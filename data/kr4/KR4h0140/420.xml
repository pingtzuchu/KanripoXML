<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_420-1a"/>
　欽定四庫全書<lb/>
御定全唐詩巻四百二十<lb/>
　　元稹<lb/>
　　　　有鳥二十章<hi>庚寅</hi>
　有鳥有鳥名老鴟鴟張貪很老不衰似鷹指爪唯攫肉<lb/>
　戾天羽翮徒翰飛朝偷暮竊恣昏飽後顧前瞻髙樹枝<lb/>
　珠丸彈射死不去意在䕶巢兼䕶兒<lb/>
　有鳥有鳥毛似鶴行歩雖遲性靈惡主人但見閒慢容<lb/>
<pb n="KR4h0140_WYG_420-1b"/>
　許占蓬萊最髙閣弱羽長憂俊鶻拳疽腸暗著<hi>一作把</hi>鵷<lb/>
　雛啄千年不死伴靈龜梟心鶴貌何人覺<lb/>
　有鳥有鳥如鸛雀食蛇抱礐天姿惡行經水滸為毒流<lb/>
　羽拂酒杯為死藥漢后忍渴天豈知驪姬墳地君寧覺<lb/>
　嗚呼為有白色毛亦得乗軒謬稱鶴<lb/>
　有鳥有鳥名為鳩毛衣輭毳心性柔鶻縁暖足憐不喫<lb/>
　鷂為同科曽共游飛飛漸上髙髙閣百鳥不猜稱好逑<lb/>
　佳人許伴鵷雛食望爾化為張氏鉤<lb/>
<pb n="KR4h0140_WYG_420-2a"/>
有鳥有鳥名野雞天姿耿介行步齊主人偏養憐整頓<lb/>
玉粟充腸瑶樹栖池塘潛狎不鳴鴈津梁暗引無用鵜<lb/>
秋鷹迸逐霜鶻逺鵩鳥䕶巢當晝啼主人頻問遣妖術<lb/>
力盡計窮音響悽當時何不早量分莫遣輝光深照泥<lb/>
有鳥有鳥羣翠碧毛羽短長心並窄皆曽偷食淥池魚<lb/>
前去後來更逼迫食魚滿腹各自飛池上見人長似客<lb/>
飛飛競占嘉樹林百鳥不爭縁鳯惜<lb/>
有鳥有鳥羣紙鳶因風假勢童子牽去地漸髙人眼亂<lb/>
<pb n="KR4h0140_WYG_420-2b"/>
世人為爾羽毛全風吹繩斷童子走餘勢尚存猶在天<lb/>
愁爾一朝還到地落在深泥誰復憐<lb/>
有鳥有鳥名啄木木中求食常不足偏啄鄧林求一蟲<lb/>
蟲孔未穿長觜秃木皮巳穴蟲在心蟲蝕木心根柢覆<lb/>
可憐樹上百鳥兒有時飛向新林宿<lb/>
有鳥有鳥衆蝙蝠長伴佳人占華屋妖鼠多年羽翮生<lb/>
不辨雌雄無本族穿墉伺隙善潛身晝伏宵飛惡明燭<lb/>
大厦雖存柱石傾暗齧棟梁成蠹木<lb/>
<pb n="KR4h0140_WYG_420-3a"/>
有鳥有鳥名為鴞深藏孔穴難動揺鷹鸇繞樹探不得<lb/>
隨珠彈盡聲轉嬌主人煩惑罷擒取許占神林為物妖<lb/>
當時幸有燎原火何不鼓風連夜燒<lb/>
有鳥有鳥名燕子口中未省無泥滓春風吹送廊廡間<lb/>
秋社驅將嵌孔裏雷驚雨灑一時蘇雲<hi>一作雪</hi>壓霜摧半<lb/>
年死驅去驅來長信風暫託棟梁何用喜<lb/>
有鳥有鳥名老烏貪癡突誖天下無田中攫肉吞不足<lb/>
偏入諸巢探衆雛歸來仍占主人樹腹飽巢髙聲響麤<lb/>
<pb n="KR4h0140_WYG_420-3b"/>
山鵶野鵲閒受肉鳯皇不得聞罪辜秋鷹掣斷架上索<lb/>
利爪一揮毛血落可憐鵶鵲慕腥羶猶向巢邊競紛泊<lb/>
有鳥有鳥謂白鷴雪毛皓白紅觜殷貴人妾婦愛光彩<lb/>
行提坐臂怡朱顔妖姬謝寵辭金屋雕籠又伴新人宿<lb/>
無心為主擬銜花空長白毛映紅肉<lb/>
有鳥有鳥羣雀兒中庭啄粟籬上飛秋鷹欺小嫌不食<lb/>
鳯皇容衆從爾隨大鵬忽起遮白日餘風簸蕩山岳移<lb/>
翩翾百萬徒驚噪扶揺勢逺何由知古來妄説銜花報<lb/>
<pb n="KR4h0140_WYG_420-4a"/>
縱解銜花何所為可惜官倉無限粟伯夷餓死黄口<hi>一作</hi>
<hi>烏</hi>肥<lb/>
有鳥有鳥皆百舌舌端百囀聲咄㗌先春盡學百鳥啼<lb/>
真偽不分聽者悦伶倫鳯律亂宫商盤木天雞誤時節<lb/>
朝朝暮暮主人耳桃李無言管弦咽五月炎光朱火盛<lb/>
陽燄燒隂幽響絶安知不是巻舌星化作剛刀一時截<lb/>
有鳥有鳥毛羽黄雄者為鴛䳄者鴦主人并養七十二<lb/>
羅列雕籠開洞房雄鳴一聲雌鼓翼夜不得栖朝不食<lb/>
<pb n="KR4h0140_WYG_420-4b"/>
氣息塌然雙翅垂猶入籠中就顔色<lb/>
有鳥有鳥名鷂雛鈴子眼睛蒼錦襦貴人腕輭憐易臂<lb/>
奮肘一揮前後呼俊鶻無由拳狡兔金雕不得擒魅狐<lb/>
文王長在苑中獵何日非熊休賣屠<lb/>
有鳥有鳥名鸚鵡養在雕籠解人語主人曽問私所聞<lb/>
因説妖姬暗欺主主人方惑翻見疑趁歸隴底雙翅垂<lb/>
山鵶野雀怪鸚語競噪爭窺無已時君不見隋朝隴頭<lb/>
姥嬌養雙鸚囑新婦一鸚曽説婦無儀悍婦殺鸚欺主<lb/>
<pb n="KR4h0140_WYG_420-5a"/>
母一鸚閉口不復言母問不言何太久鸚言悍婦殺鸚<lb/>
由母為逐之鄉里醜當時主母信<hi>一作聽</hi>爾言顧爾微禽<lb/>
命何有今之主人翻爾疑何事籠中漫開口<lb/>
有鳥有鳥名俊鶻鷂<hi>一作雞</hi>小鵰癡俊無匹雛鴨拂爪血<lb/>
迸天狡兔中拳頭粉骨平明度海朝未食㧞<hi>一作挾</hi>上秋<lb/>
空雲影沒瞥然飛下人不知攪碎荒城魅狐窟<lb/>
有鳥有鳥真白鶴飛上九霄雲漠漠司晨守夜悲雞犬<lb/>
啄腐吞腥笑鵰鶚堯年值雪度關山晉室聞琴下寥廓<lb/>
<pb n="KR4h0140_WYG_420-5b"/>
遼東盡爾千嵗人悵望橋邊舊城郭<lb/>
　　　有酒十章<lb/>
有酒有酒雞初鳴夜長睡足神慮清悄然危坐心不平<lb/>
浩思一氣初彭亨澒洞浩汗真無名胡不終渾成胡為<lb/>
沈濁以升清矗然分畫髙下程天蒸地鬱羣動萌毛鱗<lb/>
躶介如鬇鬡嗚呼萬物紛已生我可奈何兮杯一傾<lb/>
有酒有酒東方明一杯既進吞元精尚思天地之始名<lb/>
一元既二分濁清地居方直天體明胡不八荒圢圢如<lb/>
<pb n="KR4h0140_WYG_420-6a"/>
砥平胡山髙屹崪海泓澄胡不日車杲杲晝夜行胡為<lb/>
月輪滅<hi>缺</hi>星<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>盯嗚呼不得真宰情我可奈何兮杯再<lb/>
傾<lb/>
有酒有酒兮湛淥波飲將愉兮氣彌和念萬古之紛羅<lb/>
我獨慨然而浩歌歌曰天耶地耶肇萬物耶儲胥大庭<lb/>
之君耶恍耶忽耶有耶傳而信耶久而謬耶文字生而<lb/>
羲農作耶仁義别而聖賢出耶炎始暴耶蚩尤熾耶軒<lb/>
轅戰耶不得巳耶仁耶聖耶愍人之毒耶天蕩蕩耶堯<lb/>
<pb n="KR4h0140_WYG_420-6b"/>
穆穆耶豈其讓耶歸有德耶舜其貪耶德能嗣耶豈其<lb/>
讓耶授有功耶禹功大耶人戴之耶益不逮耶啓能德<lb/>
耶家天下耶榮後嗣耶於後嗣之榮則可耶於天下之<lb/>
榮其可耶嗚呼逺堯舜之日耶何棄舜之速耶辛癸虐<lb/>
耶湯武革耶順天意耶公天下耶踵夏榮嗣私其公耶<lb/>
並建萬國均其私耶專征遞伐鬬海内耶秦埽其類威<lb/>
定之耶二代而隕守不仁耶漢魏而降乗其機耶短長<lb/>
理亂繫其術耶堯耶舜耶終不可逮耶將德之者不位<lb/>
<pb n="KR4h0140_WYG_420-7a"/>
位者不逮其德耶時耶時耶時其可耶我可奈何兮一<lb/>
杯又進歌且歌<lb/>
有酒有酒兮黯兮溟仰天大呼兮天漫漫兮髙兮青髙<lb/>
兮漫兮吾孰知天否與靈取人之仰者無乃在乎昭昭<lb/>
乎曰與夫日星何三光之並照兮奄雲雨之冥冥幽妖<lb/>
倐忽兮水怪族形黿鼉岸走兮海若鬭鯨河潰潰兮愈<lb/>
濁濟翻翻兮不寧蛇噴雲而出穴虎嘯風兮屢鳴汙髙<lb/>
巢而鳯去兮溺厚地而芝蘭以之不生葵心傾兮何向<lb/>
<pb n="KR4h0140_WYG_420-7b"/>
松影直而孰明人懼愁兮戴榮天寂黙兮無聲嗚呼天<lb/>
在雲之上兮人在雲之下兮又安能決雲而上征嗚呼<lb/>
既上征之不可兮我奈何兮杯復傾<lb/>
有酒有酒香滿尊君寧不飲開君顔豈不知君飲此心<lb/>
恨君今獨醒誰與言君寧不見颶風翻海火燎原巨鼇<lb/>
唐突髙燄延精衛銜蘆塞海溢枯魚噴沫救池燔筋疲<lb/>
力竭波更大鰭燋甲裂身已乾有翼勸爾升九天有鱗<lb/>
勸爾登龍門九天下視日月轉龍門上激雷雨奔螗蜋<lb/>
<pb n="KR4h0140_WYG_420-8a"/>
雖怒誰爾懼鶡旦雖啼誰爾憐摶空意逺風來壯我可<lb/>
奈何兮一杯又進消我煩<lb/>
有酒有酒歌且哀江春例早多早梅櫻桃桃李相續開<lb/>
間以木蘭之秀香裴回東風吹盡南風來鶯聲漸澀花<lb/>
摧隤四月清和豓殘卉芍藥翻紅蒲映水夏龍痡毒雷<lb/>
雨多蒲葉離披豓紅死紅豓猶存榴樹花紫苞欲綻髙<lb/>
筍牙筍牙成竹冒霜雪榴花落地還銷歇萬古盈虧相<lb/>
逐行君看夜夜當窻月榮落虧盈可奈何生成未徧霜<lb/>
<pb n="KR4h0140_WYG_420-8b"/>
霰過霜霰過兮復<hi>一作無</hi>奈何靈芝敻絶荆棘多荆棘多<lb/>
兮可奈何可奈何兮終奈何秦皇堯舜俱腐骨我可奈<lb/>
何兮又進一杯歌復歌<lb/>
有酒有酒方爛漫飲酣拔劍心眼亂聲若雷砰目流電<lb/>
醉舞翻環身眩轉乾綱倒軋坤維旋白日横空星宿見<lb/>
一夫心醉萬物變何況蚩尤之蹴蹋安得不以熊羆戰<lb/>
嗚呼風后力牧得親見我可奈何兮又進一杯除健羨<lb/>
有酒有酒兮告臨江風漫漫兮波長渺渺兮注海海蒼<lb/>
<pb n="KR4h0140_WYG_420-9a"/>
蒼兮路茫茫彼萬流之混入兮又安能分若畎澮淮河<lb/>
與夫岷呉之巨江味作鹹而若一雖甘淡兮誰謂爾為<lb/>
良濟涓涓而縷貫將奈何兮萬里之渾黄鯨歸穴兮渤<lb/>
溢鼇載山兮低昻隂火然兮衆族沸渭颶風作兮晝夜<lb/>
猖狂顧千珍與萬怪兮皆委潤而深藏信天地之瀦蓄<lb/>
兮我可奈何兮一杯又進兮包大荒<lb/>
有酒有酒兮日將落餘光委照在林薄陽烏撩亂兮屋<lb/>
上栖隂怪跳趫兮水中躍月爭光兮星又繁燒横空兮<lb/>
<pb n="KR4h0140_WYG_420-9b"/>
燄仍爍我可奈何兮時既昬一杯又進兮聊處廓<lb/>
有酒有酒兮再祝祝予心兮何欲欲天泰而地寧欲人<lb/>
康而嵗熟欲鳯翥而鵷隨兮欲龍亨而驥逐欲日盛而<lb/>
星微兮欲滋蘭而殲毒欲人欲而天從茍天未從兮我<lb/>
可奈何兮一杯又進聊自足<lb/>
　　　華之巫<hi>景戌</hi>
有一人兮神之側廟森森兮神黙黙神黙黙兮可奈何<lb/>
願一見神兮何可得女巫索我何所有神之開閉予之<lb/>
<pb n="KR4h0140_WYG_420-10a"/>
　手我能進若神之前神不自言寄予口爾欲見神安爾<lb/>
　身買我神錢沽我酒我家又有神之盤爾進此盤神爾<lb/>
　安此盤不進行路難陸有摧車舟有瀾我聞此語長太<lb/>
　息豈有神明欺正直爾居大道誰南北恣矯神言假神<lb/>
　力假神力兮神未悟行道之人不得度我欲見神誅爾<lb/>
　巫豈是因巫假神祜爾巫爾巫爾獨不聞乎與其媚於<lb/>
　奥不若媚於竈使我傾心事爾巫吾寧驅車守吾道爾<lb/>
　巫爾巫且相保吾心自有丘之禱<lb/>
<pb n="KR4h0140_WYG_420-10b"/>
　　　　廟之神<lb/>
　我馬煩兮釋我車神之廟兮山之阿予一拜而一祝祝<lb/>
　予心之無涯涕汍瀾而零落神寂黙而無譁神兮神兮<lb/>
　奈神之寂黙而不言何復再拜而再祝鼓吾腹兮歌吾<lb/>
　歌歌曰今耶古耶有耶無耶福不自神耶神不福人耶<lb/>
　巫爾惑耶稔而誅耶謁不得耶終不可謁耶返吾駕而<lb/>
　遵吾道廟之木兮山之花<lb/>
御定全唐詩巻四百二十<lb/>
</p>
<p>
</p>
  </div>
</body>
</text>
</TEI>
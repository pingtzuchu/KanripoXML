<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_411-1a"/>
　欽定四庫全書<lb/>
御定全唐詩巻四百十一<lb/>
　　元稹<lb/>
　　　　杏園<hi>此後並校書郎已前詩</hi>
　浩浩長安車馬塵狂風吹送每年春門前本是虚空<hi>一作</hi>
　<hi>空虛</hi>界何事栽花誤世人<lb/>
　　　　菊花<lb/>
　秋叢繞舎似陶家遍繞籬邊日漸斜不是花中偏愛菊<lb/>
<pb n="KR4h0140_WYG_411-1b"/>
　此花開盡更無花<lb/>
　　　　酬哥舒大少府寄同年科第<lb/>
　前年科第偏年少未解知羞最愛狂九陌爭馳好鞍馬<lb/>
　八人同著綵衣裳<hi>同年科第宏詞吕二炅王十一起拔萃白二十二居易平判李十一復禮</hi>
　<hi>吕四頻哥舒大煩崔十八𤣥亮逮不肖八人皆奉榮養</hi>自言行樂朝朝是豈料浮<lb/>
　生漸漸忙頼得官閒且疎散到君花下憶諸郎<lb/>
　　　　幽棲<lb/>
　野人自愛幽棲所近對長松逺是山盡日望雲心不繋<lb/>
<pb n="KR4h0140_WYG_411-2a"/>
有時看月夜方閒壺中天地乾坤外夢裏身名旦暮間<lb/>
遼海若思千嵗鶴且留城市㑹飛還<lb/>
　　　清都春霽寄胡三吴十一<lb/>
蘂珠宫殿經微雨草樹無塵耀眼光白日當空天氣暖<lb/>
好風飄樹栁隂凉蜂憐宿霧攅芳久燕得新泥拂户忙<lb/>
時節催年春不住武陵花謝憶諸郎<lb/>
　　　華嶽寺<hi>貞元二十年正月二十五日自洛之京二月三日春社至華嶽寺憇竇師院曽</hi>
　　　<hi>未逾月又復徂東再謁竇師因題四韻而已</hi>
<pb n="KR4h0140_WYG_411-2b"/>
山前古寺臨長道來徃淹留為愛山雙燕營巢始西别<lb/>
百花成子又東還暝驅羸馬頻看堠曉聽鳴雞欲度闗<lb/>
羞見竇師無外役竹窗依舊老身閒<lb/>
　　　天壇上境<hi>貞元二十年五月十四日夜宿天壇石幢側十五日得盩屋馬逢少府書</hi>
　　　<hi>知予逺上天壇因以長句見贈篇末仍云靈溪試為訪金丹因於壇上還贈</hi>
野人性僻窮深僻芸署官閒不似官萬里洞中朝玉帝<lb/>
<hi>上有洞周萬里</hi>九光霞外宿天壇洪漣浩渺東溟曙白日低回<lb/>
上境寒因為南昌檢仙籍馬君家世奉還丹<lb/>
<pb n="KR4h0140_WYG_411-3a"/>
　　　尋西明寺僧不在<lb/>
春來日日到西林飛錫經行不可尋蓮池舊是無波水<lb/>
莫逐狂風起浪心<lb/>
　　　與吴侍御春遊<lb/>
蒼龍闕下陪驄馬紫閣峰頭見白雲滿眼流光随日度<lb/>
今朝花落更紛紛<lb/>
　　　晩春<lb/>
晝静簾疎燕語頻雙雙鬬雀動階塵柴扉日暮随風掩<lb/>
<pb n="KR4h0140_WYG_411-3b"/>
落盡閒花不見人<lb/>
　　　先醉<lb/>
今日樽前敗飲名三桮未盡不能傾怪來花下長先醉<lb/>
半是春風蕩酒情<lb/>
　　　獨醉<lb/>
一樹芳菲也當春漫随車馬擁行塵桃花解笑鶯能語<lb/>
自醉自眠那藉人<lb/>
　　　宿醉<lb/>
<pb n="KR4h0140_WYG_411-4a"/>
風引春心不自由等閒衝席飲多籌朝來始向花前覺<lb/>
度却醒時一夜愁<lb/>
　　　懼醉<hi>答盧子䝉</hi>
聞道秋來怯夜寒不辭泥水為桮盤殷勤懼醉有深意<lb/>
愁到醒時燈火闌<lb/>
　　　羨醉<lb/>
綺陌髙樓競醉眠共期顦顇不相憐也應自有尋春日<lb/>
虚度而今正少年<lb/>
<pb n="KR4h0140_WYG_411-4b"/>
　　　憶醉<lb/>
自歎旅人行意速每嫌桮酒緩歸期今朝偏遇<hi>一作偶</hi>醒<lb/>
時别淚落風前憶醉時<lb/>
　　　病醉<hi>戲作吴吟贈盧十九經濟張三十四𢎞辛丈丘度</hi>
醉伴見儂因病酒道儂無酒不相窺那知下藥還沽底<lb/>
人去人來剰一巵<lb/>
　　　擬醉<hi>與盧子䝉飲於竇晦之醉後賦詩共十九首子䝉叙為别巻自此至狂醉皆是夕所</hi>
　　　<hi>賦</hi>
<pb n="KR4h0140_WYG_411-5a"/>
九月閒宵初向火一尊清酒始行桮憐君城外遥相憶<lb/>
冐雨衝泥黒地來<lb/>
　　　勸醉<lb/>
竇家能釀銷愁酒但是愁人便與銷願我共君俱寂寞<lb/>
只應連夜復連朝<lb/>
　　　任醉<lb/>
本怕酒醒渾不飲因君相勸覺情來殷勤滿酌從聽醉<lb/>
乍可欲醒還一杯<lb/>
<pb n="KR4h0140_WYG_411-5b"/>
　　　同醉<hi>吕子元庾及之杜歸和同隐客泛韋氏池</hi>
柏樹臺中推事人杏花壇上鍊形真心源一種閒如水<lb/>
同醉櫻桃林<hi>一作樹</hi>下春<lb/>
　　　狂醉<lb/>
一自柏臺為御史二年辜負兩京春峴亭今日顛狂醉<lb/>
舞引紅娘亂打人<lb/>
　　　伴僧行<lb/>
春來求事百無成因向愁中識道情花滿杏園千萬樹<lb/>
<pb n="KR4h0140_WYG_411-6a"/>
幾人能伴老僧行<lb/>
　　　古寺<lb/>
古寺春餘日半斜竹風蕭爽勝人家花時不到有花院<lb/>
意在尋僧不在花<lb/>
　　　定僧<lb/>
落魄閒行不著家徧尋春寺賞年華野<hi>一作禪</hi>僧偶向花<lb/>
前定滿樹狂風滿樹花<lb/>
　　　觀心處<lb/>
<pb n="KR4h0140_WYG_411-6b"/>
滿坐喧喧笑語頻獨憐方丈了無塵燈前便是觀心處<lb/>
要似觀心有幾人<lb/>
　　　智度師二首<lb/>
四十年前馬上飛功名藏盡擁禪衣石榴園下擒生處<lb/>
獨自閒行獨自歸<lb/>
三陷思明三突圍鐵衣抛盡衲禪衣天津橋上無人識<lb/>
閒凭欄干望落暉<lb/>
　　　西明寺牡丹<lb/>
<pb n="KR4h0140_WYG_411-7a"/>
花向琉璃地上生光風炫轉紫雲英自從天女盤中見<lb/>
直至今朝眼更明<lb/>
　　　憶楊十二<lb/>
去時芍藥纔堪贈看却殘花巳度春只為情深偏愴别<lb/>
等閒相見莫相親<lb/>
　　　送復夢赴韋令幕<lb/>
世上於今重檢身吾徒耽酒作狂人西曹舊事多持法<lb/>
慎<hi>一作切</hi>莫吐他丞相茵<lb/>
<pb n="KR4h0140_WYG_411-7b"/>
　　　送劉太白<hi>太白居從善坊</hi>
洛陽大底居人少從善坊西最寂寥想得<hi>一作到</hi>劉君獨<lb/>
騎馬古堤愁<hi>一作秋</hi>樹隔中橋<lb/>
　　　奉誠園<hi>馬司徒舊宅</hi>
蕭相深誠奉至尊舊居求作奉誠園秋來古巷無人掃<lb/>
樹滿空牆閉㦸門<lb/>
　　　與太白同之東洛至櫟陽太白染疾駐行予九<lb/>
　　　月二十五日至華嶽寺雪後望山<lb/>
<pb n="KR4h0140_WYG_411-8a"/>
　共作洛陽千里伴老劉因疾駐行軒今朝獨自山前立<lb/>
　雪滿三峰倚寺門<lb/>
　　　　野狐泉栁林<lb/>
　去日野狐泉上栁紫牙初綻拂眉低秋來寥落驚風雨<lb/>
　葉滿空林踏作泥<lb/>
　　　　酬胡三憑人問牡丹<lb/>
　竊見胡三問牡丹為言依舊滿西欄花時何處偏相憶<lb/>
　寥落衰紅雨後看<lb/>
<pb n="KR4h0140_WYG_411-8b"/>
　　　　酬樂天秋興見贈本句云莫怪獨吟秋興苦比<lb/>
　　　　君校近二毛年<lb/>
　勸君休作悲秋賦白髪如星也任垂畢竟百年同是夢<lb/>
　長年何異少何為<lb/>
　<lb/>
　<lb/>
　<lb/>
御定全唐詩巻四百十一<lb/>
</p>
<p>
</p>
  </div>
</body>
</text>
</TEI>
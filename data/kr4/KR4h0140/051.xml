<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_051-1a"/>
　欽定四庫全書<lb/>
御定全唐詩巻五十一<lb/>
　　宋之問<lb/>
　宋之問一名少連字延清虢州𢎞農人弱冠知名初徴<lb/>
　令與楊炯分直内教俄授雒州參軍累轉尚方監丞預<lb/>
　修三教珠英後坐附張易之左遷瀧州參軍武三思用<lb/>
　事起為鴻臚丞景龍中再轉考功貟外郎時中宗増置<lb/>
　修文館學士之問與薛稷杜審言首膺其選轉越州長<lb/>
<pb n="KR4h0140_WYG_051-1b"/>
　史睿宗即位徙欽州尋賜死集十巻今編詩三卷<lb/>
　　　　息夫人<lb/>
　可憐楚破息腸斷息夫人仍為泉下骨不作楚王嬪楚<lb/>
　王寵莫盛息君情更親情親怨生别一朝俱殺身<lb/>
　　　　初到陸渾山莊<lb/>
　授衣感窮節策馬凌伊闗歸齊逸人趣日覺秋琴閑寒<lb/>
　露衰北阜夕陽破東山浩歌歩<hi>一作岑</hi>榛樾棲鳥隨我還<lb/>
　　　　夜飲東亭<lb/>
<pb n="KR4h0140_WYG_051-2a"/>
春泉<hi>一作水</hi>鳴大壑皓月吐層岑岑壑景色佳慰我逺遊<lb/>
心暗芳足幽氣驚棲<hi>一作嘶</hi>多衆音髙興南山<hi>一作女</hi>曲長<lb/>
謡横素琴<lb/>
　　　芳樹<hi>一作沈佺期詩</hi>
何地早芳菲宛在長門殿夭桃色若綬穠李光如練啼<lb/>
鳥弄花疎遊蜂飲香遍歎息春風起飄零君不見<lb/>
　　　送趙六貞固<lb/>
目斷南浦雲心醉東郊栁怨别此何時春<hi>一作青</hi>芳来已<lb/>
<pb n="KR4h0140_WYG_051-2b"/>
久與君共時物盡此盈樽酒始願今不從春風戀攜手<lb/>
　　　題張老松樹<lb/>
嵗晩東巖下周顧何悽惻日落西山隂衆草起寒色中<lb/>
有喬松樹使我長歎息百尺無寸枝一生自孤直<lb/>
　　　别之望後獨宿藍田山莊<lb/>
鶺鴒有舊曲調苦不成歌自歎兄弟少常嗟離别多爾<lb/>
尋北京路予卧南山阿泉晩更幽咽雲秋尚嵯峨藥欄<lb/>
聼蟬噪書幌見禽過愁至願甘寢其如鄉夢何<lb/>
<pb n="KR4h0140_WYG_051-3a"/>
　　　浣紗篇贈陸上人<lb/>
越女顔如花越王聞浣紗國微不自寵獻作呉宫娃山<lb/>
藪半潛匿苧蘿更䝉遮一行覇句踐再笑<hi>一作顧</hi>傾夫差<lb/>
艷色奪人目<hi>一作常人</hi>斆嚬亦相誇一朝還舊都靚粧尋若<lb/>
耶鳥驚入松網<hi>一作林鳥驚入松</hi>魚畏沈荷花<hi>一作網魚畏沈花</hi>始覺<lb/>
冶容妄方悟羣<hi>一作君</hi>心邪<hi>一作斜</hi>欽子秉幽意世人共稱<lb/>
嗟願言托君懐倘類蓬生麻家住雷門曲髙閣凌飛霞<lb/>
淋漓翠羽帳旖旎采<hi>一作緑</hi>雲車春風艷楚舞秋月纒<hi>一作</hi>
<pb n="KR4h0140_WYG_051-3b"/>
<hi>綿</hi>胡笳自昔專嬌愛襲玩唯矜奢逹本知空寂棄彼猶<lb/>
泥沙永割偏執性自長薰修芽攜妾不障道来<hi>一作願</hi>止<lb/>
妾西家<lb/>
　　　雨從箕山来<lb/>
雨從箕山来倐與飄風度晴眀西峯日緑縟南溪樹此<lb/>
時客精廬幸䝉真僧顧深入清淨理妙斷往来趣意得<lb/>
兩契如言盡共忘喻觀花寂不動聞鳥懸可悟向夕聞<lb/>
天香淹留不能去<lb/>
<pb n="KR4h0140_WYG_051-4a"/>
　　　初至崖口<lb/>
崖口衆山斷嶔崟聳天壁氣衝落日紅影入春潭碧錦<lb/>
繢織苔蘚丹青畫松石水禽泛容與巖花飛的皪微路<lb/>
從此深我来限于役惆悵情未已羣峰暗將夕<lb/>
　　　自湘源至潭州衡山縣<lb/>
浮湘沿迅湍逗浦凝逺盼漸見江勢濶行嗟水流漫赤<lb/>
岸雜雲霞緑竹縁溪澗向背羣山轉應接良景晏沓障<lb/>
連夜猿平沙覆陽鴈紛吾望闕客<hi>一作容</hi>歸橈速已慣中<lb/>
<pb n="KR4h0140_WYG_051-4b"/>
道方泝洄遲念自兹撰頼欣衡陽美持以蠲憂患<lb/>
　　　入崖口五渡寄李適<lb/>
抱琴登絶壑伐木泝清川路極意謂盡勢囘趣轉綿人<lb/>
逺草木秀山深雲景鮮余負海嶠情自昔微尚然彌曠<lb/>
十餘載今来宛仍前<hi>一作全</hi>未窺仙源極獨進野人船時<lb/>
攀乳竇憇屢薄天窗眠夜弦響松月朝楫㺯苔泉因㝠<lb/>
象外理永謝區中縁碧潭可遺老丹砂堪學仙莫使馳<lb/>
光暮空令歸鶴憐<lb/>
<pb n="KR4h0140_WYG_051-5a"/>
　　　洞庭湖<lb/>
地盡天水合朝及洞庭湖初日當中涌莫辨東西隅晶<lb/>
耀目何在瀅熒心欲無靈光晏海若游氣耿天吳<hi>一作樞</hi>
張樂軒皇至征苖夏禹徂楚臣悲落葉堯女泣蒼梧野<lb/>
積九江潤山通五嶽圖風恬魚自躍雲夕鴈相呼獨此<lb/>
臨泛漾浩將人代殊永言洗氛濁卒嵗為清娱要使功<lb/>
成退徒勞越大夫<lb/>
　　　景龍四年春祠海<lb/>
<pb n="KR4h0140_WYG_051-5b"/>
肅事祠春溟宵齋洗䝉慮雞鳴見日出鷺下驚濤騖地<lb/>
濶八荒近天囘百川澍筵端接空曲目外唯雰霧暖氣<lb/>
物象来周遊晦眀互致牲匪𤣥享禋滌期靈煦的的波<lb/>
際禽沄沄島間樹安期今何在方丈蔑尋路仙事與世<lb/>
隔𡨕搜徒已屢四眀背羣山遺老莫辨處撫中<hi>一作内撫</hi>良<lb/>
自慨弱齡忝恩遇三入文史林兩拜神仙署雖歎出闗<lb/>
逺始知臨海趣賞来空自多理勝孰能喻留楫竟何待<lb/>
徙倚忽云暮<lb/>
<pb n="KR4h0140_WYG_051-6a"/>
　　　温泉莊卧病寄楊七炯<lb/>
移疾<hi>一作多病</hi>卧兹嶺寥寥倦幽獨賴有嵩丘山髙枕長在<lb/>
目兹山棲靈異朝夜翳雲族是日濛雨晴返景入巖谷<lb/>
羃羃澗畔草青青山下木此意方無窮環顧悵林麓伊<lb/>
洛何悠漫川原信重複夏餘鳥獸蕃秋末禾黍熟秉願<lb/>
守樊圃歸閑欣藝牧惜無載酒人徒把涼泉<hi>一作潭</hi>掬<lb/>
　　　荅田徴君<hi>一作敬荅田㣲君遊巖</hi>
家臨清溪水溪水繞盤石緑蘿四面垂褭褭百餘尺風<lb/>
<pb n="KR4h0140_WYG_051-6b"/>
泉度絲管苔蘚鋪茵席傳聞潁陽人霞外潄靈液忽枉<lb/>
巖中翰吟望<hi>一作卧</hi>朝復夕何當遂逺遊物色候逋客<lb/>
　　　自衡陽至韶州謁能禪師<lb/>
謫居竄炎壑孤㠶淼不繫别家萬里餘流目三春際猿<lb/>
啼山館曉虹飲江臯霽湘岸竹泉幽衡峯石囷閉嶺嶂<lb/>
窮攀越風濤極沿濟吾師在韶<hi>一作衡</hi>陽欣此得躬詣洗<lb/>
慮賔空寂焚香結精誓願以有漏軀聿<hi>一作幸</hi>薰無生慧<lb/>
物用益<hi>一作一</hi>冲曠心源日閑細伊我獲此途遊道囘<hi>一作</hi>
<pb n="KR4h0140_WYG_051-7a"/>
<hi>悔</hi>晩計宗師信捨法擯落文史藝坐禪羅浮中尋異窮<lb/>
<hi>一作南</hi>海裔何辭禦魑魅自可乗炎癘囘首望舊<hi>一作故</hi>鄉<lb/>
雲林浩虧蔽不作離别苦歸期多年歲<lb/>
　　　見南山夕陽召監師不至<lb/>
夕陽黯晴碧山翠互眀滅此中意無限要與開士說徒<lb/>
鬱仲舉思詎廻道林轍孤興欲待誰待此湖上月<lb/>
　　　遊法華寺<lb/>
薄游京都日遥羡稽山名分刺江海郡朅来徴素情松<lb/>
<pb n="KR4h0140_WYG_051-7b"/>
露洗心眷象筵敷念誠薄雲界青嶂皎日鶱朱甍苔澗<lb/>
深不測竹房閑且清感真六象見垂兆二<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>一作烏</hi>鳴古<lb/>
今信靈跡中州莫與京林巘永棲業豈伊佐<hi>一作在</hi>一生<lb/>
浮悟雖巳久事試去来成觀念幸相續庶㡬最後眀<lb/>
　　　宿雲門寺<lb/>
雲門若邪裏泛鷁路纔通夤縁緑篠岸遂得青蓮宫天<lb/>
香衆壑滿夜梵前山空漾漾潭際月飀飀<hi>一作飄飄</hi>杉上風<lb/>
兹焉多嘉遯數子今莫同鳳歸慨處士鹿化聞仙公樵<lb/>
<pb n="KR4h0140_WYG_051-8a"/>
路鄭州北舉<hi>一作學</hi>井阿巖東永夜豈云寐曙華忽葱蘢<lb/>
谷鳥囀尚澀源桃驚未紅再来期春暮當造林端窮庶<lb/>
㡬蹤謝客開山投剡中<lb/>
　　　春湖古意<lb/>
院梅發向尺園鳥復成曲落日遊南湖果擲顔如玉含<lb/>
情不得語轉盼知所屬惆悵未可歸寧闗須采<hi>一作林</hi>菉<lb/>
　　　㳺陸渾南山自歇馬嶺到楓香林以詩代書荅<lb/>
　　　李舎人適<lb/>
<pb n="KR4h0140_WYG_051-8b"/>
晨登歇馬嶺遥望伏牛山孤出羣峰首熊熊元氣間太<lb/>
和亦崔嵬石扇<hi>一作扉</hi>横閃倐細岑互攅倚浮巘競奔蹙<lb/>
白雲遥入懐青靄<hi>一作雲</hi>近可掬徒尋靈異跡<hi>一作我從尋靈異</hi>
周顧惬心目晨拂鳥路行暮投人煙宿稉稻逺彌秀栗<lb/>
芋秋新熟石髓非一巖藥苖乃萬族間闗踏雲雨繚繞<lb/>
縁水木西見商山芝南到楚鄉竹楚竹幽且深半雜楓<lb/>
香林浩歌清潭曲寄爾桃源心<lb/>
　　　早發大庾嶺<lb/>
<pb n="KR4h0140_WYG_051-9a"/>
晨躋大庾險驛鞍馳復息霧露晝未開浩途不可測嵥<lb/>
起華夷界信為造化力歇鞍問徒旅鄉闗在西北出門<lb/>
怨别家登嶺恨辭國自惟朂<hi>一作最</hi>忠孝斯罪懵所得皇<lb/>
眀頗照<hi>一作昭</hi>洗廷議日紛惑兄弟逺淪居妻子成異域<lb/>
羽翮傷已毁童㓜憐未識躊蹰戀北顧亭午晞霽色春<lb/>
煖陰梅花瘴囘陽鳥翼含沙縁澗聚吻草依林植適蠻<lb/>
悲疾首懐鞏淚沾臆感謝鵷鷺朝勤修魑魅職生還倘<lb/>
非逺誓擬酬恩德<lb/>
<pb n="KR4h0140_WYG_051-9b"/>
　　　自洪府舟行直書其事<lb/>
仲春辭國門畏途横萬里越淮乗楚嶂造江泛呉氾嚴<lb/>
程無休隙日夜渉風水昔聞垂堂言將誡千金子問余<lb/>
何竒剥遷竄極炎鄙揆已道德餘㓜聞虚白㫖貴身賤<lb/>
外物抗跡逺塵軌朝遊伊水湄夕卧箕山趾妙年拙自<lb/>
晦皎潔㺯文史謬辱紫泥書揮翰青雲裏事往每增傷<lb/>
寵来常誓止銘骨懐報稱<hi>一作林邱</hi>逆鱗讓金紫安位釁潜<lb/>
搆退畊禍猶起棲巖實吾策觸藩誠内耻濟濟同時人<lb/>
<pb n="KR4h0140_WYG_051-10a"/>
台庭鳴劍履愚<hi>一作思</hi>以卑自衛兀坐去沈滓迨兹理已<lb/>
極竊位申知巳羣議負宿心獲戾光華始黄金忽銷鑠<lb/>
素業坐淪毁浩歎誣平生何獨戀枌梓浦樹浮鬱鬱臯<lb/>
蘭覆靡靡百越去魂斷九疑望心死未盡匡阜遊逺欣<lb/>
羅浮美周旋本師訓佩服無生<hi>一作心</hi>理異國多靈仙幽<lb/>
探忘年紀<hi>一作祀</hi>敝廬嵩山下空谷茂蘭芷悠悠南溟逺<lb/>
採掇長已矣<lb/>
　　　下桂江縣黎壁<lb/>
<pb n="KR4h0140_WYG_051-10b"/>
放溜覿前溆連山分<hi>一作紛</hi>上干江囘雲壁轉天小霧峯<lb/>
攅吼沫跳急浪合流環峻灘欹離<hi>一作雜</hi>出漩劃繚繞避<lb/>
渦盤舟子怯桂水最言斯路難吾生抱忠信吟嘯自安<lb/>
閑旦别已千歲夜愁勞萬端企予見夜月委曲破林巒<lb/>
潭曠竹煙盡洲香橘露團豈傲夙所好對之與俱歡思<lb/>
君罷琴酌泣此夜漫漫<lb/>
　　　奉使嵩山途經緱嶺<lb/>
侵星發洛城城中歌吹聲畢景至緱嶺嶺上煙霞生草<lb/>
<pb n="KR4h0140_WYG_051-11a"/>
樹饒野意山川多古情大隱德所薄歸来可退耕<lb/>
　　　傷王七秘書監寄呈揚州陸長史通簡府僚廣<lb/>
　　　陵以廣好事<hi>一本無以廣四字</hi>
王氏貴先宗衡門棲道風傳<hi>一作得</hi>心晤有物秉化遊無<lb/>
窮學奥九流異機𤣥三語同書乃墨塲絶文稱詞伯䧺<lb/>
白屋藩魏主蒼生期謝公一祗賢良詔遂謁承眀宫補<lb/>
衮望奚塞尊儒位未充罷官七門裏歸老一丘中嘗忝<lb/>
長者轍微言私謂通我行㑹稽郡路出廣陵東物在人<lb/>
<pb n="KR4h0140_WYG_051-11b"/>
巳矣都疑淮海空<lb/>
　　　使至嵩山尋杜四不遇慨然復傷田洗馬韓觀<lb/>
　　　主因以題壁贈杜侯杜四<lb/>
洛橋瞻太室期子在雲煙歸来不相見孤賞㺯寒泉與<lb/>
君濶松石于兹二十年田公謝昭世韓子秘幽埏憶昔<lb/>
同攜手山棲接二賢笙歌入𤣥地詩酒坐寥天舊友悉<lb/>
零落罷琴私自憐逝<hi>一作㳺</hi>者非藥誤餐霞意可全為余<lb/>
理還策相與事靈仙<lb/>
<pb n="KR4h0140_WYG_051-12a"/>
　　　翫郡齋海榴<lb/>
澤國韶氣早開簾延霽天野禽宵未囀山蜚晝仍眠目<lb/>
兹海榴發列映巖楹前熠爚禦風静葳蕤含景鮮清晨<lb/>
緑堪佩亭午丹欲然昔忝金閨籍嘗見玉池蓮未若宗<lb/>
族地更逢榮耀全南金雖自貴賀<hi>一作貿又作質</hi>賞詎能遷撫<lb/>
躬萬里絶豈染一朝妍徒縁<hi>一作從禄</hi>滯遐郡常是惜流年<lb/>
越俗鄙章甫捫心空自憐<lb/>
　　　長安路<hi>一作沈佺期詩</hi>
<pb n="KR4h0140_WYG_051-12b"/>
秦地平如掌層城出雲漢樓閣九衢春車馬千門旦緑<lb/>
栁開復合紅塵聚還散日晩鬭雞場經過狭斜看<lb/>
　　　折楊栁<hi>一作沈佺期詩</hi>
玉樹朝日映羅帳春風吹拭淚攀楊栁長條踠地垂白<lb/>
花飛歴亂黄鳥思參差妾自肝腸斷傍人那得知<lb/>
　　　有所思<hi>一作沈佺期詩</hi>
君子事行役再空芳歲期美人曠延佇萬里浮雲思園<lb/>
桃<hi>一作槿</hi>綻紅艷郊葉<hi>一作桑</hi>柔緑滋坐看長夏晩秋月生<lb/>
<pb n="KR4h0140_WYG_051-13a"/>
<hi>一作照</hi>羅帷<lb/>
　　　軍中人日登髙贈房眀府<lb/>
幽郊昨夜隂風斷頓覺朝来陽吹暖涇水橋南栁欲黄<lb/>
杜陵城北花應滿長安昨夜寄春衣短翮登兹一望歸<lb/>
聞道凱旋乗傳入看君走馬見芳菲<lb/>
　　　寒食還陸渾别業<lb/>
洛陽城裏花如雪陸渾山中今始發旦别河橋楊栁風<lb/>
夕卧伊川桃李月伊川桃李正芳新寒食山中酒復春<lb/>
<pb n="KR4h0140_WYG_051-13b"/>
野老不知堯舜力酣歌一曲太平人<lb/>
　　　寒食江州滿<hi>一作蒲</hi>塘驛<lb/>
去年上巳洛橋邉今年寒食廬山曲遥憐鞏樹花應滿<lb/>
復見吳洲草新緑吴洲春草蘭杜芳感物思歸懐故鄉<lb/>
驛騎眀朝宿何處猿聲今夜斷君腸<lb/>
　　　至端州驛見杜五審言沈三佺期閻五朝隱王<lb/>
　　　二無競題壁慨然成詠<lb/>
逐臣北地成嚴譴謂到南中每相見豈意南中岐路多<lb/>
<pb n="KR4h0140_WYG_051-14a"/>
千山萬水<hi>一作千里萬里</hi>分鄉縣雲摇雨散各翻飛海濶天長<lb/>
音信稀處處山川同瘴癘自憐能得㡬人歸<lb/>
　　　緑竹引<lb/>
青溪緑潭潭水側修竹嬋姢同一色徒生<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>實鳳不遊<lb/>
老死空山人詎識妙年秉願逃俗紛歸卧嵩丘㺯白雲<lb/>
含情傲睨<hi>樂府詩無睨字</hi>慰心目何可一日無此君<lb/>
　　　眀河篇<hi>紀事云武后時之問求為北門學士不許乃作此篇以見意后見之謂崔融曰</hi>
　　　<hi>非不知之問有竒才但恨有口過耳之問終身耻之</hi>
<pb n="KR4h0140_WYG_051-14b"/>
八月涼風天氣晶<hi>一作清</hi>萬里無雲河漢眀昏見南樓清<lb/>
且淺曉落西山縱復横洛陽城闕天中起長河夜半千<lb/>
門裏複道連甍共蔽虧畫堂瓊户特相宜雲母帳前初<lb/>
泛濫水精簾外轉逶迤倬彼昭囘如練白復出東城接<lb/>
南陌南陌征人去不歸誰家今夜搗寒衣鴛鴦機上疎<lb/>
螢度烏鵲橋邉一鴈飛鴈飛螢度愁難歇坐見眀河漸<lb/>
微沒巳能舒卷任浮雲不惜光輝讓流月眀河可望不<lb/>
可親願得乗槎一問津更將織女支機石還訪成都賣<lb/>
<pb n="KR4h0140_WYG_051-15a"/>
卜人<lb/>
　　　龍門應制<lb/>
宿雨霽氛埃流雲度城闕河堤栁新翠苑樹花先發洛<lb/>
陽花栁此時濃山水樓臺映㡬重羣公拂霧朝翔鳳天<lb/>
子乗春幸鑿龍鑿龍近出王城外羽從琳琅擁軒葢雲<lb/>
䍐纔臨御水橋天衣巳入香山㑹山壁嶄巖斷復連清<lb/>
流澄澈俯伊川鴈塔遥遥緑波上星龕奕奕翠微邉層<lb/>
巒舊長千尋木逺壑初飛百丈泉綵仗蜺<hi>一作虹</hi>旌遶香<lb/>
<pb n="KR4h0140_WYG_051-15b"/>
閣下輦登髙望河洛東城宫闕擬昭囘南陌溝塍殊綺<lb/>
錯林下天香七寶臺山中春酒萬年杯微風一起祥花<lb/>
落仙樂初鳴瑞鳥来鳥来花落紛無已稱觴獻壽煙<hi>一作</hi>
<hi>香</hi>霞裏歌舞淹留景欲斜石闗<hi>一作間</hi>猶駐五雲車鳥旗<lb/>
翼翼留芳草龍騎駸駸映晩花千乗萬騎鑾輿出水静<lb/>
山空嚴警蹕郊外喧喧引看人傾都南望屬車塵囂聲<lb/>
引颺聞黄道佳氣周廻<hi>一作旋</hi>入紫宸先王定鼎山河固<lb/>
寶命乗周萬物新吾皇不事瑶池樂時雨来觀農扈春<lb/>
<pb n="KR4h0140_WYG_051-16a"/>
<hi>紀事云武后遊龍門命羣官賦詩先成者賜以錦袍左史東方虬詩成拜賜坐未安之問詩成文理兼美左右</hi>
<hi>稱善乃就奪錦袍衣之</hi>
　　　初宿淮口<lb/>
孤舟汴河水去國情無巳晩泊投楚鄉眀月清淮裏汴<lb/>
河東瀉路窮兹洛陽西顧日增悲夜聞楚歌思欲斷况<lb/>
值淮南木落時<lb/>
　　　王子喬<lb/>
王子喬愛神仙七月七日上賔天白虎揺瑟鳳吹笙乗<lb/>
<pb n="KR4h0140_WYG_051-16b"/>
騎雲氣吸日精吸日精長不歸遺廟今在而人非空望<lb/>
山頭草草露濕人衣<lb/>
　　　放白鷴篇<lb/>
故人贈我緑綺琴兼致白鷴鳥琴是嶧山桐鳥出吳溪<lb/>
中我心松石青霞裏㺯此幽絃不能巳我心河海白雲<lb/>
垂憐此珍禽空自知著書晩下麒麟閣㓜稚驕癡候門<lb/>
樂乃言物性不可違白鷴愁慕刷毛衣玉徽閉匣留為<lb/>
念六翮開籠任爾飛<lb/>
<pb n="KR4h0140_WYG_051-17a"/>
　　　桂州三月三日<hi>一作桂陽三日述懐</hi>
代業京華裏逺投魑魅鄉登髙望不極雲海四茫茫伊<lb/>
昔承休盼曾為人所羡兩朝賜顔色二紀陪歡宴昆眀<lb/>
御宿侍龍媒伊闕天泉復㡬囘西夏黄河水心劍東周<lb/>
清洛羽觴杯苑中落花掃還合河畔垂楊撥不開千春<lb/>
萬夀多行樂栢梁和歌攀睿作賜金分帛奉恩輝風舉<lb/>
雲揺入紫微晨趨北闕鳴珂至夜出南宫把燭歸載筆<lb/>
儒林多歲月襆被文昌佐呉越越中山海髙且深興来<lb/>
<pb n="KR4h0140_WYG_051-17b"/>
無處不登臨永和九年刺海郡暮春三月醉山隂愚謂<lb/>
嬉遊長似昔不言流寓歘成今始安繁華舊風俗帳飲<lb/>
傾城沸江曲主人絲管清且悲客子肝腸斷還續荔浦<lb/>
蘅臯萬里餘洛陽音信絶能疎故園今日應愁思曲水<lb/>
何能更祓除逐伴誰憐合浦葉思歸豈食桂江魚不求<lb/>
漢使金囊贈願得佳人錦字書<lb/>
　　　下山歌<lb/>
下嵩山兮多所思攜佳人兮歩遲遲松間眀月長如此<lb/>
<pb n="KR4h0140_WYG_051-18a"/>
君再遊兮復何時<lb/>
　　　冬宵引贈司馬承禎<lb/>
河有氷兮山有雪北户墐兮行人絶獨坐山中兮對松<lb/>
月懷美人兮屢盈缺眀月的的寒潭中青松幽幽吟勁<lb/>
風此情不向俗人說愛而不見恨無窮<lb/>
　　　髙山引<lb/>
攀雲窈窕兮上躋懸峰長路浩浩兮此去何從水一曲<lb/>
兮腸一曲山一重兮悲<hi>一作愁</hi>一重松檟邈已逺友于何<lb/>
<pb n="KR4h0140_WYG_051-18b"/>
日逢况滿室兮童稚攢衆慮於心胷天髙難訴兮逺負<lb/>
眀德却望咸京兮揮涕龍鍾<lb/>
　　　嵩山天門歌<lb/>
登天門兮坐盤石之磷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>前漎漎兮未半下漠漠兮無<lb/>
垠紛窈窕兮巖倚披以鵬翅洞膠葛兮峰稜層以龍鱗<lb/>
松移岫轉左變而右易風生雲起出鬼而入神吾亦不<lb/>
知其靈怪如此願遊杳𡨕兮見羽人重曰天門兮穹崇<lb/>
囘合兮攢藂松萬接兮柱日石千尋兮倚空晩陰兮足<lb/>
<pb n="KR4h0140_WYG_051-19a"/>
　風夕陽兮赩紅試一望兮奪魄况衆妙之無窮<lb/>
　　　　有所思<hi>一作劉希夷詩題云代悲白頭翁</hi>
　洛陽城東桃李花飛来飛去落誰家幽閨女兒惜顔色<lb/>
　坐見落花長歎息今年花落顔色改眀年花開復誰在<lb/>
　已見松栢摧為薪更聞桑田變為海古人無復洛城東<lb/>
　今人還對落花風年年歲歲花相似歲嵗年年人不同<lb/>
　寄言全盛紅顔子須憐半死白頭翁此翁白頭真可憐<lb/>
　伊昔紅顔美少年公子王孫芳樹下清歌妙舞落花前<lb/>
<pb n="KR4h0140_WYG_051-19b"/>
　光禄池臺交錦繡將軍樓閣畫神仙一朝卧病無相識<lb/>
　三春行樂在誰邉婉轉蛾眉能㡬時須臾鶴髪亂如絲<lb/>
　但看古来歌舞地唯有黄昏鳥雀飛<lb/>
　<lb/>
　<lb/>
　<lb/>
　<lb/>
御定全唐詩巻五十一<lb/>
</p>
<p>
</p>
  </div>
</body>
</text>
</TEI>
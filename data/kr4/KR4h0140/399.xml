<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_399-1a"/>
　欽定四庫全書<lb/>
御定全唐詩巻三百九十九<lb/>
　　元稹<lb/>
　　　　旱災自咎貽七縣宰<hi>同州時</hi>
　吾聞上帝心降命明且仁臣稹茍有罪胡不災我身胡<lb/>
　為旱一州禍此千萬人一旱猶可忍其旱亦已頻臘雪<lb/>
　不滿地膏雨不降春惻惻詔書下半減麥與緡半租豈<lb/>
　不薄尚竭力與筋竭力不敢憚慚戴天子恩纍纍婦拜<lb/>
<pb n="KR4h0140_WYG_399-1b"/>
　姑呐呐翁語孫禾黍日夜長足得盈我囷還填折粟稅<lb/>
　酬償貰麥鄰茍無公私責飲水不為貧歡言未盈口旱<lb/>
　氣已再振六月天不雨秋孟亦既旬區區昧陋積禱祝<lb/>
　非不勤日馳衰白顔再拜泥甲鱗歸來重思忖願告諸<lb/>
　邑君以彼天道逺豈如人事親團團囹圄中無乃寃不<lb/>
　申擾擾食廪内無乃姦有因軋軋輸送車無乃使不倫<lb/>
　遥遥負擔卒無乃役不均今年無大麥計與珠玉濵邨<lb/>
　胥與里吏無乃求取繁符下歛錢急值官因酒嗔誅求<lb/>
<pb n="KR4h0140_WYG_399-2a"/>
與撻罰無乃不逡巡生小下里住不曽州縣門訴詞千<lb/>
萬恨無乃不得聞強豪富酒肉窮獨無蒭薪俱由案牘<lb/>
吏無乃移禍屯官分市井户迭配水陸珍未䝉所償直<lb/>
無乃不敢言有一於此事安可尤蒼旻借使漏刑憲得<lb/>
不虞鬼神自顧頑滯牧坐貽災沴臻上羞朝廷寄下媿<lb/>
閭里民豈無神明宰為我同苦辛共布慈惠語慰此衢<lb/>
客塵<lb/>
　　　蟲豸詩<hi>七篇并序</hi>
<pb n="KR4h0140_WYG_399-2b"/>
　　天之居物於地也有獸宜山宜穴魚宜水宜泥鳥<lb/>
　　宜木宜洲蟲宜草宜腐穢風雨㑹而寒暑時山川<lb/>
　　正而原野平衍然後郛閈屋室以州之人之宜人<lb/>
　　不得其宜而之鳥獸蟲魚之所宜非蟲魚獸鳥之<lb/>
　　罪也然而自非聖賢人失所宜未嘗無不得宜之<lb/>
　　歎云始辛卯年予掾荆州之地洲渚濕墊其動物<lb/>
　　宜介其毛物宜翅羽予所舎又荆州樹木洲渚處<lb/>
　　晝夜常有翅羽百族閙心不得閒静因為有鳥二<lb/>
<pb n="KR4h0140_WYG_399-3a"/>
　　十章以自逹又數年司馬通川郡通之地叢穢卑<lb/>
　　𥚹烝瘴陰鬱燄為蟲蛇備有辛螫蛇之毒百而鼻<lb/>
　　褰者尤之蟲之輩亦百而蝱蟆浮塵蜘蛛蟻子蛒<lb/>
　　蠭之類最甚害人其土民具能攻其所毒亦往往<lb/>
　　合於方籍不知者毒<hi>一作遭</hi>輒死予因賦其七蟲為<lb/>
　　二十一章別為序以備𤨏細之形狀而盡藥石之<lb/>
　　所宜庶亦叔敖之意焉<lb/>
　　　　巴蛇<hi>三首并序</hi>
<pb n="KR4h0140_WYG_399-3b"/>
　　巴之蛇百類其大蟒其毒褰鼻蟒人常不見褰鼻<lb/>
　　常遭之毒人則毛髪皆豎起飲谿澗而泥沙盡沸<lb/>
　　驗方云攻巨蟒用雄黄煙被其腦則裂而鷣鳥能<lb/>
　　食其小者巴無是物其民常用禁術制之尤効<lb/>
巴蛇千種毒其最鼻褰蛇掉舌翻紅燄盤身蹙白花噴<lb/>
人豎毛髪飲浪沸泥沙欲學叔敖瘞其如多似麻<lb/>
越嶺南濵海武都西隱<hi>一作陷</hi>戎雄黄假名石鷣鳥逺難<lb/>
籠詎有隳腸計應無破腦功巴山晝昏黒妖霧毒濛濛<lb/>
<pb n="KR4h0140_WYG_399-4a"/>
漢帝斬蛇劒晉時燒上天自兹繁巨蟒往往夀千年白<lb/>
晝遮長道青溪蒸毒煙戰龍蒼海外平地血浮船<lb/>
　　　　蛒蜂<hi>三首并序</hi>
　　蛒蜂類而大巢在褰鼻蛇穴下故毒螫倍諸蠭蠆<lb/>
　　中手足輒斷落及心胸則圯裂用他蜂中人之方<lb/>
　　療之不能愈巴人往往持禁以制之則差<lb/>
巴蛇蟠窟穴穴下有巢蜂近樹禽垂翅依原獸絶蹤微<lb/>
遭斷手足厚毒破心胷昔甚招魂句那知眼自逢<lb/>
<pb n="KR4h0140_WYG_399-4b"/>
梨笑清都月<hi>京都開元觀多梨花蠭</hi>蜂游紫殿春構脾分部伍嚼<lb/>
蕊奉君親翅羽頗同類心神固異倫安知人世裏不有<lb/>
噬人人<lb/>
蘭蕙本同畹蜂蛇亦雜居害心俱毒螫妖燄兩吹嘘雷<lb/>
蟄吞噬止枯焚巢穴除可憐相濟惡勿謂禍無餘<lb/>
　　　　蜘蛛<hi>三首并序</hi>
　　巴蜘蛛大而毒其甚者身邊數寸而踦長數倍其<lb/>
　　身網羅竹柏盡死中人瘡痏潗濕且痛癢倍常用<lb/>
<pb n="KR4h0140_WYG_399-5a"/>
　　雄黄苦酒塗所囓仍用䑕婦蟲食其絲盡輙愈療<lb/>
　　不速絲及心而療不及矣<lb/>
蜘蛛天下足巴蜀就中多縫隙容長踦虚空織横羅縈<lb/>
纒傷竹柏吞噬及蟲蛾為送佳人喜珠櫳無柰何<lb/>
網密將求食絲斜誤著人因依方紀<hi>一作託</hi>緒挂罥遂容<lb/>
身截道蟬冠礙漫天玉露頻兒童憐小巧漸欲及車輪<lb/>
稚子憐圎網佳人祝喜絲那知緣暗隙忽被囓柔肌毒<lb/>
腠攻猶易焚心療恐遲看看長祅緒和扁欲漣洏<lb/>
<pb n="KR4h0140_WYG_399-5b"/>
　　　　蟻子<hi>三首并序</hi>
　　巴蟻衆而善攻櫟棟往往木容完具而心節朽壊<lb/>
　　屋居者不省其微而禍成傾壓<lb/>
蟻子生無䖏偏因溼䖏生陰霪煩擾攘拾粒苦譻<graphic n="KR1585" url="https://raw.githubusercontent.com/kanripo/KR-Gaiji/master/images/KR1585.png" mimeType="image/png"/>
                    <hi>平聲</hi>
牀上主人病耳中虚藏鳴雷霆翻不省聞汝作牛聲<lb/>
時術功雖細年深禍亦成攻穿漏江海噆食困蛟鯨敢<lb/>
憚榱<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>蠧深藏柱石傾寄言持重者微物莫全輕<lb/>
攘攘終朝見悠悠卒嵗疑詎能分牝牡焉得有蝝蚳<hi>蟻卵</hi>
<pb n="KR4h0140_WYG_399-6a"/>
徙市竟何意生涯都㡬時巢由或逢我應似我相期<lb/>
　　　　蟆子<hi>三首并序</hi>
　　蟆蚊類也其實黑而小不礙紗縠夜伏而晝飛聞<lb/>
　　柏煙與麝香輒去蚊蟆與浮塵皆巴蛇鱗中之細<lb/>
　　蟲耳故囓人成瘡秋夏不愈膏楸葉而𫝊之則差<lb/>
蟆子微於蚋朝繁夜則無毫端生羽翼針喙噆肌膚暗<lb/>
毒應難免羸形日漸枯將身逺相就不敢恨非辜<lb/>
晦景權藏毒明時敢噬人不勞生詬怒祗足助酸辛隼<lb/>
<pb n="KR4h0140_WYG_399-6b"/>
眥看無物蛇軀庇有鱗天方芻狗我甘與爾相親<lb/>
有口深堪異趨時詎可量誰令通鼻息何故辨馨香沉<lb/>
水來滄海崇蘭泛露光那能枉焚爇爾衆我微茫<lb/>
　　　　浮塵子<hi>三首并序</hi>
　　浮塵蟆類也其實微不可見與塵相浮而上下人<lb/>
　　苦之往往䝉絮衣自蔽而浮塵輒能通透及人肌<lb/>
　　膚亦巢巴蛇鱗中故攻之用前術<lb/>
可歎浮塵子纖埃喻此微寧論隔紗幌幷解透綿衣有<lb/>
<pb n="KR4h0140_WYG_399-7a"/>
毒能成痏無聲不見飛病來雙眼暗何計辨雰霏<lb/>
乍可巢蚊睫胡為附蟒鱗巳微於蠢蠢仍害及仁人<hi>一作</hi>
<hi>人人</hi>動植皆分命毫芒亦是身哀哉此幽物生死敵浮塵<lb/>
但覺皮膚憯安知𤨏細來因風吹薄霧向日誤輕埃暗<lb/>
囓堪銷骨潛飛有禍胎然無防備䖏留待雪霜摧<lb/>
　　　　蝱<hi>三首并序</hi>
　　巴山谷間春秋常雨自五六月至八九月雨則多<lb/>
　　蝱道路羣飛噬牛馬血及蹄角旦暮尤極繁多人<lb/>
<pb n="KR4h0140_WYG_399-7b"/>
　　常用日中時趣程逮雪霜而後盡其囓人痛劇浮<lb/>
　　蟆而不能毒留肌故無療術<lb/>
陰深山有瘴溼墊草多蝱衆噬錐刀毒羣飛風雨聲汗<lb/>
粘瘡痏痛日曝苦辛行飽爾蛆殘腹安知天地情<lb/>
千山溪沸石六月火燒雲自顧生無類那堪毒有羣搏<lb/>
牛皮若截噬馬血成文蹄角尚如此肌膚安可云<lb/>
辛螫終非久炎凉本遞興秋風自天落夏蘖與霜澄一<lb/>
鏡開潭面千鋒露石稜氣平蟲豸死雲路好攀登<lb/>
<pb n="KR4h0140_WYG_399-8a"/>
　　　楚歌十首<hi>江陵時作</hi>
楚人千萬戸生死繫時君當璧便為嗣賢愚安可分干<lb/>
戈長浩浩篡亂亦紛紛縦有明在下區區何足云<lb/>
陶虞事已逺尼父獨將明潛穴龍無位幽林蘭自生楚<lb/>
王謀授邑此意復中傾未別子西語縦來何所成<lb/>
平王漸昏惑無極轉承㤙子建猶相貳伍奢安得存生<lb/>
居宫雉閟死𦵏寢園尊豈料奔吴士鞭屍郢市門<lb/>
懼盈因鄧曼罷獵為樊姬盛徳留金石清風鑒薄帷襄<lb/>
<pb n="KR4h0140_WYG_399-8b"/>
王忽妖夢宋玉復滛辭萬事捐宫館空山雲雨期<lb/>
宜僚南市住未省食人恩臨難忽相感解紛寧用言何<lb/>
如晉夷甫坐占紫微垣看著五胡亂清談空自尊<lb/>
誰恃王深寵誰為楚上卿包胥心獨許連夜哭秦兵千<lb/>
乗徒虚爾一夫安可輕殷勤聘名士莫但倚方城<lb/>
梁業雄圗盡遺孫世運消宣明徒有號江漢不相朝碑<lb/>
碣髙臨路松枝半作樵唯餘開聖寺猶學武皇妖<lb/>
江陵南北道長有逺人來死別登舟去生心上馬迴榮<lb/>
<pb n="KR4h0140_WYG_399-9a"/>
枯誠異日今古盡同灰巫峽朝雲起荆王安在哉<lb/>
三峽連天水奔波萬里來風濤各自急前後苦相推倒<lb/>
入黄牛漩驚衝灩澦堆古今流不盡流去不曽迴<lb/>
八荒同日月萬古共山川生死既由命興衰還付天棲<lb/>
棲王粲賦憤憤屈平篇各自埋幽恨江流終宛然<lb/>
　　　襄陽道<lb/>
羊公名漸逺唯有峴山碑近日稱難繼曹王任馬彝椒<lb/>
蘭俱下世城郭到今時漢水清如玉流來本為誰<lb/>
<pb n="KR4h0140_WYG_399-9b"/>
　　　賦得魚登龍門<hi>用登字</hi>
魚貫終何益龍門在昔登有成當<hi>一作有時常</hi>作雨無用恥<lb/>
為鵬激浪誠難泝雄心亦自憑<hi>一作庶亦憑</hi>風雲<hi>一作雷</hi>潛㑹<lb/>
合鬐鬛忽騰凌泥滓辭河濁煙霄見海澄迴瞻順流輩<lb/>
誰敢望同升<lb/>
　　　貞元<hi>一作永貞</hi>厯<hi>是嵗秋八月太上改元永貞傳位今皇帝</hi>
象魏纔頒厯龍鑣已御天猶看後元厯新署永貞年半<lb/>
嵗光陰在三朝禮數遷無因書簡冊空得詠詩篇<lb/>
<pb n="KR4h0140_WYG_399-10a"/>
　　　　塞馬<lb/>
　塞馬倦江渚今朝神彩生曉風寒獵獵乍得草頭行夷<lb/>
　狄寢烽候闗河無戰聲何由當陣面従爾四蹄輕<lb/>
　　　　鹿角鎮<hi>洞庭湖中地名</hi>
　去年湖水滿此地覆行舟萬怪吹髙浪千人死亂流誰<lb/>
　能問帝子何事寵陽侯漸恐鯨鯢大波濤及九州<lb/>
　　　　感事三首<hi>此後竝是學士時作</hi>
　為國謀羊舌従來不為身此心長自保終不學張陳<lb/>
<pb n="KR4h0140_WYG_399-10b"/>
　自笑心何劣區區辨所寃伯仁雖到死終不向人言<lb/>
　富貴年皆長風塵舊轉稀白頭方見絶遥為一霑衣<lb/>
　　　　題翰林東閤前小松<lb/>
　簷礙修鱗亞霜侵簇翠黄唯餘入琴韻終待舜弦張<lb/>
　<lb/>
　<lb/>
　<lb/>
御定全唐詩巻三百九十九<lb/>
</p>
<p>
</p>
  </div>
</body>
</text>
</TEI>
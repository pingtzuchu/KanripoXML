<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_197-1a"/>
　欽定四庫全書<lb/>
御定全唐詩巻一百九十七<lb/>
　　張謂<lb/>
　張謂字正言河南人天寶二年登進士第乾元中為尚<lb/>
　書郎大厯間官至禮部侍郎三典貢舉詩一巻<lb/>
　　　　讀後漢逸人傳二首<lb/>
　子陵没已久讀史思其賢誰謂潁陽人千秋如此肩嘗<lb/>
　聞漢皇帝曾是曠周旋名位茍無心對君猶可眠東過<lb/>
<pb n="KR4h0140_WYG_197-1b"/>
　富春渚樂此佳山川夜卧松下月朝㸔江上煙釣時如<lb/>
　有待釣罷應忘筌生事在林壑悠悠經暮年于今七里<lb/>
　瀨<hi>一作灘</hi>遺迹尚依然髙臺竟寂寞流水空潺湲<lb/>
　龎公南郡人家在襄陽里何處偏來往襄陽東陂是誓<lb/>
　將業田種終得保妻子何言二千石乃欲勸吾仕鸛鵲<lb/>
　巢茂林黿鼉穴深水萬物從所欲吾心亦如此不見鹿<lb/>
　門山朝朝白雲起采藥復采樵優游終暮齒<lb/>
　　　　同孫構免官後登薊樓<lb/>
<pb n="KR4h0140_WYG_197-2a"/>
昔在五<hi>一作平</hi>陵時年少心亦壯嘗矜有竒骨必是封侯<lb/>
相東走到營州投身似邊將一朝去鄉國十載履亭障<lb/>
部曲皆武夫功成不相讓猶希虜塵動更取林胡帳去<lb/>
年大將軍忽<hi>一作一</hi>負樂生謗北别傷士卒南遷死炎瘴<lb/>
濩落悲無成行登薊丘上長安三十里日夕西南望寒<lb/>
沙榆塞没秋水灤河漲䇿馬從此辭雲山保閒放<lb/>
　　　代北州老翁答<lb/>
負薪老翁往北州北望鄉闗生客愁自言老翁有三子<lb/>
<pb n="KR4h0140_WYG_197-2b"/>
兩人已向黄沙死如今小兒新長成明年聞道又徴兵<lb/>
定知此别必零落不及相隨同死生盡將田宅借鄰伍<lb/>
且復伶俜去鄉土在生本求多子孫及有誰知更辛苦<lb/>
近傳天子尊武臣强兵直欲靜胡塵安邉自合有長䇿<lb/>
何必流離中國人<lb/>
　　　湖上對酒行<lb/>
夜坐不厭湖上月晝行不厭湖上山眼前一尊又長滿<lb/>
心中萬事如等閒主人有黍百餘石濁醪數斗應不惜<lb/>
<pb n="KR4h0140_WYG_197-3a"/>
即今相對<hi>一作逄</hi>不盡歡别後相思復何益茱茰灣頭歸<lb/>
路賖願君且宿黄公家風光若此人不醉參差辜負東<lb/>
園花<lb/>
　　　贈喬琳<hi>一作劉眘虛詩</hi>
去年上䇿不見收今年寄食仍淹留羡君有酒能便醉<lb/>
羡君無錢能不憂如今五侯不愛<hi>一作待</hi>客羡君不問<hi>一作</hi>
<hi>過</hi>五侯宅如今七貴方自尊羡君不過七貴門丈夫㑹<lb/>
應有知已世上悠悠何足論<lb/>
<pb n="KR4h0140_WYG_197-3b"/>
　　　邵陵作<lb/>
嘗聞虞帝苦憂人祇為蒼生不為身已道<hi>一作到</hi>一朝辭<lb/>
北闕何須五月更南巡昔時文武皆銷鑠今日精靈常<lb/>
寂寞斑竹年來笋自生白蘋春盡花空落遥望零陵見<lb/>
舊丘蒼梧雲起至今愁惟餘帝子千行淚添作瀟湘萬<lb/>
里流<hi>一作秋</hi>
　　　寄李侍御<lb/>
柱下聞周史書中慰越吟近㸔三嵗字遥見百年心價<lb/>
<pb n="KR4h0140_WYG_197-4a"/>
以吹噓長恩從顧盻深不栽桃李樹何日得成隂<lb/>
　　　寄崔澧州<lb/>
共襆臺郎被俱褰郡守帷罰金殊徃日鳴玉幸同時五<lb/>
馬來何晚雙魚贈已遲江頭望鄉月無夜不相思<lb/>
　　　送裴侍御歸上都<lb/>
楚地勞行役秦城罷鼔鼙舟移洞庭岸路出武陵谿江<lb/>
月隨人影山花趁<hi>一作逐</hi>馬蹄離魂將别夢先已<hi>一作爾</hi>到<lb/>
闗西<lb/>
<pb n="KR4h0140_WYG_197-4b"/>
　　　送青龍一公<lb/>
事佛輕金印勤王度玉闗不知從樹下還肯<hi>一作許</hi>到人<lb/>
間楚水青蓮浄吳門白日閒聖朝須助理<hi>一作治</hi>絶<hi>一作切</hi>
莫愛東山<lb/>
　　　送韋侍御赴上都<lb/>
天朝辟書下風憲取才難更謁麒麟殿重簪獬豸冠月<lb/>
明湘水夜霜重桂林寒别後頭堪白時時鏡裏看<lb/>
　　　餞田尚書還兖州<lb/>
<pb n="KR4h0140_WYG_197-5a"/>
忠義三朝許威名四海聞更乘歸魯詔猶憶破胡勲别<lb/>
路逢霜雨行營對雪雲明朝郭門外長揖大將軍<lb/>
　　　送杜侍御赴上都<lb/>
避馬臺中貴登車嶺外遥還因貢賦禮來謁大明朝地<lb/>
入商山路鄉連渭水橋承恩返南越尊酒重相邀<lb/>
　　　道林寺送莫侍御<hi>一作䴡州精舍送莫侍御歸寕</hi>
何處堪留客香林隔翠㣲薜蘿通驛騎山竹挂朝衣霜<lb/>
引臺烏集風驚塔鴈飛飲茶勝飲酒聊以送將<hi>一作君</hi>歸<lb/>
<pb n="KR4h0140_WYG_197-5b"/>
　　　别睢陽故人<lb/>
少小客遊梁依然似故鄉城池經戰陣人物恨存亡夏<lb/>
雨桑條緑秋風麥穂黄有書無寄處相送一霑裳<lb/>
　　　郡南亭子宴<hi>一作春宴</hi>
亭子春城外朱門向緑林柳枝經雨重松色帶烟深漉<lb/>
酒迎山客穿池集水禽白雲常在眼聊足慰人心<lb/>
　　　早春陪崔中丞浣花溪宴得暄字<lb/>
旌節臨溪口寒郊斗覺暄紅亭移酒席畫鷁逗江村雲<lb/>
<pb n="KR4h0140_WYG_197-6a"/>
帶歌聲颺風飄舞袖翻花間催秉燭川上欲黄昏<lb/>
　　　讌鄭伯璵宅<lb/>
正月風光好逄君上客稀曉風催鳥囀春雪帶花飛堂<lb/>
上吹金管庭前試舞衣俸錢供酒債<hi>一作價</hi>行子未須歸<lb/>
　　　夜同宴用人字<lb/>
北斗囘新歲東園值早春竹風能醒酒花月觧留人邑<lb/>
宰陶元亮山家鄭子真平生頗同道相見日相親<lb/>
　　　過從弟制疑官舍竹齋<lb/>
<pb n="KR4h0140_WYG_197-6b"/>
羡爾方為吏衡門獨宴如野猿偷紙筆山鳥汚圖書竹<lb/>
裏藏公事花間隱使車不妨垂釣坐時膾小江魚<lb/>
　　　揚州雨中張十七宅觀妓<hi>一作劉長卿詩</hi>
夜色帶寒煙燈花拂更然殘妝添石黛豔舞落金鈿掩<lb/>
笑須欹扇迎歌乍動絃不知巫峽雨何事海西邉<lb/>
　　　登金陵臨江驛樓<lb/>
古戍依重險髙樓見五梁山根盤驛道河水浸城牆庭<lb/>
樹巢鸚鵡園花隱麝香忽然江浦上憶作捕魚郎<lb/>
<pb n="KR4h0140_WYG_197-7a"/>
　　　同王徵君湘中有懐<hi>一作嚴維詩</hi>
八月洞庭秋瀟湘水北流還家萬里夢為客五更愁不<lb/>
用開書帙<hi>一作篋</hi>偏宜上酒樓故人京洛滿<hi>一作客</hi>何日復<lb/>
同遊<lb/>
　　　官舍早梅<lb/>
堦下雙梅樹春來畫不成晩時花未<hi>一作易</hi>落隂處葉難<lb/>
生摘子防人到攀枝畏鳥驚風光先占得桃李莫相輕<lb/>
　　　玉清公主挽歌<hi>代宗之女</hi>
<pb n="KR4h0140_WYG_197-7b"/>
學鳯年猶小乘龍日尚賖初封千户邑忽駕五雲車地<lb/>
接金人岸山通<hi>一作藏</hi>玉女家秋風何太早吹落禁園花<lb/>
　　　别韋郎中<lb/>
星軺計日赴岷峨雲樹連天阻笑歌南入洞庭隨鴈去<lb/>
西過巫峽聴猿多崢嶸洲上飛黄蝶灩澦堆邉起白波<lb/>
不醉郎中桑落酒教人無奈别離何<lb/>
　　　送皇甫齡宰交河<lb/>
將軍帳下來從客小邑彈琴不易逢樓上胡笳傳别怨<lb/>
<pb n="KR4h0140_WYG_197-8a"/>
尊中臘酒為誰濃行人醉出雙門道少婦愁看七里𤇺<lb/>
今日相如輕武騎多應朝暮<hi>一作旦</hi>客臨卭<lb/>
　　　杜侍御送貢物戲贈<lb/>
銅柱朱崖道路難伏波横海舊登壇越人自貢珊瑚樹<lb/>
漢使何勞獬豸冠疲馬山中愁日晩孤舟江上畏春寒<lb/>
由來此貨稱難得多恐君王不忍看<lb/>
　　　春園家宴<lb/>
南園春色正相宜大婦同行少婦隨竹裏登樓人不見<lb/>
<pb n="KR4h0140_WYG_197-8b"/>
花間覓路鳥先知櫻桃觧結垂簷子楊柳能低入户枝<lb/>
山簡醉時歌一曲參差笑殺郢中兒<lb/>
　　　西亭子言懐<lb/>
數叢芳草在堂隂幾處閒花映竹林攀樹𤣥猨呼郡吏<lb/>
傍谿白鳥應家禽青山看景知髙下流水聞聲覺淺深<lb/>
官屬不令拘禮數時時緩步一相尋<lb/>
　　　辰陽即事<hi>一作劉長卿詩題云感懐</hi>
青楓落葉正堪悲黄菊殘花欲待誰水近偏逄寒氣早<lb/>
<pb n="KR4h0140_WYG_197-9a"/>
山深常見日光遲愁中卜命看周易病裏招魂讀楚詞<lb/>
自恨不如湘浦鴈春來即是北歸時<lb/>
　　　送僧<lb/>
童子學修道誦經求出家手持貝多葉心念優曇花得<lb/>
度<hi>一作處</hi>北州近隨緣東路賖一身求清净百毳納袈裟<lb/>
鍾嶺更飛錫爐峰期結跏深心大海水廣願恒河沙此<lb/>
去不堪别彼行安可涯殷勤結香火來世上牛車<lb/>
　　　同諸公遊雲公禪寺<hi>一作院</hi>
<pb n="KR4h0140_WYG_197-9b"/>
共許尋雞足誰能惜馬蹄長空净雲雨斜日半虹霓簷<lb/>
下千峰轉忩前萬木低看花尋徑逺聴鳥入林迷地與<lb/>
喧聞<hi>一作卑</hi>隔人將物我齊不知樵客意何事武陵谿<lb/>
　　　哭䕶國上人<lb/>
昔喜三身净今悲萬刼長不應歸北斗應<hi>一作多</hi>是向西<lb/>
方舍利衆生得袈裟弟子將鼠行殘藥椀<hi>一作枕</hi>蟲網舊<lb/>
繩牀别起千花塔空留一草堂支公何處在神理竟茫<lb/>
茫<lb/>
<pb n="KR4h0140_WYG_197-10a"/>
　　　送盧舉使河源<lb/>
故人行役向邉州匹馬今朝不少留長路闗山何日盡<lb/>
滿堂絲竹<hi>一作管</hi>為君愁<lb/>
　　　題長安壁主人<lb/>
世人結交須黄金黄金不多交不深縱令然諾暫相許<lb/>
終是悠悠行路心<lb/>
　　　長沙失火後戲題蓮花寺<lb/>
金園寳刹半長沙燒刼旁延一萬家樓殿縱随煙焰去<lb/>
<pb n="KR4h0140_WYG_197-10b"/>
<hi>一作盡</hi>火中何處出<hi>一作有</hi>蓮花<lb/>
　　　早梅<lb/>
一樹寒梅白玉條逈臨村路傍谿橋不知近水花先發<lb/>
疑是經春<hi>一作冬</hi>雪未銷<lb/>
　　　贈趙使君美人<lb/>
紅粉青蛾映楚雲桃花馬上石榴裙羅敷獨向東方去<lb/>
漫學他家作使君<lb/>
　　　句<lb/>
<pb n="KR4h0140_WYG_197-11a"/>
　嵇山賀老麤知名吳郡張顛曾不易　奔蛇走虺勢入<lb/>
　坐驟雨旋風聲滿堂<hi>贈懷素集見顔真卿</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_197-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百九十七<lb/>
</p>
<p>
</p>
  </div>
</body>
</text>
</TEI>
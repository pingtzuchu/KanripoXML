<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_647-1a"/>
　欽定四庫全書<lb/>
御定全唐詩巻六百四十七<lb/>
　　胡曽<lb/>
　胡曽邵陽人咸通中舉進士不第嘗為漢南從事安定<lb/>
　集十巻詠史詩三巻今合編詩一巻<lb/>
　　　　草檄荅南蠻有詠<lb/>
　辭天岀塞陣雲空霧捲霞開萬里通親受虎符安宇宙<lb/>
　誓将龍劍定英雄殘霜敢冒髙懸日秋葉爭禁大段風<lb/>
<pb n="KR4h0140_WYG_647-1b"/>
　為報南蠻湏屛跡不同蜀将武侯功<lb/>
　　　　寒食都門作<lb/>
　二年寒食住京華寓目春風萬萬家金絡馬銜原上草<lb/>
　玉顔<hi>一作釵</hi>人折路傍花軒車競出紅塵合冠蓋爭回白<lb/>
　日斜誰念都門兩行淚故園寥落在長沙<lb/>
　　　　薄命妾<lb/>
　阿嬌初失漢皇恩舊賜羅衣亦罷薫倚枕夜悲金屋雨<lb/>
　巻簾朝泣玉樓雲宮前葉落鴛鴦瓦架上塵生翡翠裙<lb/>
<pb n="KR4h0140_WYG_647-2a"/>
龍騎不廵時漸乆長門空<hi>一作長</hi>掩緑苔紋<lb/>
　　　獨不見<lb/>
玉關一自有氛埃年少從軍竟未回門外塵凝張樂榭<lb/>
水邊香滅按歌臺窗殘夜月人何處簾巻春風燕復來<lb/>
萬里寂寥音信絶<hi>一作斷</hi>寸心爭忍不成灰<lb/>
　　　交河塞下曲<lb/>
交河氷薄日遲遲漢将思家感别離塞北草生蘇武泣<lb/>
隴西雲起李陵悲曉侵雉堞烏先覺春入關山雁獨知<lb/>
<pb n="KR4h0140_WYG_647-2b"/>
何處疲兵心最苦夕陽樓上笛聲時<lb/>
　　　車遥遥<lb/>
自從車馬出門朝便入空房守寂寥玉枕夜殘<hi>一作寒</hi>魚<lb/>
信絶<hi>一作斷</hi>金鈿秋盡雁書遥臉邊楚雨臨風落頭上春<lb/>
<hi>一作秦</hi>雲向日銷芳草又衰還不至碧天霜冷轉無憀<lb/>
　　　早發潛水驛謁郎中員外<lb/>
半床秋月一聲雞萬里行人費馬蹄青野霧銷凝晉洞<lb/>
碧山煙散避秦溪樓臺稍辨烏城外更漏微聞鶴柱西<lb/>
<pb n="KR4h0140_WYG_647-3a"/>
已是大仙憐後進不應來向武陵迷<lb/>
　　　贈漁者<lb/>
不媿人間萬户侯子孫相繼老扁舟往來南越諳鮫室<lb/>
生長東呉識蜃樓自為釣竿能遣悶不因萱草解銷憂<lb/>
羨君獨得逃名趣身外無機任白頭<lb/>
　　　自嶺下泛鷁到清逺峽作<lb/>
乗船浮鷁下韶水絶境方知在嶺南薜荔<hi>一作蘿薜</hi>雨餘山<lb/>
自黛蒹葭煙盡島如藍旦遊蕭帝新松寺夜宿嫦娥桂<lb/>
<pb n="KR4h0140_WYG_647-3b"/>
影<hi>一作舊桂</hi>潭不為篋中書未獻便來茲地結茅菴<lb/>
　　　題周瑜将軍廟<lb/>
共說生前國歩難山川龍戰血漫漫交鋒魏帝旌旂退<lb/>
委任君<hi>一作質呉</hi>王社稷安庭際雨餘春草長廟前風起晩<lb/>
光殘功勲碑碣今何在不得當時一字看<lb/>
　　　詠史詩<lb/>
　　　　烏江<lb/>
爭帝圖王勢已傾八千兵散楚歌聲烏江不是無船渡<lb/>
<pb n="KR4h0140_WYG_647-4a"/>
耻向東呉再起兵<lb/>
　　　　章華臺<lb/>
茫茫衰草没章華因笑靈王昔好奢臺土未乾簫管絶<lb/>
可憐身死野人家<lb/>
　　　　細腰宮<lb/>
楚王辛苦戰無功國破城荒霸業空唯有青春花上露<lb/>
至今猶泣細腰宮<lb/>
　　　　沙苑<lb/>
<pb n="KR4h0140_WYG_647-4b"/>
馮翊南邊宿霧開行人一歩一裵回誰知此地凋殘柳<lb/>
盡是髙歡敗後栽<lb/>
　　　　石城<lb/>
古郢雲開白雪樓漢江還遶石城流何人知道寥天月<lb/>
曽向朱門送莫愁<lb/>
　　　　荆山<lb/>
抱玉巖前桂葉稠碧谿寒水至今流空山落日猨聲呌<lb/>
疑是荆人哭未休<lb/>
<pb n="KR4h0140_WYG_647-5a"/>
　　　　陽臺<lb/>
楚國城池颯已空陽臺雲雨過<hi>一作去</hi>無蹤何人更有襄<lb/>
王夢寂寂巫山十二重<lb/>
　　　　居延<lb/>
漠漠平沙際碧天問人云此是居延停驂一顧猶魂斷<lb/>
蘇武爭禁十九年<lb/>
　　　　沛宮<lb/>
漢髙辛苦事干戈帝業興隆俊傑多猶恨四方無壯士<lb/>
<pb n="KR4h0140_WYG_647-5b"/>
還鄉悲唱大風歌<lb/>
　　　　金谷園<lb/>
一自佳人墜玉樓繁華東逐洛河流唯餘金谷園中樹<lb/>
殘日蟬聲送客愁<lb/>
　　　　湘川<lb/>
虞舜南捐萬乗君靈妃揮涕竹成紋不知精魄遊何處<lb/>
落日瀟湘空白雲<lb/>
　　　　夷門<lb/>
<pb n="KR4h0140_WYG_647-6a"/>
六龍冉冉驟朝昬魏國賢才杳不存唯有侯嬴在時月<lb/>
夜來空<hi>一作尚</hi>自照夷門<lb/>
　　　　黄金臺<lb/>
北乗羸馬到燕然此地何人復禮賢若問昭王無處所<lb/>
黄金臺上草連天<lb/>
　　　　夷陵<lb/>
夷陵城闕倚朝雲戰敗秦師縱火焚何事三千珠履客<lb/>
不能西禦武安君<lb/>
<pb n="KR4h0140_WYG_647-6b"/>
　　　　漢江<lb/>
漢江一帶碧流長兩岸春風起緑楊借問膠船何處没<lb/>
欲停蘭棹祀昭王<lb/>
　　　　蒼梧<lb/>
有虞龍駕不西還空委簫韶洞壑<hi>一作府</hi>間無計得知陵<lb/>
寢處愁雲長滿九疑山<lb/>
　　　　陳宮<lb/>
陳國機權未可<hi>一作有</hi>涯如何後主恣嬌奢不知即入宮<lb/>
<pb n="KR4h0140_WYG_647-7a"/>
中<hi>一作前</hi>井猶自聽吹玉樹花<lb/>
　　　　南陽<lb/>
世亂英雄百戰餘孔明方此樂耕鋤蜀王不自垂三顧<lb/>
爭得先生出舊<hi>一作草</hi>廬<lb/>
　　　　即墨<lb/>
即墨門開縱火牛燕師營裏血波流固存不得田單術<lb/>
齊國尋成一土丘<lb/>
　　　　渭濵<lb/>
<pb n="KR4h0140_WYG_647-7b"/>
岸草青青渭水流子牙曽此獨垂鉤當時未入非熊兆<lb/>
幾向斜陽歎白頭<lb/>
　　　　五湖<lb/>
東上髙山望五湖雪濤煙浪起天隅不知范蠡乗舟後<lb/>
更有功臣繼踵無<lb/>
　　　　易水<lb/>
一旦秦皇馬角生燕丹歸北送荆卿行人欲識無窮恨<lb/>
聽取東流易水聲<lb/>
<pb n="KR4h0140_WYG_647-8a"/>
　　　　長平<lb/>
長平瓦震武安初趙卒俄成戲鼎魚四十萬人俱下世<lb/>
元戎何用讀兵書<lb/>
　　　　西園<lb/>
月滿西園夜未央金風不動鄴天凉髙情公子多秋興<lb/>
更領詩人入醉鄉<lb/>
　　　　長沙<lb/>
江上南風起白蘋長沙城郭異咸秦故鄉猶自嫌卑濕<lb/>
<pb n="KR4h0140_WYG_647-8b"/>
何况當時賦鵩人<lb/>
　　　　圯橋<lb/>
廟算張良獨有餘少年逃難下邳初逡廵不進泥中履<lb/>
爭得先生一巻書<lb/>
　　　　銅雀臺<lb/>
魏武龍輿逐逝波髙臺空按望陵歌遏雲聲絶悲風起<lb/>
翻向樽前泣翠娥<lb/>
　　　　東晉<lb/>
<pb n="KR4h0140_WYG_647-9a"/>
石頭城下浪崔嵬風起聲疑出地雷何事苻堅太相小<lb/>
欲投鞭䇿過江來<lb/>
　　　　呉江<lb/>
子胥今日委東流呉國明朝亦古丘大笑夫差諸将相<lb/>
更無人解守蘇州<lb/>
　　　　圅谷關<lb/>
寂寂圅關鎖未開田文車馬出秦來朱門不養三千客<lb/>
誰為雞鳴得放回<lb/>
<pb n="KR4h0140_WYG_647-9b"/>
　　　　武關<lb/>
戰國相持竟不休武關纔掩楚王憂出門若取靈均語<lb/>
豈作咸陽一死囚<lb/>
　　　　垓下<lb/>
㧞山力盡霸圖隳倚劍空歌不逝騅明月滿營天似水<lb/>
那堪回首别虞姬<lb/>
　　　　郴縣<lb/>
義帝南遷路入郴國亡身死亂山深不知埋恨窮泉後<lb/>
<pb n="KR4h0140_WYG_647-10a"/>
幾度西陵片月沈<lb/>
　　　　東海<lb/>
東廵玉輦委泉臺徐福樓船尚未回自是祖龍先下世<lb/>
不關無路到蓬萊<lb/>
　　　　故宜城<lb/>
武安南伐勒秦兵疎鑿功将夏禹幷誰謂長渠千載後<lb/>
水流猶入故宜城<lb/>
　　　　成都<lb/>
<pb n="KR4h0140_WYG_647-10b"/>
杜宇曽為蜀帝王化禽飛去舊城荒年年來呌桃花月<lb/>
似向春風訴國亡<lb/>
　　　　檀溪<lb/>
三月襄陽緑草齊王孫相引到檀溪的盧何處埋龍骨<lb/>
流水依前遶大堤<lb/>
　　　　青塜<lb/>
玉貌元期漢帝招誰知西嫁怨天驕至今青塜愁雲起<lb/>
疑是佳人恨未銷<lb/>
<pb n="KR4h0140_WYG_647-11a"/>
　　　　李陵臺<lb/>
北入單干萬里疆五千兵敗滯窮荒英雄不伏蠻夷死<lb/>
更築髙臺望故鄉<lb/>
　　　　河梁<lb/>
漢家英傑出皇都攜手河梁話入胡不是子卿全大節<lb/>
也應低首拜單于<lb/>
　　　　軹道<lb/>
漢祖西來秉白旄子嬰宗廟委波濤誰憐君有翻身術<lb/>
<pb n="KR4h0140_WYG_647-11b"/>
解向秦宮殺趙髙<lb/>
　　　　漢宮<lb/>
明妃逺嫁泣西風玉筯雙垂出漢宮何事将軍封萬户<lb/>
却令紅粉為和戎<lb/>
　　　　豫讓橋<lb/>
豫讓酬恩歲已深髙名不朽到如今年年橋上行人過<lb/>
誰有當時國士心<lb/>
　　　　華亭<lb/>
<pb n="KR4h0140_WYG_647-12a"/>
陸機西没洛陽城呉國春風草又青惆悵月中千歲鶴<lb/>
夜來猶為唳華亭<lb/>
　　　　東山<lb/>
五馬南浮一化龍謝安入相此山空不知攜妓重來日<lb/>
幾樹鶯啼谷口風<lb/>
　　　　殺子谷<lb/>
舉國賢良盡淚垂扶蘇屈死樹邊時至今谷口泉嗚咽<lb/>
猶似秦人<hi>一作當時</hi>恨李斯<lb/>
<pb n="KR4h0140_WYG_647-12b"/>
　　　　馬陵<lb/>
墜葉蕭蕭九月天驅兵<hi>一作驘</hi>獨過馬陵前路傍古木蟲<lb/>
書處記得将軍破敵年<lb/>
　　　　玉門關<lb/>
西戎不敢過天山定逺功成白馬閒半夜帳中停燭坐<lb/>
唯思生入玉門關<lb/>
　　　　滹沱河<lb/>
光武經營業未興王郎兵革正憑陵湏知後漢功臣力<lb/>
<pb n="KR4h0140_WYG_647-13a"/>
不及滹沱一片氷<lb/>
　　　　黄河<lb/>
博望沈埋不復旋黄河依舊水茫然㳂流欲共牛郎語<lb/>
只得<hi>一作待</hi>靈槎送上天<lb/>
　　　　鳳皇臺<lb/>
秦娥一别鳳皇臺東入青冥更不回空有玉簫千載後<lb/>
遺聲時到世間來<lb/>
　　　　五丈原<lb/>
<pb n="KR4h0140_WYG_647-13b"/>
蜀相西驅十萬來秋風原下乆裵回長星不為英雄住<lb/>
半夜流光落九垓<lb/>
　　　　平城<lb/>
漢帝西征䧟虜塵一朝圍解議和親當時已有吹毛劍<lb/>
何事無人殺奉春<lb/>
　　　　汴水<lb/>
千里長河一旦開亡隋波浪九天來錦帆未落干戈起<lb/>
惆悵龍舟更不回<lb/>
<pb n="KR4h0140_WYG_647-14a"/>
　　　　蘭臺宮<lb/>
遲遲春日滿長空亡國離宮蔓草中宋玉不憂人事變<lb/>
從遊那賦大王風<lb/>
　　　　金牛驛<lb/>
山嶺千重擁蜀門成都别是一乾坤五丁不鑿金牛路<lb/>
秦惠何由得併吞<lb/>
　　　　望思臺<lb/>
太子銜寃去不回臨臯<hi>一作髙</hi>徒築望思臺至今漢武銷<lb/>
<pb n="KR4h0140_WYG_647-14b"/>
魂處猶有悲風木<hi>一作水</hi>上來<lb/>
　　　　邯鄲<lb/>
曉入邯鄲十里春東風吹下玉樓塵青娥莫怪頻含笑<lb/>
記得當年失歩人<lb/>
　　　　箕山<lb/>
寂寂箕山春復秋更無人到此溪頭棄瓢巖畔中宵月<lb/>
千古空聞屬許由<lb/>
　　　　會稽山<lb/>
<pb n="KR4h0140_WYG_647-15a"/>
越王兵敗已山棲豈望全生出會稽何事夫差無逺慮<lb/>
更<hi>一作便</hi>開羅綱放鯨鯢<lb/>
　　　　不周山<lb/>
共工爭帝力窮秋因此捐生觸不周遂使世間多感客<lb/>
至今哀怨水東流<lb/>
　　　　虞坂<lb/>
悠悠虞坂路欹斜遲日和風簇野花未省孫陽身没後<lb/>
幾多騏驥困鹽車<lb/>
<pb n="KR4h0140_WYG_647-15b"/>
　　　　秦庭<lb/>
楚國君臣草莽間呉王戈甲未東還包胥不動咸陽哭<lb/>
爭得秦兵出武關<lb/>
　　　　延平津<lb/>
延平津路水溶溶峭壁巍<hi>一作危</hi>岑一萬重昨夜七星潭<lb/>
㡳見分明神劍化為龍<lb/>
　　　　瑶池<lb/>
阿母瑶池宴穆王九天仙樂送瓊漿漫矜八駿行如電<lb/>
<pb n="KR4h0140_WYG_647-16a"/>
歸到人間國已亡<lb/>
　　　　銅柱<lb/>
一柱髙標險塞垣南蠻不敢犯中原功成自合分茅土<lb/>
何事翻銜薏苡寃<lb/>
　　　　關西<lb/>
楊震幽魂下北邙關西蹤跡遂荒凉四知美譽留人世<lb/>
應與乾坤共乆長<lb/>
　　　　髙陽池<lb/>
<pb n="KR4h0140_WYG_647-16b"/>
古人未遇即銜桮所貴愁腸得酒開何事山公持玉節<lb/>
等閑深入醉鄉來<lb/>
　　　　瀘水<lb/>
五月驅兵入不毛月明瀘水瘴煙髙誓将雄略酬三顧<lb/>
豈憚征蠻七縱勞<lb/>
　　　　細柳營<lb/>
文帝鑾輿勞北征條侯此地整嚴兵轅門不峻将軍令<lb/>
今日爭知細柳營<lb/>
<pb n="KR4h0140_WYG_647-17a"/>
　　　　葉縣<lb/>
葉公丘墓已塵埃雲矗崇墉亦半摧借問往年龍見日<lb/>
幾多風雨送将來<lb/>
　　　　杜郵<lb/>
自古功成禍亦侵武安寃向杜郵深五湖煙月無窮水<lb/>
何事遷延到陸沈<lb/>
　　　　柯亭<lb/>
一宿柯亭月滿天笛亡人没事空傳中郎在世無甄别<lb/>
<pb n="KR4h0140_WYG_647-17b"/>
爭得名垂爾許年<lb/>
　　　　葛陂<lb/>
長房回到葛陂中人已登真竹化龍莫道神仙難頓學<lb/>
嵇生自是不邅逢<lb/>
　　　　博浪沙<lb/>
嬴政鯨吞六合秋削平天下虜諸侯山東不是無公子<lb/>
何事張良獨報讐<lb/>
　　　　隴西<lb/>
<pb n="KR4h0140_WYG_647-18a"/>
乗春來到隴山西隗氏城荒碧草齊好笑王元不量力<lb/>
圅關那愛一丸泥<lb/>
　　　　白帝城<lb/>
蜀江一帶向東傾江上巍峩白帝城自古山河歸聖主<lb/>
子陽虚共漢家爭<lb/>
　　　　牛渚<lb/>
温嶠南歸輟棹晨燃犀牛渚照通津誰知萬丈洪流下<lb/>
更有朱衣躍馬人<lb/>
<pb n="KR4h0140_WYG_647-18b"/>
　　　　朝歌<lb/>
長嗟墨翟少風流急管繁絃似寇讐若解聞韶知肉味<lb/>
朝歌欲到肯回頭<lb/>
　　　　谷口<lb/>
一旦天眞逐水流虎爭龍戰為諸侯子眞獨有煙霞趣<lb/>
谷口耕鋤到白頭<lb/>
　　　　武陵溪<lb/>
一溪春水徹雲根流出桃花片片新若道長生是虛語<lb/>
<pb n="KR4h0140_WYG_647-19a"/>
洞中爭得有秦人<lb/>
　　　　大澤<lb/>
白蛇初斷路人通漢祖龍泉血刃紅不是咸陽将瓦解<lb/>
素靈那哭月明中<lb/>
　　　　澠池<lb/>
日照荒城芳草新相如曽此挫强秦能令百二山河主<lb/>
便作樽前擊缶人<lb/>
　　　　峴山<lb/>
<pb n="KR4h0140_WYG_647-19b"/>
曉日登臨感晉臣古碑零落峴山春松間殘露頻頻滴<lb/>
酷似當時<hi>一作初</hi>墮淚人<lb/>
　　　　滎陽<lb/>
漢祖東征屈未伸滎陽失律紀生焚當時天下方龍戰<lb/>
誰為将軍作誄文<lb/>
　　　　長城<lb/>
祖舜宗堯自太平秦皇何事<hi>一作用</hi>苦蒼生不知禍起蕭<lb/>
牆内虛築防胡萬里城<lb/>
<pb n="KR4h0140_WYG_647-20a"/>
　　　　赤壁<lb/>
烈火西焚魏帝旗周郎開國虎爭時交兵不假揮長劍<lb/>
已挫英雄百萬師<lb/>
　　　　田横墓<lb/>
古墓崔巍約路岐歌傳薤露到今時也知不去朝黄屋<lb/>
秖為曽烹酈食其<lb/>
　　　　青門<lb/>
漢皇提劍滅咸秦亡國諸侯盡是臣唯有東陵守髙節<lb/>
<pb n="KR4h0140_WYG_647-20b"/>
青門甘作種𤓰人<lb/>
　　　　姑蘇臺<lb/>
呉王恃霸棄雄才貪向姑蘇醉醁醅不覺錢塘江上月<lb/>
一宵西送越兵來<lb/>
　　　　息城<lb/>
息亡身入楚王家回首春風一面花感舊不言長掩淚<lb/>
秖應翻恨有容華<lb/>
　　　　上蔡<lb/>
<pb n="KR4h0140_WYG_647-21a"/>
上蔡東門狡兎肥李斯何事忘南歸功成不解謀身退<lb/>
直待雲陽血染衣<lb/>
　　　　武昌<lb/>
王濬戈鋋發上流武昌鴻業土崩秋思量鐵鎖眞兒戲<lb/>
誰為呉王畫此籌<lb/>
　　　　鴻溝<lb/>
虎倦龍疲白刃秋兩分天下指鴻溝項王不覺英雄挫<lb/>
欲向彭門醉玉樓<lb/>
<pb n="KR4h0140_WYG_647-21b"/>
　　　　襃城<lb/>
恃寵嬌多得自由驪山舉火戲諸侯秖知一笑傾人國<lb/>
不覺胡塵滿玉樓<lb/>
　　　　金陵<lb/>
侯景長驅十萬人可憐梁武坐蒙塵生前不得空王力<lb/>
徒向金田自捨身<lb/>
　　　　洛陽<hi>一作司空圖詩</hi>
石勒童年有戰機洛陽長嘯倚門時晉朝不是王夷甫<lb/>
<pb n="KR4h0140_WYG_647-22a"/>
大智何由得預知<lb/>
　　　　番禺<lb/>
重岡複嶺勢崔巍一卒當關萬卒回不是大夫多辨說<lb/>
尉他爭肯築朝臺<lb/>
　　　　汨羅<lb/>
襄王不用直臣籌放逐南來澤國秋自向波間葬魚腹<lb/>
楚人徒倚濟川舟<lb/>
　　　　彭澤<lb/>
<pb n="KR4h0140_WYG_647-22b"/>
英傑那堪屈下僚便栽門柳事蕭條鳳皇不共雞爭食<lb/>
莫怪先生懶折腰<lb/>
　　　　涿鹿<lb/>
涿鹿茫茫白草秋軒轅曽此破蚩尤丹霞遥映祠前水<lb/>
疑是成川血尚流<lb/>
　　　　洞庭<lb/>
五月扁舟過洞庭魚龍吹浪水雲腥軒轅黄帝今何在<lb/>
廻首巴山蘆葉青<lb/>
<pb n="KR4h0140_WYG_647-23a"/>
　　　　嶓冡<lb/>
夏禹崩來一萬秋水從嶓冡至今流當時若訴胼胝苦<lb/>
更使何人别九州<lb/>
　　　　塗山<lb/>
大禹塗山御座開諸侯玉帛走如雷防風謾有專車骨<lb/>
何事茲辰最後來<lb/>
　　　　商郊<lb/>
鶯囀商郊百草新殷湯遺蹟在荒榛誰知繼桀為天子<lb/>
<pb n="KR4h0140_WYG_647-23b"/>
便是當初祝網人<lb/>
　　　　傅巖<lb/>
巖前版築不求伸方寸那希據要津自是武丁安寢夜<lb/>
一宵宮裏夢賢人<lb/>
　　　　鉅橋<lb/>
積粟成塵竟不開誰知拒諫剖賢才武王兵起無人敵<lb/>
遂作商郊一聚灰<lb/>
　　　　首陽山<lb/>
<pb n="KR4h0140_WYG_647-24a"/>
孤竹夷齊恥戰爭望塵遮道請休兵首陽山倒為平地<lb/>
應始無人說姓名<lb/>
　　　　孟津<lb/>
秋風颯颯孟津頭立馬沙邊看水流見說武王東渡日<lb/>
戎衣曽此叱陽侯<lb/>
　　　　流沙<lb/>
七雄戈㦸亂如麻四海無人得坐家老氏却思天竺住<lb/>
便将徐甲去流沙<lb/>
<pb n="KR4h0140_WYG_647-24b"/>
　　　　鄧城<lb/>
鄧侯城壘漢江干自謂深根百世安不用三甥謀楚計<lb/>
臨危方覺噬臍難<lb/>
　　　　召陵<lb/>
小白匡周入楚郊楚王雄霸亦咆哮不思管仲為謀主<lb/>
爭敢言徵縮酒茅<lb/>
　　　　綿山<lb/>
親在要君召不來亂山重曡使空廻如何堅執尤人意<lb/>
<pb n="KR4h0140_WYG_647-25a"/>
甘向巖前作死灰<lb/>
　　　　魯城<lb/>
魯公城闕已丘墟荒草無由認玉除因笑臧孫才智少<lb/>
東門鐘鼓祀鶢鶋<lb/>
　　　　驌驦陂<lb/>
行行西至一荒陂因笑唐公不見機莫惜驌驦輸令尹<lb/>
漢東宮闕早時歸<lb/>
　　　　夾谷<lb/>
<pb n="KR4h0140_WYG_647-25b"/>
夾谷鶯啼三月天野花芳草整相鮮來時不見侏儒死<lb/>
空笑齊人失措年<lb/>
　　　　呉宮<lb/>
草長黄池千里餘歸來宗廟已丘墟出師不聽忠臣諫<lb/>
徒恥窮泉見子胥<lb/>
　　　　摩笄山<lb/>
春草綿綿岱日低山邊立馬看摩笄黄鶯也解追前事<lb/>
來向夫人死處啼<lb/>
<pb n="KR4h0140_WYG_647-26a"/>
　　　　房陵<lb/>
趙王一旦到房陵國破家亡百恨増魂斷叢臺歸不得<lb/>
夜來明月為誰升<lb/>
　　　　濮水<lb/>
青春行役思悠悠一曲汀蒲濮水流正見塗中龜曵尾<lb/>
令人特地感莊周<lb/>
　　　　柏舉<lb/>
野田極目草茫茫呉楚交兵此路傍誰料伍員入郢後<lb/>
<pb n="KR4h0140_WYG_647-26b"/>
大開陵寢撻平王<lb/>
　　　　望夫山<lb/>
一上青山便化身不知何代怨離人古來節婦皆銷朽<lb/>
獨爾不為泉下塵<lb/>
　　　　金義嶺<lb/>
鑿開山嶺引湘波上去昭回不較多無限鵲臨橋畔立<lb/>
適來天道過天河<lb/>
　　　　云云亭<lb/>
<pb n="KR4h0140_WYG_647-27a"/>
一上髙亭日正晡青山重曡片雲無萬年松樹不知數<lb/>
若箇蚪枝是大夫<lb/>
　　　　阿房宮<lb/>
新建阿房壁未乾沛公兵已入長安帝王苦竭生靈力<lb/>
大業沙崩固不難<lb/>
　　　　沙丘<lb/>
年年遊覽不曾停天下山川欲遍經堪笑沙丘纔過處<lb/>
鑾輿風過鮑魚腥<lb/>
<pb n="KR4h0140_WYG_647-27b"/>
　　　　咸陽<lb/>
一朝閻樂統羣兇二世朝廷掃地空唯有渭川流不盡<lb/>
至今猶繞望夷宮<lb/>
　　　　廢丘山<lb/>
此水雖非禹鑿開廢丘山下重縈廻莫言只解東流去<lb/>
曽使章邯自殺來<lb/>
　　　　廣武山<lb/>
數罪楚師應奪氣底湏多論破深艱倉皇鬬智成何語<lb/>
<pb n="KR4h0140_WYG_647-28a"/>
遺笑當時廣武山<lb/>
　　　　長安<lb/>
關東新破項王歸赤幟悠揚日月旗從此漢家無敵國<lb/>
爭敎彭越受誅夷<lb/>
　　　　鴻門<lb/>
項籍鷹揚六合晨鴻門開宴賀亡秦樽前若取謀臣計<lb/>
豈作隂陵失路人<lb/>
　　　　漢中<lb/>
<pb n="KR4h0140_WYG_647-28b"/>
荆棘蒼蒼漢水湄将壇煙草覆餘基適來投石空江上<lb/>
猶似龍顔納諫時<lb/>
　　　　泜水<lb/>
韓信經營按鏌鋣臨戎叱咤有誰加猶疑轉戰逢勍敵<lb/>
更向軍中問左車<lb/>
　　　　雲夢<lb/>
漢祖聽讒不可防偽遊韓信果罹殃十年辛苦平天下<lb/>
何事生擒入帝鄉<lb/>
<pb n="KR4h0140_WYG_647-29a"/>
　　　　髙陽<lb/>
路入髙陽感酈生逢時長揖便論兵最憐伏軾東遊日<lb/>
下盡齊王七十城<lb/>
　　　　四皓廟<lb/>
四皓忘機飲碧松石巖雲殿隱髙蹤不知俱出龍樓後<lb/>
多在商山第幾重<lb/>
　　　　霸陵<lb/>
原頭日落雪邊雲猶放韓盧逐兎羣况是四方無事日<lb/>
<pb n="KR4h0140_WYG_647-29b"/>
霸陵誰識舊将軍<lb/>
　　　　昆明池<lb/>
欲出昆明萬里師漢皇習戰此穿池如何一面圖攻取<lb/>
不念生靈氣力疲<lb/>
　　　　廻中<lb/>
武皇無路及昆丘青鳥西沈隴樹秋欲問生前躬祀日<lb/>
幾煩龍駕到涇州<lb/>
　　　　東門<lb/>
<pb n="KR4h0140_WYG_647-30a"/>
何人知足反田廬玉管東門餞二疏豈是不榮天子禄<lb/>
後賢那使乆閑居<lb/>
　　　　射熊館<lb/>
漢帝荒唐不解憂大誇田獵廢農收子雲徒獻長楊賦<lb/>
肯念髙皇沭雨秋<lb/>
　　　　昆陽<lb/>
師克由來在協和蕭王兵馬固無多誰知大敵昆陽敗<lb/>
却笑前朝困楚歌<lb/>
<pb n="KR4h0140_WYG_647-30b"/>
　　　　七里灘<lb/>
七里青灘映碧層九天星象感嚴陵釣魚臺上無絲竹<lb/>
不是髙人誰解登<lb/>
　　　　潁川<lb/>
古賢髙尚不爭名行止由來動杳㝠今日浪為千里客<lb/>
看花慙上德星亭<lb/>
　　　　江夏<lb/>
黄祖才非長者儔禰衡珠碎此江頭今來鸚鵡洲邊過<lb/>
<pb n="KR4h0140_WYG_647-31a"/>
惟有無情碧水流<lb/>
　　　　官渡<lb/>
本初屈指定中華官渡相持勒虎牙若使許攸財用足<lb/>
山河爭得屬曹家<lb/>
　　　　灞岸<lb/>
長安城外白雲秋蕭索悲風灞水流因想漢朝離亂日<lb/>
仲宣從此向荆州<lb/>
　　　　濡湏橋<lb/>
<pb n="KR4h0140_WYG_647-31b"/>
徒向濡湏欲受降英雄才略獨無雙天心不與金陵便<lb/>
髙歩何由得渡江<lb/>
　　　　豫州<lb/>
䇿馬行行到豫州祖生寂寞水空流當時更有三年夀<lb/>
石勤尋為關下囚<lb/>
　　　　八公山<lb/>
苻堅舉國出西秦東晉危如累卵晨誰料此山諸草木<lb/>
盡能排難化為人<lb/>
<pb n="KR4h0140_WYG_647-32a"/>
　　　　下第<lb/>
　翰苑何時休嫁女文昌早晩罷生兒上林新桂年年發<lb/>
　不許平人折一枝<lb/>
　　　　贈薛濤<hi>一作王建詩</hi>
　萬里橋邊女校書枇杷花下閉門居掃眉才子知多少<lb/>
　管領春風總不如<lb/>
　<lb/>
　<lb/>
<pb n="KR4h0140_WYG_647-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷六百四十七<lb/>
</p>
<p>
</p>
  </div>
</body>
</text>
</TEI>
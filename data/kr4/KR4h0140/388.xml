<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_388-1a"/>
　欽定四庫全書<lb/>
御定全唐詩巻三百八十八<lb/>
　　盧仝<lb/>
　　　　龜銘<lb/>
　龜汝靈於人不靈於身致網於津吾靈於身不靈於人<lb/>
　致走於塵龜吾與汝鄰<lb/>
　　　　梳銘<lb/>
　有髪兮朝朝思理有身兮胡不如是<lb/>
<pb n="KR4h0140_WYG_388-1b"/>
　　　　小婦吟<lb/>
　小婦欲入門隈門勻紅妝大婦出門迎正頓羅衣裳門<lb/>
　邊兩相見笑樂不可當夫子於傍聊<hi>一作即</hi>斷腸小婦哆<lb/>
　㖷上髙堂開玉匣取琴張陳金罍酌滿觴願言兩相樂<lb/>
　永與同心事我郎夫子於傍剰欲狂珠簾風度百花香<lb/>
　翠帳雲屏白玉牀啼鳥休啼花莫笑女英新喜得娥皇<lb/>
　　　　月下寄徐希仁<lb/>
　夜半沙上行月瑩天心明沙月浩無際此中離思生上<lb/>
<pb n="KR4h0140_WYG_388-2a"/>
天何寥廓下地何峥嶸吾道豈巳矣為君傾兕觥<lb/>
　　　贈徐希仁石硯別<lb/>
靈山一片不靈石手斲成器心所惜鳳鳥不至池不成<lb/>
蛟龍乾蟠水空滴青松火鍊翠烟凝寒竹風揺逺天碧<lb/>
今日贈君離別心此中至淺造化深用之可以過珪璧<lb/>
棄置還為一片石<lb/>
　　　有所思<lb/>
當時我醉美人家美人顔色嬌如花今日美人棄我去<lb/>
<pb n="KR4h0140_WYG_388-2b"/>
青樓珠箔天之涯天涯<hi>一本無天涯二字</hi>娟娟姮娥月三五二<lb/>
八<hi>一本無二八二字</hi>盈又缺翠眉蟬鬢生別離一望不見心斷<lb/>
絶心斷絶㡬千里夢中醉卧巫山雲覺来淚滴湘江水<lb/>
湘江兩岸花木深美人不見愁人心含愁更奏緑綺琴<lb/>
調髙弦絶無知音美人兮美人不知為暮雨兮為朝雲<lb/>
相思一夜梅花發忽到窗前疑是君<lb/>
　　　樓上女兒曲<lb/>
誰家女兒樓上頭指揮婢子挂簾鉤林花撩亂心之愁<lb/>
<pb n="KR4h0140_WYG_388-3a"/>
卷却羅袖彈箜篌箜篌歷亂五六弦羅袖掩面啼向天<lb/>
相思弦斷情不斷落花紛紛心欲穿心欲穿憑欄干相<lb/>
憶栁條綠相思錦帳寒直緣感君恩愛一廻顧使我雙<lb/>
淚長珊珊我有嬌靨待君笑我有嬌蛾待君掃鶯花爛<lb/>
漫君不来及至君来花已老心腸寸斷誰得知玉堦羃<lb/>
歴生青草<lb/>
　　　秋夢行<lb/>
客行一夜秋風起客夢南逰渡湘水湘水泠泠徹底清<lb/>
<pb n="KR4h0140_WYG_388-3b"/>
二妃怨處無限情娥皇不語啟嬌靨女英目成轉心惬<lb/>
長眉入鬢何連娟肌膚白玉秀且鮮裵回共詠東方日<lb/>
沈吟再理南風弦聲斷續思綿綿中含幽意兩不宣殷<lb/>
勤纎手驚破夢中宵寂寞心悽然心悽然腸亦絶寐不<lb/>
寐兮玉枕寒夜深夜兮霜似雪鏡中不見雙翠眉臺前<lb/>
空挂纎纎月纎纎月盈復缺娟娟似眉意難訣願此眉<lb/>
兮如此月千里萬里光不滅<lb/>
　　　自君之出矣<lb/>
<pb n="KR4h0140_WYG_388-4a"/>
自君之出矣壁上蜘蛛織近取見妾心夜夜無休息妾<lb/>
有雙玉環寄君表相憶環是妾之心玉是君之徳馳情<lb/>
増悴容蓄思損精力玉簟寒悽悽延想心惻惻風含霜<lb/>
月明水泛碧天色此水有盡時此情無終極<lb/>
　　　走筆謝孟諫議寄新茶<lb/>
日髙丈五睡正濃軍將打門驚周公口云諫議送書信<lb/>
白絹斜封三道印開緘宛見諫議面手閲月團三百片<lb/>
聞道新年入山裏蟄蟲驚動春風起天子須嘗陽羨茶<lb/>
<pb n="KR4h0140_WYG_388-4b"/>
百草不敢先開花仁風暗結珠琲瓃先春抽出黄金芽<lb/>
摘鮮焙芳旋封裹至精至好且不奢至尊之餘合王公<lb/>
何事便到山人家柴門反關無俗客紗㡌籠頭自煎喫<lb/>
碧雲引風吹不斷白花浮光凝椀面一椀喉吻潤兩椀<lb/>
破孤悶三椀搜枯腸唯有文字五千卷四椀發輕汗平<lb/>
生不平事盡向毛孔散五椀肌骨清六椀通仙靈七椀<lb/>
喫不得也唯覺兩腋習習清風生蓬莱山在何處玉川<lb/>
子乗此清風欲歸去山上羣仙司下土地位清髙隔風<lb/>
<pb n="KR4h0140_WYG_388-5a"/>
雨安得知百萬億蒼生命堕在巔崖受辛苦便為諫議<lb/>
問蒼生到頭還得蘇息否<lb/>
　　　冬行三首<lb/>
蟲豸臘月皆在蟄吾獨何乃勞其形小大無由知天命<lb/>
但怪守道不得寧老母妻子一揮手涕下便作千里行<lb/>
自顧不及遭霜葉旦夕保得同飄零達生何足云偶然<lb/>
苦樂經其身古来堯孔與桀跖善惡何補如今人<lb/>
長年愛伊洛決計卜長久賖買里仁宅水竹且小有賣<lb/>
<pb n="KR4h0140_WYG_388-5b"/>
宅將還資舊業苦不厚債家徴利心餓虎血染口臘風<lb/>
刀刻肌遂向東南走賢哉韓員外勸我莫强取憑風謝<lb/>
長者敢不愧心茍賃載得估舟估雜非吾偶壮色排榻<lb/>
席別座夸羊酒落日無精光啞暝被掣肘漕石生齒牙<lb/>
洗灘亂相掫奔澌嚼篙杖夾岸雪龍吼可憐聖明朝還<lb/>
為䘮家狗通運隔南溟債利拄北斗揚州屋舎賤還債<lb/>
堪了不此宅貯書籍地濕憂蠧朽賈僎舊相識十年與<lb/>
營守貧交多變態僎得君子不利命子罕言我誠孔門<lb/>
<pb n="KR4h0140_WYG_388-6a"/>
醜且貴終焉圖死免慙狐首何當歸帝鄉白雲永相友<lb/>
不敢唾汴水汴水入東海汚泥龍王宫恐獲不敬罪不<lb/>
敢蹋汴堤汴堤連秦宫蹋盡天子土餽餫無由通此言<lb/>
雖太闊且是臣心腸野風結隂兵千里鳴刀槍海月䕶<lb/>
羇魄到曉㸃孤光上不事天子下不識侯王夜半睡獨<lb/>
覺爽氣盈心堂顔子甚年少孔聖同行藏我年過顔子<lb/>
敢道不自强船人雖奴兵亦有意智長問我何所得樂<lb/>
危填清揚我報果有為孔經在衣裳<lb/>
<pb n="KR4h0140_WYG_388-6b"/>
　　　常州孟諫議座上聞韓員外職方貶國子博士<lb/>
　　　有感五首<lb/>
忽見除書到韓君又學官死生縱有命人事始知難烈<lb/>
火先燒玉庭蕪不養蘭山夫與刺史相對兩㠝岏<lb/>
干祿無便佞宜知黜此身員郎猶小小國學大頻頻孤<lb/>
宦心肝直天王苦死嗔朝廷無諫議誰是雪韓人<lb/>
何事遭朝貶知何被不容不如思所自只欲涕無從爵<lb/>
服何曽好荷衣已慣縫朝官莫相識歸去老巖松<lb/>
<pb n="KR4h0140_WYG_388-7a"/>
力小垂垂上天髙又不登致身唯一己獲罪則顔朋祿<lb/>
位埋坑穽康荘壘劍稜公卿共惜取莫遣玉山崩<lb/>
誰憐野田子海内一韓侯左道官雖樂剛腸得健無<hi>武侯</hi>
<hi>反</hi>功名生地獄禮教死天囚莫言耕種好須避蒺藜秋<lb/>
　　　夏夜聞蚯蚓吟<lb/>
夏夜雨欲作傍砌蚯蚓吟念爾無筋骨也應天地心汝<lb/>
無親朋累汝無名利侵孤韻似有説哀怨何其深泛泛<lb/>
輕薄子旦夕還謳吟肝膽異汝輩熱血徒相侵<lb/>
<pb n="KR4h0140_WYG_388-7b"/>
　　　揚州送伯齡過江<lb/>
伯齡不厭山山不養伯齡松巔有樵堕石上無禾生不<lb/>
忍六尺軀遂作東南行諸侯盡食肉壮氣吞八紘不唧<lb/>
溜鈍漢何由通姓名夷齊餓死日武王稱聖明節義士<lb/>
枉死何異鴻毛輕努力事干謁我心終不平<lb/>
　　　憶金鵞山沈山人二首<lb/>
君家山頭松樹風適来入我竹林裏一片新茶破鼻香<lb/>
請君速来助我喜莫合九轉大還丹莫讀三十六部大<lb/>
<pb n="KR4h0140_WYG_388-8a"/>
洞經閒来共我説真意齒下領取真長生不須服藥求<lb/>
神仙神仙意智或偶然自古聖賢放入土淮南雞犬驅<lb/>
上天白日上昇應不惡藥成且輙一丸藥暫時上天少<lb/>
問天蛇頭蝎尾誰安著<lb/>
君愛鍊藥藥欲成我愛鍊骨骨巳清試自比校得仙者<lb/>
也應合得天上行天門九重髙崔嵬清空鑿出黄金堆<lb/>
夜义守門晝不啟夜半醮祭夜半開夜义喜歡動關鎖<lb/>
鎖聲㩧地生風雷地上禽獸重血食性命血化飛黄埃<lb/>
<pb n="KR4h0140_WYG_388-8b"/>
太上道君蓮花臺九門隔闊安在哉嗚呼沈君大藥成<lb/>
兼須巧㑹鬼物情無求長生䘮厥生<lb/>
　　　寄蕭二十三慶中<lb/>
蕭乎蕭乎憶蕭者嵩山之盧盧揚州蕭歙州相思過春<lb/>
花鬢毛生麥秋千災萬怪天南道猩猩鸚鵡皆人言山<lb/>
魈吹火蟲入椀鴆鳥咒詛鮫吐涎就中南瘴欺北客憑<lb/>
君數磨犀角喫我憶君心千百間千百間君何時還使<lb/>
我夜夜勞魂魄<lb/>
<pb n="KR4h0140_WYG_388-9a"/>
　　　贈金鵝山人沈師魯<hi>第二十一句缺一字</hi>
金鵝山中客来到揚州市買藥牀頭一破顔撇然便有<lb/>
上天意日月髙挂𤣥關深金膏切淬肌骨異人皆食穀<lb/>
與五味獨食太和隂陽氣浩浩流珠走百關綿綿若存<lb/>
有深致種玉不耕山外非内粹鑿儒關決文泉彰風雅<lb/>
因君不復墜光不外照刃不磨廻避人間惡富貴三日<lb/>
四日五六日盤礴化元搜萬類晝飲興酣陶天和夜話<lb/>
造微　精魅示我插血不死方賞我風格不肥膩肉眼<lb/>
<pb n="KR4h0140_WYG_388-9b"/>
不識天上書小儒安敢窺奥祕崑崙路隔西北天三山<lb/>
後浮不著地君到頭来憶我時金簡為我鐫一字<lb/>
　　　歎昨日三首<lb/>
昨日之日不可追今日之日須臾期如此如此復如此<lb/>
壯心死盡生鬢絲秋風落葉客腸斷不辦斗酒開愁眉<lb/>
賢名聖行甚辛苦周公孔子徒自欺<hi>一作骨朽名揚徒爾為</hi>
天下薄夫苦耽酒玉川先生也耽酒薄夫有錢恣張樂<lb/>
先生無錢養恬漠有錢無錢俱可憐百年驟過如流川<lb/>
<pb n="KR4h0140_WYG_388-10a"/>
平生心事消散盡天上白日悠悠懸<lb/>
上帝板板主何物日車劫劫西向沒自古賢聖無奈何<lb/>
道行不得皆白骨白骨土化鬼入泉生人莫負平生年<lb/>
何時出得禁酒國滿甕釀酒曝背眠<lb/>
　　　月蝕詩<lb/>
東海出明月清光照毫髮朱弦初罷彈金兎正竒絶三<lb/>
五與二八此時光滿時頗奈蝦䗫兒吞我芳桂枝我愛<lb/>
明鏡潔爾乃痕翳之爾且無六翮焉得升天涯方寸有<lb/>
<pb n="KR4h0140_WYG_388-10b"/>
白刃無由揚清輝如何萬里光遭爾小物欺却吐天漢<lb/>
中良久素魄微日月尚如此人情良可知<lb/>
　　　直鉤吟<lb/>
初嵗學釣魚自謂魚易得三十持釣竿一魚釣不得人<lb/>
鉤曲我鉤直哀哉我鉤又無食文王巳沒不復生直鉤<lb/>
之道何時行<lb/>
　　　與馬異結交詩<lb/>
天地日月如等閒盧仝四十無往還唯有一片心脾骨<lb/>
<pb n="KR4h0140_WYG_388-11a"/>
巉巖崒硉兀鬱律刀劒為峰㟧平地放著髙如崑崙山<lb/>
天不容地不受日月不敢偷照耀神農畫八卦鑿破天<lb/>
心胸女媧本是伏羲婦<hi>一作女媧伏羲妹</hi>恐天怒𢷬鍊五色石<lb/>
引日月之針五星之縷把天補補了三日不肎歸壻家<lb/>
走向日中放老鵶月裏栽桂養蝦䗫天公發怒化<hi>一作罰</hi>
龍蛇此龍此蛇得死病神農合藥救死命天怪神農黨<lb/>
龍蛇罰神農為牛頭令載元氣車不知藥中有毒藥藥<lb/>
殺元氣天不覺爾来天地不神聖日月之光無正定不<lb/>
<pb n="KR4h0140_WYG_388-11b"/>
知元氣元不死忽聞空中喚馬異馬異若不是祥瑞空<lb/>
中敢道不容易昨日仝不仝異自異是謂大仝而小異<lb/>
今日仝自仝異不異是謂仝不往兮異不至直當中兮<lb/>
動天地白玉璞裏斲出相思心黄金鑛裏鑄出相思淚<lb/>
忽聞空中崩崖倒谷聲絶勝明珠千萬斛買得西施南<lb/>
威一雙婢此婢嬌饒惱殺人凝脂為膚翡翆裙唯解畫<lb/>
眉朱㸃脣自從獲得君敲金摐玉凌浮雲却返顧一雙<lb/>
婢子何足云平生結交若少人憶君眼前如見君青雲<lb/>
<pb n="KR4h0140_WYG_388-12a"/>
欲開白日沒天眼不見此竒骨此骨縱横竒又竒千嵗<lb/>
萬嵗枯松枝半折半殘壓山谷盤根蹙節成蛟螭忽雷<lb/>
霹靂卒風暴雨撼不動欲動不動千變萬化總是鱗皴<lb/>
皮此竒怪物不可欺盧仝見馬異文章酌得馬異胸中<lb/>
事風姿骨本恰如此是不是寄一字<lb/>
　　　感古四首<hi>第四首缺七字</hi>
天生聖明君必資忠賢臣舜禹竭股肱共佐堯為君四<lb/>
載成地理七政齊天文階下蓂莢生琴上南風薰輪轉<lb/>
<pb n="KR4h0140_WYG_388-12b"/>
夏殷周時復猶一人秦漢事䜛巧魏晉忘機鈞猜忌相<lb/>
翦滅爾来迷恩親以愚保其身不覺身沈淪以智理其<lb/>
國遂為國之賊茍圖容一身萬事良可惻可憐萬乗君<lb/>
聰明受沈惑忠良伏草莽無因施羽翼日月異又蝕天<lb/>
地晦如墨既亢而後求異哉龍之徳<lb/>
人生何所貴所貴有終始昨日盈尺璧今朝盡瑕棄蒼<lb/>
蠅㸃垂棘巧舌成錦綺箕子為之奴比干諫而死仲尼<lb/>
魯司寇出走為<hi>去聲</hi>羣婢假如屈原醒其奈一國醉一國<lb/>
<pb n="KR4h0140_WYG_388-13a"/>
醉號呶一人行清髙便欲激頹波此事真徒勞上山逢<lb/>
猛虎入海逢巨鼇王者茍不死腰下魚鱗刀東海波連<lb/>
天三度成桑田髙岸髙於屋斯須變溪谷天地猶尚然<lb/>
人情難久全夜半白刃讐旦来金石堅蕭綬既解圻陳<lb/>
印亦棄捐竭節遇刀割輸忠遭禍纒不予衾之眠信予<lb/>
衾之穿鏡明不自照膏潤徒自煎抱劍長太息淚堕秋<lb/>
風前<lb/>
古来不患寡所患患不均單醪投長河三軍盡沈淪今<lb/>
<pb n="KR4h0140_WYG_388-13b"/>
人異古人結託唯親賔毁坼唯鵲巢不行鳲鳩仁鄙恡<lb/>
不識分有心占陽春鸞鶴日巳疎燕雀日巳親小物無<lb/>
大志安測棲松筠恩眷多棄故物情尚逐新瓦礫暫拂<lb/>
拭光掩連城珍脣吻恣談鑠黄金同灰塵蘇秦北逰趙<lb/>
張祿西入秦既變嫂叔節仍擯華陽君萬世金石交一<lb/>
餉如浮雲骨肉且不顧何况長羇貧<lb/>
君莫以富貴輕忽他年少聴我暫話㑹稽朱太守正受<lb/>
凍餓時索得人家貴傲婦讀書書史未潤身負薪辛苦<lb/>
<pb n="KR4h0140_WYG_388-14a"/>
胝生肘謂言琴與瑟糟糠結長久不分殺人羽翮成臨<lb/>
臨冲天婦嫌醜<hi>缺</hi>　　　　　　其奈一朝大守振羽<lb/>
儀鄉關晝行衣錦衣哀哉舊婦何眉目新壻随行向天<lb/>
哭寸心金石徒爾為杯水庭沙空自覆乃知愚婦人妒<lb/>
忌隂毒心唯救眼底事不思日月深等閒取羞死豈如<lb/>
甘布衾<lb/>
　　　雜興<lb/>
意智未成百不解見人富貴亦心愛等閒對酒呼三達<lb/>
<pb n="KR4h0140_WYG_388-14b"/>
屠羊殺牛皆自在放心為樂笙歌攅壯氣激作風霜寒<lb/>
厨中玉饌盈金盤方丈厭見嫌不餐飛鷹躍馬實快性<lb/>
脣腐齒爛空㠝岏豈期福極翻成禍禍成身誅家亦破<lb/>
昨朝惆悵不如君今日悲君不如我否泰交加無定主<lb/>
嬾學風雲戢翎羽綠酒清琴好養生出將入相無心取<lb/>
三五圖書舊揣摩五千道徳新規矩<lb/>
　　　酬徐公以新文見招<lb/>
昨夜霜月明果有清音生便欲走相和愁聞寒玉聲<lb/>
<pb n="KR4h0140_WYG_388-15a"/>
　　　　門箴<lb/>
　貪殘奸酗狡佞訐愎身之八殺背惠恃已狎不肖妬賢<lb/>
　能命之四孽有是有此予敢辭無是無此予之師一日<lb/>
　不見予心思思其人懼其人其交其難敢告于門<lb/>
　　　　孟夫子生生亭賦<lb/>
　玉川子沿孟冬之寒流兮輟櫂上登生生亭夫子何之<lb/>
　兮面逐雲沒兮南行百川注海而心不寫兮落日千里<lb/>
　凝寒精予日衰期人生之世斯巳矣爰為今日猶猶岐<lb/>
<pb n="KR4h0140_WYG_388-15b"/>
　路之心生悲夫南國風濤魚龍畜伏予小子戇朴必不<lb/>
　能濟夫子欲嗟自慙承夫子而不失予兮傳古道甚分<lb/>
　明予且廣孤目遐賫<hi>一作賞</hi>于天壤兮庶得外盡萬物變<lb/>
　化之幽情然後慙愧而来歸兮大息吾躬于夫子之亭<lb/>
　<lb/>
　<lb/>
　<lb/>
御定全唐詩巻三百八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_157-1a"/>
　欽定四庫全書<lb/>
御定全唐詩巻一百五十七<lb/>
　　孟雲卿<lb/>
　孟雲卿河南人一曰武昌人第進士為校書郎與杜甫<lb/>
　元結友善詩一巻<lb/>
　　　　古别離<lb/>
　朝日上髙臺離人怨秋草但見萬里天不見萬里道君<lb/>
　行本迢逺苦樂良難保宿昔夢同衾憂心常傾倒含酸<lb/>
<pb n="KR4h0140_WYG_157-1b"/>
　欲誰訴展轉傷懐抱結<hi>一作白</hi>髪年已遲<hi>一作深</hi>征行去何<lb/>
　早寒暄有時謝憔悴難再好人皆筭年夀死者何曽老<lb/>
　少壯無見<hi>一作㑹無</hi>期水深風浩浩<lb/>
　　　　今别離<hi>一作别離曲</hi>
　結髪生别離相思復相保如何<hi>一作何知</hi>日巳久五變庭中<lb/>
　草𣺌𣺌大海途悠悠吴江島但恐不出門出門無逺道<lb/>
　逺道行既難家貧衣復單嚴風吹積雪晨起鼻何酸人<lb/>
　生各有志豈不懐所安分明天上日生死願<hi>一作誓</hi>同歡<lb/>
<pb n="KR4h0140_WYG_157-2a"/>
　　　悲哉行<lb/>
孤兒去慈親逺客喪主人莫吟辛苦曲此曲誰忍聞可<lb/>
聞不可說去去無期别<hi>一作形迹</hi>行人念前程不待參辰沒<lb/>
<hi>一作晨設</hi>朝亦常苦饑暮亦常苦饑飄飄萬餘里貧賤多是<lb/>
非少年莫逺遊逺遊多不歸<lb/>
　　　行行且遊獵篇<lb/>
少年多武力勇氣冠幽州何以縱心賞馬啼春草頭遲<lb/>
遲平原上狐兔奔林丘猛虎忽前逝俊鷹連下韛俯身<lb/>
<pb n="KR4h0140_WYG_157-2b"/>
逐南北輕㨗固難儔所發無不中失之如我讐豈唯務<lb/>
馳騁猗爾暴田疇殘殺非不痛古來良有由<lb/>
　　　古挽歌<lb/>
草草閭巷喧塗車儼成位冥冥何所須<hi>一作得盡</hi>盡<hi>一作戴</hi>我<lb/>
生人意北邙路非逺此别終天地臨穴頻撫棺至哀反<lb/>
無淚爾形未衰老<hi>一作色猶童稚</hi>爾息纔<hi>一作/猶</hi>童稚骨肉安<hi>一作</hi>
<hi>不</hi>可離皇天若<hi>一作苦</hi>容易房帷即靈帳庭宇為哀次薤<lb/>
露歌若斯人生盡如寄<lb/>
<pb n="KR4h0140_WYG_157-3a"/>
　　　放歌行<lb/>
吾觀天地圖世界亦可<hi>一作何</hi>小落落大海中飄浮數洲<lb/>
島賢愚與蟻蝨一種同草草地脉日夜流天衣有時掃<lb/>
東山謁居士了我生死道目見難噬臍心通可親腦軒<lb/>
皇竟磨滅周孔亦衰老永謝當時人吾将寳非寳<lb/>
　　　傷懐贈<hi>一作酬</hi>故人<hi>一作友</hi>
稍稍<hi>一作悄悄</hi>晨鳥<hi>一作/雞</hi>翔淅淅草上霜人生早罹<hi>一作艱</hi>苦<lb/>
夀命恐不長二十學巳成三十名不彰豈無同門友貴<lb/>
<pb n="KR4h0140_WYG_157-3b"/>
賤易中腸驅馬行萬里悠悠過帝鄉幸因弦歌末得上<lb/>
君子堂衆樂互喧奏獨子<hi>一作余</hi>備笙簧<hi>一作篁</hi>坐中無知<lb/>
音安得神揚揚<hi>一作洋洋</hi>願因髙風起上感白日光<lb/>
　　　鄴城<hi>一作中</hi>懐古<lb/>
朝<hi>一作欲</hi>發淇水南將尋北燕路魏家舊宫闕寥落無人<lb/>
住伊昔天地屯曹公<hi>一作瞞</hi>獨中<hi>一作守</hi>據羣臣將北靣白<lb/>
日忽西暮三臺竟寂寞萬事良難固雄圖<hi>一作豪</hi>安在哉<lb/>
衰草霑霜露崔嵬長河北尚見應劉墓古樹藏龍蛇荒<lb/>
<pb n="KR4h0140_WYG_157-4a"/>
茅伏狐兔永懐故池館數子連章句逸興驅山河雄詞<lb/>
變雲霧我行覩遺跡精爽如可遇斗酒將酹君悲風白<lb/>
楊樹<lb/>
　　　傷情<lb/>
為長心易憂早孤意常傷出門先躊躇入户亦彷徨此<lb/>
生一何苦前事安可忘兄弟先我沒孤㓜盈我傍舊居<lb/>
近東南河水新為梁松栢今在茲安忍思故鄉四時與<lb/>
日月萬物各有常秋風巳一<hi>一作一以</hi>起草木無不霜行行<lb/>
<pb n="KR4h0140_WYG_157-4b"/>
當自勉<hi>一作勉旃</hi>不忍再思量<lb/>
　　　傷時二首<hi>一作宋郊</hi>
徘徊宋郊上不覩平生親獨立正傷心悲風來孟津大<lb/>
方載羣物生死有常倫虎豹不相食哀哉人食人豈伊<lb/>
<hi>一作知</hi>逢世運天道亮云云<lb/>
太空流素月三五何明<hi>一作皎</hi>明光耀侵白日賢愚迷至<lb/>
精四時更變化天道有虧盈常恐今夜<hi>一作已</hi>沒須㬰還<lb/>
復生<lb/>
<pb n="KR4h0140_WYG_157-5a"/>
　　　田園觀雨兼晴後作<lb/>
貧賤少情欲借<hi>一作惜</hi>荒種南陂我非老農圃安得良土<lb/>
宜秋成不亷儉歳餘多餒饑顧視倉廩間有糧不成炊<lb/>
晨登南園上暮歇清蟬悲早苗既芃芃晩田尚離離五<lb/>
行孰堪廢萬物當及時賢哉數夫子開翅愼勿遲<lb/>
　　　汴河阻風<lb/>
清晨自梁宋挂席之楚荆<hi>一作城</hi>出浦風漸惡傍灘舟欲<lb/>
横大河噴<hi>一作復</hi>東注羣動<hi>一作/㓊</hi>皆窅<hi>一作昏</hi>冥白霧魚龍<lb/>
<pb n="KR4h0140_WYG_157-5b"/>
氣黒<hi>一作黄</hi>雲牛馬<hi>一作/虎</hi>形蒼茫迷所適危安懼<hi>一作色懼安</hi>
暫寧信此天地内孰為身命輕丈夫茍未逹所向須存<lb/>
誠<hi>一作有成</hi>前路捨舟去東南仍<hi>一作/應</hi>曉<hi>一作晩</hi>晴<lb/>
　　　行路難<lb/>
君不見髙山萬仞連蒼旻天長地久成埃塵君不見長<lb/>
松百尺多勁節狂風暴雨終摧折古今何世無聖賢吾<lb/>
愛伯陽眞乃天金堂玉闕朝羣仙拍手東海成桑田海<lb/>
中之水愼勿枯烏鳶啄蚌傷明珠行路難艱險莫踟蹰<lb/>
<pb n="KR4h0140_WYG_157-6a"/>
　　　　途中寄友人<lb/>
　昔時聞逺路謂是等閒行及到求人地始知為客情事<lb/>
　將公道背塵遶馬蹄生儻使長如此便堪休去程<lb/>
　　　　寒食<lb/>
　二月江南花滿枝他鄉寒食逺堪悲貧居往往無煙火<lb/>
　不獨明朝為子推<lb/>
　　　　新安江上寄處士<lb/>
　深潭與淺灘萬轉出新安人逺禽魚静山空水木寒嘯<lb/>
<pb n="KR4h0140_WYG_157-6b"/>
　起青蘋末吟矚白雲端即事遂幽賞何必挂儒冠<lb/>
　　　　句<lb/>
　羣物歸大化六龍頹西荒<hi>感懐</hi>安知浮雲外日月不運行<lb/>
　<hi>苦雨客見張為主  圖</hi>
　<lb/>
　<lb/>
　<lb/>
御定全唐詩卷一百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_207-1a"/>
　欽定四庫全書<lb/>
御定全唐詩巻二百七<lb/>
　　李嘉祐<lb/>
　　　　和袁郎中破賊後經剡縣山水上太尉<lb/>
　受律仙郎貴長驅下㑹稽鳴笳山月曉揺斾野雲低翦<lb/>
　宼人皆賀迴軍馬自嘶地閒春草緑城静夜烏啼破竹<lb/>
　清閩嶺㸔花入剡溪元戎催獻捷莫道事攀躋<lb/>
　　　　送評事十九叔入秦<lb/>
<pb n="KR4h0140_WYG_207-1b"/>
　白露沾蕙草王孫轉憶歸蔡州新戰罷郢路去人稀謁<lb/>
　帝不辭逺懐親空有違孤舟㸔落葉平楚逐斜暉北闕<lb/>
　見端冕南䑓當繡衣唯余播遷客只伴鷓鴣飛<lb/>
　　　　贈王八衢<hi>一本此下有州字</hi>
　丹地偏相逐清江若有期腰金才子貴剖竹老人遲桂<lb/>
　楫閒迎客茶甌對說詩渚田分邑里山樹挂罘罳心静<lb/>
　無華髪人和似古時别君逺山去幽獨更應悲<lb/>
　　　　入睦州分水路憶劉長卿<lb/>
<pb n="KR4h0140_WYG_207-2a"/>
北闕忤明主南方随白雲㳂洄灘草色應接海鷗羣建<lb/>
徳潮已盡新安江又分回㸔嚴子瀨朗詠謝安文雨過<lb/>
暮山碧猨吟秋日曛吳洲不可到刷鬢為思君<lb/>
　　　奉和杜相公長興新宅即事呈元相公<lb/>
意有空門樂居無甲第奢經過容法侣雕飾讓侯家隐<lb/>
樹重簷肅開園一逕斜㨿梧聽好鳥行藥寄名花夢蝶<lb/>
留清簟垂貂坐絳紗當山不掩尸映日自傾茶雅望歸<lb/>
安石深知在叔牙還成吉甫頌贈荅比瑶華<lb/>
<pb n="KR4h0140_WYG_207-2b"/>
　　　江湖秋思<lb/>
趨陪禁掖鴈行随遷向江潭鶴髪垂素浪遥疑八谿水<lb/>
清楓忽似萬年枝嵩南春徧傷魂夢壺口雲深隔路岐<lb/>
共望漢朝多霈澤蒼蠅早晩得先知<lb/>
　　　送朱<hi>一作宋</hi>中舎游江東<lb/>
孤城郭外送王孫越水吳洲共爾論野寺山邉斜有逕<lb/>
漁家竹裏半開門青楓獨映揺前浦白鷺閒飛過逺村<lb/>
若到西陵征戰處不堪秋草自傷魂<lb/>
<pb n="KR4h0140_WYG_207-3a"/>
　　　送竇拾遺赴朝因寄中書十七弟<hi>竇拾遺叔向其弟竇舒也</hi>
自歎未霑黄紙詔那堪逺送赤墀人老為僑客偏相戀<lb/>
素是詩家倍益親妻兒共載無羈思鴛鷺同行不負身<lb/>
憑爾将書通令弟唯論華髪愧頭巾<lb/>
　　　自蘇臺至望亭驛人家盡空春物増思悵然有<lb/>
　　　作因寄従弟紓<lb/>
南浦菰蒋覆白蘋東吳黎庶逐黄巾野棠自發空臨<hi>一作</hi>
<hi>流</hi>水江燕初歸不見人逺岫<hi>一作樹</hi>依依如送客平田渺<lb/>
<pb n="KR4h0140_WYG_207-3b"/>
渺獨傷春那堪回首長洲苑烽火年年報虜塵<lb/>
　　　承㤙量移宰江邑臨鄱江悵然之作<lb/>
四年謫宦滯江城未厭門前鄱水清誰言宰邑化黎庻<lb/>
欲别雲山如弟兄雙鷗為底無心狎白髪従他遶鬢生<lb/>
惆悵閒眠臨極浦夕陽秋草不勝情<lb/>
　　　題靈臺縣東山村主人<lb/>
處處征胡人漸稀山村寥落暮煙微門臨莽蒼經年閉<lb/>
身逐嫖姚幾日歸貧妻白髪輸殘稅餘宼黄河未解圍<lb/>
<pb n="KR4h0140_WYG_207-4a"/>
天子如今能用武祇應嵗晩息兵機<lb/>
　　　同皇甫冉登重𤣥閣<lb/>
髙閣朱欄不厭逰蒹葭白水遶長洲孤雲獨鳥川光暮<lb/>
萬井千山海色秋清梵林中人轉静夕陽城上角偏愁<lb/>
誰憐<hi>一作堪</hi>逺作秦吳别離恨歸心雙淚流<lb/>
　　　宋州東登望題武陵驛<lb/>
梁宋人稀鳥自啼登艫一望倍含悽白骨半随河水去<lb/>
黄雲猶傍郡城低平陂戰地花空落舊苑春田草未齊<lb/>
<pb n="KR4h0140_WYG_207-4b"/>
明主頻移虎符守幾時行縣向黔黎<lb/>
　　　晩登江樓有懐<lb/>
獨坐南樓佳興新青山緑水共為隣爽氣遥分隔浦岫<lb/>
斜光偏照渡江人心閒鷗鳥時相近事簡魚竿私自親<lb/>
只憶帝京不可到秋琴一弄欲沾巾<lb/>
　　　逰徐城河忽見清淮因寄趙八<lb/>
自緣遲暮憶滄洲翻愛南河濁水流初過重陽惜殘菊<lb/>
行㸔舊浦識羣鷗朝霞映日同歸處暝栁揺風欲别秋<lb/>
<pb n="KR4h0140_WYG_207-5a"/>
長恨相逄即分首含情掩淚獨回頭<lb/>
　　　題逰仙閣白<hi>一作息</hi>公廟<lb/>
仙冠輕舉竟何之薜荔緣堦竹映祠甲子不知風馭日<lb/>
朝昏唯見雨来時霓旌翠盖終難遇流水青山空所思<lb/>
逐客自憐雙鬢改焚香多負白雲期<lb/>
　　　送鄭正則漢陽迎婦<lb/>
錦字相催鳥急飛郎君暫脫老莱衣遥想雙眉待人畫<lb/>
行㸔五馬送潮歸望夫山上花猶發新婦江邉鶯未稀<lb/>
<pb n="KR4h0140_WYG_207-5b"/>
令秩和鳴真可羡此行誰道負春輝<lb/>
　　　送皇甫冉往安宜<lb/>
江皋盡日唯煙水君向白田何日歸楚地蒹葭連海逈<lb/>
隋朝楊栁映堤稀津樓故市無行客山館荒城閉落暉<lb/>
若問行人與征戰使君雙淚定霑衣<lb/>
　　　晩發咸陽寄同院遺補<lb/>
征戰初休草又衰咸陽晩眺淚堪垂去路全無千里客<lb/>
秋田不見五陵兒秦家故事随流水漢代髙墳對石碑<lb/>
<pb n="KR4h0140_WYG_207-6a"/>
回首青山獨不語羡君談笑萬年枝<lb/>
　　　早秋京口旅泊章侍御寄書相問因以贈之時<lb/>
　　　七夕<lb/>
移家避宼逐行舟厭見南徐江水流吳越<hi>一作地</hi>征徭非<lb/>
舊日秣陵凋弊不宜秋千家閉户無砧杵七夕何人望<lb/>
斗牛祇有同時驄馬客偏宜<hi>一作題</hi>尺牘問窮愁<lb/>
　　　秋曉<hi>一作晩</hi>招隐寺東峰茶宴送内弟閻伯均歸<lb/>
　　　江州<lb/>
<pb n="KR4h0140_WYG_207-6b"/>
萬畦新稲傍山村數里深松到寺門幸有香茶留穉子<lb/>
<hi>一作釋子</hi>不堪秋草送王孫煙塵怨别唯愁隔井邑蕭條誰<lb/>
忍論莫怪臨岐獨垂淚魏舒偏念外家㤙<lb/>
　　　送嚴員外<hi>一作劉長卿詩</hi>
春風倚櫂闔閭城水國春寒隂復晴細雨濕衣㸔不見<lb/>
閒花落地聽無聲日斜江上孤帆影草緑湖南萬里情<lb/>
君去若逄相識問青袍今已誤儒生<lb/>
　　　赴南中留别褚七少府湖上林亭<hi>一作劉長卿詩</hi>
<pb n="KR4h0140_WYG_207-7a"/>
種田東郭傍春陂萬事無情把釣絲緑竹放侵行逕裏<lb/>
青山常對巻簾時紛紛花發門空閉寂寂鶯啼日更遲<lb/>
従此别君千萬里白雲流水憶佳期<lb/>
　　　與従弟正字従兄兵曹宴集林園<lb/>
竹窓松尸有佳期美酒香茶慰所思輔嗣外生還解易<lb/>
惠連羣従總能詩簷前花落春深後谷裏鶯啼日暮時<lb/>
去路歸程仍待月垂韁不控馬行遲<lb/>
　　　酬皇甫十六侍御曽見寄<hi>此公時貶舒州司馬</hi>
<pb n="KR4h0140_WYG_207-7b"/>
自顧衰容累玉除忽承優詔赴銅魚江頭鳥避青旄節<lb/>
城裏人迎露網車長沙地近悲才子古郡山多憶舊廬<lb/>
更枉新詩思何苦離騷愁<hi>一作怨</hi>處亦無如<lb/>
　　　暮春宜陽郡齋愁坐忽枉劉七侍御新詩因以<lb/>
　　　酬答<lb/>
子規夜夜啼櫧葉逺道逄春<hi>一作春来</hi>半是愁芳草伴人還<lb/>
易老落花随水亦東流山臨睥睨恒多雨地接瀟湘畏<lb/>
及秋唯羡君為周柱史手持黄紙到滄洲<lb/>
<pb n="KR4h0140_WYG_207-8a"/>
　　　送舍弟<lb/>
諸謝偏推永嘉守三何獨許水曹郎老兄鄙思難儔匹<lb/>
令弟清詞堪比量疉嶂入雲藏古寺髙秋背月轉南湘<lb/>
定知馬上多新句早寄袁溪書八行<lb/>
　　　送従弟永任饒州録事參軍<lb/>
一官萬里向千溪水宿山行魚浦西日晩長煙髙岸近<lb/>
天寒積雪逺峰低蘆花渚裏鴻相呌苦竹叢邉猨暗啼<lb/>
聞道慈親倚門待到時蘭葉正萋萋<lb/>
<pb n="KR4h0140_WYG_207-8b"/>
　　　送馬将軍奏事畢歸滑州使幕<lb/>
吳門别後蹈滄州帝里相逄俱白頭自歎馬卿常帶病<lb/>
還嗟李廣未封侯棠梨宫裏瞻龍衮細栁營前著豹裘<lb/>
想到滑臺桑葉落黄河東注荻花秋<lb/>
　　　聞逝者自驚<lb/>
亦知死是人間事年老聞之心自疑黄巻清琴總為累<lb/>
落花流水共添悲願将従藥㸔真訣又欲休官就本師<lb/>
兒女眼前難喜捨彌憐雙鬢漸如絲<lb/>
<pb n="KR4h0140_WYG_207-9a"/>
　　　傷歙州陳二使君<lb/>
憐君辭滿<hi>一作病</hi>卧滄洲一旦云亡萬事休慈母斷腸妻<lb/>
獨泣寒雲慘色水空流江村故老長懐惠山路孤猨亦<lb/>
共愁寂寞荒墳近漁浦野松孤月即千秋<lb/>
　　　白田西憶楚州使君弟<lb/>
山陽郭裏無潮野水自向新橋魚網平鋪荷葉鷺鷥閒<lb/>
歩稻苗秣陵歸人惆悵楚地連山寂寥却憶士龍賔閣<lb/>
清琴綠竹<hi>一作水</hi>蕭蕭<lb/>
<pb n="KR4h0140_WYG_207-9b"/>
　　　送陸澧還吳中<hi>一作劉長卿詩</hi>
𤓰歩寒潮送客楊花莫雨霑衣故鄉南望何處秋水連<lb/>
天獨歸<lb/>
　　　春日憶家<hi>一作春日歸山</hi>
自覺勞鄉夢無人見客心空餘庭草色日日伴愁襟<lb/>
　　　逺寺鐘<lb/>
疎鐘何處来度竹兼拂水漸逐微風聲<hi>一作歛</hi>依依猶在<lb/>
耳<lb/>
<pb n="KR4h0140_WYG_207-10a"/>
　　　白鷺<lb/>
江南渌水多顧影逗輕波落日秦雲裏山髙奈若何<lb/>
　　　夜宴南陵留别<lb/>
雪滿前庭月色閒主人留客未能還預愁明日相思處<lb/>
匹馬千山與萬山<lb/>
　　　題前溪館<lb/>
兩年謫宦在江西舉目雲山要自迷今日始知風土異<lb/>
潯陽南去鷓鴣啼<lb/>
<pb n="KR4h0140_WYG_207-10b"/>
　　　過烏公山寄錢起員外<lb/>
雨過青山猨叫時愁人淚㸃石榴枝無端王事還相繫<lb/>
腸斷蒹葭君不知<lb/>
　　　寄王舍人竹樓<lb/>
傲吏身閒笑五侯西江取竹起髙樓南風不用蒲葵扇<lb/>
紗帽閒眠對水鷗<lb/>
　　　韋潤州後亭海榴<lb/>
江上年年小雪遲年光獨報海榴知寂寂山城風日暖<lb/>
<pb n="KR4h0140_WYG_207-11a"/>
謝公含笑向南枝<lb/>
　　　送崔十一弟歸北京<lb/>
潘郎美貌謝公詩銀印花驄年少時楚地江臯一為别<lb/>
晉山沙水獨相思<lb/>
　　　訪韓司空不遇<lb/>
圗畫風流似長康文詞體格效陳王蓬莱對去<hi>一作秦對</hi>歸<lb/>
常晩叢竹<hi>一作奏</hi>閒飛滿夕陽<lb/>
　　　題道䖍上人竹房<lb/>
<pb n="KR4h0140_WYG_207-11b"/>
詩思襌心共竹閒任他流水向<hi>一作到</hi>人間手持如意髙<lb/>
窓裏斜日沿江千萬山<lb/>
　　　秋朝木芙蓉<lb/>
水面芙蓉秋己衰繁條到是著花時平明露滴垂紅臉<lb/>
似有朝開暮落悲<lb/>
　　　袁江口憶王司勲王吏部二郎中起居十七弟<lb/>
京華不啻三千里客淚如今一萬雙若個最為相憶處<lb/>
青楓黄竹入袁江<lb/>
<pb n="KR4h0140_WYG_207-12a"/>
　　　　答泉州薛播使君重陽日贈酒<lb/>
　欲強登髙無力去籬邉黄菊為誰開共知不是潯陽郡<lb/>
　那得王𢎞送酒来<lb/>
　　　　題張公洞<lb/>
　空山杳杳鸞鳳飛神仙門户開翠微主人白髪雪霞衣<lb/>
　松間留我談𤣥機<lb/>
　　　　句<lb/>
　水田飛白鷺夏木囀黄鸝<hi>李肇稱嘉祐有此句王右丞取以為七言今集中無之</hi>
<pb n="KR4h0140_WYG_207-12b"/>
　　白馬撼金珂紛紛侍従多身居驃騎幕家住滹沱河<lb/>
　<hi>少年行詩式</hi>　溪北映初星<hi>海録碎事</hi>
　<lb/>
　<lb/>
　<lb/>
　<lb/>
　<lb/>
御定全唐詩巻二百七<lb/>
</p>
<p>
</p>
  </div>
</body>
</text>
</TEI>
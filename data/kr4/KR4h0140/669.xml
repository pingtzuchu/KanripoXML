<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_669-1a"/>
　欽定四庫全書<lb/>
御定全唐詩巻六百六十九<lb/>
　　章碣<lb/>
　章碣孝標之子登乾符進士第後流落不知所終詩一<lb/>
　巻<lb/>
　　　　城南偶題<lb/>
　誰家朱閣道邊開竹拂欄干滿壁苔野水不知何處去<lb/>
　遊人却是等閒來南山氣聳分紅樹北闕風髙隔紫台<lb/>
<pb n="KR4h0140_WYG_669-1b"/>
　可惜登臨好光景五門須聽鼓聲迴<lb/>
　　　　贈邊將<lb/>
　千千鐵騎擁塵紅去去平吞萬里空宛轉龍蟠金劍雪<lb/>
　連錢豹躩繡旗風行收部落歸天闕旋進封疆入帝聰<lb/>
　只有河源與遼海如今全屬指麾中<lb/>
　　　　桃源<lb/>
　絶壁相欹是洞門昔人從此入仙源數株花下逄珠翠<lb/>
　半曲歌中老子孫别後自疑園吏夢歸來誰信釣翁言<lb/>
<pb n="KR4h0140_WYG_669-2a"/>
山前空有無情水猶遶當時碧樹村<lb/>
　　　曲江<lb/>
日照香塵逐馬蹄風吹浪濺幾回隄無窮羅綺塡花徑<lb/>
大半笙歌占麥畦落絮却籠他樹白嬌鶯更學别禽啼<lb/>
秪縁頻燕蓬洲客引得遊人去似迷<lb/>
　　　送聿岫郎中典泗州<hi>一作癸丑歲毗陵㑹中貽同老</hi>
玉皇恩詔别星班去壓徐方分野間有鳥盡巢垂汴柳<lb/>
無樓不到<hi>一作對</hi>隔淮山旌旗漸向行時擁案牘應從到<lb/>
<pb n="KR4h0140_WYG_669-2b"/>
日閒想憶朝天獨吟坐旋飛<hi>一作攜</hi>新作過秦關<lb/>
　　　贈婺州蘇員外<lb/>
帝念瓊枝欲並芳星分婺女寄仙郎鸞從闕下雖辭侶<lb/>
鴈到江都却續行<hi>員外弟冲時任衢州</hi>煙月一時捜古跡山川兩<lb/>
地植甘棠即看龍虎西歸去便佐羲軒活萬方<lb/>
　　　寄友人<lb/>
謝家山水屬君家曽共持鉤擲歲華竹裏竹雞眠蘚石<lb/>
溪頭鸂鶒踏金沙登樓夜坐三層月接果春看五色花<lb/>
<pb n="KR4h0140_WYG_669-3a"/>
昨日西風動歸思滿船凉葉在天涯<lb/>
　　　雨<lb/>
低着煙花漠漠輕正堪吟坐掩柴扄亂沾細網垂窮巷<lb/>
斜送陰雲入古㕔鎖却暮愁終不散添成春醉轉難醒<lb/>
霽來還有風流事重染南山一遍青<lb/>
　　　觀錫宴<lb/>
傾朝朱紫正駢闐紅杏青莎映廣筵不道樓臺無錦繡<lb/>
只愁塵土撲神仙魚銜嫩草浮池面蝶趂飛花到酒邊<lb/>
<pb n="KR4h0140_WYG_669-3b"/>
日暮驊騮相擁去幾人沉醉失金鞭<lb/>
　　　城東即事<lb/>
閒尋香陌鳳城東時暫開襟向逺風玉笛一聲芳草外<lb/>
錦鴛雙起碧流中苑邊花竹濃如繡渭北山川澹似空<lb/>
回首漢宫煙靄裏天河金閣未央宫<lb/>
　　　夏日湖上即事寄晉陵蕭明府<lb/>
亭午羲和駐火輪開門嘉樹庇湖濆行來賔客竒茶味<lb/>
睡起兒童帶簟紋屋小有時投樹影舟輕不覺入鷗羣<lb/>
<pb n="KR4h0140_WYG_669-4a"/>
陶家豈是無詩酒公退堪驚日已曛<lb/>
　　　對月<lb/>
殘霞巻盡出東溟萬古難消一片氷公子踏開香徑蘚<lb/>
美人吹滅畫堂燈璚輪正輾丹霄去銀箭休催皓露凝<lb/>
别有洞天三十六水晶臺殿冷層層<hi>一作難登</hi>
　　　浙西送杜晦侍御入關<lb/>
紫詔徴賢發帝聰繡衣行處撲香風鶚歸秦樹幽禽散<lb/>
星出吳天列舍空捧日思馳仙掌外朝宗勢動海門中<lb/>
<pb n="KR4h0140_WYG_669-4b"/>
鞭鞘所拂三千里多少諸侯合避驄<lb/>
　　　寄江東道友<lb/>
野亭歌罷指西秦避俗爭名興各新碧帶黄麻呈縹緲<lb/>
短竿長線弄因循夜潮分巻三江月曉騎齊驅九陌塵<lb/>
可惜人間好聲勢片帆羸馬不相親<lb/>
　　　下第有懐<lb/>
故鄉朝夕有人還欲作家書下筆難滅燭何曾妨夜坐<lb/>
傾壺不獨為春寒遷來鶯語雖堪聽落了楊花也怕看<lb/>
<pb n="KR4h0140_WYG_669-5a"/>
但使他年遇公道月輪長在桂珊珊<lb/>
　　　春日經湖上友人别業<lb/>
何處狂歌破積愁攜觴共下木蘭舟緑泉濺石銀屏濕<lb/>
黄鳥逄人玉笛休天借煙霞裝島嶼春舖錦繡作汀洲<lb/>
一年一電逡巡事不合花前不醉逰<lb/>
　　　長安春日<lb/>
春日皇家瑞景遲東風無力雨㣲㣲六宫羅綺同時泊<lb/>
九陌煙花一様飛暖著柳絲金蘂重冷開山翠雪稜稀<lb/>
<pb n="KR4h0140_WYG_669-5b"/>
輸他得路蓬洲客紅緑山頭爛醉歸<lb/>
　　　陪浙西王侍郎夜宴<lb/>
深鎖雷門宴上才旋看歌舞旋傳杯黄金鸂鶒當筵睡<lb/>
紅錦薔薇映燭開稽嶺好風吹玉佩鏡湖殘月照樓臺<lb/>
小儒末座頻傾耳秪怕城頭畫角催<lb/>
　　　春别<lb/>
擲下離觴指亂山趨程不待鳳笙殘花邊馬嚼金銜去<lb/>
樓上人垂玉筯看柳陌雖然風裊裊蔥河猶自雪漫漫<lb/>
<pb n="KR4h0140_WYG_669-6a"/>
殷勤莫厭貂裘重恐犯三邊五月寒<lb/>
　　　送謝進士還閩<lb/>
百越風煙接巨鼇還郷心壯不知勞雷霆入地建溪險<lb/>
星斗逼人梨嶺髙却擁木綿吟麗句便攀龍眼醉香醪<lb/>
名場聲利喧喧在莫向林泉改鬢毛<lb/>
　　　焚書坑<lb/>
竹帛煙銷帝業虚關河空鎖祖龍居坑灰未冷山東亂<lb/>
劉項元來不讀書<lb/>
<pb n="KR4h0140_WYG_669-6b"/>
　　　東都望幸<hi>紀事云髙湘侍郎南遷歸闕途次連江連州邵安石以所業獻遂挈至輦</hi>
　　　<hi>下湘主文安石擢第碣賦東都望幸刺之</hi>
懶修珠翠上髙臺睂月連娟恨不開縱使東巡也無益<lb/>
君王自領美人來<lb/>
　　　旅舍早起<lb/>
跡暗心多感神疲夢不遊驚烏同厭夜獨樹對悲秋曉<lb/>
角和人戰殘星入漢流門前早行子敲鐙唱離憂<lb/>
　　　癸卯歲毘陵登髙㑹中貽同志<lb/>
<pb n="KR4h0140_WYG_669-7a"/>
　流落常嗟勝㑹稀故人相遇菊花時鳳笙龍笛數巡酒<lb/>
　紅樹碧山無限詩塵土十分歸舉子乾坤大半屬偷兒<lb/>
　長楊羽獵須留本開濟重為闕下期<lb/>
　　　　上元夜建元寺觀燈呈智通上人<lb/>
　建元看别<hi>一作列</hi>上元燈處處迴廊鬬火層珠玉亂抛髙<lb/>
　殿佛綺羅深拜逺山僧臨風走筆思呈恵到曉行禪合<lb/>
　伴能無限喧闐留不得月華西下露華凝<lb/>
　　　　變體詩<hi>蔡寛夫詩話碣詩平側各一韻自號變體</hi>
<pb n="KR4h0140_WYG_669-7b"/>
　東南路盡吳江畔正是窮愁暮雨天鷗鷺不嫌斜兩㟁<lb/>
　波濤欺得逆風船偶逄島寺停帆看深羡漁翁下釣眠<lb/>
　今古若論英逹筭鴟夷髙興固無邊<lb/>
　<lb/>
　<lb/>
　<lb/>
　<lb/>
御定全唐詩巻六百六十九<lb/>
</p>
<p>
</p>
  </div>
</body>
</text>
</TEI>
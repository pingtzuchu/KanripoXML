<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_294-1a"/>
　欽定四庫全書<lb/>
御定全唐詩巻二百九十四<lb/>
　　崔峒<lb/>
　崔峒慱陵人登進士第為拾遺集賢學士終於州刺史<lb/>
　藝文傳云終右補闕大厯十才子之一也詩一巻<lb/>
　　　　揚州選䝉相公賞判雪後呈上<lb/>
　自得山公許休畊海上田慙看長史傳欲棄釣魚船窮<lb/>
　巷殷憂日蕪城雨雪天此時瞻相府心事比旌懸<lb/>
<pb n="KR4h0140_WYG_294-1b"/>
　　　　客舍書情寄趙中丞<lb/>
　東楚復西秦浮雲類此身闗山勞䇿蹇僮僕慣投人孤<lb/>
　客来千里全家託四鄰生涯難自料中夜問<hi>一作見</hi>親情<lb/>
　　　　客舍有懐因呈諸在事<lb/>
　讀書常苦節待詔豈辭貧暮雪猶驅馬晡飡又寄人愁<lb/>
　来占吉夢老去惜良辰延首平津閣家山日已春<lb/>
　　　　書懐寄楊郭李王判官<lb/>
　慣作雲林客因成懶漫人吏欺從政拙妻笑理家貧李<lb/>
<pb n="KR4h0140_WYG_294-2a"/>
郭應時望王楊入幕頻從容丞相閣知憶故園春<lb/>
　　　奉和給事寓直<lb/>
桂枝家共折雞樹代相傳忝向鸞臺下仍看鴈影連夜<lb/>
閒方歩月漏盡欲朝天知去丹墀近明王許薦賢<lb/>
　　　初入集賢院贈李獻仁<hi>曽於常山聨官</hi>
燕代官初罷江湖路便分九遷從命薄四十幸人聞跡<lb/>
愧趨丹禁身曽繫白雲何由返滄海昨日謁明君<lb/>
　　　酬李補闕雨中寄贈<lb/>
<pb n="KR4h0140_WYG_294-2b"/>
十年隨馬宿幾度受人恩白髪還鄉井微官有子孫竹<lb/>
窗寒雨滴苦砌夜蟲喧獨媿東垣友新詩慰旅魂<lb/>
　　　初除拾遺酬丘二十二見寄<hi>一作初拜命酬丘丹見贈</hi>
江海久垂綸朝衣忽掛身丹墀初<hi>一作方</hi>謁帝白髪免羞<lb/>
人才愧文章士名當諌諍臣空餘薦賢分<hi>一作力</hi>不敢負<lb/>
交親<lb/>
　　　劉展下判官相招以詩答之<lb/>
國有非常寵家承異姓勲背恩慙皎日不義若浮雲但<lb/>
<pb n="KR4h0140_WYG_294-3a"/>
使忠貞在甘從玉石焚竄身如有地夢寐見明君<lb/>
　　　送侯山人赴㑹稽<lb/>
仙客辭蘿月東来就一官且歸滄海住猶向白雲看猨<lb/>
呌江天暮蟲聲野浦寒時遊鏡湖裏為我把魚竿<lb/>
　　　宿禪智寺上方演大師院<lb/>
石林<hi>一作床</hi>髙幾許金刹在中峰白日空山梵清<hi>一作晴</hi>霜<lb/>
後夜鐘竹窗廻翠壁苔徑入寒松幸接無生法疑心怯<lb/>
所從<lb/>
<pb n="KR4h0140_WYG_294-3b"/>
　　　題空山人石室<lb/>
早晩悟無生頭陀不到城雲山知夏臘猨鳥見修行地<lb/>
僻無溪路人尋逐水聲年年深谷裏誰識逺公名<lb/>
　　　登蔣山開善寺<hi>一作李嘉祐詩</hi>
山殿秋雲裏香煙出翠微客尋朝磬至<hi>一作食</hi>僧背夕陽<lb/>
歸下界千門見前朝<hi>一作期</hi>萬事非看心兼送目葭菼暮<lb/>
依依<lb/>
　　　題崇福寺禪院<lb/>
<pb n="KR4h0140_WYG_294-4a"/>
僧家竟何<hi>一作更無</hi>事掃地與焚香清磬度山翠閒雲来竹<lb/>
房身心塵外逺嵗月坐中長向晩禪堂掩<hi>一作閉</hi>無人空<lb/>
夕陽<lb/>
　　　秋晩送丹徒許明府赴上國因寄江南故人<lb/>
秋暮之彭澤籬花逺近逢君書前日至别後此時重寒<lb/>
夜江邊月晴天海上峰還知南地<hi>一作北</hi>客招引住新豐<lb/>
　　　送薛仲方歸揚州<lb/>
佳句應無敵貞心不有猜<hi>一作暫回</hi>慙為丈人行怯見後生<lb/>
<pb n="KR4h0140_WYG_294-4b"/>
才泛舸貪斜月浮橈值早梅緑楊新過雨芳草待君来<lb/>
　　　送韋員外還京<lb/>
十年離亂後此去若為情春晩香山緑人稀豫<hi>一作潁</hi>水<lb/>
清野陂看獨樹闗路逐殘鶯前殿朝明主應憐白髪生<lb/>
　　　潤州送友人<lb/>
見君還此地灑淚向江邊國士勞相問家書無處傳荒<lb/>
城胡<hi>一作閑</hi>馬跡塞木戍人煙一路堪愁思孤舟何渺然<lb/>
　　　送張芬東歸<lb/>
<pb n="KR4h0140_WYG_294-5a"/>
喧喧五衢上鞍馬自驅馳落日臨阡陌貧交欲别離早<lb/>
知時事異堪<hi>一作豈</hi>與世人隨握手將何贈君心我獨知<lb/>
　　　送蘇脩遊上饒<lb/>
愛爾無羈束雲山恣意過一身隨逺岫孤棹任輕波世<lb/>
事闗情少漁家寄宿多蘆花淺淡<hi>一作泊船</hi>處江月奈人何<lb/>
　　　送陸明府之盱眙<lb/>
陶令之官去窮愁慘别魂白煙横海戍紅葉下<hi>一作近</hi>淮<lb/>
村澹浪揺山郭平蕪到縣門政成堪吏隱免負<hi>一作就</hi>府<lb/>
<pb n="KR4h0140_WYG_294-5b"/>
公恩<lb/>
　　　江南廻逢趙曜因送任十一赴交城主簿<lb/>
江上長相憶因髙北望看不知攜老幼何處度艱難屈<lb/>
指同人盡傷心故里殘遥憐驅疋馬白首到微官<lb/>
　　　送薛良史徃越州謁從叔<lb/>
辭家年<hi>一作日</hi>已久與子分偏<hi>一作/仍</hi>深易得相思<hi>一作思鄉</hi>淚<lb/>
難為欲别心孤雲隨浦口幾日到山隂遥想蘭亭下清<lb/>
風滿竹林<lb/>
<pb n="KR4h0140_WYG_294-6a"/>
　　　送丘二十二之<hi>一作歸</hi>蘇州<lb/>
積水與寒煙嘉禾路幾千孤猨啼海島羣雁起湖田曽<lb/>
見<hi>一作寄</hi>長洲苑<hi>一作沙什</hi>嘗聞大雅篇却將封事去知爾愛<lb/>
<hi>一作意</hi>閒眠<lb/>
　　　登潤州芙蓉樓<lb/>
上古人何在東流水不歸徃来潮有信朝暮事成非煙<lb/>
樹臨沙靜雲帆入海稀郡樓多逸興良牧謝𤣥暉<lb/>
　　　江上書懐<lb/>
<pb n="KR4h0140_WYG_294-6b"/>
骨肉天涯别江山日落時淚流襟上血髪變<hi>一作白</hi>鏡中<lb/>
絲胡越書難到存亡夢豈知登髙回首罷形影自相隨<lb/>
　　　春日憶姚氏外甥<lb/>
離亂人相失春秋鴈自飛祗縁行路逺未必寄書稀二<lb/>
月花無數頻年意有違落暉看過後獨坐淚沾衣<lb/>
　　　送真上人還蘭若<lb/>
得道雲林久<hi>一作下</hi>年深暫一歸出山逢世亂乞食覺人<lb/>
稀半偈初傳法中<hi>一作千</hi>峰又掩扉愛憎<hi>一作離</hi>應不染塵<lb/>
<pb n="KR4h0140_WYG_294-7a"/>
俗自依依<lb/>
　　　潤州送師弟自江夏徃台州<lb/>
逺客乘流去孤帆向夜開春風江上使前日漢陽来别<lb/>
路猶千里離心重一杯剡溪木未落羡爾過天台<lb/>
　　　送李道士歸山<lb/>
秋城臨古路城上望君還曠野入寒草獨行隨逺山授<lb/>
人鴻寳内將犬白雲間早晩燒丹罷遥知氷雪寒<lb/>
　　　宿江西竇主簿㕔<hi>與此公亡兄聨官</hi>
<pb n="KR4h0140_WYG_294-7b"/>
廣庭方緩歩星漢話中移月滿闗山<hi>一作水闗</hi>道烏<hi>一作鳥</hi>啼<lb/>
霜樹枝時艱難㑹合年長重親知前事成金石悽然淚<lb/>
欲垂<lb/>
　　　喜逢妻弟鄭損因送入京<lb/>
亂後自江城相逢喜復驚為經多載别欲問小時名對<lb/>
酒悲前事論文畏後生遥知盈卷軸紙貴在江城<lb/>
　　　詠門下畫小松上元王杜三相公<hi>一作錢起詩</hi>
昔聞生澗底今見起毫端衆草此時沒何人知嵗寒豈<lb/>
<pb n="KR4h0140_WYG_294-8a"/>
能禆棟宇且貴出門闌只在丹青意凌雲也不難<lb/>
　　　寄上禮部李侍郎<lb/>
呉楚相逢處江湖共泛時任風舟去逺待月酒行遲白<lb/>
髪常同歎青雲本要期貴来君却少秋至老偏<hi>一作堪</hi>悲<lb/>
<hi>一作愁去我先悲</hi>玉佩明朝盛蒼苔陋巷滋追尋恨無路唯有<lb/>
夢相思<lb/>
　　　書情寄上蘇州韋使君兼呈呉縣李明府<lb/>
數年湖上謝浮名竹杖紗巾遂性情雲外有時逢寺宿<lb/>
<pb n="KR4h0140_WYG_294-8b"/>
日西無事傍江行陶潛縣裏看花發庾亮樓中對月明<lb/>
誰念獻書来萬里君王深在九重城<lb/>
　　　題桐廬李明府官舍<hi>一作贈同官李明府</hi>
訟堂寂寂對煙霞五栁門前聚曉<hi>一作集晩</hi>鵶流水聲中視<lb/>
公事寒山影裏見人家觀風競<hi>一作共</hi>美新為政計日還<lb/>
知舊<hi>一作應更</hi>觸邪可惜陶潛無限酒<hi>一作興</hi>不逢籬菊正開<lb/>
花<lb/>
　　　贈竇十九<hi>時公車待詔長安</hi>
<pb n="KR4h0140_WYG_294-9a"/>
靈臺暮宿意多違木落花開羡客歸江海幾時傳錦字<lb/>
風塵不覺化緇衣山陽㑹裏同人少灞曲農時故老稀<lb/>
幸得漢皇容直諫憐君未遇覺人非<lb/>
　　　䖍州見鄭表新詩因以寄贈<lb/>
梅花嶺裏見新詩感激情深過楚詞平子四愁今莫比<lb/>
休文八詠自同時萍鄉露冕真堪惜鳯沼鳴珂已訝遲<lb/>
才子風流定難見湖南春草但相思<lb/>
　　　贈元秘書<lb/>
<pb n="KR4h0140_WYG_294-9b"/>
舊書稍稍出風塵孤客逢秋感此身秦地謬為門下客<lb/>
淮隂徒笑市中人也聞阮籍尋常醉見説陳平不久貧<lb/>
幸有故人茅屋在更將心<hi>一作閒</hi>事問情親<lb/>
　　　送韋八少府判官歸東京<lb/>
𤣥成世業紫真官文似相如貌勝潘鴻鴈南飛人獨去<lb/>
雲山一别嵗將闌清淮水急桑林晩古驛霜多柿葉寒<lb/>
瓊樹相思何日見銀鉤數字莫為難<lb/>
　　　送馮八將軍奏事畢歸滑臺幕府<lb/>
<pb n="KR4h0140_WYG_294-10a"/>
王門别後到滄洲帝里相逢俱白頭自歎馬卿常帶疾<lb/>
還嗟李廣不封侯棠梨宫裏瞻龍衮細栁營中著虎裘<lb/>
想到滑臺桑葉落黄河東注杏園秋<lb/>
　　　送王侍御佐婺州<hi>一作郎士元詩題云蓋少府新除江南尉問風俗</hi>
聞君作尉<hi>一作不須惆悵</hi>向江潭呉越風煙到自諳客路尋常<lb/>
經竹徑<hi>一作隨竹影</hi>人家大底傍山嵐縁溪花木偏宜逺避<lb/>
地衣冠盡向<hi>一作在</hi>南惟有夜猨啼海樹思鄉望北<hi>一作國</hi>
意難堪<lb/>
<pb n="KR4h0140_WYG_294-10b"/>
　　　越中送王使君赴江華<lb/>
皂蓋春風自越溪獨尋芳樹<hi>一作草</hi>桂陽西逺水浮雲隨<lb/>
馬去空山弱篠向雲低遥知異政荆門北舊許新詩康<lb/>
樂齊萬里相思在何處九疑殘雪白猿啼<lb/>
　　　送皇甫冉徃白田<lb/>
江邊盡日雉鳴飛君向白田何日歸楚地蒹葭連海逈<lb/>
隋朝楊栁映堤稀津樓故市無行客山館空庭閉落暉<lb/>
試問疲人與征戰使君雙淚定沾衣<lb/>
<pb n="KR4h0140_WYG_294-11a"/>
　　　　題蘭若<lb/>
　絶頂茅菴老此生寒雲孤木獨經行世人那得知幽逕<lb/>
　遥向青<hi>一作中</hi>峰禮磬聲<lb/>
　　　　送賀蘭廣赴選<lb/>
　而今用武爾攻文流軰干時獨卧雲白髪青𫀆趨㑹府<lb/>
　定應衡鏡却慙君<lb/>
　　　　清江曲内一絶<hi>折腰體</hi>
　八月長江去浪平片帆一道帶風輕極目不分天水色<lb/>
<pb n="KR4h0140_WYG_294-11b"/>
　南山南是岳陽城<lb/>
　　　　武康郭外望許緯先生山居<lb/>
　湖上千峰帶落暉白雲開處見柴扉松門一逕仍生草<lb/>
　應是仙人<hi>一作先生</hi>向郭稀<lb/>
　<lb/>
　<lb/>
　<lb/>
御定全唐詩巻二百九十四<lb/>
</p>
<p>
</p>
  </div>
</body>
</text>
</TEI>
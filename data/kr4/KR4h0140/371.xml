<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_371-1a"/>
　欽定四庫全書<lb/>
御定全唐詩巻三百七十一<lb/>
　　呂温<lb/>
　　　　吐蕃别<hi>一作列</hi>館月夜<lb/>
　三五窮荒月還應照北堂廻身向暗卧不忍見圓光<lb/>
　　　　望思臺作<lb/>
　浸潤成宮蠱蒼黄弄父兵人情疑始變天性感還生宇<lb/>
　縣猶能洽閨門詎不平空令千載後悽愴望思名<lb/>
<pb n="KR4h0140_WYG_371-1b"/>
　　　　孟冬蒲津闗河亭作<lb/>
　息駕非窮途未濟豈迷津獨立大河上北風來吹人雪<lb/>
　霜自兹始草木當更新嚴冬不肅殺何以見陽春<lb/>
　　　　鞏路感懷<lb/>
　馬嘶白日暮劒鳴秋氣來我心浩<hi>一作𦕈</hi>無際河上空徘<lb/>
　徊<lb/>
　　　　題梁宣帝陵二首<lb/>
　即讐終自翦覆國豈為雄假號孤城裏何殊<hi>一作如</hi>在甬<lb/>
<pb n="KR4h0140_WYG_371-2a"/>
東<lb/>
祀夏功何薄尊周義不成凄凉庾信賦千載共傷情<lb/>
　　　岳陽懷古<lb/>
晨飈發荆州落日到巴丘方知刳剡利可接鬼神遊二<lb/>
湖豁南寖九𣲖駛東流襟帶三千里盡在岳陽樓憶昔<lb/>
鬭羣雄此焉争上游吳昌屯虎旅晋盛騖龍舟宋齊紛<lb/>
禍難梁陳成冦讐鐘鼓長震耀魚龍不得休風雪一蕭<lb/>
散功業忽如浮今日時無事空江滿白鷗<lb/>
<pb n="KR4h0140_WYG_371-2b"/>
　　　道州途中即事<lb/>
零桂佳山水榮陽舊自<hi>一作日</hi>同經途看不暇遇境說難<lb/>
窮疊嶂青時合澄湘漫處空舟移明鏡裡路入畫屛中<lb/>
巖壑千家接松蘿一徑通漁煙<hi>一作燈</hi>生縹緲犬吠隔籠<lb/>
䓤戲鳥留餘翠幽花恡<hi>一作悦</hi>晩紅光翻沙瀬日香散橘<lb/>
園風信羙非吾土分憂屬賤躬守愚資地僻䘏隱望年<lb/>
豐且保心能静那求政必工課終如免戾歸飬洛城東<lb/>
　　　登少陵原望秦中諸川太原王至徳妙用<hi>一本無用</hi>
<pb n="KR4h0140_WYG_371-3a"/>
　　　<hi>字</hi>有水術因用感歎<lb/>
少陵最髙處曠望極秋空君山噴清源脉散秦川中荷<lb/>
鍤自<hi>一作動</hi>成<hi>一作成雲</hi>雨由來非鬼工如何盛明代委棄傷<lb/>
豳風涇㶚徒絡繹漆沮虚㑹同東流滔滔去沃野飛秋<lb/>
蓬大禹平水土吾人得其宗發機迴地勢運思與天通<lb/>
早欲獻竒䇿豐財叙西戎豈知年三十未識大明宮卷<lb/>
爾出岫雲追吾入冥鴻無為學驚俗狂醉哭途窮<lb/>
　　　奉敕祭南嶽十四韻<lb/>
<pb n="KR4h0140_WYG_371-3b"/>
皇家禮赤帝謬獲司風域致齋紫蓋下宿設祝融側鳴<lb/>
澗驚宵寐清猿逓時刻澡潔事夙興簪佩思盡<hi>一作晝</hi>飾<lb/>
危壇象嶽趾秘殿翹翬翼登拜不遑願<hi>一作顧</hi>酌獻皆累<lb/>
息贊道儀匪繁祝史詞甚直忽覺心魂悸如有精靈逼<lb/>
漠漠雲氣生森森杉栢黒風吹虚簫韻露洗寒玉色寂<lb/>
寞有至公馨香在明徳禮成謝邑吏駕言歸郡職憩桑<lb/>
訪蠶事遵疇課農力所願風雨時迴首瞻南極<lb/>
　　　經河源軍漢邨作<lb/>
<pb n="KR4h0140_WYG_371-4a"/>
行行忽到舊河源城外千家作漢村樵採未侵征虜墓<lb/>
耕耘猶就破羌屯金湯天險長全設伏臘華風亦暗存<lb/>
暫駐單車空下淚有心無力復何言<lb/>
　　　題河州赤岸橋<lb/>
左南橋上見河州遺老相依赤岸頭匝塞歌鐘<hi>一作中</hi>受<lb/>
恩者誰憐被髮哭東流<lb/>
　　　題陽人城<lb/>
忠驅義感即風雷誰道南方乏武才天下起兵誅董卓<lb/>
<pb n="KR4h0140_WYG_371-4b"/>
長沙子弟最先來<lb/>
　　　晋王龍驤墓<lb/>
虎旗龍艦順長<hi>一作天</hi>風坐引全吳入掌中孫皓小兒何<lb/>
足取便令千載笑爭功<lb/>
　　　題石勒城二首<lb/>
長驅到處積人頭大斾連營壓上游建業烏棲何足問<lb/>
慨然歸去王中州<lb/>
天生傑異固難馴應變摧枯若有神夷甫自能疑倚嘯<lb/>
<pb n="KR4h0140_WYG_371-5a"/>
忍將虛誕誤時<hi>一作吳</hi>人<lb/>
　　　劉郎浦口號<lb/>
吳蜀成婚此水潯明珠歩障幄黄金誰將一女輕天下<lb/>
欲換劉郎鼎峙心<lb/>
　　　自江華之衡陽途中作<lb/>
孤棹遲遲悵有違沿湘數日逗晴暉人生隨分為憂喜<lb/>
迴雁峰南是北歸<lb/>
　　　吐蕃别<hi>一作列</hi>館送楊七録事先歸<lb/>
<pb n="KR4h0140_WYG_371-5b"/>
愁雲重拂地飛雪亂遥程莫慮前山暗歸人正眼<hi>一作眼自</hi>
明<lb/>
　　　奉送范司空赴朔方<hi>得游字</hi>
築壇登上將膝席委前籌虜滅南侵跡朝分北顧憂抗<lb/>
旌迴廣漠撫劒動旄頭坐見黄雲暮行看白草秋山横<lb/>
舊秦塞河繞古靈州戍<hi>一作善</hi>守如無<hi>一作兵家又作知兵</hi>事惟應<lb/>
獵騎遊<lb/>
　　　送文暢上人東遊<lb/>
<pb n="KR4h0140_WYG_371-6a"/>
隨緣聊振錫髙歩出東城水止<hi>一作月上</hi>無恒地雲行不計<lb/>
程到時為彼岸過處即前生今日臨岐别吾徒自有情<lb/>
　　　喜儉北至送宗禮南行<lb/>
洞庭舟始泊桂江帆又開魂從㑹處斷愁向笑中來惝<lb/>
怳看殘景殷勤祝此盃衡陽刷羽待成取一行迴<lb/>
　　　送段九秀才歸澧州<lb/>
湘南孤白芷幽託在清潯豈有<hi>一作在</hi>馨香發空勞知處<lb/>
深推賢路已隔賑乏力不<hi>一作弗</hi>任慙我一言分貞君千<lb/>
<pb n="KR4h0140_WYG_371-6b"/>
里心寸義薄聯組片誠敵兼金方期踐氷雪無使弱思<lb/>
侵<lb/>
　　　衡州送李十一兵曹赴浙東<lb/>
慷慨視别劒淒清<hi>一作凉</hi>泛離琴前程楚塞斷此恨<hi>一作别一</hi>
<hi>作别恨</hi>洞庭深文字已乆廢循良非所任期君碧雲上千<lb/>
里一揚音<lb/>
　　　臨洮送袁七書記歸朝<hi>時袁生作僧蕃人呼為袁師</hi>
憶年十五在江湄聞說平凉且半疑豈料殷勤洮水上<lb/>
<pb n="KR4h0140_WYG_371-7a"/>
却將家<hi>一作歸</hi>信託<hi>一作寄</hi>袁師<lb/>
　　　江陵酒中畱别坐客<lb/>
尋常縱恣倚青春不契心期便不親今日煙波九疑去<lb/>
相逢盡是眼中人<lb/>
　　　道州酬送何山人之容州<lb/>
匣有青萍筒<hi>一作笥</hi>有書何門不可曳長裾應湏定取眞<lb/>
知者遣對明君說子虚<lb/>
　　　道州送戴簡處士往賀州謁楊侍郎<lb/>
<pb n="KR4h0140_WYG_371-7b"/>
羸馬孤童鳥道微三千客散獨南歸山公念舊偏知我<lb/>
今日因君淚滿衣<lb/>
　　　春日遊郭駙馬大安亭子<lb/>
戚里容閒客山泉若化成寄遊芳徑好借賞彩船輕春<lb/>
至花常滿年多水更清此中如傳舎但自立功名<lb/>
　　　楚州追制後舎弟直<hi>一作在</hi>長安縣失囚花下共<lb/>
　　　飲<lb/>
天子収郡印京兆責獄囚狂兄與狂弟不觧對花愁<lb/>
<pb n="KR4h0140_WYG_371-8a"/>
　　　衡州嵗前遊合江亭見山櫻蕊未折因賦含彩<lb/>
　　　恡驚春<lb/>
山櫻先春發紅蕊滿霜枝幽處竟誰見芳心空自知似<lb/>
奪朝日照疑畏煖風吹欲問含彩意恐驚輕薄兒<lb/>
　　　衡州登樓望南館臨水花呈房戴段李諸公<lb/>
夭桃臨方塘暮色堪秋思託根豈求潤照影非自媚罥<lb/>
挂青栁絲零落緑錢地佳期竟<hi>一作意</hi>何許時有幽禽至<lb/>
　　　合江亭檻前多高竹不見逺岸花客命翦之感<lb/>
<pb n="KR4h0140_WYG_371-8b"/>
　　　而成咏<lb/>
吉凶豈前卜人事何翻覆緣看數日花却翦凌霜竹常<lb/>
言契君操今乃妨衆目自古病當門誰言出幽獨<lb/>
　　　道州春遊歐陽家林亭<lb/>
道州城北歐陽家去郭一里占煙霞主人雖朴甚有思<lb/>
觧留滿地紅桃花桃花成泥不湏掃明朝更訪桃源老<lb/>
政成興足告即<hi>一作即告一作則告</hi>歸門前便是家山道<lb/>
　　　衡州早春偶遊黄溪口號<lb/>
<pb n="KR4h0140_WYG_371-9a"/>
偶尋黄溪日欲没早梅未盡山櫻發無事江城閉此身<lb/>
不得坐待花間月<lb/>
　　　衡州夜後把火看花留客<lb/>
紅芳暗<hi>一作暖</hi>落碧池頭把火遥看且<hi>一作更</hi>少留半夜忽<lb/>
然風更起明朝不復上南樓<lb/>
　　　夜後把火看花南園招李十一兵曹不至呈座<lb/>
　　　上諸公<lb/>
夭桃紅燭正相鮮傲吏閒齋困獨眠應是夢中飛作蝶<lb/>
<pb n="KR4h0140_WYG_371-9b"/>
悠揚只在此花前<lb/>
　　　順宗至徳大聖大安孝皇帝挽歌詞三首<lb/>
遐視輕神寳傳歸屬聖猷堯功終有待文徳本無憂坐<lb/>
受朝汾水行看告岱丘那知鼎成後龍馭弗淹留<lb/>
監撫垂三紀聲徽洽萬方禮因馳道著明自墾田彰積<lb/>
漸承鴻業從容守太康更留園寢詔恭聼有餘芳<lb/>
早秋同軌至晨斾露華滋挽度千夫咽笳凝六馬遲劒<lb/>
悲長閉日衣望出遊時風起西陵樹淒凉滿孝思<lb/>
<pb n="KR4h0140_WYG_371-10a"/>
　　　詠蜀客石琹枕<lb/>
可憐他山石幾度<hi>一作嵗</hi>負貞堅推遷强為用彫斵傷自<lb/>
然文含巴江浪色起青城煙更聞餘玉聲時入朱絲弦<lb/>
　　　河南府試贖帖賦得鄉飲酒詩<lb/>
酌言修舊典刈楚始登堂百拜賔儀盡三終樂奏長想<lb/>
同鶯出谷看似雁成行禮罷知何適隨雲入帝鄉<lb/>
　　　賦得失羣鶴<lb/>
杳杳冲天鶴風排勢暫違有心長自負無伴可相依萬<lb/>
<pb n="KR4h0140_WYG_371-10b"/>
里寜辭逺三山詎憶歸但令毛羽在何處不翻飛<lb/>
　　　道州南樓換柱<lb/>
鴻災起無朕有見非前知蟻入不足恤柱傾何可追良<lb/>
工操斤斧沉吟方在斯殫材事朽廢曷若新宏規<lb/>
　　　道州北池放鵝<lb/>
我非好鵝癖爾乏鳴雁姿安得免沸鼎澹然遊清池見<lb/>
生不忍食深情固在斯能自逺飛去無念稻粱為<lb/>
　　　迴風有懐<lb/>
<pb n="KR4h0140_WYG_371-11a"/>
銀宮翠島煙霏霏<hi>一作菲菲</hi>珠樹玲瓏朝日暉神仙望見不<lb/>
得到却逐迴風何處歸<lb/>
　　　蕃中答退渾詞二首<hi>退渾種落盡在而為吐蕃所鞭撻有譯者訢情於予</hi>
　　　<hi>故以此答之</hi>
退渾兒退渾兒朔風長在氣何衰萬羣鐵馬從奴虜強<lb/>
弱由人莫歎時<lb/>
退渾兒退渾兒氷消青海草如絲明堂天子朝萬國神<lb/>
島龍駒將與誰<lb/>
<pb n="KR4h0140_WYG_371-11b"/>
　　　上官昭容書樓歌<hi>貞元十四年友人崔仁亮於東都買得硏神記一巻有昭</hi>
　　　<hi>容列名書縫處因用感歎而作是歌</hi>
漢家媫妤唐昭容工詩能賦千載同自言才藝是天眞<lb/>
不服丈夫勝婦人歌闌舞罷閒無事縱恣優游㺯文字<lb/>
玉樓寳架中天居緘竒秘異萬巻餘水精編帙緑鈿軸<lb/>
雲母搗紙黄金書風吹<hi>一作飄</hi>花露清旭時綺忩髙挂紅<lb/>
綃帷香囊盛煙繡結絡翠羽拂案青<hi>一作碧</hi>琉璃吟披嘯<lb/>
巻終<hi>一作紛</hi>無已皎皎淵機破<hi>一作碎</hi>研理詞縈彩翰紫鸞<lb/>
<pb n="KR4h0140_WYG_371-12a"/>
迴思耿寥天碧雲起碧雲起心悠哉境深轉苦坐自摧<lb/>
<hi>一作催</hi>金<hi>一作玉</hi>梯珠履聲一斷瑶階日夜生青苔青苔祕<lb/>
空<hi>一作閉九</hi>闗曾比羣玉山神仙杳何許遺逸滿人間君不<lb/>
見洛陽南市賣書肆有人買得研神記紙上香多蠹不<lb/>
成昭容題處猶分明令人惆悵難為情<lb/>
　　　聞砧有感<lb/>
千門儼雲端此地富羅紈秋月三五夜砧聲滿長安幽<lb/>
人感中懷静聼淚汍瀾所恨搗衣者不知天下寒<lb/>
<pb n="KR4h0140_WYG_371-12b"/>
　　　早覺有感<hi>一作懷</hi>
東方殊未明暗室蟲正飛先覺忽先起衣裳顚倒時嚴<lb/>
冬寒漏長此夜如何其不用思秉燭扶桑有清暉<lb/>
　　　冬日病中即事<lb/>
墻下長安道囂塵咫尺間久牽身外役暫得病中閒背<lb/>
喜朝陽滿心憐暮鳥還吾廬在何處南有白雲山<lb/>
　　　病中自户部貟外郎轉司封<lb/>
羸卧承新命優容獲所安遣兒迎賀客無力拂塵冠偃<lb/>
<pb n="KR4h0140_WYG_371-13a"/>
仰晴軒暖支離曉鏡寒那堪報恩去感激對衰蘭<lb/>
　　　久病初朝衢中即事<lb/>
沉痾曠十旬還過直城闉老馬猶知路羸童欲怕人久<lb/>
隳三徑計更强百年身許國將何力空生衣上塵<lb/>
　　　道州城北樓觀李花<lb/>
夜疑闗山月暁似沙塲雪曾使西域來幽情望超越將<lb/>
念浩無際欲言忘所説豈是花感人<hi>一作感懷抱</hi>自憐抱孤<lb/>
節<lb/>
<pb n="KR4h0140_WYG_371-13b"/>
　　　道州秋夜南樓即事<lb/>
誰念<hi>一作憐又作令</hi>獨坐愁日暮此南樓雲去舜祠閉月明瀟<lb/>
水流猿聲何處曉楓葉滿山秋不分<hi>一作照</hi>匣中鏡少年<lb/>
看白頭<lb/>
　　　道州觀野火<lb/>
南風吹烈火熖熖燒楚澤陽景當晝遲<hi>一作連</hi>隂天半夜<lb/>
赤過處若彗掃來時如電激豈復辨蕭蘭<hi>一作艾</hi>焉能分<lb/>
玉石蟲蛇盡爍爛虎兕出<hi>一作亦</hi>奔廹積穢一<hi>一作皆</hi>蕩除<lb/>
<pb n="KR4h0140_WYG_371-14a"/>
和氣始融液堯時既敬授禹稼斯肇迹<hi>一作植</hi>遍生合穎<lb/>
禾大秀兩岐麥家有京坻詠人無溝壑慼乃悟焚如功<lb/>
來嵗終受益<lb/>
　　　衡州早春二首<lb/>
碧水何逶迤東風吹沙<hi>一作春</hi>草烟波千萬<hi>一作里</hi>曲不辨<lb/>
嵩陽道<lb/>
病肺不飲酒傷心不看花惟驚望鄉處猶自隔長沙<lb/>
　　　郡内書懐寄劉連州竇䕫州<lb/>
<pb n="KR4h0140_WYG_371-14b"/>
朱邑何為者桐鄉有古祠我心常所慕二郡老人知<lb/>
　　　偶然作二首<lb/>
棲棲復汲汲忽覺年四十今朝滿衣淚<hi>一作淚滿衣</hi>不是傷<lb/>
春泣<lb/>
中夜兀然坐無言空涕洟丈夫志氣事兒女安得知<lb/>
　　　古興<lb/>
越歐百鍊時楚卞三泣地二寳無人識千齡皆棄置空<lb/>
巖起白虹古獄生紫氣安得命世客直來開奥秘劒任<lb/>
<pb n="KR4h0140_WYG_371-15a"/>
刜鐘㸔玉從投火試必能絶疑惑然後論竒異<lb/>
　　　風詠<lb/>
微風生青萍習習出金塘輕揺深林翠静獵幽徑芳掩<lb/>
抑時未來鴻毛亦無傷一朝乗嚴氣萬里號清霜北走<lb/>
摧鄧林東去落扶桑掃却垂天雲澄清無私光悠然返<lb/>
空寂晏海通舟航<lb/>
　　　鏡中歎白髮<lb/>
年過潘岳纔三歲還見星星兩鬢中縱使他時能早逹<lb/>
<pb n="KR4h0140_WYG_371-15b"/>
定知不作黒頭公<lb/>
　　　友人邀聼歌有感<lb/>
文章抛盡愛功名三十無成白髮生辜負壯心羞欲死<lb/>
勞君貴買斷腸聲<lb/>
　　　貞元十四年旱甚見權門移芍藥花<lb/>
綠原青壠漸成塵汲井<hi>一作水</hi>開園日日新四月帶花移<lb/>
芍藥不知憂國是何人<lb/>
　　　冬夜即事<lb/>
<pb n="KR4h0140_WYG_371-16a"/>
百憂攢心起復卧夜長耿耿不可過風吹雪片似花落<lb/>
月照氷文如鏡破<lb/>
　　　道州郡齋臥疾寄東館諸賢<lb/>
東池送客醉年華聞道風流勝習家獨臥郡齋寥落意<lb/>
<hi>一作處</hi>隔簾微雨濕梨化<lb/>
　　　讀小弟詩有感因口號以示之<lb/>
憶吾<hi>一作君</hi>未冠賞年華二十年間在咄嗟今來羡汝看<lb/>
花歲似汝追思昨日花<lb/>
<pb n="KR4h0140_WYG_371-16b"/>
　　　讀句踐傳<lb/>
丈夫可殺不可羞如何送我海西頭更生更聚終湏報<lb/>
二十年間死即休<lb/>
　　　道州月歎<hi>追述蕃中事與道州對言之</hi>
别館月犁牛氷河金山雪道州月霜樹子規啼是血壯<lb/>
心感此孤劒鳴沉火在灰殊未滅<lb/>
　　　風歎<lb/>
青海風飛沙射面隨驚蓬洞庭風危檣欲折身若空西<lb/>
<pb n="KR4h0140_WYG_371-17a"/>
　馳南走有何事㑹湏一決百年中<lb/>
　　　　道州感興<lb/>
　當代知文字先皇記姓名七年天下立萬里海西行苦<lb/>
　節終難辨勞生竟自輕今朝流落處嘯水遶孤城<lb/>
　　　　和李使君三郎<hi>一作兄弟</hi>早秋城北亭宴崔司士因<lb/>
　　　　寄闗中張評事<lb/>
　黄花古城路上盡見青山桑柘晴川口牛羊落照間野<lb/>
　情隨巻幔塵事隔重闗道合偏重賞官微獨不閒鶴分<lb/>
<pb n="KR4h0140_WYG_371-17b"/>
　琴久罷書到雁應還為謝登臨客瓊林<hi>一作枝</hi>寄一攀<lb/>
　　　　題從叔園林<lb/>
　阮宅閒園暮窻中見樹隂樵歌依野草僧語過長林鳥<lb/>
　向花間井人弹竹裡琴自嫌身未老已有住山心<lb/>
　　　　送僧歸漳州<lb/>
　幾夏京城住今朝獨逺歸修行四分律䕶净七條衣溪<lb/>
　寺黄橙熟沙田紫芋肥九龍潭上路同去客應稀<lb/>
御定全唐詩巻三百七十一<lb/>
</p>
<p>
</p>
  </div>
</body>
</text>
</TEI>
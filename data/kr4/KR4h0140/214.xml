<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_214-1a"/>
　欽定四庫全書<lb/>
御定全唐詩巻二百十四<lb/>
　　髙適<lb/>
　　　　部落曲<lb/>
　蕃軍傍塞遊代馬噴風秋老將垂金甲閼支着錦裘琱<lb/>
　戈䝉豹尾紅斾挿狼頭日暮天山下鳴笳漢使愁<lb/>
　　　　贈杜二拾遺<lb/>
　傳道招提客詩書自討論佛香時入院僧飯屢過門聽<lb/>
<pb n="KR4h0140_WYG_214-1b"/>
　法還應難<hi>一作説</hi>尋經剰欲翻草𤣥今已畢此外復<hi>一作後更</hi>
　何言<lb/>
　　　　醉後贈張九旭<lb/>
　世上謾相識此翁殊不然興来書自聖醉後語尤顛白<lb/>
　髪老閒事青雲在目前牀頭一壺酒能更幾囬眠<lb/>
　　　　途中寄徐録事<hi>比以王書見贈</hi>
　落日風雨至秋天鴻雁初離憂不堪比旅舘復何如君<lb/>
　又幾時去我知音信踈空多篋中贈長見右軍書<lb/>
<pb n="KR4h0140_WYG_214-2a"/>
　　　酬衛八雪中見寄<lb/>
季冬憶淇上落日歸山樊舊宅帶流水平田臨古村雪<lb/>
中望来信醉裏開衡門果得希代寳緘之那可論<lb/>
　　　送白少府送兵之隴右<lb/>
踐更登隴首逺别指臨洮為問闗山<hi>一作中</hi>事何如州縣<lb/>
勞軍容隨赤羽樹色引青袍誰斷單于臂今年太白髙<lb/>
　　　河西送李十七<lb/>
邉城多逺别此去莫徒然問禮知才子登科及少年出<lb/>
<pb n="KR4h0140_WYG_214-2b"/>
門看落日驅馬向秋天髙價人争重行當早着鞭<lb/>
　　　送張瑶貶五谿尉<lb/>
他日維楨幹眀時懸鏌鋣江山遥去國妻子獨還家離<lb/>
别無嫌逺沈浮勿强嗟南登有詞賦知爾弔長沙<lb/>
　　　别韋五<lb/>
徒然酌桮酒不覺散人愁相識仍逺别欲歸翻旅遊夏<lb/>
雲滿郊甸眀月照河洲莫恨征途逺東看漳水流<lb/>
　　　别劉大校書<lb/>
<pb n="KR4h0140_WYG_214-3a"/>
昔日京華去知君才望新應猶作賦好莫歎在官貧且<lb/>
復傷逺别不然愁此身清風<hi>一作青楓</hi>幾萬里江上一歸人<lb/>
　　　宋中別司功叔各賦一物得商丘<lb/>
商丘試一望隠隠帶秋天地與辰星在城將大路遷干<lb/>
戈悲昔事墟落對窮年即此傷離緒悽悽賦酒筵<lb/>
　　　送蔡十二之海上<hi>時在衛中</hi>
黯然何所為相對但悲酸季弟念離别賢兄救急難河<lb/>
流氷處盡海路雪中寒尚有南飛雁知君不忍看<lb/>
<pb n="KR4h0140_WYG_214-3b"/>
　　　別韋兵曹<lb/>
離別長千里相逢數十年此心應不變他事已徒然惆<lb/>
悵春光裏蹉跎栁色前逢時當自取看爾欲先鞭<lb/>
　　　獨孤判官部送兵<lb/>
餞君嗟逺别為客念周旋征路今如此前軍猶眇然出<lb/>
闗逢漢壁登隴望胡天亦是封侯地期君早着鞭<lb/>
　　　别從甥萬盈<lb/>
諸生曰萬盈四十乃知名宅相予偏重家丘人莫輕美<lb/>
<pb n="KR4h0140_WYG_214-4a"/>
才應自料苦節豈無成莫以山田薄今春又不耕<lb/>
　　　別崔少府<lb/>
知君少得意汶上掩柴扉寒食仍留火春風未授衣皆<lb/>
言黄綬屈早向青雲飛借問他鄉事今年歸不歸<lb/>
　　　别<hi>一作送</hi>馮判官<lb/>
碣石遼西地漁陽薊北天闗山唯一道雨雪盡三邉才<lb/>
子方為客將軍正渴<hi>一作愛一作慕</hi>賢遥知幕府下書記日翩<lb/>
翩<lb/>
<pb n="KR4h0140_WYG_214-4b"/>
　　　淇上送韋司倉往滑臺<lb/>
飲酒莫辭醉醉多適不愁孰知非逺别終念對窮<hi>一作新</hi>
秋滑臺門外見淇水眼前流君去應回首風波滿渡頭<lb/>
　　　送崔功曹赴越<lb/>
傳有東南别題詩報客居江山知不厭州縣復何如莫<lb/>
恨吴歈曲嘗看越絶書今朝欲乘興隨爾食鱸魚<lb/>
　　　送蹇秀才赴臨洮<lb/>
悵望日千里如何今二毛猶思陽谷去莫厭隴山髙倚<lb/>
<pb n="KR4h0140_WYG_214-5a"/>
馬見䧺筆隨身唯寳刀料君終自致勳業在臨洮<lb/>
　　　廣陵别鄭處士<lb/>
落日知分手春風莫斷腸興来無不惬才在亦何傷溪<lb/>
水堪垂釣江田耐挿秧人生只為此亦足傲羲皇<lb/>
　　　别孫訢<lb/>
離人去復留白馬黒貂裘屈指論前事停鞭惜舊遊帝<lb/>
鄉那可忘旅舘日堪愁誰念無知已年年睢水流<lb/>
　　　送劉評事充朔方判官賦得征馬嘶<lb/>
<pb n="KR4h0140_WYG_214-5b"/>
征馬向邉州蕭蕭嘶不休思深應帶别聲斷為兼秋岐<lb/>
路風將逺闗山月共愁贈君從此去何日大刀頭<lb/>
　　　送魏八<lb/>
更沽淇上酒還泛驛前舟為惜故人去復憐嘶馬愁雲<lb/>
山行處合風雨興中秋此路無知已眀珠莫暗投<lb/>
　　　贈别褚山人<lb/>
携手贈將行山人道姓名光隂薊子訓才術褚先生牆<lb/>
上梨花白尊中桂酒清洛陽無二價猶是慕風聲<lb/>
<pb n="KR4h0140_WYG_214-6a"/>
　　　别王八<lb/>
征馬嘶長路離人挹佩刀客来東道逺歸去北風髙時<lb/>
候何蕭索鄉心正<hi>一作更</hi>鬰陶傳君遇知己行日有綈袍<lb/>
　　　送董判官<lb/>
逢君説行邁倚劍别交親幕府為才子將軍作主人近<lb/>
闗多雨雪出塞有風塵長䇿須當用男兒莫顧身<lb/>
　　　送鄭侍御謫閩中<lb/>
謫去君無恨閩中我舊過大都秋雁少只是夜猿多東<lb/>
<pb n="KR4h0140_WYG_214-6b"/>
路雲山合南天瘴癘和自當逢雨露行矣慎風波<lb/>
　　　送李侍御赴安西<lb/>
行子對飛蓬金鞭指鐵驄功名萬里外心事一桮中虜<lb/>
障燕支北秦城太白東離魂莫惆悵看取寳刀雄<lb/>
　　　送裴别將之安西<lb/>
絶域眇難躋悠然信馬蹄風塵經跋渉揺落怨暌携地<lb/>
出流沙外天長甲子西少年無不可行矣莫悽悽<lb/>
　　　宴郭校書因之有别<lb/>
<pb n="KR4h0140_WYG_214-7a"/>
綵服趨庭訓分交載酒過芸香名早著蓬轉事仍多苦<lb/>
戰<hi>一作戰呂</hi>知機息窮愁奈别何雲霄莫相待年鬢已蹉跎<lb/>
　　　同李太守北池泛舟宴髙平鄭太守<lb/>
每揖龔黄事還陪李郭舟雲從四岳起<hi>一作去</hi>水向百城<lb/>
流幽意隨登渉嘉言即獻酬乃知縫掖貴今日對諸侯<lb/>
　　　同崔員外綦母拾遺九日宴京兆府李士曹<lb/>
今日好相見羣賢仍廢曹晩晴催翰墨秋興引風騷綘<lb/>
葉擁虛砌黄花隨濁醪閉門無不可何事更登髙<lb/>
<pb n="KR4h0140_WYG_214-7b"/>
　　　同羣公十月朝宴李太守宅<lb/>
良牧徴髙賞褰帷問考槃嵗時當正月甲子入初寒已<lb/>
聽甘棠頌欣陪㫖酒歡仍憐門下客不作布衣看<lb/>
　　　武威同諸公過楊七山人得藤字<lb/>
幕府日多暇田家嵗復登相知恨不早乘興乃無恒窮<lb/>
巷在喬木深齋垂古藤邉城唯有醉此外更何能<lb/>
　　　同羣公登濮陽聖佛寺閣<lb/>
落日登臨處悠然意不窮佛因初地識人覺四天空来<lb/>
<pb n="KR4h0140_WYG_214-8a"/>
雁清霜後孤㠶逺樹中裵囬傷寓目蕭索對寒風<lb/>
　　　同衛八題陸少府書齋<lb/>
知君薄州縣好静無冬春散帙至棲鳥眀燈留故人深<lb/>
房臘酒熟髙院梅花新若是周旋地當令風義親<lb/>
　　　淇上别業<lb/>
依依西山下別業桑林邉庭鴨喜多雨隣雞知暮天野<lb/>
人種秋菜古老開原田且向世情逺吾今聊自然<lb/>
　　　入昌松東界山行<lb/>
<pb n="KR4h0140_WYG_214-8b"/>
鳥道幾登頓馬蹄無暫<hi>一作復</hi>閒﨑嶇出長阪合杳猶前<lb/>
山石激水流處天寒松色間王程應未盡且莫顧刀環<lb/>
　　　使青夷軍入居庸三首<lb/>
匹馬行將久征途去轉難不知邉地别只訝客衣單谿<lb/>
冷泉聲苦山空木葉乾莫言闗塞極雲雪尚漫漫<lb/>
古鎮青山口寒風落日時巖巒鳥不過氷雪馬堪遲出<lb/>
塞應無策還家頼有期東山足松桂歸去結茅茨<lb/>
登頓驅征騎棲遲愧寳刀逺行今若此微禄果徒勞絶<lb/>
<pb n="KR4h0140_WYG_214-9a"/>
坂水連下羣峰雲共髙自堪成白首何事一青袍<lb/>
　　　自薊北歸<lb/>
驅馬薊門北北風邉馬哀蒼茫逺山口豁達胡天開五<lb/>
將已深入前軍止半逥誰憐不得意長劍獨歸来<lb/>
　　　東平别前衛縣李宷少府<lb/>
黄鳥翩翩楊栁垂春風送客使人悲怨别自驚千里外<lb/>
論交却憶十年時雲開汶水孤帆逺路繞梁山匹馬遲<lb/>
此地從来可乘興留君不住益凄其<lb/>
<pb n="KR4h0140_WYG_214-9b"/>
　　　夜别韋司士得城字<lb/>
髙館張燈酒復清夜鐘殘月雁歸聲只言啼鳥堪求侣<lb/>
無那春風欲送行黄河曲裏沙為㟁白馬津邉栁向城<lb/>
莫怨他鄉暫離别知君到處有逢迎<lb/>
　　　送李少府貶峽中王少府貶長沙<lb/>
嗟君此别意何如駐馬銜桮問謫居巫峡啼猿數行淚<lb/>
衡陽歸雁幾封書青楓江上秋天逺白帝城邉古木踈<lb/>
聖代即<hi>一作祗</hi>今多雨露暫時分手莫躊躇<lb/>
<pb n="KR4h0140_WYG_214-10a"/>
　　　同陳留崔司戶早春宴蓬池<lb/>
同官載酒出郊圻晴日東馳雁北飛隔㟁春雲邀翰墨<lb/>
傍簷垂栁報芳菲池邉轉覺虛無盡臺上偏宜酩酊歸<lb/>
州縣徒勞那可度後時連騎莫相違<lb/>
　　　金城北樓<lb/>
北樓西望滿晴空積水連山勝畵中湍上急流聲若箭<lb/>
城頭殘月勢如弓垂竿已羡磻溪老體道猶思塞上翁<lb/>
為問邉庭更何事至今𦍑笛怨無窮<lb/>
<pb n="KR4h0140_WYG_214-10b"/>
　　　同顔六少府旅宦秋中之作<lb/>
傳君昨夜悵然悲獨坐新齋木落時逸氣舊来凌燕雀<lb/>
髙才何得混妍媸跡留<hi>一作勞</hi>黄綬人多歎心在青雲世<lb/>
莫知不是鬼神無正直從来州縣有瑕疵<lb/>
　　　重陽<lb/>
節物驚心兩鬢華東籬空繞未開花百年將半仕三已<lb/>
五畝就荒天一涯豈有白衣来剥啄一從烏帽自欹斜<lb/>
真成獨坐空搔首門柳蕭蕭噪暮鴉<lb/>
<pb n="KR4h0140_WYG_214-11a"/>
　　　古樂府飛龍曲留上陳左相<hi>陳希烈</hi>
徳以精靈降時膺夣寐求蒼生謝安石天子富平侯尊<lb/>
爼資髙論巖廊挹<hi>一作揖</hi>大猷相門連戶牖卿族嗣弓裘<lb/>
<hi>一作卿才傳世業相府盛嘉謀</hi>豁達雲開霽<hi>一作景</hi>清眀月映秋能為吉<lb/>
甫頌善用子房籌階砌<hi>一作戶牖</hi>思攀陟門闌尚阻脩髙山<lb/>
不易仰大匠本難投跡與松喬合心縁啟沃留公才山<lb/>
吏部書癖杜荆州幸沐千年聖何辭一尉休折腰知寵<lb/>
辱迴首見沈浮天地莊生馬江湖范蠡舟逍遥堪自樂<lb/>
<pb n="KR4h0140_WYG_214-11b"/>
浩蕩信無憂去此從黄綬歸歟任白頭風塵與霄漢瞻<lb/>
望日悠悠<lb/>
　　　留上李右相<hi>一作奉贈李右相林甫</hi>
風俗登淳古君臣挹大庭深沉謀九徳宻勿契千齡獨<lb/>
立調元氣清心豁窅㝠本枝連帝系長策冠生靈傅說<lb/>
眀殷道蕭何律漢刑鈞衡持國柄柱石總朝<hi>一作賢</hi>經隠<lb/>
軫江山藻氛氤鼎鼐銘興中皆白雪<hi>一作潔白</hi>身外即<hi>一作盡</hi>
丹青江海呼窮鳥詩書問聚螢吹噓成羽翼提握動芳<lb/>
<pb n="KR4h0140_WYG_214-12a"/>
馨倚伏悲還笑棲遲<hi>一作升沈</hi>醉復醒恩榮初就列含育忝<lb/>
宵形有竊丘山恵無時枕席寧壮心瞻落景生事感浮<lb/>
<hi>一作流</hi>萍莫以才難用終期善易聽未為門下客徒謝少<lb/>
微星<lb/>
　　　同李員外賀哥舒大夫破九曲之作<lb/>
遥傳副丞相昨日破西蕃作氣羣山動揚軍大斾翻竒<lb/>
兵邀轉戰連弩絶歸奔泉噴諸戎血風驅死虜魂頭飛<lb/>
攢萬㦸面縛聚轅門鬼哭黄埃暮天愁白日昏石城與<lb/>
<pb n="KR4h0140_WYG_214-12b"/>
巖險鐵騎皆<hi>一作若</hi>雲屯長策一言决髙蹤百代存威稜<lb/>
懾沙漠忠義感乾坤老將黯無色儒生安敢論解圍憑<lb/>
廟筭止殺報君恩唯有闗河渺蒼茫空樹墩<lb/>
　　　信安王幕府詩<hi>并序</hi>
　　開元二十年國家有事林胡詔禮部尚書信安王<lb/>
　　總戎大舉時考功郎中王公司勳郎中劉公主客<lb/>
　　郎中魏公侍御史李公監察御史崔公咸在幕府<lb/>
　　詩以頌羙數公見於詞凡三十韻<lb/>
<pb n="KR4h0140_WYG_214-13a"/>
雲紀軒皇代星髙太白年廟堂咨上策幕府制中權盤<lb/>
石藩維固昇壇禮樂先國章榮印綬公服貴貂蟬樂善<lb/>
旌深徳輸忠格上𤣥剪桐光寵錫題劍羙貞堅聖祚䧺<lb/>
圖廣師貞武徳䖍雷霆七校發旌斾五營連華省徴羣<lb/>
又霜臺舉二賢豈伊公望逺曽是茂才遷竝秉韜鈐術<lb/>
兼該翰墨筵帝思麟閣像臣獻栢梁篇振玉登遼甸摐<lb/>
金歴薊壖度河飛羽檄横海泛樓船北伐聲逾邁東征<lb/>
務以専講戎喧涿野料敵静居延軍勢持三畧兵戎自<lb/>
<pb n="KR4h0140_WYG_214-13b"/>
九天朝瞻授鉞去時聽偃戈旋大漠風沙裏長城雨雪<lb/>
邉雲端臨碣石波際隠朝鮮夜壁冲髙斗寒空駐彩旃<lb/>
倚弓𤣥兎月飲馬白狼川庻物隨交泰蒼生解倒懸四<lb/>
郊増氣象萬里絶風烟闗塞鴻勳著京華甲第全落梅<lb/>
横吹後春色凱歌前直道常兼濟微才獨棄捐曵裾誠<lb/>
已矣投筆尚悽然作賦同元淑能詩匪仲宣雲霄不可<lb/>
望空欲仰神仙<lb/>
　　　東平旅遊奉贈薛太守二十四韻<lb/>
<pb n="KR4h0140_WYG_214-14a"/>
頌美馳千古欽賢仰大猷晉公標逸氣汾水注長流神<lb/>
與公忠節天生將相儔青雲本自負赤縣獨推尤御史<lb/>
風逾勁郎官草屢修鵷鸞粉署起鷹隼柏臺秋出入交<lb/>
三事飛鳴揖五侯軍書陳上策廷議借前籌肅肅趨朝<lb/>
列雝雝引帝求一麾俄出守千里再分憂不改任棠水<lb/>
仍傳晏子裘歌謡隨舉扇旌斾逐鳴騶郡國長河繞川<lb/>
原大野幽地連堯泰嶽山向禹青州汶上春帆渡秦亭<lb/>
晩日愁遺墟當少昊懸象逼奎婁即此逢清鍳終然喜<lb/>
<pb n="KR4h0140_WYG_214-14b"/>
暗投叨承解榻禮更得問縑遊髙興陪登陟嘉言忝獻<lb/>
酬觀棋知戰勝探象㑹㝠搜眺聽情何限冲融恵勿休<lb/>
祗應齊語黙寕肯問沈浮然諾長懐季棲遑輙累丘平<lb/>
生感知已方寸豈悠悠<lb/>
　　　眞定即事奉贈韋使君二十八韻<lb/>
飄泊懐書客遲廽此路隅問津驚棄置投刺忽踟蹰方<lb/>
伯恩彌重蒼生詠已蘇郡稱㢘叔度朝議管夷吾乃繼<lb/>
三台側仍將四岳俱江山澄氣象崕谷倚氷壺詔寵金<lb/>
<pb n="KR4h0140_WYG_214-15a"/>
門策官榮葉縣鳬擢才登粉署飛歩躡雲衢起草徴調<lb/>
墨焚香即宴娯光華揚盛矣霄漢在茲乎隠軫推公望<lb/>
逶迤恊帝俞軒車辭魏闕旌節副幽都始佩仙郎印俄<lb/>
兼太守符尤多蜀郡理更得潁川謨城邑推雄鎮山川<lb/>
列簡圖舊燕當絶漠全趙對平蕪曠野何瀰漫長亭復<lb/>
鬰紆始泉遺俗近活水戰塲無月換思鄉陌星廽記斗<lb/>
樞嵗容歸萬象和氣發鴻罏淪落而誰遇棲遑有是夫<lb/>
不才羞擁腫干禄謝侏儒契濶慚行邁羈離憶友于田<lb/>
<pb n="KR4h0140_WYG_214-15b"/>
園同季子儲蓄異陶朱方欲呈髙義吹噓揖大巫永懐<lb/>
吐肝膽猶憚阻榮枯解榻情何限忘言道未殊從来貴<lb/>
縫掖應是念窮途<lb/>
　　　和竇侍御登凉州七級浮圖之作<lb/>
化塔屹中起孤髙宜上躋鐵冠雄賞眺金界寵招攜空<lb/>
色在軒户邉聲連鼔鼙天寒萬里北地豁九州西清興<lb/>
揖才彦峻風和端倪始知陽春後具物皆筌蹄<lb/>
　　　酬河南節度使賀蘭大夫見贈之作<lb/>
<pb n="KR4h0140_WYG_214-16a"/>
髙閣憑欄檻中軍倚斾旌感時常激切於已即忘情河<lb/>
華屯妖氣伊瀍有戰聲媿無戡難策多謝出師名秉鉞<lb/>
知恩重臨戎覺命輕股肱瞻列岳唇齒頼長城隠隠摧<lb/>
鋒勢光光弄印榮魯連真義士陸遜豈書生直道寕殊<lb/>
智先鞭忽抗行楚雲隨去馬淮月尚連營撫劍堪投分<lb/>
悲歌益不平從来重然諾况值欲横行<lb/>
　　　奉酬睢陽路太守見贈<hi>一作貽</hi>之作<lb/>
盛才膺命代髙價動良時帝簡登藩翰人和發詠思神<lb/>
<pb n="KR4h0140_WYG_214-16b"/>
仙去華省鵷鷺憶丹墀清淨能無事優㳺即賦詩江山<lb/>
紛想像雲物共<hi>一作動</hi>萎㽔逸氣劉公幹𤣥言向子期多<lb/>
慙汲引速翻愧激昂遲相馬知何限登龍反自疑風塵<lb/>
吏道迫行邁旅心悲拙疾徒為爾窮愁欲問誰秋庭一<lb/>
片葉朝鏡數荎絲州縣甘無取丘園悔莫追瓊瑶生箧<lb/>
笥光景借茅茨他日青霄裏猶應訪所知<lb/>
　　　奉酬睢陽李太守<lb/>
公族稱王佐朝經允帝求本枝强我李盤石冠諸劉禮<lb/>
<pb n="KR4h0140_WYG_214-17a"/>
樂光輝盛山河氣象幽系髙周柱史名重晉陽秋華省<lb/>
膺推擇青雲寵㝠遊握蘭多具羙前席有嘉謀賦得黄<lb/>
金賜言皆白璧酬着鞭驅駟馬操刅解全牛出鎮兼方<lb/>
伯承家復列侯朝瞻孔北海時用杜荆州廣固纔登陟<lb/>
毘陵忽阻修三台冀入夢四岳尚分憂郡邑連京口山<lb/>
川望石頭海門當建節江路引鳴騶俗見中興理人逢<lb/>
至道休先移白額横更息赭衣偷梁國歌来晩徐方怨<lb/>
不留豈伊齊政術將以變澆浮訟簡知能吏刑寛察要<lb/>
<pb n="KR4h0140_WYG_214-17b"/>
囚坐堂風偃草行縣雨隨輈地是䝉莊宅城遺閼伯丘<lb/>
孝王餘井徑微子故田疇冬至招揺轉天寒螮蝀收猿<lb/>
巖飛雨雪兎苑落梧楸列㦸霜侵户褰幃月在鈎好賢<lb/>
常解榻乘興每登樓逸足横千里髙談注九流詩題青<lb/>
玉案衣贈黒貂裘窮巷軒車静閒齋耳目愁未能方管<lb/>
樂翻欲慕巢由講徳良難敵觀風豈易儔寸心仍有適<lb/>
江海一扁舟<lb/>
　　　送柴司户充劉卿<hi>一作鄉</hi>判官之嶺外<lb/>
<pb n="KR4h0140_WYG_214-18a"/>
嶺外資䧺鎮朝端寵節旄月卿臨幕府星使出詞曹海<lb/>
對羊城濶山連象郡髙風霜驅瘴癘忠信渉波濤别恨<lb/>
隨流水交情脱寳刀有才無不適行矣莫徒勞<lb/>
　　　送蔡少府赴登州推事<lb/>
膠東連即墨莱水入滄溟國小常多事人訛屢抵刑公<lb/>
才徴郡邑詔使出郊坰標格誰當犯風謡信可聽峥嶸<lb/>
大峴口邐迤汶陽亭地迥雲偏白天秋山更青祖筵方<lb/>
卜晝王事急侵星勸爾將為徳斯言蓋有聽<lb/>
<pb n="KR4h0140_WYG_214-18b"/>
　　　秦中送李九赴越<lb/>
携手望千里于今將十年如何每離别心事復迍邅適<lb/>
越雖有以出闗終耿然愁霖<hi>一作秋林</hi>不可向長路或難前<lb/>
<hi>一作聮</hi>呉㑹獨行客山隂秋夜船謝家徴故事禹穴訪遺<lb/>
編鏡水君所憶蓴羮余舊便歸来莫忘此兼示濟江篇<lb/>
　　　餞宋八充彭中丞判官之嶺南<hi>一作外</hi>
覩君濟時畧使我氣填膺長策竟不用髙才徒見稱一<lb/>
朝知已逹累日詔書徴羽翮忽然就<hi>一作動</hi>風飈誰敢凌<lb/>
<pb n="KR4h0140_WYG_214-19a"/>
舉鞭趨<hi>一作投</hi>嶺嶠<hi>一作嶂</hi>屈指冒炎蒸北雁送馳驛南人<lb/>
思飲氷彼邦本倔強習俗多驕矜翠羽干平法黄金撓<lb/>
直繩若将除害馬慎勿信蒼蠅魑魅寜無患忠貞適有<lb/>
憑猿啼山不㫁鳶跕路難登海㟁出交趾江城連始興<lb/>
繡衣當節制幕府盛威稜勿憚九嶷險須令百越澄立<lb/>
談多感激行李即嚴凝離别胡為者雲霄遲爾昇<lb/>
　　　陪竇侍御泛靈雲池<lb/>
白露時先降清川思不窮江湖仍塞上舟楫在軍中舞<lb/>
<pb n="KR4h0140_WYG_214-19b"/>
換臨津樹歌饒向迥<hi>一作晚</hi>風夕陽連積水邊色滿秋空<lb/>
乘興宜投轄邀歡莫避驄誰憐持弱羽猶欲伴鵷鴻<lb/>
　　　陪竇侍御靈雲南亭宴詩得䨓字<hi>并序</hi>
　　凉州近胡髙下其池亭盖以耀蕃落也幕府董帥<lb/>
　　䧺勇徑踐戎庭自陽闗而西猶枕席矣軍中無事<lb/>
　　君子飲食宴樂宜哉白簡在邊清秋多興況水具<lb/>
　　舟檝山兼亭䑓始臨泛而寫煩俄登陟以寄傲絲<lb/>
　　桐徐奏林木更爽觴蒲萄以遞歡指蘭茝而可掇<lb/>
<pb n="KR4h0140_WYG_214-20a"/>
　　胡天一望雲物蒼然雨蕭蕭而牧馬聲㫁風嫋嫋<lb/>
　　而邊歌幾處又足悲矣員外李公曰七日者何牛<lb/>
　　女之夕也夫賢者何得謹其時請賦南亭詩列之<lb/>
　　於後<lb/>
人幽宜眺聼目極喜亭䑓風景知愁在闗山憶夢廻秪<lb/>
言殊語黙何意忝遊陪連唱波瀾動㝠搜物象開新秋<lb/>
歸逺樹殘雨擁<hi>一作應</hi>輕雷簷外長天盡尊前獨鳥來常<lb/>
吟塞下曲多謝幕中才河漢徒相望嘉期安在哉<lb/>
<pb n="KR4h0140_WYG_214-20b"/>
　　　同熊少府題盧主簿茅齋<hi>盧兼有人倫</hi>
虛院野情在茅齋秋興存孝亷趨下位才子出髙門乃<lb/>
繼幽人靜能令學者尊江山歸謝客神鬼下劉根階樹<lb/>
時攀折窗書任討論自堪成獨往何必武陵源<lb/>
　　　同朱五題盧使君義井<lb/>
髙義唯良牧深仁自下車寜知鑿井處還是飲氷餘地<lb/>
即泉源久人當汲引初體清能鑿物色洞<hi>一作淡</hi>每含虚<lb/>
上善滋來往中和浹里閭濟時應未竭懐惠復何如<lb/>
<pb n="KR4h0140_WYG_214-21a"/>
　　　同郭十題楊主簿新廳<lb/>
華館曙沈沈惟良正在今用材兼柱石聞物象髙深更<lb/>
得芝蘭地兼營枳棘林向風扃㦸户當署近棠隂勿改<lb/>
安卑節聊閒理劇心多君有知已一和郢中吟<lb/>
　　　秋日作<lb/>
端居值秋節此日更愁辛寂寞無一事蒿萊通四鄰閉<lb/>
門生白髪回首憶青春嵗月不相待交游隨衆人雲霄<lb/>
何處託愚直有誰親舉酒聊自勸窮通信爾身<lb/>
<pb n="KR4h0140_WYG_214-21b"/>
　　　辟陽城<lb/>
荒城在髙㟁凌眺俯清淇傳道漢天子而封審食其奸<lb/>
滛且不戮茅土孰云宜何得英䧺主返令兒女欺母儀<lb/>
良已失臣節豈如斯太息一朝事乃令人所嗤<lb/>
　　　赴彭州山行之作<lb/>
峭壁連崆峒攅峰疊翠微鳥聲堪駐馬林色可忘機怪<lb/>
石時侵徑輕蘿乍拂衣路長愁作客年老更思歸且悦<lb/>
巖巒勝寜嗟意緒違山行應未盡誰與玩芳菲<lb/>
<pb n="KR4h0140_WYG_214-22a"/>
　　　詠史<lb/>
尚有綈袍贈應憐范叔寒不知天下士猶作布衣看<lb/>
　　　送兵到薊北<lb/>
積雪與天迥屯軍連塞愁誰知此行邁不為覓封侯<lb/>
　　　同羣公題張處士菜園<lb/>
耕地桑柘間地肥菜常熟為問葵藿資何如廟堂肉<lb/>
　　　逄謝偃<lb/>
紅顔愴為别白髪始相逄唯餘昔時淚無復舊時容<lb/>
<pb n="KR4h0140_WYG_214-22b"/>
　　　田家春望<lb/>
出門何所見春色滿平蕪可歎無知巳髙陽一<hi>一作憶</hi>酒<lb/>
徒<lb/>
　　　閒居<lb/>
桞色驚心事春風厭索居方知一桮酒猶勝百家書<lb/>
　　　封丘作<lb/>
州縣才難適雲山道欲窮揣摩慚黠吏棲隠謝愚公<lb/>
　　　九曲詞三首<lb/>
<pb n="KR4h0140_WYG_214-23a"/>
許國從來徹廟堂連年不為在疆<hi>一作壇</hi>塲将軍天上封<lb/>
侯印御史臺中異姓王<lb/>
萬騎爭歌楊栁春千塲對舞繡騏驎到處盡逄歡洽事<lb/>
相看總是太平人<lb/>
鐵騎横行鐵嶺頭西看邏逤取封侯青海只今将飲馬<lb/>
黄河不用更防秋<lb/>
　　　營州歌<lb/>
營州少年厭<hi>一作滿一作歇一作愛</hi>原野狐<hi>一作皮</hi>裘䝉茸獵城下<lb/>
<pb n="KR4h0140_WYG_214-23b"/>
虜<hi>一作魯</hi>酒千鍾<hi>一作桮</hi>不醉人胡兒十嵗能騎馬<lb/>
　　　玉真公主歌<lb/>
常言龍徳本天仙誰謂仙人每學仙更道𤣥元指李日<lb/>
多於王母種桃年<lb/>
仙宫仙府有真仙天寳天仙秘莫傳為問軒皇三百嵗<lb/>
何如大道一千年<lb/>
　　　和王七玉門闗聼吹笛<hi>一作塞上聞笛</hi>
胡人吹<hi>一作羌</hi>笛戍樓間樓上蕭條海<hi>一作明</hi>月閒借問落<lb/>
<pb n="KR4h0140_WYG_214-24a"/>
梅凡幾曲從風一夜滿闗山<hi>一作塞上聼吹笛云雪淨胡天牧馬還月明𦍑笛戍</hi>
<hi>樓間借問梅花何處落風吹一夜滿闗山</hi>
　　　别董大二首<lb/>
十里黄雲白日曛北風吹雁雪紛紛莫愁前路無知已<lb/>
天下誰人不識君<lb/>
六翮飄颻私自憐一離京洛十餘年丈夫貧賤應未足<lb/>
今日相逄無酒錢<lb/>
　　　送桂陽孝亷<lb/>
<pb n="KR4h0140_WYG_214-24b"/>
桂陽年少西入秦數經甲科猶白身即今江海一歸客<lb/>
他日雲霄<hi>一作山</hi>萬里人<lb/>
　　　送李少府時在客舍作<lb/>
相逄旅館意多違暮雪初晴候雁飛主人酒盡君未醉<lb/>
薄暮途遥歸不歸<lb/>
　　　聼張立本女吟<lb/>
危冠廣袖楚宫妝獨歩閒庭逐夜涼自把玉釵敲砌竹<lb/>
清歌一曲月如霜<lb/>
<pb n="KR4h0140_WYG_214-25a"/>
　　　　初至封丘作<lb/>
　可憐薄暮宦逰子獨卧虛齋思無巳去家百里不得歸<lb/>
　到官數日秋風起<lb/>
　　　　除夜作<lb/>
　旅館寒燈獨不眠客心何事轉悽然故鄉今夜思千里<lb/>
　愁<hi>一作霜</hi>鬢明朝又<hi>一作更</hi>一年<lb/>
　<lb/>
　<lb/>
<pb n="KR4h0140_WYG_214-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百十四<lb/>
</p>
<p>
</p>
  </div>
</body>
</text>
</TEI>
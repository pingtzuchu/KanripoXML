<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_771-1a"/>
　欽定四庫全書<lb/>
御定全唐詩卷七百七十一<lb/>
　　宋雍<hi>一作邕詩二首無以下爵里世次俱  考</hi>
　　　　春日<lb/>
　輕花細葉滿林端昨夜春風暁色寒黄鳥不堪愁裏聽<lb/>
　緑楊宜向雨中㸔<lb/>
　　　　失題<lb/>
　斜雨飛絲織晩風疎簾半捲野亭空荷花開盡秋光晚<lb/>
<pb n="KR4h0140_WYG_771-1b"/>
　零落殘紅緑沼中<lb/>
　　戴休珽<hi>詩一首</hi>
　　　　古意<lb/>
　窮秋朔風起滄海愁陰漲虜騎掠河南漢兵屯㶚上羽<lb/>
　書驚沙漠刁斗喧亭障關塞何蒼茫遥烽遞相望弱齡<lb/>
　負竒節俠客多招訪投筆棄繻<hi>一作書</hi>生提戈逐飛將拔<lb/>
　劒照霜白怒髮衝冠壯㑹立萬里功視君封侯相<lb/>
　　盧鉟<hi>詩一首</hi>
<pb n="KR4h0140_WYG_771-2a"/>
　　　朂曹生<lb/>
桑扈交飛百舌忙祖亭聞樂倍思鄉尊前有恨慚卑宦<lb/>
席上無憀愛艶妝莫為狂花迷眼界湏求真理定心王<lb/>
遊蜂採掇何時已祗恐多言議短長<lb/>
　趙摶<hi>詩二首</hi>
　　　琴歌<lb/>
緑琴製自桐孫枝十年窗下無人知清聲不與衆樂雜<lb/>
所以屈受塵埃欺七絃脆斷蟲絲朽辨别不曽逢好手<lb/>
<pb n="KR4h0140_WYG_771-2b"/>
琴聲若似琵琶聲賣與時人應已乆玉徽冷落無光彩<lb/>
堪恨鍾期不相待鳳囀吟幽鶴舞時撚弄錚摐聲亦在<lb/>
向曽守貧貧不徹賤價與人人不别前迴忍淚却收来<lb/>
泣向秋風兩條血乃知凡俗難可名輕者却重重者輕<lb/>
真龍不聖土龍聖鳯皇啞舌鴟鴞鳴何殊此琴哀怨苦<lb/>
寂寞沈埋在幽户萬重山水不肯聽俗耳樂聞人打鼓<lb/>
知君立身待分義驅喝風雷在平地一生從事不因人<lb/>
徤歩窣雲皆自致不辭重拂弦上塵市㕓不買多讒人<lb/>
<pb n="KR4h0140_WYG_771-3a"/>
莫辭憔悴與買取為君一曲號青春<lb/>
　　　廢長行<hi>辨其惑於無益之戲而不務恤民也</hi>
紫牙鏤合方如斗二十四星銜月口貴人迷此華筵中<lb/>
運木手交如陣鬬不算勞神運枯木且廢為官恤惸獨<lb/>
門前有吏嚇孤窮欲訴門深抱寃哭耳厭人催坐衙早<lb/>
纔聞此戲身先到理人似愛長行心天下安平多草草<lb/>
何當化局為明鏡挂在髙堂辨邪正何當化子作筆鋒<lb/>
常在手中行法令莫令終日迷如此不治生民負天子<lb/>
<pb n="KR4h0140_WYG_771-3b"/>
　張安石<hi>有涪江集一卷今存詩二首</hi>
　　　玉女詞<lb/>
綺薦銀屏空積塵栁眉桃臉暗銷春不湏更學陽䑓女<lb/>
為雨為雲趁惱人<lb/>
　　　苦别<lb/>
向前不信别離苦而今自到别離處兩行粉淚紅䦨干<lb/>
一朶芙蕖帶殘露<lb/>
　蔣吉<hi>詩十五首</hi>
<pb n="KR4h0140_WYG_771-4a"/>
　　　石城<lb/>
繫纜石城下恣吟懷暫開江人橈艇子將謂莫愁来<lb/>
　　　漢東道中<lb/>
九十九岡遥天寒雪未消羸童牽瘦馬不敢過危橋<lb/>
　　　髙溪有懷<lb/>
駐馬髙溪側旅人千里情雁山山下水還作此泉聲<lb/>
　　　寄進士賈希<lb/>
恨苦淚不落耿然東北心空嚢與瘦馬羈紲意應深<lb/>
<pb n="KR4h0140_WYG_771-4b"/>
　　　出塞<lb/>
瘦馬羸童行背秦暮鴉撩亂入殘雲北風吹起寒營角<lb/>
直至榆闗人盡聞<lb/>
　　　旅泊<lb/>
霜月正髙鸚鵡洲美人清唱發紅樓鄉心暗逐秋江水<lb/>
直到吳山脚下流<lb/>
　　　次青雲驛<lb/>
馬轉櫟林山鳥飛商溪流水背殘暉行人幾在青雲路<lb/>
<pb n="KR4h0140_WYG_771-5a"/>
底事風塵猶滿衣<lb/>
　　　大庾驛有懷<lb/>
一嚢書重百餘斤郵吏寧知去計貧莫訝偏吟望鄉句<lb/>
明朝便見嶺南人<lb/>
　　　題商山修路僧院<lb/>
此地修行山幾枯草堂生計只缾盂支郎既解除艱險<lb/>
試看人心平得無<lb/>
　　　題長安僧院<lb/>
<pb n="KR4h0140_WYG_771-5b"/>
出門爭走九衢塵總是浮生不了身惟有水田衣下客<lb/>
大家忙處作閒人<lb/>
　　　次商於感舊寄盧中丞<lb/>
昔年簮組隘丘門今日旌幢一院存何事商於淚如雨<lb/>
小儒偏受陸家恩<lb/>
　　　樵翁<lb/>
獨入深山信脚行慣當貙虎不曽驚路旁花發無心看<lb/>
惟見枯枝刮眼明<lb/>
<pb n="KR4h0140_WYG_771-6a"/>
　　　四老廟<lb/>
無端捨釣學干名不得溪山養性情自省此身非逹者<lb/>
今朝羞拜四先生<lb/>
　　　昭君冢<lb/>
曽為漢帝眼中人今作狂胡陌上塵身死不知多少載<lb/>
冢花猶帶洛陽春<lb/>
　　　聞歌竹枝<lb/>
廵隄聽唱竹枝詞正是月髙風靜時獨向東南人不㑹<lb/>
<pb n="KR4h0140_WYG_771-6b"/>
弟兄俱在楚江湄<lb/>
　周濆<hi>詩四首</hi>
　　　重門曲<lb/>
憔悴容華怯對春寂寥宫殿鎻閒門此身却羡宫中樹<lb/>
不失芳時雨露恩<lb/>
　　　山下水<lb/>
背雲衝石出深山淺碧泠泠一帶寒不獨有聲流出此<lb/>
㑹歸滄海助波瀾<lb/>
<pb n="KR4h0140_WYG_771-7a"/>
　　　　逢鄰女<lb/>
　日髙鄰女笑相逢慢束羅裙半露胸莫向秋池照緑水<lb/>
　參差羞殺白芙蓉<lb/>
　　　廢宅<lb/>
　牢落畫堂空鎻塵荒凉庭樹暗消春豪家莫笑此中事<lb/>
　曽見此中人笑人<lb/>
　<lb/>
　<lb/>
<pb n="KR4h0140_WYG_771-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_097-1a"/>
　欽定四庫全書<lb/>
御定全唐詩巻九十七<lb/>
　　沈佺期<lb/>
　　　　陪幸韋嗣立山荘<lb/>
　台階好赤松别業對青峯苑室承三顧花源接九重虹<lb/>
　<hi>一作龍</hi>旗縈秀木鳳輦拂疎笻逕直<hi>一作狭</hi>千官擁溪長萬<lb/>
　騎容水堂開禹膳山閣獻堯鍾皇鑑清居逺天文睿奨<lb/>
　濃巖泉他夕<hi>一作日</hi>夢漁釣往年逢共榮丞相府偏降逸<lb/>
<pb n="KR4h0140_WYG_097-1b"/>
　人封<hi>封嗣立為逍遥公故有末句</hi>
　　　　扈従出長安應制<lb/>
　漢宅規模壯周都景命隆西賓讓東主法駕幸天中太<lb/>
　史占星應春官奏日同旌門<hi>一作旗</hi>起長樂帳殿出新豐<lb/>
　翕習黄山下紆徐清渭東金麾張畫月珠幰戴松<hi>一本作相</hi>
　風是<hi>一作暑</hi>節嚴陰始寒郊散野蓬薄霜沾上路殘雪繞<lb/>
　離宮賜帛矜耆老褰旒問小童復除恩載洽望秩禮新<lb/>
　崇臣忝承眀召多慙獻賦雄<lb/>
<pb n="KR4h0140_WYG_097-2a"/>
　　　初冬従幸漢故青門應制<lb/>
漢王建都邑渭水對青門朝市俱東逝墳陵共北原荒<lb/>
涼蕭相闕蕪沒邵平園全盛今何在英雄難重論故基<lb/>
仍嶽立遺堞尚雲屯當極土㓛壮安知人力煩天逰戒<lb/>
東首懷昔駐龍軒何必金湯固無如道徳藩微臣諒多<lb/>
幸参乗偶殊恩預此陳古事敢奏興亡言<lb/>
　　　昆眀池侍宴應制<lb/>
武帝伐昆眀穿池習五兵水同河漢在館有豫章名我<lb/>
<pb n="KR4h0140_WYG_097-2b"/>
后光天徳垂衣文教成黷兵非帝念勞物豈皇情春仗<lb/>
過鯨沼雲旗出鳳城靈魚銜寳躍仙女廢機迎栁拂旌<lb/>
門暗蘭依帳殿生還如流水曲日晚棹歌清<hi>一作聲</hi>
　　　白蓮花亭侍宴應制<lb/>
九日陪天仗三秋幸禁林霜威變綠樹<hi>一作嶼</hi>雲氣落青<lb/>
岑水殿黄花合山亭絳葉深朱旗夹小徑寳馬駐清潯<lb/>
苑吏收寒果饔人膳野禽承歡不覺暝遥響素秋砧<lb/>
　　　仙蕚池亭侍宴應制<lb/>
<pb n="KR4h0140_WYG_097-3a"/>
歩輦尋丹嶂行宫在翠微川長㸔鳥滅谷轉聽猿稀天<lb/>
磴扶階逈雲泉透户飛閒花開石竹幽葉吐薔薇徑狭<lb/>
難留騎亭寒欲進衣白龜来獻夀仙吹返彤闈<lb/>
　　　奉和晦日駕幸昆眀池應制<lb/>
法駕乘春轉神池象漢逥雙星移舊石孤月隱殘灰戰<lb/>
鷁逢時去恩魚望幸来山花緹騎繞堤栁幔城開思逸<lb/>
横汾唱歡留宴鎬杯微臣雕朽質羞覩豫章材<lb/>
　　　奉和聖製幸禮部尚書竇希玠宅<lb/>
<pb n="KR4h0140_WYG_097-3b"/>
北闕垂旒暇南宫聽履逥天臨翔鳳轉恩向躍龍開蘭<lb/>
氣薫仙帳榴花引御杯水<hi>一作日</hi>從金穴吐雲是玉衣来<lb/>
池影揺歌席林香散舞臺不知行漏晚清蹕尚裵徊<lb/>
　　　釣竿篇<lb/>
朝日斂紅煙垂竿向緑川人疑天上坐魚似鏡中懸避<lb/>
檝時驚透猜鉤每誤牽湍危不理轄潭静欲留船釣玉<lb/>
君徒尚徴金我未賢為㸔芳餌下貪得㑹無筌<lb/>
　　　和户部岑尚書参迹樞揆<lb/>
<pb n="KR4h0140_WYG_097-4a"/>
大君制六合良佐参萬機大業永開泰臣道日光輝鹽<lb/>
梅和鼎食家聲衆所歸漢章題楚劒鄭武襲緇衣理識<lb/>
當朝逺文華振古希風雲神契合舟檝道心微廟堂喜<lb/>
容與時物逓芳菲御栁垂仙掖公槐覆禮闈昔陪鵷鷺<lb/>
後今望鵾鵬飛徒御清風頌巴歌聊自揮<lb/>
　　　同李舍人冬日集安樂公主山池<lb/>
甞聞天女貴家即帝宫連亭挿宜春果山衝太液泉橋<lb/>
低烏鵲夜臺起鳳皇年故事猶如此新圗更可憐紫巖<lb/>
<pb n="KR4h0140_WYG_097-4b"/>
妝閣透青嶂妓樓懸峰奪香爐巧池偷眀鏡圎梅花寒<lb/>
待雪桂葉晩留煙興盡方投轄金聲還復傳<lb/>
　　　酬蘇貟外味道夏晩寓直省中見贈<lb/>
並命登仙閣分曹<hi>一作宵</hi>直禮闈大官供宿膳侍史䕶朝<lb/>
衣卷㡢天河入開窗<hi>一作當階又作披庭</hi>月露微小池殘暑退髙<lb/>
樹早<hi>一作晚</hi>涼歸冠劎無時釋軒車待漏飛眀朝題漢柱<lb/>
三署有光輝<lb/>
　　　和韋舍人早朝<lb/>
<pb n="KR4h0140_WYG_097-5a"/>
閶闔連雲起巖廊拂霧開玉珂龍影度珠履雁行来長<lb/>
樂宵鐘盡<hi>一作徹</hi>眀光曉奏催一經推<hi>一作傳</hi>舊徳五字擢<lb/>
英才儼若神仙去紛従霄漢逥千春奉休厯分禁喜趨<lb/>
陪<lb/>
　　　自考功貟外授給事中<lb/>
南省推丹地東曹拜<hi>一作貴</hi>瑣闈恵移雙管筆恩降五時<lb/>
衣出入宜真選遭逢每濫飛器慙公理拙才謝子雲微<lb/>
案牘遺常禮朋僚隔等威上台行揖讓中禁動光輝旭<lb/>
<pb n="KR4h0140_WYG_097-5b"/>
日千門起初春八舍歸贈蘭聞宿昔談樹隱芳菲何幸<lb/>
鹽梅處唯憂對問機省躬知任重寧止冒榮非<lb/>
　　　和元舎人萬頃臨池翫月戯為新體<lb/>
春風揺碧樹秋霧巻丹臺復有相宜夕池清月正開玉<lb/>
流含吹<hi>一作水</hi>動金魄度雲来熠爚光如沸翩翾景若摧<lb/>
半環投積草碎璧聚流杯夜乆平無煥天晴<hi>一作清</hi>皎未<lb/>
隤鏡将池作匣珠以岸為胎有羙司言暇髙興獨悠哉<lb/>
揮翰初難擬飛名豈易陪夜光殊在握了了見沈灰<lb/>
<pb n="KR4h0140_WYG_097-6a"/>
　　　酬楊給事兼<hi>一作廉</hi>見贈臺<hi>一作省</hi>中<lb/>
子雲推辨博公理擅詞雄始自尚書省旋聞給事中言<lb/>
従温室祕籍向瑣闈通顧我叨郎署慙無草奏功<hi>一作工</hi>
分曹八舍斷解袂五時空宿昔陪餘論平生頼擊䝉神<lb/>
仙應東掖雲霧限南宫忽枉瓊瑶贈長歌蘭渚風<lb/>
　　　九真山浄居寺謁無礙上人<lb/>
大士生天竺分身化日南人中岀煩惱山下即伽藍小<lb/>
澗香為刹危峯石作龕候禪青鴿乳窺講白猿参藤愛<lb/>
<pb n="KR4h0140_WYG_097-6b"/>
雲間壁花憐石下潭泉行幽供好林挂浴衣堪弟子哀<lb/>
無識醫王惜未談機疑聞不二䝉昧即朝三欲究因緣<lb/>
理聊寛放棄慙超然虎溪夕雙樹下虛嵐<lb/>
　　　夜逰<lb/>
今夕重門唘逰春得夜芳月華連晝色燈影雜星光南<lb/>
陌青絲騎東隣紅粉妝管弦遥辨曲羅綺暗聞香人擁<lb/>
行歌路車攅鬬舞塲經過猶未巳鐘鼔出長楊<lb/>
　　　登瀛州南城樓寄逺<lb/>
<pb n="KR4h0140_WYG_097-7a"/>
層城起麗譙憑覽出重霄兹地多形勝中天宛寂寥四<lb/>
榮摩鸛鶴百拱厲風颷北際<hi>一作盡</hi>燕王館東連秦帝橋<lb/>
晴光七郡滿春色兩河遥傲睨非吾土躊躇適逺囂離<lb/>
居欲有贈春草寄長謡<lb/>
　　　塞北二首<lb/>
虜障天驕起秦城地脉分栢壇飛五將梅吹動三軍鋒<lb/>
刃奔濤色旌旗熖火文朔風吹汗漫飄礫灑轒輼海氣<lb/>
如秋雨邊烽似夏雲二庭無嵗月百戰有功勲形影随<lb/>
<pb n="KR4h0140_WYG_097-7b"/>
魚貫音書在雁羣歸来拜天子凱樂助南薫<lb/>
胡騎犯邊埃風従丑上来五原烽火急六郡羽書催氷<lb/>
壮飛狐冷霜濃候雁哀将軍朝授鉞戰士夜銜枚紫塞<lb/>
金河裏蔥山鐵勒隈蓮花秋劒發桂葉曉旗開秘畧三<lb/>
軍動妖氛百戰摧何言投筆去終作勒銘囬<lb/>
　　　李貟外秦援宅觀妓<lb/>
盈盈粉署郎五日宴春光選客虚前館徴聲徧後堂玉<lb/>
釵翠羽飾羅袖鬱金香拂黛随時廣挑鬟出意長囀歌<lb/>
<pb n="KR4h0140_WYG_097-8a"/>
遥合態度舞暗成行巧落梅庭裏斜光暎曉妝<lb/>
　　　送韋商州弼<lb/>
㑹府應文昌商山鎮國陽聞君監郡史蹔罷尚書郎王<lb/>
事嗟相失人情貴不忘累年同畫省四海接文塲㸃翰<lb/>
芳春色傳杯眀月光故交従此去遥憶紫芝香<lb/>
　　　夏日梁王席送張岐州<lb/>
秦雞常下雍周鳳昔鳴岐此地推雄撫惟良寄在斯家<lb/>
傳七豹貴人擅八龍竒髙傳生光彩長林歎别離天人<lb/>
<pb n="KR4h0140_WYG_097-8b"/>
開祖席朝宷候征麾翠帟當郊敞彤幨向野披芃芃秋<lb/>
麥盛苒苒夏條垂奏計何時入台階望羽儀<lb/>
　　　夏日都門送司馬貟外逸客孫貟外佺北征<hi>時相</hi>
　　　<hi>王為元帥魏大夫元忠為副</hi>
二庭追虜騎六月動周師廟畧天人授軍麾相國持復<lb/>
言徴二妙才命<hi>一作令</hi>重當時畫省連征槖横門共别詞<lb/>
雲迎出塞馬風巻度河旗計日方夷㓂旋聞杕杜詩<lb/>
　　　送盧管記仙客北伐<lb/>
<pb n="KR4h0140_WYG_097-9a"/>
羽檄西北飛交城日夜圍廟堂盛徴選戎幕生光輝雁<lb/>
行度函谷馬首向金微湛湛山川暮蕭蕭涼氣稀餞途<lb/>
予憫黙赴敵子英威今日楊朱淚無將灑鐵衣<lb/>
　　　移禁司刑<lb/>
疇昔参鄊賦中年忝吏途丹唇曾學史白首不成儒天<lb/>
子開昌籙羣生偶大爐散材仍葺厦弱羽遽搏扶寵邁<lb/>
乘軒鶴榮過食稻鳬何功逰畫省何徳理黄樞弔影慙<lb/>
非據傾心事逺圗盗泉寜止渇惡木匪投軀任直翻多<lb/>
<pb n="KR4h0140_WYG_097-9b"/>
毁安身遂少徒一朝逢糺謬三省竟無虞白簡初心屈<lb/>
黄紗<hi>一作沙</hi>始望孤患平終不怒持劾每相驅埋劎誰當<lb/>
辨偷金以自誣誘言雖委答流議亦真符首夏方憂圄<lb/>
髙秋獨向隅嚴城㸔熠燿圜户對蜘蛛累餉唯妻子披<lb/>
寃是友于物情牽倚伏人事限榮枯門客心誰在隣交<lb/>
迹倘無撫襟雙涕落危坐日憂趨聖㫖垂明徳寃囚豈<lb/>
濫誅㑹希恩免理終望罪矜愚司宼宜哀獄台庭幸恤<lb/>
辜漢皇虚詔上容有報恩珠<lb/>
<pb n="KR4h0140_WYG_097-10a"/>
　　　入鬼門闗<lb/>
昔傳瘴江路今到鬼門闗土地無人老流移㡬客還自<lb/>
従别京洛頽鬢與衰顔夕宿含沙裏晨行岡路間馬危<lb/>
千仭谷舟險萬重灣問我投何地西南盡百蠻<lb/>
　　　三日獨坐驩州思憶舊逰<lb/>
兩京多節物三日㝡遨逰麗日風徐巻香塵雨暫收紅<lb/>
桃初下地綠栁半垂溝童子成春服宫人罷射鞲禊堂<lb/>
通漢苑解席繞秦樓束晳言談妙張華史漢遒無亭不<lb/>
<pb n="KR4h0140_WYG_097-10b"/>
駐馬何浦不横舟舞籥千門度帷屏百道流金丸向鳥<lb/>
落芳餌接魚投濯穢憐清淺迎祥樂獻酬靈芻陳欲棄<lb/>
神藥曝應休誰念招䰟節飜為禦魅囚朋従天外盡心<lb/>
賞日南求銅柱威丹徼朱崖鎮火陬炎蒸連曉夕瘴癘<lb/>
滿冬秋西水何時貸南方詎可留無人對爐酒寜緩去<lb/>
鄊憂<lb/>
　　　從驩州廨宅移住山間水亭贈蘇使君<lb/>
遇坎即乘流西南到火洲鬼門應苦夜瘴浦不宜秋嵗<lb/>
<pb n="KR4h0140_WYG_097-11a"/>
貸胸穿老朝<hi>一作宵</hi>飛鼻飲<hi>一作斂</hi>頭死生離骨肉榮辱間<lb/>
朋逰棄置一身在平生萬事休鷹鸇遭誤逐豺虎怯真<lb/>
投憶昨京華子傷今邊地囚碩陪鸚鵡樂希並鷓鴣留<lb/>
日月渝鄊思煙花換客愁幸逢蘇伯玉囬借水亭幽山<lb/>
柏張青盖江蕉卷綠油乘閒無火宅因放有漁<hi>一作虚</hi>舟<lb/>
適越心當是居夷迹可求古来堯禪舜何必罪驩兜<lb/>
　　　赦到不得歸題江上石<lb/>
家住東京裏身投南海西風烟萬里隔朝夕㡬行啼聖<lb/>
<pb n="KR4h0140_WYG_097-11b"/>
主謳歌洽賢臣法令齊忽聞銅柱使走馬報金雞棄市<lb/>
沾皇渥投荒漏紫泥魂疲山鶴路心醉站鳶溪天鑒誅<lb/>
元惡宸慈恤逺黎五方思寄刃萬姓喜然臍自幼輸丹<lb/>
懇何甞玷白圭承言竄遐魅雪枉間深狴墳壠無由謁<lb/>
京華豈重躋炎方誰謂廣地盡覺天低百卉雜殊怪昆<lb/>
蟲理賴暌閉藏元不蟄揺落反生荑瘧瘴因兹苦窮愁<lb/>
益復迷火雲蒸毒霧陽雨濯隂霓周乘安交趾王恭輯<lb/>
畫題少寛窮涸鮒猶愍觸藩羝配宅隣州廨斑苗接野<lb/>
<pb n="KR4h0140_WYG_097-12a"/>
畦山空聞鬬象江静見㳺犀翰墨思諸季裁縫憶老妻<lb/>
小兒應離褓㓜女未攀筓夢蝶翻無定蓍龜詎有倪誰<lb/>
䏻竟此曲曲盡氣酸嘶<lb/>
　　　答魑魅代書寄家人<lb/>
魑魅来相問君何失帝鄊龍鍾辭北闕蹭蹬守南荒覽<lb/>
鏡憐雙鬢沾衣惜萬行抱愁那去國将老更垂裳影答<lb/>
余他嵗恩私宦洛陽三春給事省五載尚書郎黄閤逰<lb/>
鸞署青縑御史香扈廵行太液陪宴坐眀光渭北昇髙<lb/>
<pb n="KR4h0140_WYG_097-12b"/>
苑河南祓禊場煙花恒獻賦泉石每稱觴暇日従休澣<lb/>
髙車暎道傍迎賓就丞相選士謁昭王侍寵言猶得承<lb/>
歡謂不忘一朝貽厚譴五宅竟同防兇竪曾驅策權豪<lb/>
豈易當欵顔因侍従接武在文章且懼威非贙寜知心<lb/>
是狼身猶納履誤情為覆㿽傷可歎緣成業非闗行昧<lb/>
藏喜逢今改旦正朔復歸唐河䜟隨龍馬天書逐鳳皇<lb/>
朝容欣舊則宸化美初綱告善雕旌建收寃錦斾張宰<lb/>
臣更獻納郡守各眀揚禮樂移三統舟車㑹八方雲沙<lb/>
<pb n="KR4h0140_WYG_097-13a"/>
降白遂秦隴獻燒當三赦重天造千推極國詳大招思<lb/>
復楚于役限維桑漲海縁真臘崇山壓古棠雕題飛棟<lb/>
宇儋耳間衣裳伏枕神餘劣加餐力未強空庭逰翡翠<lb/>
窮巷倚桄榔緣體分殊昔回眸宛異常吉凶恒委鄭年<lb/>
夀㑹詢唐家本傳清白官移重挂牀上京無薄産故里<lb/>
絶窮莊碧玉先時費蒼頭此自將興言歎家口何䖏待<lb/>
贏糧計吏従都出傳聞大小康降除沾二弟離拆巳三<lb/>
房劒外懸銷骨荆南預斷腸音塵黄耳間夢想白睂良<lb/>
<pb n="KR4h0140_WYG_097-13b"/>
復此單栖鶴銜雛碩逺翔何堪萬里外雲海巳溟茫戚<lb/>
屬甘胡越聲名任粃糠由来休憤命命也信蒼蒼獨坐<lb/>
尋周易清晨詠老荘此中因悟道無問入猖狂<lb/>
　　　度安海入龍編<lb/>
我来交趾郡南與貫胸連四氣分寒少三光置日偏尉<lb/>
佗曽馭國翁仲乆逰泉邑屋遺甿在魚鹽舊産傳越人<lb/>
遥捧翟漢將下㸔鳶北斗崇山挂南風漲海牽别離頻<lb/>
破月容鬢驟催年昆弟推由命妻孥割付縁夢来魂尚<lb/>
<pb n="KR4h0140_WYG_097-14a"/>
擾愁委疾空纒虚道崩城淚眀心不應天<lb/>
　　　従崇山向越常<hi>并序裳常一作</hi>
　　按九真圗崇山至越常四十里杉谷起古崇山竹<lb/>
　　溪従道眀國来於崇山北二十五里合水欹缺藤<lb/>
　　竹眀昧有三十峯夹水直上千餘仭諸仙窟宅在<lb/>
　　焉<lb/>
朝發崇山下暮坐越常隂西從杉谷度北上竹溪深竹<lb/>
溪道眀水杉谷古崇岑差池将<hi>一作疑</hi>不合繚繞復相尋<lb/>
<pb n="KR4h0140_WYG_097-14b"/>
桂葉藏金嶼藤花閉石林天窗虚的的雲竇下沈沈造<lb/>
化功偏厚真仙跡每臨豈徒探怪異聊欲緩歸心<lb/>
　　　哭蘇睂州崔司業二公<hi>并序</hi>
　　同時郎裴懐古者作牧潭府神龍三年秋八月佺<lb/>
　　期承恩北歸途中覯止訪及故舊知睂州蘇使君<lb/>
　　味道國子崔司業融馳旋間相次而逝蘇往任鳳<lb/>
　　閣侍郎佺期忝通事舍人崔重為鳳閣舍人佺期<lb/>
　　又遷給事並銜疇昔之眷俱荷提奨之恩前年負<lb/>
<pb n="KR4h0140_WYG_097-15a"/>
　　譴南荒二公先移官守迨此㓙問情復何堪所恨<lb/>
　　遷竄有期行邁在逺哀不展舊禮不申悲流慟斯<lb/>
　　文冀通幽路<lb/>
渙汗天中發伶俜海外旋長沙遇太守問舊㡬人全國<lb/>
寳亡雙傑天才喪兩賢大名齊弱嵗髙徳並中年禮樂<lb/>
羊叔子文章王仲宣<hi>一作風鑑王夷甫文章謝恵連</hi>相看尚𤣥鬢相次<lb/>
入黄泉流放蠻陬濶鄊闗帝里偏親朋雲霧擁生死嵗<lb/>
時傳崔昔揮宸翰蘇甞濟巨川絳衣陪下列黄閤謬差<lb/>
<pb n="KR4h0140_WYG_097-15b"/>
肩及此俱𡨕昧云誰叙播遷隼輿<hi>一作旟又作旗</hi>懐舊轍鱣館<lb/>
想虚筵家愛方休杵皇慈更撤縣銘旌西蜀路騎吹北<lb/>
邙田隴樹應秋矣江帆故<hi>一作固</hi>杳然罷琴眀月夜留劒<lb/>
白雲天涕泗湘潭水淒涼衡嶠煙古来修短分神理竟<lb/>
難筌<lb/>
　　　哭道士劉無得<lb/>
聞有𤣥都客成仙不易祈蓬莱向清淺桃杏欲芳菲縮<lb/>
地黄泉出昇天白日飛少微星夜落髙掌露朝晞吐甲<lb/>
<pb n="KR4h0140_WYG_097-16a"/>
龍應出銜符鳥自歸國人思負局天子惜被<hi>一作披</hi>衣花<lb/>
月留丹洞琴笙閣<hi>一作下</hi>翠微嗟来子桑扈爾獨返於㡬<lb/>
　　　寒食<lb/>
普天皆滅熖匝地盡藏煙不知何䖏火来就客心然<lb/>
　　　囬波詞<lb/>
回波爾時佺期流向嶺外生歸身名已䝉齒錄袍笏未<lb/>
復牙緋<lb/>
　　　上巳日祓禊渭濱應制<lb/>
<pb n="KR4h0140_WYG_097-16b"/>
寳馬香車清渭濱紅桃碧栁禊堂春皇情尚憶垂竿佐<lb/>
天祚<hi>一作瑞</hi>先呈捧劒人<lb/>
　　　奉和幸韋嗣立山荘應制<lb/>
東山朝日翠屏開北闕晴空綵仗来喜遇天文七曜動<lb/>
少微今夜近<hi>一作入</hi>三台<lb/>
　　　夜宴安樂公主宅<lb/>
濯龍門外主家親鳴鳳樓中天上人自有金杯迎甲夜<lb/>
還将綺席代<hi>一作發</hi>陽春<lb/>
<pb n="KR4h0140_WYG_097-17a"/>
　　　苑中遇雪應制<lb/>
北闕彤雲掩曙霞東風吹雪舞仙<hi>一作山</hi>家瓊章定少千<lb/>
人和銀𣗳長芳六出花<lb/>
　　　餞唐永昌<hi>一作餞唐郎中洛陽令</hi>
洛陽舊有<hi>一作出</hi>神眀宰輦轂由来天地中餘邑政成何<lb/>
足貴因君取則四方同<lb/>
　　　獄中聞駕幸長安二首<lb/>
傳聞聖㫖向秦京誰念羈囚滯洛城扈従由来是方朔<lb/>
<pb n="KR4h0140_WYG_097-17b"/>
為申冤氣在長平<lb/>
無事今朝来下獄誰期十月是<hi>一作見</hi>横<hi>一作黄</hi>河君㸔鷹<lb/>
隼俱堪<hi>一作罷又作能</hi>擊為報蜘蛛收網羅<lb/>
　　　邙山<lb/>
北邙山上列墳塋萬古千秋對洛城城中日夕歌鐘起<lb/>
山上唯聞松栢聲<lb/>
　　　句<lb/>
周原五稼起雲海百川歸願此零陵燕長随征斾飛<hi>春雨</hi>
<pb n="KR4h0140_WYG_097-18a"/>
　<hi>詩式</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_097-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷九十七<lb/>
</p>
<p>
</p>
  </div>
</body>
</text>
</TEI>
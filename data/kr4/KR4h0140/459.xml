<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_459-1a"/>
　欽定四庫全書<lb/>
御定全唐詩巻四百五十九<lb/>
　　　白居易<lb/>
　　　　立秋夕涼風忽至炎暑稍消即事詠懐寄汴州<lb/>
　　　　節度使李二十尚書<lb/>
　嫋嫋簷樹動好風西南來紅缸霏微滅碧幌飄颻開披<lb/>
　襟有餘涼拂簟無纎埃但喜煩暑退不惜光隂催河秋<lb/>
　稍清淺月午方裵囘或行或坐卧體適心悠哉美人在<lb/>
<pb n="KR4h0140_WYG_459-1b"/>
　浚都旌旗繞樓臺雖非滄溟阻難見如蓬莱蟬迎節又<lb/>
　換雁送書未迴君位日寵重我年日摧頽無因風月下<lb/>
　一舉平生<hi>一作與共持</hi>杯<lb/>
　　　　開成二年夏聞新蟬贈夢得<hi>十年來常與夢得索居同在洛下毎</hi>
　　　　<hi>聞蟬多有寄答今喜以此篇唱之</hi>
　十載與君别常感新蟬鳴今年共君聽同在洛陽城噪<lb/>
　處知林静聞時覺景清涼風忽嫋嫋秋思先秋生殘槿<lb/>
　花邊立老槐隂下行雖無索居恨還動長年情且喜未<lb/>
<pb n="KR4h0140_WYG_459-2a"/>
聾耳年年聞此聲<lb/>
　　　題牛相公歸仁里宅新成小灘<lb/>
平生見流水見此轉㽞連况此朱門内君家新引泉伊<lb/>
流決一帶洛石砌千拳與君三伏月滿耳作潺湲深處<lb/>
碧磷磷淺處清濺濺碕岸束嗚<hi>一作鳴</hi>咽沙汀散淪漣翻<lb/>
浪雪不盡澄波空共鮮兩岸<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦口一泊瀟湘天曽作<lb/>
天南客漂流六七年何山不倚杖何水不停船巴峡聲<lb/>
心裏松江色眼前今朝小灘上能不思悠然<lb/>
<pb n="KR4h0140_WYG_459-2b"/>
　　　春日閒居三首<lb/>
陶云愛吾廬吾亦愛吾屋屋中有琴書聊以慰幽獨是<lb/>
時三月半花落庭蕪綠舍上晨鳩鳴窗間春睡足睡足<lb/>
起閒坐景晏方櫛沐今日非十齋庖童饋魚肉飢來恣<lb/>
餐歠冷熱随所欲飽竟快搔爬筋骸無檢束豈徒暢肢<lb/>
體兼欲遺耳目便可傲松喬何假杯中淥<lb/>
廣池春水平羣魚恣遊泳新林綠隂成衆鳥欣相鳴<hi>叶韻</hi>
時我亦瀟灑適無累與病魚鳥人則殊同歸於遂性緬<lb/>
<pb n="KR4h0140_WYG_459-3a"/>
思山梁雉時哉感孔聖聖人不得所慨然歎時命我今<lb/>
對鱗羽取樂成謡詠得所仍得時吾生一何幸<lb/>
勞者不覺歌歌其勞苦事逸者不覺歌歌其逸樂意問<lb/>
我逸如何閒居多興味問我樂如何閒官少憂累又問<lb/>
俸厚薄百千随月至又問年㡬何七十行欠二所得皆<lb/>
過望省躬良可媿馬閒無羈絆鶴老有祿位設自化為<lb/>
工優饒只如是安得不歌詠黙黙受天賜<lb/>
　　　小閣閒坐<lb/>
<pb n="KR4h0140_WYG_459-3b"/>
閣前竹蕭蕭閣下水潺潺拂簟卷簾坐清風生其間静<lb/>
聞新蟬鳴逺見飛鳥還但有巾挂壁而無客叩闗二踈<lb/>
返故里四老歸舊山吾亦適所願求閒而得閒<lb/>
　　　遊平泉宴浥澗宿香山石樓贈座客<lb/>
逸少集蘭亭季倫宴金谷金谷太繁華蘭亭闕絲竹何<lb/>
如今日㑹浥澗平泉曲杯酒與管弦貧中隨分足紫鮮<lb/>
林筍嫩紅潤園桃熟採摘助盤筵芳滋盈口腹閒吟暮<lb/>
雲碧醉藉春草綠舞妙豓流風歌清叩寒玉古詩惜晝<lb/>
<pb n="KR4h0140_WYG_459-4a"/>
短勸我令秉燭是夜勿言歸相攜石樓宿<lb/>
　　　池上幽境<lb/>
褭褭過水橋微微入林路幽境深誰知老身閒獨歩行<lb/>
行何所愛遇物自成趣平滑青盤石低密綠隂樹石上<lb/>
一素琴樹下雙草屨此是榮先生坐禪三樂處<lb/>
　　　夏日閒放<lb/>
時暑不出門亦無賔客至静室深下簾小庭新掃地褰<lb/>
裳復岸幘閒傲得自恣朝景枕簟清乗凉一覺睡午餐<lb/>
<pb n="KR4h0140_WYG_459-4b"/>
何所有魚肉一兩味夏服亦無多蕉紗三五事資身既<lb/>
給足長<hi>音丈</hi>物徒煩費若比簞瓢人吾今太富貴<lb/>
　　　和思黯居守獨飲偶醉見示六韻時夢得和篇<lb/>
　　　先成頗為麗絶因添兩韻繼而美之<lb/>
宫漏滴漸闌城烏啼復歇此時若不醉争柰千門月主<lb/>
人中夜起<hi>一作坐</hi>妓燭前羅列歌袂黙收聲舞鬟低赴節<lb/>
弦吟玉柱品酒透金杯熱朱顔忽已<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>清奏猶未闋妍<lb/>
詞黯先唱逸韻劉繼發鏗然雙雅音金石相磨戛<lb/>
<pb n="KR4h0140_WYG_459-5a"/>
　　　和夢得洛中早春見贈七韻<lb/>
衆皆賞春色君獨憐春意春意竟如何老夫知此味燭<lb/>
餘減夜漏衾暖添朝睡恬和臺上風虚潤池邊地開遲<lb/>
花養豓語懶鶯含思似訝隔年齋如勸迎春醉何日同<lb/>
宴遊心期二月二<hi>此日出齋故云</hi>
　　　櫻桃花下有感而作<hi>開成三年春季美周賔客南池者</hi>
藹藹美周宅櫻繁春日斜一為洛下客十見池上花爛<lb/>
漫豈無意為君占年<hi>一作物</hi>華風光饒此樹歌舞勝諸家<lb/>
<pb n="KR4h0140_WYG_459-5b"/>
失盡白頭伴長成紅粉娃停杯兩相顧堪喜亦堪嗟<hi>白頭</hi>
<hi>伴紅粉娃皆有所屬</hi>
　　　洗竹<lb/>
布裘寒擁頸氊履温承足獨立冰池前乆看洗霜竹先<lb/>
除老且病次去纎而曲剪棄猶可憐琅玕十餘束青青<lb/>
復籊籊頗異凡草木依然若有情回頭語僮僕小者截<lb/>
魚竿大者編茅屋勿作篲與箕而令糞土辱<lb/>
　　　新沐浴<lb/>
<pb n="KR4h0140_WYG_459-6a"/>
形適外無恙心恬内無憂夜来新沐浴肌髮舒且柔寛<lb/>
裁夾烏帽厚絮長白裘裘温裹我足帽暖覆我頭先進<lb/>
酒一杯次舉粥一甌半酣半飽時四體春悠悠是月嵗<lb/>
隂暮惨冽天地愁白日冷無光黄河凍不流何處征戍<lb/>
行何人覉旅遊窮途絶糧客寒獄無燈囚勞生彼何苦<lb/>
遂性我何優撫心但自媿孰知其所由<lb/>
　　　三年除夜<lb/>
晰晰燎火光氲氲臘酒香嗤嗤童稚戲迢迢嵗夜長堂<lb/>
<pb n="KR4h0140_WYG_459-6b"/>
上書帳前長㓜合成行以我年最長次第來稱觴七十<lb/>
期漸近萬縁心已忘不唯少歡樂兼亦無悲傷素屛應<lb/>
居士青衣侍孟光夫妻老相對各坐一繩牀<hi>顧虎頭畫維摩居士</hi>
<hi>圖白衣素屛也</hi>
　　　自題小園<lb/>
不鬭門館華不鬭林園大但鬭為主人一坐十餘載迴<lb/>
看甲乙第列在都城内素垣夾朱門藹藹遥相對主人<lb/>
安在哉富貴去不迴池乃為魚鑿林乃為禽栽何如小<lb/>
<pb n="KR4h0140_WYG_459-7a"/>
園主拄杖閒即來親賔有時㑹琴酒連夜開以此聊自<lb/>
足不羡大池臺<lb/>
　　　病中宴坐<lb/>
有酒病不飲有詩慵不吟頭眩<hi>平聲</hi>罷垂鉤手痺休援琴<lb/>
竟日悄無事所居閒且深外安支離體中養希夷心窗<lb/>
户納秋景竹木澄夕隂宴坐小池畔清風時動襟<lb/>
　　　戒藥<lb/>
促促急景中蠢蠢㣲塵裏生涯有分限愛戀無終巳早<lb/>
<pb n="KR4h0140_WYG_459-7b"/>
夭羡中年中年羡暮齒暮齒又貪生服食求不死朝吞<lb/>
太陽精夕吸秋石髄徼福反成災藥誤者多矣以之資<lb/>
嗜慾又望延甲子天人隂隲間亦恐無此理域中有真<lb/>
道所說不如此後身始身存吾聞諸老氏<lb/>
　　　贈夢得<lb/>
前日君家飲昨日王家宴今日過我廬三日三㑹面當<lb/>
歌聊自放對酒交相勸為我盡一杯與君發三願一願<lb/>
世清平二願身强健三願臨老頭與君數相見<lb/>
<pb n="KR4h0140_WYG_459-8a"/>
　　　逸老<hi>荘子云勞我以生逸我以老息我以死也</hi>
白日下駸駸青天髙浩浩人生在其中適時即為好勞<lb/>
我以少壮息我以衰老順之多吉夀違之或凶夭我初<lb/>
五十八息老雖非早一閒十三年所得亦不少况加禄<lb/>
仕後衣食常温飽又從風疾来女嫁男婚了胷中一無<lb/>
事浩氣凝襟抱飄若雲信風樂於魚在藻桑榆坐巳暮<lb/>
鐘漏行将曉皤然七十翁亦足稱夀考筋骸本非實一<lb/>
束芭蕉草眷屬偶相依一夕同栖鳥去何有顧戀住亦<lb/>
<pb n="KR4h0140_WYG_459-8b"/>
無憂惱生死尚復然其餘安足道是故臨老心𠖇然合<lb/>
𤣥造<lb/>
　　　遇物感興因示子弟<lb/>
聖擇狂夫言俗信老人語我有老狂詞聽之吾語汝吾<lb/>
觀器用中劒銳鋒多傷吾觀形骸内骨勁<hi>一作勁骨</hi>齒先亡<lb/>
寄言處世者不可苦剛强龜性愚且善鳩心鈍無惡人<lb/>
賤拾支牀鶻欺擒暖脚寄言立身者不得全柔弱彼固<lb/>
<hi>一作因</hi>罹禍難此未免憂患<hi>平聲</hi>于何保終吉強弱剛柔間<lb/>
<pb n="KR4h0140_WYG_459-9a"/>
上遵周孔訓旁鑒老荘言不唯鞭其後亦要軛其先<lb/>
　　　首夏南池獨酌<lb/>
春盡雜英歇夏初芳草深薫風自南至吹我池上林緑<lb/>
蘋散還合頳鯉跳復沈新葉有佳色殘鶯猶好音依然<lb/>
謝家物池酌對風琴慙無康樂作秉筆思沉吟境勝才<lb/>
思劣詩成不稱心<lb/>
　　　官俸初罷親故見憂以詩諭之<lb/>
七年為少傅品髙俸不薄乗軒已多慙况是一病鶴又<lb/>
<pb n="KR4h0140_WYG_459-9b"/>
及懸車嵗筋力轉衰弱豈以貧是憂尚為名所縛今春<lb/>
始病免纓組初擺落蜩甲有何知雲心無所著囷中殘<lb/>
舊榖可備嵗饑惡園中多新蔬未至食藜藿不求安師<lb/>
卜不問陳生藥但對丘中琴時開池上酌信風舟不繫<lb/>
掉尾魚方樂親友不我知而憂我寂寞<hi>安與陳皆洛下藝術精者</hi>
　　　閒居偶吟招鄭庶子皇甫郎中<lb/>
自哂此迂叟少迂老更迂家計不一問園林聊自娱竹<lb/>
間琴一張池上酒一壺更無俗物到但與秋光俱古石<lb/>
<pb n="KR4h0140_WYG_459-10a"/>
蒼錯落新泉碧縈紆焉用車馬客即此是吾徒猶有所<lb/>
思人各在城一隅杳然愛不見搔首方踟蹰𤣥晏風韻<lb/>
逺子真雲貌孤誠知厭朝市何必憶江湖能来小澗上<lb/>
一聽潺湲無<lb/>
　　　亭西墻下伊渠水中置石激流潺湲成韻頗有<lb/>
　　　幽趣以詩記之<lb/>
嵌巉嵩石峭皎潔伊流清立為逺峰勢激作寒玉聲夾<lb/>
岸羅密樹面灘開小亭忽疑嚴子瀨流入洛陽城是時<lb/>
<pb n="KR4h0140_WYG_459-10b"/>
羣動息風静㣲月明髙枕夜悄悄滿耳秋泠泠終日臨<lb/>
大道何人知此情此情茍自惬亦不要人聽<lb/>
　　　閒題家池寄王屋張道士<lb/>
有石白磷磷有水清潺潺有叟頭似雪婆娑乎其間進<lb/>
不趨要路退不入深山深山太濩落要路多險艱不如<lb/>
家池上樂逸無憂患有食適吾口有酒<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>吾顔恍惚遊<lb/>
醉鄉希夷造𤣥關五千言下<hi>一作不</hi>悟十二年来閒富者<lb/>
我不顧貴者我不攀唯有天壇子時来一往還<lb/>
<pb n="KR4h0140_WYG_459-11a"/>
　　　李盧二中丞各創山居俱誇勝絶然去城稍逺<lb/>
　　　來往頗勞弊居新泉實在宇下偶題十五韻聊<lb/>
　　　戲二君<lb/>
龍門蒼石壁<hi>李所有也</hi>浥澗碧潭水<hi>盧所有也</hi>各在一山隅迢遥<lb/>
<hi>一作迢</hi>㡬十里清鏡碧屛風惜哉信為美愛而不得見亦<lb/>
與無相似聞君每去來矻矻事行李脂轄復裹糧心力<lb/>
頗勞止未如吾舍下石與泉甚邇鑿鑿復濺濺晝夜流<lb/>
不已洛石千萬拳襯波鋪錦綺海珉一兩片激瀨含宫<lb/>
<pb n="KR4h0140_WYG_459-11b"/>
徴綠宜春濯足浄可朝潄齒遶砌紫鱗遊拂簾白鳥起<lb/>
何言履道叟便是滄浪子君若趁歸程請君先到此願<lb/>
以潺湲聲洗君塵土耳<lb/>
　　　北窗竹石<hi>一作石竹</hi>
一片瑟瑟石數竿青青竹向我如有情依然看不足况<lb/>
臨北窗<hi>一作簷</hi>下復近西塘曲筠風散餘清苔雨含微緑<lb/>
有妻亦衰老無子方㷀獨莫掩夜窗扉共渠相伴宿<lb/>
　　　飲後戲示弟子<lb/>
<pb n="KR4h0140_WYG_459-12a"/>
吾為爾先生爾為吾弟子孔門有遺訓復坐吾吿爾先<lb/>
生饌酒食弟子服勞止孝敬不在他在茲而已矣欲我<lb/>
少憂愁欲我多歡喜無如醖好酒酒須多且㫖旨即賔<lb/>
可㽞多即罍不耻吾更有一言爾宜聽入耳人老多憂<lb/>
貧人病多憂死我今雖老病所憂不在此憂在半酣時<lb/>
尊空座客起<lb/>
　　　閒坐看書貽諸少年<lb/>
雨砌長寒蕪風庭落秋果窗間有閒叟盡日看書坐書<lb/>
<pb n="KR4h0140_WYG_459-12b"/>
中見往事歴歴知福禍多取終厚亡疾驅必先堕勸君<lb/>
少干名名為錮身鏁勸君少求利利是焚身火我心知<lb/>
已乆吾道無不可所以雀羅門不能寂寞我<lb/>
　　　夢上山<hi>時足疾未平</hi>
夜夢上嵩山獨攜藜杖出千巖與萬壑遊覽皆周畢夢<lb/>
中足不病健似少年日既悟神返初依然舊形質始知<lb/>
形神内形病神無疾形神兩是幻夢寐<hi>一作悟</hi>俱非實晝<lb/>
行雖蹇澀夜歩頗安逸晝夜既平分其間何得失<lb/>
<pb n="KR4h0140_WYG_459-13a"/>
　　　對酒閒吟贈同老者<lb/>
人生七十稀我年幸過之逺行将盡路<hi>一作路盡</hi>春夢欲覺<lb/>
時家事口不問世名心不思老既不足歎病亦不能治<lb/>
扶持仰婢僕将養信妻兒飢飽進退食寒暄加減衣聲<lb/>
妓放鄭衞裘馬脱輕肥百事盡除去尚餘酒與詩興来<lb/>
吟一篇吟罷酒一巵不獨適情性兼用扶衰羸雲液灑<lb/>
六腑陽和生四肢於中我自樂此外吾不知寄問同老<lb/>
者捨此将安歸莫學蓬心叟胷中殘是非<lb/>
<pb n="KR4h0140_WYG_459-13b"/>
　　　晚起閒行<lb/>
皤然一老子擁裘仍隐几坐穏夜忘眠卧安朝不起起<lb/>
来無可作閉目時叩齒静對銅爐香暖潄銀瓶水午齋<lb/>
何儉潔餅與蔬而己西寺講楞伽閒行一随喜<lb/>
　　　香山居士寫真詩<hi>并序</hi>
　　元和五年予為左拾遺翰林學士奉詔寫真於集<lb/>
　　賢殿御書院時年三十七會昌二年罷太子少傅<lb/>
　　為白衣居士又寫真於香山寺藏經堂時年七十<lb/>
<pb n="KR4h0140_WYG_459-14a"/>
　　一前後相望殆将三紀觀今照昔慨然自歎者乆<lb/>
　　之形容非一世事㡬變因題六十字以寫所懐<lb/>
昔作少學士圖形入集賢今為老居士寫貌寄香山鶴<lb/>
毳變𤣥髮雞膚換朱顔前形與後貌相去三十年勿歎<lb/>
韶華子俄成皤叟仙請看東海水亦變作桑田<lb/>
　　　二年三月五日齋畢開素當食偶吟贈妻𢎞農<lb/>
　　　郡君<lb/>
睡足肢體暢晨起開中堂初旭泛簾幕微風拂衣裳二<lb/>
<pb n="KR4h0140_WYG_459-14b"/>
婢扶盥櫛雙童舁簟牀庭東有茂樹其下多隂涼前月<lb/>
事齋戒昨日散道塲以我乆蔬素加籩仍異糧魴鱗白<lb/>
如雪蒸炙加桂薑稻飯紅似花調沃新酪漿佐以脯醢<lb/>
味間之椒薤芳老憐口尚美病喜鼻聞香嬌騃三四孫<lb/>
索哺遶我旁山妻未舉案饞叟已先嘗憶同牢卺初家<lb/>
貧共糟糠今食且如此何必烹猪羊況觀姻族間夫妻<lb/>
半存亡偕老不易得白頭何足傷食罷酒一杯醉飽吟<lb/>
又狂緬想梁髙士樂道喜文章徒誇五噫作不解贈孟<lb/>
<pb n="KR4h0140_WYG_459-15a"/>
光<lb/>
　　　不出門<lb/>
彌月不出門永日無来賔食飽更拂牀睡覺一嚬伸輕<lb/>
箑白鳥羽新簟青箭筠方寸方丈室空然兩無塵披衣<lb/>
腰不帶散髮頭不巾袒跣北窗下葛天之遺民一日亦<lb/>
自足况得以終身不知天壤内目我為何人<lb/>
　　　感舊<hi>并序</hi>
　　故李侍郎杓直長慶元年春薨元相公㣲之太和<lb/>
<pb n="KR4h0140_WYG_459-15b"/>
　　六年秋薨崔侍郎晦叔太和七年夏薨劉尚書夢<lb/>
　　得會昌二年秋薨四君子予之執友也二十年間<lb/>
　　凋零共盡唯予衰病至今獨存因詠悲懐題為感<lb/>
　　舊<lb/>
晦叔墳荒草已陳夢得墓濕土猶新微之捐館将一紀<lb/>
杓直歸丘二十春城中雖有故第宅庭蕪園廢生荆榛<lb/>
箧中亦有舊書札紙穿字蠧成灰塵平生定交取人窄<lb/>
屈指相知唯五人四人先去我在後一枝蒲柳衰殘身<lb/>
<pb n="KR4h0140_WYG_459-16a"/>
豈無晩嵗新相識相識面親心不親人生莫羡苦長命<lb/>
命長感舊多悲辛<lb/>
　　　送毛仙翁<hi>江州司馬時作</hi>
仙翁已得道混迹尋巖泉肌膚冰雪瑩衣服雲霞鮮紺<lb/>
髮絲竝緻齠容花共妍方瞳㸃𤣥漆髙歩凌非<hi>一作飛</hi>煙<lb/>
㡬見桑海變莫知龜鶴年所憇九清外所遊五嶽巔軒<lb/>
昊舊為侣松喬難比肩每嗟人世人役役如狂顛孰能<lb/>
脫羈鞅盡遭名利牽貌随嵗律换神逐光隂遷唯余負<lb/>
<pb n="KR4h0140_WYG_459-16b"/>
憂譴顦顇湓江壖衰鬢忽霜白愁腸如火煎覉旅坐多<lb/>
感裵囘私自憐晴眺五老峰玉洞多神仙何當憫湮厄<lb/>
授道安虛孱我師惠然来論道窮重𤣥浩蕩八溟闊志<lb/>
泰心超然形骸既無束得喪亦都捐豈識椿菌異那知<lb/>
鵬鷃懸丹華既相付促景定當延𤣥功曷可報感極惟<lb/>
勤拳霓旌不肯駐又歸武夷川語罷倐然别孤鶴升遥<lb/>
天賦詩叙明徳永續歩虛篇<lb/>
　　　逹哉樂天行<hi>一作健哉樂天行</hi>
<pb n="KR4h0140_WYG_459-17a"/>
逹哉逹哉白樂天分司東都十三年七旬纔滿冠已挂<lb/>
半禄未及車先懸或伴遊客春行樂或随山僧夜坐禪<lb/>
二年忘却問家事門庭多草厨少煙庖童朝吿鹽米盡<lb/>
侍婢暮訴衣裳穿妻孥不恱甥姪悶而我醉卧方陶然<lb/>
起來與爾畫生計薄産處置有後先先賣南坊十畆園<lb/>
次賣東都五頃田然後兼賣所居宅髣髴獲緡二三千<lb/>
半與爾充衣食費半與吾供酒肉錢吾今已年七十一<lb/>
眼昏鬚白頭風眩<hi>平聲</hi>但恐此錢用不盡即先朝露歸夜<lb/>
<pb n="KR4h0140_WYG_459-17b"/>
泉未歸且住亦不惡飢餐樂飲安稳眠死生無可無不<lb/>
可逹哉逹哉白樂天<hi>此巻自此首以上俱題作半格詩</hi>
　　　春池閒泛<lb/>
綠塘新水平紅檻小舟輕解纜隨風去開襟信意行淺<lb/>
憐清演漾深愛綠澄泓白撲柳飛絮紅浮桃落英古文<lb/>
科斗出新葉剪刀生樹集鶯朋友雲行雁弟兄飛沈皆<lb/>
適性酣詠自怡情花助銀杯氣<hi>一作器</hi>松添玉軫聲魚跳<lb/>
何事樂鷗起復誰驚莫唱滄浪曲無塵可濯纓<lb/>
<pb n="KR4h0140_WYG_459-18a"/>
　　　池上寓興二絶<lb/>
濠梁荘惠謾相爭未必人情知物情獺捕魚来魚躍出<lb/>
此非魚樂是魚驚<lb/>
水淺魚稀白鷺飢勞心瞪目待魚時外容閒暇中心苦<lb/>
似是而非誰得知<lb/>
　　　宴後題府中水堂贈盧尹中丞<hi>昔予為尹日創造之</hi>
水齋嵗乆漸荒蕪自媿甘棠無一株新酒客来方宴飲<lb/>
舊堂主在重歡娱莫言楊柳枝空老<hi>府妓有歌楊柳枝曲者因以名焉</hi>
<pb n="KR4h0140_WYG_459-18b"/>
直致櫻桃樹已枯<hi>府西有櫻桃㕔因樹為名今樹亦枯也</hi>從我到君十一<lb/>
尹相看自置府来無<hi>自予罷後至中丞凡十一尹也</hi>
　　　和敏中洛下即事<hi>時敏中為殿中分司</hi>
昨日池塘春草生阿連新有好詩成花園到處鶯呼入<lb/>
驄馬遊時客避行水暖魚多似南國人稀塵少勝西京<lb/>
洛中佳境應無限若欲諳知問老兄<lb/>
　　　送敏中新授户部員外郎西歸<lb/>
千里歸程三伏天官新身健馬翩翩行衝赤日加餐飯<lb/>
<pb n="KR4h0140_WYG_459-19a"/>
上到青雲穩著鞭長慶老郎惟我在客曹故事望君傳<lb/>
前鴻後雁行難續相去迢迢二十年<hi>長慶初予為主客郎中知制誥遷中</hi>
<hi>書舎人去今二十一年也</hi>
　　　南侍御以石相贈助成水聲因以絶句謝之<lb/>
泉石磷磷聲似琴閒眠静聽洗塵心莫輕兩片青苔石<lb/>
一夜潺湲直萬金<lb/>
　　　閒居自題戲招宿客<lb/>
水畔竹林邊閒居二十年健常攜酒出病即掩門眠解<lb/>
<pb n="KR4h0140_WYG_459-19b"/>
綬收朝佩褰裳出野船屏除身外物擺落世間縁報曙<lb/>
窗何早知秋簟最先微風深樹裏斜日小樓前渠口添<lb/>
新石籬根寫亂泉欲招同宿客誰解愛潺湲<hi>西亭墻下泉石有聲</hi>
　　　李㽞守相公見過池上汎舟舉酒話及翰林舊<lb/>
　　　事因成四韻以獻之<lb/>
引櫂尋池岸移尊就菊叢何言濟川後相訪釣船中白<lb/>
首故情在青雲往事空同時六學士五相一漁翁<lb/>
　　　閏九月九日獨飲<lb/>
<pb n="KR4h0140_WYG_459-20a"/>
黄花叢畔綠尊前猶有些些舊管弦偶遇閏秋重九日<lb/>
東籬獨酌一陶然自從九月持齋戒不醉重陽十五年<lb/>
　　　覽盧子䝉侍御舊詩多與㣲之唱和感今傷昔<lb/>
　　　因贈子䝉題於巻後<lb/>
早聞元九詠君詩恨與盧君相識遲今日逢君開舊巻<lb/>
巻中多道贈㣲之相看掩淚情難説别有傷心事豈知<lb/>
聞道咸陽墳上樹已抽三丈白楊枝<lb/>
　　　寒亭㽞客<lb/>
<pb n="KR4h0140_WYG_459-20b"/>
今朝閒坐石亭中爐火銷殘尊又空冷落若為㽞客住<lb/>
冰池霜竹雪髯翁<lb/>
　　　新小灘<lb/>
石淺沙平流水寒水邊斜挿一漁竿江南客見生鄉思<lb/>
道似嚴陵七里灘<lb/>
　　　和李中丞與李給事山居雪夜同宿小酌<lb/>
憲府觸邪峩豸角璅闈駮正犯龍鱗<hi>二人當官盛事為時所稱也</hi>那<lb/>
知近地齋居<hi>一作名</hi>客忽作深山同宿人一醆寒燈雲外<lb/>
<pb n="KR4h0140_WYG_459-21a"/>
夜數杯温酎雪中春林泉莫作多時計諌獵登封憶舊<lb/>
臣<lb/>
　　　履道西門二首<lb/>
履道西門有弊居池塘竹樹遶吾廬豪華肥壮雖無分<lb/>
飽温安閒即有餘行竈朝香炊早飯小園春暖掇新蔬<lb/>
夷齊黄綺誇芝蕨比我盤飱恐不如<lb/>
履道西門獨掩扉官休病退客来稀亦知軒冕榮堪戀<lb/>
其奈田園老合歸跛鼈難随騏驥足傷禽莫趁鳯凰飛<lb/>
<pb n="KR4h0140_WYG_459-21b"/>
世間認得身人少今我雖愚亦庶㡬<lb/>
　　　偶吟<lb/>
人生變改故無窮昔是朝官今野翁乆寄形於朱紫内<lb/>
漸抽身入蕙荷中<hi>荷衣蕙帶是楚詞也</hi>無情水任方圓器不繫舟<lb/>
随去住風猶有鱸魚蓴菜興来春或擬往江東<lb/>
　　　雪夜小飲贈夢得<lb/>
同為懶慢園林客共對蕭條雨雪天小酌酒廵銷永夜<lb/>
大開笑口送殘年乆将時背成遺老多被人呼作散仙<lb/>
<pb n="KR4h0140_WYG_459-22a"/>
呼作𣪚仙應有以曽看東海變桑田<lb/>
　　　嵗暮夜長病中燈下聞盧尹夜宴以詩戲之且<lb/>
　　　為來日張本也<lb/>
榮閙興多嫌晝短衰閒睡少覺明遲當君秉燭銜杯夜<lb/>
是我停飱<hi>一作燈</hi>服藥時枕上愁吟堪發病府中歡笑勝<lb/>
尋醫明朝强出須謀樂不擬車公更擬<hi>一作䛏</hi>誰<lb/>
　　　病中數會張道士見譏以此荅之<lb/>
亦知數出妨将息不可端居守寂寥病即藥窗眠盡日<lb/>
<pb n="KR4h0140_WYG_459-22b"/>
興来酒席坐通宵賢人易狎須勤飲姹女難禁莫慢燒<lb/>
張道士輸白道士一杯沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>便逍遥<lb/>
　　　卯飲<lb/>
短屏風掩卧牀頭烏帽青氊白㲲裘卯飲一杯眠一覺<lb/>
世間何事不悠悠<lb/>
　　　寄題餘杭郡樓兼呈裵使君<lb/>
官歴二十政宦遊三十秋江山與風月最憶是杭州北<lb/>
郭沙堤尾西湖<hi>一作潮</hi>石岸頭緑觴春送客紅燭夜迴舟<lb/>
<pb n="KR4h0140_WYG_459-23a"/>
不敢言遺愛空知念舊遊憑君吟此句題向望濤樓<lb/>
　　　楊六尚書㽞太湖石在洛下借置庭中因對舉<lb/>
　　　杯寄贈絶句<lb/>
借君片石意何如置向庭中慰索居每就玉山傾一醉<lb/>
興来如對醉尚書<lb/>
　　　喜入新年自詠<hi>時年七十一</hi>
白鬚如雪五朝臣又值新正第七旬老過占他藍尾酒<lb/>
病餘收得到頭身銷磨嵗月成髙位比類時流是幸人<lb/>
<pb n="KR4h0140_WYG_459-23b"/>
大厯年中騎竹馬㡬人得見會昌春<lb/>
　　　灘聲<lb/>
碧玉班班沙歴歴清流決決響泠泠自從造得灘聲後<lb/>
玉管朱絃可要聽<lb/>
　　　題石泉<lb/>
殷勤傍石遶泉行不說何人知我情漸恐耳聾兼眼闇<lb/>
聽泉看石不分明<lb/>
　　　送王卿使君赴任蘇州因思花迎新使感舊遊<lb/>
<pb n="KR4h0140_WYG_459-24a"/>
　　　寄題郡中木蘭西院一别<hi>一無此二字</hi>
一别蘇州十八載時光人事随年改不論竹馬盡成人<lb/>
亦恐桑田半為海鶯入故宫含意思花迎新使生光彩<lb/>
為報江山風月知至今白使君猶在<lb/>
　　　出齋日喜皇甫十早訪<lb/>
三旬齋滿欲銜杯平旦敲門門未開除却朗之攜一榼<lb/>
的應不是别人来<lb/>
　　　會昌二年春題池西小樓<lb/>
<pb n="KR4h0140_WYG_459-24b"/>
花邊春水水邊樓一坐經今四十秋望月橋傾三遍换<lb/>
採蓮船破五迴修園林一半成喬木鄰里三分作白頭<lb/>
蘇李𠖇䝉随燭滅陳樊漂泊逐萍流<hi>蘇庶子𢎞李中丞道樞及陳樊二妓</hi>
<hi>十餘年皆樓中歌酒中伴或殁或散獨予在焉</hi>雖貧眼下無妨樂縱病心中不<lb/>
與愁自笑靈光巋然在春来遊得且須遊<lb/>
　　　酬南洛陽早春見贈<lb/>
物華春意尚遲迴賴有東風晝夜催寒縋柳腰收未得<lb/>
暖熏花口噤初開<hi>古詩云口噤不能開</hi>欲披雲霧聫襟去先喜瓊<lb/>
<pb n="KR4h0140_WYG_459-25a"/>
琚入袖来乆病長齋詩老退争禁年少洛陽才<lb/>
　　　對新家醖翫自種花<lb/>
香麴親看造芳叢手自栽迎春報酒熟垂老看花開紅<lb/>
蠟半含萼綠油新醱醅玲瓏五六樹㶑<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>兩三杯恐有<lb/>
狂風起愁無好客来獨酣還獨語待取月明迴<lb/>
　　　攜酒往朗之荘居同飲<lb/>
慵中又少經過處别後都無勸酒人不挈一壺相就醉<lb/>
若為将老度殘春<lb/>
<pb n="KR4h0140_WYG_459-25b"/>
　　　以詩代書酬慕巢尚書見寄<hi>慕巢書中頗切歸休結侣之意故以</hi>
　　　<hi>此答</hi>
書意詩情不偶然苦<hi>一作若</hi>云夢想在林泉願為愚谷煙<lb/>
霞侣恩結空門香火縁每媿尚書情眷眷自憐居士病<lb/>
綿綿不知待得心期否老校於君六七年<lb/>
　　　春盡日<lb/>
芳景銷殘暑氣生感時思事坐含情無人開口共誰語<lb/>
有酒迴頭還自傾醉對數叢紅芍藥渇嘗一盌綠昌明<lb/>
<pb n="KR4h0140_WYG_459-26a"/>
<hi>蜀茶之名也</hi>春歸似<hi>一作自</hi>遣鶯㽞語好住園林兩三聲<lb/>
　　　招山僧<lb/>
能入城中乞食否莫辭塵土汚袈裟欲知住處東城下<lb/>
遶竹泉聲是白家<lb/>
　　　夏日與閒禪師林下避暑<lb/>
洛景城<hi>一作落景城</hi>西塵土紅伴僧閒坐竹泉東緑蘿潭上<lb/>
不見日白石灘邊長有風熱惱<hi>一作熟閙</hi>漸知随念盡清涼<lb/>
常願與人同每因毒暑悲親故多在炎方瘴海中<hi>是嵗潮韶</hi>
<pb n="KR4h0140_WYG_459-26b"/>
<hi>等郡皆有親友謫居</hi>
　　　題新澗亭兼酬寄朝中親故見贈<lb/>
何處披襟風快哉一亭臨澗四門開金章紫綬辭腰去<lb/>
白石清泉就眼来自得所宜還獨樂各行其志莫相咍<lb/>
禽魚出得池籠後縱有人呼可更迴<lb/>
　　　病中看經贈諸道侣<lb/>
右眼昏花左足風金篦石水用無功<hi>金篦刮眼病見湼槃經磁石水治風</hi>
<hi>見外臺方</hi>不如迴念三乘樂便得浮生百病空無子同居草<lb/>
<pb n="KR4h0140_WYG_459-27a"/>
庵下<hi>見法華經</hi>有妻偕老道塲中何煩更請僧為侣月上新<lb/>
歸伴<hi>一作侍</hi>病翁<hi>時適談氏女子自太原初歸維摩詰有女名月上也</hi>
　　　遊豐樂招提佛光三寺<lb/>
竹鞋葵扇白綃巾林野為家雲是身山寺每遊多寄宿<lb/>
都城暫出即經旬漢容黄綺為逋客堯放巢由作外臣<lb/>
昨日制書臨郡縣不該<hi>一作談</hi>愚谷醉鄉人<lb/>
　　　醉中得上都親友書以予停俸多時憂問貧乏<lb/>
　　　偶乘酒興詠而報之<lb/>
<pb n="KR4h0140_WYG_459-27b"/>
頭白醉昏昏狂歌秋復春一生躭酒客五度棄官人<hi>蘇州</hi>
<hi>刑部侍郎河南尹同州刺史太子少傅皆以病免也</hi>異世陶元亮前生劉伯倫卧<lb/>
将琴作枕行以鍤随身嵗要衣三對年支穀一囷園葵<lb/>
烹佐飯林<hi>一作秋</hi>葉掃添薪没齒甘蔬食揺頭謝縉紳自<lb/>
能抛爵禄終不惱交親但得杯中淥從生甑上塵煩君<lb/>
問生計憂醒不憂貧<lb/>
　　　池畔逐涼<lb/>
風清泉冷竹修修三伏炎天涼似秋黄犬引迎騎馬客<lb/>
<pb n="KR4h0140_WYG_459-28a"/>
青衣扶下釣魚舟衰容自覺宜閒坐蹇歩誰能更逺遊<lb/>
料得此身終老處只應林下與灘頭<lb/>
　　　池鶴八絶句<hi>池上有鶴介然不羣鳥鳶雞鵞次第嘲噪諸禽似有所誚鶴亦時復</hi>
　　　<hi>一鳴予非冶長不通其意因戲與贈荅以意斟酌之聊亦自取笑耳</hi>
　　　　雞贈鶴<lb/>
一聲警露君能薄五徳司晨我用多不㑹悠悠時俗士<lb/>
重君輕我意如何<lb/>
　　　　鶴荅雞<lb/>
<pb n="KR4h0140_WYG_459-28b"/>
爾爭伉儷泥中鬬吾整羽儀松上栖不可遣他天下眼<lb/>
却輕野鶴重家雞<lb/>
　　　　烏贈鶴<lb/>
與君白黒大分明縱不相親莫見輕我每夜啼君怨别<lb/>
玉徽琴裏忝同聲<hi>琴曲有烏夜啼别鶴怨</hi>
　　　　鶴荅烏<lb/>
吾愛栖雲上華表汝多攫肉下田中吾音中羽汝聲角<lb/>
琴曲雖同調不同<hi>别鶴怨在羽調夜烏啼在角調</hi>
<pb n="KR4h0140_WYG_459-29a"/>
　　　　鳶贈鶴<lb/>
君誇名鶴我名鳶君呌聞天我戾天更有與君相似處<lb/>
飢来一種啄腥羶<lb/>
　　　　鶴荅鳶<lb/>
無妨自是莫相非清濁髙低各有歸鸞鶴羣中彩雲裏<lb/>
㡬時曽見喘鳶飛<lb/>
　　　　鵞贈鶴<lb/>
君因風送<hi>一作起</hi>入青雲我被人驅向鴨羣雪頸霜毛紅<lb/>
<pb n="KR4h0140_WYG_459-29b"/>
網掌請看何處不如君<lb/>
　　　　鶴荅鵞<lb/>
右軍殁後欲何依只合随雞逐鴨飛未必犧牲及吾軰<lb/>
大都我瘦勝君肥<lb/>
　　　談氏小外孫玉童<lb/>
外翁七十孫三嵗笑指琴書欲遣傳自念老夫今耄矣<lb/>
因思稚子更茫然中郎餘慶<hi>一作祚</hi>鍾羊祜子幼能文似<lb/>
馬遷才與不才爭料得東牀空後且嬌憐<hi>談氏初逝</hi>
<pb n="KR4h0140_WYG_459-30a"/>
　　　送後集往廬山東林寺兼寄雲臯上人<lb/>
後集寄将何處去故山迢遞在匡廬舊僧獨有雲臯在<lb/>
三二年来不得書别後道情添㡬許老来筋力又何如<lb/>
来生縁㑹應非逺彼此年過七十餘<lb/>
　　　客有說<hi>客即李浙東也所説不能具録其事</hi>
近有人從海上迴海山深處見樓臺中有仙龕虚一室<lb/>
多傳此待樂天来<lb/>
　　　荅客說<lb/>
<pb n="KR4h0140_WYG_459-30b"/>
吾學空門非學仙恐君此說是虗傳海山不是吾歸處<lb/>
歸即應歸兜率天<hi>予晚年結彌勒上生業故云</hi>
　　　哭劉尚書夢得二首<lb/>
四海齊名白與劉百年交分兩綢繆同貧同病退閒日<lb/>
　一死一生臨老頭杯酒英雄君與操<hi>曹公曰天下英雄唯使君與操耳</hi>
文章㣲婉我知丘<hi>仲尼云後世知丘者春秋又云春秋之㫖㣲而婉也</hi>賢豪雖殁<lb/>
精靈在應共㣲之地下遊<lb/>
今日哭君吾道孤寢門淚滿白髭鬚不知箭折弓何用<lb/>
<pb n="KR4h0140_WYG_459-31a"/>
　兼恐脣亡齒亦枯窅窅窮泉埋寳玉駸駸落景挂桑榆<lb/>
　夜臺暮齒期非逺但問前頭相見無<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_459-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百五十九<lb/>
</p>
<p>
</p>
  </div>
</body>
</text>
</TEI>
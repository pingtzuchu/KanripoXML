<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_427-1a"/>
　欽定四庫全書<lb/>
御定全唐詩巻四百二十七<lb/>
　　　白居易<lb/>
　　　　　驪宮髙　美天子重惜人之財力也<lb/>
　髙髙驪山上有宮朱樓紫殿三四重遲遲兮春日玉甃<lb/>
　暖兮温泉溢嫋嫋兮秋風山蟬鳴兮宮樹紅翠華不來<lb/>
　嵗月乆牆有衣兮瓦有松吾君在位已五載何不一幸<lb/>
　乎<hi>一作於</hi>其中西去都門<hi>一作/城</hi>㡬多地吾君不逰<hi>一作來</hi>有<lb/>
<pb n="KR4h0140_WYG_427-1b"/>
　深<hi>一作深有</hi>意一人出兮不容易六宮從兮百司僃八十一<lb/>
　車千萬騎朝有宴飫暮有賜中人之産數百家未足充<lb/>
　君一日費吾君修已人不知不自逸兮不自嬉吾君愛<lb/>
　人人不識不傷財兮不傷<hi>一作奪</hi>力驪宮髙兮髙入雲君<lb/>
　之來兮為一身君之不來兮為<hi>一本此下有千字</hi>萬人<hi>一作民</hi>
　　　　　百鍊鏡　辨皇王鑒也<lb/>
　百錬鏡<hi>一本疊此三字</hi>鎔範非常規日辰處所<hi>一作/置處</hi>靈且祗<hi>一作</hi>
　<hi>竒</hi>江心波上舟中鑄五月五日日午時瓊粉金膏磨瑩<lb/>
<pb n="KR4h0140_WYG_427-2a"/>
已化為一片秋潭水鏡成將獻蓬萊宮揚州長吏<hi>一作史</hi>
手自封<hi>一作鈿函金匣鎻幾重</hi>人間臣妾不合照<hi>一作用</hi>背有九五<lb/>
飛天龍人人呼為天子鏡我有一言聞太宗太宗常以<lb/>
人為鏡鑒古鑒今不鑒容四海安危居掌内百王治亂<lb/>
懸心中乃知天子别有鏡不是揚州百錬銅<lb/>
　　　　青石　激忠烈也<lb/>
青石出自藍田山兼車運載來長安工人磨琢欲何用<lb/>
石不能言我代言不願作人家墓前神道碣墳土未乾<lb/>
<pb n="KR4h0140_WYG_427-2b"/>
名已滅不願作官家道旁德政碑不鐫實録鐫虛辭願<lb/>
為顔氏叚氏<hi>一作叚氏顔氏</hi>碑雕鏤太尉與太師刻此<hi>一作用</hi>兩<lb/>
片堅貞質狀彼二人忠烈姿義心如石屹不轉死節如<lb/>
石<hi>一作名流</hi>確不移如觀奮擊朱泚日似見叱訶希烈時各<lb/>
於其上題名諡<hi>一作字</hi>一置髙山一沉水陵谷雖遷碑<hi>一作</hi>
<hi>碣</hi>獨<hi>一作猶</hi>存骨化為塵名不死長使不忠不烈臣觀碑<lb/>
改節慕為人慕為人勸事君<lb/>
　　　　兩朱閣　刺佛寺寖多也<lb/>
<pb n="KR4h0140_WYG_427-3a"/>
兩朱閣南北相對起借問何人家貞元雙帝子帝子吹<lb/>
簫雙得仙五雲飄颻飛<hi>一作迎</hi>上天第宅亭臺不將去化<lb/>
為佛寺在人間妝閣伎樓何寂静栁似舞腰池似鏡花<lb/>
落黄昏悄悄時不聞歌<hi>一作鼓</hi>吹聞鐘磬寺門敕牓金字<lb/>
書尼院佛庭寛有餘青苔明月多閒地比屋疲<hi>一作齊</hi>人<lb/>
無處居憶昨平陽宅初置吞并平人㡬家地仙去雙雙<lb/>
作梵宮漸恐人間<hi>一作家</hi>盡為寺<lb/>
　　　　西涼伎　刺封疆之臣也<lb/>
<pb n="KR4h0140_WYG_427-3b"/>
西涼伎<hi>一本下疊西涼伎三字</hi>假靣胡人假獅子刻木為頭絲作<lb/>
尾金鍍眼睛銀帖齒奮迅毛衣擺雙耳如從流沙來萬<lb/>
里紫䫇深目兩<hi>一作𦍑</hi>胡兒鼓舞跳梁前致辭應似<hi>一作道是</hi>
涼州未陷日安西都䕶進來時湏臾云得新消息安西<lb/>
路絶歸不得泣向獅子涕雙垂涼州䧟沒知不知獅子<lb/>
回頭向西望哀吼一聲觀者悲貞元邉將愛此曲醉坐<lb/>
笑看看不足娱<hi>一作享</hi>賓犒士宴監<hi>一作三</hi>軍獅子胡兒長<lb/>
在目有一征夫年七十見弄涼州低靣泣泣罷斂手白<lb/>
<pb n="KR4h0140_WYG_427-4a"/>
將軍主憂臣辱昔所聞自從天寳兵戈起犬戎日夜吞<lb/>
西鄙涼州䧟來四十年河隴侵將七<hi>一作九</hi>千里平時安<lb/>
西萬里疆今日邉防在鳯翔<hi>平時開逺門外立堠云去安西九千九百里以示戍</hi>
<hi>人不為萬里行其實就盈數也今蕃漢使徃來悉在隴州交易也</hi>縁邉空屯十萬卒飽<lb/>
食温<hi>一作厚</hi>衣閒過日遺民腸斷在涼州將卒相㸔無意<lb/>
収天子每<hi>一作長</hi>思長痛惜將軍欲說合慙羞奈何仍看<lb/>
西涼<hi>一作涼州</hi>伎取笑資歡無所媿縱無智力未能収忍取<lb/>
西涼弄為戱<lb/>
<pb n="KR4h0140_WYG_427-4b"/>
　　　　八駿圖　戒奇物懲佚逰也<lb/>
穆王八駿天馬駒後人愛之寫為圖背如龍兮頸如象<lb/>
<hi>一作鳥</hi>骨聳筋髙脂<hi>一作/肌</hi>肉壯<hi>一作/少</hi>日行萬里疾<hi>一作速</hi>如<lb/>
飛穆王獨乗何所之四荒八極蹋欲徧三十二蹄無歇<lb/>
時屬車軸折趁不及黄屋草生棄如遺瑶池西赴王母<lb/>
宴七廟經年不親薦璧臺南與盛姫逰明堂不復朝諸<lb/>
侯白雲黄竹歌聲動一人荒樂萬人愁周從后稷至文<lb/>
武積德累功世勤苦豈知纔及四<hi>一作五</hi>代孫心輕王業<lb/>
<pb n="KR4h0140_WYG_427-5a"/>
如灰土由來尤物不在大能蕩君心則為害文帝却之<lb/>
不肯乗千里馬去漢道興穆王得之不為戒八駿駒<hi>一作</hi>
<hi>千里馬</hi>來周室壊至今此物尚<hi>一作世</hi>稱珍不知房星之精<lb/>
下為怪八駿圖君莫愛<lb/>
　　　　澗底松　念寒儁也<lb/>
有<hi>一作青</hi>松百尺大十圍生在澗底寒且卑澗深山險人<lb/>
路絶老死不逢工度之天子明堂欠梁木<hi>一作棟</hi>此<hi>一作彼</hi>
求彼<hi>一作此</hi>有<hi>一作棄</hi>兩不知誰喻蒼蒼造物意但與之材<lb/>
<pb n="KR4h0140_WYG_427-5b"/>
不與地金張世禄原憲貧<hi>一作黃憲賢</hi>牛衣寒賤貂蟬貴貂<lb/>
蟬與牛衣髙下雖有殊髙者未必賢下者未必愚君不<lb/>
見沈沈海底生珊瑚歴歴天上種白榆<lb/>
　　　　牡丹芳　美天子憂農也<lb/>
牡丹芳牡丹芳黄金蘂綻紅玉房千片赤英霞爛爛百<lb/>
枝綘㸃<hi>一作燄</hi>燈煌煌照地初開錦繡叚當風不結蘭麝<lb/>
囊<hi>一作裳</hi>仙人琪樹白無色王母桃花小不香宿<hi>一作曉</hi>露<lb/>
輕盈泛紫艷朝陽照耀生紅光紅紫二色間深淺向背<lb/>
<pb n="KR4h0140_WYG_427-6a"/>
萬態随低昂映葉多情隠羞靣卧叢無力含醉妝低嬌<lb/>
笑容疑掩口凝思怨人如斷腸穠姿貴彩信奇絶雜卉<lb/>
亂花無比方石竹金錢何細碎芙蓉芍藥苦尋常遂使<lb/>
王公與卿士遊花冠蓋日相望庳車輭轝貴公主<hi>一作子</hi>
香衫細馬豪家郎衛公宅靜閉東院西明寺深開北廊<lb/>
戱蝶雙舞看人<hi>一作花</hi>乆殘鶯一聲春<hi>一作嬌</hi>日長共愁日<lb/>
照芳難駐仍張帷<hi>一作羅</hi>幕垂隂涼花開花落二十日一<lb/>
城之人皆若狂三代以還文勝質人心重華不重實重<lb/>
<pb n="KR4h0140_WYG_427-6b"/>
華直至牡丹芳其來有漸非今日元和天子憂農桑卹<lb/>
下動天天降祥去歳嘉禾生九穗田中寂莫無人至今<lb/>
年瑞麥分兩岐君心獨喜無人知無人知可歎息我願<lb/>
暫求造化力減却牡丹妖艷色少迴卿士愛<hi>一作士女看</hi>花<lb/>
心同似<hi>一作助</hi>吾君憂<hi>一作愛</hi>稼穡<lb/>
　　　　紅線毯　憂蠶桑之費也<lb/>
紅線毯擇蠒繰絲清水煮揀<hi>一作練</hi>絲練線紅藍染染為<lb/>
紅線紅於藍<hi>一作花</hi>織作披香殿上毯披香殿廣十丈餘<lb/>
<pb n="KR4h0140_WYG_427-7a"/>
紅線織成可殿鋪綵絲茸茸香拂拂線輭花虛不勝物<lb/>
美人蹋上歌舞來羅襪繡鞋随歩沒太原毯澀毳縷硬<lb/>
蜀都褥薄錦花冷不如此毯温且柔年年十月來宣州<lb/>
宣州太守加様織自謂為臣能竭力百夫同擔進宮中<lb/>
線厚絲多巻不得宣城太守知不知一丈毯<hi>一本此下有用字</hi>
千兩絲地不知寒人要暖少奪人衣作地衣<hi>貞元中宣州進開様</hi>
<hi>加絲毯</hi>
　　　　杜陵叟　傷農夫之困也<lb/>
<pb n="KR4h0140_WYG_427-7b"/>
杜陵叟杜陵居嵗種薄田一頃餘三月無雨旱風起麥<lb/>
苖不秀多黄死九月降霜秋早寒禾穗未熟皆青乾長<lb/>
吏明知不申破急斂暴徴求考課典桑賣地納官租明<lb/>
年衣食將何如剝我身上帛奪我口中粟虐人害物即<lb/>
豺狼何必鉤爪鋸牙食人肉不知何人奏皇帝帝心惻<lb/>
隠知人<hi>一作八</hi>弊白麻紙上書德音京畿盡放今年稅昨<lb/>
日里胥方到門手持尺牒牓鄉村十家租稅九家畢虛<lb/>
受吾君蠲免恩<lb/>
<pb n="KR4h0140_WYG_427-8a"/>
　　　　繚綾　念女工之勞也<lb/>
繚綾繚綾何所似不似羅綃與紈綺應似天台山上月<lb/>
明<hi>一作明月</hi>前四十五尺瀑布泉中有文章又竒絶地鋪白<lb/>
烟花簇雪織者何人衣者誰越溪寒女漢宮姬去年中<lb/>
使宣口敇天上取様人間織織為雲外秋雁行染作江<lb/>
南春水色廣裁衫䄂長製帬金斗熨波刀剪紋異彩奇<lb/>
文相隠映轉側㸔花花不定昭陽舞人恩正深春衣一<lb/>
對直千金汗霑粉汚不再著曵土蹋泥無惜心繚綾織<lb/>
<pb n="KR4h0140_WYG_427-8b"/>
成費功績莫比尋常繒與帛絲細繰多女手疼扎扎千<lb/>
聲不盈尺昭陽殿裡歌舞人若見織時應也<hi>一作合</hi>惜<lb/>
　　　　賣炭翁　苦官<hi>一作宮</hi>市也<lb/>
賣炭翁伐薪燒炭南山中滿面塵灰烟火色兩鬢蒼蒼<lb/>
十指黒賣炭得錢何所營身上衣裳口中食可憐身上<lb/>
衣正單心憂炭賤願天寒夜來城上一尺雪曉駕炭車<lb/>
輾氷轍牛困人飢日已髙市南門外泥中歇翩翩兩騎<lb/>
<hi>一作兩騎翩翩</hi>來是誰黄衣使者白衫兒手把文書口稱敕迴<lb/>
<pb n="KR4h0140_WYG_427-9a"/>
車叱牛牽向北一車炭<hi>一本此下有重字</hi>千餘斤官使驅將惜<lb/>
不得半匹紅紗一丈綾繫向牛頭充炭直<lb/>
　　　　母别子　刺新間舊也<lb/>
母别子子别母白日無光哭聲苦闗西驃騎大將軍去<lb/>
年破虜新策勲敇賜金錢二百萬洛陽迎得如花人新<lb/>
人迎來舊人棄掌<hi>一作堂</hi>上蓮花眼中刺迎新棄舊未足<lb/>
悲悲在君家留兩兒一始扶行一初坐坐啼行哭牽人<lb/>
衣以汝夫婦新燕婉使我母子生别離不如林中烏與<lb/>
<pb n="KR4h0140_WYG_427-9b"/>
鵲母不失雛雄伴雌應似園中桃李樹花落随風子在<lb/>
<hi>一作住</hi>枝新人新人聽我語洛陽無限紅樓女但願將軍<lb/>
重立功更有新人勝於汝<lb/>
　　　　隂山道　疾貪虜也<lb/>
隂山道隂山道紇邏敦肥水泉好每至戎人送<hi>一作進</hi>馬<lb/>
時道旁千里無纖草草盡泉枯馬病羸飛龍但印骨與<lb/>
皮五十匹縑易一匹縑去馬來無了日養無所用去非<lb/>
宜每歳死傷十六七縑絲不足女工苦疎織短截充匹<lb/>
<pb n="KR4h0140_WYG_427-10a"/>
數藕絲蛛網三丈餘迴紇<hi>一作回鶻</hi>訴稱無用處咸安公主<lb/>
號可敦逺為可汗頻奏論元和二年下新敇内出金帛<lb/>
酬馬直仍詔江淮馬價縑從此不令踈短織合羅將軍<lb/>
呼萬歳捧授金銀與縑綵誰知黠虜啟貪心明年馬多<lb/>
來一倍縑漸少馬漸多隂山虜奈爾何<lb/>
　　　　時世妝　儆戎也<hi>一作儆將變也</hi>
時世妝時世妝出自城中傳四方時世流行無逺近顋<lb/>
不施朱靣無粉烏膏注脣脣似泥雙睂畫作八字低妍<lb/>
<pb n="KR4h0140_WYG_427-10b"/>
媸黒白失本態妝成盡似含悲啼圓鬟無<hi>一作垂</hi>鬢堆<hi>一作</hi>
<hi>椎</hi>髻様斜紅不暈赭靣狀昔聞被髮伊川中辛有見之<lb/>
知有戎元和妝梳君記取髻堆<hi>一作椎</hi>靣赭非華風<lb/>
　　　　李夫人　鑒嬖惑也<lb/>
漢武帝初喪李夫人夫人病時不肯别死後留得生前<lb/>
恩君恩不盡念未已甘泉殿裏令冩真丹青畫<hi>一作寫</hi>出<lb/>
竟何益不言不笑愁殺人又令方士合靈藥玉釡煎錬<lb/>
金鑪焚九華帳深夜悄悄反魂香降夫人魂夫人之魂<lb/>
<pb n="KR4h0140_WYG_427-11a"/>
在何許香煙引到焚香處既來何苦不湏臾縹緲悠揚<lb/>
還滅去去何速兮來何遲是耶非耶兩不知翠蛾髣髴<lb/>
平生貌不似昭陽寢疾時魂之不來君心苦魂之來兮<lb/>
君亦悲背燈隔帳不得語安用暫來還見違傷心不獨<lb/>
漢武帝自古及今皆若斯君不見穆王三日哭重璧臺<lb/>
前傷盛姫又不見泰陵一掬淚馬嵬坡下念楊妃縱令<lb/>
妍姿豔質化為土此恨長在無銷期生亦惑死亦惑尤<lb/>
物惑人忘不得人非木石皆有情不如不遇傾城色<lb/>
<pb n="KR4h0140_WYG_427-11b"/>
　　　　陵園妾　憐幽閉也<hi>一作託幽閉喻被讒遭黜也</hi>
陵園妾顔色如花命如葉命如葉薄將奈何一奉寢宮<lb/>
年月多年月多時光換春愁秋思知何限青絲髮落叢<lb/>
鬢疎紅玉膚銷繫帬慢<hi>一作縵</hi>憶昔宮中被妬猜因讒得<lb/>
罪配陵來老母啼呼趁車别中官監送鏁門迴山宮一<lb/>
閉無開日未死此身<hi>一作此身未死</hi>不令出松門到曉月裵回<lb/>
柏城盡日風蕭瑟松門柏城幽閉深聞蟬聽燕感光隂<lb/>
眼看菊蘂重陽淚手把棃花寒食心把花掩淚無人見<lb/>
<pb n="KR4h0140_WYG_427-12a"/>
緑蕪牆繞青苔院四季徒支妝粉錢三<hi>一作一</hi>朝不識君<lb/>
王靣遥想六宮奉至尊宣徽雪夜浴堂春雨露之恩不<lb/>
及者猶聞不啻三千人三千人<hi>一無三字</hi>我爾君恩何厚薄<lb/>
願令輪轉直陵園三嵗一來均苦樂<lb/>
　　　　鹽商婦　惡幸人也<lb/>
鹽商婦多金帛不事田農與蠶績南北東西不失家風<lb/>
水為鄉船作宅本是揚州小家女嫁得西江大商客緑<lb/>
鬟富<hi>一作溜</hi>去金釵多皓腕肥來銀釧窄前呼蒼頭後叱<lb/>
<pb n="KR4h0140_WYG_427-12b"/>
婢問爾因何得如此壻作鹽商十五年不屬州縣屬天<lb/>
子每年鹽利入官時少入官家多入私官家利薄私家<lb/>
厚鹽鐵尚書逺不知何況江頭魚米賤紅膾黄橙香稻<lb/>
飯飽食濃妝倚柁樓兩朶紅顋花欲綻鹽商婦有幸嫁<lb/>
鹽商終朝美飯食終歳好衣裳好衣美食來何<hi>一作有來</hi>處<lb/>
亦須慙媿桑𢎞羊桑𢎞羊死己久不獨漢時今亦有<lb/>
　　　　杏為梁　刺居處僭也<lb/>
杏為梁桂為柱何人堂室李開府碧砌紅軒色未乾去<lb/>
<pb n="KR4h0140_WYG_427-13a"/>
年身歿今移主髙其牆大其門誰家第宅盧將軍素泥<lb/>
朱版光未滅今日官収别賜人開府之堂將軍宅造未<lb/>
成時頭已白逆旅重居逆旅中心是主人身是客更有<lb/>
愚夫念身後心雖甚長計非乆窮奢極麗越規模付子<lb/>
傳孫令保守莫教門外過客聞撫掌回頭笑殺君君不<lb/>
見馬家宅尚猶存宅門題作奉誠園君不見魏家宅屬<lb/>
他人詔贖賜還五代孫<hi>元和四年詔特以官錢贖魏徵勝業坊中舊宅以還其後孫用</hi>
<hi>奨忠儉</hi>儉存奢失今在目安用髙牆圍大屋<lb/>
<pb n="KR4h0140_WYG_427-13b"/>
　　　　井底引銀缾　止滛奔也<lb/>
井底引銀缾銀缾欲上絲繩絶石上磨玉簪玉簪欲成<lb/>
中央折缾沉簪折知奈何似妾今朝與君别憶昔在家<lb/>
為女時人言舉動有殊姿婵娟兩鬢秋蟬翼宛轉雙蛾<lb/>
逺山色笑随女伴後園中此時與君未相識妾弄青梅<lb/>
憑<hi>一作倚</hi>短牆君騎白馬傍垂楊牆頭馬上遥相顧一見<lb/>
知君即斷腸知君斷腸共君語君指南山松柏樹感君<lb/>
松柏化為心闇合雙鬟逐君去到君家舍五六年君家<lb/>
<pb n="KR4h0140_WYG_427-14a"/>
大人頻有言聘則為妻奔是妾不堪主祀奉蘋蘩終知<lb/>
君家不可住其奈出門無去處豈無父母在髙堂亦有<lb/>
親情滿故鄉潜來更不通消息今日悲羞歸不得為君<lb/>
一日恩誤妾百年身寄言癡小人家女慎勿將身輕許<lb/>
人<lb/>
　　　　官牛　諷執政也<lb/>
官牛官牛駕官車滻水岸邊般<hi>一作驅</hi>載沙一石沙幾斤<lb/>
重朝載<hi>一作駕</hi>暮載將何用載向五門官道西緑槐隂下<lb/>
<pb n="KR4h0140_WYG_427-14b"/>
鋪<hi>一作填</hi>沙堤昨來新拜右丞相恐怕泥塗<hi>一作深</hi>汚馬蹄<lb/>
右丞相馬蹄蹋沙雖淨潔牛領牽車欲流血右丞相但<lb/>
能濟人治國調隂陽官牛領穿亦無妨<lb/>
　　　　紫毫筆　譏<hi>一作誡</hi>失職也<lb/>
紫毫筆尖<hi>一作纖</hi>如錐兮利如刀江南石上有老兔喫竹<lb/>
飲泉生紫毫宣城之<hi>一作工</hi>人采為筆千萬毛中揀<hi>一作選</hi>
一毫毫雖輕功甚重管勒工名充嵗貢君兮臣兮勿輕<lb/>
用勿輕用將何如願賜東西府御史願頒左右臺起居<lb/>
<pb n="KR4h0140_WYG_427-15a"/>
搦<hi>一作握</hi>管趨入黄金闕抽毫立在白玉除臣有奸邪正<lb/>
衙奏君有動言直筆書起居郎侍御史爾知紫毫不易<lb/>
致每嵗宣城進筆時紫毫之價如金貴慎勿空將彈失<lb/>
儀慎勿空將録制詞<lb/>
　　　　隋堤栁　憫亡國也<lb/>
隋堤栁日乆年深盡衰朽風飄飄兮雨蕭蕭三株兩株<lb/>
汴河口老枝病葉愁殺人曾經大業年中春大業年中<lb/>
煬天子種栁成行夾流水西自黄河東至<hi>一作接</hi>淮緑隂<lb/>
<pb n="KR4h0140_WYG_427-15b"/>
一千三百里大業末年春暮月栁色如煙絮如雪南幸<lb/>
江都恣佚逰應將此栁繫龍舟紫䫇郎將護錦纜青娥<lb/>
御史直迷樓海内財力此時竭舟中歌笑何日休上荒<lb/>
下困勢不乆宗社之危如綴旒<hi>一本此下有煬天子自言歡樂殊未極豈知明</hi>
<hi>年正朔歸武德三句</hi>煬天子自言福祚長無窮豈知皇子封酅公<lb/>
龍舟未過彭城閤義旗已入長安宮蕭墻禍生人事變<lb/>
晏駕不得歸秦中土墳數尺何處𦵏吳公臺下多悲風<lb/>
二百年來汴河路沙草和煙朝復暮後王何以鑒前王<lb/>
<pb n="KR4h0140_WYG_427-16a"/>
請㸔隋堤亡國樹<lb/>
　　　　草茫茫　懲厚𦵏也<lb/>
草茫茫土蒼蒼蒼蒼茫茫在何處驪山脚下秦皇墓墓<lb/>
中下涸三重泉當時自以為深固下流水銀象江海上<lb/>
綴珠光作烏兔别為天地於其間擬將富貴随身去一<lb/>
朝盗掘墳陵破龍椁神堂三月火可憐寳玉歸人間暫<lb/>
借泉中買身禍奢者狼藉儉者安一㓙一吉在眼前憑<lb/>
君回首向南望漢文𦵏在覇陵原<lb/>
<pb n="KR4h0140_WYG_427-16b"/>
　　　　古冢狐　戒艶色也<lb/>
古冢狐妖且老化為婦人顔色好頭變雲鬟面變妝大<lb/>
尾曵作長紅裳徐徐行傍荒村路日欲暮時人靜處或<lb/>
歌或舞或悲啼翠睂不舉花顔<hi>一作鈿</hi>低忽然一笑千萬<lb/>
態見者十人八九迷假色迷人猶若是真色迷人應過<lb/>
此彼真此假俱迷人人心惡假貴重真狐假女妖害猶<lb/>
淺一朝一夕迷人眼女為狐媚害即<hi>一作則一作却</hi>深日長月<lb/>
増<hi>一作日増月長</hi>溺人心何況褒妲之色善蠱惑能䘮人家覆<lb/>
<pb n="KR4h0140_WYG_427-17a"/>
人國君㸔為害淺深間豈將假色同真色<lb/>
　　　　黑潭龍　疾貪吏也<lb/>
黑潭水深黒如墨傳有神龍人不識潭上架屋官立祠<lb/>
龍不能神人神<hi>一作異</hi>之豐凶水旱與疾疫鄉里皆言龍<lb/>
所為家家飬豚漉清酒朝祈暮賽依巫口神之來兮風<lb/>
飄飄紙錢動兮錦傘揺神之去兮風亦靜香火滅兮杯<lb/>
盤冷肉堆潭岸石酒潑廟前草不知神龍享㡬多林鼠<lb/>
山狐長醉飽狐何幸豚何辜年年殺豚將餧狐狐假龍<lb/>
<pb n="KR4h0140_WYG_427-17b"/>
神食豚盡九重泉底龍知無<lb/>
　　　　天可度　惡詐人也<lb/>
天可度地可量唯有人心不可防但見丹誠赤如血誰<lb/>
知偽言巧似簧勸君掩鼻君莫掩使君夫婦為參商勸<lb/>
君掇蠭君莫掇使君父子成豺狼海底魚兮天上鳥髙<lb/>
可射兮深可釣唯有人心相對時咫尺之間不能料君<lb/>
不見李義府之輩笑欣欣笑中有刀潛殺人隂陽神變<lb/>
皆可測不測人間笑是瞋<lb/>
<pb n="KR4h0140_WYG_427-18a"/>
　　　　秦吉了　哀冤民也<lb/>
秦吉了出南中彩毛青黑花頸紅耳聰心慧舌端巧鳥<lb/>
語人言無不通昨日長爪鳶今朝大觜烏鳶捎乳燕一<lb/>
窠<hi>一作巢</hi>覆烏啄母雞雙眼枯雞號墮地燕驚<hi>一作巳</hi>去然<lb/>
後拾卵攫其雛豈無鵰與鶚嗉中肉飽不肯搏亦有鸞<lb/>
鶴羣閒立髙颺如不聞秦吉了人云爾是能言鳥豈<hi>一作</hi>
<hi>爾</hi>不見雞燕之冤苦吾聞鳯皇百鳥主爾竟不為鳯皇<lb/>
之前致一言<hi>一作詞</hi>安用噪噪<hi>一作嗏嗏</hi>閒言語<lb/>
<pb n="KR4h0140_WYG_427-18b"/>
　　　　鵶九劔　思決壅也<lb/>
歐冶子死千年後精靈闇授張鵶九鵶九鑄劒吳山中<lb/>
天與日時神借功金鐵騰精火飜燄踴躍求為鏌鎁劍<lb/>
劍成未試十餘年有客持金買一觀誰知閉<hi>一作開</hi>匣長<lb/>
思用三尺青蛇不肯蟠客有心劍無口客代劍言告<hi>一作</hi>
<hi>報</hi>鵶九君勿矜我玉可切君勿誇我鐘可刜不如持我<lb/>
決浮雲無令漫漫蔽白日為君使無私之光及萬物蟄<lb/>
蟲昭蘇萌草<hi>一作芽</hi>出<lb/>
<pb n="KR4h0140_WYG_427-19a"/>
　　　　　采詩官　監前王亂亡之由也<lb/>
　采詩官采詩聽歌導人言言者無罪聞者誡下流上通<lb/>
　上下泰周滅秦興至隋氏十代采詩官不置郊廟登歌<lb/>
　贊君美樂府豔詞<hi>一作調</hi>恱君意若求興<hi>一作諷</hi>諭規刺言<lb/>
　萬句千章無一字不是章句無規刺漸及朝廷絶諷議<lb/>
　諍臣杜口為冗員諫鼓髙懸作虛器一人負扆常端黙<lb/>
　百辟入門兩<hi>一作皆</hi>自媚夕郎所賀皆德音春官每奏唯<lb/>
　祥瑞君之堂兮千里逺君之門兮九重閟君耳唯聞堂<lb/>
<pb n="KR4h0140_WYG_427-19b"/>
　上言君眼不見門前事貪吏害民無所忌奸臣蔽君無<lb/>
　所畏君不見厲王胡亥<hi>一作煬帝</hi>之末年羣臣有利君無利<lb/>
　君兮君兮願聽此欲開壅蔽逹<hi>一作逺</hi>人情先向歌詩求<lb/>
　諷刺<lb/>
　<lb/>
　<lb/>
　<lb/>
御定全唐詩巻四百二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_717-1a"/>
　欽定四庫全書<lb/>
御定全唐詩巻七百十七<lb/>
　　曹松<lb/>
　　　　九江送方干歸鏡湖<lb/>
　　一檣懸五兩此日動歸風客路抛湓口家林入鏡中譚<lb/>
　餘雲出嶠詠苦月欹空更若看鳷鵲<hi>一作遊支島</hi>何人夜坐<lb/>
　同<lb/>
　　　　廬山訪賈匡<lb/>
<pb n="KR4h0140_WYG_717-1b"/>
　西城疾病日此地少㝷君古跡春猶在遥泉夜盡聞片<lb/>
　時三處雨九疊幾重雲到者皆忘寐精神與俗分<lb/>
　　　　顧少府池上<hi>一作顧少府池亭葦</hi>
　池上分行種公庭覺少塵根離潮水岸韻爽判曹人正<lb/>
　午廻魚影方昬息鷺身無時不動詠滄島思方頻<lb/>
　　　　喜友人歸上元别業<lb/>
　一檣千里外隱者興宜孤落日長邉海秋風滿故都掩<lb/>
　闗苔色老盤逕葉聲枯匡岳来時過遲廻絶頂無<lb/>
<pb n="KR4h0140_WYG_717-2a"/>
　　　曲江暮春雪霽<lb/>
霽動江池色春殘一去游菰風生馬足槐雪滴人頭北<lb/>
闕塵未起南山青欲流如何多别地却得醉汀洲<lb/>
　　　立春日<lb/>
春飲<hi>一作日</hi>一杯酒便吟春日詩木梢寒未覺地脉暖先<lb/>
知鳥囀星沈後山分雪薄時賞心無處説悵望曲江池<lb/>
<hi>一作寜無剪花手贈與最芳枝</hi>
　　　宿溪僧院<lb/>
<pb n="KR4h0140_WYG_717-2b"/>
年少雲溪裏禪心夜更閑煎茶留静者靠月坐蒼山露<lb/>
白鐘㝷定螢多户未闗嵩陽大<hi>一作有</hi>石室何日譯經還<lb/>
　　　石頭懷古<lb/>
日月出又沒臺城空白雲雖寛百姓土漸缺六朝墳禾<lb/>
黍是亡國山河歸聖君松聲驟雨足幾寺晚鐘聞<lb/>
　　　浙右贈陸處士<lb/>
靜節灌園餘得非成隱居長當庚子日獨拜五經書白<lb/>
浪吹亡國秋霜洗太虚門前是京口身外不營儲<lb/>
<pb n="KR4h0140_WYG_717-3a"/>
　　　哭胡處士<lb/>
丘中久不起將謂詔書来及見凌雲說方知掩夜臺白<lb/>
衣歸北路元造亦遺才世上亡君後詩聲更大哉<lb/>
　　　贈餘干袁明府<lb/>
一雨西城色<hi>一作城邑</hi>陶家心自清山銜中郭分雲巻下湖<lb/>
程公署聞流水人煙入廢城難忘楚盡處新有越吟生<lb/>
　　　贈雷鄉張明府<lb/>
任官征戰後度日寄閑身封巻還髙客飛書問野人廢<lb/>
<pb n="KR4h0140_WYG_717-3b"/>
田教種糓生路遣㝷薪若起柴桑興無先漉酒中<lb/>
　　　岳陽晚泊<lb/>
輕帆下濶流便泊此沙洲湖影撼山朶日陽燒野愁白<lb/>
波爭起倒青嶼或沈浮是際船中望東南仭仭<hi>一作萬里</hi>秋<lb/>
　　　覽春牓喜孫鄠成名<lb/>
門外報春牓喜<hi>一作羡</hi>君天子知舊愁渾似雪見日總消<lb/>
時塔下牡丹氣江頭楊栁絲風光若有分無處不相宜<lb/>
　　　巳亥嵗二首<hi>僖宗廣明元年</hi>
<pb n="KR4h0140_WYG_717-4a"/>
澤國江山入戰圖生民何計樂樵蘓<hi>一作漁</hi>憑君莫話封<lb/>
侯事一將功成萬骨枯<lb/>
傳聞<hi>一作波間</hi>一戰百神愁両岸彊兵過未休誰道滄江總<lb/>
無事近来長共血爭流<lb/>
　　　亂夜入洪州西山<lb/>
寂寂隂溪水漱苔塵中將得苦吟来東峰道士如相問<lb/>
縣令<hi>一作尉</hi>而今不姓梅<lb/>
　　　送僧入廬山<lb/>
<pb n="KR4h0140_WYG_717-4b"/>
若到江州二林寺遍遊應未出雲霞廬山瀑布三千仭<lb/>
畵破青霄始落斜<lb/>
　　　送僧入蜀過夏<lb/>
師言結夏入巴峰雲水廽頭㡬萬<hi>一作凡㡬</hi>重五月峨眉須<lb/>
近火木皮領重<hi>一作領裏</hi>只如冬<lb/>
　　　江西逢僧省文<lb/>
閩地髙僧楚地逄僧遊蠻錫挂埀松白雲逆性都無定<lb/>
纔出雙峰愛五峯<lb/>
<pb n="KR4h0140_WYG_717-5a"/>
髙僧不負雪峯期却伴青霞入翠㣲百<hi>一作七</hi>葉巖前霜<lb/>
欲䧏九枝松上鶴初歸風生碧澗魚龍躍威<hi>一作錫</hi>振金<lb/>
樓鷰雀飛想得白蓮花上月滿山猶帶舊光輝<lb/>
　　　水精念珠<lb/>
等量紅縷貫晶熒盡道勻圓别未勝鑿斷玉潭盈尺水<lb/>
琢成金地兩條冰輪時秪恐星侵佛掛處常疑露滴僧<lb/>
幾度夜深㝷不著瑠璃為殿月為燈<lb/>
　　　南海旅次<lb/>
<pb n="KR4h0140_WYG_717-5b"/>
憶歸休上越王臺歸思臨髙不易裁為客正當<hi>一作逢</hi>無<lb/>
鴈處故園誰道有書来城頭早角吹霜盡郭裏殘潮蕩<lb/>
<hi>一作帯</hi>月囘心似百花開未得年年爭發<hi>一作向</hi>被春催<lb/>
　　　春草<lb/>
不獨滿池塘夢中佳句香春風有餘力引上古城牆<lb/>
　　　金谷園<lb/>
當年歌舞時不説草離離今日歌舞盡滿園秋露垂<lb/>
　　　夏日東齋<lb/>
<pb n="KR4h0140_WYG_717-6a"/>
三庚到秋伏偶来松檻立熱少清風多開門放山入<lb/>
　　　南朝<lb/>
三籬<hi>一作離離</hi>蓋馳道風烈一無取時見牧牛童嗔牛喫禾<lb/>
黍<lb/>
　　　言懷<lb/>
出山不得意謁帝值戈鋋豈料為文日翻成用武年<lb/>
　　　寒食日題杜鵑花<lb/>
一朶又一朶併開寒食時誰家不禁火總在此花枝<lb/>
<pb n="KR4h0140_WYG_717-6b"/>
　　　鍾陵寒食日郊外閑游<lb/>
可憐時節足風情杏子粥香如冷餳無奈春風輸舊火<lb/>
遍教人喚作山櫻<lb/>
　　　中秋對月<lb/>
無雲世界秋三五共看蟾盤上海涯直到天頭天盡處<lb/>
不曽私照一人家<lb/>
　　　陪湖南李中丞宴隱溪<hi>璋</hi>
竹林啼鳥不知休<hi>一作秋</hi>羅列飛橋水亂流觸<hi>一作飄</hi>㪚栁<lb/>
<pb n="KR4h0140_WYG_717-7a"/>
絲囘玉勒約開蓮葉上蘭舟酒邉舊侣真何遜雲<hi>一作歌</hi>
裏新聲是莫愁若值主人嫌晝短應陪秉燭夜深遊<lb/>
　　　别湖上主人<lb/>
門繫釣舟雲滿岸借君幽致坐移旬湖村夜呌白蕪鴈<lb/>
菱市曉喧深浦人逺水日邉重作雪寒林燒後别生春<lb/>
不辭更住醒還醉太一東峯歸夢頻<lb/>
　　　贈廣宣大師<lb/>
憶昔同游紫閣雲别来三十二囘春白頭相見雙林下<lb/>
<pb n="KR4h0140_WYG_717-7b"/>
猶是清朝未退人<lb/>
　　　鍾陵寒食日與同年裴顔李先輩鄭校書郊外<lb/>
　　　閑游<lb/>
寒節鍾陵香騎隨同年相命楚江湄雲間影過鞦韆女<lb/>
地上聲喧蹴踘兒何處寄煙歸草色誰家送火在花枝<lb/>
銀瓶冷酒皆傾盡半卧垂楊自不知<lb/>
　　　江外除夜<lb/>
千門庭燎照樓臺總為年光急急催半夜臘因風巻去<lb/>
<pb n="KR4h0140_WYG_717-8a"/>
五更春被角吹来寜無好鳥思花發應有游魚待凍開<lb/>
不是多岐漸平稳誰能呼酒祝昭囘<lb/>
　　　七夕<lb/>
牛女相期七夕秋相逢俱喜鵲横流彤<hi>一作寒</hi>雲縹緲迴<lb/>
金輅明月嬋娟掛玉鉤燕<hi>一作翠</hi>羽幾曽添别恨花容終<lb/>
不更含羞更殘便是分襟處曉箭東来<hi>一作南</hi>射翠樓<lb/>
　　　羅浮山下書逸人壁<lb/>
海上亭臺山下煙買時幽䆳不爭錢莫言白日催華髪<lb/>
<pb n="KR4h0140_WYG_717-8b"/>
自有丹砂駐少年漁釣未歸深竹裏琴壺猶戀落花邉<lb/>
可中更踐無人境知是羅浮第幾天<lb/>
　　　天台瀑布<lb/>
萬仞得名云瀑布逺看如織掛天台休疑寳尺難量度<lb/>
直恐金刀易剪裁噴向林梢成夏雪傾来石上作春雷<lb/>
欲知便是銀河水墮落人間合却廻<lb/>
　　　桂江<lb/>
未識佳人㝷桂水水雲先觧傍壺觴笋林次第添斑竹<lb/>
<pb n="KR4h0140_WYG_717-9a"/>
雛鳥參差䕶錦囊<hi>南中有錦囊鳥</hi>乳洞此時連越井石樓何日<lb/>
到僊鄉如飛似墮皆青壁畫手不强元化强<lb/>
　　　南海<lb/>
傾騰界漢沃諸蠻立望何如<hi>一作如何</hi>畫此看無地不同方<lb/>
覺逺共天無别始知寛文魮隔霧朝含碧老蚌凌波夜<lb/>
吐丹萬狀千形皆得意長鯨獨自轉身難<lb/>
　　　洞庭湖<lb/>
東西南北各連空波上惟留小朶峯長與岳陽翻鼓角<lb/>
<pb n="KR4h0140_WYG_717-9b"/>
不離雲夢轉魚龍吸廻日月過千頃鋪盡星河剰一重<lb/>
直到刼餘還作陸是時應有羽人逢<lb/>
　　　霍山<hi>在龍川縣</hi>
七千七百七十丈丈丈藤蘿勢入天未必展来空似翅<lb/>
不妨開去也成蓮<hi>一作西土文殊曽印迹大中皇帝舊參禪</hi>月將河漢分巖<lb/>
轉僧與龍蛇共窟眠直是畫工須閣筆况無名畫可流<lb/>
傳<lb/>
　　　巫峡<lb/>
<pb n="KR4h0140_WYG_717-10a"/>
巫山蒼翠峡<hi>一作夹</hi>通津下有<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>宫楚女真不逐彩雲歸<lb/>
碧落却為暮雨撲行人年年舊事音容在日日誰家夢<lb/>
想頻應是荆山留不住至今猶得覩芳塵<lb/>
　　　送陳樵校書歸泉州<lb/>
巨塔列名題詩心亦罕齊除官京下闕乞假海門西别<lb/>
席侵殘漏歸程避戰鼙闗遥秦鴈斷家近瘴雲低候馬<lb/>
春風舘迎<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>曉月溪帝京須早入莫被刺桐迷<lb/>
　　　贈鏡湖處士方干二首<lb/>
<pb n="KR4h0140_WYG_717-10b"/>
包含教化剩搜羅句出東甌奈峭何世路不妨平處少<lb/>
才人唯是屈聲多雲来島上便幽石月到湖心忌白波<lb/>
後輩難為措機杼先生織字得龍梭<lb/>
秪擬應星眠越絶唯將麗什當髙勲磨礱清濁人難㑹<lb/>
織絡虚無帝亦聞鳥道未知山足雨漁家巳沒鏡中雲<lb/>
他時莫為三徴起門外沙鷗解笑君<lb/>
　　　拜訪陸處士<lb/>
萬巻書邉人半白冄来惟恐降𤣥纁性靈比鶴爭多少<lb/>
<pb n="KR4h0140_WYG_717-11a"/>
氣力登山較幾分吟鬢漸無前度漆寢衣猶有昨宵雲<lb/>
將知谷口耕煙者低視齊梁楚趙君<lb/>
　　　嶺南道中<lb/>
百花成實未成歸未必歸心與志違但有壺觴資逸詠<lb/>
盡交風景入清機半川隂霧藏髙木一道晴蜺雜落暉<lb/>
遊子馬前芳草合鷓鴣啼歇又南飛<lb/>
　　　春日自吳門之陽羡道中書事<lb/>
勝異恣遊應未遍路岐猶去幾時還浪花湖濶虹蜺斷<lb/>
<pb n="KR4h0140_WYG_717-11b"/>
栁線村深鳥雀閑千室綺羅浮畫檝兩川絲竹㑹茶山<lb/>
眼前便是神<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>事何必須言洞府間<lb/>
　　　將入闗行次湘隂<lb/>
背顧秦城在何處圖書作伴過湘東神鵶亂噪黃陵近<lb/>
候鴈斜沈夢澤空打槳天連晴水白燒田雲隔夜山紅<lb/>
也知漸老巖棲穩爭奈文闈有至公<lb/>
　　　題昭州山寺常寂上人水閣<lb/>
常寂常居常寂裏年年月月是空空堦前未放巖根斷<lb/>
<pb n="KR4h0140_WYG_717-12a"/>
屋下常教海眼通本為入来㝷佛窟不期行處踏龍宫<lb/>
他時憶著堪圖畫一朶雲山二水中<lb/>
　　　廣州貽匡緒法師<lb/>
口宣㣲密不思議不是除貪即戒癡祗待外方緣了日<lb/>
爭看内殿詔来時週廻海樹侵階疾迢逓江潮應井遲<lb/>
必竟懶過髙坐寺未能全讓法雲師<lb/>
　　　贈道人<lb/>
住山因以福為庭便向山中隱姓名閬苑駕將鵰羽去<lb/>
<pb n="KR4h0140_WYG_717-12b"/>
洞天贏得綠毛生日邉腸胃餐霞火月裏肌膚飲露英<lb/>
顧我從来斷浮濁擬驅雞犬上三清<lb/>
　　　送乞雨禪師臨遇南遊<lb/>
活得枮樵耕者知廵方又欲向天涯珠穿閩國菩提子<lb/>
杖把靈峰楖栗枝春蘚任封降虎石夜雷從旁養龍池<lb/>
生緣在地南浮去自此孤雲不可期<lb/>
　　　南海陪鄭司空遊荔園<lb/>
荔枝時節出旌斿南國名園盡興遊亂結羅紋照襟袖<lb/>
<pb n="KR4h0140_WYG_717-13a"/>
别含瓊露爽咽喉葉中新火欺寒食樹上丹砂勝錦州<lb/>
他日為霖不將去也須圖畫取風流<lb/>
　　　李郎中林亭<lb/>
秪向砌邉流野水樽前上下看魚兒筍蹊巳長過人竹<lb/>
藤徑從添拂靣絲若許白猿垂近户即無紅果壓低枝<lb/>
大才必擬逍遥去更遣何人佐盛時<lb/>
　　　夜飲<lb/>
良宵公子宴蘭堂濃麝薫人獸吐香雲帶金龍銜畫燭<lb/>
<pb n="KR4h0140_WYG_717-13b"/>
星羅銀鳳瀉瓊漿滿屏珠樹開春景一曲歌聲繞翠梁<lb/>
席上未知簾幕曉青娥低語指東方<lb/>
　　　駙馬宅宴罷<lb/>
粉牆殘月照宫祠宴闋銀瓶一半欹學語鸎兒飛未稳<lb/>
放身斜墜綠楊枝<lb/>
　　　弔建州李員外<lb/>
銘旌歸故里猿鳥亦悽然已𦵏桐江月空廻建水<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>客<lb/>
傳為郡日僧説讀書年恐有吟魂在深山古木邉<lb/>
<pb n="KR4h0140_WYG_717-14a"/>
　　　弔李翰林<lb/>
李白雖然成異物逸名猶與萬方傳昔朝曽侍元宗側<lb/>
大夜應歸賀監邉山木易髙迷故壠國風長在見遺編<lb/>
投金渚畔春楊栁自此何人繫酒<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
　　　山中<lb/>
要路豪家非往還巖門先有不曽關衆心惟恐地無剰<lb/>
吾意亦憂天惜閑白練曳泉窗下石綘羅垂果枕前山<lb/>
樵夫豈解營生業貴欲自安麋鹿間<lb/>
<pb n="KR4h0140_WYG_717-14b"/>
　　　山寺引泉<lb/>
劈碎琅玕意有餘細泉髙引入香厨山僧未肻言根本<lb/>
莫是銀<hi>一作秋</hi>河漏泄無<lb/>
　　　友人池上詠蘆<hi>第五句缺一字</hi>
秋聲誰種得蕭瑟在池欄葉澀栖蟬穩叢疎宿鷺難歛<lb/>
烟宜下　颯吹省先寒此物生蒼島令人憶釣竿<lb/>
　　　商山<lb/>
垂白商於原下住兒孫共死一身忙木弓未得長離手<lb/>
<pb n="KR4h0140_WYG_717-15a"/>
猶與官家射麝香<lb/>
　　　荆南道中<lb/>
十月荒郊雪氣催依稀愁色認陽臺遊秦分繫三條燭<lb/>
出楚心殊一寸灰髙栁莫遮寒月落空桑不放夜風廻<lb/>
如何住在猿聲裏却被蟬吟引下来<lb/>
　　　武徳殿朝退望九衢春色<lb/>
玉殿朝初退天街一看春南山初過雨北闕淨無塵夾<lb/>
道夭桃滿連溝御栁新蘇舒同舜澤煦嫗並堯仁佳氣<lb/>
<pb n="KR4h0140_WYG_717-15b"/>
浮軒蓋和風襲縉紳自茲憐萬物同入發生辰<lb/>
　　　弔北邙<lb/>
山下望山上夕陽看<hi>一作明</hi>乂曛無人醫白髪少地著新<lb/>
墳嵗代殊相逺賢愚旋不分東歸聊一弔亂木倚寒雲<lb/>
　　　及第勅下宴中獻坐主杜侍郎<lb/>
得召丘牆涙却頻若無公道也無因門前送勅朱衣吏<lb/>
席上銜杯碧落人半夜笙歌教泥<hi>一作洗</hi>月平明桃杏放<lb/>
燒春南山雖有歸蹊路爭那酬恩未殺身<lb/>
<pb n="KR4h0140_WYG_717-16a"/>
　　　梢雲<lb/>
殊質資靈貺陵空發瑞雲梢梢含樹影<hi>一作彩</hi>郁郁動霞<lb/>
文不比因風起全非觸石分葉光閒泛灔枝彩静氛氲<lb/>
隱見心無宰裵囘慶自君翻飛如可託長願在横汾<lb/>
　　　白角簟<lb/>
角簟工夫巳到頭夏来全占滿床秋若言保惜歸華屋<lb/>
秪合封題寄列侯學巻曉冰長怕綻解鋪寒水不教流<lb/>
蒲桃錦是瀟湘底曽得王孫價倍酬<lb/>
<pb n="KR4h0140_WYG_717-16b"/>
　　　碧角簟<lb/>
細皮重疊織霜紋滑膩鋪床勝錦茵八尺碧天無㸃翳<lb/>
一方青玉絶纎塵蝇行只恐煙黏足客卧渾疑水浸身<lb/>
五月不教炎氣入滿堂秋色冷龍鱗<lb/>
　　　滕王閣春日晚望<lb/>
凌春帝子閣偶眺日移西浪勢平花塢帆隂上栁堤<lb/>
　　　句<lb/>
追遊若遇三清樂行從應防一日春<hi>李肇國史補云曲江大㑹先牒教坊</hi>
<pb n="KR4h0140_WYG_717-17a"/>
　<hi>請奏上御紫雲樓觀焉時或擬作樂則為之移日故曹松詩云云</hi>　石脉水流泉滴沙<lb/>
　鬼燈然㸃松柏花<hi>吟窗雜錄</hi>　鹿眠荒圃寒蕪白鴉噪殘陽<lb/>
　敗葉飛<hi>錦繡萬花谷</hi>　華嶽影寒清露掌海門風急白潮頭<lb/>
　<hi>升菴外集</hi>
　<lb/>
　<lb/>
　<lb/>
　<lb/>
<pb n="KR4h0140_WYG_717-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百十七<lb/>
</p>
<p>
</p>
  </div>
</body>
</text>
</TEI>
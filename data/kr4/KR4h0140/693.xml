<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_693-1a"/>
　欽定四庫全書<lb/>
御定全唐詩巻六百九十三<lb/>
　　杜荀鶴<lb/>
　　　　感寓<lb/>
　大海波濤淺小人方寸深海枯終見底人死不知心<lb/>
　　　　春閨怨<lb/>
　朝喜花豔春暮悲花委塵不悲花落早悲妾似花身<lb/>
　　　　馬上行<lb/>
<pb n="KR4h0140_WYG_693-1b"/>
　五里復五里去時無住時日將家漸逺猶恨馬行遲<lb/>
　　　　釣叟<lb/>
　茅屋深灣裏釣船横竹門經營衣食外猶得弄兒孫<lb/>
　　　　再經胡城縣<lb/>
　去嵗曾經此縣城縣民無口不寃聲今來縣宰加朱紱<lb/>
　便是生靈血染成<lb/>
　　　　讀諸家詩<lb/>
　辭賦文章能者稀難中難者莫過詩直應吟骨無生死<lb/>
<pb n="KR4h0140_WYG_693-2a"/>
秪我前身是阿誰<lb/>
　　　春來燕<lb/>
我屋汝嫌低不住雕梁畫閣也知寛大須穏擇安巢處<lb/>
莫道巢成却不安<lb/>
　　　清溪來明府出二子請詩因遺一絶<lb/>
珠明玉潤盡驚人不稱寒門不稱貧若向吾唐作雙瑞<lb/>
便同祥鳳與祥麟<lb/>
　　　哭陳陶<lb/>
<pb n="KR4h0140_WYG_693-2b"/>
耒陽山下傷工部採石江邊弔翰林兩地荒墳各三尺<lb/>
却成開解哭君心<lb/>
　　　哭貝韜<lb/>
交朋來哭我來歌喜傍山家𦵏茘蘿四海十年人殺盡<lb/>
似君埋少不埋多<lb/>
　　　蠶婦<lb/>
粉色全無飢色加豈知人世有榮華年年道我蠶辛苦<lb/>
底事渾身著苧麻<lb/>
<pb n="KR4h0140_WYG_693-3a"/>
　　　山寺<hi>一作中</hi>老僧<lb/>
草靸無塵心地閒静隨猨鳥過寒暄眼昏齒落看經遍<lb/>
却向僧中總不言<lb/>
　　　閩中秋思<lb/>
雨匀紫菊叢叢色風弄紅蕉葉葉聲北畔是山南畔海<lb/>
秪堪圖畫不堪行<lb/>
　　　八駿圖<lb/>
丹雘傳真未得真那知筋骨與精神秪今恃駿憑毛色<lb/>
<pb n="KR4h0140_WYG_693-3b"/>
緑耳驊騮賺殺人<lb/>
　　　贈僧<lb/>
利門名路兩何憑百嵗風前短焰燈秪恐為僧僧<hi>一作心</hi>
不了為僧得<hi>一作心</hi>了總<hi>一作盡</hi>輸僧<lb/>
　　　秋夕<lb/>
世間多少能詩客誰是無愁得睡人自我夜來霜月下<lb/>
到頭吟魄始終身<lb/>
　　　溪興<lb/>
<pb n="KR4h0140_WYG_693-4a"/>
山雨溪風巻釣絲瓦甌蓬底獨斟時醒來睡著無人喚<lb/>
流下前溪<hi>一作灘</hi>也不知<lb/>
　　　過巢湖<lb/>
世人貪利復貪榮來向湖邊始至誠男子登舟與登陸<lb/>
把心何不一般行<lb/>
　　　傷硤石縣病叟<lb/>
無子無孫一病翁將何筋力事耕農官家不管蓬蒿地<lb/>
須勒<hi>一作索</hi>王租出此中<lb/>
<pb n="KR4h0140_WYG_693-4b"/>
　　　贈老僧<lb/>
童子為僧今白首暗鋤心地種閒情時將舊衲添新線<lb/>
披坐披行過一生<lb/>
　　　釣叟<lb/>
田不曾耕地不鋤誰人閒散得如渠渠將底物為香餌<lb/>
一度擡竿一箇魚<lb/>
　　　溪岸秋思<lb/>
桑柘窮頭三四家挂罾垂釣是生涯秋風忽起溪灘<hi>一作</hi>
<pb n="KR4h0140_WYG_693-5a"/>
<hi>浪</hi>白零落岸邊蘆荻花<lb/>
　　　春日旅寓<lb/>
滿城羅綺拖春色幾處笙歌揭畫樓江上有家歸未得<lb/>
眼前花是眼前愁<lb/>
　　　田翁<lb/>
白髮星星筋力衰種田猶自伴孫兒官苗若不平平納<lb/>
任是豐年也受飢<lb/>
　　　秋江雨夜逢詩友<lb/>
<pb n="KR4h0140_WYG_693-5b"/>
故友别來三四載新詩吟得百餘篇夜來江上秋無月<lb/>
恨不相逢在雪天<lb/>
　　　感春<lb/>
無況青雲<hi>一作春</hi>有恨身眼前花似夢中春浮生七十今<lb/>
三十巳是人間半世人<lb/>
　　　題花木障<lb/>
不假東風次第吹筆匀春色一枝枝由來畫看勝栽看<lb/>
免見朝開暮落時<lb/>
<pb n="KR4h0140_WYG_693-6a"/>
　　　顧雲侍御出二子請詩因遺一絶<lb/>
二雛毛骨秀仍竒小小能吟大大詩想得月中仙桂樹<lb/>
各從生日長新枝<lb/>
　　　秋夕病中<lb/>
壊屋不眠風雨夜故園無信水雲秋病中枕上誰相問<lb/>
一一蟬聲槐樹頭<lb/>
　　　宿欒城驛却寄常山張書記<lb/>
一更更盡到三更吟破離心句不成數樹秋風滿庭月<lb/>
<pb n="KR4h0140_WYG_693-6b"/>
憶君時復下階行<lb/>
　　　湘江秋夕<lb/>
三湘月色三湘水浸骨寒光似練鋪一夜塞鴻來不住<lb/>
故鄉書信半年無<lb/>
　　　旅懐<lb/>
蒹葭月冷時聞鴈楊栁風和日聴鶯水涉山行二年客<lb/>
就中偏怕雨船聲<lb/>
　　　贈崔道士<lb/>
<pb n="KR4h0140_WYG_693-7a"/>
四海兵戈無静處人家廢業望烽烟九華道士渾如夢<lb/>
猶向尊前笑揭天<lb/>
　　　贈道林寺<lb/>
身未立間終日苦身當立後幾年榮萬般不及僧無事<lb/>
共水將山過一生<lb/>
　　　贈質上人<lb/>
枿坐雲遊出世塵兼無缾鉢可隨身逢人不説人間事<lb/>
便是人間無事人<lb/>
<pb n="KR4h0140_WYG_693-7b"/>
　　　涇溪<lb/>
涇溪石險人兢慎終嵗不聞傾覆人却是平流無石處<lb/>
時時聞説有沈淪<lb/>
　　　夏日題悟空上人院<lb/>
三伏閉門披一衲兼無松竹䕃房廊安禪不必須山水<lb/>
滅得心中火自涼<lb/>
　　　經嚴陵釣臺<lb/>
蒼翠雲峰開俗眼泓澄烟水浸塵心惟將道業為芳餌<lb/>
<pb n="KR4h0140_WYG_693-8a"/>
釣得髙名直至今<lb/>
　　　闗試後筵上别同人<lb/>
日午離筵到夕陽明朝秦地與吳鄉同年多是長安客<lb/>
不信行人欲斷腸<lb/>
　　　鸕鷀<lb/>
一般毛羽<hi>一作色</hi>結羣飛雨岸烟汀好景時深水<hi>一作水底</hi>有<lb/>
魚銜得出看來却是鸕鷀飢<lb/>
　　　宿村舍<lb/>
<pb n="KR4h0140_WYG_693-8b"/>
野人於我有何情半掩柴門向月明深夜欲眠眠未著<lb/>
一叢寒木一猿聲<lb/>
　　　題新鴈<hi>一作羅鄴詩</hi>
暮天新鴈起汀洲紅蓼花疎<hi>一作開</hi>水國秋想得故園今<lb/>
夜月幾人相憶在江樓<lb/>
　　　離家<lb/>
丈夫三十身<hi>一作今</hi>如此疲馬離鄉懶著鞭槐栁路長愁<lb/>
殺我一枝蟬到一枝蟬<lb/>
<pb n="KR4h0140_WYG_693-9a"/>
　　　旅舍<hi>一作館</hi>遇雨<lb/>
月華星彩坐來收嶽色江聲暗結愁半夜燈前十年事<lb/>
一時和<hi>一作隨</hi>雨到心頭<lb/>
　　　送人歸淝上<lb/>
巢湖春漲喻溪深纔過東闗見故林莫道南來總無利<lb/>
水亭山寺二年吟<lb/>
　　　自遣<lb/>
糲食粗衣隨分過堆金積帛欲如何百年身後一丘<hi>一作</hi>
<pb n="KR4h0140_WYG_693-9b"/>
<hi>抔</hi>土貧富髙低争幾多<lb/>
　　　聞子規<lb/>
楚天空濶月成<hi>一作沈</hi>輪蜀魄聲聲似告人啼得血流無<lb/>
用處不如緘口過殘春<lb/>
　　　秋夜苦吟<lb/>
吟盡三更未著題竹風松雨共淒淒此時若有人來聴<lb/>
始覺巴猿不解啼<lb/>
　　　秋夜聞砧<lb/>
<pb n="KR4h0140_WYG_693-10a"/>
荒涼客舍眠秋色砧杵家家弄月明不及巴山聴猿夜<lb/>
三聲中有不愁聲<lb/>
　　　將過湖南經馬當山廟因書三絶<lb/>
人説馬當波浪險我經波浪似通衢大凡君子行藏是<lb/>
自有龍神衛過湖<lb/>
貪殘官吏䖍誠謁毒害商人瀝膽過秪怕馬當山下水<lb/>
不知平地有風波<lb/>
九江連海一般深未必船經廟下沈頭上蒼蒼沒瞞處<lb/>
<pb n="KR4h0140_WYG_693-10b"/>
不如平取一生心<lb/>
　　　梁王坐上賦無雲雨<hi>荀鶴初謁朱全忠雨作而天無行雲全忠曰此謂天</hi>
　　　<hi>泣知何祥請作無雲雨詩荀鶴乃賦云云全忠悦</hi>
同是乾坤事不同雨絲飛灑日輪中若教隂朗長<hi>一作翳都</hi>
相似争表梁王造化功<lb/>
　　　小松<lb/>
自小刺頭深草裏而今漸覺出蓬蒿時人不識凌雲木<lb/>
直待凌雲始道髙<lb/>
<pb n="KR4h0140_WYG_693-11a"/>
　　　　醉書僧壁<lb/>
　九華山色真堪愛留得髙僧爾許年聴我吟詩供我酒<lb/>
　不曾穿得判齋錢<lb/>
　　　　寄李隠居<lb/>
　自小棲𤣥到老閒如雲如鶴住應難溪山不必將錢買<lb/>
　贏得來來去去看<lb/>
　　　　句<lb/>
　舊衣灰絮絮新酒竹篘篘<hi>唐詩紀事</hi>　只知斷送豪家酒不<lb/>
<pb n="KR4h0140_WYG_693-11b"/>
　解安排旅客情<hi>聞笛吟忩雜錄</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百九十三<lb/>
</p>
<p>
</p>
  </div>
</body>
</text>
</TEI>
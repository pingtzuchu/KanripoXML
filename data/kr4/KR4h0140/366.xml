<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_366-1a"/>
　欽定四庫全書<lb/>
御定全唐詩巻三百六十六<lb/>
　　張𢎞靖<lb/>
　張𢎞靖字元理蒲州人嘉貞之孫延賞之子以䕃為河<lb/>
　南參軍擢監察御史累遷户部侍郎河中節度使元和<lb/>
　中拜刑部尚書同中書門下平章事封髙平縣侯出為<lb/>
　太原節度使終太子少師詩一首<lb/>
　　　　山亭懐古<lb/>
<pb n="KR4h0140_WYG_366-1b"/>
　叢石依古城懸泉灑清池髙低袤丈内衡霍相蔽虧歸<lb/>
　田竟何因為郡豈所宜誰能辨人野寄適聊在斯<lb/>
　　韓察<lb/>
　韓察官歴太原節度判官侍御史明州刺史詩一首<lb/>
　　　　和張相公太原山亭懐古詩<lb/>
　公府政多暇思與仁智全為山想嵓穴引水聽潺湲軒<lb/>
　冕迹自逸塵俗無由牽蒼生方矚望詎得賦歸田<lb/>
　　崔恭<lb/>
<pb n="KR4h0140_WYG_366-2a"/>
崔恭官歴太原節度副使檢校右散騎常侍汾州刺史<lb/>
詩一首<lb/>
　　　和張相公太原山亭懐古詩<lb/>
髙情樂閒放寄跡山水中朝霞鋪座右虛白貯清風潛<lb/>
竇激飛泉石路躋且崇歩武有勝槩不與俗情同<lb/>
　陸瀍<lb/>
陸瀍登貞元元年進士第官給事中詩一首<lb/>
　　　和張相公太原山亭懐古詩<lb/>
<pb n="KR4h0140_WYG_366-2b"/>
激水㵼飛瀑寄懐良在兹如何謝安石要結東山期入<lb/>
座蘭蕙馥當軒松桂滋於焉悟幽道境寂心自怡<lb/>
　胡證<lb/>
胡證字啟中河東人舉進士第累官金吾大將軍嶺南<lb/>
節度使詩一首<lb/>
　　　和張相公太原山亭懐古詩<lb/>
飛泉天台狀峭石蓬萊姿潺湲與青翠咫尺當幽竒居<lb/>
然盡精道得以書妍詞豈無他山勝懿此清軒墀<lb/>
<pb n="KR4h0140_WYG_366-3a"/>
　　　句<lb/>
詩書入京國旌斾過鄉關<hi>因話録云證拜振武節度使道河中時趙宗儒為帥證備</hi>
<hi>桑梓禮入謁持刺稱百姓獻趙公詩云云州里榮之</hi>
　張賈<lb/>
張賈𢎞靖之從姪官至兵部尚書詩二首<lb/>
　　　和太原山亭懐古詩<lb/>
中庭起崖谷潄玉下漣漪丹丘誰云逺寓象得心期豈<lb/>
不貴鍾鼎至懷在希夷唯當蓬萊閣靈鳳復來儀<lb/>
<pb n="KR4h0140_WYG_366-3b"/>
　　　和裵司空答張秘書贈馬詩<lb/>
閣下從容舊客卿寄來駿馬賞髙情<hi>司空詩云古寺閒行獨與君</hi>任<lb/>
追煙景騎仍醉知有文章倚便成歩歩自憐春日影蕭<lb/>
蕭猶起朔風聲湏知上宰吹嘘意送入天門上路行<lb/>
　　　句<lb/>
夫子生知者相期妙理中<hi>送劉禹錫發華州</hi>
　張丈規<lb/>
張文規𢎞靖之子嘗為吳興守終桂管防禦觀察使詩<lb/>
<pb n="KR4h0140_WYG_366-4a"/>
　二首<lb/>
　　　　吳興三絶<lb/>
　蘋洲湏覺池沼俗苧布直勝羅紈輕清風樓下草初出<lb/>
　明月峽中茶始生吳興三絶不可捨勸子强為吳㑹行<lb/>
　　　　湖州貢焙<hi>一本此下有看發二字</hi>新茶<lb/>
　鳳輦尋春半醉回僊娥進水御簾開牡丹花笑金鈿動<lb/>
　傳奏吳興紫筍來<lb/>
　　　　句<lb/>
<pb n="KR4h0140_WYG_366-4b"/>
　誰云隼旟吏長對虎頭岩<hi>見吳興掌故</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_201-1a"/>
　欽定四庫全書<lb/>
御定全唐詩巻二百一<lb/>
　　岑參<lb/>
　　　　奉和中書舍人賈至早朝大明宫<lb/>
　雞鳴紫陌曙光寒鶯囀皇州春色<hi>一作欲</hi>䦨金闕<hi>一作鏁</hi>曉<lb/>
　鐘開萬户玉階仙仗擁千官花迎<hi>一作明</hi>劒珮星初落柳<lb/>
　拂旌旗露未乾獨有鳳皇池上客陽春一曲和皆難<lb/>
　　　　和祠部王員外雪後早朝即事<lb/>
<pb n="KR4h0140_WYG_201-1b"/>
　長安雪後似春歸積素凝華連曙暉色借玉珂迷曉騎<lb/>
　光添銀燭晃朝衣西山落月臨天仗北闕晴雲捧禁闈<lb/>
　聞道仙郎歌白雪由來此曲和人稀<lb/>
　　　　奉和<hi>一本有杜字</hi>相公發益昌<lb/>
　相公臨戎别<hi>一作發</hi>帝京擁麾持節逺横行朝登劒閣雲<lb/>
　隨馬夜渡巴江雨洗兵山花萬朶迎<hi>一作垂</hi>征蓋川柳千<lb/>
　條拂<hi>一作撥</hi>去旌暫到蜀城應計日須知明主待持衡<lb/>
　　　　秋夕讀書幽興獻兵部李侍郎<lb/>
<pb n="KR4h0140_WYG_201-2a"/>
年紀蹉跎四十强自憐頭白始為郎雨滋苔蘚侵堦綠<lb/>
秋颯梧桐覆井黄驚蟬也觧求髙樹旅雁還應厭後行<lb/>
覽卷試穿鄰舍壁明燈何惜借餘光<lb/>
　　　使君席夜送嚴河南赴長水<hi>得時字</hi>
嬌歌急管雜青絲銀燭金杯映翠睂使君地主能相送<lb/>
河尹天明坐莫辭春城月出人皆醉野戍花深馬去遲<lb/>
寄聲報爾山翁道今日河南勝昔時<lb/>
　　　暮春虢州東亭送李司馬歸扶風别廬<lb/>
<pb n="KR4h0140_WYG_201-2b"/>
柳嚲鶯嬌花復殷紅亭綠酒送君還到來函谷愁中月<lb/>
歸去磻谿夢裏山簾前春色應須惜世上浮名好是閒<lb/>
西望鄉關腸欲斷對君衫袖淚㾗斑<lb/>
　　　九日使君席奉餞衛中丞赴長水<lb/>
節使横行西<hi>一作東</hi>出師鳴弓擐甲羽林兒臺上霜風凌<lb/>
草木軍中殺氣傍旌旗預<hi>一作須</hi>知漢將宣威日正是胡<lb/>
塵欲滅時為報使君多泛菊更將絃管醉東籬<lb/>
　　　西掖省即事<lb/>
<pb n="KR4h0140_WYG_201-3a"/>
西掖重雲開曙暉北山疎雨㸃朝衣千門柳色連青瑣<lb/>
三殿花香入紫微平明端笏陪鵷列薄暮垂鞭信馬歸<lb/>
官拙自悲頭白盡不如巖下<hi>一作石</hi>偃<hi>一作掩</hi>荆扉<lb/>
　　　首春渭西郊行呈藍田張二主簿<lb/>
廻風度雨渭城西細草新花踏作泥秦女峰頭雪未盡<lb/>
胡公陂上日初低愁窺白髪羞微禄悔别青山憶舊谿<lb/>
聞道輞川多勝事玉壺春酒正堪攜<lb/>
　　　赴嘉州過城固縣尋永安超禪師房<lb/>
<pb n="KR4h0140_WYG_201-3b"/>
滿寺枇杷冬着花老僧相見具袈裟漢王城北雪初霽<lb/>
韓信臺西日欲斜門外不須催五馬林中且聴演三車<lb/>
豈料巴川多勝事為君書此報京華<lb/>
　　　酬暢當嵩山尋麻道士見寄<hi>一作盧綸詩</hi>
聞逐樵夫閒看棋忽逄人世是秦時開雲種玉嫌山淺<lb/>
渡海傳書怪鶴遲隂洞石幢微有字古壇松樹半無枝<lb/>
煩君逺示青囊錄願得相從一問師<lb/>
　　　和刑部成員外秋夜寓直寄臺省知己<lb/>
<pb n="KR4h0140_WYG_201-4a"/>
列宿光三署仙郎直五宵時衣天子賜厨膳大官調長<lb/>
樂鐘應近明光漏不遥黄門持被覆侍女捧香燒筆為<lb/>
題詩㸃燈緣起草挑竹喧交砌葉柳嚲拂牕條粉署榮<lb/>
新命霜臺憶舊寮名香播蘭蕙重價藴瓊瑤擊水翻滄<lb/>
海搏風透赤霄微才喜同舍何幸忽聞韶<lb/>
　　　送盧郎中除杭州赴任<lb/>
罷起郎官草初分刺史符海雲迎過楚江月引歸吳城<lb/>
底濤聲震樓端蜃氣孤千家窺驛舫五馬飲春湖柳色<lb/>
<pb n="KR4h0140_WYG_201-4b"/>
供詩用鶯聲送酒須知君望鄉處枉道上姑蘇<lb/>
　　　奉送李賔客荆南迎親<lb/>
迎親辭舊苑恩詔下儲闈昨見雙魚去今看駟馬歸驛<lb/>
帆湘水濶客舍楚山稀手把黄香扇身披萊子衣鵲隨<lb/>
金印喜烏傍板輿飛勝作東征賦還家滿路輝<lb/>
　　　送嚴維下第還江東<lb/>
勿歎今不第似君殊未遲且歸滄洲去相送青門時望<lb/>
鳥指鄉逺問人愁路疑敝裘沾暮雪歸櫂帶流澌嚴子<lb/>
<pb n="KR4h0140_WYG_201-5a"/>
灘復在謝公文可追江臯如有信莫不寄新詩<lb/>
　　　六月三十<hi>一作十三</hi>日水亭送華隂王少府還縣<hi>得潭</hi>
　　　<hi>字</hi>
亭晩人將别池凉酒未酣關門勞夕夢仙掌引歸驂荷<lb/>
葉藏漁艇藤花罥客簪殘雲收夏暑新雨帶秋嵐失路<lb/>
情無適離懷思不堪賴兹庭户裏别有小江潭<lb/>
　　　錢王岑<hi>一作崟</hi>判官赴襄陽道<lb/>
故人漢陽使走馬向南荆不厭楚山路祗憐襄水清津<lb/>
<pb n="KR4h0140_WYG_201-5b"/>
頭習氏宅江上夫人城夜入橘花宿朝穿桐葉行害羣<lb/>
應自懾持法固須平暫得青門醉斜光速去程<lb/>
　　　送薛弁歸河東<lb/>
薛侯故鄉處五老峰西頭歸路秦樹滅到鄉河水流看<lb/>
君馬首去滿耳蟬聲愁獻賦今未售讀書凡幾秋應過<lb/>
伯夷廟為上關城樓樓上能相憶西南指雍州<lb/>
　　　送薛播擢第歸河東<lb/>
歸去新戰勝盛名人共聞鄉連渭川樹家近條山雲夫<lb/>
<pb n="KR4h0140_WYG_201-6a"/>
子能好學聖朝全用文弟兄負世譽詞賦超人羣雨氣<lb/>
醒别酒城隂低暮曛遥知出關後<hi>一作去</hi>更有一終軍<lb/>
　　　送陶銑棄舉荆南覲省<lb/>
明時不愛璧浪跡東南遊何必世人識知君輕五侯采<lb/>
蘭度漢水問絹過荆州異國有歸興去鄉無客愁天寒<lb/>
楚塞雨月淨襄陽秋坐見吾道逺令人看白頭<lb/>
　　　送史司馬赴崔相公幕<hi>一作無名氏詩一作李白詩一本題上有賦得</hi>
　　　<hi>鶴三字</hi>
<pb n="KR4h0140_WYG_201-6b"/>
崢嶸丞相府清切鳳皇池羡爾瑶臺鶴髙棲瓊樹枝歸<lb/>
飛晴日好吟弄惠風吹正有乗軒樂初當學舞時珍禽<lb/>
在羅網微命若遊絲願托周南羽相銜谿水湄<lb/>
　　　送嚴黄門拜御史大夫再鎮蜀川兼覲省<lb/>
授鉞辭金殿承恩戀玉墀登壇漢主用講徳蜀人思副<lb/>
相韓安國黄門向子期刀州重入夢劒閣再題詞春草<lb/>
連青綬晴花間赤旗山鶯朝送酒江月夜供詩許國分<lb/>
憂日榮親色養時蒼生望已久來去不應遲<lb/>
<pb n="KR4h0140_WYG_201-7a"/>
　　　送郭僕射節制劒南<lb/>
鐵馬擐紅纓幡旗出禁城明王親授鉞丞相欲專征玉<lb/>
饌天厨送金杯御酒傾劒門乗嶮過閣道踏空行山鳥<lb/>
驚吹笛江猿看洗兵曉雲隨去陣夜月逐行營南仲今<lb/>
時往西戎計日平將心感知巳萬里寄懸旌<lb/>
　　　早秋與諸子登虢州西亭觀眺<lb/>
亭髙出鳥外客到與雲齊樹㸃千家小天圍萬嶺低殘<lb/>
虹挂陜北急雨過關西酒榼緣青壁𤓰田傍綠谿微官<lb/>
<pb n="KR4h0140_WYG_201-7b"/>
何足道愛客且相攜唯有鄉園處依依望不迷<lb/>
　　　佐郡思舊遊<hi>并序</hi>
　　已亥歳春三月參自補闕轉起居舍人夏四月署<lb/>
　　虢州長史適見秋草凉風復來昔桓譚出為六安<lb/>
　　丞常忽忽不樂今知之矣悲州縣𤨏屑思掖垣清<lb/>
　　閒呈左右省舊遊<lb/>
幸得趨紫殿却憶侍丹墀史筆衆推直諫書人莫窺平<lb/>
生恒自負垂老此安卑同類皆先達非才獨後時庭槐<lb/>
<pb n="KR4h0140_WYG_201-8a"/>
宿鳥亂階草夜蟲悲白髮今無數青雲未有期<lb/>
　　　滅胡曲<lb/>
都䕶新滅胡士馬氣亦麤蕭條虜塵淨突兀天山孤<lb/>
　　　尚書念舊垂賜袍衣率題絶句獻上以申感謝<lb/>
富貴情還在相逄豈間然綈袍更有贈猶荷故人憐<lb/>
　　　憶長安曲二章寄龎㴶<lb/>
東望望長安正值日初出長安不可見喜<hi>一作但</hi>見長安<lb/>
日<lb/>
<pb n="KR4h0140_WYG_201-8b"/>
長安何處在只在馬蹄下明日歸長安為君急走馬<lb/>
　　　寄韓樽<lb/>
夫子素多疾别來未得書北庭苦寒地體内今何如<lb/>
　　　醉裏送裴子赴鎮西<lb/>
醉後未能别待醒方送君看君走馬去直上天山雲<lb/>
　　　題井陘雙谿李道士所居<lb/>
五粒松花酒雙谿道士家唯求縮却地鄉路莫教賖<lb/>
　　　題雲際南峰眼上人讀經堂<hi>眼公不下此堂十五年矣</hi>
<pb n="KR4h0140_WYG_201-9a"/>
結宇題三藏焚香老一峰雲間獨坐臥祗是對山松<lb/>
　　　題梁鍠城中髙居<lb/>
髙<hi>一作居</hi>住最髙處千家恒眼前題詩飲酒後只對諸峰<lb/>
眠<lb/>
　　　題三會寺蒼頡造字臺<lb/>
野寺荒臺晩寒天古木悲空堦有鳥跡猶似造書時<lb/>
　　　日没賀延磧作<lb/>
沙上見日出沙上見日没悔向萬里來功名是何物<lb/>
<pb n="KR4h0140_WYG_201-9b"/>
　　　西過渭州見渭水思秦川<lb/>
渭水東流去何時到雍州憑添兩行淚寄向故園流<lb/>
　　　經隴頭分水<lb/>
隴水何年有潺潺逼路傍東西流不歇曽斷幾人腸<lb/>
　　　秋思<lb/>
那知芳歳晩坐見寒葉堕吾不如腐草翻飛作螢火<lb/>
　　　行軍九日思長安故園<hi>時未收長安</hi>
强欲登髙去無人送酒來遥憐故園菊應傍戰場開<lb/>
<pb n="KR4h0140_WYG_201-10a"/>
　　　戲題關門<lb/>
來亦一布衣去亦一布衣羞見關城吏還從舊路歸<lb/>
　　　歎白髮<lb/>
白髮生偏<hi>一作太</hi>速交<hi>一作教</hi>人不奈何今朝兩鬢上更較<lb/>
數莖多<lb/>
　　　題平陽郡汾橋邊柳樹<hi>參曽居此郡八九年</hi>
此地曽居住今來宛似歸可憐汾上柳相見也依依<lb/>
　　　失題<lb/>
<pb n="KR4h0140_WYG_201-10b"/>
帝鄉北近日瀘口南連蠻何當遇長房縮地到京關<lb/>
　　　獻封大夫破播仙凱歌六首<lb/>
漢將承恩西破戎㨗書先奏未央宫天子預開麟閣待<lb/>
祗今誰數貳師功<lb/>
官軍西出過樓蘭營幕傍臨月窟寒蒲海曉霜凝馬<hi>一作</hi>
<hi>劍</hi>尾葱山夜雪撲旌竿<lb/>
鳴笳疊<hi>一作攂</hi>鼓擁囘軍破國平蕃昔未聞丈夫鵲印揺<lb/>
<hi>一作迎</hi>邊月大<hi>一作天</hi>將龍旗掣海雲<lb/>
<pb n="KR4h0140_WYG_201-11a"/>
日落轅門鼓角鳴千羣面縛出蕃城洗兵魚海雲迎陣<lb/>
秣馬龍堆月照營<lb/>
蕃軍遥見漢家營滿谷連山遍哭聲萬箭千刀一夜殺<lb/>
平明流血浸空城<lb/>
暮雨旌旗濕未乾胡煙<hi>一作塵</hi>白草日光寒昨夜將軍連<lb/>
曉戰蕃軍只見馬空鞍<lb/>
　　　春興戲題贈李侯<lb/>
黄雀始欲銜花來君家種桃花未開長安二月眼看盡<lb/>
<pb n="KR4h0140_WYG_201-11b"/>
寄報春風早為催<lb/>
　　　過燕支寄杜位<lb/>
燕支山西酒泉道北風吹沙卷白草長安遥在日光邊<lb/>
憶君不見令人老<lb/>
　　　題苜蓿峰寄家人<lb/>
苜蓿峰邊逄立春胡蘆河上淚沾巾閨中只是空相憶<lb/>
不見沙場愁殺人<lb/>
　　　玉關寄長安李主簿<lb/>
<pb n="KR4h0140_WYG_201-12a"/>
東去長安萬里餘故人何惜一行書玉關西望堪腸斷<lb/>
况復明朝是歳除<lb/>
　　　武威送劉判官赴磧西行軍<lb/>
火山五月行人少看君馬去疾如鳥都䕶行營太白西<lb/>
角聲一動胡天曉<lb/>
　　　虢州後亭送李判官使赴晉絳<hi>得秋字</hi>
西原驛路挂城頭客散紅亭雨未收君去試看汾水上<lb/>
白雲猶似漢時秋<lb/>
<pb n="KR4h0140_WYG_201-12b"/>
　　　五月四日送王少府歸華隂<hi>得留字</hi>
仙掌分明引馬頭西看一㸃是關樓五月也須應到舍<lb/>
知君不肯更淹留<lb/>
　　　原頭送范侍御<hi>得山字</hi>
百尺原頭酒色殷路傍驄馬汗斑斑别君祗有相思夢<lb/>
遮莫千山與萬山<lb/>
　　　送李明府赴睦州便拜覲太夫人<lb/>
手把銅章望海雲夫人江上泣羅帬嚴灘一㸃舟中月<lb/>
<pb n="KR4h0140_WYG_201-13a"/>
萬里煙波也夢君<lb/>
　　　虢州西山亭子送范端公<hi>得濃字</hi>
百尺紅亭對萬峰平明相送到齋鐘驄馬勸君皆卸却<lb/>
使君家醞舊來濃<lb/>
　　　奉送賈侍御使江外<lb/>
新騎驄馬復承恩使出金陵過海門荆南渭北難相見<lb/>
莫惜衫襟着酒㾗<lb/>
　　　崔倉曹席上送殷寅充石相判官赴淮南<lb/>
<pb n="KR4h0140_WYG_201-13b"/>
清淮無底綠江深宿處津亭楓樹林駟馬欲辭丞相府<lb/>
一樽須盡故人心<lb/>
　　　送崔子還京<lb/>
匹馬西從天外歸揚鞭只共鳥争飛送君九月交河北<lb/>
雪裏題詩淚滿衣<lb/>
　　　酒泉太守席上醉後作<lb/>
酒泉太守能劒舞髙堂置酒夜擊鼓胡笳一曲斷人腸<lb/>
座上相看淚如雨<lb/>
<pb n="KR4h0140_WYG_201-14a"/>
　　　題觀樓<lb/>
荒樓荒井閉空山關令乗雲去不還羽蓋霓旌何處在<lb/>
空留藥臼向人間<lb/>
　　　草堂村尋羅生不遇<lb/>
數株谿柳色依依深巷斜陽暮鳥飛門前雪滿無人迹<lb/>
應是先生出未歸<lb/>
　　　山房春事二首<lb/>
風恬日煖蕩春光戲蝶遊蜂亂入房數枝門柳低衣桁<lb/>
<pb n="KR4h0140_WYG_201-14b"/>
一片山花落筆牀<lb/>
梁園日暮亂飛鴉極目蕭條三兩家庭樹不知人死<hi>一作</hi>
<hi>去</hi>盡春來還發舊時花<lb/>
　　　逄入京使<lb/>
故園東望路漫漫雙袖龍鍾淚不乾馬上相逄無紙筆<lb/>
憑君傳語報平安<lb/>
　　　過磧<lb/>
黄沙磧裏客行迷四望雲天直下低為言地盡天還盡<lb/>
<pb n="KR4h0140_WYG_201-15a"/>
行到安西更向西<lb/>
　　　磧中作<lb/>
走馬西來欲到天辭家見月兩囘圓今夜不知何處宿<lb/>
平沙萬里絶人煙<lb/>
　　　赴北庭度隴思家<lb/>
西向輪臺萬里餘也知鄉信日應疎隴山鸚鵡能言語<lb/>
為報家人數寄書<lb/>
　　　胡歌<lb/>
<pb n="KR4h0140_WYG_201-15b"/>
黑姓蕃王貂䑕裘葡萄宫錦醉纒頭關西老將能苦戰<lb/>
七十行兵仍未休<lb/>
　　　趙將軍歌<lb/>
九月天山風似刀城南獵馬縮寒毛將軍縱博場場勝<lb/>
賭得單于貂䑕袍<lb/>
　　　醉戲竇子美人<lb/>
朱脣一㸃桃花殷宿妝嬌羞偏髻鬟細看只似陽臺女<lb/>
醉着莫許歸巫山<lb/>
<pb n="KR4h0140_WYG_201-16a"/>
　　　　秋夜聞笛<lb/>
　天門街西聞搗帛一夜愁殺湘南客長安城中百萬家<lb/>
　不知何人吹夜笛<lb/>
　　　　戲問花門酒家翁<lb/>
　老人七十仍沽酒千壺百甕花門口道傍榆莢仍似錢<lb/>
　摘來沽酒君肯否<lb/>
　　　　春夢<lb/>
　洞房<hi>一作庭</hi>昨夜春風起故人尚隔<hi>一作遥憶美人</hi>湘江水枕上<lb/>
<pb n="KR4h0140_WYG_201-16b"/>
　片時春夢中行盡江南數千里<lb/>
　　　　冬夕<lb/>
　浩汗霜風刮天地溫泉火井無生意澤國龍蛇凍不伸<lb/>
　南山痩柏消殘翠<lb/>
　　　　句<lb/>
　初程莫早發且宿灞橋頭<hi>陸游嘗稱此句至工</hi>
　<lb/>
御定全唐詩巻二百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_072-1a"/>
　欽定四庫全書<lb/>
御定全唐詩巻七十二<lb/>
　　髙正臣<lb/>
　髙正臣廣平人襄州刺史衛尉卿習右軍書法睿宗最<lb/>
　愛其筆詩二首<lb/>
　　　　晦日置酒林亭<hi>是宴凡二十一人皆以華字為韻陳子昂為之序</hi>
　正月符嘉節三春翫物華忘懐寄尊酒陶性狎山家栁<lb/>
　翠含煙葉梅芳帶雪花光隂不相借<hi>一作惜</hi>遲遲落景斜<lb/>
<pb n="KR4h0140_WYG_072-1b"/>
　　　　晦日重宴<hi>是宴九人皆以池字為韻周彦暉為之序</hi>
　芳辰重游衍乗景共追隨班荆陪舊識傾盖得新知水<lb/>
　葉分蓮沼風花落栁枝自符河朔趣寧羡髙陽池<lb/>
　　崔知賢<lb/>
　雀知賢髙宗時人詩三首<lb/>
　　　　晦日宴髙氏林亭<lb/>
　上月河陽地芳辰景物<hi>一作望</hi>華緜蠻變時鳥照曜起春<lb/>
　霞栁揺風處色梅散日前花淹留洛城晩歌吹石崇家<lb/>
<pb n="KR4h0140_WYG_072-2a"/>
　　　上元夜效小庾體<hi>上元之逰凡六人皆以春字為韻長孫正隱為之序</hi>
今夜啟城闉結伴戲芳春鼓聲撩亂動風光觸處新月<lb/>
下多遊騎燈前饒看人歡樂無窮巳歌舞逹明晨<lb/>
　　　三月三日宴王明府山亭<hi>得魚字行同賦六人孫慎  為之序</hi>
　　調露二年暮春三日同集於王令公之林亭申交<lb/>
　　契也夫尚平逺跡尋五藥於西山仲連髙蹈讓千<lb/>
　　金於東海遺形却立終希獨善之資排患觧紛未<lb/>
　　洽隨時之義豈若天地交泰朝野歡娛元已迨辰<lb/>
<pb n="KR4h0140_WYG_072-2b"/>
　　季陽司月列芳林而薦賞控清洛以開筵追李郭<lb/>
　　之佳遊嗣裵王之故事逺近送春日表裏壮皇居<lb/>
　　曾幹霞鶱燭城隂於翠鷁浮梁霧絶寫川態於文<lb/>
　　虹樹密如鱗花繁似霰魚縱相忘之樂鶯遷求友<lb/>
　　之聲景物載華心神已至於是愷佳宴滌煩襟沿<lb/>
　　杯曲水折巾幽徑流波度曲自諧中散之弦舞蝶<lb/>
　　成行無忝季倫之伎而嵗不我與人生若浮揮魯<lb/>
　　陽之戈奔曦可駐騁山公之騎餘興方遒度志陳<lb/>
<pb n="KR4h0140_WYG_072-3a"/>
　　詩式紀良㑹仍探一字六韻成章<lb/>
京洛皇居芳禊春餘影媚元已和風上除雲開翠帟水<lb/>
騖鮮居林渚縈暎煙霞巻舒花飄粉蝶藻躍文魚沿波<lb/>
式宴其樂只且<lb/>
　席元明<lb/>
席元明髙宗時人詩一首<lb/>
　　　三月三日宴王明府山亭<hi>得郊字</hi>
日惟上已時亨有巢中尊引桂芳筵藉茅書僮橐筆膳<lb/>
<pb n="KR4h0140_WYG_072-3b"/>
夫行包煙霏萬雉花明四郊沼蘋白帶山花紫苞同人<lb/>
聚飲千載神交<lb/>
　韓仲宣<lb/>
韓仲宣髙宗時人詩四首<lb/>
　　　晦日宴髙氏林亭<lb/>
欲知行有樂芳尊對物華地接安仁縣園是季倫家栁<lb/>
處雲疑<hi>一作凝</hi>葉梅間雪似花日落歸途逺留興<hi>一作與</hi>伴<lb/>
煙霞<lb/>
<pb n="KR4h0140_WYG_072-4a"/>
　　　晦日重宴<lb/>
鳳苑先<hi>一作光</hi>吹晚<hi>一作曉</hi>龍樓夕照披陳遵已投轄山公<lb/>
正坐<hi>一作出</hi>池落日催金奏飛霞送玉巵此時陪綺席不<lb/>
醉欲何為<lb/>
　　　上元夜效小庾體<lb/>
他鄉月夜<hi>一作下</hi>人相伴看燈輪光隨九華出影共百枝<lb/>
新歌鐘盛北里車馬沸南鄰今宵何處好惟有洛城春<lb/>
　　　三月三日宴王明府山亭<hi>得花字</hi>
<pb n="KR4h0140_WYG_072-4b"/>
河濱上巳洛汭春華碧池涵日翠斝澄霞溝垂細栁岸<lb/>
擁平沙歌鶯響樹舞蝶驚花雲浮寳馬水韻香車熟記<lb/>
行樂淹留景斜<lb/>
　周彦昭<lb/>
周彦昭髙宗時人詩一首<lb/>
　　　晦日宴髙氏林亭<lb/>
勝地臨雞浦髙㑹偶龍沙御栁驚春色仙笻掩月華門<lb/>
邀千里馭杯泛九光霞日落山亭晩雷送七香車<lb/>
<pb n="KR4h0140_WYG_072-5a"/>
　髙球<lb/>
髙球髙宗時人詩二首<lb/>
　　　晦日宴髙氏林亭<lb/>
溫洛年光早皇州景望華連鑣尋上路乗興入山家輕<lb/>
苔網危石春水架平沙賞極林塘暮處處起煙霞<lb/>
　　　三月三日宴王明府山亭<hi>得煙字</hi>
洛城春禊元已芳年季倫園裏逸少亭前曲中舉白談<lb/>
際生𤣥陸離軒盖凄清管弦萍踈波蕩栁弱風牽未淹<lb/>
<pb n="KR4h0140_WYG_072-5b"/>
歡趣林溪夕煙<lb/>
　弓嗣初<lb/>
弓嗣初登咸亨二年進士第一人詩二首<lb/>
　　　晦日宴髙氏林亭<lb/>
上序春暉麗中園物候華髙才盛文雅逸興滿煙霞參<lb/>
差金谷樹<hi>一作榭</hi>皎鏡碧塘沙蕭散林亭晩倒載欲還家<lb/>
　　　晦日重宴<lb/>
年華藹芳隰春溜滿新池促賞依三友延歡寄一巵鳥<lb/>
<pb n="KR4h0140_WYG_072-6a"/>
聲隨管變花<hi>一作栁</hi>影逐風移行樂方無極淹留惜晩曦<lb/>
　髙瑾<lb/>
髙瑾渤海人士亷之孫登咸亨元年進士第詩四首<lb/>
　　　三月三日宴王明府山亭<hi>得哉字</hi>
暮春元巳春服初裁童冠八九于洛之隈河堤草變鞏<lb/>
樹花開逸人談發仙御舟來間闗黄鳥瀺灂丹腮樂飲<lb/>
命席優哉悠哉<lb/>
　　　晦日宴髙氏林亭<lb/>
<pb n="KR4h0140_WYG_072-6b"/>
試入山亭望言是石崇家二月風光起三春桃李華鶯<lb/>
吟上喬木雁徃息平沙相看㑹取醉寜知還路賒<lb/>
　　　晦日重宴<lb/>
忽聞鶯響谷於此命相知正開彭澤酒來向髙陽池栁<lb/>
葉風前弱梅花影處危賞洽林亭晚落照下參差<lb/>
　　　上元夜效小庾體<lb/>
初年三五夜相知一兩人連鑣出巷口飛轂下池漘燈<lb/>
光恰似月人面併如春遨遊終未已相歡待日輪<lb/>
<pb n="KR4h0140_WYG_072-7a"/>
　王茂時<lb/>
王茂時髙宗時人詩一首<lb/>
　　　晦日宴髙氏林亭<lb/>
踐勝<hi>一作勝踐</hi>尋良㑹乘春翫物華還隨張放友來向石崇<lb/>
家止水分巖鏡閑<hi>一作開</hi>庭枕浦沙未極林泉賞參差落<lb/>
照斜<lb/>
　徐皓<lb/>
徐皓髙宗時人詩一首<lb/>
<pb n="KR4h0140_WYG_072-7b"/>
　　　晦日宴髙氏林亭<lb/>
綺筵乘暇景瓊醑對年華門多金埓騎路引璧人車蘋<lb/>
早猶藏葉梅殘正落花藹藹林亭晚餘興促<hi>一作泛</hi>流霞<lb/>
　長孫正隱<lb/>
長孫正隱髙宗時人詩二首<lb/>
　　　晦日宴髙氏林亭<lb/>
晦晚屬煙霞遨遊重嵗華歌鐘雖戚里林藪是山<hi>一作仙</hi>
家細雨猶開日深池不漲沙淹留迷處所巖岫㡬重花<lb/>
<pb n="KR4h0140_WYG_072-8a"/>
　　　上元夜效小庾體同用春字<hi>并序</hi>
　　夫執燭夜逰古人之意豈不重光隂而好娛樂哉<lb/>
　　且星度如環晷纔周而已襲月華猶鏡魄哉生而<lb/>
　　遽圎忽兮遇春俄兮臨望重城之扉四闢車馬轟<lb/>
　　闐五劇之燈九華綺羅紛錯兹夕何夕而遨逰之<lb/>
　　多趣乎且九谷帝畿三川奥域交風均露上分朱<lb/>
　　鳥之躔泝洛背河下鎮蒼龍之闕多近臣之第宅<lb/>
　　即瞰銅街有貴戚之樓臺自連金穴美人競出錦<lb/>
<pb n="KR4h0140_WYG_072-8b"/>
　　障如霞公子交馳琱鞍似月同遊洛浦疑尋稅馬<lb/>
　　之津爭渡河橋似向牽牛之渚實昌年之樂事令<lb/>
　　節之佳逰者焉而戒曉嚴鐘俄喧綺陌分空落宿<lb/>
　　巳半朱城盖陳良夜之歡共發乗春之藻仍為庾<lb/>
　　體四韻成章同以春為韻<lb/>
薄晚嘯逰人車馬亂驅塵月光三五夜燈燄一重春煙<lb/>
雲迷北闕簫管識南鄰洛城終不閉更出小平津<lb/>
　髙紹<lb/>
<pb n="KR4h0140_WYG_072-9a"/>
髙紹考功郎中詩一首<lb/>
　　　晦日宴髙氏林亭<lb/>
嘯侣入山家臨春翫物華葛弦調緑水桂醑酌丹霞岸<lb/>
栁開新葉庭梅落早花興洽林亭晩方還倒載車<lb/>
　郎餘令<lb/>
郎餘令定州新樂人博學知名兼善畫擢進士第授霍<lb/>
王元軌府參軍改著作佐郎詩一首<lb/>
　　　晦日宴髙氏林亭<lb/>
<pb n="KR4h0140_WYG_072-9b"/>
三春休晦節九谷泛年華半晴餘細雨全晚澹殘霞尊<lb/>
開疎竹葉管應落梅花興䦨相顧起流水送香車<lb/>
　陳嘉言<lb/>
陳嘉言武后時酷吏詩三首<lb/>
　　　晦日宴髙氏林亭<lb/>
公子申敬愛擕朋翫物華人是平陽客地即石崇家水<lb/>
文生舊浦風色滿新花日暮連歸騎長川照晩霞<lb/>
　　　晦日重宴<lb/>
<pb n="KR4h0140_WYG_072-10a"/>
髙門引<hi>一作臨</hi>冠盖下客抱支離綺席珍羞滿文場翰藻<lb/>
摛蓂華彫上月<hi>一作葉</hi>栁色藹春池日斜歸戚里連騎勒<lb/>
金羈<lb/>
　　　上元夜效小庾體<lb/>
今夜可憐春河橋多麗人寳馬金為絡香車玉作輪連<lb/>
手窺<hi>一作縈</hi>潘掾分頭看洛神重城自不掩出向小平津<lb/>
　周彦暉<lb/>
周彦暉登咸亨五年進士第詩二首<lb/>
<pb n="KR4h0140_WYG_072-10b"/>
　　　晦日宴髙氏林亭<lb/>
砌蓂收晦魄津栁競年華既狎忘筌友方淹投轄車綺<lb/>
筵廻舞雪瓊醑泛流霞雲低上天晩絲雨<hi>一作竹</hi>帶風斜<lb/>
　　　晦日重宴<lb/>
春華歸栁樹俯景落蓂枝置驛銅街右開筵玉浦陲林<lb/>
煙含障密竹雨帶珠危興䦨巾倒戴山公下習池<lb/>
　髙嶠<lb/>
髙嶠司門郎中詩二首<lb/>
<pb n="KR4h0140_WYG_072-11a"/>
　　　晦日宴髙氏林亭<lb/>
飛觀寫春望開宴坐汀沙積溜<hi>一作水</hi>含苔色晴空蕩日<lb/>
華歌入平陽第舞對石崇家莫慮能騎馬投轄自停車<lb/>
　　　晦日重宴<lb/>
駕言尋鳳侶乘歡俯雁池班荆逢舊識斟桂喜深知紫<lb/>
蘭方出徑黄鶯未囀枝别有陶春日青天雲霧披<lb/>
　劉友賢<lb/>
劉友賢髙宗時人詩一首<lb/>
<pb n="KR4h0140_WYG_072-11b"/>
　　　晦日宴髙氏林亭<lb/>
春來日漸賒琴酒逐年華欲向文通逕先逰武子家池<lb/>
碧新流<hi>一作泉</hi>滿巖紅落照斜興䦨情未盡<hi>一作極</hi>歩歩惜<lb/>
風花<lb/>
　周思鈞<lb/>
周思鈞貝州漳南人與兄北門學士思茂俱早知名武<lb/>
后時為太子文學貶揚州司倉參軍終中書舍人詩二<lb/>
首<lb/>
<pb n="KR4h0140_WYG_072-12a"/>
　　　　晦日宴髙氏林亭<lb/>
　早春驚栁穟初晦掩蓂華騎出平陽里筵開衛尉家竹<lb/>
　影含雲密池文帶雨斜重惜林亭晚上路滿煙霞<lb/>
　　　　晦日重宴<lb/>
　綺筵乗晦景髙宴下陽池濯雨梅香散含風栁色移輕<lb/>
　塵依扇落流水入弦危勿顧林亭晩方歡雲霧披<lb/>
　<lb/>
　<lb/>
<pb n="KR4h0140_WYG_072-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七十二<lb/>
</p>
<p>
</p>
  </div>
</body>
</text>
</TEI>
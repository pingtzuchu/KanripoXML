<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_731-1a"/>
　欽定四庫全書<lb/>
御定全唐詩巻七百三十一<lb/>
　　胡宿<hi>以下四人或云宋人諸本竝附唐末今仍舊</hi>
　胡宿唐末人詩十九首<lb/>
　　　　津亭<lb/>
　津亭欲闋戒棠舟五兩風來不暫留西北浮雲連魏闕<lb/>
　東南初日滿秦樓層城𣺌𣺌人傷别芳草萋萋客倦遊<lb/>
　平樂舊歡收不得更憑飛夢到瀛洲<lb/>
<pb n="KR4h0140_WYG_731-1b"/>
　　　　古别<lb/>
　長道何年祖軷休風帆不斷岳陽樓佳人挾瑟漳河曉<lb/>
　壯士悲歌易水秋九帳清油徒自負<hi>一作貴</hi>百壺芳醑豈<lb/>
　消憂至今長樂坡前水不啻秦人怨隴頭<lb/>
　　　　塞上<lb/>
　漢家神箭定天山煙火相望萬里間契<hi>一作頡</hi>利請盟金<lb/>
　匕酒將軍歸卧玉門關雲沈老上妖氛斷雪照回中探<lb/>
　騎閑五餌已行王道勝絶無刁斗至闐顔<lb/>
<pb n="KR4h0140_WYG_731-2a"/>
　　　寄昭潭王中立<lb/>
髙絃一弄武陵深六幙天空萬里心吴苑歌驪成久别<lb/>
楚峰回雁好歸音十千美酒花期隔三百枯棋奕思沉<lb/>
莫上孤城頻送目浮雲西北是家林<lb/>
　　　雪<lb/>
屏翳驅雲結夜隂素花飄墜惡氛沈色欺曹國麻衣淺<lb/>
寒入荆王翠被深天上明河銀作水海中仙樹玉為林<lb/>
日髙獨擁鸘裘卧誰乞長安取酒金<lb/>
<pb n="KR4h0140_WYG_731-2b"/>
　　　冲虚觀<lb/>
五粒青松䕶翠苔石門岑寂斷纎埃水浮花片知仙路<lb/>
風遞鸞聲認嘯臺桐井曉寒千乳歛茗園春嫩一旗開<lb/>
馳煙未勒山亭字可是英靈許再來<lb/>
　　　淮南發運趙邢州被詔歸闕<lb/>
天臺封詔紫泥馨馬首前瞻北斗城人在函關先望氣<lb/>
帝於京兆最知名一區東第趨晨近數刻西廂接晝榮<lb/>
正是兩宫裁化日百金雙璧拜虞卿<lb/>
<pb n="KR4h0140_WYG_731-3a"/>
　　　天街曉望<lb/>
長樂才聞一叩鐘百官初謁未央宫金波穆穆沙隄月<lb/>
玉樹琤琤上苑風香重椒蘭横結霧氣寒龍虎遠浮空<lb/>
嗟余索米無人問行避霜臺御史驄<lb/>
　　　淮南王<lb/>
貪鑄金錢盜寫符何曽七國戒前車長生不待爐中藥<lb/>
鴻寶誰收篋裏書碧井牀空天影在小山人去桂叢疎<lb/>
雲中雞犬無消息麥秀漸漸徧故墟<lb/>
<pb n="KR4h0140_WYG_731-3b"/>
　　　趙宗道歸輦下<lb/>
㳂艓相逢楚水湄竹林文酒此攀嵇半氊未暖還傷别<lb/>
一臂初交又解攜江浦嘔啞風送㯭河橋勃窣柳垂隄<lb/>
明年四月秦關到洗眼揚州看馬啼<lb/>
　　　憶薦福寺牡丹<lb/>
十日春風隔翠岑秪應繁朶自成陰樽前可要人頽玉<lb/>
樹底遥知地側金花界三千春渺渺銅槃十二夜沈沈<lb/>
雕槃分篸何由得空作西州擁鼻吟<lb/>
<pb n="KR4h0140_WYG_731-4a"/>
　　　次韻和朱况雨中之什<lb/>
蒼野迷雲黯不歸遠風吹雨入巖扉石牀潤極琴絲緩<lb/>
水閣寒多酒力微夕夢將成還滴滴春心欲斷正<hi>一作更</hi>
霏霏憂花惜月長如此爭得東陽病骨肥<lb/>
　　　感舊<lb/>
千里青雲未致身馬蹄空踏幾年塵曽迷玉洞花光老<lb/>
欲過金城桞眼新粉壁已沈題鳳字酒壚猶記姓黄人<lb/>
塢中横笛偏多感一涕闌干白角巾<lb/>
<pb n="KR4h0140_WYG_731-4b"/>
　　　城南<lb/>
昨夜輕陰結夕霏城南十里有香泥初聞山鳥驚新哢<lb/>
遥見林花識舊蹊蕩槳遠從芳草渡墊巾還傍緑楊隄<lb/>
羅敷正苦桑蠶事惆悵南來五馬蹄<lb/>
　　　早夏<lb/>
井轄投多思不禁密垂珠箔晝沈沈睡驚燕語頻移枕<lb/>
病起蛛絲半在琴雨徑亂花埋宿艷月軒修竹轉涼陰<lb/>
一春酒費知多少探盡囊中換賦金<lb/>
<pb n="KR4h0140_WYG_731-5a"/>
　　　侯家<lb/>
洞户春遲<hi>一作深</hi>漏箭長短轅初返雒陽傍綵雲按曲青<lb/>
岑醴沈水薰衣白璧堂前檻蘭苕依玉樹後園桐葉䕶<lb/>
銀牀宴殘紅燭長庚爛還促朝珂謁未央<lb/>
　　　函谷關<lb/>
天開函谷壯關中萬古驚塵向此空望氣竟能知老子<lb/>
棄繻何不識終童謾持白馬先生論未抵鳴雞下客功<lb/>
符命已歸如掌地一丸曽誤隗王東<lb/>
<pb n="KR4h0140_WYG_731-5b"/>
　　　殘花<lb/>
雨壓殘紅一夜凋曉來簾外正飄揺數枝翠葉空相對<lb/>
萬片香魂不可招長樂夢回春寂寂武陵人去水迢迢<lb/>
愁將玉笛傳遺恨苦被芳風透綺寮<lb/>
　　　次韻徐爽見寄<lb/>
五兩青絲帝渥深平時可敢嘆英沈侏儒自是長三尺<lb/>
澼絖都來直數金寂寞死灰人䘮偶婆娑生意樹交陰<lb/>
年來想見瓊枝色久夢蘧蘧到竹林<lb/>
<pb n="KR4h0140_WYG_731-6a"/>
　杜常<lb/>
杜常唐末人詩一首<lb/>
　　　華淸宫<lb/>
行盡江南數十程曉星殘月入華清朝元閣上西風急<lb/>
都入長楊作雨聲<lb/>
　滕白<lb/>
滕白官郎中歴臺省有工部集一巻今存詩二首<lb/>
　　　題文川村居<lb/>
<pb n="KR4h0140_WYG_731-6b"/>
種茶巖接紅霞塢灌稻泉生白石根皤腹老翁睂似雪<lb/>
海裳花下戲兒孫<lb/>
　　　燕<lb/>
短羽新來别海陽真珠髙巻語雕梁佳人未必全聽爾<lb/>
正把金針繡鳳凰<lb/>
　王嵒<lb/>
王嵒蜀人曽避地荆南有集一巻今存詩六首<lb/>
　　　題嚴君觀<lb/>
<pb n="KR4h0140_WYG_731-7a"/>
寒雲古木罩星臺凡骨仙蹤信可哀二十年前曽此到<lb/>
一千年内未歸來<lb/>
　　　山中有所思<lb/>
零零夜雨漬愁根觸物傷離好斷魂莫怪杜鵑飛去盡<lb/>
紫微花裏有啼猿<lb/>
　　　燕<lb/>
一巢功績破春光絮落花殘兩翅狂月樹風枝不棲去<lb/>
強來言語泥雕梁<lb/>
<pb n="KR4h0140_WYG_731-7b"/>
　　　貧女<lb/>
難把菱花照素顔試臨春水挿花看木蘭船上遊春子<lb/>
笑指荆釵下逺灘<lb/>
　　　杪春寄友人<lb/>
何處相逢萬事忙卓家樓上百淘香明朝漸近山僧寺<lb/>
更為殘花醉一塲<lb/>
　　　回舊山<lb/>
庾家樓上謝家池處處風煙少舊知明日落花誰共醉<lb/>
<pb n="KR4h0140_WYG_731-8a"/>
　野溪猨鳥恨歸遲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_731-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百三十一<lb/>
</p>
<p>
</p>
  </div>
</body>
</text>
</TEI>
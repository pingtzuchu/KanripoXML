<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_199-1a"/>
　欽定四庫全書<lb/>
御定全唐詩巻一百九十九<lb/>
　　岑參<lb/>
　　　　臨河客舍呈狄明府兄留題縣南樓<lb/>
　黎陽城南雪正飛黎陽渡頭人未歸<hi>一作渡口人渡稀</hi>河邊酒<lb/>
　家堪寄宿主人小女能縫衣故人髙卧黎陽縣一别三<lb/>
　年不相見邑中雨雪偏着時隔河東郡人遥羡鄴都唯<lb/>
　見古時丘漳水還如舊日流城上望鄉應不見朝來好<lb/>
<pb n="KR4h0140_WYG_199-1b"/>
　是嬾登樓<lb/>
　　　　客舍悲秋有懐兩省舊逰呈幕中諸公<lb/>
　三度為郎便白頭一從出守五經秋莫言聖主長不用<lb/>
　其那蒼生應未休人間歲月如流水客舍秋風今又起<lb/>
　不知心事向誰論江上蟬鳴空滿耳<lb/>
　　　　白雪歌送武判官歸京<lb/>
　北風捲地白草折胡天八月即飛雪忽如一夜春風來<lb/>
　千樹萬樹梨花開散入珠簾濕羅幕狐裘不煖錦衾薄<lb/>
<pb n="KR4h0140_WYG_199-2a"/>
將軍角<hi>一作雕</hi>弓不得控都䕶鐵衣冷難着瀚海闌干百<lb/>
丈<hi>一作千尺</hi>冰愁雲黲淡萬里凝中軍置酒飲歸客胡琴琵<lb/>
琶與羗笛紛紛暮雪下轅門風掣紅旗凍不翻輪臺東<lb/>
門送君去去時雪滿天山路山廻路轉不見君雪上空<lb/>
留馬行處<lb/>
　　　熱海行送崔侍御還京<lb/>
側聞隂山胡兒語西頭熱海水如煮海上衆鳥不敢飛<lb/>
中有鯉魚長且肥<hi>海中有赤鯉</hi>岸傍青草常不歇空中白雪<lb/>
<pb n="KR4h0140_WYG_199-2b"/>
遥旋滅蒸沙爍石然虜雲沸浪炎波煎漢月隂火潛燒<lb/>
天地鑪何事偏烘西一隅勢吞月窟侵太白氣連赤坂<lb/>
通單于送君一醉天山郭正見夕陽海邊落柏臺霜威<lb/>
寒逼人熱海炎氣為之<hi>一作君</hi>薄<lb/>
　　　輪臺歌奉送封大夫出師西征<lb/>
輪臺城頭夜吹角輪臺城北旄頭落羽書昨夜過渠黎<lb/>
單于已在金山西戍樓西望煙塵黒漢兵屯在輪臺北<lb/>
上將擁旄西出征平明<hi>一作小胡</hi>吹笛大軍行四邊伐<hi>一作戍</hi>
<pb n="KR4h0140_WYG_199-3a"/>
鼔雪海湧三軍大呼隂山動虜塞兵氣連雲屯戰場白<lb/>
骨纒草根劒河風急雪片濶沙<hi>一作河</hi>口石凍馬蹄脫亞<lb/>
相勤王甘苦辛誓將報主静邊塵古來青史誰不見今<lb/>
見功名勝古人<lb/>
　　　敷水歌送竇漸入京<lb/>
羅敷昔時秦氏女千載無人空處所昔時流水至今流<lb/>
萬事皆逐東流去此水東流無盡期水聲還似舊來時<lb/>
岸花仍自羞紅臉隄栁猶能學翠睂春去秋來不相待<lb/>
<pb n="KR4h0140_WYG_199-3b"/>
水中月色常不改羅敷飬蠶空耳聞使君五馬今何在<lb/>
九月霜天水正寒故人西去度征鞍水底鯉魚幸無數<lb/>
願君别後垂尺素<lb/>
　　　天山雪歌送蕭治<hi>一作沼</hi>歸京<lb/>
天山有雪常不開千峰萬嶺雪崔嵬北風夜捲赤亭口<lb/>
一夜天山雪更厚能兼漢月照銀山復逐胡風過鐵闗<lb/>
交河城邊飛鳥絶輪臺路上馬蹄滑晻靄寒氛萬里凝<lb/>
闌干隂崖千丈冰將軍狐裘卧不暖都䕶寳刀凍欲斷<lb/>
<pb n="KR4h0140_WYG_199-4a"/>
正是天山雪下時送君走馬歸京師雪中何以贈君别<lb/>
惟有青青松樹枝<lb/>
　　　火山雲歌送别<lb/>
火山突兀赤亭口火山五月火雲厚火雲滿山凝未開<lb/>
飛鳥千里不敢來平明乍逐胡風斷薄暮渾隨塞雨囘<lb/>
繚繞斜吞鐵關樹氛氲半掩交河戍迢迢征路火山東<lb/>
山上孤雲隨馬去<lb/>
　　　青門歌送東臺張判官<lb/>
<pb n="KR4h0140_WYG_199-4b"/>
青門金鎖平旦開城頭日出使車囘青門栁枝正堪折<lb/>
路傍一日幾人别東出青門路不窮驛樓官樹灞陵東<lb/>
花撲征衣看似繡<hi>一作錦</hi>雲隨去馬色疑驄胡姬酒壚日<lb/>
未午絲繩玉缸酒如乳灞頭落花没馬蹄昨夜微雨花<lb/>
成泥黄鸝翅濕飛轉低闗東尺書醉嬾題須臾望君不<lb/>
可見揚鞭飛鞚疾如箭借問使乎何時來莫作東飛伯<lb/>
勞西飛燕<lb/>
　　　梁園歌送河南王説判官<lb/>
<pb n="KR4h0140_WYG_199-5a"/>
君不見梁孝王脩竹園頹牆隱轔勢仍存嬌娥曼臉成<lb/>
草蔓羅帷珠簾空竹根大梁一旦人代改秋月春風不<lb/>
相待池中幾度雁新來洲上千年鶴應在<hi>梁園中有雁池鶴洲</hi>梁<lb/>
園二月梨花飛却似梁王雪下時當時置酒延枚叟肯<lb/>
料平臺狐兎走萬事翻覆如浮雲昔人空在今人口單<lb/>
父古來稱宓生祗今為政有吾兄<hi>家兄時宰單父</hi>輶軒若過梁<lb/>
園道應傍琴臺聞政聲<lb/>
　　　走馬川行奉送出師西征<hi>一作行</hi>
<pb n="KR4h0140_WYG_199-5b"/>
君不見走馬川行雪海邊<hi>一作君不見走馬滄海邉</hi>平沙莽莽黄入<lb/>
天輪臺九月風夜吼一川碎石大如斗隨風滿地石亂<lb/>
走匈奴草黄馬正肥金山西見煙塵飛漢家大將西出<lb/>
師將軍金甲夜不脱半夜軍行戈相撥風頭如刀面如<lb/>
割馬毛帶雪汗氣蒸五花連錢旋作冰幕中草檄硯水<lb/>
凝虜騎聞之應膽懾料知短兵不敢接車師西門佇獻<lb/>
㨗<lb/>
　　　函谷關歌送劉評事使闗西<lb/>
<pb n="KR4h0140_WYG_199-6a"/>
君不見函谷闗崩城毁壁至今在樹根草蔓遮古道空<lb/>
谷千年長不改寂寞無人空舊山聖朝無外<hi>一作事</hi>不須<lb/>
闗白馬公孫何處去青牛老人更不還蒼苔白骨空滿<lb/>
地月與古時長相似野花不省見行人山鳥何曾識闗<lb/>
吏故人方乗使者車吾知郭丹却不如請君時憶闗外<lb/>
客行到闗西多致書<lb/>
　　　胡笳歌送顔真卿使赴河隴<lb/>
君不聞胡笳聲最悲紫髯綠<hi>一作碧</hi>眼胡人吹吹之一曲<lb/>
<pb n="KR4h0140_WYG_199-6b"/>
猶未了愁殺樓蘭征戍兒涼秋八月蕭闗道北風吹斷<lb/>
天山草崑崙山南月欲斜胡人向月吹胡笳胡笳怨兮<lb/>
將送君秦山遥望隴山雲邊城夜夜多愁夢向月胡笳<lb/>
誰喜聞<lb/>
　　　秦筝歌送外甥蕭正歸京<lb/>
汝不聞秦箏聲最苦五色纒絃十三柱怨調慢聲如欲<lb/>
語一曲未終日移午紅亭水木不知暑忽彈黄鐘和白<lb/>
紵清風颯來雲不去聞之酒醒淚如雨汝歸秦兮彈秦<lb/>
<pb n="KR4h0140_WYG_199-7a"/>
聲秦聲悲兮聊送汝<lb/>
　　　與獨孤漸道别長句兼呈嚴八侍御<lb/>
輪臺客舍春草滿潁陽歸客腸堪斷窮荒寂寞鳥不飛<lb/>
萬磧千山夢猶嬾憐君白面一書生讀書千巻未成名<lb/>
五侯貴門脚不到數畆山田身自耕興來浪跡無逺近<lb/>
及至辭家憶鄉信無事垂鞭信馬頭西南幾欲窮天盡<lb/>
秦使三年獨未歸邊頭詞客舊來稀借問君來得幾日<lb/>
到家不覺換春衣髙齋清晝巻帷幕紗㡌接䍦慵不着<lb/>
<pb n="KR4h0140_WYG_199-7b"/>
中酒朝眠日色髙彈棊夜半燈花落冰片髙堆金錯盤<lb/>
滿堂凛凛五月寒桂林蒲萄新吐蔓武城㓨蜜未可餐<lb/>
軍中置酒夜撾鼔錦筵紅燭月未午花門將軍善胡歌<lb/>
葉河蕃王能漢語知爾園林壓渭濵夫人堂上泣羅帬<lb/>
魚龍川北盤谿雨鳥鼠山西洮水雲臺中嚴公於我厚<lb/>
别後新詩滿人口自憐棄置天西頭因君為問相思否<lb/>
　　　送費子歸武昌<lb/>
漢陽歸客悲秋草旅舍葉飛愁不掃秋來倍憶武昌魚<lb/>
<pb n="KR4h0140_WYG_199-8a"/>
夢着只在巴陵道曾隨上將過祈連離家十年恒在邉<lb/>
劒鋒可惜虚用盡馬蹄無事今已穿知君開舘常愛客<lb/>
樗蒱百金每一擲平生有錢將與人江上故園空四壁<lb/>
吾觀費子毛骨竒廣睂大口仍赤髭看君失路尚如此<lb/>
人生貴賤那得知髙秋八月歸南楚東門一壺聊出祖<lb/>
路指鳯皇山北雲衣沾鸚鵡洲邊雨勿歎蹉跎白髪新<lb/>
應須守道勿羞貧男兒何必戀妻子莫向江村老却人<lb/>
　　　送韓巽入都覲省便赴舉<lb/>
<pb n="KR4h0140_WYG_199-8b"/>
槐葉蒼蒼柳葉黄秋高八月天欲霜青門百壺送韓侯<lb/>
白雲千里連嵩丘北堂倚門望君憶東歸扇枕後秋色<lb/>
洛陽才子能幾人明年桂枝是君得<lb/>
　　　送李副使赴磧西官軍<lb/>
火山六月應更熱赤亭道口行人絶知君慣度祈連城<lb/>
豈能愁見輪臺月脱鞍<hi>一作衣</hi>暫入酒家壚送君萬里西<lb/>
撃胡功名祗向馬上取真是英雄一丈夫<lb/>
　　　凉州館中與諸判官夜集<lb/>
<pb n="KR4h0140_WYG_199-9a"/>
彎彎月出挂城頭城頭月出照梁<hi>一作凉</hi>州凉州七里<hi>一作</hi>
<hi>城</hi>十萬家胡人半觧彈琵琶琵琶一曲腸堪斷風蕭蕭<lb/>
兮夜漫漫河西幕中多故人故人别來三五春花門樓<lb/>
前見秋草豈能貧賤相看老一生大笑能幾廻斗酒相<lb/>
逄須醉倒<lb/>
　　　酒泉太守席上醉後作<lb/>
琵琶長笛曲相和羌兒胡雛齊唱歌渾炙犁牛烹野駝<lb/>
交河美酒歸<hi>一作金</hi>叵羅三更醉後軍中寢無奈秦山歸<lb/>
<pb n="KR4h0140_WYG_199-9b"/>
夢何<lb/>
　　　偃師東與韓樽同詣景雲<hi>英華無景雲二字</hi>暉上人即<lb/>
　　　事<lb/>
山隂老僧觧楞伽潁陽歸客逺相過煙深草濕昨夜雨<lb/>
雨後秋風渡漕河空山終日塵事少平<hi>一作出</hi>郊逺見行<lb/>
人小<hi>一作人行渺</hi>尚書磧上黄昬鐘别駕渡頭一歸鳥<lb/>
　　　醉題匡城周少府㕔壁<lb/>
婦姑城南風雨秋婦姑城中人獨愁愁雲遮却望鄉處<lb/>
<pb n="KR4h0140_WYG_199-10a"/>
數日不上西南樓故人薄暮公事閒玉壼美酒琥珀殷<lb/>
潁陽秋草今黄盡醉卧君家猶未還<lb/>
　　　燉煌太守後庭歌<lb/>
燉煌太守才且賢郡中無事髙枕眠太守到來山出泉<lb/>
黄砂磧裏人種田燉煌耆舊鬢皓然願留太守更五年<lb/>
城頭月出星滿天曲房置酒張錦筵美人紅妝色正鮮<lb/>
側垂髙髻插金鈿醉坐藏鈎紅燭前不知鈎在若箇邉<lb/>
為君手把珊瑚鞭射得半段黄金錢此中樂事亦已偏<lb/>
<pb n="KR4h0140_WYG_199-10b"/>
　　　喜韓樽相過<lb/>
三月灞陵春已老故人相逄耐醉倒甕頭春酒黄花脂<lb/>
祿米只充沽酒資長安城中足年少獨共韓侯開口笑<lb/>
桃花㸃地紅斑<hi>一作如錦</hi>斑有酒留君且莫還與君兄弟日<lb/>
攜手世上虚<hi>一作浮</hi>名好是閒<lb/>
　　　銀山磧西館<lb/>
銀山磧口風似箭鐵門闗西月如練雙雙愁淚沾馬毛<lb/>
颯颯胡沙迸人面丈夫三十未富貴安能終日守筆硯<lb/>
<pb n="KR4h0140_WYG_199-11a"/>
　　　感遇<lb/>
五花驄馬七香車云是平陽帝子家鳯皇城頭日欲斜<lb/>
門前髙樹鳴春鴉漢家魯元君不聞今作城西一古墳<lb/>
昔來唯有秦王女獨自吹簫乘白雲<lb/>
　　　太白胡僧歌<hi>并序</hi>
　　太白中峰絶頂有胡僧不知幾百歳睂長數寸身<lb/>
　　不製繒帛衣以草葉恒持楞伽經雲壁迥絶人跡<lb/>
　　罕到嘗東峰有鬬虎弱者將死僧杖而觧之西湫<lb/>
<pb n="KR4h0140_WYG_199-11b"/>
　　有毒龍久而為患僧器而貯之商山趙叟前年采<lb/>
　　茯苓深入太白偶值此僧訪我而說予恒有獨徃<lb/>
　　之意聞而悦之乃為歌曰<lb/>
聞有胡僧在太白蘭若去天三百尺一持楞伽入中峰<lb/>
世人難見但聞鐘牕邊錫杖觧兩虎牀下鉢盂藏<hi>一作盛</hi>
一龍草衣不鍼復不線兩耳垂肩睂覆面此僧年幾那<lb/>
得知手種青松今十圍心將流水同清淨身與浮雲無<lb/>
是非商山老人已曾識願一見之何由得山中有僧人<lb/>
<pb n="KR4h0140_WYG_199-12a"/>
不知城裏看山空黛色<lb/>
　　　衛節度赤驃馬歌<lb/>
君家赤驃畵不得一團旋風桃花色紅纓紫鞚珊瑚鞭<lb/>
玉鞍錦韀黄金勒請君鞲<hi>一作鞁</hi>出看君騎尾長窣地如<lb/>
紅絲自矜諸馬皆不及却憶百金新買時香街紫陌鳳<lb/>
城内滿城見者誰不愛揚鞭驟急白汗流弄影行驕碧<lb/>
蹄碎紫髯胡雛金剪刀平明剪出三<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>髙櫪上看時獨<lb/>
意氣衆中牽出偏雄豪騎將獵向南山口城南狐兎不<lb/>
<pb n="KR4h0140_WYG_199-12b"/>
復有草頭一㸃疾如飛郤使蒼鷹翻向後憶昨看君朝<lb/>
未央鳴珂擁蓋滿路香始知邉將真富貴可憐人馬相<lb/>
輝光男兒稱意得如此駿馬長鳴北風起待君東去埽<lb/>
胡塵為君一日行千里<lb/>
　　　田使君美人舞如蓮花北鋋歌<hi>此曲本出北同城</hi>
美人舞如蓮花旋世人有眼應未見髙堂滿地紅氍毺<lb/>
試舞一曲天下無此曲胡人傳入漢諸客見之驚且歎<lb/>
慢臉嬌娥纎復穠輕羅金縷花葱蘢囘裾轉袖若飛雪<lb/>
<pb n="KR4h0140_WYG_199-13a"/>
左鋋右鋋生旋風琵琶横笛和未匝花門山頭黄雲合<lb/>
忽作出塞入塞聲白草胡沙寒颯颯翻身入破如有神<lb/>
前見後見回回新始知諸曲不可比采蓮落梅如聒耳<lb/>
世人學舞祗是舞恣<hi>一作姿</hi>態豈能得如此<lb/>
　　　裴將軍宅蘆管歌<lb/>
遼東九月蘆葉斷遼東小兒采蘆管可憐新管清且悲<lb/>
一曲風飃海頭滿海樹蕭索天雨霜管聲寥亮月蒼蒼<lb/>
白狼河北堪愁恨𤣥兎城南皆斷腸遼東將軍長安宅<lb/>
<pb n="KR4h0140_WYG_199-13b"/>
美人蘆管㑹佳客弄調啾颼勝洞簫發聲窈窕欺横笛<lb/>
夜半高堂客未囘祗將蘆管送君杯巧能陌上驚楊柳<lb/>
復向園中誤落梅諸客愛之聴未足髙捲珠簾列紅燭<lb/>
將軍醉舞不肯休更使美人吹一曲<lb/>
　　　韋員外家花樹歌<lb/>
今年花似去年好去年人到今年老始知人老不如花<lb/>
可惜落花君莫埽君家兄弟不可當列卿御史尚書郎<lb/>
朝囘花底恒㑹客花撲玉缸春酒香<lb/>
<pb n="KR4h0140_WYG_199-14a"/>
　　　醉後戲與趙歌兒<lb/>
秦州歌兒歌調苦偏能立唱濮陽女座中醉客不得意<lb/>
聞之一聲淚如雨向使逄着漢帝憐董賢氣咽不能語<lb/>
　　　范公叢竹歌<hi>并序</hi>
　　職方郎中兼侍御史范公乃於陜西使院内種竹<lb/>
　　新製叢竹詩以見示美范公之清致雅操遂為歌<lb/>
　　以和之<lb/>
世人見竹不觧愛知君種竹府城内此君託根幸得地<lb/>
<pb n="KR4h0140_WYG_199-14b"/>
種來幾時聞已大盛暑翛翛叢色寒閒宵槭槭葉聲乾<lb/>
能清案牘簾下見宜對琴書牕外看為君成隂將蔽日<lb/>
迸笋穿堦踏還出守節偏凌御史霜虚心願比郎官筆<lb/>
君莫愛南山松樹枝竹色四時也不移寒天草木黄落<lb/>
盡猶自青青君始知<lb/>
　　　玉門闗蓋將軍歌<lb/>
蓋將軍真丈夫行年三十執金吾身長七尺頗有鬚玉<lb/>
門闗城迥且孤黄沙萬里白草枯南鄰犬戎北接胡將<lb/>
<pb n="KR4h0140_WYG_199-15a"/>
軍到來備不虞五千甲兵膽力麤軍中無事但歡娛暖<lb/>
屋繡簾紅地爐織成壁衣花氍毺燈前侍婢㵼玉壺金<lb/>
鐺亂㸃野酡酥紫紱金章左右趨問着只是蒼頭奴美<lb/>
人一雙閒且都朱脣翠睂映明矑<hi>一作眸</hi>清歌一曲世所<lb/>
無今日喜聞鳯將雛可憐絶勝秦羅敷使君五馬謾踟<lb/>
蹰野草繡窠紫羅𥜗紅牙縷馬對樗蒱玉盤纎手撒<hi>一作</hi>
<hi>摋</hi>作盧衆中誇道不曾輸櫪上昻昻皆駿駒桃花叱撥<lb/>
價最殊騎將獵向城南隅臘日射殺千年狐我來塞外<lb/>
<pb n="KR4h0140_WYG_199-15b"/>
按邊儲為君取醉酒剰沽醉爭酒盞相喧呼忽<hi>一作却</hi>憶<lb/>
咸陽舊酒徒<lb/>
　　　贈酒泉韓太守<lb/>
太守有能政遥聞如古人俸錢盡供客家計常清貧酒<lb/>
泉西望玉闗道千山萬磧皆白草辭君走馬歸長安憶<lb/>
君倐忽令人老<lb/>
　　　贈西嶽山人李岡<lb/>
君隱處當一星蓮花峰頭飯黄精仙人掌上演丹經鳥<lb/>
<pb n="KR4h0140_WYG_199-16a"/>
可到人莫攀隱來十年不下山袖中短書誰為逹華隂<lb/>
道士賣藥還<lb/>
　　　送張獻心充副使歸河西雜句<lb/>
將門子弟君獨賢一從受命常在邊未至三十已髙位<lb/>
腰間金印色赭然前日承恩白虎殿歸來見者誰不羡<lb/>
篋中賜衣十重餘案上軍書十二巻看君謀智若有神<lb/>
愛君詞句皆清新澄湖萬頃深見底清冰一片光照人<lb/>
雲中昨夜使星動西門驛樓出相送玉瓶素蟻臘酒香<lb/>
<pb n="KR4h0140_WYG_199-16b"/>
金鞭白馬紫逰韁花門南燕支北張掖城頭雲正<hi>一作磧雲</hi>
黒送君一去天外憶<lb/>
　　　送郭乂雜言<lb/>
地上青草出經冬今始歸博陵無近信猶未換春衣憐<lb/>
汝不忍别送汝上酒樓初行莫早發且宿㶚橋頭功名<lb/>
須及早嵗月莫虚擲早年已工詩近日兼注易何時過<lb/>
東洛早晩度盟津朝歌城邊柳嚲地邯鄲道上花撲人<lb/>
去年四月初我正在河朔曾上君家縣北樓樓上分明<lb/>
<pb n="KR4h0140_WYG_199-17a"/>
見恒嶽中山明府待君來須計行程及早囘到家速覓<lb/>
長安使待汝書封我自開<lb/>
　　　送魏升卿<hi>一作叔虹</hi>擢第歸東都因懐魏校書陸渾<lb/>
　　　喬潭<lb/>
井上桐葉雨<hi>一作赤</hi>灞亭巻秋風故人適戰勝匹馬歸山<lb/>
東問君今年三十幾能使香名滿人耳君不見三峰直<lb/>
上五千仞見君文章亦如此如君兄弟天下稀雄辭健<lb/>
筆皆若飛將軍金印嚲紫綬御史鐵冠重繡衣喬生作<lb/>
<pb n="KR4h0140_WYG_199-17b"/>
尉别來久因君為問平安否魏侯校理復何如前日人<lb/>
來不得書陸渾山下佳可賞蓬閣閒時日應徃自料青<lb/>
雲未有期誰知白髪偏能長壚頭青絲白玉瓶别時相<lb/>
顧酒如傾揺鞭舉袂忽不見千樹萬樹空蟬鳴<lb/>
　　　送魏四落第還鄉<lb/>
東歸不稱意客舍戴勝鳴臘酒飲未盡春衫縫已成長<lb/>
安柳枝春欲來洛陽梨花在前開魏侯池館今尚在猶<lb/>
有太師歌舞臺君家盛徳豈徒然時人注意在吾賢莫<lb/>
<pb n="KR4h0140_WYG_199-18a"/>
令别後無佳句祗向壚頭空醉眠<lb/>
　　　送宇文南金放後歸太原寓居因呈太原郝主<lb/>
　　　簿<lb/>
歸去不得意北京關路賖却投晉山老愁見汾陽花翻<lb/>
作灞陵客憐君丞相家夜眠旅舍雨曉辭春城鴉送君<lb/>
繋馬青門口胡姬壚頭勸君酒為問太原賢主人春來<lb/>
更有新詩否<lb/>
　　　西亭子送李司馬<lb/>
<pb n="KR4h0140_WYG_199-18b"/>
高高亭子郡城西直上千尺與雲齊盤崖緣壁試攀躋<lb/>
羣山向下鳥飛低使君五馬天半嘶絲䋲玉壺為君提<lb/>
坐來一望無端倪紅花綠柳鶯亂啼千家萬井連迴谿<lb/>
酒行未醉聞暮雞㸃筆操紙為君題為君題惜觧攜草<lb/>
萋萋没馬蹄<lb/>
　　　漁父<lb/>
扁舟滄浪叟心與滄浪清不自道鄉里無人知姓名朝<lb/>
從灘上飯暮向蘆中宿歌竟還復歌手持一竿竹竿頭<lb/>
<pb n="KR4h0140_WYG_199-19a"/>
釣絲長丈餘鼓栧乗流無定居世人那得識<hi>一作觧</hi>深意<lb/>
此翁取適非取魚<lb/>
　　　登古鄴城<lb/>
下馬登鄴城城空復何見東風吹野火暮入飛雲殿<hi>一作</hi>
<hi>入暮飛雲電</hi>城隅南對望陵䑓漳水東流不復囘武帝宫中<lb/>
人去盡年年春色為誰來<lb/>
　　　邯鄲客舍歌<lb/>
客從長安來驅馬邯鄲道傷心叢臺下一帶生蔓草客<lb/>
<pb n="KR4h0140_WYG_199-19b"/>
舍門臨漳水邊垂楊下繫釣魚船邯鄲女兒夜沽酒對<lb/>
客挑燈誇數錢酩酊醉時日正午一曲狂歌壚上眠<lb/>
　　　宿蒲關東店憶杜陵别業<lb/>
關門鎖歸客一夜夢還家月落河上曉遥聞秦樹鴉長<lb/>
安二月歸正好杜陵樹邊純是花<lb/>
　　　感遇<lb/>
北山有芳杜靡靡花正發未及得采之秋風忽吹殺君<lb/>
不見拂雲百丈青松柯縱使秋風無奈何四時常作青<lb/>
<pb n="KR4h0140_WYG_199-20a"/>
黛色可憐杜花不相識<lb/>
　　　優鉢羅花歌<hi>幷序</hi>
　　參嘗讀佛經聞有優鉢羅花目所未見天寳庚申<lb/>
　　歳參忝大理評事攝監察御史領伊西北庭度支<lb/>
　　副使自公多暇乃於府庭内栽樹種藥為山鑿池<lb/>
　　婆娑乎其間足以寄傲交河小吏有獻此花者云<lb/>
　　得之於天山之南其狀異於衆草勢巃嵸如冠弁<lb/>
　　嶷然上聳生不傍引攢花中折<hi>一作拆</hi>駢葉外包異<lb/>
<pb n="KR4h0140_WYG_199-20b"/>
　　香騰風秀色媚景因賞而歎曰爾不生於中土僻<lb/>
　　在遐裔使牡丹價重芙蓉譽高惜哉夫天地無私<lb/>
　　隂陽無偏各遂其生自物厥性豈以偏地而不生<lb/>
　　乎豈以無人而不芳乎適此花不遭小吏終委諸<lb/>
　　山谷亦何異懐才之士未㑹明主擯於林藪邪因<lb/>
　　感而為歌歌曰<lb/>
白山南赤山北其間有花人不識綠莖碧葉好顔色葉<lb/>
六瓣花九房夜掩朝開多異香何不生彼中國兮生西<lb/>
<pb n="KR4h0140_WYG_199-21a"/>
　方移根在庭媚我公堂恥與衆草之為伍何亭亭而獨<lb/>
　芳何不為人之所賞兮深山窮谷委嚴霜吾竊悲陽闗<lb/>
　道路長曾不得獻於君王<lb/>
　　　　蜀<hi>一作戎</hi>葵花歌<hi>英華作劉眘虚詩注云附見岑參詩</hi>
　昨日一花開今日一花開今日花正好昨日花已老始<lb/>
　知人老不如花可惜落花君莫埽<hi>上二句與韋員外家花樹歌相重他本多無此</hi>
　<hi>二句</hi>人生不得長少年莫惜牀頭沽酒錢請君有錢向酒<lb/>
　家君不見蜀葵花<lb/>
<pb n="KR4h0140_WYG_199-21b"/>
　　　　題李士曹㕔壁畵度雨雲歌<lb/>
　似出棟梁裏如和風雨飛掾曹有時不敢歸謂言雨過<lb/>
　濕人衣<lb/>
　　　　入蒲闗先寄秦中故人<lb/>
　秦山數㸃似青黛渭上<hi>一作水</hi>一條如白練京師故人不<lb/>
　可見寄將兩眼看飛燕<lb/>
　<lb/>
御定全唐詩巻一百九十九<lb/>
</p>
<p>
</p>
  </div>
</body>
</text>
</TEI>
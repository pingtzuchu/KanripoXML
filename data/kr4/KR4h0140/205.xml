<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_205-1a"/>
　欽定四庫全書<lb/>
御定全唐詩巻二百五<lb/>
　　包佶<lb/>
　包佶字幼正天寳六年及進士第累官諫議大夫坐善<lb/>
　元載貶嶺南劉晏奏起為汴東兩稅使晏罷以佶充諸<lb/>
　道鹽鐵輕貨錢物使遷刑部侍郎改祕書監封丹陽郡<lb/>
　公詩一巻<lb/>
　　　　祀風師樂章<lb/>
<pb n="KR4h0140_WYG_205-1b"/>
　　　　　迎神<lb/>
　太皡御氣句芒肇功蒼龍青旗爰候祥風律以和應神<lb/>
　以感通鼎爼脩蠁時惟禮崇<lb/>
　　　　　奠幣登歌<lb/>
　㫖酒告潔青蘋應候禮陳瑶幣樂獻金奏彈弦自昔解<lb/>
　凍惟舊仰瞻肹蠁羣祥来湊<lb/>
　　　　　迎爼酌獻<lb/>
　徳盛昭臨迎拜巽方爰候發生式薦馨香酌醴具舉工<lb/>
<pb n="KR4h0140_WYG_205-2a"/>
歌再揚神歆入律恩降百祥<lb/>
　　　　亞獻終獻<lb/>
膋薌備玉帛陳風動物樂感神三獻終百神臻草木榮<lb/>
天下春<lb/>
　　　　送神<lb/>
微穆敷華能應節飄揚發彩宜行慶送迎<hi>一作迎送</hi>靈駕神<lb/>
心饗跪拜靈壇禮容盛氣和草木發萌芽徳暢禽魚遂<lb/>
翔泳永望翠盖逐流雲自兹率土調春令<lb/>
<pb n="KR4h0140_WYG_205-2b"/>
　　　祀雨師樂章<lb/>
　　　　迎神<lb/>
陟降左右誠達幽圓作解之功樂惟有年雲軿戾止灑<lb/>
霧飄煙惟馨展禮爰列豆籩<lb/>
　　　　奠幣登歌<lb/>
嵗正朱明禮布𤣥制惟樂能感與神合契隂霧離披靈<lb/>
馭揺裔膏澤之慶期於稔嵗<lb/>
　　　　迎爼酌獻<lb/>
<pb n="KR4h0140_WYG_205-3a"/>
陽開幽蟄躬奉鬱鬯禮備節應震来靈降動植求聲飛<lb/>
沈允望時康氣茂惟神之貺<lb/>
　　　　亞獻終獻<lb/>
奠既備獻将終神行令瑞飛空迎乾徳祈嵗功乗煙燎<lb/>
儼従風<lb/>
　　　　送神<lb/>
整駕升車望寥廓垂隂薦祉蕩昬氛饗時靈貺僾如在<lb/>
樂罷餘聲遥可聞飲福陳誠禮容備撤爼終獻曙光分<lb/>
<pb n="KR4h0140_WYG_205-3b"/>
跪拜臨壇結空想年年應節候油雲<lb/>
　　　答竇拾遺卧病見寄<lb/>
今春扶病移滄海幾度承恩對白花送客屢聞簾<hi>一作簷</hi>
外鵲銷愁已辨酒中虵瓶開枸杞懸泉水鼎鍊芙蓉伏<lb/>
火砂誤入塵埃牽吏役羞将簿領到君家<lb/>
　　　對酒贈故人<lb/>
扶起離披菊霜輕喜重開醉中驚老去笑裏覺愁来月<lb/>
送人無盡風吹浪不回感時将有寄詩思澀難裁<lb/>
<pb n="KR4h0140_WYG_205-4a"/>
　　　同李吏部伏日口號呈元庻子路中丞<lb/>
火炎逄六月金伏過三庚幾度衣裳汗<hi>一作澣</hi>誰家枕簟<lb/>
清頒冰無下位裁扇有髙名吏部還開甕殷勤二客情<lb/>
<hi>一作卿</hi>
　　　嶺下卧疾寄劉長卿員外<lb/>
唯有貧兼病能令親愛疎嵗時供放逐身世付空虚脛<lb/>
弱秋添絮頭風曉廢梳波瀾喧衆口藜藿静吾廬䘮馬<lb/>
思開卦占鴞嬾發書十年江海隔離恨子知予<lb/>
<pb n="KR4h0140_WYG_205-4b"/>
　　　戲題諸判官㕔壁<lb/>
六十老翁無<hi>一作何</hi>所取二三君子不相遺願留今日交<lb/>
歡意直到隳官謝病時<lb/>
　　　酬兵部李侍郎晩過東㕔之作<hi>時自刑部侍郎拜祭酒</hi>
酒禮慙先祭刑書已曠官詔馳黄紙速身在絳紗安聖<lb/>
位登堂静生徒跪席寒庭槐暫揺落幸為入春㸔<lb/>
　　　昭徳皇后挽歌詞<lb/>
西汜馳暉過東園别路長嵗華唯隴柏春事罷公桑龜<lb/>
<pb n="KR4h0140_WYG_205-5a"/>
兆開泉戸禽巢閉畫梁更聞哀禮過明詔制心䘮<lb/>
　　　秋日過徐氏園林<lb/>
回塘分越水古樹積吳煙掃竹催鋪席垂蘿待繫船鳥<lb/>
窺新罅栗龜上半攲蓮屢入忘歸地長嗟俗事牽<lb/>
　　　雙山過信公所居<lb/>
遥禮前朝塔微聞後夜鐘人間第四祖雲裏一雙峰積<lb/>
雨封苔徑多年亞石松傳心不傳法誰可繼髙蹤<lb/>
　　　尚書宗兄使過詩以奉獻<lb/>
<pb n="KR4h0140_WYG_205-5b"/>
洛下交親滿歸閒意有餘翻嫌舊坐宅却駕所<hi>一作新</hi>懸<lb/>
車腹飽山僧供頭輕侍婢梳上官唯揖讓半禄代耕鉏<lb/>
雨散三秋别風傳一字書勝遊如可繼還欲並園廬<lb/>
　　　抱疾謝李吏部贈訶黎勒葉<lb/>
一葉生西徼齎来上海查嵗時經水府根本别天涯方<lb/>
士真難見商胡輒自誇此香同異域㸔色勝仙家茗飲<lb/>
暫調氣梧丸喜伐邪幸䝉袪老疾深願駐韶華<lb/>
　　　奉和栁相公中書言懐<lb/>
<pb n="KR4h0140_WYG_205-6a"/>
運籌時所貴前席禮偏深羸駕歸貧宅攲冠出禁林鳳<lb/>
巢方得地牛喘最關心雅望期三入東山未可尋<lb/>
　　　客自江南話過亡友朱司議故宅<lb/>
交臂多相共<hi>一作失</hi>風流憶此人海翻移里巷書蠧積埃<lb/>
塵奉佛棲襌久辭官上疏頻故来分半宅惟是舊交親<lb/>
　　　酬于侍郎湖南見寄十四韻<lb/>
桂嶺千崖斷湘流一𣲖通長沙今賈傅東海舊于公章<lb/>
甫經殊俗離騷繼雅風金閨文作字玉匣氣成虹翰墨<lb/>
<pb n="KR4h0140_WYG_205-6b"/>
時招<hi>一作無</hi>侣丹青夙在公<hi>一作工</hi>主㤙留左掖人望積南<lb/>
宫巧拙循名異浮沈顧位同九遷歸上畧三已契愚衷<lb/>
責謝庭中吏<hi>一作禮</hi>悲寛塞上翁楚材欣有適燕石愧無<lb/>
功山暁重嵐外林春苦霧中雪花翻海鶴波影倒江楓<lb/>
去札頻逄信回帆早挂空避賢方有日非敢愛微躬<lb/>
　　　朝拜元陵<lb/>
宫前石馬對中峰雲裏金鋪閉幾重不見露盤迎曉日<lb/>
唯聞木斧扣寒松<lb/>
<pb n="KR4h0140_WYG_205-7a"/>
　　　發襄陽後却寄公安人<lb/>
揮淚送迴人将書報所親晩年多疾病中路有風塵王<lb/>
粲頻徴楚君㤙許入秦還同星火去馬上别江春<lb/>
　　　立春後休沐<lb/>
心與青春背新年亦掩扉漸窮無相學惟避不材譏積<lb/>
病攻難愈銜㤙報轉微定知書課日優詔許辭歸<lb/>
　　　宿廬山贈白鶴觀劉尊師<lb/>
蒼蒼五老霧中壇杳杳三山洞裏官手䕶崑崙象牙簡<lb/>
<pb n="KR4h0140_WYG_205-7b"/>
心推霹靂棗枝盤春飛雪粉如<hi>一作加</hi>毫潤曉漱瓊膏冰<lb/>
齒寒漸恨流年筋力少惟思露冕事星冠<lb/>
　　　觀壁畫九想圗<lb/>
一世榮枯無異同百年哀樂入歸空夜䦨鳥鵲相争處<lb/>
林下真僧在定中<lb/>
　　　送日本國聘賀使晁巨卿東歸<lb/>
上才生下國東海是西鄰九譯蕃君使千年聖主臣野<lb/>
情偏得禮木性本含真<hi>一作仁</hi>錦帆乗風轉金装照地新<lb/>
<pb n="KR4h0140_WYG_205-8a"/>
孤城開蜃閣曉日上朱輪早識来朝嵗塗山玉帛均<lb/>
　　　顧著作宅賦詩<lb/>
幾年江海煙霞乗醉一到京華已覺不嫌羊酪誰能長<lb/>
守兔罝脱巾偏招相國逄竹便認吾家各在芸臺閣裏<lb/>
煩君日日登車<lb/>
　　　近獲風痺之疾題寄所懐<lb/>
病夫将已矣無可答君㤙衾枕同羇客圗書委外孫久<lb/>
来従吏道常欲奉空門疾走機先息攲行力漸煩無醫<lb/>
<pb n="KR4h0140_WYG_205-8b"/>
能却老有變是游魂鳥宿還依伴蓬飄莫問根寓形齊<lb/>
指馬觀境制心猨唯借南榮地清晨暫負暄<lb/>
　　　奉和常閣老晩秋集賢院即事寄贈徐薛二侍<lb/>
　　　郎<lb/>
袐殿掖垣西書樓苑樹齊秋煙凝縹帙曉色上璇題門<lb/>
接承明近池連太液低疎鐘文馬駐繁葉綵禽栖職美<lb/>
綸将綍榮深組及珪九霄偏眷顧三事早提攜對案臨<lb/>
青玉窺書捧紫泥始歡新遇重還<hi>一作懐</hi>惜舊遊暌左宦<lb/>
<pb n="KR4h0140_WYG_205-9a"/>
登吳岫分家渡越溪賦中頻歎鵩卜處幾聽雞望闕應<lb/>
多戀臨津不用迷柏梁思和曲朝夕候金閨<lb/>
　　　酬顧況見寄<lb/>
于越城邉楓葉髙<hi>一作落</hi>楚人書裏寄離騷寒江鸂鶒思<lb/>
儔侶嵗嵗臨流刷羽毛<lb/>
　　　嵗日作<hi>一作口號</hi>
更勞今日春風至枯樹無枝可寄花覽鏡唯㸔飄亂髪<lb/>
臨風誰為駐浮槎<lb/>
<pb n="KR4h0140_WYG_205-9b"/>
　　　元日觀百僚朝㑹<lb/>
萬國賀唐堯清晨㑹百寮花冠蕭相府繡服霍嫖姚夀<lb/>
色凝丹檻歡聲徹九霄御鑪分獸炭仙管弄雲韶日照<lb/>
金觴動風吹玉佩揺都城獻賦者不得共趨朝<lb/>
　　　再過金陵<lb/>
玉樹歌終王氣收鴈行髙送石城秋江山不管興亡事<lb/>
一任斜陽伴客愁<lb/>
　　　寄楊侍御<hi>一作包何詩</hi>
<pb n="KR4h0140_WYG_205-10a"/>
　一官何幸得同時十載無媒獨見遺今日不論腰下組<lb/>
　請君㸔取鬢邉絲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_205-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百五<lb/>
</p>
<p>
</p>
  </div>
</body>
</text>
</TEI>
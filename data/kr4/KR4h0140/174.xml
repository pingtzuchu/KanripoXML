<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_174-1a"/>
　欽定四庫全書<lb/>
御定全唐詩巻一百七十四<lb/>
　　李白<lb/>
　　　　秋日魯郡堯祠亭上宴別杜補闕范侍御<lb/>
　我覺秋興逸誰云秋興悲山將落日去水與晴空宜魯<lb/>
　酒白玉壺送行駐金羈歇<hi>一作欹</hi>鞍憩古木解帶挂横枝<lb/>
　歌鼓川上亭曲度神飇吹<hi>一本無此二句却添南歌憶郢客東囀見齊姬清波忽澹</hi>
　<hi>蕩白雪紛逶迤一隔范杜遊此歡忽若遺三韻</hi>雲歸碧海夕鴈沒青天時相失<lb/>
<pb n="KR4h0140_WYG_174-1b"/>
　各萬里茫然空爾思<lb/>
　　　　別魯頌<lb/>
　誰道泰山髙下却魯連節誰云秦軍衆摧却魯連舌獨<lb/>
　立天地間清風灑蘭雪夫子還倜儻攻文繼前烈錯落<lb/>
　石上松無為秋霜折贈言鏤寳刀千嵗庶不滅<lb/>
　　　　別中都明府兄<lb/>
　吾兄詩酒繼陶君試宰中都天下聞東樓喜奉連枝㑹<lb/>
　南陌愁為落葉分城隅渌水明秋日海上青山隔暮雲<lb/>
<pb n="KR4h0140_WYG_174-2a"/>
取醉不辭留夜月鴈行中斷惜離羣<lb/>
　　　夢遊天姥吟留別<hi>一作別東魯諸公</hi>
海客談瀛洲煙濤微茫信難求越人語天姥雲霓明滅<lb/>
或可覩天姥連天向天横勢㧞五嶽掩赤城天台四萬<lb/>
八千丈對此欲倒東南傾我欲因之夢吳越一夜飛度<lb/>
鏡湖月湖月照我影送我至剡溪謝公宿處今尚在渌<lb/>
水蕩漾清猨啼脚著謝公屐身登青雲梯半壁見海日<lb/>
空中聞天雞千巖萬轉路不定迷花倚石忽巳暝熊咆<lb/>
<pb n="KR4h0140_WYG_174-2b"/>
龍吟殷巖泉慄深林兮驚層巔雲青青兮欲雨水澹澹<lb/>
兮生煙列缺霹靂丘巒崩摧洞天石扇訇然中開青𡨕<lb/>
浩蕩不見底日月照耀金銀臺霓為衣兮風為馬雲之<lb/>
君兮紛紛而来下虎鼓瑟兮鸞迴車仙之人兮列如麻<lb/>
忽魂悸以魄動怳驚起而長嗟惟覺時之枕席失向来<lb/>
之煙霞世間行樂亦如此古来萬事東流水別君去時<lb/>
何時還且放白鹿青崖間須行即騎訪名山安能摧眉<lb/>
折腰事權貴使我不得開心顔<lb/>
<pb n="KR4h0140_WYG_174-3a"/>
　　　留別曹南羣官之江南<lb/>
我昔釣白龍放龍溪水傍道成本欲去揮手凌蒼蒼時<lb/>
来不闗人談笑遊軒皇獻納少成事歸休辭建章十年<lb/>
罷西笑覧鏡如秋霜閉劔琉璃匣錬丹紫翠房身佩豁<lb/>
落圗腰垂虎鞶囊仙人駕彩鳯志在窮遐荒戀子四五<lb/>
人裵回未翺翔東流送白日驟歌蘭蕙芳仙宫兩無從<lb/>
人間乆摧藏范蠡說句踐屈平去懐王飄飄<hi>一作颻</hi>紫霞<lb/>
心流浪憶江鄉愁為萬里別復此一銜觴淮水帝王州<lb/>
<pb n="KR4h0140_WYG_174-3b"/>
金陵繞丹陽樓臺照海色衣馬揺川光及此北望君相<lb/>
思淚成行朝雲落夢渚瑶草空髙堂帝子隔洞庭青楓<lb/>
滿瀟湘懐君路綿邈覽古情淒凉登岳眺百川杳然萬<lb/>
恨長知<hi>一作却</hi>戀峨眉去弄景偶騎羊<lb/>
　　　留別于十一兄逖裵十三遊塞垣<lb/>
太公渭川水李斯上蔡門釣周獵秦安黎元小魚㕙兎<lb/>
何足言天張雲巻有時節吾徒莫嘆羝觸籓于公白首<lb/>
大梁野使人悵望何可論旣知朱亥為壯士且願束心<lb/>
<pb n="KR4h0140_WYG_174-4a"/>
秋毫裏秦趙虎争血中原當去抱闗救公子裵生覽千<lb/>
古龍鸞炳文章悲吟雨雪動林木放書輟劔思髙堂勸<lb/>
爾一杯酒拂爾裘上霜爾為我楚舞吾為爾楚歌且探<lb/>
虎穴向沙漠鳴鞭走馬凌黄河耻作易水別臨岐淚滂<lb/>
沱<lb/>
　　　留別王司馬嵩<lb/>
魯連賣談笑豈是顧千金陶朱雖相越本有五湖心余<lb/>
亦南陽子時為梁甫吟蒼山容偃蹇白日惜頺侵願一<lb/>
<pb n="KR4h0140_WYG_174-4b"/>
佐明主功成還舊林西来何所為孤劍託知音鳥愛碧<lb/>
山遠魚遊滄<hi>一作江</hi>海深呼鷹過上蔡賣畚向嵩岑他日<lb/>
閒相訪丘中有素琴<lb/>
　　　夜別張五<lb/>
吾多張公子別酌酣髙堂聽歌舞銀燭把酒輕羅裳横<lb/>
笛弄秋月琵琶彈陌桑龍泉解錦帶為爾傾千觴<lb/>
　　　魏郡別蘇明府因北遊<lb/>
魏都接燕趙美女誇芙蓉淇水流碧玉舟車日奔衝青<lb/>
<pb n="KR4h0140_WYG_174-5a"/>
樓夾兩岸萬室喧歌鍾天下稱豪貴遊此每相逢<hi>一作天下</hi>
<hi>稱豪遊此中每相逢</hi>洛陽蘇季子劍㦸森詞鋒六印雖未佩軒車<lb/>
若飛龍黄金數百鎰白璧有㡬雙散盡空掉臂髙歌賦<lb/>
還卭落魄乃如此何人不相從逺別隔兩河雲山杳千<lb/>
重<hi>一作雲天滿愁容</hi>何時更杯酒再得論心胸<lb/>
　　　留別西河劉少府<lb/>
秋<hi>一作我</hi>髪已種種所為竟無成閒傾魯壺酒笑對劉公<lb/>
榮謂我是方朔人間落嵗星白衣干萬乗何事去天庭<lb/>
<pb n="KR4h0140_WYG_174-5b"/>
君亦不得意髙歌羡鴻㝠世人若醯雞安可識梅生雖<lb/>
為刀筆吏緬懐在赤城余亦如流萍隨波樂休明自有<lb/>
兩少妾雙騎駿馬行東山春酒緑歸隠謝浮名<lb/>
　　　潁陽別元丹丘之淮陽<lb/>
吾將元夫子異姓為天倫本無軒裳契素以煙霞親嘗<lb/>
恨迫世網銘意俱未伸松柏雖寒苦羞逐桃李春悠悠<lb/>
市朝間玉顔日緇磷所失重山岳所得輕埃塵精魄漸<lb/>
蕪穢衰老相憑因我有錦囊訣可以持君身當餐黄金<lb/>
<pb n="KR4h0140_WYG_174-6a"/>
藥去為紫陽賔萬事難並立百年猶崇晨別爾東南去<lb/>
悠悠多悲辛前志庶不易遠途期所遵巳矣歸去来白<lb/>
雲飛天津<lb/>
　　　留別廣陵諸公<hi>一作留別邯鄲故人</hi>
憶昔作少年結交趙與燕金羈絡駿馬錦帶横龍泉寸<lb/>
心無疑事所向非徒然晩節覺此踈獵精草太𤣥空名<lb/>
束壯士薄俗棄髙賢中囘聖明顧揮翰凌雲煙騎虎不<lb/>
敢下攀龍忽墮天還家守清真孤潔勵秋蟬錬丹費火<lb/>
<pb n="KR4h0140_WYG_174-6b"/>
石採藥窮山川卧海不關人租稅遼東田乗興忽復起<lb/>
櫂歌溪中船臨醉謝葛彊山公欲倒鞭狂歌自此別垂<lb/>
釣滄浪前<lb/>
　　　廣陵贈別<lb/>
玉瓶沽美酒數里送君還繫馬垂楊下銜盃大道間天<lb/>
邉看渌水海上見青山興罷各分袂何須醉別顔<lb/>
　　　感時留別從兄徐王延年從弟延陵<lb/>
天籟何參差噫然大塊吹𤣥元包<hi>一作苞</hi>槖籥紫氣何逶<lb/>
<pb n="KR4h0140_WYG_174-7a"/>
迤七葉運皇化千齡光本支仙風生指樹大雅歌螽斯<lb/>
諸王若鸞虬肅穆列藩維哲兄錫茅土聖代羅<hi>一作含</hi>榮<lb/>
滋九卿領徐方七歩繼陳思伊昔全盛日雄豪動京師<lb/>
冠劍朝鳯闕樓船侍龍池鼓鐘出朱邸金翠照丹墀君<lb/>
王一顧盻選色獻蛾眉列㦸十八年未曾輙遷移大臣<lb/>
小喑嗚謫竄天南垂長沙不足舞貝錦且成詩佐郡浙<lb/>
江西病閒絶驅馳階軒日苔蘚鳥雀噪簷帷時乗平肩<lb/>
輿出入畏人知北宅聊偃憩歡愉恤惸嫠羞言梁苑地<lb/>
<pb n="KR4h0140_WYG_174-7b"/>
烜赫耀旌旗兄弟八九人吳秦各分離大賢達機兆豈<lb/>
獨慮安危小子謝麟閣雁行忝肩隨令弟字延陵鳯毛<lb/>
出天姿清英神仙骨芬馥茝蘭蕤夢得春草句將非恵<lb/>
連誰深心紫河車與我特相宜金膏猶罔象玉液尚磷<lb/>
緇伏枕寄賔館宛同清漳湄藥物多見饋珍羞亦兼之<lb/>
誰道溟渤深猶言淺恩慈鳴蟬遊子意促織念歸期驕<lb/>
陽何太<hi>一作火</hi>赫海水爍龍龜百川盡凋枯舟檝閣中逵<lb/>
策馬揺凉月通宵出郊圻泣別目眷眷傷心歩遲遲願<lb/>
<pb n="KR4h0140_WYG_174-8a"/>
言保明徳王室佇清夷摻袂何所道援毫投此辭<lb/>
　　　別儲邕之剡中<lb/>
借問剡中道東南指越鄉舟從廣陵去水入會稽長竹<lb/>
色溪下緑荷花鏡裏香辭君向天姥拂石卧秋霜<lb/>
　　　留別金陵諸公<lb/>
海水昔飛動三龍紛戰争鍾山危波瀾傾側駭奔鯨黄<lb/>
旗一掃蕩割壤開吳京六代更霸王遺跡<hi>一作都</hi>見都<hi>一作</hi>
<hi>空</hi>城至今秦淮間禮樂秀羣英地扇鄒魯學詩騰顔謝<lb/>
<pb n="KR4h0140_WYG_174-8b"/>
名五月金陵西祖余白下亭欲尋廬峰頂先遶漢水行<lb/>
香爐紫煙滅瀑布落太清若攀星辰去揮手緬含情<lb/>
　　　口號<hi>一作口號留別金陵諸公</hi>
食出野田羙酒臨逺水傾東流若未盡應見別離情<lb/>
　　　金陵酒肆留別<lb/>
風吹<hi>一作白門</hi>栁花滿店香呉姬壓酒喚<hi>一作勸一作使</hi>客嘗金陵<lb/>
子弟来相送欲行不行各盡觴請君試問<hi>一作問取</hi>東流水<lb/>
別意與之誰短長<lb/>
<pb n="KR4h0140_WYG_174-9a"/>
　　　金陵白下亭留別<lb/>
驛亭三楊樹正當白下門呉煙暝長條漢水齧古根向<lb/>
来送行處迴首阻笑言別後若見之為余一攀翻<lb/>
　　　別東林寺僧<lb/>
東林送客處月出白猨啼笑別廬山逺何煩過虎溪<lb/>
　　　竄夜郎於烏江留別宗十六璟<lb/>
君家全盛日台鼎何陸離斬鼇翼媧皇錬石補天維一<lb/>
迴日月顧三入鳯皇池失勢青門傍種𤓰復㡬時猶會<lb/>
<pb n="KR4h0140_WYG_174-9b"/>
衆<hi>一作舊</hi>賔客三千光路岐皇恩雪憤懣松柏含榮滋我<lb/>
非東牀人令姊忝齊眉浪跡未出世空名動京師適遭<lb/>
雲羅解翻謫夜郎悲拙妻莫邪劍及此<hi>一作比</hi>二龍随慙<lb/>
君湍波苦千里逺從之白帝曉猨斷黄牛過客遲遥瞻<lb/>
明月峡西去益相思<lb/>
　　　留別龔處士<lb/>
龔子棲閒地都無人世喧桞深陶令宅竹暗辟疆園我<lb/>
去黄牛峡遙愁白帝猨贈君卷葹草心斷竟何言<lb/>
<pb n="KR4h0140_WYG_174-10a"/>
　　　贈別鄭判官<lb/>
竄逐勿復哀慚君問寒灰浮雲本無意吹落章華臺逺<lb/>
別淚空盡長愁心已摧二<hi>一作三</hi>年吟澤畔顦顇㡬時迴<lb/>
　　　黄鶴樓送孟浩然之廣陵<lb/>
故人西辭黄鶴樓煙花三月下揚州孤帆逺影碧山盡<lb/>
唯見長江天際流<lb/>
　　　將遊衡嶽過漢陽雙松亭留別族弟浮屠談皓<lb/>
秦欺趙氏璧却入邯鄲宫本是楚家玉還来荆山中丹<lb/>
<pb n="KR4h0140_WYG_174-10b"/>
彩㵼<hi>一作照</hi>滄溟精輝凌白虹青蠅一相點流落此時同<lb/>
卓絶道門秀談𤣥乃支公延蘿結幽居剪竹繞芳叢凉<lb/>
花拂户牖天籟鳴虚空憶我初来時蒲萄開景風今茲<lb/>
大火落秋葉黄梧桐水色夢沅湘長沙去何窮寄書訪<lb/>
衡嶠但與南飛鴻<lb/>
　　　留別賈舎人至二首<lb/>
大梁白雲起飄颻来南洲裵囘蒼梧野十見羅浮秋鼇<lb/>
抃山海傾四溟揚洪流意欲託孤鳯從之摩天遊鳯苦<lb/>
<pb n="KR4h0140_WYG_174-11a"/>
道路難翺翔還崑丘不肯銜我去哀鳴慙不周遠客謝<lb/>
主人明珠難暗投拂拭倚天劍西登岳陽樓長嘯萬里<lb/>
風掃清胷中憂誰念劉越石化為繞指柔<lb/>
秋風吹胡霜凋此簷下芳折芳怨嵗晩離別悽以傷<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>
攀青𤨏賢延我於北堂君為長沙客我獨之夜郎勸此<lb/>
一杯酒豈惟道路長割珠両分贈寸心貴不忘何必兒<lb/>
女仁相看淚成行<lb/>
　　　渡荆門送別<lb/>
<pb n="KR4h0140_WYG_174-11b"/>
渡逺荆門外来從楚國遊山隨平野盡江入大荒流月<lb/>
下飛天鏡雲生結海樓仍連故鄉水萬里送行舟<lb/>
　　　聞李太尉大舉秦兵百萬出征東南懦夫請纓<lb/>
　　　冀申一割之用半道病還留別金陵崔侍御十<lb/>
　　　九韻<lb/>
秦出天下兵蹴踏燕趙傾黄河飲馬竭赤羽連天明太<lb/>
尉杖旄鉞雲旗繞彭城三軍受號令千里肅雷霆函谷<lb/>
絶飛鳥武闗擁連營意在斬巨鼇何論鱠長鯨<hi>一作鯢與鯨</hi>
<pb n="KR4h0140_WYG_174-12a"/>
恨無左車略多愧魯連生拂劍照嚴霜彫戈鬘胡纓願<lb/>
雪會稽恥將期報恩榮半道謝病還無因東南征亞夫<lb/>
未見顧劇孟阻先行天奪壯士心長吁別呉京金陵遇<lb/>
太守倒屣相<hi>一作欣</hi>逢迎羣公咸祖餞四座羅朝英初發<lb/>
臨滄觀醉棲征虜亭舊國見秋月長江流寒聲帝車信<lb/>
迴轉河漢復縱横孤鳯向西海飛鴻辭北溟因之出寥<lb/>
廓揮手謝公卿<lb/>
　　　別韋少府<lb/>
<pb n="KR4h0140_WYG_174-12b"/>
西出蒼龍門南登白鹿原欲尋商山皓猶戀漢皇恩水<lb/>
國逺行邁仙經深討論洗心向溪月清耳敬亭猨築室<lb/>
在人境閉門無世喧多君枉髙駕贈我以㣲言交乃意<lb/>
氣合道因風雅存別離有相思瑶瑟與金樽<lb/>
　　　南陵別兒童入京<lb/>
白酒新熟山中歸黄雞啄黍秋正肥呼童烹雞酌白酒<lb/>
兒女嬉笑牽人衣髙歌取醉欲自慰起舞落日争光輝<lb/>
游說萬乘苦不早著鞭跨馬涉逺道會稽愚婦輕買臣<lb/>
<pb n="KR4h0140_WYG_174-13a"/>
　余亦辭家西入秦仰天大笑出門去我輩豈是蓬蒿人<lb/>
　　　　別山僧<lb/>
　何處名僧到水西乗舟<hi>一作杯</hi>弄月宿涇溪平明別我上<lb/>
　山去手攜金䇿蹈雲梯騰身轉覺三天近舉足迴看萬<lb/>
　嶺低謔浪肯居支遁下風流還與逺公齊此度別離何<lb/>
　日見相思一夜暝猨啼<lb/>
　　　　贈別王山人歸布山<lb/>
　王子析道論微言破秋毫還歸布山隠興入天雲髙爾<lb/>
<pb n="KR4h0140_WYG_174-13b"/>
　去安可遲瑶草恐衰歇我心亦懷歸屢夢松上月傲然<lb/>
　遂獨往長嘯開巖扉林壑乆已蕪石道生薔薇願言弄<lb/>
　笙鶴嵗晩来相依<lb/>
　　　　江夏別宋之悌<lb/>
　楚水清若空遥將碧海通人分千里外興在一杯中谷<lb/>
　鳥吟晴日江猨嘯晩風平生不下淚於此泣無窮<lb/>
　<lb/>
御定全唐詩巻一百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_653-1a"/>
　欽定四庫全書<lb/>
御定全唐詩巻六百五十三<lb/>
　　方干<lb/>
　　　　山中寄吳磻十韻<lb/>
　莫問終休否林中事已成盤飡憐火種歳計付刀耕掬<lb/>
　水皆花氣聽松似雨聲書空翹足臥避險側身行果傍<lb/>
　閒軒落蒲連濕岸生禪僧知見理妻子笑無名更擬教<lb/>
　詩<hi>一作書</hi>苦何曽待酒清石溪魚不大月樹鵲多驚砌下<lb/>
<pb n="KR4h0140_WYG_653-1b"/>
　通樵路窗間見縣城雲山任重疊難隔故交情<lb/>
　　　　嘉興縣内池閣<lb/>
　指畫應心成周迴氣象清牀前沙鳥語案下錦鱗驚細<lb/>
　柳風吹旋新荷露壓傾㣲芳緑岸落迸笋入波生舴艋<lb/>
　舟中醉莓苔徑上行髙人莫歸去此處勝蓬瀛<lb/>
　　　　鏡湖西島言事寄陶校書<lb/>
　樵獵兩三户凋疎是近隣風雷前壑雨花木後嵒春文<lb/>
　字不得力桑麻難救貧山禽欺稚子夜犬吠漁人未必<lb/>
<pb n="KR4h0140_WYG_653-2a"/>
聖明代長將雲水親知音不延薦何路出泥塵<lb/>
　　　贈趙崇侍御<hi>一作贈趙常六韻</hi>
貴逹合逄明聖日風流又及少年時才因出衆人皆嫉<lb/>
勢欲摩霄自不知正直<hi>一作迢遞</hi>早年聞苦節從容此日見<lb/>
清規却教鸚鵡呼桃葉便遣嬋娟唱竹枝閒話篇章停<lb/>
燭久醉迷歌舞出花遲雲鴻别有迴翔便應笑啁啾<hi>一作</hi>
<hi>噍</hi>燕雀卑<lb/>
　　　叙龍瑞觀勝異寄于尊師<lb/>
<pb n="KR4h0140_WYG_653-2b"/>
混元融結致功難山下平湖湖上山萬傾涵虛寒㶑灔<lb/>
千尋聳翠秀孱顔<hi>一作闌班</hi>芰荷香入琴棋處雷雨聲離棟<lb/>
牖間但有五雲依鶴嶺曽無陸路向人寰夜溪漱玉常<lb/>
堪聽仙樹垂珠可要攀若棄榮名便居此自然浮<hi>一作清</hi>
濁不相關<hi>尊師前年三十從評事棄官入道</hi>
　　　侯郎中新置西湖<lb/>
逺近利民因智力周廻潤物像心源菰蒲縱感生成恵<lb/>
鱣鮪那知廣大恩㶑灩清輝吞半郭縈紆别派入遥村<lb/>
<pb n="KR4h0140_WYG_653-3a"/>
砂泉遶石通山脈岸木粘萍是浪痕已見澄來連鏡底<lb/>
兼知極處浸雲根波濤不起時方泰舟檝徐行日易昏<lb/>
煙霧未應藏島嶼鳬鷖亦觧避旌旛雖云桃葉歌還醉<lb/>
却被荷花笑不言孤鶴必應思鳳詔<hi>一作沼</hi>凡魚豈合在<lb/>
龍門能將盛事添元化一夕機謨萬古存<lb/>
　　　許員外新陽别業<hi>一作墅</hi>
蘭汀橘島映亭<hi>一作髙</hi>臺不是經心即手栽滿閣白雲隨<lb/>
雨去一池寒<hi>一作明</hi>月逐潮來小松出屋和巢長新逕通<lb/>
<pb n="KR4h0140_WYG_653-3b"/>
村避笋開柳絮風前欹枕臥荷花香裏棹舟<hi>一作釣魚</hi>㢠廻園<lb/>
中認<hi>一作問</hi>葉封林<hi>一作分靈</hi>草簷下攀枝落野梅莫恣髙情<lb/>
求逸思須防急詔用長材若<hi>一作苦</hi>因螢火終殘巻便把<lb/>
漁歌<hi>一作須把魚竿</hi>送㡬杯多謝郢中賢太守常<hi>一作當</hi>時談笑<lb/>
許追<hi>一作趨</hi>陪<lb/>
　　　李侍御上虞别業<lb/>
滿目亭<hi>一作髙</hi>臺嘉木<hi>一作/佳作</hi>繁燕蟬吟語<hi>一作蟬吟燕語</hi>不為喧<lb/>
晝潮勢急吞諸島暑雨聲廻露半村眞<hi>一作直</hi>為援毫方<lb/>
<pb n="KR4h0140_WYG_653-4a"/>
掩巻常因按曲便開尊若將明月為儔侣應把清風遺<lb/>
子孫繡羽驚弓離<hi>一作籬</hi>果上紅鱗見餌出蒲根尋君未<lb/>
要先敲竹且棹漁舟入大門<lb/>
　　　題懸溜巖隱者居<lb/>
世人如要問生涯滿架堆牀是五車谷鳥暮蟬聲四散<lb/>
修篁灌木勢交加蒲葵細織團圓扇薤葉平鋪合遝花<lb/>
却用水荷包緑李兼將寒井浸甘𤓰慣縁嶮峭收松粉<lb/>
常趂芳鮮掇茗芽池上樹隂隨浪動窗前月影被巢遮<lb/>
<pb n="KR4h0140_WYG_653-4b"/>
坐雲獨酌杯盤濕穿竹㣲吟路徑斜見說公卿訪遺逸<lb/>
逢迎亦是戴烏紗<lb/>
　　　山中言事八韻寄李支使<lb/>
豈知經史深相悞兩鬢垂絲百事休受業㡬多為弟子<lb/>
成名一半作公侯前時射鵠徒抛箭此日求魚未上鈎<lb/>
竹裏斷雲來枕上巖邊片月在牀頭過庭急雨和花落<lb/>
遶舍澄泉帶葉流𬗟想逺書聆鵲喜窺尋嘉果覺猿偷<lb/>
舊詩改處空留韻新醖嘗來不滿篘阮瑀如能問寒餒<lb/>
<pb n="KR4h0140_WYG_653-5a"/>
風光當日入滄洲<lb/>
　　　山中言事寄贈蘇判官<hi>集少執㸑四句作七言律</hi>
寸心似火頻求薦兩鬢如霜始息機隔岸鷄鳴春耨去<lb/>
鄰家犬吠夜漁歸倚松長嘯成踈拙拂石欹眠絶是非<lb/>
執㸑縱曽炊橡實紉針曽觧補荷衣常憑早月來張燭<lb/>
亦假清風為掩扉多是<hi>一作謝</hi>元瑜憐野賤時㢠廻車馬發<lb/>
光輝<lb/>
　　　獻王大夫<lb/>
<pb n="KR4h0140_WYG_653-5b"/>
髙情不與俗人知耻學諸生取桂枝荀宋五言行世早<lb/>
巢由三詔出溪遲<hi>大夫佳句云珠箔巻繁星金樽㵼明月行於世</hi>操心已在精<lb/>
㣲域落筆皆成典誥詞一鶚難成燕雀伍非熊本是帝<lb/>
王師賢臣雖藴經邦術明主終無諫獵時莫道百僚憂<lb/>
禮絶兼聞七郡怕天移直縁材力頭頭贍專被文星歩<lb/>
歩隨不信重言通造化須臾便可變榮衰<lb/>
　　　淺井<lb/>
夜入明河星似少曙揺澄碧扇風翻細泉細脈難來到<lb/>
<pb n="KR4h0140_WYG_653-6a"/>
應覺添瓶耗舊痕<lb/>
　　　與徐温話别<lb/>
去去何時却見君悠悠煙水似天津明年今夜有明月<lb/>
不是今年看月人<lb/>
　　　出東陽道中作<lb/>
馬首寒山黛色濃一重重盡一重重醉醒已在他人界<lb/>
猶憶東陽昨夜鐘<lb/>
　　　酬孫發<lb/>
<pb n="KR4h0140_WYG_653-6b"/>
錦價轉髙花更巧能將舊手弄新梭從來一字為褒貶<lb/>
二十八言猶太多<lb/>
　　　送鄉中故人<lb/>
少小與君情不踈聽君細話勝家書如今若到鄉中去<lb/>
道我垂鈎不釣魚<lb/>
　　　思江南<lb/>
昨日草枯今日青覉人又動望鄉情夜來有夢登歸路<lb/>
不到桐廬已及明<lb/>
<pb n="KR4h0140_WYG_653-7a"/>
　　　題寳林寺禪者壁<hi>山名飛來峯</hi>
䆳巖喬木夏藏寒牀下雲溪枕上看臺殿漸多山更重<lb/>
却令飛去即應難<lb/>
　　　過李羣玉故居<lb/>
訐直上書難遇主銜寃下世未成翁琴尊劍鶴誰將去<lb/>
惟鎻山齋一樹風<lb/>
　　　題玉笥山強處士<lb/>
酒裏藏身嵒裏居刪繁自是一家書世人呼爾為漁叟<lb/>
<pb n="KR4h0140_WYG_653-7b"/>
爾學釣璜非釣魚<lb/>
　　　君不來<lb/>
逺路東西欲問誰寒來無處寄寒衣去時初種庭前樹<lb/>
樹已勝巢人未歸<lb/>
　　　經曠禪師舊院<lb/>
谷鳥散啼如有恨庭花含笑似無情更名變貌難<hi>一作換靣</hi>
<hi>無</hi>休息去去來來第㡬生<lb/>
　　　江南聞新曲<lb/>
<pb n="KR4h0140_WYG_653-8a"/>
席上新聲花下杯一聲聲被拍聲摧樂工不識長安道<lb/>
盡是書中寄曲來<lb/>
　　　經故侯郎中舊居<lb/>
一朝寂寂與㝠㝠壟樹未長墳草青髙節雄才向何處<lb/>
夜闌空鎻滿池星<lb/>
　　　越中逢孫百篇<lb/>
上才乗酒<hi>一作醉</hi>到山隂日日成篇字字金鏡水周㢠廻千<lb/>
萬頃波瀾倒瀉入君心<lb/>
<pb n="KR4h0140_WYG_653-8b"/>
　　　寄謝麟<lb/>
越國雲溪秀發時蔣京詞賦謝麟詩後來若要知優劣<lb/>
學圃無過老圃知<lb/>
　　　與長洲陳子美長官<lb/>
枕上愁多百緒牽常時睡覺在溪前人前盡是交親力<lb/>
莫道升沈總信天<lb/>
　　　新安殷明府家樂方響<lb/>
葛溪鐡片梨園調耳底丁東十六聲彭澤主人憐妙樂<lb/>
<pb n="KR4h0140_WYG_653-9a"/>
玉杯春暖許同傾<lb/>
　　　别殷明府<lb/>
許教門館久踟蹰仲叔懐恩對玉壺唯有離心欲銷客<lb/>
空垂雙淚不成珠<lb/>
　　　送水墨項處士歸天台<lb/>
仙嶠倍分元化功揉藍翠色一重重還家莫更尋山水<lb/>
自有雲山在筆峰<lb/>
　　　贈會稽楊長官<lb/>
<pb n="KR4h0140_WYG_653-9b"/>
直鈎終日竟無魚鐘鼓聲中與世踈若向湖邊訪幽拙<lb/>
蕭條四壁是閒居<lb/>
　　　贈申長官<lb/>
言下隨機見物情看看獄路草還生旅人莫怪無魚食<lb/>
直為寒江水至清<lb/>
　　　將歸湖上留别陳宰<lb/>
歸去春山逗晩晴縈廻樹石罅中行明時不是無知已<lb/>
自憶湖邊釣與耕<lb/>
<pb n="KR4h0140_WYG_653-10a"/>
　　　貽亮上人<lb/>
秋水一泓常見底澗松千尺不生枝人間學佛知多少<lb/>
凈盡心花只有師<lb/>
　　　貽曦上人<lb/>
四十年來多少人一分零落九成塵與師猶得重相見<lb/>
亦是枯株勉強春<lb/>
　　　書原上鮑處士屋壁<lb/>
水濶坐看千萬里青蕪蓋地接天津禰衡莫愛山中靜<lb/>
<pb n="KR4h0140_WYG_653-10b"/>
遶舍山多却礙人<lb/>
　　　别孫蜀<lb/>
吳越思君意易傷别君添我鬢邊霜由來淛水偏堪恨<lb/>
截斷千山作兩鄉<lb/>
　　　贈江上老人<lb/>
潭底錦鱗多識釣未投香餌即先知欲教魚目無分别<lb/>
須學揉藍染釣絲<lb/>
　　　贈東溪貧道<lb/>
<pb n="KR4h0140_WYG_653-11a"/>
非唯劍鶴獨難留觸事皆聞被債收頼是豪家念寒餒<lb/>
却還漁島與漁舟<lb/>
　　　詠花<lb/>
狂心醉眼共裵囘一半先開笑未開此日不能偷折去<lb/>
胡蜂直恐趂人來<lb/>
　　　路入金州江中作<lb/>
棹尋椒岸縈㢠廻去數里時逄一兩家知是從來貢金處<lb/>
江邊牧䜿亦披沙<lb/>
<pb n="KR4h0140_WYG_653-11b"/>
　　　夜㑹鄭氏昆季林亭<lb/>
巻簾圓月照方塘坐久尊空竹有霜白犬吠風驚雁起<lb/>
猶能一一旋成行<lb/>
　　　題黃山人庭前孤桂<lb/>
映窗孤桂非手植子落月中<hi>一作明</hi>聞落時仙客此時頭<lb/>
不白看來看去有枯枝<lb/>
　　　送僧南遊<lb/>
三秋萬里五溪行風裏孤雲不計程若念猩猩觧言語<lb/>
<pb n="KR4h0140_WYG_653-12a"/>
放生先合放猩猩<lb/>
　　　惜花<lb/>
可憐妍豔正當時剛被狂風一夜吹今日流鶯來舊處<lb/>
百般言語殢空枝<lb/>
　　　題天柱觀魚尊師舊院<lb/>
早識吾師頻到此芝童藥犬亦相迎今師一去無來日<lb/>
花洞石壇空月明<lb/>
　　　束陽道中作<hi>一作寒食日</hi>
<pb n="KR4h0140_WYG_653-12b"/>
百花香氣傍行人花底垂鞭日易曛野火不知寒食節<lb/>
穿林轉壑自燒雲<lb/>
　　　題畫建溪圖<lb/>
六幅輕綃畫建溪刺桐花下路髙低分明記得曽行處<lb/>
祇欠猿聲與鳥啼<lb/>
　　　蜀中<lb/>
遊子去遊多不歸春風酒味勝餘時閒來却伴巴兒醉<lb/>
荳蔲花邊唱竹枝<lb/>
<pb n="KR4h0140_WYG_653-13a"/>
　　　衢州别李秀才<lb/>
千山紅樹萬山雲把酒相看日又曛一曲驪歌兩行淚<lb/>
更知何處再逄君<lb/>
　　　題君山<lb/>
曾于方外見麻姑聞説君山自古無元是崑崙山頂石<lb/>
海風吹落洞庭湖<lb/>
　　　題嚴子陵祠二首<lb/>
物色旁求至漢庭一宵同寢見交情先生不入雲臺像<lb/>
<pb n="KR4h0140_WYG_653-13b"/>
贏得桐江萬古名<lb/>
蒼翠雲峰開俗眼泓澄煙水浸塵心惟將道業為芳餌<lb/>
釣得髙名直到今<hi>此首一作杜荀鶴詩</hi>
　　　失題<lb/>
十六聲中運手輕一聲聲似自然聲不縁精妙過流輩<lb/>
爭得江南别有名<lb/>
　　　句<lb/>
弟子已攀桂先生猶臥雲<hi>寄李頻及第見鑒戒録</hi>　把得新詩草<lb/>
<pb n="KR4h0140_WYG_653-14a"/>
　裏論<hi>干師徐凝常刺凝云云反語為村裏老也</hi>　枯井夜聞鄰果落癈巢寒<lb/>
　見别禽来<hi>貽天目中峰客以上見紀事</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_653-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百五十三<lb/>
</p>
<p>
</p>
  </div>
</body>
</text>
</TEI>
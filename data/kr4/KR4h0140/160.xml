<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_160-1a"/>
　欽定四庫全書<lb/>
御定全唐詩巻一百六十<lb/>
　　孟浩然<lb/>
　　　　和張丞相春朝對雪<lb/>
　迎氣當春至<hi>一作立</hi>承恩喜雪來潤從河漢下<hi>一作落</hi>花逼<lb/>
　豓陽開不覩豐年瑞焉<hi>一作安</hi>知燮理才撒鹽如可擬願<lb/>
　糝和羮梅<lb/>
　　　　和張明府登鹿門作<hi>一作山</hi>
<pb n="KR4h0140_WYG_160-1b"/>
　忽示登髙作能寛旅寓情弦歌旣多暇山水思微<hi>一作彌</hi>
　清草得<hi>一作色</hi>風光<hi>一作/先</hi>動虹因雨氣<hi>一作後</hi>成謬承巴里<lb/>
　和非敢應同聲<lb/>
　　　　和張二自穰縣還途中遇雪<lb/>
　風吹沙海雪漸<hi>一作來</hi>作柳園春宛轉隨香騎輕盈伴玉<lb/>
　人歌疑郢中客態比洛川神今日南歸楚雙飛似入秦<lb/>
　　　　和賈主簿弁九日登峴山<lb/>
　楚萬重陽日羣公賞讌來共乘休沐暇同醉菊花杯逸<lb/>
<pb n="KR4h0140_WYG_160-2a"/>
思髙秋發歡情落景催國人咸寡和遥媿洛陽才<lb/>
　　　望洞庭湖贈張丞相<hi>一作臨洞庭</hi>
八月湖水平涵虛混太清氣蒸雲夢澤波撼<hi>一作動</hi>岳陽<lb/>
城欲濟無舟楫端居恥聖明坐觀<hi>一作徒憐</hi>垂釣者<hi>一作叟</hi>空<lb/>
<hi>一作徒</hi>有羡魚情<lb/>
　　　贈道士參寥<lb/>
蜀琴久不弄玉匣細塵生絲脆弦將斷金徽色尚榮知<lb/>
音徒自惜聾俗本相輕不遇鍾期聽誰知鸞鳳聲<lb/>
<pb n="KR4h0140_WYG_160-2b"/>
　　　京還贈張<hi>一作王</hi>維<lb/>
拂衣何處去<hi>一作去何處</hi>髙枕南山南欲徇五斗禄其如七<lb/>
不堪早朝非晩<hi>一作晏</hi>起束帶異抽簪因向智者說遊魚<lb/>
思舊潭<lb/>
　　　題李十四莊兼贈綦毋校書<lb/>
聞君息陰<hi>一作蔭</hi>地東郭柳林間左右瀍澗水門庭緱氏<lb/>
山抱琴來取醉垂釣坐乘閒歸客莫相待尋<hi>一作緣</hi>源殊<lb/>
未還<lb/>
<pb n="KR4h0140_WYG_160-3a"/>
　　　九日龍沙作寄劉大眘虛<lb/>
龍沙豫章北九日挂帆過風俗因時見湖山發興多客<lb/>
中誰送酒櫂裏自成歌歌竟乘流去滔滔任夕波<lb/>
　　　寄趙正字<lb/>
正字芸香閣幽人竹素<hi>一作葉</hi>園經過宛如昨歸臥寂無<lb/>
喧髙鳥能擇木羝羊漫<hi>一作屢</hi>觸藩物情今已見從此<hi>一作</hi>
<hi>徒自</hi>願<hi>一作/欲</hi>忘<hi>一作無</hi>言<lb/>
　　　洞庭湖寄閻九<lb/>
<pb n="KR4h0140_WYG_160-3b"/>
洞庭秋正濶余欲泛歸船莫辨荆呉地唯餘水共天渺<lb/>
瀰江樹没合沓海潮<hi>一作湖</hi>連遲爾為舟楫相將濟巨川<lb/>
　　　秦中感秋寄逺上人<hi>一作崔國輔詩</hi>
一丘常欲臥三徑苦無資北土<hi>一作上</hi>非吾願東林懷我<lb/>
師黃金然桂盡壯志逐年衰日<hi>一作旦</hi>夕凉風至聞蟬但<lb/>
益悲<lb/>
　　　宿永嘉江寄山陰崔少府國輔<lb/>
我行窮水國君使入京華相去日千里孤帆天一涯臥<lb/>
<pb n="KR4h0140_WYG_160-4a"/>
聞海潮至起視江月斜借問同舟客何時到永嘉<lb/>
　　　上已洛中寄王九迥<hi>一作王迥十九</hi>
卜洛成周地浮杯上已筵鬬雞寒食下走馬射堂前垂<lb/>
柳金堤合平沙翠幙連不知王逸少何處㑹羣賢<lb/>
　　　聞裵侍御朏自襄州司户除豫州司户因以投<lb/>
　　　寄<lb/>
故人荆府<hi>一作河</hi>掾尚有柏臺威移職自樊衍<hi>一作沔</hi>芳聲<lb/>
聞帝畿昔余<hi>一作共子</hi>臥林巷載酒過柴扉松菊無時<hi>一作君</hi>
<pb n="KR4h0140_WYG_160-4b"/>
賞鄉園欲懶<hi>一作懶欲</hi>歸<hi>一作飛</hi>
　　　江上寄山陰崔少府國輔<lb/>
春堤楊柳發憶與故人期草木本無意榮枯自有時山<lb/>
陰定逺近江上日相思不及蘭亭會<hi>一作事</hi>空吟祓禊詩<lb/>
　　　夜泊廬江聞故人在東<hi>一有林字</hi>寺以詩寄之<lb/>
江路經廬阜松門入虎谿聞君尋寂樂清夜宿招提石<lb/>
鏡山精怯禪枝<hi>一作林</hi>怖鴿棲一燈如悟道為照客心迷<lb/>
　　　宿桐廬江寄廣陵舊遊<lb/>
<pb n="KR4h0140_WYG_160-5a"/>
山暝聞<hi>一作聽</hi>猿愁滄江急夜流風鳴兩岸葉月照一孤<lb/>
舟建德非吾土維揚憶舊遊還將兩<hi>一作數</hi>行淚遥寄海<lb/>
西頭<lb/>
　　　南還舟中寄袁太祝<lb/>
沿泝非便習風波厭苦辛忽聞遷谷鳥來報五<hi>一作武</hi>陵<lb/>
春嶺北回征㠶<hi>一作擢</hi>巴東問故人桃<hi>一作/花</hi>源何處是<hi>一作</hi>
<hi>在何處</hi>遊子正迷津<lb/>
　　　東陂遇雨率爾貽謝南池<lb/>
<pb n="KR4h0140_WYG_160-5b"/>
田家春事起丁壯就東陂殷殷雷聲作森森雨足垂海<lb/>
虹晴始見河柳潤初移予意在耕鑿因君問土宜<hi>一作問君</hi>
<hi>田事宜</hi>
　　　行至汝墳寄盧徵君<lb/>
行乏憇予駕依然見汝墳洛川方罷雪嵩嶂有殘雲曵<lb/>
曵半空裏明明<hi>一作溶溶</hi>五色分聊題一時興因寄盧徵君<lb/>
　　　寄天台道士<lb/>
海上求仙客三山望幾時焚香宿華頂裛露采靈芝屢<lb/>
<pb n="KR4h0140_WYG_160-6a"/>
躡<hi>一作踐</hi>莓苔滑將尋汗漫期倘因松子去長與世人辭<lb/>
　　　唐城館中早發寄楊使君<lb/>
犯霜驅曉駕數里見唐城旅館歸心逼荒村客思盈訪<lb/>
人留後信䇿蹇赴前程欲識離魂斷長空聽雁聲<lb/>
　　　澗南即事貽皎上人<lb/>
敝廬在郭外素産惟田園左右林野曠不聞朝<hi>一作城</hi>市<lb/>
喧釣竿垂北澗樵唱入南軒書取幽棲事將尋靜者論<lb/>
<hi>一作言</hi>
<pb n="KR4h0140_WYG_160-6b"/>
　　　重酬李少府見贈<lb/>
養疾衡簷<hi>一作茅</hi>下由來浩氣真五行將禁火十歩任<hi>一作</hi>
<hi>想又作枉</hi>尋春致敬惟桑梓邀歡即主<hi>一作/故</hi>人回<hi>一作還</hi>看後<lb/>
彫色青翠有松筠<lb/>
　　　九日懷襄陽<hi>題上一有途中二字</hi>
去國似<hi>一作已</hi>如昨倐然<hi>一作/焉</hi>經杪秋峴山不可<hi>一作望不</hi>見<lb/>
風景令人愁誰采籬下菊應閒池上樓宜城多美酒<hi>一作</hi>
<hi>名善醖</hi>歸與葛彊遊<lb/>
<pb n="KR4h0140_WYG_160-7a"/>
　　　初出關旅亭夜坐懷王大校書<lb/>
向夕槐煙起蔥蘢池館曛客中無偶坐闗外惜離羣燭<lb/>
至螢光滅荷枯雨滴聞永懷芸<hi>一作蓬</hi>閣友寂寞滯揚雲<lb/>
　　　人日登南陽驛門亭子懷漢川諸友<lb/>
朝來登陟處不似豓陽時異縣殊風物覊懷多所思剪<lb/>
花驚歳早看柳訝春遲未有南飛雁裁書<hi>一作衣</hi>欲寄誰<lb/>
　　　早寒江上有懷<hi>一作江上思歸</hi>
木落雁南<hi>一作初</hi>度北風江上寒我家襄<hi>一作湘/又作江</hi>水上<hi>一作</hi>
<pb n="KR4h0140_WYG_160-7b"/>
<hi>曲</hi>遥隔楚雲<hi>一作/山</hi>端鄉淚客中盡孤<hi>一作/歸</hi>帆天際<hi>一作外</hi>
看迷津欲有問平海夕漫漫<lb/>
　　　閒園懷蘇子<lb/>
林園雖少事幽獨自多違向夕開簾坐庭陰落景<hi>一作葉落</hi>
微鳥過<hi>一作從</hi>煙樹宿螢傍水軒飛感念同懷子京華去<lb/>
不歸<lb/>
　　　同盧明府餞張郎中除義王府司馬海園作<hi>就張</hi>
　　　<hi>園作題下一無海園作三字</hi>
<pb n="KR4h0140_WYG_160-8a"/>
上國山<hi>一作星</hi>河列<hi>一作/裂</hi>賢王邸<hi>一作甲</hi>第開故人分職去<lb/>
潘令寵行來冠蓋趨梁苑江湘<hi>一作山</hi>失楚材豫愁軒騎<lb/>
動賔客散池臺<lb/>
　　　送張子容進士赴舉<hi>一作赴進士舉</hi>
夕曛山照滅送客出柴門惆悵野中别殷勤岐路<hi>一作醉後</hi>
言茂林予偃息喬木爾飛翻無使谷風誚須令友道存<lb/>
　　　送張參明經舉兼向涇州覲省<lb/>
十五綵衣年承歡慈<hi>一作戀</hi>母前孝亷因歳貢懷橘向秦<lb/>
<pb n="KR4h0140_WYG_160-8b"/>
川四座推文舉中郎許仲宣泛舟江上别誰不仰神仙<lb/>
　　　送張祥之房陵<lb/>
我家南渡頭慣習野人舟日夕弄清淺林湍逆上流山<lb/>
河<hi>一作鄢陵</hi>據形勝天地生豪首君意在利往<hi>一作渉</hi>知音期<lb/>
自<hi>一作暗又一作暝</hi>投<lb/>
　　　送呉宣從事<hi>一作送蘇六從軍</hi>
才有幕中士<hi>一作畫</hi>寧<hi>一作而</hi>無塞上勲漢兵將滅虜王粲<lb/>
始從軍旌斾邊庭去山川地脉分平生一匕首感激贈<lb/>
<pb n="KR4h0140_WYG_160-9a"/>
夫君<lb/>
　　　送桓子之郢成禮<lb/>
聞君馳綵騎躞蹀指南荆<hi>一作荆衡</hi>為結潘楊好言過鄢郢<lb/>
城摽梅詩有贈羔雁禮將行今夜神仙女應來感夢情<lb/>
　　　留别王侍御維<lb/>
寂寂竟何待朝朝空自歸欲㝷芳草去惜與故人違當<lb/>
路誰相假知音世所稀秪應守索<hi>一作寂</hi>寞還掩故園扉<lb/>
　　　早春潤州送從弟還鄉<lb/>
<pb n="KR4h0140_WYG_160-9b"/>
兄弟遊呉國庭闈戀楚關已多新歲感<hi>一作改</hi>更餞白眉<lb/>
還歸泛西江水離筵北固山鄉園欲有贈梅柳著<hi>一作看</hi>
先攀<lb/>
　　　峴山餞<hi>一作贈</hi>房琯崔宗之<lb/>
貴賤平生隔軒車是日來青陽一覯止雲路<hi>一作霧</hi>豁然<lb/>
開祖道衣冠列分亭驛騎催方期九日聚還待二星囬<lb/>
　　　送謝錄事之越<lb/>
清旦江天迥凉風西北吹白雲向吳㑹征帆亦相隨想<lb/>
<pb n="KR4h0140_WYG_160-10a"/>
到耶溪日應探禹穴竒仙書倘相示予在此<hi>一作北</hi>山陲<lb/>
　　　洛中送奚三還揚州<lb/>
水國無邊際舟行共<hi>一作興</hi>使<hi>一作便</hi>風羡君從此去朝夕<lb/>
見鄉中予亦離家久南歸恨不同音書若有問江上㑹<lb/>
相逢<lb/>
　　　送告八從軍<lb/>
男兒一片氣何必五車書好勇方過我多才便起予運<lb/>
籌將入幕養拙就閒居正待功名遂從君繼兩踈<lb/>
<pb n="KR4h0140_WYG_160-10b"/>
　　　送元公之鄂渚尋觀主張驂鸞<lb/>
桃花春水漲之子忽乗流峴首辭<hi>一作下離</hi>蛟浦江中<hi>一作邊</hi>
問鶴樓贈君青竹杖送爾白蘋洲應是神仙子<hi>一作輩</hi>相<lb/>
期<hi>一作逢</hi>汗漫遊<lb/>
　　　送王五昆季省覲<lb/>
公子戀庭闈勞歌渉海涯<hi>一作沂</hi>水乗舟檝去親望老萊<lb/>
歸斜日催烏鳥清江照綵衣平生急難意遥仰鶺鴒飛<lb/>
　　　送崔遏<hi>一作逷一作易</hi>
<pb n="KR4h0140_WYG_160-11a"/>
片玉來誇楚治中作主人江山增潤色詞賦動陽春别<lb/>
館當虛敞離情任吐伸因聲兩京舊誰念臥漳濱<lb/>
　　　送盧少府使入秦<lb/>
楚關望秦國相去千里餘州縣勤王事山河轉使車祖<lb/>
筵江上列離恨别前書願及芳年賞嬌鶯二月初<lb/>
　　　送袁十<hi>一有三字</hi>嶺南尋弟<lb/>
早聞牛渚詠今見鶺鴒心羽翼嗟零落悲鳴别故林蒼<lb/>
梧白雲逺煙水洞庭深萬里獨飛去南風遲爾音<lb/>
<pb n="KR4h0140_WYG_160-11b"/>
　　　永嘉别張子容<lb/>
舊國余歸楚新年子北征挂帆愁海路分手戀朋情日<lb/>
夕故園意汀洲春草生何時一杯酒重與季鷹傾<lb/>
　　　東京留别諸公<hi>一題作京還别新豐諸友</hi>
吾道昧所適驅車還向東主人開舊館留客醉新豐樹<lb/>
繞温泉緑塵遮晩<hi>一作曉</hi>日紅拂衣從此去髙歩躡華嵩<lb/>
　　　送袁太祝尉豫章<lb/>
何幸遇休明觀光來上京相逢武陵客獨送豫章行隨<lb/>
<pb n="KR4h0140_WYG_160-12a"/>
牒牽黄綬離羣㑹墨卿江南佳麗地山水舊難名<lb/>
　　　都下送辛大之鄂<lb/>
南國辛居士言歸舊竹林未逢調鼎用徒有濟川心予<lb/>
亦忘機者田園在漢陰因君故鄉去遥<hi>一作還</hi>寄式微吟<lb/>
　　　送席大<lb/>
惜爾懷其寶迷邦倦客遊江山歴全楚河洛越成周道<lb/>
路疲千里鄉園老一丘知君命不偶同病亦同憂<lb/>
　　　送賈昇主簿之荆府<lb/>
<pb n="KR4h0140_WYG_160-12b"/>
奉使推能者勤王不暫閒觀風隨按察乗騎度荆關送<lb/>
别登何處開筵舊峴山征軒明日逺空望郢門間<lb/>
　　　送王大校書<lb/>
導漾自嶓冡東流為漢川維桑君有意解纜我開筵雲<lb/>
雨從兹别林端意渺然尺書能不恡時望鯉魚傳<lb/>
　　　遊江西留别富陽裵劉二少府<hi>一題作浙江西上留别裵劉二</hi>
　　　<hi>少府</hi>
西上遊<hi>一作浙</hi>江西臨流恨<hi>一作愠</hi>解攜千山疉成嶂萬水<lb/>
<pb n="KR4h0140_WYG_160-13a"/>
㵼<hi>一作壑合</hi>為溪石淺流難泝<hi>一作注</hi>藤長險易躋誰憐問津<lb/>
者<hi>一作客</hi>歳晏此中迷<lb/>
　　　廣陵别薛八<hi>一題作送友東歸</hi>
士有不得志棲棲吳楚間廣陵相遇罷彭蠡泛舟還檣<lb/>
出江中樹波連海上山風帆明日逺何處更追攀<lb/>
　　　送洗然弟進士舉<lb/>
獻策金門去承歡綵服違以吾一日長念爾聚星稀昏<lb/>
定須温席寒多未授衣桂枝如已擢早逐雁南飛<lb/>
<pb n="KR4h0140_WYG_160-13b"/>
　　　崔明府宅夜觀妓<lb/>
白日旣云暮朱顔亦已酡畵堂初㸃燭金幌半垂羅長<lb/>
袖平陽曲新聲子夜歌從來慣留客兹夕為誰多<lb/>
　　　同盧明府早秋宴張郎中海亭<lb/>
側聽弦歌宰文書遊夏徒故園欣賞竹為邑幸來蘇華<lb/>
省曾聯事仙舟復與俱欲知臨泛久荷露漸成珠<lb/>
　　　盧明府早秋宴張郎中海園即事得秋字<hi>一作盧象</hi>
　　　<hi>詩</hi>
<pb n="KR4h0140_WYG_160-14a"/>
邑有弦歌宰翔鸞狎野<hi>一作已狎</hi>鷗眷言華省舊暫拂<hi>一作滯</hi>
海池遊鬱島藏深竹前溪對舞樓更聞書即事雲物是<lb/>
清秋<lb/>
　　　宴榮二山池<hi>一題作宴榮山人池亭</hi>
甲第開金穴<hi>一作金張宅</hi>榮期樂自多櫪嘶支遁馬池養右<lb/>
軍鵝竹引攜<hi>一作稽</hi>琴入花邀載酒<hi>一作戴客</hi>過山公來取醉<lb/>
時唱接䍦歌<lb/>
　　　夏日與崔二十一同集衛明府宅<hi>一作宴衛明府宅遇北使</hi>
<pb n="KR4h0140_WYG_160-14b"/>
言避一時暑池亭五月開喜逢金馬客同飲玉人杯舞<lb/>
鶴乗軒至遊魚擁釣來座中殊未起簫管莫相催<lb/>
　　　清明日宴梅<hi>一作張</hi>道士房<lb/>
林臥愁春盡開軒<hi>一作褰帷</hi>覽物華忽逢青鳥使邀入<hi>一作我</hi>
赤松家丹竈初開火仙桃正落<hi>一作發</hi>花童顔若可駐何<lb/>
惜醉流霞<lb/>
　　　寒夜張明府宅宴<lb/>
瑞雪初盈尺寒宵始半更列筵邀酒伴刻燭限詩成香<lb/>
<pb n="KR4h0140_WYG_160-15a"/>
炭金爐煖嬌絃玉指清醉來方欲臥不覺曉雞鳴<hi>末二句一</hi>
<hi>作厭厭不覺醉歸路曉霞生</hi>
　　　宴張别駕新齋<lb/>
世業傳珪組江城佐股肱髙齋徵學問虛薄濫先登講<lb/>
論陪諸子文章得舊朋士元多賞激衰病恨無能<lb/>
　　　與諸子登峴山<lb/>
人事有代謝往來成古今江山留勝跡我輩復登臨水<lb/>
落魚梁淺天寒夢澤深羊公碑字<hi>一作尚</hi>在讀罷淚沾襟<lb/>
<pb n="KR4h0140_WYG_160-15b"/>
　　　與杭州薛司户登樟<hi>一作梓</hi>亭樓作<lb/>
水樓一登眺<hi>一作望</hi>半出青林髙帟幕英僚敞芳筵下客<lb/>
叨山藏伯禹穴城壓伍胥濤今日觀溟漲垂綸學<hi>一作欲</hi>
釣鼇<lb/>
　　　尋天台山<lb/>
吾友<hi>一作愛</hi>太乙子餐霞臥赤城欲尋華頂去不憚惡谿<lb/>
名歇馬憑雲宿揚帆截海行髙髙翠微裏遥見石梁横<lb/>
　　　同曹三御史行泛湖歸越<lb/>
<pb n="KR4h0140_WYG_160-16a"/>
秋入詩人意<hi>一作興</hi>巴歌和者稀泛湖同逸旅<hi>一作旅泊</hi>吟㑹<lb/>
是思歸白簡徒推薦滄洲已拂衣杳冥雲外<hi>一作海</hi>去誰<lb/>
不羡鴻飛<lb/>
　　　晩泊潯陽望廬山<lb/>
挂席幾千里名山都未逢泊舟潯陽郭始見香爐峰嘗<lb/>
讀逺公傳永懷塵外蹤東林精舍近日暮但聞鐘<lb/>
　　　陪張丞相登嵩陽樓<lb/>
獨歩人何在嵩陽有故樓歳寒問耆舊行縣擁諸侯林<lb/>
<pb n="KR4h0140_WYG_160-16b"/>
<hi>一作泱</hi>莽北彌望沮漳東㑹流客中遇知已無復越鄉憂<lb/>
　　　武陵泛舟<lb/>
武陵川路狹前櫂入花林莫測幽源裏仙家信幾深水<lb/>
囘青嶂合雲度緑溪陰坐聽閒猿嘯彌清塵外心<lb/>
　　　與顔錢塘登障樓<hi>一作樟亭</hi>望潮作<lb/>
百里聞雷震鳴絃暫輟彈府中連騎出江上待潮觀照<lb/>
日秋雲<hi>一作空</hi>迥浮天<hi>一作雲</hi>渤澥寛驚濤來似雪一坐凜<lb/>
生寒<lb/>
<pb n="KR4h0140_WYG_160-17a"/>
　　　姚開府山池<lb/>
主人新邸第相國舊池臺館是招賢闢樓因敎舞開軒<lb/>
車人已散簫管鳳初來今日龍門下誰知文舉才<lb/>
　　　夏日浮舟過陳大水亭<hi>一作浮舟過滕逸人别業</hi>
水亭凉氣多閒櫂晚來過澗影見松<hi>一作藤</hi>竹潭香聞芰<lb/>
荷野童扶醉舞山鳥助<hi>一作笑</hi>酣歌幽賞未云徧煙光<hi>一作</hi>
<hi>花</hi>柰夕何<lb/>
　　　與白明府遊江<lb/>
<pb n="KR4h0140_WYG_160-17b"/>
故人來自逺邑宰復初臨執手恨為别同舟無異心沿<lb/>
洄洲渚趣演漾弦歌音誰識<hi>一作為</hi>躬耕者年年梁甫吟<lb/>
　　　遊鳳林寺西嶺<lb/>
共喜年華好來遊水石間煙容開逺樹春色滿幽山壺<lb/>
酒朋情洽琴歌野興閒莫愁歸路暝招月伴人還<lb/>
　　　秋日陪<hi>一作和題上無秋日二字</hi>李侍御渡松滋江<lb/>
南紀西江濶皇華御史雄截流寧假楫挂席自生風僚<lb/>
寀爭攀鷁魚龍亦避驄坐聽<hi>一作聞</hi>白雲唱翻入櫂歌中<lb/>
<pb n="KR4h0140_WYG_160-18a"/>
　　　陪獨孤使君同與蕭員外證登萬山亭<lb/>
萬山青嶂曲千騎使君遊神女鳴環佩仙郎接獻酬遍<lb/>
觀雲夢野自愛江城樓何必東南守空傳沈隱侯<lb/>
　　　秋登張明府海亭<lb/>
海亭秋日望委曲見江山染翰聊題壁傾壺一解顔歌<lb/>
<hi>一作歡</hi>逢彭澤令歸賞故園間予亦將琴史棲遲共取閒<lb/>
　　　臨渙裵明府席遇張十一房六<hi>一題作臨渙裵贊席遇張十六</hi>
河縣柳林邊河橋晩泊船文叨才子㑹官喜故人連<hi>一作</hi>
<pb n="KR4h0140_WYG_160-18b"/>
<hi>憐</hi>笑語同今夕輕肥異往年晨風理歸<hi>一作征</hi>櫂吳楚各<lb/>
依然<lb/>
　　　梅道士水亭<lb/>
傲吏非凡吏名流即道流隱居不可見髙論莫能酬水<lb/>
接仙源近山藏鬼谷幽再來迷處所花下問漁舟<lb/>
　　　遊景空<hi>一作光</hi>寺蘭若<lb/>
龍象經行處山腰度石關屢迷青嶂合時愛緑蘿閒宴<lb/>
息花林下髙談竹嶼間寥寥隔塵事疑是入雞山<lb/>
<pb n="KR4h0140_WYG_160-19a"/>
　　　陪李侍御訪聰上人禪居<hi>一作陪柏臺友訪聰上人</hi>
欣逢柏臺友<hi>一作舊</hi>共謁聰公禪石室無人到繩牀見虎<lb/>
眠陰崖常抱雪枯澗為生泉出處雖云異同歡在法筵<lb/>
　　　遊精思觀囘王白雲在後<lb/>
出谷未停午到<hi>一作至</hi>家日已曛囘瞻下山<hi>一作山下</hi>路但見<lb/>
牛羊羣樵子暗相失草蟲寒不聞衡門猶未掩佇立望<lb/>
<hi>一作待</hi>夫君<lb/>
　　　夏日辨玉法師茅齋<lb/>
<pb n="KR4h0140_WYG_160-19b"/>
夏日茅齋裏無風坐亦凉竹林深<hi>一作新</hi>筍穊<hi>一作穉</hi>藤架<lb/>
引梢長燕覓巢窠處蜂來造蜜房物華皆可翫花橤四<lb/>
時芳<lb/>
　　　與張折衝遊耆闍寺<lb/>
釋子彌天秀將軍武庫才橫行塞北盡獨歩漢南來貝<lb/>
葉傳金口山樓<hi>一作櫻</hi>作賦開因君振嘉藻江楚氣雄哉<lb/>
　　　遊精思題觀主山房<lb/>
誤入桃源裏初憐竹逕深方知仙子宅未有世人尋舞<lb/>
<pb n="KR4h0140_WYG_160-20a"/>
鶴過閒砌飛猿嘯密林漸通𤣥妙理深得坐忘心<lb/>
　　　宿立公房<lb/>
支遁初求道深公笑買山何如石巖趣自入户庭間苔<lb/>
澗春泉滿蘿軒夜月閒能令許𤣥度吟臥不知還<lb/>
　　　尋陳<hi>一作滕</hi>逸人故居<lb/>
人事一朝盡荒蕪三徑休始聞漳浦臥奄作岱宗遊池<lb/>
水猶含<hi>一作涵</hi>墨風<hi>一作/山</hi>雲已落秋今宵<hi>一作朝</hi>泉壑裏何<lb/>
處覓藏舟<lb/>
<pb n="KR4h0140_WYG_160-20b"/>
　　　尋梅道士<hi>一作尋梅道士張山人</hi>
彭澤先生柳山陰道士鵞我來從所好停䇿漢陰<hi>一作夏雲</hi>
多重以觀<hi>一作窺</hi>魚樂因之鼔枻歌崔徐迹未朽千載揖<lb/>
清波<lb/>
　　　陪姚使君題惠上人房<hi>題下一有得青字三字</hi>
帶雪梅初煖含煙柳尚青來窺童子偈得聽法王經㑹<lb/>
理知無我觀空厭有形迷心應覺悟客思未<hi>一作不</hi>遑寧<lb/>
　　　晩春題逺上人南亭<lb/>
<pb n="KR4h0140_WYG_160-21a"/>
給園支遁隱虛寂養身<hi>一作閒</hi>和春晩羣木秀間<hi>一作關</hi>關<lb/>
黃鳥歌林棲居士竹池養右軍鵝炎<hi>一作花</hi>月北窗下清<lb/>
風期再過<lb/>
　　　題大禹寺義公禪房<lb/>
義公習禪處<hi>一作寂</hi>結構<hi>一作宇</hi>依空林户外一峰秀堦前<lb/>
羣<hi>一作衆</hi>壑深夕陽連<hi>一作照</hi>雨足空翠落庭陰看取蓮花<lb/>
淨應<hi>一作方</hi>知不染心<lb/>
　　　尋白鶴巖張子容<hi>一作顔</hi>隱居<lb/>
<pb n="KR4h0140_WYG_160-21b"/>
白鶴青巖半幽人有隱<hi>一作舊</hi>居階庭空水石林壑罷樵<lb/>
漁歳月青松老風霜苦竹疎<hi>一作餘</hi>覩兹懷舊業囘<hi>一作杖一</hi>
<hi>作攜</hi>䇿返吾廬<lb/>
　　　題融公蘭若<hi>一作題容山主蘭若</hi>
精舍買金開<hi>一作地</hi>流泉遶砌囘芰荷薫講席松栢映<hi>一作</hi>
<hi>繞</hi>香臺法雨晴飛<hi>一作/霏</hi>去天花書下來談𤣥殊未已<hi>一作</hi>
<hi>一乗談未了</hi>歸騎夕陽催<lb/>
　　　過景空<hi>一作光</hi>寺故融公蘭若<hi>一題作遇潛上人舊房一作悼正𢎞</hi>
<pb n="KR4h0140_WYG_160-22a"/>
　　　<hi>禪師</hi>
池上青蓮宇林間白馬泉故人成異物過客<hi>一作憇</hi>獨澘<lb/>
然旣禮新松塔還尋舊石筵平生竹如意猶挂草堂前<lb/>
　　　題<hi>一作憶</hi>張野<hi>一作逸</hi>人園廬<lb/>
與君園廬竝微尚頗亦同耕釣方自逸壺觴趣不空門<lb/>
無俗士駕人有上皇風何處<hi>一作必</hi>先賢傳惟稱龎德公<lb/>
　　　李少府與楊<hi>一作王</hi>九再來<lb/>
弱歲早登龍今來喜再逢如何春月柳猶憶歳寒松煙<lb/>
<pb n="KR4h0140_WYG_160-22b"/>
火臨寒食笙歌逹<hi>一作咽</hi>曙鐘喧喧鬬雞道行樂羡朋從<lb/>
　　　尋張五囘夜園作<hi>一無下四字</hi>
閒就龎公隱移居近洞<hi>一作澗</hi>湖興來林是竹歸臥谷名<lb/>
愚挂席樵風便開軒琴月孤歳寒何用賞霜落故園蕪<lb/>
　　　裵司士<hi>一作功</hi>員司户<hi>一作/士</hi>見尋<hi>一題作裵司士見訪</hi>
府僚能枉駕<hi>一作顧</hi>家醖復新開落日池上酌清風松下<lb/>
來廚人具雞黍稚子摘楊梅誰道山公醉猶能騎馬囘<lb/>
　　　春中喜王九相尋<hi>一題作晚春</hi>
<pb n="KR4h0140_WYG_160-23a"/>
二月湖水清家家春鳥鳴林花掃更落徑草踏還生酒<lb/>
伴來相命開尊共解酲當杯已入手歌妓莫停聲<lb/>
　　　李氏園林臥疾<lb/>
我愛陶家趣園林無俗情春雷百卉坼寒食四鄰清伏<lb/>
枕嗟公幹歸山<hi>一作田</hi>羡子平年年白社客空滯洛陽城<lb/>
　　　過故人莊<lb/>
故人具雞黍邀我至田家緑樹村邊合青山郭外斜開<lb/>
筵面場圃把酒話桑麻待到重陽日還來就菊花<lb/>
<pb n="KR4h0140_WYG_160-23b"/>
　　　張七及辛大見尋南亭醉作<hi>一作張七及辛大見訪</hi>
山公能飲酒居士好彈箏世外交初得林中契已幷納<lb/>
凉風颯至逃暑日將傾便就南亭裏餘尊惜解酲<lb/>
　　　歳暮歸南山<hi>一題作歸故園作一作歸終南山</hi>
北闕休上書南山歸敝廬不才明主棄多<hi>一作臥</hi>病故人<lb/>
疎白髮催年老<hi>一作去</hi>青陽逼歳除永懷愁不寐<hi>一作寢</hi>松<lb/>
月夜窗<hi>一作堂</hi>虛<lb/>
　　　南山下與老圃期種𤓰<lb/>
<pb n="KR4h0140_WYG_160-24a"/>
樵牧南山近林閭北郭賒先人留素業老圃作鄰家不<lb/>
種千株橘惟資五色𤓰邵平能就我開徑剪<hi>一作有</hi>蓬麻<lb/>
　　　泝江至武昌<lb/>
家本洞湖<hi>一作庭</hi>上歳時歸思催客心徒欲速江路苦邅<lb/>
囘殘凍因風解新正度<hi>一作梅變</hi>臘開行看武昌柳髣髴映<lb/>
樓臺<lb/>
　　　舟中曉<hi>一作晚</hi>望<lb/>
挂席東南望青山水國遥舳艫爭利渉來往接<hi>一作任</hi>風<lb/>
<pb n="KR4h0140_WYG_160-24b"/>
潮問我今何去<hi>一作適</hi>天台訪石橋坐看霞色曉<hi>一作晚</hi>疑<lb/>
是赤城標<lb/>
　　　自洛之越<lb/>
皇皇三十載書劒兩無成山水尋呉越風塵厭洛京扁<lb/>
舟泛湖海長揖謝公卿且樂杯中物<hi>一作酒</hi>誰論世上名<lb/>
　　　途中遇晴<lb/>
已失巴<hi>一作武</hi>陵雨<hi>一作巳失五陵道</hi>猶逢蜀坂泥天開斜景遍<lb/>
山出晩雲低餘濕猶霑草殘流尚入溪今宵有明月鄉<lb/>
<pb n="KR4h0140_WYG_160-25a"/>
思逺悽悽<lb/>
　　　歸至郢中<lb/>
逺遊經海嶠返櫂歸山阿日夕見喬木鄉關<hi>一作園</hi>在<hi>一作</hi>
<hi>成</hi>伐柯愁隨江路盡喜<hi>一作意</hi>入郢門多左右看桑土依<lb/>
然即匪他<lb/>
　　　夕次蔡陽館<lb/>
日暮馬行疾城荒人住稀聽歌知<hi>一作疑</hi>近楚投館忽如<lb/>
歸魯堰田疇廣章陵氣色微明朝拜嘉<hi>一作家</hi>慶須著老<lb/>
<pb n="KR4h0140_WYG_160-25b"/>
萊衣<lb/>
　　　他鄉七夕<lb/>
他鄉逢七夕旅館益羇愁不見穿鍼婦空懷故國樓緒<lb/>
風初減熱新月始臨<hi>一作登</hi>秋誰忍窺河漢迢迢問<hi>一作望</hi>
斗牛<lb/>
　　　夜泊牛渚趁薛八船不及<lb/>
星羅牛渚夕風退鷁舟遲浦溆嘗同宿煙波忽間之榜<lb/>
歌空裏失船火望中疑明發泛潮<hi>一作湖</hi>海茫茫何處期<lb/>
<pb n="KR4h0140_WYG_160-26a"/>
　　　曉入南山<lb/>
瘴氣曉氛氲南山復<hi>一作没</hi>水雲鯤飛今始見鳥墮舊來<lb/>
聞地接長沙近江從汨渚分賈生曾弔屈予亦痛斯文<lb/>
　　　夜渡湘水<hi>一作崔國輔詩</hi>
客舟<hi>一作行</hi>貪利渉闇<hi>一作夜</hi>裏渡湘川露氣聞芳杜歌聲<lb/>
識采<hi>一作暗</hi>蓮榜人投岸火漁子宿潭煙行侣時<hi>一作遥</hi>相<lb/>
問潯<hi>一作涔</hi>陽何處邊<lb/>
　　　赴京途中遇雪<lb/>
<pb n="KR4h0140_WYG_160-26b"/>
迢遞秦京道蒼茫歳暮天窮陰連晦朔積雪滿<hi>一作遍</hi>山<lb/>
川落雁迷沙渚饑烏集<hi>一作噪</hi>野田客愁空佇立不見有<lb/>
人煙<lb/>
　　　途次<hi>一作落日</hi>望鄉<lb/>
客行愁落日鄉思重相催况在他山外天寒夕鳥來雪<lb/>
深迷郢路雲暗失陽臺可歎悽惶<hi>一作栖遲</hi>子髙<hi>一作狂又作勞</hi>歌<lb/>
誰為媒<lb/>
　　　永嘉上浦館逢張八子容<hi>一題作永嘉浦逢張子容客卿</hi>
<pb n="KR4h0140_WYG_160-27a"/>
逆旅相逢處江村日暮時衆山遥對酒孤嶼共題詩廨<lb/>
宇鄰鮫室人煙接島夷鄉園<hi>一作關</hi>萬餘里失路一相悲<lb/>
　　　宿武陽<hi>一作陵</hi>卽事<hi>一作宿武陽川</hi>
川暗夕陽盡孤舟泊岸初嶺猿相呌嘯潭嶂<hi>一作影</hi>似空<lb/>
虛就枕滅明燭扣舷聞夜漁雞鳴問何處人物是秦餘<lb/>
　　　渡揚子江<lb/>
桂檝<hi>一作挂席</hi>中流望京江<hi>一作空波</hi>兩畔明林開揚子驛山出<lb/>
潤州城海盡邊陰靜江寒朔吹生更聞楓葉下淅瀝度<lb/>
<pb n="KR4h0140_WYG_160-27b"/>
秋聲<lb/>
　　　田家元日<lb/>
昨夜斗回北今朝歳起東我年已強仕無祿尚憂<hi>一作惟尚</hi>
農桑野就耕父<hi>一作野老就耕去</hi>荷鋤隨牧童田家占氣候共<lb/>
說此年豐<lb/>
　　　九日得新字<lb/>
初九<hi>一作九日</hi>未成旬重陽即此晨登髙聞古<hi>一作尋故</hi>事載酒<lb/>
訪幽人落帽恣歡飲授衣同試新茱茰正可佩折取寄<lb/>
<pb n="KR4h0140_WYG_160-28a"/>
情親<lb/>
　　　除夜樂城逢張少府<lb/>
雲海泛<hi>一作訪</hi>甌閩風潮<hi>一作濤</hi>泊島濵何知歳除夜得見<lb/>
故鄉親子是乗槎客予為失路人平生復能幾一别十<lb/>
餘春<lb/>
　　　歳除夜㑹樂城張少府宅<lb/>
疇昔通家好相知<hi>一作思</hi>無間然續明催畫燭守歳接長<lb/>
筵舊曲梅花唱新正柏酒傳客行隨處樂不見度年年<lb/>
<pb n="KR4h0140_WYG_160-28b"/>
　　　寒夜<lb/>
閨夕綺窗閉佳人罷縫衣理琴開寶匣就枕臥重<hi>一作羅</hi>
幃夜久燈花落薰籠香氣微錦衾重自煖遮莫曉霜飛<lb/>
　　　賦得盈盈樓上女<lb/>
夫壻久離别青樓空望歸妝成卷簾坐愁思嬾縫衣燕<lb/>
子家家入楊花處處飛空牀難獨守誰為報<hi>一作解</hi>金徽<lb/>
　　　春意<hi>一題作春怨</hi>
佳人能畵睂妝罷出簾帷照水空自愛折花將遺誰春<lb/>
<pb n="KR4h0140_WYG_160-29a"/>
情多豓逸春意倍相思愁心極楊柳一種亂如絲<lb/>
　　　閨情<lb/>
一别隔炎凉君衣忘短長裁縫無處等以意忖情量畏<lb/>
瘦疑傷窄防寒更厚裝半啼封裹了知欲寄誰將<lb/>
　　　美人分香<lb/>
豓色本傾城分香更有情髻鬟垂欲解睂黛拂能輕舞<lb/>
學平陽態歌翻子夜聲春風狹斜道含笑待逢迎<lb/>
　　　傷峴山雲表觀主<lb/>
<pb n="KR4h0140_WYG_160-29b"/>
少小學書劒秦呉多歲年歸來一登眺陵谷尚依然豈<lb/>
意餐霞客溘<hi>一作忽</hi>隨朝露先因之問閭里把臂幾人全<lb/>
　　　題梧州陳司馬山齋<hi>一作宋之問詩</hi>
南國無霜霰連年對物華青林暗換葉紅橤亦開花春<lb/>
去無山鳥秋來見海槎流芳雖可恱㑹自泣長沙<lb/>
　　　歲除夜有懷<hi>一題作除夜</hi>
迢遞三巴路覊危萬里身亂山殘雪夜孤燭異鄉人漸<lb/>
與骨肉逺轉於奴僕親那堪正飄泊來日嵗華新<lb/>
<pb n="KR4h0140_WYG_160-30a"/>
　　　登安陽城樓<lb/>
縣城南面漢江流江漲<hi>一作嶂</hi>開成南雍州才子乘春來<lb/>
騁望羣公暇日坐銷憂樓臺晩映青山郭羅綺晴驕<hi>一作</hi>
<hi>嬌</hi>緑水洲向夕波揺明月動更疑神女弄珠遊<lb/>
　　　登萬歲樓<lb/>
萬歲樓頭望故鄉獨令鄉思更茫茫天寒雁度堪垂淚<lb/>
日<hi>一作月</hi>落猿啼欲斷腸曲引古堤臨凍浦斜分逺岸近<lb/>
枯楊今朝偶見同袍友却喜家書寄八行<lb/>
<pb n="KR4h0140_WYG_160-30b"/>
　　　除夜有懷<lb/>
五更鐘漏欲相催四氣推遷往復囘帳裏殘燈纔去<hi>一作</hi>
<hi>猶有</hi>熖爐中香氣盡成灰漸看春逼芙蓉枕頓覺寒銷竹<lb/>
葉杯守歲家家應未臥相思那得夢魂來<lb/>
　　　春情<hi>一作晴</hi>
青樓曉日<hi>一作色</hi>珠簾映紅粉春妝寶鏡催已厭交歡憐<lb/>
枕席相將遊戲繞池臺坐時衣帶縈纖草行即帬裾掃<lb/>
落梅更道明朝不當作相期共鬭管絃來<lb/>
<pb n="KR4h0140_WYG_160-31a"/>
　　　長安早春<hi>一作張子容詩</hi>
關戌<hi>一作開國</hi>惟東井<hi>一作漢</hi>城池起北辰咸歌太平日共樂<lb/>
建寅春雪盡青山樹氷開黑水濱草迎金埒馬花伴玉<lb/>
樓人鴻漸看無數鶯歌聽欲頻何當遂榮<hi>一作桂枝</hi>擢歸及<lb/>
柳條新<lb/>
　　　荆門上張丞相<lb/>
共理分荆國招賢媿不材召南風更闡丞相閣還開覯<lb/>
止欣睂睫沈淪㧞草萊坐登徐孺榻頻接李膺杯始慰<lb/>
<pb n="KR4h0140_WYG_160-31b"/>
蟬鳴柳<hi>一作稻</hi>俄看雪間梅四時年籥盡千里客程催日<lb/>
下瞻歸翼沙邊厭曝鰓佇聞宣室召星象列三台<hi>一作復中</hi>
<hi>台</hi>
　　　陪張丞相登荆城樓因寄薊州<hi>一作蘇臺</hi>張使君及<lb/>
　　　浪泊戌主劉家<lb/>
薊門天北畔銅柱日南端出守聲彌逺投荒法未寛側<lb/>
身聊倚望攜手莫同歡白璧無瑕玷青松有歲寒府中<lb/>
丞相閣江上使君灘興盡囘舟去方知行<hi>一作茲</hi>路難<lb/>
<pb n="KR4h0140_WYG_160-32a"/>
　　　陪張丞相祠紫蓋山途經玉泉寺<lb/>
望秩宣王命齋心待漏行青衿列胄子從事有參卿五<lb/>
馬尋歸路雙林指化城聞鐘度門近照膽玉泉清皁蓋<lb/>
依松憩緇徒擁錫迎天宫上兜率沙界豁迷明欲就終<lb/>
焉志恭<hi>一作先</hi>聞智者名人隨逝水没<hi>一作/歎</hi>波<hi>一作山</hi>逐覆<lb/>
舟傾想像若在眼周流空復情謝公還欲臥誰與濟蒼<lb/>
生<lb/>
　　　陪張丞相自松滋江東泊渚宫<lb/>
<pb n="KR4h0140_WYG_160-32b"/>
放溜下松滋登舟命檝師詎<hi>一作寧</hi>忘經濟日不憚沍寒<lb/>
時洗幘豈獨古濯纓良在玆政成人自理機息鳥無疑<lb/>
雲物凝<hi>一作吟</hi>孤嶼江山辨四維晩來風稍急<hi>一作𦂳</hi>冬至<lb/>
日行遲獵響驚雲夢漁歌激楚辭渚宫何處是川暝欲<lb/>
安之<lb/>
　　　和張<hi>一作趙一作于</hi>判官登萬山亭因贈洪府都督韓<lb/>
　　　公<lb/>
韓公是<hi>一作美</hi>襄士<hi>一作土</hi>日賞城西岑結搆意不淺巖潭<lb/>
<pb n="KR4h0140_WYG_160-33a"/>
趣轉<hi>一作亦</hi>深皇華一動詠荆國幾謡<hi>一作盛謳</hi>吟舊徑蘭勿<lb/>
剪新堤柳欲陰砌傍餘怪石沙上有閒禽自牧豫章郡<lb/>
空瞻楓樹林因聲寄流水善聽在知音耆舊眇不接崔<lb/>
徐無處尋物情多貴逺賢俊豈無<hi>一作遥</hi>今遲爾長江暮<lb/>
澄清一洗心<lb/>
　　　和宋太史<hi>一作大使</hi>北樓新亭<lb/>
返耕意未遂日夕登城隅誰道<hi>一作謂</hi>山林近坐為符竹<lb/>
拘麗譙非改作軒檻是新圖逺水自嶓冡長雲吞具區<lb/>
<pb n="KR4h0140_WYG_160-33b"/>
願隨<hi>一作為</hi>江燕賀羞逐府僚趨欲識狂歌者<hi>一作客</hi>丘園<lb/>
一豎儒<lb/>
　　　贈蕭少府<lb/>
上德如流<hi>一作流如</hi>水安仁道若山聞君秉髙節而得奉清<lb/>
顔鴻漸昇儀羽牛刀列下班處腴能不潤居劇體常閒<lb/>
去詐<hi>一作訐</hi>人無謟除邪吏息姦欲知清與潔明月照<hi>一作</hi>
<hi>在</hi>澄灣<lb/>
　　　秦中苦雨思歸贈袁左丞賀侍郎<lb/>
<pb n="KR4h0140_WYG_160-34a"/>
苦<hi>一作為</hi>學三十載閉門江漢陰用賢遭聖日<hi>一作明敡逢聖代</hi>
羇旅屬秋霖豈直昏墊苦亦為權勢沈二毛催白髪百<lb/>
鎰罄黃金淚憶峴山墮愁懷湘水深謝公積憤懣莊舄<lb/>
空謡吟躍馬非吾事狎鷗宜<hi>一作眞</hi>我心寄言當路者去<lb/>
矣北山岑<lb/>
　　　同張明府碧溪贈答<lb/>
别業聞新製同聲和者多還看碧溪答不羡緑珠歌自<lb/>
有陽臺女朝朝拾翠過綺筵<hi>一作舞庭</hi>鋪錦繡妝牖閉藤蘿<lb/>
<pb n="KR4h0140_WYG_160-34b"/>
秩滿休閒日春餘景氣<hi>一作色</hi>和仙鳬能作伴羅襪共凌<lb/>
波曲<hi>一作别</hi>島尋花藥囘潭折芰荷更憐斜日照紅粉豓<lb/>
青娥<lb/>
　　　久滯越中貽謝南池㑹稽賀少府<lb/>
陳平無産業尼父倦東西負郭昔云翳問津今亦<hi>一作已</hi>
迷未能忘魏闕空此滯秦稽兩見夏雲起再聞春鳥啼<lb/>
懷仙梅福市訪舊若耶溪聖主賢為寶君<hi>一作卿</hi>何隱遯<lb/>
棲<lb/>
<pb n="KR4h0140_WYG_160-35a"/>
　　　送韓使君除洪州都曹<hi>韓公父常為襄州使</hi>
述職撫荆衡分符襲寵榮往來看擁傳前後頼專城勿<lb/>
翦棠猶在波澄水更清重推江漢理旋改豫章行召父<lb/>
多遺愛羊公有令名衣冠列祖道耆舊擁前旌<hi>一作程</hi>峴<lb/>
首晨風送<hi>一作接</hi>江陵夜火迎無才慙孺子千里媿同聲<lb/>
　　　送莫甥兼諸昆弟從韓司馬入西軍<lb/>
念爾習詩禮未曾違<hi>一作常離</hi>户庭平生早偏露<hi>一作嚴君先早露</hi>
萬里更飄零坐棄三牲養<hi>一作冬業</hi>行觀八陣形飾裝辭故<lb/>
<pb n="KR4h0140_WYG_160-35b"/>
里謀䇿赴邊庭壯志吞鴻鵠遥心伴鶺鴒所從文且<hi>一作</hi>
<hi>與</hi>武不戰自應寧<lb/>
　　　峴山送蕭員外之荆州<lb/>
峴山江岸曲郢水郭門前自古登臨處非今獨黯然亭<lb/>
樓明落照<hi>一作日</hi>井邑秀通川澗竹生幽興林風入管絃<lb/>
再飛鵬激水一舉鶴沖天佇立三荆使看君駟馬旋<lb/>
　　　送王昌齡之嶺南<lb/>
洞庭去逺近楓葉早驚<hi>一作經</hi>秋峴首羊公愛長沙賈誼<lb/>
<pb n="KR4h0140_WYG_160-36a"/>
愁土毛<hi>一作風</hi>無縞紵鄉味有槎<hi>一作/查</hi>頭已抱沈痼<hi>一作痾</hi>
疾更貽魑魅憂數年同筆硯玆夕間<hi>一作異</hi>衾裯意氣今<lb/>
何在相思望斗牛<lb/>
　　　峴山送張去非遊巴東<hi>一題作峴山亭送朱大</hi>
峴山南郭外送别毎登臨沙岸江村近松<hi>一作村</hi>門山寺<lb/>
深一言予有贈三峽爾將<hi>一作相</hi>尋祖席宜城酒征途雲<lb/>
夢林蹉跎遊子意眷戀故人心去矣勿淹滯巴東<hi>一作江</hi>
猿夜吟<lb/>
<pb n="KR4h0140_WYG_160-36b"/>
　　　奉先張明府休沐還鄉海亭宴集<hi>探得堦字</hi>
自君理畿甸予亦經江淮萬里書信斷數年雲雨乖歸<lb/>
來休澣日始得賞心諧朱紱恩雖重滄洲趣每懷樹低<lb/>
新舞閣山對舊書齋何以發秋興陰蟲鳴夜堦<lb/>
　　　宴張記室宅<lb/>
甲第金張館門庭車<hi>一作軒</hi>騎多家封漢陽郡文㑹楚材<lb/>
過曲島浮觴酌前山入詠歌妓堂花映發書閣柳逶迤<lb/>
玉指調箏柱金泥飾舞羅寧<hi>一作誰</hi>知書劒者歲月獨蹉<lb/>
<pb n="KR4h0140_WYG_160-37a"/>
跎<lb/>
　　　宴崔明府宅夜觀妓<lb/>
畫堂<hi>一作書室</hi>觀妙妓長夜正留賓燭吐蓮花豓妝成桃李<lb/>
春髻鬟低舞席衫袖掩歌脣汗濕偏宜粉羅輕詎著身<lb/>
調移筝柱促歡㑹酒杯頻倘使曹王見應嫌洛浦神<lb/>
　　　盧明府九日峴山宴袁<hi>一作馬</hi>使君張郎中崔員<lb/>
　　　外<lb/>
宇宙誰開闢江山此鬱盤登臨今古用風俗歲時觀地<lb/>
<pb n="KR4h0140_WYG_160-37b"/>
理荆州分天涯楚塞寛百城今刺史華省舊郎官共美<lb/>
重陽節俱懷落帽歡酒邀彭澤載琴輟武城彈獻壽先<lb/>
浮菊尋幽或藉蘭煙虹鋪藻翰<hi>一作麗</hi>松竹挂衣冠叔子<lb/>
神如在山公興未闌傳<hi>一作常</hi>聞騎馬醉還向習池看<lb/>
　　　登龍興寺閣<lb/>
閣道乗空出披軒逺目開逶迤見江勢客至屢緣囘玆<lb/>
郡何塡委遥山復幾哉蒼蒼皆草木處處盡樓臺驟雨<lb/>
一陽散行舟四海來鳥歸餘興逺周覽更裵囬<lb/>
<pb n="KR4h0140_WYG_160-38a"/>
　　　登總持寺浮圖<lb/>
半空躋寶塔晴望盡京華竹遶渭川遍山連上苑斜四<lb/>
門<hi>一作郊</hi>開帝宅阡陌俯人家累劫從初地為童憶聚沙<lb/>
一窺功德見彌益道心加坐覺諸天近空香送<hi>一作逐</hi>落<lb/>
花<hi>一無一窺功德見二句</hi>
　　　與崔二十一遊鏡湖寄包賀二公<lb/>
試覽鏡湖水中流到<hi>一作見</hi>底清不知鱸魚味但識鷗鳥<lb/>
情帆得樵風送春逢榖雨晴將探<hi>一作特尋</hi>夏禹穴稍背越<lb/>
<pb n="KR4h0140_WYG_160-38b"/>
王城府<hi>一作守</hi>掾有包子文章推賀生滄浪醉後唱因此<lb/>
寄同聲<lb/>
　　　夜登孔伯昭南樓時沈太清朱昇在座<lb/>
誰家無風月此地有琴尊山水㑹稽郡詩書孔氏門再<lb/>
來值秋杪髙閣夜<hi>一作閒</hi>無喧華燭罷然蠟清絃方奏鵾<lb/>
沈生隱侯𦙍朱子買臣孫好我意不淺登玆共<hi>一作同</hi>話<lb/>
言<lb/>
　　　陪盧明府泛舟囘<hi>一有峴山二字</hi>作<lb/>
<pb n="KR4h0140_WYG_160-39a"/>
百里行春返清流逸興多鷁舟隨雁泊<hi>一作鳥没</hi>江火共星<lb/>
羅已救田家旱仍醫<hi>一作憂</hi>俗化訛文章推後輩風雅激<lb/>
頽波髙岸迷陵谷新聲滿櫂歌猶憐不才子<hi>一作調者</hi>白首<lb/>
未登科<lb/>
　　　臘月八日於剡縣石城寺禮拜<lb/>
石壁開金像香山倚<hi>一作繞</hi>鐵圍下生彌勒見囘向一心<lb/>
歸竹柏<hi>一作松竹</hi>禪庭古樓臺世界稀夕嵐增氣色餘照發<lb/>
光輝講席邀談柄泉堂施浴衣願承功徳水從此濯塵<lb/>
<pb n="KR4h0140_WYG_160-39b"/>
機<lb/>
　　　同獨孤使君東齋作<lb/>
郎官舊華省天子命分憂襄土歲頻旱隨車雨再流雲<lb/>
陰自南楚河潤及東周廨宇宜新霽田家賀有秋竹間<lb/>
殘照入池上夕陽浮寄謝東陽守何如八詠樓<lb/>
　　　同王九題就師山房<lb/>
晩憩支公室故人逢右軍軒窗避炎暑翰墨動新文竹<lb/>
蔽<hi>一作開</hi>簷前<hi>一作/窗裏</hi>日雨隨堦下雲周<hi>一作同</hi>遊清蔭徧吟<lb/>
<pb n="KR4h0140_WYG_160-40a"/>
臥夕陽曛江靜櫂歌歇溪深樵語聞歸途未忍去攜手<lb/>
戀清芬<lb/>
　　　冬至後過吳張二子檀溪别業<lb/>
卜築因自然檀溪不更穿園廬二友接水竹數家連直<lb/>
與<hi>一作取</hi>南山對非關選地偏<hi>一本此下有卜鄰依孟母共井讓王宣曾是歌三樂</hi>
<hi>仍聞詠五篇四句</hi>草堂時偃曝蘭枻<hi>一作櫂</hi>日周旋外事情都逺<lb/>
<hi>一作遣</hi>中流性所便閒垂太公釣興發子猷船余亦幽棲<lb/>
者經過竊慕焉梅花殘<hi>一作初</hi>臘月<hi>一作日</hi>柳色半春天鳥<lb/>
<pb n="KR4h0140_WYG_160-40b"/>
泊隨陽雁魚藏縮項鯿停杯問山簡何似習池邊<lb/>
　　　韓大使東齋㑹岳上人諸學士<lb/>
郡守虛陳榻林間召楚材山川祈雨畢雲<hi>一作品</hi>物喜晴<lb/>
開抗禮尊縫掖臨流揖渡杯徒攀朱仲李誰<hi>一作更</hi>薦和<lb/>
羮梅翰墨緣情製髙深以意裁滄洲趣不逺何必問蓬<lb/>
萊<lb/>
　　　上巳日澗南園期王山人陳七諸公不至<lb/>
揺艇候明發花源弄晩春在山懷綺季臨漢憶荀陳上<lb/>
<pb n="KR4h0140_WYG_160-41a"/>
已期三月浮杯興十旬坐歌空有待行樂恨無鄰日晩<lb/>
蘭亭北煙開<hi>一作花</hi>曲水濱浴蠶逢姹女采艾值幽人石<lb/>
壁堪題序沙場好解紳<hi>一作神</hi>羣公望不至虛擲此芳辰<lb/>
　　　齒坐呈山南諸隱<lb/>
習公有遺坐髙在白雲陲樵子不見識山僧賞自知以<lb/>
余為好事攜手一來窺竹露閒夜滴松風清晝吹從來<lb/>
抱微尚况復感前規於此無奇䇿蒼生奚以為<lb/>
　　　來<hi>一作本</hi>闍黎新亭作<lb/>
<pb n="KR4h0140_WYG_160-41b"/>
八解禪林秀三明給苑才地偏香界逺心淨水亭開傍<lb/>
險山查立尋幽石逕囘瑞花長自下靈藥豈須栽碧網<lb/>
交紅樹清泉盡綠苔戲魚聞法聚閒鳥誦經來棄象𤣥<lb/>
應悟忘言理必該靜中何所得吟詠也徒哉<lb/>
　　　西山尋辛諤<lb/>
漾舟尋<hi>一作乘</hi>水便因訪故人居落日清川裏誰言獨羡<lb/>
魚石潭窺洞徹沙岸歴紆徐竹嶼見垂釣茅齋聞讀書<lb/>
款言忘景夕清興屬凉初囘也一瓢飲賢哉常晏如<lb/>
<pb n="KR4h0140_WYG_160-42a"/>
　　　題長安主人壁<lb/>
久廢南山田叨<hi>一作謬</hi>陪東閣賢欲隨平子去猶未獻甘<lb/>
泉枕籍<hi>一作席</hi>琴書滿褰帷逺岫連我來如昨日庭樹忽<lb/>
鳴蟬促織驚寒女秋風感長年授衣當九月無褐竟誰<lb/>
憐<lb/>
　　　行出東山望漢川<hi>一題作行至漢川作</hi>
異縣非吾土連山盡緑篁平田出郭少盤坂入雲長萬<lb/>
壑歸於漢<hi>一作海</hi>千峰劃彼蒼猿聲亂楚峽人語帶巴鄉<lb/>
<pb n="KR4h0140_WYG_160-42b"/>
石上攢椒樹藤間綴<hi>一作養</hi>蜜房雪餘春未煖嵐解晝初<lb/>
陽征馬疲登頓歸帆愛𣺌茫坐欣沿溜下信宿見維<hi>一作</hi>
<hi>浮</hi>桑<lb/>
　　　夜泊宣城界<hi>一題作旅行欲泊宣州界</hi>
西塞沿江島南陵問驛樓湖平津濟濶風止客帆收去<lb/>
去懷前浦茫茫泛夕流石逢羅刹礙山泊敬亭幽火識<lb/>
<hi>一作熾</hi>梅根冶煙迷楊葉洲離家復水宿相伴頼沙鷗<lb/>
　　　下灨石<lb/>
<pb n="KR4h0140_WYG_160-43a"/>
灨石三百里沿洄千嶂間沸聲常活活<hi>一作浩浩</hi>洊勢亦潺<lb/>
潺跳沫魚龍沸垂藤猿狖攀榜人苦奔峭而我忘險艱<lb/>
放溜情彌<hi>一作深</hi>愜<hi>一作/逺</hi>登艫目自閒暝帆何處宿<hi>一作泊</hi>
遥指落星灣<lb/>
　　　初年樂城館中臥疾懷歸作<lb/>
異縣天隅僻孤帆海畔過徃來鄉信斷留滯客情多臘<lb/>
月聞雷震東風感歲和蟄蟲驚户穴巢鵲眄庭柯徒對<lb/>
芳尊酒其如伏枕何歸歟<hi>一作來</hi>理舟楫江海正無波<lb/>
<pb n="KR4h0140_WYG_160-43b"/>
　　　醉後贈馬<hi>一作髙</hi>四<lb/>
四海重然諾吾嘗聞白睂秦城遊俠客<hi>一作窟</hi>相得半酣<lb/>
時<lb/>
　　　贈王九<hi>題上一有口號二字</hi>
日暮田家逺山中勿久淹歸人須早去稚子望陶潛<lb/>
　　　登峴山亭寄晉陵張少府<lb/>
峴首風湍急雲帆若鳥飛憑軒試一問張翰欲來歸<lb/>
　　　送朱大入秦<lb/>
<pb n="KR4h0140_WYG_160-44a"/>
遊人五陵去寶劒直千金分手脫相贈平生一片心<lb/>
　　　送友人之京<lb/>
君登青雲去予望青山歸雲山從此别淚濕薜蘿衣<lb/>
　　　送張郎中遷京<lb/>
碧溪常共賞朱邸忽遷榮豫有相思意聞君琴上聲<lb/>
　　　同張將薊門觀燈<lb/>
異俗非鄉俗新年改故年薊門看火樹疑是燭龍然<lb/>
　　　張郎中梅園中<hi>一作作</hi>
<pb n="KR4h0140_WYG_160-44b"/>
綺席鋪蘭桂珠盤折芰荷故園留不住應是戀絃歌<lb/>
　　　北澗泛舟<lb/>
北澗流恒滿浮舟觸處通沿洄自有趣何必五湖中<lb/>
　　　春曉<lb/>
春眠不覺曉處處聞啼鳥夜來風雨聲花落知多少<hi>一作</hi>
<hi>欲知昨夜風花落無多少</hi>
　　　洛中訪袁拾遺不遇<lb/>
洛陽訪才子江嶺作流人聞説梅花早何如北<hi>一作此</hi>地<lb/>
<pb n="KR4h0140_WYG_160-45a"/>
春<lb/>
　　　尋菊花潭主人不遇<lb/>
行至菊花潭村西日已斜主人登髙去雞犬空在家<lb/>
　　　檀溪尋故人<hi>一題作檀溪尋古</hi>
花伴<hi>一作苑半</hi>成龍竹池分躍馬溪田園人不見疑向洞中<lb/>
棲<hi>一作武陵迷</hi>
　　　揚子津望京口<lb/>
北固臨京口夷山近<hi>一作對</hi>海濱江風白浪起愁殺渡頭<lb/>
<pb n="KR4h0140_WYG_160-45b"/>
人<lb/>
　　　同儲十二洛陽道中作<lb/>
珠彈繁華子金羈遊俠人酒酣白日暮走馬入紅塵<lb/>
　　　初下浙江舟中口號<lb/>
八月觀潮<hi>一作濤</hi>罷三江越海潯囘瞻魏闕路空<hi>一作無</hi>復<lb/>
子牟心<lb/>
　　　宿建德江<lb/>
移舟泊煙<hi>一作幽</hi>渚日暮客愁新野曠天低樹江清月近<lb/>
<pb n="KR4h0140_WYG_160-46a"/>
人<lb/>
　　　問舟子<lb/>
向夕問舟子前程復<hi>一作無</hi>幾多灣頭正堪<hi>一作好</hi>泊淮裏<lb/>
足風波<lb/>
　　　戲題<hi>一作戲贈主人</hi>
客醉眠未起主人呼解酲已言雞黍熟復道<hi>一作說</hi>甕頭<lb/>
清<lb/>
　　　凉州詞<lb/>
<pb n="KR4h0140_WYG_160-46b"/>
渾成紫檀金屑文作得琵琶聲入雲胡地迢迢三萬里<lb/>
那堪馬上送明君<lb/>
異方之樂令人悲羌笛胡笳不用吹坐看今夜關山月<lb/>
思殺邊城游俠兒<lb/>
　　　送新安張少府歸秦中<hi>一題作越中送人歸秦中</hi>
試登秦嶺<hi>一作望</hi>望秦川遥憶青門春可憐仲月送君從<lb/>
此去𤓰時須及邵平田<lb/>
　　　送杜十四之江南<hi>一無題下三字一題作送杜晃進士之東呉</hi>
<pb n="KR4h0140_WYG_160-47a"/>
　荆吳相接水為<hi>一作連</hi>鄉君去春江<hi>一作江村</hi>正淼茫日暮征<lb/>
　帆何處泊<hi>一作泊何處</hi>天涯一望斷人腸<lb/>
　　　　渡浙江問舟中人<hi>一題作濟江問同舟人一作崔國輔詩</hi>
　潮落江平未有風扁舟<hi>一作舫</hi>共濟與君同時時引領望<lb/>
　天末何處青山是越中<lb/>
　　　初秋<lb/>
　不覺初秋夜漸長清風習習重凄凉炎炎暑退茅齋靜<lb/>
　堦下叢莎有露光<lb/>
<pb n="KR4h0140_WYG_160-47b"/>
　　　　過融上人蘭若<lb/>
　山頭<hi>一作間</hi>禪室挂僧衣窗外無人水<hi>一作溪</hi>鳥飛黃昏半<lb/>
　在下山路却聽泉聲戀翠微<lb/>
　　　　句<lb/>
　微雲淡河漢疎雨滴梧桐<hi>王士源云浩然常閒遊秘省秋月新霽諸英聯詩次當浩</hi>
　<hi>然云云舉坐嗟其清絶不復為綴</hi>逐逐懷良馭蕭蕭顧樂鳴<hi>省試騏驥長鳴詩見</hi>
　<hi>丹陽集</hi>
御定全唐詩巻一百六十<lb/>
</p>
<p>
</p>
  </div>
</body>
</text>
</TEI>
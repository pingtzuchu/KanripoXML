<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_574-1a"/>
　欽定四庫全書<lb/>
御定全唐詩巻五百七十四<lb/>
　　賈島<lb/>
　　　　送饒州張使君<lb/>
　終南雲雨連城闕去路西江白浪頭滁上郡齋離昨日<lb/>
　鄱陽農事勸今秋道心生向前朝寺文思來因靜夜樓<lb/>
　借問泊帆干謁者誰人曾聼峡猨愁<lb/>
　　　　觀冬設上東川楊尚書<lb/>
<pb n="KR4h0140_WYG_574-1b"/>
　匏革奏冬非獨樂軍城未曉啟重門何時却<hi>一作去</hi>入三<lb/>
　台貴此日空知入座尊羅綺舞中<hi>一作時</hi>收雨㸃貔貅閫外<lb/>
　巻雲根逐遷屬吏隨賔列撥<hi>一作去</hi>櫂扁舟不忘恩<lb/>
　　　　巴興作<lb/>
　三年未省聞鴻呌九<hi>一作臘</hi>月何曾見草枯寒暑氣均思<lb/>
　白社星辰位正憶皇都蘇卿持節終還漢葛相行師自<lb/>
　渡瀘郷味朔山林果别北歸期挂海帆孤<lb/>
　　　　早蟬<lb/>
<pb n="KR4h0140_WYG_574-2a"/>
早蟬孤抱芳槐葉噪向殘陽意度秋也任一聲催我老<lb/>
堪聼<hi>一作憐</hi>两耳畏吟休得非下第無髙韻湏是青山隠<lb/>
白頭若問此心嗟嘆否天人不可怨而尤<lb/>
　　　投元郎中<lb/>
心<hi>一作秋</hi>在瀟湘歸未期巻中多是得名詩髙臺聊望清<lb/>
秋色片水堪<hi>一作難</hi>留白鷺鷥省宿有時聞急雨朝迴盡<lb/>
日伴禪師舊文去歳曾將獻蒙與人來說始知<lb/>
　　　阮籍嘯臺<lb/>
<pb n="KR4h0140_WYG_574-2b"/>
如聞長嘯春風裏荆棘叢邊訪舊蹤地接蘇門山近逺<lb/>
荒臺突兀抵髙峰<lb/>
　　　滕校書使院小池<hi>一本無上三字</hi>
小池誰見鑿時初走水南來十里餘樓上日斜吹暮角<lb/>
院中人出鎖遊魚<lb/>
　　　送陜府王建<hi>一本無建字</hi>司馬<lb/>
司馬雖然聼暁鐘尚猶髙枕恣疎慵請詩<hi>一作持</hi>僧過三<lb/>
門水賣藥人歸五老峰移舫緑隂<hi>一作萍</hi>深處息登樓凉<lb/>
<pb n="KR4h0140_WYG_574-3a"/>
夜此時逢杜陵惆悵臨相<hi>一作岐</hi>餞未寢月前多屐<hi>一作履</hi>
蹤<lb/>
　　　上谷旅夜<lb/>
世難那堪恨旅逰龍鍾更是對窮秋故園千里數行淚<lb/>
鄰杵一聲終夜愁月到寒窗空皓皛風翻落葉更颼飀<lb/>
此心不向常人說倚識平津萬戸侯<lb/>
　　　寄無得頭陀<lb/>
夏臘今應三十餘不離樹下塜間居貎堪良匠抽毫寫<lb/>
<pb n="KR4h0140_WYG_574-3b"/>
行稱髙僧續傳書落澗水聲來逺逺當空月色自如如<lb/>
白衣只在青門裏心每相親跡且踈<lb/>
　　　崔卿池上雙白鷺<lb/>
鷺雛相逐出深籠頂各有絲莖數同灑石多霜移足冷<lb/>
隔城逺樹挂巢空其如盡在灘聲外何似雙飛浦色中<lb/>
見此池潭<hi>一作塘</hi>卿自鑿清泠太液底潛通<lb/>
　　　送胡道士<lb/>
短褐身披滿漬<hi>一作野一作翠</hi>苔靈溪深處觀門開却從城裏<lb/>
<pb n="KR4h0140_WYG_574-4a"/>
移<hi>一作㩗</hi>琴去許到山中寄藥來臨水<hi>一作灑雪</hi>古壇秋醮罷<lb/>
<hi>一作後</hi>宿杉<hi>一作/松</hi>幽<hi>一作啄/查寒</hi>鳥夜<hi>一作暮</hi>飛迴丹梯願逐真<lb/>
人上<hi>一作未逰彼地空勞想</hi>日夕歸心白髪催<hi>一作師徃如雲不可陪</hi>
　　　寄韓潮州愈<lb/>
此心<hi>一作身</hi>曽與木蘭舟直到天南潮<hi>一作湖</hi>水頭隔嶺篇<lb/>
章來華岳出關書信過瀧流峰懸驛路殘雲㫁海浸城<lb/>
根<hi>一作闉</hi>老樹秋一夕瘴煙風巻盡月明初上浪西樓<lb/>
　　　詶張籍王建<lb/>
<pb n="KR4h0140_WYG_574-4b"/>
疎林荒宅古坡<hi>一作陂</hi>前乆住還因太守憐漸老更思深<lb/>
處隐多閒數得上方眠鼠抛貧屋收田日鴈度寒江擬<lb/>
<hi>一作撒</hi>雪天身是<hi>一作事</hi>龍鍾應是分水曹芸閣枉來篇<lb/>
　　　逢博陵故人彭兵曹<lb/>
曲陽分散㑹京華見說三年住海涯别後觧餐蓬虆子<lb/>
向前未識牡丹花偶逢日者教求禄終傍泉聲擬置家<lb/>
蹋雪攜琴<hi>一作衾</hi>相就宿夜深開戸斗牛<hi>一作月先</hi>斜<lb/>
　　　贈牛<hi>一作劉</hi>山人<lb/>
<pb n="KR4h0140_WYG_574-5a"/>
二十年中餌茯苓致書<hi>一作身</hi>半是老君經東都舊住商<lb/>
人宅南國新修道士亭鑿石養蜂休買蜜坐山秤藥不<lb/>
爭星古來隐者多能卜欲就先生問丙丁<lb/>
　　　送于中丞使回紇冊立<lb/>
君立天驕發使車冊文字字著金書漸通<hi>一作過</hi>青塜郷<lb/>
山盡欲達皇情譯語初調角寒城邊色動下霜秋磧鴈<lb/>
行疎旌旗來徃幾多日應向途中見嵗除<lb/>
　　　送劉侍御重使江西<lb/>
<pb n="KR4h0140_WYG_574-5b"/>
時當苦熱逺行人石壁飛泉濺馬身又到鍾陵知務大<lb/>
還浮湓浦屬秋新早程猨呌雲深極宿館禽驚葉動頻<lb/>
前者巳聞廉使薦兼言有畫静邊塵<lb/>
　　　贈圓上人<lb/>
誦經千紙得為僧麈尾持行不拂蠅古塔月髙聞呪水<lb/>
新壇日午見燒燈一雙童子澆紅藥百八真珠貫綵繩<lb/>
且說近來心裏事仇讎相對似親朋<lb/>
　　　處州李使君改任遂州因寄贈<lb/>
<pb n="KR4h0140_WYG_574-6a"/>
庭樹幾株隂入戸主人何在客聞蟬鑰開原上髙樓鎖<lb/>
瓶汲池東古井泉趂靜野禽<hi>一作因趂野僧</hi>曽後到休吟鄰叟<lb/>
始安眠仙都山<hi>一作弱</hi>水誰能憶西去風濤書滿船<lb/>
　　　酬慈恩寺文郁上人<lb/>
袈裟影入禁<hi>一作鏡</hi>池清猶憶鄉山近赤城籬落罅間寒<lb/>
蟹過莓苔石上晩蛩行<hi>一作鳴</hi>期登野閣閒應甚阻宿山<lb/>
<hi>一作幽</hi>房疾未平聞說又尋南岳去無端詩思忽然生<lb/>
　　　訪鑒𤣥師姪<lb/>
<pb n="KR4h0140_WYG_574-6b"/>
維摩青石講初休縁訪親宗到普州我有軍持憑弟子<lb/>
岳陽溪裏汲寒流<lb/>
　　　夜坐<lb/>
蟋蟀漸多秋不淺蟾蜍巳沒夜應深三更两鬢幾枝雪<lb/>
一念雙峰四祖心<lb/>
　　　送别<lb/>
門外便伸千里别無車不得到河梁髙樓直上百餘尺<lb/>
今日為君南望長<lb/>
<pb n="KR4h0140_WYG_574-7a"/>
　　　聞蟬感懷<lb/>
新蟬忽發最髙枝不覺立聼無限時正遇友人來告别<lb/>
一心<hi>一作聲</hi>分作两般悲<lb/>
　　　夏夜上谷宿開元寺<lb/>
詩成一夜月中題便卧松風到曙雞帶月時聞山鳥語<lb/>
郡城知近武陵溪<lb/>
　　　送于總持歸京<lb/>
出家初𨽻何方寺上國西明御水東却見舊房堦下樹<lb/>
<pb n="KR4h0140_WYG_574-7b"/>
别來二十一春風<lb/>
　　　崔卿池上鶴<lb/>
月中時呌葉紛紛不異洞庭霜夜聞翎羽如今從放長<lb/>
<hi>一作從今如罷翦</hi>猶能飛起向<hi>一作上</hi>孤雲<lb/>
　　　登田中丞髙亭<lb/>
高亭林表迥嵯峨獨坐秋宵不寢<hi>一作寐</hi>多玉免<hi>一作貎</hi>玉<lb/>
人歌裏出白雲難似<hi>一作雖白</hi>莫相和<lb/>
　　　友人婚楊氏催妝<lb/>
<pb n="KR4h0140_WYG_574-8a"/>
不知今夕是何夕催促陽臺近鏡臺誰道芙蓉水中種<lb/>
青銅鏡裏一枝開<lb/>
　　　酬朱侍御望月見寄<lb/>
他寢<hi>一作今夜</hi>此時吾不寢近秋三五日<hi>一作/月</hi>逢晴<hi>一作晴時</hi>相<lb/>
思唯有霜臺月望盡孤光見却生<hi>一作遲</hi>
　　　題韋雲叟草堂<lb/>
新起此<hi>一作北</hi>堂開北窗當窓山隔一重江白茅草苫<hi>一作</hi>
<hi>苫盖</hi>重重宻愛此<hi>一作殺</hi>秋天夜雨淙<lb/>
<pb n="KR4h0140_WYG_574-8b"/>
　　　和韓吏部泛南溪<lb/>
溪裏晩從池岸出石泉秋急夜深聞木蘭船共山人上<lb/>
月映渡頭零落雲<lb/>
　　　方鏡<lb/>
背如刀截機頭錦靣似升量澗底泉銅雀臺南秋日後<lb/>
<hi>一作得</hi>照來照去已三年<lb/>
　　　詶姚合<lb/>
黍穗豆苖侵古道晴原午後早秋時故人相憶僧<hi>一作曽</hi>
<pb n="KR4h0140_WYG_574-9a"/>
來說楊栁無風蟬滿枝<lb/>
　　　送靈應上人<lb/>
遍参尊宿逰方乆名岳竒峰問此公五月半間看瀑布<lb/>
青城山裏白雲中<lb/>
　　　贈丘先生<lb/>
常言喫藥全勝飯華岳松邊採茯神不遣髭鬚一莖白<lb/>
擬為白日上昇人<lb/>
　　　渡桑乾<lb/>
<pb n="KR4h0140_WYG_574-9b"/>
客舍并州巳十霜歸心日夜憶咸陽無端更渡桑乾水<lb/>
却望并州是故郷<lb/>
　　　夜期嘯客呂逸人不至<hi>一作期呂逸人不至一作夜期嘯客不至</hi>
逸人期宿石牀中遣我開扉對晩空不知何處嘯秋月<lb/>
閑著<hi>一作閉一作却</hi>松門一夜風<lb/>
　　　夜集烏行中所居<lb/>
環爐促席復持杯松院雙扉向月開座上同聲半先達<lb/>
名山獨入此心來<lb/>
<pb n="KR4h0140_WYG_574-10a"/>
　　　贈梁浦秀才斑竹拄杖<lb/>
揀得林中最細枝結根石上長身遲莫嫌滴瀝紅斑少<lb/>
恰似<hi>一作是</hi>湘妃淚盡時<lb/>
　　　尋石甕寺上方<lb/>
野寺入時春雪後﨑嶇得到此房前老僧不出迎朝客<lb/>
巳住上方三十年<lb/>
　　　早秋寄題天竺靈隐寺<lb/>
峯前峰後寺新秋絶頂髙窓見沃洲人在定中聞蟋蟀<lb/>
<pb n="KR4h0140_WYG_574-10b"/>
鶴從<hi>一作曽</hi>棲處挂獼猴山鐘夜度空江水汀月寒生古<lb/>
石樓心憶懸<hi>一作挂</hi>帆身未遂謝公此地昔年遊<lb/>
　　　黎陽寄姚合<lb/>
魏都城裏曾遊<hi>一作遊從</hi>熟才子齋中止泊多去日緑楊垂<lb/>
紫陌歸時白草夾<hi>一作映</hi>黄河新詩不覺千迴詠古鏡曽<hi>一作重</hi>
經幾度<hi>一作番</hi>磨惆悵心思滑臺北滿杯濃酒與愁和<lb/>
　　　送崔約秀才<lb/>
歸寕髣髴三千里月向船忩見幾宵野䑕獨偷髙樹果<lb/>
<pb n="KR4h0140_WYG_574-11a"/>
前山漸見短禾苖更深栅鎖淮波疾葦動風生雨氣遥<lb/>
重入石頭城下寺南朝杉老未乾燋<lb/>
　　　詠懐<lb/>
縱把書看未省勤一生生計秖長貧可能在世無成事<lb/>
不覺離家作老人中嶽深林秋獨徃南原多草夜無鄰<lb/>
經年抱疾誰來問野鳥相過啄木頻<lb/>
　　　夏日寄髙洗馬<lb/>
三十年來長在客两三行淚忽然垂白衣蒼鬢經過嬾<lb/>
<pb n="KR4h0140_WYG_574-11b"/>
赤日朱門偃息遲花發應耽新熟酒草顛還寫早朝詩<lb/>
不縁馬死西州去畫角堪聼是暁吹<lb/>
　　　送周判官元範赴越<lb/>
原下相逢便别離蟬鳴關路使迴時過淮漸有懸帆興<lb/>
到越應將墜葉期城上秋山生菊早驛西寒渡落潮遲<lb/>
巳曽幾遍随旌斾去謁荒郊<hi>一作凉</hi>大禹祠<lb/>
　　　送羅少府歸牛渚<lb/>
作尉長安始三日<hi>一作三月罷</hi>忽思牛渚夢天台楚山逺色<lb/>
<pb n="KR4h0140_WYG_574-12a"/>
獨歸去灞水空流相送回霜覆鶴身松子落月分螢影<lb/>
石房開白雲多處應頻到寒澗泠泠漱<hi>一作濺</hi>古苔<lb/>
　　　題童真上人<lb/>
江上修持積嵗年灘聲未擬住潺湲誓從五十身披衲<lb/>
便向三千界坐禪月峽青城那有滯天台廬岳豈無縁<lb/>
昨宵忽夢逰滄海萬里波濤在目前<lb/>
　　　贈温觀主<lb/>
一别羅浮竟未還觀深廊古院多關君來幾日行虛洞<lb/>
<pb n="KR4h0140_WYG_574-12b"/>
仙去空壇在逺山胎息存思當黒處井華懸綆取朝間<lb/>
弊廬道室雖鄰近自樂冬陽炙背閒<lb/>
　　　賀龎少尹除太常少卿<lb/>
太白山前終日見十旬假滿擬秋尋中峯絶頂非無路<lb/>
北闕除書阻<hi>一作又</hi>入林朝謁此時閒野屐宿齋何處止<lb/>
<hi>一作正</hi>鳴砧省中石鐙陪随歩唯賞煙霞不厭深<lb/>
　　　上邠寕邢司徒<lb/>
箭頭破帖<hi>一作栝</hi>渾<hi>一作全</hi>無敵杖底敲毬逺有聲馬走千<lb/>
<pb n="KR4h0140_WYG_574-13a"/>
蹄朝萬乗地分三郡擁雙旌春風欲盡山花發暁角初<lb/>
吹客夢驚不是刑公來鎮此長安西北未能行<lb/>
　　　欲遊嵩岳留别李少尹益<hi>一本無益字</hi>
孤䇿遲迴洛水湄孤禽嘹唳<hi>一作喨</hi>幸人知嵩岳望中常<lb/>
待我河梁欲上未題詩新秋愛月愁多雨古觀逢<hi>一作尋</hi>
仙看盡棋微𦕈此來將敢問鳯凰何日定<hi>一作始</hi>歸池<lb/>
　　　病鶻吟<lb/>
俊鳥還投髙處栖騰身戞戞下雲梯有時透霧凌空去<lb/>
<pb n="KR4h0140_WYG_574-13b"/>
無事随風入草迷迅疾月邊捎玉免遲迴日裏拂金雞<lb/>
不縁毛羽遭零落焉肯雄心向爾低<lb/>
　　　贈僧<lb/>
從來多<hi>一作只</hi>是遊山水省泊禪舟月下濤初過石橋年<lb/>
尚少乆辭天柱臘應髙青松帶雪懸銅錫白髪如霜落<lb/>
鐵刀常恐畫工<hi>一作師</hi>援筆冩身長七尺有眉毫<lb/>
　　　贈<hi>一本有某字</hi>翰林<lb/>
清重無<hi>一作可</hi>過知内制從前禮絶外庭人看花在處多<lb/>
<pb n="KR4h0140_WYG_574-14a"/>
随駕召宴無時不及<hi>一作覲</hi>身馬自賜來騎覺穩詩縁見<lb/>
徹語長<hi>一作當</hi>新應憐獨向名場苦曽十餘年浪過<hi>一作度</hi>
春<lb/>
　　　頌德上賈常侍<lb/>
邊臣說使朝天子發語轟然激夏雷髙節羽書期獨傳<lb/>
分符絳郡滯長材啁啾鳥恐鷹鸇起流散人歸父母來<lb/>
自顧此身無所立㳟談祖德朶頤開<lb/>
　　　田將軍書院<lb/>
<pb n="KR4h0140_WYG_574-14b"/>
滿庭花木半新栽石自平湖逺岸來筍迸鄰家還長竹<lb/>
地經山雨幾層苔井當深夜泉微上閣入髙秋戸盡開<lb/>
行背曲江誰到此琴書鎖著未朝迴<lb/>
　　　投龎少尹<lb/>
閉户息機搔白首中庭一樹有清隂年年不改風塵趣<lb/>
日日轉多泉石心病起望山臺上立覺來聼雨燭前吟<lb/>
龎公相識元和歲眷分依依直至今<lb/>
　　　夏夜登南樓<lb/>
<pb n="KR4h0140_WYG_574-15a"/>
水岸寒<hi>一作閑</hi>樓帶月躋夏林初見岳陽溪一㸃新螢報<lb/>
秋信不知何處<hi>一作樹</hi>是菩提<lb/>
　　　題青龍寺<lb/>
碣石山人一軸詩終南山北數人知擬看青龍寺裏月<lb/>
待無一㸃夜雲時<lb/>
　　　贈李文通<lb/>
營當萬勝岡頭下誓立千年不朽功天子手擎新鉞斧<lb/>
諫官請贈李文通<lb/>
<pb n="KR4h0140_WYG_574-15b"/>
　　　題虢州三堂贈呉郎中<hi>一作題虢州吴郎中三堂</hi>
無窮草樹昔誰栽新起臨湖白石臺半岸泥沙孤鶴立<lb/>
三堂風雨四門開荷翻團<hi>一作圓</hi>露驚秋近栁轉斜陽過<lb/>
水來昨夜北樓堪朗詠虢城初鎖月裵回<lb/>
　　　送僧<lb/>
池上時時松雪落焚香煙起見孤燈靜夜憶誰來對坐<lb/>
曲江南岸寺中僧<lb/>
　　　三月晦日贈劉評事<lb/>
<pb n="KR4h0140_WYG_574-16a"/>
三月正<hi>一作更</hi>當三十日風<hi>一作春</hi>光别我苦吟身共君今<lb/>
夜不湏睡<hi>一作寢</hi>未到暁鐘猶<hi>一作五更還</hi>是春<lb/>
　　　送張道者<lb/>
新嵗抱琴何處去洛陽三十六峰西生來未識山人面<lb/>
不得一聼烏夜啼<lb/>
　　　題魚尊師院<lb/>
老子堂前花萬樹先生曽見幾迴春夜煎白石平明喫<lb/>
不擬敎人哭此身<lb/>
<pb n="KR4h0140_WYG_574-16b"/>
　　　宿村家亭子<hi>一作宿杜司空東亭一作題杜司戸亭子</hi>
牀頭枕是溪中石井底泉通竹下池宿客未眠過夜半<lb/>
<hi>一作當半夜</hi>獨聞山雨到來時<lb/>
　　　送稱上人<lb/>
歸蜀擬從巫峽過何時得入舊房禪寺中來後誰身化<lb/>
起塔栽松向野田<lb/>
　　　楊祕書新居<lb/>
城角新居鄰静寺時從新閣上經樓南山泉入宫中去<lb/>
<pb n="KR4h0140_WYG_574-17a"/>
先向詩人門外流<lb/>
　　　聼樂山人彈易水<lb/>
朱絲弦底燕泉急燕將雲孫白日弹嬴氏歸山陵巳掘<lb/>
聲聲猶帶髪衝冠<lb/>
　　　經蘇秦墓<lb/>
沙埋古篆折碑文六國興亡事繫<hi>一作計</hi>君今日凄凉無<lb/>
處說亂山秋盡有寒雲<lb/>
　　　題戴勝<lb/>
<pb n="KR4h0140_WYG_574-17b"/>
星㸃花冠道士衣紫陽宫女化身飛能傳上界春消息<lb/>
若到蓬山莫放歸<lb/>
　　　題隐者居<lb/>
雖有柴門常不關片雲孤木伴身閒猶嫌住乆人知處<lb/>
見擬移家更上山<lb/>
　　　哭孟東野<lb/>
蘭無香氣鶴無聲哭盡秋天月不明自從東野先生死<lb/>
側近雲山得散行<lb/>
<pb n="KR4h0140_WYG_574-18a"/>
　　　過京索先生墳<lb/>
京索先生三尺墳秋風漠漠吐寒雲從來有恨君多哭<lb/>
今日何人更哭君<lb/>
　　　客思<lb/>
促織聲尖尖似針更深刺著旅人心獨言獨語月明裏<lb/>
驚覺眠童與宿禽<lb/>
　　　鹽池院觀鹿<lb/>
條峰五老勢相連此鹿來從若箇邊别有野麋人不見<lb/>
<pb n="KR4h0140_WYG_574-18b"/>
一生長飲白雲泉<lb/>
　　　黄鵠下太液池<lb/>
髙飛空外鵠下向禁中池岸印行蹤淺波揺立影危來<lb/>
從千里島舞拂萬年枝踉蹌孤風起裵回水沫移幽音<lb/>
清露滴野性白雲随太液無弹射靈禽翅不垂<lb/>
　　　代舊將<lb/>
舊事說如夢誰當信老夫戰塲幾處在部曲一人無落<lb/>
日收病<hi>一作疲</hi>馬晴天曬陣圖猶希聖朝用自鑷白髭鬚<lb/>
<pb n="KR4h0140_WYG_574-19a"/>
　　　老將<lb/>
膽壯亂鬚白金瘡蠧百骸旌旗猶入夢歌舞不開懷燕<lb/>
雀來鷹架塵埃滿箭靫自誇勲業重開府是官階<lb/>
　　　春行<lb/>
去去行人逺塵随馬不窮旅情斜日後春色早煙中流<lb/>
木穿空舘閒花發故宫舊郷千里思池上綠楊風<lb/>
　　　題鄭常侍㕔前竹<lb/>
綠竹臨詩酒嬋娟思不窮亂枝低積雪繁葉亞寒風蕭<lb/>
<pb n="KR4h0140_WYG_574-19b"/>
䬃疑泉過縈迴有逕通侵庭根出土隔壁筍成叢疎影<lb/>
紗忩外清音寳瑟中巻簾終日看欹枕幾秋同萬頃歌<lb/>
王子千竿伴阮公露光憐片片雨潤愛濛濛嶰谷蠻湖<lb/>
北湘川灀水東何如軒檻側蒼翠褭長空<lb/>
　　　早行<lb/>
早起赴前程鄰雞尚未鳴主人燈下别羸馬暗中行蹋<lb/>
石新霜滑穿林宿鳥驚逺山鐘動後曙色漸分明<lb/>
　　　送人南歸<lb/>
<pb n="KR4h0140_WYG_574-20a"/>
分手向天涯迢迢泛海波雖然南地逺見說北人多山<lb/>
暖花常發秋深鴈不過炎方饒勝事此去莫蹉跎<lb/>
　　　送人南逰<lb/>
此别天涯逺孤舟泛海中夜行常認火帆去每因風蠻<lb/>
國人多富炎方語不同鴈飛難度嶺書信若為通<lb/>
　　　送道者<lb/>
獨向山中見今朝又别離一心無挂住萬里獨何之到<lb/>
處絶煙火逢人話古時此行無弟子白犬自相随<lb/>
<pb n="KR4h0140_WYG_574-20b"/>
　　　風蝉<lb/>
風蝉旦夕鳴伴葉送新聲故里客歸盡水邊身獨行噪<lb/>
軒髙樹合驚枕暮山横聼處無人見塵埃滿甑生<lb/>
　　　清明日園林寄友人<lb/>
今日清明節園林勝事偏晴風吹栁絮新火起厨煙杜<lb/>
草開三逕文章憶二賢幾時能命駕對酒落花前<lb/>
　　　上杜駙馬<lb/>
玉山突兀壓乾坤出得朱門入㦸門妻是九重天子女<lb/>
<pb n="KR4h0140_WYG_574-21a"/>
身為一品令公孫鴛鴦殿裏参皇后龍鳯堂前賀至尊<lb/>
今日澧陽非乆駐佇為霖雨拜新恩<lb/>
　　　蓮峰歌<lb/>
錦礫潺湲玉溪水暁來微雨藤花紫冉冉山雞紅尾長<lb/>
一聲樵斧驚飛起松刺梳空石差<hi>一作室</hi>齒煙香<hi>一作空</hi>風<lb/>
軟人参蕊陽崖一夢伴雲根仙菌靈芝夢魂裏<lb/>
　　　壯士吟<lb/>
壮士不曾悲悲<hi>一作去</hi>即無回期如何易水上未歌先淚<lb/>
<pb n="KR4h0140_WYG_574-21b"/>
垂<lb/>
　　　題興化園亭<lb/>
破却千家作一池不栽桃李種薔薇薔薇花落秋風起<lb/>
荆棘滿庭君始知<lb/>
　　　竹<lb/>
籬外清隂接藥欄暁風交戞碧琅玕子猷沒後知音少<lb/>
粉節霜筠漫嵗寒<lb/>
　　　李斯井<lb/>
<pb n="KR4h0140_WYG_574-22a"/>
井存上蔡南門外置此井時來相秦㫁綆數尋垂古甃<lb/>
取將寒水是何人<lb/>
　　　題詩後<hi>島吟成獨行潭底影數息樹邊身二句下註此一絶</hi>
二句三年得一吟雙淚流知音如不賞歸卧故山秋<lb/>
　　　送友人之南陵<lb/>
莫歎徒勞向宦途不羣氣岸有誰如南陵暫掌仇香印<lb/>
北闕終行賈誼書好趂江山尋勝境莫辭韋杜别幽居<lb/>
少年躍馬同心使免得詩中道跨驢<lb/>
<pb n="KR4h0140_WYG_574-22b"/>
　　　尋人不遇<hi>一作寄人</hi>
聞說到揚州吹簫有舊㳺人來多不見莫是上迷樓<lb/>
　　　尋隠者不遇<hi>一作孫革訪羊尊師詩</hi>
松下問童子言師採藥去只在此山中雲深不知處<lb/>
　　　行次漢上<lb/>
習家池沼草萋萋嵐樹光中信馬蹄漢主廟前湘水碧<lb/>
一聲風角夕陽低<lb/>
　　　馬嵬<lb/>
<pb n="KR4h0140_WYG_574-23a"/>
　長川幾處樹青青孤驛危樓對翠屏一自上皇惆悵後<lb/>
　至今來徃馬蹄腥<lb/>
　　　　冬夜送人<lb/>
　平眀走馬上村橋花落梅溪雪未消日短天寒愁送客<lb/>
　楚山無限路迢迢<lb/>
　　　　句<lb/>
　晴風吹栁絮新火起厨煙<hi>見事文類聚</hi>　長江風送客孤館<lb/>
　雨留人<hi>見楊升菴集</hi>　古岸崩將盡平沙長未休<hi>見吟忩雜錄</hi>
<pb n="KR4h0140_WYG_574-23b"/>
　不如牛與羊猶得日暮歸<hi>見紀事</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百七十四<lb/>
</p>
<p>
</p>
  </div>
</body>
</text>
</TEI>
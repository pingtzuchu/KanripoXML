<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_062-1a"/>
　欽定四庫全書<lb/>
御定全唐詩巻六十二<lb/>
　　杜審言<lb/>
　杜審言字必簡襄陽人善五言詩工書翰少與李嶠崔<lb/>
　融蘇味道為文章四友擢進士第為隰城尉性矜誕嘗<lb/>
　語人曰吾文章合得屈宋作衙官吾之書跡合得王羲<lb/>
　之北面累轉洛陽丞坐事貶吉州司户參軍尋免歸武<lb/>
　后召見令賦歡喜詩甚見嘉賞授著作佐郎遷膳部貟<lb/>
<pb n="KR4h0140_WYG_062-1b"/>
　外郎神龍中坐交張易之兄弟流峰州尋入為國子監<lb/>
　主簿修文館直學士卒有文集十巻今編詩一巻<lb/>
　　　　南海亂石山作<lb/>
　漲海積稽天羣山髙嶪地相傳稱亂石圖典失其事懸<lb/>
　危悉可驚大小都不類乍將雲島極還與星河次上聳<lb/>
　忽如飛下臨仍欲墜朝暾赩丹紫夜<hi>一作交</hi>魄炯<hi>一作烟</hi>青<lb/>
　翠穹崇霧雨蓄幽隐靈仙閟萬尋挂鶴巢千丈垂猿臂<lb/>
　昔去景風涉今來姑洗至觀此得詠歌長時想精異<lb/>
<pb n="KR4h0140_WYG_062-2a"/>
　　　送和西蕃使<lb/>
使出鳳皇池京師陽春晩聖朝尚邉䇿詔諭兵戈偃拜<lb/>
手明光殿揺心上林苑種落踰青羗闗山度赤坂疆場<lb/>
及無事雅歌而餐飯寧獨錫和戎更當封定逺<lb/>
　　　蓬萊三殿侍宴奉敕詠終南山應制<lb/>
北斗挂城邉南山倚殿前雲標金闕迥樹杪玉堂懸半<lb/>
嶺通佳氣中峰繞瑞煙小臣持獻夀長此戴堯天<lb/>
　　　望春亭侍遊應詔<lb/>
<pb n="KR4h0140_WYG_062-2b"/>
帝出明光殿天臨太液池堯樽隨步輦舜樂繞行麾萬<lb/>
夀禎祥獻三春景物滋小臣同酌海歌頌荅無為<lb/>
　　　宿羽亭侍宴應制<lb/>
步輦千門出離宫二月開風光新栁報宴賞落花催碧<lb/>
水揺空<hi>一作雲</hi>閣青山繞吹臺聖情留晩興歌管送餘杯<lb/>
　　　歲夜安樂公主滿月侍宴應制<lb/>
戚里生昌𦙍天杯宴重臣畫樓初滿月香殿早迎春睿<lb/>
作堯君寶孫謀梁國珍明朝元㑹日萬夀樂章陳<lb/>
<pb n="KR4h0140_WYG_062-3a"/>
　　　奉和七夕侍宴兩儀殿應制<lb/>
一年銜别怨七夕始言歸斂淚開星靨㣲步動雲衣天<lb/>
迴兔欲落河曠鵲停飛那堪盡此夜復徃弄殘機<lb/>
　　　大酺<hi>永昌元年</hi>
聖后乗乾日皇明御厯辰紫宫初啟坐蒼璧正臨春雷<lb/>
雨垂膏澤金錢贈下人詔脯歡賞徧交泰覩維新<lb/>
　　　賦得妾薄命<lb/>
草緑長門掩<hi>一作閉</hi>苔青永巷幽寵移新愛奪淚落故情<lb/>
<pb n="KR4h0140_WYG_062-3b"/>
留啼鳥驚殘夢飛花攪獨愁自憐春色罷團扇復迎秋<lb/>
　　　和韋承慶過義陽公主山池五首<lb/>
野興城中發朝英物外求情懸朱紱望契動赤泉<hi>一作松</hi>
遊海燕巢書閣山雞舞畫樓雨餘清晩夏共坐北巖幽<lb/>
逕轉危峰逼橋囘缺㟁妨玉泉移酒味石髓換粳香綰<lb/>
霧青絲<hi>一作條</hi>弱牽風紫蔓長猶言宴樂少别向後池塘<lb/>
攜琴遶碧沙揺筆弄青霞杜若幽庭草芙蓉曲沼花宴<lb/>
遊成野客形勝得仙<hi>一作山</hi>家往往留仙步登攀日易斜<lb/>
<pb n="KR4h0140_WYG_062-4a"/>
攅石當軒倚懸泉度牖飛鹿麛衝妓席鶴子曵童衣園<lb/>
果嘗難遍池蓮摘未稀巻簾唯待月應在醉中歸<lb/>
賞翫期他日髙深愛此時池分<hi>一作為</hi>八水背峰作九山<lb/>
疑地静魚偏逸人閑鳥欲欺青溪留别興更與白雲期<lb/>
　　　和晉陵陸丞早春遊望<hi>一作韋應物詩</hi>
獨有宦遊人偏驚物候新雲霞出海曙梅栁渡江春淑<lb/>
氣催黄鳥晴光轉緑蘋忽聞歌古調歸思欲霑巾<lb/>
　　　秋夜宴臨津鄭明府宅<lb/>
<pb n="KR4h0140_WYG_062-4b"/>
行止皆無地招尋獨有君酒中堪累月身外即浮雲露<lb/>
<hi>一作霜</hi>白宵鐘徹風清曉漏聞坐攜餘興往還似未離羣<lb/>
　　　和康五庭芝望月有懐<lb/>
明月髙秋迥愁人獨夜看暫將弓並曲翻與扇俱團霧<lb/>
<hi>一作露</hi>濯清輝苦風飄素影寒羅衣一此鑒頓使别離難<lb/>
　　　登襄陽城<lb/>
旅客三秋至層城四望開楚山横地出漢水接天回冠<lb/>
蓋非新里章華即舊臺習池風景異歸路滿塵埃<lb/>
<pb n="KR4h0140_WYG_062-5a"/>
　　　旅寓安南<lb/>
交趾殊風候寒遲暖復催仲冬山果熟正月野花開積<lb/>
雨生昬霧輕霜下震雷故鄉踰萬里客思倍從來<lb/>
　　　春日懷歸<lb/>
心是傷歸望春歸異往年河山鑒魏闕桑梓憶秦川花<lb/>
雜芳園鳥風和綠野煙更懐歡賞地車馬洛橋邉<lb/>
　　　代張侍御傷美人<lb/>
二八泉扉掩帷屏寵愛空淚痕消夜燭愁緒亂春風巧<lb/>
<pb n="KR4h0140_WYG_062-5b"/>
天人疑在新妝曲未終應憐脂粉氣留著舞衣中<lb/>
　　　送髙郎中北使<lb/>
北狄願和親東京發使臣馬銜邉地雪衣染異方塵歲<lb/>
月催行旅恩榮變苦辛歌鐘期重錫拜手落花春<lb/>
　　　都尉山亭<lb/>
紫藤縈葛藟綠刺罥薔薇下釣看魚躍探巢畏鳥飛葉<lb/>
疎荷巳晚枝亞果新肥勝迹都無限只應伴月歸<lb/>
　　　夏日過鄭七山齋<lb/>
<pb n="KR4h0140_WYG_062-6a"/>
共有樽中好言尋谷口來薜蘿山逕入荷芰水亭開日<lb/>
氣含殘雨雲陰送晚雷洛陽鐘鼓至車馬繫遲囘<lb/>
　　　送崔融<lb/>
君王行出将書記逺從征祖帳連河闕軍麾動洛城旌<lb/>
旃<hi>一作旗</hi>朝朔氣笳吹夜邉聲坐覺煙塵掃秋風古北平<lb/>
　　　經行嵐州<lb/>
北地春光晚邉城氣候寒往來花不發新舊雪仍殘水<lb/>
作琴中聼山疑畫裏看自驚牽逺役艱險促征鞍<lb/>
<pb n="KR4h0140_WYG_062-6b"/>
　　　重九日宴江陰<lb/>
蟋蟀期歸晚茱茰節候新降霜青女月送酒白衣人髙<lb/>
興要長夀卑棲隔近臣龍沙即此地舊俗坐為隣<lb/>
　　　除夜有懷<lb/>
故節當歌守新年把燭迎冬氛戀虬箭春色候雞鳴興<lb/>
盡聞壺覆宵䦨見斗横還将萬億壽更謁九重城<lb/>
　　　晦日宴遊<lb/>
日晦隨蓂莢春情著杏花解紳宜就水張幕㑹連沙歌<lb/>
<pb n="KR4h0140_WYG_062-7a"/>
管風輕度池臺日半斜更看金谷騎争向石崇家<lb/>
　　　七夕<lb/>
白露含明月青霞斷綘河天街七襄轉閣<hi>一作闗</hi>道二神<lb/>
過袨服鏘環珮香筵拂綺羅年年今夜盡機杼别情多<lb/>
　　　守歲侍宴應制<lb/>
季冬除夜接新年帝子王孫捧御筵宫闕星河低拂樹<lb/>
殿廷燈燭上薰天彈弦奏節梅風入對局探鈎栢酒傳<lb/>
欲向正元歌萬夀暫留歡賞寄春前<lb/>
<pb n="KR4h0140_WYG_062-7b"/>
　　　大酺<lb/>
毘陵震澤九州通士女歡娛萬國同伐鼓撞鐘驚海上<lb/>
新妝袨服照江東梅花落處疑殘雪柳葉開時任好風<lb/>
火德雲官逢道泰天長地久屬年豐<lb/>
　　　春日京中有懷<lb/>
今年遊寓獨遊秦愁思看春不當春上林苑裏花徒發<lb/>
細柳營前葉漫新公子南橋應盡興將軍西第幾留賔<lb/>
寄語洛城風日道明年春色倍還人<lb/>
<pb n="KR4h0140_WYG_062-8a"/>
　　　扈從出長安應制<lb/>
分野都畿列時乗六御均京師舊西幸洛道此東廵文<lb/>
物驅三統聲名<hi>一作明</hi>走百神龍旗縈漏夕鳳輦拂<hi>一作出</hi>
鈎陳撫跡地靈古游情皇鑒新山追散馬日水憶釣魚<lb/>
人禹食傳中使堯樽遍下臣省方稱國阜問道識風淳<lb/>
嵗晩天行吉年豐景從親歡娱包歴代宇宙忽疑春<lb/>
　　　春日江津遊望<lb/>
旅客揺邉思春江弄晩晴煙銷垂栁弱霧捲落花輕飛<lb/>
<pb n="KR4h0140_WYG_062-8b"/>
棹乗空下囘流向日平鳥啼移幾處蝶舞亂相迎忽歎<lb/>
人皆濁隄防水至清谷王常不讓深可戒中盈<lb/>
　　　泛舟送鄭卿入京<lb/>
帝座蓬萊殿恩追社稷臣長安遥向日宗伯正乗春相<lb/>
宅開基地傾都送别人行舟縈緑水列㦸滿紅塵酒助<lb/>
歡娛洽風催景氣新此時光乃命誰為惜無津<lb/>
　　　度石門山<lb/>
石門千仞斷迸水落遥空道束懸崕半橋欹絶澗中仰<lb/>
<pb n="KR4h0140_WYG_062-9a"/>
攀人屢息直下騎纔通泥擁奔虵徑雲埋伏獸叢星躔<lb/>
牛斗北地脉象牙東開塞隨行變髙深觸望同江聲連<lb/>
驟雨日氣抱殘虹未改朱明律先含白露風堅貞深不<lb/>
憚險澁諒難窮有異登臨賞徒為造化功<lb/>
　　　贈崔融二十韻<lb/>
十年俱薄宦萬里各他方雲天斷書札風土異炎涼太<lb/>
息幽蘭紫勞歌竒樹黄日疑懐叔度夜似憶真長北使<lb/>
從江表<hi>一作左</hi>東歸在洛陽相逢慰疇昔相對敘存亡草<lb/>
<pb n="KR4h0140_WYG_062-9b"/>
深窮巷毁竹盡故園荒雅節君彌固衰顔余自傷人事<lb/>
盈虚改交遊寵辱妨雀羅争去翟鶴氅競<hi>一作更</hi>尋王思<lb/>
極歡娱至朋情詎可忘琴樽横宴席巖谷<hi>一作沼</hi>臥詞場<lb/>
連騎追佳賞城中及路傍三川宿雨霽四月晚花芳復<lb/>
此開懸榻寧唯入後堂興酣雊鵒舞言洽鳳皇翔髙選<lb/>
俄遷職嚴程巳飭装撫躬銜道義攜手戀輝光玉振先<lb/>
推美金銘舊所防勿嗟離别易行役共時康<lb/>
　　　贈蘇味道<lb/>
<pb n="KR4h0140_WYG_062-10a"/>
北地寒應苦南庭戍未歸邉聲亂羗笛朔氣巻戎衣雨<lb/>
雪闗山暗風霜草木稀胡兵戰欲盡虜騎獵猶肥<hi>一作漢卒</hi>
<hi>尚重圍</hi>鴈塞何時入龍城幾度圍<hi>一作雲浄妖星落秋深塞馬肥</hi>據鞍雄<lb/>
劒動挿<hi>一作揺</hi>筆羽書飛輿駕還京邑朋遊滿帝畿方期<lb/>
來獻凱歌舞共春暉<lb/>
　　　和李大夫嗣真奉使存撫河東<lb/>
六位乾坤動三微厯數遷謳歌移大徳圖䜟在金天子<lb/>
月開階統房星受命年禎符龍馬出寳籙鳳皇傳地即<lb/>
<pb n="KR4h0140_WYG_062-10b"/>
交風雨都仍卜澗瀍明堂唯御極清廟乃尊先不宰神<lb/>
功運無為<hi>一作私</hi>大象懸八荒平<hi>一作憑</hi>物土四海接人煙<lb/>
已屬羣生泰猶言至道偏璽書傍問俗旌節近推賢秩<lb/>
比司空位官臨御史貟雄詞執刀筆直諌罷樓船國有<lb/>
大臣器朝加小㑹筵將行備禮樂送别仰神仙城闕周<lb/>
京轉闗河陜服連稍觀汾水曲俄指絳臺前姑射聊長<lb/>
望平陽遂宛然舜耕餘草木禹鑿舊山川昔出諸侯上<lb/>
<hi>一作静</hi>無何覇業全中軍歸戰敵外府絶兵權隐隐帝鄉<lb/>
<pb n="KR4h0140_WYG_062-11a"/>
逺瞻瞻肅命䖍西河偃風俗東壁挂星躔井邑枌榆社<lb/>
陵園松栢田榮光晴<hi>一作朝</hi>掩代佳氣曉<hi>一作晩</hi>侵燕雨霈<lb/>
<hi>一作濡</hi>鴻私滌風行睿㫖宣惸嫠訪疾苦屠釣採貞堅人<lb/>
樂逢刑措時康洽賞延賜踰秦氏級恩倍漢家錢擁傳<lb/>
咸翹首稱觴競比肩拜迎彌道路舞詠溢郊鄽殺氣西<lb/>
衡<hi>一作衝</hi>白窮隂北暝<hi>一作土</hi>𤣥飛霜遥渡海殘月迥臨邉<lb/>
緬邈朝廷問周流朔塞旋興來探馬䇿俊發抱龍泉學<lb/>
總八千卷文傾三百篇澄清得使者作頌有人焉莫以<lb/>
<pb n="KR4h0140_WYG_062-11b"/>
崇班閡而云勝託捐偉材何磊落陋質幾翩翾江海寧<lb/>
為讓巴渝轉自牽一聞歌聖道助曲荷陶甄<lb/>
　　　贈蘇綰書記<lb/>
知君書記本翩翩為許從戎赴朔邊紅粉樓中應計日<lb/>
燕支山下莫經年<lb/>
　　　渡湘江<lb/>
遲日園林悲昔遊今春花鳥作邊愁獨憐京國人南竄<lb/>
不似湘江水北流<lb/>
<pb n="KR4h0140_WYG_062-12a"/>
　　　　戲贈趙使君美人<lb/>
　紅粉青娥暎楚雲桃花馬上石榴帬羅敷獨向東方去<lb/>
　謾學他家作使君<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_062-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六十二<lb/>
</p>
<p>
</p>
  </div>
</body>
</text>
</TEI>
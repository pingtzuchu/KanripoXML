<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_860-1a"/>
　欽定四庫全書<lb/>
御定全唐詩巻八百六十<lb/>
　　孫思邈<lb/>
　孫思邈京兆華原人隐太白山通百家陰陽推歩醫藥<lb/>
　隋文帝以國子博士召不就太宗召詣京師欲官之亦<lb/>
　不受高宗上元初還山<lb/>
　　　　四言詩<hi>缺一字</hi>
　取金之精合石之液列為夫婦結為魂魄一體混沌兩<lb/>
<pb n="KR4h0140_WYG_860-1b"/>
　精感激河車覆載鼎候無忒洪鑪烈火烘燄翕赫煙未<lb/>
　及黔燄不假碧如畜扶桑若藏霹靂姹女氣索嬰兒聲<lb/>
　寂透出兩儀麗於四極壁立㡬多馬馳一驛宛其死矣<lb/>
　適然從革惡黜善遷情囘性易紫色内達赤芒外射熠<lb/>
　若火生乍疑血滴號曰中環退藏於宻霧散五内川流<lb/>
　百脉骨變金植顔駐玉澤陽德乃敷陰功　積南宫度<lb/>
　名北斗落籍<lb/>
　　葉法善<lb/>
<pb n="KR4h0140_WYG_860-2a"/>
葉法善字道元一字太素家於松陽遍厯名山得道術<lb/>
高宗徴之駐景龍觀明皇朝試法多靈驗開元八年年<lb/>
一百七嵗化去留三詩於座側<lb/>
　　　留詩<lb/>
昔在禹餘天還依太上家忝以掌仙録去來乗煙霞暫<lb/>
下宛利城渺然思金華自此非久住雲上登香車<lb/>
適向人間世時復濟蒼生度人初行滿輔國亦功成但<lb/>
念清微樂誰忻下界榮門人好住此翛然雲上征<lb/>
<pb n="KR4h0140_WYG_860-2b"/>
退仙時此地去俗久為榮今日登雲天歸真遊上清泥<lb/>
丸空示世騰舉不為名為報學仙者知余朝玉京<lb/>
　張果<lb/>
張果兩當人先隐中條山後於鸑鷟山登真洞往來天<lb/>
后召之不起明皇以禮致之肩輿入宫擢銀青光禄大<lb/>
夫賜號通𤣥先生未幾還山<lb/>
　　　題登真洞<lb/>
修成金骨鍊歸真洞鎖遺蹤不計春野草謾随青嶺秀<lb/>
<pb n="KR4h0140_WYG_860-3a"/>
閑花長對白雲新風揺翠篠<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>寒玉水激丹砂走素鱗<lb/>
自是神仙多變異肯教踪跡掩紅塵<lb/>
　許宣平<lb/>
許宣平新安歙人景雲中隐城陽山南塢結庵以居時<lb/>
或負薪賣擔挂一花瓠及曲竹杖每醉拄之以歸嘗於<lb/>
同華間題詩傳舍李白東遊覽之曰此仙詩也及新安<lb/>
累訪之不得後咸通七年郡人許明奴家有嫗入山採<lb/>
樵見一人坐石上食桃甚大自稱明奴之祖即宣平也<lb/>
<pb n="KR4h0140_WYG_860-3b"/>
與一桃食嫗嫗後却食輕健入山不歸<lb/>
　　　負薪行<lb/>
負薪朝出賣沽酒日西歸路人莫問歸何處穿入白雲<lb/>
行翠微<hi>一作借問家何在穿雲入翠微一作穿白雲行入翠微</hi>
　　　庵壁題詩<lb/>
隐居二十載石室南山巔静夜翫明月清朝飲碧泉樵<lb/>
人歌壠上谷鳥戯巖前樂矣不知老都忘甲子年<lb/>
　　　見李白詩又吟<hi>白訪宣平不得乃題詩於庵壁曰我吟傳舍詩來訪仙人居煙</hi>
<pb n="KR4h0140_WYG_860-4a"/>
　　　<hi>嶺迷高跡雲林隔太虛窺亭但蕭索倚杖空躊蹰應化遼天鶴歸當千載餘宣平歸庵見壁詩</hi>
　　　<hi>作此</hi>
一池荷葉衣無盡兩畆黄精食有餘又被人來尋討著<lb/>
移庵不免更深居<lb/>
　成真人<lb/>
成真人者不知其名亦不知所自開元末有中使自嶺<lb/>
外迴謁金天廟神奠祝畢戲問巫曰大王在否對曰不<lb/>
在中使訝其所荅詰之曰闗外迎成真人耳中使遽使<lb/>
<pb n="KR4h0140_WYG_860-4b"/>
人於闗候之有一道士弊衣負囊而來問之姓成因延<lb/>
於傳舍以驛騎載歸館於私第宻以其事奏之明皇大<lb/>
異召入内殿詔問道術及所修之事皆拱黙不對復懇<lb/>
乞歸山許之挈囊而去所司掃灑其居見壁上題句刮<lb/>
洗愈明以事上聞上黙然良久其後禄山起燕明皇幸<lb/>
蜀皆如其䜟<lb/>
　　　題壁<lb/>
蜀路南行燕師北至本擬白日昇天且看黑龍飲渭<lb/>
<pb n="KR4h0140_WYG_860-5a"/>
　朱子真<lb/>
朱子真明皇時人居南山下别墅甚盛出遊嘗以繡衣<lb/>
女子數人自隨長安少年趙潁造之求飲令侍女及木<lb/>
鳳歌舞侑酒子真自歌仍取一丸丹賜潁鑾輿幸蜀忽<lb/>
失子真家潁服丹得二百餘嵗<lb/>
　　　對趙潁歌<hi>第三句缺一字</hi>
人間幾日變桑田誰識神仙洞裏天短促共知有　異<lb/>
且須歡醉在生前<lb/>
<pb n="KR4h0140_WYG_860-5b"/>
　申歡<hi>一作宗</hi>
申歡不知何許人開元中前進士張佐嘗遇之鄠杜逆<lb/>
旅乗青驢背鹿革囊自言扶風人生宇文周時又云有<lb/>
占夢者言歡前生為梓潼薛君胄好服食多尋異書日<lb/>
誦黄老一百紙八月十五日長嘯獨飲忽覺兩耳有車<lb/>
聲因穨然思寢頭纔至席遂有小車朱輪青盖駕赤犢<lb/>
出耳中各長二三寸有二童子緑幘青帔亦長二三寸<lb/>
謂君冑曰吾自兠𤣥國來君胄大駭曰君適出吾耳何<lb/>
<pb n="KR4h0140_WYG_860-6a"/>
謂兠𤣥國來二童子曰兠𤣥國在吾耳中君耳安能處<lb/>
我因傾耳示之乃别有天地俄從二童子謁蒙𤣥真伯<lb/>
授為主籙大夫即有黄帔三四人引至一曹署其中文<lb/>
簿多所不識每月亦無請受但意有所念左右必先知<lb/>
當便供給因暇登樓逺望忽有歸思賦詩一首二童子<lb/>
見詩怒曰以君質性冲寂引至吾國鄙俗餘態果乃未<lb/>
去遂逐之復自童子耳中出占夢者前生即耳中童子<lb/>
也言訖吐朱絹尺餘令吞之遂復童子形而滅<lb/>
<pb n="KR4h0140_WYG_860-6b"/>
　　　兠𤣥國懷歸詩<lb/>
風軟景和煦異香馥林塘登高一長望信美非吾鄉<lb/>
　李遐周<lb/>
李遐周有道術開元中召入禁中後求出住𤣥都觀天<lb/>
寳末安禄山䟦扈遐周一旦隐去但於其所居壁上題<lb/>
詩言禄山哥舒翰及幸蜀之事時人莫曉後方騐詩一<lb/>
首<lb/>
　　　題壁<lb/>
<pb n="KR4h0140_WYG_860-7a"/>
燕市人皆去函闗馬不歸若逢山下鬼環上繫羅衣<lb/>
　趙恵宗<lb/>
趙恵宗硤州人通曉法籙天寳末忽積薪自焚坐火中<lb/>
誦度人經火既燼其下草猶緑得遺簡有詩二首<lb/>
　　　遺簡詩<lb/>
生我於虛置我於無至精為神元氣為軀散陽為明合<lb/>
陰為符形為灰土神為仙居衆垢將畢萬事永除<lb/>
吾駕時馬日月為衛洞耀九霄上謁天帝明明我衆及<lb/>
<pb n="KR4h0140_WYG_860-7b"/>
我門人偽道養形真道養神懋哉懋哉餘無所陳<lb/>
　欒清<lb/>
欒清字渾之貞元時與徐戡俱好道術游江南舟遇二<lb/>
客問其姓名客笑持二蓮葉遺之上各有詩一葉題曰<lb/>
攄浩然一葉題曰汎虛舟有頃遺渾之酒一巵甚馨香<lb/>
飲訖别去失所在渾之大醉吐出數斗物戡視之皆五<lb/>
臟爛黑在地渾之歡然起撫掌而歌遂仙去戡亦不知<lb/>
所之<lb/>
<pb n="KR4h0140_WYG_860-8a"/>
　　　遇蓮葉二客詩<lb/>
得飲攄公酒復登攄公舟便得神體清超遥曠無憂<hi>清</hi>
　　<hi>附</hi>蓮葉二客詩<lb/>
行時雲作伴坐即酒為侶腹以元化充衣將雲霞補紂<lb/>
虐與堯仁可惜皆朽腐<hi>攄浩然</hi>
檝櫂無所假超然信萍查朝浮旭日輝夕䕃清月華營<lb/>
營功業人朽骨成泥沙<hi>汎虛舟</hi>
　韓湘<lb/>
<pb n="KR4h0140_WYG_860-8b"/>
韓湘字清夫愈之猶子也落魄不羈愈強之婚宦不聼<lb/>
學道仙去<lb/>
　　　言志<lb/>
青山雲水窟此地是吾家後夜流瓊液凌晨咀絳霞琴<lb/>
彈碧玉調鑪煉白硃砂寳鼎存金火元田養白鴉一瓢<lb/>
藏世界三尺斬妖邪解造逡巡酒能開頃刻花有人能<lb/>
學我同去看仙葩<lb/>
　　　荅從叔愈<hi>愈謫藍闗湘來逆同傳舍愈仍留之作詩云才為世用古來多如子雄文</hi>
<pb n="KR4h0140_WYG_860-9a"/>
　　　<hi>世孰過好待功名成就日却收身去卧煙蘿湘荅此詩竟去</hi>
舉世都為名利醉伊予獨向道中醒他時定是飛昇去<lb/>
衝破秋空一㸃青<lb/>
　侯道華<lb/>
侯道華蒲人大中時仙去<lb/>
　　　題院詩<hi>河中永樂縣道浄院有道士鄧太𤣥錬藥貯院内道華在院供給使常好子史</hi>
　　　<hi>手不釋巻衆或問要此何為荅曰天上無愚懵仙人咸大笑之一旦失之亡所見惟脫雙履衣</hi>
　　　<hi>挂松上中留一詩時大中五年五月也方驗道華竊太𤣥藥仙去節度鄭公先以其事聞詔賜</hi>
<pb n="KR4h0140_WYG_860-9b"/>
　　　<hi>名昇仙觀</hi>
帖裏大還丹多年色不移前宵盜喫却今日碧空飛慙<lb/>
媿深珍重珍重鄧天師他年煉得藥留著與内芝吾師<lb/>
知此術速煉莫為遲三清専相待大羅的有期<hi>下列細字稱去</hi>
<hi>年七月一日蒙韓君賜姓李名内芝配住上清善進院</hi>
　裴航<lb/>
裴航長慶中進士<lb/>
　　　贈樊夫人詩<hi>長慶中航下第游鄂渚偶與樊夫人同載航見其有國色慕之賂侍</hi>
<pb n="KR4h0140_WYG_860-10a"/>
　　　<hi>妾裊煙以詩達意夫人得航詩若不聞使裊煙持詩荅航航亦未荅詩之㫖趣後經藍橋驛渴</hi>
　　　<hi>甚向老嫗求漿嫗呼女雲英擎漿與航英色芳麗航憶夫人詩句異之願納聘焉嫗言已有靈</hi>
　　　<hi>丹須玉杵臼𢷬之有此當相與航購得之嫗仍令航𢷬藥百日嫗吞之先入洞告姻戚來迎航</hi>
　　　<hi>及女就禮引見諸賔一仙嫗謂航應相識否航不省曰不憶鄂渚同舟事乎航驚怛陳謝始知</hi>
　　　<hi>夫人即雲英之姊後航及妻入玉峯洞為上仙</hi>
向為胡越猶懷想况遇天仙隔錦屏儻若玉京朝㑹去<lb/>
願隨鸞鶴入青冥<lb/>
　　<hi>附</hi>樊夫人荅裴航<lb/>
<pb n="KR4h0140_WYG_860-10b"/>
一飲瓊漿百感生𤣥霜𢷬盡見雲英藍橋便是神仙窟<lb/>
何必﨑嶇上玉清<lb/>
　鍾離權<lb/>
鍾離權咸陽人遇老人授仙訣又遇華陽真人上仙王<lb/>
𤣥甫傳道入崆峒山自號雲房先生後仙去<lb/>
　　　題長安酒肆壁三絶句<lb/>
坐卧常擕<hi>一作將</hi>酒一壺不教雙眼識皇<hi>一作東</hi>都乾坤許<lb/>
大<hi>一作世界</hi>無名姓疎散人中一<hi>一作大</hi>丈夫<lb/>
<pb n="KR4h0140_WYG_860-11a"/>
　得道高僧<hi>一作真仙</hi>不易逢幾時歸去願相從自言住處連<lb/>
　滄海别是蓬萊第一峯<lb/>
　莫厭追歡笑語頻尋思離亂好傷神閒來屈指從頭數<lb/>
　得見<hi>一作到</hi>清平有幾人<lb/>
　　　　贈呂洞賔<lb/>
　知君幸有英靈骨所以教君心恍惚含元殿上水晶宫<lb/>
　分明指出神仙窟大丈夫遇真訣須要執持心猛烈五<lb/>
　行匹配自刀圭執取龜蛇顛倒訣三尸神須打徹進退<lb/>
<pb n="KR4h0140_WYG_860-11b"/>
　天機明六甲知此三要萬神歸來駕火龍離九闕九九<lb/>
　道至成真日三界四府朝元節氣翺翔兮神烜赫蓬萊<lb/>
　便是吾家宅羣仙㑹飲天樂喧雙童引入昇𤣥客道心<lb/>
　不退故傳君立誓約言親灑血逢人兮莫亂説遇友兮<lb/>
　不須訣莫怪頻發此言辭輕慢必有陰司折執手相别<lb/>
　意如何今日為君重作歌說盡千般𤣥妙理未必君心<lb/>
　信也麽子後分明說與汝保惜吾言上大羅<lb/>
御定全唐詩巻八百六十<lb/>
</p>
<p>
</p>
  </div>
</body>
</text>
</TEI>
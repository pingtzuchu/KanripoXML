<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_696-1a"/>
　欽定四庫全書<lb/>
御定全唐詩巻六百九十六<lb/>
　　韋莊<lb/>
　　　　雨霽晩眺<hi>庚子年冬大鴐幸蜀後作</hi>
　入谷路縈紆巖巓日欲晡嶺雲寒埽蓋溪雪凍黏鬚卧<lb/>
　草跧如兔聽冰怯似狐仍聞闗外火昨夜徹皇都<lb/>
　　　　立春日作<lb/>
　九重天子去䝉塵御栁無情依舊春今日不闗妃妾事<lb/>
<pb n="KR4h0140_WYG_696-1b"/>
　始知辜負馬嵬人<lb/>
　　　　贈雲陽裴明府<lb/>
　南北三年一解攜海為深谷㟁為蹊已聞陳勝心降漢<lb/>
　誰為田横國號齊暴客至今猶戰鶴故人何處尚驅雞<lb/>
　歸來能作煙波伴我有魚<hi>一作漁</hi>舟在五溪<lb/>
　　　　賊中與蕭韋二秀才同卧重疾二君尋愈余獨<lb/>
　　　　加焉恍惚之中因有題<lb/>
　與君同臥疾獨我漸彌留弟妹不知處兵戈殊未休胸<lb/>
<pb n="KR4h0140_WYG_696-2a"/>
中疑晉豎耳下鬬殷牛縱有秦醫在懷鄉亦淚流<lb/>
　　　重圍中逄蕭校書<lb/>
相逄俱此地此地是何鄉側目不成語撫心空自傷劒<lb/>
髙無鳥度樹暗有兵藏底事征西將年年戍洛陽<lb/>
　　　咸通<lb/>
咸通時代物情奢歡殺金張許史家破産競留天上樂<lb/>
鑄山爭買洞中花諸郎宴罷銀燈合僊子遊廻璧月斜<lb/>
人意似知今日事急催絃管送年華<lb/>
<pb n="KR4h0140_WYG_696-2b"/>
　　　白櫻桃<hi>一作于鄴詩</hi>
王母堦前種幾株水精簾外看如無只應漢武金盤上<lb/>
瀉得珊珊白露珠<lb/>
　　　夜景<lb/>
滿庭松桂雨餘天宋玉秋聲韻蜀絃烏兔不知多事世<lb/>
星辰長似太平年誰家一笛吹殘暑何處雙砧擣暮煙<lb/>
欲把傷心問明月素娥無語淚娟娟<lb/>
　　　宿山家<lb/>
<pb n="KR4h0140_WYG_696-3a"/>
山行侵夜到雲竇一星燈草動蛇尋穴枝揺鼠上藤背<lb/>
風開藥竈向月展漁罾明日前溪路煙蘿更幾層<lb/>
　　　長年<hi>一作感懐</hi>
長年方悟少年非人道新詩勝舊詩十畝野塘留客釣<lb/>
一軒春雨對僧棊花間醉任黄鶯語<hi>一作說</hi>亭上吟從白<lb/>
鷺窺大盜不將爐冶去有心重築太平基<lb/>
　　　辛丑年<lb/>
九衢漂杵已成川塞上黄雲戰馬閑但有羸兵塡渭水<lb/>
<pb n="KR4h0140_WYG_696-3b"/>
更無竒士出商山田園已没紅塵裏弟妹相逄白刃間<lb/>
西望翠華殊未返淚㾗空濕劒文斑<lb/>
　　　思歸<lb/>
暖絲無力自悠揚牽引東風斷客腸外地見花終寂寞<lb/>
異鄉聞樂更凄<hi>一作剰悲</hi>凉紅垂野岸櫻還熟緑染迴汀草<lb/>
又芳舊里若為歸去好子期凋謝呂安亡<lb/>
　　　憶昔<lb/>
昔年曾向五陵遊子夜歌清月滿樓銀燭樹前長似晝<lb/>
<pb n="KR4h0140_WYG_696-4a"/>
露桃華裏<hi>一作下</hi>不知秋西園公子名無忌南國佳人號<lb/>
莫愁今日亂離俱是夢夕陽唯見水東流<lb/>
　　　合歡蓮花<lb/>
虞舜南廵去不歸二妃相誓死江湄空留萬古香魂在<lb/>
結作雙葩合一枝<lb/>
　　　覽蕭必先巻<lb/>
滿軸編新句翛然大雅風名因五字得命合一言通景<lb/>
盡才難盡吟終意未終似逄曹與謝煙雨思何窮<lb/>
<pb n="KR4h0140_WYG_696-4b"/>
　　　和人歲宴旅舍見寄<lb/>
積雪滿前除寒光夜皎如老憂新歲近貧覺故交疎意<lb/>
合論文後心降得句初莫言常鬱鬱天道有盈虛<lb/>
　　　宿泊孟津寄三堂友人<lb/>
解纜西征未有期槐花又逼桂花時鴻臚陌上歸耕晩<lb/>
金馬門前獻賦遲只恐愁苖生雨鬢不堪離恨入雙睂<lb/>
分明昨夜南池夢還把漁竿詠楚詞<lb/>
　　　對酒賦<hi>一作贈</hi>友人<lb/>
<pb n="KR4h0140_WYG_696-5a"/>
多病仍多感君心自我心浮生都是夢浩歎不如吟白<lb/>
雪篇篇麗清酤盞盞深亂離俱老大強醉莫霑襟<lb/>
　　　天井闗<lb/>
太行山上雲深處誰向雲中築女牆短綆詎能垂玉甃<lb/>
繚垣何用學金湯斸開嵐翠為髙壘截斷雲霞作巨防<lb/>
守吏不敎飛鳥過赤睂何路到吾鄉<lb/>
　　　贈邊將<lb/>
昔因征逺向金微馬出榆闗一鳥飛萬里只攜孤劒去<lb/>
<pb n="KR4h0140_WYG_696-5b"/>
十年空逐塞鴻歸手招都䕶新降虜身著文皇舊賜衣<lb/>
只待煙塵報天子滿頭霜雪為兵機<hi>一作肚心無事别無機</hi>
　　　春日<lb/>
忽覺東風<hi>一作君</hi>景漸遲野梅山杏暗芳菲落星樓上吹<lb/>
殘角偃月營中挂夕暉旅夢亂隨蝴蝶散離魂<hi>一作情</hi>漸<lb/>
逐杜鵑飛紅塵遮<hi>一作望</hi>斷長安陌芳草王孫暮不歸<lb/>
　　　早秋夜作<lb/>
翠簟初清暑半銷撤簾松韻送輕<hi>一作風</hi>飇莎庭露永琴<lb/>
<pb n="KR4h0140_WYG_696-6a"/>
書潤山郭月明砧杵遥傍砌緑苔鳴蟋蟀遶簷紅樹織<lb/>
蠨蛸不須更作悲秋賦王粲辭家鬢已凋<lb/>
　　　寄江南逐客<lb/>
二年音信阻湘潭花下相思酒半酣記得竹齋風雨夜<lb/>
對床孤枕話江南<lb/>
　　　冬夜<lb/>
睡覺寒爐酒半消客情鄉夢兩遥遥無人為我磨心劍<lb/>
割斷愁腸一寸苖<lb/>
<pb n="KR4h0140_WYG_696-6b"/>
　　　又聞湖南荆渚相次陷没<lb/>
幾時聞唱凱旋歌處處屯兵未倒戈天子只憑紅斾壯<lb/>
將軍空恃紫髯多屍填漢水連荆阜血染湘雲接楚波<lb/>
莫問流離南越事戰餘空有舊山河<lb/>
　　　家叔南遊却歸因獻賀<lb/>
繚繞江南一歳歸歸來行色滿戎衣長聞鳯詔徵兵急<lb/>
何事龍韜獻㨗稀旅夢逺依湘水闊離魂空伴越禽飛<lb/>
遥知倚棹思家處澤國煙深暮雨微<lb/>
<pb n="KR4h0140_WYG_696-7a"/>
　　　楚行吟<lb/>
章華臺下<hi>一作上</hi>草如煙故郢城頭月似弦惆悵楚宮雲<lb/>
雨後露啼花笑一年年<lb/>
　　　洛陽吟<hi>時大駕在蜀巢㓂未平洛中寓居作七言</hi>
萬户千門夕照邊開元時節舊風煙宮官試馬遊三市<lb/>
舞女乗舟上九天胡騎北來空進主漢皇西去竟昇僊<lb/>
如今父老偏垂淚不見承平四十年<lb/>
　　　過舊宅<lb/>
<pb n="KR4h0140_WYG_696-7b"/>
華軒不見馬蕭蕭廷尉門人久寂寥朱檻翠樓為卜肆<lb/>
玉欄僊杏作春樵堦前雨落鴛鴦瓦竹裏苔封螮蝀橋<lb/>
莫問此中銷歇寺<hi>一作事</hi>娟娟紅淚滴芭蕉<lb/>
　　　喻東軍<lb/>
四年龍馭守峨嵋鐵馬西來歩歩遲五運未敎移漢鼎<lb/>
六韜何必待秦師幾時鸞鳯歸丹闕到處烏鳶從白旗<lb/>
獨把一樽和淚酒隔雲遥奠武侯祠<lb/>
　　　清河縣樓作<lb/>
<pb n="KR4h0140_WYG_696-8a"/>
有客微吟獨凭樓碧雲紅樹不勝愁盤鵰逈印天心没<lb/>
逺水斜牽日脚流千里戰塵連上苑九江歸路隔東周<lb/>
故人此地揚帆去何處相思雪滿頭<lb/>
　　　北原閒眺<lb/>
春城迴首樹重重立馬平原夕照中五鳯灰殘金翠滅<lb/>
六龍遊去市朝空千年王氣浮清洛萬古坤靈鎭碧嵩<lb/>
欲問向來陵谷事野桃無語淚花紅<lb/>
　　　贈戍兵<lb/>
<pb n="KR4h0140_WYG_696-8b"/>
漢皇無事暫遊汾底事狐狸嘯作羣夜指碧天占晉分<lb/>
曉磨孤劒望秦雲紅旌不巻風長急畫角閑吹日又曛<lb/>
止竟有征須有戰洛陽何用久屯軍<lb/>
　　　覩軍迴戈<lb/>
闗中羣盜已心離闗外猶聞羽檄飛御苑緑莎嘶戰馬<lb/>
禁城寒月搗征衣漫教韓信兵塗地不及劉琨嘯解圍<lb/>
昨日屯軍還夜遁滿車空載洛神歸<lb/>
　　　中渡晩眺<lb/>
<pb n="KR4h0140_WYG_696-9a"/>
魏王堤畔草如煙有客傷時獨扣舷妖氣欲昏唐社稷<lb/>
夕陽空照漢山川千重碧樹籠春苑萬縷紅霞襯碧天<lb/>
家寄杜陵歸不得一迴囘首一<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　　河内别村業閑題<lb/>
阮氏清風竹巷深滿溪松竹似山隂門當谷路多樵客<lb/>
地帶河聲足水禽閒伴爾曹雖適意靜思吾道好霑襟<lb/>
鄰翁莫問傷時事一曲髙歌夕照沈<lb/>
　　　聞官軍繼至未覩凱旋<lb/>
<pb n="KR4h0140_WYG_696-9b"/>
嫖姚何日破重圍秋草深來戰馬肥已有孔明傳將略<lb/>
更聞王導得神機陣前鼙鼓晴應響城上烏鳶飽不飛<lb/>
何事小臣偏注目帝鄉遥羨白雲歸<lb/>
　　　和集賢侯學士分司丁侍御秋日雨霽之作<lb/>
洛㟁秋晴夕照長鳯樓龍闕倚清光玉泉山淨雲初散<lb/>
金谷樹多風正凉席上客知蓬島路坐中寒有柏臺霜<lb/>
多慙十載遊梁士却伴賔鴻入帝鄉<lb/>
　　　題安定張使君<lb/>
<pb n="KR4h0140_WYG_696-10a"/>
器度風標合出塵桂宮何負一枝新成丹始見金無滓<lb/>
衝斗方知劒有神憤氣不銷頭上雪政聲空布海邊春<lb/>
中興若繼開元事堪向龍池作近臣<lb/>
　　　潁陽縣<lb/>
琴堂連少室故事即僊蹤樹老風聲壯山髙臘候濃雪<lb/>
多庭有鹿縣僻寺無鐘何處留詩客茆簷倚後峰<lb/>
　　　寄園林主人<lb/>
主人常不在春物為誰開桃艷紅將落梨華雪又摧曉<lb/>
<pb n="KR4h0140_WYG_696-10b"/>
鶯閑自囀遊客暮空回尚有餘芳在猶堪載酒來<lb/>
　　　洛北村居<lb/>
十畝松篁百畝田歸來方屬大兵年巖邊石室低臨水<lb/>
雲外嵐峰半入天鳥勢去投金谷樹鐘聲遥出上陽煙<lb/>
無人說得中興事獨倚斜暉憶仲宣<lb/>
　　　對梨花贈皇甫秀才<lb/>
林上梨花雪壓枝獨攀瓊艷不勝悲依前此地逄君處<lb/>
還是去年今日時且戀殘陽留綺席莫推紅䄂訴金巵<lb/>
<pb n="KR4h0140_WYG_696-11a"/>
騰騰戰鼓正多事須信明朝難重持<lb/>
　　　立春<lb/>
青帝東來日馭遲煖煙輕逐曉風吹罽袍公子樽前覺<lb/>
錦帳佳人夢裏知雪圃乍開紅菜甲綵幡新翦<hi>一作展</hi>緑<lb/>
楊絲殷勤為作<hi>一作欲獻</hi>宜春曲題向花牋帖繡楣<lb/>
　　　村笛<lb/>
簫韶九奏韻淒鏘曲度雖髙調不傷却見孤村明月夜<lb/>
一聲牛笛斷人腸<lb/>
<pb n="KR4h0140_WYG_696-11b"/>
　　　題李斯傳<lb/>
蜀魄湘魂萬古悲未悲秦相死秦時臨刑莫恨倉中䑕<lb/>
上蔡東門去自遲<lb/>
　　　贈薛秀才<lb/>
相辭因避世相見尚兵戈亂後故人少别來新話多但<lb/>
聞哀痛詔未覩凱旋歌欲結巖棲伴何山好薜蘿<lb/>
　　　和元秀才别業書事<lb/>
僻居春事好水曲亂花隂浪過河移㟁雛成鳥别林緑<lb/>
<pb n="KR4h0140_WYG_696-12a"/>
錢榆貫重紅障杏籬深莫飲宜城酒愁多醉易沈<lb/>
　　　紀村事<lb/>
緑蔓映雙扉循牆一徑微雨多庭果爛稻熟渚禽肥釀<lb/>
酒迎新社遥砧送暮暉數聲牛上笛何處餉田歸<lb/>
　　　題許僊師院<lb/>
地古多喬木遊人到且吟院開金鏁澀門映緑篁深山<lb/>
色不離眼鶴聲長在琴往來誰與熟乳鹿住前林<lb/>
　　　離筵訴酒<lb/>
<pb n="KR4h0140_WYG_696-12b"/>
感君情重惜分離送我殷勤酒滿巵不是不能判酩酊<lb/>
却憂前路醉醒時<lb/>
　　　不寐<lb/>
不寐天將曉心勞轉似灰蚊吟頻到耳䑕鬬競縁臺户<lb/>
闇知蟾落林喧覺雨來馬嘶朝客過知是禁門開<lb/>
　　　贈武處士<lb/>
一身唯一室髙靜若僧家掃地留疎影穿池浸落霞緑<lb/>
蘿臨水合白道向村斜賣藥歸來醉吟詩倚釣查<lb/>
<pb n="KR4h0140_WYG_696-13a"/>
　　　題吉澗盧拾遺莊<lb/>
主人西遊去不歸滿溪春雨長春薇怪來馬上詩<hi>一作訴</hi>
情好印<hi>一作㸃</hi>破青山白鷺飛<lb/>
　　　題潁源廟<lb/>
曾是巢由棲隱地百川唯說潁源清微波乍向雲根吐<lb/>
去浪遥衝雪嶂横萬木倚簷疎幹直羣峰當户曉嵐晴<lb/>
臨川試問堯年事猶被封人勸濯纓<lb/>
　　　東遊逺歸<lb/>
<pb n="KR4h0140_WYG_696-13b"/>
扣角干名計已疎劒歌休恨食無魚辭家栁絮三春半<lb/>
臨路槐花七月初江上欲尋漁父醉日邊時得故人書<lb/>
青雲不識楊生面天子何由問子虛<lb/>
　　　新正日商南道中作寄李明府<lb/>
相看又見歳華新依舊楊朱拭淚巾踏雪偶因尋戴客<lb/>
論文還比聚星人嵩山不改千年色洛邑長生一路塵<lb/>
今日與君同避世却憐無事是家貧<lb/>
　　　春暮<lb/>
<pb n="KR4h0140_WYG_696-14a"/>
一春春事好病酒起常遲流水緑縈砌落花紅墮枝樓<lb/>
髙喧乳燕樹密鬬雛鸝不學山公醉將何自解頤<lb/>
　　　哭麻處士<lb/>
却到歌吟地閑門草色中百年流水盡萬事落花空繐<lb/>
帳扄<hi>一作寒</hi>秋月詩樓鏁夜蟲少微何處墮留恨白楊風<lb/>
　　　春早<lb/>
聞鶯纔覺曉閉户已知晴一帶窗間月<hi>一作日</hi>斜穿枕上<lb/>
生<hi>一作明</hi>
<pb n="KR4h0140_WYG_696-14b"/>
　　　和友人<lb/>
閉<hi>一作圭</hi>門同隱士不出動經時靜閱王維畫閑翻禇𦙍<lb/>
棋落泉當户急殘月下窗遲却想從來意譙周亦自嗤<lb/>
　　　春愁<lb/>
寓思本多傷逄春恨更長露霑湘竹淚花墮越梅妝睡<lb/>
怯交加夢閑傾瀲灧觴後庭人不到斜月上松篁<lb/>
　　　晚春<lb/>
花開疑乍富花落似初貧萬物不如酒四時唯愛春峨<lb/>
<pb n="KR4h0140_WYG_696-15a"/>
　峨秦氏髻皎皎洛川神風月應相笑年年醉病身<lb/>
　　　　題許渾詩巻<lb/>
　江南才子許渾詩字字清新句句竒十斛明珠量不盡<lb/>
　惠休虛作碧雲詞<lb/>
　　　　贈禮佛名者<lb/>
　何用辛勤禮佛名我從無得到眞庭尋思六祖傳心印<lb/>
　可是從來讀藏經<lb/>
　　　　殘花<hi>一作于鄴詩</hi>
<pb n="KR4h0140_WYG_696-15b"/>
　和煙和露雪<hi>一作雨太</hi>離披金蘂紅鬚尚滿枝十日笙歌一<lb/>
　宵夢苧蘿因<hi>一作煙</hi>雨失<hi>一作哭</hi>西施<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百九十六<lb/>
</p>
<p>
</p>
  </div>
</body>
</text>
</TEI>
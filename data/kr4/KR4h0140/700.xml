<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_700-1a"/>
　欽定四庫全書<lb/>
御定全唐詩巻七百<lb/>
　　韋莊<lb/>
　　　　平陵老將<hi>此以下詩皆集外𥙷遺</hi>
　白羽金僕姑腰懸雙轆轤前年蔥嶺北獨戰雲中胡疋<lb/>
　馬塞垣老一身如鳥孤歸來辭第宅却占平陵居<lb/>
　　　　即事<lb/>
　亂世時偏促陰天日易昏無言搔白首憔悴倚東門<lb/>
<pb n="KR4h0140_WYG_700-1b"/>
　　　　姬人養蠶<lb/>
　昔年愛笑蠶家婦今日辛勤自養蠶仍道不愁羅與綺<lb/>
　女郎初解織桑籃<lb/>
　　　　長干塘别徐茂才<lb/>
　亂離時節别離輕别酒應須滿滿傾纔喜相逄又相送<lb/>
　有情爭得似無情<lb/>
　　　　勉兒子<lb/>
　養爾逄多難常憂學已遲辟疆為上相何必待從師<lb/>
<pb n="KR4h0140_WYG_700-2a"/>
　　　乞彩牋歌<lb/>
浣花溪上如花客緑闇紅藏人不識留得溪頭瑟瑟波<lb/>
潑成紙上猩猩色手把金刀裁綵雲有時翦破秋天碧<lb/>
不使紅霓段段飛一時驅上丹霞壁蜀客才多染不供<lb/>
卓文醉後開無力孔雀銜來向日飛翩翩壓折黄金翼<lb/>
我有歌詩一千首磨礱山岳羅星斗開巻長疑雷電驚<lb/>
揮毫只怕龍蛇走班班布在時人口滿䄂松花都未有<lb/>
人間無處買煙霞須知得自神僊手也知價重連城璧<lb/>
<pb n="KR4h0140_WYG_700-2b"/>
一紙萬金猶不惜薛濤昨夜夢中來殷勤勸向君邊覓<lb/>
　　　白牡丹<lb/>
閨中莫妬新妝婦陌上須慚傅粉郎昨夜月明渾似水<lb/>
入門唯覺一庭香<lb/>
　　　憫耕者<lb/>
何代何王不戰爭盡從離亂見清平如今暴骨多於土<lb/>
猶㸃鄉兵作戍兵<lb/>
　　　壺闗道中作<lb/>
<pb n="KR4h0140_WYG_700-3a"/>
處處兵戈路不通却從山北去江東黄昏欲到壺闗寨<lb/>
疋馬寒嘶野草中<lb/>
　　　題酒家<lb/>
酒緑花紅客愛詩落花春㟁酒家旗尋思避世為逋客<lb/>
不醉長醒也是癡<lb/>
　　　寄舍弟<lb/>
每吟富貴他人合不覺汍瀾又濕衣萬里日邊鄉樹逺<lb/>
何年何路得同歸<lb/>
<pb n="KR4h0140_WYG_700-3b"/>
　　　僕者楊金<lb/>
半年辛苦葺荒居不獨單寒腹亦虛努力且為田舍客<lb/>
他年為爾覓金魚<lb/>
　　　春陌二首<lb/>
滿街芳草卓香車僊子門前白日斜腸斷東風各囘首<lb/>
一枝春雪凍梅花<lb/>
嫩煙輕染栁絲黄勾引花枝笑凭牆馬上王孫莫囘首<lb/>
好風偏逐羽林郎<lb/>
<pb n="KR4h0140_WYG_700-4a"/>
　　　贈姬人<lb/>
莫恨紅裙破休嫌白屋低請看京與洛誰在舊香閨<lb/>
　　　中酒<lb/>
南鄰酒熟愛相招蘸甲傾來緑滿瓢一醉不知三日事<lb/>
任他童穉作漁樵<lb/>
　　　暴雨<lb/>
江村入夏多雷雨曉作狅霖晚又晴波浪不知深幾許<lb/>
南湖今與北湖平<lb/>
<pb n="KR4h0140_WYG_700-4b"/>
　　　悼亡姬<lb/>
鳯去鸞歸不可尋十洲仙路彩雲深若無少女花應老<lb/>
為有姮娥月易沈竹葉豈能消積恨丁香空解結同心<lb/>
湘江水闊蒼梧逺何處相思弄舜琴<lb/>
　　　獨吟<hi>以下四首俱悼亡姬作</hi>
黙黙無言惻側悲閒吟獨傍菊花籬只今已作經年别<lb/>
此後知為幾歲期開篋每尋遺念物倚樓空綴悼亡詩<lb/>
夜來孤枕空腸斷窗月斜輝夢覺時<lb/>
<pb n="KR4h0140_WYG_700-5a"/>
　　　悔恨<lb/>
六七年來春又秋也同歡笑也同愁纔聞及第心先喜<lb/>
試說求婚淚便流幾為妒來頻斂黛每思閒事不梳頭<lb/>
如今悔恨將何益腸斷千休與萬休<lb/>
　　　虛<hi>一作靈</hi>席<lb/>
一閉香閨後羅衣盡施僧䑕偷筵上果蛾撲帳前燈土<lb/>
蝕釵無鳯塵生鏡少菱有時還影響花葉曵香繒<lb/>
　　　舊居<lb/>
<pb n="KR4h0140_WYG_700-5b"/>
芳草又芳草故人楊子家青雲容易散白日等閒斜皓<lb/>
質留殘雪香魂逐斷霞不知何處笛一夜呌梅花<lb/>
　　　晏起<lb/>
爾來中酒起常遲臥㸔南山改舊詩開<hi>一作閉</hi>户日髙春<lb/>
寂寂數聲啼鳥上花枝<lb/>
　　　幽居春思<lb/>
緑映紅藏江上村一聲雞犬似山源閉門盡日無人到<lb/>
翠羽春禽滿樹喧<lb/>
<pb n="KR4h0140_WYG_700-6a"/>
　　　思歸引<lb/>
越鳥南翔鴈北飛兩鄉雲路各言歸如何我是飄飄者<lb/>
獨向江頭戀釣磯<lb/>
　　　與小女<lb/>
見人初解語嘔啞不肎歸眠戀小車一夜嬌啼縁底事<lb/>
為嫌衣少縷金華<lb/>
　　　虎跡<lb/>
白額頻頻夜到門水邊蹤跡漸成羣我今避世棲巖穴<lb/>
<pb n="KR4h0140_WYG_700-6b"/>
巖穴如何又見君<lb/>
　　　買酒不得<lb/>
停尊待爾怪來遲手挈空缾毷氉歸滿面春愁消不得<lb/>
更看溪鷺寂寥飛<lb/>
　　　得故人書<lb/>
正向溪頭自采蘇青雲忽得故人書殷勤問我歸來否<lb/>
雙闕而今畫不如<lb/>
　　　洪州送僧遊福建<lb/>
<pb n="KR4h0140_WYG_700-7a"/>
八月風波似鼓鼙可堪波上各東西殷勤早作歸來計<lb/>
莫戀猿聲住建溪<lb/>
　　　聞囘戈軍<lb/>
上將鏖兵又欲<hi>一作去一本缺二字</hi>旋翠華廵幸已三年營中不<lb/>
用栽楊栁願戴儒冠為控弦<lb/>
　　　南鄰公子<lb/>
南鄰公子夜歸聲數炬銀燈隔竹明醉凭馬鬃扶不起<lb/>
更邀紅袖出門迎<lb/>
<pb n="KR4h0140_WYG_700-7b"/>
　　　憶小女銀娘<lb/>
睦州江上水門西蕩槳揚帆各解攜今日天涯夜深坐<lb/>
斷腸偏憶阿銀犂<lb/>
　　　女僕阿汪<lb/>
念爾辛勤歲已深亂離相失又相尋他年待我門如市<lb/>
報爾千金與萬金<lb/>
　　　河清縣河亭<lb/>
由來多感莫憑髙竟日衷腸似有刀人事任成陵與谷<lb/>
<pb n="KR4h0140_WYG_700-8a"/>
大河東去自滔滔<lb/>
　　　鍾陵夜闌作<lb/>
鍾陵風雪夜將深坐對寒江獨苦吟流落天涯誰見問<lb/>
少卿應識子卿心<lb/>
　　　悼楊氏妓琴弦<lb/>
魂歸寥廓魄歸煙只住人間十八年昨日施僧裙帶上<lb/>
斷腸猶繫琵琶絃<lb/>
　　　殘花<lb/>
<pb n="KR4h0140_WYG_700-8b"/>
江頭沈醉泥斜暉却向花前慟哭歸惆悵一年春又去<lb/>
碧雲芳草兩依依<lb/>
　　　歲晏同左生作<lb/>
歳暮鄉闗逺天涯手重攜雪埋江樹短雲壓夜城低寶<lb/>
瑟湘靈怨清砧杜魄啼不須臨皎鏡年長易淒淒<lb/>
　　　咸陽懷古<lb/>
城邊人倚夕陽樓城上雲凝萬古愁山色不知秦苑廢<lb/>
水聲空傍漢宮流李斯不向倉中悟<hi>一作死</hi>徐福應無物<lb/>
<pb n="KR4h0140_WYG_700-9a"/>
外遊莫怪楚吟偏斷骨野煙蹤跡似東周<lb/>
　　　和同年韋學士華下途中見寄<lb/>
緑楊城郭雨淒淒過盡千輪與萬蹄送我獨遊三蜀路<lb/>
羨君新上九霄梯馬驚門外山如活花笑尊前客似泥<lb/>
正是清和好時節不堪離恨劍門西<lb/>
　　　春愁<lb/>
自有春愁正斷魂不堪芳草思王孫落花寂寂黄昬雨<lb/>
深院無人獨倚門<lb/>
<pb n="KR4h0140_WYG_700-9b"/>
　　　傷灼灼<hi>灼灼蜀之䴡人也近聞貧且老殂落于成都酒市中因以四韻弔之</hi>
嘗聞灼灼麗於花雲髻盤時未破瓜桃臉曼長横緑水<lb/>
玉肌香膩透紅紗多情不住神仙界薄命曾嫌富貴家<lb/>
流落錦江無處問斷魂飛作碧天霞<lb/>
　　　漢州<lb/>
比<hi>一作北</hi>儂初到漢州城郭邑樓臺觸目驚松桂影中旌<lb/>
斾色芰荷風裏管絃聲人心不似經離亂時運還應却<lb/>
太平十日醉眠金鴈驛臨岐無恨<hi>一作限</hi>臉波横<lb/>
<pb n="KR4h0140_WYG_700-10a"/>
　　　長安清明<lb/>
蚤是傷春夢<hi>一作暮</hi>雨天可堪<hi>一作憐</hi>芳草更芊芊内官初<lb/>
賜清明火上相閒<hi>一作闗</hi>分白打錢紫陌亂嘶紅叱撥緑<lb/>
楊髙映<hi>一作影</hi>畫鞦韆遊人記得承平事暗喜風光似昔<lb/>
年<lb/>
　　　秋霽晩景<lb/>
秋霽禁城晩六街煙雨殘牆頭山色健林外鳥聲歡翹<lb/>
日樓臺麗清風劒佩寒玉人襟袖薄斜凭翠闌千<lb/>
<pb n="KR4h0140_WYG_700-10b"/>
　　　和人春暮書事寄崔秀才<lb/>
半掩朱門白日長晩風輕墮落梅妝不知芳草情何限<lb/>
只怪遊人思易傷纔見早春鶯出谷已驚新夏燕巢梁<lb/>
相逄只賴如澠酒一曲狂歌入醉鄉<lb/>
　　　古離别<hi>一作多情</hi>
一生風月供惆悵到處煙花恨别離止竟多情何處好<lb/>
少年長抱長年悲<lb/>
　　　邊上逄薛秀才話舊<lb/>
<pb n="KR4h0140_WYG_700-11a"/>
前年同醉武陵亭絶倒閒譚坐到明也有絳脣歌白雪<lb/>
更憐紅袖奪金觥秦雲一散如春夢楚市千燒作故城<lb/>
今日皤然對芳草不勝東望涕交横<lb/>
　　　飲散呈主人<lb/>
夢覺笙歌散空堂寂寞秋更聞城角弄煙雨不勝愁<lb/>
　　　使院黄葵花<lb/>
薄妝新著澹黄衣對捧金爐侍醮遲向月似矜傾國貎<lb/>
倚風如唱歩虛詞乍開檀炷疑聞語試與雲和必解吹<lb/>
<pb n="KR4h0140_WYG_700-11b"/>
為報同人看來好不禁秋露即離披<lb/>
　　　揺落<lb/>
揺落秋天酒易醒淒淒長似别離情黄昬倚柱不歸去<lb/>
腸斷緑荷風雨聲<lb/>
　　　奉和觀察郎中春暮憶花言懷見寄四韻之什<lb/>
天畔峨嵋簇簇青楚雲何處隔重扃落花帶雪埋芳草<lb/>
春雨和風濕畫屏對酒莫辭衝暮角望鄉誰解倚南亭<lb/>
惟君信我多惆悵只願陶陶不願醒<lb/>
<pb n="KR4h0140_WYG_700-12a"/>
　　　奉和左司郎中春物暗度感而成章<lb/>
纔喜新春已暮春夕陽吟殺倚樓人錦江風散霏霏雨<lb/>
花市香飄漠漠塵今日尚追巫峽夢少年應遇洛川神<lb/>
有時自患多情病莫是生前宋玉身<lb/>
　　　少年行<lb/>
五陵豪客多買酒黄金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>醉下酒家樓美人雙翠幰揮<lb/>
劒邯鄲市走馬梁王苑樂事殊未央年華已云晩<lb/>
　　　令狐亭<lb/>
<pb n="KR4h0140_WYG_700-12b"/>
若非天上神仙宅須是人間將相家想得當時好煙<hi>一作</hi>
<hi>風</hi>月管弦吹殺後庭花<lb/>
　　　閨月<lb/>
明月照前除煙華蕙蘭濕清風行處來白露寒蟬急美<lb/>
人情易傷暗上紅樓立欲言無處言但向姮娥泣<lb/>
　　　閨怨<lb/>
戚戚彼何人明眸利於月啼妝曉不乾素面凝香雪良<lb/>
人去淄右鏡破金簪折空藏蘭蕙心不忍琴中說<lb/>
<pb n="KR4h0140_WYG_700-13a"/>
　　　上春詞<lb/>
曈曨赫日東方來禁城煙煖蒸青苔金樓美人花屏開<lb/>
晨妝未罷車聲催幽蘭報暖紫芽折天花愁艷蝶飛迴<lb/>
五陵年少惜花落酒濃歌極翻如哀四時輪環終又始<lb/>
百年不見南山摧遊人陌上騎生塵顔子門前吹死灰<lb/>
　　　擣練篇<lb/>
月華吐艷明燭燭青樓婦唱擣衣曲白袷絲光織魚目<lb/>
菱花綬帶鴛鴦簇臨風縹緲叠秋雪月下丁冬擣寒玉<lb/>
<pb n="KR4h0140_WYG_700-13b"/>
樓蘭欲寄在何鄉憑人與繫征鴻足<lb/>
　　　雜體聯錦<lb/>
攜手重攜手夾江金線栁江上桺能長行人戀尊酒尊<lb/>
酒意何深為郎歌玉簪玉簪聲斷續鈿軸鳴雙轂雙轂<lb/>
去何方隔江春樹緑樹緑酒旗髙淚㾗沾繡袍袍縫紫<lb/>
鵞濕重持金錯刀錯刀何燦爛使我腸千斷腸斷欲何<lb/>
言簾動眞珠繁眞珠綴秋露秋露沾金盤金盤湛瓊液<lb/>
仙子無歸跡無跡又無言海煙空寂寂寂寂古城道馬<lb/>
<pb n="KR4h0140_WYG_700-14a"/>
嘶芳㟁草㟁草接長堤長堤人解攜解攜忽巳久𬗟邈<lb/>
空囘首囘首隔天河恨唱蓮塘歌蓮塘在何許日暮西<lb/>
山雨<lb/>
　　　長安春<lb/>
長安二月多香塵六街車馬聲轔轔家家樓上如花人<lb/>
千枝萬枝紅艷新簾間笑語自相問何人占得長安春<lb/>
長安春色本無主古來盡屬紅樓女如今無柰杏園人<lb/>
駿馬輕車擁將去<lb/>
<pb n="KR4h0140_WYG_700-14b"/>
　　　撫盈歌<lb/>
鳯縠兮鴛綃霞疏兮綺寮玉庭兮春晝金屋兮秋宵愁<lb/>
瞳兮月皎笑頰兮花嬌羅輕兮濃麝室煖兮香椒鑾輿<lb/>
去兮蕭屑七絲斷兮泬寥主父臥兮漳水君王幸兮雲<lb/>
軺鉛華窅窕兮穠姿棠公肸蠁兮靡依翠華長逝兮莫<lb/>
追晏相望門兮空悲<lb/>
　　　贈峨嵋山彈琴李處士<lb/>
峨嵋山下能琴客似醉似狂人不測何須見我眼偏青<lb/>
<pb n="KR4h0140_WYG_700-15a"/>
未見我身頭已白茫茫四海本無家一片愁雲颺秋碧<lb/>
壺中醉臥日月明<hi>一作長</hi>世上長遊天地窄晉朝叔夜舊<lb/>
相知蜀郡文君小來識後生常建彼何人贈我篇章苦<lb/>
雕刻名卿名相盡知音遇酒遇琴無間隔如今世亂獨<lb/>
翛然天外鴻飛招不得余今正泣楊朱淚八月邊城風<lb/>
刮地霓旌絳斾忽相尋為我尊前横緑綺一彈猛雨隨<lb/>
手來再彈白雪連天起淒淒清清松上風咽咽幽幽隴<lb/>
頭水吟蜂遶樹去不來别鶴引雛飛又止錦麟不動惟<lb/>
<pb n="KR4h0140_WYG_700-15b"/>
側頭白馬仰聽空豎耳廣陵故事無人知古人不說今<lb/>
人疑子期子野俱不見烏啼鬼哭空傷悲坐中詞客悄<lb/>
無語簾外月華庭欲午為君吟作聽琴歌為我留名係<lb/>
仙譜<lb/>
　　　江臯贈别<lb/>
金管多情恨解攜一聲歌罷客如泥江亭繫馬緑楊短<lb/>
野㟁維舟春草齊帝子夢魂煙水闊謝公詩思碧雲低<lb/>
風前不用頻揮手我有家山白日西<lb/>
<pb n="KR4h0140_WYG_700-16a"/>
　　　南陽小將張彦硤口鎭稅人場射虎歌<hi>一作白居易詩</hi>
海内昔年狎太平横目穰穰何崢嶸天生天殺豈天怒<lb/>
忍使朝朝餵猛虎闗東驛路多丘荒行人最忌稅人場<lb/>
張彦雄特制殘暴見之叱起如叱羊鳴弦霹靂越幽阻<lb/>
往往依林猶抵<hi>一作旅</hi>拒草際旋看委錦茵腰間不更<hi>一作</hi>
<hi>見</hi>抽白羽老饕已斃衆雛恐童稚椰揄皆自勇忠良効<lb/>
順勢亦然一劒猜狂敢輕動有文有武方為國不是英<lb/>
雄伏不得試徵張彦作將軍幾箇將軍願策勲<lb/>
<pb n="KR4h0140_WYG_700-16b"/>
　　　下邽感舊<hi>太平廣記云莊幼時常在華州下邽縣僑居多與鄰巷諸兒㑹戲及廣明</hi>
　　　<hi>亂後再經舊里追思往事但有遺蹤因賦詩以記之</hi>
昔為童稚不知愁竹馬閒乘遶縣遊曾為看花偷出郭<lb/>
也因逃學暫登樓招他邑客來還醉儳得先生去始休<lb/>
今日故人何處問夕陽衰草盡荒丘<lb/>
　　　塗次逄李氏兄弟感舊<lb/>
御溝西面朱門宅記得當時好弟兄曉傍栁隂騎竹馬<lb/>
夜隈燈影弄先生廵街趂蝶衣裳破上屋探雛手脚輕<lb/>
<pb n="KR4h0140_WYG_700-17a"/>
　今日相逄俱老大憂家憂國盡公卿<lb/>
　　　　龍潭<hi>一作僧應物詩</hi>
　激石<hi>一作石激</hi>懸流雪滿灣九<hi>一作五</hi>龍潛處野雲閑欲行甘<lb/>
　雨四天下<hi>一作漸收雷電九峰下</hi>且隱<hi>一作/飲</hi>澄<hi>一作/溪</hi>潭一頃<hi>一作水</hi>
　間浪引浮槎依北㟁波分晩<hi>一作曉</hi>日見<hi>一作浸</hi>東山垂髯<lb/>
　儻遇穆王駕閬苑周流應未還<hi>一作回瞻四靣如看畫須信遊人不欲還</hi>
　　　　江上别李秀才<lb/>
　前年相送灞陵春今日天涯各避秦莫向尊前惜沈醉<lb/>
<pb n="KR4h0140_WYG_700-17b"/>
　與君俱是異鄉人<lb/>
　　　　句<lb/>
　印將金鏁鏁簾用玉鉤鉤<hi>北夢瑣言云杜荀鶴嘗吟一聯詩云舊衣灰絮絮新酒竹</hi>
　<hi>蒭蒭或話於莊莊擬之云云即大拜之样也</hi>　不隨妖豓開獨媚元冥節<hi>詠梅</hi>
　<hi>見海録碎事</hi>　豈是為窮常見隔只應嫌酒不相過<hi>膾貫休見髙僧</hi>
　<hi>傳</hi>
　<lb/>
御定全唐詩巻七百<lb/>
</p>
<p>
</p>
  </div>
</body>
</text>
</TEI>
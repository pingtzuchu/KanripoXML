<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_788-1a"/>
　欽定四庫全書<lb/>
御定全唐詩巻七百八十八<lb/>
　　聯句<lb/>
　　　李白<lb/>
　　　　改九子山為九華山聯句<hi>并序</hi>
　　　青陽縣南有九子山山高數十丈上有九峰如蓮<lb/>
　　　花按圖徵名無所依據太史公南遊略而不書事<lb/>
　　　絶古老之口復闕名賢之紀雖靈仙往復而賦詠<lb/>
<pb n="KR4h0140_WYG_788-1b"/>
　　　罕聞予乃削其舊號加以九華之目時訪道江漢<lb/>
　　　憩於夏侯迥之堂開檐岸幘坐眺松雪因與二三<lb/>
　　　子聯句傳之將來<lb/>
　　　　　　白　高霽　韋權輿<lb/>
　妙有分二氣靈山開九華<hi>白</hi>層標遏遲日半壁明朝霞<lb/>
　<hi>霽</hi>積雪曜陰壑飛流歕陽崖<hi>權輿</hi>青瑩玉樹色縹緲羽<lb/>
　人家<hi>白</hi>
　　　杜甫<lb/>
<pb n="KR4h0140_WYG_788-2a"/>
　　　夏夜李尚書筵送宇文石首赴縣聯句<lb/>
　　　　　甫　李之芳　崔彧<hi>全節人官太子少詹事</hi>
愛客尚書貴之官宅相賢<hi>甫</hi>酒香傾坐側帆影駐江邊<lb/>
<hi>之芳</hi>翟表郎官瑞鳧㸔令宰仙<hi>彧</hi>雨稀雲葉斷夜久燭<lb/>
花偏<hi>甫</hi>數語欹紗帽高文擲彩箋<hi>之芳</hi>興饒行處樂離<lb/>
惜醉中眠<hi>彧</hi>單父長多暇河陽實少年<hi>甫</hi>客居逢自出<lb/>
為別幾悽然<hi>之芳</hi>
　　顔真卿<lb/>
<pb n="KR4h0140_WYG_788-2b"/>
　　　登峴山觀李左相石尊聯句<lb/>
　　　　　真卿　劉全白<hi>評事後為膳部員外郎守池州</hi>　裴循<hi>長城</hi>
　　　　<hi>縣尉</hi>　張薦　吳筠　強䝉<hi>處士善醫</hi>　范縉　王<lb/>
　　　　純　魏理<hi>評事</hi>　王修甫　顏峴<hi>真卿兄子</hi>　左輔<lb/>
　　　　元<hi>撫州人</hi>　劉茂<hi>魏縣/尉</hi>　顔渾<hi>真卿族弟官太子通事舎人</hi>
　　　　楊徳元　韋介　皎然<hi>名清晝</hi>　崔宏　史仲<lb/>
　　　　宣　陸羽　權器<hi>校書郎</hi>　陸士修<hi>嘉興縣尉</hi>　裴<lb/>
　　　　幼清　栁淡　釋塵外<hi>自號北山子</hi>　顔顓<hi>以下三人</hi>
<pb n="KR4h0140_WYG_788-3a"/>
　　　　<hi>並真卿族姪</hi>　顔須　顔頊　李㟧<hi>字伯髙趙人擢制科歴官</hi>
　　　　<hi>廬州刺史</hi>
李公登飲處因石為窪尊<hi>真卿</hi>人事嵗年改峴山今古<lb/>
存<hi>全白</hi>榛蕪掩前跡苔蘚餘舊痕<hi>循</hi>叔子尚遺德山公<lb/>
此迥軒<hi>薦</hi>維舟陪高興感昔情彌敦<hi>筠</hi>藹藹賢哲事依<lb/>
依離别言<hi>蒙</hi>嶇嶔横道周迢遰連山根<hi>縉</hi>餘烈曖林野<lb/>
衆芳揖蘭蓀<hi>純</hi>德暉映巖足勝賞延高原<hi>理</hi>逺水明匹<lb/>
練因晴見吳門<hi>修甫</hi>陪遊追盛美揆德欣討論<hi>峴</hi>器有<lb/>
<pb n="KR4h0140_WYG_788-3b"/>
成形用功資造化元<hi>輔元</hi>流霞方泔淡別鶴遽翩飜<hi>茂</hi>
舊規傾逸賞新興麗初暾<hi>渾</hi>醉後接䍦倒歸時騶騎喧<lb/>
<hi>德元</hi>遲廻向遺跡離別益傷魂<hi>介</hi>覽事古興屬送人歸<lb/>
思繁<hi>皎然</hi>懐賢久徂謝贈逺空攀援<hi>宏</hi>八座欽懿躅高<lb/>
名播乾坤<hi>仲宣</hi>松深引閑歩葛弱供險捫<hi>羽</hi>花氣酒中<lb/>
馥雲華衣上屯<hi>器</hi>森沉列湖樹牢落望郊園<hi>士修</hi>白日<lb/>
半巖岫清風滿丘樊<hi>幼清</hi>旌麾間翠幄簫鼓來朱轓<hi>淡</hi>
閑路躡雲影清心澄水源<hi>塵外</hi>萍連浦中嶼竹繞山下<lb/>
<pb n="KR4h0140_WYG_788-4a"/>
村<hi>顓</hi>景落全谿暗煙凝半嶺昏<hi>須</hi>去日往如復換年凉<lb/>
代溫<hi>頊</hi>登臨繼風騷義激舊府恩<hi>㟧</hi>
　　　水堂送諸文士戲贈潘丞聯句<lb/>
　　　　　真卿　潘述　陸羽　權器　皎然　李<lb/>
　　　　㟧<lb/>
居人未可㪚上客須留著莫唱阿嚲廻應云夜半樂<hi>真卿</hi>
<hi>奉潘丞</hi>詩教刻燭賦酒任連盤酌從他白眼㸔終戀青山<lb/>
郭<hi>述奉陸三</hi>林栖非姓許寺住那名約㑹異永和年才同建<lb/>
<pb n="KR4h0140_WYG_788-4b"/>
安作<hi>羽呈權十四</hi>何煩問更漏但遣催弦索共說長句能皆<lb/>
言早歸惡<hi>器呈然公</hi>那知殊出處還得同笑謔雅韻雖暫歡<lb/>
禪心肻抛却<hi>皎然上侍御</hi>一宿同高㑹幾人歸下若簾開北<lb/>
陸風燭焯南枝鵲<hi>㟧奉潘十五</hi>文場苦叨竊釣渚甘漂泊弱<lb/>
質幸見容菲才誠重諾<hi>述</hi>
　　　與耿湋水亭詠風聯句<lb/>
　　　　　真卿　裴幼清　楊憑　楊凝　左輔元<lb/>
　　　　　陸士修　權器　陸羽　皎然　耿湋<lb/>
<pb n="KR4h0140_WYG_788-5a"/>
　　　　喬<hi>失姓</hi>　陸涓<hi>吳人陽翟令</hi>
清風何處起拂檻復縈洲<hi>幼清</hi>回入飄華幕輕來叠晩<lb/>
流<hi>憑</hi>桃竹今已展羽翣且從収<hi>凝</hi>經竹吹彌切過松韻<lb/>
更幽<hi>輔元</hi>直㪚青蘋末偏随白浪頭<hi>士修</hi>山山催過雨<lb/>
浦浦發行舟<hi>器</hi>動樹蟬爭噪開簾客罷愁<hi>羽</hi>度弦方解<lb/>
慍臨水已迎秋<hi>真卿</hi>涼為開襟至清因作頌留<hi>皎然</hi>周<lb/>
回随逺夢騷屑滿離憂<hi>湋</hi>豈獨銷繁暑偏能入迥樓<hi>喬</hi>
王風今若此誰不荷明休<hi>涓</hi>
<pb n="KR4h0140_WYG_788-5b"/>
　　　又溪館聼蟬聯句<lb/>
　　　　　真卿　楊憑　楊凝　權器　陸羽　耿<lb/>
　　　　　湋　喬<hi>失姓</hi>　裴㓜清　伯成<hi>失姓</hi>　皎<lb/>
　　　　　然<lb/>
高樹多凉吹疎蟬足斷聲<hi>憑</hi>已催居客感更使别人驚<lb/>
<hi>凝</hi>晩夏猶知急新秋别有情<hi>器</hi>危湍和不似細管學難<lb/>
成<hi>羽</hi>當斆附金重無貪曜火明<hi>真卿</hi>青松四面落白髪<lb/>
一重生<hi>湋</hi>向夕音彌厲迎風翼更輕<hi>喬</hi>單嘶出迥樹餘<lb/>
<pb n="KR4h0140_WYG_788-6a"/>
響思空城<hi>㓜清</hi>嘒唳松間坐蕭寥竹裏行<hi>伯成</hi>如何長<lb/>
飲露高潔未能名<hi>皎然</hi>
　　　送耿湋拾遺聯句<lb/>
　　　　　真卿　耿湋<lb/>
堯舜逢明主嚴徐得侍臣分行接三事高興柏梁新<hi>真卿</hi>
楚國千山道秦城萬里人鏡中㸔齒髪河上有煙塵<hi>湋</hi>
望闕飛青翰朝天憶紫宸喜來歡宴洽愁去詠歌頻<hi>真卿</hi>
顧盻情非一暌攜處亦頻吳興賢太守臨水最殷勤<hi>湋</hi>
<pb n="KR4h0140_WYG_788-6b"/>
　　　五言月夜啜茶聯句<hi>以下七首又見皎然集</hi>
　　　　　真卿　陸士修　張薦　李㟧　崔萬<lb/>
　　　　晝<lb/>
泛花邀坐客代飲引情言<hi>士修</hi>醒酒宜華席留僧想獨<lb/>
園<hi>薦</hi>不須攀月桂何假樹庭萱<hi>㟧</hi>御史秋風勁尚書北<lb/>
斗尊<hi>萬</hi>流華淨肌骨疏㵸滌心原<hi>真卿</hi>不似春醪醉何<lb/>
辭綠菽繁<hi>晝</hi>素瓷傳靜夜芳氣滿閒軒<hi>士修</hi>
　　　五言夜宴詠燈聯句<lb/>
<pb n="KR4h0140_WYG_788-7a"/>
　　　　　真卿　陸士修　張薦　晝　袁高<lb/>
桂酒牽詩興蘭釭照客情<hi>士修</hi>詎慙珠乗朗不讓月輪<lb/>
明<hi>薦</hi>破暗光初白浮雲色轉清<hi>真卿</hi>帶花疑在樹比燎<lb/>
欲分庭<hi>晝</hi>顧已慙㣲照開簾識近汀<hi>高</hi>
　　　三言喜皇甫曽侍御見過南樓玩月<lb/>
　　　　　真卿　陸羽　皇甫曽　李㟧　晝　陸<lb/>
　　　　士修<lb/>
喜嘉客闢前軒天月淨水雲昏<hi>真卿</hi>雁聲苦蟾影寒聞<lb/>
<pb n="KR4h0140_WYG_788-7b"/>
裛浥滴檀欒<hi>羽</hi>歡宴處江湖間<hi>曽</hi>巻翠幕吟嘉句恨清<lb/>
光留不住<hi>㟧</hi>高駕動清角催惜歸去重裵回<hi>晝</hi>露欲晞<lb/>
客將醉猶宛轉照深意<hi>士修</hi>
　　　七言重聯句<lb/>
　　　　真卿　皇甫曽　李㟧　陸羽　晝<lb/>
頃持憲簡推高歩獨占詩流横素波不是中情深惠好<lb/>
誰能千里逺經過<hi>真卿</hi>詩書宛似陪康樂少長還同宴<lb/>
永和夜酌此時㸔碾玉晨趨幾日重鳴珂<hi>皇甫曽</hi>萬井更<lb/>
<pb n="KR4h0140_WYG_788-8a"/>
深空寂寞千方霧起隠嵯峨熒熒逺火分漁浦歴歴寒<lb/>
枝露鳥窠<hi>㟧</hi>漢朝舊學君公隠魯國今從弟子科只自<lb/>
傾心慙煦濡何曽將口恨蹉跎<hi>羽</hi>獨賞謝吟山照耀共<lb/>
知殷歎樹婆娑華轂苦嫌雲路隔衲衣長向雪峰何<hi>晝</hi>
　　　五言送李侍御聯句<lb/>
　　　　　真卿　晝　張薦　李㟧<lb/>
吾友駐行輪遅遅惜上春<hi>真卿</hi>東西出餞路惆悵獨歸<lb/>
人<hi>晝</hi>歡㑹期他日驅馳恨此身<hi>薦</hi>須知貢公望從此願<lb/>
<pb n="KR4h0140_WYG_788-8b"/>
相因<hi>㟧</hi>
　　　五言翫初月重遊聯句<lb/>
　　　　　真卿　張薦　李㟧　晝<lb/>
春谿與岸平初月出谿明<hi>薦上十二老丈</hi>璧彩寒仍潔金波夜<lb/>
轉清<hi>㟧</hi>孤光逺近滿練色往來輕<hi>真卿</hi>望望隨蘭櫂依<lb/>
依出栁城<hi>晝</hi>
　　　五言重送横飛聯句<lb/>
　　　　　真卿　李㟧　晝<lb/>
<pb n="KR4h0140_WYG_788-9a"/>
春田草未齊春水滿長溪<hi>㟧上十二兄</hi>出餞風初暖攀光日<lb/>
漸西<hi>真卿</hi>歸期江上逺别思月中迷<hi>晝</hi>
　　　五言夜集聯句<lb/>
　　　　　真卿　書<lb/>
寒花䕶月色墜葉占風音<hi>晝</hi>茲夕無塵慮高雲共片心<lb/>
<hi>真卿</hi>
　　　三言擬五雜組聯句<hi>以下八首又見皎然集</hi>
　　　　　真卿　李㟧　殷佐明<hi>正字</hi>　袁高　陸<lb/>
<pb n="KR4h0140_WYG_788-9b"/>
　　　　士修　蔣志<hi>祕書郎</hi>
五雜組盤上葅往復還頭嬾梳不得已罾裏魚<hi>㟧</hi>五雜<lb/>
組郊外蕪往復還櫪上駒不得已谷中愚<hi>佐明</hi>五雜組<lb/>
繡與錦往復還興又寢不得已病伏枕<hi>真卿</hi>五雜組酒<lb/>
與肉往復還東籬菊不得已醉便宿<hi>高</hi>五雜組闤闠間<lb/>
往復還門上闗不得已鬢毛斑<hi>士修</hi>五雜組繡紋線往<lb/>
復還春來燕不得已入征戰<hi>志</hi>
　　　三言重擬五雜組聯句<lb/>
<pb n="KR4h0140_WYG_788-10a"/>
　　　　　真卿　張薦　李㟧　晝<lb/>
五雜組四豪客往復還阡與陌不得已長沙謫<hi>薦</hi>五雜<lb/>
組五辛盤往復還馬上鞍不得已左降官<hi>㟧</hi>五雜組甘<lb/>
鹹醋往復還烏與兎不得已韶光度<hi>真卿</hi>五雜組五色<lb/>
絲往復還回文詩不得已失喜期<hi>晝</hi>
　　　七言大言聯句<lb/>
　　　　　真卿　晝　李㟧　張薦<lb/>
高歌閬風歩瀛洲<hi>晝</hi>燂鵬爚鯤餐未休<hi>真卿</hi>四方上下<lb/>
<pb n="KR4h0140_WYG_788-10b"/>
無外頭<hi>㟧</hi>一啜頓涸滄溟流<hi>薦</hi>
　　　七言小言聯句<lb/>
　　　　　真卿　晝<lb/>
長路迢遥吞吐絲<hi>真卿</hi>蟭螟蚊睫察難知<hi>晝</hi>
　　　七言樂語聯句<lb/>
　　　　　真卿　李㟧　晝　張薦<lb/>
苦河既濟真僧喜<hi>㟧</hi>新知滿座笑相視<hi>真卿</hi>戍客歸來<lb/>
見妻子<hi>晝</hi>學生放假偷向市<hi>薦</hi>
<pb n="KR4h0140_WYG_788-11a"/>
　　　　七言嚵語聯句<lb/>
　　　　　　真卿　李㟧　晝　張薦<lb/>
　拈䭔䑛指不知休<hi>㟧</hi>欲炙侍立涎交流<hi>真卿</hi>過屠大嚼<lb/>
　肎知羞<hi>晝</hi>食店門外強淹留<hi>薦</hi>
　　　　七言滑語聯句<lb/>
　　　　　　真卿　晝　劉全白　李㟧　李益<lb/>
　雨裏下山蹋榆皮<hi>真卿</hi>莓苔石橋歩難移<hi>晝</hi>蕪荑醬醋<lb/>
　喫煮葵<hi>全白</hi>縫靴蠟線油塗錐<hi>㟧/</hi>急逢龍背須且騎<hi>益</hi>
<pb n="KR4h0140_WYG_788-11b"/>
　　　　七言醉語聯句<lb/>
　　　　　　真卿　劉全白　晝　陸羽<lb/>
　逢糟遇麯便酩酊<hi>全白</hi>覆車墜馬皆不醒<hi>真卿</hi>倒著接<lb/>
　䍦髪垂領<hi>晝</hi>狂心亂語無人並<hi>羽</hi>
　<lb/>
　<lb/>
　<lb/>
御定全唐詩卷七百八十八<lb/>
</p>
<p>
</p>
  </div>
</body>
</text>
</TEI>
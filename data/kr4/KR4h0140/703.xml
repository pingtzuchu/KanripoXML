<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_703-1a"/>
　欽定四庫全書<lb/>
御定全唐詩巻七百三<lb/>
　　翁承賛<lb/>
　翁承賛字文堯<hi>一作饒</hi>閩人乾寜二年登進士第又擢宏<lb/>
　詞科任京兆府㕘軍天祐元年以右拾遺受詔冊王審<lb/>
　知為王梁開平四年復為閩王冊禮副使尋擢諫議大<lb/>
　夫福建鹽鐵副使就加左散騎常侍御史大夫留相閩<lb/>
　卒詩一巻<lb/>
<pb n="KR4h0140_WYG_703-1b"/>
　　　　晨興<lb/>
　晨起竹軒外逍遥清興多早凉生户牖孤月照闗河旅<lb/>
　食甘藜藿歸心憶薜蘿一尊如有地放意且狂歌<lb/>
　　　　題莒潭安閩院<lb/>
　祧宗營祀舎幽異勝珠林名士穿雲訪飛禽傍竹吟牕<lb/>
　含孤岫影牧卧斷霞隂景福滋閩壤芳名亘古今<lb/>
　　　　華下霽後曉眺<lb/>
　結茅幽寂近禪林霽景煙光著栁隂千嶂華山雲外秀<lb/>
<pb n="KR4h0140_WYG_703-2a"/>
萬重鄉思望中深老嫌白髪還偷鑷貧對春風亦强吟<lb/>
花畔水邉人不㑹騰騰閑歩一披襟<lb/>
　　　喜弟承檢登科<lb/>
兩篇佳句敵瓊瑰憐我三清道路開荆璞獻多還得售<lb/>
桂堂恩在敢輕回花繁不怕尋香客榜到應傾賀喜杯<lb/>
知爾苦心功業就早擕長䇿出山来<lb/>
　　　䝉閩王改賜鄉里<lb/>
鄉名文秀里光賢别向鈞台造化權閥閱便因今日貴<lb/>
<pb n="KR4h0140_WYG_703-2b"/>
徳音兼與後人傳自從受賜身無力向未酬恩骨肻鐫<lb/>
歸闕路遥心更切不嫌扶病倚旌旃<lb/>
　　　訪建陽馬驛僧亞齊<lb/>
蕭蕭風雨建陽溪溪畔維舟訪亞齊一軸新詩劔潭北<lb/>
十年舊識華山西吟魂惜向江村老空性元知世路迷<lb/>
應笑乗軺青瑣客此時無暇聴猿啼<lb/>
　　　題景祥院<lb/>
一溪拖碧遶崔嵬瓶鉢偏宜向此隈農罷樹隂黄犢卧<lb/>
<pb n="KR4h0140_WYG_703-3a"/>
齋時山下白衣来松多徃日門人種路是前朝釋子開<lb/>
三巻貝多金粟語可能心煉得成灰<lb/>
　　　寄舎弟承裕員外<lb/>
江花岸草晚萋萋公子王孫思合迷無主園林饒採伐<lb/>
忘情鷗鳥恣<hi>一作自</hi>髙低長江月上魚翻鬛荒圃人稀獺<lb/>
印蹄何事斜陽再回首休愁離别峴<hi>一作雁</hi>山西<lb/>
　　　文眀殿受冊封閩王<lb/>
龍墀班聴漏聲長竹帛昭勲撲御香鳴佩洞庭辭帝主<lb/>
<pb n="KR4h0140_WYG_703-3b"/>
登車故里冊閩王一千年改江山瑞十萬軍䝉雨露光<lb/>
吟寄短篇追徃事留文功業不尋常<lb/>
　　　御命歸鄉䝉賜錦衣<lb/>
九重宣㫖下丹墀面對天顔賜錦衣中使擎来三殿曉<lb/>
寳箱開處五雲飛徳音耳聆君恩重金印腰懸已力微<lb/>
更待臨軒陳鼓吹星軺便指故鄉歸<lb/>
　　　奉使封閩王歸京洛<lb/>
泥緘紫誥御恩光信馬嘶風出洛陽此去願言歸梓里<lb/>
<pb n="KR4h0140_WYG_703-4a"/>
預憑魂夢展維桑客程回首瞻文陛驛路乗軺憶故鄉<lb/>
指日還家堪自重恩榮晝錦賀封王<lb/>
　　　奉使封王次宜春驛<lb/>
微宦淹留鬢已斑此心長憶舊林泉不因列土封千乗<lb/>
争得銜恩拜二天雲斷自宜鄉樹出月髙猶伴客心懸<lb/>
夜来夢到南臺上徧看江山勝徃年<lb/>
　　　甲子嵗銜命到家至榕城冊封次日閩王降旌<lb/>
　　　旗於新豐市堤餞别<lb/>
<pb n="KR4h0140_WYG_703-4b"/>
登庸樓上方停樂新市堤邉又舉杯正是離情傷逺别<lb/>
忽聞台旨許重来此時暫與交親好今日還将簡冊回<lb/>
争得長房猶在世縮教地近釣魚臺<lb/>
　　　寄示兒孫<lb/>
力學燒丹二十年辛勤方得遇真仙便随羽客歸三島<lb/>
旋聴霓裳適九天得路自能酬造化立身何必戀林泉<lb/>
予家藥鼎分眀在好把仙方次第傳<lb/>
　　　天祐元年以右拾遺使冊閩王而作<lb/>
<pb n="KR4h0140_WYG_703-5a"/>
蓬莱宫闕曉光勻紅案舁麻降紫宸鸞奏八音諧律吕<lb/>
鳳銜五色顯絲綸蕭何相印鈞衡重韓信齋壇雨露新<lb/>
得侍丹墀官異寵此身何幸沐恩頻<lb/>
　　　漢上登舟憶閩<lb/>
漢臯庭畔起西風半挂征帆立向東乆客自憐歸路近<lb/>
算程不怕酒觴空参差雁陣天初碧零落漁家蓼欲紅<lb/>
一片歸心随去櫂願言指日拜文翁<lb/>
　　　對雨述懐示弟承檢<lb/>
<pb n="KR4h0140_WYG_703-5b"/>
淋淋霎霎結秋霖欲使秦城歎陸沈曉勢遮回朝客馬<lb/>
夜聲滴破旅人心青苔重疉封顔巷白髪蕭踈引越吟<lb/>
不有惠連同此景江南歸思㡬般深<lb/>
　　　題壺山<lb/>
井邑斜連北蓬瀛直倚東秋髙巖溜白日上海波紅<lb/>
　　　題故居<lb/>
一為鵝子二連花三望青湖四石斜惟有嶺湖居第五<lb/>
山前却是宰臣家<lb/>
<pb n="KR4h0140_WYG_703-6a"/>
　　　題槐<lb/>
雨中妝㸃望中黄勾引蟬聲送夕陽憶昔當年随計吏<lb/>
馬蹄終日為君忙<lb/>
　　　擢進士<lb/>
霓旌引上大羅天别領新銜意自憐蝴蝶流鶯莫先去<lb/>
滿城春色屬羣仙<lb/>
　　　擢探花使三首<lb/>
洪崖差遣探花来檢㸃芳叢飲數杯深紫濃香三百朶<lb/>
<pb n="KR4h0140_WYG_703-6b"/>
眀朝為我一時開<lb/>
九重煙暖折槐芽自是升平好物華今日始知春氣味<lb/>
長安虛過四年花<lb/>
探花時節日偏長恬淡春風稱意忙每到黄昏醉歸去<lb/>
紵衣惹得牡丹香<lb/>
　　　書齋謾興二首<lb/>
池塘四五尺深水籬落兩三般様花過客不須頻問姓<lb/>
讀書聲裏是吾家<lb/>
<pb n="KR4h0140_WYG_703-7a"/>
官事歸来衣雪埋兒童燈火小茅齋人家不必論貧富<lb/>
惟有讀書聲最佳<lb/>
　　　辭閩王歸朝寄倪先軰<lb/>
時人莫訝再還鄉簡冊分眀劔佩光駟馬髙車太常樂<lb/>
登庸門下憶賢良<lb/>
　　　曉望<lb/>
清霜散漫似輕嵐玉闕参差萬象涵獨上秦臺最髙處<lb/>
舊山依約在東南<lb/>
<pb n="KR4h0140_WYG_703-7b"/>
　　　萬夀寺牡丹<lb/>
爛漫香風引貴逰髙僧移歩亦遲留可憐殿角長松色<lb/>
不得王孫一舉頭<lb/>
　　　松<lb/>
倚澗臨溪自屈蟠雪花銷盡蘚花乾幽枝好折為談柄<lb/>
入手方知有嵗寒<lb/>
　　　栁<lb/>
斜拂中橋逺映樓翠光駘蕩曉煙収洛陽才子多情思<lb/>
<pb n="KR4h0140_WYG_703-8a"/>
　横把金鞭約馬頭<lb/>
　髙出營門逺出墻朱䦨門閉緑成行将軍宴罷東風急<lb/>
　閑襯旌旗簇畫堂<lb/>
　彭澤先生酒滿船五株栽向九江邊長條細葉無窮盡<lb/>
　管領春風不計年<lb/>
　煬帝東逰意緒多宫娃眉翠兩相和一聲水調春風暮<lb/>
　千里交隂鎖汴河<lb/>
　纒繞春情卒未休秦娥蕭史兩相求玉句闌内朱簾巻<lb/>
<pb n="KR4h0140_WYG_703-8b"/>
　瑟瑟絲籠十二樓<lb/>
　　　　隋堤栁<lb/>
　春半煙深汴水東黄金絲軟不勝風輕籠行殿迷天子<lb/>
　抛擲長安似夢中<lb/>
　　　　句<lb/>
　煙蘿况逼神仙窟丹竈還應許獨尋<hi>贈黄璞見福州志</hi>
　<lb/>
御定全唐詩巻七百三<lb/>
</p>
<p>
</p>
  </div>
</body>
</text>
</TEI>
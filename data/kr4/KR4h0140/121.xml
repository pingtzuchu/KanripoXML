<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_121-1a"/>
　欽定四庫全書<lb/>
御定全唐詩巻一百二十一<lb/>
　　李林甫<lb/>
　李林甫髙祖從父弟之孫初為千牛直長其舅姜皎深<lb/>
　愛之開元初遷太子中允與源乾曜有姻親乾曜執政<lb/>
　其子絜為林甫求司門郎中乾曜薄其為人不許後宇<lb/>
　文融引為御史歴吏部侍郎執政薦其有宰相才即拜<lb/>
　黄門侍郎平章事再進兵部尚書尋代張九齡為中書<lb/>
<pb n="KR4h0140_WYG_121-1b"/>
　集賢殿大學士林甫性沈宻城府深阻多猜忌能隂中<lb/>
　人秉鈞二十年朝野側目素寡學術其題尺皆郭慎㣲<lb/>
　范咸代為之今存詩三首<lb/>
　　　　送賀監歸四明應制<lb/>
　挂冠知止足豈獨漢疏賢入道求真侣辭恩訪列仙睿<lb/>
　文含日月宸翰動雲烟鶴駕吴鄉逺遥遥南斗邊<lb/>
　　　　奉和聖製次瓊岳應制<lb/>
　東幸從人望西巡順物回雲收二華出天轉五星来十<lb/>
<pb n="KR4h0140_WYG_121-2a"/>
月農初罷三驅禮復開更看瓊岳上佳氣接神臺<lb/>
　　　秋夜望月憶韓席等諸侍郎因以投贈<lb/>
秋天碧雲夜明月懸東方皓皓庭際色稍稍林下光桂<lb/>
華澄逺近璧彩散池塘鴻雁飛難度関山曲易長揆予<lb/>
秉孤直虚薄忝文昌握鏡慚先照持衡媿後行多才衆<lb/>
君子載筆乆詞場作賦推潘岳題詩許謝康當時陪宴<lb/>
語今夕恨相望願欲接髙論清晨朝建章<lb/>
　楊炎<lb/>
<pb n="KR4h0140_WYG_121-2b"/>
楊炎字公南鳯翔人初為河西節度掌書記拜起居舎<lb/>
人歴禮部郎中遷中書舎人與常衮並掌綸誥衮長於<lb/>
除書炎善于徳音時稱常楊進吏部侍郎坐附元載貶<lb/>
道州司馬徳宗即位崔祐甫薦其文學噐用上亦自聞<lb/>
其名拜門下侍郎同平章事再貶崖州司馬炎初奏請<lb/>
内府租賦仍歸左藏庫及定兩稅法頗有嘉聲専政後<lb/>
惟務報讐搆害意為愛憎卒至賜死集十巻今存詩二<lb/>
首<lb/>
<pb n="KR4h0140_WYG_121-3a"/>
　　　流崖州至鬼門関作<lb/>
一去一萬里千知千不還崖州何䖏在生度鬼門関<lb/>
　　　贈元載歌妓<lb/>
雪面淡眉天上女鳯簫鸞翅欲飛去玉山翹翠歩無塵<lb/>
楚腰如栁不勝春<hi>杜陽雜編云載寵姬薛瑶英玉質香肌善歌舞惟炎及賈至與載善得見</hi>
<hi>炎作長歌贈之今不全</hi>
　元載<lb/>
元載字公輔岐山人嗜學好屬文以明莊老文列四子<lb/>
<pb n="KR4h0140_WYG_121-3b"/>
之學䇿入髙科初授新平尉歴度支郎中肅宗嘉其奏<lb/>
對委以國計充使江淮都領漕輓俄遷戸部侍郎度支<lb/>
使并諸道轉運使以附李輔國遷中書侍郎同平章事<lb/>
排去忠良引用貪猥大厯中以賄敗伏誅集十卷今存<lb/>
詩一首<lb/>
　　　别妻王韞秀<hi>王忠嗣鎮太原以女韞秀歸載乆而見輕於王之親属韞秀勸之遊</hi>
　　　<hi>學因為詩别之入秦</hi>
年来誰不厭龍鍾雖在侯門似不容看取海山寒翠樹<lb/>
<pb n="KR4h0140_WYG_121-4a"/>
苦遭霜霰到秦封<lb/>
　陳希烈<lb/>
陳希烈宋州人長於名理開元中於禁中講老易累遷<lb/>
至祕書少監代張九齡専判集賢院事明皇凡有撰述<lb/>
必經其手李林甫知上睠待乃引為宰相寵遇侔於林<lb/>
甫後為楊國忠所嫉罷知政事禄山之亂受偽命為中<lb/>
書令論陷賊罪當死肅宗以舊恩特原之長流合浦郡<lb/>
詩三首<lb/>
<pb n="KR4h0140_WYG_121-4b"/>
　　　賦得雲生棟梁間<lb/>
一片蒼梧意氤氲生棟梁下簾山足暗開戸日添光偏<lb/>
使衣裘潤能令枕簟凉無心伴行雨何必夢荆王<lb/>
　　　奉和聖製三月三日<lb/>
上已迂龍駕中流泛羽觴酒因朝太子詩為樂賢王錦<lb/>
䌫方舟渡瓊筵大樂張風揺垂栁色花發異林香野老<lb/>
歌無事<hi>一作無公事</hi>朝臣飲嵗芳皇情被羣物中外洽恩光<lb/>
　　　省試白雲起封中<lb/>
<pb n="KR4h0140_WYG_121-5a"/>
千年泰山頂雲起漢王封不作竒峰狀寜分觸石容為<lb/>
霖雖易得表聖自難逢冉冉排空上依依疊影重素光<lb/>
非曵練靈貺是從龍豈學無心出東西任所從<lb/>
　張漸<lb/>
張漸循之從子也天寳中楊國忠辟為幕佐與竇華宋<lb/>
昱鄭昻魏仲犀同列官至翰林學士國忠敗坐誅詩一<lb/>
首<lb/>
　　　朗月行<lb/>
<pb n="KR4h0140_WYG_121-5b"/>
朗月照簾幌清夜有餘姿洞房怨孤枕挟琴愛前墀萱<lb/>
草已數葉梨花復徧枝去嵗草始榮與君新相知今年<lb/>
花未落誰分生别離代情難重論人事好乖移合比月<lb/>
華滿分同月易虧虧月當再圓人别星隕天吾欲竟此<lb/>
曲意深不可傳歎息孤鸞鳥傷心明鏡前<lb/>
　宋昱<lb/>
宋昱天寳中為中書舎人以附楊國忠貲産甚富為亂<lb/>
兵所殺詩三首<lb/>
<pb n="KR4h0140_WYG_121-6a"/>
　　　　曉次荆江<lb/>
　孤舟大江水水渉無昏曙雨暗迷津時雲生望鄉䖏漁<lb/>
　翁閒自樂樵客紛多慮秋色湖上山歸心日邊樹徒稱<lb/>
　竹箭羙未得楓林趣向夕垂釣還吾從落潮去<lb/>
　　　　題石窟寺<hi>魏孝文所置</hi>
　梵宇開金地香龕鑿鐵圍影中羣象動空裏衆靈飛簷<lb/>
　牖籠朱旭房廊挹翠㣲瑞蓮生佛歩瑶樹挂天衣邀福<lb/>
　功雖在興王代乆非誰知雲朔外更覩化胡歸<lb/>
<pb n="KR4h0140_WYG_121-6b"/>
　　　　樟亭觀濤<lb/>
　濤来勢轉雄獵獵駕長風雷震雲霓裏山飛霜雪中激<lb/>
　流起平地吹澇上侵空翕闢乾坤異盈虚日月同艅艎<lb/>
　從陸起洲浦隔阡通跳沫噴巖翠翻波帶景紅怒湍初<lb/>
　抵北却浪復歸東寂聽堪増勇晴看自發䝉伍生傳或<lb/>
　謬枚叟說難窮来信應無已申威亦匪躬衝騰如决勝<lb/>
　迴合似相攻委質任平視誰能涯始終<lb/>
御定全唐詩巻一百二十一<lb/>
</p>
<p>
</p>
  </div>
</body>
</text>
</TEI>
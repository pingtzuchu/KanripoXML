<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_749-1a"/>
　欽定四庫全書<lb/>
御定全唐詩巻七百四十九<lb/>
　　李中<lb/>
　　　　登毗陵青山樓<lb/>
　髙樓閒上對晴空豁目開襟半日中千里吳山清不斷<lb/>
　一邉遼海浸無窮人生歌笑開花霧<hi>一作露</hi>世界興亡落葉<lb/>
　風吟罷倚欄何限意囘頭城郭暮煙籠<lb/>
　　　　晉陵罷任寓居依韻和陳銳秀才見寄<lb/>
<pb n="KR4h0140_WYG_749-1b"/>
　掩門三徑莓苔綠車馬誰來陋巷間卧棄琴書公幹病<lb/>
　笑迎風月歩兵閒當秋每謝蛬清耳漸老多慙酒借顔<lb/>
　濟物未能伸一術敢於明代愛青山<lb/>
　　　　春苔<lb/>
　春霖催得鎖煙濃竹院莎齋徑小通誰愛落花風味處<lb/>
　莫愁門巷襯殘紅<lb/>
　　　　夏雲<lb/>
　如峰形狀在西郊未見從龍上泬寥多謝好風吹起後<lb/>
<pb n="KR4h0140_WYG_749-2a"/>
化為甘雨濟田苗<lb/>
　　　書夏秀才幽居壁<lb/>
永巷苔深户半開牀頭書劒積塵埃最憐小檻疎篁晩<lb/>
幽鳥雙雙何處來<lb/>
　　　紅花<lb/>
紅花顔色掩千花任是猩猩血未加染出輕羅莫相貴<lb/>
古人崇儉誡奢華<lb/>
　　　安福縣秋吟寄陳銳祕書<lb/>
<pb n="KR4h0140_WYG_749-2b"/>
縣庭事簡得餘功詩興秋來不可窮卧聽寒蛬莎砌月<lb/>
行衝落葉水村風愁髭漸去人前白醉面猶憐鑑裏紅<lb/>
苦恨交親多契濶未知良㑹㡬時同<lb/>
　　　新喻縣酬王仲華少府見貽<lb/>
事簡開樽有逸情共忻官舎月華清每慙花欠河陽景<lb/>
長愧琴無單父聲未泰黎元慚曠職縱行謙直是虚名<lb/>
與君盡力行公道敢向昌朝俟陟眀<lb/>
　　　暮春有感寄宋維員外<lb/>
<pb n="KR4h0140_WYG_749-3a"/>
杜宇聲中老病心此心無計駐光隂西園雨過好花盡<lb/>
南陌人稀芳草深喧夢却嫌鶯語老伴吟惟怕月輪沉<lb/>
眀年才候東風至結駟期君預去尋<lb/>
　　　題吉水縣㕔前新栽小松<lb/>
劚開幽澗蘚苔斑移得孤根植砌前影小未遮官舎月<lb/>
翠濃猶帶舊山煙羣花解笑香寧乆衆木雖髙節不堅<lb/>
輸我婆娑欄檻内晩風蕭颯學幽泉<lb/>
　　　贈<hi>一作貽</hi>念法華經綬上人<lb/>
<pb n="KR4h0140_WYG_749-3b"/>
五更初起掃松堂瞑目先焚一炷香念徹蓮經誰得見<lb/>
千峰巖外曉蒼蒼<lb/>
　　　秋日途中<lb/>
信歩騰騰野㟁邉離家都為利名牽疎林一路斜陽裏<lb/>
颯颯西風滿耳蟬<lb/>
　　　宿韋校書幽居<lb/>
溪上髙眠與鶴閒開樽留我待柴闗園林月白秋霖歇<lb/>
　一夜泉聲似故山<lb/>
<pb n="KR4h0140_WYG_749-4a"/>
　　　依韻和友人秋夕見寄<lb/>
夕風庭葉落誰見此時情不作闗河夢空聞砧杵聲㑹<lb/>
須求至理何必歎無成好約髙僧宿同看海月生<lb/>
　　　吉水作尉酬髙援秀才見贈<lb/>
佐邑慙無術敢言貧與清風騷誰是主煙月自闗情巻<lb/>
箔當山色開窓就竹聲憐君惠嘉句資我欲垂名<lb/>
　　　送智雄上人<lb/>
忽起游方念飄然不可留未知攜一錫乗興向何州古<lb/>
<pb n="KR4h0140_WYG_749-4b"/>
㟁春雲散遥天晩雨收想應重㑹面風月又清秋<lb/>
　　　覽友人巻<lb/>
新詩開巻處造化竭精英雪霽楚山碧月髙湘水清初<lb/>
吟塵慮息再味古風生自此寰區内喧騰二雅名<lb/>
　　　送人南逰<lb/>
浪跡天涯去南荒必動情草青虞帝廟雲暗夜郎城越<lb/>
鳥驚鄉夢蠻風解宿酲早思歸故里華髮等閒生<lb/>
　　　晉陵縣夏日作<lb/>
<pb n="KR4h0140_WYG_749-5a"/>
事簡公庭静開簾暑氣中依經煎綠茗入竹就清風至<lb/>
論招禪客忘機憶釣翁晩凉安枕簟海月出牆東<lb/>
　　　郵亭蚤起<lb/>
郵舎殘燈在村林雞唱頻星河吟裏曉川陸望中春舊<lb/>
友青雲貴殊鄉素髪新悠悠念行計難更駐征輪<lb/>
　　　客中寒食<lb/>
旅次經寒食思鄉淚濕巾音書天外斷桃李雨中春欲<lb/>
飲都無緒唯吟似有因輸他郊郭外多少踏青人<lb/>
<pb n="KR4h0140_WYG_749-5b"/>
　　　旅館秋夕<lb/>
寥寥山館裏獨坐酒初醒舊業多年别秋霖一夜聴砌<lb/>
蛬聲漸息窓燭影猶停蚤晚無他事休如泛水萍<lb/>
　　　宿青溪米處士幽居<lb/>
寄宿溪光裏夜凉髙士家養風窓外竹呌月水中蛙静<lb/>
慮同搜句清神旋煮茶唯憂暁雞唱塵裏事如麻<lb/>
　　　維舟秋浦逢故人張矩同泊<lb/>
缷帆清夜碧江濱冉冉凉風動白蘋波上正吟新霽月<lb/>
<pb n="KR4h0140_WYG_749-6a"/>
㟁頭恰見故鄉人共驚别後霜侵鬢互說年來疾逼身<lb/>
且飲一壺銷百恨㑹須遭遇識通津<lb/>
　　　代别<lb/>
明日鳴鞭天一涯悠悠此夕怯分離紅樓有恨金波轉<lb/>
翠黛無言玉筯垂浮蟻不能迷逺意廻紋從此寄相思<lb/>
花時定是慵開鑑獨向春風忍掃睂<lb/>
　　　悼懐王喪妃<lb/>
花綻花開事可驚暫來浮世返蓬瀛楚宫夢斷雲空在<lb/>
<pb n="KR4h0140_WYG_749-6b"/>
洛浦神歸月自眀香解返魂成浪語膠能續斷是虚名<lb/>
音容寂寞春牢落誰㑹樓中獨立情<lb/>
　　　酒醒<lb/>
睡覺花隂芳草軟不知眀月出牆東杯盤狼籍人何處<lb/>
聚散空驚似夢中<lb/>
　　　送虞道士<lb/>
煙霞聚散通三島星斗分眀在一壺笑說餘杭沽酒去<lb/>
蔡家重要㑹麻姑<lb/>
<pb n="KR4h0140_WYG_749-7a"/>
　　　懐舊夜吟寄趙杞<lb/>
長笛聲中海月飛桃花零落滿庭墀魂銷事去無尋處<lb/>
酒醒孤吟不寐時萱草豈能忘積恨尺書誰與逹相思<lb/>
悠悠方寸何因解明日江樓望渺瀰<lb/>
　　　宿臨江驛<lb/>
候館寥寥輟櫂過酒醒無奈旅愁何雨昬郊郭行人少<lb/>
葦暗汀洲宿鴈多干祿已悲凋髮鬢結茅終愧負煙蘿<lb/>
篇章早晚逢知已苦志忘形自有魔<lb/>
<pb n="KR4h0140_WYG_749-7b"/>
　　　途中柳<lb/>
翠色晴來近長亭路去遥無人折煙縷落日拂溪橋<lb/>
　　　隔牆花<lb/>
顔色尤難近馨香不易通朱門金鎖隔空使怨春風<lb/>
　　　廣陵寒食夜<lb/>
廣陵寒食夜豪貴足佳期紫陌人歸後紅樓月上時綺<lb/>
羅香未歇絲竹韻猶遲明日踏青興輸他輕薄兒<lb/>
　　　寄廬山莊隱士<lb/>
<pb n="KR4h0140_WYG_749-8a"/>
煙蘿擁竹闗物外自求安逼枕溪聲近當簷岳色寒藥<lb/>
苖應自採琴調對誰彈待了浮名後依君共挂冠<lb/>
　　　吉水寄閻侍御<hi>時公調官瀑川</hi>
何處懐君切令人欲白頭偶尋花外寺獨立水邉樓不<lb/>
得論休戚何因校獻酬吟餘興難盡風笛起漁舟<lb/>
　　　送張維貞少府之江隂<lb/>
相送煙汀畔酒闌登小舟離京梅雨歇到邑早蟬秋俗<lb/>
必期康濟詩誰互唱酬晩凉諸吏散海月入<hi>一作上</hi>虚樓<lb/>
<pb n="KR4h0140_WYG_749-8b"/>
　　　鍾陵禁煙寄從弟<lb/>
落絮飛花日又西踏青無侣草萋萋交親書斷竟不到<lb/>
忍聴黄昏杜宇啼<lb/>
　　　夜泊江渚<lb/>
水鄉眀月上晴空汀島香生杜若風不是當年獨醒客<lb/>
且沽邨酒待漁翁<lb/>
　　　吉水縣依韻酬華松秀才見寄<lb/>
官况蕭條在水村吏歸無事好論文枕欹獨聴殘春雨<lb/>
<pb n="KR4h0140_WYG_749-9a"/>
夢去空尋五老雲竹徑每憐和蘚歩禽聲偏愛隔花聞<lb/>
詩情冷淡知音少獨喜江臯得見君<lb/>
　　　貽廬山清溪觀王尊師<lb/>
霞帔星冠復杖藜積年修鍊住靈溪松軒睡覺冷雲起<lb/>
石磴坐來春日西採藥每尋巖徑逺彈琴常到月輪低<lb/>
鼎中龍虎功成後海上三山去不迷<lb/>
　　　王昭君<lb/>
蛾眉翻自累萬里䧟窮邉滴淚胡風起寛心漢月圎飛<lb/>
<pb n="KR4h0140_WYG_749-9b"/>
塵長翳日白草自連天誰貢和親策千秋汚簡編<lb/>
　　　送姚端先輩歸寧<lb/>
知君歸覲省稱意渉通津解䌫汀洲曉張帆煙水春牽<lb/>
吟芳草逺貰酒亂花新拜慶庭闈處蟾枝香滿身<lb/>
　　　江村晩秋作<lb/>
髙秋水村路隔㟁見人家好是經霜葉紅於帶露花臨<lb/>
罾魚易得就店酒難賖吟興胡能盡風清日又斜<lb/>
　　　蛩<lb/>
<pb n="KR4h0140_WYG_749-10a"/>
月冷莎庭夜巳深百蟲聲外有清音詩情正苦無眠處<lb/>
愧爾堦前相伴吟<lb/>
　　　感秋書事<lb/>
宦途憔悴雪生頭家計相牽未得休紅蓼白蘋消息斷<lb/>
舊溪煙月負漁舟<lb/>
　　　訪廬山歸章禪伯<lb/>
沈沈石室疎鐘後寂寂莎池片月明多少學徒求妙法<lb/>
要於言下悟無生<lb/>
<pb n="KR4h0140_WYG_749-10b"/>
　　　廬山棲隱洞譚先生院留題<lb/>
壇畔歸雲冷濕襟拂苔移石坐花隂偶然醒得莊周夢<lb/>
始覺𤣥門興味深<lb/>
　　　江行值暴風雨<lb/>
風狂雨暗舟人懼自委神明志不邪投得葦灣波浪息<lb/>
㟁頭煙火近人家<lb/>
　　　杪秋夕吟懐寄宋維先輩<lb/>
江島窮秋木葉稀月髙何處搗寒衣苦嗟不見登龍客<lb/>
<pb n="KR4h0140_WYG_749-11a"/>
此夜悠悠一夢飛<lb/>
　　　七夕<lb/>
星河耿耿正新秋絲竹千家列綵樓可惜穿針方有興<lb/>
纎纎初月苦難留<lb/>
　　　吉水作尉時酬閻侍御見寄<lb/>
謬佐驅雞任常思賦鵩人<hi>時閻公謫官吉州</hi>未諧林下約空感病來<lb/>
身鏁徑青苔老鋪階紅葉新相思不可見猶喜得書頻<lb/>
　　　清溪逄張惟貞秀才<lb/>
<pb n="KR4h0140_WYG_749-11b"/>
洞隠紅霞外房開碧嶂根昔年同鍊句幾夜共聴猨考<lb/>
古書千巻忘憂酒一樽如今歸建業雅道喜重論<lb/>
　　　送閻侍御歸闕<lb/>
羡君乗紫詔歸路指通津鼓櫂煙波暖還京雨露新趨<lb/>
朝丹禁暁聳轡九衢春自愧湮沈者隨軒未有因<lb/>
　　　甲子歲罷吉水縣過鍾陵時暮春維舟江渚謁<lb/>
　　　柴太尉席上作<lb/>
公侯延駐暫踟蹰况值風光三月初亂落杯盤花片小<lb/>
<pb n="KR4h0140_WYG_749-12a"/>
静籠池閣桞隂疎舟維南浦程雖阻飲預西園興有餘<lb/>
却笑田家門下客當時容易歎車魚<lb/>
　　　海上春夕旅懐寄左偃<hi>此詩與下蔡春暮旅懐略同</hi>
桞過清明絮亂飛感時懐舊思悽悽月生樓閣雲初散<lb/>
家在汀洲夢去迷髮白每慙清鑑啟酒醒長怯子規啼<lb/>
北山髙卧風騷客安得同吟復杖藜<lb/>
　　　江次維舟登古寺<lb/>
輟櫂因過古梵宫荒凉門徑鏁苔茸綠隂滿地前朝樹<lb/>
<pb n="KR4h0140_WYG_749-12b"/>
清韻含風後殿鐘童子縱慵眠壊榻老僧躭話指諸峰<lb/>
吟餘却返來時路回首盤桓尚駐笻<lb/>
　　　春日招宋維先輩<lb/>
甕中竹葉今朝熟鑑裏桃花昨日<hi>一作夜</hi>開為報廣寒攀桂<lb/>
客莫辭相訪共銜杯<lb/>
　　　吹笛兒<lb/>
隴頭休聴月眀中妙竹嘉音際㑹逢見爾樽前吹一曲<lb/>
令人重憶許雲封<hi>雲封開元善笛者</hi>
<pb n="KR4h0140_WYG_749-13a"/>
　　　所思<lb/>
解珮當時在洛濱悠悠疑是夢中身自從物外無消息<lb/>
花謝鶯啼近十春<lb/>
　　　吉水縣酬夏侯秀才見寄<lb/>
啟鑑悠悠兩鬢蒼病來心緒易凄凉知音不到吟還懶<lb/>
鏁印開簾又夕陽<lb/>
　　　和友人喜雪<lb/>
臘雪頻頻降成堆不可除伴吟花莫並銷瘴藥何如謝<lb/>
<pb n="KR4h0140_WYG_749-13b"/>
女詩成處袁安睡起初深迷樵子徑冷逼旅人居惹砌<lb/>
催罇俎飄窓入簿書㝡宜樓上望散亂滿空虚<lb/>
　　　感事呈所知<lb/>
競愛松筠翠皆憐桃李芳如求濟世廣桑柘願商量<lb/>
　　　送汪濤<lb/>
知君别家後不免淚霑襟芳草千里路夕陽孤客心花<lb/>
飛當野渡猨呌在煙岑霄漢知音在何須恨陸沈<lb/>
　　　言志寄劉鈞秀才<lb/>
<pb n="KR4h0140_WYG_749-14a"/>
童稚親儒墨時平喜道存酬身指書劒賦命委乾坤秋<lb/>
爽鼓琴興月清搜句魂與君同此志終待至公論<lb/>
　　　訪澄上人<lb/>
尋師來静境神骨覺清凉一餉逢秋雨相留坐竹堂石<lb/>
渠堆敗葉莎砌咽寒螿話到南能㫖怡然萬慮忘<lb/>
　　　經古寺<lb/>
殿宇半隳摧門臨野水開雲凝何代樹草蔽此時臺遶<lb/>
塔堆黄葉沿階積綠苔踟蹰日將暮棲鳥入巢來<lb/>
<pb n="KR4h0140_WYG_749-14b"/>
　　　送王道士逰東海<lb/>
巨浸常牽夢雲逰豈覺勞遥空收晩雨虚閣看秋濤必<lb/>
若思三島應須釣六鼇如通十洲去誰信碧天髙<lb/>
　　　貽青陽宰<lb/>
徵賦常登限名山管最多吏閑民訟少時得訪煙蘿<lb/>
　　　哭故主人陳太師<lb/>
十年孤跡寄侯門入室升堂忝厚恩逰遍春郊隨茜斾<lb/>
飲殘秋月待金尊車魚鄭重知難報吐握周旋不可論<lb/>
<pb n="KR4h0140_WYG_749-15a"/>
　長慟裵囘逝川上白楊蕭颯又黄昏<lb/>
　　　　秋江夜泊寄劉鈞<lb/>
　萬里江山歛暮煙旅情當此獨悠然沙汀月冷帆初缷<lb/>
　葦㟁風多人未眠已聴漁翁歌别浦更堪邉鴈過遥天<lb/>
　與君共俟酬身了結侣波中寄釣船<lb/>
　<lb/>
　<lb/>
　<lb/>
<pb n="KR4h0140_WYG_749-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百四十九<lb/>
</p>
<p>
</p>
  </div>
</body>
</text>
</TEI>
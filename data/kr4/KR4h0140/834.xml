<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_834-1a"/>
　欽定四庫全書<lb/>
御定全唐詩卷八百三十四<lb/>
　　貫休<lb/>
　　　　夀春進祝聖七首<lb/>
　　　　　千載降祥<lb/>
　九天宫上聖降世共昭回萬彚須亭毓羣仙送下來承<lb/>
　乾當否極庶事盡康哉祇有羲軒比其餘不可陪<lb/>
　　　　　文有武備<lb/>
<pb n="KR4h0140_WYG_834-1b"/>
　武宿與文星常如掌上擎孫吳機不動周邵事多行旰<lb/>
　食爐煙細宵衣隙月明還聞䕫進曲吹出泰階平<lb/>
　　　　　從諫如流<lb/>
　及霤龍鱗動君臣道義深萬年軒后鏡一片漢髙心北<lb/>
　狄皆輸欵南夷盡貢琛從兹千萬歳枝葉玉森森<lb/>
　　　　　搜揚草澤<lb/>
　俟時兼待價垂棘出塵埃仄席三旌切移山萬里來煙<lb/>
　霞衣上落閶闔雪中開壽酒今朝進無非出世才<lb/>
<pb n="KR4h0140_WYG_834-2a"/>
　　　　守在四夷<lb/>
天將興大蜀有道遂君臨四塞同諸子三邊共一心闍<lb/>
婆香似雪回鶻馬如林曽讀前皇傳巍巍冠古今<lb/>
　　　　大興三教<lb/>
曈曈懸佛日天俁動雲韶縫掖諸生集麟洲羽客朝非<lb/>
煙生玉砌御柳吐金條擊壤翁知否吾皇即帝堯<lb/>
　　　　山呼萬歳<lb/>
聲教無為日山呼萬歳聲隆隆如谷響合合似雷鳴翠<lb/>
<pb n="KR4h0140_WYG_834-2b"/>
拔為天柱根盤倚鳳城恭唯千萬歳歳歳致昇平<lb/>
　　　早秋夜坐<lb/>
微涼砧滿城林下石牀平髮豈無端白詩須出世清鄰<lb/>
僧同樹影砌月浸蛩聲獨自更深坐無人知此情<lb/>
　　　早起<lb/>
夜坐還早起寂寥多病身神清尋夢在香極覺花新樹<lb/>
露繁於雨溪雲動似人又知何處客軋軋轉征輪<lb/>
　　　秋晩野歩<lb/>
<pb n="KR4h0140_WYG_834-3a"/>
閑歩不覺逺蕭蕭木落初詩情抛閫閾江影動襟裾閣<lb/>
北鴻行出霞西雨脚疎金峰秋更好乞取又何如<lb/>
　　　晩望<lb/>
曠望危橋上微吟落照前煙霞濃浸海川岳闊連天白<lb/>
鳥格不俗孤雲態可憐終期將爾輩歸去舊江邊<lb/>
　　　寄翰林陸學士<lb/>
顔冉商參甲鸞凰密勿才簾垂仙鳥下吟次聖人來寳<lb/>
輦千官捧宫花九色開何時重一見為我話蓬萊<lb/>
<pb n="KR4h0140_WYG_834-3b"/>
　　　贈造微禪師院<lb/>
薝蔔氣雍雍門深聖澤重七絲奔小蠏五字逼雕龍藥<lb/>
轉紅金鼎茶開紫閣封圭峰爭去得卿相日憧憧<lb/>
　　　南海晩望<lb/>
海上聊一望舶帆天際飛狂蠻莫挂甲聖主正垂衣風<lb/>
惡巨魚出山昬羣獠歸無人知此意吟到月騰輝<lb/>
　　　寄廬山大願和尚<lb/>
石上桂成叢師菴在桂中皆云習鑿齒未可扣真風雪<lb/>
<pb n="KR4h0140_WYG_834-4a"/>
洗香鑪碧霞藏瀑布紅何時甘露偈一寄剡山東<lb/>
　　　懷薛尚書兼呈東陽王使君<lb/>
得力未得力髙吟夏又殘二毛非自出萬事到詩難蟬<lb/>
見木葉落雷將雨氣寒何妨槌琢後更獻至公看<lb/>
　　　上馮使君水晶數珠<lb/>
泠泠瀑滴清貫串有規程將諷觀空偈全勝照乘明龍<lb/>
神多共惜金玉比終輕願在𤣥暉手常資物外情<lb/>
　　　送明覺大師兼寄鄭山人<lb/>
<pb n="KR4h0140_WYG_834-4b"/>
去去楞伽子春深道路長鳥啼青嶂險花落紫衣香此<lb/>
去非餘事還歸内道場憑師將老倒一向説滎陽<lb/>
　　　廬山尋靈紀不遇<lb/>
久别稀相見深山道益孤葉全離大朴君尚在新吳鐘<lb/>
嗄聲飄驛山頑氣噴湖留詩如和得一望寄前途<lb/>
　　　題曹溪祖師堂<lb/>
皎潔曹溪月嵯峨七寳林空傳智藥記豈見祖禪心信<lb/>
衣非苧麻白雲無知音大哉雙峰溪萬古青沈沈<lb/>
<pb n="KR4h0140_WYG_834-5a"/>
　　　　懷匡山道侶<lb/>
　常憶將吾友穿雲過瀑西有碑皆讀徹無處不相攜檉<lb/>
　桂株株濕猨猱箇箇啼等閑成逺别窗月又如珪<lb/>
　　　　懷盧延讓<hi>時延讓新及第</hi>
　冥搜忍飢凍嗟爾不能休幾歎不得力到頭還白頭姓<lb/>
　名歸紫府妻子在滄洲又是蟬聲也如今何處逰<lb/>
　　　　春晩訪鏡湖方干<lb/>
　幽居湖北濱相訪值殘春路逺諸峰雨時多獨鼈人蒸<lb/>
<pb n="KR4h0140_WYG_834-5b"/>
　花初釀酒漁艇劣容身莫訝頻來此伊余亦隱淪<lb/>
　　　　秋過相思寺<lb/>
　見説相思寺今來似有期瘴鄉終有出天意固難欺晝<lb/>
　雨先花島秋雲挂戍旗故人多在蜀不去更何之<lb/>
　<lb/>
　<lb/>
　<lb/>
御定全唐詩卷八百三十四<lb/>
</p>
<p>
</p>
  </div>
</body>
</text>
</TEI>
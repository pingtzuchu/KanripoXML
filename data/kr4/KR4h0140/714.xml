<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_714-1a"/>
　欽定四庫全書<lb/>
御定全唐詩巻七百十四<lb/>
　　崔道融<lb/>
　　崔道融荆州人以徴辟為永嘉令累官右補闕避地<lb/>
　　入閩申唐詩三巻東浮集九巻今編詩一巻<lb/>
　　　梅花<lb/>
　數蕚初含雪孤標畫本難香中别有韻清極不知寒横<lb/>
　笛和愁聽斜枝倚病看朔風如解意容易莫摧殘<lb/>
<pb n="KR4h0140_WYG_714-1b"/>
　　　銅雀妓二首<lb/>
　嚴妝垂玉筯妙舞對清風無復君王顧春來起漸慵<lb/>
　歌咽新翻曲香銷舊賜衣陵園春<hi>一作風</hi>雨暗不見六龍<lb/>
　歸<lb/>
　　　春閨二首<lb/>
　寒食月明雨落花香滿泥佳人持錦字無雁寄遼西<lb/>
　欲剪宜春字春寒入剪刀遼陽在何處莫望寄征袍<lb/>
　　　訪僧不遇<lb/>
<pb n="KR4h0140_WYG_714-2a"/>
尋僧巳寂莫林下鎻山房松竹雖無語牽衣借晩涼<lb/>
　　田上<lb/>
雨足髙田白披蓑半夜耕人牛力俱盡東方殊未明<lb/>
　　月夕<lb/>
月上随人意人閒月更清朱樓髙百尺不見到天明<lb/>
　　槿花<lb/>
槿花不見夕一日一回新東風吹桃李須到明年春<lb/>
　　西施灘<lb/>
<pb n="KR4h0140_WYG_714-2b"/>
宰嚭亡呉國西施䧟惡名浣紗春水急似有不平聲<lb/>
　　江上逢故人<lb/>
故里琴樽侣相逢近臘梅江村買一醉破淚却成咍<lb/>
　　牧豎<lb/>
牧豎持蓑笠逢人氣傲然臥牛吹短笛耕却傍溪田<lb/>
　　過農家<lb/>
欲羡農家子秋新看刈禾蘇秦無負郭六印又如何<lb/>
　　江夕<lb/>
<pb n="KR4h0140_WYG_714-3a"/>
江心秋月白起柁信潮行蛟龍化為人半夜吹笛聲<lb/>
　　春墅<lb/>
蛙聲近過社農事忽巳忙鄰婦餉田歸不見百花芳<lb/>
　　江村<lb/>
日暮片帆落江村如有情獨對沙上月滿船人睡聲<lb/>
　　擬樂府子夜四時歌四首<lb/>
呉子愛桃李月色不到地明朝欲看花六宫人不睡<lb/>
涼軒待月生暗裏螢飛出低迴不稱意蛙鳴亂清瑟<lb/>
<pb n="KR4h0140_WYG_714-3b"/>
月色明如晝蟲聲入戸多狂夫自不歸滿地無天河<lb/>
銀缸照殘夢零淚霑粉臆洞房猶自寒何况關山北<lb/>
　　寄人二首<lb/>
花上斷續雨江頭來去風相思春欲盡未遣酒尊空<lb/>
澹澹長江水悠悠逺客情落花相與恨到地一無聲<lb/>
　　江鷗<lb/>
白鳥波上棲見人懶飛起為有求魚心不是戀江水<lb/>
　　春晩<lb/>
<pb n="KR4h0140_WYG_714-4a"/>
三月寒食時日色濃於酒落盡牆頭花鶯聲隔原栁<lb/>
　　漢宫詞<lb/>
獨詔胡衣出天花落殿堂他人不敢妬垂淚向君王<lb/>
　　旅行<lb/>
少壯經勤苦衰年始浪遊誰憐不龜手他處却封侯<lb/>
　　班媫妤<lb/>
寵極辭同輦恩深棄後宫自題秋扇後不敢怨春風<lb/>
　　元日有題<lb/>
<pb n="KR4h0140_WYG_714-4b"/>
十載元正酒相歡意轉深自量麋鹿分只合在山林<lb/>
　　古樹<lb/>
古樹春風入陽和力太遲莫言生意盡更引萬年枝<lb/>
　　春題二首<lb/>
青春未得意見花却如讐路逢白靣郎醉插花滿頭<lb/>
滿眼桃李花愁人如不見别有惜花人東風莫吹散<lb/>
　　長安春<lb/>
長安牡丹開繡轂輾晴雷若使花長在人應看不回<lb/>
<pb n="KR4h0140_WYG_714-5a"/>
　　病起二首<lb/>
病起春巳晩曳笻傷緑苔强攀庭樹枝喚作花未開<lb/>
病起遶庭除春泥粘屐齒如從萬里來骨肉滿靣喜<lb/>
　　峽路<lb/>
清猨啼不住白水下來新八月莫為客夜長愁殺人<lb/>
　　長門怨<lb/>
長門春欲盡明月照花枝買得相如賦君恩不可移<lb/>
　　月夕有懐<lb/>
<pb n="KR4h0140_WYG_714-5b"/>
圓光照一海逺客在孤舟相憶無期見中宵獨上樓<lb/>
　　夜泊九江<lb/>
夜泊江門外歡聲月裏<hi>一作下</hi>樓明朝歸去路猶隔洞庭<lb/>
秋<lb/>
　　寒食夜<lb/>
滿地梨花白風吹碎月明大家寒食夜獨貯望鄉情<lb/>
　　歸燕<lb/>
海燕頻來去西人獨滯留天邊又相送腸斷故園秋<lb/>
<pb n="KR4h0140_WYG_714-6a"/>
　　長安春<lb/>
珠箔映髙栁美人紅袖垂忽聞半天語不見上樓時<lb/>
　　鑾駕東回<lb/>
兩川花捧御衣香萬嵗山呼輦路長天子還從馬嵬過<lb/>
别無惆悵似明皇<lb/>
　　釣魚<lb/>
閒釣江魚不釣名瓦甌斟酒暮山青醉頭倒向蘆花裏<lb/>
却笑無端犯客星<lb/>
<pb n="KR4h0140_WYG_714-6b"/>
　　西施<lb/>
苧蘿山下如花女占得姑蘇臺上春一笑不能亡敵國<lb/>
五湖何處有功臣<lb/>
　　馬嵬<lb/>
萬乘淒涼蜀路歸眼前朱翠與心違重華不是風流主<lb/>
湘水猶傳泣二妃<lb/>
　　羯鼔<lb/>
華清宫裏打撩聲供奉絲簧束手聽寂莫鑾輿斜谷裏<lb/>
<pb n="KR4h0140_WYG_714-7a"/>
是誰翻得雨淋鈴<lb/>
　　寄李左司<hi>一本下有五季在臺四字</hi>
柏臺蘭省共清風鳴玉朝聨夜被同肯信人間有兄弟<lb/>
一生長在别離中<lb/>
　　梅<lb/>
溪上寒梅初滿枝夜來霜月透芳菲清光寂莫思無盡<lb/>
應待琴尊與解圍<lb/>
　　天台陳逸人<lb/>
<pb n="KR4h0140_WYG_714-7b"/>
絶粒空山秋復春欲看滄海化成塵近抛三井更深去<lb/>
不怕虎狼唯怕人<lb/>
　　雪竇禪師<lb/>
雪竇峰前一派懸雪竇五月無炎天客塵半日洗欲盡<lb/>
師到白頭林下禪<lb/>
　　溪上遇雨二首<lb/>
回塘雨脚如繰絲野禽不起沈魚飛耕蓑釣笠取未暇<lb/>
秋田有望從淋漓<lb/>
<pb n="KR4h0140_WYG_714-8a"/>
坐看黑雲銜猛雨噴灑前山此獨晴忽驚雲雨在頭上<lb/>
却是山前晚照明<lb/>
　　長門怨<lb/>
長門花泣一枝春爭奈君恩别處新錯把黄金買詞賦<lb/>
相如自是薄情人<lb/>
　　秋夕<lb/>
自憐三十未西遊傍水尋山過却秋一夜雨聲多少事<lb/>
不思量<hi>一作也</hi>盡到心頭<lb/>
<pb n="KR4h0140_WYG_714-8b"/>
　　過隆中<lb/>
𤣥德蒼黄起臥龍鼎分天下一言中可憐蜀國關張後<lb/>
不見商量徐庶功<lb/>
　　關下<lb/>
百二山河壯帝畿關門何事更開遲應從漏却田文後<lb/>
每度聞雞不免疑<lb/>
　　寒食客中有懐<lb/>
江上聞鶯禁火時百花開盡栁依依故園兄弟别來久<lb/>
<pb n="KR4h0140_WYG_714-9a"/>
應到清明猶望歸<lb/>
　　溪夜<lb/>
積雪消來溪水寛滿樓明月碎琅玕漁人抛得釣筒盡<lb/>
却放輕舟下急灘<lb/>
　　山居臥疾廣利大師見訪<lb/>
桐谷孫枝巳上弦野人猶臥白雲邊九天飛錫應相誚<lb/>
三到行朝二十年<lb/>
　　村墅<lb/>
<pb n="KR4h0140_WYG_714-9b"/>
正月二月村墅閒餘糧未乏人心寛南鄰雨中揭屋笑<lb/>
酒熟數家來相看<lb/>
　　悲李拾遺二首<lb/>
故友從來匪石心諫多難得主恩深行朝半夜煙塵起<lb/>
曉殿吁嗟一鏡沈<lb/>
天涯時有北來塵因話它人及故人也是先皇能罪巳<lb/>
殿前頻得觸龍鱗<lb/>
　　題李將軍傳<lb/>
<pb n="KR4h0140_WYG_714-10a"/>
猨臂將軍去似飛彎弓百歩虜無遺漢文自與封侯得<lb/>
何必傷嗟不遇時<lb/>
　　酒醒<lb/>
酒醒撥剔殘灰火多少淒涼在此中爐畔自斟還自醉<lb/>
打窗深夜雪兼風<lb/>
　　郊居友人相訪<lb/>
柴門深掩古城秋背郭縁溪一徑幽不有小園新竹色<lb/>
君來那肯暫淹留<lb/>
<pb n="KR4h0140_WYG_714-10b"/>
　　鏡湖雪霽貽方干<lb/>
天外曉嵐和雪望月中歸棹帶冰行相逢半醉吟詩苦<lb/>
應抵寒猨褭樹聲<lb/>
　　秋霽<lb/>
雨霽長空蕩滌清逺山初出未知名夜來江上如鉤月<lb/>
時有驚魚擲浪聲<lb/>
　　謝朱常侍寄貺蜀茶剡紙二首<lb/>
瑟瑟香塵瑟瑟泉驚風驟雨起爐煙一甌解却山中醉<lb/>
<pb n="KR4h0140_WYG_714-11a"/>
便覺身輕欲上天<lb/>
百幅輕明雪未融薛家凡紙漫深紅不應㸃染閒言語<lb/>
留記將軍葢世功<lb/>
　　讀杜紫㣲集<lb/>
紫㣲才調復知兵長覺風雷筆下生還有枉抛心力處<lb/>
多於五栁賦閒情<lb/>
　　寓題<lb/>
海上乘查便合仙若無仙骨未如船人間亦有支機石<lb/>
<pb n="KR4h0140_WYG_714-11b"/>
虚被聲名到洞天<lb/>
　　寓吟集<lb/>
陶集篇篇皆有酒崔詩句句不無杯醉來巳共身安約<lb/>
譲却詩人作酒魁<lb/>
　　溪居即事<lb/>
籬外誰家不繫船春風吹入釣魚灣小童疑是有村客<lb/>
急向柴門去却關<lb/>
　　雞<lb/>
<pb n="KR4h0140_WYG_714-12a"/>
買得晨雞共雞語常時不用等閒鳴深山月黑風雨夜<lb/>
欲近曉天啼一聲<lb/>
　　獻浙東栁大夫<lb/>
屬城甘雨幾經春聖主全分付越人俗眼不知青瑣貴<lb/>
江頭争看碧油新<lb/>
　　楊栁枝詞<lb/>
霧撚烟搓一索春年年長似染来新應須喚作風流線<lb/>
繋得東西南北人<lb/>
<pb n="KR4h0140_WYG_714-12b"/>
　　楚懐王<lb/>
宫花一朶掌中開緩急翻為敵國媒六里江山天下笑<lb/>
張儀容易去還来<lb/>
　　對早梅寄友人二首<lb/>
憶得前年君寄詩海邊三見早梅詞與君猶是海邊客<lb/>
又見早梅花發時<lb/>
憶得去年有遺恨花前未醉到無花清芳一夜月通白<lb/>
先脫寒衣送酒家<lb/>
<pb n="KR4h0140_WYG_714-13a"/>
　　　句<lb/>
　萬里一㸃白長空鳥不飛<hi>邊庭雪見詩格</hi>　如今却羨相如富<lb/>
　猶有人間四壁居<hi>見楊萬里詩話</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_714-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百十四<lb/>
</p>
<p>
</p>
  </div>
</body>
</text>
</TEI>
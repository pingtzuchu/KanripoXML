<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_346-1a"/>
　欽定四庫全書<lb/>
御定全唐詩巻三百四十六<lb/>
　　王涯<lb/>
　王涯字廣津太原人博學工屬文貞元中擢進士又舉<lb/>
　宏辭調藍田尉以左拾遺為翰林學士進起居舎人憲<lb/>
　宗元和初貶虢州司馬徙袁州刺史以兵部員外郎召<lb/>
　知制誥再為翰林學士累遷工部侍郎涯文有雅思永<lb/>
　貞元和間訓誥温麗多所槀定拜中書侍郎同中書門<lb/>
<pb n="KR4h0140_WYG_346-1b"/>
　下平章事尋罷再遷吏部侍郎穆宗立出為劒南東川<lb/>
　節度使長慶三年入為御史大夫遷户部尚書鹽鐵轉<lb/>
　運使敬宗寳厯時復出領山南西道節度使文宗嗣位<lb/>
　召拜太常卿以吏部尚書總鹽鐵嵗中進尚書右僕射<lb/>
　代郡公久之以本官同中書門下平章事俄檢校司空<lb/>
　兼門下侍郎李訓敗乃及禍集十卷今編詩一卷<lb/>
　　　　享恵昭太子廟樂章<hi>送神</hi>
　威儀畢陳備樂将闋苞茅酒縮膋蕭香徹宫臣展事肅<lb/>
<pb n="KR4h0140_WYG_346-2a"/>
雍在列迎精送徃厥鑒昭晰<lb/>
　　　望禁門松雪<lb/>
宿雲開霽景佳氣此時濃瑞雪凝清禁祥烟羃小松依<lb/>
稀鴛瓦出隠映鳯樓重金闕晴光照瓊枝瑞色封葉鋪<lb/>
全類玊柯偃乍疑龍詎比寒山上風霜老昔容<lb/>
　　　廣宣上人以詩賀放榜和謝<lb/>
延英面奉入春闈亦選功夫亦選竒在冶只求金不耗<lb/>
用心空學秤無私龍門變化人皆望鶯谷飛鳴自有時<lb/>
<pb n="KR4h0140_WYG_346-2b"/>
獨喜至公誰是證彌天上人與新詩<lb/>
　　　九月九日勤政樓下觀百僚獻夀<lb/>
御氣黄花節臨軒紫陌頭早陽生綵仗霽色入仙樓獻<lb/>
夀皆鵷鷺瞻天盡冕旒菊樽過九日鳯歴肇千秋樂奏<lb/>
薫風起盃酣瑞影収年年歌舞度此地慶皇休<lb/>
　　　春遊曲二首<lb/>
萬樹江邊杏新開一夜風滿園深淺色照在緑波中<lb/>
上苑何窮樹花間次第新香車與絲騎風静亦生塵<lb/>
<pb n="KR4h0140_WYG_346-3a"/>
　　　太平詞<lb/>
風俗今和厚君王在穆清行看采華曲盡是泰階平<lb/>
　　　送春詞<lb/>
日日人空老年年春更歸相歡在尊酒不用惜花飛<lb/>
　　　塞上曲二首<lb/>
天驕逺塞行出鞘寳刀鳴定是酬恩日今朝覺命輕<lb/>
塞虜常為敵邊風已報秋平生多志<hi>一作意</hi>氣箭底覓封<lb/>
侯<lb/>
<pb n="KR4h0140_WYG_346-3b"/>
　　　隴上行<lb/>
負羽到邊州鳴笳度隴頭雲黄知塞近草白見邊秋<lb/>
　　　思君恩<lb/>
雞鳴天漢曉鶯語禁林春誰入巫山夢唯應洛水神<lb/>
　　　春閨思<lb/>
雪盡萱抽葉風輕水變苔玉闗音信斷又見發庭梅<lb/>
　　　春江曲<lb/>
揺漾越江春相将采白蘋歸時不覺夜出浦月隨人<lb/>
<pb n="KR4h0140_WYG_346-4a"/>
　　　閨人贈逺五首<lb/>
花眀綺陌春栁拂御溝新為報遼陽客流芳<hi>一作光</hi>不待<lb/>
人<lb/>
逺戍功名薄幽閨年貌傷妝成對春樹不語淚千行<lb/>
形影一朝别煙波千里分君看望君處祇是起行雲<lb/>
啼鶯<hi>一作鶯啼</hi>緑樹深語燕<hi>一作燕語</hi>雕梁晚不省出門行沙場<lb/>
知近逺<lb/>
洞房今夜月如練復如霜為照離人恨亭亭到曉光<lb/>
<pb n="KR4h0140_WYG_346-4b"/>
　　　從軍詞三首<lb/>
戈<hi>一作旍</hi>甲從軍久風雲識陣難今朝拜韓信計日斬成<lb/>
安<lb/>
燕頷多竒相狼頭敢犯邊寄言班定逺正是立功年<lb/>
旄頭夜落㨗書飛来奏金門著賜衣白馬将軍頻破敵<lb/>
黄龍戍卒㡬時歸<lb/>
　　　塞下曲二首<lb/>
辛勤㡬出黄華戍迢逓初隨細栁營塞晚毎愁殘月苦<lb/>
<pb n="KR4h0140_WYG_346-5a"/>
邊愁更逐斷蓬驚<hi>一作聲</hi>
年少辭家從冠軍金妝寳劒去邀勲不知馬骨傷寒水<lb/>
唯見龍城起暮雲<lb/>
　　　平戎辭<lb/>
太白秋髙助發兵長風夜卷虜塵清男兒解却腰間劒<lb/>
喜見從王道化平<lb/>
　　　遊春詞二首<lb/>
曲江緑<hi>一作絲</hi>栁變煙條寒谷氷隨暖氣銷纔見春光生<lb/>
<pb n="KR4h0140_WYG_346-5b"/>
綺陌已聞清樂動雲韶<lb/>
經過栁陌與桃蹊尋逐春光著處迷鳥度時時衝絮起<lb/>
華繁衮衮壓枝低<lb/>
　　　秋思二首<lb/>
網<hi>一作絲</hi>軒凉吹動輕衣夜聼更長玉漏稀月度天河光<lb/>
轉濕鵲驚秋樹葉頻飛<lb/>
宫連太液見滄波暑氣微消秋意多一夜清風蘋末起<lb/>
露珠翻盡滿池荷<lb/>
<pb n="KR4h0140_WYG_346-6a"/>
　　　漢苑行<lb/>
二月春風遍栁條九天仙樂奏雲韶蓬莱殿後<hi>一作後殿</hi>花<lb/>
如錦紫閣階前雪未銷<lb/>
　　　秋夜曲<lb/>
桂魄初生秋露微輕羅已薄未更衣銀筝夜久殷勤弄<lb/>
心怯空房不忍歸<lb/>
　　　獻夀辭<lb/>
宫殿參差列九重祥雲瑞氣捧堦<hi>一作皆</hi>濃微臣欲獻唐<lb/>
<pb n="KR4h0140_WYG_346-6b"/>
堯夀遥指南山對衮龍<lb/>
　　　秋思贈逺二首<lb/>
當年只自守空帷<hi>一作□</hi>夢裏闗山覺别離不見鄉書傳<lb/>
鴈足唯看新月吐蛾眉<lb/>
厭攀楊栁臨清閣閒採芙蕖傍碧潭走馬臺邊人不見<lb/>
拂雲堆畔戰初酣<lb/>
　　　春閨思<hi>一作閨人春思</hi>
愁見遊空百尺<hi>一作丈</hi>絲春風挽<hi>一作/惹</hi>斷更傷離閒<hi>一作桃</hi>
<pb n="KR4h0140_WYG_346-7a"/>
花落盡<hi>一作徧</hi>青<hi>一作蒼</hi>苔地盡日無人誰得知<lb/>
　　　宫詞三十首<hi>存二十七首</hi>
白<hi>一作内</hi>人宜著紫衣裳冠子梳頭雙眼長新睡起来思<lb/>
舊夢見人忘却道□常<lb/>
春来新插翠雲釵尚著雲頭踏殿鞋欲得君王回一顧<lb/>
争扶玉輦下金階<lb/>
五更初起覺風寒香炷燒来夜已殘欲卷珠簾驚雪滿<lb/>
自将紅燭上樓看<lb/>
<pb n="KR4h0140_WYG_346-7b"/>
各将金鎻鎻宫門院院青娥侍<hi>一作待</hi>至尊頭白監門掌<lb/>
来去問頻多是㝡承恩<lb/>
夜久盤中蠟滴稀金刀剪起盡霏霏傳聲總是君王喚<lb/>
紅燭臺前著舞衣<lb/>
筝翻禁曲覺聲難玉柱皆非舊處安記得君王曾道好<lb/>
長因下輦得<hi>一作㝡</hi>先彈<lb/>
一叢髙鬢緑雲光官<hi>一作宫</hi>様輕輕淡淡黄為看九天公<lb/>
<hi>一作宫</hi>主貴外邊争學内家装<lb/>
<pb n="KR4h0140_WYG_346-8a"/>
宜春院裏駐仙輿夜宴笙歌總不如傳索金箋題寵號<lb/>
鐙前御筆與親書<lb/>
永巷重門漸半開宫官著鎻隔門回誰知曾笑他人處<lb/>
今日將身自入来<lb/>
春風簾裏舊青娥無奈新人奪寵何寒食禁花開滿樹<lb/>
玉堂終日閉時多<lb/>
碧繡簷前栁散垂守門宫女欲攀時曾經玉輦從容處<lb/>
不敢臨風折一枝<lb/>
<pb n="KR4h0140_WYG_346-8b"/>
鴉飛深在禁城墻多繞重樓複殿傍時向春簷瓦溝上<lb/>
散開朝<hi>一作䨇</hi>翅占朝光<lb/>
白雪猧兒拂地行慣眠紅毯不曾驚深宫更有何人到<lb/>
只曉金階吠晩螢<lb/>
百尺仙梯倚閣邊内人争下擲金錢風来競看銅烏轉<lb/>
遥指朱干在半天<lb/>
春風擺蕩禁花枝寒食鞦韆滿地時又落深宫石渠裏<lb/>
盡隨流水入龍池<lb/>
<pb n="KR4h0140_WYG_346-9a"/>
墻<hi>一作雕</hi>墻不斷接宫城金榜皆書殿院名萬轉千回相<lb/>
隔處各調絃管對聞聲<lb/>
霏霏春雨九重天漸暖龍池御栁煙玉輦逰時應不避<lb/>
千廊萬屋自相連<lb/>
禁門<hi>一作前</hi>煙起紫沉沉樓閣當中複道深長入暮天凝<lb/>
不散掖庭宫裏動秋砧<lb/>
炎炎夏日滿天時桐葉交加覆玉墀向晚移鐙上銀簟<lb/>
叢叢緑鬢坐彈棋<lb/>
<pb n="KR4h0140_WYG_346-9b"/>
曈曈日出大明宫天樂遥聞在碧空禁樹無風正和暖<lb/>
玉樓金殿曉光中<lb/>
迥出芙蓉閣上頭九天懸處正當秋年年七夕晴光裏<lb/>
宫女穿針盡上樓<lb/>
教来鸚鵡語初成久閉金籠慣認名總向春園看花去<lb/>
獨於深院笑<hi>一作喚</hi>人聲<lb/>
銀瓶瀉水欲朝妝燭熖紅髙粉壁光共怪滿衣珠翠冷<lb/>
黄花瓦上有新霜<lb/>
<pb n="KR4h0140_WYG_346-10a"/>
　迎風殿裏罷雲和起聼新蟬歩淺莎為愛九天和露滴<lb/>
　萬年枝上㝡聲多<lb/>
　御果収時屬内官傍簷低壓玉闌干眀朝摘向金華殿<lb/>
　盡日枝邊次第看<lb/>
　内裏松香滿殿聞四行階下暖氤氲春深欲取黄金粉<lb/>
　繞樹宫娥著絳裙<lb/>
　禁樹傳聲在九霄内中殘火獨遥遥千官待取門猶閉<lb/>
　未到宫前下馬橋<lb/>
<pb n="KR4h0140_WYG_346-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百四十六<lb/>
</p>
<p>
</p>
  </div>
</body>
</text>
</TEI>
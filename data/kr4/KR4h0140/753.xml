<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_753-1a"/>
　欽定四庫全書<lb/>
御定全唐詩巻七百五十三<lb/>
　　徐鉉<lb/>
　　　　贈維揚故人<lb/>
　東京少長認維桑書劒誰教入帝鄉一事無成空放逐<lb/>
　故人相見重凄凉樓臺寂寞官河晩人物稀疎驛路長<lb/>
　莫怪臨風惆悵乆十年春色憶維揚<lb/>
　　　　泰州道中却寄東京故人<lb/>
<pb n="KR4h0140_WYG_753-1b"/>
　風𦂳雨凄凄川廻岸漸低吳州林外近隋苑霧中迷聚<lb/>
　散紛如此悲歡豈易齊料君殘酒醒還聴子規啼<lb/>
　　　　得浙西郝判官書未及報聞燕王移鎮京口因<lb/>
　　　　寄此詩問方判官田書記消息<lb/>
　秋風海上乆離居曾得劉公一紙書淡水心情長若此<lb/>
　銀鈎蹤迹更無如嘗憂座側飛鴞鳥未暇江中覓鯉魚<lb/>
　今日京吳建朱邸問君誰共曳長裾<lb/>
　　　　贈陶使君求梨<lb/>
<pb n="KR4h0140_WYG_753-2a"/>
昨宵宴罷醉如泥惟憶張公大谷梨白玉花繁曾綴處<lb/>
黄金色嫩乍成時冷侵肺腑醒偏早香惹衣襟歇倍遲<lb/>
今旦中山方酒渇唯應此物最相宜<lb/>
　　　陳覺放還至泰州以詩見寄作此答之<lb/>
朱雲曾為漢家憂不怕交親作世仇壯氣未平空咄咄<lb/>
狂言無驗信悠悠今朝我作傷弓鳥却羡君為不繫舟<lb/>
勞寄新詩平宿憾此生心氣貫清秋<lb/>
　　　王三十七自京垂訪作此送之<lb/>
<pb n="KR4h0140_WYG_753-2b"/>
失鄉遷客在天涯門掩苔垣向水斜只就鱗鴻求逺信<lb/>
敢言車馬訪貧家煙生桞岸將垂縷雪壓梅園半是花<lb/>
惆悵明朝尊酒散夢魂相送到京華<lb/>
　　　陶使君挽歌二首<lb/>
太守今何在行春去不歸筵空收管吹郊迥儼驂騑營<lb/>
外星纔落園中露巳稀傷心梁上燕猶觧向人飛<lb/>
始憶花前宴笙歌醉夕陽那堪城外送哀挽逐歸艎鈴<lb/>
閣朝猶閉風亭日巳荒唯餘遷客淚霑灑後池傍<lb/>
<pb n="KR4h0140_WYG_753-3a"/>
　　　雪中作<lb/>
賦分多情客經年去國心疎鐘寒郭晩宻雪水亭深影<lb/>
迥鴻投渚聲愁雀噪林他鄉一尊酒獨坐不成斟<lb/>
　　　賦得風光草際浮<lb/>
宿露依芳草春郊古陌旁風輕不盡偃日早未晞陽耿<lb/>
耿依平逺離離入望長映空無定彩飄逕有餘光颭若<lb/>
荷珠亂紛如爝火颺詩人多感物凝思繞池塘<lb/>
　　　寒食成判官垂訪因贈<lb/>
<pb n="KR4h0140_WYG_753-3b"/>
常年寒食在京華今歲清眀在海涯逺巷蹋歌深夜月<lb/>
隔牆吹管數枝花鴛鸞得路音塵濶鴻雁分飛道里賖<lb/>
不是多情成二十斷無人觧訪貧家<lb/>
　　　送客至城西望圗山因寄浙西府中<lb/>
枚叟鄒生笑語同莫嗟江上聴秋風君看逐客思鄉處<lb/>
猶在圗山更向東<lb/>
　　　送寫真成處士入京<lb/>
傳神蹤迹本來髙澤畔形容媿彩毫京邑功臣多佇望<lb/>
<pb n="KR4h0140_WYG_753-4a"/>
凌煙閣上莫辭勞<lb/>
　　　九日雨中<lb/>
茱萸房重雨霏微去國逢秋此恨稀目極暫登臺上望<lb/>
心遥長向夢中歸荃蘪路逺愁霜早兄弟鄉遥羡鴈飛<lb/>
唯有多情一枝菊滿杯顔色自依依<lb/>
　　　寄外甥苗武仲<lb/>
放逐今來漲海邉親情多在鳳臺前且將聚散為閑事<lb/>
須信華枯是偶然蟬噪疎林村倚郭鳥飛殘照水連天<lb/>
<pb n="KR4h0140_WYG_753-4b"/>
此中唯欠韓康伯共對秋風詠數篇<lb/>
　　　寄從兄憲兼示二弟<lb/>
别路吳將楚離憂弟與兄斷雲驚晩吹秋色滿孤城信<lb/>
逺鴻初下鄉遥月共明一枝棲未穏廻首望三京<lb/>
　　　附書與鍾郎中因寄京妓越賔<lb/>
暮春橋下手封書<hi>暮春海陵橋名</hi>寄向江南問越姑不道諸郎少<lb/>
歡笑經年相别憶儂無<lb/>
　　　代鍾答<lb/>
<pb n="KR4h0140_WYG_753-5a"/>
一幅輕綃寄海濱越姑長感昔時恩欲知别後情多少<lb/>
㸃㸃憑君看淚痕<lb/>
　　　亞元舎人不替深知猥貽佳作三篇清絶不敢<lb/>
　　　輕酬因為長歌聊以為報未竟復得子喬校書<lb/>
　　　示問故兼寄陳君庶資一笑耳<lb/>
海陵城裏春正月海畔朝陽照殘雪城中有客獨登樓<lb/>
遥望天邉白銀闕<hi>天帝以黄金白銀為宫闕</hi>白銀闕下何英英雕鞍繡<lb/>
轂趨承明閶門曉闢旌旗影玉墀風細佩環聲此處追<lb/>
<pb n="KR4h0140_WYG_753-5b"/>
飛皆俊彦當年何事容疵賤懐鈆晝坐紫微宫焚香夜<lb/>
直眀光殿王言簡静官司閒朋好殷勤多徃還新亭風<lb/>
景如東洛邙嶺林泉似北山光隂暗度盃盂裏職業未<lb/>
妨談笑間有時邀賔復攜妓造門不問都非是酣歌呌<lb/>
笑驚四鄰賦筆縱横動千字任他銀箭轉更籌不怕金<lb/>
吾司夜吏可憐諸貴賢且才時情物望兩無猜伊余獨<lb/>
禀狂狷性褊量多言仍薄命吞舟可漏豈無恩負乗自<lb/>
貽非不幸一朝削跡為遷客旦暮青雲千里隔離鴻别<lb/>
<pb n="KR4h0140_WYG_753-6a"/>
雁各分飛折柳攀花兩無色盧龍渡口問迷津𤓰歩山<lb/>
前送暮春<hi>去年三月三十日𤓰歩阻風</hi>白沙江上曾行路青林花落何紛<lb/>
紛漢皇昔幸囘中道<hi>昇元中扈駕東㳺之路</hi>極目牛羊卧芳草舊宅<lb/>
重㳺盡隟荒故人相見多衰老禪智寺山光橋風瑟瑟<lb/>
兮雨蕭蕭行盃巳醒殘夢斷征途未極離魂銷海陵郡<lb/>
中陶太守相逢本是隨行舊乍申拜起已開眉却問辛<lb/>
勤還執手精廬水榭最清幽一稅征車聊駐留閉門思<lb/>
過謝來客知恩省分寛離憂郡齋勝境有後池山亭菌<lb/>
<pb n="KR4h0140_WYG_753-6b"/>
閣互參差有時虚左來相召舉白飛觴任所為多才太<lb/>
守能撾鼔醉送金船間歌舞酒酣耳熱眼生花暫似京<lb/>
華歡㑹處歸來旅館還端居清風朗月夜窓虚駸駸流<lb/>
景歲云暮天涯望斷故人書春來憑檻方歎息仰頭忽<lb/>
見南來翼足繫紅箋墮我前引頸長鳴如有言開緘試<lb/>
讀相思字乃是多情喬亞元短韻三篇皆麗絶小梅寄<lb/>
意情偏切<hi>亞元詩云借問小梅應得信春風新自海邉來此篇尤嘉</hi>金蘭投分一何堅銀鈎<lb/>
置袖終難滅醉後狂言何足竒感君知已不相遺長卿<lb/>
<pb n="KR4h0140_WYG_753-7a"/>
曾作美人賦𤣥成今有責躬詩<hi>鉉去春醉中贈醉妓長歌酷為喬君所賞來篇所引故以謝之</hi>
報章欲託還京信筆拙紙窮情未盡珍重芸香陳子喬<lb/>
亦觧貽書逺相問寧須買藥療覊愁只恨無書消鄙吝<lb/>
<hi>子喬問藥物所要又問置新書故有此句</hi>㳺處當時靡不同歡娛今日兩成空天<lb/>
子尚應憐賈誼時人未要嘲揚雄曲終筆閣緘封巳翩<lb/>
翩驛騎行塵起寄向中朝謝故人為說相思意如此<lb/>
　　　送蒯司錄歸京<hi>亮</hi>
早年聞有蒯先生二十餘年道不行抵掌曾論天下事<lb/>
<pb n="KR4h0140_WYG_753-7b"/>
折腰猶悟俗人情老還上國歡娛少貧聚<hi>一作裏</hi>歸資<hi>一作裝</hi>結<lb/>
束輕遷客臨流倍惆悵冷風黄葉滿山城<lb/>
　　　聞查建州陷賊寄鍾郎中<hi>謨即查從事也</hi>
聞道將軍輕壯圖螺江城下委犀渠旌旗零落沉荒服<lb/>
簪履蕭條返故居皓首應全蘇武節故人誰得李陵書<lb/>
自憐放逐無長策空使盧諶淚滿裾<lb/>
　　　還過東都留守周公筵上贈座客<lb/>
賈生三載在長沙故友相思道路賒已分終年甘寂寞<lb/>
<pb n="KR4h0140_WYG_753-8a"/>
豈知今日返京華麟符上相恩偏厚隋苑留歡日欲斜<lb/>
明旦江頭倍惆悵逺山芳草映殘霞<lb/>
　　　送楊郎中唐員外奉使湖南<lb/>
江邉微雨桞條新握節含香二使臣兩綬對懸雲夢日<lb/>
方舟齊汎洞庭春今朝草木逢新律昨日山川滿戰塵<lb/>
同是多情懐古客不妨為賦弔靈均<lb/>
　　　表弟包潁見寄<hi>此子侍親在饒州累年卧疾</hi>
常思帝里奉交親别後光隂屈指頻蘭佩却歸綸閣下<lb/>
<pb n="KR4h0140_WYG_753-8b"/>
荆枝猶寄楚江濱十程山水勞幽夢滿院煙花醉别人<lb/>
料得此生强健在㑹須重賞昔年春<lb/>
　　　寄蕭給事<hi>蕭江西致仕</hi>
危言危行古時人歸向西山卧白雲買宅尚尋徐處士<lb/>
餐霞終訪許真君容顔别後應如故詩詠年來更不聞<lb/>
今日城中春又至落梅愁緒共紛紛<lb/>
　　　賦石奉送鍾徳林少尹員外<hi>并序</hi>
　　歲辛亥冬十月天子命吾友徳林為東府亞尹大<lb/>
<pb n="KR4h0140_WYG_753-9a"/>
　　　弟諭徳蕭君洎諸客餞于石頭城雲日蒼茫園林<lb/>
　　　揺落尊酒將竭征帆欲飛處者眷眷而不能廻行<lb/>
　　　者遲遲而不忍去煙生景夕風静江平君子曰公<lb/>
　　　足以滅私子當促棹詩所以言志我當分題故以<lb/>
　　　風月松竹山石寄情於贈别云爾<lb/>
　我愛他山石中含絶代珍煙披寒落落沙淺静磷磷翠<lb/>
　色辭文陛清聲出泗濱扁舟載歸去知是汎槎人<lb/>
　<lb/>
<pb n="KR4h0140_WYG_753-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百五十三<lb/>
</p>
<p>
</p>
  </div>
</body>
</text>
</TEI>
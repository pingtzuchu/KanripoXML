<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_667-1a"/>
　欽定四庫全書<lb/>
御定全唐詩巻六百六十七<lb/>
　　鄭損<lb/>
　鄭損僖宗時中書舍人詩六首<lb/>
　　　　星精亭<hi>通江志𤣥妙觀有星精石唐人刻篆甚多損詩尚存時書銜為推官</hi>
　星沈萬古㾗孤絶勢無鄰<hi>一作羣</hi>地窄少留竹空多剰占<lb/>
　雲釣篷和雨看樵斧帶霜聞莫惜尋常到清風不負人<lb/>
　　　　釣閣<lb/>
<pb n="KR4h0140_WYG_667-1b"/>
　小閣惬幽尋周遭萬竹森誰知一沼内亦有五湖心鈎<lb/>
　直魚應笑身閒樂自深晩來春醉熟香餌任浮沈<lb/>
　　　　玉聲亭<lb/>
　世間泉石本無價那更天然落景中漢佩琮琤寒溜雨<lb/>
　秦簫縹緲夜敲風一方清氣羣陰伏半局閒棋萬慮空<lb/>
　借問主人能住久後來好事有誰同<lb/>
　　　　藝堂<lb/>
　堂開凍石千年翠藝講秋膠百歩威揖讓未能忘典禮<lb/>
<pb n="KR4h0140_WYG_667-2a"/>
英雄孰不慣戎衣風波險似金機駭日月忙如雪羽飛<lb/>
莫怪尊前頻浩歎男兒志願與時違<lb/>
　　　星精石<lb/>
突險呀空龍虎蹲由來英氣蓄寒根蒼苔㸃染雲生靨<lb/>
老雨淋漓鐵漬㾗松韻逺趨疑認祖山陰輕覆似憐孫<lb/>
孤巖恰恰容幽搆可愛江南釋子園<lb/>
　　　泛香亭<lb/>
流杯處處稱佳致何似斯亭出自然山溜穿雲來幾里<lb/>
<pb n="KR4h0140_WYG_667-2b"/>
石盤和蘚鑿何年聲交鳴玉歌沈板色幌寒金酒滿船<lb/>
莫怪坐中難得醉醒人心骨有潺湲<lb/>
　張禕<lb/>
張禕字冠章南陽人官中書舍人從僖宗幸蜀終兵部<lb/>
尚書詩二首<lb/>
　　　巴州寒食晩眺<lb/>
東望青天周與秦杏花榆葉故園春野寺一傾寒食酒<lb/>
晩來風景重愁人<lb/>
<pb n="KR4h0140_WYG_667-3a"/>
　　　題擊甌樓<lb/>
駐旌元帥遺風在擊缶髙人逸興酣水轉巴文清溜急<lb/>
山連䝉岫翠光涵<lb/>
　盧攜<lb/>
盧攜字子升范陽人擢進士第由臺省厯户部侍郎翰<lb/>
林學士乾符中拜門下侍郎同平章事黃巢入關仰藥<lb/>
死詩一首<lb/>
　　　題司空圖壁<lb/>
<pb n="KR4h0140_WYG_667-3b"/>
姓氏司空貴官班御史卑老夫如且在不用歎屯竒<lb/>
　李廷璧<lb/>
李廷璧僖宗朝登進士第詩一首<lb/>
　　　愁詩<lb/>
到來難遣去難留著骨黏心萬事休潘岳愁絲生鬢裏<lb/>
媫妤悲色上睂頭長途詩盡空騎馬逺雁聲初獨倚樓<lb/>
更有相思不相見酒醒燈背月如鉤<lb/>
　許三畏<lb/>
<pb n="KR4h0140_WYG_667-4a"/>
許三畏僖宗時進士詩一首<lb/>
　　　題菖蒲廢觀<lb/>
本是安期燒藥處今來改作坐禪宫數僧梵響滿樓月<lb/>
深谷猨聲半夜風金簡事移松閣逈綵雲影散閬山空<lb/>
我來不見修真客却得眞如問逺公<lb/>
　盧嗣業<lb/>
盧嗣業范陽人綸之孫也乾符五年登進士第廣明初<lb/>
以長安尉直昭文館累遷右補闕後辟都統判官檢校<lb/>
<pb n="KR4h0140_WYG_667-4b"/>
禮部郎中詩一首<lb/>
　　　致孫狀元訴醵罸錢<hi>北里志云曲内妓之頭角者為都知分管諸妓俾追</hi>
　　　<hi>召勻曲中常價一席四鐶見燭即倍新郎君更倍其數云復分錢鄭舉舉者善令章與絳眞互</hi>
　　　<hi>為席紏皆都知也是年孫偓為狀元頗惑舉舉與同年侯濳杜彦殊崔昭愿趙光逄盧擇李荗</hi>
　　　<hi>勲數人多在其舍他人不得預嗣業與同年非舊知聞多稱力窮不遵醵罸故有此篇</hi>
未識都知面頻輸復分錢苦心事筆硯得志助花鈿徒<lb/>
歩求秋賦持杯給暮饘力㣲多謝病非不奉同年<lb/>
　牛嶠<lb/>
<pb n="KR4h0140_WYG_667-5a"/>
牛嶠字松卿一字延峰隴西人自云僧孺之孫乾符五<lb/>
年登進士第厯官尚書郎王建鎮蜀辟判官及僣位為<lb/>
給事中歌詩三巻今存六首<lb/>
　　　紅薔薇<lb/>
曉啼珠露渾無力繡簇羅襦不著行若綴夀陽公主額<lb/>
六宫爭肯學梅妝<lb/>
　　　楊柳枝五首<lb/>
觧凍風來末上青觧垂羅袖拜卿卿無端褭娜臨官路<lb/>
<pb n="KR4h0140_WYG_667-5b"/>
舞送行人過一生<lb/>
吳王宫裏色偏深一簇纎條萬縷金不憤錢塘蘇小小<lb/>
引郎松<hi>一作枝</hi>下結同心<lb/>
橋北橋南千萬條恨伊張緒不相饒金覊白馬臨風望<lb/>
認得羊家静婉腰<lb/>
狂雪隨風撲馬飛惹煙無力被春欺莫交移入靈和殿<lb/>
宫女三千又妬伊<lb/>
褭翠籠煙拂暖波舞裙新染麴塵羅章華臺畔隋堤上<lb/>
<pb n="KR4h0140_WYG_667-6a"/>
傍得春風爾許多<lb/>
　鄭合<hi>一作鄭合敬</hi>
鄭合乾符三年登第終諌議大夫詩一首<lb/>
　　　及第後宿平康里詩<lb/>
春來無處不閒行楚潤相看别有情好是五更殘酒醒<lb/>
時時聞喚狀頭聲<lb/>
　李搏<lb/>
李搏登乾符進士第詩二首<lb/>
<pb n="KR4h0140_WYG_667-6b"/>
　　　賀裵廷裕蜀中登第詩<lb/>
銅梁千里曙雲開仙籙新從紫府來天上已張新羽翼<lb/>
世間無復舊塵埃嘉禎果中君平卜賀喜須斟卓氏杯<lb/>
應笑戎籓刀筆吏至今泥滓曝魚鰓<lb/>
　　　復謔廷裕<lb/>
曽随風水化凡鱗安上門前一字新聞道蜀江風景好<lb/>
不知何似杏園春<lb/>
　李克<hi>一作允</hi>恭<lb/>
<pb n="KR4h0140_WYG_667-7a"/>
李克恭乾符中舉子詩一首<lb/>
　　　弔賈島<lb/>
一一𤣥㣲縹緲成盡吟方便爽神情宣宗謫去為閒事<lb/>
韓愈知來巳振名海底也應搜得淨月輪常被翫敎傾<lb/>
如何未隔四十載不遇論量向此生<lb/>
　程賀<lb/>
程賀中和二年登進士第詩一首<lb/>
　　　君山<lb/>
<pb n="KR4h0140_WYG_667-7b"/>
曾游方外見麻姑說道君山此本無云是崑崙山頂石<lb/>
海風吹落洞庭湖<lb/>
　盧尚卿<lb/>
盧尚卿中和二年登第詩一首<lb/>
　　　東歸詩<lb/>
九重丹詔下塵埃深鎖文闈罷選才桂樹放敎遮月長<lb/>
杏園終待隔年開自從玉帳論兵後不許金門諌獵來<lb/>
今日㶚陵橋上過路人應笑臘前迴<lb/>
<pb n="KR4h0140_WYG_667-8a"/>
　顧在鎔<lb/>
顧在鎔蘇州人光啓二年進士第詩三首<lb/>
　　　題玉芝雙奉院<lb/>
入門如洞府花木與時稀夜坐山當户秋吟葉滿衣犬<lb/>
隨童子出鳥避俗人飛至藥應將熟年年火氣㣲<lb/>
　　　宿麻平驛<lb/>
及到怡情處暫忘登陟勞青山看不厭明月坐來髙犬<lb/>
為孤村吠猨因冷木號㣲吟還獨酌多興憶同袍<lb/>
<pb n="KR4h0140_WYG_667-8b"/>
　　　題光福上方塔<lb/>
蒼島孤生白浪中倚天髙塔勢翻空煙凝逺岫列寒翠<lb/>
霜染疎林墮碎紅汀沼或栖彭澤雁樓臺深貯洞庭風<lb/>
六時金磬落何處偏傍蘆葦驚釣翁<lb/>
　翁洮<lb/>
翁洮字子平睦州人光啓三年進士第官主客員外郎<lb/>
歸隠青山徴召不起詩十三首<lb/>
　　　枯木詩辭召命作<lb/>
<pb n="KR4h0140_WYG_667-9a"/>
枯木傍溪崖由來歲月賖有根盤水石無葉接煙霞二<lb/>
月苔為色三冬雪作花不因星使至誰識是靈槎<lb/>
　　　贈進士王雄<lb/>
河清海晏少波濤幾載垂鈎不得鰲空向人間修諌草<lb/>
又來江上詠離騷笳吹古堞邊聲逺嶽倚晴空楚色髙<lb/>
何事明廷有徐庻總教三徑卧蓬蒿<lb/>
　　　漁者<lb/>
一葉飄然任浪吹雨蓑煙笠肯忘機只貪濁水張羅衆<lb/>
<pb n="KR4h0140_WYG_667-9b"/>
却笑清流把釣稀葦岸夜依明月宿柴門晴櫂白雲歸<lb/>
到頭得䘮終須達誰道漁樵有是非<lb/>
　　　上子男壽昌宰<lb/>
陶公為政卓潘齊入縣看花柳滿堤百里江山聊展驥<lb/>
九皐雲月怪驅雞髙樓野色迎襟袖比屋歌聲逺鼔鼙<lb/>
只恐攀轅留不住明時霄漢有丹梯<lb/>
　　　贈方干先生<lb/>
由來箕踞任天眞别有詩名出世塵不愛春宫分桂樹<lb/>
<pb n="KR4h0140_WYG_667-10a"/>
欲教天子枉蒲輪城頭鼙鼓三聲曉島外湖山一簇春<lb/>
獨向若耶溪上住誰知不是釣鰲人<lb/>
　　　贈進士李徳新接海棠梨<lb/>
蜀人猶說種難成何事江東見接生席上若㣲桃李伴<lb/>
花中堪作牡丹兄髙軒日午爭濃豔小徑風移旋落英<lb/>
一種呈妍今得地劒峯梨嶺謾縱横<lb/>
　　　春日題航頭橋<lb/>
故園橋上絶埃塵此日凭欄興自新雲影晩將仙掌曙<lb/>
<pb n="KR4h0140_WYG_667-10b"/>
水光迷得武陵春薜蘿煙裏髙低路楊柳風前去住人<lb/>
莫怪馬卿題姓字終朝雲雨化龍津<lb/>
　　　和方干題李頻庄<lb/>
髙情度日非無事自是髙情不覺喧海氣暗蒸蓮葉沼<lb/>
山光晴逗葦花村吟時勝槩題詩板靜處繁華付酒尊<lb/>
閒伴白雲收桂子每尋流水斸桐孫猶憑律呂傳心曲<lb/>
豈慮星霜到鬢根多少清風歸此地十年虛打五侯門<lb/>
　　　葦藂<lb/>
<pb n="KR4h0140_WYG_667-11a"/>
得地自成藂那因種植功有花皆吐雪無韻不含風倒<lb/>
影翹沙鳥幽根立水蟲蕭蕭寒雨夜江漢思無窮<lb/>
　　　春<lb/>
漠漠煙花處處通游人南北思無窮林間鳥奏笙簧月<lb/>
野外花含錦繡風鸑抱雲霞朝鳳闕魚翻波浪化龍宫<lb/>
此時誰羡神仙客車馬悠揚九陌中<lb/>
　　　夏<lb/>
觸目皆因長飬功浮生何處問窮通柳長北闕絲千縷<lb/>
<pb n="KR4h0140_WYG_667-11b"/>
雲簇南山火萬籠大野煙塵飄赫日髙樓簾幙逗薫風<lb/>
身心已在喧闐處惟羡滄浪把釣翁<lb/>
　　　秋<hi>第七句缺一字</hi>
宋玉髙吟思萬重澄澄寰宇振金風雲閒日月浮虚白<lb/>
木落山川疊碎紅寥泬雁多宫漏永河渠煙歛塞天空<lb/>
侯門處處槐花　獻賦何時遇至公<lb/>
　　　冬<lb/>
寂寂棲心向杳㝠苦吟寒律句偏清雲凝止水魚龍蟄<lb/>
<pb n="KR4h0140_WYG_667-12a"/>
雪㸃遥峰草木榮迥夜爐飜埃燼色天河冰輾轆轤聲<lb/>
歸飛未得東風力魂斷三山九萬程<lb/>
　李嶼<lb/>
李嶼光啟三年進士第詩一首<lb/>
　　　過洞庭<lb/>
浩渺注横流千潭合萬湫半洪侵楚翼一汊屬吳頭動<lb/>
軸當新霽漫空正仲秋勢翻荆口迮聲擁岳陽浮逺脈<lb/>
滋衡岳㣲凉散橘洲星辰連影動嵐翠逐隅收漸落分<lb/>
<pb n="KR4h0140_WYG_667-12b"/>
行雁旋添趁伴舟星騰人莫測安穩路何憂氣與塵中<lb/>
别言堪象外搜此身如麤了來把一竿休<lb/>
　鄭啟<lb/>
鄭啟宜春人谷之兄也詩三首<lb/>
　　　嚴塘經亂書事<lb/>
塵生宫闕霧濛濛萬騎龍飛幸蜀中在野傅巖君不夢<lb/>
乗軒衛懿鶴何功雖知四海同盟乆未合中原武備空<lb/>
星落夜原妖氣滿漢家麟閣待英雄<lb/>
<pb n="KR4h0140_WYG_667-13a"/>
梁園皓色月如珪清景傷時一慘悽未見山前歸牧馬<lb/>
猶聞江上帶征鞞鯤為魚隊潛鱗困鶴處雞羣病翅低<lb/>
正是四郊多壘日波濤早晩静鯨鯢<lb/>
　　　鄧表山<lb/>
白日三清此上時觀開山下彩雲飛仙壇丹竈靈猶在<lb/>
鶴駕清朝去不歸晉末幾遷陵谷改塵中空換子孫非<lb/>
松花落盡無消息半夜疎鐘徹翠微<lb/>
　韓儀<lb/>
<pb n="KR4h0140_WYG_667-13b"/>
韓儀字羽光京兆萬年人偓之兄也以翰林學士為御<lb/>
史中丞朱全忠貶為棣州司馬詩一首<lb/>
　　　記知聞近過關試<lb/>
短行軸了付三銓休把新銜惱必先今日便稱前進士<lb/>
好留春色與明年<lb/>
　温憲<lb/>
温憲庭筠之子登進士第光啓中為山南從事詩四首<lb/>
　　　郊居<lb/>
<pb n="KR4h0140_WYG_667-14a"/>
村前村後樹寓賞有餘情青麥路初斷紫花田未耕雉<lb/>
聲聞不到山勢望猶横寂寞春風裏吟酣信馬行<lb/>
　　　杏花<lb/>
團雪上晴梢紅明映碧寥店香風起夜村白雨休朝靜<lb/>
落猶和<hi>一作頻霑</hi>蒂繁開正蔽條澹然閑賞久無以破妖嬈<lb/>
　　　春鳩<lb/>
村南㣲雨新平緑淨無塵散睡桑條暖閑鳴屋脊春逺<lb/>
聞和曉夢相應在諸鄰行樂花時節追飛見亦頻<lb/>
<pb n="KR4h0140_WYG_667-14b"/>
　　　題崇塵寺壁<lb/>
十口溝隍待一身半年千里絶音塵鬢毛如雪心如死<lb/>
猶作長安下第人<lb/>
　姚巖傑<lb/>
姚巖傑梁公崇裔孫以詩酒放遊江左象溪子二十巻<lb/>
今存詩一首<lb/>
　　　報顔標<lb/>
為報顔公識我麽我心唯只與天和眼前俗物關情少<lb/>
<pb n="KR4h0140_WYG_667-15a"/>
　醉後青山入意多田子莫嫌彈鋏恨寗生休唱飯牛歌<lb/>
　聖朝若為蒼生計也合公車到薜蘿<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_667-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百六十七<lb/>
</p>
<p>
</p>
  </div>
</body>
</text>
</TEI>
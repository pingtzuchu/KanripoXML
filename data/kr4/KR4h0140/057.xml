<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_057-1a"/>
　欽定四庫全書<lb/>
御定全唐詩巻五十七<lb/>
　　李嶠<lb/>
　李嶠字巨山趙州贊皇人兒時夢人遺雙筆由是有文<lb/>
　辭弱冠擢進士第始調安定尉舉制策甲科武后時官<lb/>
　鳳閣舍人每有大手筆皆特命嶠為之累遷鸞臺侍郎<lb/>
　知政事封趙國公景龍中以特進守兵部尚書同中書<lb/>
　門下三品睿宗立出刺懐州明皇貶為滁州别駕改廬<lb/>
<pb n="KR4h0140_WYG_057-1b"/>
　州嶠富於才思初與王楊接踵中與崔蘇齊名晩諸人<lb/>
　没獨為文章宿老一時學者取法焉集五十巻今編詩<lb/>
　五巻<lb/>
　　　　奉敎追赴九成宫途中口號<lb/>
　委質承仙翰祗命遄遥䇿事偶從梁遊人非背淮客長<lb/>
　驅歴川阜迥眺窮原澤鬱鬱桑柘繁油油禾黍積雨餘<lb/>
　林氣静日下山光夕未攀叢桂巖猶倦飄蓬陌行當奉<lb/>
　麾蓋慰此勞行役<lb/>
<pb n="KR4h0140_WYG_057-2a"/>
　　　秋山望月酬李騎曹<lb/>
愁客坐山隈懐抱自悠哉况復髙秋夕明月正裵囘亭<lb/>
亭出迥岫皎皎映層臺色帶銀河滿光含玉露開淡雲<lb/>
籠影度虚暈抱輪囘谷䆳凉陰静山空夜響哀寒催數<lb/>
鴈過風送一螢來獨軫離居恨遥想故人杯<lb/>
　　　和同府李祭酒休沐田居<lb/>
列位簮纓序隐居林野躅徇物爽全直棲真昧均俗若<lb/>
人兼吏隐率性夷榮辱地藉朱邸基家在青山足暫弭<lb/>
<pb n="KR4h0140_WYG_057-2b"/>
西園蓋言事東皐粟築室俯澗濵開扉面巖曲庭幽引<lb/>
夕霧簷迥通晨旭迎秋谷黍黄含露園葵緑勝情狎蘭<lb/>
杜雅韻鏘金玉伊我懐丘園願心從所欲<lb/>
　　　扈從還洛呈侍從羣官<lb/>
四海帝王家兩都周<hi>一作姬</hi>漢室觀風昔來幸御氣今旋<lb/>
蹕雷奮六合開天行萬乗出𤣥㝠奉時駕白拒參戎律<lb/>
後隊咽笳簫前驅嚴䍐罼輝光射東井禁令横西秩帳<lb/>
殿别陽秋旌門臨甲乙將交洛城雨稍逺長安日邙鞏<lb/>
<pb n="KR4h0140_WYG_057-3a"/>
雲外來咸秦霧中失孟冬霜霰下是月農功畢天道向<lb/>
歸餘皇情美陰隲行存名嶽禮逓問髙年疾祝鳥既開<lb/>
羅調人更張瑟登原采謳誦俯谷求才術邑罕懸磬貧<lb/>
山無挂瓢逸施<hi>一作垂</hi>恩浹寰宇展義該文質徳澤盛軒<lb/>
遊哀矜深禹恤申歌地廬駭獻夀衢尊溢瑞色抱氤氲<lb/>
寒光變蕭飋宗枝旦奭輔侍從王劉匹竝輯蛟龍書同<lb/>
簪鳳皇筆陶甄荷吹萬頌歎歸明一歡與道路長顧隨<lb/>
談笑宻叨承廊廟選<hi>一作舉</hi>謬齒蘷龍弼喜構大厦成慙<lb/>
<pb n="KR4h0140_WYG_057-3b"/>
非棟隆吉<lb/>
　　　奉使築朔方六州城率爾而作<lb/>
奉詔受邊服總徒築朔方驅彼犬羊族正此戎夏疆子<lb/>
來多恱豫王事寧怠遑三旬無愆期百雉鬱相望雄視<lb/>
沙漠垂有截北海陽二庭已頓顙五嶺盡來王驅車登<lb/>
崇墉顧眄凌大荒千里何蕭條草木自悲凉憑軾訊古<lb/>
今慨焉感興亡漢障縁河逺秦城入海長顧無廟堂䇿<lb/>
貽此中夏殃道隐前業衰運開今化昌制為百王式舉<lb/>
<pb n="KR4h0140_WYG_057-4a"/>
合千載防馬牛被路隅鋒鏑銷戰塲豈不懐賢勞所圖<lb/>
在永康王事何為者稱代陳頌章<lb/>
　　　早發苦竹舘<lb/>
合沓巖嶂深朦朧煙霧曉荒阡下樵客野猿驚山鳥開<lb/>
門聽潺湲入徑尋窈窕棲鼯抱寒木流螢飛暗篠早霞<lb/>
稍霏霏殘月猶皎皎行看逺星稀漸覺遊氛少我行撫<lb/>
軺傳兼得傍林沼貪玩水石竒不知川路渺徒憐<hi>一作慚</hi>
野心曠詎惻浮年小方解寵辱情永託累塵表<lb/>
<pb n="KR4h0140_WYG_057-4b"/>
　　　安輯嶺表事平罷歸<lb/>
雲端想京縣帝鄉如可見天涯望越臺海路幾悠哉六<lb/>
月飛鵬去三年瑞雉來境遥銅柱出山險石門開自我<lb/>
違瀍洛瞻途屢揮霍朝朝寒露多夜夜征衣薄白簡承<lb/>
朝憲朱方撫夷落既𢎞天覆廣且諭皇恩博皇恩溢外<lb/>
區憬俗詠來蘇聲朔臣天子壇塲拜老夫絳宫韜將略<lb/>
黄石寢兵符返斾收龍虎空營集烏烏日落澄氛靄憑<lb/>
髙視襟帶東甌抗於越南斗臨吳㑹春色遶邊陲飛花<lb/>
<pb n="KR4h0140_WYG_057-5a"/>
出荒外卉服紛如積長川思遊客風生丹桂晚雲起蒼<lb/>
梧夕去舳艤清江歸軒趨紫陌衣裳㑹百蠻琛賮委重<lb/>
闗不學金刀使空持寶劒還<lb/>
　　　鷓鴣<hi>一作韋應物詩</hi>
可憐鷓鴣飛飛向樹南枝南枝日照煖北枝霜露滋露<lb/>
滋不堪棲使我長夜啼願逢雲中鶴銜我向寥廓願作<lb/>
城上烏一年生九雛何不舊巢住枝弱不得去何意道<lb/>
苦辛客子常畏人<lb/>
<pb n="KR4h0140_WYG_057-5b"/>
　　　清明日龍門遊泛<lb/>
晴曉國門通都門藹將發紛紛洛陽道南望伊川闕衍<lb/>
漾乗和風清明送芬月林窺二山動水見千龕越羅袂<lb/>
罥楊絲香橈犯苔髮羣心行樂未唯恐流芳歇<lb/>
　　　雲<lb/>
大梁白雲起氛氲殊未歇錦文觸石來蓋影凌天發煙<lb/>
煴萬年樹掩映三秋月㑹入大風歌從龍赴圓<hi>一作員</hi>闕<lb/>
　　　擬古東飛伯勞西飛燕<hi>一本題作東飛伯勞歌</hi>
<pb n="KR4h0140_WYG_057-6a"/>
傳書青鳥迎簫鳳巫嶺荆臺數通夢誰家窈窕住園樓<lb/>
五馬千金照陌頭羅裙<hi>一作裾</hi>玉珮當軒出㸃翠施紅競<lb/>
春日佳人二八盛舞歌羞將百萬呈雙蛾庭前芳樹朝<lb/>
夕改空駐妍<hi>一作年</hi>華欲誰待<lb/>
　　　寶劒篇<lb/>
吴山開越溪涸三金合冶成寶鍔淬緑水鑒紅雲五采<lb/>
熖起光氛氲背上銘為萬年字胸前㸃作七星文龜甲<lb/>
參差白虹<hi>一作虵</hi>色轆轤宛轉黄金飾駭<hi>一作文</hi>犀中斷寧<lb/>
<pb n="KR4h0140_WYG_057-6b"/>
方利駿馬羣騑<hi>一作驅</hi>未擬直風霜凛凛匣上清精氣遥<lb/>
遥斗間明避災朝穿晉帝屋逃亂夜入楚王城一朝運<lb/>
偶逢大仙虎吼龍鳴騰上天東皇提昇紫微座西皇<hi>一作</hi>
<hi>王</hi>佩下赤城田承平久息干戈事僥倖得充文武備除<lb/>
災辟患宜君王益夀延齡後天地<lb/>
　　　汾陰行<lb/>
君不見昔日西京全盛時汾陰后土親祭祠齋宫宿寢<lb/>
設儲供撞鐘鳴鼓樹羽旂漢家五葉<hi>一作四世</hi>才且雄賓延<lb/>
<pb n="KR4h0140_WYG_057-7a"/>
　萬靈朝九戎栢梁賦詩髙宴罷詔書法駕幸河東河東<lb/>
　太守親掃除奉迎至尊導鑾輿五營夾道列容衞三河<lb/>
　縱觀空里閭囘旌駐蹕降靈場焚香奠醑邀百祥金鼎<lb/>
　發色正焜煌靈祗煒燁攄景光埋玉陳牲禮神畢舉麾<lb/>
　上馬乗輿出彼汾之曲嘉可遊木蘭為楫桂為舟櫂歌<lb/>
　微吟綵鷁浮簫鼔哀鳴白雲秋歡娱宴洽賜羣后家家<lb/>
　復除户牛酒聲明動天樂無有千秋萬歳南山夀自從<lb/>
　天子向秦闗玉輦金車不復還珠簾羽扇<hi>一作帳一作蓋</hi>長寂<lb/>
<pb n="KR4h0140_WYG_057-7b"/>
　寞鼎湖龍髯安可<hi>一作何處</hi>攀千齡人事一朝空四海為家<lb/>
　此路窮豪雄意氣今何在壇場宫館<hi>一作觀</hi>盡蒿蓬路逢<lb/>
　故<hi>一作古</hi>老長歎息世事囘環<hi>一作還</hi>不可測昔時青樓對<lb/>
　歌舞今日黄埃聚荆棘山川滿目淚沾衣富貴榮華能<lb/>
　幾時不見秪<hi>一作即</hi>今汾水上唯有年年秋鴈飛<hi>明皇傳信記云</hi>
　<hi>上將幸蜀登花蕚樓使樓前善水調者登而歌至山川滿目云云上顧侍者曰誰為此曰宰相李嶠詞也因凄</hi>
　<hi>然涕下遽起曰嶠真才子也不待曲終而去</hi>
御定全唐詩巻五十七<lb/>
</p>
<p>
</p>
  </div>
</body>
</text>
</TEI>
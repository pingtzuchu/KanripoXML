<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_033-1a"/>
　欽定四庫全書<lb/>
御定全唐詩巻三十三<lb/>
　　子志寧<lb/>
　于志寧字仲謐髙陵人隋末有名髙祖入關禮遇之為<lb/>
　太宗天䇿府従事中郎侍従征伐兼文學館學士太宗<lb/>
　宴貴臣内殿志寧以非三品不至上怪之特令預宴即<lb/>
　加散騎常侍為太子詹事數有規諌髙宗朝拜尚書左<lb/>
　僕射兼太子少師集四十巻今存詩一首<lb/>
<pb n="KR4h0140_WYG_033-1b"/>
　　　　冬日宴羣公於宅各賦一字得杯<lb/>
　陋巷朱軒擁衡門緹騎来俱裁七歩詠同傾三雅杯色<lb/>
　動迎春柳花發犯寒梅賔筵未半<hi>一作半未</hi>醉驪歌不用催<lb/>
　　令狐德棻<lb/>
　令狐德棻宜州華原人博渉文史早知名髙祖入關引<lb/>
　直記室轉起居舎人遷祕書丞與侍中陳叔達等奉詔<lb/>
　撰藝文類聚奏請修歴代史書德棻修周史仍總知類<lb/>
　㑹梁陳齊隋諸史貞觀中累官禮部侍郎國子祭酒兼<lb/>
<pb n="KR4h0140_WYG_033-2a"/>
崇賢館學士國家凡有修撰無不參預集三十卷今存<lb/>
詩一首<lb/>
　　　冬日宴于庻子宅各賦一字得趣<lb/>
髙門聊命賞羣英於此遇放曠山水情留連文酒趣夕<lb/>
烟起林蘭霜枝殞庭樹落景雖已傾歸軒幸能駐<lb/>
　封行髙<lb/>
封行髙觀州蓨人倫之兄子以文學知名貞觀中官至<lb/>
禮部郎中詩一首<lb/>
<pb n="KR4h0140_WYG_033-2b"/>
　　　冬日宴于庶子宅各賦一字得色<lb/>
夫若敬愛重歡言情不極雅引發清音麗藻窮雕飾水<lb/>
結曲池冰日暖平亭色引滿既杯傾終之以弁側<lb/>
　杜正倫<lb/>
杜正倫相州洹水人隋世重舉秀才天下不十人而正<lb/>
倫與弟正𤣥正藏俱擢第一門三秀才為當時稱美太<lb/>
宗召直秦府文學館貞觀元年以魏徵薦擢兵部員外<lb/>
郎累遷中書侍郎兼太子左庶子参典機宻顯慶中拜<lb/>
<pb n="KR4h0140_WYG_033-3a"/>
中書令貶横州刺史集十卷今存詩二首<lb/>
　　　冬日宴于庶子宅各賦一字得節<lb/>
李門余妄進徐榻君恒設清論暢𤣥言雅琴飛白雪寒<lb/>
雲曖落景朔風凄暮節方欣投轄情且駐當歸别<lb/>
　　　𤣥武門侍宴<hi>一作侍宴北門</hi>
大君端扆暇睿賞狎林泉開軒臨禁籞藉野列芳筵參<lb/>
差歌管颺容裔羽旗懸玉池流若醴雲閣聚非烟湛露<lb/>
晞堯日薰風入舜弦大德侔𤣥造微物荷陶甄謬陪瑶<lb/>
<pb n="KR4h0140_WYG_033-3b"/>
水宴仍厠栢梁篇闞名徒上月鄒辯詎談天既喜光華<lb/>
旦還傷遲暮年猶冀升中日簪裾奉肅然<lb/>
　岑文本<lb/>
岑文本字景仁鄧州人沉敏有姿儀博綜經史美談論<lb/>
善屬文貞觀初除祕書郎上籍田三元二頌辭甚工擢<lb/>
中書舎人所草詔誥或緐凑即命書僮六七人隨口並<lb/>
寫須㬰悉成時中書侍郎顔師古以譴罷太宗曰朕自<lb/>
舉一人乃以授文本先與令狐德棻撰周史史論多出<lb/>
<pb n="KR4h0140_WYG_033-4a"/>
文本及史成封江陵縣子後拜中書令集六十巻今存<lb/>
詩四巻<lb/>
　　　奉和正<hi>一作元</hi>日臨朝<lb/>
時雍表昌運日正叶靈符德兼三代禮功包四海圖踰<lb/>
沙紛在列執玉儼相趨清蹕喧輦道張樂駭天衢拂蜺<lb/>
九旗暎儀鳯八音殊佳氣浮仙掌熏風繞帝梧天文光<lb/>
七政皇恩被九區方陪瘞玉禮珥筆岱山隅<lb/>
　　　奉述飛白書勢<lb/>
<pb n="KR4h0140_WYG_033-4b"/>
六文開玉篆八體曜銀書飛毫列錦繡拂素起龍魚鳯<lb/>
舉崩雲絶鸞驚遊霧踈别有臨池草恩霑垂露餘<lb/>
　　　冬日宴于庶子宅各賦一字得平<lb/>
金蘭篤惠好尊酒暢生平既欣投轄賞暫緩望鄉情愛<lb/>
景含霜晦落照带風輕於兹歡宴洽寵辱詎相驚<lb/>
　　　安德山池宴集<hi>楊師道封安徳公</hi>
甲第多清賞芳辰命羽卮書帷通竹徑琴臺枕槿籬池<lb/>
疑夜壑徙山似鬱洲移雕楹網蘿薜激瀨合塤箎鳥戲<lb/>
<pb n="KR4h0140_WYG_033-5a"/>
翻新葉魚躍動清漪自得淹留趣<hi>一作起</hi>寧勞攀桂枝<lb/>
　劉洎<lb/>
劉洎字思道荆州江陵人初授都督府長史貞觀中拜<lb/>
給事中轉治書侍御史性疎峻敢言累官散騎常侍太<lb/>
宗嘗宴羣臣賜飛白字或乗酒爭取於帝手洎登御座<lb/>
引手得之帝笑曰昔聞媫妤辭輦今見常侍登牀後遷<lb/>
侍中被譛賜死集十巻今存詩一首<lb/>
　　　安德山池宴集<lb/>
<pb n="KR4h0140_WYG_033-5b"/>
平陽擅歌舞金谷盛招攜何如兼徃烈㑹賞叶幽栖已<lb/>
均朝野致還欣物我齊春晚花方落蘭深徑漸迷蒲新<lb/>
節尚短荷小盖猶低無勞拂長袖直待夜烏啼<lb/>
　褚遂良<lb/>
褚遂良字登善亮之子博涉文史尤工𨽻書貞觀中起<lb/>
居郎召令侍書遷諌議大夫累官黄門侍郎參綜朝政<lb/>
諌奏多所採納晋中書令永徽初出為同州刺史徵拜<lb/>
吏部尚書進尚書右僕射以諌立武昭儀貶卒集二十<lb/>
<pb n="KR4h0140_WYG_033-6a"/>
巻今存詩一首<lb/>
　　　安德山池宴集<lb/>
伏櫪丹霞外遮園煥景舒行雲泛層阜蔽月下清渠亭<lb/>
中奏趙瑟席上舞燕裾花落春鶯晚風光夏葉初良朋<lb/>
比蘭蕙雕藻邁瓊琚獨有狂歌客来承歡宴餘<lb/>
　楊續<lb/>
楊續師道之兄有辭學貞觀中為鄆州刺史詩一首<lb/>
　　　安德山池宴集<lb/>
<pb n="KR4h0140_WYG_033-6b"/>
狹斜通鳯闕上路抵青樓簪紱啓賓館軒蓋臨御溝西<lb/>
城多妙舞主第出名謳列峰疑宿霧疏壑擬藏舟花蝶<lb/>
辭風影蘋藻含春流酒闌髙宴畢自反山之幽<lb/>
　劉孝孫<lb/>
劉孝孫荆州人弱冠知名與虞世南蔡君和孔德紹庾<lb/>
抱庾自直劉斌等登臨山水結為文㑹武徳初歴虞州<lb/>
錄事參軍補文學館學士貞觀中遷太子洗馬撰古今<lb/>
詩苑四十巻集三十巻今存詩七首<lb/>
<pb n="KR4h0140_WYG_033-7a"/>
　　　遊清都觀尋沈道士得仙字<lb/>
紛吾因暇豫行樂極留連尋真謁紫府披霧覿青天緬<lb/>
懐金闕外遐想玉京前飛軒俯松栢抗殿接雲煙滔滔<lb/>
清夏景嘒嘒早秋蟬横琴對危石酌醴臨寒泉聊袪塵<lb/>
俗累寧希龜鶴年無勞生羽翼自可狎神仙<lb/>
　　　早發成臯望河<lb/>
清晨發巖邑車馬走轘轅迴瞰黄河上惝怳屢飛魂鴻<lb/>
流遵<hi>一作導</hi>積石驚浪下龍門仙槎不辨處沈璧想猶存<lb/>
<pb n="KR4h0140_WYG_033-7b"/>
逺近洲渚出颯沓鳧鴈喧懐古空延佇歎逝將何言<lb/>
　　　遊靈山寺<lb/>
吾王遊勝地驂駕歴祇園臨風畫角憤耀日采旗翻永<lb/>
懐筌了義寂念啟𤣥門深谿窮地脉髙嶂接雲根信美<lb/>
諧心賞幽邃<hi>一作桂</hi>且攀援曳裾欣扈従方悟屏塵諠<lb/>
　　　冬日宴于庻子宅各賦一字得鮮<lb/>
解襟遊勝地披雲促宴筵清文振筆妙髙論寫言泉凍<lb/>
柳含風落寒梅照日鮮驪歌雖欲奏歸駕且留連<lb/>
<pb n="KR4h0140_WYG_033-8a"/>
　　　送劉散員同賦陳思王詩游人久不歸<hi>一作賀朝詩又</hi>
　　　<hi>作賀朝清</hi>
鄉關𣺌天末引領悵懐歸羇旅久滛滯物色屢芳菲稍<lb/>
覺私意盡行看蓬鬢衰如何千里外佇立霑裳衣<lb/>
　　　詠笛<lb/>
凉秋夜笛鳴流風韻<hi>一作詠</hi>九成調髙時慷慨曲變或淒<lb/>
清征客懐離緒鄰人思舊情幸以知音顧<hi>一作故</hi>千載有<lb/>
竒<hi>一作髙</hi>聲<lb/>
<pb n="KR4h0140_WYG_033-8b"/>
　　　賦得春鶯送友人<lb/>
流鶯拂繡羽二月上林期待雪消金禁銜花向玉墀翅<lb/>
掩飛燕舞啼惱媫妤悲料取金閨意因君問所思<hi>一本下四</hi>
<hi>句倒在上又作賀朝詩分作二首</hi>
　陸敬<hi>一作凌敬</hi>
陸敬仕竇建德為祭酒秦王軍武牢敬說建德自太行<lb/>
上黨進乗唐之虚以取山北建德不從以及於敗後歸<lb/>
唐集十四巻今存詩四首<lb/>
<pb n="KR4h0140_WYG_033-9a"/>
　　　巫山髙<lb/>
巫岫鬱岧嶤髙髙入紫霄白雲抱<hi>一作間</hi>危<hi>一作抱</hi>石𤣥猨<lb/>
挂迥<hi>一作迥挂</hi>條懸崖激巨浪脆葉隕驚飈别有陽臺處風<lb/>
雨共飄颻<lb/>
　　　遊隋故都<lb/>
洛城聊顧步長想遂留連水鬬宫初毁風變鼎將遷臯<lb/>
陶德不建汾隅祀忽焉宗祊曠無象聲朔緬誰傳枌榆<lb/>
何冷落禾黍鬱芊綿悲歌盡商頌太息憫周篇来蘇佇<lb/>
<pb n="KR4h0140_WYG_033-9b"/>
聖德濡足乃乗乾正始淳風被人勞用息肩舞象文思<lb/>
澤偃伯武功宣則百昌厥後於萬永斯年兹辰素商節<lb/>
灰管變星躔平原悴秋草喬木歛寒烟翻黄墜疎葉凝<lb/>
翠積髙天參差海曲鴈寂寞柳門蟬興悼今如此悲愁<lb/>
復在旃徬徨不忍去杖策屢迴邅<lb/>
　　　遊清都觀尋沈道士得都字<lb/>
聊排靈瑣闥徐步入清都青谿𠖇寂士思𤣥徇道樞十<lb/>
芒生藥笥七熖發丹爐縹袠桐君錄朱書王母符宫槐<lb/>
<pb n="KR4h0140_WYG_033-10a"/>
散綠穗日槿落青柎矯翰雷門鶴飛来葉縣鳧凌風自<lb/>
可御安事廹中區方追羽化侣従此得𤣥珠<lb/>
　　　七夕賦詠成篇<lb/>
夙駕鳴鸞啓閶闔霓裳遥裔儼天津五明霜紈開羽扇<lb/>
百和香車動畫輪婉孌夜分能幾許靚妝冶服為誰新<lb/>
片時歡娛自有極已復長望隔年人<lb/>
　沈叔安<lb/>
沈叔安官刑部尚書武德七年遣使髙麗後為潭州都<lb/>
<pb n="KR4h0140_WYG_033-10b"/>
督圖形凌烟閣集二十巻今存詩一首<lb/>
　　　七夕賦詠成篇<lb/>
皎皎宵月麗秋光耿耿天津横復長停梭且復留殘緯<lb/>
拂鏡及早更新妝彩鳯齊駕初成輦雕鵲填河已作梁<lb/>
雖喜得同今夜枕還愁重空眀日牀<lb/>
　何仲宣<hi>宣一作誼</hi>
何仲宣武德貞觀間人詩一首<lb/>
　　　七夕賦詠成篇<lb/>
<pb n="KR4h0140_WYG_033-11a"/>
　日日思歸勤理鬢朝朝佇望嬾調梭凌風寳扇遥臨月<lb/>
　映水仙車逺渡河歴歴珠星疑拖珮冉冉雲衣似曵羅<lb/>
　通宵道意終無盡向曉離愁已復多<lb/>
　　趙中虚<lb/>
　趙中虚貞觀中人詩一首<lb/>
　　　　遊清都觀尋沈道士得芳字<lb/>
　青谿阻千仭姑射藐汾陽未若游兹境探𤣥衆妙場鶴<lb/>
　来疑羽客雲泛似霓裳寓目雖靈宇遊神乃帝鄉道存<lb/>
<pb n="KR4h0140_WYG_033-11b"/>
　真理得心灰俗累㤀煙霞凝抗殿松桂肅長廊早蟬清<lb/>
　暮響崇蘭散晚芳即此翔寥廓非復控榆枋<lb/>
　　楊濬<lb/>
　楊濬貞觀時人詩一首<lb/>
　　　　送劉散員賦得陳思王詩明月照髙樓<lb/>
　髙樓一何綺素月復流明重軒望不極餘暉攬詎盈鏡<lb/>
　華當牖照鉤影隔簾生逆愁異尊酒對此難為情<lb/>
御定全唐詩巻三十三<lb/>
</p>
<p>
</p>
  </div>
</body>
</text>
</TEI>
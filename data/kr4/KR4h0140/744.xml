<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_744-1a"/>
　欽定四庫全書<lb/>
御定全唐詩巻七百四十四<lb/>
　　伍喬<lb/>
　伍喬廬江人南唐時舉進士第一仕至考功員外郎詩<lb/>
　一巻<lb/>
　　　　僻居謝何明府見訪<lb/>
　公退琴堂動逸懷閑披煙靄訪微才馬嘶窮巷蛙聲息<lb/>
　轍到衡門草色開風引柳花當坐起日將林影入庭來<lb/>
<pb n="KR4h0140_WYG_744-1b"/>
　滿齋塵土一牀蘚多謝從容水飯回<lb/>
　　　　冬日道中<hi>一作冬日送人</hi>
　去去天涯無定期瘦童羸馬共依依暮煙江口客來絶<lb/>
　寒葉嶺頭<hi>一作前</hi>人住<hi>一作往</hi>稀帶雪野風吹旅思入雲山<lb/>
　火照行衣釣臺吟閣滄洲在應爲初心未得歸<lb/>
　　　　僻居酬友人<lb/>
　僻居雖<hi>一作惟</hi>愛近林泉幽徑閑居<hi>一作/園</hi>碧<hi>一作任</hi>蘚連向<lb/>
　竹掩扉隨鶴息就溪安石學僧禪古琴帶月音聲亮<hi>一作</hi>
<pb n="KR4h0140_WYG_744-2a"/>
<hi>正</hi>山果經霜氣味全多謝故交憐朴野隔雲時復寄佳<lb/>
篇<lb/>
　　　遊西山龍泉禪寺<hi>一作院</hi>
疊巘層峰坐可觀枕門流水更潺湲<hi>一作出雲端</hi>曉鐘聲徹<lb/>
洞溪逺夏木影籠軒檻寒幽徑乍尋衣屨潤古堂頻宿<lb/>
夢魂安因嗟城郭營營事不得長遊<hi>一作遊兹</hi>空鬢殘<lb/>
　　　宿灊山<lb/>
一入仙山萬慮寛夜深寧厭倚虛欄鶴和雲影宿髙木<lb/>
<pb n="KR4h0140_WYG_744-2b"/>
人帶月光登古壇芝术露濃溪塢白薜蘿風起殿廊寒<lb/>
更陪羽客論真理不覺初鐘叩曉殘<lb/>
　　　遊西禪<lb/>
逺岫當軒列翠光髙僧一衲萬縁忘碧松影裏地長潤<lb/>
白藕花中水亦香雲自雨前生淨石鶴于鐘後宿長<hi>一作</hi>
<hi>塵</hi>廊遊人戀此吟終日盛暑樓臺早有涼<lb/>
　　　寄史處士<lb/>
長羨閑居一水湄吟情髙古有誰知石樓待月横琴乆<lb/>
<pb n="KR4h0140_WYG_744-3a"/>
漁浦經風下釣遲僻塢<hi>一作幽圃</hi>落花多掩徑舊山殘燒幾<lb/>
侵籬松門别後無消息早晩重應躡屐隨<hi>一作重爲清話期</hi>
　　　僻居秋思寄友人<hi>一作故友</hi>
門巷秋歸更寂寥雨餘閑砌委蘭苗夢迴月夜蟲吟壁<lb/>
病起茅齋藥滿瓢澤國舊遊關逺思竹林前㑹負佳招<lb/>
身名未立猶辛苦何許流年晩鬢凋<hi>一作焦</hi>
　　　寄落星史虚白處士<lb/>
白雲峰下古溪頭曾與提壺爛漫遊登閣共看彭蠡水<lb/>
<pb n="KR4h0140_WYG_744-3b"/>
圍爐相憶杜陵秋棊元不厭通髙品<hi>一作通宵算</hi>句妙多容<lb/>
隔歲酬别後相思時一望暮山空碧水空流<lb/>
　　　九江旅夜寄山中故人<lb/>
弱栁風髙逺漏沈坐來難便息愁吟江城雪盡寒猶在<lb/>
客舎燈孤夜正深塵土積年粘旅服關山無處寄歸心<lb/>
此時遥羨閒眠侣靜掩雲扉卧<hi>一作向</hi>一林<lb/>
　　　聞杜牧赴闕<lb/>
舊隐匡廬一草堂今聞攜策謁吾皇峽雲難巻從龍勢<lb/>
<pb n="KR4h0140_WYG_744-4a"/>
古劒終騰出土光開翅定期歸碧落濯纓寧肯問滄浪<lb/>
他時得意交知仰莫忘裁詩寄釣鄉<lb/>
　　　題西林寺水閣<lb/>
竹翠苔花遶檻濃此亭幽致詎曾逢水分林下清泠派<lb/>
山峙雲間峭峻峰怪石夜光寒射燭老杉秋韻冷和鐘<lb/>
不知來往留題客誰約重尋蓮社蹤<lb/>
　　　林居喜崔三博逺至<lb/>
幾日區區在遠程晩煙林徑喜相迎姿容雖有塵中色<lb/>
<pb n="KR4h0140_WYG_744-4b"/>
巾屨猶多嶽上清野石靜排爲坐榻溪茶深煮當飛觥<lb/>
留連話與方經宿又欲攜書别我行<lb/>
　　　觀華夷圖<lb/>
别手應難及此精須知攢簇自心靈始於毫末分諸國<lb/>
漸見圖中列四溟關路欲伸通楚勢蜀山俄聳入秦青<lb/>
筆端盡現寰區事堪把長懸在户庭<lb/>
　　　廬山書堂送祝秀才還鄉<lb/>
束書辭我下重巔相送同臨楚㟁邉歸思幾隨千里水<lb/>
<pb n="KR4h0140_WYG_744-5a"/>
離情空寄一枝蟬園林到日酒初熟庭户開時月正圓<lb/>
莫使蹉跎戀踈野男兒酬志在當年<lb/>
　　　暮冬送何秀才毘陵<lb/>
疋馬嘶風去思長素琴孤劒稱戎裝路塗多是過殘歲<lb/>
杯酒無辭到醉鄉雲傍水村凝冷片雪連山驛積寒光<lb/>
毘陵城下饒嘉景回日新詩應滿堂<lb/>
　　　龍潭張道者<lb/>
碧洞幽巖獨息心時人何路得相尋養生不説憑諸藥<lb/>
<pb n="KR4h0140_WYG_744-5b"/>
適意惟聞在一琴石徑掃稀山蘚合竹軒開晩野雲深<lb/>
他年功就期飛去應笑吾徒多苦吟<lb/>
　　　晩秋同何秀才溪上<lb/>
閒步秋光思杳然荷藜因共過林煙期收野藥尋幽路<lb/>
欲採溪菱上小船雲吐晩隂藏霽岫栁含餘靄咽殘蟬<lb/>
倒尊盡日忘歸處山磬數聲敲暝天<lb/>
　　　送江少府授延陵後寄<lb/>
五老雲中勤學者遇時能不困風塵束書西上謁明主<lb/>
<pb n="KR4h0140_WYG_744-6a"/>
　捧檄南歸慰老親别館友朋留醉乆去程煙月入吟新<lb/>
　莫因官小慵之任自古鸞棲有異人<lb/>
　　　　觀山水障子<lb/>
　功績精妍世少倫圖時應倍用心神不知草木承何異<lb/>
　但見江山長帶春雲勢似離巗底石浪花如動㟁邉蘋<lb/>
　更疑獨泛漁舟者便是其中舊隐人<lb/>
　　　　寄張學士洎<lb/>
　不知何處好消憂公退攜壺即上樓職事乆參侯伯幕<lb/>
<pb n="KR4h0140_WYG_744-6b"/>
　夢魂長遶帝王州黄山向晚盈軒翠黟水含春繞檻流<lb/>
　遥想玉堂多暇日花時誰伴出城遊<lb/>
　　　　句<lb/>
　積靄沈諸壑微陽在半峰<hi>省試霽後望鍾山</hi>
　<lb/>
　<lb/>
　<lb/>
御定全唐詩巻七百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_138-1a"/>
　欽定四庫全書<lb/>
御定全唐詩巻一百三十八<lb/>
　　儲光羲<lb/>
　　　　敬酬陳掾親家翁秋夜有贈<lb/>
　大姬配胡公位乃三恪賓盛徳百代祀斯言良不泯敬<lb/>
　仲為齊卿當國名益震仲舉登宰輔太丘榮搢紳武皇<lb/>
　受瑶圖爵土封其新繁祉既驟集裔孫生賢臣特逹踰<lb/>
　珪璋節操方松筠雲漢一矯翼天池三振鱗曳裾朝赤<lb/>
<pb n="KR4h0140_WYG_138-1b"/>
　墀酌醴侍紫宸大君鍚車馬時復過平津言則廣台階<lb/>
　道亦資天均清秋忽髙興震<hi>一作振</hi>藻若有神曜曜趨宫<lb/>
　廷洸洸邁徐陳鎬京既賜第門巷交朱輪方將襲伊臯<lb/>
　永以崇夏殷宗黨無遠近敬恭依仁人雪盡宇宙暄鴈<lb/>
　歸滄海春沈吟白華頌帝闥降絲綸驛騎及蕪城相逢<lb/>
　在郊鄄别離曠南北譴謫罹苦辛晝遊還荆吳迷方客<lb/>
　咸秦惟賢惠重義男女期嘉姻梧桐生朝陽鶗鴂鳴蕭<lb/>
　晨豈不畏時暮坎壈無與鄰中夜凉風來顧我闕音塵<lb/>
<pb n="KR4h0140_WYG_138-2a"/>
瓊瑶不遐棄寤寐如日新<lb/>
　　　蘇十三瞻登玉泉寺峰入寺中見贈作<lb/>
慶門疊華組盛列鍾英彦貞性發天姿文明叶邦選為<lb/>
情貴深遠作德齊隠見别業在春山懷歸出芳甸逖聽<lb/>
多時友招邀及浮賤朝㳂覇水窮暮矚藍田徧百花照<lb/>
阡陌萬木森鄉縣<hi>蘓居世業藍田</hi>澗淨緑蘿深巖暄新鳥轉依<lb/>
然造華薄豁爾開靈院淹留火禁辰愉樂弦歌宴<hi>時藍田令</hi>
<hi>招飲</hi>肅肅列樽爼鏘鏘引纓弁天籟激㣲風陽光轢奔箭<lb/>
<pb n="KR4h0140_WYG_138-2b"/>
以兹小人腹不勝君子饌是日既低迷中宵方眄眩<hi>時醉</hi>
<hi>霍亂</hi>枕上思獨徃胸中理交戰碧雲暗雨來舊原芳草變<lb/>
歡然自此絶心賞何由見鴻濛已笑雲列缺仍揮電忽<lb/>
與去人遠俄逢歸者便<hi>時藍田尉朝行入城與之俱</hi>想像玉泉宫依<lb/>
稀明月殿峰巒若登陟水木以逰衍息心幸自忘㸃翰<lb/>
仍留眷恨無荆文璧以答丹青絢<lb/>
　　　酬李處士山中見贈<lb/>
厥初逰太學相與極周旋含<hi>一作舍</hi>采共朝暮知言同古<lb/>
<pb n="KR4h0140_WYG_138-3a"/>
先孟陽題劍閣子雲獻甘泉斯須曠千里婉娩將十年<lb/>
今來豔陽月好鳥鳴翩翩同聲既求友不肖亦懷賢引<lb/>
領遲芳信果枉瑶華篇成頌非其德髙文徒自妍聲塵<lb/>
邈超越比興起孤絶始信郢中人乃能歌白雪跂予北<lb/>
堂夜揺筆酬明哲緑竹動清風層軒靜華月想像南山<lb/>
下恬然謝朝列猶恐鶗鴂鳴坐看芳草歇邀以青松色<lb/>
<hi>李詩云青青此松栢</hi>同之白華潔永願登龍門相將持此節<lb/>
　　　同諸公秋日逰昆明池思古<lb/>
<pb n="KR4h0140_WYG_138-3b"/>
僕人理車騎西出金光逵蒼蒼白帝郊我將逰靈池太<lb/>
隂連晦朔雨與天根違凄風披田原横汙益山陂農畯<lb/>
盡顛沛顧望稼穡悲皇靈惻羣甿神政張天維坤紀戮<lb/>
屏翳元綱扶逶迤迴塘清滄流大曜懸金暉秋色浮渾<lb/>
沌清光隨漣漪豫章盡莓苔栁杞成枯枝驟聞漢天子<lb/>
征彼西南夷伐棘開洪淵秉旄訓我師震雲靈鼉鼓照<lb/>
水蛟龍旂銳士千萬人猛氣如熊羆刑罰一以正干戈<lb/>
自有儀坐作河漢傾進退樓船飛羽發鴻鴈落檜動芙<lb/>
<pb n="KR4h0140_WYG_138-4a"/>
蓉披峩峩三雲宫肅肅振旅歸惡德忽小醜器用窮地<lb/>
貲上兵貴伐謀此道不能為吁哉蒸人苦始曰征伐非<lb/>
穆穆軒轅朝耀德守方陲君臣日安閒遠近無怨思石<lb/>
鯨既蹭蹬女牛亦流離獱獺遊渚隅葭蘆生浱湄坎塪<lb/>
四十里填淤今已微河伯方翺翔天吳亟徃來桑榆惨<lb/>
<hi>一本缺一作黯</hi>無色佇立暮霏霏老㓜樵木還賓從迴鞿羈帝<lb/>
夢解魚索明月當報時<lb/>
　　　同諸公登慈恩寺塔<lb/>
<pb n="KR4h0140_WYG_138-4b"/>
金祠起真宇直上青雲垂地靜我亦閒登之秋清時蒼<lb/>
蕪宜春苑片碧昆明池誰道天漢髙逍遥方在兹虚形<lb/>
賓太極攜手行翠㣲雷雨傍杳㝠鬼神中躨跜靈變在<lb/>
倐忽莫能窮天涯冠上閶闔開履下鴻鴈飛宫室低邐<lb/>
迤羣山小參差俯仰宇宙空庶隨了義歸崱屴非大厦<lb/>
久居亦以危<lb/>
　　　同諸公秋霽曲江俯見南山<lb/>
天靜終南髙俯暎江水明有若蓬萊下淺深見澄瀛羣<lb/>
<pb n="KR4h0140_WYG_138-5a"/>
峰懸中流石壁如瑶瓊魚龍隠蒼翠鳥獸遊清泠菰蒲<lb/>
林下秋薜荔波中輕山戞<hi>一作蔞</hi>浴蘭阯水若居雲屛嵐<lb/>
氣浮渚宫孤光隨曜靈隂隂豫章館宛宛百花亭大君<lb/>
及羣臣晏樂方嚶鳴吾黨二三子蕭辰怡性情逍遥滄<lb/>
洲時乃在長安城<lb/>
　　　同諸公送李雲南伐蠻<lb/>
昆明濱滇池蠢爾敢逆常天星耀鐵鑕弔彼西南方冡<lb/>
宰統元戎太守齒軍行囊括千萬里矢謨在廟堂耀耀<lb/>
<pb n="KR4h0140_WYG_138-5b"/>
金虎符一息到炎荒蒐兵自交趾苃舍出瀘陽羣山髙<lb/>
嶄巖凌越如鳥翔封豕驟跧伏巨象遥披攘廻溪深天<lb/>
淵掲厲踰舟梁𤣥武掃孤蜮蛟龍除方良雷霆隨神兵<lb/>
硼磕動窮蒼斬伐若草木繫縲同犬羊餘醜隱弭河啁<lb/>
啾亂行藏君子惡薄險王師恥重傷廣車設罝梁太白<lb/>
收光芒邊吏靜縣道新書行紀綱劔闗掉鞅歸武弁朝<lb/>
建章龍樓加命服獬豸擁秋霜邦人頌靈旗側聽何洋<lb/>
洋京觀在七徳休哉我神皇<lb/>
<pb n="KR4h0140_WYG_138-6a"/>
　　　奉和韋判官獻侍郎叔除河東採訪使<lb/>
天卿小冢宰道大名亦大醜正在權臣建旟千里外楚<lb/>
山俯江漢汴水連譙沛兩持方伯珪再轉諸侯蓋恬淡<lb/>
輕黜陟優㳺邈千載乾象變台衡羣賢盡交泰聿徕股<lb/>
肱郡河嶽即襟帶盛徳滋冀方仁風清汾澮四封盡髙<lb/>
足相府軺車最超超青雲器婉婉竹林㑹賤士敢知言<lb/>
成頌文眀代燕雀依大厦期之保貞悔<lb/>
　　　同王十三維哭殷遥<lb/>
<pb n="KR4h0140_WYG_138-6b"/>
生理無不盡念君在中年逰道雖未深舉世莫能賢筮<lb/>
仕苦貧賤為客少田園膏腴不可求乃在許西偏四鄰<lb/>
盡桑柘咫尺開牆垣内艱未及虞形影隨化遷茅茨俯<lb/>
苫蓋雙殯兩楹間時聞孤女號逈出陌與阡慈烏亂飛<lb/>
鳴猛獸亦以跧故人王夫子靜念無生篇哀樂乆已絶<lb/>
聞之將泫然太陽蔽空虗雨雪浮蒼山迢遰親靈櫬顧<lb/>
予悲絶絃䖏順與安時及此乃空言<lb/>
　　　貽丁主簿仙芝别<lb/>
<pb n="KR4h0140_WYG_138-7a"/>
赫赫明天子翹翹羣秀才昭昭皇宇廣隠隠雲門開揺<lb/>
曵君初起聫翩予復來<hi>丁侯前舉予次年舉</hi>兹年不得意相命遊<lb/>
靈䑓<hi>同為太學諸生</hi>驊騮多逸氣琳瑯有清響聮行擊水飛獨<lb/>
影凌虚上<hi>同年舉而丁侯先第</hi>闗河施芳聽江海徼新賞歛袵歸<lb/>
故山敷言播天壤雲峯雖有異楚越幸相親既别復逰<lb/>
處道深情更殷下愚忝聞見<hi>予後及第又應制授官</hi>上德猶邅迍<lb/>
偃仰東城曲棲遲依水濱脫巾從㑹府結綬歸海裔親<lb/>
知送河門邦族迎江澨夫子安恬淡他人悵迢遞飛艎<lb/>
<pb n="KR4h0140_WYG_138-7b"/>
既眇然洲渚徒虧蔽人謀固無凖天德諒難知髙名處<lb/>
下位逸翮棲卑枝去去水中沚揺揺天一涯蓬壺不可<lb/>
見來泛躍龍池<lb/>
　　　京口送别王四誼<lb/>
江上楓林秋江中秋水流清晨惜分袂秋日尚同舟落<lb/>
潮洗魚浦傾荷枕驛樓明年菊花熟洛東泛觴逰<lb/>
　　　同房憲部應旋<hi>一下缺一有遊衡山寺四字</hi>
衡山法王子慧見息諸苦落髪自南州燕居在西土養<lb/>
<pb n="KR4h0140_WYG_138-8a"/>
正不因晦得中寧患旅曠然長虚閒即理寄行補四句<lb/>
了自性一音亦非取橘柚故園枝隨人植庭戸我地少<lb/>
安住念天時啓處憲卿文昌歸愉恱來晤語車騎踐香<lb/>
草僕人沐花雨長風散繁雲萬里靜天宇起滅信易覺<lb/>
清真知有所逍遥髙殿隂六月無炎暑微言發新偈粲<lb/>
粲如懸圃直心視惠光在此大法鼓<lb/>
　　　奉别長史庾公太守徐公應召<lb/>
烈風起江漢白浪忽如山方伯驟勤王杞人亦憂天酆<lb/>
<pb n="KR4h0140_WYG_138-8b"/>
鎬頃霾晦雲龍召我賢車騎北艱苦艅艎西泝㳂水靈<lb/>
靜湍瀬猛獸趨後先龍樓開新陽萬里出雲間宇宙既<lb/>
焜燿崇德濟巨川受命在神宗振兵猶軒轅煌煌踰涿<lb/>
鹿穆穆更坤元明王朝太階遠邇望嘉言遊子淡何思<lb/>
江湖將永年<lb/>
　　　獄中貽姚張薛李鄭栁諸公<lb/>
直道時莫親起羞見䜛口輿人是非怪西子言有咎誣<lb/>
善不足悲失聽一何醜大來敢遐望小徃且虚受中夜<lb/>
<pb n="KR4h0140_WYG_138-9a"/>
囹圄深初秋縲紲久踈螢出暗草朔風鳴衰栁河漢低<lb/>
在戸蠨蛸垂向牖鴈聲遠天末凉氣生霽後負戸愁讀<lb/>
書劔光忿衝斗哀哀害神理惻惻傷慈母妻子垂涕泣<lb/>
家僮日奔走書詞苦人吏饋食勞交友寒服猶未成繁<lb/>
霜漸將厚吉凶問詹尹倚伏信北叟鬼哭知己寃鳥言<lb/>
誠所誘諸公深惠愛朝夕相左右束濕雖欲操鈎金庶<lb/>
無負傷羅念揺翮踠足思驤首瑾瑜頗匿瑕邦國方含<lb/>
垢眷言離深穽永日常攜手<lb/>
<pb n="KR4h0140_WYG_138-9b"/>
　　　貽鼓吹李丞時信安王北伐李公王之所器者<lb/>
　　　也<lb/>
北伐昧天造王師示有征轅門統元律帝室命宗英靈<lb/>
威方首事仗鉞按邊城膏雨被春草黄雲浮太清文儒<lb/>
託後乘武旅趨前旌出車發西洛營軍臨北平曰予深<lb/>
固陋志氣頗縱横嘗思驃騎幕願逐嫖姚兵惟賢美無<lb/>
度海内依揚聲河間舊相許車騎日逢迎折節下謀士<lb/>
深心論客卿忠言雖未列庶以知君誠<lb/>
<pb n="KR4h0140_WYG_138-10a"/>
　　　貽王侍御出臺掾丹陽<lb/>
髙髙瑯琊臺臺下生箘簵照車十二乘光彩不足諭既<lb/>
當少微星復隠髙山霧金丘華陽下仙伯養晦處茅茨<lb/>
對三峯梧桐開一路神溪繞臯陸樵牧自成趣時登青<lb/>
㝠逰若從天江度墟里獻薇蕨羣公致衣縷深沈復清<lb/>
淨俯仰視太素猛獸識賓僕頳霞知早暮峩峩雲龍開<lb/>
忽有方伯遇達人無不可壯志<hi>一作士</hi>且馳騖融泄長雞<lb/>
鳴繽紛大鵬翥赤墀髙崱屴一見如三顧禮服正邦祀<lb/>
<pb n="KR4h0140_WYG_138-10b"/>
刑冠肅王度三辰明昭代光啓𤣥元祚章臺收杞梓太<lb/>
液滿鵷鷺豐澤耀純仁八方晏黔庶沈沈閶闔起殷殷<lb/>
蓬萊曙旌㦸儼成行雞人傳發煦翔翼一如鶚百辟莫<lb/>
不懼清廟奉烝嘗靈山扈鑾輅天街時蹴踘直指讌梐<lb/>
枑四月純陽初雷雨始奮豫逆星孛皇極鈇鑕靜天歩<lb/>
酆鎬舒曜靈干戈藏武庫析㯕増廣運直道有好惡迴<lb/>
跡清憲臺傳騎東南去列城異疇昔近踐寡徒御纒綿<lb/>
西闗道婉孌新豐樹伊洛不敢息淮河任㳂泝鄉亭茱<lb/>
<pb n="KR4h0140_WYG_138-11a"/>
萸津先後非疏附炎時方怵愓有若踐霜露惆悵長<lb/>
岑長<hi>一作缺</hi>寂寞梁王傅紛吾家延州結友在童孺岑陽<lb/>
沐天德邦邑持民務躑躅望朝隂如何復淪誤牙曠三<lb/>
千里擊轅非所慕秋濤聫滄溟舟檝凑北固江汜日綿<lb/>
眇朝夕空寐寤中洞松栝新東臯阡陌故餘輝方焜耀<lb/>
可以歡邑聚南華在濠上誰辯魏王瓠登陟芙蓉樓為<lb/>
我時一賦<lb/>
　　　貽劉髙士别<lb/>
<pb n="KR4h0140_WYG_138-11b"/>
夙駕出東城城傍早霞散初日照龍闕峩峩在天半壯<lb/>
哉麗百常美矣崇兩觀俯視趨朝客簮珮何璀璨而我<lb/>
送將歸裵回覇陵岸北雲去吳越南鴈離江漢伊昔蹈<lb/>
丘園翩翩理文翰髙談閔仲叔逸氣劉公幹每言竹栢<lb/>
貞常輕朝市玩山晝猿狖靜溪曛魚鳥亂寧止卧崆峒<lb/>
直云期汗漫聖君既理厯族士咸炳煥矯首來天池振<lb/>
羽泛漪瀾元淑命不達伯鸞吟可歎東去姑蘓䑓乃過<lb/>
陟陽館舍轡函闗道浮舟滄海畔耳目曠暄凉懷抱盈<lb/>
<pb n="KR4h0140_WYG_138-12a"/>
悲惋沈沈青嵗晩靄靄秋雲換自言永遁棲無復從覊<lb/>
絆揮手謝知已知已莫䏸讃<lb/>
　　　山中貽崔六琪華<lb/>
恍惚登髙嶺裵囬看落日遥想仲長園如親幼安室春<lb/>
渚菖蒲登山中撥榖鳴相思不道逺太息未知情意君<lb/>
来此地時復疎林薄中夜掃閒<hi>一作衡</hi>門迎晨閉菌閣屣<lb/>
履清池上家童奉信歸憂隨落花散目送歸雲飛故交<lb/>
在天末心知復千里無人暫徃来獨作中林士<lb/>
<pb n="KR4h0140_WYG_138-12b"/>
　　　貽余處士<lb/>
故園至新浦遥復未百里北望是他邦紛吾即逰士潮<lb/>
来津門啟罷楫信流水客意乃成歡舟人亦相喜遲遲<lb/>
菱荇上泛泛菰蒲裏漸聞商旅喧猶見鳬鷖起市亭忽<lb/>
雲搆方物如山峙吳王昔䘮元隋帝又滅祀停艫<hi>一作艦</hi>
一以眺太息興亡理秋苑故池田宫門新栁杞我行苦<lb/>
炎月乃及清昊始此地日逢迎終思隠君<hi>一作居</hi>子莫言<lb/>
異舒巻形音在心耳<lb/>
<pb n="KR4h0140_WYG_138-13a"/>
　　　劉先生閒居<hi>先生及第後為道士居太清宫又從戎而後歸</hi>
髙第後歸道乃居玉華宫逍遥人間世不異浮丘公甘<lb/>
寢何秉羽出門忽從戎方將逰崑崙又欲小崆峒進退<lb/>
既在我歸来長安中焚香東海君侍坐西山童善行無<lb/>
轍迹吾亦安能窮但見神色閒中心如虚空期之比天<lb/>
老真徳輔帝鴻<lb/>
　　　京口題崇上人山亭<hi>即京口郭内山也</hi>
清旦歴香巖巖徑紆復直花林開宿霧逰目清霄極分<lb/>
<pb n="KR4h0140_WYG_138-13b"/>
眀窗户中逺近山川色金沙童子戯香飯諸天食叫叫<lb/>
海鴻聲軒軒江燕翼寄言清淨者閭閻徒自踣<lb/>
　　　朝邑蔡主簿期不㑹二首<lb/>
下位日趨走乆之賓㑹疎空遲偶詞賦所媿比園廬朝<lb/>
念池上酌暮逢林下書方將固封守暫欲混畋漁衰栁<lb/>
隠長路秋雲滿太虚遥遥望左右日入未廽車<lb/>
日入清風至知君在西偏車輿既成列賓僕復䏸賢迢<lb/>
遞下墟坂逍遥看井田蒼山起暮雨極浦浮長煙服義<lb/>
<pb n="KR4h0140_WYG_138-14a"/>
大如志交歡數盡年寧言十餘里不見空来還<lb/>
　　　鞏城南河作寄徐三景暉<lb/>
初年雨候遲鞏洛河流小揺揺芳草㟁屢見春山曉清<lb/>
露洗雲林輕波戱魚鳥唯言故人逺不念鄉川眇舟檝<lb/>
去瀠廻湍溆行奔峭寄書千里路莫道南鴻少<lb/>
　　　貽閻處士防卜居終南<lb/>
春風揺雜樹言别還江汜堅冰生綠潭又客三千里兆<lb/>
夢唯顔色懸情乃文史滌耳貴清言披歡遲玉趾秦城<lb/>
<pb n="KR4h0140_WYG_138-14b"/>
疑舊廬佇立問焉如稚子跪而說還山將隠居竹林既<lb/>
深逺松宇復清虚跡逈事多逸心安趣有餘石門動髙<lb/>
韻草堂新著書<hi>時閻子有石門草堂詩集</hi>鶱飛乆超絶蹇足空躊躇<lb/>
猶有昔時意望君當照車驅車當六國何以須潜黙聖<lb/>
主常徴賢羣公每舉徳此時方獨徃身志將何欲願謝<lb/>
山中人廻車首歸躅<lb/>
　　　新豐作貽殷四校書<lb/>
漢皇思舊邑秦地作新豐南出華陽路西分長樂宫安<lb/>
<pb n="KR4h0140_WYG_138-15a"/>
知天地乆不與昔年同雞犬暮聲合城池秋霽空紛吾<lb/>
從此去望極咸陽中不見芸香閣徒思文雅雄<lb/>
　　　華陽作貽祖三詠<lb/>
朝行敷水上暮出華山東髙館宿初靜長亭秋轉空日<lb/>
余<hi>一作餘</hi>久淪汨重此聞霜風淅瀝入溪樹颼飀驚夕鴻<lb/>
棲然望伊洛如見息陽宫舊識無髙位新知盡固窮夫<lb/>
君獨輕舉逺近善文雄豈念千里駕﨑嶇秦塞中<lb/>
　　　貽袁三拾遺謫作<lb/>
<pb n="KR4h0140_WYG_138-15b"/>
傾蓋洛之濵依然心事親龍門何以峻曽是好詞人珥<lb/>
筆朝文<hi>一作丹</hi>陛含章諷紫宸帝城多壯觀被服長如春<lb/>
天子儉為徳而能清約身公卿盡虚位天下自趣塵如<lb/>
君物望羙令徳聲何已髙帝黜儒生文皇謫才子朝廷<lb/>
非不盛譴謫良難恃路出大江隂川行碧峰裏斯言徒<lb/>
自玷白玉豈為滓希聲盡衆人深識唯知已知已怨生<lb/>
離悠悠天一涯寸心因夢㫁孤憤為年移花滿芙蓉闕<lb/>
春深朝夕池空令千萬里長望白雲垂<lb/>
<pb n="KR4h0140_WYG_138-16a"/>
　　　洛中貽朝校書衡朝即日本人也<lb/>
萬國朝天中東隅道最長吾<hi>一作朝</hi>生羙無度髙駕仕春<lb/>
坊出入蓬山裏逍遥伊水傍伯鸞逰太學中夜一相望<lb/>
落日懸髙殿秋風入洞房屢言相去逺不覺生朝光<lb/>
　　　貽崔太祝<lb/>
天都分禮閣肅肅臨清渠春山照前屏髙槐䕃内除惟<lb/>
賢尚廪祿弟去兄来居文雅更驤首風流信有餘中年<lb/>
幸從事乃遇兩吹嘘何以知君子交情復淡如<lb/>
<pb n="KR4h0140_WYG_138-16b"/>
　　　貽王處士子文<lb/>
春草生洞渚春風入上林春臯有黄鶴撫翮未揚音王<lb/>
屋嘗嘉遁伊川復陸沈張弦鵾雞弄閉室蓬蒿深避地<lb/>
歌三樂逰山賦九吟大君思左右無乃化黄金<lb/>
　　　獻華隂羅丞别<lb/>
華山薄逰者𤣥髮當青春道徳同仙吏尊卑即丈人縣<lb/>
城俯京路獲見官舍裏淹留瓊樹枝謔浪春泉水昔余<lb/>
在天目總角奉逰從寒暑遞来徃今復蓮花峰别情無<lb/>
<pb n="KR4h0140_WYG_138-17a"/>
逺近道别方愁予孰想古人言乃知悲風雨<lb/>
　　　閒居<lb/>
薄逰何所媿所媿在閒居親故不来徃中園時讀書歩<lb/>
欄滴餘雪春塘抽新蒲梧桐漸覆井時鳥自相呼悠然<lb/>
念故鄉乃在天一隅安得如浮雲来往方須臾<lb/>
　　　送恂上人還吳<lb/>
洛城夲天邑洛水即天池君王既行幸法子復来儀虗<lb/>
室香花滿清川楊栁垂乗閒道歸去逺意誰能知<lb/>
<pb n="KR4h0140_WYG_138-17b"/>
　　　送周十一<lb/>
秋風隕羣木衆草下嚴霜復問子何如自言之帝鄉豈<lb/>
無親所愛將欲濟時康握手别征駕返悲岐路長<lb/>
　　　新豐主人<lb/>
新豐主人新酒熟舊客還歸舊堂宿滿酌香含北砌花<lb/>
盈尊色泛南軒竹雲散天髙秋月眀東家少女觧秦筝<lb/>
醉来忘却巴陵道夢中疑是洛陽城<lb/>
　　　登戯馬臺作<lb/>
<pb n="KR4h0140_WYG_138-18a"/>
君不見宋公伏<hi>一作杖</hi>鉞誅燕後英雄踴躍爭趨走小㑹<lb/>
衣冠吕梁壑大徴甲卒碻磝口天門<hi>一作開</hi>神武樹元勲<lb/>
九日茱萸饗六軍泛泛樓船逰極浦揺揺歌吹動浮雲<lb/>
居人滿目市朝變覇業猶存齊楚甸泗水南流桐柏川<lb/>
沂山北走瑯琊縣滄海沈沈晨霧開彭城烈烈秋風来<lb/>
少年自古<hi>一作言</hi>未得意日暮蕭條登古<hi>一作此</hi>臺<lb/>
　　　貽從軍行<lb/>
取勝<hi>一本缺</hi>小非用<hi>一作川</hi>来朝眀光殿東平不足先夢出<lb/>
<pb n="KR4h0140_WYG_138-18b"/>
鳳林間夢還滄海闕萬里盡隂色豈為我離别馬上吹<lb/>
笛起寒風道傍舞劍飛春雪男兒懸弧非一日君去成<lb/>
髙莭<hi>一云缺誤</hi>
　　　酬李壺闗奉使行縣憶諸公<lb/>
青楓<hi>一作風</hi>江上滄浪吟白月宫中鸚鵡林非有淨清心<lb/>
同道同方若㫁金離居忽有雲山意清韻遥轉舟檝事<lb/>
去時能憶竹園逰来時莫忘桃園<hi>一作源</hi>記<hi>一云闕誤</hi>
　　　薔薇<hi>一有篇字</hi>
<pb n="KR4h0140_WYG_138-19a"/>
　裊裊長數尋青青不作林一莖獨秀當庭心數枝分作<lb/>
　滿庭隂春日遲遲欲将半庭影離離<hi>一作昤昤</hi>正堪玩枝上<lb/>
　鶯嬌不畏人葉底蛾飛自相亂秦家女兒愛芳菲畫眉<lb/>
　相伴<hi>一作喚</hi>采葳㽔髙䖏紅䰅欲就手低邉緑刺已牽衣<lb/>
　蒲萄架上朝光滿楊栁園中暝鳥飛連袂踏歌從此去<lb/>
　風吹香氣逐人歸<lb/>
　　　　同張侍御宴北樓<lb/>
　今之太守古諸侯出入雙旌垂七旒朝覽干戈時聴訟<lb/>
<pb n="KR4h0140_WYG_138-19b"/>
　暮延賓客復登樓西山漠漠崦嵫色北渚沈沈江漢流<lb/>
　良宵清淨方髙㑹繡服光輝聮皂蓋魚龍恍惚堦墀下<lb/>
　雲霧杳㝠窗户外水靈慷慨行泣珠㳺女飄颻思解佩<lb/>
　蒼蒼低月半遥城落落疎星滿太清不分<hi>一作忍</hi>開襟悲<lb/>
　楚奏願言吹笛退胡兵軒后青丘埋猰㺄周王白羽掃<lb/>
　攙搶期君武莭朝龍闕余亦翺翔歸玉京<lb/>
　<lb/>
御定全唐詩巻一百三十八<lb/>
</p>
<p>
</p>
  </div>
</body>
</text>
</TEI>
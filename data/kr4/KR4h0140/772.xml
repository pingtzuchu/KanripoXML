<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_772-1a"/>
　欽定四庫全書<lb/>
御定全唐詩卷七百七十二<lb/>
　　趙起<hi>詩一首里以下無世次爵  可考</hi>
　　　　奉和登㑹昌山應制<hi>一作錢起詩</hi>
　睿想入希夷真游到具茨玉鸞登嶂逺雲輅出花遲泉<lb/>
　壑凝神處陽和布澤時六龍多順動四海正雍熈<lb/>
　　王瓚<hi>詩二首</hi>
　　　　冬日與羣公泛舟焦山<lb/>
<pb n="KR4h0140_WYG_772-1b"/>
　江外水<hi>一作水初</hi>不凍今年寒復遲衆芳且未歇近臘仍裌<lb/>
　衣載酒適我情興來趣漸微方舟大川上環酌對落暉<lb/>
　兩片青石稜波際無因依三山安可到欲到風引歸滄<lb/>
　溟壯觀多心目豁暫時况得窮日夕乗槎何所之<lb/>
　縱歩不知逺夕陽猶未囘好花隨處發流水趂人來<lb/>
　　慕容韋<hi>詩一首</hi>
　　　　度揭鴻嶺<hi>漳州</hi>
　閩越曾為塞將軍舊置營我歌空感慨西北望神京<lb/>
<pb n="KR4h0140_WYG_772-2a"/>
　黄文<hi>詩一首</hi>
　　　湘江<lb/>
瀟湘江頭三月春栁條弄日揺黄金鷓鴣一聲在何許<lb/>
黄陵廟前煙靄深丹青欲畫無好手穩提王勒沈吟乆<lb/>
馬蹄不為行客留心挂長林屢回首<lb/>
　唐温如<hi>詩一首</hi>
　　　題龍陽縣青草湖<lb/>
西風吹老洞庭波一夜湘君白髪多醉後不知天在水<lb/>
<pb n="KR4h0140_WYG_772-2b"/>
滿船清夢壓星河<lb/>
　歐陽賓<hi>一作臏詩一首</hi>
　　　訾家洲<lb/>
舊業分明桂水頭人歸業盡水東流春風日暮江頭立<lb/>
不及漁人有釣舟<lb/>
　何敬<hi>詩一首</hi>
　　　題吉州龍溪<lb/>
龍溪之山秀而峙龍溪之水清無底狂風激烈翻春濤<lb/>
<pb n="KR4h0140_WYG_772-3a"/>
薄霧冥濛溢清泚奔流百折銀河通落花滚滚浮霞紅<lb/>
四時佳境不可窮彷彿直與桃源通<lb/>
　楊彝<hi>詩一首</hi>
　　　過睦州青溪渡<lb/>
天濶銜江雨冥冥上客衣潭清魚可數沙晩鴈爭飛川<lb/>
谷㽞雲氣鵜鶘傍釣磯飄零江海客欹側一帆歸<lb/>
　裵瑶<hi>詩一首</hi>
　　　闔閭城懷古<lb/>
<pb n="KR4h0140_WYG_772-3b"/>
五湖春水接遥天國破君亡不記年惟有妖娥曽舞處<lb/>
古臺寂寞起愁煙<lb/>
　鄭玉<hi>詩一首</hi>
　　　葦谷<lb/>
水㑹三川漾碧波雕陰人唱採花歌舊時白翟今荒壤<lb/>
葦谷凄凄風雨多<lb/>
　麻温其<hi>詩一首</hi>
　　　登岳陽樓<lb/>
<pb n="KR4h0140_WYG_772-4a"/>
湖邉景物屬秋天樓上風光似去年仙侣緱生㽞福地<lb/>
湘娥帝子寄哀絃雲門自繞軒臺外木葉偏飛楚客前<lb/>
極目江山何處是一帆萬里信歸船<lb/>
　韋鎰<hi>詩一首</hi>
　　　經望湖驛<lb/>
大漠無屯雲孤峯出亂栁前驅白登道顧失飛狐口遥<lb/>
憶代王城俯臨恒山後纍纍多古墓寂寞為墟乆豈不<lb/>
固金湯終聞擊銅斗交懽初仗信接讌翻貽咎埋寳賊<lb/>
<pb n="KR4h0140_WYG_772-4b"/>
夫人磨笄傷彼婦功成行且薄義立名不朽莫慎纎微<lb/>
端其何社稷守身歿國遂亡此立人君醜<lb/>
　謝太虛<hi>詩一首</hi>
　　　杪秋洞庭懷王道士<lb/>
漂泊日復日洞庭今更秋青桃亦何意此夜催人愁惆<lb/>
悵客中月裵回江上樓心知楚天逺目送滄波流謝客<lb/>
久已滅微言無䖏求空餘白雲在客興隨孤舟千里杳<lb/>
難盡一身常獨㳺故園復何許江漢徒遲留<lb/>
<pb n="KR4h0140_WYG_772-5a"/>
　周岳秀<hi>詩一首</hi>
　　　君山祠<lb/>
萬頃湖波浸碧天旌封香火幾千年風濤澎湃魚龍舞<lb/>
棟宇崢嶸燕雀遷逺岫光中濃淡樹斜陽影裏往来船<lb/>
江河願借吹嘘便應有神功在目前<lb/>
　馬逢<hi>詩五首</hi>
　　　新樂府<lb/>
温谷春生至宸遊近甸榮雲隨天上轉風入御筵輕翠<lb/>
<pb n="KR4h0140_WYG_772-5b"/>
盖浮佳氣朱樓依太清朝臣冠劔退宫女管弦迎<lb/>
　　　部落曲<lb/>
蕃軍傍塞遊代馬噴風秋老將垂金甲閼支著錦裘琱<lb/>
戈䝉豹尾紅斾插狼頭日暮天山下鳴笳漢使愁<lb/>
　　　從軍<lb/>
漢馬千蹄合一羣單于鼓角隔山聞沙塠風起紅樓下<lb/>
飛上胡天作陣雲<lb/>
　　　宫詞二首<hi>一作顧况詩</hi>
<pb n="KR4h0140_WYG_772-6a"/>
　金吾持㦸䕶軒簷天樂傳教萬姓瞻樓上美人相倚看<lb/>
　紅妝透出水晶簾<lb/>
　玉樓天半起笙歌風送宫人笑語和月影殿開聞曉漏<lb/>
　水晶簾捲近秋河<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_772-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百七十二<lb/>
</p>
<p>
</p>
  </div>
</body>
</text>
</TEI>
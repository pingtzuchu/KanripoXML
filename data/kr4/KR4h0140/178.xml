<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_178-1a"/>
　欽定四庫全書<lb/>
御定全唐詩巻一百七十八<lb/>
　　李白<lb/>
　　　　詶談少府<lb/>
　一尉居倐忽梅生有仙骨三事或可羞匈奴哂千秋壯<lb/>
　心屈黄綬浪跡寄滄洲昨觀荆峴作如從雲漢遊老夫<lb/>
　當暮矣蹀足懼驊騮<lb/>
　　　　詶宇文少府見贈桃竹書筒<lb/>
<pb n="KR4h0140_WYG_178-1b"/>
　桃竹書筒綺繡文良工巧妙稱絶羣靈心圎映三江月<lb/>
　彩質叠成五色雲中藏寳訣峨眉去千里提擕長憶君<lb/>
　　　　五月東魯行荅汶上君<hi>一作翁</hi>
　五月梅始<hi>一作子</hi>黄蠶凋桑柘空魯人重織作機杼鳴簾<lb/>
　櫳顧余不及仕學劍來山東舉鞭訪前途獲笑汶上翁<lb/>
　下愚忽壯士未足論窮通我以一箭書能取聊城功終<lb/>
　然不受賞羞與時人同西歸去直道落日昏隂虹此<hi>一作</hi>
　<hi>我</hi>去爾勿言甘心為轉蓬<lb/>
<pb n="KR4h0140_WYG_178-2a"/>
　　　早秋單父南樓詶竇公衡<lb/>
白露見日滅紅顔随霜凋别君若俯仰春芳辭秋條泰<lb/>
山嵯峨夏雲在疑是白波漲東海散為飛雨川上來遥<lb/>
帷却巻清浮埃知君獨坐青軒下此時結念同所懐<hi>一作</hi>
<hi>同懐者</hi>我閉南樓㸔道書幽簾清寂在仙居曽無好事來<lb/>
相訪頼爾高文一起予<lb/>
　　　山中問荅<lb/>
問余何意<hi>一作事</hi>栖碧山笑而不荅心自閒桃花流水窅<lb/>
<pb n="KR4h0140_WYG_178-2b"/>
然去别有天地非人間<lb/>
　　　荅友人贈烏紗帽<lb/>
領得烏紗帽全勝白接䍦山人不照鏡稚子道相宜<lb/>
　　　詶張司馬贈墨<lb/>
上黨碧松烟夷陵丹砂末蘭麝凝珍墨精光乃堪掇黄<lb/>
頭奴子雙鴉鬟錦嚢養之懐袖間今日贈予蘭亭去興<lb/>
來灑筆㑹稽山<lb/>
　　　荅湖州迦葉司馬問白是何人<lb/>
<pb n="KR4h0140_WYG_178-3a"/>
青蓮居士謫仙人酒肆藏名三十春湖州司馬何湏問<lb/>
金粟如來是後身<lb/>
　　　荅長安崔少府叔封逰終南翠微寺太宗皇帝<lb/>
　　　金沙泉見寄<lb/>
河伯見海若傲然誇秋水小物昧逺圗寧知通方士多<lb/>
君紫霄意獨往蒼山裏地古寒雲深巗高長風起初登<lb/>
翠微嶺復憩金沙泉踐苔朝霜滑弄波夕月圎飲彼石<lb/>
下流結蘿宿溪煙鼎湖夢渌水龍駕空<hi>一作何</hi>茫然早行<lb/>
<pb n="KR4h0140_WYG_178-3b"/>
子午闗<hi>一作間又作峯</hi>却登山路逺<hi>一作却歎山路逺又作頗識闗路逺</hi>拂琴聴<lb/>
霜猨滅燭乃星飯人烟無明<hi>一作同</hi>異鳥道絶往返攀厓<lb/>
倒青天下視白日晚既過<hi>一作遇</hi>石門隠還唱<hi>一作聞</hi>石潭<lb/>
歌渉雪搴紫芳<hi>一作採紫莖</hi>濯纓想<hi>一作掬</hi>清波此人不可見<lb/>
此地君自過為余謝風泉其如幽意何<lb/>
　　　詶崔五郎中<lb/>
朔雲横髙天萬里起秋色壮士心飛揚落日空歎息長<lb/>
嘯出原野凛然寒風生幸遭聖明時功業猶未成柰何<lb/>
<pb n="KR4h0140_WYG_178-4a"/>
懐良圗鬰悒獨愁坐<hi>一作空獨坐</hi>杖策尋英豪立談乃知我<lb/>
崔公生民秀緬邈青雲姿制作㕘造化託諷含神祗海<lb/>
嶽尚可傾吐諾終不移是時霜飇寒逸興臨華池起舞<lb/>
拂長劍四座皆揚眉因得窮歡情贈我以新詩又結汗<lb/>
漫期九垓逺相待舉身憩蓬壺濯足弄滄海從此凌倒<lb/>
景一去無時還朝逰明光宫暮入閶闔闗但得長把袂<lb/>
何必嵩丘山<lb/>
　　　以詩代書荅元丹丘<lb/>
<pb n="KR4h0140_WYG_178-4b"/>
青鳥<hi>一作烏</hi>海上來今朝發何䖏口銜雲錦字<hi>一作書</hi>與我<lb/>
忽飛去鳥去凌紫烟書留綺窻前開緘方<hi>一作時</hi>一笑乃<lb/>
是故人傳故人深相朂憶我勞心曲離居在咸陽三見<lb/>
秦草緑置書䨇袂間引領不暫閒長望<hi>一作歎</hi>杳難見浮<lb/>
雲横逺山<lb/>
　　　金門荅蘓秀才<lb/>
君還石門日朱火始改木春草如有情山中尚含緑折<lb/>
芳愧遥憶永路當自朂逺見故人心平生以此足巨海<lb/>
<pb n="KR4h0140_WYG_178-5a"/>
納百川麟閣多才賢獻書入金闕酌醴奉瓊筵屢忝白<lb/>
雲唱恭聞黄竹篇恩光照拙薄雲漢希騰遷銘鼎倘云<lb/>
遂扁舟方𣺌然我留在金門君去卧丹壑未果三山期<lb/>
遥欣一丘樂𤣥珠寄象罔赤水非寥廓願狎東海鷗共<lb/>
營西山藥棲巗君寂滅䖏世余龍蠖良辰不同賞永日<lb/>
應閒居鳥吟簷前樹花落窻下書縁溪見緑篠隔岫窺<lb/>
紅蕖採薇行笑歌眷我情何巳月出石鏡間松鳴風琴<lb/>
裏得心自虚妙外物空頺靡身世如兩忘從君老煙水<lb/>
<pb n="KR4h0140_WYG_178-5b"/>
　　　詶坊州王司馬與閻正字對雪見贈<lb/>
逰子東南來自宛適京國飄然無心雲倐忽復西北訪<lb/>
戴昔未偶尋嵇此相得愁顔發新歡終宴叙前識閻公<lb/>
漢庭舊沈鬰富才力價重銅龍樓聲高重門側寧期此<lb/>
相遇華館陪逰息積雪眀逺峰寒城鎻春色主人蒼生<lb/>
望假我青雲翼風水如見資投竿佐皇極<lb/>
　　　詶中都小吏携斗酒雙魚於逆旅見贈<lb/>
魯酒若琥珀<hi>一作琥珀色</hi>汶魚紫錦鱗山東豪吏有俊氣手<lb/>
<pb n="KR4h0140_WYG_178-6a"/>
攜<hi>一作持</hi>此物贈逺人意氣相傾兩相顧斗酒雙魚表情<lb/>
素<hi>一夲此下有酒來我飲之鱠作别離䖏二句</hi>雙鰓呀呷鰭鬛張蹳刺銀盤<lb/>
欲飛去呼兒拂几霜刃揮紅肌花落白雪霏為君下筯<lb/>
一餐飽<hi>一作罷</hi>醉著金鞍上馬歸<lb/>
　　　詶張卿夜宿南陵見贈<lb/>
月出魯城東眀如天上雪魯女驚莎雞鳴機應秋莭當<lb/>
君相思夜火落金風高河漢挂户牖欲濟無輕舠我昔<lb/>
辭林丘雲龍忽相見客星動太微朝去洛陽殿爾來得<lb/>
<pb n="KR4h0140_WYG_178-6b"/>
茂彦七葉仕漢餘身為下邳客家有圯橋書傅說未夢<lb/>
時終當起巗野萬古騎辰星光輝照天下與君各未遇<lb/>
長策委蒿莱寳刀隐玉匣鏽澁空莓苔遂令世上愚輕<lb/>
我土與灰一朝攀龍去鼃黽安在㦲故山定有酒與爾<lb/>
傾金罍<lb/>
　　　詶岑勲見尋就元丹丘對酒相待以詩見招<lb/>
黄鶴東南來寄書寫心曲倚松開其緘憶我腸斷續不<lb/>
以千里遥命駕來相招中逢元丹丘登嶺宴碧霄對酒<lb/>
<pb n="KR4h0140_WYG_178-7a"/>
忽思我長嘯臨清飈蹇予未相知茫茫緑雲垂俄然素<lb/>
書及解此長渇飢策馬望山月途窮造階墀喜兹一會<lb/>
面若覩瓊樹枝憶君我逺來我歡方速至開顔酌美酒<lb/>
樂極忽成醉我情既不淺君意方亦深相知兩相得一<lb/>
顧輕千金且向山客笑與君論素心<lb/>
　　　荅従弟幼成過西園見贈<lb/>
一身自瀟灑萬物何囂喧拙薄謝眀時棲閒歸故園二<lb/>
季過舊壑四鄰馳華軒衣劍照松宇賔徒光石門山童<lb/>
<pb n="KR4h0140_WYG_178-7b"/>
薦珎果野老開芳樽上陳樵漁事下叙農圃言昨來荷<lb/>
花滿今見蘭苕繁一笑復一歌不知夕景昏醉罷同所<lb/>
樂此情難具論<lb/>
　　　詶王補闕惠翼荘廟宋丞泚贈别<lb/>
學道三千<hi>一作十</hi>春自言羲和人軒葢宛若夢雲松長相<lb/>
親偶将二公合復與三山鄰喜結海上契自為天外賔<lb/>
鸞翮我先鎩龍性君莫馴朴散不尚古時訛皆失真勿<lb/>
踏荒溪坡朅來浩然津薜帶何辭楚桃源堪避秦世廹<lb/>
<pb n="KR4h0140_WYG_178-8a"/>
且離别心在期隱淪酬贈非炯戒永言銘佩紳<lb/>
　　　詶裴侍御對酒感時見贈<lb/>
雨色秋来寒風嚴清江爽孤高繡衣人瀟灑青霞賞平<lb/>
生多感激忠義非外奨禍連積怨生事及徂川往楚邦<lb/>
有壮士鄢郢翻掃蕩申包哭秦庭泣血将安仰鞭屍辱<lb/>
巳及堂上羅宿莽頗似今之人蟊賊<hi>一作<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    </hi>䧟忠讜𣺌然<lb/>
一水隔何由稅歸鞅日夕聴猨怨懐賢盈夣想<lb/>
　　　詶崔侍御<hi>一夲此下有成甫二字</hi>
<pb n="KR4h0140_WYG_178-8b"/>
嚴陵不從萬乗逰歸卧空山釣碧流自是客星辭帝座<lb/>
元非太白醉揚州<lb/>
　　　翫月金陵城西孫楚酒樓逹曙歌吹日晩乗醉<lb/>
　　　著紫綺裘烏紗巾與酒客數人櫂歌秦淮往石<lb/>
　　　頭訪崔四侍御<lb/>
昨翫西城月青天垂玉鈎朝沽金陵酒歌吹孫楚樓忽<lb/>
憶繡衣人乗船往石頭草裹烏紗巾倒被紫綺裘兩岸<lb/>
拍手笑疑是王子猷酒客十數公崩騰醉中流謔浪櫂<lb/>
<pb n="KR4h0140_WYG_178-9a"/>
海客喧呼傲陽矦半道逢吴姬巻簾出揶揄我憶君到<lb/>
此不知狂與羞一月<hi>一作月下</hi>一見君三杯便囬橈舎舟共<lb/>
連袂行上南渡橋興發歌緑水秦客為之揺雞鳴復相<lb/>
招清宴逸雲霄贈我數百字字字凌風飈繫之衣裘上<lb/>
相憶每長謡<lb/>
　　　江上荅崔宣城<lb/>
太華三芙蓉眀星玉女峰尋仙下西嶽陶令忽相逢問<lb/>
我将何事湍波歴㡬重貂裘非季子鶴氅似王恭謬忝<lb/>
<pb n="KR4h0140_WYG_178-9b"/>
燕臺召而陪郭隗蹤水流知入海雲去或従龍樹繞蘆<lb/>
洲月山鳴鵲鎮鐘還期如可訪台嶺䕃長松<lb/>
　　　荅族姪僧中孚贈玉泉仙人掌茶<hi>并序</hi>
　　余聞荆州玉泉寺近清溪諸山山洞往往有乳窟<lb/>
　　窟中多玉泉交流其中有白蝙蝠大如鴉按山經<lb/>
　　蝙蝠一名仙䑕千嵗之後體白如雪棲則倒懸葢<lb/>
　　飲乳水而長生也其水邉䖏䖏有茗草羅生枝葉<lb/>
　　如碧玉唯玉泉真公常採而飲之年八十餘嵗顔<lb/>
<pb n="KR4h0140_WYG_178-10a"/>
　　色如桃李而此茗清香滑熟異于他者所以能還<lb/>
　　童振枯扶人夀也余逰金陵見宗僧中孚示余茶<lb/>
　　數十片拳然重曡其状如手號為仙人掌茶葢新<lb/>
　　出乎玉泉之山曠古未覿因持之見遺兼贈詩要<lb/>
　　余荅之遂有此作後之高僧大隱知仙人掌茶發<lb/>
　　乎中孚禪子及青蓮居士李白也<lb/>
常聞玉泉山山洞多乳窟仙䑕如白鴉倒懸清溪月茗<lb/>
生此中石玉泉流不歇根柯灑芳津採服潤肌骨叢<hi>一作</hi>
<pb n="KR4h0140_WYG_178-10b"/>
<hi>楚</hi>老巻緑葉枝枝相接連曝成仙人掌似拍洪崖肩舉<lb/>
世未見之其名定誰傳宗英乃禪伯投贈有佳萹清鏡<lb/>
燭無鹽顧慚西子妍朝坐有餘興長唫播諸天<lb/>
　　　詶裴侍御留岫師弹琴見寄<lb/>
君同鮑明逺邀彼休上人鼓琴亂白雪秋變江上春瑶<lb/>
草緑未衰攀翻寄情親相思兩不見流淚空盈巾<lb/>
　　　張相公出鎮荆州尋除太子詹事余時流夜郎<lb/>
　　　行至江夏與張公去千里公因太府丞王昔使<lb/>
<pb n="KR4h0140_WYG_178-11a"/>
　　　車寄羅衣二事及五月五日贈余詩余荅以此<lb/>
　　　詩<lb/>
張衡殊不樂應有四愁詩慙君錦繡段贈我慰相思鴻<lb/>
鵠復矯翼鳯凰憶故池榮樂一如此商山老紫芝<lb/>
　　　醉後荅丁十八以詩譏余搥碎黄鶴樓<hi>此詩楊慎云是</hi>
　　　<hi>偽作</hi>
黄鶴髙樓已搥碎黄鶴仙人無所依黄鶴上天訴玉帝<lb/>
却放黄鶴江南歸神明太守冄雕飾新圗粉壁還芳菲<lb/>
<pb n="KR4h0140_WYG_178-11b"/>
一州笑我為狂客少年往往来相譏君平簾下誰家子<lb/>
云是遼東丁令威作詩調我驚逸興白雲繞筆窗前飛<lb/>
待取明朝酒醒罷與君爛熳尋春暉<lb/>
　　　荅裴侍御先行至石頭驛以書見招期月滿泛<lb/>
　　　洞庭<lb/>
君至石頭驛寄書黄鶴樓開緘識逺意速此南行舟風<lb/>
水無定準湍波或<hi>一作成</hi>滯留憶昨新月生西簷若瓊鈎<lb/>
今來何所似破鏡懸清秋恨不三五眀平湖泛澄流此<lb/>
<pb n="KR4h0140_WYG_178-12a"/>
歡竟莫遂狂<hi>一作枉</hi>殺王子猷巴陵定遥逺持贈解人憂<lb/>
　　　荅高山人兼呈權顧二侯<lb/>
虹霓掩天光哲后起康濟應運生䕫龍開元掃氛翳太<lb/>
微廓金鏡端拱清遐裔輕塵集嵩嶽虚㸃盛眀意謬揮<lb/>
紫泥詔獻納青雲際䜛惑英主心恩疎佞臣計彷徨庭<lb/>
闕下歎息光隂逝未作仲宣詩先流賈生涕挂帆秋江<lb/>
上不為雲羅制山海向東傾百川無盡勢我於鴟夷子<lb/>
相去千餘嵗運濶英逹稀同風遥執袂登艫望逺水忽<lb/>
<pb n="KR4h0140_WYG_178-12b"/>
見滄浪枻高士何處来虛舟𣺌安繫衣藐本淳古文章<lb/>
多佳麗延引故鄊人風義未淪替顧侯逹語黙權子識<lb/>
通蓛曽是無心雲俱為此留滯雙萍易飄轉獨鶴思凌<lb/>
厲明晨去瀟湘共謁蒼梧帝<lb/>
　　　荅杜秀才五松見贈<hi>五松山在南陵銅坑西五六里</hi>
昔獻長楊賦天開雲雨歡當時待詔承眀裏皆道揚雄<lb/>
才可觀勅賜飛龍二天馬黄金絡頭白玉鞍浮雲蔽日<lb/>
去不返總為秋風摧紫蘭角巾東出商山道採秀行歌<lb/>
<pb n="KR4h0140_WYG_178-13a"/>
詠芝草路逢園綺笑向人兩君解来一何好聞道金陵<lb/>
龍虎盤還同謝朓望長安千峰夹水向秋浦五松名山<lb/>
當夏寒銅井炎罏歊九天赫如鑄鼎荆山前陶公矍鑠<lb/>
呵赤電回祿睢盱揚紫烟此中豈是久留䖏便欲燒丹<lb/>
従列仙愛聴松風且高卧颼颼吹盡炎氛<hi>一作風</hi>過登崖<lb/>
<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>立望九州陽春欲奏誰相和聞君往年逰錦城章仇<lb/>
尚書倒屣迎飛箋絡驛奏眀主天書降問逥恩榮骯髒<lb/>
不能就珪組至今空掦高蹈名夫子工文絶世竒五松<lb/>
<pb n="KR4h0140_WYG_178-13b"/>
新作天下推吾非謝尚邀彦伯異代風流各一時一時<lb/>
相逢樂在今袖拂白雲開素琴彈為三峡流泉音從兹<lb/>
一别五陵去去後桃花春水深<lb/>
　　　至陵陽山登天柱石詶韓侍御見招隠黄山<lb/>
韓衆騎白鹿西往華山中玉女千餘人相随在雲空見<lb/>
我傳秘訣精誠與天通何意到陵陽逰目送飛鴻天子<lb/>
昔避狄與君亦乗驄擁兵五陵下長策遏胡戎時㤗解<lb/>
繡衣脫身若飛蓬鸞鳯翻羽翼啄粟坐樊籠海鶴一笑<lb/>
<pb n="KR4h0140_WYG_178-14a"/>
之思歸向遼東黄山過石柱巘崿上攅叢因巢翠玉樹<lb/>
忽見浮丘公又引王子喬吹笙舞松風朗詠紫霞篇請<lb/>
開蘂珠宫歩綱繞碧落倚樹招青童何日可携手遺形<lb/>
入無窮<lb/>
　　　詶崔十五見招<lb/>
爾有鳥跡書相招琴溪飲手跡尺素中如天落雲錦讀<lb/>
罷向空笑疑君在我前長吟字不滅懐袖且三年<lb/>
　　　荅王十二寒夜獨酌有懐<hi>此詩蕭士贇云是偽作</hi>
<pb n="KR4h0140_WYG_178-14b"/>
昨夜吳中雪子猷佳興發萬里浮雲捲碧山青天中道<lb/>
流孤月孤月滄浪河漢清北斗錯落長庚眀懐余對酒<lb/>
夜霜白玉牀金井氷峥嶸人生飄忽百年内且須酣暢<lb/>
萬古情君不能狸膏金距學闘雞坐令鼻息吹虹霓君<lb/>
不能學哥舒横行青海夜帶刀西屠石堡取紫袍唫詩<lb/>
作賦北窻裏萬言不直一杯水世人聞此皆掉頭有如<lb/>
東風射馬耳魚目亦笑我請<hi>一作謂</hi>與明月同驊騮拳跼<lb/>
不能食蹇驢得志鳴春風折楊皇華合流俗晉君聴琴<lb/>
<pb n="KR4h0140_WYG_178-15a"/>
　枉清角巴人誰肯和陽春楚地由來賤竒璞黄金散盡<lb/>
　交不成白首為儒身被輕一談一笑失顔色蒼蝇貝錦<lb/>
　喧謗聲曽參豈是殺人者䜛言三及慈母驚與君論心<lb/>
　握君手榮辱于余亦何有孔聖猶聞傷鳯麟董龍更是<lb/>
　何雞狗一生傲岸苦不諧恩疎媒勞志多乖嚴陵高揖<lb/>
　漢天子何必長劍拄頤事玉階逹亦不足貴窮亦不足<lb/>
　悲韓信羞將絳灌比禰衡耻逐屠沽兒君不見李北海<lb/>
　英風豪氣今何在君不見裴尚書土墳三尺蒿棘<hi>一作下</hi>
<pb n="KR4h0140_WYG_178-15b"/>
　居少年早欲五湖去見此彌將鐘鼎踈<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百七十八<lb/>
</p>
<p>
</p>
  </div>
</body>
</text>
</TEI>
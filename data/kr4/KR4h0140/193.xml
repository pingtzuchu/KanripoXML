<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_193-1a"/>
　欽定四庫全書<lb/>
御定全唐詩巻一百九十三<lb/>
　　韋應物<lb/>
　　　　詠玊<lb/>
　乾坤有精物至寳無文章雕琢為世噐真性一朝傷<lb/>
　　　　詠露珠<lb/>
　秋荷一滴露清夜墜𤣥天將來玉盤上不定始知圓<lb/>
　　　　詠水精<lb/>
<pb n="KR4h0140_WYG_193-1b"/>
　映物隨顔色含空無表裏持來向明月的皪愁成水<lb/>
　　　　詠珊瑚<lb/>
　絳樹無花葉非石亦非瓊世人何處得蓬萊石上生<lb/>
　　　　詠瑠璃<lb/>
　有色同寒氷無物隔纎塵象筵㸔不見堪將對玉人<lb/>
　　　　詠琥珀<lb/>
　曽為老茯神本是寒松液蚊蚋落其中千年猶可覿<lb/>
　　　　詠曉<lb/>
<pb n="KR4h0140_WYG_193-2a"/>
軍中始吹角城上河初落深沈猶隠帷晃朗先分閣<lb/>
　　　詠夜<lb/>
明從何處去暗從何處來但覺年年老半是此中催<lb/>
　　　詠聲<lb/>
萬物自生<hi>一作此</hi>聼太空恒寂寥還從<hi>一作應</hi>静中起却向<lb/>
静中消<lb/>
　　　任洛陽丞請告一首<lb/>
方鑿不受圓直木不為輪揆材各有用反性生苦辛折<lb/>
<pb n="KR4h0140_WYG_193-2b"/>
腰非吾事飲水非吾貧休告卧空館養病絶囂塵遊魚<lb/>
自成族野鳥亦有羣家園杜陵下千嵗心氛氲天晴嵩<lb/>
山髙雪後河洛春喬木猶未芳百草日巳新著書復何<lb/>
為當去東臯耘<lb/>
　　　縣齋<lb/>
仲春時景好草木漸舒榮公門且無事微雨園林清<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>
決水泉動忻忻衆鳥鳴閒齋始延矚東作興庶甿即事<lb/>
翫文墨抱冲披道經於焉日淡泊徒使芳尊盈<lb/>
<pb n="KR4h0140_WYG_193-3a"/>
　　　晩出府舍與獨孤兵曹令狐士曹南尋朱雀街<lb/>
　　　歸里第<lb/>
分曹幸同簡聨騎方愜素還從廣陌歸不覺青山暮翻<lb/>
翻鳥未沒杳杳鐘猶度尋草逺無人望山多枉路聊参<lb/>
世士跡嘗得静者顧出入雖見牽忘身縁所<hi>一作明</hi>晤<lb/>
　　　休暇東齋<lb/>
由來束帶士請謁無朝暮公暇及私身何能獨閒歩摘<lb/>
葉愛芳在捫竹怜粉汚岸幘偃東齋夏天清曉露懐仙<lb/>
<pb n="KR4h0140_WYG_193-3b"/>
閲真誥貽友題幽素榮逹頗知疎恬然自成度緑苔日<lb/>
已滿幽寂誰來顧<lb/>
　　　夜直省中<lb/>
河漢有秋意南宫生早凉玊漏殊杳杳雲闕更蒼蒼華<lb/>
燈發新燄輕<hi>一作爐</hi>烟浮夕香顧跡知為忝束帶愧周行<lb/>
　　　郡内閒居<lb/>
棲息絶塵侣孱鈍得自怡腰懸竹使符心與<hi>一作如</hi>廬山<lb/>
緇永日一酣寢起坐兀無思長廊獨看雨衆藥發幽姿<lb/>
<pb n="KR4h0140_WYG_193-4a"/>
今夕已云罷明晨復如斯何事能為累寵辱豈要辭<lb/>
　　　燕居即事<lb/>
蕭條竹林院風雨叢蘭折幽鳥林上啼青苔人跡絶燕<lb/>
居日巳永夏木紛成結几閣積羣書時來北窗閲<lb/>
　　　幽居<lb/>
貴賤雖異等出門皆有營獨無外物牽遂此幽居情微<lb/>
雨夜來過不知春草生青山忽已曙鳥雀繞舍鳴時與<lb/>
道人偶或隨樵者行自當安蹇劣<hi>一作拙</hi>誰為薄世榮<lb/>
<pb n="KR4h0140_WYG_193-4b"/>
　　　野居書情<lb/>
世事日可見身名良蹉跎尚瞻白雲嶺聊作負薪歌<lb/>
　　　郊居言志<lb/>
負暄衡門下望雲歸逺山但要尊中物餘事豈相闗交<lb/>
無是非責且得任疎頑日夕臨清澗逍遥思慮閒出去<lb/>
唯空屋弊簀委窗間何異林棲鳥戀此復來還世榮斯<lb/>
獨已頽志<hi>一作思</hi>亦何攀唯當嵗豐熟閭里一歡顔<lb/>
　　　夏景端居即事<lb/>
<pb n="KR4h0140_WYG_193-5a"/>
北齋有凉氣嘉樹對層城重門永日掩清池夏雲生遇<lb/>
此庭訟簡始聞蟬初鳴逾懐故園愴黙黙以緘情<lb/>
　　　始至郡<lb/>
湓城古雄郡<hi>一作鎮</hi>横江千里馳髙樹上迢遞峻堞繞歌<lb/>
危井邑烟火晩郊原草樹滋洪流蕩<hi>一作薄</hi>北阯崇嶺鬱<lb/>
南圻斯民本樂生逃逝竟何為旱嵗屬荒歉舊逋積如<lb/>
坻到郡方逾月終朝理亂絲賔朋未及讌簡牘巳云疲<lb/>
昔賢播髙風得守愧無施豈待干戈戢且願撫惸婺<lb/>
<pb n="KR4h0140_WYG_193-5b"/>
　　　郡中西齋<lb/>
似與塵境<hi>一作世</hi>絶蕭條齋舍秋寒花獨經雨山禽時到<lb/>
州清觴養真氣玉書示道流豈將符守戀幸已棲心幽<lb/>
　　　新理西齋<lb/>
方將甿訟理久翳西齋居草木無行次閒暇一芟除春<lb/>
陽土脉起膏澤發生初養條刋朽枿䕶藥鋤穢<hi>一作荒</hi>蕪<lb/>
稍稍覺林聳厯厯忻竹疎始見庭宇曠頓令煩抱舒兹<lb/>
焉即可愛何必是吾廬<lb/>
<pb n="KR4h0140_WYG_193-6a"/>
　　　曉坐西齋<lb/>
鼕鼕城鼔動稍稍林鵶去栁意不勝春巖光已知曙寢<lb/>
齋有單祶<hi>一作茅</hi>靈藥為朝茹盥潄忻景清焚香澄神慮<lb/>
公門自常事道心寧易<hi>一作異</hi>處<lb/>
　　　郡齋卧疾絶句<lb/>
香爐宿火滅蘭燈宵影微秋齋獨卧病誰與覆寒衣<lb/>
　　　寓居永定精舍<hi>蘇州</hi>
政拙忻罷守閒居初理生家貧何由往夢想在京城野<lb/>
<pb n="KR4h0140_WYG_193-6b"/>
寺霜露月農興羈旅情聊租二頃田方課子弟耕眼暗<lb/>
文字廢身閒道心精即與人羣逺豈謂是非嬰<lb/>
　　　永定寺喜辟强夜至<lb/>
子有新嵗慶獨此苦寒歸夜叩竹林寺山行雪滿衣深<lb/>
爐正燃火空齋共掩扉還將一尊對無言百事違<lb/>
　　　野居<lb/>
結髪屢辭秩立身本疎慢今得罷守歸幸無世欲忠棲<lb/>
止且偏僻嬉逰無早晏逐兔上坡岡捕魚縁赤澗髙歌<lb/>
<pb n="KR4h0140_WYG_193-7a"/>
意氣在貰酒貧居慣時啟北窗扉豈将文墨間<lb/>
　　　同褎子秋齋獨宿<lb/>
山月皎如燭風霜時動竹夜半鳥驚栖窗間人獨宿<lb/>
　　　餌黄精<lb/>
靈藥出西山服食採其根九蒸換凡骨經著上世言候<lb/>
火起中夜馨香滿南軒齋居感衆靈藥術啟妙門自懐<lb/>
物外心豈與俗士論終期脱印綬永與天壤存<lb/>
　　　昭國里第聼元老師彈琴<lb/>
<pb n="KR4h0140_WYG_193-7b"/>
竹林髙宇霜露清朱絲玊徽多故情暗識啼烏與别鶴<lb/>
秪縁中有斷腸聲<lb/>
　　　野次聼元昌奏横吹<lb/>
立馬蓮塘吹横笛微風動桞生水波北人聼罷淚將落<lb/>
南朝曲中怨更多<lb/>
　　　樓中閲清管<lb/>
山陽遺韻在林端横吹驚響迥憑髙閣曲怨繞秋城淅<lb/>
瀝危葉振蕭瑟凉氣生始遇兹管賞巳懐故園情<lb/>
<pb n="KR4h0140_WYG_193-8a"/>
　　　寒食<lb/>
晴明寒食好春園百卉開綵繩拂花去輕毬度閣來長<lb/>
歌送落日緩吹逐殘杯非闗無燭罷良為羈思催<lb/>
　　　七夕<lb/>
人世拘形迹别去間山川豈意靈仙偶相望亦彌年夕<lb/>
衣清露濕晨駕秋風前臨歡定不住當為何所牽<lb/>
　　　九日<lb/>
今朝把酒復惆悵憶在杜陵田舍時明年九日知何處<lb/>
<pb n="KR4h0140_WYG_193-8b"/>
世難還家未有期<lb/>
　　　秋夜<lb/>
暗窗凉葉動秋天<hi>一作齋</hi>寢席單憂人半夜起明月在林<lb/>
端一與清景遇每憶平生歡如何方惻愴披衣露更<hi>一作</hi>
<hi>轉</hi>寒<lb/>
　　　秋夜一絶<lb/>
高閣漸凝露凉葉稍飄闈憶在南宫直夜長鐘漏稀<lb/>
　　　滁城對雪<lb/>
<pb n="KR4h0140_WYG_193-9a"/>
晨起滿闈雪憶朝閶闔時玉座分曙早金爐上烟遲飄<lb/>
散雲臺下凌亂桂樹姿厠跡鴛鷺末蹈舞豐年期今朝<lb/>
覆山郡寂寞復何為<lb/>
　　　雪中<lb/>
空堂嵗巳晏密室獨安眠壓篠夜偏積覆閣曉逾妍連<lb/>
山暗古郡驚風散一川此時騎馬出忽省京華年<lb/>
　　　詠春雪<lb/>
裵囘輕雪意似惜豓陽時不悟風花冷翻令梅栁遲<lb/>
<pb n="KR4h0140_WYG_193-9b"/>
　　　對春雪<lb/>
蕭屑杉松聲寂寥寒夜慮州貧人吏稀雪滿山城曙春<lb/>
塘看幽谷栖禽愁未去開闈正亂流寧辨花枝處<lb/>
　　　對殘燈<lb/>
獨照碧窗久欲隨寒燼滅幽人將遽眠解帶翻成結<lb/>
　　　對芳尊<lb/>
對芳尊醉來百事何足論遥見青山始一醒欲著接離<lb/>
還復昏<lb/>
<pb n="KR4h0140_WYG_193-10a"/>
　　　夜對流螢作<lb/>
月暗竹亭幽螢光拂席流還思故園夜更度一年秋自<lb/>
惬觀書興何慙秉燭遊府中徒冉冉明發好歸休<lb/>
　　　對新篁<lb/>
新緑苞初解嫩氣筍猶香含露漸舒葉抽叢稍自長清<lb/>
晨止亭下獨愛此幽篁<lb/>
　　　夏花明<lb/>
夏條緑巳密朱蕚綴明鮮炎炎日正午灼灼火俱燃翻<lb/>
<pb n="KR4h0140_WYG_193-10b"/>
風適自亂照水復成妍歸視窗間字熒煌滿眼前<lb/>
　　　對萱草<lb/>
何人樹萱草對此郡齋幽本是忘憂物今夕<hi>一作日</hi>重生<lb/>
憂叢疎露始滴芳餘蝶尚留還思杜陵圃離披風雨秋<lb/>
　　　見紫荆花<lb/>
雜英紛巳積含芳獨暮春還如故園樹忽憶故園人<lb/>
　　　翫螢火<lb/>
時節變衰草物色近新秋度月影纔斂繞竹光復流<lb/>
<pb n="KR4h0140_WYG_193-11a"/>
　　　對雜花<lb/>
朝紅争景新<hi>一作鮮</hi>夕素含露翻妍姿如有意流芳復滿<lb/>
園單棲守逺郡永日掩重門不與花為偶終遣與誰言<lb/>
　　　種藥<lb/>
好讀神農書多識藥草名持縑購山客移蒔羅衆英不<lb/>
改幽澗色宛如此地生汲井既䝉澤揷楥亦扶傾隂穎<lb/>
夕房斂陽條夏花明悦翫從兹始日夕繞庭行州民自<lb/>
寡訟養閒非政成<lb/>
<pb n="KR4h0140_WYG_193-11b"/>
　　　西澗種栁<lb/>
宰邑乖所願僶俛愧昔人聊将休暇日種柳西澗濵置<lb/>
鍤息微倦臨流睇歸雲封壤自人力生條在陽<hi>一作王</hi>春<lb/>
成隂豈自取為茂屬佗辰延詠留佳賞山水變夕曛<lb/>
　　　種𤓰<lb/>
率性方鹵莽理生尤自疎今年學種𤓰園圃多荒蕪衆<lb/>
草同雨露新苖獨翳如直以春窘廹過時不得鋤田家<lb/>
笑枉費日夕轉空虚信非吾儕事且讀古人書<lb/>
<pb n="KR4h0140_WYG_193-12a"/>
　　　喜園中茶生<lb/>
潔性不可汙為飲滌塵煩此物信靈味本自出山原聊<lb/>
因理郡餘率爾植荒園喜隨衆草長得與幽人言<lb/>
　　　移海榴<lb/>
葉有苦寒色山中霜霰多雖此䝉陽景移根意如何<lb/>
　　　郡齋移杉<lb/>
櫂幹方數尺幽姿已蒼然結根西山寺來植郡齋前新<lb/>
含野露氣稍静高窗眠雖為賞心遇豈有巖中縁<lb/>
<pb n="KR4h0140_WYG_193-12b"/>
　　　花徑<lb/>
山花夾徑幽古甃生苔澀胡牀理事餘玉琴承露濕朝<lb/>
與詩人賞夜携禪客入自是塵外蹤無令吏趨急<lb/>
　　　慈恩寺南池秋荷詠<lb/>
對殿含凉氣裁規覆清沼衰紅受露多餘馥依人少蕭<lb/>
蕭逺塵跡颯颯凌秋曉節謝客來稀迴塘方獨遶<lb/>
　　　題桐葉<lb/>
参差剪緑綺瀟灑覆瓊柯憶在灃東寺偏書此葉多<lb/>
<pb n="KR4h0140_WYG_193-13a"/>
　　　題石橋<lb/>
逺學臨海嶠横此莓苔石郡齋三四峰如有靈仙<hi>一作山</hi>
跡方愁暮雲滑始照寒池碧自與幽人期逍遥竟朝夕<lb/>
　　　池上<lb/>
郡中卧病久池上一來賖榆柳飄枯葉風雨倒横查<lb/>
　　　滁州西澗<lb/>
獨憐幽<hi>一作芳</hi>草澗邉生<hi>一作/行</hi>上有黄鸝深樹<hi>一作處</hi>鳴春<lb/>
潮帶雨晩來急野渡無人舟自横<lb/>
<pb n="KR4h0140_WYG_193-13b"/>
　　　西塞山<lb/>
勢從千里奔直入江中斷嵐横秋色雄地束驚流滿<lb/>
　　　山耕叟<lb/>
蕭蕭垂白髪黙黙詎知情獨放寒林燒多尋虎跡行暮<lb/>
歸何處宿來此空山耕<lb/>
　　　上方僧<lb/>
見月出東山上方髙處禪空林無宿火獨夜汲寒泉不<lb/>
下藍溪寺今年<hi>一作來</hi>三十年<lb/>
<pb n="KR4h0140_WYG_193-14a"/>
　　　烟際鐘<lb/>
隠隠起何處迢迢送落暉蒼茫隨思逺蕭散逐<hi>一作入</hi>烟<lb/>
微秋野寂云<hi>一作方</hi>晦望山僧獨歸<lb/>
　　　始聞夏蟬<lb/>
徂夏暑未晏蟬鳴景巳曛一聼知何處高樹但侵雲響<lb/>
悲遇衰齒節謝屬離羣還憶郊園日獨向澗中聞<lb/>
　　　射雉<lb/>
走馬上東岡朝日照野田野田雙雉起翻射斗迴鞭雖<lb/>
<pb n="KR4h0140_WYG_193-14b"/>
無百發中聊取一笑妍羽分繡臆碎頭<hi>一作頸</hi>弛錦鞘懸<lb/>
方將悦羈旅非闗學少年弢弓一長嘯憶在灞城阡<lb/>
　　　夜聞獨鳥啼<lb/>
失侣度山覓投林舍北啼今將獨夜意偏知對影栖<lb/>
　　　述園鹿<lb/>
野性本難畜翫習亦逾年麑班始力直麚角已蒼然仰<lb/>
首嚼園柳俯身飲清泉見人若閒暇蹷起忽低騫兹獸<lb/>
有髙貎凡類寧比肩不得遊山澤跼促誠可憐<lb/>
<pb n="KR4h0140_WYG_193-15a"/>
　　　聞鴈<lb/>
故園眇何處歸思方悠哉淮南秋雨夜髙齋聞鴈來<lb/>
　　　子規啼<lb/>
髙林滴露夏夜清南山子規啼一聲隣家孀婦抱兒泣<lb/>
我獨展轉何時明<hi>一作為情</hi>
　　　始建射侯<lb/>
男子本懸弧有志在四方虎竹忝明命熊侯始張皇賔<lb/>
登時事畢諸將備戎装星飛的屢破鼓譟武更揚曽習<lb/>
<pb n="KR4h0140_WYG_193-15b"/>
鄒魯學亦陪鴛鷺翔一朝願投筆世難激中腸<lb/>
　　　仙人祠<lb/>
蒼岑古仙子清廟閟華容千載去寥廓白雲遺舊蹤歸<lb/>
來灞陵上猶見最髙峰<lb/>
　　　鷓鴣啼<hi>一作李嶠詩</hi>
可憐鷓鴣飛飛向樹南枝南枝日照暖北枝霜露滋露<lb/>
滋不堪栖使我夜常啼願逄雲中鶴銜我向寥廓願作<lb/>
城上烏一年生九雛何不舊巢住枝弱不得<hi>一作若</hi>去何<lb/>
<pb n="KR4h0140_WYG_193-16a"/>
　意道苦辛客子常畏人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_193-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百九十三<lb/>
</p>
<p>
</p>
  </div>
</body>
</text>
</TEI>
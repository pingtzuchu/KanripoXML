<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_297-1a"/>
　欽定四庫全書<lb/>
御定全唐詩卷二百九十七<lb/>
　　王建<lb/>
　王建字仲初潁川人大厯十年進士初為渭南尉歴秘<lb/>
　書丞侍御史太和中出為陜州司馬從軍塞上後歸咸<lb/>
　陽卜居原上建工樂府與張籍齊名宫詞百首尤傳誦<lb/>
　人口詩集十巻今編為六巻<lb/>
　　　　送人<lb/>
<pb n="KR4h0140_WYG_297-1b"/>
　白日向西<hi>一作天</hi>沒黄河復東流人生足著地寧免四方<lb/>
　遊我行無返顧祝<hi>一作况</hi>子勿囘頭當須向前去何用起<lb/>
　離憂但恐無廣路平地作山丘令我車與馬欲疾反停<lb/>
　留蜀客多積貨邊人易封侯男兒戀家鄊歡樂為仇讐<lb/>
　丁寧相勸勉苦口幸無尤對面無相識不如豺虎儔彼<lb/>
　逺不寄書此寒莫寄裘與君俱絶蹟兩念無因由<lb/>
　　　　主人故亭<lb/>
　主人昔專城城南起髙亭貴與賔客遊工<hi>一作上</hi>者夜不<lb/>
<pb n="KR4h0140_WYG_297-2a"/>
寧酒食宴圃人栽接望早成經年使家僮逺道求異英<lb/>
郡中暫閒暇遶樹引諸生開泉浴山禽為愛山中聲世<lb/>
間事難保一日各徂征死生不相及花落實方榮我来<lb/>
至此中守吏非本名重君昔為主相與下馬行舊島日<lb/>
日摧池水不復清豈無後人賞所貴手自營澆酒向所<lb/>
思風起如有靈此去不重來重來傷我形<lb/>
　　　古從軍<lb/>
漢家<hi>一作軍</hi>逐單于日沒䖏<hi>一作交</hi>河曲浮雲道旁起行子<lb/>
<pb n="KR4h0140_WYG_297-2b"/>
車下宿槍城圍鼓角氈帳依山谷馬上懸壺漿刀頭分<lb/>
頰<hi>一作頓</hi>肉來時髙堂上父母親結束回面<hi>一作首</hi>不見家<lb/>
<hi>一作客</hi>風吹破衣服金瘡在<hi>一作/生</hi>肢節相與㧞<hi>一作取</hi>箭鏃<lb/>
聞道西凉州家家婦女<hi>一作人</hi>哭<lb/>
　　　邯鄲主人<lb/>
逺客無主人夜投邯鄲市飛蛾繞殘燭半夜人醉起壚<lb/>
邊酒家女遺我湘綺被合成䨇鳯花宛轉不相離縦令<lb/>
顔色改<hi>一作故</hi>勿遣合歡異一念始為難萬金誰足貴門<lb/>
<pb n="KR4h0140_WYG_297-3a"/>
前長安道去者如流水晨風羣鳥翔裵回別離此<lb/>
　　　泛水曲<lb/>
載酒入煙浦方舟泛緑波子酌我復飲子飲我還歌蓮<lb/>
深微路通<hi>一作通路</hi>峰曲幽氣<hi>一作風</hi>多閲芳無留瞬弄桂不<lb/>
停柯水上秋日<hi>一作月</hi>鮮西山碧峩峩兹歡良可貴誰復<lb/>
更来過<lb/>
　　　江南雜體二首<lb/>
江上風翛翛竹間湘水流日夜桂花落行人去悠悠復<lb/>
<pb n="KR4h0140_WYG_297-3b"/>
見離别處蟲聲陰雨秋<lb/>
處處江草<hi>一作山</hi>緑行人發瀟湘瀟湘回雁多日夜思故<lb/>
鄉春夢不知數空山蘭蕙<hi>一作桂</hi>芳<lb/>
　　　逺征歸<lb/>
萬里發遼陽處處問家鄉囘車不淹轍雨雪滿衣裳行<lb/>
見日月疾坐思道路長但令不征戍暗鏡生重光<lb/>
　　　思逺人<lb/>
妾思常懸懸君行復綿綿征途向何處碧海與青天嵗<lb/>
<pb n="KR4h0140_WYG_297-4a"/>
乆<hi>一作覊人</hi>自有念誰令長在邊少年若不歸蘭室如黄泉<lb/>
　　　傷近者不見<lb/>
離人隔中庭幸不為逺征雕梁下有壁聞語亦聞行天<lb/>
涯尚寄信此處不傳情君能並照水形影自分眀<lb/>
　　　元日早朝<lb/>
大國禮樂備萬邦朝元正東方色未動冠劍門已盈帝<lb/>
居在蓬莱肅肅鐘漏清将軍領羽林持㦸巡宫城翠華<lb/>
皆宿陳雪仗羅天兵庭燎逺煌煌旗上日月明聖人龍<lb/>
<pb n="KR4h0140_WYG_297-4b"/>
火衣寝殿開璇扄龍樓横紫煙宫女天中行六蕃倍<hi>一作</hi>
<hi>陪</hi>位次衣服各異形舉頭看玉牌不識宫殿名左右雉<lb/>
<hi>一作翟又作翣</hi>扇開蹈舞分滿庭朝服帶金玉珊珊相觸聲泰<lb/>
階備雅樂九奏鸞鳯鳴裵回慶雲中竽<hi>一作笙</hi>磬寒錚錚<lb/>
三公再獻壽上帝錫永貞天明告四方羣后保太平<lb/>
　　　聞故人自征戍回<lb/>
昔聞著征戍三年一還鄉今来不換兵須死在戰場念<lb/>
子無氣力徒學事戎行少年得生還<hi>一作随</hi>有同堕穹蒼<lb/>
<pb n="KR4h0140_WYG_297-5a"/>
自去報爾家再行上髙堂爾弟脩廢櫪爾母縫新裳恍<lb/>
恍恐不真猶未苦<hi>一作來若</hi>承望每日空出城畏渇攜壺漿<lb/>
安得縮地經忽使在我傍亦知逺行勞人悴馬𤣥黄慎<lb/>
莫多停留苦我<hi>一作哉</hi>居者腸<lb/>
　　　七泉寺上方<lb/>
長年好名山本性今得從回看塵蹟遥稍見麋鹿蹤老<lb/>
僧雲中居石門青重重陰泉養成龜古壁飛却<hi>一作虬</hi>龍<lb/>
掃石禮新經懸幡上髙峰日夕猿鳥合覓食聽山鐘将<lb/>
<pb n="KR4h0140_WYG_297-5b"/>
火尋逺泉煮茶傍寒松晩随收藥人便宿南澗中晨起<lb/>
衝露行濕花枝茸茸歸依向禪師願作香火翁<lb/>
　　　從元太守夏讌西樓<lb/>
六月晨亦熱卑居多煩昏五馬逰西城几杖隨朱輪西<lb/>
樓臨方塘嘉木當華軒鳬鷖滿中流有酒復盈樽山東<lb/>
地無山平視大海垠髙風凉氣來灝景沈清源青衿儼<lb/>
坐傍禮容益敦敦<hi>一作存存</hi>願為顔氏徒歌詠夫子門<lb/>
　　　酬栢侍御聞與韋處士同遊靈臺寺見寄<lb/>
<pb n="KR4h0140_WYG_297-6a"/>
西域傳中説靈臺屬雍州有泉皆聖蹟有石皆佛頭所<lb/>
出薝蔔香外國俗<hi>一作欲</hi>來求毒蛇䕶其下樵者不可偷<lb/>
古碑在雲巔備載置寺由魏家移下來後人始增修近<lb/>
與韋處士愛此山之幽各自具所須竹籠盛茶甌牽馬<lb/>
過危棧襞衣渉奔流草間平路盡林下大石稠過郭<hi>一作</hi>
<hi>廻廊</hi>轉經峰忽見東西樓瀑布當寺門迸落衣裳秋石苔<lb/>
鋪紫花溪葉裁碧油<hi>一作流</hi>松根載<hi>一作戴</hi>殿髙飄颻仙山<lb/>
浮縣中賢大夫一月前此逰賽神賀得雨豈暇多停留<lb/>
<pb n="KR4h0140_WYG_297-6b"/>
二十韵新詩逺寄尋山儔清泠玉澗泣冷切石磬愁君<lb/>
名髙難閒余身愚終休相將長無因從今生離憂<lb/>
　　　荆南贈别李肇著作轉韻詩<lb/>
輝天復耀<hi>一作輝</hi>地再為歌詠始素傳學道徒<hi>一作素業傳學徒</hi>
清門有君子文澗瀉潺潺徳峰来壘壘兩京二十<hi>一作十二</hi>
年投食公卿<hi>一作卿相</hi>間封章既不下故舊多慙顔賣馬市<lb/>
耕牛却歸湘浦山麥收<hi>一作秋</hi>蠶上簇衣食應豐足碧澗<lb/>
伴僧禪秋山對雨宿且歡身體適<hi>一作遥</hi>幸免纓組束上<lb/>
<pb n="KR4h0140_WYG_297-7a"/>
宰鎮荆州敬重同歲遊歡逢通世友簡授畫<hi>一作盡</hi>戎籌<lb/>
遲遲就公食愴愴别野裘主人開宴席禮數無形迹醉<lb/>
笑或顛吟發談皆損益臨甃理芳鮮升堂引賔客早嵗<lb/>
慕嘉名逺思今始平孔門忝同轍潘館<hi>一作室</hi>幸諸甥自<lb/>
知再婚娶豈望為親情欣欣還切切又二千里别楚筆<lb/>
防寄書蜀茶憂逺熱關山足<hi>一作正</hi>重疉會合何時節莫<lb/>
歎<hi>一作勸</hi>各從軍且愁岐路分美人停玉指離瑟不中聞<lb/>
爭向巴山夜猿聲滿碧雲<lb/>
<pb n="KR4h0140_WYG_297-7b"/>
　　　早發金堤驛<lb/>
蟲聲四野合月色滿城白家家閉户眠行人發孤驛離<lb/>
家尚苦熱衣服唯輕綌時節忽復遷秋風徹經脈人睡<lb/>
落塹轍馬驚入蘆荻慰逺時問程驚昏忽揺䇿從軍豈<lb/>
云樂憂患常縈積唯願在<hi>一作住</hi>貧家<hi>一作在家貧</hi>團圓過朝<lb/>
夕<lb/>
　　　和裴相公道中贈别張相公<lb/>
雲間雙鳯鳴一去一歸城鞍馬朝天色<hi>一作邑</hi>封章戀闕<lb/>
<pb n="KR4h0140_WYG_297-8a"/>
情日臨宫<hi>一作官</hi>樹髙煙蓋沙草平會當戎事息聯影遶<lb/>
池<hi>一作江</hi>行<lb/>
　　　和錢舎人水植詩<lb/>
盆裏盛野泉晩鮮幽更<hi>一作池</hi>好初活草根浮重生荷葉<lb/>
小多時水馬<hi>一作鳥</hi>出盡日蜻蜓遶朝早獨來看冷星沈<lb/>
碧曉<lb/>
　　　題壽安南館<lb/>
明䝉<hi>一作發</hi>竹間亭天暖幽桂碧雲生四面山水接當階<lb/>
<pb n="KR4h0140_WYG_297-8b"/>
石濕樹<hi>一作堤</hi>浴鳥痕破苔臥鹿蹟不縁塵駕觸堪<hi>一作復</hi>
作商皓宅<lb/>
　　　送張籍歸江東<lb/>
清泉澣塵緇靈藥釋昏狂君詩發大雅正氣回我腸復<lb/>
令五彩姿潔白歸天常昔歳同講道青襟在師傍出處<lb/>
兩相因如彼衣與裳行行成此歸<hi>一作行成歸此去一作歸計</hi>離我<lb/>
適咸陽失意未還家馬蹄盡四方訪余詠新文不倦道<lb/>
路長僮僕懐昔念亦如還故鄉相親惜晝夜寝息不異<lb/>
<pb n="KR4h0140_WYG_297-9a"/>
牀猶将在逺道忽忽起思量黄金未為罍無以挹酒漿<lb/>
所念俱貧賤安得相發揚回車逺歸省舊宅江南廂歸<lb/>
鄉非得意<hi>一本缺此五字</hi>但貴情意彰五月天氣熱波濤毒於<lb/>
湯慎勿多飲酒藥膳願自強<lb/>
　　　勵學<lb/>
買地不肥實其繁繫耕鑿良田少鋤理蘭焦香亦薄勿<lb/>
以聽者迷故使宫徴錯誰言三歳童還能分善惡孜孜<lb/>
日求益猶恐業未博况我性頑䝉復不勤修學有如朝<lb/>
<pb n="KR4h0140_WYG_297-9b"/>
暮食暫虧憂隕穫若使無六經賢愚何所託<lb/>
　　　山中寄及第故人<lb/>
長長南山松短短北磵楊俱承日月照幸免斤斧傷去<lb/>
年與子别誠言暫還鄉如何棄我去天路忽騰驤誰謂<lb/>
有雙目識貌不識腸豈知心内乖著我薜蘿裳尋君向<lb/>
前事不歎今異翔往往空室中寤寐<hi>一作語</hi>説珪璋十年<lb/>
居此溪松桂日蒼蒼自從無佳<hi>一作故</hi>人山中不<hi>一作少</hi>輝<lb/>
光盡棄所留藥亦焚舊草堂還君誓已書歸我學仙方<lb/>
<pb n="KR4h0140_WYG_297-10a"/>
既為參與辰各願<hi>一作願各</hi>不相望始終名利途慎勿罹咎<lb/>
殃<lb/>
　　　求友<lb/>
鑒形須明<hi>一作初</hi>鏡療疾須良醫若無傍人見形疾安自<lb/>
知世路薄言行學成棄其師每懐一飯恩不重勸勉詞<lb/>
斆學旣不誠朋友道日虧遂作名利交四海爭奔馳常<lb/>
慕正直人生死不相離茍能成我身甘與<hi>一作為</hi>僮僕随<lb/>
我言彼當信彼道我無疑針藥及病源以石投<hi>一作探</hi>深<lb/>
<pb n="KR4h0140_WYG_297-10b"/>
池終朝舉善道敬愛當行之縱令誤所見亦貴本相規<lb/>
不求立名聲所貴去瑕玼<hi>一作疵</hi>各願貽子孫永為後世<lb/>
資<lb/>
　　　寄李益少監兼送張實遊幽州<lb/>
大雅廢已乆人倫失其常天若不生君誰復為文綱迷<lb/>
者得道路溺者遇舟航國風人已變山澤增輝光星辰<lb/>
有其位豈合離帝傍賢人既遐征鳯鳥<hi>一作皇</hi>安來翔少<lb/>
小慕髙名所念隔山岡集卷新紙封每讀常焚香古來<lb/>
<pb n="KR4h0140_WYG_297-11a"/>
難<hi>一作誰</hi>自逹取鑑在<hi>一作有</hi>賢良未為知音故徒恨名不<lb/>
彰諒無金石堅性命豈能長常恐一世中不上君子堂<lb/>
偉<hi>一作倞</hi>哉清河子少年志堅强箧中有素文千里求發<lb/>
揚自顧音韻乖無因合宫商幸君達精誠為我求回章<lb/>
　　　寄崔列中丞<lb/>
火山無冷地<hi>一作氣</hi>濁流無清源人生在艱世何處避䜛<lb/>
言諸侯鎮九州天子開四門尚有忠義士不得申其寃<lb/>
嘉木移逺植為我當行軒君子居要途易失主人恩我<lb/>
<pb n="KR4h0140_WYG_297-11b"/>
愛古人道師君直且溫貪泉誓不飲邪路誓不奔如何<lb/>
非岡坂故使車輪翻妓妾随他人家事幸獲<hi>一作䕶</hi>存當<lb/>
時門前客黙黙空寃煩從今遇明代善惡亦須論莫以<lb/>
曾見疑直道遂不敦<lb/>
　　　喻時<lb/>
去者如弊帷來者如新衣鮮華非乆長色落還棄遺詎<lb/>
知行者夭豈悟壮者衰區區未死間回面相是非好聞<lb/>
苦不樂好視忽生疵乃明萬物情皆逐人心移古今盡<lb/>
<pb n="KR4h0140_WYG_297-12a"/>
如此達士将何為<lb/>
　　　贈王侍御<lb/>
愚者昧邪正貴將平道行君子抱仁義不懼<hi>一作罹</hi>天地<lb/>
傾三受主人辟方出咸陽城遲疑匪自崇將顯求賢名<lb/>
自来掌軍書無不盡臣誠何必操白刃始致海内平恭<lb/>
<hi>一作忝</hi>事四海人甚於敬公卿有惡如已辱聞善如巳榮<lb/>
或人居飢寒進退陳中情徹晏<hi>一作宴</hi>聽苦辛坐臥身不<lb/>
寕以心應所求盡家猶為輕衣食有親踈但恐踰禮經<lb/>
<pb n="KR4h0140_WYG_297-12b"/>
我今願求益詎敢為友生幸君揚素風永作来者程<lb/>
　　　宋氏五女<lb/>
　　貝州宋處士若<hi>一作廷</hi>芬五女若華若昭若倫若憲<lb/>
　　若茵<hi>一作荀</hi>
五女誓終養貞孝内自持兎絲自縈紆不上青松枝晨<lb/>
昏在親傍閒則讀書詩自得聖人心不因儒者知<hi>一作資</hi>
少年絶音華貴絶父母詞素釵垂兩髦短窄<hi>一作穿</hi>古時<lb/>
衣<hi>一作儀</hi>行成聞四方徴詔環珮随同時入皇宫聨影步<lb/>
<pb n="KR4h0140_WYG_297-13a"/>
玉墀鄉中尚其風重為修茅茨聖朝有良史将此為<lb/>
女師<lb/>
　　　送于丹移家洺州<lb/>
憶昔門館前君當童子年今来見成長俱過逺<hi>一作述</hi>所<lb/>
傳詩禮不外學兄弟相攻研如彼販海翁豈種溪中田<lb/>
四方尚爾文獨我敬爾賢但愛金玉聲不貴金玉<hi>一作石</hi>
堅孤遺一室中寝食不相捐飽如腸胃同疾若膚體連<lb/>
耕<hi>一作居</hi>者求沃土漚者求深源彼邦君子居一日可徂<lb/>
<pb n="KR4h0140_WYG_297-13b"/>
<hi>一作得</hi>遷念此居處近各為衣食牽從今不見靣猶勝異<lb/>
山川既乖歡會期鬱鬱兩難宣素琴苦<hi>一作若</hi>無徽安得<lb/>
宫商全他皆緩别日我願促行軒送人莫長歌長歌離<lb/>
恨延羸馬不知去過門常盤旋會當為爾鄰有地容一<lb/>
泉<lb/>
　　　留别舎弟<lb/>
孤賤相長<hi>一作長相</hi>育未曾為逺逰誰不重歡愛晨昏闕珍<lb/>
羞出門念衣單草木當窮秋非疾有憂歎實為人子<lb/>
<pb n="KR4h0140_WYG_297-14a"/>
尤世情本難合對面隔山丘况復干戈地懦夫何所投<lb/>
與爾俱長成尚為溝壑憂豈非輕嵗月少小不勤修從<lb/>
今解思量勉力謀善猷但<hi>一作伊</hi>得成爾身衣食寜我求<lb/>
固合受此訓堕<hi>一作惰</hi>慢為身羞<hi>一作讐</hi>嵗暮當歸来慎莫<lb/>
懐逺遊<lb/>
　　　壊屋<lb/>
官家有壊屋居者願離得茍或幸其遷<hi>一作還</hi>回<hi>一作因</hi>循<lb/>
任傾側若當君子住一日還修餙必使換榱<hi>一作椽</hi>楹先<lb/>
<pb n="KR4h0140_WYG_297-14b"/>
須木端直永令雀與䑕無處求棲息堅固傳後人從今<lb/>
勉勞力以兹喻臣下亦可成邦國雖曰愚者詞将来幸<lb/>
無惑<lb/>
　　　送薛蔓應舉<lb/>
四海重貢獻珠賮<hi>一作貝</hi>稱至珍聖朝開禮闈所貴集嘉<lb/>
賔若生在世間此路出常倫一士登甲科九族光彩新<lb/>
憧憧車馬徒爭路<hi>一作踏</hi>長安塵萬目視髙天<hi>一作天髙</hi>昇者<lb/>
得<hi>一作寜</hi>苦辛况子當少年丈<hi>一作文</hi>人在咸秦出門見宫<lb/>
<pb n="KR4h0140_WYG_297-15a"/>
闕獻賦侍<hi>一作待</hi>朱輪有賢大國豐無子一家貧男兒富<lb/>
邦家豈為榮其身煌煌文明代俱幸生此辰自顧非國<lb/>
風難以合聖人子去東堂上我歸南澗濵願君勤作書<lb/>
與我山中鄰<lb/>
　　　将歸故山留别杜侍御<hi>一作郎</hi>
有川不得渉有路不得行沈沈百憂中一日如一生錯<lb/>
来干諸侯石田廢春耕虎㦸衛重門何因達中誠日月<lb/>
俱照輝<hi>一作耀</hi>山川異隂晴如何百里間開目不見明我<lb/>
<pb n="KR4h0140_WYG_297-15b"/>
今歸故山誓與草木并願君去丘坂長使道路平<lb/>
　　　送韋䖏士老舅<lb/>
憶昨癡小年不知有經籍常随童子逰多向外家<hi>一作人</hi>
劇偷花入隣里弄筆書牆壁照水學梳頭應門未穿幘<lb/>
人前賞文性棃果蒙不惜賦字詠新泉探題得幽石自<lb/>
從出關輔三十年作客風雨一飄颻親情多阻隔如何<lb/>
二千里塵土驅蹇瘠良乆陳苦辛從頭嘆衰白既来今<lb/>
又去暫笑還成戚落日動征車春風捲離席雲臺觀西<lb/>
<pb n="KR4h0140_WYG_297-16a"/>
路華嶽祠<hi>一作峰</hi>前栢會得過帝鄉重尋舊行蹟<lb/>
　　　送同學故人<lb/>
各為四方人此地同事師業成有先後不得長相隨出<lb/>
林多道路縁岡復遶陂念君辛苦行令我形體疲黄葉<lb/>
墮車前四㪚當此時亭上夜蕭索山風水離離<lb/>
　　　幽州送申稷評事歸平盧<lb/>
行子遶天北山髙塞<hi>一作寒</hi>復深升堂展客禮臨水濯纓<lb/>
襟<hi>一作衿一作塵纓</hi>驅馳戎地馬聚散林間禽一杯瀉東流各<lb/>
<pb n="KR4h0140_WYG_297-16b"/>
願無異心薊亭雖苦寒春夕勿重衾従軍任白頭莫賣<lb/>
故山岑<lb/>
　　　温門山<lb/>
早入温門山羣峰亂如㦸崩崖欲相觸呀<hi>一作谺</hi>豁斷行<lb/>
跡脫屐尋淺流定足畏欹石路盡十里溪地多千嵗柏<lb/>
洞門晝隂黒深處惟石壁似見丹砂光亦聞鍾乳滴靈<lb/>
池出山底沸水衝地脈暖氣成濕烟濛濛窗中白隨僧<lb/>
入古寺便是雲外客月出天氣凉夜鐘山寂寂<lb/>
<pb n="KR4h0140_WYG_297-17a"/>
　　　代故人新姬侍疾<lb/>
雙轂不回轍子疾巳在旁侍坐常揺扇迎醫漸<hi>一作暫</hi>下<lb/>
床<hi>一作近醫慚下牀</hi>新施箱中幔未洗来時妝奉君纒綿意幸<lb/>
願莫相忘<lb/>
　　　採桑<lb/>
鳥鳴<hi>一作啼</hi>桑葉間緑條復柔柔<hi>一作葉緑條復柔</hi>攀看去手近<lb/>
放<hi>一作㪚</hi>下長長鉤黄花蓋野田白馬少年逰所念豈囘<lb/>
顧<hi>一作志</hi>良人在髙樓<lb/>
<pb n="KR4h0140_WYG_297-17b"/>
　　　曉思<lb/>
曉氣生緑水春條露霏霏<hi>一作靡靡</hi>林間棲鳥㪚逺念征人<lb/>
起幽花宿含彩早蝶寒弄翅君行非晨風詎能従門至<lb/>
<hi>首聨一作春條露霏霏曉氣生緑水</hi>
　　　早起<lb/>
囘燈正衣裳<hi>一作冠</hi>出户星未稀堂前候姑<hi>一作始</hi>起環珮<lb/>
生晨輝暗池光羃䍥宻樹花葳㽔九城鐘漏絶遥聽直<lb/>
郎歸<lb/>
<pb n="KR4h0140_WYG_297-18a"/>
　　　　酬張十八病中寄詩<lb/>
　本性慵逺行綿綿病自生見君綢繆思慰我寂寞情風<lb/>
　幌夜不掩秋燈照雨眀彼愁此又憶一夕兩盈盈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_297-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_428-1a"/>
　欽定四庫全書<lb/>
御定全唐詩巻四百二十八<lb/>
　　　白居易<lb/>
　　　　常樂里閒居偶題十六韻兼寄劉十五公輿王<lb/>
　　　　十一起呂二炅呂四熲崔十八𤣥亮元九稹劉<lb/>
　　　　三十二敦質張十五仲元時為校書郎<lb/>
　帝都名利塲雞鳴無安居獨有嬾慢者日髙頭未梳工<lb/>
　拙性不同進退迹遂殊幸逢太平代天子好文儒小才<lb/>
<pb n="KR4h0140_WYG_428-1b"/>
　難大用典校在秘書三旬兩入省因得養頑疎茅屋四<lb/>
　五間一馬二僕夫俸錢萬六千月給亦有餘既無衣食<lb/>
　牽亦少人事拘遂使少年心日日常晏如勿言無知已<lb/>
　躁靜各有徒蘭臺七八人出處與之俱旬時阻談笑旦<lb/>
　夕望軒車誰能讎校閒觧帶臥吾廬窗前有竹玩門外<lb/>
　有酒酤何以待君子數竿對一壺<lb/>
　　　　荅元八宗簡同逰曲江後明日見贈<lb/>
　長安千萬人出門各有營唯我與夫子信馬悠悠行行<lb/>
<pb n="KR4h0140_WYG_428-2a"/>
到曲江頭反照草樹明南山好顔色病客有心情水禽<lb/>
翻白羽風荷嫋翠莖何必滄浪去即此可濯纓時景不<lb/>
重來賞心難再并坐愁紅塵裏夕鼓鼕鼕聲歸來經一<lb/>
宿世慮稍復生頼聞瑶華唱再得塵襟清<lb/>
　　　感時<lb/>
朝見日上天暮見日入地不覺明鏡中忽年三十四勿<lb/>
言身未老冉冉行將至白髪雖未生朱顔已先悴人生<lb/>
詎㡬何在世猶如寄雖有七十期十人無一二今我猶<lb/>
<pb n="KR4h0140_WYG_428-2b"/>
未悟徃徃不適意胡為方寸間不貯浩然氣貧賤非不<lb/>
惡道在何足避富貴非不愛時來當自至所以逹人心<lb/>
外物不能累唯當飲美酒終日陶陶醉斯言勝金玉佩<lb/>
服無失墜<lb/>
　　　首夏同諸校正遊開元觀因宿玩月<lb/>
我與二三子策名在京師官小無職事閒於為客時沈<lb/>
沈道觀中心賞期在兹到門車馬迴入院巾杖隨清和<lb/>
四月初樹木正華滋風清新<hi>一作寒</hi>葉影鳥戀<hi>一作思</hi>殘花<lb/>
<pb n="KR4h0140_WYG_428-3a"/>
枝向夕天又晴東南餘霞披置酒西廊下待月杯行遲<lb/>
湏臾金魄生若與吾徒期光華一照耀殿角<hi>一作樓殿</hi>相参<lb/>
差終夜清景前笑歌不知疲長安名利地此興㡬人知<lb/>
　　　永崇里觀居<lb/>
季夏中氣候煩暑自此収蕭颯風雨天蟬聲暮啾啾永<lb/>
崇里巷靜華陽觀院幽軒車不到處滿地槐花秋年光<lb/>
忽冉冉世事本悠悠何必待衰老然後悟浮休真隱豈<lb/>
長逺至道在冥搜身雖世界<hi>一作間</hi>住心與虛無逰朝飢<lb/>
<pb n="KR4h0140_WYG_428-3b"/>
有蔬食夜寒有布裘幸免凍與餒此外復何求寡慾雖<lb/>
少病樂天心不憂何以明吾志周易在牀頭<lb/>
　　　早送舉人入試<lb/>
夙駕送舉人東方猶未明自謂出太早已有車馬行騎<lb/>
火髙低影街鼓參差聲可憐早朝者相㸔意氣生日出<lb/>
塵埃飛羣動互營營營營各何求無非利與名而我常<lb/>
晏起虛住長安城春深官又滿日有歸山情<lb/>
　　　招王質夫<hi>自此後詩為盩厔尉時作</hi>
<pb n="KR4h0140_WYG_428-4a"/>
濯足雲水客折腰簪笏身諠閒跡相背十里别經旬忽<lb/>
因乗逸興莫惜訪囂塵窗前故栽竹與君為主人<lb/>
　　　祇役駱口因與王質夫同逰秋山偶題三韻<lb/>
石擁百泉合雲破千峰開平生烟霞侶此地重裵回今<lb/>
日勤王意一半為山來<lb/>
　　　見蕭侍御憶舊山草堂詩因以繼和<lb/>
琢玉以為架綴珠以為籠玉架伴野鶴珠籠鏁㝠鴻鴻<lb/>
思雲外天鶴憶松上風珠玉信為美鳥不戀其中臺中<lb/>
<pb n="KR4h0140_WYG_428-4b"/>
蕭侍御心與鴻鶴同晩起慵冠豸閒行厭避驄昨見憶<lb/>
山詩詩思浩無窮歸夢杳何處舊居茫水東秋閒杉桂<lb/>
林春老芝术叢自云别山後離抱常忡忡衣繡非不榮<lb/>
持憲非不雄所樂不在此悵望草堂空<lb/>
　　　病假中南亭閒望<lb/>
欹枕不視事兩日門掩闗始知吏役身不病不得閒閒<lb/>
意不在逺小亭方丈間西檐竹梢上坐見太白山遥媿<lb/>
峰上雲對此塵中顔<lb/>
<pb n="KR4h0140_WYG_428-5a"/>
　　　仙遊寺獨宿<lb/>
沙鶴上階立潭月當户開此中留我宿兩夜不能迴幸<lb/>
與靜境遇喜無歸侶催從今獨逰後不擬共人來<lb/>
　　　前庭<hi>一作亭</hi>涼夜<lb/>
露簟色似玉風幌影如波坐愁樹葉落中庭明月多<lb/>
　　　官舍小亭閒望<lb/>
風竹散清韻烟槐凝緑姿日髙人吏去閒坐在茅茨葛<lb/>
衣禦時暑蔬飯療朝飢持此聊自足心力少營為亭上<lb/>
<pb n="KR4h0140_WYG_428-5b"/>
獨吟罷眼前無事時數峰太白雪一巻陶潛詩人心各<lb/>
自是我是良在兹迴謝爭名客甘從君所嗤<lb/>
　　　早秋獨夜<lb/>
井梧<hi>一作桐</hi>涼夜動鄰杵秋聲發獨向檐下眠覺來半牀<lb/>
月<lb/>
　　　聽彈古渌水<hi>琴曲名</hi>
聞君古渌水使我心和平欲識慢流意為聽疎泛聲西<lb/>
窗竹隂下竟日有餘清<lb/>
<pb n="KR4h0140_WYG_428-6a"/>
　　　松齋自題<hi>時為翰林學士</hi>
非老亦非少年過三紀餘非賤亦非貴朝登一命初才<lb/>
小分易足心寛體長舒充腸皆美食容膝即安居況此<lb/>
松齋下一琴數帙書書不求甚解琴聊以自娱夜直入<lb/>
君門晩歸臥吾廬形骸委順動方寸付空虛持此將過<lb/>
日自然多晏如昏昏復黙黙非智亦非愚<lb/>
　　　冬夜與錢員外同直禁中<lb/>
夜深草詔罷霜月淒凜凛欲卧暖殘杯燈前相對飲連<lb/>
<pb n="KR4h0140_WYG_428-6b"/>
鋪青縑被對置通中枕髣髴百餘宵與君同此寢<lb/>
　　　和錢員外禁中夙興見示<lb/>
窗白星漢曙窗暖燈火餘坐捲朱裏幕看封紫泥書窅<lb/>
窅鐘漏盡曈曈霞景初樓臺紅照曜松竹青扶疎君愛<lb/>
此時好回頭特<hi>一作時</hi>謂余不知上清界曉景復何如<lb/>
　　　夏日獨直寄蕭侍御<lb/>
憲臺文法地翰林清切司鷹猜課野鶴驥德責山麋課<lb/>
責雖不同同歸非所宜是以方寸内忽忽暗相思夏日<lb/>
<pb n="KR4h0140_WYG_428-7a"/>
獨上直日長何所為澹然無他念虛靜是吾師形委有<lb/>
事牽心與無事期中臆一以曠外累都若遺地貴身不<lb/>
覺意閒境來随但對松與竹如在山中時情性聊自適<lb/>
吟詠偶成詩此意非夫子餘人多不知<lb/>
　　　松聲<hi>修行里張家宅南亭作</hi>
月好好獨坐雙松在前軒西南微風來潜入枝葉間蕭<lb/>
寥發為聲半夜明月前寒山颯颯雨秋琴泠泠絃一聞<lb/>
滌炎暑再聽破昏煩竟夕遂不昧心體俱翛然南陌車<lb/>
<pb n="KR4h0140_WYG_428-7b"/>
馬動西鄰歌吹繁誰知兹檐下滿耳不為喧<lb/>
　　　禁中<lb/>
門嚴九重靜窗幽一室閒好是修心處何必在深山<lb/>
　　　贈吳丹<lb/>
巧者力苦<hi>一作若</hi>勞智者心苦<hi>一作/若</hi>憂<hi>一作愁</hi>愛君無巧智<lb/>
終嵗閒悠悠嘗登御史府亦佐東諸侯手操糺謬簡心<lb/>
運決勝籌宦途似風水君心如虛舟泛然而不有進退<lb/>
得自由今來脫豸冠時徃侍龍樓官曹稱心靜居處随<lb/>
<pb n="KR4h0140_WYG_428-8a"/>
跡幽冬負南榮<hi>一作檐</hi>日支體甚温柔夏臥北窗風枕席<lb/>
如涼秋南山入舍下酒甕在牀頭人間有閒地何必隠<lb/>
林丘顧我愚且昧勞生殊未休一入金門直星霜三四<lb/>
周主恩信難報近地徒乆留終當乞閒官退與夫子逰<lb/>
　　　初除户曹喜而言志<lb/>
詔授户曹掾捧詔感君恩感恩非為已禄養及吾親弟<lb/>
兄俱簪笏新婦儼衣巾羅列髙堂下拜慶正紛紛俸錢<lb/>
四五萬月可奉晨昏廩禄二百石歳可盈倉囷喧喧車<lb/>
<pb n="KR4h0140_WYG_428-8b"/>
馬來賀客滿我門不以我為貪知我家内貧置酒延賀<lb/>
客客容亦歡欣笑云今日後不復憂空尊荅云如君言<lb/>
願君少逡廵我有平生志醉後為君陳人生百歳期七<lb/>
十有㡬人浮榮及虛位皆是身之賓唯有衣與食此事<lb/>
粗闗身茍免饑寒外餘物盡浮雲<lb/>
　　　秋居書懐<lb/>
門前少賓客階下多松竹秋景下西墻涼風入東屋有<lb/>
琴慵不弄有書閒不讀盡日方寸中澹然無所欲何湏<lb/>
<pb n="KR4h0140_WYG_428-9a"/>
廣居處不用多積蓄丈室可容身斗儲可充腹況無治<lb/>
道術坐受官家禄不種一株桑不鋤一壠糓終朝飽飯<lb/>
餐卒嵗豐衣服持此知愧心自然易為足<lb/>
　　　禁中曉臥因懐王起居<lb/>
遲遲禁漏盡悄悄暝<hi>一作𠖇</hi>鵶喧夜雨槐花落㣲涼卧北<lb/>
軒曙燈殘未滅風簾閒自翻每一得<hi>一作得</hi>靜境思與故<lb/>
人言<lb/>
　　　養拙<lb/>
<pb n="KR4h0140_WYG_428-9b"/>
鐡柔不為劍木曲不為轅今我亦如此愚䝉不及門甘<lb/>
心謝名利滅跡歸丘園坐卧茅茨中但對琴與尊身去<lb/>
韁鎻累耳辭朝市喧逍遥無所為時窺五千言無憂樂<lb/>
性塲寡欲清心源始知不才者可以探道根<lb/>
　　　寄李十一建<lb/>
外事牽我形外物誘我情李君别來乆𥚹恡從中生憶<lb/>
昨訪君時立馬叩柴荆有時君未起穉子喜先迎連歩<lb/>
笑出門衣翻冠或傾埽階苔紋緑拂榻藤隂清家醖及<lb/>
<pb n="KR4h0140_WYG_428-10a"/>
春熟園葵乗露烹看山東亭坐待月南原行門靜唯鳥<lb/>
語坊逺少鼓聲相對盡日言不及利與名分手來㡬時<lb/>
明月三四盈别時殘花落及此新蟬鳴芳嵗忽已晚離<lb/>
抱悵未平豈不思命駕吏職坐相縈前時君有期訪我<lb/>
來山城心賞乆云阻言約無自輕相去幸非逺走馬一<lb/>
日程<lb/>
　　　旅次華州贈袁右丞<lb/>
渭水緑溶溶華山青崇崇山水一何麗君子在其中才<lb/>
<pb n="KR4h0140_WYG_428-10b"/>
與世㑹合物随誠感通德星降人福時雨助嵗功化行<lb/>
人無訟囹圄千日空政順氣亦和黍稷三年豐客自帝<lb/>
城來驅馬出闗東愛此一郡人如見太古風方今天子<lb/>
心憂人正忡忡安得天下守盡得如袁公<lb/>
　　　酬楊九𢎞貞長安病中見寄<lb/>
伏枕君寂寂折腰我營營所嗟經時别相去一宿程攜<lb/>
手昨何時昆明春水平離郡來㡬日太白夏雲生之子<lb/>
未得意貧病客帝城貧堅志士節病長髙人情隠几自<lb/>
<pb n="KR4h0140_WYG_428-11a"/>
恬澹閉門無送迎龍臥心有待鶴瘦貌彌清清機發為<lb/>
文投我如振瓊何以慰飢渴捧之吟一聲<lb/>
　　　禁中寓<hi>一作偶</hi>直夢逰仙逰寺<lb/>
西軒草詔暇松竹深寂寂月出清風來忽似山中夕因<lb/>
成西南夢夢作逰仙客覺聞宮漏聲猶謂山泉滴<lb/>
　　　贈王山人<lb/>
聞君減寢食日聽神仙說闇待非常人潛求長生訣言<lb/>
長本對短未離生死轍假使得長生才能勝夭折松樹<lb/>
<pb n="KR4h0140_WYG_428-11b"/>
千年朽槿花一日歇畢竟共空虛何湏誇嵗月彭殤徒<lb/>
自異生死終無别不如學無生無生即無滅<lb/>
　　　秋山<lb/>
乆病曠心賞今朝一登山山秋雲物冷稱我清羸顔白<lb/>
石臥可枕青蘿行可攀意中如有得盡日不欲還人生<lb/>
無幾何如寄天地間心有千載憂身無一日閒何時解<lb/>
塵網此地來掩闗<lb/>
　　　贈能七倫<lb/>
<pb n="KR4h0140_WYG_428-12a"/>
澗松髙百尋四時寒森森臨風有清韻向日無曲隂如<lb/>
何時俗人但賞桃李林豈不知堅貞芳馨誘其心能生<lb/>
學為文氣髙功亦深手中一百篇句句披沙金苦節二<lb/>
十年無人振陸沈今我尚貧賤徒為爾知音<lb/>
　　　題楊頴<hi>一作隠</hi>士西亭<lb/>
靜得亭上境逺諧塵外蹤憑軒東南望<hi>一作東望好</hi>鳥滅山<lb/>
重重竹露冷煩襟衫風清病容曠然宜真趣道與心相<lb/>
逢即此可遺世何必蓬壺峰<lb/>
<pb n="KR4h0140_WYG_428-12b"/>
　　　題贈鄭祕書徵君石溝溪隱居<hi>鄭生常隱天台徴起而仕今復</hi>
　　　<hi>謝病隠於此溪中</hi>
鄭君得自然虛白生心胷吸彼沆瀣精凝為氷雪容大<lb/>
君貞元初求賢致時雍蒲輪入翠微迎下天台峰赤城<lb/>
别松喬黄閤交䕫龍俯仰受三命從容辭九重出籠鶴<lb/>
翩翩歸林鳯雝雝在火辨良玉經霜識貞松新居寄楚<lb/>
山山碧溪溶溶丹竈燒煙煴黃精花丰茸蕙帳夜琴澹<lb/>
桂尊春酒濃時人不到處苔石無塵蹤我今何為者趨<lb/>
<pb n="KR4h0140_WYG_428-13a"/>
世身龍鍾不向林壑訪無由朝市逢終當解塵纓<hi>一作網</hi>
卜築來相從<lb/>
　　　及第後歸覲留别諸同年<lb/>
十年常苦學一上謬成名擢第未為貴賀親方始榮時<lb/>
輩六七人送我出帝城軒車動行色絲管舉離聲得意<lb/>
減别恨半酣輕逺程翩翩馬蹄疾春日歸鄉情<lb/>
　　　清夜琴興<hi>一作聽琴</hi>
月出鳥栖盡寂然坐空林是時心境閒可以彈素琴清<lb/>
<pb n="KR4h0140_WYG_428-13b"/>
冷由木性恬澹随人心心積和平氣木應正始音響餘<lb/>
羣動息曲罷秋夜深正聲感元化天地清沈沈<lb/>
　　　效陶潛體詩十六首<hi>并序</hi>
　　余退居渭上杜門不出時屬多雨無以自娛㑹家<lb/>
　　醖新熟雨中獨飲徃徃酣醉終日不醒嬾放之心<lb/>
　　彌覺自得故得於此而有以㤀於彼者因詠陶淵<lb/>
　　明詩適與意㑹遂傚其體成十六篇醉後狂言醒<lb/>
　　輒自哂然知我者亦無隱焉<lb/>
<pb n="KR4h0140_WYG_428-14a"/>
不動者厚地不息者髙天無窮者日月長在者山川松<lb/>
柏與龜鶴其壽皆千年嗟嗟羣物中而人獨不然早出<lb/>
向朝市暮已歸下泉形質及壽命危脆若浮烟堯舜與<lb/>
周孔古來稱聖賢借問今何在一去亦不還我無不死<lb/>
藥萬萬随化遷所未定知者修短遲速間幸及身健日<lb/>
當歌一尊前何必待人勸持<hi>一作念</hi>此自為歡<lb/>
翳翳踰月隂沈沈連日雨開簾望天色黄雲暗如土行<lb/>
潦毁我墉疾風壊我宇蓬莠生庭院泥塗失塲圃村深<lb/>
<pb n="KR4h0140_WYG_428-14b"/>
絶賓客窗晦無儔侶盡日不下牀跳鼃時入戸出門無<lb/>
所徃入室還獨處不以酒自娱塊然與誰語<lb/>
朝飲一杯酒冥心合元化兀然無所思日髙尚閒臥暮<lb/>
讀一巻書㑹意如嘉話欣然有所遇夜深猶獨坐又得<lb/>
琴上趣安絃有餘暇復多詩中狂下筆不能罷唯兹三<lb/>
四事持用度晝夜所以隂雨中經旬不出舍始悟獨徃<lb/>
<hi>一作住</hi>人心安時亦過<lb/>
東家采桑婦雨來苦愁悲蔟蠶北堂前雨冷不成絲西<lb/>
<pb n="KR4h0140_WYG_428-15a"/>
家荷鋤叟雨來亦怨咨種豆南山下雨多落為萁而我<lb/>
獨何幸醖酒本無期及此多雨日正遇新熟時開缾瀉<lb/>
尊中玉液黄金脂持玩已可悦歡嘗有餘滋一酌發好<lb/>
容再酌開愁眉連延<hi>一作速進</hi>四五酌酣暢入四肢忽然遺<lb/>
我物誰復分是非是時連夕雨酩酊無所知人心苦顛<lb/>
倒反為憂者嗤<lb/>
朝亦獨醉歌暮亦獨醉睡未盡一壺酒已成三獨醉勿<lb/>
嫌飲太少且喜歡易致一杯復兩杯多不過三四便得<lb/>
<pb n="KR4h0140_WYG_428-15b"/>
心中適盡忘身外事更復强一杯陶然遺萬累一飲一<lb/>
石者徒以多為貴及其酩酊時與我亦無異笑謝多飲<lb/>
者酒錢徒自費<lb/>
天秋無片雲地靜無纖塵團團新晴月林外生白輪憶<lb/>
昨隂霖天連連三四旬頼逢家醖熟不覺過朝昏私言<lb/>
雨霽後可以罷餘尊及對新月色不醉亦愁人牀頭殘<lb/>
酒榼欲盡味彌淳攜置南檐下舉酌自殷勤清光入杯<lb/>
杓白露生衣巾乃知隂與晴安可無此君我有樂府詩<lb/>
<pb n="KR4h0140_WYG_428-16a"/>
成來人未聞今宵醉有興狂詠驚四鄰獨賞猶復爾何<lb/>
况有交親<lb/>
中秋三五夜明月在前軒臨觴忽不飲憶我平生歡我<lb/>
有同心人邈邈崔與錢我有忘形友迢迢李與元或飛<lb/>
青雲上或落江湖間與我不相見於今四五<hi>一作三四</hi>年我<lb/>
無縮地術君非馭風仙安得明月下四人來晤言良夜<lb/>
信難得佳期杳無縁明月又不駐<hi>一作住</hi>漸下西南天豈<lb/>
無他時㑹惜此清景前<lb/>
<pb n="KR4h0140_WYG_428-16b"/>
家醖飲已盡村中無酒酤<hi>一作貰</hi>坐愁今夜醒其奈秋懐<lb/>
何有客忽叩門言語一何佳云是南村叟挈榼來相過<lb/>
且喜尊不燥安問少與多重陽雖已過籬菊有殘花歡<lb/>
來苦晝短不覺夕陽斜老人忽遽起且待新月華客去<lb/>
有餘趣竟夕獨酣歌<lb/>
原生衣百結顔子食一簞歡然樂其志有以忘飢寒今<lb/>
我何人哉德不及<hi>一作比</hi>先賢衣食幸相屬胡為不自安<lb/>
況兹清渭曲居處安且閒榆栁百餘樹茅茨十數間寒<lb/>
<pb n="KR4h0140_WYG_428-17a"/>
負檐下日熱濯澗底泉日出猶未起日入已復眠西風<lb/>
滿村巷清涼八月天但有雞犬聲不聞車馬喧時傾一<lb/>
尊酒坐望東南山穉姪初學歩牽衣戱我前即此自可<lb/>
樂庶㡬顔與原<lb/>
湛湛尊中酒有功不自伐不伐人不知我今代其説良<lb/>
將臨大敵前驅千萬卒一簞投河飲赴死心如一壯士<lb/>
磨匕首勇憤氣咆勃一酣忘報讎四體如無骨東海殺<lb/>
孝婦天旱踰年月一酌酹其魂通宵雨不歇咸陽秦獄<lb/>
<pb n="KR4h0140_WYG_428-17b"/>
氣寃痛結為物千嵗不肯散一沃亦銷失況兹兒女恨<lb/>
及彼幽憂疾快飲無不消如霜得春日方知麴糵靈萬<lb/>
物無與匹<lb/>
煙霞<hi>一作雲</hi>隔懸圃風波限瀛洲我豈不欲徃大海路阻<lb/>
修神仙但聞説靈藥不可求長生無得者舉世如蜉蝣<lb/>
逝者不重迴存者難乆留踟蹰未死間何苦懐百憂念<lb/>
此忽内熱坐看成白頭舉杯還獨飲顧影自獻酬心與<lb/>
口相約未醉勿言休今朝不盡醉知有明朝不不見郭<lb/>
<pb n="KR4h0140_WYG_428-18a"/>
門外纍纍墳與丘月明愁殺人黄蒿風颼颼死者若有<lb/>
知悔不秉燭逰<lb/>
吾聞潯陽郡昔有陶徵君愛酒不愛名憂醒不憂貧嘗<lb/>
為彭澤令在官纔八旬愀然忽不樂掛印著公門口吟<lb/>
歸去來頭戴漉酒巾人吏留不得直入故山雲歸來五<lb/>
栁下還以酒養真人間榮與利擺落如泥塵先生去已<lb/>
乆紙墨有遺文篇篇勸我飲此外無所云我從老大來<lb/>
竊慕其為人其他不可及且傚醉昏昏<lb/>
<pb n="KR4h0140_WYG_428-18b"/>
楚王疑忠臣江南放屈平晉朝輕髙士林下棄劉伶一<lb/>
人常獨醉一人常獨醒醒者多苦志醉者多歡情歡情<lb/>
信獨善苦志竟何成兀傲甕間卧顦顇澤畔行彼憂而<lb/>
此樂道理甚分明願君且飲酒勿思身後名<lb/>
有一燕趙士言貎甚奇瓌日日酒家去脱衣典數杯問<lb/>
君何落拓<hi>一作魄</hi>云僕生草萊地寒命且薄徒抱王佐才<lb/>
豈無濟時策君門乏良媒三獻寢不報遲遲空手迴亦<lb/>
有同門生先升青雲梯貴賤交道絶朱門叩不開及歸<lb/>
<pb n="KR4h0140_WYG_428-19a"/>
種禾黍三載旱為災入山燒黄白一旦化為灰蹉跎五<lb/>
十餘生世苦不諧處處去不得却歸酒中來<lb/>
南巷有貴人髙蓋駟馬車我問何所苦四十垂白鬚荅<lb/>
云君不知位重多憂虞北里有寒士甕牖繩為樞出扶<lb/>
桑棗杖入卧蝸牛廬散賤無憂患心安體亦舒東鄰有<lb/>
富翁藏貨徧五都東京収粟帛西市鬻金珠朝營暮計<lb/>
算晝夜不安居西舍有貧者匹婦配匹夫布帬行賃舂<lb/>
裋褐坐傭書以此求口食一飽欣有餘貴賤與貧富髙<lb/>
<pb n="KR4h0140_WYG_428-19b"/>
下雖有殊憂樂與利害彼此不相踰是以逹人觀萬化<lb/>
同一途但未知生死勝負兩何如遲疑未知間且以酒<lb/>
為娱<lb/>
濟水澄而潔河水渾而黄交流列四瀆清濁不相傷太<lb/>
公戰牧野伯夷餓首陽同時號賢聖進退不相妨謂天<lb/>
不愛民胡為生稻粱謂天果愛民胡為生豺狼謂神福<lb/>
善人孔聖竟栖遑謂神禍滛人暴秦終覇王顔回與黄<lb/>
憲何辜早夭亾蝮蛇與鴆鳥何得壽延長物理不可測<lb/>
<pb n="KR4h0140_WYG_428-20a"/>
　神道亦難量舉頭仰問天天色但蒼蒼唯當多種黍日<lb/>
　醉手中觴<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_428-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_631-1a"/>
　欽定四庫全書<lb/>
御定全唐詩巻六百三十一<lb/>
　　張賁<lb/>
　張賁字潤卿南陽人登大中進士第唐末為廣文博士<lb/>
　嘗隱于茅山後寓吳中與皮陸遊詩十六首<lb/>
　　　　旅泊吳門<lb/>
　一舸吳江晩堪憂病廣文鱸魚誰與伴鷗鳥自成羣反<lb/>
　照縱横水斜空斷續雲異鄉無限思盡付酒醺醺<lb/>
<pb n="KR4h0140_WYG_631-1b"/>
　　　　賁中間有吳門旅泊之什䝉魯望垂和更作一<lb/>
　　　　章以伸酬謝<lb/>
　偶發陶匏響皆䝉組繡文清秋將落㡌子夏正離羣有<lb/>
　恨書燕雁無聊賦郢雲徧看心自醉不是酒能醺<lb/>
　　　　酬襲美先見寄倒來韻<lb/>
　尋疑天意䘮斯文故選茅峰寄白雲酒後只留滄海客<lb/>
　香前唯見紫陽君近年巳絶詩書癖今日兼將筆硯焚<lb/>
　為有此身猶苦患不知何者是𤣥纁<lb/>
<pb n="KR4h0140_WYG_631-2a"/>
　　　奉和襲美醉中即席見贈次韻<lb/>
桂枝新下月中仙學海詞鋒譽藹然文陣巳推忠信甲<lb/>
窮波猶認孝亷船清標稱住羊車上俗韻慚居鶴氅前<lb/>
共許逄䝉快弓箭再穿楊葉在明年<lb/>
　　　奉和襲美題禇家林亭<lb/>
疎野林亭震澤西朗吟閒歩喜相擕時時風折蘆花亂<lb/>
處處霜摧稻穗低百本敗荷魚不動一枝寒菊蝶空迷<lb/>
今朝偶得高陽伴從放山翁醉似泥<lb/>
<pb n="KR4h0140_WYG_631-2b"/>
　　　奉和襲美傷開元觀顧道士<lb/>
鳯麟膠盡夜如何共歎先生劔解多幾度弔來唯白鶴<lb/>
此時乘去必青騾圖中含景隨殘照琴裏流泉寄逝波<lb/>
惆悵眞靈又空返玉書誰授紫微歌<lb/>
　　　和魯望白菊<lb/>
雪彩冰姿號女華寄身多是地仙家有時南國和霜立<lb/>
幾處東籬伴月斜謝客瓊枝空貯恨袁即金鈿不成誇<lb/>
自知終古清香在更出梅粧弄晩霞<lb/>
<pb n="KR4h0140_WYG_631-3a"/>
　　　奉和襲美先輩悼鶴<lb/>
池塘蕭索掩空籠玉樹同嗟一土中莎徑罷鳴唯泣露<lb/>
松軒休舞但悲風丹臺舊氅難重緝紫府新書豈更通<lb/>
雲減霧消無處問只留華髪與衰翁<lb/>
　　　偶約道流終乖文㑹荅皮陸<lb/>
僊侣無何訪蔡經兩煩韶濩出彤庭人間若有登樓望<lb/>
應怪文星近客星<lb/>
　　　和襲美寒夜見訪<lb/>
<pb n="KR4h0140_WYG_631-3b"/>
雲孤鶴獨且相親倣効從它折角巾不用吳江歎留滯<lb/>
風姿俱是玉清人<lb/>
　　　和襲美醉中先起次韻<lb/>
何事桃源路忽迷惟留雲雨怨空閨僊郎共許多情調<lb/>
莫遣重歌濁水泥<lb/>
　　　和皮陸酒病偶作<lb/>
白編椰席鏤冰明應助楊青解宿酲難繼二賢金玉唱<lb/>
可憐空作斷猿聲<lb/>
<pb n="KR4h0140_WYG_631-4a"/>
　　　送浙東徳師侍御罷府西歸<lb/>
孤雲獨鳥本無依江海重逄故舊稀楊柳漸疎蘆葦白<lb/>
可憐斜日送君歸<lb/>
　　　以青䭀飯分送襲美魯望因成一絶<lb/>
誰屑瓊瑤事青䭀舊傳名品出華陽應宜仙子胡麻拌<lb/>
因送劉郎與阮即<lb/>
　　　玩金鸂鶒和陸魯望<lb/>
翠羽紅襟鏤彩雲雙飛常笑白鷗羣誰憐化作彫金質<lb/>
<pb n="KR4h0140_WYG_631-4b"/>
從倩沈檀十里聞<lb/>
　　　悼鶴和襲美<lb/>
渥頂鮮毛品格馴莎庭閑暇重難羣無端日暮東風起<lb/>
飄散春空一片雲<lb/>
　崔璐<lb/>
崔璐登咸通七年進士第詩一首<lb/>
　　　覽皮先輩盛製因作十韻以寄用伸欵仰<lb/>
河嶽挺靈異星辰精氣殊在人為英傑與國作禎符襄<lb/>
<pb n="KR4h0140_WYG_631-5a"/>
陽得竒士俊邁眞龍駒勇果魯仲由文賦蜀相如渾浩<lb/>
江海廣葩華桃李敷小言入無間大言塞空虚幾人遊<lb/>
赤水夫子得𤣥珠鬼神爭奥秘天地惜洪鑪既有曾參<lb/>
行仍兼君子儒吾知上帝意將使居黄樞好保千金體<lb/>
須為萬姓謨<lb/>
　李縠<lb/>
李縠字徳師咸徳進士唐末為浙東觀察推官兼殿中<lb/>
侍御史詩四首<lb/>
<pb n="KR4h0140_WYG_631-5b"/>
　　　浙東罷府西歸酬别張廣文皮先輩陸秀才<lb/>
豈有頭風筆下痊浪成蠻語向初筵蘭亭舊趾雖曾見<lb/>
柯笛遺音更不傳照曜文星吳分野留連花月晉名賢<lb/>
相逄只恨相知晩一曲驪歌又幾年<lb/>
　　　和皮日休悼鸖<lb/>
才子襟期本上清陸雲家鸖伴閑情猶憐反顧五六里<lb/>
何意忽歸十二城露滴誰聞高葉墜月沈休藉半階明<lb/>
人間華表堪留語剩向秋風寄一聲<lb/>
<pb n="KR4h0140_WYG_631-6a"/>
道林曾放雪翎飛應悔庭除閉羽衣料得王恭披鶴氅<lb/>
倚吟猶待月中歸<lb/>
　　　醉中襲美先月中歸<lb/>
休文雖即逃瓊液阿鶩還須掩玉閨月落金鷄一聲後<lb/>
不知誰悔醉如泥<lb/>
　崔璞<lb/>
崔璞清河人蘇州刺史咸通初歴右散騎常侍詩二首<lb/>
　　　奉酬皮先輩霜菊見贈<lb/>
<pb n="KR4h0140_WYG_631-6b"/>
菊花開晩過秋風聞道芳香正滿叢爭奈病夫難强飲<lb/>
應湏速自召車公<lb/>
　　　䝉恩除替將還京洛偶叙所懐因成六韻呈軍<lb/>
　　　事院諸公郡中一二秀才<lb/>
兩載求人瘼三春受代歸務繁多簿籍才短乏恩威共<lb/>
理乖天奬分憂值歲饑遽䝉交郡印<hi>到任十二箇月除替未及三年</hi>安<lb/>
敢整朝衣作牧慙為政思鄉念式微儻容還故里高卧<lb/>
掩柴扉<lb/>
<pb n="KR4h0140_WYG_631-7a"/>
　魏朴<lb/>
魏朴字不琢毘陵人詩二首<lb/>
　　　和皮日休悼鶴<lb/>
直欲裁詩問杳𡨕豈教靈化亦浮生風林月動疑留魄<lb/>
沙島香愁似蘊情雪骨夜封蒼蘚冷練衣寒在碧塘輕<lb/>
人間飛去猶堪恨况是泉臺遠玉京<lb/>
經秋宋玉巳悲傷况報胎禽昨夜亡霜曉起來無問處<lb/>
伴僧彈指遶荷塘<lb/>
<pb n="KR4h0140_WYG_631-7b"/>
　羊昭業<lb/>
羊昭業字振文吳人唐末登進士第大順中嘗預修國<lb/>
史有集十五巻今存詩一首<lb/>
　　　皮襲美見留小讌次韻<lb/>
澤國春來少遇晴有花開日且飛觥王戎似電休推病<lb/>
周顗纔醒衆却驚芳景漸濃偏屬酒煖風初暢欲調鶯<lb/>
知君不肯然官燭爭得華筵徹夜明<hi>時襲美眼疾未平不飲酒故云</hi>
　顔萱<lb/>
<pb n="KR4h0140_WYG_631-8a"/>
顔萱字𢎞至江南進士中書舍人蕘之弟詩三首<lb/>
　　　送羊振文歸覲桂陽<lb/>
高掛吳帆喜動容問安歸去指湘峯懸魚庭内芝蘭秀<lb/>
馭鶴門前薜荔封<hi>蘇耽舊宅在桂州</hi>紅斾正憐棠影茂綵衣偏<lb/>
帶桂香濃臨岐獨有霑襟戀南巷當年共化龍<hi>先輩與拾遺叔</hi>
<hi>父同年</hi>
　　　送圓載上人<lb/>
師來一世恣經行却泛滄波問去程心靜巳能防渴鹿<lb/>
<pb n="KR4h0140_WYG_631-8b"/>
鼙喧時為駭長鯨<hi>師云舟人遇鯨則鳴鼔以恐之</hi>禪林幾結金桃重<hi>日本</hi>
<hi>金桃一實重一斤</hi>梵室重修鐵瓦輕<hi>以鐵為瓦輕于陶者</hi>料得還鄉無别<lb/>
利只應先見日華生<lb/>
　　　過張祜處士丹陽故居<hi>有序</hi>
　　萱與故張處士祜世家通舊尚憶孩稚之歲與伯<lb/>
　　氏嘗承處士撫抱之仁目管輅為神童期孔融於<lb/>
　　偉器光隂徂謝二紀於兹適經其故居巳易他主<lb/>
　　訪遺孤之所止則距故居之右二十餘歩荆榛之<lb/>
<pb n="KR4h0140_WYG_631-9a"/>
　　下蓽門啓焉處士有四男一女男曰椿兒桂子椅<lb/>
　　兒把兒問之三巳物故唯杞為遺孕與其女尚存<lb/>
　　欲揖把與言則又求食於汝墳矣但有霜鬢而黄<lb/>
　　冠者杖䇿迎門乃昔時愛姬崔氏也與之話舊歴<lb/>
　　然可聽嗟乎葛帔練裙兼非所有琴書圖籍盡屬<lb/>
　　他人又云横塘之西有故田數百畆力既貧窶十<lb/>
　　年不耕唯歲賦萬錢求免無所嗚呼昔為穆生置<lb/>
　　醴鄭公立鄉者復何人哉因吟五十六字以聞好<lb/>
<pb n="KR4h0140_WYG_631-9b"/>
　　事者<lb/>
憶昔為兒逐我兄曾抛竹馬拜先生書齋巳換當時主<lb/>
詩壁空題故友名豈是爭權留怨敵可憐當路盡公卿<lb/>
柴扉草屋無人問猶向荒田責地征<lb/>
　鄭璧<lb/>
鄭璧唐末江南進士詩四首<lb/>
　　　和襲美傷顧道士<lb/>
斜漢銀瀾一夜東飄飄何處五雲中空留華表千年約<lb/>
<pb n="KR4h0140_WYG_631-10a"/>
　纔畢丹爐九轉功形蛻遠山孤壙月影寒深院曉松風<lb/>
　門人不覩飛昇去猶與浮生哭恨同<lb/>
　　　　奉和陸魯望白菊<lb/>
　白艶輕明帶露痕始知佳色重難羣終朝疑笑梁王雪<lb/>
　盡日慵飛蜀帝魂燕雨似翻瑶渚浪雁風疑巻玉綃紋<lb/>
　瓊妃若㑹寛裁剪堪作蟾宫夜舞裙<lb/>
　　　　和襲美索友人酒<lb/>
　乘興閑來小謝家便裁詩句乞榴花邴原雖不無端醉<lb/>
<pb n="KR4h0140_WYG_631-10b"/>
　也愛臨風從鹿車<lb/>
　　　　文燕潤卿不至<lb/>
　巳知羽駕朝金闕不用燒蘭望玉京應是易遷明月好<lb/>
　玉皇留看舞雙成<lb/>
　<lb/>
　<lb/>
　<lb/>
御定全唐詩巻六百三十一<lb/>
</p>
<p>
</p>
  </div>
</body>
</text>
</TEI>
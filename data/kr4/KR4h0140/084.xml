<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_084-1a"/>
　欽定四庫全書<lb/>
御定全唐詩巻八十四<lb/>
　　陳子昻<lb/>
　　　　度荆門望楚<lb/>
　遥遥去巫峽望望下章臺巴國山川盡荆門煙霧開城<lb/>
　分蒼野外樹斷白雲隈今日狂歌客誰知入楚來<lb/>
　　　　晩次樂鄉縣<lb/>
　故鄉杳無際日暮且孤征川原迷舊國道路入邊城野<lb/>
<pb n="KR4h0140_WYG_084-1b"/>
　戍荒煙斷深山古木平如何此時恨噭噭夜猿鳴<lb/>
　　　　同王員外雨後登開元寺南樓因酬暉上人獨<lb/>
　　　　坐山亭有贈<lb/>
　鐘梵經行罷香林坐入禪巖庭交雜樹石瀬㵼鳴泉水<lb/>
　月心方寂雲霞思獨𤣥寧知人世裏疲病得<hi>一作苦</hi>攀縁<lb/>
　　　　東征答朝臣<hi>一作逹</hi>相送<lb/>
　平生白雲意疲繭愧為雄君王謬殊寵旌節此從戎挼<lb/>
　繩當繫虜單馬豈邀功孤劍将何托長謡塞上風<lb/>
<pb n="KR4h0140_WYG_084-2a"/>
　　　詠主人壁上畫鶴寄喬主簿崔著作<lb/>
古壁仙人畫丹青尚有文獨舞紛如雪孤飛曖似雲自<lb/>
矜彩色重寧憶故池羣江海聨翩翼長鳴誰復聞<lb/>
　　　居延海樹聞鶯同作<lb/>
邊地無芳樹鶯聲忽聼新間闗如有意愁絶若懐人明<lb/>
妃失漢寵蔡女沒胡塵坐聞應落淚况憶故園春<lb/>
　　　題李三書齋<hi>崇嗣</hi>
灼灼青春仲悠悠白日昇聲容何足恃榮吝坐相矜願<lb/>
<pb n="KR4h0140_WYG_084-2b"/>
與金庭㑹将待玉書徴還丹應有術煙駕共君乗<lb/>
　　　送魏大從軍<lb/>
匈奴猶未滅魏絳復從戎悵别三河道言追六郡雄雁<lb/>
山横代北狐塞接雲中勿使燕然上惟留漢將功<hi>一作獨有</hi>
<hi>漢臣功</hi>
　　　送殷大入蜀<lb/>
禺<hi>一作蜀</hi>山金碧路此地饒英靈送君一為别悽斷故鄉<lb/>
情片<hi>一作夏</hi>雲生極浦斜日隠離亭坐看征騎沒惟見逺<lb/>
<pb n="KR4h0140_WYG_084-3a"/>
山青<lb/>
　　　落第西還别劉祭酒髙明府<lb/>
别舘分周國歸驂入漢京地連函谷塞川接廣陽城望<lb/>
迥樓臺出途遥烟霧生莫言長落羽貧賤一交情<lb/>
　　　落第西還别魏四懔<lb/>
轉蓬方不定落羽自驚弦山水一為别歡娛復㡬年離<lb/>
亭暗風雨征路入雲煙還因北山逕<hi>一作返</hi>歸守東坡田<lb/>
　　　送客<lb/>
<pb n="KR4h0140_WYG_084-3b"/>
故人洞庭去楊栁春風生相送河洲晩蒼茫别思盈白<lb/>
蘋已堪把緑芷復含榮江南多桂樹歸客贈生平<lb/>
　　　春夜别友人二首<lb/>
銀燭吐青煙金樽對綺筵離堂思琴瑟别路遶山川明<lb/>
月隠髙樹長河沒曉天悠悠洛陽道<hi>一作去</hi>此㑹在何年<lb/>
紫塞白雲斷青春明月初對此芳樽夜離憂悵有餘清<lb/>
泠花路滿滴瀝簷宇虚懐君欲何贈願上大臣書<lb/>
　　　遂州南江别鄉曲故人<lb/>
<pb n="KR4h0140_WYG_084-4a"/>
楚江復為客征棹方悠悠故人憫追送置酒此南洲平<lb/>
生亦何恨夙昔在林丘違此鄉山别長謡去國愁<lb/>
　　　送東萊王學士無競<lb/>
寳劒千金買平生未許人懐君萬里别持贈結交親孤<lb/>
松宜晩歳衆木愛芳春已矣将何道無令白首<hi>一作髪</hi>新<lb/>
　　　送梁李二明府<lb/>
負書猶在漢懐策未聞秦復此窮秋日芳樽别故人黄<lb/>
金装屢盡白首契逾新空羡雙鳬舃俱飛向玉輪<lb/>
<pb n="KR4h0140_WYG_084-4b"/>
　　　送魏兵曹使嶲州得登字<lb/>
陽山淫霧雨之子慎攀登羗笮多珍寳人言有愛憎欲<lb/>
酬明主恵當盡使臣能勿以王陽道<hi>一作歎</hi>迢遞<hi>一作卭道</hi>畏<lb/>
崚嶒<lb/>
　　　送著作佐郎崔融等從梁王東征<hi>并序</hi>
　　古者凉風至白露下天子命将帥訓甲兵将以外<lb/>
　　威荒戎内輯中夏時義逺矣自我大君受命百蠻<lb/>
　　蟻伏匈奴舍蒲萄之宫越裳重翡翠之貢虎符不<lb/>
<pb n="KR4h0140_WYG_084-5a"/>
　　發象譯攸同實欲髙議靈臺偃兵<hi>一作伯</hi>天下而林<lb/>
　　胡遺孽凟亂邊甿驅蚊蚋之師忽雷霆之伐乃竊<lb/>
　　海裔弄燕陲皇帝哀北鄙之人罹其辛螫以東征<lb/>
　　之義降彼偏禆猶恐威令未孚亭塞仍梗乃謀元<lb/>
　　帥命佐軍得朱邸之天人乃黄閣之元老廟堂授<lb/>
　　鉞鑿門申命建梁國之旌旗吟漢庭之簫鼓東向<lb/>
　　而拜北道長驅蜺旄羽騎之殷戈翻落日突鬢䝉<lb/>
　　輪之勇劒决浮雲方且獵九都窮踏頓存肅慎弔<lb/>
<pb n="KR4h0140_WYG_084-5b"/>
　　姑餘彷徨赤山廵御日域以昭我王師恭天討也<lb/>
　　嵗七月軍出國門天皛無雲朔風清海時比部郎<lb/>
　　中唐奉一考功員外郎李迥秀著作佐郎崔融並<lb/>
　　叅帷幕之賔掌書記之任燕南悵别洛北思懽頓<lb/>
　　旌莭而少留傾朝廷而出餞永昌丞房思𤣥衣冠<lb/>
　　之秀乃張蕙圃席蘭堂環曲榭羅羽觴寫中京之<lb/>
　　望縱候亭之賞爾乃投壺習射博奕觀兵鏜金鐃<lb/>
　　戞瑶琴歌易水之慷慨奏關山以徘徊頹陽半林<lb/>
<pb n="KR4h0140_WYG_084-6a"/>
　　微隂出座思長風以破浪恐白日之蹉跎酒中樂<lb/>
　　酣拔劒起舞則已氣横遼碣志掃獯戎抗手何言<lb/>
　　賦詩以贈<lb/>
金天方肅殺白露始専征王師非樂戰之子慎佳兵海<lb/>
氣侵南部邊風掃北平莫賣盧龍塞歸邀麟閣名<lb/>
　　　春晦餞陶七於江南同用風字<hi>并序七序内缺  字</hi>
　　蜀江分袂巴山望别南津坐恨歎仙帆之方遥北<lb/>
　　渚長懐見離亭之欲晚白雲去矣<lb/>
<pb n="KR4h0140_WYG_084-6b"/>
　　　黄鶴何之楊栁青而三春暮我之懐矣能無贈<lb/>
　　乎同賦一言俱題四韻<lb/>
黄鶴煙雲<hi>一作霞</hi>去青江琴酒同離帆方楚越溝水復西<lb/>
東芙蓉生夏浦楊栁送春風明日相思䖏應對菊花叢<lb/>
　　　喜遇冀侍御珪崔司議泰之二使<hi>并序</hi>
　　余獨坐一隅孤憤五蠧雖身在江海而心馳魏闕<lb/>
　　嵗時仲春幽卧未起忽聞二星入井四牡臨亭邀<lb/>
　　使者之車乃故人之駕隠几一笑把臂入林既聞<lb/>
<pb n="KR4h0140_WYG_084-7a"/>
　　朝廷之樂復此琴樽之事山林幽寂鐘鼎舊遊語<lb/>
　　默譚詠今復一得况北堂夜永西軒月微巴山有<lb/>
　　望别之嗟洛陽無寄載之客江闗離㑹三千餘里<lb/>
　　名位寵辱一百年中歡娛如何日月其邁不為目<lb/>
　　前之賞以増别後之思蟋蟀笑人夫子何歎<lb/>
謝病南山下幽卧不知春使星入東井云是故交親惠<lb/>
風吹寳瑟微月憶清真憑軒一留醉江海寄情人<lb/>
　　　登薊城西北樓送崔著作融入都<hi>并序</hi>
<pb n="KR4h0140_WYG_084-7b"/>
　　僕嘗倦遊傷别久矣况登樓逺國銜酒故人憤胡<lb/>
　　孽之侵邊從王師之出塞元戎按甲方刈鮮卑之<lb/>
　　壘天子賜書且有君相之召而崔侯佩劒即謁承<lb/>
　　明羣公負戈方絶大漠燕山北望遼海東浮雲臺<lb/>
　　與碣館天殊亭障共衣冠地隔撫劒何道長謡增<lb/>
　　歎以身許國我則當仁論道匡君子思報主仲冬<lb/>
　　寒苦幽朔初平蒼茫天兵之氣㝠滅戎雲之色白<lb/>
　　羽一指可掃九都赤墀九重佇觀獻凱心期我願<lb/>
<pb n="KR4h0140_WYG_084-8a"/>
　　斯遂君恩<hi>一作遂君之恩</hi>共有䇿勲飲至方同廊廟之歡<lb/>
　　偃武櫜弓借爾文儒之首薊丘故事可以贈言同<lb/>
　　賦登薊樓送崔子云爾<lb/>
薊樓望燕國負劒喜兹登清規子方奏單㦸我無能仲<lb/>
冬邊風急雲漢復霜稜慷慨竟何道西南恨失朋<lb/>
　　　月夜有懐<lb/>
美人挾趙瑟微月在西軒寂寞夜何久殷勤玉指繁清<lb/>
光委衾枕遥思屬湘沅空簾隔星漢猶夢感精魂<lb/>
<pb n="KR4h0140_WYG_084-8b"/>
　　　夏日遊暉上人房<lb/>
山水開精舍琴歌列梵筵人疑白樓賞地似竹林禪對<lb/>
户池光亂交軒巖翠連色空今已寂乗月弄澄泉<lb/>
　　　春日登金<hi>一作九</hi>華觀<lb/>
白玉仙臺古<hi>一作上</hi>丹丘别望遥山川亂雲日樓榭入煙<lb/>
霄鶴舞千年樹虹飛百尺橋還疑<hi>一作逄</hi>赤松子天路坐<lb/>
相邀<hi>一作招</hi>
　　　羣公集畢氏林亭<lb/>
<pb n="KR4h0140_WYG_084-9a"/>
金門有遺世<hi>一作士</hi>鼎實恣和邦默語誰能<hi>一作相</hi>識琴樽<lb/>
寄北窗子牟戀魏闕漁父愛滄江良時信同此嵗晩迹<lb/>
難雙<lb/>
　　　宴胡楚真禁所<lb/>
人生固有命天道信無言青蠅一相點白璧遂成寃請<lb/>
室閑逾䆳幽庭春未暄寄謝<hi>一作語</hi>韓安國何驚獄吏尊<lb/>
　　　魏氏園林人賦一物得秋亭萱草<lb/>
昔時幽徑裏榮耀雜春叢今來玉墀上銷歇畏秋風細<lb/>
<pb n="KR4h0140_WYG_084-9b"/>
葉猶含緑鮮花未吐紅忘憂誰見賞空此北堂中<lb/>
　　　晦日宴髙氏林亭<hi>并序一序内缺  字</hi>
　　夫天下良辰羙景園林<hi>一作亭</hi>池觀古來遊宴歡娛<lb/>
　　衆矣然而地或幽偏未覩皇居之盛時終交䘮多<lb/>
　　阻升平之道豈如光華啟旦朝野資歡有渤海之<lb/>
　　宗英是平陽之貴戚發揮形勝出鳯臺而嘯侣幽<lb/>
　　賛芳辰指鷄川而留宴列珍羞於綺席珠翠瑯玕<lb/>
　　奏絲管於芳園秦筝趙瑟冠纓濟濟多延戚里之<lb/>
<pb n="KR4h0140_WYG_084-10a"/>
　　賔鸞鳯鏘鏘自有文雄之客總都畿而寫望通漢<lb/>
　　苑之樓臺控伊洛而斜　臨神仙之浦溆則有都<lb/>
　　人士女俠客游童出金市而連鑣入銅街而結駟<lb/>
　　香車繡轂羅綺生風寳盖琱鞍珠璣耀日於時律<lb/>
　　窮太簇氣淑中京山河春而霽景華城闕麗而年<lb/>
　　光滿淹留自樂翫花鳥以㤀歸歡賞不疲對林泉<lb/>
　　而獨得偉矣信皇州之盛觀也豈可使晉京才子<lb/>
　　孤摽洛下之游魏室羣公獨擅鄴中之㑹盍各言<lb/>
<pb n="KR4h0140_WYG_084-10b"/>
　　志以記芳遊同探一字以華為韻<lb/>
尋春遊上路追宴入仙家主第簪纓滿皇州景望華玉<lb/>
池初吐溜珠樹始開花歡娛方未極林閣散餘霞<lb/>
　　　晦日重宴髙氏林亭<lb/>
公子好追隨愛客不知疲象筵開玉饌翠羽飾金巵此<lb/>
時髙宴所詎减習家池循涯倦短翮何䖏<hi>一作以</hi>儷長離<lb/>
　　　上元夜効小庾體<hi>以上三首俱見嵗時雜詠</hi>
三五月華新遨遊逐上春相邀洛城曲追宴小平津樓<lb/>
<pb n="KR4h0140_WYG_084-11a"/>
上看珠妓車中見玉人芳宵殊未極隨意守燈輪<hi>一本截首</hi>
<hi>末二聫作絶句題云燈</hi>
　　　洛城觀酺應制<lb/>
聖人信恭已天命允昭回蒼極神功被青雲祕籙開垂<lb/>
衣受金册張樂宴瑶臺雲鳯休徴滿魚龍雜戲來崇恩<lb/>
踰五日恵澤暢三才玉帛羣臣醉徽章縟禮該方覩升<lb/>
中禪言觀拜洛回微臣固多幸敢上萬年杯<lb/>
　　　奉和皇帝上<hi>一作丘</hi>禮撫事述懐應制<lb/>
<pb n="KR4h0140_WYG_084-11b"/>
大君忘自<hi>一作物</hi>我應<hi>一作膺</hi>運居紫宸揖讓期明辟謳歌<lb/>
且順人軒宫帝圖盛皇極禮容申南面朝萬國東堂㑹<lb/>
百神雲陛旗常滿天庭玉帛陳鐘石和睿思雷雨被深<lb/>
仁承平信娛樂王業本艱辛願罷瑶池宴來觀農扈春<lb/>
卑宫昭夏徳尊老睦堯親微臣敢拜手歌舞頌維新<lb/>
　　　酬田逸人遊巖見尋不遇題隠居里壁<lb/>
遊人獻書去薄暮返靈臺傳道尋仙友青囊賣卜來聞<lb/>
鶯忽相訪題鳯久裵回石髓空盈握金經祕不開還疑<lb/>
<pb n="KR4h0140_WYG_084-12a"/>
縫掖子復似洛陽才<lb/>
　　　白帝城懐古<lb/>
日落滄江晩停橈問土風城臨巴子國臺沒漢王宫荒<lb/>
服仍周甸深山尚禹功巖懸青壁斷地險碧流通古木<lb/>
<hi>一作樹</hi>生雲際孤帆出霧中川途去無限客思坐何窮<lb/>
　　　峴山懐古<lb/>
秣馬臨荒甸登髙覽舊都猶悲墮淚碣尚想卧龍圖城<lb/>
邑遥分楚山川半入吳丘陵徒自出賢聖㡬凋枮野樹<lb/>
<pb n="KR4h0140_WYG_084-12b"/>
蒼煙斷津樓晩氣孤誰知萬里客懐古正躊蹰<lb/>
　　　宿空舲峽青樹邨浦<lb/>
的的明月水啾啾寒夜猿客思<hi>一作愁</hi>浩方亂洲浦寂無<lb/>
喧憶作千金子寧知九逝魂虚聞事朱闕結綬騖華軒<lb/>
委别髙堂愛<hi>一作夢</hi>窺覦明主恩今成轉蓬去歎息復何<lb/>
言<lb/>
　　　宿襄河驛浦<lb/>
沿流辭北渚結纜宿南洲合岸昏初夕迴塘暗不流卧<lb/>
<pb n="KR4h0140_WYG_084-13a"/>
聞塞鴻斷坐聼峽猿愁沙浦明如月汀葭晦若秋不及<lb/>
能鳴雁徒思海上鷗天河殊未曉滄海信悠悠<lb/>
　　　贈嚴倉曹乞推命錄<lb/>
少學縱横術遊楚復遊燕棲遑長委命富貴未知天聞<lb/>
道沉㝠客青囊有秘篇<hi>一作編</hi>九宫探萬象三算極重𤣥<lb/>
願奉唐生訣将知躍馬年非同<hi>一作因</hi>墨翟問空滯殺<hi>一作</hi>
<hi>至</hi>龍川<lb/>
　　　和陸明府贈将軍重出塞<lb/>
<pb n="KR4h0140_WYG_084-13b"/>
忽聞天上将闗塞重横行始返樓蘭國還向朔方城黄<lb/>
金装戰馬白羽集神兵星月開天陣山川列地營晩風<lb/>
吹畫角春色耀飛旌寧知班定逺猶<hi>一作獨</hi>是一書生<lb/>
　　　江上暫别蕭四劉三旋欣接遇<lb/>
昨夜滄江别言乖<hi>一作乗</hi>天漢遊寧期此相遇尚接武陵<lb/>
洲結綬還逄育銜杯且對劉波潭一瀰瀰臨望㡬悠悠<lb/>
山水丹青雜煙雲紫翠浮終愧神仙友來接野人舟<lb/>
　　　秋日遇荆州府崔兵曹使宴<hi>并序</hi>
<pb n="KR4h0140_WYG_084-14a"/>
　　若夫尊卑位隔榮賤途分使卿士大夫倚軒裳而<lb/>
　　傲物山棲木食負林壑而驕人未有能屈富貴於<lb/>
　　沈冥雜薜蘿於簮笏天人坐契相從雲霧之遊風<lb/>
　　雨不疲髙縱琴樽之賞崔兵曹紫庭公胄青雲貴<lb/>
　　人以鐘鼎不足以致竒才煙霞可以交名士皇華<lb/>
　　昭國懐鳯綍而髙尋白桂追遊邀兎罝而下顧大<lb/>
　　矣哉生平未識一見而交道遂存此日披懐千載<lb/>
　　之風期坐合支道林之雅論妙理沈微崔子玉之<lb/>
<pb n="KR4h0140_WYG_084-14b"/>
　　雄才斯文未喪屬乎金龍掌氣石雁驚秋天泬寥<lb/>
　　而煙日無光野寂寞而山川變色芸其黄矣悲白<lb/>
　　露于蒼葭木葉落兮慘紅霜于緑野爾其髙興洽<lb/>
　　芳酒闌頓羲和而不留顧華堂而欲晩長歌何托<lb/>
　　思傳稽古之文爰命小人率記當時之事人探一<lb/>
　　字六韻成篇<lb/>
輶軒鳯皇使林藪鶡雞冠江湖一相許雲霧坐交歡興<lb/>
盡崔亭伯言㤀釋道安林<hi>一作秋</hi>光稍欲暮嵗物已将闌<lb/>
<pb n="KR4h0140_WYG_084-15a"/>
古樹蒼煙斷虚亭白露寒瑶琴<hi>一作琴中</hi>山水曲今日為君<lb/>
彈<lb/>
　　　卧病家園<lb/>
世上無名子人間嵗月賒縱横䇿已棄寂寞道為家卧<lb/>
病誰能問閒居空物華猶憶靈臺友棲真隠太霞還丹<lb/>
奔日御却老餌雲芽寧知白社客不厭青門瓜<lb/>
　　　于長史山池三日曲水宴<lb/>
摘蘭藉芳月<hi>一作日</hi>祓宴坐迴汀泛灧清流滿葳㽔白芷<lb/>
<pb n="KR4h0140_WYG_084-15b"/>
生金絃揮趙瑟玉指弄秦筝巖榭風光媚郊園春樹<lb/>
平煙花飛御道羅綺照昆明日落紅塵合車馬亂縱横<lb/>
　　　合州津口别舍弟至東陽峽歩趂不及眷然有<lb/>
　　　憶作以示之<lb/>
江潭共為客洲浦獨迷津思積芳庭樹心斷白眉人同<lb/>
衾成楚越别島類胡秦林岸隨天轉雲峰逐望新遥遥<lb/>
終不見默默坐含嚬念别疑三月經遊未一旬孤舟多<lb/>
逸興誰共爾為鄰<lb/>
<pb n="KR4h0140_WYG_084-16a"/>
　　　萬州曉發放舟乗漲還寄蜀中親朋<lb/>
空濛巖<hi>一作微</hi>雨霽爛漫曉雲歸嘯旅乗明發奔橈騖斷<lb/>
磯蒼茫林岫轉絡繹漲濤飛逺岸孤煙出遥峰曙日微<lb/>
前瞻未能眴坐望已相依曲直<hi>一作折</hi>多<hi>一作還</hi>今古經過<lb/>
失是非還期方浩浩征思日騑騑寄謝千金子江海事<lb/>
多違<lb/>
　　　入峭峽安居谿伐木谿源幽邃林嶺相映有竒<lb/>
　　　致焉<lb/>
<pb n="KR4h0140_WYG_084-16b"/>
肅徒歌伐木騖<hi>一作驚</hi>檝漾輕舟靡迤隨迴<hi>一作波</hi>水潺湲<lb/>
泝淺流煙沙分兩岸露<hi>一作霞又作霧</hi>島夾雙洲古樹連雲宻<lb/>
交<hi>一作文</hi>峰入浪浮巖潭相映媚谿谷屢環周路迥光逾<lb/>
逼<hi>一作出</hi>山深興轉幽麕鼯寒思晩猨鳥暮聲秋誓息蘭<lb/>
臺䇿将從桂樹遊因書謝親愛千嵗覔蓬丘<lb/>
　　　入東陽峽與李明府舟前後不相及<lb/>
東巖初解纜南浦遂離羣出沒同洲島沿迴異渚<hi>一作江</hi>
濆<hi>一作棲泊異江濆</hi>風煙猶可望歌笑浩難聞路轉青山合峰<lb/>
<pb n="KR4h0140_WYG_084-17a"/>
迴白日曛奔濤上漫漫積水下<hi>一作浪</hi>沄沄倐忽猶疑及<lb/>
差池復兩分離離間<hi>一作開</hi>逺樹藹藹沒遥氛地上巴陵<lb/>
道星連牛斗文孤狖啼寒月哀鴻叫斷雲仙舟不可見<lb/>
揺<hi>一作遥</hi>思坐氛氲<lb/>
　　　同旻上人傷夀安傅少府<lb/>
生涯良浩浩天命固諄諄聞道神仙尉懐徳遂為鄰疇<lb/>
昔逄堯日衣冠仕漢辰交遊紛若鳯詞翰宛如<hi>一作成</hi>麟<lb/>
太息勞黄綬長思謁紫宸金蘭徒有契玉樹已埋塵把<lb/>
<pb n="KR4h0140_WYG_084-17b"/>
臂雖無托平生固亦親援琴一流涕舊館㡬霑巾杳杳<lb/>
泉中夜悠悠世上春幽明長隔此歌哭<hi>一作笑</hi>為何人<lb/>
　　　南山家園林木交映盛夏五月幽然清凉獨坐<lb/>
　　　思逺率成十韻<lb/>
寂寥守寒巷幽獨卧<hi>一作坐</hi>空林松竹生虚白階庭横古<lb/>
今欎蒸炎夏晩棟宇閟清隂軒窗交紫藹簷戸對蒼岑<lb/>
鳯藴仙人籙鸞歌素女琴㤀機委人代閉牖察天心蛺<lb/>
蝶憐紅藥蜻蜓愛碧潯坐觀萬象化方見百年侵擾擾<lb/>
<pb n="KR4h0140_WYG_084-18a"/>
将何息青青長苦吟願隨白雲駕龍鶴相招尋<lb/>
　　　還至張掖古城聞東軍告㨗贈韋五虚已<lb/>
孟秋首歸路仲月旅<hi>一作旋</hi>邊亭聞道蘭山戰相邀在井<lb/>
陘屢鬬關月滿三㨗虜雲平漢軍追北地胡騎走南庭<lb/>
君為幙中士疇昔好言兵白虎鋒應出青龍陣㡬成披<lb/>
<hi>一作據</hi>圖見丞相按節入咸京寧知玉門道翻<hi>一作空</hi>作隴<lb/>
西行北海朱旄落東歸白露生縱横未得意寂寞寡相<lb/>
迎負劒空歎息蒼茫登古城<lb/>
<pb n="KR4h0140_WYG_084-18b"/>
　　　題祀山烽樹贈喬十二侍御<lb/>
漢庭榮巧宦雲閣薄邊功可憐驄馬使白首為誰雄<lb/>
　　　初入峽苦風寄故鄉親友<lb/>
故鄉今日友歡㑹坐應同寧知巴峽路辛苦石尤風<lb/>
　　　題田洗馬遊巖桔橰<lb/>
望苑<hi>一作逺</hi>長為客商山遂不歸誰憐北陵井<hi>一作客</hi>未息<lb/>
漢隂機<lb/>
　　　古意題徐令壁<hi>一作題著作令壁</hi>
<pb n="KR4h0140_WYG_084-19a"/>
白雲蒼梧來氛氲萬里色聞君太平世棲泊靈臺側<lb/>
　　　贈别冀侍御崔司議<hi>并序</hi>
　　朝廷歡娛山林幽痗思魏闕魂已九飛飲岷江情<lb/>
　　復三樂進不㤀匡救於國退不慚無悶在林冀侍<lb/>
　　御崔司議至公至平許我以語黙于是矣夫達則<lb/>
　　以公濟天下窮則以大道理身嗟乎子昻豈敢負<lb/>
　　古人哉蜀國酒醨無以娛客至於挾清瑟登髙山<lb/>
　　白雲在天清江涵月可以散孤憤可以遊太清一<lb/>
<pb n="KR4h0140_WYG_084-19b"/>
　　世之逸人寄千里之道友吾欲不謝於崔冀二公<lb/>
　　矣所恨酒未醒琴方清王事靡盬驛騎遄速不盡<lb/>
　　平原十日之飲又謝叔度累日之歡雲山悠悠歎<lb/>
　　不及也載想房陸畢子為軒冕之人不知蜀山有<lb/>
　　雲巴水可興暌闕良㑹我心惄然請以此酣寄謝<lb/>
　　諸子為巴山别引也<lb/>
有道君匡國無悶<hi>一作機</hi>余在林白雲峨眉<hi>一作岷峨</hi>上嵗晩<lb/>
來相尋<lb/>
<pb n="KR4h0140_WYG_084-20a"/>
　　　　三月三日宴王明府山亭<hi>見嵗時雜詠末句缺一字</hi>
　暮春嘉月上已芳辰羣公禊飲于洛之濵奕奕車騎粲<lb/>
　粲都人連帷競野炫服縟津青郊樹宻翠渚萍新今我<lb/>
　不樂含意未申<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_084-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八十四<lb/>
</p>
<p>
</p>
  </div>
</body>
</text>
</TEI>
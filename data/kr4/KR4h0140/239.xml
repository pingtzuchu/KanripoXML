<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_239-1a"/>
　欽定四庫全書<lb/>
御定全唐詩巻二百三十九<lb/>
　　錢起<lb/>
　　　　同程九早入中書<hi>一作錢珝詩</hi>
　漢家賢相重英竒蟠木何材也見知不意雲霄能自致<lb/>
　空驚鵷鷺忽相隨臘雪初明柏子殿春光欲上萬年枝<lb/>
　獨慙皇鑒明如日未厭春<hi>一作螢</hi>光向玉墀<lb/>
　　　　仲春宴王補闕城東小<hi>一作山</hi>池<lb/>
<pb n="KR4h0140_WYG_239-1b"/>
　王孫興至幽尋好芳草春深景氣和藥院愛隨流水入<lb/>
　山齋喜與白雲過猶嫌巢鶴窺人逺不厭叢花對客多<lb/>
　醉來倚玉無餘事目送歸鴻笑復歌<lb/>
　　　　夜宿靈臺寺寄郎士元<lb/>
　西日横山含碧空東方吐月滿禪宫朝瞻䨇頂青冥上<lb/>
　夜宿諸天色界中石潭倒獻<hi>一作洑一作暎</hi>蓮花水塔院空聞<lb/>
　松柏風萬里故人能尚爾知君視聽我心同<lb/>
　　　　題郎士元半日呉村别業兼呈李長官<lb/>
<pb n="KR4h0140_WYG_239-2a"/>
半日呉村帶晩霞閒門髙柳亂飛鵶横雲嶺外千重樹<lb/>
流水聲中一兩家愁人昨夜相思苦閏月今年春意賖<lb/>
自歎梅生頭似雪却憐潘令縣如花<lb/>
　　　猷川雪後送僧粲臨還京時避世卧疾<lb/>
連歩青溪幾萬重有時共立在孤峰齋到盂空餐雪麥<lb/>
<hi>一作麥雪</hi>經傳金字坐雲松呻吟獨卧猷川水振錫先聞長<lb/>
樂鐘回望羣山攜手處離心一一涕無從<lb/>
　　　和李員外扈<hi>一作從</hi>駕幸温<hi>一作湯</hi>泉宫<lb/>
<pb n="KR4h0140_WYG_239-2b"/>
未央月曉度踈鐘鳳<hi>一作歩</hi>輦時廵出九重雪<hi>一作雨</hi>霽山<lb/>
門迎瑞日雲開水殿候飛龍輕寒不入宫中樹佳氣常<lb/>
薰<hi>一作浮</hi>仗外峰遥羡枚臯扈仙<hi>一作先扈</hi>蹕偏承霄漢渥恩<lb/>
濃<lb/>
　　　長信怨<lb/>
長信螢來一葉秋蛾眉淚盡九重幽鳷鵲觀前明月度<lb/>
芙蓉闕下絳河流鴛衾久别難為夢鳯管遥聞更起愁<lb/>
誰分<hi>一作念</hi>昭陽夜歌舞君王玉輦正淹留<lb/>
<pb n="KR4h0140_WYG_239-3a"/>
　　　送河南陸少府<lb/>
雲間陸生美且竒銀章朱綬暎金羈自料抱材将致逺<lb/>
寧嗟趨府暫牽卑東城社日催巢燕上苑秋聲散御梨<lb/>
朝夕詔書還柏署行看飛隼集髙枝<lb/>
　　　送李評事赴潭州使幕<lb/>
湖南逺去有餘情蘋葉初齊白芷生謾説簡書催物役<lb/>
遥知心賞緩王程興過山寺先雲到嘯引江帆帶月行<lb/>
幕下由來貴無事佇聞談笑靜黎甿<lb/>
<pb n="KR4h0140_WYG_239-3b"/>
　　　送李九貶南陽<lb/>
玉柱金罍醉不歡雲山驛道向東看鴻聲斷續暮天逺<lb/>
柳影蕭疎秋日寒霜降幽林霑蕙若弦驚翰苑失鴛鸞<lb/>
秋來回首君門阻馬上應歌行路難<lb/>
　　　送裵頔<hi>一作廸</hi>侍御使蜀<lb/>
柱史纔年四十强鬚髯𤣥髪美清揚朝天繡服乗恩貴<lb/>
出使星軺滿路光錦水繁花添麗藻峨嵋明月引飛觴<lb/>
多才自有雲霄望計日應追鴛鷺行<lb/>
<pb n="KR4h0140_WYG_239-4a"/>
　　　送韋信愛子歸覲<lb/>
離舟解纜到斜暉春水東流燕北<hi>一作北雁</hi>飛才子學詩趨<lb/>
露冕棠花含笑待斑衣稍聞江樹啼猨近轉覺山林過<lb/>
客稀借問還珠盈合浦何如鯉也入庭闈<lb/>
　　　送興平王少府遊梁<lb/>
舊識相逢情更親攀歡甚少愴離頻黄綬罷來多逺客<lb/>
青山何處不愁人日斜官樹聞蟬滿<hi>一作晚</hi>雨過關城見<lb/>
月新梁國遺風重詞賦諸侯應念馬卿貧<lb/>
<pb n="KR4h0140_WYG_239-4b"/>
　　　送張員外出牧岳州<lb/>
鳳凰銜詔與何人善政多才寵寇恂臺上鴛鸞爭送逺<lb/>
岳陽雲樹待行春自憐黄閣知音在不厭彤幨出守頻<lb/>
應笑馮唐衰且拙世情相見白頭新<lb/>
　　　送孫十尉温縣<lb/>
飛花落絮滿河橋千里傷心送客遥不惜芸香染黄綬<lb/>
惟憐鴻羽下青霄雲衢有志終驤首吏道無媒且折腰<lb/>
急管繁弦催一醉頹陽不駐引征鑣<lb/>
<pb n="KR4h0140_WYG_239-5a"/>
　　　送鍾評事應宏詞下第東歸<lb/>
芳嵗歸人嗟轉蓬含情回首灞陵東蛾眉不入秦臺鏡<lb/>
鷁羽還驚宋國風世事悠揚春夢裏年光寂寞旅愁中<lb/>
勸君稍盡離筵酒千里佳期難再同<lb/>
　　　送嚴維尉河南<lb/>
蕙葉青青花亂開少年趨府下蓬萊甘泉未獻<hi>一作厭</hi>揚<lb/>
雄賦吏道何勞賈誼才征陌獨愁飛蓋逺離筵只惜暝<lb/>
鐘催欲知别後相思處願植瓊枝向柏臺<lb/>
<pb n="KR4h0140_WYG_239-5b"/>
　　　送馬員外拜官覲省<lb/>
二十為郎事漢文鴛雛驥子自為羣筆精已許臺中妙<lb/>
劒術還令世上聞歸覲屢經槐里月出師常笑棘門軍<lb/>
莫言來往朝天逺看取鳴鞘入斷雲<lb/>
　　　送冷朝陽擢第後歸金陵覲省<lb/>
萊子晝歸今始好潘園景色夏偏濃夕陽流水吟詩去<lb/>
明月青山出竹逢兄弟相歡初讓果鄉人爭賀舊登龍<lb/>
佳期少别俄千里雲樹愁看過<hi>一作歴</hi>幾重<lb/>
<pb n="KR4h0140_WYG_239-6a"/>
　　　九日宴浙江西亭<lb/>
詩人九日憐芳菊筵客髙齋宴浙江漁浦浪花揺素壁<lb/>
西陵樹色入秋窗木奴向熟懸金實桑落新開瀉玉缸<lb/>
四子醉時爭講習笑論黄霸舊為邦<lb/>
　　　和王員外雪晴早朝<lb/>
紫微晴雪帶恩光繞仗偏隨鴛鷺行長信月留寧避曉<lb/>
宜春花滿不飛香獨看積素凝清禁已覺輕寒讓太陽<lb/>
題柱盛名兼絶唱風流誰繼漢田郎<lb/>
<pb n="KR4h0140_WYG_239-6b"/>
　　　避暑納涼<lb/>
木槿花開畏日長時揺輕扇倚繩牀初晴草蔓縁新筍<lb/>
頻雨苔衣染舊牆十旬河朔應虚醉八柱天台好納涼<lb/>
無事始然知靜勝深垂紗帳詠滄浪<lb/>
　　　早夏<lb/>
楚狂身世恨情多似病如憂正是魔花萼敗春多寂寞<lb/>
葉隂迎夏已清和鸝黄好鳥揺深<hi>一作紅</hi>樹細白佳人著<lb/>
紫羅軍旅閲詩裁不得可憐風景遣如何<lb/>
<pb n="KR4h0140_WYG_239-7a"/>
　　　題嵩陽焦道士石壁<lb/>
三峰花畔<hi>一作半</hi>碧堂懸錦里真人此得仙玉體<hi>一作醴</hi>纔<lb/>
飛西蜀雨霓裳欲向大羅天彩雲不散燒丹竈白鹿時<lb/>
藏種玉田幸入桃源因<hi>一作應</hi>去世方期丹訣一延年<lb/>
　　　題延州聖僧穴<lb/>
定力無涯不可稱未知何代坐禪僧黙黙山門宵閉月<lb/>
熒熒石壁晝然燈四時樹長書經葉萬嵗巖懸拄杖藤<lb/>
昔日捨身縁救鴿今時出見有飛鷹<lb/>
<pb n="KR4h0140_WYG_239-7b"/>
　　　樂遊原晴望上<hi>一作寄</hi>中書李侍郎<lb/>
爽氣朝來<hi>一作分</hi>萬里清憑髙一望九秋<hi>一作愁</hi>輕不知鳳<lb/>
沼<hi>一作傳説</hi>霖初霽但覺<hi>一作/見</hi>堯天日轉明四野山河通<hi>一作</hi>
<hi>同</hi>逺色千家砧杵共秋聲遥想<hi>一作指</hi>青雲丞相府何時<lb/>
開閤引<hi>一作對</hi>書生<lb/>
　　　幽居春暮書懐<hi>一作石門暮春一作藍田春暮</hi>
自哂鄙夫多野性貧<hi>一作閒</hi>居數畝半臨湍<hi>一作村端</hi>谿雲雜<lb/>
雨來茅屋山雀<hi>一作鳥</hi>将雛到<hi>一作至</hi>藥欄仙籙滿牀閒不<lb/>
<pb n="KR4h0140_WYG_239-8a"/>
厭隂符在篋老羞看更憐童子宜春服花裏尋師指<hi>一作</hi>
<hi>到</hi>杏壇<lb/>
　　　謁許由廟<lb/>
故向箕山訪許由林泉物外自清幽松上挂瓢枝幾變<lb/>
石間洗耳水空流緑苔唯見遮三徑青史空傳謝九州<lb/>
𬗟想古人増歎惜䬃然雲樹滿巖秋<lb/>
　　　過張成侍御宅<lb/>
丞相幕中題<hi>一作吐</hi>鳳人文章心事每相親從軍誰謂仲<lb/>
<pb n="KR4h0140_WYG_239-8b"/>
宣樂入室方知顔子貧杯裏紫茶香代酒琴中緑水靜<lb/>
留賔欲知别後相思意唯願瓊枝入夢頻<lb/>
　　　酬考功楊員外見贈佳句<hi>黄卷讀來今巳老白頭受屈不曽言</hi>
上林諫獵知才薄尺組承恩愧命牽潢潦難滋滄海潤<lb/>
螢光空盡太陽前虚名濫接登龍士野性寧㤀種黍田<lb/>
相國無私人守樸何辭老去上皇年<lb/>
　　　寄永嘉王十二<lb/>
永嘉風景入新年才子詩成定可憐夢裏還鄉不相見<lb/>
<pb n="KR4h0140_WYG_239-9a"/>
天涯憶戴復誰傳花傾曉露垂如淚鶯拂遊絲斷若弦<lb/>
願得回風吹海雁飛書一宿到君邉<lb/>
　　　七盤嶺阻寇聞李端公先到南楚<lb/>
日暮窮途淚滿襟雲天南望羡飛禽阮<hi>一作隴</hi>腸暗與孤<lb/>
鴻<hi>一作魂</hi>斷江水遥連别恨深明月既能通憶夢青山何<lb/>
用隔同心秦楚眼看成絶國相思一寄白頭吟<lb/>
　　　酬趙給事相尋不遇留贈<lb/>
誰憶<hi>一作意</hi>顔生窮巷裏能勞馬跡破春苔忽看童子掃<lb/>
<pb n="KR4h0140_WYG_239-9b"/>
花處始愧夕郎題鳳來斜景適隨詩興盡好風纔送珮<lb/>
聲回豈無雞黍期他日惜此殘春阻緑杯<lb/>
　　　山中酬楊補闕見過<lb/>
日暖風恬種藥時紅泉翠壁薜蘿垂幽溪鹿過苔還靜<lb/>
深樹雲來鳥不<hi>一作未</hi>知青𤨏同心多逸興春山載酒逺<lb/>
相隨却慙<hi>一作思</hi>身外<hi>一作/事</hi>牽纓冕未<hi>一作/寧</hi>勝杯<hi>一作林</hi>前<lb/>
倒接䍦<lb/>
　　　同王錥起居程浩郎中韓翃舍人題安國寺用<lb/>
<pb n="KR4h0140_WYG_239-10a"/>
　　　上人院<lb/>
慧眼沙門真逺公經行宴坐有儒風香縁不絶簮裾㑹<lb/>
禪想寧妨藻思通曙後鑪煙生不滅晴來堦色並歸空<lb/>
狂夫入室無餘事唯與天花一笑同<lb/>
　　　尋司勲李郎中不遇<lb/>
知已知音同舍郎如何咫尺阻清揚每恨蒹葭傍<hi>一作倚</hi>
芳樹多慚新燕入華堂重花不隔陳蕃榻脩竹能深夫<lb/>
子牆唯有早朝趨鳳閣朝時憐羽接鴛行<lb/>
<pb n="KR4h0140_WYG_239-10b"/>
　　　贈張南史<lb/>
紫泥何日到滄洲笑向東陽沈隠侯黛色晴<hi>一作山</hi>峰雲<lb/>
外出縠文江水縣前流使臣自欲論公道才子非關厭<lb/>
薄遊溪畔秋蘭雖可佩知君不得少停舟<hi>縠江蘭溪之别名也</hi>
　　　暇日覽舊詩因以題咏<lb/>
逍遥心地得關關偶被功名涴<hi>一作凂</hi>我閒有夀亦将歸<lb/>
象外無詩兼不戀人間何窮黙識輕洪範未䘮斯文勝<lb/>
大還筐篋靜開難似此蕊珠春色<hi>一作雪</hi>海中山<lb/>
<pb n="KR4h0140_WYG_239-11a"/>
　　　漢武出獵<lb/>
漢家無事樂時雍羽獵年年出九重玉帛不朝金闕路<lb/>
旌旗長繞綵霞峰且貪原獸輕黄屋寧畏漁人犯白龍<lb/>
薄暮方歸長樂觀垂楊幾處緑煙濃<lb/>
　　　宴曹王宅<lb/>
賢王駟馬退朝初小苑三春帶雨餘林沼葱蘢多貴氣<lb/>
樓臺隠暎接天居仙雞引敵穿紅藥宫燕銜泥落綺疏<lb/>
自歎平生相識願何如今日厠應徐<lb/>
<pb n="KR4h0140_WYG_239-11b"/>
　　　重贈趙給事<lb/>
久飛鴛掖出時髦耻負平生稽古勞玉樹滿庭家轉貴<lb/>
雲衢獨歩位初髙能迂騶馭尋蝸舍不惜瑶華報木桃<lb/>
應念潜郎守貧病常悲休沐對蓬蒿<lb/>
　　　贈闕下<hi>一作闕下贈</hi>裵舍人<lb/>
二月黄鶯<hi>一作鸝</hi>飛上林春城紫禁<hi>一作/陌</hi>曉隂隂<hi>一作沈沈一本</hi>
<hi>二句倒用</hi>長樂鐘聲花外盡龍池柳色雨中深陽和不散窮<lb/>
途恨霄漢長懐<hi>一作懸</hi>捧日心獻賦十年猶未遇羞将白<lb/>
<pb n="KR4h0140_WYG_239-12a"/>
髪對華簮<lb/>
　　　登劉賔客髙齋<hi>時公初退相山一作春題劉相公  齋</hi>
能以功成疎寵位不将心賞負雲霞林間客散孫𢎞閣<lb/>
城<hi>一作壇</hi>上山宜綺季家蝴蝶晴連<hi>一作憐</hi>池岸草黄鸝晩<lb/>
<hi>一作曉</hi>出柳園花<hi>一作山蝶成羣爭遶蕙黄鸝命子暗移花</hi>日陪鯉也趨文苑<lb/>
誰道門生隔絳紗<lb/>
　　　哭辛霽<lb/>
流水辭山花别枝隨風一去絶還期昨夜故人泉下宿<lb/>
<pb n="KR4h0140_WYG_239-12b"/>
今朝白髪鏡中垂音徽寂寂空成夢容範朝朝無見時<lb/>
旦暮餘生幾息在不應存没未甞悲<lb/>
　　　和慕容法曹尋漁者寄城中故人<lb/>
孤煙一㸃綠溪湄漁父幽居即舊基飢鷺不驚收釣處<lb/>
閒麛應乳負暄時茅齋對雪開尊好穉子焚枯飯客遲<lb/>
勝事宛然懐抱裏頃來新得謝公詩<lb/>
　　　山花<lb/>
山花照塢復燒溪樹樹枝枝盡可迷野客未來枝畔立<lb/>
<pb n="KR4h0140_WYG_239-13a"/>
流鶯已向樹邊啼從容只是愁風起眷戀常須向<hi>一作到</hi>
日西别有妖妍勝桃李攀來折去亦成蹊<lb/>
　　　送楊著作歸東海<lb/>
楊柳出關色東行千里期酒酣暫輕别路逺始相思欲<lb/>
識離心盡斜陽<hi>一作光</hi>到海時<hi>一本無末二句</hi>
　　　送李協律還東京<lb/>
芳草忽無色王孫復入關長河侵驛道匹馬傍雲山愁<lb/>
見離居久螢飛秋月閒<lb/>
<pb n="KR4h0140_WYG_239-13b"/>
　　　秋館言懐<lb/>
蟋蟀已秋思蕙蘭仍碧滋蹉跎獻賦客歎息此良時日<lb/>
夕雲臺下商歌空自悲<lb/>
　　　和劉明府宴縣前山亭<lb/>
城隅勞心處雪後嵗芳開山暎千花出泉經萬井來翔<lb/>
鸞欲下舞上客且留杯<lb/>
　　　新雨喜得王卿書問<lb/>
苦雨暗秋徑寒花垂紫苔愁中緑尊盡夢裏故人來果<lb/>
<pb n="KR4h0140_WYG_239-14a"/>
有相思字銀鉤新月開<lb/>
　　　賦得巢燕送客<lb/>
能棲杏梁際不與黄雀羣夜影寄紅燭朝飛髙碧雲含<lb/>
情别故侣花月<hi>一作宛似</hi>惜春分<lb/>
　　　題張藍田訟堂<lb/>
角巾髙枕向晴山訟簡庭空不用關秋風窗下琴書靜<lb/>
夜<hi>一作落</hi>景門前人吏閒稍覺淵明歸思逺東臯月出片<lb/>
雲還<lb/>
<pb n="KR4h0140_WYG_239-14b"/>
　　　江行無題一百首<hi>一作錢珝詩</hi>
傾酒向漣漪乗流東<hi>一作欲</hi>去時寸心同尺璧投此報馮夷<lb/>
江曲全縈楚雲飛<hi>一作氛</hi>半自秦峴山回首望如别故關<lb/>
<hi>一作鄉</hi>人<hi>往年累登峴亭</hi>
浦煙函夜色<hi>一作寒永夜</hi>冷日轉秋旻自有沈碑石<hi>一作在</hi>清<lb/>
光不照人<lb/>
楚岸雲空<hi>一作初</hi>合楚城人不來只<hi>一作秖</hi>今誰善舞莫恨<lb/>
發陽<hi>一作廢章</hi>臺<lb/>
<pb n="KR4h0140_WYG_239-15a"/>
行背青山郭吟當白露秋風流無屈宋空詠古荆州<lb/>
晚來漁父喜罾<hi>一作網</hi>重欲收遲恐有長江使金錢願贖<lb/>
龜<lb/>
去指龍沙路徒懸象闕<hi>一作魏</hi>心夜涼無逺夢不為偶聞<lb/>
砧<lb/>
霽雲疎有葉雨浪細無花穏放扁舟去江天自有涯<lb/>
好日當<hi>一作長</hi>秋半層波動旅腸已行千里外誰與共秋<lb/>
光<lb/>
<pb n="KR4h0140_WYG_239-15b"/>
潤色非東里官曹更建章宦遊難自定來喚櫂船郎<lb/>
夜江清未曉徒惜月光<hi>一作先</hi>沈不是因行樂堪傷老大<lb/>
心<lb/>
翳日多喬木維舟取束薪靜聽江叟語俱<hi>一作盡</hi>是厭兵<lb/>
人<lb/>
箭漏日初短汀煙草未<hi>一作木</hi>衰雨餘<hi>一作微</hi>雖更緑不是<lb/>
采蘋時<lb/>
山雨<hi>一作水</hi>夜來漲喜魚跳滿江岸沙平欲盡垂蓼入船<lb/>
<pb n="KR4h0140_WYG_239-16a"/>
窗<lb/>
渚邊新雁下舟上獨淒涼俱是南來客憐君綴一行<lb/>
牽路沿<hi>一作縁</hi>江狹沙崩岸不平盡知行處險誰肎載時<lb/>
輕<lb/>
雲宻連江暗風斜著物鳴一杯真戰将笑爾作愁兵<lb/>
柳拂斜開<hi>一作陽</hi>路籬邊數戸村可能還有意不掩向江<lb/>
門<lb/>
不識桓公<hi>一作相如</hi>渴徒吟子美詩江清唯獨看心外更誰<lb/>
<pb n="KR4h0140_WYG_239-16b"/>
知<lb/>
憔悴異靈均非讒作逐臣如逢漁父問未是獨醒人<lb/>
水涵秋色靜雲帶夕陽髙詩癖非吾病何妨吮短毫<lb/>
登<hi>一作帶</hi>舟非<hi>一作維</hi>古岸還似阻西陵箕伯無多少回頭<lb/>
詎不能<lb/>
帆翅初張處雲鵬怒翼同莫愁千里路自有到來風<lb/>
秋<hi>一作愁</hi>雲久無雨江燕社猶飛却笑舟中客今年未得<lb/>
歸<lb/>
<pb n="KR4h0140_WYG_239-17a"/>
佳節雖逢菊浮生<hi>一作雲</hi>正似<hi>一作是</hi>萍故山何處望荒岸<lb/>
小長亭<lb/>
行到楚江岸蒼茫人正迷秖知秦塞逺格磔鷓鴣啼<lb/>
月下江流靜村荒人語稀鷺鷥雖有伴仍<hi>一作乃</hi>共影䨇<lb/>
飛<lb/>
斗轉月未落舟行夜已深有村知不逺風便數聲砧<lb/>
櫂驚沙鳥迅飛濺夕陽波不顧魚多處應防一目羅<lb/>
漸覺江天逺難逢故國書可能無往事空食鼎中魚<lb/>
<pb n="KR4h0140_WYG_239-17b"/>
岸草連荒色村聲樂稔年晩晴初<hi>一作貪</hi>穫稻閒却采蓮<lb/>
<hi>一作菱</hi>船<lb/>
灘淺爭<hi>一作多</hi>遊鷺江清易見魚怪來吟未足秋物欠紅<lb/>
蕖<lb/>
蛩響依莎<hi>一作沙</hi>草螢飛透水煙夜涼誰詠史空泊運租<lb/>
船<lb/>
睡穏葉舟輕風微浪不驚任君<hi>一作人居</hi>蘆葦岸終夜動秋<lb/>
聲<lb/>
<pb n="KR4h0140_WYG_239-18a"/>
自念<hi>一作守</hi>平生意曽期一郡符豈<hi>一作可</hi>知因謫宦斑鬢<lb/>
入江湖<lb/>
煙渚復煙渚畫屏休<hi>一作還</hi>畫屏引愁天末去數㸃暮山<lb/>
青<lb/>
水天涼夜月不是惜<hi>一作少</hi>清光好物<hi>一作/景</hi>隨人祕<hi>一作物</hi>
秦淮憶建康<lb/>
古來多思客揺落恨江潭今日秋風至蕭疎獨<hi>一作過</hi>沔<lb/>
南<lb/>
<pb n="KR4h0140_WYG_239-18b"/>
暎竹疑村好穿蘆覺渚幽漸安無曠土薑芋當農收<lb/>
秋風動客心寂寂不成吟飛上危檣立啼烏<hi>一作鶯</hi>報好<lb/>
<hi>一作鳥不知</hi>音<lb/>
見底髙秋水開懐萬里天旅吟還有伴沙柳數枝蟬<lb/>
九日自佳節扁舟無一杯曹園舊尊酒戲馬憶髙臺<lb/>
兵火有餘燼貧村纔數家無人爭曉閒殘月下寒沙<lb/>
渚禽菱芡足不向稻粱爭靜宿凉灣月應無失侣聲<lb/>
輕雲未䕶<hi>一作撲</hi>霜樹杪橘初黄信是知名物微風過水<lb/>
<pb n="KR4h0140_WYG_239-19a"/>
香<lb/>
渺渺望天涯清漣浸赤霞難逢星漢使烏鵲日<hi>一作自</hi>乗<lb/>
槎<lb/>
土曠深耕少江平逺釣多生平皆棄本金革竟如何<lb/>
海月非常物等閒不可尋披沙應有地淺處定無金<lb/>
風晩冷颼颼蘆花已白頭舊來紅葉寺堪憶玉京秋<lb/>
風好來無陣雲閒去有蹤釣歌無逺近應喜罷艨艟<lb/>
呉疆連楚甸楚俗異呉鄉漫把尊中物無人啄蠏筐<hi>一作</hi>
<pb n="KR4h0140_WYG_239-19b"/>
<hi>黄</hi>
岸緑野煙逺江紅斜照微撐開小漁艇應到月明歸<lb/>
雨餘江始漲漾漾見流薪曽歎河<hi>一作溝</hi>中木斯言憶古<lb/>
人<lb/>
葉<hi>一作乗</hi>舟維夏口煙野獨行時不見頭陀寺空懐幼婦<lb/>
碑<lb/>
晚泊武昌岸津亭疎柳風數株曽手植好事憶陶公<lb/>
墜露曉猶濃<hi>一作霞墜日猶紅</hi>秋花<hi>一作清風</hi>不易逢渉江雖已晩<lb/>
<pb n="KR4h0140_WYG_239-20a"/>
髙樹搴<hi>一作攀</hi>芙蓉<lb/>
舟航依浦定星斗滿江寒若比隂霾日何妨夜未䦨<lb/>
近戍離金落孤岑望火門唯将知命意瀟灑向乾坤<lb/>
叢菊生堤上此花長後時有人還採掇何必在<hi>一作及</hi>春<lb/>
期<lb/>
夕景殘霞落秋寒細雨晴短纓何用濯舟在月中行<lb/>
堤<hi>一作垠</hi>壊漏<hi>一作滿</hi>江水地坳成野塘晩荷人不折留取<lb/>
<hi>一作此</hi>作秋香<lb/>
<pb n="KR4h0140_WYG_239-20b"/>
左<hi>一作失</hi>宦終何路攄懐亦自寛襞牋嘲白鷺無意喻梟<lb/>
鸞<lb/>
樓空人不歸雲似去時衣黄鶴無心下長應笑令威<lb/>
白帝朝驚浪潯陽<hi>一作陽臺</hi>暮暎雲等閒生險易世路秖如<lb/>
君<lb/>
櫓慢開<hi>一作生</hi>輕浪帆虚帶白雲客船雖狹小容得庾<hi>一作</hi>
<hi>瘦</hi>将軍<lb/>
風雨正甘<hi>一作酣</hi>寝雲霓忽晩晴放歌雖<hi>一作須</hi>自遣一嵗<lb/>
<pb n="KR4h0140_WYG_239-21a"/>
又崢嶸<lb/>
靜看秋江水風微浪漸平人間馳競處塵土自波成<lb/>
風勁<hi>一作借</hi>帆方疾風回櫂却遲較量人世事不校一毫<lb/>
釐<lb/>
咫尺愁風雨匡廬不可登秖疑雲<hi>一作香</hi>霧窟猶有六朝<lb/>
僧<lb/>
幽思正遲遲沙邊濯弄時自憐非博物猶未識鳧葵<lb/>
曽有煙波客能歌西塞山落帆唯待月一釣紫菱灣<lb/>
<pb n="KR4h0140_WYG_239-21b"/>
千頃水紋細一拳嵐影孤君山寒樹緑曽過洞庭湖<lb/>
光濶重湖水低斜逺雁行未曽無興詠多謝沈東陽<lb/>
晩菊繞江壘忽如開古屏莫言時節過白日有餘馨<lb/>
秋寒鷹隼健逐雀下雲空知是江湖濶無心擊塞鴻<lb/>
日落長亭晩山門歩障青可憐<hi>一作能</hi>無酒分處處<hi>一作更祝</hi>
有旗亭<hi>一作星</hi>
江草何多思冬青尚滿洲誰能驚鵩鳥作賦為沙鷗<lb/>
逺岸無行樹經霜有半紅停船搜<hi>一作披</hi>好句題葉贈江<lb/>
<pb n="KR4h0140_WYG_239-22a"/>
楓<lb/>
身世比行舟無風亦暫休敢言終破浪唯願穏乗流<lb/>
數畝蒼苔石煙濛鶴卵洲定因詞客遇<hi>一作過</hi>名字始風<lb/>
流<lb/>
興閒停桂楫路好過松門不負佳山水還開酒一尊<lb/>
幽懐念煙水長恨隔龍沙今日滕王閣分明見落霞<lb/>
短楫休敲桂孤根自駐萍自憐非劒氣空向斗牛星<lb/>
江流何渺渺懐古獨依依漁父非賢者蘆中但有磯<lb/>
<pb n="KR4h0140_WYG_239-22b"/>
髙浪如銀屋江風一發時筆端降太白才大語終竒<lb/>
細竹漁家路晴陽看結繒<hi>一作罾</hi>喜來邀客坐分與折腰<lb/>
菱<lb/>
幸有煙波興寧辭筆硯勞縁情無怨刺<hi>一作刺怨</hi>却似反離<lb/>
騷<lb/>
平湖五百里江水想通波不柰扁舟去其如決計何<lb/>
數峰雲斷處去岸暎髙<hi>一作西</hi>山身到韋<hi>一作章</hi>江日猶應<lb/>
<hi>一作應猶</hi>未得閒<lb/>
<pb n="KR4h0140_WYG_239-23a"/>
一灣斜照水三版順風船未敢相邀約勞生秖自憐<lb/>
江雨正霏微江村晩度稀何曽妨釣艇更待得魚歸<lb/>
沙上獨行時髙吟<hi>一作吟情</hi>到楚詞<hi>一作/祠</hi>難将垂岸蓼盈<hi>一作</hi>
<hi>應</hi>把當江蘺<lb/>
新野舊樓名潯陽勝賞情照人長一色江月共淒清<lb/>
願飲西江水那吟北渚愁莫教留滯跡逺比蔡昭侯<lb/>
湖口分江水東流獨有情當時好風物誰伴謝<hi>一作為伴</hi>宣<lb/>
城<lb/>
<pb n="KR4h0140_WYG_239-23b"/>
潯陽江畔菊應似古來秋為問幽棲客吟時得酒不<lb/>
髙峰有佳號千尺倚寒松<hi>一作風</hi>若使鑪煙在猶應為上<lb/>
公<lb/>
萬木已清霜江邊村事忙故溪黄稻熟一夜夢<hi>一作甕</hi>中<lb/>
香<lb/>
楚水苦縈迴征帆落又開可縁非直路却有好風來<lb/>
逺謫嵗時晏暮江風雨寒仍愁繫舟處驚夢近長灘<lb/>
　　　言懐<lb/>
<pb n="KR4h0140_WYG_239-24a"/>
夜月霽未<hi>一作來</hi>好雲泉堪夢歸如何建章漏催著早朝<lb/>
衣<lb/>
　　　和張僕射塞下曲<hi>一作盧綸詩</hi>
月黑雁飛髙單于夜遁逃欲将輕騎逐大雪滿弓刀<lb/>
　　　送李明府去官<lb/>
謗言三至後直道歎何如今日藍溪水無人不<hi>一作助又作朂</hi>
夜魚<hi>一作漁</hi>
　　　赴章陵詶李卿贈别<lb/>
<pb n="KR4h0140_WYG_239-24b"/>
一官叨下秩九棘謝知音芳草文園路春愁滿别心<lb/>
　　　逢俠者<lb/>
燕趙悲歌士相逢劇孟家寸心言不盡前路日将斜<lb/>
　　　郎員外見尋不遇<lb/>
軒騎來相訪漁樵悔晩歸更憐垂<hi>一作乗</hi>露跡花裏㸃牆<lb/>
衣<lb/>
　　　過李侍御宅<hi>一作過故吕侍御宅</hi>
不見承明客愁聞長樂鐘<hi>一作翰墨成千古恩榮謝九重</hi>馬卿何早世<lb/>
<pb n="KR4h0140_WYG_239-25a"/>
漢主欲登封<lb/>
　　　宿洞口館<hi>一作驛</hi>
野竹通溪冷秋泉<hi>一作蟬一作泉聲又作蟬聲</hi>入戸鳴亂<hi>一作往</hi>來人<lb/>
不到芳<hi>一作寒</hi>草上堦生<lb/>
　　　九日寄姪箊箕等<lb/>
采菊偏相憶傳香寄便風今朝竹林下莫使桂尊空<lb/>
　　　梨花<lb/>
豔靜如籠月香寒未逐風桃花徒照地終被笑妖紅<lb/>
<pb n="KR4h0140_WYG_239-25b"/>
　　　題崔逸人山亭<lb/>
藥徑深紅蘚山窗滿翠微羡君花下酒<hi>一作醉</hi>蝴蝶夢中<lb/>
飛<lb/>
　　　藍田溪雜詠二十二首<lb/>
　　　　登臺<hi>一作望山臺</hi>
望山登春臺目盡趣難極晩景下平阡花際霞峰色<lb/>
　　　　板橋<lb/>
靜宜樵隠度逺與車馬隔有時行藥來喜遇歸山客<lb/>
<pb n="KR4h0140_WYG_239-26a"/>
　　　　石井<lb/>
片霞照仙井泉底桃花紅那知幽石下不與武陵通<lb/>
　　　　古藤<lb/>
引蔓出雲樹垂綸覆巢鶴幽人對酒時苔上閒花落<lb/>
　　　　晩歸鷺<lb/>
池上靜難厭雲間欲去晩忽背夕陽飛乗興<hi>一作剰與</hi>清風<lb/>
逺<lb/>
　　　　洞仙謡<hi>一作伺山徑</hi>
<pb n="KR4h0140_WYG_239-26b"/>
幾轉到青山數重度流水秦人入雲去知向桃源裏<lb/>
　　　　藥圃<lb/>
春畦生百藥花葉香初霽好客似風光<hi>一作日與光風</hi>偏來入<lb/>
叢蕙<lb/>
　　　　石上苔<lb/>
淨<hi>一作靜</hi>與溪色連幽宜松雨<hi>一作露</hi>滴誰知古石上不染<lb/>
世人跡<lb/>
　　　　窗裏山<lb/>
<pb n="KR4h0140_WYG_239-27a"/>
逺岫見如近千里<hi>一作重</hi>一窗裏坐來石上雲乍謂壺中<lb/>
起<lb/>
　　　　竹間路<lb/>
暗歸草堂靜半入花園<hi>一作源</hi>去有時載酒來不與清風<lb/>
遇<lb/>
　　　　竹嶼<lb/>
幽鳥清漣上興來看不足新篁壓水低昨夜鴛鴦宿<lb/>
　　　　砌下泉<lb/>
<pb n="KR4h0140_WYG_239-27b"/>
穿雲來自逺激砌流偏駛能資庭戸幽更引海禽至<lb/>
　　　　戲鷗<lb/>
乍依菱蔓聚盡向蘆花滅更喜好風來數片翻晴雪<lb/>
　　　　逺山鐘<lb/>
風送出山鐘雲霞度水淺欲知<hi>一作尋</hi>聲盡處鳥滅寥天<lb/>
逺<lb/>
　　　　東陂<hi>一作憶皇子陂</hi>
永日興難忘掇芳春陂曲新晴花枝下愛此苔水緑<lb/>
<pb n="KR4h0140_WYG_239-28a"/>
　　　　池上亭<lb/>
臨池構杏梁待客歸煙塘水上褰簾好蓮開杜若香<lb/>
　　　　銜魚翠鳥<lb/>
有意蓮葉間瞥然下髙樹擘波得潛魚一㸃翠光去<lb/>
　　　　石蓮花<lb/>
幽石生芙蓉百花慚美色逺笑越溪女聞芳不可識<lb/>
　　　　潺湲<hi>一作溪</hi>聲<lb/>
亂石跳素波寒聲聞<hi>一作來</hi>幾處颼颼暝風引散出空林<lb/>
<pb n="KR4h0140_WYG_239-28b"/>
去<lb/>
　　　　松下雪<lb/>
雖因朔風至不向瑶臺側唯助苦寒松偏明後彫色<lb/>
　　　　田鶴<lb/>
田鶴望碧霄無風亦自舉單飛後片雲早晩及前侣<lb/>
　　　　題南陂<lb/>
家住鳳城南門臨古陂曲時憐上林雁半入池塘宿<lb/>
　　　傷秋<lb/>
<pb n="KR4h0140_WYG_239-29a"/>
嵗去人頭白秋來樹葉黄搔頭向黄葉與爾共悲傷<lb/>
　　　送崔山人歸山<lb/>
東山殘雨挂斜暉野客巢由指翠微别酒稍酣乗興去<lb/>
知君不羡白雲歸<lb/>
　　　題禮上人壁畫山水<lb/>
連山畫出暎禪扉粉壁香筵<hi>一作煙</hi>滿翠微坐來鑪氣縈<lb/>
空散<hi>一作徹</hi>共指晴雲向嶺歸<lb/>
　　　送歐陽子還江華郡<lb/>
<pb n="KR4h0140_WYG_239-29b"/>
江華勝事接湘濵千里湖山入興新才子思歸催去櫂<lb/>
汀<hi>一作江</hi>花且為駐殘春<lb/>
　　　暮春歸故山草堂<hi>一作劉長郷詩題云晩春歸山居題窗前竹</hi>
谷口春殘<hi>一作殘春</hi>黄鳥稀辛夷花盡杏花飛始憐幽竹山<lb/>
窗下不改清隂待我歸<lb/>
　　　訪李<hi>一本有少字</hi>卿不遇<lb/>
畫㦸朱樓暎晚霞髙梧寒柳度飛鴉門前不見歸軒至<lb/>
城上愁看落日斜<lb/>
<pb n="KR4h0140_WYG_239-30a"/>
　　　與趙莒茶讌<lb/>
竹下㤀言對紫茶全勝羽客醉<hi>一作對</hi>流霞塵心洗盡興<lb/>
難盡一樹蟬聲片影斜<lb/>
　　　故王維右丞堂前芍藥花開悽然感懐<lb/>
芍藥花開出舊欄春衫掩泪再來看主人不在花長在<lb/>
更勝青松守嵗寒<lb/>
　　　送張參及第還家<lb/>
大<hi>一作太</hi>學三年聞琢玉東堂一舉早成名借問還家何<lb/>
<pb n="KR4h0140_WYG_239-30b"/>
處好玉<hi>一作中</hi>人含笑下機迎<lb/>
　　　夜泊鸚鵡洲<lb/>
月照溪邊一罩蓬夜聞<hi>一作閑</hi>清唱有微風小樓深巷敲<lb/>
方響水國人家在處同<lb/>
　　　歸雁<lb/>
瀟湘何事等閒回水碧沙明兩岸苔二十五弦彈夜月<lb/>
不勝清怨却飛來<lb/>
　　　春郊<lb/>
<pb n="KR4h0140_WYG_239-31a"/>
水遶<hi>一作透</hi>氷渠漸有聲氣融煙塢晩來明東風好作陽<lb/>
和使逢草逢花報發生<lb/>
　　　晩歸嚴明府題門<lb/>
降士林霑蕙草寒弦<hi>一作空</hi>驚翰苑失鴛鸞秋中回首君<lb/>
門阻馬上應歌行路難<lb/>
　　　秋夜送趙冽歸襄陽<lb/>
斗酒忘言良夜深紅萱露滴鵲<hi>一作滴露鶴</hi>驚林欲知别後<lb/>
思今夕漢水東流<hi>一作遊</hi>是寸心<lb/>
<pb n="KR4h0140_WYG_239-31b"/>
　　　送符别駕還郡<hi>一作還錢塘</hi>
驥足駸駸呉越關<hi>一作間</hi>屏星復與紫書還已知從事元<lb/>
無事城上愁看海上山<lb/>
　　　同王員外隴城絶句<lb/>
三軍版築脱金刀黎庶翻慚将士勞不憶<hi>一作意</hi>新城連<lb/>
嶂<hi>一作障</hi>起唯驚畫角入雲髙<lb/>
　　　過故洛城<lb/>
故城門外<hi>一作前</hi>春日斜故城門裏無人家市朝欲認不<lb/>
<pb n="KR4h0140_WYG_239-32a"/>
　知處漠漠野田空草花<lb/>
　　　　校獵曲<lb/>
　長楊殺氣連雲飛漢主秋畋正掩圍重門日晏紅塵出<lb/>
　數騎胡<hi>一作畋</hi>人獵獸歸<lb/>
　　　　晚過横灞寄張藍田<lb/>
　亂水東流落照時黄花滿徑客行<hi>一作來</hi>遲林端忽見南<lb/>
　山色馬上還吟陶令詩<lb/>
　　　　九日田舍<lb/>
<pb n="KR4h0140_WYG_239-32b"/>
　今日陶<hi>一作山一作吾</hi>家野興偏東籬黄菊暎<hi>一作滿</hi>秋田浮雲<lb/>
　暝鳥飛将盡<hi>一作稍飛去</hi>始逹青山<hi>一作愛平林</hi>新月前<lb/>
　　　　長安落第<lb/>
　花繁柳暗九門深對飲悲歌淚滿襟數日鶯花皆落羽<lb/>
　一回春至一傷心<lb/>
　<lb/>
　<lb/>
御定全唐詩卷二百三十九<lb/>
</p>
<p>
</p>
  </div>
</body>
</text>
</TEI>
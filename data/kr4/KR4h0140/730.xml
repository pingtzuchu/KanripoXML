<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_730-1a"/>
　欽定四庫全書<lb/>
御定全唐詩巻七百三十<lb/>
　　李九齡<lb/>
　李九齡洛陽人唐末進士入宋登乾徳二年進士第三<lb/>
　人詩一巻<lb/>
　　　上清辭五首<lb/>
　入海浮生汗漫秋紫皇髙宴五雲樓霓裳曲罷天風起<lb/>
　吹散仙香滿十洲<lb/>
<pb n="KR4h0140_WYG_730-1b"/>
　樓鏁彤霞地絶塵碧桃花發九天春東皇近日慵遊宴<lb/>
　閒煞瑶池五色麟<lb/>
　上淸仙路有丹梯影響行人到即迷不㑹無端箇漁父<lb/>
　阿誰教入武陵溪<lb/>
　本來方朔是真仙偶别丹臺未得還何事玉皇消息晩<lb/>
　忍教顦顇向人間<lb/>
　新拜天官上玉都紫皇親授五靈符羣仙箇箇來相問<lb/>
　人世風光似此無<lb/>
<pb n="KR4h0140_WYG_730-2a"/>
　　　讀三國志<lb/>
有國由來在得賢莫言興廢是循環武侯星落周瑜死<lb/>
平蜀降吴似等閒<lb/>
　　　山舍南溪小桃花<lb/>
一樹繁英奪眼紅開時先合占東風可憐地僻無人賞<lb/>
抛擲深山亂木中<lb/>
　　　春行遇雨<lb/>
夾路輕風撼柳條雨侵春態動無憀採香陌上誰家女<lb/>
<pb n="KR4h0140_WYG_730-2b"/>
濕損釵頭翡翠翹<lb/>
　　　登樓寄遠<lb/>
滿城春色花如雪極目煙光月似鉤總是動人鄉思處<lb/>
更堪容易上髙樓<lb/>
　　　望思臺<lb/>
漢武年髙慢帝圗任人曽不問賢愚直饒四老依前出<lb/>
消得江充寵佞無<lb/>
　　　山舍偶題<lb/>
<pb n="KR4h0140_WYG_730-3a"/>
門掩松蘿一逕深偶攜藜杖出前林誰知盡日看山坐<lb/>
萬古興亡總在心<lb/>
　　　荆溪夜泊<lb/>
㸃㸃漁燈照浪清水煙疎碧月朧明小灘驚起鴛鴦處<lb/>
一隻採蓮船過聲<lb/>
　　　旅舍卧病<lb/>
家隔西秦無遠信身隨東洛度流年病來旅館誰相問<lb/>
牢落閑庭一樹蟬<lb/>
<pb n="KR4h0140_WYG_730-3b"/>
　　　登昭福寺樓<lb/>
旅懷秋興正無涯獨倚危樓四望賖谷變陵遷何處問<lb/>
滿川空有舊煙霞<lb/>
　　　代邊將<lb/>
雪凍陰河半夜風戰回狂虜血漂紅據鞍遥指長安路<lb/>
須刻麟臺第一功<lb/>
　　　夜與張舒話别<lb/>
愁聽南樓角又吹曉雞啼後更分離如何銷得淒涼思<lb/>
<pb n="KR4h0140_WYG_730-4a"/>
更勸燈前酒一巵<lb/>
　　　寒梅詞<lb/>
霜梅先拆嶺頭枝萬卉千花凍不知留得和羮滋味在<lb/>
任他風雪苦相欺<lb/>
　　　題靈泉寺<lb/>
入谷先生一陣香異花奇木簇禪堂可憐門外髙低路<lb/>
萬轂千蹄日日忙<lb/>
　　　宿張正字别業<lb/>
<pb n="KR4h0140_WYG_730-4b"/>
茅屋蕭寥煙暗後松窗寂歴月明初此時誰念孤吟客<lb/>
唯有黄公一帙書<lb/>
　　　鶴<lb/>
天上瑶池覆五雲玉麟金鳳好為羣不須更飲人間水<lb/>
直是清流也汙君<lb/>
　　　過相思谷<lb/>
悠悠信馬春山曲芳草和煙舖嫩綠正被離愁著莫人<lb/>
那堪更過相思谷<lb/>
<pb n="KR4h0140_WYG_730-5a"/>
　　　　寫莊子<lb/>
　聖澤安排當散地賢侯優貸借新居閑中亦有閑生計<lb/>
　寫得南華一部書<lb/>
　　　　山中寄友人<lb/>
　亂雲堆裏結茅廬巳共紅塵跡漸疎莫問野人生計事<lb/>
　窗前流水枕前書<lb/>
　<lb/>
　<lb/>
<pb n="KR4h0140_WYG_730-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_149-1a"/>
　欽定四庫全書<lb/>
御定全唐詩巻一百四十九<lb/>
　　劉長卿<lb/>
　　　　同諸公袁郎中宴筵喜加章服<lb/>
　手詔來筵上腰金向粉闈勲名傳舊閣蹈舞著新衣白<lb/>
　社同遊在滄洲此㑹稀寒笳發後殿秋草送西歸世難<lb/>
　常摧敵時閒巳息機魯連功可讓千載一相揮<hi>一作輝</hi>
　　　　毘陵送鄒結<hi>一作紹</hi>先赴河南充判官<lb/>
<pb n="KR4h0140_WYG_149-1b"/>
　王事相逢少雲山奈别何芳年臨水怨𤓰歩上潮過客<lb/>
　路方經楚鄉心共渡河凋殘春草在離亂故城多罷戰<lb/>
　逢時泰輕徭佇俗和東西此分手惆悵恨煙波<lb/>
　　　　送徐大夫赴廣州<lb/>
　上將壇場拜南荒羽檄招逺人來百越元老事三朝霧<lb/>
　繞龍山暗山連象郡<hi>一作嶺</hi>遥路分江淼淼軍動馬蕭蕭<lb/>
　畫角知秋氣樓船逐暮潮當令輸貢賦<hi>一作職</hi>不使外夷<lb/>
　驕<lb/>
<pb n="KR4h0140_WYG_149-2a"/>
　　　九日題蔡國公主樓<lb/>
主第人何在重陽客暫尋水餘龍鏡色雲罷鳳簫音暗<lb/>
牖藏昏曉<hi>一作旦</hi>蒼苔換古今晴山巻幔出秋草閉門深<lb/>
籬菊仍新吐庭槐尚舊陰年年畫梁燕來去豈無心<lb/>
　　　送荀八過山陰<hi>一作訪</hi>舊縣<hi>一作任</hi>兼寄剡中諸官<lb/>
訪舊山陰縣扁舟到海涯故林嗟滿歲春草憶佳期晩<lb/>
景千峰亂晴江一鳥遲桂香留客處楓暗泊舟時舊石<lb/>
曹娥篆空山夏禹<hi>一作禹帝</hi>祠剡溪多隐吏君去<hi>一作為</hi>道相<lb/>
<pb n="KR4h0140_WYG_149-2b"/>
<hi>一作長</hi>思<lb/>
　　　奉餞元侍郎加豫章採訪兼賜章服<hi>時初停節度</hi>
任重兼烏府時平偃豹韜澄清湘水變分别楚山髙花<lb/>
對彤襜發霜和白雪操黄金裝舊馬青草換新袍嶺暗<lb/>
猿啼月江寒鷺映濤豫章生宇下無使翳蓬蒿<lb/>
　　　奉餞郎中四兄罷餘杭太守承恩加侍御史充<lb/>
　　　行軍司馬赴汝南行營<lb/>
星使三江上天波萬里通權分金節重恩借鐵冠雄梅<lb/>
<pb n="KR4h0140_WYG_149-3a"/>
吹前軍發棠陰舊府空殘春錦障外初日羽旗東㟁栁<lb/>
遮浮鷁江花隔避驄離心在何處芳草滿吳宫<lb/>
　　　送賈侍御克復後入京<hi>一作江南送賈侍御入京</hi>
對酒心不樂見君動行舟回看暮帆隐獨向空江愁晴<lb/>
雲淡初夜春塘深慢流温顔風霜霽喜氣煙塵收馳馹<lb/>
數千里朝天十二樓因之<hi>一作云</hi>報親愛白髮生滄洲<lb/>
　　　㑹稽王處士草堂壁畫衡霍諸山<lb/>
粉壁<hi>一作愛此</hi>衡霍近羣峰<hi>一作巻簾</hi>如可攀能令堂上客見盡<lb/>
<pb n="KR4h0140_WYG_149-3b"/>
湖<hi>一作湘</hi>南山青翠數千仞<hi>一作千萬狀</hi>飛來方丈間歸雲無<lb/>
處滅去鳥何時還勝事日相對主人常獨閑稍看林壑<lb/>
晩<hi>一作青隂滿四壁</hi>佳氣生重關<hi>一本此下有頗與宿心㑹看看慰愁顔二句</hi>
　　　惠福寺與陳留諸官茶㑹<hi>得西字</hi>
到此機事遣自嫌塵網迷因知萬法幻盡與浮雲齊疎<lb/>
竹映髙枕空花隨杖藜香飄諸天外日隐䨇林西傲<hi>一作</hi>
<hi>微</hi>吏方見狎真僧幸相攜能令歸客意不復還東溪<lb/>
　　　金陵西泊舟臨江樓<lb/>
<pb n="KR4h0140_WYG_149-4a"/>
蕭條金陵郭舊是帝王州日暮望鄉處雲邉江樹秋楚<lb/>
雲不可託楚水只堪愁行客千萬里滄波朝暮流迢迢<lb/>
洛陽夢獨卧清川樓異鄊共如此孤帆難久遊<lb/>
　　　題靈祐上人法華院木蘭花<hi>其樹嶺南移植此地</hi>
庭種南中樹年華幾度新已依初地長獨發舊園春映<lb/>
日成華蓋搖風散錦茵色空榮落處香醉徃來人菡萏<lb/>
千燈遍芳菲一雨均髙柯儻為檝渡海有良因<lb/>
　　　宿嚴維宅送包佶<hi>一作皇甫冉詩</hi>
<pb n="KR4h0140_WYG_149-4b"/>
江湖同避地分首自依依盡室今為客驚秋空念歸歳<lb/>
儲無别墅寒服羨鄰機草色村橋晩蟬聲江樹稀夜深<lb/>
宜共醉時難忍相違何事隨陽雁汀洲忽背飛<lb/>
　　　送從弟貶袁州<hi>一作皇甫冉詩題作送從弟豫貶逺州</hi>
何事成遷客思歸不見鄉遊吳經萬里弔屈向三湘水<lb/>
與荆巫接山通鄢郢長名羞<hi>一作嗟</hi>黄綬繫身是白睂郎<lb/>
獨結南枝恨應思北鴈行憂來沽楚酒老鬢莫凝霜<lb/>
　　　無錫東郭送友人遊越<lb/>
<pb n="KR4h0140_WYG_149-5a"/>
客路風霜曉郊原春興餘平蕪不可望遊子去何如煙<lb/>
水乘湖濶雲山適越初舊都懐作賦古穴覓藏書碑缺<lb/>
曹娥宅林荒逸少居江湖無限意非獨為樵漁<lb/>
　　　送邵州判官往南<hi>一作皇甫冉詩</hi>
看君發原隰駟牡志<hi>一作去</hi>皇皇始罷滄江令還隨粉署<lb/>
郎海沂軍未息河兖歳仍荒征稅人全少榛蕪虜近亡<lb/>
新知行宋逺相望隔淮長早晩裁書寄銀鉤佇八行<lb/>
　　　出豐縣界寄韓明府<lb/>
<pb n="KR4h0140_WYG_149-5b"/>
迴首古原上未能辭舊鄉西風收暮雨隐隐分芒碭賢<lb/>
友此為邑令名滿徐方音容想在眼暫若升琴堂疲馬<lb/>
顧春草行人看夕陽自非傳尺素誰為論中腸<lb/>
　　　别陳留諸官<hi>一作公</hi>
戀此東道主能令西上遲徘徊暮郊别惆悵秋風時上<lb/>
國邈千里夷門難再期行人望落日歸馬嘶空陂不愧<lb/>
寳刀贈維懐瓊樹枝音塵倘未接夢寐徒相思<lb/>
　　　觀李湊<hi>一作溱</hi>所畫美人障子<lb/>
<pb n="KR4h0140_WYG_149-6a"/>
愛爾含天姿丹青有殊智無聞已得象象外更生意西<lb/>
子不可見千載無重還空令浣沙態猶在含毫間一笑<lb/>
豈易得䨇蛾如有情窗風不舉袖但覺羅衣輕華堂翠<lb/>
幕春風來内閣金屏曙色開此中一見亂人目<hi>一作眼</hi>只<lb/>
疑行到雲<hi>一作行雨到</hi>陽臺<hi>洪邁取末四句作絶句</hi>
　　　送史判官奏事之靈武兼寄巴西親故<lb/>
中州日紛梗天地何時泰獨有西歸心遙懸夕陽外故<lb/>
人奉章奏此去論利害陽雁南渡江征驂去相背因君<lb/>
<pb n="KR4h0140_WYG_149-6b"/>
欲寄逺何處問親愛空使滄洲人相思減衣帶<lb/>
　　　自鄱陽還道中寄禇徴君<lb/>
南風日夜起萬里孤帆漾元氣連洞庭夕陽落波上故<lb/>
人煙水隔復此遙相望江信久寂寥楚雲獨惆悵愛君<lb/>
清川口弄月時櫂唱白首無子孫一生自疎曠<lb/>
　　　石梁湖有寄<hi>一作懐陸兼</hi>
故人千里道滄波一<hi>一作十</hi>年别夜上明月樓相思楚天<lb/>
濶蕭蕭清秋暮嫋嫋凉風發湖色淡不流沙鷗逺還滅<lb/>
<pb n="KR4h0140_WYG_149-7a"/>
煙波日已逺音問日已絶歳晏空含情江臯緑芳歇<lb/>
　　　送沈少府之任淮南<lb/>
惜君滯南楚枳棘徒棲鳳獨與千里帆春風逺相送此<lb/>
行山水好時物亦應衆一鳥飛長淮百花滿雲夢相期<lb/>
丹霄路遥聽清風頌勿為州縣卑時來自為用<lb/>
　　　嚴子瀨東送馬處直歸蘇<hi>一本有州字</hi>
望君舟已逺落日潮未退目送滄海帆人行白雲外江<lb/>
中逺囘首波上生㣲靄秋色姑蘇臺寒流子陵瀨相送<lb/>
<pb n="KR4h0140_WYG_149-7b"/>
苦易散動别知難㑹從此日相思空令減衣帶<lb/>
　　　宿懐仁縣南湖寄東海荀處士<lb/>
向夕歛㣲雨晴開湖上天離人正惆悵新月愁嬋娟佇<lb/>
立白沙曲相思滄海邊浮雲自來去此意誰能傳一水<lb/>
不相見千峰隨客船寒塘起孤雁夜色分鹽田時復一<lb/>
延首憶君如眼前<lb/>
　　　初至洞庭懐灞陵别業<lb/>
長安邈千里日夕懷䨇闕已是洞庭人猶看灞陵月誰<lb/>
<pb n="KR4h0140_WYG_149-8a"/>
堪去鄉意親戚想天末昨夜夢中歸煙波覺來濶江臯<lb/>
見芳草孤客心欲絶豈訝青春來但傷經時别長天不<lb/>
可望鳥與浮雲没<lb/>
　　　題蕭郎中開元寺新構幽寂亭<lb/>
康樂愛山水賞心千載同結茅依翠微伐木開䝉籠孤<lb/>
峰倚青霄一徑去不窮候客石苔上禮僧雲樹中曠然<lb/>
見滄洲自逺來清風五馬留谷口雙旌薄煙虹沈沈衆<lb/>
香積眇眇諸天空獨往應未遂蒼生思謝公<lb/>
<pb n="KR4h0140_WYG_149-8b"/>
　　　同姜濬題裴式微餘干東齋<lb/>
世事終成夢生涯欲半過白雲心已矣滄海意如何藜<lb/>
杖全吾道榴花飬太和春風騎馬醉江月釣魚歌散帙<lb/>
看蟲蠧開門見雀羅逺山終日在芳草傍人多吏體莊<lb/>
生傲方言楚俗譌屈平君莫弔腸斷洞庭波<lb/>
　　　贈元容州<lb/>
擁旌臨合浦上印卧長沙海徼長無戍湘山獨種畬政<lb/>
傳通歳貢才惜過年華萬里依孤劒千峰寄一家累徵<lb/>
<pb n="KR4h0140_WYG_149-9a"/>
期旦暮未起戀煙霞避世歌芝草休官醉菊花舊遊如<lb/>
夢裏此别是天涯何事滄波上漂漂逐海槎<lb/>
　　　夏口送長寧楊明府歸荆南因寄幕府諸公<lb/>
關西楊太尉千載徳猶聞白日俱終老清風獨至君身<lb/>
承逺祖遺<hi>一作後</hi>才出衆人羣舉世貪荆玉全家戀楚雲<lb/>
向煙帆杳杳臨水葉紛紛草覆昭丘緑江從夏口分髙<lb/>
名光盛府異姓寵殊勲百越今無事南征欲罷軍<lb/>
　　　奉和杜相公新移長興宅呈元相公<lb/>
<pb n="KR4h0140_WYG_149-9b"/>
間世生賢宰同心奉至尊功髙開北第機静灌中園入<lb/>
並蟬冠影歸分騎士喧窗聞漢宫漏家識杜陵源獻替<lb/>
常焚藁優<hi>一作清</hi>閒獨對萱花香逐荀令草色對王孫有<lb/>
地先開閣何人不掃門江湖難自退明主託元元<lb/>
　　　湖南使還留辭辛大夫<lb/>
王師勞近甸兵食仰諸侯天子無南顧元勲在上游大<lb/>
才生間氣盛業拯横流風景隨搖筆山川入運籌羽觴<lb/>
交餞席旄節對歸舟鶯識春深恨猿知日去愁别離花<lb/>
<pb n="KR4h0140_WYG_149-10a"/>
寂寂南北水悠悠唯有家兼<hi>一作將</hi>國終身共<hi>一作實</hi>所憂<lb/>
　　　泛曲阿後湖簡同遊諸公<lb/>
元氣浮積水沈沈深不流春風萬頃緑映帶至徐州為<lb/>
客難適意逢君方暫遊夤縁白蘋際日暮滄浪舟渡口<lb/>
微月進林西殘雨收水雲去仍濕沙鶴鳴相留且習子<lb/>
陵隐能忘生事憂此中深有意非為釣魚鉤<lb/>
　　　北遊酬孟雲卿見寄<lb/>
忽忽忘前事事願能相乖衣馬日羸弊誰辨行與才善<lb/>
<pb n="KR4h0140_WYG_149-10b"/>
道居貧賤潔服䝉塵埃行行無定止懔坎難歸來慈母<lb/>
憂疾疹室家念棲萊幸君夙姻親深見中外懐俟子惜<lb/>
時節悵望臨髙臺<lb/>
　　　冬夜宿揚州開元寺烈公房送李侍御之江東<lb/>
遷客投百越窮陰淮海凝中原馳困獸萬里棲飢鷹寂<lb/>
寂連<hi>一作蓮</hi>宇下愛君心自𢎞空堂來霜氣永夜清明燈<lb/>
發後望煙水相思勞寢興暮帆背楚郭江色浮金陵此<lb/>
去爾何恨近名予未能爐峰若便道為訪東林僧<lb/>
<pb n="KR4h0140_WYG_149-11a"/>
　　　南楚懐古<lb/>
南國久蕪没<hi>一作漫</hi>我來<hi>一作生</hi>空鬱陶君看章華宫處處<lb/>
生蓬<hi>一作黄</hi>蒿但見陵與谷豈知賢與豪精魂托古木寳<lb/>
劒捐江臯倚棹下晴景囘舟隨晩濤碧雲暮寥落湖上<lb/>
秋<hi>一作青</hi>天髙往事那堪問此心徒自勞獨餘湘水上千<lb/>
載聞離騷<lb/>
　　　上湖田館南樓憶朱晏<lb/>
漂泊日復日洞庭今更秋白雲如有意萬里望孤舟何<lb/>
<pb n="KR4h0140_WYG_149-11b"/>
事愛成别空令登此樓天光映波動月影隨江流鶴唳<lb/>
静寒渚猿啼深夜洲歸期誠已促清景仍相留頃者慕<lb/>
獨往爾來悲逺遊風波自此去桂水空離憂<lb/>
　　　送姚八之句容舊任便歸江南<hi>一作送姚八歸江南</hi>
故人還水國春色動離憂碧草千萬里滄江朝暮流桃<lb/>
花迷舊路萍葉蕩歸舟逺戍看京口空城問石頭折芳<lb/>
佳麗地望月西南樓猨鳥共孤嶼煙波連數州誰家過<lb/>
楚老何處戀江鷗尺素能相報湖山若箇憂<lb/>
<pb n="KR4h0140_WYG_149-12a"/>
　　　睢陽贈李司倉<lb/>
白露變時候蛬聲暮啾啾飄飄洛陽客惆悵梁園秋只<lb/>
為乏生計爾來成逺遊一身不家食萬事從人求且喜<lb/>
接餘論足堪資小留寒城落日後砧杵令人愁歸路歳<lb/>
時盡長河朝夕流非君深意願誰復能相憂<lb/>
　　　杪秋洞庭中懐亡道士謝太虚<lb/>
漂泊日復日洞庭今更秋青楓亦何意此夜催人愁惆<lb/>
悵客中月徘徊江上樓心知楚天逺目送滄波<hi>一作浪</hi>流<lb/>
<pb n="KR4h0140_WYG_149-12b"/>
羽客久已殁微言無處求空餘白雲在容與隨孤舟千<lb/>
里杳難望一身當獨遊故園復何許江海徒<hi>一作此</hi>遲留<lb/>
　　　同郭叅謀詠崔僕射淮南節度使㕔前竹<hi>一作和郭</hi>
　　　<hi>叅謀詠崔令公庭前竹</hi>
昔種梁王苑今移漢將壇<hi>一作不學媚清瀾能依上將壇</hi>䝉籠<hi>一作朦朧</hi>低<lb/>
冕過青翠<hi>一作蒨</hi>捲簾看得地移根逺經霜抱節難開花<lb/>
成鳳實嫩笋長魚竿藹藹軍容静蕭蕭郡宇寛細音和<lb/>
角暮<hi>一作響</hi>疎影上門寒湘浦何年變<hi>一作阮巷/何人在</hi>山陽<hi>一作</hi>
<pb n="KR4h0140_WYG_149-13a"/>
<hi>梁園</hi>幾處殘不知<hi>一作/空餘</hi>軒屏側歳晩對袁<hi>一作伴任</hi>安<lb/>
　　　硤石遇雨宴前主簿從兄子英宅<lb/>
縣城蒼翠裏客路兩崖開硤石雲漠漠東風吹雨來吾<lb/>
兄此為吏薄宦知無媒方寸抱秦鏡聲名傳楚材折腰<lb/>
五斗間僶俛隨塵埃秩滿少餘俸家貧仍散財誰言次<lb/>
東道暫預傾金罍雖欲少留此其如歸限催<lb/>
　　　江中晩釣寄荆南一二相識<hi>一作西江雨後憶荆南諸公</hi>
楚郭<hi>一作國又作隨楚</hi>微雨收荆門遥<hi>一作看</hi>在目漾舟水雲裏<lb/>
<pb n="KR4h0140_WYG_149-13b"/>
日暮春江<hi>一作江山</hi>緑霽華静洲渚暝<hi>一作/夜</hi>色連松<hi>一作杉</hi>竹<lb/>
月出波上時人歸渡頭宿一身已無累萬事更何欲漁<lb/>
父自夷猶<hi>一作夤緣</hi>白鷗不羈束既憐滄浪水復<hi>一作更</hi>愛滄浪曲<lb/>
不見眼中人相思心斷續<hi>一作垂釣看世人那知此生足</hi>
　　　九日岳陽待黄遂張渙<lb/>
别君頗已久離念與時積楚水空<hi>一作共</hi>浮<hi>一作秋</hi>煙江樓<lb/>
望歸客徘徊正佇想髣髴如暫覿心目徒自親風波尚<lb/>
相隔青林泊舟處猿鳥愁孤驛遥見郭外山蒼然雨中<lb/>
<pb n="KR4h0140_WYG_149-14a"/>
夕季鷹久疎曠叔度早疇昔反櫂來何遲黄花候君摘<lb/>
　　　題王少府堯山隐處簡陸鄱陽<lb/>
故人滄洲吏深與世情薄解印二十年委身在丘壑買<lb/>
田楚山下妻子自耕鑿羣動心有營孤雲本無著因收<lb/>
谿上釣遂接林中酌對酒春日長山村杏花落陸生鄱<lb/>
陽令獨歩建溪作早晩休此官隨君永棲託<lb/>
　　　晩次湖口有懷<lb/>
靄然空水合目極平江暮南望天無涯孤帆落何處頃<lb/>
<pb n="KR4h0140_WYG_149-14b"/>
為衡湘客頗見湖山<hi>一作湘</hi>趣朝氣和楚雲夕陽映江樹<lb/>
帝鄉勞想望萬里心來去白髮生扁舟滄波滿歸<hi>一作歸滿</hi>
路秋風今已至日夜雁南度木葉辭洞庭紛紛落無<hi>一作</hi>
<hi>不知</hi>數<lb/>
　　　陪元侍御<hi>一作郎</hi>遊支硎山寺<lb/>
支公去已久寂寞龍華㑹古木閉空山蒼然暮相對林<lb/>
巒非一狀水石有餘態宻竹藏晦明羣峰争向背峰峰<lb/>
帶落日歩歩入青靄香氣空翠中猿聲暮雲外留連南<lb/>
<pb n="KR4h0140_WYG_149-15a"/>
臺客想像西方内因逐溪水還觀心兩無礙<lb/>
　　　桂陽西州晩泊古橋村住<hi>一作主</hi>人<lb/>
洛陽别離久江上心可得惆悵増暮情瀟湘復秋色故<lb/>
山隔何處落日羨歸翼滄海空自流白鷗不相識悲蛬<lb/>
滿荆渚輟櫂徒沾臆行客念寒衣主人愁夜織帝鄉片<lb/>
雲去遥寄千里憶南路隨天長征帆杳無極<lb/>
　　　夕次檐石湖夢洛陽親故<lb/>
天涯望不盡日暮愁獨去萬里雲海空孤帆向何處寄<lb/>
<pb n="KR4h0140_WYG_149-15b"/>
身煙波裏頗得湖山趣江氣和楚雲秋聲亂楓樹如何<lb/>
異鄉縣日復懐親故遥與洛陽人相逢夢中路不堪明<lb/>
月裏更值清秋暮倚棹對滄波歸心共誰語<lb/>
　　　按覆後歸睦州贈苗侍御<lb/>
地逺心難達天髙謗易成羊腸留覆轍虎口脫餘生直<lb/>
氏偷金枉于家决獄明一言知已重片議殺身輕日下<lb/>
人誰憶天涯客獨行年光銷蹇歩秋氣入衰情建徳知<lb/>
何在長江問去程孤舟百口渡萬里一猿聲落日開鄉<lb/>
<pb n="KR4h0140_WYG_149-16a"/>
路空山向郡城豈令寃氣積千古在長平<lb/>
　　　奉寄婺州李使君舍人<lb/>
建隼罷鳴珂初傳來暮歌漁樵識太古草樹得陽和東<lb/>
道諸生從南依逺客過天清婺女出土厚綘人多永日<lb/>
空相望流年復幾何崖開當夕照葉去逐寒波眼暗經<lb/>
難受身閒劒懶磨似鴞<hi>一作鵩</hi>占賈誼上馬試㢘頗窮分<lb/>
安藜藿衰容勝薜蘿只應隨越鳥南翥託髙柯<lb/>
　　　哭魏兼遂<hi>公及孀妻幼子與僮數人相次亡殁𦵏於丹陽</hi>
<pb n="KR4h0140_WYG_149-16b"/>
古今俱此去脩短竟誰分樽酒空如在絃琴肯重聞一<lb/>
門同逝水萬事共浮雲舊館何人宅空山逺客墳艱危<lb/>
貧且共少小秀而文獨行依窮巷全身出亂軍歳時長<lb/>
寂寞煙月自氛<hi>一作氤</hi>氲壠樹隨人古山門對日曛汎舟<lb/>
悲向子留劔贈徐君來去雲陽路傷心江水濆<lb/>
　　　負謫後登于越亭作<lb/>
天南<hi>一作南天</hi>愁望絶亭上栁條新落日獨歸鳥孤舟何處<lb/>
人生涯投越<hi>一作嶺</hi>徼世業陷胡<hi>一作邉</hi>塵杳杳鍾陵暮悠<lb/>
<pb n="KR4h0140_WYG_149-17a"/>
悠鄱水春<hi>一作江入千峯暮范連百越春</hi>秦臺悲<hi>一作/憐</hi>白首楚澤<hi>一作水</hi>
怨青蘋草色迷征路鶯聲傷<hi>一作傍</hi>逐臣<hi>一本無此四句</hi>獨醒空<lb/>
<hi>一作翻</hi>取笑直道不容身得罪風霜苦全生天地仁青山<lb/>
數行淚滄海一窮鱗牢落機心盡惟憐鷗鳥親<hi>一作流落誰相</hi>
<hi>識空將鷗鷺親</hi>
　　　留題李明府霅溪水堂<lb/>
寥寥<hi>一作寂寂</hi>此堂上幽意復誰論落日無王事青山在縣<lb/>
門雲峰向髙枕漁釣入前軒晩竹疎簾影春苔<hi>一作苔生</hi>雙<lb/>
<pb n="KR4h0140_WYG_149-17b"/>
履痕荷香隨坐臥湖色映晨昏虚牖閒生白鳴琴静對<lb/>
言暮禽飛上下春水<hi>一作草</hi>帶清渾逺㟁誰家栁孤煙何<lb/>
處村謫居投瘴癘離思過湘沅從此扁舟去誰堪江浦<lb/>
猿<lb/>
　　　入白沙渚夤縁二十五里至石窟山下懐天台<lb/>
　　　陸山人<lb/>
逺嶼<hi>一作渚</hi>靄將夕玩幽行自遲歸人不計日流水閒相<lb/>
隨輟櫂古<hi>一作石</hi>崖口捫蘿春景遲偶因囘舟次寧與前<lb/>
<pb n="KR4h0140_WYG_149-18a"/>
山期對此瑶草色懐君瓊樹枝浮雲去寂寞白鳥相因<lb/>
依何事愛髙隠但令勞逺思窮年臥海嶠永望愁天涯<lb/>
吾亦從此<hi>一作君</hi>去扁舟何所之迢迢江上帆千里東風<lb/>
吹<lb/>
　　　禪智寺上方懐演和尚寺即和尚所創<lb/>
絶巘東林寺髙僧惠逺公買園隋苑下持<hi>一作捧</hi>鉢楚城<lb/>
中斗極千燈近煙波萬井通逺山低月殿寒木露花宫<lb/>
紺宇焚<hi>一作燒</hi>香淨滄洲擺<hi>一作罷</hi>霧空雁來秋色裏曙起<lb/>
<pb n="KR4h0140_WYG_149-18b"/>
早潮東飛錫今何在蒼生待發䝉白雲翻送客庭樹<hi>一作</hi>
<hi>黄葉</hi>自辭風捨筏追開士迴舟狎釣翁平生江海意惟共<lb/>
白鷗同<lb/>
　　　賈侍郎<hi>一作御</hi>自㑹稽使迴篇什盈巻兼䝉見寄<lb/>
　　　一首與余有挂冠之期因書數事率成十韻<lb/>
江上逢星使南來自㑹稽驚年一葉落按俗五花嘶上<lb/>
國悲蕪梗中原動鼓鼙報恩看鐵劔銜命出金閨風物<lb/>
催歸緒雲峰發詠題天長百越外潮上小江西鳥道通<lb/>
<pb n="KR4h0140_WYG_149-19a"/>
閩嶺山光落剡溪暮帆千里思秋夜一猿啼柏樹榮新<lb/>
壠桃源憶故蹊若能為休去<hi>一作若為能去此</hi>行復草萋萋<lb/>
　　　秋日夏口渉漢陽獻李相公<lb/>
日望衡門處心知漢水濆偶乘青雀舫還在白鷗羣間<lb/>
氣生靈秀先朝翼戴勲藏弓身已退焚藁事難聞舊業<lb/>
成青草全家寄白雲松蘿長稚子風景逐新文山帶寒<lb/>
城出江依古㟁分楚歌悲逺客羌笛怨孤軍鼎罷調梅<lb/>
久門看種藥勤十年猶去國黄葉又紛紛<lb/>
<pb n="KR4h0140_WYG_149-19b"/>
　　　歸沛縣道中晩泊留侯城<lb/>
訪古此城下子房安在哉白雲去不反危堞空崔嵬伊<lb/>
昔楚漢時頗聞經濟才運籌風塵下能使天地開蔓草<lb/>
日已積長松日已摧功名滿青史祠廟唯蒼苔百里暮<lb/>
程逺孤舟川上迴進帆東風便轉㟁前山來楚水澹相<lb/>
引沙鷗閒不猜扣舷從此去延首仍裵囘<lb/>
　　　關門望華山<lb/>
客路瞻太華三峰髙際天夏雲亘百里合沓遥相連雷<lb/>
<pb n="KR4h0140_WYG_149-20a"/>
雨飛半腹太陽在其巔翠微關上近瀑布林稍懸愛此<lb/>
衆容秀能令西望偏徘徊忘暝色泱漭成陰煙曾是朝<lb/>
百靈亦聞㑹羣仙瓊漿豈易挹毛女非空傳髣髴仍佇<lb/>
想幽期如眼前金天有青<hi>一作清</hi>廟松柏隐蒼然<lb/>
　　　奉陪蕭使君入鮑達洞尋靈山寺<lb/>
山居秋更鮮秋江相映碧獨臨滄洲路如待挂帆客遂<lb/>
使康樂侯披榛著雙屐入雲開嶺道永日尋泉脉古寺<lb/>
隱青㝠空中寒磬夕蒼苔絶行徑飛鳥無去跡樹杪下<lb/>
<pb n="KR4h0140_WYG_149-20b"/>
歸人水聲過幽石任情趣逾逺移歩竒屢易蘿木静䝉<lb/>
䝉風煙深寂寂徘徊未能去畏共桃源隔<lb/>
　　　孫權故城下懐古兼送友人歸建業<lb/>
雄圖爭割據神器終不守上下武昌城長江竟何有古<lb/>
來壯臺榭事往悲陵阜寥落幾家人猶依數株栁威靈<lb/>
絶想像蕪没空林藪野徑春草中郊扉夕陽後逢君從<lb/>
此去背楚方東走煙際指金陵潮時過湓口行人已何<lb/>
在臨水徒揮手惆悵不能歸孤帆没雲久<lb/>
<pb n="KR4h0140_WYG_149-21a"/>
　　　宿雙峰寺寄盧七李十六<lb/>
寥寥禪誦處滿室蟲絲結獨與山中人無心生復滅徘<lb/>
徊雙峰下惆悵雙峰月杳杳暮猿深蒼蒼古松列玩奇<lb/>
不可盡漸逺更幽絶林暗僧獨歸石寒泉且咽竹房響<lb/>
輕吹蘿徑陰餘雪卧澗曉何遲背巖春未發此遊誠多<lb/>
趣獨往共誰閱得意空自歸非君豈能說<lb/>
　　　京口懐洛陽舊居兼寄廣陵二三知已<lb/>
川濶悲無梁藹然滄波夕天涯一飛鳥日暮南徐客氣<lb/>
<pb n="KR4h0140_WYG_149-21b"/>
混京口雲潮吞海門石孤帆候風進夜色帶江白一水<lb/>
阻佳期相望空脉脉那堪歳芳盡更使春夢積故國<hi>一作</hi>
<hi>園</hi>胡塵飛逺<hi>一作/故</hi>山<hi>一作異郷</hi>楚雲隔家人想何在庭草為<lb/>
誰碧惆悵空傷情<hi>一作往復</hi>滄浪有餘<hi>一作遺</hi>跡嚴陵七里灘<lb/>
攜手同所適<lb/>
　　　登揚州栖靈<hi>一作西巖</hi>寺塔<lb/>
北塔凌空虚雄觀壓川澤亭亭楚雲外千里看不隔遥<lb/>
對黄金臺浮輝亂相射盤梯接元氣半壁棲夜魄稍登<lb/>
<pb n="KR4h0140_WYG_149-22a"/>
諸劫盡若騁排霄<hi>一作霜</hi>翮向是滄洲人已為青雲客雨<lb/>
飛千栱霽日在萬家夕鳥處髙却低天涯逺如迫江流<lb/>
入空翠海嶠現微碧向暮期下來誰堪復行役<lb/>
　　　湖上遇鄭田<lb/>
故人青雲器何意常窘迫三<hi>一作五</hi>十猶布衣憐君頭已<lb/>
白誰言此相見暫得話疇昔舊業今已蕪還鄉返為客<lb/>
扁舟伊獨往斗酒君自適滄洲<hi>一作海</hi>不可涯孤帆去無<lb/>
跡杯中忽復醉湖上生月<hi>一作新</hi>魄湛湛江色寒濛濛水<lb/>
<pb n="KR4h0140_WYG_149-22b"/>
雲夕風波易迢遰千里如咫尺囘首人已遥南看楚天<lb/>
隔<lb/>
　　　雨中登沛縣樓贈表兄郭少府<lb/>
楚澤秋更逺雲雷有時作晩陂帶殘雨白水昏漠漠佇<lb/>
立收煙氛洗然静寥廓卷簾髙樓上萬里看日落為客<lb/>
頻改弦辭家尚如昨故山今不見此鳥那可託小邑務<lb/>
常閒吾兄宦何薄髙標青雲器獨立滄江鶴惠愛原上<lb/>
情慇懃丘中諾何當遂良願歸臥青山郭<lb/>
<pb n="KR4h0140_WYG_149-23a"/>
　　　灞東晩晴簡同行薛棄朱訓<lb/>
客心豁初霽霽色暝𤣥灞西向看夕陽曈曈映桑柘二<lb/>
賢誠逸足千里陪征駕古樹軹道傍人煙杜陵下伊余<lb/>
在羈束且復隨造化好道當有心營生苦無暇髙賢幸<lb/>
兹偶英達窮王霸迢遰客王程裵囘主人夜一薫知異<lb/>
質片玉誰齊價同結丘中縁塵埃自兹謝<lb/>
　　　對雨贈濟陰馬少府考城蔣少府兼獻成武五<lb/>
　　　兄南華二兄<lb/>
<pb n="KR4h0140_WYG_149-23b"/>
繁雲兼家思彌望連濟北日暮微雨中州城帶秋色蕭<lb/>
條主人静落葉飛不息鄉夢寒更頻蟲聲夜相逼二賢<lb/>
縱横器久滯徒勞職笑語和風騷雍容事文墨吾兄即<lb/>
時彦前路良未測秋水百丈清寒松一枝直此心欲引<lb/>
託誰為生羽翼且復頓歸鞍杯中雪胸臆<lb/>
　　　李侍御河北使囘至東京相訪<lb/>
故人南臺秀夙擅中朝美擁傳從北來飛霜日千里貧<lb/>
居幸相訪顧我柴門裏却訝繡衣人仍交布衣士王程<lb/>
<pb n="KR4h0140_WYG_149-24a"/>
遽爾迫别戀從此始濁酒未暇斟清文頗垂示囘瞻驄<lb/>
馬速但見行塵起日暮汀洲寒春風渡流水草色官道<lb/>
邊桃花御溝裏天涯一鳥夕惆悵知何已<lb/>
　　　吳中聞潼關失守因奉寄淮南蕭判官<lb/>
一<hi>一作早</hi>鴈飛吳天羇人傷暮律松江風嫋嫋波上片帆<lb/>
疾木落姑蘇臺霜收洞庭橘蕭條長洲外唯見寒山出<lb/>
胡馬嘶秦雲漢兵亂相失關中因竊據天下共憂慄南<lb/>
楚有瓊枝相思怨瑶瑟一身寄滄洲萬里看白日赴敵<lb/>
<pb n="KR4h0140_WYG_149-24b"/>
甘負戈論兵勇投筆臨風但攘臂擇木將委質不如歸<lb/>
逺山雲臥飯松栗<lb/>
　　　哭張員外繼<hi>公及夫人相次沒于洪州</hi>
慟哭鍾陵下東流與别離二星來不返䨇劔沒相隨獨<lb/>
繼先賢傳誰刋有道碑故園荒峴曲旅櫬寄天涯白簡<lb/>
曾連拜滄洲每共思撫孤憐齒穉歎逝顧身衰泉壤成<lb/>
終古雲山若在時秋風鄰笛發寒日寢門悲世難愁歸<lb/>
路家貧緩𦵏期舊賓傷未散夕臨咽常遲自此辭張邵<lb/>
<pb n="KR4h0140_WYG_149-25a"/>
何由見戴逵獨聞山吏部流涕訪孤兒<lb/>
　　　登東海龍興寺髙頂望海簡演公<lb/>
朐山壓海口永望開禪宫元氣逺相合太陽生其中豁<lb/>
然萬里餘獨為百川雄白波走雷電黒霧藏魚龍變化<lb/>
非一狀晴明分衆容煙開秦帝橋隐隐横殘虹蓬島如<lb/>
在眼羽人那可逢偶聞真僧言甚與静者同幽意頗相<lb/>
愜賞心殊未窮花間午時梵雲外春山鐘誰念遽成别<lb/>
自憐歸所從他時相憶處惆悵西南峯<lb/>
<pb n="KR4h0140_WYG_149-25b"/>
　　　奉送從兄罷官之淮南<lb/>
何事浮溟渤元戎棄鏌鎁漁竿吾道在鷗鳥世情賒𤣥<lb/>
髮他鄉換滄洲此路遐泝沿隨桂檝醒醉任松華離别<lb/>
誰堪道艱危更可嗟兵鋒揺海内王命隔天涯鐘漏移<lb/>
長樂衣冠接永嘉還當拂氛祲那復臥雲霞溪路漫岡<lb/>
轉夕陽歸鳥斜萬艘江縣郭一樹海人家揮袂看朱紱<lb/>
揚帆指白沙春風獨迴首愁思極如麻<lb/>
　　　落第贈楊侍御兼拜員外仍充安大夫判官赴<lb/>
<pb n="KR4h0140_WYG_149-26a"/>
　　　范陽<lb/>
職副旌旄重才兼識量通使車遥肅物邊䇿逺和戎擲<lb/>
地金聲著從軍寳劔雄官成稽古力名達濟時功肅穆<lb/>
烏臺上雍容粉署中含香初待漏持簡舊生風黠吏偏<lb/>
驚隼貪夫輒避驄且知榮已隔誰謂道仍同念舊追連<lb/>
茹謀生任轉蓬泣連三獻玉瘡懼再傷弓戀土函關外<lb/>
瞻塵<hi>一作雲</hi>灞水東他時書一札猶冀問途窮<lb/>
　　　初貶南巴至鄱陽題李嘉祐江亭<lb/>
<pb n="KR4h0140_WYG_149-26b"/>
巴嶠南行逺<hi>一作南出巴人嶠</hi>長江萬里隨不才甘謫去流水<lb/>
亦何之<hi>一作知</hi>地逺明君棄<hi>一作瘴近餘生怯</hi>天髙酷吏欺青山<lb/>
獨往路芳草未歸時流落還相見悲懽話所思猜嫌<hi>一作</hi>
<hi>讒</hi>傷薏苡愁暮向江蘺栁色迎髙塢荷衣照下帷<hi>一本無此</hi>
<hi>二句</hi>水雲初起重暮鳥逺來遲白首<hi>一作/淚盡</hi>看長劔滄洲<hi>一作</hi>
<hi>心閒</hi>寄釣絲沙鷗驚小吏湖月上髙枝<hi>一本無此二句</hi>稚子能吳<lb/>
語新文怨楚辭憐君不得意川谷自逶迤<hi>一作容髮老南枝</hi>
　　　自紫陽觀至華陽洞宿侯尊師草堂簡同逰李<lb/>
<pb n="KR4h0140_WYG_149-27a"/>
　　　　延年<hi>一作陵</hi>
　石門<hi>一作林</hi>媚煙景句曲盤江甸南向佳氣濃數峰遥隱<lb/>
　見漸臨華陽口雲路入蔥蒨七曜懸洞宫五雲抱仙殿<lb/>
　銀函竟誰發金液徒堪薦千載空桃花秦人深不見東<lb/>
　溪喜相遇貞白如㑹面青鳥來去閒紅霞朝夕變一從<lb/>
　換仙骨萬里乘飛電蘿月延歩虚松花醉閒宴幽人即<lb/>
　長往茂宰應交戰明發歸琴堂知君嬾為縣<lb/>
　<lb/>
<pb n="KR4h0140_WYG_149-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百四十九<lb/>
</p>
<p>
</p>
  </div>
</body>
</text>
</TEI>
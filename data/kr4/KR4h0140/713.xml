<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_713-1a"/>
　欽定四庫全書<lb/>
御定全唐詩巻七百十三<lb/>
　　喻坦之<lb/>
　　喻坦之與許棠張喬鄭谷張蠙等同時號十哲詩一<lb/>
　　巻<lb/>
　　　陳情獻中丞<lb/>
　孤拙竟何營徒希折桂名始終誰肯薦得失自難明貢<lb/>
　乏雄文獻歸無瘠土耕滄江長發夢紫陌久慙行意縱<lb/>
<pb n="KR4h0140_WYG_713-1b"/>
　求知切才惟懼鑒精五言非琢玉十載看遷鶯取進心<lb/>
　甘鈍傷嗟骨每驚塵襟痕積淚客鬢白新莖顧盼身堪<lb/>
　教吹嘘羽覺生依門情轉切荷德力須傾奬善猶憐貢<lb/>
　垂恩必不輕從兹便提挈雲路自生榮<lb/>
　　　長安雪後<lb/>
　碧落雲收盡天涯雪霽時草開當井地樹折帶巢枝野<lb/>
　渡滋寒麥髙泉漲禁池遥分丹闕出迥對上林宜宿片<lb/>
　攀簷取凝花就砌窺氣凌禽翅束凍入馬蹄危北想連<lb/>
<pb n="KR4h0140_WYG_713-2a"/>
沙漠南思極海涯冷光兼素彩向暮朔風吹<lb/>
　　送友人遊東川<lb/>
食盡須分散將行㡬願留春兼三月閏人擬半年遊風<lb/>
俗同呉地山川擁梓州思君登棧道猨嘯始應愁<lb/>
　　題樟亭驛樓<lb/>
危檻倚山城風帆檻外行日生滄海赤潮落浙江清秋<lb/>
晚遥峰出沙乾細草平西陵煙樹色長見伍員情<lb/>
　　大梁送友人東遊<lb/>
<pb n="KR4h0140_WYG_713-2b"/>
自古東西路舟車此地分河聲梁苑夜草色楚田曛鴈<lb/>
巳多南去蟬猶在此聞聖朝無諫獵何計謁明君<lb/>
　　送友人遊蜀<lb/>
為儒早得名為客不憂程春盡離丹闕花繁到錦城雪<lb/>
消巴水漲日上劍關明預想迴來樹秋蟬巳數聲<lb/>
　　留别友人書齋<lb/>
相見不相暌一留日巳西軒涼庭木大巷僻鳥巢低背<lb/>
俗修琴譜思家話藥畦卜鄰期太華同上上方梯<lb/>
<pb n="KR4h0140_WYG_713-3a"/>
　　題耿處士林亭<lb/>
身向閒中老生涯本豁然草堂山水下漁艇鳥花邊窺<lb/>
井猨兼鹿啼林鳥雜蟬何時人事了依此亦髙眠<lb/>
　　商於逢友人<lb/>
行役何時了年年骨肉分春風來漢棹雪路入商雲水<lb/>
險溪難定林寒鳥異羣相逢聊坐石啼狖語中聞<lb/>
　　灞上逢故人<lb/>
花落杏園枝驅車問路岐人情誰可㑹身事自堪疑嶽<lb/>
<pb n="KR4h0140_WYG_713-3b"/>
雨狂雷送溪槎漲水吹家山如此景㡬處不相随<lb/>
　　發浙江<lb/>
島嶼遍含煙煙中濟大川山城猶轉漏沙浦巳揺船海<lb/>
曙霞浮日江遥水合天此時空濶思翻想渉窮邊<lb/>
　　晚泊旴𣅿<lb/>
廣葦夾深流蕭蕭到海秋宿船横月浦驚鳥遶霜洲雲<lb/>
濕淮南樹笳清泗水樓徒懸鄉國思羇跡尚東游<lb/>
　　歸江南<lb/>
<pb n="KR4h0140_WYG_713-4a"/>
歸日值江春看花過楚津草晴蟲網遍沙曉浪痕新蓮<lb/>
葉初浮水鷗雛巳狎人漁心慙未遂空厭路岐塵<lb/>
　　代北言懐<lb/>
困馬榆關北那堪落景催路行沙不絶風與雪兼來草<lb/>
得春猶白鴻侵夏始迴行人莫逺入戍角有餘哀<lb/>
　　春遊曲江<lb/>
誤入杏花塵晴江一看春菰蒲雖似越骨肉且非秦曲<lb/>
岸藏翹鷺垂楊拂躍鱗徒憐汀草色未是醉眠人<lb/>
<pb n="KR4h0140_WYG_713-4b"/>
　　和范秘書宿省中作<lb/>
清省宜寒夜仙才稱獨吟鐘來宫轉漏月過閤移隂鶴<lb/>
避燈前盡芸髙幄外深想知因此興暫動憶山心<lb/>
　　寄華陰姚少府<lb/>
泰華當公署為官興可知硯和青靄凍簾對白雲垂峻<lb/>
掌光浮日危蓮影入池料於三考内應惜德音移<lb/>
　　晩泊富春寄友人<lb/>
江鐘寒夕微江鳥望巢飛木落山城出潮生海棹歸獨<lb/>
<pb n="KR4h0140_WYG_713-5a"/>
　吟霜島月誰寄雪天衣此别三千里關西信更稀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_713-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百十三<lb/>
</p>
<p>
</p>
  </div>
</body>
</text>
</TEI>
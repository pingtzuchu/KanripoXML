<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_886-1a"/>
　欽定四庫全書<lb/>
御定全唐詩巻八百八十六<lb/>
　　曹松<hi>詩九首</hi>
　　　　中秋月<lb/>
　九十日秋色今秋巳十分孤光吞列宿四面絶微雲衆<lb/>
　木排疎影寒流疉細紋遥遥望丹桂心緒更紛紛<lb/>
　　　　寄方干<hi>以下皆見元人錄本唐人詩賦</hi>
　桐廬江水閒終日對柴闗因想别離處不知多少山釣<lb/>
<pb n="KR4h0140_WYG_886-1b"/>
　舟春岸濶<hi>一作泊</hi>庭樹晩煙<hi>一作鶯</hi>還莫便求棲隠桂枝堪<lb/>
　恨顔<lb/>
　　　　宿山寺<lb/>
　溪山盡日行方聴逺鐘聲入院逢僧定登樓見月生露<lb/>
　垂羣木潤泉落一巖清此景闗吾事通宵寐不成<lb/>
　　　　冬日登江樓<lb/>
　髙樓臨古岸野步晩來登江水因寒落山雲為雪凝逺<lb/>
　村雖入望危檻不堪凭親老未歸去鄉愁徒自興<lb/>
<pb n="KR4h0140_WYG_886-2a"/>
　　　寄李處士<lb/>
僧話磻溪叟平生重赤松夜堂悲蟋蟀秋水老芙蓉吟<lb/>
坐倦垂釣閒行多倚笻聞名來已久未得一相逢<hi>一作何日</hi>
<hi>一相逢</hi>
　　　客中立春<lb/>
玉燭傳佳節陽和應此辰土牛呈嵗稔綵燕表年春臘<lb/>
盡星回次寒餘月建寅梅花將栁色偏思越鄉人<lb/>
　　　南塘暝興<lb/>
<pb n="KR4h0140_WYG_886-2b"/>
水色昬猶白霞光暗漸無風荷揺破扇波月動連珠蟋<lb/>
蟀啼相應鴛鴦宿不孤小僮頻報夜歸步尚踟蹰<lb/>
　　　送鄭谷歸宜春<lb/>
無成歸故國上馬亦髙歌况是飛鳴後殊為喜慶多暑<lb/>
消嵩岳雨涼吹洞庭波莫使閒吟去須期接盛科<lb/>
　　　送曾徳邁歸寜宜春<lb/>
湘東山川有清輝袁水詞人得意歸幾府爭馳毛義檄<lb/>
一鄉看侍老萊衣筵開㶚岸臨清淺路去藍闗入翠微<lb/>
<pb n="KR4h0140_WYG_886-3a"/>
想到宜陽更無事併將歡慶奉庭闈<lb/>
　李洞<hi>詩一首</hi>
　　　山泉<lb/>
半空飛下水勢去響如雷静徹啼猨寺髙凌坐客臺耳<lb/>
同經劒閣身苦到天台濺樹吹成凍凌祠觸作灰深中<lb/>
試榔栗淺處落莓苔半夜重城閉潺湲枕上<hi>一作底</hi>來<lb/>
　盧士衡<hi>詩二首</hi>
　　　松<lb/>
<pb n="KR4h0140_WYG_886-3b"/>
雲外千尋好性靈伴杉陪柏事孤貞招呼暑氣終無分<lb/>
應和涼風别有聲細雨灑時花旋落道人食處葉重生<lb/>
如逢郢匠垂搜採為棟為梁力不輕<lb/>
　　　再遊紫陽洞重題小松<lb/>
仙家種此充朝食葉葉枝枝造化力去年見時似鶴髙<lb/>
今年蕭騷八九尺不同矮檜終委地定向晴空倚天碧<lb/>
好期逸士統貞根昻枝㸃破秋苔色尋思凡眼重花開<lb/>
寜知此木超塵埃祗是十年五年間堪作大厦之宏材<lb/>
<pb n="KR4h0140_WYG_886-4a"/>
　熊皎<hi>詩六首</hi>
　　　湘江曉望<lb/>
笙歌歡罷散離筵水色朦朧蘸宿煙山響疎鐘何處寺<lb/>
火光收釣下灘船微雲過島侵微月古岸平江浸逺天<lb/>
歸夢巳闌風色動孤帆仍要住無緣<lb/>
　　　早行<lb/>
結束何妨早將行四顧頻山前猶見月陌上未逢人逺<lb/>
樹動宿鳥危橋怯病身漸明恒自慰應免復迷津<lb/>
<pb n="KR4h0140_WYG_886-4b"/>
　　　遊嵩山<lb/>
獨背焦桐訪洞天暫攀靈迹棄塵緣深逢野草皆疑藥<lb/>
靜見樵人恐是仙翠木入雲空自老古碑横水莫知年<lb/>
可憐幽景堪長往一任人間歳月遷<lb/>
　　　九華望廬山<lb/>
九江山勢盡崢嶸惟有匡廬最得名萬疊影遮殘雪在<lb/>
數峰嵐帶夕陽明冷侵醉榻鋪秋色髙亞吟龍送水聲<lb/>
只待丹霄酬志了白雲深處是歸程<lb/>
<pb n="KR4h0140_WYG_886-5a"/>
　　　道傍松<hi>第五句缺一字</hi>
偃蓋當衢莫記年獨含蒼翠鶴應憐垂隂獨向笙歌地<lb/>
有韻自成風雨天塵　路岐分夜月燒侵根脚起殘煙<lb/>
論功只合行人賞銷得煩蒸古道邉<lb/>
　　　月中桂<lb/>
斵破重輪種者誰銀蟾何事便相隨莫言望夜無攀處<lb/>
却是吟人有得時孤影不凋清露滴異香常在好風吹<lb/>
幾回目斷雲霄外未必姮娥惜一枝<lb/>
<pb n="KR4h0140_WYG_886-5b"/>
　孫魴<hi>詩二十八首</hi>
　　　湖上望廬山<lb/>
輟櫂南湖首重迴笑青吟翠向崔嵬天應不許人全見<lb/>
長把雲藏一半來<lb/>
　　　題梅嶺泉<lb/>
梅嶺舊聞傳林亭勢峞然登臨真不易幽勝恐無先楚<lb/>
野平千里呉江曲一邉標形都大别洞府豈知焉飛閣<lb/>
横空去征㠶落面前南雄雉堞峻北壯鳯臺連爛漫三<lb/>
<pb n="KR4h0140_WYG_886-6a"/>
春媚參差百卉妍風桃諸處錦洛竹半溪煙燕入晴梁<lb/>
語鶯從暖谷遷石根朝靄碧簾際晩霞鮮逕柳行難約<lb/>
庭莎醉好眠清明時更異造化意疑偏不獨宜韶景尤<lb/>
須看暑天藥苖䋣似結蘿蔓猛如編珠亞垂枝果冰澄<lb/>
汲井泉粉牆蜩蛻落丹檻雀雛顛炎氣微茫覺清飈左<lb/>
右穿雲峰從勃起葵葉豈勞扇又見秋天麗渾將夏日<lb/>
懸紅黰著霜樹香老卧池邉菱芡誰鋪繡莓苔自學錢<lb/>
暗蟲依砌響明月逗簾圓小砌滋新菊髙軒噪暮蟬雨<lb/>
<pb n="KR4h0140_WYG_886-6b"/>
聲寒颯颯雁影曉聨聨釋此何堪玩深冬更可憐窗中<lb/>
看短景樹裏見重川岡阜分明出杉松氣概全謳成白<lb/>
雪曲吟是早梅篇剏制誰人解根基太守賢或時留皂<lb/>
盖盡日簇華筵雅詠憂黎庶狂遊泥管弦交加豐玉食<lb/>
來去迸金船侍從非常客俳諧像列仙畫旗張赫奕妖<lb/>
妓舞嬋娟罷宴心猶戀將歸興尚牽秪應愁逼夜寜厭<lb/>
賞經年孤賤今何幸躋攀奈有緣展眉驚豁逹徐步喜<lb/>
周旋諷詠雖知苦推功靡極𤣥聊書四十韻甘責未精<lb/>
<pb n="KR4h0140_WYG_886-7a"/>
專<lb/>
　　　廬山瀑布<lb/>
有山來便有萬丈落雲端霧噴千巖濕雷傾九夏寒圖<lb/>
中僧寫去湖上客迴看却羨為猨鶴飛鳴近碧湍<lb/>
　　　牡丹<lb/>
意態天生異轉看看轉新百花休放豓三月始為春蝶<lb/>
死難離檻鶯狂不避人其如豪貴地清醒復何因<lb/>
　　　主人司空後亭牡丹<lb/>
<pb n="KR4h0140_WYG_886-7b"/>
佳卉挺芳辰夭容乃絶倫望開從隔歳愁過即無春體<lb/>
物真英氣餘花似庶人蜂攢知眷戀鳥語亦殷勤況在<lb/>
豪華地寜同里巷塵酷憐應䘮徳多賞奈怡神忌穢栽<lb/>
時土嘗甜折處津繞行那識倦圍坐豈辭頻入夢殊巫<lb/>
峽臨池勝洛濵樂喧絲雜竹露漬卯連寅飲興尤思滿<lb/>
吟情自合新怕風惟怯夜憂雨不經旬欄檻為良援亭<lb/>
臺是四鄰雖非能伐性爭免礙還淳鬬豓何慚蜀矜䋣<lb/>
未讓秦私心期一日許近看逡巡<lb/>
<pb n="KR4h0140_WYG_886-8a"/>
　　　看牡丹二首<lb/>
莫將紅粉比穠華紅粉那堪比此花隔院聞香誰不惜<lb/>
出欄呈豓自應誇北方有態須傾國西子能言亦䘮家<lb/>
輸我一枝和曉露真珠簾外向人斜<lb/>
看花長到牡丹月萬事全忘自不知風促乍開方可惜<lb/>
雨淋將謝可堪悲閒年對坐渾成偶醉後抛眠恐負伊<lb/>
也擬便休還改過迢迢争奈一年期<lb/>
　　　題未開牡丹<lb/>
<pb n="KR4h0140_WYG_886-8b"/>
青苞雖小葉雖疎貴氣髙情便有餘渾未盛時猶若此<lb/>
算應開日合何如尋芳蝶已棲丹檻襯落苔先染石渠<lb/>
無限風光言不得一心留在暮春初<lb/>
　　　主人司空見和未開牡丹輙却奉和<lb/>
把筆臨芳不自怡首徵章句促妖期已驚常調言多鄙<lb/>
遽捧髙吟媿可知絶代貞名應愈重千金方笑更難移<lb/>
狂歌狂醉猶堪羡大拙當時是老時<lb/>
　　　又題牡丹上主人司空<lb/>
<pb n="KR4h0140_WYG_886-9a"/>
一年芳勝一年芳愛重賢侯意異常手闢紅房看濶狹<lb/>
自張青幄盖馨香白疑美玉無多潤紫覺靈芝不是祥<lb/>
秪恐夢徵他日去又須疑向鳳池傍<lb/>
　　　牡丹落後有作<lb/>
未發先愁有一朝如今零落更魂銷青叢别後無多色<lb/>
紅線穿來巳半焦蓄恨綺羅猶眷眷薄情蜂蝶去飄飄<lb/>
明年雖道還期在爭奈憑欄乍寂寥<lb/>
　　　柳絮詠<lb/>
<pb n="KR4h0140_WYG_886-9b"/>
年年三月裏隨處自悠揚雨過渾疑盡風來特地狂入<lb/>
花蜂有礙遮水燕無妨苦是添離思青門道路長<lb/>
　　　甘露寺紫薇花<lb/>
蜀葵鄙下兼全落菡萏清髙且未開赫日迸光飛蝶去<lb/>
紫薇擎豓出林來聞香不稱從僧舍見影尤思在酒杯<lb/>
誰笑晩芳為賤劣便饒春麗已塵埃牽吟過夏惟憂盡<lb/>
立看移時亦忘迴惆悵寓居無好地嬾能分取一枝栽<lb/>
　　　芳草<lb/>
<pb n="KR4h0140_WYG_886-10a"/>
何處不相見煙苖捧露心萋萋綠逺水苒苒在空林野<lb/>
吹閒揺濶遊人醉卧深南朝古城裏碑石又應沈<lb/>
　　　春苔<lb/>
底物最牽吟秋苔獨自尋何時連夜雨疉翠滿松隂湘<lb/>
岸荒祠靜呉宫古砌深侯門還可惜長被馬蹄侵<lb/>
　　　老松<hi>第三句缺一字</hi>
鬱鬱復蒼蒼秋風韻更長空心應有　老葉不知霜子<lb/>
落生深澗隂清背夕陽如逢東岱雨猶得覆秦王<lb/>
<pb n="KR4h0140_WYG_886-10b"/>
　　　柳<hi>十一首</hi>
蘢葱二月初青軟自相紆意態花猶少風流木更無影<lb/>
䋣晴陌上煙重古城隅煬帝河聲裏幾畨榮又枯<lb/>
數樹新栽在畫橋春來猶自長長條東風多事剛牽引<lb/>
已解纎纎學舞腰<lb/>
金堤堤上一林煙況近清明二月天别有數枝遥望見<lb/>
畫橋南面拂鞦韆<lb/>
春物牽情不奈何就中楊柳態難過也知是處無花去<lb/>
<pb n="KR4h0140_WYG_886-11a"/>
爭奈看時未覺多<lb/>
小眉初展綠條稠露壓煙濛不自由莫是折來偏屬意<lb/>
依稀相似是風流<lb/>
九衢春霽濕雲凝着地毶毶礙馬行擬折無端抛又戀<lb/>
亂穿來去羡黄鶯<lb/>
千樹隂隂蓋御溝雪花金穗思悠悠先朝事後應無也<lb/>
惟是荒根逐碧流<lb/>
揺蕩和風恃賴春蘸流遮路逐年新顛狂絮落還堪恨<lb/>
<pb n="KR4h0140_WYG_886-11b"/>
分外欺凌寂寞人<lb/>
暖催春促吐芳芽伴雨從風處處斜莫道𤣥功無定配<lb/>
不然爭得見桃花<lb/>
小池前後碧江濱窣翠抛青爛漫春不是和風為擡舉<lb/>
可能開眼向行人<lb/>
深綠依依配淺黄兩般顔色一般香到頭嬝娜成何事<lb/>
秪解年年斷客腸<lb/>
　　　看桑<lb/>
<pb n="KR4h0140_WYG_886-12a"/>
簇簇牙相遮閒看實可嗟藉多雖是葉栽盛不如花春<lb/>
綠暗連麥秋乾暮立鴉舊鄉曾種得經亂屬誰家<lb/>
　劉昭禹<hi>詩五首</hi>
　　　僊都山留題<lb/>
林下事無非塵中竟不知白雲深擁我青石合眠誰山<lb/>
靜擣靈藥夜閒論古詩此來親羽客何日變枯髭<lb/>
　　　晩霽望嶽麓<lb/>
湘西斜日邉峭入幾尋天翠落重城内屏開萬户前崖<lb/>
<pb n="KR4h0140_WYG_886-12b"/>
崚危濺瀑林罅静通仙誰肎功成後相攜掃石眠<lb/>
　　　石筍<lb/>
千古海門石移歸吟叟居竅腥蛟出後形瘦浪衝餘工<lb/>
語寜無玉僧知忽有書好期仙者叱變化向庭隅<lb/>
　　　傷雨後牡丹<lb/>
廢功看不已醉起又持杯數日簾常巻中宵雨忽來淒<lb/>
涼無戲蝶零落在蒼苔造化根難問令人首可迴<lb/>
　　　送人紅花栽<lb/>
<pb n="KR4h0140_WYG_886-13a"/>
世上紅蕉異因移萬里根艱難離瘴土瀟灑入朱門葉<lb/>
戰青雲韻花零宿露痕長安多未識誰想動吟魂<lb/>
　劉乙<hi>詩二首</hi>
　　　曉望<lb/>
地祗逃秀境神化或殷雷裂漢媧補合髙峰劒躍開即<lb/>
今新定業何世不遺才若是浮名道須言有禍胎<lb/>
　　　山中早起<lb/>
雞調扶桑枝秋空隠少微濶雲霞並曜髙日月爭輝若<lb/>
<pb n="KR4h0140_WYG_886-13b"/>
厥開天道同初發帝機以言當代事閒闢紫宸扉<lb/>
　姚揆<hi>詩二首</hi>
　　　晩步<lb/>
陋巷貧疑本姓顔晩來閑步出林間數聲長笛吹沈日<lb/>
一片殘雲㸃破山島寺漸疎敲石磬漁家方半掩柴關<lb/>
遲迴從此搜吟久待得溪頭月上還<lb/>
　　　秋日江東晩行<lb/>
迢迢驅馬過江東此際令人恨莫窮一撮秋煙堤上白<lb/>
<pb n="KR4h0140_WYG_886-14a"/>
　半輪殘日嶺頭紅路岐滋味猶如舊鄉曲聲音漸不同<lb/>
　含思看看到梁苑畫樓絲竹徹遥空<lb/>
　　陳光<hi>詩二首</hi>
　　　　題陶淵明醉石<lb/>
　片石露寒色先生遺素風醉眠芳草合吟起白雲空道<lb/>
　出乾坤外聲齊日月中我知彭澤後千載與誰同<lb/>
　　　　長安新栁<lb/>
　九陌雲初霽皇衢栁巳新不同天苑景先得日邉春色<lb/>
<pb n="KR4h0140_WYG_886-14b"/>
　淺微含露絲輕未惹塵一枝方欲折歸去及兹晨<lb/>
　　楊凝式<hi>詩一首</hi>
　春來冰未泮冬至雪初晴為報方袍客豐年瑞已成<lb/>
　<lb/>
　<lb/>
　<lb/>
　<lb/>
御定全唐詩巻八百八十六<lb/>
</p>
<p>
</p>
  </div>
</body>
</text>
</TEI>
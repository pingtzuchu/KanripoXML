<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_495-1a"/>
　欽定四庫全書<lb/>
御定全唐詩巻四百九十五<lb/>
　　費冠卿<lb/>
　費冠卿字子軍池州人元和登第母卒歎曰干禄養親<lb/>
　得禄而親喪何以禄為遂隠池州九華山長慶中殿院<lb/>
　李行修舉其孝節召拜右拾遺不赴集一巻今存詩十<lb/>
　一首<lb/>
　　　　不赴拾遺召<hi>一作以拾遺召不起賦詩</hi>
<pb n="KR4h0140_WYG_495-1b"/>
　君親同是先王道何如骨肉一處老也知臣子合佐時<lb/>
　自古榮華誰可保<lb/>
　　　　閒居即事<lb/>
　生計唯將三尺僮學他賢者隠牆東照眠夜後多因月<lb/>
　掃地春來秪藉風幾處紅旗驅戰士一園青草伴衰翁<lb/>
　子房仙去孔明死更有何人解指蹤<lb/>
　　　　酬范中丞見<lb/>
　花宫柳陌正從行紫袂金鞍問姓名戰國方須禮干木<lb/>
<pb n="KR4h0140_WYG_495-2a"/>
康時何必重侯嬴捧將束帛山僮喜傳示銀鉤邑客驚<lb/>
直為雲泥相去逺一言知已殺身輕<lb/>
　　　秋日與冷然上人寺莊觀稼<lb/>
世人從擾擾獨自愛身閒美景當新霽隨僧過逺山村<lb/>
橋出秋稼空翠落澄灣唯有中林犬猶應望我還<lb/>
　　　題中峰<lb/>
中峰髙拄泬寥天上有茅菴與石泉晴景獵人曽望見<lb/>
青藍色裏一僧禪<lb/>
<pb n="KR4h0140_WYG_495-2b"/>
　　　䝉召拜拾遺書情二首<lb/>
拾遺帝側知難得官𦂳才㣲恐不勝好是中朝絶親友<lb/>
九華山下詔來徵<lb/>
三千里外一㣲臣二十年來任運身今日忽䝉天子召<lb/>
自慙驚動國中人<lb/>
　　　挂樹藤<lb/>
本為獨立難寄彼髙樹枝蔓衍數條逺溟濛千朶垂向<lb/>
日助成隂當風藉持危誰言柔可屈坐見蟠蛟螭<lb/>
<pb n="KR4h0140_WYG_495-3a"/>
　　　枕流石<lb/>
不為幽岸隠古色涵空出願以清泚流鑒此堅貞質傍<lb/>
臨玉光潤時瀉苔花密往往驚遊鱗尚疑垂釣日<lb/>
　　　久居京師感懐詩<lb/>
㷀獨<hi>一作螢燭</hi>不為苦求名始辛酸上國無交親請謁多少<lb/>
難九月風到<hi>一作刮</hi>面羞汗成冰片求名俟公道名與公<lb/>
道逺力盡得一名他喜我且輕家書十年絶歸去知誰<lb/>
榮馬嘶渭橋柳特地起秋聲<lb/>
<pb n="KR4h0140_WYG_495-3b"/>
　　　答蕭建<hi>一本有問九華山四字</hi>
自地上青峰懸崖一萬重踐危頻側足登塹半齊胸飛<lb/>
狖啼攀桂遊人喘倚松入林寒㾕㾕<hi>一作瘁瘁</hi>近瀑雨濛濛<lb/>
徑滑石稜上寺開山掌中幡花撲淨地臺殿印晴空勝<lb/>
境層層别髙僧院院逢泉魚候洗鉢老玃戲撞鐘外户<lb/>
憑雲掩中㕑課水舂搜泥時<hi>一作如</hi>和麫拾橡半添穜渡<lb/>
壑縁槎險持燈入洞窮夾天開壁峭透石蹙波雄澗藹<lb/>
清無土潭深碧有龍畬田一片淨谷樹萬株濃野客登<lb/>
<pb n="KR4h0140_WYG_495-4a"/>
臨慣山房幽寂同寒爐樹根火夏牖竹梢風邊鄙籌賢<lb/>
相黔黎託聖躬君能棄名利歲宴一相從<lb/>
　蕭建<lb/>
蕭建蘭陵人登進士第終禮部侍郎詩一首<lb/>
　　　代書問費徵君九華亭<hi>一作事</hi>
見說九華峰上寺日宫猶在下方開其中幽境客難到<lb/>
請為詩中圖畫來<lb/>
　　　劉虚白<lb/>
<pb n="KR4h0140_WYG_495-4b"/>
劉虚白竟陵人擢元和進士第詩一首<lb/>
　　　獻主文<hi>一本有盧坦二字虚白與盧坦交友坦主文虚白於簾前獻一絶云</hi>
二十年前此夜中一般燈燭<hi>一作火</hi>一般風不知歲月能<lb/>
多少猶著麻衣待至公<lb/>
　　　句<lb/>
知道醉鄉無户税任他荒却下丹田<lb/>
　張復<lb/>
張復元和中人詩一首<lb/>
<pb n="KR4h0140_WYG_495-5a"/>
　　　　山出雲<hi>元和元年試</hi>
　山靜雲初吐霏㣲觸石新無心離碧岫有葉占青春散<lb/>
　類如虹氣輕同不讓塵凌空還似翼映澗欲成鱗異起<lb/>
　臨汾鼎疑隨出峽神為霖終濟旱非獨降賢人<lb/>
　　張勝之<lb/>
　張勝之元和中人詩一首<lb/>
　　　　山出雲<lb/>
　片雲初出岫孤迥色難親蓋小辭山近根輕觸石新飄<lb/>
<pb n="KR4h0140_WYG_495-5b"/>
　颻經緑野明麗照晴春拂樹疑舒葉臨流似結鱗從龍<lb/>
　方有感捧日豈無因看取為霖去恩霑雨露均<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_402-1a"/>
　欽定四庫全書<lb/>
御定全唐詩巻四百二<lb/>
　　元稹<lb/>
　　　　遣春十首<lb/>
　曉月籠雲影鸎聲餘霧中暗芳飄露氣輕寒生柳風冉<lb/>
　冉一趨府未為勞我躬因茲得晨起但覺情興隆<lb/>
　久雨憐霽景偶來隄上行空濛天色嫩杳淼江靣平百<lb/>
　草短長出衆禽髙下鳴春陽各有分予亦澹無情<lb/>
<pb n="KR4h0140_WYG_402-1b"/>
　鏡皎碧潭水微波粗成文煙光垂碧草瓊胍散纖雲岸<lb/>
　柳好陰影風裾遺垢氛悠然送春目八荒誰與羣<lb/>
　低迷籠樹煙明浄當霞日陽燄波春空平湖漫凝<hi>一作疑</hi>
　溢雪鷺逺近飛渚牙淺深出江流復浩蕩相為坐紆鬱<lb/>
　喧寒深淺春紅白前後花顔色詎相讓生成良有涯梅<lb/>
　芳勿自早菊秀勿自賒各將一時意終年無再華<lb/>
　髙屋童稚少春來歸燕多葺舊良易就新院亦巳羅俯<lb/>
　憐雛化卵仰媿鵬無窠巢棟與巢幕秋風俱奈何<lb/>
<pb n="KR4h0140_WYG_402-2a"/>
撩亂撲樹蜂摧殘戀房蕊風吹雨又頻安得繁於綺酒<lb/>
盃沉易過世事紛何巳莫倚顔似花君看嵗如水<lb/>
繞郭髙髙冢半是荆王墓後嗣熾陽臺前賢甘蓽路善<lb/>
惡徒自分波流盡東注胡然不飲酒坐落桐花樹<lb/>
花陰莎草長藉莎閒自酌坐看鸎鬬枝輕花滿尊杓葛<lb/>
巾竹稍挂書巻琴上閣沽酒過此生狂歌眼前樂<lb/>
梨葉巳成陰柳條紛起絮波緑紫屏風螺紅碧籌筯三<lb/>
杯靣上熱萬事心中去我意風散雲何勞問行䖏<lb/>
<pb n="KR4h0140_WYG_402-2b"/>
　　　表夏十首<lb/>
夏風多暖暖樹木有繁陰新筍紫長短早櫻紅淺深煙<lb/>
花雲幕重榴豓朝景侵華實各自好詎云芳意沉<lb/>
初日滿階前輕風動簾影旬時得休浣髙臥閱清景僮<lb/>
兒拂巾箱鵶軋深林井心到物自閒何勞逺箕頴<lb/>
江瘴炎夏早蒸騰信難度今宵好風月獨此荒庭趣露<lb/>
葉傾暗光流星委餘素但恐清夜徂詎悲朝景暮<lb/>
孟月夏猶淺竒雲未成峰度霞紅漠漠壓浪白溶溶玉<lb/>
<pb n="KR4h0140_WYG_402-3a"/>
委有餘潤飈馳無去蹤何如捧雲雨噴毒随蛟龍<lb/>
流芳遞炎景繁英盡寥落公署香滿庭晴霞覆闌藥裁<lb/>
紅起髙燄綴緑排新萼憑此遣幽懐非言念將謔<lb/>
紅絲散芳樹旋轉光風急煙泛被籠香露濃妝靣溼佳<lb/>
人不在此恨望堦前立忽厭夏景長今春行已及<lb/>
百舌漸吞聲黄鸎正嬌小雲鴻方警夜籠雞已鳴曉當<lb/>
時客自適運去誰能矯莫厭夏蟲多蜩螗定相擾<lb/>
翩翩簾外燕戢戢巢内雛啖食筋力盡毛衣成紫襦朝<lb/>
<pb n="KR4h0140_WYG_402-3b"/>
來各飛去雄雌梁上呼養子將備老惡兒那勝無<lb/>
西山夏雪消江勢東南瀉風波髙若天灩澦低於馬正<lb/>
被黄牛旋難期白帝下我在平地行翻憂濟川者<lb/>
靈均死波後是節常浴蘭綵縷碧筠糭香秔白玉團逝<lb/>
者良自苦今人反為歡哀哉徇名士沒命求所難<lb/>
　　　解秋十首<lb/>
清晨頮寒水動揺襟袖輕翳翳林上葉不知秋暗生回<lb/>
悲鏡中髪華白三四莖豈無滿頭黒念此衰巳萌<lb/>
<pb n="KR4h0140_WYG_402-4a"/>
微霜纔結露翔鳩初變鷹無乃天地意使之行小懲䲭<lb/>
鴞誠可惡蔽日有髙鵬捨大以擒細我心終不能<lb/>
往嵗學仙侣各在無何鄉同時騖名者次第鵷鷺行而<lb/>
我兩不遂三十鬢添霜日暮江上立蟬鳴楓樹黄<lb/>
後伏火猶在先秋蟬巳多雲色日夜白驕陽能㡬何壤<lb/>
隙漏紅海忽微成網羅勿言時不至但恐嵗蹉跎<lb/>
新月纔到地輕河如泛雲螢飛髙下火樹影參差文露<lb/>
簟有㣲潤清香時暗焚夜閒心寂默洞庭無垢氛<lb/>
<pb n="KR4h0140_WYG_402-4b"/>
霽麗牀前影飄蕭簾外竹簟凉朝睡重夢覺茶香熟親<lb/>
烹園内葵憑買家家麯釀酒并毓蔬人來有棊局<lb/>
寒竹秋雨重凌霄晩花落低回翠玉梢散亂梔黄萼顔<lb/>
色有殊異風霜無好惡年年百草芳畢意同蕭索<lb/>
春非我獨春秋非我獨秋豈念百草死但念霜滿頭頭<lb/>
白古所同胡為坐煩憂茫茫百年内處身良未休<lb/>
西風冷衾簟展轉布華茵來者承玉體去者流芳塵適<lb/>
意醜為好及時疎亦親衰周仲尼出無乃為妖人<lb/>
<pb n="KR4h0140_WYG_402-5a"/>
漠漠江靣燒微微楓樹煙今日復今夕秋懐方浩然況<lb/>
我頭上髪衰白不待年我懐有時極此意何由詮<lb/>
　　　遣病十首<lb/>
服藥備江瘴四年方一癘豈是藥無功伊予久留滯滯<lb/>
留人固薄瘴久藥難制去日良巳甘歸途奈無際<lb/>
棄置何所任鄭公憐我病三十九萬錢<hi>嵗入之大率</hi>資予養<lb/>
頑瞑身賤殺何益恩深報難罄公其萬千年世有天之<lb/>
鄭<lb/>
<pb n="KR4h0140_WYG_402-5b"/>
憶作孩稚初健羡成人列倦學厭日長嬉遊念佳節今<lb/>
來漸諱年頓與前心別白日速如飛佳晨亦騷屑<lb/>
昔在痛飲場憎人病辭醉病來身怕酒始悟他人意怕<lb/>
酒豈不閒悲無少年氣傳語少年兒杯盤莫迴避<lb/>
憶初頭始白晝夜驚一縷漸及鬢與鬚多來不能數壯<lb/>
年等閒過過<hi>上如字下音戈</hi>壯年巳五華髪不再青勞生竟何<lb/>
補<lb/>
在家非不病有病心亦安起居甥姪扶藥餌兄嫂看今<lb/>
<pb n="KR4h0140_WYG_402-6a"/>
病兄逺路道遥書信難寄言嬌小弟莫作官家官<lb/>
燕巢官舎内我爾俱為客嵗晩我獨留秋深爾安適風<lb/>
髙翅羽垂路逺煙波隔去去玉山岑人間網羅窄<lb/>
簷宇夜來曠暗知秋巳生卧悲衾簟冷病覺支體輕炎<lb/>
昏豈不勌時去聊自驚浩歎終一夕空堂天欲眀<lb/>
秋依静䖏多況乃凌晨趣深竹蟬晝風翠茸衫曉露庭<lb/>
莎病看長林果閑知數何以強健時公門日勞騖<lb/>
朝結故鄉念暮作空堂寢夢別淚亦流啼痕暗横枕昔<lb/>
<pb n="KR4h0140_WYG_402-6b"/>
愁憑酒遣今病安能飲落盡秋槿花離人病猶甚<lb/>
　　　寒<lb/>
江瘴節候暖臘初梅巳殘夜來北風至喜見今日寒扣<lb/>
冰淺塘水擁雪深竹闌復此滿尊醁但嗟誰與歡<lb/>
　　　玉泉道中作<lb/>
楚俗物候晩孟冬纔有霜早農半華實夕水含風涼遐<lb/>
想雲外寺峰巒𣺌相望松門接官路泉脈連僧房微露<lb/>
上弦月暗焚初夜香谷深煙壒淨山虛鐘磬長念此清<lb/>
<pb n="KR4h0140_WYG_402-7a"/>
境逺復憂塵事妨行行即前路勿滯分寸光<lb/>
　　　遣病<hi>自此通州後作</hi>
自古誰不死不復記其名今年京城内死者老少并獨<lb/>
孤纔四十<hi>秘書少監郁</hi>仕宦方榮榮李三三十九<hi>監察御史顧言</hi>登<lb/>
朝有清聲趙昌八十餘三擁大將旌為生信異異之死<lb/>
同㝠㝠其家哭泣愛一一無異情其類嗟歎惜各各無<lb/>
重輕萬齡龜菌等一死天地平以此方我病我病何足<lb/>
驚借如今日死亦足了一生借使到百年不知何所成<lb/>
<pb n="KR4h0140_WYG_402-7b"/>
況我早師佛屋宅此身形捨彼復就此去留何所縈前<lb/>
身為過跡來世即前程但念行不息豈憂無路行蛻骨<lb/>
龍不宛蛻皮蟬自鳴胡為神蛻體此道人不明持謝愛<lb/>
朋友寄之仁弟兄吟此可逹觀世言何足聼<lb/>
　　　感夢<hi>夢故兵部裴尚書相公</hi>
十月初二日我行蓬州西三十里有館有館名芳溪荒<lb/>
郵屋舎壊新雨田地泥我病百日餘<hi>一作餘日</hi>肌體顧若刲<lb/>
氣填暮不食早早掩竇圭陰寒筋骨病夜久燈火低忽<lb/>
<pb n="KR4h0140_WYG_402-8a"/>
然寢成夢宛見顔如珪似歎久離別嗟嗟復悽悽問我<lb/>
何病痛又歎何棲棲答云痰滯久與世復相暌重云痰<lb/>
小疾良藥固易<hi>一作宜</hi>擠前時奉橘丸攻疾有神功何不<lb/>
善和療豈獨頭有風<hi>予頃患痰頭風踰月不差裴公教服橘皮朴硝丸數月而愈今夢中</hi>
<hi>復徵前說故盡記往復之詞</hi>殷勤平生事欵曲無不終悲歡兩相極<lb/>
以是半日中言罷相與行行行古城裏同行復一人不<lb/>
識誰氏子逡巡急吏來呼喚願且止馳至相君前再拜<lb/>
復再起啓云吏有奉奉命傳所旨事有大驚忙非君不<lb/>
<pb n="KR4h0140_WYG_402-8b"/>
能理答云久就閒不願見勞使多謝致勤勤未敢相唯<lb/>
唯我因前獻言此事愚可料亂熱由静消理繁在知要<lb/>
君如冬月陽奔走不必召君如銅鏡明萬物自可照願<lb/>
君許蒼生勿復髙體調相君不我言顧我再三笑行行<lb/>
及城户黯黯餘日暉相君不我言<hi>一作握我手</hi>命我従此歸<lb/>
不省別時語但省涕淋漓覺來身體汗坐卧心骨悲閃<lb/>
閃燈背壁膠膠雞去塒倦童顚倒寢我涙縦横垂涙垂<lb/>
啼不止不止啼且聲啼聲覺僮僕僮僕撩亂驚問我何<lb/>
<pb n="KR4h0140_WYG_402-9a"/>
所苦問我何所思我亦不能語慘慘即路岐前經新政<lb/>
縣今夕復明辰寘寘滿心氣不得說向人竒哉趙明府<lb/>
怪我眉不伸云有北來僧住此月與旬自言辨貴骨謂<lb/>
若識天眞談遊費閟景何不與逡巡僧來為予語語及<lb/>
昔所知自言有竒中裴相未相時讀書靈山寺住䖏接<lb/>
園籬指言他日貴晷刻似不移我聞僧此語不覺淚歔<lb/>
欷<hi>去聲</hi>因言前夕夢無人一相謂無乃裴相君念我胸中<lb/>
氣遣師及此言使我盡前事僧云彼何親言下涕不已<lb/>
<pb n="KR4h0140_WYG_402-9b"/>
我云知我深不幸先我死僧云裴相君如君恩有㡬我<lb/>
云滔滔衆好直者皆是唯我與白生感遇同所以官學<lb/>
不同時生小異鄉里拔我塵土中使我名字美美名何<lb/>
足多深分従此始<hi>一作治</hi>吹嘘莫我先頑陋不我鄙往往<lb/>
裴相門終年不曾履相門多衆流多譽亦多毁如聞風<lb/>
過塵不動井中水前時予掾荆公在期復起自従裴公<lb/>
無吾道甘已矣白生道亦孤讒謗銷骨髓司馬九江城<lb/>
無人一言理為師陳苦言揮涕滿十指未死終報恩師<lb/>
<pb n="KR4h0140_WYG_402-10a"/>
　聼此男子<lb/>
　　　　和東川李相公慈竹十二韻<hi>次本韻</hi>
　慈竹不外長密比青瑶華矛欑有森束玉粒<hi>一作立</hi>無蹉<lb/>
　跎纖粉妍膩質細瓊交翠柯亭亭霄漢近靄靄雨露多<lb/>
　冰碧寒夜聳簫韶風晝羅煙含朧朧影月泛鱗鱗波鸞<lb/>
　鳯一巳顧燕雀永不過幽姿媚庭實顥氣爽<hi>一作陵</hi>天涯<lb/>
　峻節髙轉露貞筠寒更佳託身仙壇上靈物神所呵時<lb/>
　與天籟合<hi>音閤</hi>日聞陽春歌應憐孤生者摧折成病<hi>一作沈一</hi>
<pb n="KR4h0140_WYG_402-10b"/>
　<hi>作臥</hi>痾<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_759-1a"/>
　欽定四庫全書<lb/>
御定全唐詩巻七百五十九<lb/>
　　成彦雄<lb/>
　成彦雄字文幹南唐進士梅嶺集五巻今編詩一巻<lb/>
　　　　杜鵑花<lb/>
　杜鵑花與鳥怨艷兩何賖疑是口中血滴成枝上花一<lb/>
　聲寒食夜數朶野僧家謝豹出不出日遲遲又斜<lb/>
　　　　江上楓<lb/>
<pb n="KR4h0140_WYG_759-1b"/>
　江楓自蓊鬱不競松筠力一葉落漁家殘陽帶秋色<lb/>
　　　　夜夜曲<lb/>
　自從君去夜錦幌孤蘭麝攲枕對銀缸秦箏緑窓下<lb/>
　　　　村行<lb/>
　曖曖村煙暮牧童出深塢騎牛不顧人吹笛尋山去<lb/>
　　　　煎茶<lb/>
　岳寺春深睡起時虎跑泉畔思遲遲蜀茶倩箇雲僧碾<lb/>
　自拾枯松三四枝<lb/>
<pb n="KR4h0140_WYG_759-2a"/>
　　　松<lb/>
大夫名價古今聞盤屈孤貞更出羣將謂嶺頭閑得了<lb/>
夕陽猶挂數枝雲<lb/>
　　　新燕<lb/>
纔離海<hi>一作江</hi>島宿江濵應夢笙歌作近鄰減省雕梁竝<lb/>
頭語畫堂中有未歸人<lb/>
　　　㑹友不至<lb/>
王孫還是負佳期玉馬追遊日漸西獨上郊原人不見<lb/>
<pb n="KR4h0140_WYG_759-2b"/>
鷓鴣飛過落花溪<lb/>
　　　惜花<lb/>
忘餐為戀滿枝紅錦障頻移䕶晚風客散酒酣歸未得<lb/>
欄邊獨立月明中<lb/>
　　　中秋月<lb/>
王母糚成鏡未收倚欄人在水精樓笙歌莫占清光盡<lb/>
留與溪翁一釣舟<lb/>
　　　暮春日宴溪亭<lb/>
<pb n="KR4h0140_WYG_759-3a"/>
寒食尋芳遊不足溪亭還醉綠楊煙誰家花落臨流樹<lb/>
數片殘紅到檻前<lb/>
　　　曉<lb/>
列宿回元朝北極爽神晞露滴樓臺佳人巻箔臨階砌<lb/>
笑指庭花昨夜開<lb/>
　　　夕<lb/>
臺榭沈沈禁漏初麝煙紅蠟透蝦鬚雕籠鸚鵡將棲宿<lb/>
不許鵶鬟轉轆轤<lb/>
<pb n="KR4h0140_WYG_759-3b"/>
　　　露<lb/>
銀河昨夜降醍醐灑遍坤維萬象蘇疑是鮫人曽泣處<lb/>
滿池荷葉捧真珠<lb/>
　　　遊紫陽宫<lb/>
古殿煙霞簇畫屏直疑踪跡到蓬瀛碧桃滿地眠花鹿<lb/>
深院松窓𢷬藥聲<lb/>
　　　除夜<lb/>
銅龍看却送春来莫惜顛狂酒百杯吟鬂就中専擬白<lb/>
<pb n="KR4h0140_WYG_759-4a"/>
那堪更被二更催<lb/>
　　　元日<lb/>
戴星先捧祝堯觴鏡裏堪驚兩鬂霜好是燈前偷失笑<lb/>
屠蘇應不得先甞<lb/>
　　　寒夜吟<lb/>
洞房脉脉寒宵永燭影香消金鳳冷猧兒睡魘喚不醒<lb/>
滿窓撲落銀蟾影<lb/>
　　　栁枝辭九首<lb/>
<pb n="KR4h0140_WYG_759-4b"/>
輕籠小徑近誰家玉馬追風翠影斜愛把長條惱公子<lb/>
惹他頭上海棠花<lb/>
鵝黄剪出小花鈿綴上芳枝色轉鮮飲散無人收拾得<lb/>
月明階下伴鞦韆<lb/>
東君愛惜與先春草澤無人處也新委囑露華并細雨<lb/>
莫敎遲日惹風塵<lb/>
句踐初迎西子年琉璃為箒掃溪煙至今不改當時色<lb/>
留與王孫繫酒船<lb/>
<pb n="KR4h0140_WYG_759-5a"/>
　綠楊移傍小亭栽便擁穠煙撥不開誰把金刀為刪掠<lb/>
　放敎明月入窓来<lb/>
　逺接闗河髙接雲雨餘洗出半天津牡丹不用相輕薄<lb/>
　自有清隂覆得人<lb/>
　掩映鶯花媚有餘風流才調比應無朝朝奉御臨池上<lb/>
　不羡青松拜大夫<lb/>
　王孫宴罷曲江池折取春光伴醉歸怪得美人爭闘乞<lb/>
　要他穠翠染羅衣<lb/>
<pb n="KR4h0140_WYG_759-5b"/>
　殘照林梢嫋數枝能招醉客上金堤馬驕如練纓如火<lb/>
　瑟瑟隂中歩歩嘶<lb/>
　　　　句<lb/>
　莎草放茵深䕶砌海榴噴火巧横牆　紋鱗引子跳銀<lb/>
　海紫燕呼雛語畫梁<hi>見吟窓雜録</hi>
　<lb/>
　<lb/>
御定全唐詩巻七百五十九<lb/>
</p>
<p>
</p>
  </div>
</body>
</text>
</TEI>
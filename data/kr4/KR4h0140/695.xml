<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_695-1a"/>
　欽定四庫全書<lb/>
御定全唐詩巻六百九十五<lb/>
　　韋莊<lb/>
　韋莊字端已杜陵人見素之後疎曠不拘小節乾寧元<lb/>
　年第進士授校書郎轉補闕李詢為兩川宣諭和協使<lb/>
　辟為判官以中原多故潛欲依王建建辟為掌書記尋<lb/>
　召為起居舍人建表留之後相建為平章事集二十巻<lb/>
　今編詩五巻補遺一巻<lb/>
<pb n="KR4h0140_WYG_695-1b"/>
　　　　章臺夜思<lb/>
　清瑟怨遥夜遶絃風雨哀孤燈聞楚角殘月下章臺芳<lb/>
　草已云暮故人殊未來鄉書不可寄秋雁又南迴<lb/>
　　　　延興門外作<lb/>
　芳草五陵道美人金犢車緑奔穿内水紅落過牆花馬<lb/>
　足倦遊客鳥聲歡酒家王孫歸去晩宮樹欲棲鴉<lb/>
　　　　劉得仁墓<lb/>
　至公遺至藝終抱至寃沈名有詩家業身無戚里心桂<lb/>
<pb n="KR4h0140_WYG_695-2a"/>
和秋露滴松帶夜風吟冥寞知春否墳蒿日已深<lb/>
　　　下第題青龍寺僧房<lb/>
千蹄萬轂一枝芳要路無媒果自傷題柱未期歸蜀國<lb/>
曵裾何處謁呉王馬嘶春陌金羈閙鳥睡花林繡羽香<lb/>
酒薄恨濃消不得却將惆悵問支郎<lb/>
　　　虢州澗東村居作<lb/>
東南騎馬出郊坰迴首寒煙隔郡城淸澗漲時翹鷺喜<lb/>
緑桑疎處哺牛鳴兒童見少生於客奴僕驕多倨似兄<lb/>
<pb n="KR4h0140_WYG_695-2b"/>
試望家田還自適滿畦秋水稻苖平<lb/>
　　　送日本國僧敬龍歸<lb/>
扶桑已在𣺌茫中家在扶桑東更東此去與師誰共到<lb/>
一船明月一帆風<lb/>
　　　對酒<lb/>
何用巖棲隱姓名一壺春酎可忘形伯倫若有長生術<lb/>
直<hi>一作應</hi>到如今醉未醒<lb/>
　　　尹喜宅<lb/>
<pb n="KR4h0140_WYG_695-3a"/>
荒原秋殿柏蕭蕭何代風煙占寂寥紫氣已隨僊仗去<lb/>
白雲空向帝鄉消濛濛暮雨春雞唱漠漠寒蕪雪兔跳<lb/>
欲問靈蹤無處所十洲空闊閬山遥<lb/>
　　　途中望雨懷歸<lb/>
滿空寒雨漫霏霏去路雲深鎖翠微牧豎逺當煙草立<lb/>
飢禽閒傍渚田飛誰家樹壓紅榴折幾處籬懸白菌肥<lb/>
對此不堪鄉外思荷蓑遥羨釣人歸<lb/>
　　　古離别<hi>一作多情</hi>
<pb n="KR4h0140_WYG_695-3b"/>
晴煙漠漠栁毿毿不那離情酒半酣更把玉鞭雲外指<lb/>
斷腸春色在江南<lb/>
　　　栁谷道中作却寄<lb/>
馬前紅葉正紛紛馬上離情斷殺魂曉發獨辭殘月店<lb/>
暮程遥宿隔雲村心如岳色留秦地夢逐河聲出禹門<lb/>
莫怪苦吟鞭拂地有誰傾蓋待王孫<lb/>
　　　灞陵道中作<lb/>
春橋南望水溶溶一桁晴山倒碧峰秦苑落花零露濕<lb/>
<pb n="KR4h0140_WYG_695-4a"/>
灞陵新酒撥醅濃青龍夭矯盤雙闕丹鳯䙰褷隔九重<lb/>
萬古行人離别地不堪吟罷夕陽鐘<lb/>
　　　秋日早行<lb/>
上馬<hi>一作馬上</hi>蕭蕭襟袖凉路穿禾黍繞宮牆半山殘月露<lb/>
華冷一㟁野風蓮萼香煙外驛樓紅隱隱渚邊雲樹暗<lb/>
蒼蒼行人自是心如火兔走烏飛不覺長<lb/>
　　　歎落花<lb/>
一夜霏微露濕煙曉來和淚喪嬋娟不隨殘雪埋芳草<lb/>
<pb n="KR4h0140_WYG_695-4b"/>
盡<hi>一作又</hi>逐香<hi>一作春</hi>風上舞筵西子去時遺笑靨謝娥行<lb/>
處落金鈿飄紅墮白堪惆悵少别穠華又隔年<lb/>
　　　宮怨<lb/>
一辭同輦閉昭陽耿耿寒宵禁漏長釵上翠禽應不返<lb/>
鏡中紅艷豈重芳螢低夜色棲瑶草水咽秋聲傍粉牆<lb/>
展轉令人思蜀賦解將惆悵感君王<lb/>
　　　闗河道中<lb/>
槐陌蟬聲栁市風驛樓髙倚夕陽東往來千里路長在<lb/>
<pb n="KR4h0140_WYG_695-5a"/>
聚散十年人不同但見時光流似箭豈知天道曲如弓<lb/>
平生志業匡堯舜又擬滄浪學釣翁<lb/>
　　題盤豆驛水館後軒<lb/>
極目晴川展畫屏地從桃塞接蒲城灘頭鷺占清波立<lb/>
原上人侵落照耕去鴈數行天際没孤雲一㸃淨中生<lb/>
馮軒盡日不迴首楚水呉山無限情<lb/>
　　　梁氏水齋<lb/>
獨醉任騰騰琴棊亦自能巻簾山對客開户犬迎僧看<lb/>
<pb n="KR4h0140_WYG_695-5b"/>
蟻移苔穴聞蛙落石層夜窗風雨急松外一菴燈<lb/>
　　　曲池<hi>一作江</hi>作<lb/>
細雨曲池濵青袍草色新詠詩行信馬載酒喜逄人性<lb/>
為無機率家因守道貧若無詩自遣誰奈寂寥春<lb/>
　　　嘉會里閒居<lb/>
豈知城闕内有地出紅塵草占一方<hi>一作坊</hi>緑樹藏千古<lb/>
春馬嘶遊寺客犬吠探花人寂寂無鐘鼓槐行接紫宸<lb/>
　　　夏夜<lb/>
<pb n="KR4h0140_WYG_695-6a"/>
傍水遷書榻開襟納夜凉星繁愁晝熱露重覺荷香蛙<lb/>
吹鳴還息蛛羅滅又光正吟秋興賦桐影下西牆<lb/>
　　　早發<lb/>
早霧濃於雨田深黍稻低出門雞未唱過客馬頻嘶樹<lb/>
色遥藏店泉聲暗傍畦獨吟三十里城月尚如珪<lb/>
　　　寓言<lb/>
黄金日日銷還鑄僊桂年年折又生兔走烏飛如未息<lb/>
路塵終見泰山平<lb/>
<pb n="KR4h0140_WYG_695-6b"/>
　　　對雪獻薛常侍<lb/>
璚林瑶樹忽珊珊急帶西風下晩天皓鶴䙰褷飛不斷<lb/>
玉山重叠凍相連松装粉穗臨窗亞水結氷錐簇溜懸<lb/>
門外寒光利如劒莫推紅䄂訴金船<lb/>
　　　題裴端公郊居<lb/>
暫隨紅斾佐藩方髙跡終期卧故鄉已近水聲開澗户<lb/>
更侵山色架書堂蒲生㟁脚青刀利栁拂波心緑帶長<lb/>
莫奪野人樵牧興白雲不識繡衣郎<lb/>
<pb n="KR4h0140_WYG_695-7a"/>
　　　登咸陽縣樓望雨<lb/>
亂雲如獸出山前細雨和風滿渭川盡日空濛無所見<lb/>
鴈行斜去字聯聯<lb/>
　　　貴公子<lb/>
大道青樓御苑東玉欄僊杏壓枝紅金鈴犬吠梧桐院<lb/>
朱鬛馬嘶楊栁風流水帶花穿巷陌夕陽和樹入簾櫳<lb/>
瑶池宴罷歸來醉笑說君王在月宮<lb/>
　　　聽趙秀才彈琴<lb/>
<pb n="KR4h0140_WYG_695-7b"/>
滿匣冰泉咽又鳴玉音閑澹入神清巫山夜雨弦中起<lb/>
湘水清波指下生蜂簇野花吟細韻蟬移髙栁迸殘聲<lb/>
不須更奏幽蘭曲卓氏門前月正明<lb/>
　　　觀獵<lb/>
苑牆東畔欲斜暉傍苑穿花兔正肥公子喜逄朝罷日<lb/>
將軍誇換戰時衣鶻翻錦翅雲中落犬帶金鈴草上飛<lb/>
直待四郊髙鳥盡掉鞍齊向國門歸<lb/>
　　　三堂東湖作<lb/>
<pb n="KR4h0140_WYG_695-8a"/>
滿塘秋水碧泓澄十畝菱花晚鏡清景動新橋横蝃蝀<lb/>
㟁鋪芳草睡鵁鶄蟾投夜魄當湖落嶽倒秋蓮入浪生<lb/>
何處最添詩客興黄昏煙雨亂蛙聲<lb/>
　　　放榜日作<lb/>
一聲天鼓闢金扉三十仙材上翠微葛水霧中龍乍變<lb/>
緱山煙外鶴初飛鄒陽暖艷催花發太皥春光簇馬歸<lb/>
迴首便辭塵土世彩雲新換六銖衣<lb/>
　　　寄薛先輩<lb/>
<pb n="KR4h0140_WYG_695-8b"/>
懸知迴日綵衣榮仙籍髙標第一名瑶樹帶風侵物冷<lb/>
玉山和雨射人清龍翻瀚海波濤壯鶴出金籠燕雀驚<lb/>
不說文章與門地自然毛骨是公卿<lb/>
　　　訪舍𢎞山僧不遇留題精舍<lb/>
滿院桐花鳥雀喧寂寥芳草茂芊芊吾師正遇歸山日<lb/>
閑客空題到寺年池竹閉門教鶴守琴書開篋任僧傳<lb/>
人間不自尋行跡一片孤雲在碧天<lb/>
　　　寄從兄遵<lb/>
<pb n="KR4h0140_WYG_695-9a"/>
江上秋風正釣鱸九重天子夢翹車不將髙臥邀劉主<lb/>
自吐清談䕶漢儲滄海十年龍景斷碧雲千里雁行疎<lb/>
相逄莫話歸山計明日東封待直廬<lb/>
　　　漁塘十六韻<hi>在朱陽縣石嵓下古老云洛水一派流出此山</hi>
洛水分餘脈<hi>一作派</hi>穿巖出石稜碧經嵐氣重清帶露華<lb/>
澄瑩澈通三島巖梧<hi>一作峿</hi>積萬層巢由應共到劉阮想<lb/>
同登壁峻苔如畫山昏霧似蒸撼松衣有雪題石硯生<lb/>
冰路熟雲中客名留域外僧飢猿尋落橡鬬䑕墮髙藤<lb/>
<pb n="KR4h0140_WYG_695-9b"/>
嶮樹臨溪亞殘莎帶㟁崩持竿聊藉草待月好垂罾對<lb/>
景思任父開圖想不<hi>一作弗</hi>興晩風輕浪叠暮雨濕煙凝<lb/>
似泛靈槎出如迎羽客昇仙源終不測勝槩自相仍欲<lb/>
别誠堪戀長歸又未能他時操史筆為爾著良稱<lb/>
　　　冬日長安感志寄獻虢州崔郎中二十韻<lb/>
帝里無成久滯淹别家三度見新蟾郄詵丹桂無人指<lb/>
阮藉青襟有淚霑溪上却思雲滿屋鏡中惟怕雪生髯<lb/>
病如原憲誰能療蹇似劉禎豈用占霧雨十年同隱遁<lb/>
<pb n="KR4h0140_WYG_695-10a"/>
風雷何日振沈潛吁嗟每被更聲引歌咏還因酒思添<lb/>
客舍正甘愁寂寂郡樓遥想醉懨懨已聞鈴閣懸新詔<lb/>
即向綸闈副具瞻濟物便同川上檝慰心還似邑中黔<lb/>
觀星始覺中郎貴問俗方知太守亷宅後緑波棲畫鷁<lb/>
馬前紅䄂簇丹䄡閑招好客斟香蟻悶對瓊花詠散鹽<lb/>
積凍慢封寒霤細暮雲髙拔逺峰尖訟堂無事冰生印<lb/>
水榭髙唫月透簾松下圍棋期禇𦙍筆頭飛箭薦陶謙<lb/>
未知匣劒何時躍但恐鉛刀不再銛雖有遠心長擁篲<lb/>
<pb n="KR4h0140_WYG_695-10b"/>
恥將新劒學編苫纔驚素節移銅律又見𤣥冥變玉籖<lb/>
百口似萍依廣㟁一身如燕戀髙簷如今正困風波力<lb/>
更向人中問宋纖<lb/>
　　　和薛先輩見寄初秋寓懷即事之作二十韻<lb/>
玉律初移候清風乍遠襟一聲蟬到耳千炬火然心嶽<lb/>
靜雲堆翠樓髙日半沈引愁憎暮角驚夢怯殘碪露白<lb/>
凝湘簟風篁韻蜀琴鳥喧從果爛堦淨任苔侵柿葉添<lb/>
紅景槐柯減緑隂採珠逄寶窟閱石見瑶林魯殿鏗寒<lb/>
<pb n="KR4h0140_WYG_695-11a"/>
玉苔山激碎金郄堂流桂影陳巷集車音名自張華顯<lb/>
詞因葛亮吟水深龍易失天遠鶴難尋鑒貎寧慙樂論<lb/>
才豈謝任義心孤劒直學海怒濤深既覩文兼質翻疑<lb/>
古在今慙聞紆緑綬即候挂朝簪晚樹連秋塢斜陽映<lb/>
暮岑夜蟲方唧唧疲馬正駸駸託跡同呉燕依仁似越<lb/>
禽會隨仙羽化香蟻且同斟<lb/>
　　　同舊韻<lb/>
大火收殘暑清光漸惹襟謝莊千里思張翰五湖心暮<lb/>
<pb n="KR4h0140_WYG_695-11b"/>
角迎風急孤鐘向暝沈露滋三徑草日動四鄰碪簟委<lb/>
班姬扇蟬悲蔡琰琴方愁丹桂遠已怯二毛侵甃石迴<lb/>
泉脉移棊就竹隂觸絲蛛墮網避隼鳥投林貎愧潘郎<lb/>
璧文慙呂相金但埋酆獄氣未發㸑桐音靜笑劉琨舞<lb/>
閒思阮籍吟野花和雨斸怪石入雲尋跡竟<hi>一作競</hi>終非<lb/>
切<hi>一作幻</hi>幽閒且自任趨時慙藝薄託質仰<hi>一作負</hi>恩深美<lb/>
價方稀古清名已絶今既聞留縞帶詎肎擲蓍簪遲客<lb/>
虛髙閣迎僧出亂岑壮心徒戚戚逸足自駸駸安羡倉<lb/>
<pb n="KR4h0140_WYG_695-12a"/>
中䑕危同幕上禽期君調鼎鼐他日俟羊斟<lb/>
　　　三用韻<lb/>
素律初迴馭商飇暗觸襟乍傷詩客思還動旅人心蟬<lb/>
噪因風斷鱗遊見鷺沈笛聲隨晚吹松韵激遥砧地覆<lb/>
青袍草窗横緑綺琴煙霄難自致歲月易相侵澗柳横<lb/>
孤彴巖藤架密隂瀟湘期釣侶鄠杜别家林遺愧虞卿<lb/>
璧言依季布金錚鏦聞郢唱次第發巴音螢影衝簾落<lb/>
蟲聲擁砌吟樓髙思共眺寺遠想同尋入夜愁難遣逄<lb/>
<pb n="KR4h0140_WYG_695-12b"/>
秋恨莫任蝸遊苔徑滑鶴歩翠塘深莫問榮兼辱寧論<lb/>
古與今固窮憐瓮牖感舊惜蒿簪晚日舒霞綺遥天倚<lb/>
黛岑鴛鸞方翽翽驊驥整駸駸未化投陂竹空思出谷<lb/>
禽感多聊自遣桑落且閒斟<lb/>
　　　驚秋<lb/>
不向煙波狎釣舟强親文墨事儒邱長安十二槐花陌<lb/>
曾負秋風多少秋<lb/>
　　　登漢髙廟閒眺<lb/>
<pb n="KR4h0140_WYG_695-13a"/>
獨尋仙境上髙原雲雨深藏古帝壇天畔晩峰青簇簇<lb/>
檻前春樹碧團團參差郭外樓臺小斷續風中鼓角殘<lb/>
一帶逺光何處水釣舟閑繫夕陽灘<lb/>
　　　耒陽縣浮山神廟<lb/>
一郡皆傳此廟靈廟前松桂古今青山曾堯代浮洪水<lb/>
地有唐臣奠緑醽遶坐香風吹寶蓋傍簷煙雨濕巖扄<lb/>
為霖自可成農歲何用興師逺伐邢<lb/>
　　　愁<lb/>
<pb n="KR4h0140_WYG_695-13b"/>
避愁愁又至愁至事難忘夜坐心中火朝為鬢上霜不<lb/>
經公子夢偏入旅人腸借問髙軒客何鄉是醉鄉<lb/>
　　　村居書事<lb/>
年年耕與釣鷗鳥已相依砌長蒼苔厚藤抽紫蔓肥風<lb/>
鶯移樹囀雨燕入樓飛不覺春光暮遶籬紅杏稀<lb/>
　　　三堂早春<lb/>
獨倚危樓四望遥杏花春陌馬聲驕池邊冰刃暖初落<lb/>
山上雪稜寒未銷溪送緑波穿郡宅日移紅影度村橋<lb/>
<pb n="KR4h0140_WYG_695-14a"/>
　主人年少多情味笑換金龜解珥貂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_695-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_514-1a"/>
　欽定四庫全書<lb/>
御定全唐詩巻五百十四<lb/>
　　朱慶餘<lb/>
　朱慶餘名可乆以字行越州人受知於張籍登寳歴進<lb/>
　士第詩二巻<lb/>
　　　　泛溪<lb/>
　曲渚迴花舫生衣卧向風鳥飛溪色裏人語棹聲中餘<lb/>
　卉纔分影新蒲自作叢前灣更幽絶雖淺去猶通<lb/>
<pb n="KR4h0140_WYG_514-1b"/>
　　　　宿陳處士書齋<lb/>
　結茅當此地下馬見髙情菰葉寒塘晚<hi>一作淺</hi>杉隂白石<lb/>
　<hi>一作光小徑</hi>明向爐<hi>一作燈</hi>新茗色隔雪逺鐘聲閒得相逢少<lb/>
　吟多寐不成<lb/>
　　　　上宣州沈大夫<lb/>
　科名繼世古来稀髙歩何年下紫微帝命㡬曽移重鎮<lb/>
　時清猶望領春闈登朝舊友常思見開幕賢人併望歸<lb/>
　今日得遊風化地却回滄海有光輝<lb/>
<pb n="KR4h0140_WYG_514-2a"/>
　　　杭州送蕭寳校書<lb/>
馬識青山路人随白浪船别君猶有淚學道謾經年<lb/>
　　　送盛長史<hi>盛随軍</hi>
莫辭東路逺此別豈閒行職處中軍要官兼上佐榮野<lb/>
亭楓葉暗秋水藕花眀拜省期將近孤舟促去程<lb/>
　　　宿道士觀<lb/>
堂閉僊人影空壇月露初閒聽道家子盥潄讀靈書<lb/>
　　　湖州韓使君置宴<hi>一作陪韓中丞宴不飲酒</hi>
<pb n="KR4h0140_WYG_514-2b"/>
老大成名<hi>一作無成</hi>仍足病縱聽絲竹也<hi>一作亦</hi>無歡髙情太<lb/>
守容閒坐借與青山盡日看<lb/>
　　　題僊遊寺<lb/>
石抱龍堂蘚石乾山遮白日寺門寒長松瀑布饒竒狀<lb/>
曽有僊人駐鶴看<lb/>
　　　宫詞<lb/>
寂寂花時閉院門美人相並立瓊軒含情欲説宫中事<lb/>
鸚鵡前頭不敢言<lb/>
<pb n="KR4h0140_WYG_514-3a"/>
　　　公子行<lb/>
閒從<hi>一作蹤</hi>結客冶逰時忘却紅樓薄暮期醉上黄金堤<lb/>
上去馬鞭捎斷緑楊絲<lb/>
　　　送陳摽<lb/>
滿酌勸童僕好<hi>一作相</hi>随郎馬蹄春風<hi>一作花時</hi>慎行李莫上<lb/>
白銅鞮<lb/>
　　　尋古觀<lb/>
僊觀曽過知不逺花藏石室杳難尋泉邊白鹿聞人語<lb/>
<pb n="KR4h0140_WYG_514-3b"/>
看過天<hi>一作仙</hi>壇漸入深<hi>一作林</hi>
　　　南嶺<hi>一作嶺南</hi>路<lb/>
越嶺向南風景異人人傳說到京城經冬来往不踏雪<lb/>
盡在刺桐花下行<lb/>
　　　陪江州李使君重陽宴百花亭<lb/>
閒攜九日酒共到百花亭醉裏求詩境回看島嶼青<lb/>
　　　上張水部<lb/>
出入門闌乆兒童亦有情不忘將姓字常<hi>一作長</hi>説向公<lb/>
<pb n="KR4h0140_WYG_514-4a"/>
卿每許連牀坐仍<hi>一作時</hi>容並馬行恩深轉無語懐抱甚<lb/>
<hi>一作自</hi>分明<lb/>
　　　鳯翔西池與賈島納凉<lb/>
四面無炎氣清池濶復深蝶飛逢草住魚戲見人沉拂<lb/>
石安茶器移牀選樹隂幾廻同到此盡日得閒吟<lb/>
　　　上汴州<hi>一作淮南</hi>令狐相公<lb/>
罷相恩猶在那容處靜司政嚴初領莭名重更因詩公<lb/>
事廵營外<hi>一作後</hi>戎裝拜勅時恭聞長與善應念出身遲<lb/>
<pb n="KR4h0140_WYG_514-4b"/>
　　　送于中丞入蕃册立<lb/>
上馬生邊思戎裝别衆僚雙旌銜命重空磧去程<hi>一作城</hi>
遥迥沒<hi>一作出</hi>沙中樹孤飛雪外鵰蕃庭過册禮幾日却<lb/>
回<hi>一作歸</hi>朝<lb/>
　　　送淮隂丁明府<lb/>
之官未入境巳有愛人心遣吏回中路停舟對逺林島<lb/>
<hi>一作鳥</hi>聲淮浪靜雨色<hi>一作氣</hi>稻苗深暇日公門掩唯應伴<lb/>
客吟<lb/>
<pb n="KR4h0140_WYG_514-5a"/>
　　　送韋校書佐靈州幕<lb/>
共知行處樂猶惜此時分職巳為書記官曽校典墳寒<lb/>
城初落葉髙戍逺<hi>一作樹晚</hi>生雲邉事何須問深謀祇在君<lb/>
　　　上江州李使君<hi>一作員外</hi>
起家聲望重自古更誰過得在朝廷少還因諫諍多經<lb/>
年愁瘴癘幾處遇<hi>一作想</hi>恩波入境無餘事唯聞父老歌<lb/>
　　　發鳳翔後塗中懐田少府<lb/>
識君春<hi>一作心</hi>未半意欲住<hi>一作/往</hi>經秋見酒連<hi>一作聯</hi>詩句<lb/>
<pb n="KR4h0140_WYG_514-5b"/>
逢花跋馬頭别来唯獨宿夢裏尚同游所在求飱過無<lb/>
因離<hi>一作解</hi>得愁<lb/>
　　　雪夜與真上人宿韓協律宅<lb/>
斜雪微霑砌空堂夜語清逆風聽<hi>一作孤</hi>漏短回燭向樓<lb/>
明盥潄随禪伴謳吟得野情此歡那敢忘世貴丈夫名<lb/>
　　　與賈島顧非熊無可上人宿萬年姚少府宅<lb/>
莫厭通宵坐<hi>一作話</hi>貧中㑹聚難堂虚雪氣入燈在漏聲<lb/>
殘役思因生病<hi>一作成疾</hi>當禪豈覺寒開門各有事非<hi>一作誰</hi>
<pb n="KR4h0140_WYG_514-6a"/>
不惜餘歡<lb/>
　　　震為蒼筤竹<lb/>
為擢東方秀修然異衆筠青蒼<hi>一作葱</hi>纔映粉蒙宻正含<lb/>
春嫩籜霑微雨幽根絶細塵乍憐分徑小偏覺帶煙新<lb/>
結實皆留鳳垂隂似庇人顧唯<hi>一作願為</hi>竿在手深水掛頳<lb/>
鱗<lb/>
　　　題青龍寺<lb/>
寺好因崗勢登臨值夕陽青山當佛閣紅葉滿僧廊竹<lb/>
<pb n="KR4h0140_WYG_514-6b"/>
色連平地蟲聲在上方最憐東面靜為近楚城牆<lb/>
　　　送滕庶子致仕歸江南<lb/>
常懐獨往意此日去朝簪丹詔榮歸騎清風滿故林諸<lb/>
侯新起敬遺老重相尋在處饒山水堪行慰所心<lb/>
　　　夏日題武功姚主簿<hi>此下一本有齋字一本有㕔壁二字</hi>
亭午無公事垂簾樹色間僧来茶竈動吏去印牀閒傍<lb/>
竹行尋<hi>一作過</hi>巷當門立看山吟詩老不倦未省話官班<lb/>
　　　送張景宣下第東歸揚州覲省<lb/>
<pb n="KR4h0140_WYG_514-7a"/>
歸省值花時閒吟落第詩髙情憐道在公論覺才遺春<lb/>
雨連淮暗私<hi>一作官</hi>船過馬遲離心可惆悵為有入城期<lb/>
　　　送顧非熊下第歸<lb/>
但取詩名逺寧論下第頻惜為今日别共受㡬年貧聼<lb/>
雨宿吳<hi>一作貝</hi>寺過江逢越人知從本府薦秋晚又辭親<lb/>
　　　送韋繇校書赴浙東幕<lb/>
丞相辟書新秋關獨去人官離芸閣早名占甲科頻水<lb/>
驛迎船火山城候騎<hi>一作吏</hi>塵湖邊寄家乆到日喜<hi>一作倍</hi>
<pb n="KR4h0140_WYG_514-7b"/>
榮親<lb/>
　　　尋賈島所居<lb/>
求閒身未得此日到京東獨在鐘聲外相逢樹<hi>一作雪</hi>色<lb/>
中誰言人漸老所向意皆同月上因留宿移牀對藥叢<lb/>
　　　題毗陵上人院<lb/>
院深終日靜落葉覆秋蟲盥潄新齋後修行未老中映<lb/>
松山色逺隔水磬聲通此處宜清夜髙吟永與同<lb/>
　　　送李侍御入蕃<lb/>
<pb n="KR4h0140_WYG_514-8a"/>
逺使随雙節新官屬外臺戎裝非好武書記本多才移<lb/>
帳<hi>一作歸使</hi>依泉宿迎人帶雪来心知玉關道稀見一花開<lb/>
　　　望蕭關<lb/>
漸見風沙暗蕭關欲到時兒童能探火婦女觧縫旗川<lb/>
絶銜魚鷺林多帶箭麋暫来戎馬地不敢苦吟詩<lb/>
　　　送韓校書赴江西幕<lb/>
從軍五湖外終是稱詩人酒後愁將别塗中過却春山<lb/>
橋槲葉暗水館燕巢新驛舫迎應逺京書寄自頻野情<lb/>
<pb n="KR4h0140_WYG_514-8b"/>
随到處公務日關身乆共趨名利龍鍾獨滯秦<lb/>
　　　題寄王秘書<lb/>
唯求買<hi>一作賣</hi>藥價此外更無機扶病看紅葉辭官著白<lb/>
衣斷籬通野徑髙樹䕃鄰扉時復留僧宿餘<hi>一作逰</hi>人得<lb/>
見<hi>一作見亦</hi>稀<lb/>
　　　山居<lb/>
歸来青壁下又見滿籬霜轉覺琴齋靜閒從菊地荒山<lb/>
泉共鹿飲林果讓僧嘗時復收新藥随雲過石梁<lb/>
<pb n="KR4h0140_WYG_514-9a"/>
　　　重過惟貞上人院<lb/>
老去唯求靜都忘外學名掃牀秋葉滿對客逺雲生香<lb/>
閤閒留宿晴階暖共行忩西暮山色依舊入詩情<lb/>
　　　與石晝秀才過普照寺<lb/>
問人知寺路松竹暗春山潭黒龍應在巢空鶴未還經<lb/>
年為客倦半日與僧閒更共嘗新茗聞鐘笑語間<lb/>
　　　題任處士幽居<lb/>
惜與幽<hi>一作故</hi>人別停舟對草堂湖雲侵卧位杉露滴茶<lb/>
<pb n="KR4h0140_WYG_514-9b"/>
牀山月吟時在池花覺後香生涯無一物誰與讀書糧<lb/>
　　　送僧往太原謁李司空<lb/>
已共鄰房别應無更住心中時過野店後夜宿寒林寺<lb/>
去人煙逺城連塞雪深禪餘得新句堪對上公吟<lb/>
　　　將之上京别淮南書記李侍御<lb/>
心<hi>一作此</hi>地偶相見語多為别難詩成公府晚路入翠微<lb/>
寒逢石自應坐有花誰共看身為當<hi>一作惟當随</hi>去鴈雲盡<lb/>
到長安<lb/>
<pb n="KR4h0140_WYG_514-10a"/>
　　　韓協律相送精舎讀書四韻奉寄呈陸補闕<lb/>
白鶴西山别更看上去船遥知尋寺路應念宿江煙到<lb/>
處無閒日迴期已隔年何因陪夜坐清論諫臣邊<lb/>
　　　過蘇州曉上人院<lb/>
夏滿律當清無中景自生移松不避逺取石亦親行經<lb/>
案離時少繩牀著處平若將林下比應只欠泉聲<lb/>
　　　送僧遊縉雲<lb/>
但望青山去何山不是縁寺幽堪講律月冷稱當禪水<lb/>
<pb n="KR4h0140_WYG_514-10b"/>
落無風夜猨吟欲雨天尋師若有路終作緩歸年<lb/>
　　　贈道者<lb/>
自識来清瘦尋常語論真藥成休伏火符驗不傳人獨<lb/>
有年過鶴曾無病到身潛教問弟子居處與誰鄰<lb/>
　　　杭州盧錄事山亭<lb/>
山色滿公署到来詩景饒解衣臨曲榭隔竹見紅蕉清<lb/>
漏焚香夕輕嵐視事朝靜中看鎻印髙處見迎潮曳履<lb/>
庭蕪近當身樹葉飄傍城餘菊在歩入一僊瓢<lb/>
<pb n="KR4h0140_WYG_514-11a"/>
　　　送品上人入秦<hi>一作北逰</hi>
獨去何人見林塘共寂寥生縁聞磬早覺路出塵遥江<lb/>
雪霑新草秦園發故條心知禪定處石室對<hi>一作映</hi>芭蕉<lb/>
　　　題薔薇花<lb/>
四面<hi>一作遶架</hi>垂條宻浮隂<hi>一作雲</hi>入夏清緑攢傷手刺紅墮<lb/>
斷腸英粉著蜂鬚膩光凝蝶翅明雨中<hi>一作来</hi>看亦好况<lb/>
復值初晴<lb/>
　　　題胡氏溪亭<lb/>
<pb n="KR4h0140_WYG_514-11b"/>
亭與溪相近無時不有風澗松生便黒野蘚看多紅雨<lb/>
足秋聲後山沈夜色中主人能守靜畧與客心同<lb/>
　　　看濤<lb/>
不知来逺近但見白峩峩風雨驅寒玉<hi>一作翻前駐</hi>魚龍迸<lb/>
上波聲長勢未盡曉去夕還過要路横天壍其如造化<lb/>
何<lb/>
　　　和劉補闕秋園寓興之什十首<lb/>
閒園清氣滿新興日堪追隔水蟬鳴後當簷鴈過時雨<lb/>
<pb n="KR4h0140_WYG_514-12a"/>
餘槐穟重霜近藥苗衰不以<hi>一作似</hi>朝簪貴多將野客期<lb/>
誰言髙靜意不異在衡茅竹冷人離洞天晴鶴出巣深<lb/>
籬藏白菌荒蔓露青匏㡬見中宵月清光墜樹梢<lb/>
逍遥人事外杖屨入杉蘿草色寒猶在蟲聲晩漸多靜<lb/>
逢山鳥下幽稱野僧過㡬許新開菊閒從落葉和<lb/>
留情清景宴朝罷有餘閒蝶散紅蘭外螢飛白露間牆<lb/>
髙微見寺林靜逺分山吟足期相訪殘陽自掩關<lb/>
深齋嘗獨處詎肯厭秋聲翠篠寒愈靜孤花晚更明每<lb/>
<pb n="KR4h0140_WYG_514-12b"/>
因逢石坐多見抱書行入夜聴踈杵遥知耿此情<lb/>
蒼翠經宵在園廬景自深風淒欲去燕月思向来砧碧<lb/>
石當莎逕寒煙冐竹林桮瓢閒寄詠清絶是知音<lb/>
門巷唯苔蘚誰言不稱貧臺閒人下晚果熟鳥来頻石<lb/>
脈潛通井松枝靜離塵殘蔬得晴<hi>一作雨</hi>後又見一畨新<lb/>
捲簾天色靜近瀨覺衣單蕉葉猶停翠桐隂巳爽寒雲<lb/>
從髙處望琴愛靜時彈正去重陽近吟秋意未䦨<lb/>
竹逕通鄰圃清深稱獨逰蟲絲交影細藤子墜聲幽積<lb/>
<pb n="KR4h0140_WYG_514-13a"/>
潤苔紋厚迎寒薺葉稠閒来尋古畫未廢執茶甌<lb/>
風物巳蕭颯晚煙生霽容斜分紫陌樹逺隔翠微鐘宿<lb/>
客論文靜閒燈落燼重無窮林下意真得古人風<lb/>
　　　上翰林蔣防舎人<lb/>
清重可過知内制從前禮絶外庭人看花在處多随駕<lb/>
召宴無時不及旬馬自賜来騎覺穩詩縁得後意長新<lb/>
應憐獨在文場乆十有餘年浪過春<lb/>
　　　上翰林李舎人<lb/>
<pb n="KR4h0140_WYG_514-13b"/>
記得早年曽拜識便憐孤進賞文章免令汨沒慙時軰<lb/>
與作聲名徹舉場一自鳯池承宻㫖今因世路接餘光<lb/>
雲泥雖隔思長在縦使無成也不忘<lb/>
　　　題章正字道正新居<hi>孝標</hi>
獨在御樓南畔住生涯還似舊時貧全無竹可侵行逕<lb/>
一半花猶屬别人吟處不妨嫌鼓閙眼前唯稱與僧鄰<lb/>
近来漸覺青莎巷車馬過從巳有塵<lb/>
　　　送李餘及第歸蜀<lb/>
<pb n="KR4h0140_WYG_514-14a"/>
從得髙科名轉盛亦言歸去滿城知發時誰不開筵送<lb/>
到處人爭與馬騎劍路紅蕉明棧閣巴村緑樹䕃神祠<lb/>
鄉中後輩遊門舘半是来求近日詩<lb/>
　　　送<hi>一作和</hi>唐中丞開淘西湖夏日遊泛因書示郡<lb/>
　　　人<lb/>
萍岸新淘見碧霄中流相去忽成遥空餘孤嶼来詩景<lb/>
無復横槎礙栁條紅斾路幽山翠濕錦帆風起浪花飄<lb/>
共知浸潤同雷澤何慮川源有旱苗<lb/>
<pb n="KR4h0140_WYG_514-14b"/>
　　　過舊宅<hi>一作題王侯廢宅</hi>
古巷㦸門誰舊宅早曽聞說屬官家更無新燕来巢屋<lb/>
唯有閒人去看花空廐欲摧塵滿櫪小池初涸草侵沙<lb/>
榮華事歇皆<hi>一作多</hi>如此立馬踟蹰到<hi>一作對</hi>日斜<lb/>
　　　鄂渚<hi>一作夏口</hi>送白舎人赴杭州<lb/>
豈知鸚鵡洲邊路得見鳳皇池上人從此不同諸客禮<lb/>
故鄉西與郡城鄰<lb/>
　　　題崔駙馬林亭<lb/>
<pb n="KR4h0140_WYG_514-15a"/>
選居幽近御街東易得詩人聚㑹同白練鳥飛深竹裏<lb/>
朱絃琴在亂書中亭開山色當髙枕樓靜簫聲落逺風<lb/>
何事宦塗猶寂寞都縁清苦道難通<lb/>
　　　贈韓協律<lb/>
永日微吟在竹前骨清唯愛潄寒泉門閒多有投文客<lb/>
身病長無買藥錢嶺寺聴猿頻獨宿湖亭避宴動經年<lb/>
親知盡怪踈榮禄的是將心暗學禪<lb/>
　　　自蕭關望臨洮<lb/>
<pb n="KR4h0140_WYG_514-15b"/>
玉關西路出臨洮風卷邊沙入馬毛寺寺院中無竹樹<lb/>
家家壁上有弓刀惟憐戰士垂金甲不尚㳺人著白袍<lb/>
日暮獨吟秋色裏平原一望戍樓髙<lb/>
　　　送崔約下第歸淮南覲省<lb/>
逺憶拜親留不住出門行計與誰同程塗半是依船上<lb/>
請謁多愁值雨中堰水靜連隄樹緑村橋時映野花紅<lb/>
廻期須及来春事莫便江邊逐釣翁<lb/>
　　　羽林郎<lb/>
<pb n="KR4h0140_WYG_514-16a"/>
紫髯年少奉恩初直閤將軍盡不如酒後引兵圍百草<lb/>
風前駐斾領邊書宅將公主同時賜官與中郎共日除<lb/>
大笑魯儒年四十腰間猶未識金魚<lb/>
　　　歸故園<lb/>
桑柘駢闐數畆間門前五栁正堪攀尊中美酒長須滿<lb/>
身外浮名總是閒竹逕有時風為掃柴門無事日常關<lb/>
於焉巳是忘機地何用將金别買山<lb/>
　　　同<hi>一作聞</hi>友人看花<lb/>
<pb n="KR4h0140_WYG_514-16b"/>
尋花不問春深淺縱是殘紅也入詩每箇樹邉行一匝<lb/>
誰家園裏最多時<lb/>
　　　種花<lb/>
憶昔兩京官道上可憐桃李晝隂垂<hi>一作盡成蹊</hi>不知誰作<lb/>
廵花使空記𤣥宗遣種時<lb/>
　　　早發廬江塗中遇雪寄李侍御<lb/>
蘆葦聲多雁滿陂濕雲連野見山稀遥知將吏相逢處<lb/>
半是春城賀雪歸<lb/>
<pb n="KR4h0140_WYG_514-17a"/>
　　　登望雲亭招友<lb/>
日日恐無雲可望不辭逐靜望来頻共知亭下眠雲逺<lb/>
觧到上頭能㡬人<lb/>
　　　劉補闕西亭晚宴<lb/>
蟲聲巳盡菊花乾共立<hi>一作五老</hi>松隂向晚寒對酒看山俱<lb/>
惜去不知斜月<hi>一作殘日</hi>下欄干<lb/>
　　　送長安羅少府<lb/>
科名再得年猶少今日休官更覺賢去國巳辭趨府伴<lb/>
<pb n="KR4h0140_WYG_514-17b"/>
向家還入渡江船雪晴新雁斜行出潮落殘雲逺色鮮<lb/>
在處若逢山水住到時應不及秋前<lb/>
　　　林下招胡長官<hi>一作寄招胡明府</hi>
語低清貌似休糧稱著朱衣入草堂銷暑近来無别物<lb/>
桂隂當午滿繩牀<lb/>
　　　與真上人一二禪師題玢寺主院<lb/>
杖屨相随任<hi>一作在</hi>處便不唯空寄上方眠歸時亦取湖<lb/>
邊路<hi>一作去</hi>晚映楓林共上船<lb/>
<pb n="KR4h0140_WYG_514-18a"/>
　　　尋僧<lb/>
吟背春城出草遲天晴紫閣赴僧期山邉樹下行人少<lb/>
一派新<hi>一作清</hi>泉日午時<lb/>
　　　題王丘長史宅<lb/>
更無人吏在門前不似居官似學僊藥氣暗侵朝服上<lb/>
花隂晚到簿書邉玉琴閒把看山坐筒簟長鋪與客眠<lb/>
時見街中騎瘦馬低頭只是為詩篇<lb/>
　　　寄劉少府<lb/>
<pb n="KR4h0140_WYG_514-18b"/>
唯愛圖書兼古器在官猶自<hi>一作似</hi>未離貧更聞縣去青<lb/>
山近稱與詩人作主人<lb/>
　　　哭胡遇<lb/>
尋僧昨日尚相随忽見緋幡意可知題處舊詩休更讀<lb/>
買<hi>一作置</hi>来新馬憶曽騎不應随分空營奠終擬求人與<lb/>
立碑每向宣陽里中過遥聞哭臨淚先垂<lb/>
　　　自述<lb/>
詩人甘寂寞居處遍蒼苔後夜蟾光滿鄰家樹影来豈<lb/>
<pb n="KR4h0140_WYG_514-19a"/>
　知蓮帳好自愛草堂開願答相思意援毫愧不才<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_514-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_674-1a"/>
　欽定四庫全書<lb/>
御定全唐詩巻六百七十四<lb/>
　　鄭谷<lb/>
　鄭谷字守愚袁州人光啟三年擢第官右拾遺歴都官<lb/>
　郎中幼即能詩名盛唐末有雲臺編三巻宜陽集八巻<lb/>
　外集三巻今編詩四巻<lb/>
　　　　感興<lb/>
　禾黍不陽艷競栽桃李春翻令力耕者半<hi>一作多</hi>作賣花<lb/>
<pb n="KR4h0140_WYG_674-1b"/>
　人<lb/>
　　　　望湘亭<lb/>
　湘水似伊水湘人非故人登臨獨無語風栁自搖春<lb/>
　　　　採桑<lb/>
　暁陌携籠去桑林<hi>一作村</hi>路隔淮何如鬬百草賭取鳳皇<lb/>
　釵<lb/>
　　　　悶題<lb/>
　落第春相困無心惜落花荆山歸不得歸得亦無家<lb/>
<pb n="KR4h0140_WYG_674-2a"/>
　　　中臺五題<lb/>
松格一何髙何人號乳毛霜天寓直夜媿爾伴閑曹<lb/>
　　　　右乳毛松<lb/>
賢人骨巳銷墓樹幾<hi>一作半</hi>榮凋正直魂如在齋心願一<lb/>
招<lb/>
　　　　右樗里子墓<lb/>
亂前看不足亂後眼偏明却得蓬蒿力遮藏見太平<lb/>
　　　　右牡丹<lb/>
<pb n="KR4h0140_WYG_674-2b"/>
唐昌樹巳荒天意眷文昌暁入微風起春時雪滿牆<lb/>
　　　　右玉蕊<hi>亂前唐昌觀玉蕊最盛</hi>
暴亂免遺折森羅賢逹名末郎何所取叨繼外門榮<lb/>
　　　　右石柱<hi>外祖在南宫七轉名曹鐫記皆在</hi>
　　　别同志<lb/>
所立共寒苦平生同與遊相看臨逺水獨自上孤舟天<lb/>
澹滄浪晩風悲蘭杜秋前程吟此景為子上髙樓<lb/>
　　　送進士盧棨東歸<lb/>
<pb n="KR4h0140_WYG_674-3a"/>
灞岸草萋萋離觴我獨擕流年俱老大失意又東西暁<lb/>
楚山雲滿春吳水樹低到家梅雨歇猶有子規啼<lb/>
　　　從叔郎中諴輟自秋曹分符安陸屬羣盜倡熾<lb/>
　　　流毒江壖竟以援兵不來城池失守例削今任<lb/>
　　　却叙省銜退居荆漢之間頗得琴尊之趣因有<lb/>
　　　寄獻<lb/>
華省稱前任何慙削一麾滄洲失孤壘白髮出重圍苦<lb/>
節翻多難空山自喜歸悠悠清漢上漁者日相依<lb/>
<pb n="KR4h0140_WYG_674-3b"/>
　　　送徐渙端公南歸<hi>一本無渙字</hi>
青衿離白社朱綬<hi>一作紱</hi>始言歸此去應多<hi>一作多□</hi>羡初心<lb/>
盡不違江帆和日落越鳥近鄉飛一路春風裏楊花雪<lb/>
滿衣<lb/>
　　　送祠部曹郎中鄴出守洋州<lb/>
為儒欣出守上路亦戎装舊製詩多諷分憂俗必康開<lb/>
懐江稻熟寄信露橙香郡閣清吟夜寒星識望郎<lb/>
　　　送進士許彬<lb/>
<pb n="KR4h0140_WYG_674-4a"/>
泗上未休兵壺闗事可驚流年催我老逺道念君行殘<lb/>
雪臨晴水寒梅發故城何當食新稻歳稔又時平<lb/>
　　　次韻和王駕校書結綬見寄之什<lb/>
直應歸諫署方肎别山村勤苦常同業孤單共感恩醉<lb/>
披仙鶴氅吟扣野僧門夢見君髙趣天涼自灌園<lb/>
　　　祕閣伴直<lb/>
祕閣鎻書深牆南列晩岑吏人同野鹿庭木似山林淺<lb/>
井寒蕪入廻廊疊蘚侵閒看薛稷鶴共起五湖心<lb/>
<pb n="KR4h0140_WYG_674-4b"/>
　　　送太學顔<hi>一作時</hi>明經及第東歸<lb/>
平楚干戈後田園失耦耕艱難登一第離<hi>一作䘮</hi>亂省諸<lb/>
兄樹沒春江漲人繁野渡晴閑來思學館猶夢雪窗明<lb/>
　　　送進士趙能卿下第南歸<lb/>
不歸何慰親歸去舊風塵灑淚慙闗吏無言<hi>一作書</hi>對越<lb/>
人逺㠶花月夜㣲岸水天春莫便隨漁釣平生已苦辛<lb/>
　　　送人遊邊<lb/>
春亦怯邉遊此行風正秋别離逄雨夜<hi>一作聞夜雨</hi>道路向<lb/>
<pb n="KR4h0140_WYG_674-5a"/>
雲州磧樹藏城近沙河漾日流將軍方破虜莫惜獻良<lb/>
籌<lb/>
　　　送人之九江謁郡侯苖員外紳<lb/>
澤國尋知巳南浮不偶遊湓城分楚塞廬岳對江州暁<lb/>
飯臨孤嶼春帆入亂流雙旌相望處月白庾公樓<lb/>
　　　送許棠先輩之官涇縣<lb/>
白頭新作尉縣在故<hi>一作古</hi>山中髙第能卑宦前賢尚此<lb/>
風蕪湖春蕩漾梅雨晝溟濛佐理人安後篇章莫廢功<lb/>
<pb n="KR4h0140_WYG_674-5b"/>
<hi>一作攻</hi>
　　　送司封從叔員外徼赴華州裵尚書均辟<lb/>
如何抛錦帳蓮府對蓮峯舊有雲霞約暫留鵷鷺蹤敷<lb/>
溪秋雪岸樹谷夕陽鐘盡入新吟境歸朝興莫慵<lb/>
　　　送京參翁先軰歸閩中<lb/>
觧印東歸去人情此際多名髙五七字道勝兩重科宿<lb/>
館明寒燒<hi>一作燭</hi>吟船兀夜波家山春更好越鳥在庭柯<lb/>
　　　贈别<lb/>
<pb n="KR4h0140_WYG_674-6a"/>
南遊曽共遊相别倍相留行色㢠燈曉離聲滿竹<hi>一作笛</hi>
秋穩眠彭蠡浪好醉岳陽樓明日逄佳景為君成白頭<lb/>
　　　南遊<lb/>
淒凉懐古意湘浦弔靈均故國經新歳扁舟寄病身山<lb/>
城多曉瘴澤國少晴春漸逺無相識青梅獨向<hi>一作問</hi>人<lb/>
　　　巴賨旅寓寄朝中從叔<lb/>
驚秋思浩然信美向巴天獨倚臨江樹初聞落日蟬衰<lb/>
榮悲往事漂泊念多年未便甘休去吾宗盡見憐<lb/>
<pb n="KR4h0140_WYG_674-6b"/>
　　　寄司勲張員外學士<lb/>
平昔偏知我司勲張外郎昨來聞俶擾憂甚欲顛狂煙<lb/>
暝搔愁鬢春隂賴酒鄉江樓倚不得横笛数聲長<lb/>
　　　寄邊上從事<lb/>
男兒懐壯節何不<hi>一作河外</hi>事嫖姚髙壘觀諸寨全師䕶大<lb/>
朝淺山寒放馬亂火夜防苗下第春愁甚勞君逺見招<lb/>
　　　寄左省韋起居序<hi>一作宇</hi>
風神何藴藉張緒正當年端簡爐香裏濡毫洞案邉飾<lb/>
<pb n="KR4h0140_WYG_674-7a"/>
装無雨備著述減春眠旦夕應彌入銀臺暁候宣<lb/>
　　　寄贈藍田韋少府先輩<lb/>
王畿第一縣縣尉是詞人館殿非初意圖書是舊貧斫<lb/>
氷泉竇響賽雪廟松春自此昇通籍清華日近<hi>一作逼</hi>身<lb/>
　　　寄懐元秀上人<lb/>
悠悠干禄利草草廢漁樵身世堪惆悵風騷頗寂寥髙<lb/>
秋期野歩積雨放趨朝得句如相憶莎齋且見招<lb/>
　　　贈圓昉公<hi>昉蜀僧僖宗幸蜀昉堅免紫衣</hi>
<pb n="KR4h0140_WYG_674-7b"/>
天階讓紫衣冷格鶴猶卑道勝嫌名出身閑覺老遲晩<lb/>
香延宿火寒磬度髙枝長說長松寺他年與我期<lb/>
　　　寄題方干處士<lb/>
山雪照湖水漾舟湖畔歸松篁調逺籟<hi>一作韻</hi>臺榭發清<lb/>
輝野岫分閒<hi>一作開</hi>徑漁家並掩扉暮年詩力在新<hi>一作析</hi>
句更幽微<lb/>
　　　寄獻湖州從叔員外<lb/>
顧渚山邊郡溪將罨畫通逺㸔城郭裏<hi>一作外又作處</hi>全在水<lb/>
<pb n="KR4h0140_WYG_674-8a"/>
雲中西閣歸何晩東吳興未窮茶香紫笱露洲迥白蘋<lb/>
風歌緩睂低翠杯明蠟翦紅政成尋往事輟棹問漁翁<lb/>
　　　訪姨兄王斌渭口别墅<hi>一本無王斌二字</hi>
枯桑河<hi>一作桑柘江</hi>上村寥<hi>一作牢</hi>落舊田園少小曾來此悲<lb/>
涼不可言訪隣多指塜問路半移原久歉家僮散初晴<lb/>
野薺繁客㠶懸極浦漁網曬危軒若澀詩盈箧荒唐酒<lb/>
滿尊髙枝霜果在幽渚暝禽喧逺靄籠樵響㣲煙起燒<lb/>
痕哀榮孤族分感激外兄恩三宿忘歸去圭峰恰對門<lb/>
<pb n="KR4h0140_WYG_674-8b"/>
　　　放朝偶作<lb/>
寒極放朝天欣聞半夜宣時安逄宻雪日晏得<hi>一作待</hi>髙<lb/>
眠擁褐同休假吟詩賀有年坐來幽興在松亞小窗前<lb/>
　　　順動後藍田偶作<hi>時丙辰初夏月</hi>
小諫昇中諫三年侍玉除且<hi>一作直</hi>言無所<hi>一作以</hi>補浩歎<lb/>
欲何如宫闕飛灰燼嬪嬙落里閭藍峯秋更碧霑灑望<lb/>
鑾輿<lb/>
　　　府中寓止寄趙大諫<lb/>
<pb n="KR4h0140_WYG_674-9a"/>
老作含香客貧無僦舍錢神州容寄跡大尹是同年宻<lb/>
邇都忘倦乖慵益見憐雪風花月好中夜便招延<lb/>
　　　峽中寓止二首<lb/>
荆州未觧圍小縣結茅茨強對官人笑甘<hi>一作偏</hi>為野鶴<lb/>
欺江春鋪網濶市晩鬻蔬遲子美猶如此翻然不敢悲<lb/>
傳聞殊不定鑾輅幾時還俗易無常性江清見老顔夜<lb/>
船歸草市春歩上茶山寨將來相問兒童競啟闗<lb/>
　　　顔惠詹事即孤姪舅氏謫官黔巫舟中相遇愴<lb/>
<pb n="KR4h0140_WYG_674-9b"/>
　　　然有寄<lb/>
猶子在天末念渠懐渭陽巴山偶㑹遇江浦共悲涼謫<lb/>
宦君何逺窮遊我自強瘴村三月暮雨熟野梅黄<lb/>
　　　訪題進士孫秦延福南街居<lb/>
多病久離索相尋聊觧顔短牆通御水疎樹出南山歳<lb/>
月何難老園林未得還無門共榮逹孤坐却如閑<lb/>
　　　訪題進士張喬延興門外所居<lb/>
平生苦節同旦夕㑹原東掩巻斜陽裏看山落<hi>一作萬</hi>木<lb/>
<pb n="KR4h0140_WYG_674-10a"/>
中星霜今<hi>一作吟</hi>欲老江海業全空近日文場内因君起<lb/>
古風<lb/>
　　　寄南浦謫官<lb/>
多才翻得罪天末抱窮憂白首為遷客青山繞萬州醉<lb/>
敧梅障暁<hi>一作晩</hi>歌厭竹枝秋望闕懐鄉淚荆江水共流<lb/>
　　　李夷遇侍御久滯水鄉因抒寄懐<lb/>
簮豸年何乆懸帆興甚長江流愛吳越詩格愈<hi>一作邁</hi>齊<lb/>
梁竹寺晴吟逺蘭洲晩<hi>一作曉</hi>泊香髙閑徒自任華省待<lb/>
<pb n="KR4h0140_WYG_674-10b"/>
為郎<lb/>
　　　寄膳部李郎中昌符<lb/>
鄠郊陪野歩早歳偶因詩自後吟新句長愁減舊知静<lb/>
燈㣲落燼寒硯旋生澌夜夜冥搜苦那能鬢不衰<lb/>
　　　寄前水部賈員外嵩<lb/>
謝病别文昌仙舟向越鄉貴為金馬客雅稱水曹郎白<lb/>
鷺同孤潔清波共𣺌茫相如詞賦外騷雅<hi>一作野</hi>趣何長<lb/>
　　　寄棊客<lb/>
<pb n="KR4h0140_WYG_674-11a"/>
松窗楸局穩相顧思皆凝幾局賭山果一先饒海僧覆<lb/>
圖聞夜雨下子對秋燈何日無羈束期君向杜陵<lb/>
　　　聞進士許彬罷舉歸睦州悵然懐寄<lb/>
桐廬歸舊廬垂老復樵漁吾子雖言命鄉人嬾讀書煙<lb/>
舟撐晩浦雨屐翦春蔬異代名方振哀吟莫廢初<lb/>
　　　長安夜坐寄懐湖外嵇處士<lb/>
萬里念江海浩然天地秋風髙羣木落夜久數星流鐘<lb/>
絶分宫漏螢㣲隔御溝遥思<hi>一作知</hi>洞庭上葦露滴<hi>一作滿</hi>
<pb n="KR4h0140_WYG_674-11b"/>
漁舟<lb/>
　　　贈文士王雄<lb/>
知己竟何人哀<hi>一作夫</hi>君尚苦辛圖書長在手文學老於<lb/>
身公道天難廢貞姿世<hi>一作士一作玉</hi>任嗔<hi>一作真</hi>小齋松菊静<lb/>
願卜子為鄰<lb/>
　　　贈富平李宰<lb/>
夫君清且貧琴鶴最相親簡肅諸曹事安閑一境人陵<lb/>
山雲裏拜渠路雨中廵易得連宵醉千缸石凍春<lb/>
<pb n="KR4h0140_WYG_674-12a"/>
　　　贈尚顔上人<lb/>
相尋喜可知放鍚便論詩酷愛山兼水唯應我與師風<lb/>
雷吟不覺猨鶴老為期近輩椎<hi>一作唯</hi>棲白其如趣向卑<lb/>
　　　贈泗口苗居士<lb/>
歳宴樂園林維摩契道心江雲寒不散庭雪夜方深酒<lb/>
勸漁<hi>一作共遊</hi>人飲詩憐稚子吟四郊多壘日勉我捨朝簮<lb/>
　　　梁燭處士辭金陵相國杜公歸舊山因以寄贈<lb/>
相庭留不得江野有苔磯兩浙尋山徧孤舟載鶴歸世<lb/>
<pb n="KR4h0140_WYG_674-12b"/>
間書讀盡雲<hi>一作僧</hi>外客來稀諫署搜賢急應難惜<hi>一作借</hi>
布衣<lb/>
　　　哭建州李員外頻<lb/>
令終歸故里末歳道如初舊友誰為誌清風豈易書雨<lb/>
墳生野蕨鄉奠釣江魚獨夜吟還泣前年伴直廬<lb/>
　　　哭進士李洞二首<hi>李生酷愛賈浪仙詩長江在東蜀境内浪仙塜於此處</hi>
所惜絶吟聲不悲君不榮李端終薄宦賈島得髙名旅<lb/>
𦵏新墳小遺孤逺俗輕猶疑隨計晩昨夜草蟲鳴<lb/>
<pb n="KR4h0140_WYG_674-13a"/>
自聞東蜀病唯我獨闗情若近長江死想君勝在生瘴<lb/>
蒸丹旐溼燈隔素帷清塜樹僧栽後新蟬一兩聲<lb/>
　　　南康郡牧陸肱郎中辟許棠先輩為郡從事因<lb/>
　　　有寄贈<lb/>
末路<hi>一作振鷺</hi>思前侣猶<hi>一作/難</hi>為戀故巢江山多勝境<hi>一作景</hi>
賓主是貧交飲舫閑依葦琴堂雅結茅夜清僧伴宿水<lb/>
月在松梢<lb/>
　　　久不得張喬消息<hi>一本題下有有寄二字</hi>
<pb n="KR4h0140_WYG_674-13b"/>
天末去程孤沿淮復向吳亂離何處甚安穩到家無樹<lb/>
盡雲垂野檣稀月滿湖傷心繞村落<hi>一作路</hi>應少舊耕夫<lb/>
　　　題嵩髙隠者居<lb/>
豈易訪仙蹤雲蘿千萬重他年來卜隠此景<hi>一作境</hi>願相<lb/>
容亂水林中路深山雪裏鐘見君琴酒樂廻首興何慵<lb/>
　　　趙璘<hi>一作林</hi>郎中席上賦蝴蝶<lb/>
尋豔復尋香似閒還似忙暖煙沈蕙徑㣲雨宿花房書<lb/>
幌輕隨夢歌樓誤採粧王孫深屬意繡入舞衣裳<lb/>
<pb n="KR4h0140_WYG_674-14a"/>
　　　賀進士駱用錫登第<lb/>
苦辛垂二紀擢第却霑裳春榜到春晩一家榮一鄉題<lb/>
名登塔喜醵宴為花忙好是東歸日髙槐蕊半黄<lb/>
　　　興州東池<lb/>
南連乳郡流濶碧浸晴楼徹底千峰影無風一片秋垂<lb/>
楊拂蓮葉返照媚漁舟鑑貎還惆悵難遮兩鬢羞<lb/>
　　　渠江旅思<lb/>
流落復蹉跎交親半逝波謀身非不切言命欲如何故<lb/>
<pb n="KR4h0140_WYG_674-14b"/>
楚春田廢窮巴瘴雨多引人鄉淚盡夜夜竹枝歌<lb/>
　　　登杭州城<hi>一作題杭州樟亭一作題樟亭驛楼</hi>
漠漠<hi>一作故國</hi>江天外登臨返照間潮來<hi>一作平</hi>無别浦木落<lb/>
見他山沙鳥晴飛逺漁人夜唱閑歳窮歸未得心逐片<lb/>
帆還<lb/>
　　　曲江<lb/>
細草岸西東酒旗搖水風樓臺在煙<hi>一作花</hi>杪鷗鷺下沙<lb/>
<hi>一作煙</hi>中翠幄晴相接芳洲夜暫空何人賞秋景興與此<lb/>
<pb n="KR4h0140_WYG_674-15a"/>
時同<lb/>
　　　沙苑<lb/>
茫茫信馬行不似近都城苑吏猶迷路江人莫問程聚<lb/>
來千嶂出落去一川平日暮客心速愁聞鴈數聲<lb/>
　　　通川客舍<lb/>
奔走失前計淹留非本心巳難消永夜況復聼秋霖漸<lb/>
觧巴兒語誰憐越客吟黄花徒滿手白髮不勝簮<lb/>
　　　潼闗道中<lb/>
<pb n="KR4h0140_WYG_674-15b"/>
白道暁霜迷離燈照馬嘶秋風滿闗樹殘月隔河雞來<lb/>
往非無倦窮通豈易齊何年歸故社披雨翦春畦<lb/>
　　　終南白鶴觀<lb/>
歩歩景通真門前衆水分檉蘿諸洞<hi>一作洞口</hi>合鐘磬上清<lb/>
聞古木千尋雪寒山萬丈雲終期埽壇級來事<hi>一作伴</hi>紫<lb/>
陽君<lb/>
　　　題興善寺寂上人院<lb/>
客來風雨後院静似荒涼罷講蛩離砌思山葉滿廊臘<lb/>
<pb n="KR4h0140_WYG_674-16a"/>
髙興故疾爐暖發餘香自說匡廬側杉<hi>一作移</hi>隂半石牀<lb/>
　　　題水部李羽員外招國里居<lb/>
野色入前軒翛然琴與尊畫僧依寺壁栽葦學江村自<lb/>
醖<hi>一作醒</hi>花前酒<hi>一作醉</hi>誰敲雪裏門不辭朝謁逺唯要近<lb/>
慈恩<lb/>
　　　信美寺岑上人<hi>一作司空圖詩</hi>
廵禮諸方徧湘南頗有緣焚香老山<hi>一作僧</hi>寺乞食向江<lb/>
船紗碧籠名畫燈寒照淨禪我來能永日蓮漏滴堦前<lb/>
<pb n="KR4h0140_WYG_674-16b"/>
　　　池上<lb/>
池榭<hi>一作樹</hi>惬幽獨狂吟學觧嘲露荷香自在<hi>一作任</hi>風竹<lb/>
冷相敲䘮志嫌孤宦忘機愛澹交仙山如有分必擬訪<lb/>
三茅<lb/>
　　　遊貴侯城南林墅<lb/>
韋杜八九月亭臺髙下風獨來新霽後閒歩澹煙中荷<lb/>
密<hi>一作莎軟</hi>連池緑柿繁和葉紅主人貪貴逹清境屬隣翁<lb/>
　　　江行<lb/>
<pb n="KR4h0140_WYG_674-17a"/>
漂泊病難任逄人淚滿襟闗東多事日天末未歸心夜<lb/>
雨荆江漲<hi>一作濶</hi>春雲郢樹深殷勤聼漁唱漸次<hi>一作漸</hi>入<lb/>
吳音<lb/>
　　　舟次通泉精舍<lb/>
江清如洛汭寺好似香山勞倦孤舟裏登臨半日間樹<lb/>
涼巢鶴健巖響語僧閒更共幽雲約秋隨絳帳還<hi>時谷將之</hi>
<hi>瀘州省拜恩地</hi>
　　　水軒<lb/>
<pb n="KR4h0140_WYG_674-17b"/>
日日狎沙禽偷安且放吟讀書老不入愛酒病還深歉<lb/>
後為羈<hi>一作飢</hi>客兵餘問故林楊花滿牀席搔首度春隂<lb/>
　　　潯陽姚宰㕔作<lb/>
縣幽公事稀庭草是山薇足<hi>一作縱</hi>得招棊侣何妨著道<lb/>
衣野泉當案落汀鷺入衙飛寺去東林近多應隔宿歸<lb/>
　　　梓潼歳暮<lb/>
江城無宿雪風物易為春酒美消磨日梅香著莫人老<lb/>
吟窮景象多難損精神漸有還京望綿州減戰塵<lb/>
<pb n="KR4h0140_WYG_674-18a"/>
　　　咸陽<lb/>
咸陽城下宿往事可悲思未有謀身計頻遷反正期凍<lb/>
河孤棹澀老樹疉巣危莫問今行止漂漂不自<hi>一作自不</hi>知<lb/>
　　　長安感興<lb/>
徒勞悲䘮亂自古戒繁華落日狐兔徑近年公相家可<lb/>
悲聞玉笛不見走香車寂寞牆匡裏春隂挫杏花<lb/>
　　　聞所知遊樊川有寄<hi>一本無有寄二字</hi>
誰無泉石趣朝下少同過貪勝覺程近愛閑經宿多片<lb/>
<pb n="KR4h0140_WYG_674-18b"/>
沙留白鳥髙木引青蘿醉把漁竿去殷勤藉岸莎<lb/>
　　　張谷田舍<lb/>
縣官清且儉深谷有<hi>一作自</hi>人家一徑入寒竹小橋穿野<lb/>
花碓喧春澗滿梯倚綠桑斜自說年來稔前村酒可賒<lb/>
　　　深居<lb/>
吾道有誰同深居自固窮殷勤謝緑樹朝夕惠清風書<lb/>
滿閑窗下琴横野艇中年來頭更白雅稱釣魚翁<lb/>
　　　端居<lb/>
<pb n="KR4h0140_WYG_674-19a"/>
葉葉下髙梧端居失所圖亂離時軰少風月夜吟孤舊<lb/>
疾衰還有窮愁醉暫無秋光如水國不語理霜鬚<lb/>
　　　郊園<lb/>
相近復相尋山僧與水禽煙簑春釣静雪屋夜棊深雅<lb/>
道誰開口時風未醒<hi>一作省</hi>心溪光何以報秖有醉和吟<lb/>
　　　郊野<hi>一作墅</hi>
蓼水菊籬邊新晴有亂蟬秋光終寂寞晚醉自留連野<lb/>
溼禾<hi>一作林</hi>中露村閒社後天題詩滿紅葉何必浣花牋<lb/>
<pb n="KR4h0140_WYG_674-19b"/>
　　　旅寓洛南村舍<lb/>
村落清明近鞦韆稚女誇春隂妨桞絮月黒見棃花白<lb/>
鳥窺魚網青帘認酒家幽棲雖自適交友在京華<lb/>
　　　杏花<lb/>
不學梅欺雪輕紅照碧池小桃新謝後雙燕却來時香<lb/>
屬登龍客<hi>一作室</hi>煙籠宿蝶枝臨軒須貌取風雨易離披<lb/>
　　　水林檎花<lb/>
一露一朝新簾櫳曉景分豔和蜂蝶動香帶管絃聞笑<lb/>
<pb n="KR4h0140_WYG_674-20a"/>
擬春無力粧濃酒漸醺直疑風起<hi>一作雨</hi>夜飛去替行雲<lb/>
　　　蓼花<lb/>
蔟蔟復悠悠年年拂漫流差池伴黄菊冷澹過清秋晩<lb/>
帶鳴蟲<hi>一作蛩</hi>急寒藏宿鷺愁故溪歸不得憑仗繫漁舟<lb/>
　　　江梅<lb/>
江梅且緩飛前輩有歌詞莫惜黄金縷難忘白雪枝吟<lb/>
看歸不得醉嗅立如癡和雨和煙折含情寄所思<lb/>
　　　荔枝<lb/>
<pb n="KR4h0140_WYG_674-20b"/>
平昔誰相愛驪山遇貴妃枉教生處逺愁見摘来稀晩<lb/>
<hi>一作曉</hi>奪紅<hi>一作/江</hi>霞色晴欺瘴日威南荒何所戀<hi>一作慰</hi>為<lb/>
爾即忘歸<lb/>
　　　駐蹕華下同年司封員外從翁許共遊西溪久<lb/>
　　　違前契戲成寄贈<lb/>
北渚牽吟興西溪爽共遊指期乗<hi>一作承</hi>禁馬<hi>故事初入内庭㤙賜</hi>
<hi>飛龍馬</hi>無暇狎沙鷗縱目懐青島澄心想碧流明公非不<lb/>
愛應待泛龍舟<lb/>
<pb n="KR4h0140_WYG_674-21a"/>
　　　　谷自亂離<hi>一作離亂</hi>之後在西蜀半紀之餘多寓止<lb/>
　　　　精舎與圓昉上人為淨侣昉公於長松山舊齋<lb/>
　　　　嘗約他日訪㑹勞生多故遊官數年曩契未諧<lb/>
　　　　忽聞謝世愴吟四韻以弔之<lb/>
　每<hi>一作幾</hi>思聞淨話雨夜對禪牀未得重相見秋燈照影<lb/>
　堂孤雲終負約薄宦轉堪傷夢繞長松塔遥焚一炷香<lb/>
　　　　投時相十韻<lb/>
　何以保孤危操修自<hi>一作日</hi>不知衆中常杜口夢裡亦吟<lb/>
<pb n="KR4h0140_WYG_674-21b"/>
　詩失計辭山早非才得仕<hi>一作事</hi>遲薄氷安可履暗室豈<lb/>
　能欺勤苦流螢信吁嗟宿燕知殘鐘殘漏曉落葉落花<lb/>
　時故舊寒門少文章外族衰此生多轗軻半世足漂離<lb/>
　省署隨清品漁舟爽素期戀恩休未遂雙鬢漸成絲<lb/>
　<lb/>
　<lb/>
　<lb/>
御定全唐詩巻六百七十四<lb/>
</p>
<p>
</p>
  </div>
</body>
</text>
</TEI>
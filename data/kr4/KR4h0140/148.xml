<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_148-1a"/>
　欽定四庫全書<lb/>
御定全唐詩巻一百四十八<lb/>
　　劉長卿<lb/>
　　　　夏口送徐郎中歸朝<lb/>
　星象南宫逺風流上客稀九重思曉奏萬里見春歸棹<lb/>
　發空江響城孤落日暉離心與楊栁臨水更依依<lb/>
　　　　鄂渚聽杜别駕彈胡琴<lb/>
　文姬留此曲千載一知音不解胡人語空留<hi>一作愁</hi>楚客<lb/>
<pb n="KR4h0140_WYG_148-1b"/>
　心聲隨邊草動意入隴雲深何事長江上蕭蕭出塞吟<lb/>
　　　　過鸚鵡洲王處士别業<lb/>
　白首此為漁青山對結廬問人尋野笋留客饋家蔬古<lb/>
　柳依沙發<hi>一作岸</hi>春苖帶雨鋤共憐芳杜色終日伴閒居<lb/>
　　　　寄萬州崔使君<hi>令欽</hi>
　時艱方用武儒者任浮沈揺落秋江暮憐君巴峽深孔<lb/>
　<hi>一作立</hi>門多白首蜀郡滿青襟自解書生詠愁猨莫夜吟<lb/>
　　　　送馬秀才移家京洛便赴舉<lb/>
<pb n="KR4h0140_WYG_148-2a"/>
自從為楚客不復掃荆扉劒共丹誠在書隨白髮歸舊<lb/>
遊經亂静後進識君稀空把相如賦何人薦禮闈<lb/>
　　　送南特進赴歸行營<lb/>
聞道軍書至揚鞭不問家虜雲連白草漢月到黄沙汗<lb/>
馬河源飲燒羌隴坻遮翩翩新結束去逐李輕車<lb/>
　　　送道標上人歸南岳<lb/>
悠然<hi>一作悠</hi>倚孤棹却憶臥中林江草將歸逺湘山獨往<lb/>
深白雲留不住渌水去無心衡岳千峰亂禪房何處尋<lb/>
<pb n="KR4h0140_WYG_148-2b"/>
　　　送梁侍御廵<hi>一作赴</hi>永州<lb/>
蕭蕭江雨暮客散野<hi>一作短</hi>亭空憂國天涯去思鄉嵗暮<lb/>
同到時猨未斷迴處水應窮莫望零陵路千峰萬木中<lb/>
　　　歲夜喜魏萬成郭夏<hi>一作廈</hi>雪中相尋<lb/>
新年欲變栁舊客共霑衣歲<hi>一作旅</hi>夜猶難盡鄊春又獨<lb/>
歸寒燈映虚牖暮雪掩閒扉且莫<hi>一作旦暮</hi>乗船去平生相<lb/>
訪稀<lb/>
　　　送蔡侍御赴上都<lb/>
<pb n="KR4h0140_WYG_148-3a"/>
遲遲立駟馬久客戀瀟湘明日誰同路新年獨到<hi>一作别</hi>
鄉孤煙<hi>一作燈</hi>向驛逺積雪去關長秦地看春色南枝不<lb/>
可忘<lb/>
　　　晦日陪辛大夫宴南亭<lb/>
月晦逄休澣年光逐宴移早鶯留客醉春日為人遲蓂<lb/>
草全無葉梅花遍壓枝政閒風景好莫比峴山時<lb/>
　　　送獨孤判官赴嶺<lb/>
伏波初樹羽待爾靜川鱗嶺海看飛鳥天涯問逺人蒼<lb/>
<pb n="KR4h0140_WYG_148-3b"/>
梧雲裏夕青草嶂中春遥想文身國迎舟拜使臣<lb/>
　　　長沙館中與郭夏<hi>一作廈</hi>對雨<lb/>
長沙積雨晦深巷絶人幽潤上春衣冷聲連暮角愁雲<lb/>
横全楚地樹暗古湘洲杳藹江天外空堂生百憂<lb/>
　　　陪辛大夫西亭宴觀妓<lb/>
歌舞憐<hi>一作連</hi>遲日旄麾<hi>一作旗</hi>映早春鶯窺隴西將花對<lb/>
洛陽人醉罷知何事恩深忘此身任他行雨去歸路裛<lb/>
香<hi>一作輕</hi>塵<lb/>
<pb n="KR4h0140_WYG_148-4a"/>
　　　題魏萬成江亭<lb/>
蕭條方嵗晏牢落對空洲才出時人右家貧湘水頭蒼<lb/>
山隠暮雪白鳥没寒流不是蓮花府㝠㝠不可求<lb/>
　　　春過裵虬郊園<hi>時裵不在因以寄之</hi>
郊原春欲暮桃杏落紛紛何處隨芳草留家寄白雲聽<lb/>
鶯情念友看竹恨無君長嘯髙臺上南風冀爾聞<lb/>
　　　送韋贊善使嶺南<lb/>
欲逐<hi>一作報</hi>樓船將方安卉服夷炎洲經瘴逺春水上瀧<lb/>
<pb n="KR4h0140_WYG_148-4b"/>
遲歲貢隨重譯年芳徧四時番禺静無事空詠飲泉詩<lb/>
　　　送喬判官赴福州<lb/>
揚帆向何處挿羽逐征東夷落人煙迥王程鳥路通江<lb/>
流回澗底山色聚閩中君去凋殘後應憐百越空<lb/>
　　　送李補闕之上都<lb/>
獨歸西掖去難接後塵遊向日三千里朝天十二樓路<lb/>
看新栁夕家對舊山秋惆悵離心逺滄江空自流<lb/>
　　　送袁明府之任<lb/>
<pb n="KR4h0140_WYG_148-5a"/>
既有親人術還逢試吏年蓬蒿千里閉村樹幾家全雪<lb/>
覆淮南道春生潁谷煙何時當莅政相府待聞天<lb/>
　　　海鹽官舍早春<lb/>
小邑滄洲吏新年白首翁一官如逺客萬事極飄蓬栁<lb/>
色孤城裏鶯聲細雨中覉心早巳亂何事更春風<lb/>
　　　南湖送徐二十七西上<lb/>
家在横塘曲那能萬里違門臨秋水掩<hi>一作淹</hi>帆帶夕陽<lb/>
飛傲俗宜紗㡌干時倚布衣獨將湖上月相逐去還歸<lb/>
<pb n="KR4h0140_WYG_148-5b"/>
　　　曲阿對月别岑況徐說<lb/>
金陵已蕪没函谷復煙塵猶見南朝月還隨上國人白<lb/>
雲心自逺滄海意相親何事須成别汀洲欲暮春<lb/>
　　　送李侍御貶鄱陽<hi>此公近由此州使迴</hi>
迴車仍昨日謫去已秋風干越知何處雲山只向東暮<lb/>
天江色裏田鶴稲花中却見鄱陽吏猶應舊馬驄<lb/>
　　　送路少府使東京便應制舉<hi>時梁宋初失守一題作送駱三少府</hi>
　　　<hi>西山應制</hi>
<pb n="KR4h0140_WYG_148-6a"/>
故人西奉使胡騎正紛紛<hi>一作汀洲芳草緑日暮更氛氲</hi>舊國無來信<lb/>
春江獨送君五言淩白雪六翮向青雲誰念滄洲吏<hi>一作</hi>
<hi>史</hi>忘機鷗鳥羣<hi>一作自是無機者沙鷗已可羣又作空自無機事沙鷗已可羣</hi>
　　　松江獨宿<lb/>
洞庭初下葉孤客不勝愁明月天涯夜青山江上秋一<lb/>
官成白首萬里寄滄洲久被浮名繫能無媿海鷗<lb/>
　　　尋白石山真禪師舊草堂<lb/>
惆悵雲山暮閑門獨不開何時飛杖錫終日閉蒼苔隔<lb/>
<pb n="KR4h0140_WYG_148-6b"/>
嶺春猶在無人燕亦來誰堪暝投處空復一猨哀<lb/>
　　　送行軍張司馬罷使迴<hi>一作送張扈司直歸越中</hi>
時危身赴敵事往任浮沈末路<hi>一作萬里</hi>三江去當時<hi>一作孤城</hi>
百戰心春風吳苑<hi>一作草</hi>緑古木剡山深千里滄波上<hi>一作</hi>
<hi>明日滄洲路</hi>孤舟<hi>一作雲</hi>不可尋<lb/>
　　　喜李翰自越至<lb/>
南浮滄海上萬里到吳臺久别長相憶孤舟何處來春<lb/>
風催客醉江月向人開羨爾無覊束沙鷗獨不猜<lb/>
<pb n="KR4h0140_WYG_148-7a"/>
　　　罪所留繫寄張十四<lb/>
不見君來久寃深意未傳冶長空得罪夷甫豈言錢直<lb/>
道天何在愁容鏡亦憐因書欲自訴無淚可澘然<lb/>
　　　送勤照和尚往睢陽赴太守請<lb/>
燃燈傳七祖杖錫為諸侯來去<hi>一作去住</hi>雲無意東西水自<lb/>
流青山春滿目白日夜隨舟知到梁園下蒼生賴<hi>一作眷</hi>
此遊<lb/>
　　　長門怨<lb/>
<pb n="KR4h0140_WYG_148-7b"/>
何事長門閉珠簾只自垂月移深殿早春向後宫遲蕙<lb/>
草生閒地棃花發舊枝芳菲自<hi>一作似</hi>恩幸看著<hi>一作却</hi>被<lb/>
風吹<lb/>
　　　過横山顧山人草堂<lb/>
只<hi>一作秪</hi>見山相掩誰言路尚通人來千嶂外犬吠百花<lb/>
中細草香飄雨垂楊閒卧風却尋樵徑去惆悵緑溪東<lb/>
　　　送李校書適越謁杜中丞<lb/>
江風處處盡旦暮水空波揺落行人去雲山向越多陳<lb/>
<pb n="KR4h0140_WYG_148-8a"/>
蕃懸榻待謝客枉帆過相見耶溪路逶迤入薜蘿<lb/>
　　　秋夜雨中諸公過靈光寺所居<lb/>
晤語青蓮舍重門閉夕陰向人寒燭静帯雨夜鐘沈<hi>一作</hi>
<hi>深</hi>流水從他事孤雲任此心不能捐斗粟終日媿瑶琴<lb/>
　　　西庭夜燕喜評事兄拜會<lb/>
猶是南州吏江城又一春隔簾湖上月對酒眼中人棘<lb/>
寺初銜命梅仙已誤身無心羨榮禄唯待却垂綸<lb/>
　　　尋南溪常山道人隠居<hi>一作尋常山南溪道士隐居</hi>
<pb n="KR4h0140_WYG_148-8b"/>
一路經行處莓<hi>一作蒼</hi>苔見履痕白雲依靜渚<hi>一作/者</hi>春<hi>一作</hi>
<hi>芳</hi>草閉閒門過雨看松色隨山到水源溪花與禪意相<lb/>
對亦忘言<lb/>
　　　揚州雨中張十宅觀妓<hi>一作張謂詩</hi>
夜色帶<hi>一作對又作滯</hi>春煙燈花拂更然殘粧添石黛艶舞落<lb/>
金鈿掩笑頻欹扇迎歌乍動弦不知巫峽雨何事海西<lb/>
邊<lb/>
　　　赴宣州使院夜宴寂上人房留辭前蘇州韋使<lb/>
<pb n="KR4h0140_WYG_148-9a"/>
　　　君<lb/>
白雲乖始願滄海有㣲波戀舊爭趨府臨危欲負戈春<lb/>
歸花殿暗秋<hi>一作寒</hi>傍竹房多耐可機心息其如羽檄何<lb/>
　　　送薛承矩秩滿北遊<lb/>
匹馬向何處北遊殊未還寒雲帶飛雪日暮雁門關一<lb/>
路傍汾水數州看晉山知君喜初服秪愛此身閒<lb/>
　　　餞别王十一南遊<lb/>
望君煙水濶揮手淚霑巾飛鳥没何處青山空向人長<lb/>
<pb n="KR4h0140_WYG_148-9b"/>
江一帆逺落日五湖春誰見汀洲上相思愁白蘋<lb/>
　　　送嚴維尉諸暨<hi>嚴即越州人</hi>
愛爾文章逺還家印綬榮退公兼色飬臨下帶郷情喬<lb/>
木映官舍春山宜縣城應憐釣臺石閒却為浮名<lb/>
　　　送李七之莋水謁張相公<lb/>
惆悵青春晩慇懃濁酒壚後時長劒澀斜日片帆孤東<lb/>
閣邀才子南昌老腐儒梁園舊相識誰憶臥江湖<lb/>
　　　送崔處士先適越<lb/>
<pb n="KR4h0140_WYG_148-10a"/>
山陰好雲物此去又春風越鳥聞花裏曹娥想鏡中小<lb/>
江潮易滿萬井水皆通徒羨扁舟客㣲官事不同<lb/>
　　　奉陪使君西庭送淮西魏判官<hi>得山字</hi>
羽檄催歸恨春風醉别顔能邀五馬送自逐一星還破<lb/>
竹從軍樂看花聽訟閒遥知用兵處多在八公山<lb/>
　　　獄中見壁畫佛<lb/>
不謂銜寃處而能窺大悲獨棲叢棘下還見雨花時地<lb/>
狹青蓮小城髙白日遲幸親方便力猶畏毒龍欺<lb/>
<pb n="KR4h0140_WYG_148-10b"/>
　　　送許拾遺還京<lb/>
萬里辭三殿金陵到舊居文星出西掖卿月在南徐故<lb/>
里驚朝服髙堂捧詔書暫容乗駟馬誰許戀鱸魚<lb/>
　　　送張七判官還京覲省<hi>大夫之子時初</hi>
春蘭方可採此去葉初齊函谷鶯聲裏秦山馬首西庭<lb/>
闈新栢署門館舊桃蹊春色<hi>一作日</hi>長安道相隨入禁閨<lb/>
<hi>一本缺</hi>
　　　送孫瑩京監擢第歸蜀覲省<lb/>
<pb n="KR4h0140_WYG_148-11a"/>
適賀一枝新旋驚萬里分禮闈稱獨歩太學許能文征<lb/>
馬望春草行人看暮雲遥知倚門處江樹正氛氲<lb/>
　　　送史九赴任寧陵兼呈單父史八時監察五兄<lb/>
　　　初入臺<lb/>
趨府弟聨兄看君此去榮春隨千里道河帶萬家城繡<lb/>
服棠花映青袍草色迎梁園脩竹在持贈結交情<lb/>
　　　臥病喜田九見寄<hi>一作過</hi>
臥來能幾日春事已依然不解謝公意翻令静者便庭<lb/>
<pb n="KR4h0140_WYG_148-11b"/>
陰殘舊雪柳色帶新年寂寞深村裏唯君相訪偏<lb/>
　　　重過宣峰寺山房寄靈一上人<lb/>
西陵潮信滿島嶼入中流越客依風水相思南渡頭寒<lb/>
光生極浦暮雪映滄洲何事揚帆去空驚海上鷗<lb/>
　　　雲門寺訪靈一上人<lb/>
所思勞日夕惆悵去西東禪客知何在春山到處同獨<lb/>
行殘雪裏相見白雲中請近東林寺窮年事逺公<lb/>
　　　送陸羽之茅山寄李延陵<lb/>
<pb n="KR4h0140_WYG_148-12a"/>
延陵衰草遍有路問茅山鷄犬驅將去煙霞擬不還新<lb/>
家彭澤縣舊國穆陵關處處逃名姓無名亦是閒<lb/>
　　　寄靈一上人初還雲門<hi>一作皇甫曽詩</hi>
寒霜白雲裏法侶自相攜竹逕通城下松風隔水西方<lb/>
同沃洲去不作武陵迷髣髴知心處髙峰是會稽<lb/>
　　　寄靈一上人<hi>一作皇甫冉詩一作郎士元詩</hi>
髙僧本姓竺開士舊名林一去春山裏千峰不可尋新<lb/>
年芳草遍終日白雲深欲徇㣲官去懸知訝此心<lb/>
<pb n="KR4h0140_WYG_148-12b"/>
　　　送韓司直<lb/>
遊吳還入越來往任風波復送王孫去其如春草何岸<lb/>
明殘雪在潮滿夕陽多季子留遺廟停舟試一過<lb/>
　　　酬李郎中夜登蘇<hi>一作福</hi>州城樓見寄<lb/>
辛勤萬里道蕭索九秋殘日照閩中夜天凝海上寒客<lb/>
程無地逺主意在人安遥寄登樓作空知行路難<lb/>
　　　送人遊越<hi>一作郎士元詩</hi>
未習風波事初為吳越遊露霑湖色曉<hi>一作晩</hi>月照海門<lb/>
<pb n="KR4h0140_WYG_148-13a"/>
<hi>一作山</hi>秋梅市門何在蘭亭水尚流西陵待潮處落日滿<lb/>
扁<hi>一作孤</hi>舟<lb/>
　　　贈普門上人<lb/>
支公身欲老長在沃洲多惠力堪傳敎禪心人伏魔山<lb/>
雲隨坐夏江草伴頭陀借問迴心後賢愚去幾何<lb/>
　　　送康判官往新安<hi>一作皇甫冉詩</hi>
不向新安去那知江路長猨聲近廬霍水色勝瀟湘驛<lb/>
路收殘雨漁家帶夕陽何須愁旅泊使者有輝光<lb/>
<pb n="KR4h0140_WYG_148-13b"/>
　　　送顧長<hi>一本題下有往新安三字</hi>
由來山水客復道向新安半是乗槎便全非行路難晨<lb/>
装林月在野飯浦沙寒嚴子千年後何人釣舊灘<lb/>
　　　九日登李明府北樓<lb/>
九日登髙望蒼蒼逺樹低人煙湖草裏山翠縣樓西霜<lb/>
降鴻聲切秋深客思迷無勞白衣酒陶令自相攜<lb/>
　　　同諸公登樓<lb/>
秋草行將暮登樓客思驚千家同霽色一鴈報寒聲北<lb/>
<pb n="KR4h0140_WYG_148-14a"/>
望無鄉信東遊滯客行今君佩銅墨還有越鄉情<lb/>
　　　送友人南遊<lb/>
不愁尋水逺自愛逐連山雖在春風裏猶從芳草間去<lb/>
程何用計勝事且相關旅逸同羣鳥悠悠往復還<lb/>
　　　送裵二十一<lb/>
多病長無事開筵暫送君正愁帆帶雨莫望水連雲客<lb/>
思閒偏極川程逺更分不須論<hi>一本缺</hi>早晩惆悵又離羣<lb/>
　　　送張判官罷使東歸<lb/>
<pb n="KR4h0140_WYG_148-14b"/>
白首辭知巳滄洲憶舊居落潮迴野艇積雪臥官廬范<lb/>
叔寒猶在周王歲欲除春山數畆地歸去帶經鉏<lb/>
　　　早春<lb/>
㣲雨夜來歇江南春色迴本驚時不住還恐老相催人<lb/>
好干場醉花無百日開豈堪滄海畔為客十年來<lb/>
　　　送青苖鄭判官歸江西<lb/>
三苖餘古地五稼滿秋田來問周公稅歸輸漢俸錢江<lb/>
城寒背日湓水暮連天南楚凋殘後疲民賴爾憐<lb/>
<pb n="KR4h0140_WYG_148-15a"/>
　　　過包尊師山院<lb/>
賣藥曾相識吹簫此復聞杏花誰是主桂樹獨留君漱<lb/>
玉臨丹井圍碁訪白雲道經今為寫不慮惜鵝羣<lb/>
　　　故女道士婉儀太原郭氏挽歌詞<lb/>
作範宫闈睦歸真道藝<hi>一作藝業</hi>超馭風仙路逺背日帝宫<lb/>
<hi>一作居</hi>遥鸞殿空留處霓裳巳罷朝淮王哀不盡松栢但<lb/>
蕭蕭<lb/>
宫禁恩<hi>一作思</hi>長隔神仙道巳分人間驚早露天上失朝<lb/>
<pb n="KR4h0140_WYG_148-15b"/>
雲逝水年無限佳城日易曛簫聲將薤曲哀斷不堪聞<lb/>
　　　少年行<lb/>
射飛誇侍獵行樂愛聨鑣薦枕青蛾豔鳴鞭白馬驕曲<lb/>
房珠翠合深巷管弦調日晩春風裏衣香滿路飄<lb/>
　　　歸弋陽山居留别盧邵二侍御<lb/>
渺渺歸何處㳂流附客船久依鄱水住頻稅越人田偶<lb/>
俗機偏少安閒性所便祗應君少慣又欲寄林泉<lb/>
　　　赴江西湖上贈皇甫曾之宣州<lb/>
<pb n="KR4h0140_WYG_148-16a"/>
莫恨扁舟去<hi>一作此去君何恨</hi>川途<hi>一作南行</hi>我更遥東西潮𣺌𣺌<lb/>
離别雨蕭蕭流水通春谷青山過板橋天涯有來客遲<lb/>
爾訪漁樵<hi>一作潯陽如枉棹千里有歸潮</hi>
　　　湘中紀行十首<lb/>
　　　　湘妃廟<lb/>
荒祠古木暗寂寂此江濆未作湘<hi>一作湖</hi>南雨知為何處<lb/>
雲苔痕斷珠履草色帶羅裙莫唱迎仙曲空山不可聞<lb/>
　　　　斑竹巖<lb/>
<pb n="KR4h0140_WYG_148-16b"/>
蒼梧在何處斑竹自成林㸃㸃留殘淚枝枝寄此心寒<lb/>
山響易滿秋水影偏深欲覓樵人路䝉籠<hi>一作朦朧</hi>不可尋<lb/>
　　　　洞山陽<hi>浮丘公舊隐處一作洞陽山</hi>
舊日仙成處荒林客到稀白雲將犬去芳草任人歸空<lb/>
谷無行徑深山少<hi>一作多</hi>落暉桃園幾家住誰為掃荆扉<lb/>
　　　　雲母溪<lb/>
雲母映溪水溪流知幾春深藏武陵客時過洞庭人白<lb/>
髮慚皎鏡清光媚奫淪寥寥古松下歳晩挂頭巾<lb/>
<pb n="KR4h0140_WYG_148-17a"/>
　　　　赤沙湖<lb/>
茫茫葭菼外一望一霑衣秋水連天濶涔陽何處歸沙<lb/>
鷗積暮雪川日動寒暉楚客來相問孤舟泊釣磯<lb/>
　　　　秋雲嶺<lb/>
山色無定姿如煙復如黛孤峰夕陽後翠嶺秋天外雲<lb/>
起遥蔽虧江迴頻向背不知今逺近到處猶相對<lb/>
　　　　花石潭<lb/>
江楓日揺落轉愛寒潭靜水色淡如空山光復相映人<lb/>
<pb n="KR4h0140_WYG_148-17b"/>
閑流更慢魚戲波難定楚客往來多偏知白鷗性<lb/>
　　　　石圍峰<hi>一作石菌山</hi>
前山帶秋色獨往<hi>一作住</hi>秋江晩疊嶂入雲多孤峰去人<lb/>
逺寅縁不可到蒼翠空在眼渡口問漁家桃源路深淺<lb/>
　　　　浮石瀨<lb/>
秋月照瀟湘月明聞盪槳石横晩瀨急水落寒沙廣衆<lb/>
嶺猨嘯重空江人語響清暉朝復暮如待扁舟賞<lb/>
　　　　横龍渡<lb/>
<pb n="KR4h0140_WYG_148-18a"/>
空傳古岸下曾見蛟龍去秋水晩沈沈猶<hi>一作獨</hi>疑在深<lb/>
<hi>一作何</hi>處亂聲沙上石倒影雲中樹獨見<hi>一作繫</hi>一扁舟樵<lb/>
人往來渡<lb/>
　　　雜詠八首上禮部李侍郎<lb/>
　　　　幽琴<hi>中二聨作聽琴絶句巳見前巻</hi>
月色滿軒白琴聲宜夜䦨飀飀青絲上静聽松風寒古<lb/>
調雖自愛今人多不彈向君投此曲所貴知音難<lb/>
　　　　晩桃<lb/>
<pb n="KR4h0140_WYG_148-18b"/>
四月深澗底桃花方欲然寧知地勢下遂使春風偏此<lb/>
意頗堪惜無言誰為傳過時君未賞空媚幽林前<lb/>
　　　　疲馬<lb/>
𤣥黄一疲馬筋力盡胡塵驤首北風夕徘徊鳴向人誰<lb/>
憐棄置久却與駑駘親猶戀長城外青青塞草春<lb/>
　　　　春鏡<lb/>
寳鏡凌曙開含虚淨如水獨懸秦臺上萬象清光裏豈<lb/>
慮髙鑒偏但防流塵委不知娉婷色回照今何似<lb/>
<pb n="KR4h0140_WYG_148-19a"/>
　　　　古劒<lb/>
龍泉閒古匣苔蘚淪此地何意久藏鋒翻令世人棄鐵<lb/>
衣今正澀寳刃猶可試儻遇拂拭恩應知剸犀利<lb/>
　　　　舊井<lb/>
舊井依舊城寒水深洞徹下看百餘尺一鏡光不滅素<lb/>
綆久未垂清涼尚含潔豈能無汲引長訝君恩絶<lb/>
　　　　白鷺<lb/>
亭亭常獨立川上時延頸秋水寒白毛夕陽弔孤影幽<lb/>
<pb n="KR4h0140_WYG_148-19b"/>
姿閒自媚逸翮思一騁如有長風吹青雲在俄頃<lb/>
　　　　寒釭<lb/>
向夕燈稍進空堂彌寂寞光寒對愁人時復一花落但<lb/>
恐明見累何愁暗難托戀君秋夜永無使蘭膏薄<lb/>
　　　寄李侍御<lb/>
舊國人未歸芳<hi>一作滄</hi>洲草還碧年年湖上亭<hi>一作春</hi>悵望<lb/>
江南客驄馬入關西白雲獨何適相思煙水外唯有心<lb/>
不隔<lb/>
<pb n="KR4h0140_WYG_148-20a"/>
　　　晩泊湘江懐故人<lb/>
天涯片雲去遥指帝鄊憶惆悵增暮情瀟湘復秋色扁<lb/>
舟宿何處落日羨歸翼萬里無故人江鷗不相識<lb/>
　　　過鄔三湖上書齋<lb/>
何事東南客忘機一釣竿酒香開甕老湖色對門寒向<lb/>
郭青山送臨池白鳥看見君能浪跡予亦厭㣲官<lb/>
　　　從軍六首<lb/>
迴看虜騎合城下漢兵稀白刃兩相向黄雲愁不飛手<lb/>
<pb n="KR4h0140_WYG_148-20b"/>
中無尺鐵徒欲突重圍<lb/>
目極鴈門道青青邊草春一身事征戰匹馬同苦辛末<lb/>
路成白首功歸天下人<lb/>
倚劒白日暮望鄊登戍樓北風吹羌笛此夜關山愁迴<lb/>
首不無意滹河空自流<lb/>
黄沙一萬里白首無人憐報國劒巳折歸鄊身幸全單<lb/>
于古臺下邊色寒蒼然<lb/>
落日更蕭條北風動枯草將軍追虜騎夜失陰山道戰<lb/>
<pb n="KR4h0140_WYG_148-21a"/>
敗仍樹勳韓彭但空老<lb/>
草枯<hi>一作秋草</hi>秋塞上望見漁陽郭胡馬嘶一聲漢兵淚雙<lb/>
落誰為吮瘡者此事今人薄<lb/>
　　　龍門八詠<lb/>
　　　　闕口<lb/>
秋山日<hi>一作向</hi>揺落秋水急波瀾獨見魚龍氣長令煙雨<lb/>
寒誰窮造化力空向兩崖看<lb/>
　　　　水東渡<lb/>
<pb n="KR4h0140_WYG_148-21b"/>
山葉傍崖赤千峰秋色多夜泉發清響寒渚生㣲波稍<lb/>
見沙上月歸人争渡河<lb/>
　　　　福公塔<lb/>
寂寞對伊水經行長未還東流自朝暮千載空雲山誰<lb/>
見白鷗鳥無心洲渚間<lb/>
　　　　逺公龕<lb/>
松路向精舍花龕歸老僧閒雲隨錫杖落日低金繩入<lb/>
夜翠㣲裏千峰明一燈<lb/>
<pb n="KR4h0140_WYG_148-22a"/>
　　　　石樓<lb/>
隐隐見花閣隔河映青林水田秋鴈下山寺夜鐘深寂<lb/>
寞羣動息風泉清道心<lb/>
　　　　下山<lb/>
誰識往來意孤雲長自閒風寒未渡水日暮更看山木<lb/>
落衆峰出龍宫蒼翠間<lb/>
　　　　水西渡<hi>一作西渡水</hi>
伊水揺鏡光纖鱗如不隔千龕道傍古一鳥沙上白何<lb/>
<pb n="KR4h0140_WYG_148-22b"/>
事還<hi>一作閑</hi>山雲<hi>一作寒</hi>能留向城客<lb/>
　　　　渡水<lb/>
日暮下山來千山暮鐘發不知波上棹還弄山中月伊<lb/>
水連白雲東南逺明滅<lb/>
　　　月下聽砧<lb/>
夜静掩寒城清砧發何處聲聲𢷬秋月腸斷蘆龍戍未<lb/>
得<hi>一作有</hi>寄征人愁霜復愁露<lb/>
　　　送丘為赴上都<hi>一作送皇甫曽</hi>
<pb n="KR4h0140_WYG_148-23a"/>
帝鄊何處是岐路空垂泣楚思<hi>一作客</hi>愁暮多川程<hi>一作長</hi>
帶潮急潮歸人不歸獨向空<hi>一作迴</hi>塘立<lb/>
　　　題大理黄主簿湖上髙齋<lb/>
閉門湖水畔自與白鷗親竟日窗中岫終年林下人俗<lb/>
輕儒服弊家厭法官貧多雨茅簷夜空洲草徑春桃源<lb/>
君莫愛且作漢朝臣<lb/>
　　　平蕃曲三首<lb/>
吹角報蕃營迴軍欲洗兵已敎青海外自築漢家城<lb/>
<pb n="KR4h0140_WYG_148-23b"/>
𣺌𣺌戍煙孤茫茫塞草枯隴頭那用閉萬里不防胡<lb/>
絶漠大軍還平沙獨戍閒空留一片石萬古在燕山<lb/>
　　　送鄭說之歙州謁薛侍郎<hi>一作薛能郎中</hi>
漂泊來千里謳謡滿百城漢家尊太守魯國重諸生俗<lb/>
變人難理江傳<hi>一作流</hi>水至清船經危石住<hi>一作往</hi>路入亂<lb/>
山行老得滄洲趣春傷白首情嘗聞馬南郡門下有康<lb/>
成<lb/>
　　　題獨孤使君<hi>一作常州</hi>湖上林<hi>一作新</hi>亭<lb/>
<pb n="KR4h0140_WYG_148-24a"/>
出樹倚朱闌吹鐃引上官老農持鍤拜時稼捲簾看水<lb/>
對登龍浄山當建隼寒夕陽湖草動秋色渚田寛渤海<lb/>
人無事荆州客獨安謝公何足比來往石門難<lb/>
　　　酬滁州李十六使君見贈<hi>李公與予俱於陽羨山中新營别墅以其</hi>
　　　<hi>同志因有此作</hi>
滿鏡悲華髮空山寄此身白雲家自有黄卷業長貧嬾<lb/>
任垂竿老狂因釀黍春桃花迷聖代桂樹狎幽人幢蓋<lb/>
方臨郡柴荆忝作鄰但愁千騎至石路却生塵<lb/>
<pb n="KR4h0140_WYG_148-24b"/>
　　　送嚴維赴河南充嚴中丞幕府<lb/>
久别耶溪客來乗使者軒用才榮入幕扶病喜同樽山<lb/>
屐留何處江帆去獨翻暮情辭鏡水秋夢識雲門蓮府<lb/>
開花萼桃園寄子孫何當舉嚴助偏沐漢朝恩<lb/>
　　　酬包諌議佶見寄之什<lb/>
佐郡媿頑疎殊方親里閭家貧寒未度身老歳將除過<lb/>
雪山僧至依陽野客舒藥陳隨逺宦梅發對幽居落日<lb/>
棲鴞鳥行人遺<hi>一作達</hi>鯉魚髙文不可和空媿學相如<lb/>
<pb n="KR4h0140_WYG_148-25a"/>
　　　棲霞寺東峰尋南齊明徴君故居<lb/>
山人今不見山鳥自相從長嘯辭明主終身臥此峰泉<lb/>
源通石徑磵户掩塵容古墓依寒草前朝寄老松片雲<lb/>
生斷壁萬壑遍疎鐘惆悵空歸去猶疑林下逢<lb/>
　　　奉和趙給事使君留贈李婺州舍人兼謝舍人<lb/>
　　　别駕之什<lb/>
便道訪情親東方千騎塵禁深分直夜地逺獨行春綘<lb/>
闕辭明主滄洲識近臣雲山隨候吏鷄犬逐歸人庭顧<lb/>
<pb n="KR4h0140_WYG_148-25b"/>
婆娑老邦傳蔽芾新𤣥暉翻佐理聞到郡齋頻<lb/>
　　　行營酬吕侍御時尚書問罪襄陽軍次漢東境<lb/>
　　　上侍御以州鄰冦賊復有水火廹於征稅詩以<lb/>
　　　見諭<lb/>
不敢淮南臥來趨漢將營受辭瞻左鉞扶疾往前旌井<lb/>
稅鶉衣樂壺漿鶴髮迎水歸餘斷岸烽至掩孤城晩日<lb/>
歸千騎秋風合五兵孔璋才素徤早晩檄書成<lb/>
　　　登遷<hi>一作僊</hi>仁樓詶子壻李穆<lb/>
<pb n="KR4h0140_WYG_148-26a"/>
臨風敞麗譙落日聽吹鐃歸路空迴首新章已在腰非<lb/>
才受官謗無政作人謡儉歲安三户餘年寄六條春蕪<lb/>
生楚國古樹過隋朝賴有東牀客池塘免寂寥<lb/>
　　　别李氏女子<lb/>
念爾嫁猶近稚年那别親臨岐方敎誨所貴和六姻俛<lb/>
首戴荆釵欲拜凄且嚬本來儒家子莫恥梁鴻貧漢川<lb/>
若可渉水清石磷磷天涯逺鄊婦月下孤舟人<lb/>
　　　長沙早春雪後臨湘水呈同遊諸子<lb/>
<pb n="KR4h0140_WYG_148-26b"/>
汀洲暖漸渌煙景淡相和舉目方如此歸心豈奈何日<lb/>
華浮野雪春色染湘波北渚生芳草東風變舊柯江山<lb/>
古思逺猨鳥暮情多君問漁人意滄浪自有歌<lb/>
　　　自道林寺西入石路至麓山寺過法崇禪師故<lb/>
　　　居<lb/>
山僧候谷口石路拂<hi>一作掃</hi>莓苔深入泉源去遥從樹杪<lb/>
回香隨青靄散鐘過白雲來野雪空齋掩山風古殿開<lb/>
桂寒知自發松老問誰栽惆悵湘江水何人更渡杯<lb/>
<pb n="KR4h0140_WYG_148-27a"/>
　　　和袁郎中破賊後軍行過剡中山水謹上太尉<lb/>
　　　<hi>即李光弼</hi>
剡路除荆棘王師罷鼓鼙農歸滄海畔圍解赤城西赦<lb/>
罪春陽發收兵太白低逺峰來馬首横笛入猨啼蘭渚<lb/>
催新幄桃源識故蹊已聞開閣待誰許臥東溪<lb/>
　　　送鄭十二<hi>一作山人</hi>還廬山别業<lb/>
潯陽數畆宅歸臥掩柴關谷口何人待<hi>一作在</hi>門前秋草<lb/>
閑忘<hi>一作無</hi>機賣藥罷無語<hi>一作揮手</hi>杖藜還舊筍成寒竹空<lb/>
<pb n="KR4h0140_WYG_148-27b"/>
齋向暮山水流經<hi>一作過</hi>舍下雲去<hi>一作起</hi>到人間桂樹花<lb/>
應發因行寄一攀<lb/>
　　　至饒州尋陶十七不在寄贈<lb/>
謫宦投東道逄君已北轅孤蓬向何䖏五栁不開門去<lb/>
國空迴首懐賢欲訴寃梅枝横嶺嶠竹路過湘源月下<lb/>
髙秋鴈天南獨夜猨離心與流水萬里共朝昏<lb/>
　　　奉陪鄭中丞自宣州解印與諸姪宴餘干後溪<lb/>
跡逺<hi>一作心逺一作意愜</hi>親魚鳥功成厭鼓鼙林中阮生集<hi>一作阮家</hi>
<pb n="KR4h0140_WYG_148-28a"/>
　<hi>醉一作阮氏集</hi>池上謝公題户牖垂藤合藩籬挿槿齊<hi>一本無此二句</hi>
　<hi>一作門徑蒼苔合窗陰緑篠低一作深巷行人少閒門卧柳低</hi>夕陽山向背春<hi>一作秋</hi>草<lb/>
　水東西度雨諸峰出看花幾路迷<hi>一作看竹誰家好髙原幾處迷</hi>何勞<lb/>
　問秦漢更入武陵溪<hi>後四句一本作舊架懸藤老疎籬挿槿齊風塵不可到誰羨五陵溪</hi>
　<hi>塵一作煙</hi>
　<lb/>
　<lb/>
　<lb/>
<pb n="KR4h0140_WYG_148-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百四十八<lb/>
</p>
<p>
</p>
  </div>
</body>
</text>
</TEI>
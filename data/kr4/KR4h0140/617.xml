<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_617-1a"/>
　欽定四庫全書<lb/>
御定全唐詩巻六百十七<lb/>
　　陸龜䝉<lb/>
　陸龜䝉字魯望蘇州人元方七世孫舉進士不第辟蘇<lb/>
　湖二郡從事退隱松江甫里多所論撰自號天隨子以<lb/>
　髙士召不赴李蔚盧攜素重之及當國召拜拾遺詔方<lb/>
　下卒光化中贈右補闕集二十巻今編詩十四巻<lb/>
　　　　讀襄陽耆舊傳因作詩五百言寄皮襲美<lb/>
<pb n="KR4h0140_WYG_617-1b"/>
　漢臯古来䧺山水天下秀髙當軫翼分化作英髦囿暴<lb/>
　秦之前人灰滅不可究自從宋生賢特立冠耆舊離騷<lb/>
　既<hi>一作紀</hi>日月九辯即列宿卓哉悲秋辭合在風雅右龎<lb/>
　公樂幽隠辟聘無所就祇愛鹿門泉泠泠倚巖漱孔明<lb/>
　卧龍者潛伏躬耕耨忽遭𤣥徳雲遂起鱗角鬬三胡節<lb/>
　皆峻二習名亦茂其餘文武家相望如斥堠緬思齊梁<lb/>
　降寂寞寡清胄凝融為漪瀾復結作瑩琇不知粹和氣<lb/>
　有得方大受<hi>一作授</hi>將生皮夫子上帝可其奏并包數公<lb/>
<pb n="KR4h0140_WYG_617-2a"/>
才用以殿厥後嘗聞兒童歳嬉戲陳俎豆積漸開詞源<lb/>
一派分萬溜先崇丘旦室大懼隳結構次補荀孟垣所<lb/>
貴亡罅漏仰瞻三皇道蟣虱在宇宙却視五霸圖股掌<lb/>
弄孩幼或能醢髖髀或與翼雛鷇或喜掉直舌或樂斬<lb/>
邪脰或耨鉏翳薈或整理錯謬或如百千騎合沓原野<lb/>
狩又如曉江平風死波不皺幽埋力須掘遺落貲必購<lb/>
乃於文學中十倍猗頓富囊乏向咸鎬馬重遲步驟専<lb/>
場射䇿時縛虎當羿彀歸来把通籍且作髙堂夀未足<lb/>
<pb n="KR4h0140_WYG_617-2b"/>
逞戈矛誰云被文繡從知偶東下帆影拂吳岫物象悉<lb/>
摧蔵精靈畏雕鏤伊余抱沈疾顦顇守圭竇方推洪範<lb/>
疇更念大𤣥首<hi>去聲</hi>陳詩採風俗學古窮篆籀朝朝貰薪<lb/>
米往往逢責詬既被鄰里輕亦為妻子陋持冠適甌越<lb/>
敢怨不得售窘若曬沙魚悲如哭霜狖唯君枉車轍以<lb/>
逐海上臭披襟兩相對半夜忽白晝執熱濯清風忘憂<lb/>
飲醇酎驅為文翰侣駑皁參驥廐有時諧宫商自喜真<lb/>
邂逅道孤情易苦語直詩還瘦藻匠如見酬終身致懐<lb/>
<pb n="KR4h0140_WYG_617-3a"/>
袖<lb/>
　　　襲美先輩以龜䝉所獻五百言既䝉見和復示<lb/>
　　　榮唱至於千字提奬之重蔑有稱實再抒鄙懐<lb/>
　　　用伸酬謝<lb/>
洪範分九疇轉成天下規河圖孕八卦煥作𤣥中竒先<lb/>
開否臧源次築經緯基粤若魯聖出正當周徳衰越疆<lb/>
必載質厯國將扶危諸侯恣崛强王室方陵遲歌鳯時<lb/>
不偶獲麟心益悲始嗟吾道窮竟使空言垂首贊五十<lb/>
<pb n="KR4h0140_WYG_617-3b"/>
易又刪三百詩遂令萹籍光可並日月姿向非筆削功<lb/>
未必無瑕疵迨至夫子没<hi>一作遐</hi>微言散如枝<hi>一作披</hi>所宗<lb/>
既不同所得亦異宜名法在深刻虚𤣥致希夷自從戰<lb/>
伐来一派縱横馳寒谷生豓木沸潭結流澌驚奔失壯<lb/>
士好惡隨纖兒嬴氏并六合勢尊丞相斯加於挟書律<lb/>
盡取坑焚之南勒㑹稽頌北恢胡亥阺猶懐徧巡狩不<lb/>
暇親維持及漢文景後鴻生方䤨摫<hi>出三都賦</hi>簸揚堯舜風<lb/>
反作三代吹飄颻四百載左右為藩籬鄴下曹父子獵<lb/>
<pb n="KR4h0140_WYG_617-4a"/>
賢甚熊羆發論若霞駁<hi>魏文帝典論有論文萹</hi>裁詩如錦摛徐王<lb/>
應劉輩頭角咸相衰或有妙絶賞或為獨步推或許潤<lb/>
色美或嫌詆訶癡倏以中利病且非混醇醨雅當乎魏<lb/>
文麗矣哉陳思不肎少選妄恐貽後世嗤吾祖仗才力<lb/>
<hi>士衡文賦</hi>革車䝉虎皮手持一白旄直向文場麾輕<hi>去聲</hi>若脱<lb/>
鉗釱豁如抽扊扅精鋼不足利騕褭何勞追大可罩山<lb/>
岳微堪析毫釐十體免負贅百家咸起痿爭入鬼神奥<lb/>
不容天地私一萹邁華藻萬古無孑遺刻鵠尚未已雕<lb/>
<pb n="KR4h0140_WYG_617-4b"/>
龍奮而為<hi>劉勰有文心雕龍</hi>劉生吐英辯上下窮髙卑下臻宋<lb/>
與齊上指軒從羲豈但標八索殆將包兩儀人謡洞野<lb/>
老騷怨眀湘纍立本以致詰驅宏來抵隵清如朔雪嚴<lb/>
緩若春煙羸或欲開户牖或將飾纓緌雖非倚天劒亦<lb/>
是囊中錐皆由内史意致得東莞詞梁元盡索虜後主<lb/>
終亡隋哀音但浮脆豈望分䧺雌吾唐揖讓初陛列森<lb/>
咎䕫作頌嫓吉甫直言過祖伊眀皇踐中日墨客肩參<lb/>
差岳淨秀擢削海寒光陸離皆能取穴鳯盡擬乗雲螭<lb/>
<pb n="KR4h0140_WYG_617-5a"/>
邇来二十祀俊造相追隨余生落其下亦值文眀時少<lb/>
小不好弄逡巡奉弓箕雖然苦貧賤未省親嚅㖇秋倚<lb/>
抱風桂曉烹承露葵窮年只敗袍積日無晨炊逺訪賣<lb/>
藥客閒尋捕魚師歸来蠧編上得以含情窺抗韻吟比<lb/>
雅覃思念棿㰚因知昭眀前剖石呈清琪又嗟昭眀後<lb/>
敗葉埋芳㽔縱有月旦評未能天下知徒為强貔豹不<lb/>
免參狐狸誰蹇行地足誰抽刺天鬐誰作河畔草誰為<lb/>
洞中芝誰若靈囿鹿誰猶清廟犧誰輕如鴻毛誰密如<lb/>
<pb n="KR4h0140_WYG_617-5b"/>
凝脂誰比蜀嚴靜誰方巴賨貲誰能釣抃鼇誰能灼神<lb/>
龜誰背如水火誰同若塤箎誰可作梁棟誰敢驅谷蠡<lb/>
<hi>音鹿黎</hi>用此常不快無人動交鈹空消病裏骨枉白愁中<lb/>
髭鹿門先生才大小無不怡就彼六籍内説詩直解頤<lb/>
顧我迷未逺開懐潰其疑初開<hi>一作看</hi>鑿本源漸乃疏旁<lb/>
支䆳古派泛濫皇朝光赫曦揣摩是非際一一如襟期<lb/>
李杜氣不易孟陳節難移信知君子言可並神眀蓍枯<lb/>
腐尚求律膏肓猶謁醫況將太牢味見啗逋懸飢今来<lb/>
<pb n="KR4h0140_WYG_617-6a"/>
置家地正枕吳江湄餌薄鉤不曲跫然守空坻嘿坐無<lb/>
影響唯君欵茅茨抽書亂籖帙酌茗煩甌㰕或伴補缺<lb/>
砌或偕詣荒祠孤笻倚煙蔓細木横風漪觸雨妨屝屨<lb/>
臨流泥江蘺既狎野人調甘為豪士訾<hi>一作嗤</hi>不敢負建<lb/>
鼓唯憂掉降旗希君念餘勇挽袖登文陴<lb/>
　　　奉酬襲美先輩吳中苦雨一百韻<lb/>
微生參最靈天與意緒拙人皆機巧求百逕無一達家<lb/>
為唐臣来奕世唯稷卨只垂清白風凛凛自貽厥<hi>龜蒙五代</hi>
<pb n="KR4h0140_WYG_617-6b"/>
<hi>祖六代祖皇朝繼在台輔</hi>猶殘賜書在編簡苦斷絶其間忠孝字萬<lb/>
古光不滅孱孫誠瞢昧有志常搰搰敢云嗣良弓但欲<lb/>
終守節諠譁不入耳讒佞不挂舌仰詠堯舜言俯遵周孔<lb/>
轍所貪既仁義豈暇理生活縱有舊田園抛来亦蕪没因<lb/>
之成否塞十載真契濶凍骭一襜䄖飢腸少糠籺甘心付<lb/>
天壤委分任迴斡笠澤卧孤雲桐江釣眀月盈筐盛芡芰<lb/>
滿釡煮鱸鱖酒幟風外㩻茶槍露中擷<hi>茶芽未展者曰槍巳展者曰旗</hi>歌<lb/>
謡非大雅捃摭為小説上可補熏莖傍堪跐<hi>一作蹈</hi>芽蘖<hi>龜䝉</hi>
<pb n="KR4h0140_WYG_617-7a"/>
<hi>嘗著稗説三巻</hi>方當賣罾罩盡以易紙札蹤跡尚吳門夢魂先魏<lb/>
闕尋聞天子詔赫怒誅叛卒宵旰憫烝黎謨<hi>一作謀</hi>眀問征<lb/>
伐王師雖繼下賊壘未即拔此時淮海波半是生人血霜<lb/>
戈驅少壯敗屋棄羸耋踐蹋比塵埃焚燒同稿秸吾皇自<lb/>
神聖執事皆間傑射䇿亦何為春卿遂聊輟伊余將貢技<lb/>
未有恥可刷却問漁樵津重耕煙雨墢諸侯急兵食冗賸<lb/>
方翦截不可抱<hi>一作把</hi>詞章巡門事干謁歸来闔蓬楗壁立<lb/>
空豎褐煖手抱孤煙披書向殘雪幽憂和憤懣忽愁<hi>一作忽</hi>
<pb n="KR4h0140_WYG_617-7b"/>
自驚蹶文兮乏寸毫武也無尺鐵平生所韜蓄到死不開<lb/>
豁念此令人悲翕然生内熱加之被皸瘃況復久藜糲既為<lb/>
霜露侵一卧増百疾筋骸將束縛腠理如箠撻初謂抵狂<lb/>
貙又如當毒蝎江南多事鬼巫覡連甌粤可口是妖訛恣<lb/>
情専賞罰良醫只備位藥肆或虚設而我正萎痿安能致<lb/>
訶咄椒蘭任芳苾精<hi>一作糈</hi>粣從羅列醆斚既屢傾錢刀亦<lb/>
隨爇兼之凟財賄不止行盜<hi>一作諂</hi>竊天地如有知微妖豈<lb/>
逃殺其時心力憤益使氣息惙永夜更呻吟空牀但皮骨<lb/>
<pb n="KR4h0140_WYG_617-8a"/>
君來贊賢牧野鶴聊簪笏謂我同光塵心中有溟渤輪<lb/>
蹄相壓至問遺無虚月首<hi>一作直</hi>到春鴻濛猶殘病根茇<lb/>
看花雖眼暈見酒忘肺渴隠几還自怡逢盧亦爭喝抽<lb/>
毫更唱和劒㦸相磨戛何大不包羅何微不挑刮今来<lb/>
值霖雨晝夜無暫歇雜若碎淵淪髙如破轇轕何勞鼉<lb/>
吼岸詎要鸛鳴垤祇意江海翻更愁山岳裂初驚蚩尤<lb/>
陣虎豹爭搏嚙又疑伍胥濤蛟蜃相蹙桚千家濛瀑練<lb/>
忽似好披拂萬瓦垂玉繩如堪取縈結況余居低下本<lb/>
<pb n="KR4h0140_WYG_617-8b"/>
是蛙蚓窟邇来増號呼得以恣唐突先夸屋舍好又恃<lb/>
頭角凸厚地雖直方身能徧穿穴常參莊辯裏亦造揚<lb/>
𤣥末偃仰縱無機形容且相忽低頭増歎詫到口復嗢<lb/>
咽沮洳瀆琴書莓苔染巾襪解衣換倉粟秕稗猶未脫<lb/>
飢烏屢窺臨泥僮苦舂䑔<hi>音伐</hi>或聞秋稼穡大半沈澎汃<lb/>
耕父蠧齊民農夫思旱魃吾觀天之意未必洪水割且<lb/>
要虐飛龍又圖滋跛鼈三吳眀太守左右皆儒哲有力<lb/>
即扶危懐仁過救暍鹿門皮夫子氣調真俊逸截海上<lb/>
<pb n="KR4h0140_WYG_617-9a"/>
雲鷹横空<hi>一作天</hi>下霜<hi>一作韝</hi>鶻文壇如命將可以持玉鉞<lb/>
不獨扆羲軒便當城老佛顧余為山者所得纔簣撮譬<lb/>
如飾箭材尚欠鏃與筈閒將歈兒唱强倚帝子瑟幸得<lb/>
逺瀟湘不然嗤賈屈開緘窺寳肆璣貝光比櫛朗詠衝<lb/>
樂懸陶匏響鏗擖古来愁霖賦不是不清越非君頓挫<lb/>
才沴氣難摧折馳情扣虚寂力盡無所掇不足謝徽音<lb/>
祇令凋鬢髮<lb/>
　　　奉酬襲美先輩初夏見寄次韻<lb/>
<pb n="KR4h0140_WYG_617-9b"/>
積雨晦臯圃門前煙水平蘋蘅増遥吹枕席分餘清村<lb/>
斾詫酒美賒来滿鋞程<hi>一作鋐</hi>未必減宣子何羨謝公榮<lb/>
借宅去人逺敗牆連古城愁鴟占枯枿野鼠趨前楹昨<lb/>
日雲破損晚林先覺晴幽篁倚㣲照碧粉含疎莖蠧簡<lb/>
有遺字㪇<hi>一作㾌</hi>琴無泛聲蠶寒蠒尚薄鷰喜雛新成覽<lb/>
物正揺思得君初夏行誠眀復散誕化匠<hi>一作工</hi>安能爭<lb/>
海浪刷三島天風吹六英洪崖領玉節坐使虚音生吾<lb/>
祖傲洛客因言㡬為傖末裔實漁者敢懐干墨卿唯思<lb/>
<pb n="KR4h0140_WYG_617-10a"/>
釣璜老遂得持竿情何湏乞鵝炙豈在斟羊羮畦蔬與<lb/>
甕醁便可相攜迎蟠木几甚曲筍皮冠且輕閑心放羈<lb/>
靮醉脚從欹傾一逕有餘逺一窻有餘眀秦皇苦不達<lb/>
天下何足并<lb/>
　　　奉和襲美二遊詩<lb/>
　　　　徐詩<lb/>
嘗聞四書曰經史子集焉茍非天祿中此事無由全自<lb/>
從秦火来厯代逢迍邅漢祖入關日蕭何為政年盡力<lb/>
<pb n="KR4h0140_WYG_617-10b"/>
取圖籍遂持天下權中興熹平<hi>一作延嘉</hi>時教化還相宣立<lb/>
石刻五經置於太學前賊卓亂王室君臣如轉圜洛陽<lb/>
且煨燼載籍宜為煙逮晉武革命生民纔息肩恵懐亟<lb/>
寡昧戎羯俄腥羶已覺天地閉競為東南遷日既不暇<lb/>
給墳索何由専爾後國脆弱人多尚虚𤣥任學者得謗<lb/>
清言者為賢直至沈范輩<hi>沈約范雲皆蔵書數萬巻</hi>始家蔵簡編御<lb/>
府有不足仍令就之傳梁元渚宫日盡取如蚔蝝兵威<lb/>
忽破碎焚爇無遺萹近者隋後主搜羅勢駢闐寳函映<lb/>
<pb n="KR4h0140_WYG_617-11a"/>
玉軸彩翠眀霞鮮伊唐受命初載史聲連延砥柱不我<lb/>
助驚波湧淪漣遂令因去<hi>一作往古</hi>書半在餘浮泉貞觀購<lb/>
亡逸蓬瀛漸周旋炅然東壁光與月爭流天偉矣開元<lb/>
中王道真平平八萬五千巻一一皆塗鈆<hi>案開元麗正殿書録云</hi>
人間盛傳寫海内奔窮研自云西齋書有過東臯田吾<lb/>
聞徐氏子奕世皆才賢因知遺孫謀不用黄金錢插架<lb/>
㡬萬軸森森若戈鋋風吹籖牌聲滿室鏗鏘然佳哉鹿<lb/>
門子好問如除㾓倐来參卿處遂得參卿憐開懐展橱<lb/>
<pb n="KR4h0140_WYG_617-11b"/>
簏唯在性所便素業已千仞今為峻雲巔雄才舊百派<lb/>
相近浮日<hi>一作百</hi>川君抱<hi>一作苞</hi>王佐圖縱步凌陶甄他時<lb/>
若報徳誰在參卿先<lb/>
　　　　任詩<lb/>
吳之辟疆園在昔勝概敵前聞富脩竹後説紛怪石<hi>竟陵</hi>
<hi>子陸羽翫月詩云辟疆舊林園怪石紛相向</hi>風煙慘無主載祀將六百草色<lb/>
與行人誰能問遺跡不知清景在盡付任君宅却是五<lb/>
湖光偷来傍簷隙出門向城路車馬聲躪躒<hi>一作轥轢</hi>入門<lb/>
<pb n="KR4h0140_WYG_617-12a"/>
望亭隈水木氣岑寂犨牆繞曲岸勢似行無極十步一<lb/>
危梁乍疑當絶壁池容澹而古樹意蒼然僻魚驚尾半<lb/>
紅鳥下衣全碧斜来島嶼隠恍若瀟湘隔雨靜挂殘絲<lb/>
煙消有餘脉朅来任公子擺落名利役雖將祿代耕頗<lb/>
愛巾隨䇿秋籠支遁鶴夜榻戴顒客説史足為師譚禪<lb/>
差作伯君多鹿門思到此情便適偶䕃桂堪帷縱吟苔<lb/>
可席顧余真任誕雅遂中心獲但喜醉還醒豈知𤣥尚<lb/>
白甘閒在雞口不貴封龍額即此自怡神何勞謝公屐<lb/>
<pb n="KR4h0140_WYG_617-12b"/>
　　　次追和清逺道士詩韻<lb/>
一代先後賢聲容劇河漢況兹邁古士復厯蒼崖竄辰<lb/>
經㡬十萬邈與靈夀翫海嶽尚推移都鄙固蕪漫羸僧<lb/>
下髙閣獨鳥没逺岸嘯初風雨来吟餘鐘唄亂如何鍊<lb/>
精魄萬祀忽欲半寧為斷臂憂肎作秋柏<hi>一作拍</hi>散吾聞<lb/>
酆宫内日月自昬旦左右脩文郎縱横灑篇翰斯人久<lb/>
㝠漠得不垂慨歎庶或有神交相從重興讚<lb/>
　　　補沈恭子詩<hi>并序</hi>
<pb n="KR4h0140_WYG_617-13a"/>
　　　案清逺道士詩題中有沈恭子同遊既為神怪之<lb/>
　　　儔得非姓氏諡為恭子乎<hi>一作若</hi>趙宣子韓獻子之<lb/>
　　　類耶恭子美諡也而詩中有風流詞翰之稱豈獨<lb/>
　　　唱而不和者歟疑闕其文以為恭子之恨乃作一<lb/>
　　　章存於編中亦補亡之義也<lb/>
　靈質貫軒昊遐年越商周自然失逺裔安得怨寡儔我<lb/>
　亦小國𦙍易名慙見優雖非放曠懐雅奉逍遥遊攜手<lb/>
　桂枝下屬詞山之幽風雨一以過林麓颯然秋落日倚<lb/>
<pb n="KR4h0140_WYG_617-13b"/>
　石壁天寒登古丘荒泉已無夕敗葉翳不流亂翠缺月<lb/>
　隠衰紅清露愁覽物性未逸反為情所囚異才偶絶境<lb/>
　佳藻窮㝠搜虚傾寂寞音敢作雜珮酬<lb/>
　<lb/>
　<lb/>
　<lb/>
　<lb/>
御定全唐詩巻六百十七<lb/>
</p>
<p>
</p>
  </div>
</body>
</text>
</TEI>
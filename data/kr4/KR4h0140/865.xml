<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_865-1a"/>
　欽定四庫全書<lb/>
御定全唐詩卷八百六十五<lb/>
　　慕容垂<lb/>
　　　　冡上荅太宗<hi>太宗征遼至定州路側有一鬼衣黄衣立高冢上神彩特異遣使問</hi>
　　　　<hi>之荅以此詩言訖不見乃慕容垂墓也</hi>
　我昔勝君昔君今勝我今榮華各異代何用苦追尋<lb/>
　　釋明解<lb/>
　　　　遺畫工詩<hi>明解姓姚普光寺僧頗具才學龍朔中䇿第脱袈裟自云得脱此驢皮遂</hi>
<pb n="KR4h0140_WYG_865-1b"/>
　　　　<hi>置酒賦詩有一乘本非有三空何所歸之句不久病卒下夢於舊識智整及一畫士言大受苦</hi>
　　　　<hi>報求寫經作功德因遺此詩</hi>
　握手不能别撫膺聊自傷痛矣時陰短悲哉泉路長松<lb/>
　林驚野吹荒隧落寒霜言離何以贈留心内典章<lb/>
　　巴峽鬼<lb/>
　　　　夜吟<hi>調露中有人巴峽夜泊舟聞詠詩聲甚厲激昻而悲如是通宵凡吟數十遍訪之更</hi>
　　　　<hi>無舟船但空山石泉溪谷幽絶詠詩處有人骨一具</hi>
　秋逕填黄葉寒摧露草根猨聲一呌斷客淚數重痕<lb/>
<pb n="KR4h0140_WYG_865-2a"/>
　河湄鬼<lb/>
　　　媿謝詩<hi>開元六年有人泊舟於河湄者見㟁邊枯骨因投食而與之俄聞空中媿謝併</hi>
　　　<hi>贈此詩</hi>
我本邯鄲士祗役死河湄不得家人哭勞君行路悲<lb/>
　介胄鬼<lb/>
　　　擲裴武公詩<hi>開元末裴武公軍夜宿武公帳前見一介胄者擲一紙書而去武公</hi>
　　　<hi>取視乃四韻詩大不悦紙随手落為燼信知鬼物所製也出師大不利武公射中臆下病月餘</hi>
　　　<hi>薨</hi>
<pb n="KR4h0140_WYG_865-2b"/>
屢䇿羸驂厯亂峋叢嵐映日晝如曛長橋駕險浮天漢<lb/>
危棧通岐觸岫雲却念淮陰空得計又嗟忠武不堪聞<lb/>
廢興盡係前生數休衒英雄勇冠軍<lb/>
　李叔霽<lb/>
　　　死後詩<hi>御史李叔霽與兄仲雲俱擢第有名當代大厯初叔霽卒經嵗餘其妹夫與仲</hi>
　　　<hi>雲同寢忽夢叔霽相見依依曰我有一詩可為誦呈大兄後數年仲雲亦卒</hi>
忽作無期别沈冥恨有餘長安雖不逺無信可傳書<lb/>
　竇裕<lb/>
<pb n="KR4h0140_WYG_865-3a"/>
　　　洋州館夜吟<hi>大厯中有進士竇裕家寄進海下第將之成都至洋州館舍卒嘗與</hi>
　　　<hi>淮陰令吳興沈某善沈調補金堂至洋州館舍中夜見一白衣丈夫自門步來且吟且嗟似有</hi>
　　　<hi>恨而不舒者久之吟詩一首沈見之甚覺類竇裕特起與語未及遂無見矣乃歎曰吾與竇君</hi>
　　　<hi>久别矣豈為鬼耶明日行未數里有殯其路前者曰進士竇裕殯宫馳還問館吏曰裕自京遊</hi>
　　　<hi>蜀至此暴亡太守命殯於館南二里外道左沈致奠拜泣而去</hi>
門依楚水岸身寄洋州館望月獨相思塵襟淚痕滿<lb/>
　書生<lb/>
　　　獻元載<hi>大厯九年春元載早入朝有書生獻詩令左右收之其人苦欲載讀載云候至</hi>
<pb n="KR4h0140_WYG_865-3b"/>
　　　<hi>中書當為看又言若不能讀請自誦誦畢因不見載後竟破家身及妻子被誅</hi>
城東城西舊居處城裏飛花亂如絮海燕銜泥欲下來<lb/>
屋裏無人却飛去<hi>通幽録亦載此事詩小異云城南路長無宿處荻花紛紛如栁絮海燕銜</hi>
<hi>泥欲作窠空屋無人却飛去</hi>
　虎丘山石壁鬼<lb/>
　　　詩二首<hi>大厯十三年李道昌為蘇州觀察使一日郡城外虎丘山有鬼題詩二首隐於</hi>
　　　<hi>石壁之上道昌異其事奏聞於朝准敕令致祭道昌為文其略云萬古丘陵化無再出君若何</hi>
　　　<hi>人能嫺詩筆桃源三月深草垂楊黄鶯百囀猨聲斷腸聲悲怨兮淚沾巾願當生兮事明君祭</hi>
<pb n="KR4h0140_WYG_865-4a"/>
　　　<hi>後數日再有一詩見於石後於寺山之地果有二墳極高大荆榛藂茂詢諸者艾竟不知何姓</hi>
　　　<hi>氏至今猶存</hi>
高松多悲風蕭蕭清且哀南山接幽壠幽壠空崔嵬白<lb/>
日徒昭昭<hi>一作煦煦</hi>不照長夜臺雖知生者樂魂魄安能迴<lb/>
况復念所親慟哭心肝摧慟哭更何言哀哉復哀哉<lb/>
神仙不可學形化空遊魂白日非我朝青松為我門雖<lb/>
復隔幽顯<hi>一作生死</hi>猶知念子孫何以遣悲惋萬物歸其根<lb/>
寄語世上人莫厭臨芳尊莊生問枯骨三樂成虛言<lb/>
<pb n="KR4h0140_WYG_865-4b"/>
　　　祭後見石上詩<lb/>
幽明雖異路平昔忝攻<hi>一作工</hi>文欲知潛昧<hi>一作寐</hi>處山北<lb/>
兩孤墳<hi>通幽録云大厯初寺僧夜見二白衣人上樓竟不下尋之無所見明日有詩三首第一首幽明</hi>
<hi>雖異路云云其二處幽子示幽獨君高松多悲風云云其三幽獨君荅神仙不可學云云松陵集以幽明雖異</hi>
<hi>路高松多悲風二首為幽獨君詩神仙不可學為荅詩與紀事互異</hi>
　陸憑<lb/>
　　　詠浮雲<hi>吳郡陸憑家湖州長城性恱山水未嘗寧居貞元乙丑遊永嘉殁素與吳興沈</hi>
　　　<hi>萇友善托夢於萇贈浮雲詩一篇曰憑船已發明日午時到此如期憑䘮船至詞人楊丹為之</hi>
<pb n="KR4h0140_WYG_865-5a"/>
　　　<hi>誌具旌神感銘曰篤生府君美秀而文沒而不起寄音浮雲</hi>
虛虛復空空瞬息天地中假合成此像吾亦非吾躬<lb/>
　韓弇<lb/>
　　　呈李續<hi>渾瑊與西蕃㑹盟蕃戎背信掌書記韓弇遇害弇素與櫟楊尉李續友忽夢弇</hi>
　　　<hi>被髪披衣靣目盡血相勞勉如平生以一詩呈續悲吟而别謂續曰吾久飢渴君為置酒饌錢</hi>
　　　<hi>物亦平生之分盡矣續如言祭之忽有黒風自西來旋轉筵上飄巻紙錢及酒食皆飛去時貞</hi>
　　　<hi>元四年也</hi>
我有敵國讐無人可為雪每至秦隴頭遊魂自嗚咽<lb/>
<pb n="KR4h0140_WYG_865-5b"/>
　尉佗<lb/>
　　　和崔侍御<hi>貞元中有崔子向者從事南海登越王臺感其墓荒頺題詩感慨刺史徐</hi>
　　　<hi>紳讀其詩為之修葺子向卒子煒流落南中偶失足墮井從中行入尉佗墓室佗和其父詩贈</hi>
　　　<hi>之寳珠以田夫人嫁之後出穴果送夫人至蓋田横女佗所用為殉者也</hi>
千嵗荒臺隳路隅一煩太守重椒塗感君拂拭意何極<lb/>
贈爾美婦與明珠<lb/>
　劉溉<lb/>
　　　贈竇丞<hi>貞元中韓城令劉溉卒官家貧僑寓縣中佛寺未半嵗其縣丞竇暴死三日云</hi>
<pb n="KR4h0140_WYG_865-6a"/>
　　　<hi>遇溉問冥途事不語久之贈詩一首</hi>
冥路杳杳人不知不用苦説使人悲喜得逢君傳家信<lb/>
後㑹茫茫何處期<lb/>
　鄭瓊羅<lb/>
　　　叙幽寃<hi>段文昌從弟某者貞元末自信安還洛舟宿𤓰洲聞有嗟歎聲是夜夢一女年</hi>
　　　<hi>二十餘自言姓鄭名瓊羅居丹徒來楊子為市吏子王惟舉逼辱絞頸自殺無人為雪寃後此</hi>
　　　<hi>鬼相随至洛北有樊元則者作法遣之鬼請紙筆書若雜言七字辭甚悽恨元則復令具酒脯</hi>
　　　<hi>紙錢乗昏焚於道有風旋灰直上數尺及聞悲泣聲詩凡二百餘字止載其中二十八字</hi>
<pb n="KR4h0140_WYG_865-6b"/>
痛填心兮不能語寸斷腸兮訴何處春生萬物妾不生<lb/>
更恨香魂不相遇<lb/>
　沈青箱<lb/>
　　　過臺城感舊<hi>元和初進士陸喬家丹陽好為歌詩一夕見一丈夫自稱沈約來候</hi>
　　　<hi>命酒邀范僕射雲及召其子青箱至青箱年可十嵗餘約指謂喬此子好為詩不幸先吾逝近</hi>
　　　<hi>從吾與僕射同過臺城有感舊詩甚可觀也</hi>
六代舊山川興亡幾百年繁華今寂寞朝市昔諠闐夜<lb/>
月琉璃水春風卵色天傷時與懷古垂淚國門前<lb/>
<pb n="KR4h0140_WYG_865-7a"/>
　襄陽旅殯舉人<lb/>
　　　詩<hi>于頓鎮襄陽時選人劉某入京逢一舉人年二十許同行意甚相得因藉草傾數杯日暮</hi>
　　　<hi>舉人指岐逕曰某弊止從此數里能左頋乎舉人因賦此詩明年劉歸襄陽尋訪舉人惟有殯</hi>
　　　<hi>宫存焉</hi>
流水涓涓芹努<hi>一作吐一作發一作長芹</hi>芽織烏西<hi>一作雙</hi>飛客還家<lb/>
荒村無人作寒食殯宫空對棠棃花<lb/>
　河中鬼<lb/>
　　　踏歌<hi>長慶中冇人於河中舜城苑鸛鵲樓下見二鬼各長三丈許青衫白袴連臂踏歌歌</hi>
<pb n="KR4h0140_WYG_865-7b"/>
　　　<hi>竟而没</hi>
河水流溷溷山頭種蕎麥兩箇胡孫門底來東家阿嫂<lb/>
決一百<lb/>
　蕭微<lb/>
　　　題少陵别墅<hi>微太和中職方郎中浙西團練副使韋齊休死後屢見靈異一日呼</hi>
　　　<hi>其家人曰蕭三郎來三郎者即微也是日微正死俄聞微歎曰僕數日前至少陵别墅偶題詩</hi>
　　　<hi>一首乃是生作鬼詩因吟之齊休曰足下此詩盖是自䜟</hi>
新構茅齋野澗東松楸交影足悲風人間嵗月如流水<lb/>
<pb n="KR4h0140_WYG_865-8a"/>
何事頻行此路中<lb/>
　張省躬<lb/>
　　　夢張垂贈詩<hi>省躬枝江縣令汀之子父死因住枝江有張垂者下第客死於蜀省</hi>
　　　<hi>躬素未識太和八年省躬晝夢垂贈詩一首驚覺遽録其詩數日而卒</hi>
戚戚復戚戚秋堂百年色而我獨茫茫荒郊遇寒食<lb/>
　商山三丈夫<lb/>
　　　秋月聯句<hi>開成中長沙梁璟舉孝亷次商山館忽見三丈夫衣冠甚古自稱蕭中郎</hi>
　　　<hi>王步兵諸葛長史取酒邀璟同飲聯句詠秋月山光漸明復為聯句中郎問璟舉進士乎璟以</hi>
<pb n="KR4h0140_WYG_865-8b"/>
　　　<hi>舉孝亷對中郎笑曰孝亷安知為詩哉璟怒叱之驚散失所在</hi>
秋月圓如鏡<hi>王步兵</hi>秋風利似刀<hi>蕭中/郎</hi>秋雲輕比絮<hi>璟</hi>秋<lb/>
草細如毛<hi>諸葛長史</hi>
　　　天明聯句<lb/>
幽<hi>一作山</hi>樹高高影<hi>蕭中/郎</hi>山花寂寂香<hi>王步兵</hi>山天遥厯厯<lb/>
<hi>諸葛長史</hi>山水急湯湯<hi>璟</hi>
　鄭適<lb/>
　　　贈張珽<hi>咸通末珽過圃田遇金杯玉帶枯樹三精邀至一儒流家云是二十年前死者</hi>
<pb n="KR4h0140_WYG_865-9a"/>
　　　<hi>鄭適秀才也適命筆寫詩一首贈珽珽回顧惟見一壊冡</hi>
昔為唫風嘯月人今為唫風嘯月身冡壊路邊唫嘯罷<lb/>
安知今日又勞神<lb/>
　甘露寺鬼<lb/>
　　　西軒詩<hi>吳王收復浙右之明年甘露寺僧夏夜月明持課俄見數鬼自西軒出坐定命</hi>
　　　<hi>酒南向一人衣南朝衣西向一人衣北朝衣北向一人衣縫掖衣東向一人衣朱衣清瘦多髯</hi>
　　　<hi>相頋言曰朝代雖殊古今一致時世命也知復何為各述朱衣者平生句贊賞久之北衣者曰</hi>
　　　<hi>請各徵曩時臨危一言以代絲竹可乎衆曰可於是各賦四句吟罷晨鐘鳴倐散</hi>
<pb n="KR4h0140_WYG_865-9b"/>
趙壹能為賦鄒陽解獻書可惜西江水不救轍中魚<hi>北衣</hi>
<hi>者</hi>
偉哉横海鱗壯矣垂天翼一旦失風水翻為螻蟻食<hi>縫掖</hi>
<hi>衣者</hi>
功遂侔昔人保退無智力既涉太行險兹路信難陟<hi>南朝</hi>
<hi>衣者</hi>
握裏龍蛇紙上鸞逡巡千幅不將難顧雲已往羅隐耄<lb/>
更有何人逞筆端<hi>朱衣者</hi>
<pb n="KR4h0140_WYG_865-10a"/>
　邵謁<lb/>
　　　降巫詩<hi>謁讀書堂距翁源縣十餘里殁後縣民祀神巫持幘自舞忽自稱邵先輩降縣</hi>
　　　<hi>民即曰邵先輩異時號工歌詠者能強為我賦詩乎以為巫妄言欲苦之耳巫畧不經思即成</hi>
　　　<hi>二十八字詞韻凄苦雖老筆不逮鄉老中曉聲病者至為感泣咨歎</hi>
青山山下少年郎失意當時别故鄉惆悵不堪回首望<lb/>
隔谿遥見舊書堂<lb/>
　石恪<lb/>
　　　贈雷殿直<hi>恪西蜀人善畫亦工歌詩孟蜀亡入汴供奉乞歸道卒後殿直雷承昊任</hi>
<pb n="KR4h0140_WYG_865-10b"/>
　　　<hi>衡陽遇恪與同宿贈以詩别去始悟其已死及到任公宇一如恪言</hi>
衡陽去此正三年一路程途甚坦然深䆳門墻二楚外<lb/>
清風池館五峰前西邊市井來商客東㟁汀洲簇釣船<lb/>
公退只應無别事朱陵後洞看神仙<lb/>
　富春沙際鬼<lb/>
　　　吟<hi>吳越時有人夜泊於富春間月色澹然見一人於沙際吟此</hi>
陊江三十年潮打形骸朽家人都不知何處奠杯酒<lb/>
　　　又吟<hi>舟人問曰君是誰可示姓名否又吟此詩</hi>
<pb n="KR4h0140_WYG_865-11a"/>
　莫問我姓名向君言亦空潮生沙骨冷魂魄悲秋風<lb/>
　　趙<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>
　　　　獻高駢<hi>駢築羅城多發掘古冡取甎有一冡上鬼夜嘯自稱冥司趙<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>獻書略曰<graphic n="KR2934" url="https://raw.githubusercontent.com/kanripo/KR-Gaiji/master/images/KR2934.png" mimeType="image/png"/>一</hi>
　　　　<hi>介游魂叨掌冥司希于萬雉免此一抔倘全馬鬛之封敢忘龍頭之庇并附一詩於後幅</hi>
　我昔勝君昔君今勝我今人生一世事何用苦相侵<hi>此詩</hi>
　<hi>與慕容垂冡上荅太宗多同以各載事蹟故兩存之</hi>
　<lb/>
　<lb/>
<pb n="KR4h0140_WYG_865-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百六十五<lb/>
</p>
<p>
</p>
  </div>
</body>
</text>
</TEI>
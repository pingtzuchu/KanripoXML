<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_482-1a"/>
　欽定四庫全書<lb/>
御定全唐詩巻四百八十二<lb/>
　　李紳<lb/>
　　　　宿越州天王寺<lb/>
　　　太和八年自浙東觀察使又除太子賓客分司東<lb/>
　　　都始發州郭越人父老男女數萬攜壺觴至江津<lb/>
　　　相送<lb/>
　海隅布政慙期月江上霑巾媿萬人休<hi>一作才</hi>按簿書懲<lb/>
<pb n="KR4h0140_WYG_482-1b"/>
　黠吏未齊風俗昧良臣壺冰自潔中無玷鏡水非求下<lb/>
　見鱗清夜佛宫觀色相却歸前老更前身<lb/>
　　　　却渡西陵别越中父老<lb/>
　海潮晩上江風急津吏篙師語黙齊傾手奉觴看故老<lb/>
　擁流爭拜見孩提慙非杜母臨襄峴自鄙朱翁别㑹稽<lb/>
　漸舉雲帆煙水濶杳然鳬雁各東西<lb/>
　　　　却到浙西<lb/>
　　　出杭州界入蘇州八年浙西六郡災旱百姓饑殍<lb/>
<pb n="KR4h0140_WYG_482-2a"/>
　　道路相望米價翔貴是歳浙東大稔因請出米五<lb/>
　　萬斛賤估以救浙西居人詔下蒙允是嵗王璠不<lb/>
　　奏饑旱反怒隣境所救以為賣巳遂與王涯合計<lb/>
　　誣構罔上奏陳米非官米足私求利及璠伏誅蒙<lb/>
　　聖恩加察姦邪所罔初入浙西蘇州界吳人以䘏<lb/>
　　災之恵猶懼旌幡留戒於迥野之處不及城郭之<lb/>
　　所則相率拜泣於舟楫前是歳盧周仁為蘇州刺<lb/>
　　史<lb/>
<pb n="KR4h0140_WYG_482-2b"/>
臨平水竭蒹葭死里社蕭條旅館秋嘗歎晉郊無乞糴<lb/>
豈忘吳俗共分憂野悲揚目稱嗟食林極翳桑顧所求<lb/>
苛政尚存猶惕息老人偷拜擁前舟<hi>臨平湖竭鄉人言人有饑患是嵗中</hi>
<hi>水竭魚鳥皆死</hi>
　　　蘇州不住遥望武丘報恩兩寺<lb/>
秋山古寺東西逺竹院松門悵望同幽鳥静時侵徑月<lb/>
野煙消處滿林風塔分朱雁餘霞外刹對金螭落照中<lb/>
官備散寮身却累徃来慙謝二蓮宫<lb/>
<pb n="KR4h0140_WYG_482-3a"/>
　　　迴望館娃故宫<lb/>
江雲斷續草綿連雲隔秋波樹覆煙飄雪荻花鋪漲渚<lb/>
變霜楓葉巻平田雀愁化水喧斜日鴻怨驚風叫暮天<lb/>
因問館娃何所恨破吳紅臉尚開蓮<lb/>
　　　姑蘇臺雜句<lb/>
　　臺今遺跡平蕪連接靈巖寺採香徑響屧廊皆在<lb/>
　　寺内越書稱越王獻吳王黄金樓楣吳王因造姑<lb/>
　　蘇臺因獻楣遂以黄金盡飾樓以破其國<lb/>
<pb n="KR4h0140_WYG_482-3b"/>
越王巧破夫差國来獻黄金重雕刻西施醉舞花艷傾<lb/>
妬月嬌娥恣妖惑姑蘇百尺曉鋪開樓楣盡化黄金臺<lb/>
歌清管咽歡未極越師戈甲浮江来伍胥抉目看吳滅<lb/>
范蠡全身霸西越寂莫千年盡古墟蕭條両地皆明月<lb/>
靈巖香徑掩禪扉秋草荒涼徧落暉江浦迴看鷗鳥沒<lb/>
碧峯斜見鷺鷥飛如今白髮星星滿却作閒官不閒散<lb/>
野寺經過懼悔尤公程廹䠞悲秋館吳鄉越國舊淹留<lb/>
草樹煙霞昔徧遊雲木<hi>一作外</hi>夢迴<hi>一作魂</hi>多感歎不惟惆<lb/>
<pb n="KR4h0140_WYG_482-4a"/>
悵至長洲<lb/>
　　　開元寺<hi>一本下有石字</hi>
　　此寺多太湖石有峰巒竒狀者頃年多遊寓於此<lb/>
　　及太和七年往来皆不復到寺中石大半亦無也<lb/>
十層花宇真毫相數仭峰巒閟月扉攅立寳山中色界<lb/>
散周香海小輪圍坐隅咫尺窺巖壑窗外髙低辨翠㣲<lb/>
難保爾形終不轉莫令偷拂六銖衣<lb/>
　　　臯橋<lb/>
<pb n="KR4h0140_WYG_482-4b"/>
伯鸞憔悴甘飄寓非向囂塵隐姓名鴻鵠羽毛終有志<lb/>
素絲琴瑟自諧聲故橋秋月無家照古井寒泉見底清<lb/>
猶有餘風未磨滅至今鄉里重和鳴<lb/>
　　　眞娘墓<lb/>
　　吳之妓人歌舞有名者死葬於吳虎丘寺前吳中<lb/>
　　少年從其志也墓多花草以滿其上嘉興縣前亦<lb/>
　　有吳妓人蘇小小墓風雨之夕或聞其上有歌吹<lb/>
　　之音<lb/>
<pb n="KR4h0140_WYG_482-5a"/>
一株繁艷春城盡雙樹慈門忍草生愁態自隨風燭滅<lb/>
愛心難逐雨花輕黛消波月空蟾影歌息梁塵有梵聲<lb/>
還似錢塘蘇小小祗應迴首是卿卿<lb/>
　　　却望<hi>一作到</hi>無錫<hi>一本有望字</hi>芙蓉湖<lb/>
水寛山逺煙嵐迥栁岸縈迴在碧流清晝不風鳬雁少<lb/>
却疑初夢鏡湖秋<lb/>
丹橘村邉獨<hi>一作燭一作煙</hi>火㣲碧流明處雁初飛蕭條落葉<lb/>
<hi>一作日</hi>垂楊岸隔水寥寥聞擣衣<lb/>
<pb n="KR4h0140_WYG_482-5b"/>
逐波雲影參差逺背日嵐光隐見深猶似望中連海樹<lb/>
月生湖上是山隂<lb/>
舊山認得煙嵐近湖水平鋪碧岫間喜見雲泉還悵望<lb/>
自慙山叟不歸山<lb/>
翠崖幽谷分眀處倦鳥歸雲<hi>一作山</hi>在眼前惆悵白頭為<lb/>
四老逺隨塵土去伊川<lb/>
　　　重到惠山<lb/>
　　再到石泉寺内有禪師鑒𤣥影堂在寺南峰下頃<lb/>
<pb n="KR4h0140_WYG_482-6a"/>
　　年與此僧同在恵山十年鑒𤣥在壽春相訪因追<lb/>
　　舊歡<lb/>
碧峰依舊松筠老重得經過已白頭俱是海天黄葉信<lb/>
両逢霜節菊花秋望中白鶴憐歸翼行處青苔恨昔遊<lb/>
還向窗間<hi>一作竹窗</hi>名姓下數行添記别離愁<hi>萬首絶句分為二首</hi>
　　　鑒𤣥影堂<lb/>
香燈寂莫網塵中煩惱身須色界空龍鉢巳傾無法雨<lb/>
虎牀猶在有悲風定心池上浮泡沒招手巖邉夢幻通<lb/>
<pb n="KR4h0140_WYG_482-6b"/>
深夜月明松子落儼然聽法侍生公<lb/>
　　　别石泉<lb/>
　　在惠山寺松竹之下甘爽乃人間靈液清澄鑒<hi>一作</hi>
　　<hi>見</hi>肌骨含漱開神慮茶得此水皆盡芳味<lb/>
素沙見底空無色青石潛流暗有聲㣲渡竹風涵淅瀝<lb/>
細浮松月透輕明桂凝秋露添靈液茗折香芽泛玉英<lb/>
應是梵宫連洞府浴池今化醒泉清<lb/>
　　　别雙温樹<lb/>
<pb n="KR4h0140_WYG_482-7a"/>
　　彺年於惠山書房前手植今巳喬柯數尋干雲蔥<lb/>
　　翠䕃日此樹移過江多死有類丹橘<lb/>
翠條盈尺憐孤秀植向西窗待月軒輕剪綠絲秋葉暗<lb/>
密扶纎幹夏隂繁故山手種<hi>一作植</hi>空懐想温室心知不<lb/>
敢言看爾拂雲今得地莫隨陵谷改深根<lb/>
　　　重别西湖<lb/>
　　東去日前别湖中<hi>一作西湖</hi>雙鸂鶒翡翠早梅等三題<lb/>
　　及西来則鸂鶒翡翠悉皆翔失梅衰秋葉重起前<lb/>
<pb n="KR4h0140_WYG_482-7b"/>
　　歎耳<lb/>
浦邉梅葉看凋落波上雙禽去寂寥吹管曲傳花易失<lb/>
織文機學羽難飄雪欺春早摧芳萼隼勵秋深拂翠翹<lb/>
繁艷彩毛無處所盡成愁歎别谿橋<lb/>
　　　毘陵東山<lb/>
　　東山在毘陵驛南連水西舘館即獨孤及在郡所<lb/>
　　置荒廢巳久至孟公簡重修植以花木松竹等可<lb/>
　　翫孟公在郡日余以校書郎從役同宴於此今則<lb/>
<pb n="KR4h0140_WYG_482-8a"/>
　　荒廢仍舊<lb/>
昔人别館淹留處卜築東山學謝家叢桂半空摧枳棘<lb/>
曲池平盡隔煙霞重開漁浦連天月<hi>一作日</hi>更種春園滿<lb/>
地花依舊秋風還寂莫數行衰桞宿啼鴉<lb/>
　　　建元寺<hi>一作和郭鄖寒食</hi>
　　寺在常州東郭<hi>一作常州建元寺在郡東郭</hi>松扉竹院各在岡<lb/>
　　阜地甚疎通連接郊外每歲寒食里人灑掃經過<lb/>
　　之所大歴中詩人郭雲<hi>一作鄖</hi>曽賦寒食詩贈吏部<lb/>
<pb n="KR4h0140_WYG_482-8b"/>
　　先兄詩云蘭陵士女滿晴川郊外紛紛拜古埏萬<lb/>
　　井人家初禁火九原松柏自生煙人間後事非前<lb/>
　　事鏡裏今年老去年介子終知祿不及王孫誰復<lb/>
　　更相憐當時以為絶唱嘗在童兒即聞此詩非欲<lb/>
　　繼和蓋紀事因書<lb/>
江城物候傷心地逺寺經過禁火辰芳草壠邊迴首客<lb/>
野花叢裏斷腸人紫荆繁艷空門晝紅藥深開古殿春<lb/>
歎息光隂催白髮莫悲風月獨霑巾<lb/>
<pb n="KR4h0140_WYG_482-9a"/>
　　　却到金陵登北固亭<lb/>
龍形江影隔雲深虎勢山光入浪沈潮蹙海風驅萬里<lb/>
日浮天塹洞千尋衆峰作限横空碧一柱中維徹底<hi>一本</hi>
<hi>此字缺</hi>金還叱檝師看五兩莫令辜負濟川心<lb/>
　　　望鶴林寺<lb/>
　　仍歳徃来牽廹皆不得往元和初在故度支尚書<lb/>
　　兄賓府多因閒暇經遊此寺寺内有木蘭杜鵑繁<lb/>
　　茂人言至今猶未衰歇<lb/>
<pb n="KR4h0140_WYG_482-9b"/>
鶴栖峰下青蓮宇花發江城世界春紅照日髙殷奪火<lb/>
紫凝霞曙瑩銷塵毎思載酒悲前事欲問題詩想舊身<lb/>
自歎秋風勞物役白頭拘束一閒人<lb/>
　　　宿𤓰州<lb/>
煙昏水郭津亭晩<hi>一作曉</hi>廻望金陵若動揺衝浦迴風翻<lb/>
宿浪照沙低月歛殘潮栁經寒露看蕭索人改衰容自<lb/>
寂寥官冷舊諳唯旅館歳隂輕薄是凉飇<lb/>
　　　入揚州郭<lb/>
<pb n="KR4h0140_WYG_482-10a"/>
　　潮水舊通揚州郭内大歴巳後潮信不通李頎詩<lb/>
　　鸕鷀山頭片雨晴揚州郭裏見潮生此可以驗<lb/>
菊芳沙渚殘花少柳過秋風墜葉疎堤繞門津喧井市<lb/>
路交村陌混樵漁畏衝生客呼童僕欲指潮㾗問里閭<lb/>
非為掩身羞白髮自縁多病喜肩輿<lb/>
　　　宿揚州水<hi>一本無水字</hi>館<lb/>
舟依淺岸<hi>一作浦</hi>參差合橋映晴虹上下連輕檝過時揺<lb/>
水月逺燈繁處隔秋煙却思海嶠還悽歎近渉江濤更<lb/>
<pb n="KR4h0140_WYG_482-10b"/>
凜然閒凭欄干指星漢尚疑軒蓋在樓船<lb/>
　　　州中小飲便别牛相<lb/>
笙歌罷曲辭賓侶庭竹移隂就<hi>一作近</hi>小齋愁不解顔徒<lb/>
滿酌病非傷肺為憂懐耻矜學歩貽身患豈慕醒狂躡<lb/>
禍階從此别離長酩酊洛陽狂狷任椎埋<lb/>
　　　却過淮隂弔韓信廟<lb/>
功髙自弃漢元臣遺廟隂森楚水濱英主任賢増虎翼<lb/>
假王徼福犯龍鱗賤能忍恥卑狂少貴乏懐忠近佞人<lb/>
<pb n="KR4h0140_WYG_482-11a"/>
徒用千金酬一飯不知明哲重防身<lb/>
　　　却入泗口<lb/>
洪河一派清淮接堤草蘆花萬里秋煙樹寂寥<hi>一作蒼茫</hi>分<lb/>
楚澤海雲明滅滿<hi>一作見</hi>揚州望深江漢連天逺思起鄉<lb/>
閭<hi>一作關</hi>滿眼愁惆悵路岐眞<hi>一作惟</hi>此處夕陽西沒水東<lb/>
流<lb/>
　　　重入洛陽東門<lb/>
商顔重命伊川叟時事知非入洛人連野碧流通御苑<lb/>
<pb n="KR4h0140_WYG_482-11b"/>
滿階<hi>一作街</hi>秋草過天津每慚清秩容衰齒猶有華簪寄<lb/>
病身驅馬獨歸尋里巷日斜行處舊紅塵<lb/>
　　　拜三川守<lb/>
　　開成元年三月二十五日蒙恩除河南尹四月六<lb/>
　　日詔下洛陽是月自春不雨巳踰六旬此日謝恩<lb/>
　　未詣公府馳禱龍祠止九日大降膏澤連霔浹日<lb/>
　　時苖頓茂又里巷比多惡少皆免<hi>一作危</hi>㡌散衣聚<lb/>
　　為羣鬬或差肩追繞擊大毬里言謂之打棍諳論<lb/>
<pb n="KR4h0140_WYG_482-12a"/>
　　士庶苦之車馬逢者不敢前都城為患日久詔下<lb/>
　　之日此輩皆失所在却歸負販之業閭里間無復<lb/>
　　前患<lb/>
恭承寵詔臨伊洛静守朝章化比閭風變市兒驚偃草<lb/>
雨晴郊藪謬隨車改張琴瑟移膠柱止息笙簧辨魯魚<lb/>
唯有從容期一徳使齊文教奉皇居<lb/>
　　　慶雲見<lb/>
　　夏六月准詔祭中嶽宿少林寺祭畢歸寺有慶雲<lb/>
<pb n="KR4h0140_WYG_482-12b"/>
　　見於峰初如絳綃蒙覆上下巖樹透徹虚明照日<lb/>
　　俄頃諸崖谷間盡祥雲紛郁綿布自午至未不散<lb/>
禮成中嶽陳金冊祥報卿雲冠玉峰輕未透林疑待鳯<lb/>
細非行雨詎從龍巻風變彩霏㣲薄照日籠光映隐<hi>一作</hi>
<hi>隐映</hi>重還入九霄成沆瀣夕嵐生處鶴歸松<lb/>
　　　靈蛇見少林寺<lb/>
　　二大松上有青蛇不知所自下馬之際忽墜於地<lb/>
　　盤結異狀若紫組綬青光熒射逼之不怒問其寺<lb/>
<pb n="KR4h0140_WYG_482-13a"/>
　　僧僧云嘗見因令祝以箱奩引之遂逶迤就器送<lb/>
　　寺外倐忽如失之<lb/>
𤨏文結綬靈蛇降蠖屈螭盤顧視閒鱗䠞翠光抽璀璨<lb/>
腹連金彩動彎環巳應蛻骨風雷後豈効銜珠草莽間<lb/>
知爾全身䕶崑閬不矜揮尾在常山<lb/>
　　　拜宣武軍節度使<lb/>
　　開成元年六月二十六日制授宣武軍節度使七<lb/>
　　月三日中使劉泰押送旌節止洛陽五日赴鎮出<lb/>
<pb n="KR4h0140_WYG_482-13b"/>
　　都門城内少長士女相送者數萬人至白馬寺涕<lb/>
　　泣當車者不可止少尹嚴元容鞭胥吏市人怒其<lb/>
　　戀慕留臺御史杜牧使臺吏遮毆百姓令其廢祖<lb/>
　　帳<lb/>
油幢竝入虎旗開錦橐從天鳯詔来星應魏師新鼓角<lb/>
地嫌梁苑舊池臺日暉紅斾分如電人擁青門動若雷<lb/>
伊洛鏡清迴首處是非紛雜任塵埃<lb/>
　　　到宣武三十韻<lb/>
<pb n="KR4h0140_WYG_482-14a"/>
　　七月十二日到汴州是月鄭汴間不雨巳餘月秋<lb/>
　　苖巳悴十日至圃田天雨已餘至十二日朝旨秋<lb/>
　　稼頓茂軍禮亦成矣<lb/>
七月趨梁苑三年謝尹京舊風除物蠧新律奉師貞龍<lb/>
節雙油重蛇矛百練明躍魚連後斾騰虎耀前旌路轉<lb/>
金神竝川開鐵馬横擁旄差白羽分轡引紅纓在浚風<lb/>
煙接維嵩鞏洛清貫魚奔騎疾連雁巻行輕煙壘風調<lb/>
角秋原雨洗兵宿雲看布甲疎栁見分營鼔徹通宵警<lb/>
<pb n="KR4h0140_WYG_482-14b"/>
和門候曉晴虎符三校列魚胄萬夫迎弄馬猨猱健奔<lb/>
車角觝呈駕肩傍隘道張幕内連楹森㦸承三令攢戈<lb/>
退一聲及郊知雨過觀俗辨風行望宋憐思女遊梁念<lb/>
客卿義夫留感激公子播英名澤廣䐁魚洽恩宣豈弟<lb/>
生善師忘任智中略在推誠式宴歌鍾合陳筵綺繡幷<lb/>
戲鼙千卒躍均酒百壺傾樂與師徒共歡從井邑盈教<lb/>
通因漸染人恱尚和平授鉞慙分閫登壇荷列城虚裘<lb/>
朝獨坐雄劒夜孤鳴白髪侵霜變丹心捧日驚衛青終<lb/>
<pb n="KR4h0140_WYG_482-15a"/>
　保志潘岳未忘情期月終迷化三年詎有成惟看波海<lb/>
　動天外斬長鯨<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_482-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百八十二<lb/>
</p>
<p>
</p>
  </div>
</body>
</text>
</TEI>
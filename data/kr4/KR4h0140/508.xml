<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_508-1a"/>
　欽定四庫全書<lb/>
御定全唐詩巻五百八<lb/>
　　孔温業<lb/>
　孔温業冀州人長慶元年進士第大中後歴官中書舎<lb/>
　人天平節度使詩一首<lb/>
　　　　鳥散餘花落<lb/>
　美景春堪賞芳園白日斜共看飛好鳥復見落餘花來<lb/>
　往驚翻電經過想散霞雨餘飄處處風送滿家家求友<lb/>
<pb n="KR4h0140_WYG_508-1b"/>
　聲初去離枝色可嗟從兹時節換誰為惜年華<lb/>
　　趙存約<lb/>
　趙存約長慶進士太和中為興元節度判官兵亂被害<lb/>
　詩一首<lb/>
　　　　鳥散餘花落<lb/>
　春曉㳺禽集幽庭㡬樹花坐來驚艷色飛去墮晴霞翅<lb/>
　拂繁枝落風添舞影斜彩雲飄玉砌絳雪下仙家分散<lb/>
　音初静凋零蘂帶葩空階瞻翫久應共惜年華<lb/>
<pb n="KR4h0140_WYG_508-2a"/>
　竇洵直<lb/>
竇洵直長慶進士詩一首<lb/>
　　　鳥散餘花落<lb/>
晚樹春歸後花飛鳥下初參差分羽翼零落滿空虚風<lb/>
外清香轉林邊艷影疎輕盈宜雪舞髣髴似霞舒萬片<lb/>
情難極遷喬思有餘微臣一何幸吟賞對寒居<lb/>
　陳標<lb/>
陳標長慶二年登進士第終侍御史詩十二首<lb/>
<pb n="KR4h0140_WYG_508-2b"/>
　　　公無渡河<lb/>
隂雲颯颯浪花愁半度驚湍半挂舟聲盡雲天君不住<lb/>
命懸魚鱉妾同休黛蛾芳臉垂珠淚羅韈香裾赴碧流<lb/>
餘魄豈能銜木石獨将遺恨付箜篌<lb/>
　　　秦王巻衣<lb/>
秦王宫闕靄春烟珠樹瓊枝近碧天御氣馨香蘇合啓<lb/>
簾光浮動水精懸霏微羅縠隨芳袖宛轉鮫綃逐寳筵<lb/>
從此咸陽一廻首暮雲愁色已千年<lb/>
<pb n="KR4h0140_WYG_508-3a"/>
　　　偼伃怨<lb/>
掌上恩移玉帳空香珠滿眼泣春風飄零怨栁凋眉翠<lb/>
狼籍愁桃墜臉紅鳳輦祗應三殿北鑾聲不向五湖中<lb/>
笙歌處處廽天睠獨自無情長信宫<lb/>
　　　飲馬長城窟<lb/>
日日風吹虜騎塵年年飲馬漢營人千堆戰骨那知主<lb/>
萬里枯沙不辨春浴谷氣寒愁墜指斷崖氷滑恐傷神<lb/>
金鞍玉勒無顔色淚滿征衣怨暴秦<lb/>
<pb n="KR4h0140_WYG_508-3b"/>
　　　江南行<lb/>
水光春色滿江<hi>一作湖</hi>天蘋葉風吹荷葉錢香蟻翠旗臨<lb/>
岸市艶娥紅袖渡江船曉驚白鷺聨翩雪浪蹙青茭瀲<lb/>
灔烟不怕江洲芳草暮待将秋<hi>一作春</hi>興折湖蓮<lb/>
　　　長安秋思<hi>一作白紵歌</hi>
吴女秋機織曙霜氷蠶吐絲<hi>一作吞線</hi>月盈筐<hi>一作箱</hi>金刀玉<lb/>
指裁縫促水殿花樓絃管長舞䄂慢移凝瑞雪歌塵微<lb/>
動避雕梁唯愁陌上芳菲度狼籍風池荷葉黄<lb/>
<pb n="KR4h0140_WYG_508-4a"/>
　　　贈元和十三年登第進士<lb/>
春官南院粉墻東地色初分月色紅文字一千重馬擁<lb/>
喜歡三十二人同眼看魚變辭凡水心逐鶯飛出瑞風<lb/>
莫怪雲泥從此别摠曽惆悵去年中<lb/>
　　　焦桐樹<lb/>
江上烹魚採野樵鸞枝摧折半曾燒未經良匠材雖散<lb/>
待得知音尾已焦若使琢磨徽白玉便來風律軫青瑶<lb/>
還能萬里傳山水三峡泉聲豈寂寥<lb/>
<pb n="KR4h0140_WYG_508-4b"/>
　　　寄友人<lb/>
杜甫在時貪入蜀孟郊生處却歸秦如今始㑹麻姑意<lb/>
借問山川與後人<lb/>
　　　啄木謡<lb/>
丁丁向晚急還稀啄徧庭槐未肻歸終日與君除蠧害<lb/>
莫嫌無事不頻飛<lb/>
　　　僧院牡丹<lb/>
琉璃地上開紅艷碧落天頭散曉霞應是向西無地種<lb/>
<pb n="KR4h0140_WYG_508-5a"/>
不然爭肻重蓮花<lb/>
　　　蜀葵<lb/>
眼前無奈蜀葵何淺紫深紅數百窠能共牡丹争㡬許<lb/>
得人嫌<hi>一作輕</hi>處祗縁多<lb/>
　袁不約<lb/>
袁不約字還朴長慶三年進士第李固言在成都辟為<lb/>
幕官加檢校侍郎詩一巻今存四首<lb/>
　　　離家<lb/>
<pb n="KR4h0140_WYG_508-5b"/>
步歩逺晨昏悽心出里<hi>一作獨出</hi>門見烏惟有涙看<hi>一作問</hi>雁<lb/>
更傷魂宿酒寧辭<hi>一作添愁</hi>醉廻書諱苦言野人應怪笑不<lb/>
解愛田<hi>一作樂丘</hi>園<lb/>
　　　送人至嶺南<lb/>
度嶺春風暖花多不識名瘴煙迷月色巴路傍溪聲畏<lb/>
藥将銀試防蛟避水行知君憐酒興莫殺醉猩猩<lb/>
　　　長安夜逰<lb/>
鳳城連夜九門通帝女皇妃出漢宫千乗寳蓮珠箔卷<lb/>
<pb n="KR4h0140_WYG_508-6a"/>
萬條銀燭碧紗籠歌聲緩過青樓月香氣潛來紫陌風<lb/>
長樂曉鐘歸騎後遺簮墮珥滿街中<lb/>
　　　病宫人<hi>一作張祜詩</hi>
佳人卧病動經秋簾幕繿縿不挂鈎四體强扶藤夾膝<lb/>
雙環慵整玉搔頭花顔有幸君王問藥餌無徴待詔愁<lb/>
惆悵近來銷瘦盡淚珠時傍枕函流<lb/>
　　　句<lb/>
愁聲秋遶杵寒色碧歸山<hi>深秋</hi>　送將歡笑去收得寂<lb/>
<pb n="KR4h0140_WYG_508-6b"/>
寥廽<hi>客去</hi>
　李餘<lb/>
李餘蜀人工樂府登長慶三年進士第詩二首<lb/>
　　　臨卭怨<lb/>
藕花衫子栁花裙多著沈香慢火熏惆悵妝成君不見<lb/>
空教緑綺伴文君<lb/>
　　　寒食<lb/>
玉輪江上雨絲絲公子逰春醉不知翦渡歸來風正急<lb/>
<pb n="KR4h0140_WYG_508-7a"/>
水濺鞍帕嫰鵝兒<hi>汶江謂之玉輪江</hi>
　　　句<lb/>
長安東門别立馬生白髪　霽後軒盖繁南山瑞烟發<lb/>
　嘗憂車馬繁土薄聞水聲<hi>並見張為主客圖</hi>
　白敏中<lb/>
白敏中字用晦長慶中第進士擢累侍御史左司貟外<lb/>
郎武宗召入翰林為學士宣宗立以兵部侍郎同中書<lb/>
門下平章事尋出為邠寧節度使懿宗復召拜司徒門<lb/>
<pb n="KR4h0140_WYG_508-7b"/>
下侍郎還平章事咸通二年出為鳳翔節度使以太傅<lb/>
致仕詩二首<lb/>
　　　至日上公獻夀酒<lb/>
候曉天門闢朝天萬國同瑞雲昇觀闕香氣映華宫日<lb/>
色臨仙籞龍顔對昊宫羽儀瞻百姓獻夀侍三公化被<lb/>
君王洽恩沾草木豐自欣朝玉座宴此詠皇風<lb/>
　　　賀收復秦原諸州詩<lb/>
一䛇皇城四海頒醜戎無數束身還戍樓吹笛人休戰<lb/>
<pb n="KR4h0140_WYG_508-8a"/>
牧野嘶風馬自閒河水九盤收數曲天山千里鎻諸關<lb/>
西邊北塞今無事為報東南夷與蠻<lb/>
　　　句<lb/>
南浦花臨水東樓月映風<hi>鎮劒南經忠州尋樂天遺跡作見紀事</hi>
　李敬方<lb/>
李敬方字中䖍登長慶進士第大和中為歙州刺史詩<lb/>
一巻今存八首<lb/>
　　　遣興<lb/>
<pb n="KR4h0140_WYG_508-8b"/>
果窺丹竈鶴莫羡白頭翁日月仙壺外筋骸藥臼中雲<lb/>
歸無定所鳥跡不留空何必勞方寸﨑嶇問逺公<lb/>
　　　勸酒<lb/>
不向花前醉花應解笑人只憂<hi>一作因</hi>連夜雨又過一年<lb/>
春日日無窮事區區有限身若非杯酒裏何以寄天真<lb/>
　　　近無西耗<hi>一作李宣逺詩</hi>
逺戎兵壓境遷客淚横襟烽候驚春塞縲囚困越吟自<lb/>
憐牛馬走未識犬羊心一月無消息西看日又沈<lb/>
<pb n="KR4h0140_WYG_508-9a"/>
　　　天台晴望<hi>時左遷台州刺史  題一作喜晴</hi>
天<hi>一作到</hi>台十二旬一片雨中春林果黄梅<hi>一作垂楊</hi>盡山苗<lb/>
半夏新陽烏晴<hi>一作朝</hi>展翅隂魄夜飛輪坐冀<hi>一作望一作喜</hi>無<lb/>
雲物分眀見北辰<lb/>
　　　聞髙侍御<hi>一作郎</hi>卒貶所<lb/>
西京髙院長直氣似吾徒走馬論邉偹飛聲感廟謨官<lb/>
移人未察身沒事多誣寂寞他年後名編野史無<lb/>
　　　題黄山湯院<hi>并序</hi>
<pb n="KR4h0140_WYG_508-9b"/>
　　敬方以頭風癢悶大中五年十二月因小恤假内<lb/>
　　再往黄山浴湯題四百字<lb/>
楚鎮惟黄岫靈泉浴聖源煎熬何處所爐炭孰司存沙<lb/>
暖泉常沸霜籠水更温不疏還自决雖撓未甞渾地啓<lb/>
巖為洞天開石作盆常留今日色不减故年痕隂燄潜<lb/>
生海陽光暗燭坤定應鄰火宅非獨過焦原龍訝經冬<lb/>
潤鶯疑滿谷暄善烹寒食茗䏻變早春園及物功何大<lb/>
隨流道益尊潔齋齊物主療病奪醫門外秘千峯秀旁<lb/>
<pb n="KR4h0140_WYG_508-10a"/>
通百潦奔禪家休問疾騷客罷招魂卧理黔川守分憂<lb/>
漢主恩慘傷因有暇徒御誡無喧癢悶頭風切爬搔臂<lb/>
力煩披榛通白道束馬置朱幡謝屐縁危磴戎裝逗逺<lb/>
村慢逰登竹逕髙歩入山根崖巘差行竈蓬茅過小軒<lb/>
禦寒増帳幕甃影盡璵璠不與華池語寜將浴室論洗<lb/>
心過頃刻浸髪迨朝暾汗洽聊箕踞支羸暫虎蹲濯纓<lb/>
閑更入漱齒渇仍吞氣燠勝重絸風和敵一尊適來還<lb/>
蹭蹬復出又攀援形穢忻除垢神囂喜破昏眀夷徴立<lb/>
<pb n="KR4h0140_WYG_508-10b"/>
象既濟感文言已閡眠沙麂仍妨卧石猨香驅蒸霧起<lb/>
煙霿濕雲屯破險更祠宇憑髙易廟垣舊基絶仄足新<lb/>
搆忽行鵷勝地非無棟征途遽改轅貪程歸路逺折政<lb/>
訟庭繁興徃留年月詩成遺子孫已鐫東壁石名姓寄<lb/>
無垠<lb/>
　　　太和公主還宫<lb/>
二紀煙塵外凄凉轉戰歸胡笳悲蔡琰漢使泣眀妃金<lb/>
殿更戎幄青祛换毳衣登車隨伴仗謁廟入中闈湯沐<lb/>
<pb n="KR4h0140_WYG_508-11a"/>
疏封在關山故夢非笑看鴻北向休詠鵲南飛宫髻憐<lb/>
新様庭柯想舊圍生還侍児少熟識内家稀鳳去樓扃<lb/>
夜鸞孤匣掩輝應憐禁園栁相見倍依依<lb/>
　　　汴河直進船<lb/>
汴水通淮利㝡多生人為害亦相和東南四十三州地<lb/>
取盡脂膏是此河<lb/>
　李囬<lb/>
李囬字昭度本名躔擢長慶進士辟揚州掌書記遷監<lb/>
<pb n="KR4h0140_WYG_508-11b"/>
察御史㑹昌中以刑部侍郎兼御史中丞俄進中書侍<lb/>
郎同中書門下平章事出為劒南西川節度以與李徳<lb/>
裕善貶撫州長史詩三首<lb/>
　　　享太廟樂章<lb/>
受天眀命敷佑下土化時以儉衛文以武氛消夷夏俗<lb/>
臻往古億萬斯年形于律吕<lb/>
　　　天長路别朱大<hi>慶餘</hi>山路却寄<lb/>
驛騎難隨伴尋山半憶君蒼崖殘月路猶數過溪雲<lb/>
<pb n="KR4h0140_WYG_508-12a"/>
　　　寄酬朱大後庭夜坐留别<lb/>
十夜郡城宿苦吟身未閑那堪西郭别雪路問青山<lb/>
　常<hi>一作韋</hi>楚老<lb/>
常楚老長慶進士官拾遺詩二首<lb/>
　　　祖龍行<lb/>
黒雲兵氣射天裂壮士朝眠夢寃結祖龍一夜死沙丘<lb/>
胡亥空隨鮑魚轍腐肉偷生三千里偽書先賜扶蘇死<lb/>
墓接驪山土未乾瑞光已向芒碭起陳勝城中鼔三下<lb/>
<pb n="KR4h0140_WYG_508-12b"/>
秦家天地如崩瓦龍蛇撩亂入咸陽少帝空隨漢家馬<lb/>
　　　江上蚊子<lb/>
飄揺挾翅亞紅腹江邊夜起如雷哭請問貪婪一㸃心<lb/>
臭腐填腹㡬多足越女如花住江曲嫦娥夜夜疑雙緑<lb/>
怕君撩亂錦窗中十軸<hi>一作幅</hi>輕綃圍夜玉<lb/>
　　　句<lb/>
一從黄帝葬橋山碧落千門鎻元氣<hi>天上行詩話總龜</hi>
　李甘<lb/>
<pb n="KR4h0140_WYG_508-13a"/>
李甘字和鼎長慶末進士擢第太和中官侍御史貶封<lb/>
州司馬集一巻今存詩一首<lb/>
　　　九成宫<hi>一作華清宮</hi>
中原無鹿海無波鳳輦鸞旗出幸多今日故宫歸寂寞<lb/>
太平功業在山河<lb/>
　平曽<lb/>
平曽穆宗時人唐以府元被黜者九人曽其一也長慶<lb/>
初同賈島輩貶謂之舉場十惡曽後謁李固言於蜀幕<lb/>
<pb n="KR4h0140_WYG_508-13b"/>
中皆名士曽輕忽無所畏遂獻雪山賦李覽命推出不<lb/>
旬日再獻鯸魚賦曰此魚觸物而怒飜身上波為烏鳶<lb/>
所獲奈魴鯉笑何李覽之遂不至深罪卒以恃才傲物<lb/>
没于縣曹詩三首<lb/>
　　　謁李相不遇<lb/>
老夫三日門前立珠箔銀屏晝不開詩巻却抛書袋裏<lb/>
正如閒看華山來<lb/>
　　　留别薛僕射<hi>薛平僕射出鎮浙西主禮稍薄曾留詩諷之</hi>
<pb n="KR4h0140_WYG_508-14a"/>
　梯山航海㡬﨑嶇來謁金陵薛大夫毛髪竪時趨劒㦸<lb/>
　衣冠儼處拜氷壺誠知兩軸非珠玉深愧三縑䘏旅途<lb/>
　眀日過江風景好不堪囬首望勾吳<lb/>
　　　　縶白馬詩上薛僕射<hi>薛僕射聞曾出境追還縻留數日又獻縶白馬詩薛</hi>
　　　　<hi>曰若不留絆行軒那得觀其毛骨遂以殊禮相待</hi>
　白馬披鬃練一團今朝被絆欲行難雪中放去空留跡<lb/>
　月下牽來只見鞍向北長鳴天外逺臨風斜控耳邊寒<lb/>
　自知毛骨還應異更請孫陽仔細看<lb/>
<pb n="KR4h0140_WYG_508-14b"/>
　　景審<lb/>
　景審南陽人長慶中有善書名詩一首<lb/>
　　　　題所書黄庭經後<hi>泥金正書</hi>
　金粉為書重莫過黄庭舊許右軍多請看今日酬恩徳<lb/>
　何似當年為愛鵝<lb/>
　　　　句<lb/>
　暮鵶不噪禁城樹衙歌未殘兵衛秋<hi>見張為主客圗</hi>
御定全唐詩巻五百八<lb/>
</p>
<p>
</p>
  </div>
</body>
</text>
</TEI>
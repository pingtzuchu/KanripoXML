<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_330-1a"/>
　欽定四庫全書<lb/>
御定全唐詩巻三百三十<lb/>
　　張薦<lb/>
　張薦字孝舉深州人鷟之孫敏鋭有文辭為顔真卿所<lb/>
　賞真卿陷李希烈薦上疏論救為左拾遺論盧杞姦惡<lb/>
　徳宗納之擢諫議大夫將疏裴延齡惡延齡知之遣使<lb/>
　囘鶻還為秘書少監復使吐蕃三臨絶域占對詳辯卒<lb/>
　贈禮部尚書詩三首<lb/>
<pb n="KR4h0140_WYG_330-1b"/>
　　　　奉酬禮部閣老轉韻離合見贈<hi>一作和權載之離合詩  時為</hi>
　　　　<hi>秘書監</hi>
　移居既同里多幸陪君子𢎞雅重當朝弓旌早見招植<lb/>
　根瓊林圃直夜金閨歩勸深子玉銘力競相如賦間闊<lb/>
　向春闈日復想光儀格言信難繼木石强為詞<lb/>
　　　　和潘孟陽春日雪迴文絶句<lb/>
　遲遲日氣暖漫漫雪天春知君欲醉飲思見此交親<lb/>
　　　　享文恭太子廟樂章<lb/>
<pb n="KR4h0140_WYG_330-2a"/>
三獻具舉九旗將旋追勞表徳罷享賔天風引仙管堂<lb/>
虚畫筵芳馨常在瞻望悠然<lb/>
　崔邠<lb/>
崔邠字處仁貝州武城人第進士官補闕疏論裴延齡<lb/>
姦由中書舍人遷吏部侍郎久乃為太常卿知吏部尚<lb/>
書銓為人沈密淸儉兄弟以孝敬聞詩二首<lb/>
　　　禮部權侍郎閣老史館張秘監閣老有離合酬<lb/>
　　　贈之什宿直吟翫聊繼此章<hi>一作和權載之離合詩  時為中書</hi>
<pb n="KR4h0140_WYG_330-2b"/>
　　　<hi>舍人</hi>
脉脉羡佳期月夜吟麗詞諫垣則隨歩東觀方承顧林<lb/>
雪消艷陽簡冊漏華光坐更芝蘭室千載各芬芬節苦<lb/>
文俱盛即時人<hi>一作仍</hi>竝命翩翻紫霄中羽翮相輝映<lb/>
　　　享文恭太子廟樂章<lb/>
醴齊泛罇彛軒縣動干戚入室僾如在升階䖍所歴奮<lb/>
疾合威容定利舒皦澤方崇廟貌禮永被君恩錫<lb/>
　楊於陵<lb/>
<pb n="KR4h0140_WYG_330-3a"/>
楊於陵字達夫𢎞農人年十九擢進士第節度使韓滉<lb/>
奇之妻以女滉為相方權幸於陵不欲進取退廬建昌<lb/>
滉卒乃為膳部員外郎歴中書舍人户部侍郎元和初<lb/>
出為嶺南節度使穆宗立遷戸部尚書以左僕射致仕<lb/>
於陵器量方峻節操堅明時人尊仰之卒贈司空詩三<lb/>
首<lb/>
　　　和權載之離合詩<hi>時為中書舍人</hi>
校徳盡珪璋才臣時所揚於情寄文律方茂經邦術王<lb/>
<pb n="KR4h0140_WYG_330-3b"/>
猷符<hi>一作三獻偕</hi>發揮十載契心期晝遊有嘉話書法無隠<lb/>
辭信兹酧和美言與芝蘭比昨來恣<hi>一作念</hi>吟繹日覺祛<lb/>
䝉鄙<lb/>
　　　郡齋有紫薇雙本自朱明接于徂暑其花芳馥<lb/>
　　　數旬猶茂庭宇之内迥無其倫予嘉其美而能<lb/>
　　　久因詩紀述<hi>於陵憲宗朝嘗為桂陽郡守詩為桂陽時作</hi>
晏朝受明命繼夏走天衢逮兹三伏候息駕萬里途省<lb/>
躬既跼蹐結思多煩紆簿領幸無事宴休誰與娱内齋<lb/>
<pb n="KR4h0140_WYG_330-4a"/>
有嘉樹雙植分庭隅緑葉下成幄紫花紛若鋪摛霞晚<lb/>
舒豓凝露朝垂珠炎沴晝方鑠幽姿閒且都夭桃固難<lb/>
匹芍藥寜為徒懿此時節久詎同光景驅陶甄試一致<lb/>
品彚乃散殊濯質非受彩無心那奪朱粤予負羈縶留<lb/>
賞益踟蹰通夕靡云倦西南山月孤<lb/>
　　　贈毛仙翁<lb/>
先生赤松侶混俗遊人間崑閬無窮路何時下故山千<lb/>
年猶孺質秘術救塵寰莫便冲天去雲雷不可攀<lb/>
<pb n="KR4h0140_WYG_330-4b"/>
　許孟容<lb/>
許孟容京兆長安人舉進士甲科貞元初為張建封從<lb/>
事四遷侍御史徳宗知其才徵為禮部員外郎遷給事<lb/>
中多所論奏元和中由太常卿為尚書左丞居官守正<lb/>
善拔士議論人物有大臣風采詩三首<lb/>
　　　答權載之離合詩<hi>時為給事中</hi>
史<hi>一作敏</hi>才司秘府文哲今超古亦有擅風騷六聯文墨<lb/>
曹聖賢三代意工㙯千金字化識從臣謡人推仙閣吏<lb/>
<pb n="KR4h0140_WYG_330-5a"/>
如登崑閬時口誦靈真詞孫簡下威鳯系霜瓊玉枝<lb/>
　　　奉和武相公春曉聞鶯<lb/>
碧樹當窻啼曉鶯間關入夢聽難成千囘萬囀盡愁思<lb/>
疑是血魂哀困聲<lb/>
　　　享文恭太子廟樂章<lb/>
觴牢具品管弦有節祝道寅恭神儀昭晰桐珪早貴象<lb/>
輅追設罄達樂成降歆豐潔<lb/>
　馮伉<lb/>
<pb n="KR4h0140_WYG_330-5b"/>
馮伉魏州元城人大厯初舉五經又舉宏詞三遷膳部<lb/>
員外郎使澤潞不受幣徳宗以其清可用授醴泉令為<lb/>
著諭䝉書以勸俗韋渠牟薦為給事中再領國子祭酒<lb/>
卒贈禮部尚書詩三首<lb/>
　　　和權載之離合詩<hi>時為給事中</hi>
車馬退朝後聿懷在文友動詞宗伯雄重美良史功亦<lb/>
曾吟鮑謝二妙尤增價雨<hi>于叶反</hi>霜鴻唳天匝樹鳥鳴夜<lb/>
覃思各<hi>一作客</hi>縱横早擅希代名息心欲焚硯自靦<hi>一作忝</hi>
<pb n="KR4h0140_WYG_330-6a"/>
陪羣英<lb/>
　　　享文恭太子廟樂章二首<lb/>
撰日瞻景誠陳樂張禮容秩秩羽舞煌煌肅將滌濯祗<lb/>
薦芬芳永錫繁祉思深享嘗<lb/>
干旄羽籥相虧蔽一進一退殊行綴昔獻三雍盛禮容<lb/>
今陳六脩崇儀制<lb/>
　潘孟陽<lb/>
潘孟陽侍郎炎之子以䕃進登博學宏辭母劉晏女也<lb/>
<pb n="KR4h0140_WYG_330-6b"/>
公卿多父友及外祖賔從故得薦用累至兵部郎中權<lb/>
知户部侍郎年未四十憲宗初巡省江淮憲宗嘗誡江<lb/>
淮宣慰使鄭敬曰朕宮中用度一匹己上皆有簿領惟<lb/>
贈䘏貧民無所計筭卿宜體吾懷勿學潘孟陽奉使但<lb/>
務酣飲遊山寺也詩三首<lb/>
　　　和權載之離合詩<lb/>
詠歌有離合永夜觀酬答笥中操綵牋竹簡何足編意<lb/>
深俱妙絶心契交情結計彼官接聯言初竝清切翔集<lb/>
<pb n="KR4h0140_WYG_330-7a"/>
本相隨羽儀良在斯煙雲競文藻因喜翫新詩<lb/>
　　　春日雪以迴文絶句呈張薦權徳輿<hi>一作春日雪寄上張</hi>
　　　<hi>二十九丈大監請招禮部權曹長迴文絶句時為户部侍郎</hi>
春梅雜落雪發樹幾花開真須盡興飲仁里願同來<lb/>
　　　元日和布澤<lb/>
至徳生成泰咸歡照育恩流輝霑萬物布澤在三元北<lb/>
闕祥雲迥東方嘉氣繁青陽初應律蒼玉正臨軒恩洽<lb/>
因時令風和比化原自慙同草木無以答乾坤<lb/>
<pb n="KR4h0140_WYG_330-7b"/>
　武少儀<lb/>
武少儀元和中嘗為大理卿詩二首<lb/>
　　　和權載之離合詩<hi>時為國子司業</hi>
少年慕時彦小悟<hi>一作晤</hi>文多變木鐸比羣英八方流徳<lb/>
聲雷陳美交契雨雪音塵繼<hi>一作寄</hi>恩顧各飛翔因詩覩<lb/>
瑰麗傅野絶遺賢人希有盛遷早欽風與雅日詠贈酬<lb/>
篇<lb/>
　　　諸葛丞相廟<hi>蜀志一作武候祠</hi>
<pb n="KR4h0140_WYG_330-8a"/>
　執簡焚香入廟門武候神象儼如存因機定蜀延衰漢<lb/>
　以計連吳振弱孫欲盡智能傾僣盗善持忠節轉庸昏<lb/>
　宣王請戰貽巾幗始見才吞亦氣<hi>一作勢</hi>吞<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_330-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_524-1a"/>
　欽定四庫全書<lb/>
御定全唐詩巻五百二十四<lb/>
　　杜牧<lb/>
　　　　斑竹筒簟<lb/>
　血染斑斑成錦紋昔年遺恨至今存分明知是湘妃泣<lb/>
　何忍將身卧淚㾗<lb/>
　　　　和嚴惲秀才落花<lb/>
　共惜流年留不得且環流水醉流杯無情紅豔年年盛<lb/>
<pb n="KR4h0140_WYG_524-1b"/>
　不恨凋零却恨開<lb/>
　　　　倡樓戲贈<lb/>
　細柳橋邊深半春纈衣簾裏動香塵無端有寄閒消息<lb/>
　背揷金釵笑向人<lb/>
　　　　初上船留寄<lb/>
　烟水本好尚親交何慘悽况為珠履客即泊錦帆堤沙<lb/>
　鴈同船去田鵶遶㟁啼此時還有味必卧日從西<lb/>
　　　　秋㟁<lb/>
<pb n="KR4h0140_WYG_524-2a"/>
河㟁微退落栁影微彫疎船上聽呼穉堤南趁漉魚數<lb/>
帆旗去疾一艇箭迴初曾入相思夢因憑附逺書<lb/>
　　　過大梁聞河亭方讌贈孫子端<lb/>
梁園縱翫歸應少賦雪搜才去必頻板落豈緣無罸酒<lb/>
不敎客右更添人<lb/>
　　　題吳興消暑樓十二韻<lb/>
晴日登攀好危樓物景饒一溪通四境萬岫遶層霄鳥<lb/>
翼舒華屋魚鱗棹短橈浪花機乍織雲葉匠新雕臺榭<lb/>
<pb n="KR4h0140_WYG_524-2b"/>
羅嘉卉城池敞麗譙蟾蜍來作鑑螮蝀引成橋燕任隨<lb/>
秋葉人空集早潮楚鴻行盡直沙鷺立偏翹暮角凄遊<lb/>
旅清歌慘泬寥景牽遊目困愁託酒腸銷逺吹流松韻<lb/>
殘陽渡柳橋時陪庾公賞還悟脱煩囂<lb/>
　　　奉送中丞姊夫儔自大理卿出鎮江西叙事書<lb/>
　　　懷因成十二韻<lb/>
惟帝憂南紀搜賢與大藩梅仙調步驟庾亮拂櫜鞬一<lb/>
室何勞掃三章自不寃精明如定國孤峻似陳蕃灞㟁<lb/>
<pb n="KR4h0140_WYG_524-3a"/>
秋猶嫩藍橋水始喧紅旓罣石壁黑矟斷雲根滕閣丹<lb/>
霄倚章江碧玉奔一聲仙妓唱千里暮江痕私好初童<lb/>
稚官榮見子孫流年休挂念萬事至無言玉輦君頻過<lb/>
馮唐將未論庸書醻萬債竹塢問樊村<lb/>
　　　中丞業深韜畧志在功名再奉長句一篇兼有<lb/>
　　　諮勸<lb/>
檣似鄧林江拍天越香巴錦萬千千滕王閣上柘枝鼓<lb/>
徐孺亭西<hi>一作前</hi>鐵軸船八部<hi>一作郡</hi>元侯非不貴萬人師<lb/>
<pb n="KR4h0140_WYG_524-3b"/>
長豈無權要君<hi>一作知</hi>嚴重疎歡樂猶有河湟可下鞭<hi>時收</hi>
<hi>河湟且立三州六闗</hi>
　　　和裴傑秀才新櫻桃<lb/>
新果真瓊液人應宴紫蘭圎疑竊龍頷色已奪鷄冠逺<lb/>
火微微辨繁星歴歴看茂先知味好曼倩恨偷難忍用<lb/>
烹酥<hi>一作騂</hi>酪從將翫玉盤流年如可駐何必九華丹<lb/>
　　　春思<lb/>
豈君心的的嗟我淚涓涓綿羽啼來久錦鱗書未傳獸<lb/>
<pb n="KR4h0140_WYG_524-4a"/>
壚凝冷焰羅幕蔽晴煙自是求佳夢何須訝晝眠<lb/>
　　　代人作<lb/>
樓髙春日早屛束麝煙堆盼眄凝魂别依稀夢雨來緑<lb/>
鬟羞妥麽紅頰思天<hi>一作夭</hi>偎鬬草憐香蕙簪花間雪梅<lb/>
戍遼雖咽切遊蜀亦遲迴錦字梭懸壁琴心月滿臺笑<lb/>
筵凝貝啟眠箔曉珠開臘破征車動袍襟對淚裁<lb/>
　　　偶題二首<lb/>
勞勞千里身襟袂滿行塵深夜懸雙淚短亭思逺人蒼<lb/>
<pb n="KR4h0140_WYG_524-4b"/>
<hi>一作滄</hi>江程未息黑水夢何頻明月輕橈去唯應釣赤鱗<lb/>
有恨秋來極無端别後知夜闌終耿耿明發竟遲遲信<lb/>
已憑鴻去歸唯與鴈期只因明月見千里兩相思<lb/>
　　　冬至日遇京使發寄舍弟<lb/>
逺信初憑<hi>一作逢</hi>雙鯉去他鄉正遇一陽生尊前豈解愁<lb/>
家國輦下唯能憶弟兄旅館夜憂姜被冷暮江寒覺晏<lb/>
裘輕竹門風過還惆悵疑是松窗雪打聲<lb/>
　　　洛下送張曼容赴上黨召<lb/>
<pb n="KR4h0140_WYG_524-5a"/>
歌闋罇殘恨却<hi>一作起</hi>偏憑君不用設離筵未趨雉尾隨<lb/>
元老且驀羊腸過少年七葉漢貂真密近一枝詵桂亦<lb/>
徒然羽書正急徴兵地須遣頭風處處痊<lb/>
　　　宣州留贈<lb/>
紅鉛濕盡半羅裙洞府人間手欲分滿面風流雖似玉<lb/>
四年夫婿恰如雲當春離恨盃長滿倚柱闗情日漸曛<lb/>
為報眼波須穏當五陵遊宕莫知聞<lb/>
　　　寄題宣州開元寺<lb/>
<pb n="KR4h0140_WYG_524-5b"/>
松寺曾同一鶴棲夜深臺殿月髙低何人為倚東樓柱<lb/>
正是千山雪漲溪<lb/>
　　　贈張祜<lb/>
詩韻一逢君平生稱所聞粉毫唯畫月瓊尺只裁雲黥<lb/>
陣人人懾秋星<hi>一作霜</hi>歴歴分數篇留别我羞殺李將軍<lb/>
　　　殘春獨來南亭因寄張祜<lb/>
暖雲如粉草如茵獨步長堤不見人一嶺桃花紅錦黦<lb/>
半溪山水碧羅新髙枝百舌猶欺鳥帶葉梨花獨送春<lb/>
<pb n="KR4h0140_WYG_524-6a"/>
仲蔚欲知何處在苦吟林下拂詩塵<lb/>
　　　宣州開元寺南樓<lb/>
小樓纔受一牀横終日看山酒滿傾可惜和風夜來雨<lb/>
醉中虚度打窗聲<lb/>
　　　寄逺人<lb/>
終日求人卜迴迴道好音那時離别後入夢到如今<lb/>
　　　别沈處士<lb/>
舊事參差夢新程邐迤秋故人如見憶時到寺東樓<lb/>
<pb n="KR4h0140_WYG_524-6b"/>
　　　留贈<lb/>
舞鞾應任閒人看笑臉還須待我開不用鏡前空有淚<lb/>
薔薇花謝即歸來<lb/>
　　　奉和僕射相公春澤稍愆聖君軫慮嘉雪忽降<lb/>
　　　品彚昭蘇即日書成四韻<hi>白相國</hi>
飄來鷄樹鳳池邊漸壓瓊枝凍碧漣銀闕雙髙銀漢裏<lb/>
玉山横列玉墀前昭陽殿下風迴急承露盤中月彩圎<lb/>
上相抽毫歌帝德一篇風雅美豐年<lb/>
<pb n="KR4h0140_WYG_524-7a"/>
　　　寄李播評事<lb/>
子列光殊價明時忍自髙寧無好舟楫不泛惡風濤大<lb/>
翼終難戢竒鋒且自韜春來煙渚上幾淨雪霜毫<lb/>
　　　送牛相出鎮襄州<lb/>
盛時常注意南雍暫分茅紫殿辭明主巖廊别舊交危<lb/>
幢侵碧霧寒斾獵紅旓德業懸秦鏡威聲隠楚郊拜塵<lb/>
先灑淚成厦昔容巢遥仰沈碑㑹鴛鴦玉佩敲<lb/>
　　　送薛邽二首<lb/>
<pb n="KR4h0140_WYG_524-7b"/>
可憐走馬騎驢漢豈有風光肯占伊只有三張最惆悵<lb/>
下山迴馬尚遲遲<lb/>
小㨗風流已俊才便將紅粉作金臺明年未去池陽郡<lb/>
更乞春時却重來<lb/>
　　　見穆三十宅中庭海榴花謝<lb/>
矜紅掩素似多才不待櫻桃不逐梅春到未曾逢宴賞<lb/>
雨餘争解免低徊巧窮南國千般艷趁得春風二月開<lb/>
堪恨王孫浪遊去落英狼籍始歸來<lb/>
<pb n="KR4h0140_WYG_524-8a"/>
　　　留誨曹師等詩<lb/>
萬物有醜好各一姿狀分唯人即不爾學與不學論學<lb/>
非探其花要自撥其根孝友與誠實而不忘爾言根本<lb/>
既深實柯葉自滋繁念爾無忽此期以慶吾門<lb/>
　　　洛陽<lb/>
文爭武戰就神功時似開元天寶中已建𤣥戈收相土<lb/>
應迴翠帽過離宫侯門草滿宜<hi>一作罝</hi>寒兔洛浦沙深下<lb/>
<hi>一作見</hi>塞鴻疑有女娥西望處上陽煙樹正秋風<lb/>
<pb n="KR4h0140_WYG_524-8b"/>
　　　寄唐州李玭<hi>一作玼</hi>尚書<lb/>
累代功勲照世光奚胡聞道死心降書功筆秃三千管<lb/>
領節門排十六雙先揖耿弇聲寂寂今看黄霸事摐摐<lb/>
時人欲識胸襟否彭蠡秋連萬里江<lb/>
　　　南陵道中<hi>一作寄逺</hi>
南陵水面漫悠悠風𦂳雲輕欲變秋正是客心孤迥處<lb/>
誰家紅袖凭<hi>一作倚</hi>江樓<lb/>
　　　登九峰樓<lb/>
<pb n="KR4h0140_WYG_524-9a"/>
晴江灧灧含淺沙髙低遶郭滯秋花牛歌魚笛山月上<lb/>
鷺渚鶖梁溪日斜為郡異鄉徒泥酒杜陵芳草豈無家<lb/>
白頭搔殺倚柱遍歸棹何時聞軋鴉<lb/>
　　　别家<lb/>
初歲嬌兒未識爺别爺不拜手吒义拊頭一别三千里<lb/>
何日迎門却到家<lb/>
　　　歸家<hi>一作趙嘏詩</hi>
穉子牽衣問歸來何太遲共誰爭歲月贏得鬢邊絲<lb/>
<pb n="KR4h0140_WYG_524-9b"/>
　　　雨<lb/>
連雲接塞添迢遞灑幕侵燈送寂寥一夜不眠孤客耳<lb/>
主人窗外有芭蕉<lb/>
　　　送人<lb/>
鴛鴦帳裏<hi>一作繡被</hi>暖芙蓉低泣闗山幾萬重明鏡半邊釵<lb/>
一股此生何處不相逢<lb/>
　　　遣懷<lb/>
道泰時還泰時來命不來何當離城市髙卧博山隈<lb/>
<pb n="KR4h0140_WYG_524-10a"/>
　　　醉贈薛道封<lb/>
飲酒論文四百刻水分雲隔二三年男兒事業知公有<lb/>
賣與明君直幾錢<lb/>
　　　歙州盧中丞見惠名醖<lb/>
誰憐賤子啟窮途太守封來酒一壺攻破是非渾似夢<lb/>
削平身世有如無醺醺若借稽康懶兀兀仍添寗武愚<lb/>
猶念悲秋更分賜夾溪紅蓼映風蒲<lb/>
　　　詠襪<lb/>
<pb n="KR4h0140_WYG_524-10b"/>
鈿尺裁量減四分纎纎玉笋裹輕雲五陵年少欺他醉<lb/>
笑把花前出畫裙<lb/>
　　　宫詞二首<lb/>
蟬翼輕綃傅體紅玉膚如醉向春風深宫<hi>一作闈</hi>鎖閉猶<lb/>
疑惑更取丹砂試辟宫<lb/>
監宫引出暫開門隨例須<hi>一作趨</hi>朝不是恩銀鑰却收金<lb/>
鎖合月明花落又黄昏<lb/>
　　　月<lb/>
<pb n="KR4h0140_WYG_524-11a"/>
三十六宫秋夜深昭陽歌斷信沈沈唯應獨伴陳皇后<lb/>
照見長門望幸心<lb/>
　　　忍死留别獻鹽鐵裴相公二十叔<lb/>
賢相輔明主蒼生壽域開青春辭白日幽壤作黄埃豈<lb/>
是無多士偏䝉不棄才孤墳三尺土誰可為培栽<lb/>
　　　悲吳王城<lb/>
二月春風江上來水精波動碎樓臺吳王宫殿柳含翠<lb/>
蘇小宅房花正開解舞細腰何處往能歌姹女逐誰迴<lb/>
<pb n="KR4h0140_WYG_524-11b"/>
千秋萬古無消息國作荒原人作灰<lb/>
　　　閨情代作<lb/>
梧桐葉落鴈初歸迢遞無因寄逺衣月照石泉金㸃冷<lb/>
鳳酣簫管玉聲微佳人刀杵秋風外蕩子從征夢寐希<lb/>
遥望戍樓天欲曉滿城鼕鼓白雲飛<lb/>
　　　寄沈褒秀才<lb/>
晴河萬里色如刀處處浮雲卧碧桃仙桂茂時金鏡曉<lb/>
洛波飛處玉容髙雄如寶劒衝牛斗麗似鴛鴦養羽毛<lb/>
<pb n="KR4h0140_WYG_524-12a"/>
他日憶君何處望九天香滿碧蕭騷<lb/>
　　　入闗<lb/>
東西南北數衢通曾取江西徑過東今日更尋南去路<lb/>
未秋應有北歸鴻<lb/>
　　　及第後寄長安故人<lb/>
東都放牓未花開三十三人走馬迴秦地少年多釀<hi>一作</hi>
<hi>辦</hi>酒已<hi>一作即</hi>將春色入闗來<lb/>
　　　偶作<lb/>
<pb n="KR4h0140_WYG_524-12b"/>
才子風流詠曉霞倚樓吟住日初斜驚殺東隣繡牀女<lb/>
錯將黄暈壓檀花<lb/>
　　　贈終南蘭若僧<lb/>
北闕南山是故鄉<hi>一作家在城南杜曲旁</hi>兩枝仙桂一時芳休公<lb/>
都不知名姓始覺禪門氣味長<lb/>
　　　遣懷<lb/>
落魄<hi>一作托</hi>江南<hi>一作/湖</hi>載酒行楚腰腸斷<hi>一作纎細</hi>掌中輕十<lb/>
年一覺揚州夢贏<hi>一作占</hi>得青樓薄倖名<lb/>
<pb n="KR4h0140_WYG_524-13a"/>
　　　秋感<lb/>
金風萬里思何盡玉樹一窗秋影寒獨掩柴門明月下<lb/>
淚流香袂倚䦨干<lb/>
　　　贈漁父<lb/>
蘆花深澤靜垂綸月夕煙朝幾十春自説孤舟寒水畔<lb/>
不曾逢著獨醒人<lb/>
　　　歎花<lb/>
自恨尋芳到已遲往年曾見未開時如今風擺花狼籍<lb/>
<pb n="KR4h0140_WYG_524-13b"/>
緑葉成隂子滿枝<lb/>
　　　題劉秀才新竹<lb/>
數莖幽玉色曉夕翠煙分聲破寒窗夢根穿緑蘚紋漸<lb/>
籠當檻日欲礙入簾雲不是山隂客何人愛此君<lb/>
　　　山行<lb/>
逺上寒山石徑斜白雲深處有人家停車坐愛楓林晩<lb/>
霜葉紅於二月花<lb/>
　　　書懷<lb/>
<pb n="KR4h0140_WYG_524-14a"/>
滿眼青山未得過鏡中無那鬢絲何秪言旋老轉無事<lb/>
欲到中年事更多<lb/>
　　　紫薇花<lb/>
曉迎秋露一枝新不占園中最上春桃李無言又何在<lb/>
向風偏笑艷陽人<lb/>
　　　醉後呈崔大夫<lb/>
謝傅秋涼閲管弦徒敎賤子侍華筵溪頭正雨歸不得<lb/>
辜負東<hi>一作南</hi>窗一覺眠<lb/>
<pb n="KR4h0140_WYG_524-14b"/>
　　　和宣州沈大夫登北樓書懷<lb/>
兵符嚴重辭金馬星劒光芒射斗牛筆落青山飄古韻<lb/>
帳開紅斾照髙秋香連日彩浮綃幕溪逐歌聲遶畫樓<lb/>
可惜登臨佳麗地羽儀須去鳳池遊<lb/>
　　　夜雨<lb/>
九月三十日雨聲如别<hi>一作初</hi>秋無端滿堦葉共白幾人<lb/>
頭㸃滴侵寒夢蕭騷著淡愁漁歌聽不唱蓑濕棹迴舟<lb/>
　　　方響<lb/>
<pb n="KR4h0140_WYG_524-15a"/>
數條秋水挂琅玕玉手丁當怕夜寒曲盡連敲三四<hi>一作五</hi>
下恐驚珠淚落金盤<lb/>
　　　將出闗宿層峰驛却寄李諫議<lb/>
孤驛在重阻雲根掩柴扉數聲暮禽切萬壑秋意歸心<lb/>
馳碧泉澗目斷青瑣闈明日武闗外夢魂勞逺飛<lb/>
　　　使回枉唐州崔司馬書兼寄四韻因和<lb/>
清晨候吏把書來十載離憂得暫開癡叔去時還讀易<lb/>
仲容多興索銜杯人心計日殷勤望馬首隨雲早晩迴<lb/>
<pb n="KR4h0140_WYG_524-15b"/>
莫為霜臺愁歲暮潛龍須待一聲雷<lb/>
　　　郡齋秋夜即事寄斛斯處士許秀才<lb/>
有客誰人肯夜過獨憐風景奈愁何邊鴻怨處迷霜久<lb/>
庭樹空來見月多故國杳無千里信綵弦時伴一聲歌<lb/>
馳心秖待城烏曉幾對虚簷望白河<lb/>
　　　早春題真上人院<hi>生天寶初</hi>
清羸已近百年身古寺風煙又一春寰海自成戎馬地<lb/>
唯師曾是太平人<lb/>
<pb n="KR4h0140_WYG_524-16a"/>
　　　對花微疾不飲呈坐中諸公<lb/>
花前<hi>一作間</hi>雖病亦提壺數調持觴興有無盡日臨風羨<lb/>
人醉雪香空伴白髭鬚<lb/>
　　　酬王秀才桃花園見寄<lb/>
桃滿西園淑景催幾多紅艷淺深開此花不逐溪流出<lb/>
晉客無因入洞來<lb/>
　　　走筆送杜十三歸京<lb/>
煙鴻上漢聲聲逺逸驥尋雲步步髙應笑内兄年六十<lb/>
<pb n="KR4h0140_WYG_524-16b"/>
郡城閒坐養霜毛<lb/>
　　　送王十至褒中因寄尚書<lb/>
闕下經年别人間兩地情壇場新漢將煙月古隋城鴈<lb/>
去梁山逺雲髙楚岫明君家荷藕好緘恨寄遙程<lb/>
　　　後池泛舟送王十<lb/>
相送西郊暮景和青蒼竹外遶寒波為君蘸甲十分飲<lb/>
應見離心一倍多<lb/>
　　　重送王十<lb/>
<pb n="KR4h0140_WYG_524-17a"/>
執<hi>一作分</hi>袂還應立馬看向來離思始知難鴈飛不見行<lb/>
塵滅景下山遥極目寒<lb/>
　　　洛陽秋夕<lb/>
泠泠寒水帶霜風更在天橋夜景中清禁漏閒煙樹寂<lb/>
月輪移在上陽宫<lb/>
　　　贈獵騎<lb/>
已落雙鵰血尚新鳴鞭走馬又翻身憑君莫射南來鴈<lb/>
恐有家書寄逺人<lb/>
<pb n="KR4h0140_WYG_524-17b"/>
　　　懷吳中馮秀才<lb/>
長洲苑外草蕭蕭却筭遊程歲月遥唯有别時今不忘<lb/>
暮煙秋雨過楓橋<lb/>
　　　寄東塔僧<lb/>
初月微明漏白煙碧松梢外挂青天西風靜起傳深夜<lb/>
<hi>一作業</hi>應送愁吟入夜禪<hi>一作蟬</hi>
　　　秋夕<lb/>
紅<hi>一作銀</hi>燭秋光冷畫屛輕羅小扇撲流螢天<hi>一作瑶</hi>階夜<lb/>
<pb n="KR4h0140_WYG_524-18a"/>
色涼如水坐<hi>一作卧</hi>看牽牛織女星<lb/>
　　　瑶瑟<lb/>
玉仙瑶瑟夜珊珊月過樓西<hi>一作西樓</hi>桂燭殘風景人間不<lb/>
如此動揺湘水徹明寒<lb/>
　　　送故人歸山<lb/>
三清洞裏無端别又拂塵衣欲卧雲看著挂冠迷處所<lb/>
北山蘿月在移文<lb/>
　　　聞角<lb/>
<pb n="KR4h0140_WYG_524-18b"/>
曉樓煙檻出雲霄景下林塘已寂寥城角為秋悲更逺<lb/>
䕶霜雲破海天遥<lb/>
　　　押兵甲發谷口寄諸公<lb/>
曉澗青青桂色孤楚人隨玉上天衢水辭谷口山寒少<lb/>
今日風頭校暖無<lb/>
　　　和令狐侍御賞蕙草<lb/>
尋常詩思巧如春又喜幽亭蕙草新本是馨香比君子<lb/>
遶欄今更為何人<lb/>
<pb n="KR4h0140_WYG_524-19a"/>
　　　偶題<lb/>
道在人間或可傳小還輕<hi>一作經</hi>變已多年今來海上昇<lb/>
髙望不到蓬萊不是仙<lb/>
　　　三川驛伏覽座主舍人留題<lb/>
舊跡依然已十秋雪山當面照銀鈎懷恩淚盡霜天曉<lb/>
一片餘霞映驛樓<lb/>
　　　陜州醉贈裴四同年<lb/>
凄風洛下同羇思遲日棠隂得醉歌自笑與君三歳别<lb/>
<pb n="KR4h0140_WYG_524-19b"/>
頭銜依舊鬢絲多<lb/>
　　　破鏡<lb/>
佳人失手鏡初分何日團圎再㑹君今朝萬里秋風起<lb/>
山北山南一片雲<lb/>
　　　長安雪後<lb/>
秦陵漢苑參差雪北闕南山次第春車馬滿城原上去<lb/>
豈知惆悵有閒人<lb/>
　　　華清宫<lb/>
<pb n="KR4h0140_WYG_524-20a"/>
零葉翻紅萬樹霜玉蓮開蘂暖泉香行雲不下朝元閣<lb/>
一曲淋鈴淚數行<lb/>
　　　冬日題智門寺北樓<lb/>
滿懷多少是恩酬未見功名已白頭不為尋山試筋力<lb/>
豈能寒上背雲樓<lb/>
　　　别王十後遣京使累路附書<lb/>
重闗曉度宿雲寒羸馬緣知步步難此信的應中路見<lb/>
亂山何處拆書看<lb/>
<pb n="KR4h0140_WYG_524-20b"/>
　　　許秀才至辱李蘄州絶句問斷酒之情因寄<lb/>
有客南來話所思故人遥枉醉中詩暫因微疾須防酒<lb/>
不是歡情減舊時<lb/>
　　　送張判官歸兼謁鄂州大夫<lb/>
處士聞名早遊秦獻疏迴腹中書萬巻身外酒千盃江<lb/>
雨春波濶園林客夢催今君拜旌㦸凛凛近霜臺<lb/>
　　　宿長慶寺<lb/>
南行歩步逺浮塵更近青山昨夜隣髙鐸數聲秋撼玉<lb/>
<pb n="KR4h0140_WYG_524-21a"/>
霽河千里曉横銀紅蕖影落前池淨緑稻香來野逕頻<lb/>
終日官閒無一事不妨長醉是遊人<lb/>
　　　望少華三首<lb/>
身隨白日看將老心與青雲自有期今對晴峰無十里<lb/>
世縁多累暗中悲<lb/>
文字波中去不還物情初與是非閒時名竟是無端事<lb/>
羞對靈山道愛山<lb/>
眼看雲鶴不相隨何况塵中事作為好伴羽人深洞去<lb/>
<pb n="KR4h0140_WYG_524-21b"/>
月前秋聽玉參差<lb/>
　　　登澧州驛樓寄京兆韋尹<hi>尹曾典此郡</hi>
一話涔陽舊使君郡人迴首望青雲政聲長與江聲在<lb/>
自到津樓暮夜聞<lb/>
　　　長安晴望<lb/>
翠屛山對鳳城開碧落揺光霽後來迴識六龍巡幸處<lb/>
飛煙閒遶望春臺<lb/>
　　　歲旦<hi>一作日</hi>朝回口號<lb/>
<pb n="KR4h0140_WYG_524-22a"/>
星河猶在整朝衣逺望天門再拜歸笑向春風初五十<lb/>
敢言知命且知非<lb/>
　　　驌驦駿<lb/>
瑶池罷遊宴良樂委塵沙遭遇不遭遇鹽車與鼔車<lb/>
　　　龍丘途中二首<hi>一作李商隠詩</hi>
漢苑殘花别吳江盛夏來唯看萬樹合不見一枝開<lb/>
水色饒湘浦灘聲怯建溪淚流迴月上可得更猿啼<lb/>
　　　宫人塜<lb/>
<pb n="KR4h0140_WYG_524-22b"/>
盡是離宫院中女苑墻城外塜纍纍少年入内敎歌舞<lb/>
不識君王到老<hi>一作死</hi>時<lb/>
　　　寄浙西李判官<lb/>
燕臺上客意何如四五年來漸漸疎直道莫抛男子業<lb/>
遭時還與故人書青雲滿眼應驕我白髮渾頭少恨渠<lb/>
唯念賢哉崔大讓可憐無事不歌魚<lb/>
　　　寄杜子二首<lb/>
不識長楊事北胡且敎紅袖醉來扶狂風烈焰雖千尺<lb/>
<pb n="KR4h0140_WYG_524-23a"/>
豁得平生俊氣無<lb/>
武牢闗吏應相笑箇裏年年往復來若問使君何處去<lb/>
為言相憶首長迴<lb/>
　　　盧秀才將出王屋髙步名場江南相逢贈别<lb/>
王屋山人<hi>一作中</hi>有古文欲攀青桂㺯氛氲將攜健筆干<lb/>
明主莫向仙壇問白雲馳逐寧敎爭處讓是非偏忌衆<lb/>
人分交遊話我憑君道除却鱸魚更不聞<lb/>
　　　送劉三復郎中赴闕<lb/>
<pb n="KR4h0140_WYG_524-23b"/>
横溪辭寂寞金馬去追遊好是鴛鴦侣正逢霄漢秋玉<lb/>
珂聲𤨏𤨏錦帳夢悠悠微笑知今是因風謝釣舟<lb/>
　　　羊欄浦夜陪宴㑹<lb/>
戈檻營中夜未央雨沾雲惹侍襄王毬來香袖依稀暖<lb/>
酒凸觥心汎灩光紅弦髙𦂳聲聲急珠唱鋪圎褭褭長<lb/>
自比諸生最無取不知何處亦升堂<lb/>
　　　送杜顗赴潤州幕<lb/>
少年才俊赴知音丞相門闌不覺深直道事人男子業<lb/>
<pb n="KR4h0140_WYG_524-24a"/>
異鄉加飯弟兄心還須整理韋弦佩莫獨矜誇玳瑁簪<lb/>
若去上元懷古去<hi>一作處</hi>謝安墳下與沈吟<lb/>
　　　有感<lb/>
宛溪垂柳最長枝曾被春風盡日吹不堪攀折猶堪看<lb/>
陌上少年來自遲<lb/>
　　　書懷寄盧州<hi>一作瀘州守</hi>
謝山南畔州風物最宜秋太守懸金印佳人敞畫樓凝<lb/>
缸暗醉夕殘月下汀洲可惜當年鬢朱門不得遊<lb/>
<pb n="KR4h0140_WYG_524-24b"/>
　　　賀崔大夫崔正字<lb/>
内舉無慚古所難燕臺遥想拂塵冠登龍有路水不峻<lb/>
一鴈背飛天正寒别夜酒餘紅燭短映山帆滿<hi>一作去</hi>碧<lb/>
霞殘謝公樓下潺湲響離恨詩情添幾般<lb/>
　　　江南送左師<lb/>
江南為客正悲秋更送吾師古渡頭惆悵不同塵土别<lb/>
水雲蹤跡去悠悠<lb/>
　　　寢夜<lb/>
<pb n="KR4h0140_WYG_524-25a"/>
蛩唱如波咽更深似水寒露華驚弊褐燈影挂塵冠故<lb/>
國初離夢前溪更下灘紛紛毫髮事多少宦遊難<lb/>
　　　十九兄郡樓有宴病不赴<lb/>
十二層樓敞畫簷連雲歌盡草纎纎空堂病怯堦前月<lb/>
燕子嗔垂一竹<hi>一作行又作桁</hi>簾<lb/>
　　　愁<lb/>
聚散竟無形迴腸自結成古今留不得離别又潛生降<lb/>
虜將軍思窮秋逺客情何人更憔悴落第泣秦京<lb/>
<pb n="KR4h0140_WYG_524-25b"/>
　　　隋苑<hi>一作李商隠詩題云定子</hi>
紅霞<hi>一作濃檀</hi>一抹廣陵春定子當筵<hi>一作初開</hi>睡臉新却笑喫<lb/>
虧隋煬帝破家亡國為誰<hi>一作何</hi>人<lb/>
　　　芭蕉<lb/>
芭蕉為雨移故向窗前種憐渠㸃滴聲留得歸鄉夢夢<lb/>
逺莫歸鄉覺來一翻動<lb/>
　　　汴人舟行荅張祜<lb/>
千萬長河共使船聽君詩句倍愴<hi>一作悽</hi>然春風野岸名<lb/>
<pb n="KR4h0140_WYG_524-26a"/>
　花發一道帆檣畫柳煙<lb/>
　　　　牧陪昭應盧郎中在江西宣州佐今吏部沈公<lb/>
　　　　幕罷府周歲公宰昭應牧在淮南縻職叙舊成<lb/>
　　　　二十二韻用以投寄<lb/>
　燕鴈下揚州凉風柳陌愁可憐千里夢還是一年秋宛<lb/>
　水環朱檻章江敞碧流謬陪吾益友祗事我賢侯印綬<lb/>
　縈光馬鋒鋩看解牛井閭安樂易冠葢愜依投政簡稀<lb/>
　開閣功成每運籌送春經野塢遲日上髙樓玉裂歌聲<lb/>
<pb n="KR4h0140_WYG_524-26b"/>
　斷霞飄舞帶收泥情斜拂印别臉小低頭日晩花枝爛<lb/>
　釭凝粉彩稠未曾孤酩酊剩肯隻淹留重德俄徴寵諸<lb/>
　生苦宦遊分途之絶國灑淚拜行輈聚散眞漂梗光隂<lb/>
　極轉郵銘心徒歴歴屈指盡悠悠君作烹鮮用誰膺仄<lb/>
　席求巻懷能憤悱卒歲且優遊去矣時難遇沽哉價莫<lb/>
　酬滿枝為鼔吹衷甲避戈矛隋帝宫荒草秦王土一丘<lb/>
　相逢好大笑除此摠雲浮<lb/>
御定全唐詩巻五百二十四<lb/>
</p>
<p>
</p>
  </div>
</body>
</text>
</TEI>
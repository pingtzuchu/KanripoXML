<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_863-1a"/>
　欽定四庫全書<lb/>
御定全唐詩巻八百六十三<lb/>
　　張雲容<lb/>
　張雲容楊貴妃侍兒也申天師與絳雪丹服之教其死<lb/>
　後為大棺通穴百年後遇生人交精氣再生可為地仙<lb/>
　後死如法𦵏蘭昌宫至元和末有平陸尉金陵薛昭以<lb/>
　義氣逸縣因謫赴海東至三鄉夜遁去匿蘭昌宫古殿<lb/>
　傍見三美女至一則雲容其二則蕭鳳臺劉蘭翹向為<lb/>
<pb n="KR4h0140_WYG_863-1b"/>
　九仙媛所毒殺同藏雲容穴側者雲容向昭備說生前<lb/>
　事及申天師語昭歎異二女送酒合巹各為歌獻酬懽<lb/>
　洽數夕雲容倐自言吾軆已蘇昭為啓櫬遂活同歸金<lb/>
　陵<lb/>
　　　　與薛昭合婚詩<lb/>
　臉花不綻㡬含幽今夕陽春獨换秋我守孤燈無白日<lb/>
　寒雲隴上更添愁<hi>鳳臺歌送薛昭雲容酒</hi>
　幽谷啼鶯整羽翰犀沈玉冷自長歎月華不向<hi>一作忍</hi>扃<lb/>
<pb n="KR4h0140_WYG_863-2a"/>
泉户露滴松枝一夜寒<hi>蘭翹歌送薛昭雲容酒</hi>
韶光不見分成塵曽餌金丹忽有神不意薛生擕舊律<lb/>
獨開幽谷一枝春<hi>雲容和</hi>
誤入宮垣漏網人月華静洗玉階塵自疑飛到蓬萊頂<lb/>
瓊艷三枝半夜春<hi>薛昭和</hi>
　崔少𤣥<lb/>
崔少𤣥汾州刺史崔恭小女生而端麗歸盧陲隨宦閩<lb/>
中過建溪武夷山雲中見紫霄元君扶桑夫人問陲曰<lb/>
<pb n="KR4h0140_WYG_863-2b"/>
玉華君來乎陲怪問之云吾昔為玉皇左侍書曰玉華<lb/>
君為有慾想謫居人世為君妻後罷府家洛陽自言太<lb/>
上復召為玉皇左侍書留詩一首遺陲而蛻<lb/>
　　　留别盧陲<lb/>
得之一元匪受自天太老之真無上之仙光含影藏形<lb/>
于自然真安匪求神之久留淑美其真體性剛柔丹霄<lb/>
碧虛上聖之儔百嵗之後空餘墳邱<lb/>
　戚逍遥<lb/>
<pb n="KR4h0140_WYG_863-3a"/>
戚逍遥冀州南宫人幼好道父以女誡授逍遥逍遥曰<lb/>
此常人之事耳遂取老子仙經誦之年二十餘適同邑<lb/>
蒯潯不為塵俗事惟獨居一室絶食静想作歌云云人<lb/>
悉以為妖一夜聞室内有人語聲又三日忽聞屋裂聲<lb/>
如雷仰視天半逍遥與仙衆俱在雲中厯厯聞分别語<lb/>
觀望無不驚歎<lb/>
　　　歌<lb/>
笑看滄海欲成塵王母花前别衆真千嵗却歸天上去<lb/>
<pb n="KR4h0140_WYG_863-3b"/>
一心珍重世間人<lb/>
　卓英英<lb/>
卓英英成都女郎<hi>萬首絶句採入宫閨以與睂娘𤣥士倡和故載於此</hi>
　　　錦城春望<lb/>
和風裝㸃錦城春細雨如絲壓玉塵漫把詩情訪竒景<lb/>
艷花濃酒屬閒人<lb/>
　　　理笙<lb/>
頻倚銀屏理鳳笙調中幽意起春情因思往事成惆悵<lb/>
<pb n="KR4h0140_WYG_863-4a"/>
不得緱山和一聲<lb/>
　　　遊福感寺荅少年<lb/>
牡丹未及開時節况是秋風莫近前待得來年二三月<lb/>
一枝和露壓神仙<lb/>
　　　荅𤣥士<lb/>
數載幽欄種牡丹裹香包艷待神仙神仙既有丹青術<lb/>
攜取何妨入洞天<lb/>
　睂娘<lb/>
<pb n="KR4h0140_WYG_863-4b"/>
睂娘南海人盧姓生而睂長稱睂娘神針善繡順宗召<lb/>
入宫中號神姑憲宗度為女道士稱逍遥大師放歸後<lb/>
數年尸解<lb/>
　　　和卓英英錦城春望<lb/>
蠶市初開處處春九衢明艷起香塵世間總有浮華事<lb/>
争及仙山出世人<lb/>
　　　和卓英英理笙<lb/>
但於閨閣熟吹笙太白真仙自有情他日丹霄驂白鳳<lb/>
<pb n="KR4h0140_WYG_863-5a"/>
何愁子晉不聞聲<lb/>
　　<hi>附</hi>太白山𤣥士畫地吟<lb/>
學得丹青數萬年人間幾度變桑田桑田雖變丹青在<lb/>
誰向丹青合得仙<lb/>
　洛川仙女<lb/>
　　　荅張鬱歌<hi>明皇時燕人張鬱客京洛與豪貴子弟狂遊忽獨步沿洛川覩風景恬和</hi>
　　　<hi>沿歩高吟忽見臨水翠幄有一女郎出邀鬱命席談笑謂鬱知人世不可居好道可與言鬱不</hi>
　　　<hi>能從女郎歌此遂與鬱别乗洛波而去</hi>
<pb n="KR4h0140_WYG_863-5b"/>
彩雲入帝鄉白鶴又回翔久留深不可蓬島路遐長<lb/>
空愛長生術不是長生人今日洛川别可惜洞中春<lb/>
　　<hi>附</hi>張鬱洛川沿步吟<lb/>
浮生如夢能幾何浮生復更憂患多無人與我長生術<lb/>
洛川春日且長歌<lb/>
　南溟夫人<lb/>
　　　題玉壺贈元栁二子<hi>元和初衡山元徹栁貫赴嶺外渡海舟漂抵一島見</hi>
　　　<hi>有五色芙蓉高百餘尺雙鬟自蓮葉而來二子向之求返人世雙鬟曰少頃玉虛尊師與南溟</hi>
<pb n="KR4h0140_WYG_863-6a"/>
　　　<hi>夫人㑹此子但堅請之言訖有道士乗白鹿降島上夫人衣五彩玉肌流艷二子拜懇夫人命</hi>
　　　<hi>以百花橋渡二子玉壺一枚高尺餘題詩其上贈之橋之盡所即昔日維舟處詢之已一十二</hi>
　　　<hi>年矣中途餒扣壺有鴛鴦語之得飲食後禮南岳太極先生為師玉壺即先生貯玉液亡去者</hi>
　　　<hi>隨之詣祝融峰二子自此得道</hi>
來從一葉舟中來去向百花橋上去若到人間扣玉壺<lb/>
鴛鴦自解分明語<lb/>
　雲臺峯五女仙<lb/>
　　　㑹真詩<hi>楊敬真虢州閿鄉天仙村田家女十八嫁同村王清性沈静常凝神而坐元和</hi>
<pb n="KR4h0140_WYG_863-6b"/>
　　　<hi>十二年五月十二日忽辭其夫沐浴焚香居别室村人聞天樂異香從西來及明視之衣服委</hi>
　　　<hi>地若蟬蛻去村吏走告縣令尋逐無踪十八日復聞天樂異香自東來敬真宛復在牀覺面目</hi>
　　　<hi>光采非常問之云仙師以雲鶴來迎有四女同夜成仙㑹西岳雲臺峰一馬信真宋州人一徐</hi>
　　　<hi>湛真幽州人一郭修真荆州人一夏守真青州人相慶各為詩道意俄偕往蓬萊謁大仙伯茅</hi>
　　　<hi>君敬真以王父年老請歸侍因得還遂謝絶其夫服黄冠居陜州紫極宫憲宗嘗召見内殿終</hi>
　　　<hi>嵗不食容色轉芳嫩云</hi>
人世徒紛擾其生似夢華誰言今昔裏俛首視雲霞<hi>楊敬</hi>
<hi>真</hi>
<pb n="KR4h0140_WYG_863-7a"/>
幾刼澄煩思今身僅小成<hi>一作幾刼澄煩慮思今身僅成</hi>誓將雲外隐<lb/>
不向世間存<hi>馬信真</hi>
綽約離塵世從容上太清雲衣無綻日鶴駕沒遥程<hi>徐湛</hi>
<hi>真</hi>
華嶽無三尺東瀛僅一杯入雲騎彩鳳歌舞上蓬萊<hi>郭修</hi>
<hi>真</hi>
共作雲山侣俱辭世界塵静思前日事抛却幾年身<hi>夏守</hi>
<hi>真</hi>
<pb n="KR4h0140_WYG_863-7b"/>
　吳清妻<lb/>
　　　仙詩五首<hi>元和十二年虢州湖城天仙鄉吳清妻楊監真因病不食毎静坐入定四</hi>
　　　<hi>月十五夜忽不見十七日縣令自焚香祝請四更從牛屋上歸自云乗鶴到華山仙方臺見尊</hi>
　　　<hi>師念父在請歸一女冠乗鶴送來得受仙詩五首</hi>
道啓真心覺漸清天教絶粒應精誠雲外仙歌笙管合<lb/>
花間風引步虛聲<hi>一作天教絶粒應精誠道啟真心覺漸清</hi>
　　　　　　　　君隐處當一星　　蓮花山頭飯<lb/>
黄精仙人掌上經<hi>首句缺第二句缺一字第三句缺二字</hi>
<pb n="KR4h0140_WYG_863-8a"/>
飛鳥莫到人莫攀一隐十年不下山袖中短書誰為達<lb/>
華山道士賣藥還<lb/>
日落焚香坐醮壇庭花露濕漸更闌浄水仙童調玉液<lb/>
春宵羽客化金丹<lb/>
攝念精思引彩霞焚香虛室對煙花道合雲霄遊紫府<lb/>
湛然真境瑞皇家<lb/>
　上元夫人<lb/>
　　　贈封陟<hi>寶厯中有封陟孝亷居少室志在典墳性頗貞端上元夫人忽自空而降求偶</hi>
<pb n="KR4h0140_WYG_863-8b"/>
　　　<hi>陟不知其為仙也正色不從留詩期七日更來後七日又至陟復不從留詩再期七日又後七</hi>
　　　<hi>日至曰從我能益君夀陟叱為妖不從如初詩以留别三年陟暴卒追赴太山路左遇前仙姝</hi>
　　　<hi>曰不能于此人無情命冥府釋歸始知為上元夫人也陟蘇慟哭自咎</hi>
謫居蓬島别瑶池春媚煙花有所思為愛君心能潔白<lb/>
願操箕帚奉屏幃<lb/>
　　　再贈<lb/>
弄玉有夫皆得道劉綱<hi>一作剛</hi>兼室盡登仙君能仔細窺<lb/>
朝露須逐雲車拜洞天<lb/>
<pb n="KR4h0140_WYG_863-9a"/>
　　　留别<lb/>
蕭郎不顧鳳樓人雲澀回車淚臉新愁想蓬瀛歸去路<lb/>
難窺舊苑碧桃春<lb/>
　慈恩塔院女仙<lb/>
　　　題寺廊柱<hi>太和三年長安慈恩寺塔院月夕忽見一美婦人從三四青衣來遶佛塔</hi>
　　　<hi>言笑甚有風味回頋侍婢白院主借筆硯來乃於北廊柱上題詩院主執燭出視悉變為白鶴</hi>
　　　<hi>冲天去</hi>
皇<hi>一作黄</hi>子陂頭好月明忘却華筵到曉行煙收山低翠<lb/>
<pb n="KR4h0140_WYG_863-9b"/>
黛横折得荷花逺恨<hi>一作贈逺</hi>生<lb/>
湖水團團夜如鏡碧樹紅花相掩映北斗闌干移曉柄<lb/>
有似佳期常不定<lb/>
　蜀宫羣仙<lb/>
　　　后土夫人<lb/>
偶引羣仙到世間熏風殿裏醉華筵等閑貪賞不歸去<lb/>
愁殺韋郎一覺眠<lb/>
　　　王母<lb/>
<pb n="KR4h0140_WYG_863-10a"/>
滄海成塵幾萬秋碧桃花發長春愁不來便是數千載<lb/>
周穆漢皇何處遊<lb/>
　　　麻姑<lb/>
世間何事不潸然得失<hi>一作人得</hi>人情命不延適向蔡家㕔<lb/>
上飲回頭已見一千年<lb/>
　　　上元夫人<lb/>
思量往事一愁容阿母曽邀到漢宫城闕不存人不見<lb/>
茂陵荒草恨無窮<lb/>
<pb n="KR4h0140_WYG_863-10b"/>
　　　弄玉<lb/>
采鳳飛來到禁闈便隨王母駐瑶池如今記得秦樓上<lb/>
偷見蕭郎惱妾時<lb/>
　　　太真<lb/>
春夢悠揚生下界一堪成笑一堪悲馬嵬不是無情地<lb/>
自遇蓬萊睡覺時<lb/>
　織女<lb/>
　　　贈郭翰二首<hi>太原郭翰少簡貴姿度美秀盛暑乘月卧庭中一少女自空中冉冉</hi>
<pb n="KR4h0140_WYG_863-11a"/>
　　　<hi>而下自稱天上織女願托情契後夜夜皆來經一年悲泣而别約明年某日有書相問至期果</hi>
　　　<hi>有書致翰書末有二詩翰仕至侍御史</hi>
河漢雖云闊三秋尚有期情人終已矣良㑹更何時<lb/>
朱閣臨清溪瓊宫銜<hi>一作御</hi>紫房佳情期在此只是斷人<lb/>
腸<lb/>
　　<hi>附</hi>郭翰酬織女<lb/>
人世將天上由來不可期誰知一迴顧更<hi>一作交</hi>作兩相<lb/>
思<lb/>
<pb n="KR4h0140_WYG_863-11b"/>
贈枕猶香澤啼衣尚淚痕玉顔霄漢裏空有往來魂<lb/>
　嵩山女<lb/>
　　　書任生案<hi>任生隐嵩山讀書夜有一女子可二十許冶容艷美二青衣侍前開簾入</hi>
　　　<hi>自云㝠數合為姻為詩書案上求偶生疑妖怪拒之再女子復贈詩别冉冉飛空去數月後任</hi>
　　　<hi>病夢女子語曰嵩山薄命漢汝數盡更與三年已而果然所書詩亦為雷電取去</hi>
我本籍上清謫居遊五岳以君無俗累來勸神仙學<lb/>
葛洪還有婦王母亦有夫神仙盡靈匹君意合何如<lb/>
　　　臨去書贈<lb/>
<pb n="KR4h0140_WYG_863-12a"/>
君子既執迷無由達情<hi>一作誠</hi>素明月海山上<hi>一作上山</hi>秋風<lb/>
獨歸去<hi>一作女郎贈楊真伯詩禁𢎞農楊真伯幼躭經史至忘寢食父母不能  止或匿其巻帙脂燭</hi>
<hi>遂逃至洪饒間僦屋肄習中秋夜忽有青衣入告曰女郎久棲幽隐知君至此願盡欵曲真伯不譍既去俄而</hi>
<hi>報女郎且至光彩射人逡巡就坐真伯殊不頋久之命筆題詩畢㥏然而去</hi>
　青童<lb/>
　　　與趙旭叩柱歌<hi>天水趙旭家廣陵忽見一女子年可十四五容範曠代曰我天</hi>
　　　<hi>上青童因有世念帝罰下人間感配君子時叩柱作歌</hi>
白雲飄飄星漢斜獨行窈窕浮雲車仙郎獨邀青童君<lb/>
<pb n="KR4h0140_WYG_863-12b"/>
結情羅帳連心花<lb/>
　觀梅女仙<lb/>
　　　題壁<hi>蜀州郡閣有紅梅數株方盛開有二婦人高髻大袖倚闌而觀題詩于壁</hi>
南枝向暖北枝寒一種春花有兩般憑仗高樓莫吹笛<lb/>
大家留取倚闌看<lb/>
　吳彩鸞<lb/>
　　　歌<hi>鍾陵西山館中秋遊女甚盛太和末有書生文簫覩一姝甚妙相盻不去復為山歌歌罷</hi>
　　　<hi>穿大松徑捫山險上升生躡其踪姝相引至絶頂忽風雨有仙童持天判云吳彩鸞私慾謫為</hi>
<pb n="KR4h0140_WYG_863-13a"/>
　　　<hi>民妻一紀乃與生下山歸松陵</hi>
若能相伴陟仙壇應得文簫駕綵鸞自有繡襦並甲帳<lb/>
瑶臺不怕雪霜寒<lb/>
　王氏女<lb/>
　　　臨化絶句<hi>翰林王徽有姪女寓居義興桂巖山幼好道不嫁持大洞經道徳章句乾</hi>
　　　<hi>符元年小疾於洞靈觀修齋歸坐門右片石上題絶句奄然而終有二鶴栖止庭樹仙樂盈室</hi>
　　　<hi>及𦵏棺輕發視之衣舄而已</hi>
翫水登山無足時諸仙頻下聴吟詩此心不戀居人世<lb/>
<pb n="KR4h0140_WYG_863-13b"/>
唯見天邊雙鶴飛<lb/>
　毛女正美<lb/>
　　　贈華山遊人<lb/>
藥苗不滿笥又更上危巔回首歸去路相將入翠煙<lb/>
曽折松枝為寳櫛又編栗葉代羅襦有時問却秦宫事<lb/>
笑撚山花望太虛<lb/>
　桃花夫人<lb/>
　　　在紫霄夫人席上作<lb/>
<pb n="KR4h0140_WYG_863-14a"/>
昔時訓子西河上漢使經過問妾縁自到仙山不知老<lb/>
凡間喚作幾千年<lb/>
　王仙仙<lb/>
　　　荅孫𤣥照<lb/>
鴛鴦相見不相随籠裏籠前整羽衣但得他時人放去<lb/>
水中長作一雙飛<lb/>
　　<hi>附</hi>孫𤣥照琴中歌贈王仙仙<lb/>
相如曽作鳳兮吟昔被文君㑹此音今日孤鸞還獨語<lb/>
<pb n="KR4h0140_WYG_863-14b"/>
痛哉仙子不彈琴<lb/>
　楊損<lb/>
　　　臨刑賦<lb/>
聖主何曽識仲都可嗟社稷在須㬰市東便是神仙窟<lb/>
何必乗舟泛五湖<lb/>
　妙女<lb/>
　　　别遥見詩<hi>宣州旌德縣崔氏婢妙女年十三不食顔色鮮華説未來事有應自言本</hi>
　　　<hi>是題頭賴叱天王小女為洩天門間事謫墮人世已兩生前生有一子名遥見依然相識昨于</hi>
<pb n="KR4h0140_WYG_863-15a"/>
　　　　<hi>金橋上與兒别賦詩吟詠悲不自勝但記有兩句</hi>
　手攀橋柱立滴淚天河滿<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_863-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百六十三<lb/>
</p>
<p>
</p>
  </div>
</body>
</text>
</TEI>
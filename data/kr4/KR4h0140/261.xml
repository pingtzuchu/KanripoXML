<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_261-1a"/>
　欽定四庫全書<lb/>
御定全唐詩卷二百六十一<lb/>
　　任華<lb/>
　任華李杜同時人初為桂州刺史叅佐嘗與賈京尹杜<lb/>
　中丞嚴大夫牋多所致責又與庾中丞書云華本野人<lb/>
　常思漁釣尋當杖策歸乎舊山非有機心致斯扣擊其<lb/>
　亦狂狷之流歟詩三首<lb/>
　　　　寄李白<lb/>
<pb n="KR4h0140_WYG_261-1b"/>
　古来文章有能奔逸氣聳髙格清人心神驚人魂魄我<lb/>
　聞當今有李白大獵<hi>一作鵬</hi>賦鴻猷文嗤長卿笑子雲班<lb/>
　張所作瑣細不入耳未知卿雲得在嗤笑限登廬山觀<lb/>
　瀑布海風吹不斷江月照還空<hi>一作明</hi>余愛此兩句登天<lb/>
　台望渤海雲垂大鵬飛山壓巨鰲背斯言亦好在<hi>一本無在</hi>
　<hi>字</hi>至於他作多不拘常律振擺超騰既俊且逸或醉中<lb/>
　操<hi>一作掃</hi>紙或興来<hi>一作/乗興</hi>走筆手下忽然<hi>一作有</hi>片雲飛眼<lb/>
　前劃見孤峰出而我有時白日忽欲睡睡覺歘然起攘<lb/>
<pb n="KR4h0140_WYG_261-2a"/>
臂任生知有君君也知有任生未中閒聞道在長安及<lb/>
余戾止君已江東訪元丹邂逅不得見君面每常<hi>一作有時</hi>
把酒向東望良乆見說往年在翰林胸中矛㦸何森森<lb/>
新詩傳在宫人口佳句不離明主心身騎天馬多意氣<lb/>
目送飛鴻對豪貴承恩召入凡㡬迴待詔歸来仍半醉<lb/>
權臣妬盛名羣犬多吠聲有勅放君却歸隱淪處<hi>一本無處</hi>
<hi>字</hi>髙歌大笑出闗去且向東山為外臣諸侯交迓馳朱<lb/>
輪白璧一雙買交者黄金百鎰相知人平生傲岸其志<lb/>
<pb n="KR4h0140_WYG_261-2b"/>
不可測數<hi>一本無數字</hi>十年為客未嘗一日低顔色八詠樓<lb/>
中坦腹眠五侯門下無心憶繁花越臺上細柳吴宫側<lb/>
緑水青山知有君白雲明月偏相識養髙兼養閒可望<lb/>
不可攀荘周萬物外范蠡五湖閒人傳<hi>一作又聞</hi>訪道滄海<lb/>
上丁令王喬每往還蓬莱徑是曽到来方丈豈唯方一<lb/>
丈伊余每欲乘興往<hi>一作逺</hi>相尋江湖擁隔勞寸心今朝<lb/>
忽遇東飛翼寄此一章表胸臆儻能報我一<hi>一作以</hi>片言<lb/>
但訪任華有人識<lb/>
<pb n="KR4h0140_WYG_261-3a"/>
　　　寄杜拾遺<lb/>
杜拾遺名甫第二才甚竒任生與君别别来已多時何<lb/>
嘗一日不相思杜拾遺知不知昨日有人誦得數篇黄<lb/>
絹詞吾怪異竒特借問果然<hi>一本無然字</hi>稱是杜二之所為<lb/>
勢攫虎豹氣騰蛟螭滄海無風似鼓盪華嶽平地欲奔<lb/>
馳曹劉俯仰慚大敵沈謝逡巡稱小兒昔在帝城中盛<lb/>
名君一個諸人見所作無不心膽破郎官叢裡作狂歌<lb/>
丞相閣中常醉卧前年皇帝歸長安承恩濶步青雲端<lb/>
<pb n="KR4h0140_WYG_261-3b"/>
積翠扈㳺花匼匝披香寓直月團欒英才特達承天睠<lb/>
公卿無<hi>一作誰</hi>不相欽羨只縁汲黯好直言遂使安仁却<lb/>
爲掾如今避地錦城隅幕下英寮毎日相隨<hi>一作就</hi>提玉<lb/>
壺半醉起舞捋髭鬚乍低乍昂傍若無古人制禮但為<lb/>
防俗士豈得爲君設之乎而我不飛不鳴亦何以只待<lb/>
朝廷有知己已曽讀却無限書拙詩一句兩句在人耳<lb/>
如今㸔之總無益又不能崎嶇傍<hi>一作倚</hi>朝市且當事耕<lb/>
稼豈得便徒爾南陽葛亮為友朋東山謝安作鄰里閒<lb/>
<pb n="KR4h0140_WYG_261-4a"/>
常把琴弄悶即攜樽起鶯啼二月三月時花發千山萬<lb/>
山裏此時幽曠無人知火急将書憑驛使為報杜拾遺<lb/>
　　　懐素上人草書歌<lb/>
吾嘗好奇古来草聖無不知豈不知右軍與獻之雖有<lb/>
壮麗之骨恨無狂逸之姿中閒張長史獨放蕩而不羈<lb/>
以顛為名傾蕩於當時張老顛殊不顛於懐素懐素顛<lb/>
乃是顛人謂爾從江南来我謂爾從天上來負顛狂之<lb/>
墨妙有墨狂之逸才狂僧前日動京華朝騎王公大人<lb/>
<pb n="KR4h0140_WYG_261-4b"/>
馬暮宿王公大人家誰不造素屏誰不塗粉壁粉壁揺<lb/>
晴光素屏凝曉霜待君揮灑兮不可彌㤀駿馬迎来坐<lb/>
堂中金盈盛酒竹葉香十桮五桮不觧意<hi>一作起</hi>百桮巳<lb/>
後始顛狂一顛一狂多意氣大呌一聲起攘臂揮毫倐<lb/>
忽千萬字有時一字兩字長丈二翕若長鯨潑刺動海<lb/>
島歘若長蛇戍律透深草囘環繚繞相拘連千變萬化<lb/>
在眼前飄風驟雨相擊射速禄颯拉動簷隙擲華山巨<lb/>
石以為㸃掣衡山陣雲以為畫興不盡勢轉雄恐天低<lb/>
<pb n="KR4h0140_WYG_261-5a"/>
而地窄更有何處最可憐褭褭枯藤萬丈懸萬丈懸拂<lb/>
秋水映秋天或如絲或如髪風吹欲絶又不絶鋒芒利<lb/>
如歐冶劍勁直渾是并州鐵時復枯燥何䙰褷忽覺陰<lb/>
山突兀横翠微中有枯松錯落一萬丈倒挂絶壁蹙枯<lb/>
枝千魑魅兮萬魍魎欲出不可何閃屍又如瀚海日暮<lb/>
愁陰濃忽然躍出千黑龍夭矯偃蹇入乎蒼穹飛沙走<lb/>
石滿窮塞萬里颼颼西北風狂僧有絶藝非數仞髙牆<lb/>
不足以逞其筆勢或逢花箋與絹素凝神執筆守恒度<lb/>
<pb n="KR4h0140_WYG_261-5b"/>
别來筋骨多情趣霏霏微微㸃長露三秋月照丹鳳樓<lb/>
二月花開上林樹終恐絆騏驥之足不得展千里之步<lb/>
狂僧狂僧爾雖有絶藝猶當假良媒不因禮部張公将<lb/>
爾来如何得聲名一旦喧九垓<lb/>
　魏萬<lb/>
魏萬嘗居王屋山後名顥上元初登第初遇李白於廣<lb/>
陵白曰爾後必著大名於天下因盡出其文命集之其<lb/>
還王屋山也白為之序稱其愛文好古今存詩一首<lb/>
<pb n="KR4h0140_WYG_261-6a"/>
　　　金陵酧李翰林謫仙子<lb/>
君抱碧海珠我懷藍田玊各稱希代寳萬里遥相燭長<lb/>
卿慕藺久子猷意已深平生風雲<hi>一作雅</hi>人暗合江海心<lb/>
去秋忽乗興命駕来東土謫仙逰梁園愛子在鄒魯二<lb/>
處一不見拂衣向江東五兩挂海<hi>一作淮</hi>月扁舟随長風<lb/>
南遊吴越徧髙揖二千石雪<hi>一作雲</hi>上天台山春逢翰林<lb/>
伯宣父敬項槖<hi>一作託</hi>林宗重黄生一長復一少相看如<lb/>
弟兄惕然意不盡更逐西南去同舟入秦淮建業龍盤<lb/>
<pb n="KR4h0140_WYG_261-6b"/>
處楚歌對<hi>一作醉</hi>吴酒借問承恩初宫買長門賦天迎駟<lb/>
馬車才髙世難容道廢可推命安石重攜妓子房空謝<lb/>
病金陵百萬戸六代帝王都虎石據西江鍾山臨北湖<lb/>
二<hi>一作湖</hi>山信為美王屋人相待應為岐路多不知嵗寒<lb/>
在君游早晩還勿久風塵閒此别未逺别秋期到仙山<lb/>
　崔宗之<lb/>
崔宗之名成輔以字行日用之子襲封齊國公歴左司<lb/>
郎中侍御史謫官金陵與李白詩酒唱和常月夜乗舟<lb/>
<pb n="KR4h0140_WYG_261-7a"/>
自采石達金陵詩一首<lb/>
　　　贈李十二白<lb/>
凉風八九月白露滿空庭耿耿意不暢捎捎<hi>一作稍稍</hi>風葉<lb/>
聲思見雄俊士共話今古情李侯忽来儀把袂苦不早<lb/>
清論既抵掌𤣥談又<hi>一作多</hi>絶倒分明楚漢事歴歴王霸<lb/>
道擔囊無俗物訪古千里餘袖有匕首劍懐中茂陵書<lb/>
雙眸光照人詞賦凌子虚酌酒弦素琴霜氣正<hi>一作風氣</hi>凝<lb/>
潔平生心中事今日為君說我家有别業寄在嵩之陽<lb/>
<pb n="KR4h0140_WYG_261-7b"/>
明月出髙岑清谿澄素光雲散窗户靜風吹松桂香子<lb/>
若同斯逰千載不相忘<lb/>
　崔成甫<lb/>
崔成甫官校書郎再尉闗輔貶湘隂有澤畔吟李白為<lb/>
之序其為陕縣尉時韋堅為陜郡太守兼水陸轉運使<lb/>
鑿潭望春樓下成甫因變得<hi>丁紇反</hi>体<hi>都董反</hi>歌爲得寳歌<lb/>
堅命舟人歌之成甫又廣為十闋今不傳存詩一首<lb/>
　　　贈李十二白<lb/>
<pb n="KR4h0140_WYG_261-8a"/>
我是瀟湘放逐臣君辭明主漢江濱天外常求太白老<lb/>
金陵捉得酒仙人<lb/>
　嚴武<lb/>
嚴武字季鷹華州人工部侍郎挺之之子以䕃調太原<lb/>
府叅軍累遷殿中侍御史從明皇入蜀擢諫議大夫至<lb/>
徳初房琯以其名臣子薦為給事中歴劍南節度使入<lb/>
為太子賓客兼御史大夫改吏部侍郎尋轉黄門侍郎<lb/>
再為成都尹以破吐蕃功進撿校吏部尚書封鄭國公<lb/>
<pb n="KR4h0140_WYG_261-8b"/>
最善杜甫其復鎮劍南甫往依之詩六首<lb/>
　　　寄題杜拾遺錦江野亭<lb/>
漫向江頭把釣竿懶眠沙草愛風湍莫倚善題鸚鵡賦<lb/>
何須不著鵕䴊冠腹中書籍幽時曬肘後醫方靜處看<lb/>
興發㑹能馳駿馬應須直到使君灘<lb/>
　　　酬别杜二<lb/>
獨逢堯典日再覩漢官時未効風霜勁空慙雨露私夜<lb/>
鐘清萬户曙漏拂千旗並向殊庭謁俱承别館追斗城<lb/>
<pb n="KR4h0140_WYG_261-9a"/>
憐舊路渦水惜歸期<hi>自注昔㑹秦闗今别巴嶺</hi>峰樹還相伴江雲更<lb/>
對垂試迴滄海櫂莫妬敬亭詩秖是書應寄無㤀酒共<lb/>
持但令心事在未肎鬢毛衰最悵巴山裏清猿醒<hi>一作惱</hi>
夢思<lb/>
　　　題巴州光福寺楠木<lb/>
楚江長流對楚寺楠木幽生赤崖背臨谿挿石盤老根<lb/>
苔色青蒼山雨痕髙枝閙葉鳥不度半掩白雲朝與暮<lb/>
香殿蕭條轉宻陰花龕滴瀝垂清露聞道偏多越水頭<lb/>
<pb n="KR4h0140_WYG_261-9b"/>
煙生霽斂使人愁月明忽憶湘川夜猿呌還思鄂渚秋<lb/>
看君幽靄㡬千丈寂寞窮山今遇賞亦知鐘梵報黄昏<lb/>
猶卧禪牀戀竒響<lb/>
　　　班婕妤<hi>一作嚴識𤣥詩</hi>
賤妾如桃李君王若嵗時秋風一已勁揺落不勝悲寂<lb/>
寂蒼苔滿沈沈綠草滋繁華非此日指輦競何辭<lb/>
　　　巴嶺答杜二見憶<lb/>
卧向巴山落月時兩鄉千里夢相思可但步兵偏愛酒<lb/>
<pb n="KR4h0140_WYG_261-10a"/>
也知光祿最能詩江頭赤葉楓愁客籬外黄花菊對誰<lb/>
跂馬望君非一度冷猿秋鴈不勝悲<lb/>
　　　軍城早秋<lb/>
昨夜秋風入漢闗朔雲邊月<hi>一作雪</hi>滿西山更催飛将追<lb/>
驕虜莫遣沙塲疋馬還<lb/>
　韋迢<lb/>
韋迢京兆人爲都官郎歴嶺南節度行軍司馬卒贈同<lb/>
州刺史與杜甫友善其出牧韶州甫有詩送之存詩二<lb/>
<pb n="KR4h0140_WYG_261-10b"/>
首<lb/>
　　　潭州留别杜員外院長<lb/>
江畔長沙驛<hi>一作澤</hi>相逢纜客船大名詩獨步小郡海西<lb/>
偏地濕愁飛鵩天炎畏跕鳶去留俱失意把臂共澘然<lb/>
　　　早發湘潭寄杜員外院長<lb/>
北風昨夜雨江上早来涼楚岫千峰翠湘潭一葉黄故<lb/>
人湖外客白首尚為郎相憶無南鴈何時有報章<lb/>
　郭受<lb/>
<pb n="KR4h0140_WYG_261-11a"/>
　郭受大厯閒人杜甫有酬郭十五判官詩盖受曾為衡<lb/>
　陽判官詩一首<lb/>
　　　　寄杜員外<hi>員外垂示詩因作此寄上</hi>
　新詩海内流傳久舊徳朝中屬望勞郡邑地卑饒霧雨<lb/>
　江湖天濶足風濤松花酒熟傍看醉蓮葉舟輕自學操<lb/>
　春興不知凡㡬首衡陽紙價頓能髙<hi>衡陽出五家紙又云出五里紙</hi>
　<lb/>
　<lb/>
<pb n="KR4h0140_WYG_261-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二百六十一<lb/>
</p>
<p>
</p>
  </div>
</body>
</text>
</TEI>
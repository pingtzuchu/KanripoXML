<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_310-1a"/>
　欽定四庫全書<lb/>
御定全唐詩巻三百十<lb/>
　　于鵠<lb/>
　于鵠大厯貞元間詩人也隐居漢陽嘗為諸府從事詩<lb/>
　一巻<lb/>
　　　　江南曲<lb/>
　偶<hi>一作閒</hi>向江邊採白蘋還随女伴賽江神衆中不敢<hi>一作</hi>
　<hi>得</hi>分眀語暗擲金錢卜逺人<lb/>
<pb n="KR4h0140_WYG_310-1b"/>
　　　　山中寄樊僕射<hi>一作寄襄陽樊司空</hi>
　却憶東溪日同年事魯<hi>一作同袍竝學</hi>儒僧房閒共宿酒肆醉<lb/>
　相扶天畔<hi>一作江上</hi>雙旌貴山中病客孤無謀<hi>一作媒</hi>還有計<lb/>
　春谷種桑榆<lb/>
　　　　題宇文□<hi>一作聚</hi>山寺讀書院<lb/>
　讀書林下寺不出動經年草<hi>一作書</hi>閣連<hi>一作通</hi>僧院山廚<lb/>
　共石泉雲<hi>一作雪</hi>庭<hi>一作亭</hi>無履跡龕壁有燈煙年少今頭<lb/>
　白刪詩到㡬篇<lb/>
<pb n="KR4h0140_WYG_310-2a"/>
　　　贈蘭若僧<lb/>
一身禪誦苦灑掃古花宫静室門常閉深蘿月不通懸<lb/>
燈喬木上鳴罄亂幡中附入髙僧傳長稱二逺公<lb/>
　　　題鄰居<lb/>
僻巷鄰家少茅簷喜竝居蒸梨常共竈澆薤亦同渠傳<lb/>
屐朝尋藥分燈夜讀書雖然在城市還得似樵漁<lb/>
　　　山中自述<lb/>
三十無名客空山獨卧秋病多知藥性年長信人愁螢<lb/>
<pb n="KR4h0140_WYG_310-2b"/>
影竹窗下松聲茅屋頭近來心更静不夢世間遊<lb/>
　　　山中寄韋鉦<hi>一作証</hi>
嬾成身病日<hi>一作似病</hi>因醉卧多時送客出谿少讀書終巻<lb/>
遲幽窗聞墜葉<hi>一作露</hi>晴<hi>一作秋</hi>景見遊絲早晩來收藥門<lb/>
前有紫芝<lb/>
　　　南谿書齋<lb/>
茅屋徃來久山深不置門草生垂井口花落擁籬根入<lb/>
院將鶵鳥尋蘿抱子猨曾逢異人説風景似桃源<lb/>
<pb n="KR4h0140_WYG_310-3a"/>
　　　夜㑹李太守宅<hi>一作宿太守李公宅</hi>
郡齋常夜埽<hi>一作静</hi>不卧獨吟詩把燭近幽客升堂戴接<lb/>
䍦微風吹凍葉餘<hi>一作殘</hi>雪落寒枝眀日逢山伴須令隐<lb/>
者知<lb/>
　　　題栢<hi>一作北</hi>臺山僧<lb/>
上方唯一室禪定對山<hi>一作金</hi>容行道臨孤壁持齋聽逺<lb/>
鐘枯藤離舊樹朽石落髙<hi>一作危</hi>峰不向雲間<hi>一作中</hi>見還<lb/>
<hi>一作唯</hi>應夢裏逢<lb/>
<pb n="KR4h0140_WYG_310-3b"/>
　　　寄續尊師<lb/>
得道任髮白亦<hi>一作每</hi>逢城市遊新經天上取稀<hi>一作靈</hi>藥<lb/>
洞中收春木帶枯葉新蒲生漫流年年望靈鶴常在此<lb/>
山頭<lb/>
　　　題南峰<hi>一作終南</hi>褚道士<hi>一作尊師</hi>
得道南山<hi>一作終南</hi>久曽敎四皓碁閉<hi>一作閑</hi>門醫病鶴倒篋<lb/>
飬神龜松際風長在泉中草不衰誰知茅屋裏有路向<lb/>
峨嵋<lb/>
<pb n="KR4h0140_WYG_310-4a"/>
　　　贈不食姑<lb/>
不食非闗藥天生是女仙見人還起拜留伴亦開田無<lb/>
窟<hi>一作屋</hi>尋溪宿兼衣掃葉眠不知何代女猶帶剪刀錢<lb/>
　　　送李眀府歸别業<lb/>
寄家丹水邊歸去種春田白髮無知巳空山又一年鹿<lb/>
裘長酒氣茅屋有茶煙亦擬辭人世何溪有瀑泉<lb/>
　　　題樹下禪師<hi>一作僧</hi>
久行多不定樹下是禪牀寂寂心<hi>一作身</hi>無住年年日自<lb/>
<pb n="KR4h0140_WYG_310-4b"/>
長蟲虵同宿<hi>一作在</hi>磵草木共經霜已見南人説天台有<lb/>
舊<hi>一作上</hi>房<lb/>
　　　宿王尊師隐居<lb/>
夜愛雲林好寒天月裏行青牛眠樹影白犬吠猨聲一<lb/>
磬山<hi>一作上</hi>院静千燈谿路眀從來此峰客㡬箇得長生<lb/>
　　　題服柏先生<lb/>
服柏不飛錬閑眠閉草堂有泉唯<hi>一作誰</hi>盥潄留火為焚<lb/>
香新雨閒門静孤松滿院涼仍聞枕中術曾<hi>一作親</hi>授漢<lb/>
<pb n="KR4h0140_WYG_310-5a"/>
淮王<lb/>
　　　哭凌霄山光上人<lb/>
身沒碧峰裏門人改葬期買山尋主逺壘塔化人遲鬼<lb/>
火穿<hi>一作燒</hi>空院秋螢入素帷黄昬溪路上聞哭竺乾師<lb/>
　　　途中寄楊渉<hi>一作陟</hi>
蕭蕭蘆荻晩<hi>一作葉</hi>一逕入荒陂日色雲收<hi>一作輕</hi>處蛙聲<lb/>
雨歇時前村見來久羸馬自行遲聞作王門客應閒<hi>一作</hi>
<hi>寒</hi>白接䍦<lb/>
<pb n="KR4h0140_WYG_310-5b"/>
　　　送韋判官歸薊門<lb/>
桑乾歸路逺聞説亦愁人有雪常經夏無花空到春下<lb/>
營雲外火收<hi>一作牧</hi>馬月中塵白首從戎客青衫<hi>一作袍</hi>未<lb/>
離身<lb/>
　　　出塞<hi>一本有曲字</hi>
葱嶺秋塵起全<hi>一作收</hi>軍取月支山川引行陣蕃漢列旌<lb/>
旗轉戰疲兵少孤城外救遲邊人逢聖代不見偃戈時<lb/>
微雪軍將<hi>一作將軍</hi>出吹笳天未眀觀兵登古戍斬將對雙<lb/>
<pb n="KR4h0140_WYG_310-6a"/>
旌分陣瞻山勢潛兵<hi>一作軍</hi>制馬鳴如今青<hi>一作新</hi>史上巳<lb/>
有滅胡名<lb/>
單于驕愛獵放火到軍城乘<hi>一作待</hi>月調新馬<hi>一作弩</hi>防秋<lb/>
置逺營空山朱㦸影寒磧鐡衣聲度水逢<hi>一作逢著降</hi>胡説<lb/>
沙隂有伏兵<lb/>
　　　贈李太守<lb/>
㡬年為郡<hi>一作太</hi>守家似布衣貧沽酒迎幽客無金與近<lb/>
臣𢷬茶書院静講易藥堂春歸闕功成後随車有野人<lb/>
<pb n="KR4h0140_WYG_310-6b"/>
　　　送張司直入單于<hi>一作送客遊邊</hi>
若過<hi>一作到</hi>并州北誰人不憶家塞深無伴侣<hi>一作去伴</hi>路盡<lb/>
有平沙磧冷唯逢鴈天春不見花莫随征<hi>一作邊</hi>將意垂<lb/>
老事輕車<lb/>
　　　惜花<lb/>
夜來花欲盡始<hi>一作偏</hi>惜兩三枝早起尋稀處閒眠記落<lb/>
時蘂焦蜂自散蔕折蝶還移<hi>一作稀</hi>攀著殷勤别眀年更<lb/>
有期<lb/>
<pb n="KR4h0140_WYG_310-7a"/>
　　　春山居<lb/>
獨來多任性惟與白雲期深處花開盡遲眠人不知水<lb/>
流山暗處風起月眀時望見南峰近年年嬾更移<lb/>
　　　遊瀑泉寺<lb/>
日夕尋未遍古木寺髙低粉壁猶遮嶺朱樓尚隔溪廚<lb/>
窗通澗鼠殿跡立山鷄更有無人處眀朝獨向西<lb/>
　　　送宫人入道歸山<lb/>
十嵗<hi>一作五</hi>吹簫入漢宫看修水殿種芙蓉自傷白髮辭<lb/>
<pb n="KR4h0140_WYG_310-7b"/>
金屋許著黄衣<hi>一作喜戴黄冠</hi>向玉<hi>一作雪</hi>峰觧語老猨開曉户<lb/>
學飛雛<hi>一作引雛飛</hi>鶴落<hi>一作下</hi>髙松定知别後宫中伴應聽<lb/>
緱山半夜鐘<lb/>
　　　巴女謡<lb/>
巴女騎牛唱竹枝藕絲菱葉傍江時不愁日暮還家錯<lb/>
記得芭蕉出槿籬<lb/>
　　　公子行<lb/>
少年初拜大長秋半醉垂鞭見列侯馬上抱鷄三市鬬<lb/>
<pb n="KR4h0140_WYG_310-8a"/>
䄂中攜劔五陵遊玉簫金管迎歸院錦袖紅妝擁上樓<lb/>
更向院西<hi>一作東</hi>新買宅月波<hi>一作碧波一作月陂</hi>春水入門流<lb/>
　　　長安遊<lb/>
久卧長安春復秋五侯長樂客長愁繡簾朱轂逢花住<lb/>
錦幨銀珂觸雨遊何處少年吹玉笛誰家鸚鵡語紅樓<lb/>
年年只是看他貴不及南山任白頭<lb/>
　　　别齊太守<lb/>
花裏南樓春夜寒還如王屋上天壇歸山不道無眀月<lb/>
<pb n="KR4h0140_WYG_310-8b"/>
誰共<hi>一作肯</hi>相從到曉看<lb/>
　　　登古城<lb/>
獨上閒城却下遲秋山慘慘塚纍纍當時還有登城者<lb/>
荒草如今知是誰<lb/>
　　　哭劉夫子<lb/>
近問南州客云亡已數春痛心曽受業追服恨無親孀<lb/>
婦歸鄉里書齋屬四鄰不知經亂後奠祭有何人<lb/>
　　　醉後寄山中友人<lb/>
<pb n="KR4h0140_WYG_310-9a"/>
昨日山家春酒濃野人相勸乆從容獨憶卸冠眠細草<lb/>
不知誰送出深松都忘醉後逢廉度不省歸時見魯恭<lb/>
知已尚嫌身酩酊路人應恐笑龍鐘<lb/>
　　　溫泉僧房<lb/>
雲裏前朝寺修行獨㡬年山村無施食盥潄亦安禪古<lb/>
塔巢溪鳥深房閉谷泉自言曽<hi>一作僧</hi>入室知處梵王天<lb/>
　　　題羙人<lb/>
秦女窺人不觧羞攀花趂蝶出牆頭胸前空帶宜男草<lb/>
<pb n="KR4h0140_WYG_310-9b"/>
嫁得蕭郎愛逺遊<lb/>
　　　尋李暹<lb/>
任性常多出人來得見稀市樓逢酒住野寺送僧歸簷<lb/>
下懸秋葉籬頭曬褐衣門前南北路誰肯入柴扉<lb/>
　　　尋李逸人舊居<lb/>
舊隐松林下衝泉入兩涯<hi>一作崖</hi>琴書随弟子鷄犬在鄰<lb/>
家茅屋長黄菌槿籬生白花幽墳無處訪恐是入煙霞<lb/>
　　　贈碧玉<lb/>
<pb n="KR4h0140_WYG_310-10a"/>
新繡籠帬荳蔻花路人笑上返金車霓裳禁曲無人觧<lb/>
暗問梨園弟子家<lb/>
　　　舟中月眀夜聞笛<lb/>
浦裏移舟候信風蘆花漠漠夜江空更深何處人吹笛<lb/>
疑是孤<hi>一作龍</hi>吟寒水中<lb/>
　　　送遷客二首<lb/>
得罪誰人送來時不到家白頭無侍子多病向天涯莽<lb/>
蒼凌江水黄昬見塞花如今賈誼賦不漫説長沙<lb/>
<pb n="KR4h0140_WYG_310-10b"/>
流人何處去萬里向江州孤驛瘴煙重行人巴草秋上<lb/>
㠶南去逺送鴈北看愁遍問炎方客無人得白頭<lb/>
　　　贈王道者<hi>一作贈隐者</hi>
去尋長<hi>一作多</hi>不出<hi>一作在一作見</hi>門似絶人行牀下石苔滿屋<lb/>
頭秋草生學琴寒月<hi>一作冬日</hi>短寫易晩<hi>一作/曉</hi>窗眀唯到<hi>一作</hi>
<hi>有</hi>黄昬後溪中聞磬聲<lb/>
　　　題合溪乾洞<hi>又見劉商集題作題潘師房</hi>
渡水傍山尋絶壁白雲飛處洞天開仙人來往行無跡<lb/>
<pb n="KR4h0140_WYG_310-11a"/>
石徑春風長緑苔<lb/>
　　　過張老園林<hi>一作村園</hi>
身老無修飾頭巾用白紗開門朝掃徑輦<hi>一作濾</hi>水夜澆<lb/>
花藥氣聞深巷桐隂到數家不愁還酒債腰下有丹砂<lb/>
　　　寓意<hi>一作荆南陪楚尚書惜落花一作襄陽席上看花時因小蠻作</hi>
自小<hi>一作老大</hi>看花長<hi>一作情/一作猶</hi>不足江邊尋得數株<hi>一作沿江正遇</hi>
<hi>一枝</hi>紅黄昬人散東<hi>一作/春</hi>風起<hi>一作日斜人/散東風起</hi>吹落<hi>一作向</hi>誰<lb/>
家眀月中<lb/>
<pb n="KR4h0140_WYG_310-11b"/>
　　　哭王都䕶<lb/>
老將眀王識臨終拜上公告哀鄉路逺助葬<hi>一作戰</hi>戍城<lb/>
空素幔朱門裏銘旌秋巷中史官如不濫獨傳説英雄<lb/>
　　　餞司農宋卿立太尉碑了還江東<lb/>
追立新碑日憐君苦一身逺移深澗石助立故鄉人草<lb/>
色荒墳綠松隂古殿春平生心巳遂歸去得垂綸<lb/>
　　　送唐大夫讓節<hi>一本有度使二字</hi>歸山<hi>一作送唐中丞入道</hi>
年老功成<hi>一作臣</hi>乞罷兵玉階匍匐進雙旌朱門鴛瓦為<lb/>
<pb n="KR4h0140_WYG_310-12a"/>
仙觀白領狐裘出帝城侍女<hi>一作婢</hi>休梳官様髻蕃<hi>一作閹</hi>
童新改道家名到時浸髮春泉裏猶夢紅<hi>一作江</hi>樓簫管<lb/>
聲<lb/>
　　　買山吟<lb/>
買得幽山<hi>一作居</hi>屬漢陽槿籬疎處種桄榔唯有獮猴來<lb/>
徃熟弄人抛果滿書堂<lb/>
　　　古詞三首<lb/>
素絲帶金地窗間掬飛塵偷得鳳凰釵門前乞行人<lb/>
<pb n="KR4h0140_WYG_310-12b"/>
新長青絲髮啞啞言語黠随人敲銅鏡街頭救眀月<lb/>
東家新長兒與妾同時生竝長兩心熟到大相呼名<lb/>
　　　秦越人洞中詠<lb/>
扁鵲得仙處傳是西南峰年年山下人長見騎白龍洞<lb/>
門黑無底日夜唯雷風清齋將入時戴星<hi>一作花</hi>兼抱松<lb/>
石徑隂且寒地響知<hi>一作如</hi>逺鐘似行山林外聞葉履<hi>一作</hi>
<hi>屐</hi>聲重低礙更俯身漸逺晝夜同時時白蝙蝠飛入茅<lb/>
衣中行久路轉窄静聞水淙淙但願逢一人自得朝天<lb/>
<pb n="KR4h0140_WYG_310-13a"/>
宫<lb/>
　　　宿西山修下元齋詠<lb/>
幽人在何處松檜深冥冥西峰望紫雲知處<hi>一作有</hi>安期<lb/>
生沐浴溪水暖新衣禮仙名脱屐<hi>一作履</hi>入静堂遶像随<lb/>
禮行碧紗籠寒燈長幡綴金鈴林下聽法人起坐<hi>一作踐</hi>
枯葉聲啓奏修律儀天曙山鳥鳴分行布管茅列坐滿<lb/>
中庭持齋候撞鐘玉函散寳經焚香開巻時照耀金室<lb/>
眀投簡石洞深稱過<hi>一作遇</hi>上帝靈學道能苦心自古無<lb/>
<pb n="KR4h0140_WYG_310-13b"/>
不成<lb/>
　　　過凌霄洞天謁張先生祠<lb/>
戢戢<hi>一作落落</hi>亂<hi>一作/萬</hi>峰裏一峰獨凌天下看如<hi>一作知</hi>尖髙<lb/>
上有十里泉志<hi>一作至</hi>人愛幽深一住五十<hi>一作十五</hi>年懸牘<lb/>
<hi>一作犢</hi>到其上乘牛耕藥田衣食不下求乃是雲中仙山<lb/>
僧獨知處相引衝碧煙斷崖晝昬黒槎臬横隻<hi>一作䨇</hi>椽<lb/>
面壁攀石稜飬力方敢前累歇日巳沒始到茅堂邊見<lb/>
客不問誰禮質無周旋醉卧枕欹樹<hi>一作木</hi>寒坐展青氊<lb/>
<pb n="KR4h0140_WYG_310-14a"/>
折松掃藜牀秋菓顔色鮮練蜜敲石炭洗澡乘瀑泉<hi>一本</hi>
<hi>無此二句</hi>白犬䑛客衣驚走聞腥膻乃知軒冕徒寜比雲壑<lb/>
眠<lb/>
　　　早上凌霄第六峰入紫谿禮白鶴觀祠<lb/>
路轉第六峰傳是十里程放石試淺深䃂壁虵鳥驚欲<lb/>
下先襞衣路底<hi>一作低</hi>避枯莖迴途歇嵌窟<hi>一作崛</hi>整帶重<lb/>
冠纓及到紫石溪晻晻巳天眀漸近神仙居桂花濕溟<lb/>
溟隂苔無人蹤時得白鶴翎忽然見朱樓象牌題玉京<lb/>
<pb n="KR4h0140_WYG_310-14b"/>
沈沈五雲影香風散縈縈清齋上玉<hi>一作列上</hi>堂窗户懸水<lb/>
精青童撞<hi>一作搗</hi>金屑杵臼聲丁丁腥膻遥問誰稽首稱<lb/>
姓名若容在溪口願乞殘雲英<lb/>
　　　山中訪道者<hi>一作入白芝溪尋黄尊師</hi>
觸煙入溪口㟁㟁<hi>一作茫茫</hi>唯檉櫟其中盡<hi>一作飛</hi>碧流十里<lb/>
不通屐出林山始轉<hi>一作尚未眀</hi>絶<hi>一作/細</hi>徑緣<hi>一作懸</hi>峭壁把<lb/>
藤借行勢側足慿石脈㰹<hi>一作顑</hi>牙斷行處光滑猿猱<hi>一作</hi>
<hi>猴</hi>跡忽然風景異乃到神仙宅天晴茅屋頭殘雲蒸氣<lb/>
<pb n="KR4h0140_WYG_310-15a"/>
白隔窗梳髮聲久立聞吹笛<hi>一作幘</hi>抱琴出門來不顧<hi>一作</hi>
<hi>是</hi>人間客山院不灑掃四時自虚寂落葉埋長松出地<lb/>
纔數<hi>一作滿</hi>尺曾讀上清經知<hi>一作去</hi>注長生籍願示不死<lb/>
方何山有瓊液<lb/>
　　　寄盧儼員外秋衣詞<lb/>
寄逺空以心心誠亦難知篋中有秋帛裁作逺客衣縫<lb/>
製雖女功尺度手自持容貎常目中長短不復疑斜縫<lb/>
密且堅遊客多塵緇意欲都無言澣濯耐嵗時殷勤託<lb/>
<pb n="KR4h0140_WYG_310-15b"/>
行人傳語慎勿遺别來年已老亦聞鬢成絲縱然更相<lb/>
逢握手唯是悲所寄莫復棄願見長相思<lb/>
　　　種樹<lb/>
一樹新栽益四鄰野夫如到舊山春樹成多是人先老<lb/>
垂白看他攀折人<lb/>
　　　哭李暹<hi>一作趙嘏詩</hi>
驅馬街中哭送君靈車碾雪隔城聞唯有山僧與樵客<lb/>
共舁孤櫬入幽墳<lb/>
<pb n="KR4h0140_WYG_310-16a"/>
　　　古挽歌<lb/>
雙轍出郭門綿綿東西道送死多於生㡬人得終老見<lb/>
此切肺肝<hi>一作肝腸</hi>不如<hi>一作唯有</hi>歸山好不聞哀哭聲黙黙安<lb/>
懐抱時盡從物化<hi>一作奄終</hi>又免生憂擾<hi>一作𢷬</hi>世間夀者稀<lb/>
盡為悲傷惱<hi>一作早</hi>
送哭誰家車<hi>一作郎</hi>靈旛<hi>一作車</hi>紫帶長青童抱何物眀月<lb/>
與香囊<lb/>
可惜羅衣色看舁入水泉莫愁埏道暗燒漆得千年<hi>以上</hi>
<pb n="KR4h0140_WYG_310-16b"/>
<hi>二篇一本合作一首</hi>
陰<hi>一作刧</hi>風吹黄蒿挽歌度秋水車馬却歸城孤墳月眀<lb/>
<hi>一作眀月</hi>裏<lb/>
　　　悼孩子<lb/>
年長始一男心亦頗自娯生來嵗未周奄然却歸無裸<lb/>
送不以衣瘞埋於中衢乳母抱出門所生亦随呼嬰孩<lb/>
無哭儀禮經不可踰親戚相問時抑悲空歎吁襁褓在<lb/>
舊牀每見立踟蹰静思益傷情<hi>一作惜</hi>畏老為獨夫<lb/>
<pb n="KR4h0140_WYG_310-17a"/>
　　　别舊山<lb/>
舊伴同遊盡却回雲中獨宿守花開自是去人身漸老<lb/>
暮山流水任東來<lb/>
　　　寄周惲<lb/>
家在荒陂長似秋蓼花芹葉水蟲幽去年相伴尋山客<lb/>
眀月今宵何處遊<lb/>
　　　野田行<hi>一作李益詩</hi>
日暮出古城野田何茫茫寒狐上孤冢鬼<hi>一作獵</hi>火燒白<lb/>
<pb n="KR4h0140_WYG_310-17b"/>
楊昔人未為泉下客若到此中還斷腸<lb/>
　　　塞上<hi>一作出塞</hi>曲<lb/>
行人朝走馬直走薊城傍薊城通漢北萬里别呉鄉海<lb/>
上一烽火沙中百戰塲軍書發上郡春色度河陽嫋嫋<lb/>
漢宫栁青青胡地桑琵琶出塞曲横笛斷君腸<lb/>
　　　襄陽寒食<hi>一本此下有寄宇文藉五字</hi>
煙水初銷見萬家東風吹栁萬條斜大堤欲上誰相伴<lb/>
馬踏春泥半是花<lb/>
<pb n="KR4h0140_WYG_310-18a"/>
　　　　汎舟入後谿<hi>一作羊士諤詩</hi>
　雨餘芳草淨沙塵水綠沙平一帶春唯有啼鵑似畱客<lb/>
　桃花深處更無人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_310-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百十<lb/>
</p>
<p>
</p>
  </div>
</body>
</text>
</TEI>
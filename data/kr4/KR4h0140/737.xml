<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_737-1a"/>
　欽定四庫全書<lb/>
御定全唐詩巻七百三十七<lb/>
　　馮道<lb/>
　馮道字可道景城人初爲劉守光叅軍後歴唐晉漢周<lb/>
　事四姓十君並在政府自號長樂老卒謚文懿追封瀛<lb/>
　王詩集十巻今存五首<lb/>
　　　　天道<lb/>
　窮達皆由命何勞發歎聲但知行好事莫要問前程冬<lb/>
<pb n="KR4h0140_WYG_737-1b"/>
　去氷須泮春來草自生請君觀此理天道甚分明<lb/>
　　　　偶作<lb/>
　莫爲危時便愴神前程往往有期因須知海嶽歸明主<lb/>
　未必乾坤陷吉人道德幾時曾去世舟車何處不通津<lb/>
　但敎方寸無諸惡狼虎叢中也立身<lb/>
　　　　北使還京作<hi>詩凡五章今僅存其一</hi>
　去年今日奉皇華只爲朝廷不爲家殿上一杯天子泣<lb/>
　門前雙節國人嗟龍荒冬往時時雪兔苑春歸處處花<lb/>
<pb n="KR4h0140_WYG_737-2a"/>
上下一行如骨肉幾人身死掩風沙<lb/>
　　　贈竇十<lb/>
燕山竇十郎敎子有義方靈椿一株老丹桂五枝芳<lb/>
　　　放魚書所鑰户<hi>詩史云道性仁厚家有一池毎得魚放池中其子監丞每竊釣</hi>
　　　<hi>之道聞之不悦於是髙其墻垣鑰其門户作詩書其門</hi>
髙却垣墻鑰却門監丞從此罷垂綸池中魚鱉應相賀<lb/>
從此方知有主人<lb/>
　　　句<lb/>
<pb n="KR4h0140_WYG_737-2b"/>
朝披四襖專藏手夜覆三衾怕露頭<hi>虜中大寒賜道錦襖貂襖羊狐貂衾</hi>
<hi>各一每入謁悉服四襖衣宿館中併覆三衾故云</hi>　牛頭偏得賜象笏更容持<lb/>
<hi>虜以道有重名欲留之命與其國相同列所賜皆等虜賜臣下以牙笏及臘月賜牛頭皆殊禮也道皆得之以</hi>
<hi>詩謝叢以上見  苑</hi>　已落地花方遣埽未經霜草莫教鋤<hi>吟治圃</hi>
<hi>見事文類聚</hi>　視草北來唐學士擁旄西去漢將軍<hi>同光中承旨盧</hi>
<hi>質節制河中贈  見續翰林志</hi>
　盧文紀<lb/>
盧文紀字子持舉進士事梁爲集賢殿學士唐明宗時<lb/>
<pb n="KR4h0140_WYG_737-3a"/>
爲御史中丞遷工部尚書貶石州司馬乆之爲太常卿<lb/>
奉使於蜀過鳳翔廢帝時爲節度使見文紀竒之後入<lb/>
立拜爲中書侍郎同中書門下平章事周時進司空詩<lb/>
一首<lb/>
　　　後唐宗廟樂舞辭<lb/>
仁君御宇寰海謐清運符武德道協文明九成式敘百<lb/>
度惟成金門積慶玉葉傳榮<lb/>
　崔居儉<lb/>
<pb n="KR4h0140_WYG_737-3b"/>
崔居儉唐末進士仕後唐累官户部尚書詩一首<lb/>
　　　後唐宗廟樂舞辭<lb/>
艱難王業返正皇唐先天再造却日重光漢紹世祖夏<lb/>
資少康功成德茂率祀無疆<lb/>
　李濤<lb/>
李濤字信臣避地湖南事馬殷後唐天成中舉進士歷<lb/>
事晉漢至宰輔入周封莒國公後歸宋詩一首<lb/>
　　　春社從李昉乞酒<hi>石林詩話云俗稱社日飲酒治聾昉時爲翰林學士有月</hi>
<pb n="KR4h0140_WYG_737-4a"/>
　　　<hi>給内庫酒故濤從乞之社公濤小字與朝士言多以自名</hi>
社公今日没心情爲乞治聾酒一瓶惱亂玉堂將欲徧<lb/>
依稀廵到第三㕔<lb/>
　　　句<lb/>
溪聲長在耳山色不離門<hi>詩人玉屑</hi>　掃地樹留影拂牀琴<lb/>
有聲　一言寤主寧復聽三諫不從歸去來<hi>諫晉主不從作  見</hi>
<hi>吟窗雜錄</hi>
　盧士衡<lb/>
<pb n="KR4h0140_WYG_737-4b"/>
盧士衡後唐天成二年進士集一巻今存詩七首<lb/>
　　　靈溪老松歌<lb/>
靈溪古觀壇西角千尺鱗皴棟梁樸横出一枝戛樓閣<lb/>
直上一枝掃寥廓白石蒼苔擁根脚月明風撼寒光落<lb/>
有時風雨晦暝擺撼若黑龍之騰躍合生於象外峰巒<lb/>
枉滯乎人間山岳安得巨靈受請託拔向青桂白榆邊<lb/>
安著<lb/>
　　　遊靈溪觀<lb/>
<pb n="KR4h0140_WYG_737-5a"/>
雲藏寳殿風塵外粉壁松軒入㸔初話乆仙童顔色老<lb/>
病來元鶴羽毛疎樵翁接引尋紅术道士留連説紫書<lb/>
不爲壯心降未得便堪從此翫清虚<lb/>
　　　寄天台道友<lb/>
相思遥指玉霄峰悵望江山阻萬重曾隔曉窗聞法鼔<lb/>
幾同寒榻聽踈鐘别來知子長餐柏吟處將誰對倚松<lb/>
且住人間行聖敎莫思天路便登龍<lb/>
　　　花落<lb/>
<pb n="KR4h0140_WYG_737-5b"/>
迎風嘯未已和雨落穀穀千枝與萬枝不如一竿竹<lb/>
　　　鍾陵鐵柱<lb/>
千年埋没竟何爲變化宜將萬物齊安得風胡借方便<lb/>
鑄成神劒斬鯨鯢<lb/>
　　　僧房聽雨<lb/>
古寺松軒雨聲别寒窗聽久詩魔發記得年前在赤城<lb/>
石樓夢覺三更雪<lb/>
　　　題牡丹<lb/>
<pb n="KR4h0140_WYG_737-6a"/>
萬葉紅綃翦盡春丹青任寫不如真風光九十無多日<lb/>
難惜尊前折贈人<lb/>
　熊皦<lb/>
熊皦後唐清泰二年登進士第延州劉景巖辟爲從事<lb/>
入晉拜補闕貶商州上津令屠龍集五巻今存詩二首<lb/>
　　　祖龍詞<lb/>
平吞六國更何求童女童男問十洲滄海不回應悵望<lb/>
始知徐福觧風流<lb/>
<pb n="KR4h0140_WYG_737-6b"/>
　　　謫居海上<lb/>
家臨涇水隔秦川來往關河路八千堪恨此身何處老<lb/>
始皇橋畔又經年<lb/>
　熊皎<lb/>
熊皎自稱九華山人南金集二卷今存詩四首<lb/>
　　　冬日原居酬光上人見訪<lb/>
吾道䘮已乆吾師何此來門無塵事閉卷有國風開野<lb/>
迥霜先白庭荒葉自堆寒暄吟罷後猶喜話天台<lb/>
<pb n="KR4h0140_WYG_737-7a"/>
　　　早梅<lb/>
江南近臘時已亞雪中枝一夜欲開盡百花猶未知人<lb/>
情皆共惜天意欲教遲莫訝無濃豔芳筵正好吹<lb/>
　　　懷三茅道友<lb/>
塵事何年解客嘲十年容易到三茅長思碧洞雲窗下<lb/>
曾借黄庭雪夜抄丹桂有心憑至論五峰無信問深交<lb/>
杏壇仙侣應相笑只爲浮名未肯抛<lb/>
　　　贈胥尊師<lb/>
<pb n="KR4h0140_WYG_737-7b"/>
緑髪童顔羽服輕天台王屋幾經行雲程去速因風起<lb/>
酒債還遲待藥成房閉十洲煙浪濶籙開三洞鬼神驚<lb/>
他年華表重歸日却恐桑田已變更<lb/>
　　　句<lb/>
山前猶見月陌上未逢人<hi>早行言以下見雅  雜載</hi>　果熟秋先落<lb/>
禽寒夜未棲<hi>山居</hi>　深逢野草皆爲藥靜見樵人恐是仙<lb/>
　厭聽啼鳥夢醒後慵掃落花春盡時　廢土有人耕<lb/>
不畏古㕔無訟醉何妨<hi>見事文類聚</hi>
<pb n="KR4h0140_WYG_737-8a"/>
　趙延壽<lb/>
趙延壽本姓劉恒山人仕後唐尚主爲樞密使清泰末<lb/>
官至大丞相封魏王詩一首<lb/>
　　　塞上<lb/>
黄沙風捲半空抛雲動隂山雪滿郊探水人迴移帳就<lb/>
射鵰箭落著弓抄鳥逢霜果飢還啄馬渡氷河渇自跑<lb/>
占得髙原肥草地夜深生火折林梢<lb/>
　髙輦<lb/>
<pb n="KR4h0140_WYG_737-8b"/>
髙輦後唐秦王從榮府諮議叅軍詩一首<lb/>
　　　棊<lb/>
野客圍棊坐搘頤向暮秋不言如守黙設計似平讐决<lb/>
勝雖關勇防危亦合憂㸔他終一局白却少年頭<lb/>
　　　句<lb/>
飄飄送下遥天雪颯颯吹乾旅舍煙<hi>冬風雜見吟窗  録</hi>
　韓昭裔<lb/>
韓昭裔後唐清泰時宰相詩一首<lb/>
<pb n="KR4h0140_WYG_737-9a"/>
　　　與李專美<lb/>
昭裔登庸汝未登鳳池雞樹冷如氷何如且作宣徽使<lb/>
免被人呼粥飯僧<hi>時清泰帝以宰相李愚等無所事目曰此粥飯僧爾</hi>
　張仁溥<lb/>
張仁溥後唐大寧縣丞詩一首<lb/>
　　　題龍窩洞<lb/>
折花㩦酒看龍窩鏤玉長旌俊彦過他日各爲雲外客<lb/>
碧紗籠却又如何<lb/>
<pb n="KR4h0140_WYG_737-9b"/>
　李瀚<lb/>
李瀚後唐天成中擢進士第仕晉爲翰林學士丁年集<lb/>
若干卷今存詩一首<lb/>
　　　留題座主和凝舊閣<lb/>
座主登庸歸鳳闕門生批詔立鰲頭玉堂舊閣多珍玩<lb/>
可作西齋潤筆不<lb/>
　楊昭儉<lb/>
楊昭儉石晉時人官尚書詩一首<lb/>
<pb n="KR4h0140_WYG_737-10a"/>
　　　題家園<lb/>
　池蓮憔悴無顔色園竹低垂減翠隂園竹池蓮莫惆悵<lb/>
　相看恰似主人心<lb/>
　　劉坦<lb/>
　劉坦進士第一人及第周恭帝時李重進鎮淮南辟爲<lb/>
　掌書記詩一首<lb/>
　　　書從事㕔屏上<hi>南部新書坦好酒在維揚幕李帥嘗令酒庫但書記有客無多</hi>
　　　　<hi>少供之尋爲酒吏頗恡須索甚艱因書㕔屏云云</hi>
<pb n="KR4h0140_WYG_737-10b"/>
　金殿試迴新折桂將軍留辟向江城思量一醉猶難得<lb/>
　辜負揚州管記名<lb/>
　　韋遵<lb/>
　韋遵後周起居郎詩一首<lb/>
　　　　題施璘畫竹圖<lb/>
　枯籜危根繳石頭千竿交映近清流堪珍仲寳<hi>璘字</hi>窮幽<lb/>
　筆留得荆湘一片秋<lb/>
御定全唐詩七百三十七<lb/>
</p>
<p>
</p>
  </div>
</body>
</text>
</TEI>
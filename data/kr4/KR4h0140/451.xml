<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_451-1a"/>
　欽定四庫全書<lb/>
御定全唐詩巻四百五十一<lb/>
　　　白居易<lb/>
　　　　洛陽春<lb/>
　洛陽陌上春長在惜<hi>一作昔</hi>别今來二十年唯覓少年心<lb/>
　不得其餘萬事盡依然<lb/>
　　　　恨去年<lb/>
　老去唯<hi>一作猶</hi>躭酒春來不著家去年來校晩不見洛陽<lb/>
<pb n="KR4h0140_WYG_451-1b"/>
　花<lb/>
　　　　早出晩歸<lb/>
　早起或因攜酒出晩歸多是看花迴若抛風景長閒坐<lb/>
　自問東京作底來<lb/>
　　　　魏王堤<lb/>
　花寒嬾發鳥慵啼信馬閒行到日西何處未春先有思<lb/>
　柳條無力魏王堤<lb/>
　　　　嘗黄醅新酎憶微之<lb/>
<pb n="KR4h0140_WYG_451-2a"/>
世間好物黄醅酒天下閒人白侍郎愛向卯時謀洽樂<lb/>
亦曾酉日放麄狂醉來枕麴貧如富<hi>詩云一醉日富</hi>身後堆金<lb/>
有若亡元九計程殊未到甕頭一醆共誰嘗<lb/>
　　　勸行樂<lb/>
少年信美何曽久春日雖遲不再中<hi>一作逄</hi>歡笑勝愁歌<lb/>
勝哭請君莫道等頭空<lb/>
　　　老慵<lb/>
豈是交親向我疎老慵自愛閉門居近來漸喜知聞斷<lb/>
<pb n="KR4h0140_WYG_451-2b"/>
免惱嵇康索報書<lb/>
　　　酬别微之<hi>臨都驛醉後作</hi>
澧頭峽口錢唐岸三别都經二十年且喜筋骸俱健在<lb/>
勿嫌鬚鬢各皤然君歸北闕朝天帝我住東京作地仙<lb/>
博望自來非棄置承明重入莫拘牽醉収桮杓停燈語<lb/>
寒展衾裯對枕眠猶被分司官繫絆送君不得過甘泉<lb/>
　　　予與㣲之老而無子發於言歎著在詩篇今年<lb/>
　　　冬各有一子戲作二什一以相賀一以自嘲<lb/>
<pb n="KR4h0140_WYG_451-3a"/>
常憂到老都無子何况新生又是兒陰德自然宜有慶<lb/>
<hi>于公陰徳其後蕃昌</hi>皇天可得道無知<hi>皇天無知伯道無兒</hi>一園水竹今為<lb/>
主<hi>㣲之履信新居多水竹也</hi>百巻文章更付誰<hi>㣲之文集凡一百巻</hi>莫慮鵷鶵<lb/>
無浴處即應重入鳳皇池<lb/>
五十八翁方有後静思堪喜亦堪嗟一珠甚小<hi>一作少</hi>還<lb/>
慚蚌八<hi>一作九</hi>子雖多不羡鴉秋月晩生丹桂實春風新<lb/>
長紫蘭芽持桮祝願無他語慎勿頑愚似汝爺<lb/>
　　　自問<lb/>
<pb n="KR4h0140_WYG_451-3b"/>
年來私自問何故不歸京佩玉腰無力看花眼不明老<lb/>
慵難發遣春病昜滋生賴有彈琴女時時聼一聲<lb/>
　　　晩桃花<lb/>
一樹紅桃亞拂池竹遮松蔭晚開時非因斜日無由見<lb/>
不是閒人豈得知寒地生材遺挍易貧家養女嫁常遲<lb/>
春深<hi>一作風</hi>欲落誰憐惜白侍郎來折一枝<lb/>
　　　夜調琴憶崔少卿<lb/>
今夜調琴忽有情欲彈惆悵憶崔卿何人解愛中徽上<lb/>
<pb n="KR4h0140_WYG_451-4a"/>
秋思頭邉八九聲<lb/>
　　　阿崔<lb/>
謝病卧東都羸然一老夫孤單同伯道遲暮過商瞿豈<lb/>
料鬢成雪方看掌弄珠已衰寧望有雖晩亦勝無蘭入<lb/>
前春夢桑懸昨日弧里閭多慶賀親戚共歡娯膩剃新<lb/>
胎髮香綳小繡襦玉芽開手爪酥顆㸃肌膚弓冶將傳<lb/>
汝琴書勿墜吾未能知壽夭何暇慮賢愚乳氣初離殻<lb/>
啼聲漸變鶵何時能反哺供養白頭烏<lb/>
<pb n="KR4h0140_WYG_451-4b"/>
　　　贈鄰里往還<lb/>
問予何故獨安然免被饑寒㛰嫁牽骨肉都盧無十口<lb/>
糧儲依約有三年但能斗藪人間事便是逍遥地上仙<lb/>
唯恐往還相厭賤南家飲酒北家眠<lb/>
　　　王子晉廟<lb/>
子晉廟前山月明人聞<hi>一作間</hi>往往夜吹笙鸞吟鳳唱聼<lb/>
無拍多似霓裳散序聲<lb/>
　　　晩起<lb/>
<pb n="KR4h0140_WYG_451-5a"/>
起晚憐春暖歸遲愛月明放慵長飽睡聞健且閒行北<lb/>
闕停朝簿西方入社名唯吟一句偈無念是無生<lb/>
　　　酬皇甫賓客<lb/>
𤣥晏家風黄綺身深居髙卧養精神性慵無病常稱病<lb/>
心足雖貧不道貧竹院君閒銷永日花亭我醉送殘春<lb/>
自嫌詩酒猶多興若比先生是俗人<lb/>
　　　池上贈韋山人<lb/>
新竹夾平流新荷拂小舟衆皆嫌好拙誰肯伴閒遊客<lb/>
<pb n="KR4h0140_WYG_451-5b"/>
為忙多去僧因飯暫留獨憐韋處士盡日共悠悠<lb/>
　　　無夢<lb/>
老眼花前闇春衣雨後寒舊詩多忘却新酒且嘗看拙<lb/>
定於身穏慵應趂伴難漸銷名利想無夢到長安<lb/>
　　　對小潭寄逺上人<lb/>
小潭澄見底閒客坐開襟借問不流水何如無念心彼<lb/>
惟清且淺此乃寂而深是義誰能荅明朝問道林<lb/>
　　　閒吟二首<lb/>
<pb n="KR4h0140_WYG_451-6a"/>
留司老賓客春盡興如何官寺行香少僧房寄宿多閒<lb/>
傾一醆酒醉聼兩聲歌憶得陶潛語羲皇無以過<lb/>
閒遊來早晩已得一周年嵩洛供雲水朝廷乞俸錢長<lb/>
歌時獨酌飽食後安眠聞道山榴發明朝向玉泉<lb/>
　　　獨遊玉泉寺<hi>三月三十日</hi>
雲樹玉泉寺肩舁半日程更無人作伴祗共酒同行新<lb/>
葉千萬影殘鶯三兩聲閒遊竟未足春盡有餘情<lb/>
　　　晩出尋人不遇<lb/>
<pb n="KR4h0140_WYG_451-6b"/>
籃轝不乗乗晩凉相尋不遇亦無妨輕衣穩馬槐陰下<lb/>
自要閒行一兩坊<lb/>
　　　苦熱<lb/>
頭痛汗盈巾連宵復達晨不堪逢苦熱猶賴是閒人朝<lb/>
客應煩倦農夫更苦辛始慙當此日得作自由身<lb/>
　　　銷暑<lb/>
何以銷煩暑端居一院中眼前無長物窗下有清風熱<lb/>
散由心静凉生為室空此時身自得難更與人同<lb/>
<pb n="KR4h0140_WYG_451-7a"/>
　　　行香歸<lb/>
出作行香客歸如坐夏僧牀前雙草屨簷下一紗燈珮<lb/>
委腰無力冠欹髮不勝鸞臺龍尾道合盡<hi>上聲</hi>少年登<lb/>
　　　同王十七庶子李六員外鄭二侍御同年四人<lb/>
　　　遊龍門有感而作<lb/>
一曲悲歌酒一尊同年零落㡬人存世如閲水應堪歎<lb/>
名是浮雲豈足論各從仕禄休明代共感平生知己恩<lb/>
今日與君重上處龍門不是舊龍門<lb/>
<pb n="KR4h0140_WYG_451-7b"/>
　　　池上小宴問程秀才<lb/>
洛下林園好自知江南景<hi>一作境</hi>物闇相隨淨淘紅粒罯<lb/>
香飯薄切紫鱗烹水葵雨滴篷聲青雀舫浪揺花影白<lb/>
蓮池停桮一問蘇州客何似呉松江上時<lb/>
　　　橋亭卯飲<lb/>
卯時偶飲齋時卧林下髙橋橋上亭松影過窗眠始覺<lb/>
竹風吹面醉初醒就荷葉上包魚鮓當石渠中浸酒缾<lb/>
生計悠悠身兀兀甘從妻喚作劉伶<hi>一作靈</hi>
<pb n="KR4h0140_WYG_451-8a"/>
　　　舟中夜坐<lb/>
潭邉霽後多清景橋下凉來足好風秋鶴一雙船一隻<lb/>
夜深相伴月明中<lb/>
　　　戲和㣲之荅竇七行軍之作<hi>依本韻</hi>
旌鉞從櫜鞬賓僚禮數全䕫龍來要地鵷鷺下遼天赭<lb/>
汗騎驕馬青娥舞醉仙合成江上作散到洛中傳陋巷<lb/>
能無酒貧池亦有船春裝秋未寄謾道有閒錢<lb/>
　　　閒忙<lb/>
<pb n="KR4h0140_WYG_451-8b"/>
奔走朝行内棲遲林墅間多因病後退少及健時還斑<lb/>
白霜侵鬢蒼黄日下山閒忙俱過日忙挍不如閒<lb/>
　　　西風<lb/>
西風來㡬日一葉已先飛新霽乗輕屐初凉換熟衣淺<lb/>
渠銷<hi>一作鋪</hi>慢水疎竹漏斜暉薄暮青苔巷家僮引鶴歸<lb/>
　　　題西亭<lb/>
多見朱門富貴人林園未畢即無身我今幸作西亭主<lb/>
已見池塘五度春<lb/>
<pb n="KR4h0140_WYG_451-9a"/>
　　　觀㳺魚<lb/>
繞池閒歩看魚㳺正值兒童弄釣舟一種愛魚心各異<lb/>
我來施食爾垂鉤<lb/>
　　　看採蓮<lb/>
小桃閒上小蓮船半採紅蓮半白蓮不似江南惡風浪<lb/>
芙蓉池在卧牀前<lb/>
　　　看採菱<lb/>
菱池如鏡淨無波白㸃花稀青角多時唱一聲新水調<lb/>
<pb n="KR4h0140_WYG_451-9b"/>
謾人道是採菱歌<lb/>
　　　夭老<lb/>
早世身如風裏燭暮年髮似鏡中絲誰人斷得人間事<lb/>
少夭堪傷老又悲<lb/>
　　　秋池<lb/>
洗浪清風透水霜水邉閒坐一䋲牀眼塵心垢見皆盡<lb/>
不是秋池是道場<lb/>
　　　登天宮閣<lb/>
<pb n="KR4h0140_WYG_451-10a"/>
午時乗興出薄暮未能還髙上煙中閣平看雪後山委<lb/>
形羣動裏任性一生間洛下多閒客其中我最閒<lb/>
　　　新雪二首<hi>寄楊舎人</hi>
不思北省煙霄地不憶南宮風月天唯憶静恭楊閣老<lb/>
小園新雪煖爐前<lb/>
不思朱雀街東鼓不憶青龍寺後鐘唯憶夜深新雪後<lb/>
新昌臺上七株松<lb/>
　　　日髙卧<lb/>
<pb n="KR4h0140_WYG_451-10b"/>
怕寒放嬾日髙卧臨老誰言牽率身夾幕繞房深似洞<lb/>
重裀襯枕煖於春小青衣動桃根起嫩綠醅浮竹葉新<lb/>
未裹頭前傾一醆何如衝雪趂朝人<lb/>
　　　和㣲之任校書郎日過三鄉<lb/>
三鄉過日君年㡬今日君年五十餘不獨年催身亦變<lb/>
校書郎變作尚書<lb/>
　　　和㣲之十七與君别及隴月花枝之詠<lb/>
别時十七今頭白惱亂君心三十年垂老休吟花月句<lb/>
<pb n="KR4h0140_WYG_451-11a"/>
恐君更結後身縁<lb/>
　　　和微之歎槿花<lb/>
朝榮殊可惜暮落實堪嗟若向花中比猶應勝眼花<lb/>
　　　思往喜今<lb/>
憶除司馬向江州及此凡經十五秋雖在簪裾從俗累<lb/>
半尋山水是閒遊謫居終帶鄉關思領郡猶分邦國憂<lb/>
爭似如今作賓客都無一念到心頭<lb/>
　　　題平泉薛家雪堆莊<lb/>
<pb n="KR4h0140_WYG_451-11b"/>
怪石千年應自結靈泉一帶是誰開蹙為宛轉青蛇項<lb/>
噴作玲瓏白雪堆赤日旱天長看雨𤣥陰臘月亦聞雷<lb/>
所嗟地去都門逺不得肩舁每日來<lb/>
　　　和微之道保生三日<lb/>
相看鬢似絲始作弄璋詩且有承家望誰論得力時莫<lb/>
興三日歎猶勝七年遲<hi>予老微之七嵗</hi>我未能忘喜君應不合<lb/>
悲嘉名稱道保乞姓號崔兒但恐持相竝蒹葭瓊樹枝<lb/>
　　　哭皇甫七郎中<hi>湜</hi>
<pb n="KR4h0140_WYG_451-12a"/>
志業過𤣥晏詞華似禰衡多才非福禄薄命是聰明不<lb/>
得人間壽還留身後名渉江文一首便可敵公卿<hi>持正竒文</hi>
<hi>甚多渉江一章尤著</hi>
　　　晩起<lb/>
爛漫朝眠後頻伸晩起時煖爐生火早寒鏡裹頭遲融<lb/>
雪煎香茗調酥煮乳糜慵饞還自哂快活亦誰知酒性<lb/>
温無毒琴聲淡不悲榮公三樂外仍弄小男兒<lb/>
　　　疑夢二首<lb/>
<pb n="KR4h0140_WYG_451-12b"/>
莫驚寵辱虚憂喜莫計恩讐浪苦辛黄帝孔丘無處問<lb/>
安知不是夢中身<lb/>
鹿疑鄭相終難辨蝶化莊生詎可知假使如今不是夢<lb/>
能長於夢㡬多時<lb/>
　　　夜宴惜别<lb/>
笙歌旖旎曲終頭轉作離聲滿坐愁筝怨朱絃從此斷<lb/>
燭啼紅淚為誰流夜長似嵗歡宜盡醉未如泥飲莫休<lb/>
何况雞鳴即湏别門前風雨冷修修<lb/>
<pb n="KR4h0140_WYG_451-13a"/>
　　　歸來二周嵗<lb/>
歸來二周嵗二嵗似湏㬰池藕重生葉林鴉再引鶵時<lb/>
豐實倉廪春暖葺庖厨更作三年計三年身健無<lb/>
　　　吾土<lb/>
身心安處為吾土豈限長安與洛陽水竹花前謀活計<lb/>
琴詩酒裏到家鄉榮先生老何妨樂楚接輿歌未必狂<lb/>
不用將金買莊宅城東無主是春光<lb/>
　　　題岐王舊山池石壁<lb/>
<pb n="KR4h0140_WYG_451-13b"/>
樹深藤老竹迴環石壁重重錦翠斑俗客看來猶解愛<lb/>
忙人到此亦湏閒况當霽景凉風後如在千巖萬壑間<lb/>
黄綺更歸何處去洛陽城内有商山<lb/>
　　　病眼花<lb/>
頭風目眩乗衰老祗有增加豈有瘳<hi>傳云有加而無瘳</hi>花發眼<lb/>
中猶足怪桞生肘上亦湏休大窠羅綺看纔辨小字文<lb/>
書見便愁必若不能分黒白却應無悔復無尤<lb/>
　　　早飲醉中除河南尹敇到<lb/>
<pb n="KR4h0140_WYG_451-14a"/>
雪擁衡門水滿池温爐卯後煖寒時綠醅新酎嘗初醉<lb/>
黄紙除書到不知厚俸自來誠忝濫老身欲起尚遲疑<lb/>
應湏了却丘中計女嫁男㛰三逕資<lb/>
　　　除夜<lb/>
病眼少眠非守嵗老心多感又臨春火銷燈盡天明後<lb/>
便是平頭六十人<lb/>
　　　府西池<lb/>
栁無氣力枝先動池有波紋冰盡開今日不知誰計㑹<lb/>
<pb n="KR4h0140_WYG_451-14b"/>
春風春水一時來<lb/>
　　　天津橋<lb/>
津橋東北斗亭西到此令人詩思迷睂月晩生神女浦<lb/>
臉波春傍窈娘堤栁絲褭褭風繰出草縷茸茸雨剪齊<lb/>
報道前驅少呼喝恐驚黄鳥不成啼<lb/>
　　　不准擬二首<lb/>
籃轝騰騰一老夫褐裘烏㡌白髭鬚早衰饒病多蔬<lb/>
食筋力消磨合有無不准擬身年六十上山仍未要人扶<lb/>
<pb n="KR4h0140_WYG_451-15a"/>
憶昔謫居炎瘴地巴猿引哭虎隨行多於賈誼長沙苦<lb/>
小挍潘安白髪生不准擬身年六十逰春猶自有心情<lb/>
　　　府中夜賞<lb/>
櫻桃㕔院春偏好石井欄堂夜更幽白粉墻頭花半出<lb/>
緋紗燭下水平流閒留賓客嘗新酒醉領笙歌上小舟<lb/>
舞袖飄颻櫂容與忽疑身是夢中遊<lb/>
　　　府西池北新葺水齊即事招賓偶題十六韻<lb/>
繚繞府西面潺湲池北頭鑿開明月峡決破白蘋洲清<lb/>
<pb n="KR4h0140_WYG_451-15b"/>
淺漪瀾急夤縁浦嶼幽直衝行徑斷平入卧齋流石疉<lb/>
青稜玉波翻白片鷗噴時千㸃雨澄處一泓油絶境應<lb/>
難别<hi>悲列反</hi>同心豈易求少逄人愛翫多是我淹留夾岸<lb/>
鋪長簟當軒泊小舟枕前看鶴浴牀下見魚遊洞户斜<lb/>
開扇疎簾半上鉤紫浮萍泛泛碧亞竹修修讀罷書仍<lb/>
展碁終局未收午茶能散睡卯酒善銷愁簷雨晩初霽<lb/>
窗風涼欲休誰能伴老尹時復一閒遊<lb/>
　　　哭崔兒<lb/>
<pb n="KR4h0140_WYG_451-16a"/>
掌珠一顆兒三嵗鬢<hi>一作髪</hi>雪千莖父六旬豈料汝先為<lb/>
異物常憂吾不見成人悲腸自斷非因劍啼眼加昏不<lb/>
是塵懷抱又空天黙黙依前重作鄧攸身<lb/>
　　　初䘮崔兒報微之晦叔<lb/>
書報微之晦叔知欲題崔字淚先垂世間此恨偏敦我<lb/>
<hi>敦音堆見詩注</hi>天下何人不哭兒蟬老悲鳴抛蛻後龍眠驚覺<lb/>
失珠時文章十<hi>一作千</hi>帙官三品身後傳誰庇廕誰<lb/>
　　　府齋感懷酬夢得<hi>時初䘮崔兒夢得以詩相安云從此期君比瓊樹一枝吹</hi>
<pb n="KR4h0140_WYG_451-16b"/>
　　　<hi>折一枝生故有此落句以報之</hi>
府伶呼喚爭先到家醖提攜動輙隨合是人生開眼日<lb/>
自當年老歛睂時丹砂鍊作三銖土𤣥髮看成一把絲<lb/>
勞寄新詩逺安慰不聞枯樹再生枝<lb/>
　　　齋居<lb/>
香火多相對葷腥久不嘗黄耆數匙粥赤箭一甌湯厚<lb/>
俸將何用閒居不可忘明年官滿後擬買雪堆莊<lb/>
　　　與諸道者同遊二室至九龍潭作<lb/>
<pb n="KR4h0140_WYG_451-17a"/>
喜逢二室遊仙子厭作三川守土臣舉手摩挲潭上石<lb/>
開襟斗藪府中塵他日終為獨徃客今朝未是自由身<lb/>
若言尹是嵩山主三十六峰應笑人<lb/>
　　　履道池上作<lb/>
家池動作經旬别松竹琴魚好在無樹暗小巢藏巧婦<lb/>
渠荒新葉長慈姑不因車馬時時到豈覺林園日日蕪<lb/>
猶喜春深公事少每來花下得踟蹰<lb/>
　　　六十拜河南尹<lb/>
<pb n="KR4h0140_WYG_451-17b"/>
六十河南尹前途足可知老應無處避病不與人期幸<lb/>
遇芳菲日猶當強健時萬金何假藉一醆莫推辭流水<lb/>
光陰急浮雲富貴遲人間若無酒盡合鬢成絲<lb/>
　　　重修府西水亭院<lb/>
因下疏為沼隨髙築作臺龍門分水入金谷取花栽繞<lb/>
岸行初匝憑軒立未迴園西有池位留與後人開<lb/>
　　　與諸公同出城觀稼<lb/>
老尹醉醺醺來隨年少羣不憂頭似雪但喜稼如雲歳<lb/>
<pb n="KR4h0140_WYG_451-18a"/>
望千箱積秋憐五榖分何人知帝力堯舜正為君<lb/>
　　　水堂醉卧問杜三十一<lb/>
聞君洛下住多年何處春流最可憐為問魏王堤岸下<lb/>
何如同徳寺門前無妨水色堪閒翫不得泉聲伴醉眠<lb/>
那似此堂簾幙底連明連夜碧潺湲<lb/>
　　　嵗暮言懷<lb/>
職與才相背心將口自言磨鉛教切玉驅鶴<hi>一作鴈</hi>遣乗<lb/>
軒只合居巖窟何因入府門年終若無替轉恐負君恩<lb/>
<pb n="KR4h0140_WYG_451-18b"/>
　　　座中戲呈諸少年<lb/>
衰容禁得無多酒秋鬢新添㡬許霜縱有風情應淡薄<lb/>
假如老健莫誇張興來吟詠從成癖飲後酣歌少放狂<lb/>
不為倚官兼挾勢因何入得少年場<lb/>
　　　雪後早過天津橋偶呈諸客<lb/>
官橋晴雪曉峩峩老尹行吟獨一過紫綬相輝應不惡<lb/>
白鬚同色復如何悠揚短景凋年急牢落衰情感事多<lb/>
猶賴洛中饒醉客時時泥我喚笙歌<lb/>
<pb n="KR4h0140_WYG_451-19a"/>
　　　新製綾襖成感而有詠<lb/>
水波文襖造新成綾軟綿匀温復輕晨興好擁向陽坐<lb/>
晩出宜披蹋雪行鶴氅毳疎無實事木棉花冷得虛名<lb/>
宴安徃徃歡侵夜卧穏昏昏睡到明百姓多寒無可救<lb/>
一身獨煖亦何情心中為念農桑苦耳裏如聞饑凍聲<lb/>
爭得大裘長萬丈與君都蓋洛陽城<lb/>
　　　早春雪後贈洛陽李長官長水鄭明府二同年<lb/>
獻嵗晴和風景新銅駞街郭暖無塵府庭<hi>一作亭</hi>共賀三<lb/>
<pb n="KR4h0140_WYG_451-19b"/>
川雪縣道分行百里春朱紱洛陽官位屈青袍長水俸<lb/>
錢貧有何功徳紆金紫若比同年是幸人<lb/>
　　　醉吟<lb/>
醉來忘渴復忘饑冠帶形骸杳若遺耳底齋鐘初過後<lb/>
心頭卯酒未消時臨風朗詠從人聼看雪閒行任馬遲<lb/>
應被衆疑公事慢承前府尹不吟詩<lb/>
　　　府酒五絶<lb/>
　　　　變法<lb/>
<pb n="KR4h0140_WYG_451-20a"/>
自慚到府來周嵗惠愛威稜一事無唯是改張官酒法<lb/>
漸從濁水作醍醐<lb/>
　　　　招客<lb/>
日午微風且暮寒春風冷峭雪乾殘碧氊帳下紅爐畔<lb/>
試為來嘗一醆看<lb/>
　　　　辨味<lb/>
甘露太甜非正味醴泉雖潔不芳馨桮中此物何人别<lb/>
柔㫖之中有典刑<lb/>
<pb n="KR4h0140_WYG_451-20b"/>
　　　　自勸<lb/>
憶昔羇貧應舉年脱衣典酒曲<hi>一作出</hi>江邉十千一斗猶<lb/>
賖飲何况官供不著錢<lb/>
　　　　諭妓<lb/>
燭淚夜粘桃葉袖酒痕春汚石榴裙莫辭辛苦供歡宴<lb/>
老後思量悔煞君<lb/>
　　　晩歸早出<lb/>
筋力年年減風光日日新退衙歸逼夜拜表出侵晨何<lb/>
<pb n="KR4h0140_WYG_451-21a"/>
處臺無月誰家池不春莫言無勝地自是少閒人坐厭<lb/>
推囚案行嫌引馬塵㡬時辭府印却作自由身<lb/>
　　　南龍興寺殘雪<lb/>
南龍興寺春晴後緩歩徐吟繞<hi>一作到</hi>四廊老趂風花應<lb/>
不稱閒尋松雪正相當吏人引從多乗轝賓客逢迎少<lb/>
下堂不擬人間更求事些些疎嬾亦何妨<lb/>
　　　天宮閣早春<lb/>
天宮髙閣上何頻每上令人耳目新前日晩登緣看雪<lb/>
<pb n="KR4h0140_WYG_451-21b"/>
今朝晴望為迎春林鶯何處吟箏柱牆栁誰家曬麴塵<lb/>
可惜三川虛作主風光不屬白頭人<lb/>
　　　履道居三首<lb/>
莫嫌地窄林亭小莫厭貧家活計㣲大有髙門鏁寛宅<lb/>
主人到老不曽歸<lb/>
東里素帷猶未徹南鄰丹旐又新懸衡門蝸舍自慙媿<lb/>
收得身來已五年<lb/>
世事平分衆所知何嘗苦樂不相隨唯餘躭酒狂歌客<lb/>
<pb n="KR4h0140_WYG_451-22a"/>
只有樂時無苦時<lb/>
　　　和夢得冬日晨興<lb/>
漏傳初五㸃雞報第三聲帳下從容起窗間曨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>明照<lb/>
書燈未滅煖酒火重生理曲弦歌動先聞唱渭城<lb/>
　　　雪夜對酒招客<lb/>
帳小青氊煖桮香醁蟻新醉憐今夜月歡憶去年人闇<lb/>
落燈花燼閒生草座塵慇懃報弦管明日有嘉賓<lb/>
　　　贈晦叔憶夢得<lb/>
<pb n="KR4h0140_WYG_451-22b"/>
自别崔公四五秋因何臨老轉風流歸來不説秦中事<lb/>
歇定唯謀洛下遊酒面浮花應是喜歌睂歛黛不關愁<lb/>
得君更有無厭意猶恨尊前欠老劉<lb/>
　　　醉後重贈晦叔<lb/>
老伴知君少歡情向我偏無論疎與數相見輙欣然各<lb/>
以詩成癖俱因酒得仙笑迴青眼語醉竝白頭眠豈是<lb/>
今投分多疑宿結緣人間更何事攜手送衰年<lb/>
　　　睡覺<lb/>
<pb n="KR4h0140_WYG_451-23a"/>
　星河耿耿漏綿綿月闇燈㣲欲曙天轉枕頻伸書帳下<lb/>
　披裘箕踞火爐前老眠早覺常殘夜病力先衰不待年<lb/>
　五欲已銷諸念息世間無境可勾牽<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_451-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百五十一<lb/>
</p>
<p>
</p>
  </div>
</body>
</text>
</TEI>
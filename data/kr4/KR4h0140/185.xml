<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_185-1a"/>
　欽定四庫全書<lb/>
御定全唐詩巻一百八十五<lb/>
　　李白<hi>補遺</hi>
　　　　鞠歌行<hi>以下見文苑英華</hi>
　麗莫似漢宫妃謙莫似黄家女黄女持謙齒髪髙漢妃<lb/>
　恃麗天庭去人生容德不自保聖人安用推天道君不<lb/>
　見蔡澤嵌枯詭怪之形狀大言直去秦丞相又不見田<lb/>
　千秋才智不出人一朝富貴如有神二侯行事在方册<lb/>
<pb n="KR4h0140_WYG_185-1b"/>
　泣麟老人終困厄夜光抱恨良歎悲日月逝矣吾何之<lb/>
　　　　胡無人<lb/>
　十萬羽林兒臨洮破郅支殺添胡地骨降足漢營旗塞<lb/>
　濶牛羊散兵休帳幕移空餘隴頭水嗚咽向人悲<lb/>
　　　　月夜金陵懐古<lb/>
　蒼蒼金陵月空懸帝王州天文列宿在覇業大江流緑<lb/>
　水絶馳道青松摧古丘臺傾鳷鵲觀宫沒鳯凰樓别殿<lb/>
　悲清暑芳園罷樂遊一聞歌玉樹蕭瑟後庭秋<lb/>
<pb n="KR4h0140_WYG_185-2a"/>
　　　冬日歸舊山<lb/>
未洗染塵纓歸來芳草平一條藤徑緑萬㸃雪峰晴地<lb/>
冷葉先盡谷寒雲不行嫩篁侵舎宻古樹倒江横白犬<lb/>
離村吠蒼苔上壁生穿厨孤雉過臨屋舊猨鳴木落禽<lb/>
巢在籬疎獸路成拂牀蒼䑕走倒箧素魚驚洗硯修良<lb/>
筞敲松擬素貞此時重一去去合到三清<lb/>
　　　望夫石<lb/>
髣髴古容儀含愁帶曙輝露如今日淚苔似昔年衣有<lb/>
<pb n="KR4h0140_WYG_185-2b"/>
恨同湘女無言類楚妃寂然芳靄内猶若待夫歸<lb/>
　　　對雨<lb/>
卷簾聊舉目露濕草綿芊古岫藏雲毳空庭織碎煙水<lb/>
紋愁不起風線重難牽盡日扶犂叟往來江樹前<lb/>
　　　曉晴<hi>一作晩晴</hi>
野凉疏雨歇春色徧萋萋魚躍青池滿鶯吟緑樹低野<lb/>
花妝面濕山草紐斜齊零落殘雲片風吹挂竹谿<lb/>
　　　初月<lb/>
<pb n="KR4h0140_WYG_185-3a"/>
玉蟾離海上白露濕花時雲畔風生爪沙頭水浸眉樂<lb/>
哉絃管客愁殺戰征兒因絶西園賞臨風一詠詩<lb/>
　　　雨後望月<lb/>
四郊隂靄散開户半蟾生萬里野霜合一條江練横出<lb/>
時山眼白髙後海心眀為惜如團扇長吟到五更<lb/>
　　　賦得鶴送史司馬赴崔相公幕<lb/>
崢嶸丞相府清切鳯凰池羨爾瑶䑓鶴髙棲瓊樹枝歸<lb/>
飛晴日好吟弄恵風吹正有乗軒樂初當學舞時珍禽<lb/>
<pb n="KR4h0140_WYG_185-3b"/>
在羅網微命若游絲願托周周羽相銜漢水湄<lb/>
　　　送客歸吳<lb/>
江村秋雨歇酒盡一帆飛路歴波濤去家惟坐卧歸島<lb/>
花開灼灼汀栁細依依别後無餘事還應埽釣磯<lb/>
　　　送友生遊峡中<lb/>
風靜楊栁垂㸔花又别離幾年同在此今日各驅馳峡<lb/>
裏聞猨呌山頭見月時殷勤一杯酒珍重歳寒姿<lb/>
　　　送袁眀府任長沙<lb/>
<pb n="KR4h0140_WYG_185-4a"/>
别離楊栁青尊酒表丹誠古道攜琴去深山見峡迎暖<lb/>
風花繞樹秋雨草沿城自此長江内無因夜犬驚<lb/>
　　　鄒衍谷<lb/>
燕谷無煖氣窮巗閉嚴隂鄒子一吹律能迴天地心<lb/>
　　　雜言用投丹陽知已兼奉宣慰判官<hi>以下見詩紀第八句</hi>
　　　<hi>缺二字</hi>
客從崑崙來遺我雙玉璞云是古之得道者西王母食<lb/>
之餘食之可以凌太虚受之頗謂絶今昔求識江淮人<lb/>
<pb n="KR4h0140_WYG_185-4b"/>
猶乎比石如今雖在卞和手　　正惟悴了了知之亦<lb/>
何益恭聞士有調相如始從鎬亰還復欲鎬亰去能上<lb/>
秦王殿何時迴光一相眄欲投君保君年幸君持取無<lb/>
棄捐無棄捐服之與君俱神仙<lb/>
　　　觀魚潭<lb/>
觀魚碧潭上木落潭水清日暮紫鱗躍圎波處處生凉<lb/>
煙浮竹盡秋月照沙眀何必滄浪去兹焉可濯纓<lb/>
　　　自廣平乗醉走馬六十里至邯鄲登城樓覽古<lb/>
<pb n="KR4h0140_WYG_185-5a"/>
　　　書懷<lb/>
醉騎白花馬<hi>一作駱</hi>西走邯鄲城揚鞭動<hi>一作度</hi>栁色寫鞚<lb/>
春風生入郭登高樓山川與雲平深宫翳緑草<hi>一作雄都半古</hi>
<hi>冡</hi>萬事傷人情相如章華巔猛氣折秦嬴兩虎不可鬬<lb/>
㢘公終負荆提攜袴中兒杵臼及程嬰立孤就白刃<hi>一作</hi>
<hi>空孤獻白刃</hi>必死耀丹誠平原三千客談笑盡豪英毛君能<lb/>
穎脫二國且同盟皆為黄泉土使我涕縱横磊磊石子<lb/>
岡蕭蕭白楊聲諸賢沒此地碑版有殘銘太古共今時<lb/>
<pb n="KR4h0140_WYG_185-5b"/>
由來互<hi>一作同</hi>哀榮傷哉何足道感激仰空名趙俗愛長<lb/>
劍文儒少逢迎閒從博陵<hi>一作徒</hi>遊暢飲雪朝酲歌酣易<lb/>
水動鼓震叢䑓傾日落把燭歸凌晨向燕京方陳五餌<lb/>
筞一使胡塵清<lb/>
　　　宣州長史弟昭贈余琴谿中雙舞鶴詩以見志<lb/>
令弟佐宣城贈余琴谿鶴謂言天涯雪忽向窗前落白<lb/>
玉為毛衣黄金不肯博背風振六翮對舞臨山閣顧我<lb/>
如有情長鳴似相託何當駕此物與爾騰寥廓<lb/>
<pb n="KR4h0140_WYG_185-6a"/>
　　　題舒州司空山瀑布<lb/>
斷崖如削𤓰嵐光破崖緑天河從中來白雲漲川谷玉<lb/>
案赤文字世眼不可讀攝身凌青霄松風拂我足<lb/>
　　　金陵新亭<lb/>
金陵風景好豪士集新亭舉目山河異偏傷周顗情四<lb/>
坐楚囚悲不憂社稷傾王公何慷慨千載仰雄名<lb/>
　　　上清寶鼎詩<hi>前首見東觀餘論後首見王直方詩話</hi>
我居清空表君處紅埃中仙人持玉尺度君多少才玉<lb/>
<pb n="KR4h0140_WYG_185-6b"/>
尺不可盡君才無時休<lb/>
嚥服十二環奄有仙人房暮騎紫麟去海氣侵肌凉贈<lb/>
我纍纍珠靡靡明月光<lb/>
　　　題許宣平菴壁<hi>見詩話類編</hi>
我吟傳舎詠來訪真人居煙嶺迷髙跡雲林隔太虚窺<lb/>
庭但蕭瑟倚杖空躊躇應化遼天鶴歸當千嵗餘<lb/>
　　　戯贈杜甫<hi>以下見唐詩紀事</hi>
飯顆山頭逢杜甫頂戴笠子日卓午借問别來<hi>一作因何</hi>太<lb/>
<pb n="KR4h0140_WYG_185-7a"/>
　瘦生總為從前作詩苦<lb/>
　　　　春感詩<hi>白隱居戴天大匡山往來旁郡依潼江趙徴君蕤蕤亦節士任俠有氣善為縱</hi>
　　　　<hi>横學著書號長短經白從學嵗餘去遊成都賦此詩益州刺史蘓頲見而異之</hi>
　茫茫南與北道直事難諧榆莢錢生樹楊花玉糝街塵<lb/>
　縈遊子面蝶弄美人釵却憶青山上雲門掩竹齋<lb/>
　　　　白微時募縣小吏入令卧内嘗驅牛經堂下令<lb/>
　　　　妻怒將加詰責白亟以詩謝云<lb/>
　素面倚欄鉤嬌聲出外頭若非是織女何得問牽牛<lb/>
<pb n="KR4h0140_WYG_185-7b"/>
　　　　句<lb/>
　熖随紅日去煙逐暮雲飛<hi>令一日賦山火詩云野火燒山後人歸火不歸思軋不屬</hi>
　<hi>白從旁綴其下句令慙止</hi>緑鬢随波散紅顔逐浪無因何逢伍相應<lb/>
　是想秋胡<hi>白從令觀漲有女子溺死江上令賦詩云二八誰家女漂來倚岸蘆鳥窺眉上翠魚弄口</hi>
　<hi>旁珠令復苦吟白輙應聲繼之</hi>舉袖露條脫招我飯胡麻<hi>見二老堂詩話</hi>
　<lb/>
　<lb/>
御定全唐詩卷一百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_135-1a"/>
　欽定四庫全書<lb/>
御定全唐詩巻一百三十五<lb/>
　　綦毋潛<lb/>
　綦毋潛字季通荆南人開元十四年登進士第由宜夀<lb/>
　尉入為集賢待制遷右拾遺終著作郎詩一巻<lb/>
　　　　冬夜寓居寄儲太祝<hi>一作薛據詩</hi>
　自為洛陽客夫子吾知音盡<hi>一作愛</hi>義能下士時人無此<lb/>
　心奈何離居夜巢鳥悲<hi>一作飛</hi>空林愁坐至月上復聞南<lb/>
<pb n="KR4h0140_WYG_135-1b"/>
　隣砧<lb/>
　　　　春泛若耶溪<lb/>
　幽意無斷絶此去隨所偶晚<hi>一作好</hi>風吹行舟花路入溪<lb/>
　口際夜轉西壑隔山望南斗潭煙飛溶溶林月低向後<lb/>
　生事且瀰漫願為持竿叟<lb/>
　　　　題鶴林寺<lb/>
　道林<hi>一作門</hi>隠形勝向背臨層霄<hi>一作法橋</hi>松覆山殿冷花藏<lb/>
　谿路遥珊珊寳幡挂熖熖明燈燒遲日半空谷春風連<lb/>
<pb n="KR4h0140_WYG_135-2a"/>
上潮少慿<hi>一作適</hi>水木興暫令身心調願謝攜手客兹山<lb/>
禪誦<hi>一作侶</hi>饒<lb/>
　　　題栖霞寺<lb/>
南山勢迴合靈境依此住殿轉雲崖隂僧探石泉度龍<lb/>
蛇爭翕習神鬼皆密䕶萬壑奔道場羣峰向雙樹天花<lb/>
飛不著水月白成路今日觀身我<hi>一作我身</hi>歸心復何處<lb/>
　　　送儲十二還莊城<lb/>
西坂何繚繞青林問子家天寒噪野雀日晚度城鴉寂<lb/>
<pb n="KR4h0140_WYG_135-2b"/>
歴道傍樹曈曨原上霞兹情不可説長恨隠淪賒<lb/>
　　　送章彛下第<lb/>
長安渭<hi>一作㶚</hi>橋路行客别時心獻賦温泉畢無媒魏闕<lb/>
深黄鶯啼就馬白日暗歸林三十名未立君還惜寸隂<lb/>
　　　送崔員外黔中監選<lb/>
持衡出帝畿星指夜郎飛神女雲迎馬荆門雨濕衣聼<lb/>
猿收淚罷繫鴈待書稀蠻貊雖殊俗知君肝膽微<lb/>
　　　送賈恒明府兼寄温張二司户<lb/>
<pb n="KR4h0140_WYG_135-3a"/>
越客新安别秦人舊國情舟乘晚風便月帶上潮平花<lb/>
路西施石雲峰句踐城明州報兩掾相憶二毛生<lb/>
　　　送宋秀才<lb/>
冠古積榮盛當時數㦸門舊交丞相子繼世五侯孫長<lb/>
劒倚天外短書盈萬言秋風一送別江上黯消魂<lb/>
　　　送平判官入秦<hi>一作盧象詩</hi>
謫逺自安命三年已忘歸同聲<hi>一作心</hi>願執手驛騎到門<lb/>
扉云是帝鄉去軍書謁紫微曾為金馬客向日淚沾衣<lb/>
<pb n="KR4h0140_WYG_135-3b"/>
　　　送鄭務拜伯父<lb/>
名公作逐臣驅馬拂行塵舊國問鄖子勞歌過郢人一<lb/>
川花送客二月栁宜春奉料竹林興寛懐此别晨<lb/>
　　　題招隠寺絢公房<lb/>
開士度人久空巖<hi>一作山</hi>花霧深徒知燕坐處不見有為<lb/>
心蘭若門對壑田家路隔林還言證<hi>一作澄</hi>法性歸去比<lb/>
黄金<lb/>
　　　宿太平觀<lb/>
<pb n="KR4h0140_WYG_135-4a"/>
夕到玉京寢窅㝠雲漢低魂交仙室蝶曙聼羽人雞滴<lb/>
瀝花上露清冷松下谿明當訪真隠揮手入無倪<lb/>
　　　題靈隠寺山頂禪院<lb/>
招提此山頂下界不相聞塔影挂清漢鐘聲和白雲觀<lb/>
空静室掩行道衆香焚且駐西來駕人天日未曛<lb/>
　　　若耶溪逢孔九<lb/>
相逢此溪曲勝託在煙霞潭影竹間動巖隂簷外<hi>一作際</hi>
斜人言<hi>一作生</hi>上皇代犬吠武陵家借問淹留日春風滿<lb/>
<pb n="KR4h0140_WYG_135-4b"/>
<hi>一作深歸</hi>若耶<lb/>
　　　宿龍興寺<lb/>
香刹夜忘歸松青古殿扉燈明方丈室珠繫比丘衣白<lb/>
日<hi>一作月</hi>傳心静青蓮喻法微天花落不盡處處鳥銜飛<lb/>
　　　題沈東美員外山池<lb/>
仙郎偏好道鑿沼象瀛洲魚樂隨情性船行任去留秦<lb/>
人辨雞犬堯日識巢由歸客衡門外仍憐返景幽<lb/>
　　　茅山洞口<lb/>
<pb n="KR4h0140_WYG_135-5a"/>
華陽仙洞口半嶺拂雲看窈窕穿苔壁<hi>一作陸</hi>差池對石<lb/>
壇方隨地脉轉稍覺水晶寒未果變金骨歸來兹路難<lb/>
　　　過方尊師院<lb/>
羽客北山尋草堂松徑深飬神宗示法得道不知心洞<lb/>
户逢雙履寥天有一琴<hi>一作禽</hi>更登𤣥圃上仍種杏成林<lb/>
　　　經陸補闕隠居<lb/>
不敢要君徴亦起致君全得似唐虞讜言昨歎離天聼<lb/>
新象今聞入縣圗琴鎻壊窗風自響鶴歸喬木隠難呼<lb/>
<pb n="KR4h0140_WYG_135-5b"/>
學書弟子何人在㸃檢猶存諫草無<lb/>
　　　登天竺寺<lb/>
郡有化城最西窮疊嶂深松門當澗口石路在峰心幽<lb/>
見夕陽霽髙逢暮雨隂佛身瞻紺髪寳地踐黄金雲向<lb/>
竹谿盡月從花洞臨因物成真悟遺世在兹<hi>一作孤</hi>岑<lb/>
　　　滿公房<lb/>
世界蓮花藏行人香火縁燈王照不盡中夜寂相傳<lb/>
　　　過融上人蘭若<hi>一作孟浩然詩</hi>
<pb n="KR4h0140_WYG_135-6a"/>
　山頭禪室挂僧衣窗外無人溪<hi>一作水又作越</hi>鳥飛黄昏半在<lb/>
　下山路却聼鐘<hi>一作泉又作松</hi>聲連<hi>一作戀</hi>翠微<lb/>
　　　　早發上東門<lb/>
　十五能行<hi>一作文</hi>西入秦三十無家作路人時命不將明<lb/>
　主合布衣空染<hi>一作惹</hi>洛陽塵<lb/>
　　　　祗園寺<lb/>
　寳坊求徃跡神理駐沿洄鴈塔酬前願王身更後來加<lb/>
　持將瞑合朗悟豁然開兩世分明見餘生復㡬哉<lb/>
<pb n="KR4h0140_WYG_135-6b"/>
　　　　送集賢學士伊闕史少府放歸江東覲省<hi>一作陶翰</hi>
　　　　<hi>詩</hi>
　墨客鍾張侶材髙吳越珍千門來謁帝駟馬去榮親吏<lb/>
　邑沿清洛鄉山指白蘋歸期應不逺當及未央春<lb/>
　<lb/>
　<lb/>
　<lb/>
御定全唐詩巻一百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_002-1a"/>
　欽定四庫全書<lb/>
御定全唐詩卷二<lb/>
　　髙宗皇帝<lb/>
　帝諱治文皇第九子始封晉王貞觀十七年立為皇太<lb/>
　子在位三十四年諡曰天皇大帝集八十六巻今失傳<lb/>
　存詩八首<lb/>
　　　　太子納妃太平公主出降<hi>咸亨四年太子𢎞納妃裵氏有司奏贄用</hi>
　　　　<hi>白雁適苑中獲之</hi>
<pb n="KR4h0140_WYG_002-1b"/>
　龍樓光曙景魯館啓朝扉豔日濃妝影低星降婺輝玉<lb/>
　庭浮瑞色銀牓藻祥徽雲轉花縈蓋霞飄葉綴旗雕軒<lb/>
　回翠陌寳駕歸丹殿鳴珠佩曉<hi>一作繞</hi>衣鏤璧輪開<hi>一作初</hi>
　扇華冠列綺筵蘭醑申芳宴環階鳳樂陳玳席珍羞薦<lb/>
　蝶舞袖香新歌分落素塵歡凝歡懿戚慶叶慶初姻暑<lb/>
　闌炎氣息凉早吹疎頻方期六合泰共賞萬年春<lb/>
　　　　七夕宴懸圃二首<lb/>
　羽蓋飛天漢鳳駕越層巒俱歎三秋阻共叙一宵歡璜<lb/>
<pb n="KR4h0140_WYG_002-2a"/>
虧夜月落靨碎曉星殘誰能重操杼纖手濯清瀾<lb/>
霓裳轉雲路鳳駕儼<hi>一作臨</hi>天潢虧星凋夜靨殘月落朝<lb/>
璜促歡今夕促長離别後長輕梭聊駐織掩淚獨悲傷<lb/>
　　　過温湯<lb/>
温渚停山蹕豐郊駐曉旌路曲廻輪影巖虗傳漏聲暖<lb/>
溜驚湍駛寒空碧霧輕林黄疎葉下野白曙霜明眺聽<lb/>
良無巳煙霞斷續生<lb/>
　　　九月九日<lb/>
<pb n="KR4h0140_WYG_002-2b"/>
端居臨玉扆初<hi>一作永</hi>律啓金商鳳闕澄秋色龍闈引夕<lb/>
凉野淨山氣斂林疎風露長砌蘭虧半影巖桂發全香<lb/>
滿蓋荷凋翠圓花菊散黄揮鞭爭電烈飛羽亂星光柳<lb/>
空穿石碎弦虚側月張怯猿啼落岫驚雁斷分行斜輪<lb/>
低夕景歸斾擁通莊<lb/>
　　　謁慈恩寺題奘法師房<hi>時帝為太子題詩帖之於户見奘法師傳舊作</hi>
　　　<hi>太宗詩誤</hi>
停軒觀福殿遊目眺皇畿法輪含日轉花蓋接雲飛翠<lb/>
<pb n="KR4h0140_WYG_002-3a"/>
煙香綺閣丹霞光寳衣幡虹遥合彩定水迥分暉蕭然<lb/>
登十地自得㑹三歸<lb/>
　　　謁大慈恩寺<lb/>
日宫開萬<hi>一作百</hi>仭月殿聳千尋花蓋飛團影幡虹曳曲<lb/>
隂綺霞遥籠帳叢珠細網林寥廓煙雲表超然物外心<lb/>
　　　守嵗<hi>第六句缺一字</hi>
今宵冬律盡來朝麗景新花餘凝地雪條含煖吹分綬<lb/>
吐芽猶嫩氷　巳鏤津薄紅梅色冷淺緑柳輕春送迎<lb/>
<pb n="KR4h0140_WYG_002-3b"/>
交兩節暄寒變一辰<lb/>
　　　咸亨殿宴近臣諸親柏梁體<hi>玉海儀鳳三年七月丁巳宴近臣諸</hi>
　　　<hi>親於九成宫之咸亨殿上謂霍王元軌等曰甘雨頻降夏麥豐熟秋稼滋榮思與叔等同為此</hi>
　　　<hi>歡因賦七言效柏梁體皇太子霍王相王侍臣竝和</hi>
屏欲除奢政返淳<hi>帝和霍王以下  句亡</hi>
　中宗皇帝<lb/>
帝諱顯髙宗第七子始封周王儀鳳二年徙封英王改<lb/>
名哲永隆元年立為皇太子及即位太后臨朝稱制廢<lb/>
<pb n="KR4h0140_WYG_002-4a"/>
帝為廬陵王神龍元年復辟在位六年諡曰孝和帝於<lb/>
景龍中置修文館學士盛引詞學之臣從侍游讌春幸<lb/>
棃園竝渭水祓除則賜細柳圏辟惡夏宴蒲萄園賜朱<lb/>
櫻秋登慈恩浮圖獻菊花酒稱壽冬幸新豐歴白鹿觀<lb/>
上驪山賜浴湯池給香粉蘭澤從行給翔麟馬品官黄<lb/>
衣各一帝有所感即賦詩學士皆屬和焉集四十巻失<lb/>
傳今存詩及聨句詩七首<lb/>
　　　九月九日幸臨渭亭登髙得秋字<hi>并序</hi>
<pb n="KR4h0140_WYG_002-4b"/>
　　陶潛盈把旣浮九醖之歡畢卓持螯須盡一生之<lb/>
　　興人題四韻同賦五言其最後成罰之引滿<lb/>
九日正乗秋三杯興巳周泛桂迎尊滿吹花向酒浮長<lb/>
房萸早熟彭澤菊初收何藉龍沙上方得恣淹留<hi>紀事云時</hi>
<hi>景龍三年是宴也韋安石蘇瓌詩先成于經野盧懷慎最後成罰酒</hi>
　　　登驪山高頂寓目<lb/>
四郊秦漢國八水帝王都閶闔<hi>一作閭閻</hi>雄里閈城闕壯規<lb/>
模貫渭稱天邑含岐實奥區金門披玉館因此識皇<hi>一作</hi>
<pb n="KR4h0140_WYG_002-5a"/>
<hi>黄</hi>圖<hi>紀事云帝自題序末云人題四韻後罰三杯日暮成者五六人餘皆罰酒</hi>
　　　幸秦始皇陵<hi>景龍三年十二月十八日</hi>
眷言君失徳驪邑想秦餘政煩方改篆愚俗乃焚書阿<lb/>
房久巳滅閣道遂成墟欲厭東南氣翻傷掩鮑車<lb/>
　　　立春日遊苑迎春<lb/>
神臯福地三秦邑玉臺金闕九仙家寒光猶戀甘泉樹<lb/>
淑景偏臨建始花綵蝶黄鶯未歌<hi>一作欲</hi>舞梅香柳色巳<lb/>
矜<hi>一作堪</hi>誇迎春正啓流霞席暫囑曦輪勿遽斜<lb/>
<pb n="KR4h0140_WYG_002-5b"/>
　　　十月誕辰内殿宴羣臣效柏梁體聨句<lb/>
潤色鴻業寄賢才<hi>帝</hi>叨居右弼媿鹽梅<hi>李嶠</hi>運籌帷幄荷<lb/>
時來<hi>宗楚客</hi>職掌圖籍濫蓬萊<hi>劉/憲</hi>兩司謬忝謝鍾裴<hi>崔湜</hi>禮<lb/>
樂銓管效涓埃<hi>鄭愔</hi>陳師振旅清九垓<hi>趙彦昭</hi>欣承顧問侍<lb/>
天杯<hi>李適</hi>銜恩獻壽柏梁臺<hi>蘇/頲</hi>黄縑青簡奉康哉<hi>盧藏用</hi>鯫<lb/>
生侍從忝王枚<hi>李乂</hi>右掖司言實不才<hi>馬懐/素</hi>宗伯秩禮<hi>一作</hi>
<hi>祀</hi>天地開<hi>薛/稷</hi>帝歌難續仰昭囬<hi>景龍文館記作謬司考能宸綱該  宋之問</hi>
微臣捧日變寒灰<hi>陸景初</hi>逺慙班左媿遊陪<hi>上官偼伃謂紀事云帝</hi>
<pb n="KR4h0140_WYG_002-6a"/>
<hi>侍臣曰今天下無事朝野多歡欲與卿等詞人時賦詩宴樂可識朕意不須惜醉大學士李嶠宗楚客等跪奏</hi>
<hi>曰臣等多幸同遇昌期謬以不才策名文館思勵駑朽庶裨河嶽既陪天歡不敢不醉此後每遊别殿幸離宫</hi>
<hi>駐驆芳苑鳴笳仙禁或戚里宸筵王門巹席無不畢從</hi>
　　　景龍四年正月五日移仗蓬萊宫御大明殿㑹<lb/>
　　　吐蕃騎馬之戲因重為柏梁體聨句<lb/>
大明御㝢臨萬方<hi>帝</hi>顧慙内政翊陶唐<hi>皇后</hi>鸞鳴鳯舞向<lb/>
平陽<hi>長寧公主</hi>秦樓魯館沐恩光<hi>安樂/公主</hi>無心為子輙求郎<hi>太平</hi>
<hi>公主</hi>雄才七歩謝陳王<hi>温王/重茂</hi>當熊讓輦媿前芳<hi>上官昭容</hi>再司<lb/>
<pb n="KR4h0140_WYG_002-6b"/>
銓筦恩可忘<hi>吏部侍郎崔湜</hi>文江學海思濟航<hi>著作郎鄭愔</hi>萬邦考<lb/>
績臣所詳<hi>考功員外郎武平一</hi>著作不休出中腸<hi>著作郎閻朝隱</hi>權豪屏<lb/>
迹肅嚴霜<hi>御史大夫竇從一</hi>鑄鼎開岳造明堂<hi>將作大匠宗晉卿</hi>玉醴<lb/>
由來獻壽觴<hi>吐蕃舍人明悉獵文紀事云時上疑竇從一宗晉卿素不屬  未即令續二人固請</hi>
<hi>許之吐蕃舍人明悉獵請令授筆與之悉獵云云上大悦賜與衣服</hi>
　　　石淙<hi>太子時作</hi>
三陽本是標靈紀二室由來獨擅名霞衣霞錦千般狀<lb/>
雲峰雲岫百重生水炫珠光遇泉客巖懸石鏡厭山精<lb/>
<pb n="KR4h0140_WYG_002-7a"/>
　永願乾坤符睿算長居膝下屬歡情<lb/>
　　睿宗皇帝<lb/>
　帝諱旦髙宗第八子中宗母弟封相王景龍四年即皇<lb/>
　帝位帝謙恭孝友好學工草𨽻尤愛文字訓詁之書在<lb/>
　位三年諡曰大聖貞皇帝詩一首<lb/>
　　　　石淙<hi>相王時作</hi>
　竒峰嶾嶙箕山北秀崿岹嶢嵩鎮南地首地肺何曽擬<lb/>
　天目天台倍覺慙樹影䝉蘢鄣疊岫波深洶湧落懸潭<lb/>
<pb n="KR4h0140_WYG_002-7b"/>
　　願紫宸居得一永欣丹扆御通三<hi>第七句缺一字</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_642-1a"/>
　欽定四庫全書<lb/>
御定全唐詩巻六百四十二<lb/>
　　來鵠<hi>一作鵬</hi>
　來鵠豫章人詩思清麗咸通中舉進士不第詩一巻<lb/>
　　　　聖政紀頌<hi>幷序</hi>
　　　穆宗皇帝臨大朝與羣臣言奏政事羣臣退而宰<lb/>
　　　臣奏曰陛下問及乎政事此三皇五帝之所徽美<lb/>
　　　也陛下不問及史臣此三皇五帝之所弭已也徽<lb/>
<pb n="KR4h0140_WYG_642-1b"/>
　　　美者将有乎聞也弭已者将有乎亡也以聞之而<lb/>
　　　又亡之則陛下徒有宵衣旰食之名規天條地之<lb/>
　　　績與羣臣言後若颷然拂冠過冕湮時銷日無得<lb/>
　　　用於後譬如十夫樹楊一夫拔之無得以成其大<lb/>
　　　也政事羣臣得陛下日問之是十夫樹楊也史官<lb/>
　　　執筆為陛下日逺之是一夫拔楊也使後之人訝<lb/>
　　　聖朝空晨虚夕閑殿曠廷無君臣咨謀洋溢之言<lb/>
　　　乏社稷安危強讜之說是不亦逺史臣致不載其<lb/>
<pb n="KR4h0140_WYG_642-2a"/>
　　事如拔去其楊将弭已之謂乎臣伏念貞觀永徽<lb/>
　　之代百官之有耳目但聽視天子而巳故言事者<lb/>
　　安論紓詞無疑權慮勢史官執筆於階之下天子<lb/>
　　側旒於殿之上奏者發誠於廷之中是以正衙一<lb/>
　　開則臣誠前而啟之帝旒近而鎭之史筆随而絡<lb/>
　　之由是君臣謀國圗政之事俞機都要之言詫業<lb/>
　　發神豐編照物偕籍於堯典差光於天陽至今見<lb/>
　　太宗文德若三皇五帝之所徽美也自永徽之後<lb/>
<pb n="KR4h0140_WYG_642-2b"/>
　　宰執不正窺伺是忌針棘前後阻越對敡狼噬虎<lb/>
　　飡持膏衒肉蓋以言多為已曾不致君内荏失中<lb/>
　　畏使人聽乃奏史官與百僚俱退然後宰臣請事<lb/>
　　由是君有問而宰臣知之史官不得與於聞君有<lb/>
　　舉而宰臣謀之史官不得記其事次第周行檢錄<lb/>
　　制誥與冗吏同工而已臣嘗涕泣以歎豈有以一<lb/>
　　已之細一性之忌於黍晷圭景之間茍嗜急湏㢠廻<lb/>
　　天遮上使聖緒神績嘉敡善諷㒺得聞於千萬年<lb/>
<pb n="KR4h0140_WYG_642-3a"/>
　　枉有謂明朝空晨虛夕閑殿曠廷無君臣咨謀洋<lb/>
　　溢之言乏社稷安危強讜之說若今踵而承之則<lb/>
　　不唯臣有障聰蔽睿之刺抑陛下雖有三皇五帝<lb/>
　　之所徽美而若逺史臣則三皇五帝之所弭已也<lb/>
　　抑又有一夫拔楊之謂歟臣請史官執筆當羣臣<lb/>
　　奏事随日撰錄號為聖政紀臣立朝荷祿幸甚穆<lb/>
　　宗皇帝動扆頷旒憮然歎曰吁朕㒺敢粉名厥後<lb/>
　　乃㒺知厥後然聖人存簡策者亦非以粉名也蓋<lb/>
<pb n="KR4h0140_WYG_642-3b"/>
　　存乎大國之典鴻祖之業我國有典我祖有業業<lb/>
　　在於典典在於史曷厥史不書是尸余於祖涸業<lb/>
　　於典也朕纘承聖緒恭惟恪思将念厥政未嘗不<lb/>
　　離安廢酣馳荒騖逺是以每與宰臣言如簇天下<lb/>
　　一廵省每見宰臣退而展天下盡聞知豈圗臣蓄<lb/>
　　猾謀公無同事欲弄尾舌先衞巖穴隔斥史臣占<lb/>
　　佞明后致懿搜嘉訪不存堯典之書善諷名猷莫<lb/>
　　出清廟之什史臣負我不舉其官宰輔盡忠厥聞<lb/>
<pb n="KR4h0140_WYG_642-4a"/>
　　有此由是詔史職執史筆立於廷之下録君臣臚<lb/>
　　句之必行載剛毅進退之敢議題其篇目曰聖政<lb/>
　　紀也至上之即位三年有鄉校小臣來鵠居山澤<lb/>
　　間常私心重惜史臣以其史臣者是當國之鏡千<lb/>
　　億代之睂目也因窺穆宗實錄得解憤釋嫉於立<lb/>
　　史官為聖政紀者追而誦出其事以鑒今之廷列<lb/>
　　故拜獻頌曰<lb/>
三皇不書五帝不紀有聖有神風銷日已何敎何師生<lb/>
<pb n="KR4h0140_WYG_642-4b"/>
來死止無典無法頑肩奡比三皇實作五帝實治成天<lb/>
造地不昬不圮言得非排文得聖齒表表如見者莫若<lb/>
乎史是知朴繩休結正簡斯若君誥臣箴觚編毫絡前<lb/>
書後經規善鑒惡國之大章如何寝略嗚呼貞觀多吁<lb/>
永徽多俞廷日發論殿日發謨牙孽不作鳥鼠不除論<lb/>
出不蓋謨行不紆楹然史臣蛇然史𥚑瞠瞠而視逶逶<lb/>
而寠翹筆當面決防納汚不梏爾智不息我愚執言直<lb/>
注史文直敷故得粲粲朝典落落廷謇聖牘既多堯風<lb/>
<pb n="KR4h0140_WYG_642-5a"/>
不淺頌編坦軸君出臣顯若儼見旒若俯見冕無閒殿<lb/>
曠廷無尸安素宴三皇不亡五帝不翦太宗得之史焉<lb/>
斯展暨乎後相圖身天子專問我獨以言史不得近丘<lb/>
明見嫌倚相在擯秉筆如今随班不進班退史歸惘然<lb/>
疇依奏問莫覩嘉謨固稀取彼誥命祿為國肥烱哉時<lb/>
皇言必成章德宣五帝道奥三皇如何翌臣嚵肉嗜<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>
觜距磨抉楅衡抅長控截僚位占護陽光垣私藩已逺<lb/>
史廋唐俾德音嘉訪黙縮暗亡咽典噤法蓋聖籠昌曷<lb/>
<pb n="KR4h0140_WYG_642-5b"/>
以致此史文不張後必非笑将來否臧謂乎殿空扆逸<lb/>
朝懵廷荒不知姦蔽文失汪洋有貞觀業有永徽綱亦<lb/>
匿匪見亦寢匪彰賴有後臣斯言不佞伊尹直心太甲<lb/>
湏聖事既可書史何不命乃具前欺大陳不敬曰逐史<lb/>
之喻請以物竝且十夫樹楊一夫欲競栽既未牢摒豈<lb/>
能盛帝業似栽逐史似摒穆宗憮然若疚若醟昔何臣<lb/>
斯隱我祖正不傳親問不寫密諍孰示來朝以光神政<lb/>
由是天呼震吸徴奔召急史題筆來叱廷而入端耳抗<lb/>
<pb n="KR4h0140_WYG_642-6a"/>
目不撝不挹獬豸側頭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚪擺溼握管絶怡當殿而立<lb/>
君也盡問臣也倒誠磊磊其事鏜鏜其聲大何不顯細<lb/>
何不明語未絶緒史已録成謂之何書以政紀名伊紀<lb/>
清芬可昭典墳古師官鳥昔聖官雲方之我后録里書<lb/>
分録有君法書有君文君法君文在聖政紀云殿無閑<lb/>
時廷無曠日雲諏波訪倦編刓筆君劬臣勞上討下述<lb/>
惟勤惟明在聖政紀出至德何比至教焉如孰窺孰測<lb/>
外夷内儲謂君有道乎臣有謨歟有道有謨在聖政紀<lb/>
<pb n="KR4h0140_WYG_642-6b"/>
書一體列秩同力翼戴祈福去邪絶防無礙國章可披<lb/>
唐文可愛善咨不偷嘉論不蓋不偷不盖在聖政紀載<lb/>
諒夫總斯不朽可懸魏闕愚得是言非訕非伐實謂醫<lb/>
臣渾沌開君日月妖物雰死天文光發惟我之有頌兮<lb/>
奚斯躍而董狐蹷<lb/>
　　　宛陵送李明府罷任歸江州<lb/>
菊花村晚雁來天共把離觴<hi>一作杯</hi>向水邊官滿便尋垂<lb/>
釣侶家貧已用賣琴錢浪生湓浦千層雪雲起爐峰一<lb/>
<pb n="KR4h0140_WYG_642-7a"/>
炷煙倘見吾鄉舊知已為言顦顇過年年<lb/>
　　　清明日與友人遊玉粒<hi>一本無粒字</hi>塘莊<lb/>
幾宿<hi>一作度</hi>春山逐<hi>一作/共</hi>陸郎<hi>袁術常呼陸績為陸郎</hi>清明時節好<lb/>
煙<hi>一作風</hi>光歸<hi>一作/細</hi>穿細<hi>一作綠</hi>荇船頭滑醉踏殘花屐齒<lb/>
香風急嶺雲飄<hi>一作翻</hi>逈野雨餘田水落方塘不堪吟罷<lb/>
東<hi>一作重</hi>回首滿耳蛙聲正夕陽<lb/>
　　　寒食山館書情<lb/>
獨把一杯山館中每經時節恨飄蓬侵堦草色連朝雨<lb/>
<pb n="KR4h0140_WYG_642-7b"/>
滿地梨花昨夜風蜀魄啼來春寂寞楚魂吟後月朦朧<lb/>
分明記得還家夢徐孺宅前湖水東<lb/>
　　　病起<lb/>
春初一臥到秋深不見紅芳與綠隂窗下展書難乆讀<lb/>
池邊扶杖欲閑吟藕穿平地生荷葉笋過東家作竹林<lb/>
在舍渾如逺鄉客詩僧酒伴鎭相尋<lb/>
　　　鄂渚除夜書懷<lb/>
鸚鵡洲頭夜泊船此時形影共淒然難歸故國干戈後<lb/>
<pb n="KR4h0140_WYG_642-8a"/>
欲告何人雨雪天筯撥冷灰書悶字枕陪寒席帶愁眠<lb/>
自嗟落魄<hi>一作拓</hi>無成事明日春風又一年<lb/>
　　　鄂渚清明日與鄉友登頭陀山<lb/>
冷酒一杯相勸頻異鄉相遇轉相親落花風裏數聲笛<lb/>
芳草煙中無限人都大此時深悵望豈堪髙處<hi>一作境</hi>更<lb/>
逡廵思量費子眞仙子不作頭陀山下塵<lb/>
　　　蠶婦<lb/>
曉夕採桑多苦辛好花時節不閑身若敎解愛繁華事<lb/>
<pb n="KR4h0140_WYG_642-8b"/>
凍殺黄金屋裏人<lb/>
　　　題廬山雙劒峰<lb/>
倚天雙劒古今閑三尺髙於四面山若使火雲燒得動<lb/>
始應農器滿人間<lb/>
　　　雲<lb/>
千形萬象竟還空映水藏山片復重無限旱苗枯欲盡<lb/>
悠悠閑處作竒峰<lb/>
　　　金錢花<lb/>
<pb n="KR4h0140_WYG_642-9a"/>
也無稜郭也無神露洗還同鑄出新青帝若敎花裏用<lb/>
牡丹應是得錢人<lb/>
　　　曉雞<lb/>
黯黯嚴城罷鼓鼙數聲相續出寒栖不嫌驚破紗窗夢<lb/>
却怕為妖半夜啼<lb/>
　　　山中避難作<lb/>
山頭烽火水邊營鬼哭人悲夜夜聲唯有碧天無一事<lb/>
日還西下月還明<lb/>
<pb n="KR4h0140_WYG_642-9b"/>
　　　早春<lb/>
新厯才将半紙開小庭猶聚爆竿灰偏憎楊柳難鈐轄<lb/>
又惹東風意緒來<lb/>
　　　鷺鷥<lb/>
褭絲翹足傍澄瀾消盡年光佇思間若使見魚無羨意<lb/>
向人姿態更應閑<lb/>
　　　子規<lb/>
雨恨花愁同此寃啼時聞處正春繁千聲萬血誰哀爾<lb/>
<pb n="KR4h0140_WYG_642-10a"/>
爭得如花笑不言<lb/>
　　　新安官舍閒坐<lb/>
寂寞空階草亂生簟凉風動若為情不知獨坐閑多少<lb/>
看得蜘蛛結網成<lb/>
　　　除夜<lb/>
事關休戚已成空萬里相思一夜中愁到曉雞聲絶後<lb/>
又将顦顇見春風<lb/>
　　　游魚<lb/>
<pb n="KR4h0140_WYG_642-10b"/>
弄萍偎荇思夷猶掉尾揚鬐逐慢流應怕碧巖巖下水<lb/>
浮藤如線月如鉤<lb/>
　　　鸚鵡<lb/>
色白還應及雪衣觜紅毛綠語仍竒年年鎖在金籠裏<lb/>
何似隴山閒處飛<lb/>
　　　偶題二首<lb/>
近來靈鵲語何疎獨凭欄干恨有殊一夜綠荷霜翦破<lb/>
賺他秋雨不成珠<lb/>
<pb n="KR4h0140_WYG_642-11a"/>
水邊箕踞靜書空欲解愁腸酒不濃可惜青天好雷雹<lb/>
只能驅趂懶蛟龍<lb/>
　　　惜花<lb/>
東風漸急夕陽斜一樹夭桃數日花為惜紅芳今夜裏<lb/>
不知和月落誰家<lb/>
　　　洞庭隱<lb/>
髙臥洞庭三十春芰荷香裏獨垂綸莫嫌無事閑銷日<lb/>
有事始憐無事人<lb/>
<pb n="KR4h0140_WYG_642-11b"/>
　　　古劒池<lb/>
秋水蓮花三四枝我來慷慨歩遲遲不決浮雲斬邪佞<lb/>
直成龍去欲何為<lb/>
　　　梅花<lb/>
枝枝倚檻照池氷粉薄香殘恨不勝占得早芳何所利<lb/>
與他霜雪助威稜<lb/>
　　　聞蟬<lb/>
綠槐隂裏一聲新霧薄風輕力未匀莫道聞時總惆悵<lb/>
<pb n="KR4h0140_WYG_642-12a"/>
　有愁人有不愁人<lb/>
　　　　賣花謡<lb/>
　紫艶紅苞價不同匝街羅列起香風無言無語呈顔色<lb/>
　知落誰家池館中<lb/>
　　　　子規<lb/>
　月落空山聞數聲此時孤館酒初醒投人語若似伊淚<lb/>
　口畔血流應始聽<lb/>
　　　　句<lb/>
<pb n="KR4h0140_WYG_642-12b"/>
　回眸綠水波初起合掌白蓮花未開<hi>觀懴會夫人見墨莊漫錄</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百四十二<lb/>
</p>
<p>
</p>
  </div>
</body>
</text>
</TEI>
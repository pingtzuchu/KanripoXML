<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_823-1a"/>
　欽定四庫全書<lb/>
御定全唐詩巻八百二十三<lb/>
　　含曦<lb/>
　含曦元和太和間長夀寺僧詩一首<lb/>
　　　　酬盧仝見訪不遇題壁<hi>一本無不遇題壁四字盧仝冇訪含曦上人詩</hi>
　長夀寺石壁盧公一首詩渴讀<hi>一作飲</hi>即不渴飢讀<hi>一作食</hi>
　即不飢鯨吞海水盡露出珊瑚枝海神知貴不知價留<lb/>
　向人間光照夜<lb/>
<pb n="KR4h0140_WYG_823-1b"/>
　　善生<lb/>
　善生貞元時僧詩四首<lb/>
　　　　旅中答喻軍事問客情<lb/>
　一自逰他國相逢少故人縱然為客樂争似在家貧畜<lb/>
　恨霜侵鬢摉詩病入神若非憐片善誰肻問風塵<lb/>
　　　　贈盧逸人<lb/>
　髙眠巖野間至藝敵應難詩苦無多首藥靈惟一丸引<lb/>
　泉魚落釡攀果露沾冠已得嵇康趣逢迎事每闌<lb/>
<pb n="KR4h0140_WYG_823-2a"/>
　　　送玉禪師<lb/>
飄然無定跡迥與律乘違入郭隨縁住思山破夏歸<hi>過夏</hi>
<hi>不終謂之破夏</hi>盂擎數家飯衲乞幾人衣洞了曹溪㫖寧輸俗<lb/>
者機<lb/>
　　　送智光之南値雨<lb/>
結束衣囊了炎州定去逰草堂方惜别山雨為相留又<lb/>
得一宵話免生千里愁莫辭重卜日後㑹必經秋<lb/>
　韜光<lb/>
<pb n="KR4h0140_WYG_823-2b"/>
韜光蜀人卓錫靈隱之巢溝塢白居易守郡時題其堂<lb/>
曰法安詩一首<lb/>
　　　謝白樂天招<lb/>
山僧野性好林泉每向巖阿倚石眠不解栽松陪玉勒<lb/>
惟能引水種金蓮白雲乍可來青嶂明月難教下碧天<lb/>
城市不能飛錫去恐妨鶯囀翠樓前<lb/>
　知𤣥<lb/>
知𤣥字後覺姓陳氏眉州人僖宗時賜號悟達國師歌<lb/>
<pb n="KR4h0140_WYG_823-3a"/>
詩二十餘卷今存詩三首<lb/>
　　　五歳詠花<lb/>
花開滿樹紅花落萬枝空惟餘一朶在明日定隨風<lb/>
　　　祝堯詩<lb/>
生天本自生天業未必求仙便得仙鶴背傾危龍背滑<lb/>
君王且住一千年<lb/>
　　　答僧澈<lb/>
觀君法苑思冲虚使我眞乘刃有餘若使龍光時可待<lb/>
<pb n="KR4h0140_WYG_823-3b"/>
應憐僧肇論成初五車外典知誰敵九趣多才恐不如<lb/>
蕭寺講軒横淡蕩帝鄉雲樹正扶疎幾生曾得闍瑜意<lb/>
今日堪將貝葉書一振微言冠千古何人執巻問吾廬<lb/>
　元孚<lb/>
元孚宣城開元寺僧與許渾同時或曰楚中僧詩二首<lb/>
　　　月夜懐劉秀才<lb/>
獨夜相思但自勞阮生吟罷夢雲濤此時小定未禪寂<lb/>
古塔月中松磬髙<lb/>
<pb n="KR4h0140_WYG_823-4a"/>
　　　送李四校書<lb/>
朱絲寫别鶴冷冷詩滿紅箋月滿庭莫學楚狂隳姓字<lb/>
知音還有子期聼<lb/>
　栖白<lb/>
栖白越中僧前與姚合交後與李洞曹松相贈答宣宗<lb/>
朝嘗居薦福寺内供奉賜紫詩一巻今存十六首<lb/>
　　　邊思<lb/>
西北黄雲暮聲聲畫角愁山隂一夜雨白草四郊秋亂<lb/>
<pb n="KR4h0140_WYG_823-4b"/>
雁鳴寒渡飛沙入廢樓何時番色盡此地見芳洲<lb/>
　　　八月十五夜翫月<lb/>
尋常三五夜不是不嬋娟及至中秋滿還勝别夜圓清<lb/>
光凝有露皓魄爽無煙自古人皆望年來又一年<lb/>
　　　尋山僧真勝上人不遇<lb/>
松下禪棲所苔滋徑莫分青山春暮見流水夜深聞不<lb/>
坐看心石應隨出定雲猿猱非可問巖谷自空曛<lb/>
　　　贈李溟秀才<lb/>
<pb n="KR4h0140_WYG_823-5a"/>
南居古廟深髙樹宿山禽明月上清漢騷人動楚吟數<lb/>
篇正始韻一片補亡心孤悄欺何謝雲波不可尋<lb/>
　　　送石秀才<lb/>
正是歎羈逰知音拜楚侯何須辭逺道自可樂扁舟倚<lb/>
棹江洲雨聞猿島岫秋謝家山水興終日待詩流<lb/>
　　　送造微上人游五臺及禮本師<lb/>
寒空金錫響欲過渭陽津極目多來雁孤城少故人與<lb/>
師雖别久於法本相親又對清涼月中宵語宿因<lb/>
<pb n="KR4h0140_WYG_823-5b"/>
　　　送禪師宗極歸玉峰<lb/>
背郭去歸宿頭陀意頗濃鶴争栖逺樹猿鬭上孤峰夜<lb/>
戍經霜月秋城過雨鐘由來無定止何處訪髙蹤<lb/>
　　　送僧歸舊山<lb/>
談空與破邪獻夀復榮家白日<hi>一作百生</hi>得何偈青天落幾<lb/>
花傳燈皆有分化俗獨無涯却入中峯寺還知有聚沙<lb/>
　　　送圓仁三藏歸本國<lb/>
家山臨晩日海路信歸橈樹滅渾無㟁風生只有潮歳<lb/>
<pb n="KR4h0140_WYG_823-6a"/>
窮程未盡天末國仍遥已入閩王夢香花境外邀<lb/>
　　　送王鍊師歸嵩嶽<lb/>
飄然緑毛節杳去洛城端隔水見秋嶽兼霜掃石壇一<lb/>
溪松色古半夜鶴聲寒迥與人寰别勞生不可觀<lb/>
　　　夀昌節賦得紅雲表夏日<lb/>
景侯融融隂氣潛如峰雲共火相兼霞光捧日登天上<lb/>
丹彩乘風入殿簷行逐赤龍千歳出明當朱夏萬方瞻<lb/>
㣲臣多幸逢佳節得賦殊祥近御簾<lb/>
<pb n="KR4h0140_WYG_823-6b"/>
　　　經廢宫<lb/>
終日河聲咽暮空煙愁此地晝濛濛錦帆東去沙侵苑<lb/>
玉輦西來樹滿宫魯客望津天欲雪朔鴻離㟁葦生風<lb/>
那堪獨立思前事囬首殘陽雉堞紅<lb/>
　　　贈識古法師<lb/>
重城深寺講初休却憶家山訪舊游對月與君相送夜<lb/>
聞蛩教我獨驚秋雲心杳杳難為别鶴性蕭蕭不可留<lb/>
遥想孤舟清渭上飄然帆影起離愁<lb/>
<pb n="KR4h0140_WYG_823-7a"/>
　　　月夜懐劉秀才<hi>一作元孚詩</hi>
獨夜相思但自勞阮生吟罷夢雲濤此時小定未禪寂<lb/>
古塔月中松磬髙<lb/>
　　　寄南山景禪師<lb/>
一度林前見逺公静聞眞語世情空至今寂寞禪心在<lb/>
任起桃花柳絮風<lb/>
　　　哭劉得仁<lb/>
為愛詩名吟至死<hi>一作此</hi>風魂雪魄去難招直須桂子落<lb/>
<pb n="KR4h0140_WYG_823-7b"/>
墳上生得一枝寃始消<lb/>
　應物<lb/>
應物大中時江南詩僧也嘗與羅鄴唱酬作九華山記<lb/>
詩二首<lb/>
　　　龍潭<lb/>
石激懸流雪滿灣五龍潛處野雲閒暫收雷電九峯下<lb/>
且飲溪潭一水間浪引浮槎依北岸波分曉日浸東山<lb/>
囬瞻四面如看畫須信逰人不欲還<lb/>
<pb n="KR4h0140_WYG_823-8a"/>
　　　題化城寺<lb/>
平髙選處創蓮宫一水縈流處處通畫閣晝開遲日畔<lb/>
禪房夜掩碧雲中平川不見龍行雨幽谷遥聞虎嘯風<lb/>
偶與㳺人論法要眞元浩浩理無窮<lb/>
　智亮<lb/>
智亮大中中閩開元寺僧嘗袒膊行乞號袒膊和尚詩<lb/>
二首<lb/>
　　　戴雲山吟<lb/>
<pb n="KR4h0140_WYG_823-8b"/>
人間謾説上天梯上萬千廻總是迷曾似老人巖上坐<lb/>
清風明月與心齊<lb/>
　　　又<lb/>
戴雲山頂白雲齊登頂方知世界低異草竒花人不識<lb/>
一池分作九條溪<lb/>
　良乂<lb/>
良乂大中時僧詩一首<lb/>
　　　答盧鄴<hi>一本題上有秋山二字</hi>
<pb n="KR4h0140_WYG_823-9a"/>
風泉祗<hi>一作只</hi>向夢中聞身外無餘可寄君當戸一輪惟<lb/>
曉月掛簷數片是秋雲<lb/>
　常達<lb/>
常達字文舉俗姓顧發跡河陽大福山大中中居吳郡<lb/>
破山寺詩八首<lb/>
　　　山居八詠<lb/>
身閒依祖寺志僻性多慵少室遺眞㫖層樓起暮鐘啜<lb/>
茶思好水對月數諸峰有問山中趣庭前是古松<lb/>
<pb n="KR4h0140_WYG_823-9b"/>
晩望虛庭物心心見祖情煙開分嶽色雨霧減泉聲逺<lb/>
樹猿長嘯層巖日乍明更堪論的意林下筍新生<lb/>
一室塵埃外翛然祇麽常睡來開寢帳鐘動下禪床溪<lb/>
浸山光冷秋凋木葉黄時提祖師意欹石看斜陽<lb/>
西來眞祖意祗在見聞中寒雁一聲過疎林幾葉空心<lb/>
閑憐水石身老怯霜風為報参𤣥者山山月色同<lb/>
眞性寂無機塵塵祖佛師日明庭砌暖霜苦藥苖衰汲<lb/>
水和煙酌栽松帶雪移好聼𤣥㫖處猿嘯嶺南枝<lb/>
<pb n="KR4h0140_WYG_823-10a"/>
古寺凭欄危時聞舉妙機庭空月色浄夜迥磬聲移漏<lb/>
轉寒更急燈殘冷焰微太虚同萬象相謂話𤣥微<lb/>
胡僧論的㫖物物唱圓成疎柳春來翠幽窗日漸明禪<lb/>
心清石室蝶翅覆花英好聼談𤣥處喬松鶴數聲<lb/>
祖祖唯心㫖春融日正長霜輕莎草緑風細藥苖香月<lb/>
滿眞如浄花開覺樹芳庭前鶯囀處時聼語圓常<lb/>
　僧鸞<lb/>
僧鸞少有逸才不事拘檢謁薛能尚書以其顚率令之<lb/>
<pb n="KR4h0140_WYG_823-10b"/>
出家後入京為文章供奉賜紫或云即鮮于鳳詩二首<lb/>
　　　苦熱行<lb/>
燭龍銜火飛天地平陸無風海波沸彤雲疊疊聳竒峰<lb/>
<hi>一作彤雲疊掛竒峯長</hi>焰焰凝光熱凝翠煙島搏鵬嚲雙翅羲和<lb/>
赫怒强總轡飲流夸父斃長途如見當中印王字明明<lb/>
夜西朝又東古來有道仍再中扶桑老葉蔽不得輝華<lb/>
直欲<hi>一作上</hi>凌蒼空行<hi>一作萬</hi>人揮汗翻成雨口燥喉乾嗌<lb/>
塵土西郊雲色晝冥冥如何不救生靈苦何山怪木藏<lb/>
<pb n="KR4h0140_WYG_823-11a"/>
蛟龍縮鱗巻鬛為乖慵不發滂澤注天下欲使風雷何<lb/>
所從旱苖原上枯成焰嶽靈徒祝無神騐豪家簾外喚<lb/>
清風水紋明角鋪長簟玉扇畫堂凝夜秋歌艶繞梁催<lb/>
莫愁陽烏落盡酒不醒扶上西園當月樓廢田暍死非<lb/>
吾屬庫有黄金倉有粟<lb/>
　　　贈李粲秀才<lb/>
隴西輝用眞才子摉竒探險無倫比筆下銛磨巨闕鋒<lb/>
胸中静灔西江水哀絃古樂清人耳月露激寒哭秋鬼<lb/>
<pb n="KR4h0140_WYG_823-11b"/>
苔地無塵到曉吟杉松老葉風乾起十軸示余三百篇<lb/>
金碧爛光燒蜀牋雄芒逸氣測不得使我躑躅成狂顚<lb/>
大郊逺濶空無邊凝明淡緑收餘煙曠懐相對景何限<lb/>
落日亂峰青倚天又驚大舶帆髙懸行濤劈浪凌飛仙<lb/>
囬首瞥見五千仭撲下香爐瀑布泉何事古人誇八斗<lb/>
焉敢今朝定妍醜颯風驅雷暫不停始向塲中稱大手<lb/>
駿如健鶻鶚與鵰拏雲獵雪翻重霄狐狸竄伏不敢動<lb/>
却下雙鳴當迅飈愁如湘靈哭湘浦咽咽哀音隔雲霧<lb/>
<pb n="KR4h0140_WYG_823-12a"/>
九嶷深翠轉巍峩仙骨寒消不知處清同野客敲越甌<lb/>
丁當急響涵清秋鸞雛相引呌未定霜結夜闌仍在樓<lb/>
髙若太空露雲物片白激清皆彷彿仙鶴閒從浄碧飛<lb/>
巨鼇頭戴蓬萊出前輩歌詩惟翰林神仙老格何髙深<lb/>
鞭馳造化繞筆轉燦爛不為愁苦吟夢乘明月清沈沈<lb/>
飛到天台天姥岑傾湖湧海數百字字字不朽長摐金<lb/>
此日多君可儔侣堆珠疊璣滿𤣥圃終日並轡逰崑崙<lb/>
十二樓中宴王母<lb/>
<pb n="KR4h0140_WYG_823-12b"/>
　神頴<lb/>
神頴咸通中僧詩二首<lb/>
　　　和王季文題九華山<lb/>
衆岳雄分野九華鎭南朝彩筆凝空逺崔嵬寄青霄龍<lb/>
潭古仙府靈藥今不凋瑩為滄海鏡煙霞作荒標造化<lb/>
心數竒性狀精氣饒玉樹鬱玲瓏天籟韻蕭寥寂寂尋<lb/>
乳竇兢兢行石橋通泉潄雲母藉草縈香苕我住<hi>一作在</hi>
幽且深君賞昏復朝稀逢發清唱片片霜凌飈<lb/>
<pb n="KR4h0140_WYG_823-13a"/>
　　　宿嚴陵釣臺<lb/>
寒谷荒臺七里洲賢人逺逐水東流獨猿呌斷青天月<lb/>
千古冥冥潭樹秋<lb/>
　澹文<lb/>
澹文蘇州招隱寺僧乾符中人也詩三首<lb/>
　　　效古<lb/>
榮辱又榮辱一何翻與覆人生百歳中孰肻死前足𤣥<lb/>
鬢忽如絲青叢不再緑自古争名徒黄金是誰禄<lb/>
<pb n="KR4h0140_WYG_823-13b"/>
　　　病後作<lb/>
未得忘<hi>一作亡</hi>身法此身終未安病腸猶可洗瘦骨不禁<lb/>
寒藥少心情<hi>一作神</hi>餌經無力氣看悠悠片雲質<hi>一作下</hi>獨<lb/>
對<hi>一作坐</hi>夕陽殘<lb/>
　　　寫眞<lb/>
圖形期自見自見却傷神已是夢中夢更逢身外身水<lb/>
花凝幻質墨彩染<hi>一作聚</hi>空塵堪笑予兼爾俱為未了人<lb/>
　文秀<lb/>
<pb n="KR4h0140_WYG_823-14a"/>
文秀江南僧居長安以文章應制與鄭谷善詩一首<lb/>
　　　端午<lb/>
節分端午自<hi>一作有</hi>誰言萬古傳聞為屈原堪笑楚江空<lb/>
渺渺<hi>一作浩浩</hi>不能洗得直臣寃<lb/>
　懐楚<lb/>
懐楚唐末僧住安州白兆竺乾院詩二首<lb/>
　　　謝友人見訪留詩<lb/>
軒車誰肻到泉石自相親暮雨凋殘寺秋風悵望人庭<lb/>
<pb n="KR4h0140_WYG_823-14b"/>
新一片葉衣故<hi>一作上</hi>十年塵<hi>一作春</hi>賴有瑶華贈清吟愈<lb/>
病身<lb/>
　　　送新平故人<lb/>
常聼<hi>一作逺得</hi>倉庚思舊友又因蝴蝶夢生涯一千餘里河<lb/>
連<hi>一作邉</hi>郭三十六峯寒到家隂島直分東虢<hi>一作曉</hi>雁晴<lb/>
樓髙入上陽鴉姜嫄廟北與君别應笑薄寒悲落花<lb/>
　躭章<lb/>
躭章俗姓黄莆田人出家於福州靈石嗣法洞宗慕曹<lb/>
<pb n="KR4h0140_WYG_823-15a"/>
　溪六祖乃名其山曰曹世以曹山稱之後住仰山詩一<lb/>
　首<lb/>
　　　　辭南平鍾王召<lb/>
　摧殘枯木倚寒林幾度逢春不變心樵客見之猶不採<lb/>
　郢人何事苦搜尋<lb/>
　<lb/>
　<lb/>
　<lb/>
<pb n="KR4h0140_WYG_823-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷八百二十三<lb/>
</p>
<p>
</p>
  </div>
</body>
</text>
</TEI>
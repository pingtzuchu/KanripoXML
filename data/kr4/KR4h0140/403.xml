<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_403-1a"/>
　欽定四庫全書<lb/>
御定全唐詩巻四百三<lb/>
　　元稹<lb/>
　　　　酬東川李相公十六韻<hi>次用本韻并啓</hi>
　　　稹啓今月二十日州吏迴伏受相公書示知小生<lb/>
　　　所獻和慈竹等詩闗逹鑒覽不蒙罪退而又賜詩<lb/>
　　　一十韻并首序一百二十三言廢名位之常數比<lb/>
　　　朋友以字之飾揚涓埃投擲珠玉幸甚幸甚至於<lb/>
<pb n="KR4h0140_WYG_403-1b"/>
　　　廟議末學江花陋詞無不記在雅章以備光寵不<lb/>
　　　勝惶駭驚慙之至昔楚人始交必有乗車戴笠不<lb/>
　　　忘相揖之誓誠以為貴富不相忘之難也況貴賤<lb/>
　　　之隔不啻於車笠之相懸而相公投貺珍重义豈<lb/>
　　　唯一揖之容易哉稹獨何人享是嘉惠輒復牽課<lb/>
　　　拙劣酬獻所賜是猶百獸與鳯凰同舞於簫韶之<lb/>
　　　中各極其歡心耳又何暇自審其形容之不類哉<lb/>
　　　慶嵗專人封用上獻死罪死罪謹啓<lb/>
<pb n="KR4h0140_WYG_403-2a"/>
昔附赤霄羽葳蕤遊紫垣鬬班香案上奏語玉晨尊戇<lb/>
直撩忌諱科儀懲傲頑自従眞籍除棄置勿復論前時<lb/>
共遊者日夕黄金軒請帝下巫覡八荒求我魂鸞鳯屢<lb/>
鳴顧燕雀尚籬藩徒令霄漢外往往塵念存存念豈虛<lb/>
設併投瓊與璠彈珠古所訝此用何太敦鄒律寒氣變<lb/>
鄭琴祥景奔靈芝繞身出左右光彩繁碾玉無俗色蘂<lb/>
珠非世言重慙前日句陋若蕕並蓀臘月巴地雨瘴江<lb/>
愁浪翻因持駭雞寳一照濁水昏<lb/>
<pb n="KR4h0140_WYG_403-2b"/>
　　　酬獨孤二十六送歸通州<hi>此後至和樂天三首並用本韻</hi>
再拜捧兄贈拜兄珍重言我有平生志臨別將具論十<lb/>
嵗慕倜儻愛白不愛昏寧愛寒切烈不愛暘温暾二十<lb/>
走獵騎三十遊海門憎兔跳趯趯惡鵬黒翻翻鼇釣氣<lb/>
方壯鶻拳心頗尊下觀鬇鬡輩一掃冀不存名冠壯士<lb/>
籍功酬明主恩不然合<hi>音閤</hi>身棄何況身上痕金石有銷<lb/>
爍胏腑無寒温分畫久巳定波濤何足煩嘗希蘇門嘯<lb/>
詎厭巴樹猿瘴水徒浩浩浮雲亦軒軒長歌莫長歎飲<lb/>
<pb n="KR4h0140_WYG_403-3a"/>
斛莫飲樽生為醉郷客死作逹士魂<lb/>
　　　酬劉猛見送<lb/>
種花有顔色異色即為妖養鳥惡羽翮剪翮不待髙非<lb/>
無剪傷者物性難自逃百足雖捷捷商羊亦翹翹伊余<lb/>
狷然質謬入多士朝任氣有愎戇容身寡朋曹愚狂偶<lb/>
似直静僻非敢驕一為毫髪忤十載山川遥爍鐵不在<lb/>
火割肌不在刀險心露山嶽流語翻波濤六尺安敢主<lb/>
方寸由自調神劔土不蝕異布火不燋雖無二物姿庻<lb/>
<pb n="KR4h0140_WYG_403-3b"/>
欲効一毫未能深蹙蹙多謝相勞勞去去我移馬遲遲<lb/>
君過橋雲勢正横壑江流初滿槽<hi>江槽楚語</hi>持此慰逺道此<lb/>
之為舊交<lb/>
　　　酬樂天赴江州路上見寄三首<lb/>
昔在京城心今在吳楚末千山道路險萬里音塵濶天<lb/>
上參與商地上胡與越終天升沈異滿地網羅設心有<lb/>
無眹環腸有無繩結有結解不開有環尋不歇山嶽移<lb/>
可盡江海塞可絶離恨若空虚窮年思不徹生莫強相<lb/>
<pb n="KR4h0140_WYG_403-4a"/>
同相同㑹相別<lb/>
襄陽大隄繞我向隄前住燭随花豔來騎送朝雲去萬<lb/>
竿髙廟竹三月徐亭樹我昔憶君時君今懐我䖏有身<lb/>
有離別無地無岐路風塵同古今人世勞新故<lb/>
人亦有相愛我爾殊衆人朝朝寧不食日日願見君一<lb/>
日不得見愁腸坐氛氲如何逺相失各作萬里雲雲髙<lb/>
風苦多㑹合難遽因天上猶有礙何況地上身<lb/>
　　　郵竹<lb/>
<pb n="KR4h0140_WYG_403-4b"/>
庭有蕭蕭竹門有闐闐騎囂静本殊途因依偶同寄亭<lb/>
亭乍干雲嫋嫋亦垂地人有異我心我無異人意<lb/>
　　　落月<lb/>
落月沈餘影隂渠流暗光蚊聲靄窗户螢火繞屋梁飛<lb/>
幌翠雲薄新荷清露香不吟復不寐竟夕池水傍<lb/>
　　　髙荷<lb/>
種藕百餘根髙荷纔四葉颭閃碧雲扇團圎青玉疉亭<lb/>
亭自擡舉鼎鼎難藏擪不學著水荃一生長怗怗<lb/>
<pb n="KR4h0140_WYG_403-5a"/>
　　　和裴校書鷺鷥飛<lb/>
鷺鷥鷺鷥何遽飛鵶驚雀噪難久依清江見底草<hi>一作華</hi>
堂在一㸃白光終不歸<lb/>
　　　夜池<lb/>
荷葉團圎莖削削綠萍面上紅衣落滿池明月思啼螿<lb/>
髙屋無人風張<hi>去聲</hi>幕<lb/>
　　　酬楊司業十二兄早秋述情見寄<hi>今春與楊兄㑹於馮翊數</hi>
　　　<hi>日而別作此詩同州</hi>
<pb n="KR4h0140_WYG_403-5b"/>
白髪故人少相逢意彌逺往事共銷沈前期各衰晩昨<lb/>
來遇彌苦已復雲離巘秋草古膠庠寒沙廢宫苑知心<lb/>
豈忘鮑詠懐難和阮壯志日蕭條那能競朝㦥<lb/>
　　　代杭人作使君一朝去二首<lb/>
使君一朝去遺愛在人口惠化境内春才名天下首為<lb/>
問龔黄軰兼能作詩否<lb/>
使君一朝去斷腸如剉檗無復見氷壺唯應鏤金石自<lb/>
此一州人生男盡名白<lb/>
<pb n="KR4h0140_WYG_403-6a"/>
　　　長慶厯<lb/>
年厯復年厯巻盡悲且惜厯日何足悲但悲年運易年<lb/>
年豈無歎此歎何唧唧所歎別此年永無長慶厯<lb/>
　　　順宗至徳大聖大安孝皇帝挽歌詞三首<hi>左拾遺時</hi>
　　　<hi>作</hi>
不改延洪祚因成揖讓朝謳歌同戴啓遏密共思堯雨<lb/>
露施恩廣梯航㑹𦵏遥號弓那獨切曽感昔年招<lb/>
前春文祖廟大舜嗣堯登及此踰年感還因是月崩夀<lb/>
<pb n="KR4h0140_WYG_403-6b"/>
緣追孝促業在繼明興儉詔同今古山川繞灞陵<lb/>
七月悲風起淒凉萬國人羽儀經巷内輼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轉城闉暝<lb/>
色依陵早秋聲入輅新自嗟同草木不識永貞春<lb/>
　　　憲宗章武孝皇帝挽歌詞三首<hi>膳部員外時作</hi>
國付重離後身隨十聖仙北辰移帝座西日到虞泉方<lb/>
丈言虚設華胥事眇然觸鱗曽在宥偏哭墮髯前<lb/>
天寳遺餘事元和盛聖功二凶梟帳下三叛斬都中<hi>楊惠</hi>
<hi>琳李師道傳首京師劉闢李錡吳元濟腰斬都市</hi>始服沙陁虜方吞邏逤戎<hi>沙陁</hi>
<pb n="KR4h0140_WYG_403-7a"/>
<hi>突厥自元和初始通中國</hi>狼星如要射猶有鼎湖弓<lb/>
月落禁垣西星攢曉仗齊風傳宫漏苦雲拂羽儀低路<lb/>
隘車千兩橋危馬萬蹄共嗟封石檢不為報功泥<lb/>
　　　恭王故太妃挽歌詞二首<hi>校書郎時作</hi>
燕姞貽天夢梁王盡孝思雖従魏詔葬得用漢藩<hi>一作官</hi>
儀曙月殘光歛寒簫度曲遲平生奉恩地哀挽欲何之<lb/>
文衞羅新壙仙娥掩暝山雪雲埋隴合簫鼓望城還寒<lb/>
樹風難静霜郊夜更閒哀榮深孝嗣儀表在河間<lb/>
<pb n="KR4h0140_WYG_403-7b"/>
　　　哭吕衡州六首<lb/>
氣敵三人傑交深一紙書我投氷瑩眼君報水憐魚髀<lb/>
股惟夸瘦膏肓豈暇除傷心死諸葛憂道不憂餘<lb/>
望有經綸釣䖍收宰相刀江文駕風逺雲貌接天髙國<lb/>
待球琳器家藏虎豹韜盡將千載寳埋入五原蒿<lb/>
白馬雙旌隊青山八陣圗請纓期繫虜枕草誓捐軀勢<lb/>
激三千壯年應四十無遥聞不瞑目非是不憐吳<lb/>
鵰鶚生難敵沉檀死更香兒童喧巷市羸老哭碑堂鴈<lb/>
<pb n="KR4h0140_WYG_403-8a"/>
起沙汀闇雲連海氣黄祝融峰上月㡬照北人䘮<lb/>
迴鴈峰前鴈春迴盡却迴聨行四人去同葬一人來鐃<lb/>
吹臨江返城池隔霧開滿船深夜哭風棹楚猿哀<lb/>
杜預春秋癖楊雄著述精在時兼不語終古定歸名耒<lb/>
水波文細湘江竹葉輕平生思風月潛寐若為情<lb/>
　　　僧如展及韋載同遊碧澗寺各賦詩予落句云<lb/>
　　　他生莫忘靈山座滿壁人名後㑹稀展共吟他<lb/>
　　　生之句因話釋氏緣㑹所以莫不悽然久之不<lb/>
<pb n="KR4h0140_WYG_403-8b"/>
　　　十日而展公長逝驚悼返覆則他生豈有兆耶<lb/>
　　　其間展公仍賦黄字五十韻飛札相示予方屬<lb/>
　　　和未畢自此不復撰成徒以四韻為識<lb/>
重吟前日他生句豈料踰旬便隔生㑹擬一來身塔下<lb/>
無因共繞寺廊行紫毫飛札看猶濕黄字新詩和未成<lb/>
縦使得如羊叔子不聞兼記舊交情<lb/>
　　　公安縣逺安寺水亭見展公題壁漂然淚流因<lb/>
　　　書四韻<lb/>
<pb n="KR4h0140_WYG_403-9a"/>
碧澗去年㑹與師三兩人今來見題壁師已是前身芰<lb/>
葉迎僧夏楊花度俗春空將數行淚灑徧塔中塵<lb/>
　　　寒食日毛空路示姪晦及従簡<lb/>
我昔孩提従我兄我今衰白爾初成分明寄取原頭路<lb/>
百世長湏此路行<hi>寄取一作記取</hi>
　　　別孫村老人<hi>寒食日</hi>
年年漸覺老人稀欲別孫翁淚滿衣未死不知何䖏去<lb/>
此身終向此原歸<lb/>
<pb n="KR4h0140_WYG_403-9b"/>
　　　和樂天劉家花<lb/>
閒坊靜曲同消日淚草傷花不為春徧問舊交零落盡<lb/>
十人纔有兩三人<lb/>
　　　襃城驛二首<lb/>
容州詩句在襃城㡬度經過眼暫明今日重看滿衫淚<lb/>
可憐名字已前生<lb/>
憶昔萬株梨映竹遇逢黄令醉殘春梨枯竹盡黃令死<lb/>
今日再<hi>一作載</hi>來衰病身<lb/>
<pb n="KR4h0140_WYG_403-10a"/>
　　　　和樂天夢亡友劉太白同遊二首<lb/>
　君詩昨日到通州萬里知君一夢劉閑坐思量小來事<lb/>
　秪應元是夢中遊<lb/>
　老來東郡復西州行䖏生塵為䘮劉縦使劉君魂魄在<lb/>
　也應至死不同遊<lb/>
　　　　酬樂天見憶兼傷仲逺<lb/>
　死別重泉閟生離萬里賒瘴侵新病骨夢到故人家遥<lb/>
　淚陳根草閒收落地花庾公樓悵望巴子國生涯河任<lb/>
<pb n="KR4h0140_WYG_403-10b"/>
　天然曲江隨峽勢斜與君皆直戇湏分老泥<hi>一作長</hi>沙<lb/>
　　　　與樂天同葬杓直<lb/>
　元伯來相葬山濤誓撫孤不知他日事兼得似君無<lb/>
　<lb/>
　<lb/>
　<lb/>
　<lb/>
御定全唐詩巻四百三<lb/>
</p>
<p>
</p>
  </div>
</body>
</text>
</TEI>
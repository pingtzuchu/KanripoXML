<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_054-1a"/>
　欽定四庫全書<lb/>
御定全唐詩巻五十四<lb/>
　　崔湜<lb/>
　崔湜字澄瀾定州人擢進士第累轉左補闕預修三教<lb/>
　珠英附武三思上官昭容由考功員外郎驟遷中書舎<lb/>
　人兵部侍郎俄拜中書侍郎檢挍吏部侍郎同中書門<lb/>
　下平章事為御史劾奏貶江州司馬安樂公主從中申<lb/>
　䕶改襄州刺史韋氏稱制復同中書門下三品睿宗立<lb/>
<pb n="KR4h0140_WYG_054-1b"/>
　出為華州刺史除太子詹事景雲中太平公主引為中<lb/>
　書令明皇立流嶺外以常預逆謀追及荆州賜死湜執<lb/>
　政時年三十八常暮出端門緩轡賦詩張說見之歎曰<lb/>
　文與位固可致其年不可及也詩三十八首<lb/>
　　　　塞垣行<hi>一作崔融詩</hi>
　疾風卷溟海萬里揚砂礫仰望不見天昬昬竟朝夕是<lb/>
　時軍兩進東拒復西敵<hi>一作摘</hi>蔽山張旗鼓間道潛鋒鏑<lb/>
　精騎突曉圍竒兵襲暗壁十月邉塞寒四山沍隂積雨<lb/>
<pb n="KR4h0140_WYG_054-2a"/>
雪鴈南飛風塵景西廹昔我事討論未嘗怠經籍一朝<lb/>
棄筆硯十年操矛㦸豈要黄河誓須勒燕然石可嗟牧<lb/>
羊臣海上久為客<lb/>
　　　送梁卿王郎中使東蕃弔册<lb/>
梁侯上卿秀王子中臺傑贈冊綏九夷旌旃下雙闕西<lb/>
堂禮樂送南陌軒車别征路入海雲行舟泝江月兹邦<lb/>
久欽化歷載歸朝謁皇心諒所嘉寄爾宣風烈<lb/>
　　　餞唐州髙使君赴任<lb/>
<pb n="KR4h0140_WYG_054-2b"/>
芳春桃李時京都<hi>一作東</hi>物華好為岳豈不貴所悲渉逺<lb/>
道逺道不可思宿昔夢見之贈君雙佩刀日夕視来期<lb/>
<hi>一作有親期</hi>
　　　冀北春望<hi>一作崔液詩</hi>
廻首覽燕趙春生兩河間曠然萬里餘際海不見山雨<lb/>
歇青林潤煙空綠野閒問鄉何處所目送白雲還<lb/>
　　　景龍二年余自門下平章事削階授江州員外<lb/>
　　　司馬尋拜襄州刺史春日赴襄陽途中言志<lb/>
<pb n="KR4h0140_WYG_054-3a"/>
余本燕趙人秉心愚且直羣籍偹所見孤貞每自飭徇<lb/>
禄期代耕受任亦量力幸逢休明時朝野兩薦推一朝<lb/>
趨金門十載奉瑶墀入掌遷固筆出參枚馬詞吏部旣<lb/>
三踐中書亦五期進無負鼎說退慙補衮詩常恐嬰悔<lb/>
吝不得少酬私嗷嗷路旁子納謗紛無已上動明主疑<lb/>
下貽大臣耻毫髪顧無累冰壺邈自持天道何期平幽<lb/>
寃終見明始佐廬陵郡尋牧襄陽城彤幃荷新寵朱黻<lb/>
䝉舊榮力薄慚任重恩深知命輕飭徒留前路行子悲<lb/>
<pb n="KR4h0140_WYG_054-3b"/>
且慕猶聞長樂鐘尚辨青門樹慈親不忍訣昆弟黙相<lb/>
顧去去勿重陳川長日云暮<lb/>
　　　大漠行<hi>一作胡皓詩</hi>
單于犯薊堧驃騎略蕭邊南山木葉飛下地北海蓬根<lb/>
亂上天科斗連營太原道魚麗合陣武威川三軍遥倚<lb/>
仗萬里相馳逐旌斾悠悠靜瀚源鼙鼔喧喧動盧谷窮<lb/>
徼上幽陵吁嗟倦寢興馬蹄凍溜石胡毳暖生冰雲沙<lb/>
泱漭天光閉河塞隂沈海色凝崆峒異國誰能托蕭索<lb/>
<pb n="KR4h0140_WYG_054-4a"/>
邊心常不樂近見行人畏白龍遙聞公主愁黄鶴陽春<lb/>
半岐路間瑤臺苑玉門闗百花芳樹紅將歇二月蘭臯<lb/>
緑未還陣雲不散魚龍水雨雪猶飛鴻鴈山山嶂連緜<lb/>
不可極路逺辛勤夢顏色北堂萱草不寄來東園桃李<lb/>
長相憶漢將紛紜攻戰盈胡寇蕭條幽朔清韓君拜節<lb/>
偏知逺鄭吉驅旌坐見迎火絶煙沈右西極谷靜山空<lb/>
左北平但使將軍能百戰不須天子築長城<lb/>
　　　奉和登驪山髙頂寓目應制<lb/>
<pb n="KR4h0140_WYG_054-4b"/>
名山何壯哉𤣥覽一徘徊御路穿林轉旌門倚石開煙<lb/>
霞肘後發河塞掌中來不學蓬壺逺經年猶未廻<lb/>
　　　侍宴長寧公主東莊應制<lb/>
沁園東郭外鸞駕一逰盤水榭宜時陟山樓向晩看席<lb/>
臨天女貴杯接近臣歡聖藻懸宸象㣲臣竊仰觀<lb/>
　　　奉和送金城公主適西蕃應制<lb/>
懐戎前策備降女舊因修簫鼓辭家怨旌旃出塞愁尚<lb/>
孩中念切方逺御慈留<hi>一作流</hi>顧乏謀臣用仍勞聖主憂<lb/>
<pb n="KR4h0140_WYG_054-5a"/>
　　　幸白鹿觀應制<hi>一作鄭愔詩</hi>
御旗探紫籙仙仗闢丹丘捧藥芝童下焚香桂女留鸞<lb/>
歌無嵗月鶴語記春秋臣朔真何幸常陪漢武遊<lb/>
　　　幸梨園亭觀打毬應制<hi>一作梨園亭子侍宴應制</hi>
年光陌上發香輦禁中遊草綠鴛鴦殿花明翡翠樓寳<lb/>
<hi>一作天</hi>杯承露酌仙管雜風流今日陪歡豫皇恩不可酬<lb/>
　　　慈恩寺九日應制<lb/>
帝里重陽節香園萬乘來却邪茰結佩獻壽菊傳杯塔<lb/>
<pb n="KR4h0140_WYG_054-5b"/>
類承天湧門疑待佛開睿詞懸日月長得仰昭囘<lb/>
　　　折楊柳<lb/>
二月風光半三邊戍不還年華妾自惜楊柳為君攀落<lb/>
絮縈<hi>一作縁</hi>衫袖垂條拂髻鬟那堪音信斷流涕望陽闗<lb/>
　　　邊愁<lb/>
九月蓬根斷三邊草葉腓風塵馬變色霜雪劔生衣客<lb/>
思愁隂晩邊書驛騎歸殷勤鳳楼上還袂及春暉<lb/>
　　　媫妤怨<lb/>
<pb n="KR4h0140_WYG_054-6a"/>
不分君恩斷新妝視鏡中容華尚<hi>一作向</hi>春日嬌愛已<hi>一作</hi>
<hi>似</hi>秋風枕席臨窗<hi>一作/燈</hi>暁帷屏<hi>一作屏帷又作屏帳</hi>向月空年年<lb/>
後庭樹榮落在深宫<lb/>
　　　酬杜麟臺春思<lb/>
春還上林苑花滿洛陽城鴛衾夜凝思龍鏡暁含情憶<lb/>
夢殘燈落離魂暗馬驚可憐朝與暮樓上獨盈盈<lb/>
　　　寄天台司馬先生<lb/>
聞有三元客祈仙九轉成人間白雲返天上赤龍迎尚<lb/>
<pb n="KR4h0140_WYG_054-6b"/>
惜金芝晩仍攀琪樹榮何年緱嶺上一謝洛陽城<lb/>
　　　唐都尉山池<lb/>
曲渚颺輕舟前谿釣晩流鴈翻蒲葉起魚撥荇花遊金<lb/>
子懸湘柚珠房折海榴幽尋惜未巳清月半西楼<lb/>
　　　江樓夕望<lb/>
試陟江樓望悠悠去國情楚山霞外斷漢水月中平公<lb/>
子留遺邑夫人有舊城蒼蒼煙霧裏何處是咸京<lb/>
　　　襄城即事<hi>一作江樓有懐</hi>
<pb n="KR4h0140_WYG_054-7a"/>
子牟懐魏闕元凱滯襄城冠蓋仍為里池臺尚識名山<lb/>
光晴後綠江色晩来清為問東流水何時到玉京<lb/>
　　　秦州薛都督挽詞<lb/>
十里絳山幽千年汾水流碑傳門客見劔是故人留隴<lb/>
樹煙含夕山門月照秋古來鐘鼎盛共盡一蒿丘<lb/>
　　　奉和春日幸望春宫<hi>一作立春内出綵花應制</hi>
澹蕩春光滿暁空逍遥御輦入離宫山河眺望雲天外<lb/>
臺榭參差煙霧中庭際花飛錦繡合枝間鳥囀<hi>一作語</hi>管<lb/>
<pb n="KR4h0140_WYG_054-7b"/>
弦同即此歡娱齊鎬宴惟應率舞<hi>一作土</hi>樂薫風<lb/>
　　　奉和幸韋嗣立山莊侍宴應制<lb/>
丞相登前府尚書啟舊林式閭明主睿<hi>一作意</hi>榮族聖嬪<lb/>
心川狭旌門抵巖髙蔽帳臨閒窗憑柳暗小徑入松深<lb/>
雲卷千峰色泉和萬籟吟蘭迎天女佩竹礙侍臣簪宸<lb/>
翰三光燭朝榮四海欽還嗟絶機叟白首漢川隂<lb/>
　　　同李員外春閨<hi>一作園</hi>
落日啼連夜孤燈坐徹明捲簾雙燕入披幌百花驚隴<lb/>
<pb n="KR4h0140_WYG_054-8a"/>
上寒應晩閨中織未成管弦愁不意<hi>一作記</hi>梳洗懶無情<lb/>
去嵗聞西伐今年送北征容顏離别盡流恨滿長城<lb/>
　　　襄陽早秋寄岑侍郎<lb/>
江城秋氣早旭旦坐南闈落葉驚衰鬢清霜換旅衣時<lb/>
來矜早逹事徃覺前非體道徒推理防身終昧㣲故人<lb/>
金華省肅穆秉天機誰念江漢廣蹉跎心事違<lb/>
　　　贈蘇少府赴任江南余時還京<lb/>
丈夫不歎别逹士自安卑攬泣固無趣銜杯空爾為流<lb/>
<pb n="KR4h0140_WYG_054-8b"/>
雲春窈窕去水暮逶迤行舟忽東泛歸騎亦西馳秦地<lb/>
多芳草江潭有桂枝誰言阻遐濶所貴在相知<lb/>
　　　登總持寺閣<lb/>
宿雨清龍界晨暉滿鳳城升攀重閣㢠憑覽四郊明井<lb/>
邑周秦地山河今古情紆餘一水合寥落五陵平處處<lb/>
風煙起欣欣草木榮故人不可見冠蓋滿東京<lb/>
　　　早春邊城懐歸<lb/>
大漠羽書飛長城未解圍山川凌玉嶂旌節下金㣲路<lb/>
<pb n="KR4h0140_WYG_054-9a"/>
向南庭逺書因北鴈稀鄉闗揺别思風雪散戎衣歳盡<lb/>
仍為客春還尚未歸明年征騎返歌舞及芳菲<lb/>
　　　至桃林塞作<lb/>
去國未千里離家巳再旬丹心恒戀闕白首更辭親懐<lb/>
璧常貽訓捐金詎得鄰抱寃非忤物罹謗豈由人不濫<lb/>
辭終辨無瑕理竟伸黻還中省舊符與外臺新塞上同<lb/>
遷客江潭異逐臣淚垂非屬峴腸斷固由秦嵗月行遒<lb/>
盡山川難重陳始知亭伯去還是拙謀身<lb/>
<pb n="KR4h0140_WYG_054-9b"/>
　　　襄陽作<lb/>
廟堂初解印郡邸忽腰章按節廵河右鳴騶入漢陽城<lb/>
臨南峴出樹繞北津長好學風猶扇誇才俗未忘江山<lb/>
跨七澤煙雨接三湘蛟浦菱荷淨漁舟橘柚香醉中求<lb/>
習氏夢裏憶襄王宅壊仍思鳳碑存更憶羊下車慙政<lb/>
美閉閣幸時康多謝南征術于今尚不亡<lb/>
　　　喜入長安<lb/>
雲日能催曉風光不惜年賴逄征客<hi>一作路</hi>盡歸在落花<lb/>
<pb n="KR4h0140_WYG_054-10a"/>
前<lb/>
　　　奉和幸韋嗣立山莊應制<lb/>
竹徑桃源本出塵松軒茅棟别驚新御蹕何須林下駐<lb/>
山公不是俗中人<lb/>
　崔液<lb/>
崔液字潤甫湜之弟工五言詩擢進士第一人湜常呼<lb/>
其小字曰海子我家龜龍也官至殿中侍御史友人裵<lb/>
耀卿纂其遺文為集十巻今存詩十二首<lb/>
<pb n="KR4h0140_WYG_054-10b"/>
　　　踏歌詞二首<lb/>
綵女迎金屋仙姬出畫堂鴛鴦裁錦袖翡翠貼花黄歌<lb/>
響舞分行豔色動流光<lb/>
庭際花微落樓前漢巳横金臺催夜盡羅袖拂<hi>一作舞</hi>寒<lb/>
輕樂笑暢歡情未半著天眀<lb/>
　　　代春閨<lb/>
江南日暖鴻始来柳條初碧葉半開玉闗遥遥戍未廻<lb/>
金閨日夕生緑苔寂寂春花煙色暮簷燕雙雙落花度<lb/>
<pb n="KR4h0140_WYG_054-11a"/>
青樓眀鏡晝無光紅帳羅衣徒自香妾恨十年長獨守<lb/>
君情<hi>一作憐</hi>萬里在漁陽<lb/>
　　　上元夜六首<hi>一作夜遊詩</hi>
玉漏銀<hi>一作銅</hi>壺且莫催鐵闗金鎻徹眀開誰家見月能<lb/>
閒坐何處聞<hi>一作逄</hi>燈不看来<lb/>
神燈佛火百輪張刻像圗形七寶裝影裏如聞<hi>一作開</hi>金<lb/>
口說空中似散<hi>一作放</hi>玉毫光<lb/>
今年春色勝常年此夜風光最可憐鳷鵲樓前新月滿<lb/>
<pb n="KR4h0140_WYG_054-11b"/>
鳳皇臺上寶鐙燃<lb/>
金勒銀鞍控紫騮玉輪珠幰駕青牛驂驔始散東城曲<lb/>
倐忽還来南陌頭<lb/>
公子王孫意氣驕不論相識也相邀最憐長袖風前弱<lb/>
更賞新弦暗裏調<lb/>
星移漢轉月將微露灑煙飄燈漸稀猶惜路<hi>一作道</hi>傍歌<lb/>
舞處躊蹰相顧不能歸<lb/>
　　　冀北春望<hi>一作崔湜詩</hi>
<pb n="KR4h0140_WYG_054-12a"/>
　廻首覽燕趙春生兩河間曠然餘萬里際海不見山雨<lb/>
　歇青林潤煙空緑野閒問鄉無處所目送白雲闗<lb/>
　　　　擬古神女宛轉歌二首<hi>一作郎大家詩</hi>
　風巳清月朗琴復眀掩抑悲千態殷勤是一聲歌宛轉<lb/>
　宛轉和更<hi>一作且</hi>長願為雙鴻鵠比翼共翺翔<lb/>
　日巳暮長簷鳥應度此時望君君不來此時思君君不<lb/>
　顧歌宛轉宛轉那能異棲宿願為形與影出入恒相逐<lb/>
　　崔滌<lb/>
<pb n="KR4h0140_WYG_054-12b"/>
　崔滌液之弟多辯智善諧謔眀皇素與欵宻用為祕書<lb/>
　監出入禁中後賜名澄從東封加金紫光禄大夫存詩<lb/>
　一首<lb/>
　　　　望韓公堆<lb/>
　韓公堆上望秦川渺渺闗山西接連孤客一身千里外<lb/>
　未知歸日是何年<lb/>
　<lb/>
御定全唐詩巻五十四<lb/>
</p>
<p>
</p>
  </div>
</body>
</text>
</TEI>
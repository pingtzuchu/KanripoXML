<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_733-1a"/>
　欽定四庫全書<lb/>
御定全唐詩巻七百三十三<lb/>
　　李密<lb/>
　李密京兆長安人隋末以父寛蔭為左親侍宇文述勸<lb/>
　令學因謝病讀書嘗乘一黄牛被以蒲韉挂漢書一帙<lb/>
　於角上一手捉靷一手翻巻越公楊素見而異之語其<lb/>
　子𤣥感傾心結納及𤣥感舉兵迎密為謀主兵敗亡命<lb/>
　集衆據洛口自號魏公移檄州郡後為王世充所敗歸<lb/>
<pb n="KR4h0140_WYG_733-1b"/>
　唐拜光祿卿封邢國公行至桃林懼誅將叛史萬寶遣<lb/>
　副將盛彦師追斬之詩一首<lb/>
　　　　淮陽感懷<hi>本傳云初密與楊𤣥感同反𤣥感敗密被獲用計得脫詣淮陽變姓名為</hi>
　　　　<hi>劉智遠聚徒教授鬱鬱不得志為五言詩詩成泣下數行人恠之告捕乃亡去</hi>
　金風蕩初節玉露凋晩林此夕窮塗士鬱陶傷寸心野<lb/>
　平葭葦合村荒藜藿深眺聽良多感徙倚獨霑襟霑襟<lb/>
　何所為悵然懷古意秦俗猶未平漢道將何冀樊噲市<lb/>
　井徒蕭何刀筆吏一朝時運會千古傳名諡寄言世上<lb/>
<pb n="KR4h0140_WYG_733-2a"/>
雄虚生真可媿<lb/>
　孔徳紹<lb/>
孔徳紹會稽人有清才事竇建徳初為景城丞後為内<lb/>
史侍郎典書檄建徳敗太宗誅之詩十二首<lb/>
　　　南隱遊泉山<lb/>
名山狎招隱俗外逺相求還如倒景望忽似閬風遊臨<lb/>
崖俯大壑披霧仰飛流歲積松方偃年深椿欲秋野花<lb/>
開石鏡雲葉掩山樓何須問方士此處即瀛洲<lb/>
<pb n="KR4h0140_WYG_733-2b"/>
　　　行經太華<lb/>
紛吾世網暇靈岳展幽尋寥廓風塵逺杳冥川谷深山<lb/>
昏五里霧日落三華陰疎峰起蓮葉危塞隱桃林何必<lb/>
東都外此處可抽簪<lb/>
　　　夜宿荒村<lb/>
綿綿夕漏深客恨轉傷心撫弦無人聽對酒時獨斟故<lb/>
鄉萬里絶窮愁百慮侵秋草思邊馬遶枝驚夜禽風度<lb/>
谷餘響月斜山半陰勞歌欲叙意終是白頭吟<lb/>
<pb n="KR4h0140_WYG_733-3a"/>
　　　王澤嶺遭洪水<lb/>
地籟風聲急天津雲色愁悠然萬頃滿俄爾百川浮還<lb/>
似金堤溢翻如碧海流驚濤遥起鷺迴岸不分牛徒知<lb/>
懷趙景終是倦陽侯木梗誠無託蘆灰豈暇求思得乘<lb/>
槎便蕭然河漢遊<lb/>
　　　登白馬山䕶明寺<lb/>
名岳標形勝危峰逺鬱紆成象建環極大壯闡規模層<lb/>
臺聳靈鷲髙殿邇陽烏暫同遊閬苑還類入仙都三休<lb/>
<pb n="KR4h0140_WYG_733-3b"/>
開碧嶺萬户洞金鋪攝心罄前禮訪道挹中虚<hi>一作衢</hi>遥<lb/>
瞻盡地軸長望極天隅白雲起梁棟丹霞映栱櫨露花<lb/>
疑濯錦泉月似沈珠今日桃源客相顧失歸途<lb/>
　　　送舍利宿定普巖<lb/>
仁祠表虚曠祗園展肅恭棲息翠微嶺登頓白雲峰映<lb/>
流看夜月臨峰聽曉鐘澗芳十歩草崖陰百丈松蕭然<lb/>
遥路絶無復市朝蹤<lb/>
　　　觀太常奏新樂<lb/>
<pb n="KR4h0140_WYG_733-4a"/>
大君膺寶厯出豫表功成鈞天金石響洞庭弦管清八<lb/>
音動繁會九變叶希聲和雲留睿賞熏風恱聖情盛烈<lb/>
光韶濩易俗邁咸英竊吹良無取率舞抃羣生<lb/>
　　　賦得渉江采芙蓉<lb/>
蓮舟泛錦磧極目眺江干沿流渡檝易逆浪取花難有<lb/>
霧疑川廣無風見水寛朝來採摘倦詎得久盤桓<lb/>
　　　賦得華亭鶴<lb/>
華亭失侣鶴乘軒寵遂終三山凌苦霧千里激悲風心<lb/>
<pb n="KR4h0140_WYG_733-4b"/>
危白露下聲斷綵弦中何言斯物變翻覆似遼東<lb/>
　　　送蔡君知入蜀二首<lb/>
金陵已去國銅梁忽背飛失路逺相送他鄉何日歸<lb/>
靈關九折險蜀道二星遥乘槎若有便希泛廣陵潮<lb/>
　　　落葉<hi>一作孔紹安詩</hi>
早秋驚葉落飄零似客心翻飛未肯下猶言惜故林<lb/>
　　　句<lb/>
誰分菱花影還看蓬鬢秋<hi>照鏡見白髮詩式</hi>
<pb n="KR4h0140_WYG_733-5a"/>
　鄭頲<lb/>
鄭頲滎陽人為王世充御史大夫太宗圍城時乞為浮<lb/>
屠世充惡而殺之詩一首<lb/>
　　　臨刑詩<lb/>
幻生還幻滅大幻莫過身安心自有處求人無有人<lb/>
　劉斌<lb/>
劉斌南陽人有詞藻嘗與虞世南孔徳紹劉孝孫等結<lb/>
文會事竇建徳為中書舍人又事劉黑闥及敗没突厥<lb/>
<pb n="KR4h0140_WYG_733-5b"/>
中詩四首<lb/>
　　　和謁孔子廟<hi>一作李百藥詩</hi>
性與雖天縱主世乃無由何言泰山毁空驚逝水流及<lb/>
門思往烈入室想前修寂寞荒堦暮摧殘古木秋遺風<lb/>
曖如此聊以慰蒸求<lb/>
　　　和許給事傷牛尚書<lb/>
名臣不世出百工之所求況乃非常器遭逢興運秋符<lb/>
彩照千里銓衡綜九流經綸資百物樽俎寄皇猷韶濩<lb/>
<pb n="KR4h0140_WYG_733-6a"/>
傾復理典禮紊還修雖貞棟梁任兼好藝文㳺佇聞和<lb/>
鼎實行當奉介丘髙衢翻稅駕閱水遽遷舟傳呼更何<lb/>
日曵履聞無由歸魂藐脩路征櫂艤䢴溝林薄長風慘<lb/>
江上寒雲愁夜臺終不曙遺芳徒自留<lb/>
　　　送劉散員同賦陳思王詩得好鳥鳴髙枝<lb/>
春林已自好時鳥復和鳴枝交難奮翼谷静易流聲間<lb/>
關纔得性繒繳遽相驚安知背飛逺拂霧獨晨征<lb/>
　　　詠山<lb/>
<pb n="KR4h0140_WYG_733-6b"/>
靈山峙千仞蔽日且嵳峩紫蓋雲陰逺香爐煙氣多石<lb/>
梁髙鳥路瀑水近天河欲知聞道里别自有仙歌<lb/>
　劉闢<lb/>
劉闢字太初擢進士第佐韋臯西川幕後代為節度使<lb/>
以叛誅詩二首<lb/>
　　　登樓望月二首<lb/>
圓月當新霽髙樓見最明素波流粉壁丹桂拂飛甍下<lb/>
瞰千門静旁觀萬象生梧桐窗下影烏鵲檻前聲嘯逸<lb/>
<pb n="KR4h0140_WYG_733-7a"/>
劉琨興吟資庾亮情遊人莫登眺迢遞故鄉程<lb/>
皎潔三秋月巍峩百丈樓下分征客路上有美人愁帳<lb/>
巻芙蓉帶簾褰玳瑁鉤倚窗情渺𣺌憑檻思悠悠未得<lb/>
金波轉俄成玉筯流不堪三五夕夫壻在邊州<lb/>
　黄巢<lb/>
黄巢冤句人舉進士不第廣明作亂破京都後滅于泰<lb/>
山狼虎谷詩三首<lb/>
　　　題菊花<hi>貴耳集巢五歲時侍其翁與父為菊花詩翁未就巢信口曰堪與百花為總首</hi>
<pb n="KR4h0140_WYG_733-7b"/>
　　　<hi>自然天賜赭黄衣父怪欲擊之翁曰可令再賦巢應聲云云</hi>
颯颯西風滿院栽蘂寒香冷蝶難來他年我若為青帝<lb/>
報與桃花一處開<lb/>
　　　不第後賦菊<lb/>
待到秋來九月八我花開後百花殺衝天香陣透長安<lb/>
滿城盡帶黄金甲<lb/>
　　　自題像<hi>陶穀五代亂離紀云巢敗後為僧依張全義于洛陽曾繪像題詩人見像識其</hi>
　　　<hi>為巢云</hi>
<pb n="KR4h0140_WYG_733-8a"/>
　記得當年草上飛鐵衣著盡著僧衣天津橋上無人識<lb/>
　獨倚欄干看落暉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_733-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百三十三<lb/>
</p>
<p>
</p>
  </div>
</body>
</text>
</TEI>
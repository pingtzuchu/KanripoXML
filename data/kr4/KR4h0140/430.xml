<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_430-1a"/>
　欽定四庫全書<lb/>
御定全唐詩巻四百三十<lb/>
　　白居易<lb/>
　　　　題潯陽樓<hi>自此後詩江州司馬時作</hi>
　常愛陶彭澤文思何髙𤣥又怪韋江州詩情亦清閒今<lb/>
　朝登此樓有以知其然大江寒見底匡山青倚天深夜<lb/>
　湓浦月平旦鑪峰煙清輝與靈氣日夕供文篇我無二<lb/>
　人才孰為来其間因髙偶成句俯仰媿江山<lb/>
<pb n="KR4h0140_WYG_430-1b"/>
　　　　訪陶公舊宅<hi>并序</hi>
　　　余夙慕陶淵明為人徃嵗渭上閒居常有效陶體<lb/>
　　　詩十六首今遊廬山經柴桑過栗里思其人訪其<lb/>
　　　宅不能默默又題此詩云<lb/>
　垢塵不汚玉靈鳯<hi>一作龜</hi>不啄羶嗚呼陶靖節生彼晉宋<lb/>
　間心實有所守口終不能言永惟孤竹子拂衣首陽山<lb/>
　夷齊各一身窮餓未為<hi>一作能</hi>難先生有五男與之同飢<lb/>
　寒腸中食不充身上衣不完連徵竟不起斯可謂真賢<lb/>
<pb n="KR4h0140_WYG_430-2a"/>
我生君之後相去五百年每讀五栁傳目想心拳拳昔<lb/>
常詠遺風著為十六篇今来訪故宅森<hi>一作參</hi>若君在前<lb/>
不慕尊有酒不慕琴無絃慕君遺榮利老死此<hi>一作在</hi>丘<lb/>
園柴桑古村落栗里舊山川不見籬下菊但餘墟中煙<lb/>
子孫雖無聞族氏猶未遷每逢姓陶人使我心依然<lb/>
　　　北亭<lb/>
廬宮山下州湓浦沙邉宅宅北倚髙岡迢迢數千尺上<lb/>
有青青竹竹間多白石茅亭居上頭豁逹門四闢前楹<lb/>
<pb n="KR4h0140_WYG_430-2b"/>
巻簾箔北牖施牀席江風萬里来吹我涼淅淅日髙公<lb/>
府歸巾笏隨手擲脫衣恣搔首坐卧任所適時傾一杯<lb/>
酒曠望湖天夕口詠獨酌謡目送歸飛翮慙無出塵操<lb/>
未免折腰役偶獲此閒居謬似髙人跡<lb/>
　　　泛<hi>一作游</hi>湓水<lb/>
四月未全熱麥涼江氣<hi>一作風</hi>秋湖山處處好最愛湓水<lb/>
頭湓水從東來一派入江流可憐似縈帶中有隨風舟<lb/>
命酒一臨泛舍鞍揚櫂謳放迴岸傍馬去逐波間鷗煙<lb/>
<pb n="KR4h0140_WYG_430-3a"/>
浪始渺𣺌風襟亦悠悠初疑上河漢中若尋瀛洲汀樹<lb/>
緑拂地<hi>一作池</hi>沙草芳未休青蘿與紫葛枝蔓垂相樛繫<lb/>
䌫歩平岸迴頭望江州城雉映水見隱隱如蜃樓日入<lb/>
意未盡將歸復少留到官行半嵗今日方一遊此地来<lb/>
何暮可以寫吾憂<lb/>
　　　荅故人<lb/>
故人對酒歎歎我在天涯見我昔榮遇念我今蹉跎問<lb/>
我為司馬官意復如何荅云且勿歎聼我為君歌我本<lb/>
<pb n="KR4h0140_WYG_430-3b"/>
蓬蓽人鄙賤劇泥沙讀書未百巻信口嘲風花自從筮<lb/>
仕来六命三登科顧慙虛劣姿所得亦已多散員足庇<lb/>
身薄俸可資家省分輒自媿豈為不遇耶煩君對杯酒<lb/>
為我一咨嗟<lb/>
　　　官舍内新鑿小池<lb/>
簾下開小池盈盈水方積中底鋪白沙四隅甃青石勿<lb/>
言不深廣但取<hi>一作足</hi>幽人適泛灎微雨朝泓澄眀月夕<lb/>
豈無大江水波浪連天白未如牀席間方丈深盈尺清<lb/>
<pb n="KR4h0140_WYG_430-4a"/>
淺可狎弄昏煩聊潄滌最愛曉暝時一片秋天碧<lb/>
　　　宿簡寂觀<lb/>
巖白雲尚屯林紅葉初隕秋光引閒歩不知身<hi>一作行</hi>逺<lb/>
近夕投靈洞宿臥覺塵機泯名利心既忘市朝夢亦盡<lb/>
暫来尚如此況乃終身隱何以療夜飢一匙雲母粉<lb/>
　　　讀謝靈運詩<lb/>
吾聞達士道窮通順冥數通乃朝廷来窮即江湖去謝<lb/>
公才廓落與世不相遇壯志鬱不用須有所洩處洩為<lb/>
<pb n="KR4h0140_WYG_430-4b"/>
山水詩逸韻諧奇趣大必籠天海細不遺草樹豈惟玩<lb/>
景物亦欲攄心素徃徃即事中未能忘興諭因知康樂<lb/>
作不獨在章句<lb/>
　　　北亭獨宿<lb/>
悄悄壁下牀紗籠耿殘燭夜半獨眠覺疑在僧房宿<lb/>
　　　約心<lb/>
黑鬢絲雪侵青袍塵土涴兀兀復騰騰江城一上佐朝<lb/>
就髙齋上熏然負暄臥晩下小池前澹然臨水坐已約<lb/>
<pb n="KR4h0140_WYG_430-5a"/>
終身心長如今日過<lb/>
　　　晩望<lb/>
江城寒角動沙洲夕鳥還獨在<hi>一作坐</hi>髙亭上西南望逺<lb/>
山<lb/>
　　　早春<lb/>
雪消冰又釋景和風復暄滿庭田地濕薺葉生牆根官<lb/>
舍悄無事日西斜掩門不開莊老巻欲與何人言<lb/>
　　　春寢<lb/>
<pb n="KR4h0140_WYG_430-5b"/>
何處春暄来微和生血氣氣熏肌骨暢東窗一昏睡是<lb/>
時正月晦假日無公事爛熳不能休自<hi>一作日</hi>午將及未<lb/>
緬思少健日甘寢常自恣一從衰疾来枕上無此味<lb/>
　　　睡起晏坐<lb/>
後亭晝眠足起坐春景暮新覺眼猶昏無思心正住澹<lb/>
寂歸一性虛閒遺萬慮了然此時心無物可譬喻本是<lb/>
無有鄉亦名不用處行禅與坐忘同歸無異路<hi>道書云無何有</hi>
<hi>之鄉禅經云不用處二者殊名而同歸</hi>
<pb n="KR4h0140_WYG_430-6a"/>
　　　詠懐<lb/>
盡日松下坐有時池畔行行立與坐臥中懐澹無營不<lb/>
覺流年過亦任白髮生不為世所薄安得遂閒情<lb/>
　　　春遊二<hi>一作西</hi>林寺<lb/>
下馬二<hi>一作西</hi>林寺翛然進輕策朝為公府吏暮作<hi>一作是</hi>
靈山客二月匡廬北冰雪始消釋陽叢抽茗芽隂竇洩<lb/>
泉脈熙熙風土暖藹藹雲嵐積散作萬壑春凝為一氣<lb/>
碧身閒易飄泊官散無牽迫緬彼十八人古今同此適<lb/>
<pb n="KR4h0140_WYG_430-6b"/>
<hi>昔永逺宗雷等十八賢同隱於二林寺</hi>是年淮寇起處處興兵革智士勞<lb/>
思謀戎臣苦征役獨有不才者山中弄泉石<lb/>
　　　出山吟<lb/>
朝詠遊仙詩暮歌采薇曲臥雲坐白石山中十五宿行<lb/>
随出洞水迴别緣巖竹早晩重来遊心期瑶草綠<lb/>
　　　嵗暮<lb/>
已任時命去亦從嵗月除中心一調伏外累盡空虚名<lb/>
宦意已矣林泉計何如擬近東林寺溪邉結一廬<lb/>
<pb n="KR4h0140_WYG_430-7a"/>
　　　聞早鶯<lb/>
日出眠未起屋頭聞早鶯忽如上林曉萬年枝上鳴憶<lb/>
為近臣時秉筆直承明春深視草暇旦暮聞此聲今聞<lb/>
在何處寂莫潯陽城鳥聲信如一分别在人情不作天<lb/>
涯意豈殊禁中聼<lb/>
　　　栽杉<lb/>
勁葉森利劒孤莖挺端標纔髙四五尺勢若干青霄移<lb/>
栽東窗前愛爾寒不凋病夫臥相對日夕閒蕭蕭昨為<lb/>
<pb n="KR4h0140_WYG_430-7b"/>
山中樹今為檐下條雖然遇賞玩無乃近塵囂猶勝澗<lb/>
谷底埋没隨衆樵不見鬱鬱松委質山上苖<lb/>
　　　過李生<lb/>
蘋小蒲葉短南湖春水生子近湖邉住静境稱髙情我<lb/>
為郡司馬散拙無所營使君知性野衙退任閒行行攜<lb/>
小榼出<hi>一作去</hi>逢花輒獨傾半酣到子舍下馬扣柴荆何<lb/>
以引我歩繞籬竹萬莖何以醒我酒呉音吟一聲須㬰<lb/>
進野飯飯稻茹芹英白甌青竹箸儉潔無羶腥欲去復<lb/>
<pb n="KR4h0140_WYG_430-8a"/>
裵徊夕鴉已飛鳴何當重遊此待君湖水平<lb/>
　　　詠意<lb/>
常聞南華經巧勞智憂愁不如無能者飽食但遨遊平<lb/>
生愛慕道今日近此流自来潯陽郡四序忽已周不分<lb/>
物黑白但與時沈浮朝餐夕安寢用是為身謀此外即<lb/>
閒放時尋山水幽春遊慧逺寺秋上庾公樓或吟詩一<lb/>
章或飲茶一甌身心一無繫浩浩如虚舟富貴亦有苦<lb/>
苦在心危憂貧賤亦有樂樂在身自由<lb/>
<pb n="KR4h0140_WYG_430-8b"/>
　　　食筍<lb/>
此州乃<hi>一作有</hi>竹鄉春筍滿山谷山夫<hi>一作/翁</hi>折盈抱<hi>一作把</hi>
抱<hi>一作將</hi>来早<hi>一作入</hi>市鬻物以多為賤雙錢易一束置之<lb/>
炊<hi>一作將歸安</hi>甑中與飯同時熟紫籜<hi>一作斑殼</hi>坼故錦素肌擘<lb/>
新玉每日遂加餐<hi>一作只此一蔬食</hi>經時<hi>一作旬</hi>不思肉乆為京<lb/>
洛客此味常不足且食勿踟蹰南風吹作竹<lb/>
　　　遊石門澗<lb/>
石門無舊徑披榛訪遺跡時逢山水秋清輝如古昔常<lb/>
<pb n="KR4h0140_WYG_430-9a"/>
聞慧逺輩題詩此巖壁雲覆莓苔封蒼然無處覓蕭疎<lb/>
野生竹崩剥多年石自從東晉後無復人遊歷獨有秋<lb/>
澗聲潺湲空旦夕<lb/>
　　　招東鄰<lb/>
小榼二升酒新簟六尺牀能来夜話否池畔欲秋涼<lb/>
　　　題元十八溪亭<hi>亭在廬山東南五老峰下</hi>
怪君不喜仕又不遊州里今日到幽居了然知所以宿<lb/>
君石溪亭潺湲聲滿耳飲君螺杯酒醉臥不能起見君<lb/>
<pb n="KR4h0140_WYG_430-9b"/>
五老峰益悔居城市愛君三男兒始歎身無子余方鑪<lb/>
峰下結室為居士山北與山東往来從此始<lb/>
　　　香鑪峰下新置草堂即事詠懐題於石上<lb/>
香鑪峰北面遺愛寺西偏白石何鑿鑿清流亦潺潺有<lb/>
松數十株有竹千餘竿松張翠繖盖竹倚青琅玕其下<lb/>
無人居悠<hi>一作惜</hi>哉多嵗年有時聚猨鳥終日空風煙時<lb/>
有沈冥子姓白字樂天平生無所好見此心依然如獲<lb/>
終老地忽乎不知還<hi>一作遷</hi>架巖結茅宇斲壑開茶園何<lb/>
<pb n="KR4h0140_WYG_430-10a"/>
以洗吾耳屋頭飛落泉何以浄<hi>一作洗</hi>我眼砌下生白蓮<lb/>
左手㩦一壺右手挈五絃傲然意自足箕踞於其間興<lb/>
酣仰天歌歌中聊寄言言我本野夫誤為世網牽時来<lb/>
昔捧日老去今歸山倦鳥得茂樹涸魚返清源舍此欲<lb/>
焉往人間多險艱<lb/>
　　　草堂前新開一池養魚種荷日有幽趣<lb/>
淙淙三峽水浩浩萬頃陂未知新堂上微風動漣漪小<lb/>
萍加泛泛初蒲正離離紅鯉二三寸白蓮八九枝繞水<lb/>
<pb n="KR4h0140_WYG_430-10b"/>
欲成徑護堤方插籬已被山中客呼作白家池<lb/>
　　　白雲期<hi>黄石巖下作</hi>
三十氣太壯胷中多是非六十身太老四體不支持四<lb/>
十至五十正是退閒時年長識命分心慵少營為見酒<lb/>
興猶在登山力未衰吾年幸當此且與白雲期<lb/>
　　　登香爐峰頂<lb/>
迢迢香爐峰心存耳目想終年牽物役今日方一往攀<lb/>
蘿蹋危石手足勞俛仰同遊三四人兩人不敢上上到<lb/>
<pb n="KR4h0140_WYG_430-11a"/>
峰之頂目眩神<hi>一作心</hi>怳怳髙低有萬尋闊狹無數丈不<lb/>
窮視聼界焉識宇宙廣江水細如繩湓城小於掌紛吾<lb/>
何屑屑未能脫塵鞅歸去思自嗟低頭入蟻壤<lb/>
　　　荅崔侍郎錢舍人書問因繼以詩<lb/>
旦暮兩蔬食日中一閒眠便是了一日如此已三年心<lb/>
不擇時適足不揀地安窮通與逺近一貫無兩端常見<lb/>
今之人其心或不然在勞則念息處静已思喧如是用<lb/>
身心無乃自傷殘坐輸憂惱便<hi>一作使</hi>安得形神全吾有<lb/>
<pb n="KR4h0140_WYG_430-11b"/>
二道友藹藹崔與錢同飛青雲路獨墮黄泥泉嵗暮物<lb/>
萬變故情何不遷應為平生心與我同一源帝鄉逺於<lb/>
日美人髙在天誰為萬里别常若在目前泥泉樂者魚<lb/>
雲路遊者鸞勿言雲泥異同在逍遥間因君問心地書<lb/>
後偶成篇慎勿説向人人多笑此言<lb/>
　　　烹葵<lb/>
昨臥不夕食今起乃朝飢貧廚何所有炊稻烹秋葵紅<lb/>
粒香復輭緑英滑且肥飢来止於飽飽後復何<hi>一作復何所</hi>
<pb n="KR4h0140_WYG_430-12a"/>
思憶昔<hi>一作思憶</hi>榮遇日迨今窮退時今亦不凍餒昔亦無<lb/>
餘資口既不減食身又不減衣撫心私自問何者是榮<lb/>
衰勿學常人意其間分是非<lb/>
　　　小池二首<lb/>
晝倦前齋熱晩愛小池清映林餘景沒近水微涼生坐<lb/>
把蒲葵扇閒吟三兩聲<lb/>
有意不在大湛湛方丈餘荷側瀉清露萍開見遊魚每<lb/>
一臨此坐憶歸青溪居<lb/>
<pb n="KR4h0140_WYG_430-12b"/>
　　　閉<hi>一作掩</hi>關<lb/>
我心忘世乆世亦不我干遂成一無事因得長掩關掩<lb/>
關來幾時髣髴二三年著書已盈帙生子欲能言始悟<lb/>
身向<hi>一作易</hi>老復悲世多艱迴顧趨時者役役塵壤間嵗<lb/>
暮竟何得不如且安閒<lb/>
　　　弄龜羅<lb/>
有姪始六嵗字之為阿龜有女生三年其名曰羅兒一<lb/>
始學笑語一能誦歌詩朝戲抱我足夜眠枕我衣汝生<lb/>
<pb n="KR4h0140_WYG_430-13a"/>
何其晩我年行已衰物情小可念人意老多慈酒美竟<lb/>
須壊月圓終有虧亦如恩愛緣乃是憂惱資舉世同此<lb/>
累吾安能去之<lb/>
　　　截樹<lb/>
種樹當前軒樹髙柯葉繁惜哉逺山色隱此蒙籠間一<lb/>
朝持斧斤手自截其端萬葉落頭上千峰来面前忽似<lb/>
決雲霧豁達覩青天又如所念人乆别一款顔始有清<lb/>
風至稍見飛鳥還開懐東南望目逺心遼然人各有偏<lb/>
<pb n="KR4h0140_WYG_430-13b"/>
好物莫能兩全豈不愛柔條不如見青山<lb/>
　　　望江樓上作<lb/>
江畔百尺樓樓前千里道憑髙望平逺亦足舒懐抱驛<lb/>
路使憧憧關防兵草草及兹多事日尤覺閒人好我年<lb/>
過不惑休退誠非早從此拂塵衣歸山未為老<lb/>
　　　題座隅<lb/>
手不任執殳肩不能荷鋤量力揆所用曽不敵一夫幸<lb/>
因筆研功得升仕進途歴官凡五六祿俸及妻孥左右<lb/>
<pb n="KR4h0140_WYG_430-14a"/>
有兼僕出入有单車自奉雖不厚亦不至飢劬若有人<lb/>
及此傍觀為何如雖賢亦為幸況我鄙且愚伯夷古賢<lb/>
人魯山亦其徒時哉無奈何俱化為餓殍<hi>元魯山山居阻水食絶而</hi>
<hi>終</hi>念彼益自媿不敢忘斯須平生榮利心破滅無遺餘<lb/>
猶恐塵妄起題此於座隅<lb/>
　　　昔與微之在朝日同蓄休退之心迨今十年淪<lb/>
　　　落老大追尋前約且結後期<lb/>
徃子為御史伊余忝拾遺皆逢盛眀代俱登清近司予<lb/>
<pb n="KR4h0140_WYG_430-14b"/>
繫玉為佩子曳繡為衣從容香煙下同侍白玉墀朝見<lb/>
寵者辱暮見安者危紛紛無退者相顧令人悲宦情君<lb/>
早厭世事我深知常於榮顯日已約林泉期況今各流<lb/>
落身病齒髮衰不作臥雲計攜手欲何之待君女嫁後<lb/>
及我官滿時稍無骨肉累麄有漁樵資嵗晩青山路白<lb/>
首期同歸<lb/>
　　　垂釣<lb/>
臨水一長嘯忽思十年初三登甲乙第一入承明廬浮<lb/>
<pb n="KR4h0140_WYG_430-15a"/>
生多變化外事有盈虛今来伴江叟沙頭坐釣魚<lb/>
　　　晩鷰<lb/>
百鳥乳雛畢秋鷰獨蹉跎去社日已近銜泥意如何不<lb/>
悟時節晩徒施工用多人閒事亦爾不獨鷰營窠<lb/>
　　　贖雞<lb/>
清晨臨江望水禽正諠繁鳧鴈與鷗鷺游颺戲朝暾適<lb/>
有鬻雞者挈之来逺村飛鳴彼何樂窘束此何寃喔喔<lb/>
十四雛罩縛同一樊足傷金距蹜頭搶花冠飜經宿廢<lb/>
<pb n="KR4h0140_WYG_430-15b"/>
<hi>一作費</hi>飲啄日髙詣屠門遲迴未死間飢渴欲相吞常慕<lb/>
古人道仁信及魚豚見兹生惻隱贖放雙林園開籠解<lb/>
索時雞雞聼我言與爾鏹三百小惠何足論莫學銜環<lb/>
雀崎嶇謾報恩<lb/>
　　　秋日懐杓直<hi>時杓直出牧澧州</hi>
晩来天色好獨出江邉歩憶與李舍人曲江相近住常<lb/>
云遇清景必約同幽趣若不訪我来還須覓君去開眉<lb/>
笑相見把手期何處西寺老胡僧南園亂松樹攜持小<lb/>
<pb n="KR4h0140_WYG_430-16a"/>
酒榼吟詠新詩句同出復同歸從朝直至暮風雨忽消<lb/>
散江山眇回互潯陽與涔陽相望空雲霧心期自乖曠<lb/>
時景還如故今日郡齋中秋光誰共度<lb/>
　　　食後<lb/>
食罷一覺睡起来兩甌茶舉頭㸔日影已復西南斜樂<lb/>
人惜日促憂人厭年賖無憂無樂者長短任生涯<lb/>
　　　齊物二首<lb/>
青松髙百尺<hi>一作丈</hi>綠蕙低數寸同生<hi>一作此</hi>大塊間長短<lb/>
<pb n="KR4h0140_WYG_430-16b"/>
各有分長者不可退短者不可進若用此理推窮通兩<lb/>
無悶<lb/>
椿壽八千春槿花不經宿中間復何有冉冉孤生竹竹<lb/>
身三年老竹色四時綠雖謝椿有餘猶勝槿不足<lb/>
　　　山下宿<lb/>
獨到山下宿静向月中行何處水邉碓夜舂雲母聲<lb/>
　　　題舊寫真圖<lb/>
我昔三十六寫貌在丹青我今四十六衰顇卧江城豈<lb/>
<pb n="KR4h0140_WYG_430-17a"/>
比<hi>一作止</hi>十年老曽與衆苦幷一照舊圗畫無復昔儀形<lb/>
形影默相顧如弟對老兄況使他人見能不昧平生羲<lb/>
和鞭日走不為我少停形骸屬日月老去何足驚所恨<lb/>
凌煙閣不得畫功名<lb/>
　　　閒居<lb/>
肺病不飲酒眼昏不讀書端然無所作身意閒有餘雞<lb/>
棲籬落晩雪映林木疎幽獨已云極何必山中居<lb/>
　　　對酒示行簡<lb/>
<pb n="KR4h0140_WYG_430-17b"/>
今旦一尊酒歡暢何怡怡此樂從中來他人安得知兄<lb/>
弟唯二人逺别恒苦悲今春自巴峽萬里平安歸復有<lb/>
雙幼妹笄年未結褵昨日嫁娶畢良人皆可依憂念<hi>一作</hi>
<hi>心</hi>兩消釋如刀斷羈縻身輕心無繫忽欲凌空飛人生<lb/>
茍有累食肉常如飢我心既無苦飲水亦可肥行簡勸<lb/>
爾酒停杯聼我辭不歎鄉國逺不嫌官祿微但願我與<lb/>
爾終老不相離<lb/>
　　　詠懐<lb/>
<pb n="KR4h0140_WYG_430-18a"/>
冉牛與顔淵卞和與馬遷或罹天六<hi>一作夭</hi>極或被人刑<lb/>
殘顧我信為幸百骸且完全五十不為夭吾今欠數年<lb/>
知分心自足委順身常安故雖窮退日而無戚戚顔昔<lb/>
有榮先生從事於其間今我不量力舉心欲攀援窮通<lb/>
不由已歡戚不由天命即無奈何心可使泰然且務由<lb/>
已者省躬諒非難勿問由天者天髙難與言<lb/>
　　　夜琴<lb/>
蜀琴木性實楚絲音韻清調慢弹且緩夜深十數聲入<lb/>
<pb n="KR4h0140_WYG_430-18b"/>
耳澹無味愜心潛有情自弄還自罷亦不要人聼<lb/>
　　　山中獨吟<lb/>
人各有一癖我癖在章句萬緣皆已消此病獨未去每<lb/>
逢美風景或對好親故髙聲詠一篇恍若與神遇自為<lb/>
江上客半在山中住有時新詩成獨上東巖路身倚白<lb/>
石崖手攀青桂樹狂吟驚林壑猿鳥皆窺覻恐為世所<lb/>
嗤故就無人處<lb/>
　　　達理二首<lb/>
<pb n="KR4h0140_WYG_430-19a"/>
何物壯不老何時窮不通如彼音與律宛轉旋為宮我<lb/>
命獨何薄多悴而少豐當壯已先衰暫泰還長窮我無<lb/>
奈命何委順以待終命無奈我何方寸如虚空瞢然與<lb/>
化俱混然與俗同誰能坐自<hi>一作此</hi>苦齟齬於其中<lb/>
舒姑化為泉牛哀病作虎或栁生肘間或男變為女鳥<lb/>
獸及水木本不與民伍胡然生變遷不待死歸土百骸<lb/>
是已物尚不能為主況彼時命間倚伏何足數時來不<lb/>
可遏命去焉能取唯當養浩然吾聞達人語<lb/>
<pb n="KR4h0140_WYG_430-19b"/>
　　　湖亭晩望殘水<lb/>
湖上秋泬寥湖邊晩蕭瑟登亭望湖水水縮湖底出清<lb/>
渟得早霜明滅浮殘日流注随地勢窪坳無定質泓澄<lb/>
白龍臥宛轉青蛇屈破鏡折劒頭光芒又非一久為山<lb/>
水客見盡幽奇物及來湖亭望此狀難談悉乃知天地<lb/>
間勝事殊未畢<lb/>
　　　郭虚舟相訪<lb/>
朝暖就南軒暮寒歸後屋晚酒<hi>一作酌</hi>一兩杯夜棊三數<lb/>
<pb n="KR4h0140_WYG_430-20a"/>
　局寒灰埋暗火曉燄凝殘燭不嫌貧冷人時來同一宿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_430-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百三十<lb/>
</p>
<p>
</p>
  </div>
</body>
</text>
</TEI>
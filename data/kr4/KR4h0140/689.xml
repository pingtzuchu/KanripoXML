<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_689-1a"/>
　欽定四庫全書<lb/>
御定全唐詩巻六百八十九<lb/>
　　陸希聲<lb/>
　陸希聲吳人博學善屬文尤工書初隠義興後召為右<lb/>
　拾遺累遷歙州刺史昭宗聞其名徵拜給事中尋除户<lb/>
　部侍郎同中書門下平章事在位無所輕重以太子少<lb/>
　師罷卒贈尚書左僕射諡曰文有頤山詩一巻今存二<lb/>
　十二首<lb/>
<pb n="KR4h0140_WYG_689-1b"/>
　　　　山居<hi>一作房</hi>即事二首<lb/>
　君山蒼翠接青𠖇東走洮湖上洞庭茅屋向陽梳白髮<lb/>
　竹忩深夜誦丹經湧泉回泬魚龍氣怪石驚騰鳥獸形<lb/>
　為問前時金馬客此焉還作少微星<lb/>
　不是幽棲矯性靈從來無意在羶腥滿川風物供髙枕<lb/>
　四合雲山借畫屏五鹿歸來驚嶽嶽孤鴻飛去入𠖇𠖇<lb/>
　君陽遁叟何為樂一炷清香兩巻經<lb/>
　　　　陽羨雜詠十九首<lb/>
<pb n="KR4h0140_WYG_689-2a"/>
　　　　苦竹逕<lb/>
山前無數碧琅玕一逕清森五月寒世上何人憐苦節<lb/>
應須細問子猷看<lb/>
　　　　梅花塢<lb/>
凍蘂凝香色豔新小山深塢伴幽人知君有意凌寒色<lb/>
羞共千花一様春<lb/>
　　　　石兕臺<lb/>
大河波浪激潼闗青兕胡為伏此山遙想楚王雲夢澤<lb/>
<pb n="KR4h0140_WYG_689-2b"/>
蜺旌羽葢定空還<lb/>
　　　　講易臺<lb/>
年逾知命志尤堅獨向青山更絶編天下有山山有水<lb/>
養蒙肥遯正翛然<lb/>
　　　　觀魚亭<lb/>
恵施徒自學多方謾說觀魚理未長不得莊生濠上㫖<lb/>
江湖何以見相忘<lb/>
　　　　緑雲亭<lb/>
<pb n="KR4h0140_WYG_689-3a"/>
六月清涼緑樹隂小亭髙卧滌煩襟羲皇向上何人到<lb/>
永日時時弄素琴<lb/>
　　　　清輝堂<lb/>
野人心地本無機為愛茅簷倚翠微盡日尊前誰是客<lb/>
秋山含水有清輝<lb/>
　　　　觀妙庵<lb/>
妙理難觀㫖甚深欲知無欲是無心茅庵不異人間世<lb/>
河上真人自可尋<lb/>
<pb n="KR4h0140_WYG_689-3b"/>
　　　　西陽亭<lb/>
隔林殘日照孤亭𤣥宴先生酒未醒入夜莫愁迷下路<lb/>
昔人猶在逐流螢<lb/>
　　　　弄雲亭<lb/>
自知無業致吾君只向春<hi>一作空</hi>山弄白雲已共此山私<lb/>
斷當不須轉轍重移文<lb/>
　　　　伏龜堂<lb/>
盤崖蹙縮似靈龜鬼谷先生隠遁時不獨巻懐經世志<lb/>
<pb n="KR4h0140_WYG_689-4a"/>
白雲流水是心期<lb/>
　　　　桃花谷<lb/>
君陽山下足春風滿谷仙桃照水紅何必武陵源上去<lb/>
澗邊好過落花中<lb/>
　　　　含桃圃<lb/>
小圃初晴風露光含桃花發滿山香看花對酒心無事<lb/>
倍<hi>一作但</hi>覺春來白日長<lb/>
　　　　茗坡<lb/>
<pb n="KR4h0140_WYG_689-4b"/>
二月山家榖雨天半坡芳茗露華鮮春醒酒病兼消渴<lb/>
惜取新芽旋摘煎<lb/>
　　　　松嶺<lb/>
嶺上青松手自栽已能蒼翠映莓苔嵗寒本是君家事<lb/>
好送清風月下來<lb/>
　　　　桃溪<lb/>
芳草霏霏遍地齊桃花脉脉自成谿也知百舌多言語<lb/>
任向春風盡意啼<lb/>
<pb n="KR4h0140_WYG_689-5a"/>
　　　　李徑<lb/>
一徑穠芳萬蘂攅風吹雨打未摧殘憐君盡向髙枝發<lb/>
應為行人要整冠<lb/>
　　　　鴻盤<lb/>
落落飛鴻漸始盤青雲起處剩須看如今天路多繒繳<lb/>
縱使銜蘆去也難<lb/>
　　　　偃月嶺<lb/>
山嶺依稀偃月形數層倚石疊空青幾迴雪夜寒光積<lb/>
<pb n="KR4h0140_WYG_689-5b"/>
直似金光照户庭<lb/>
　　　　寄𧦬光上人<lb/>
筆下龍蛇似有神天池雷雨變逡巡寄言昔日不龜手<lb/>
應念江頭洴澼人<lb/>
　李昭象<lb/>
李昭象字化文父方𤣥為池州刺史因家焉懿宗末年<lb/>
以文干相國路巖巖問其年曰十有七矣巖年尚少尤<lb/>
器重之薦於朝將召試㑹巖貶遂還秋浦移居九華與<lb/>
<pb n="KR4h0140_WYG_689-6a"/>
張喬顧雲輩為方外友詩八首<lb/>
　　　喜杜荀鶴及第<lb/>
深巖貧復病榜到見君名貧病渾如失山川頓覺清一<lb/>
春新酒興四海舊詩聲日使能吟者西來步步輕<lb/>
　　　赴舉出山留寄山居鄭㕘軍<lb/>
還如費冠卿向此振髙名肯羨魚鬚美長誇鶴氅輕理<lb/>
琴寒指倦試藥黑髭生時泰難雲卧隨看急詔行<lb/>
　　　題顧正字谿居<lb/>
<pb n="KR4h0140_WYG_689-6b"/>
髙敞吟軒近釣灣塵中來似出人間若教明月休生桂<lb/>
應得危時共掩闗春酒夜棊難放客短籬疎竹不遮山<lb/>
莫誇恬淡勝榮禄雁引行髙未許閒<lb/>
　　　寄獻山中顧公員外<lb/>
抽却朝簪著釣蓑近來聲迹轉巍峩祥麟避網雖山野<lb/>
丹鳳銜書即薜蘿乍隠文章情更逸久閑經濟術翻多<lb/>
深慚未副吹嘘力竟困風埃争奈何<lb/>
　　　山中寄崔諫議<lb/>
<pb n="KR4h0140_WYG_689-7a"/>
　半生猨鳥共山居吟月吟風兩鬢疎新句未嘗忘教化<lb/>
　上才争忍不吹嘘全家欲去干戈後大國中興禮樂初<lb/>
　從此升騰休說命秪希公道數封書<lb/>
　　　　學仙詞寄顧雲<lb/>
　記得初傳九轉方碧雲峰下祝虛皇丹砂未熟心徒切<lb/>
　白日難留鬢欲蒼無路洞天尋穆滿有時人世美劉郎<lb/>
　仙人恩重何由報焚盡星壇午夜香<lb/>
　　　　寄尉遲侍御<hi>一作郎</hi>
<pb n="KR4h0140_WYG_689-7b"/>
　我眠青嶂弄澄潭君戴貂蟬白玉篸應向謝公樓上望<lb/>
　九華山色在西南<lb/>
　　　　招西洞道者<lb/>
　危峰抹黛夾晴川樹簇紅英草碧煙樵客雲僧兩無事<lb/>
　此中堪去覓靈仙<lb/>
　　　　句<lb/>
　投文得仕而今少佩印還家古所榮<hi>送周繇之建徳  唐詩紀事</hi>
御定全唐詩巻六百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_629-1a"/>
　欽定四庫全書<lb/>
御定全唐詩巻六百二十九<lb/>
　　陸龜蒙<lb/>
　　　　和襲美友人許惠酒以詩徴之<lb/>
　涷醪初漉嫰如春輕蟻漂漂雜蘂塵得伴方平同一醉<lb/>
　眀朝應作蔡經身<lb/>
　　　　聞圓載上人挟儒書洎釋典歸日本國更作一<lb/>
　　　　絶以送之<lb/>
<pb n="KR4h0140_WYG_629-1b"/>
　九流三蔵一時傾萬軸光凌渤澥聲從此遺編東去後<lb/>
　却應荒外有諸生<lb/>
　　　　閒吟<lb/>
　閒吟料得三更盡始把孤燈背竹窻一夜西風髙浪起<lb/>
　不教歸夢過寒江<lb/>
　　　　秘色越器<lb/>
　九秋風露越窑開奪得千峰翠色来好向中宵盛沆瀣<lb/>
　共嵇中散鬬遺杯<lb/>
<pb n="KR4h0140_WYG_629-2a"/>
　　　景陽宫井<lb/>
古堞煙埋宫井樹陳主吳姬墮泉處舜没蒼梧萬里雲<lb/>
却不聞將二妃去<lb/>
　　　江南二首<lb/>
便風船尾香秔熟細雨層頭赤鯉跳待得江餐閑望足<lb/>
<hi>一作處</hi>日斜方動木蘭橈<lb/>
村邊紫豆花垂次岸上紅梨葉戰初莫怪煙中重囘首<lb/>
酒家<hi>一作旗</hi>青紵一行書<lb/>
<pb n="KR4h0140_WYG_629-2b"/>
　　　溪思雨中<lb/>
雨映前山萬絇<hi>一作句</hi>絲㯭聲衝破<hi>一作碎</hi>似鳴機無端織<lb/>
得愁成段堪作騷人酒病衣<lb/>
　　　江城夜泊<lb/>
漏移寒箭丁丁急月挂虚弓靄靄眀此夜離魂堪射斷<lb/>
更須江笛兩三聲<lb/>
　　　宫人斜<lb/>
草著<hi>一作樹</hi>愁煙似不春晚鶯哀怨問行人須知一種埋<lb/>
<pb n="KR4h0140_WYG_629-3a"/>
香骨猶勝昭君作虜塵<lb/>
　　　送棊客<lb/>
滿目山川似勢棊況當秋雁正斜飛金門若召羊𤣥保<lb/>
賭取江東太守歸<lb/>
　　　漢宫詞<lb/>
招靈閣上霓旌絶柏梁臺中珠翠稠一身三十六宫夜<lb/>
露滴玉盤青桂秋<lb/>
　　　上清<lb/>
<pb n="KR4h0140_WYG_629-3b"/>
玉林風露寂寥清仙妃對月閒吹笙新篁冷澀曲未盡<lb/>
細拂雲枝棲鳯驚<lb/>
　　　秋荷<lb/>
蒲茸承露有佳色茭葉束煙如效顰盈盈一水不得渡<lb/>
冷翠遺香愁向人<lb/>
　　　有别二首<lb/>
且將絲䋏繫蘭舟醉下煙汀減去愁江上有樓君莫上<lb/>
落花隨浪<hi>一作水</hi>正東流<lb/>
<pb n="KR4h0140_WYG_629-4a"/>
池上已看鶯舌黙雲間應即雁翰開唯愁别後當風立<lb/>
萬樹將秋入恨来<lb/>
　　　病中曉思<lb/>
月墮霜西竹井寒轆轤絲凍下缾難幽人病久渾成渴<lb/>
愁見龍書一鼎乾<lb/>
　　　送友人之湖上<lb/>
故人溪上有漁舟竿倚風蘋夜不收欲寄一函聊問訊<lb/>
洪喬寧作置書郵<lb/>
<pb n="KR4h0140_WYG_629-4b"/>
　　　寒日逢僧<lb/>
瘦脛髙褰梵屧輕野塘風勁錫環鳴如何不向深山裏<lb/>
坐擁閑雲過一生<lb/>
　　　冬栁<lb/>
栁汀斜對野人窻零落衰條傍曉江正是霜風飄斷處<lb/>
寒鷗驚起一雙雙<lb/>
　　　寄友人<lb/>
敬亭寒夜溪聲裏同聽先生講太𤣥上得雲梯不囘首<lb/>
<pb n="KR4h0140_WYG_629-5a"/>
釣竿猶在五湖邊<lb/>
　　　島樹<lb/>
波濤漱苦盤根淺風雨飄多著葉遲迥出孤煙殘照裏<lb/>
鷺鶿相對立髙枝<lb/>
　　　頭陀僧<lb/>
萬峰圍繞一峰深向此長修苦行心自埽雪中歸鹿跡<lb/>
天眀恐被獵人尋<lb/>
　　　晚渡<lb/>
<pb n="KR4h0140_WYG_629-5b"/>
半波風<hi>一作飛</hi>雨半波晴漁曲飄秋野調清各様蓮船逗<lb/>
村去笠簷蓑袂有殘<hi>一作餘</hi>聲<lb/>
　　　贈老僧二首<lb/>
枯貌自同霜裏木餘生唯指佛前燈少時寫得坐禪影<lb/>
今見問人何處僧<lb/>
自有家山供衲線不離溪曲取菴茅舊曽聞説林中鳥<lb/>
定後長来頂上巢<lb/>
　　　憶山泉<lb/>
<pb n="KR4h0140_WYG_629-6a"/>
一夜寒聲来夢裏平眀著屐到聲邊心期盛夏同<hi>一作重</hi>
過此脱却荷衣石上眠<lb/>
　　　白芙蓉<lb/>
澹然相對却成勞月染風裁箇箇髙似説玉皇親謫墮<lb/>
至今猶著水霜袍<lb/>
　　　嚴光釣臺<lb/>
片帆竿外揖清風石立<hi>一作上</hi>雲孤萬古中不是狂奴為<lb/>
故態仲華爭得黒頭公<lb/>
<pb n="KR4h0140_WYG_629-6b"/>
　　　讀陳拾遺集<lb/>
蓬顆何時與恨平蜀江衣帶蜀山輕尋聞騎士梟黄祖<lb/>
自是無人祭禰衡<lb/>
　　　吳宫懐古<lb/>
香逕長洲盡棘叢奢雲豔雨秖悲風吳王事事須亡國<lb/>
未必西施勝六宫<lb/>
　　　送琴客之建康<lb/>
蕙風杉露共泠泠三峡寒泉漱玉清君到南朝訪遺事<lb/>
<pb n="KR4h0140_WYG_629-7a"/>
栁家雙鎻舊知名<lb/>
　　　閨怨<lb/>
白袷行人又逺遊日斜空上映花樓愁絲墮絮相逢著<lb/>
絆惹春風卒未休<lb/>
　　　丁香<lb/>
江上悠悠人不問十年雲外醉中身殷勤解却丁香結<lb/>
縱<hi>一作從</hi>放繁枝散誕春<lb/>
　　　種蒲<lb/>
<pb n="KR4h0140_WYG_629-7b"/>
杜若溪邊手自移旋抽煙劒碧參差何時織得孤帆去<lb/>
懸向秋風訪所思<lb/>
　　　范蠡<lb/>
平吳専越禍胎深豈是功成有去心句踐不知嫌鳥喙<lb/>
歸来猶自鑄良金<lb/>
　　　山僧二首<lb/>
山蘚㡬重生草履澗<hi>一作洞</hi>泉長自滿銅缾時將如意敲<lb/>
眠虎遣向林間坐聽經<lb/>
<pb n="KR4h0140_WYG_629-8a"/>
一夏不離蒼島上秋来頻話石城南思歸瀑布聲前坐<lb/>
却把松枝拂舊菴<lb/>
　　　上雲樂<lb/>
青絲作筰<hi>一作笮</hi>桂為船白兎𢷬藥蝦蟇丸便浮天漢泊<lb/>
星渚囘首笑君承露盤<lb/>
　　　新秋雜題六百<lb/>
　　　　眠<lb/>
一簟臨窻薤葉秋小簾風蕩半離鉤魂清雨急夢難到<lb/>
<pb n="KR4h0140_WYG_629-8b"/>
身在五湖波上頭<lb/>
　　　　行<lb/>
尋人直到月塢北覓鶴便過雲峰西只今猶有疎野調<lb/>
但繞莓苔風雨畦<lb/>
　　　　倚<lb/>
橘下凝情香染巾竹邊留思露揺身背煙垂首<hi>一作手</hi>盡<lb/>
日立憶得山中無事人<lb/>
　　　　吟<lb/>
<pb n="KR4h0140_WYG_629-9a"/>
憶山揺膝石上晚懐古掉頭溪畔涼有時得句一聲發<lb/>
驚起鷺鶿和夕陽<lb/>
　　　　食<lb/>
日午空齋帶睡痕水蔬山藥薦盤飱林烏信我無機事<lb/>
長到而今下石盆<lb/>
　　　　坐<lb/>
偶避蟬聲来隙地忽隨鴻影入遼天閒僧不會寂寥意<lb/>
道學西方人坐禪<lb/>
<pb n="KR4h0140_WYG_629-9b"/>
　　　新沙<lb/>
渤澥聲中漲小隄官家知後海鷗知蓬莱有路教人到<lb/>
應亦年年税紫芝<lb/>
　　　鄴宫詞二首<lb/>
魏武平生不好香楓膠蕙炷潔宫房可知遺令非前事<lb/>
却有餘薫在繡囊<lb/>
花飛蝶駭不愁人水殿雲廊别置春曉日靚妝千騎女<lb/>
白櫻桃下紫綸巾<lb/>
<pb n="KR4h0140_WYG_629-10a"/>
　　　古别離<lb/>
仙人左手把長箭欲射日烏烏不棲何事離情畏眀發<lb/>
一心唯恨汝南雞<lb/>
　　　髙道士<lb/>
峩眉道士風骨峻手把玉皇書一通東遊借得琴髙鯉<lb/>
騎入蓬萊清淺中<lb/>
　　　蔬食<lb/>
孔融不要留殘膾庾悦無端恡子鵝香稻熟来秋菜嫰<lb/>
<pb n="KR4h0140_WYG_629-10b"/>
伴僧餐了聽雲和<lb/>
　　　寄逺<lb/>
縹梨花謝鶯口喫黄犢少年人未歸畫扇紅弦相掩映<lb/>
獨看斜月下簾衣<lb/>
　　　山中僧<lb/>
手闗<hi>一作開</hi>一室翠微裏日暮白雲棲半間白雲朝出天<lb/>
際去若比老僧猶<hi>一作雲</hi>未閒<lb/>
　　　洞宫秋夕<lb/>
<pb n="KR4h0140_WYG_629-11a"/>
濃霜打葉落地聲南溪石泉細泠泠洞宫寂寞人不去<lb/>
坐見月生雲母屏<lb/>
　　　連昌宫詞二首<lb/>
　　　　門<lb/>
金鋪零落獸鐶空斜揜雙扉細草中日暮鳥歸<hi>一作啼</hi>宫<lb/>
樹緑不聞鴉軋閉春風<lb/>
　　　　階<lb/>
草没苔封疊翠斜墜紅千葉擁殘霞年年直為秋霖苦<lb/>
<pb n="KR4h0140_WYG_629-11b"/>
滴陷青珉隱起花<lb/>
　　　懐宛陵舊遊<lb/>
陵陽佳地昔年遊謝朓青山李白樓唯有日斜溪上思<lb/>
酒旗風影落春流<lb/>
　　　松石曉景圖<lb/>
霜骨雲根慘澹愁宿煙封著未全收將歸與説文通後<lb/>
寫得松江岸上秋<lb/>
　　　釣車<lb/>
<pb n="KR4h0140_WYG_629-12a"/>
小輪輕線妙無雙曽伴幽人酒一缸洛客見詩如有問<lb/>
輾煙衝雨過桐江<lb/>
　　　漉酒巾<lb/>
靖節髙風不可攀此巾猶墜<hi>一作墮</hi>凍醪間偏宜雪夜山<lb/>
中戴認取時情與醉顔<lb/>
　　　華陽巾<lb/>
蓮花峰下得佳名雲褐相兼上鶴翎須是古壇秋霽後<lb/>
靜焚香炷禮寒星<lb/>
<pb n="KR4h0140_WYG_629-12b"/>
　　　方響<lb/>
擊霜寒玉亂丁丁花底秋風拂坐生王母閒看漢天子<lb/>
滿猗蘭殿佩環聲<lb/>
　　　白鷺<lb/>
雪然飛下立蒼苔應伴江鷗拒我来見欲扁舟揺蕩去<lb/>
倩君先作水雲媒<lb/>
　　　溪行<lb/>
晚天寒雨上灘時他已揚舲我尚遲自是檣低帆幅少<lb/>
<pb n="KR4h0140_WYG_629-13a"/>
溪風終不兩般吹<lb/>
　　　太湖叟<lb/>
細槳輕船賣石歸酒痕狼籍徧苔衣攻車戰艦繁如織<lb/>
不肯囘頭問是非<lb/>
　　　荅友人<lb/>
荆卿雄骨化為塵燕市應無共飲人能脱鷫鸘来換酒<lb/>
五湖賖與一年春<lb/>
　　　偶作<lb/>
<pb n="KR4h0140_WYG_629-13b"/>
酒信巧為繰病緒花音長作嫁愁媒也知愁病堪囘避<lb/>
爭奈流鶯喚起来<lb/>
　　　春思二首<lb/>
竹外麥煙愁漠漠短翅啼禽飛魄魄此時憶著千里人<lb/>
獨坐支頤看花落<lb/>
江南酒熟清眀天髙髙緑斾當風懸誰家無事少年子<lb/>
滿面落花猶醉眠<lb/>
　　　訪僧不遇<lb/>
<pb n="KR4h0140_WYG_629-14a"/>
櫂倚東林欲問禪逺公飛錫未應還䝉莊弟子相看笑<lb/>
何事空門亦有闗<lb/>
　　　謝山泉<lb/>
決決春泉出洞霞石壜封寄野人家草堂盡日留僧坐<lb/>
自向前溪摘茗芽<lb/>
　　　洞宫夕<hi>一作華陽觀</hi>
月午山空桂花<hi>一作中天月冷霜華</hi>落華陽道士雲衣薄石壇香<lb/>
<hi>一作風</hi>散步虛聲杉雲<hi>一作/露</hi>清泠<hi>一作泠泠</hi>滴栖鶴<lb/>
<pb n="KR4h0140_WYG_629-14b"/>
　　　峡客行<lb/>
萬仞峰排千劒束孤舟夜繫峰頭宿蠻溪雪壊蜀江傾<lb/>
灩澦朝来大如屋<lb/>
　　　江邊<lb/>
江邊日晚潮煙上樹裏鴉鴉桔橰響無因得似灌園翁<lb/>
十畝春蔬一藜杖<lb/>
　　　簾<lb/>
枕映疎容晩向欹秋煙脈脈雨微微逆風障燕尋常事<lb/>
<pb n="KR4h0140_WYG_629-15a"/>
不學人前當妓衣<lb/>
　　　開元雜題七首<lb/>
　　　　玉龍子<lb/>
何代奇工碾玉英細髯纎角盡雕成煙乾霧悄君心苦<lb/>
風雨長隨一擲聲<lb/>
　　　　照夜白<lb/>
雪虯輕駿步如飛一練騰光透月旗應笑穆王抛萬乗<lb/>
踏風鞭露向瑶池<lb/>
<pb n="KR4h0140_WYG_629-15b"/>
　　　　舞馬<lb/>
月窟龍孫四百蹄驕驤輕步應金鞞曲終似要君王寵<lb/>
囘望紅樓不敢嘶<lb/>
　　　　雜伎<lb/>
拜象馴犀角觝豪星丸霜劒出花髙六宫爭近乗輿望<lb/>
珠翠三千擁赭袍<lb/>
　　　　雪衣女<lb/>
嫩紅鉤曲雪花攢月殿棲時片影殘自説夜来春夢惡<lb/>
<pb n="KR4h0140_WYG_629-16a"/>
　學持金偈玉欄干<lb/>
　　　　　繡嶺宫<lb/>
　繡嶺花殘翠倚空碧窻瑶砌舊行宫閑乗小駟濃隂下<lb/>
　時舉金鞭半袖風<lb/>
　　　　　湯泉<lb/>
　暖殿流湯數十間玉渠香細浪囘環上皇初解雲衣浴<lb/>
　珠櫂時敲瑟瑟山<lb/>
　　　　題杜秀才水亭<hi>一本題上有荆溪早景四字</hi>
<pb n="KR4h0140_WYG_629-16b"/>
　曉和風露立晴煙秖恐腥魂涴洞天雲肆有龍君若買<lb/>
　便敲初日鑄金錢<lb/>
　　　　翠碧<lb/>
　紅襟翠翰兩參差徑拂煙華上細枝春水漸生魚易得<lb/>
　莫辭風雨坐多時<lb/>
　<lb/>
　<lb/>
御定全唐詩巻六百二十九<lb/>
</p>
<p>
</p>
  </div>
</body>
</text>
</TEI>
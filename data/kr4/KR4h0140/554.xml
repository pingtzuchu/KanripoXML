<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_554-1a"/>
　欽定四庫全書<lb/>
御定全唐詩巻五百五十四<lb/>
　　項斯<lb/>
　項斯字子遷江東人㑹昌四年擢第終丹徒尉詩一巻<lb/>
　　　　寄石橋僧<lb/>
　逢師入山日道在石橋邉别後何<hi>一作無</hi>人見秋来㡬處<lb/>
　禪溪中雲隔寺夜半雪<hi>一作雨</hi>添泉生有天台約知<hi>一作應</hi>
　無却<hi>一作再</hi>出縁<lb/>
<pb n="KR4h0140_WYG_554-1b"/>
　　　　送歐陽衮歸閩中<lb/>
　秦城㡬年住猶著故鄉衣失意時相<hi>一作曽</hi>識成名後獨<lb/>
　歸海秋蠻樹黒嶺夜瘴禽飛為學心難滿知君更掩扉<lb/>
　　　　古觀<lb/>
　置觀碑已折看松年不分洞中誰識藥門外日添墳放<lb/>
　去龜随水呼来鹿怕薫壇邉見灰火㡬燒祭星文<lb/>
　　　　題令狐處士谿居<lb/>
　白髮已過半無心離此溪病嘗山藥徧貧起草堂低為<lb/>
<pb n="KR4h0140_WYG_554-2a"/>
月忩從破因詩壁重泥近來常夜坐寂寞與僧齊<lb/>
　　　送僧歸南嶽<lb/>
心知衡嶽路不怕去人稀船裏誰<hi>一作猶</hi>鳴磬沙頭自曝<lb/>
衣有家從小别是寺即言歸料得逢春<hi>一作寒</hi>住當禪雲<lb/>
<hi>一作船雪</hi>滿扉<lb/>
　　　寧州春思<lb/>
失意離城早邉城任見花初為斷酒客舊識賣書家寒<lb/>
寺稀無雪春風亦有沙思歸頻入夢即路不言賖<lb/>
<pb n="KR4h0140_WYG_554-2b"/>
　　　山友贈蘚花冠<lb/>
塵汙出華髮慚君青蘚冠此身閒未得終日戴應難好<lb/>
就松隂挂宜當枕石看㑹須尋道士簪去繞霜壇<lb/>
　　　蠻家<lb/>
領得賣珠錢還歸銅柱邉看兒調小象打鼓試新船醉<lb/>
後眠神樹耕時語瘴煙不逢寒便老相問莫知年<lb/>
　　　早春題湖上顧氏新居二首<lb/>
近得水雲看<hi>一作雲中路</hi>門長侵早開到時㣲<hi>一作猶</hi>有雪行<lb/>
<pb n="KR4h0140_WYG_554-3a"/>
處又<hi>一作已</hi>無苔勸酒客初醉留茶僧未来每逢晴暖日<lb/>
唯見乞花栽<lb/>
門不當官道行人到亦稀故從飱後出方<hi>一作多</hi>至夜深<lb/>
歸開篋揀<hi>一作收一作陳</hi>書<hi>一作/詩</hi>巻掃牀移褐<hi>一作卧</hi>衣㡬時同<lb/>
買宅相近有柴扉<lb/>
　　　蒼梧雲氣<lb/>
何年化<hi>一作盡</hi>作愁漠漠便難収數㸃山能逺平鋪水不<lb/>
流濕連湘竹暮濃葢舜墳秋亦有思歸<hi>一作鄉</hi>客看来盡<lb/>
<pb n="KR4h0140_WYG_554-3b"/>
白頭<lb/>
　　　晚春花<lb/>
隂洞日光薄花開不及時當春無半樹經燒<hi>一作晚</hi>足空<lb/>
枝疎與香風㑹細将泉影移此中人到少開盡㡬人知<lb/>
　　　宿胡氏溪亭<lb/>
獨住水聲裏有亭無熱時客来因月宿床勢向山移鶴<lb/>
睡松枝定螢歸葛葉垂寂寥猶欠伴誰為報僧知<lb/>
　　　送華隂隠者<lb/>
<pb n="KR4h0140_WYG_554-4a"/>
往往到城市得非徴藥錢世人空識面弟子莫知年自<lb/>
說能醫死相期更學仙近来移住處毛女舊峰前<lb/>
　　　落第後寄江南親友<lb/>
古巷槐隂合愁多晝掩扉獨存過江馬強拂看花衣送<lb/>
客心先醉尋僧夜不歸龍鍾易惆悵莫遣寄書稀<lb/>
　　　欲别<lb/>
花時人欲别每日醉櫻桃置酒金錢盡彈筝玉指勞歸<lb/>
期無嵗月客路有風濤錦縀裁衣贈麒麟落剪刀<lb/>
<pb n="KR4h0140_WYG_554-4b"/>
　　　留别張水部籍<lb/>
省中重拜别兼領寄<hi>一作故</hi>人書已念此行<hi>一作程</hi>逺不應<lb/>
相問疎子<hi>一作禁</hi>城西並宅御水北同渠要取春前到乗<lb/>
閑候起居<lb/>
　　　小古鏡<lb/>
字已無人識唯應記鑄年見来深似水攜去重於錢鸞<lb/>
翅巢空月菱花徧小天宫中照黄帝曽得化為仙<lb/>
　　　題太白山隠者<lb/>
<pb n="KR4h0140_WYG_554-5a"/>
髙居在幽嶺人得見時稀寫籙扃虗白尋僧到翠㣲掃<lb/>
壇星下宿収藥雨中歸從服小還後自疑身解飛<lb/>
　　　病中懐王展先輩在天台<lb/>
枕上用心静唯應改舊詩強行休去早暫卧起還遲因<lb/>
説来歸處却愁初病時赤城山下寺無計得相随<lb/>
　　　鯉魚<lb/>
似龍鱗又足只是欠登門月裏腮猶濕泥中目未昏乞<lb/>
鋤防蟻穴望水寫金盆他日能為雨公田報此㤙<lb/>
<pb n="KR4h0140_WYG_554-5b"/>
　　　子規<hi>一作賈島詩</hi>
逰魂自相呌寧復記前身飛過人家月聲連客路春夢<lb/>
邉催曉急愁外送風頻自有霑花血相和淚<hi>一作露</hi>滴新<lb/>
　　　邉州客舍<lb/>
開門不成出麥色徧前坡自小詩名在如今白髪多經<lb/>
年無越信終日厭蕃歌近寺居僧少春来亦嬾過<lb/>
　　　贈道者<lb/>
晏来知養氣度日語時稀到處留丹<hi>一作唯開</hi>井終<hi>一作經</hi>寒<lb/>
<pb n="KR4h0140_WYG_554-6a"/>
不絮衣病鄉多恵藥鬼俗有符威自說身輕健今年數<lb/>
夢飛<lb/>
　　　邉㳺<lb/>
古鎮門前去長安路在東天寒明堠火日晚裂旗風<hi>一作</hi>
<hi>天晴槐葉霧日暮葦花風</hi>塞館皆無事<hi>一作簟</hi>儒装亦有弓防秋故鄉<lb/>
卒暫喜語音同<lb/>
　　　夜泊淮隂<lb/>
夜入楚家煙煙中人未眠望來淮岸盡坐到酒楼前燈<lb/>
<pb n="KR4h0140_WYG_554-6b"/>
影半臨水筝聲多在船乗流向東去别此易經年<lb/>
　　　逺水<lb/>
渺渺浸天色一邉生晚光<hi>一作凉</hi>闊浮<hi>一作/含</hi>萍思<hi>一作勢</hi>逺<lb/>
寒入鴈愁長北極連平地東<hi>一作南</hi>流即<hi>一作接</hi>故鄉扁舟<lb/>
来<hi>一作當</hi>宿處髣髴似瀟湘<lb/>
　　　黄州<hi>一作河</hi>暮愁<lb/>
凌澌衝淚眼重疊自西来即夜寒應合非春煖不開豈<lb/>
無登陸計宜棄濟川材願寄浮天外髙風萬里囘<lb/>
<pb n="KR4h0140_WYG_554-7a"/>
　　　曉<hi>一作早</hi>發昭應<lb/>
行人見雪愁初作帝鄉<hi>一作京</hi>游旅店開偏早鄉帆去未<lb/>
收燈殘催巻席手冷怕梳頭是物寒無色湯泉正<hi>一作祗</hi>
自流<lb/>
　　　贈金州姚合使君<lb/>
為郎名更重領郡是蹉跎官壁題詩盡衙庭㸔鶴多城<lb/>
池連草<hi>一作竹</hi>壍籬落帶椒坡未覺旗旛<hi>一作/旌</hi>貴閒行<hi>一作</hi>
<hi>遊</hi>觸處過<lb/>
<pb n="KR4h0140_WYG_554-7b"/>
　　　送殷中丞遊邉<lb/>
話别無長夜燈前聞曙鵶已行難避雪何處合逢花野<lb/>
寺門多閉羌樓酒不賖還須見<hi>一作問</hi>邉将誰擬静塵沙<lb/>
　　　寄坐夏僧<lb/>
坐夏日偏長知師在律堂多因束帶熱更憶剃頭凉苔<lb/>
色侵經架松隂到簟床還應鍊詩句借卧石池傍<lb/>
　　　寄盧式<lb/>
到處久南望未知何日囘寄書頻到海得夢忽聞雷嶺<lb/>
<pb n="KR4h0140_WYG_554-8a"/>
日當秋暗蠻花近臘開白身居瘴癘誰不惜君才<lb/>
　　　日東<hi>一作本</hi>病僧<lb/>
雲水絶歸路来時風送船不言<hi>一作已無</hi>身後事<hi>一作念</hi>猶坐<lb/>
病中禪深壁藏燈影空窗出艾煙巳無鄉土信起塔寺<lb/>
門前<hi>一作要人知是客白日指生縁</hi>
　　　泛溪<lb/>
溪船泛渺瀰漸覺減炎輝<hi>一作溪舟泛數里便覺少炎輝</hi>動水花連影<lb/>
逢人鳥背飛深猶見白石凉好換生衣未得多詩句終<lb/>
<pb n="KR4h0140_WYG_554-8b"/>
須隔宿歸<lb/>
　　　送顧少府<hi>一作送顧逢尉永康</hi>
作尉年猶少無辭去路賒漁舟縣前泊山吏日髙衙幽<lb/>
景臨谿寺秋蟬織杼<hi>一作紵</hi>家行程須過越先<hi>一作應</hi>醉鏡<lb/>
湖花<lb/>
　　　咸陽别李處士<lb/>
古道自迢迢咸陽離别橋越人聞水處秦樹帶霜朝駐<lb/>
馬言難盡分程望易遥秋前未相見此意轉<hi>一作各</hi>蕭條<lb/>
<pb n="KR4h0140_WYG_554-9a"/>
　　　寄流人<lb/>
毒草不曾枮長添客健無霧開蠻市合船散海城孤象<lb/>
跡頻藏齒龍涎逺蔽珠家人秦地老泣對日南圖<lb/>
　　　華頂道者<lb/>
仙人掌中住生<hi>一作坐</hi>有上天期已廢燒丹處猶多種杏<lb/>
時飬龍於淺水寄鶴在髙枝得道復無事相逢盡日棊<lb/>
　　　酬從叔聽夜泉見寄<lb/>
夢罷更開户寒泉聲隔雲共誰尋最逺獨自坐偏聞巖<lb/>
<pb n="KR4h0140_WYG_554-9b"/>
際和風滴溪中泛月分豈知當此夜流念到江漬<lb/>
　　　和李用夫栽小松<lb/>
移來未換葉已勝在空<hi>一作深</hi>山静對心標直遥吟境助<lb/>
閒影侵殘雪際聲透小忩間即聳凌空榦翛翛豈易攀<lb/>
　　　哭南流人<lb/>
遥見南来使江頭哭問君臨終時有雪旅𦵏處無雲官<lb/>
庫空収劍蠻<hi>一作山</hi>僧共起墳知名人尚少誰為録遺文<lb/>
　　　經李白墓<lb/>
<pb n="KR4h0140_WYG_554-10a"/>
夜郎歸未老醉死此江邉𦵏闕官家禮詩殘樂府篇遊<lb/>
魂應到蜀小碣豈旌賢身没猶何罪遺墳野火燃<lb/>
　　　春夜樊川竹亭陪諸同年讌<lb/>
相知皆是舊每恨獨逰頻幸此同芳夕寧辭倒醉身燈<lb/>
光遥映燭萼粉暗飄茵明月分歸騎重来更㡬春<lb/>
　　　送僧<lb/>
靈山廵未徧不作住持心逢寺暫投宿是山皆獨尋有<lb/>
時過静界在處想空林從小即行脚出家來至今<lb/>
<pb n="KR4h0140_WYG_554-10b"/>
　　　送蘇處士歸西山<lb/>
南遊何所為一篋又空歸守道安清世無心換白衣深<lb/>
林蟬噪暮絶頂客来稀早晚重相見論詩更及㣲<lb/>
　　　遊爛柯山<lb/>
步步出塵氛溪山别是春壇邉時過鶴碁處寂無人訪<lb/>
古碑多缺探幽路不眞翻疑歸去晚清世累移晨<lb/>
　　　送友人之永嘉<lb/>
長貧知不易去計擬何逃相對人愁别經過㡬處勞城<lb/>
<pb n="KR4h0140_WYG_554-11a"/>
連沙岫逺山斷夏雲髙猶想成詩處秋燈半照濤<lb/>
　　　巴中逢故人<lb/>
勞思空積嵗偶㑹更無由以分難相捨将行且暫留路<lb/>
岐何處極江峽半猨愁到此分南北離懐豈易收<lb/>
　　　送歸江州友人初下第<hi>一作送友人下第歸</hi>
名髙不俟召收採獻君門偶屈因縁數他人盡為寃新<lb/>
春城外路舊隠水邉村歸去無勞久知君更待論<lb/>
　　　舜城懐古<lb/>
<pb n="KR4h0140_WYG_554-11b"/>
禪禹遜堯聰巍巍盛此中四隅咸啟聖萬古賴成功道<lb/>
德去彌逺山河勢不窮停車一再拜帝業即今同<lb/>
　　　送劉道士之成都嚴眞觀<hi>嚴公通老子易以成道</hi>
嚴君名不朽道出二經中歸去精誠懇還應夢寐通池<lb/>
臺鏡定月松檜雨餘風想對靈𤣥憶人間戀若空<lb/>
　　　漢南遇友人<lb/>
此身西復東何計此相逢夢盡吳越水恨深襄漢鐘積<lb/>
雲開去路曙雪疊前峰誰即知非舊憐君忽見容<lb/>
<pb n="KR4h0140_WYG_554-12a"/>
　　　遊頭陁寺上方<lb/>
高步陟崔嵬吟閑路惜廻寺知何代有僧見梵天來暮<lb/>
靄連沙積餘霞徧檻開更期招静者長嘯上南臺<lb/>
　　　送友人逰河東<lb/>
停車曉燭前一語㡬潸然路去干戈日鄉遥饑饉年湖<lb/>
波晴見鴈槐驛晚無蟬莫縱經時住東南書信偏<lb/>
　　　中秋夜懐<lb/>
趨馳早晩休一嵗又殘秋若只如今日何難致白頭滄<lb/>
<pb n="KR4h0140_WYG_554-12b"/>
波歸處逺旅食尚<hi>一作向</hi>邉愁賴見前賢說窮通不自由<lb/>
　　　寄富春孫路處士<lb/>
平生醉與吟誰是見君心上國一歸去滄江閑至今鐘<lb/>
緐秋寺近峰闊晩濤深疎放長如此何人長得尋<lb/>
　　　送客歸新羅<lb/>
君家滄海外一别見何因風土雖知教程途自致貧浸<lb/>
天波色晩横笛鳥行春明發千檣下應無更逺人<lb/>
　　　杭州江亭留題登眺<lb/>
<pb n="KR4h0140_WYG_554-13a"/>
處處日馳銷憑軒夕似朝漁翁閑鼓櫂沙鳥戲迎潮樹<lb/>
間津亭宻城連塢寺遥因誰報隠者向此得耕樵<lb/>
　　　荆州夜與友親相遇<lb/>
山海兩分岐停舟偶似期别來何限意相見却無辭坐<lb/>
永神凝夢愁繁鬂欲絲趨名易遲晚此去莫經時<lb/>
　　　送友人遊邉<lb/>
方春到帝京<hi>一作城</hi>有戀有愁并萬里江海思半年沙塞<lb/>
程緑隂斜向驛殘照逺侵城自可資新課還期振盛名<lb/>
<pb n="KR4h0140_WYG_554-13b"/>
　　　題贈宣州亢拾遺<lb/>
傳騎一何催山門晝未開髙人終避世聖主不遺才坐<lb/>
次欹臨水門中獨舉杯誰為旦夕侣深寺數僧来<lb/>
　　　姚氏池亭<lb/>
池館饒嘉致幽人愜所閒條風能動浪岸樹不遮山嘯<lb/>
檻魚驚後眠忩鶴語間何須說廬阜深處更躋攀<lb/>
　　　送友人之江南<lb/>
東南路苦辛去路見無因萬里此相送故交誰更親日<lb/>
<pb n="KR4h0140_WYG_554-14a"/>
浮汀草緑煙霽海山春握手無别贈為予書札頻<lb/>
　　　彭蠡湖春望<lb/>
湖亭東極望逺櫂不須廻遍草新湖落連天衆雁来蘆<lb/>
洲殘照盡雲障積煙開更想鴟夷子扁舟安在哉<lb/>
　　　聞友人㑹裴明府縣樓<lb/>
閒閣雨吹塵陶家楫上賔湖山萬叠翠門樹一行春景<lb/>
遍歸簷燕歌喧已醉身登臨興不足喜有數来因<lb/>
　　　歸家山行<lb/>
<pb n="KR4h0140_WYG_554-14b"/>
獻賦才何拙經時不恥歸能知此意是甘取衆人非遍<lb/>
隴耕無圃縁溪釣有磯此懐難自遣期在振儒衣<lb/>
　　　長安書懐呈知已<lb/>
江湖歸不易京邑計長貧獨夜有知已論心無故人一<lb/>
燈愁裏夢九陌病中春為問清平日無門致出身<lb/>
　　　聞蟬<lb/>
動葉復驚神聲聲斷續勻坐来同聼者俱是未歸人一<lb/>
櫂三湘浪單車二蜀塵傷秋各有日千可念因循<lb/>
<pb n="KR4h0140_WYG_554-15a"/>
　　　李處士道院南樓<lb/>
霜晩復秋殘樓明近逺山滿壺邀我醉一榻為僧閒樹<lb/>
簇孤汀眇帆欹積浪間從容更南望殊欲外人寰<lb/>
　　　送顧非熊及第歸茅山<lb/>
吟詩三十載成此一名難自有㤙門入全無帝里歡湖<lb/>
光愁裏碧巖景夢中寒到後松杉月何人共曉看<lb/>
　　　春日題李中丞樊川别墅<lb/>
心知受㤙地到此亦裵回上路移時立中軒隔宿来川<lb/>
<pb n="KR4h0140_WYG_554-15b"/>
光通沼沚寺影帶樓臺無限成蹊樹花多向客開<lb/>
　　　龍州與韓将軍夜㑹<lb/>
庭緑草纎纎邉州白露沾别歌縁劍起客淚是愁添見<lb/>
月鵲啼樹避風雲滿簾将軍盡尊酒樓上賦星占<lb/>
　　　途中逢故人<lb/>
長大有南北山川各所之相逢孤館夜共憶少年時爛<lb/>
醉百花酒狂題㡬首詩来朝又分袂後㑹鬢應絲<lb/>
　　　送友人下第歸襄陽<lb/>
<pb n="KR4h0140_WYG_554-16a"/>
失意已春殘歸愁與别難山分關路細江遶夜城寒草<lb/>
色連晴坂鼉聲離曉灘差池是秋賦何以暫懐安<lb/>
　　　宿山寺<lb/>
栗葉重重覆翠㣲黄昏溪上語人稀月明古寺客初到<lb/>
風度閒門僧未歸山果經霜多自落水螢穿竹不停飛<lb/>
中宵能得㡬時睡又被鐘聲催著衣<lb/>
　　　病鶴<lb/>
青雲有意力猶㣲豈料低囘得所依幸念翅因風雨困<lb/>
<pb n="KR4h0140_WYG_554-16b"/>
豈教身陷稻粱肥曽逰碧落寕無侣見有清池不忍飛<lb/>
縱使他年引仙駕主人㤙在亦應歸<lb/>
　　　夢仙<lb/>
昨宵魂夢到仙津得見蓬山不死人雲葉許裁成野服<lb/>
玉漿教喫潤愁身紅樓近月宜寒水緑杏揺風占古春<lb/>
次第引看行未徧浮光牽入世間塵<lb/>
　　　古扇<lb/>
昨日裁成奪夏威忽逢秋節便相違寒塵妬盡秦王女<lb/>
<pb n="KR4h0140_WYG_554-17a"/>
凉殿㤙随漢主妃似月舊臨紅粉面有風休動麝香衣<lb/>
千年蕭瑟關人<hi>一作人間</hi>事莫語<hi>一作話</hi>當時掩淚歸<lb/>
　　　涇州聽張處士彈琴<lb/>
邉州獨夜正思鄉君又彈琴在客堂髣髴不離燈影外<lb/>
似聞流水到瀟湘<lb/>
　　　贈别<lb/>
魚在深泉鳥在雲從来只得影相親他時縱有逢君處<lb/>
應作人間白髮身<lb/>
<pb n="KR4h0140_WYG_554-17b"/>
　　　對鱠<lb/>
行到鱸魚鄉裏時鱠盤如雪怕風吹猶憐醉裏江南路<lb/>
馬上垂鞭學釣時<lb/>
　　　憶朝陽峰前居<lb/>
每憶閑眠處朝陽最上峰溪僧来自逺林路出無蹤敗<lb/>
褐粘苔徧新題出<hi>一作在</hi>石重霞光侵曙發嵐翠近秋濃<lb/>
健羡機能破安危道不逢雪殘猨<hi>一作僧</hi>到閣庭午鶴離<lb/>
松此地虚為别人間久未容何時無一事却去飬疎慵<lb/>
<pb n="KR4h0140_WYG_554-18a"/>
　　　暮上瞿唐峽<lb/>
自古艱難地孤舟旦暮程獨愁空託命省已是輕生有<lb/>
樹皆相倚無巖不倒傾蛟螭波數怒鬼怪火潛明履道<lb/>
知無負離心自要驚何年面骨肉細話苦辛行<lb/>
　　　和李中丞醉中期王徵君月夜同逰滻水舊居<lb/>
醉後情俱逺難忘素滻間照花深處月當户舊時山事<lb/>
想同清話歡期一破顔風流還愛竹此夜尚思閒<lb/>
　　　濁水求珠<lb/>
<pb n="KR4h0140_WYG_554-18b"/>
靈魄自沉浮從來任濁流願從深處得不向暗中投圓<lb/>
月時堪惜滄波路可求沙尋龍窟逺泥訪蚌津幽是寳<lb/>
終知貴唯㤙且用酬如能在公掌的不負明眸<lb/>
　　　江村夜泊<lb/>
日<hi>一作月</hi>落江路<hi>一作/村</hi>黒前村人語稀㡬家深樹裏一<hi>一作</hi>
<hi>㸃</hi>火夜漁<hi>一作照船</hi>歸<lb/>
　　　落第後歸覲喜逢僧再陽<lb/>
相逢須強笑人世别離頻去曉<hi>一作曉去</hi>長侵月歸鄉動隔<lb/>
<pb n="KR4h0140_WYG_554-19a"/>
春見僧心暫静從俗事多屯宇宙詩名小山河客路新<lb/>
翠桐猶入㸑青鏡未辭塵逸足常思驥随羣且<hi>一作自</hi>退<lb/>
鱗宴乖紅杏寺愁在緑楊津羞<hi>一作老</hi>病難為藥開眉嬾<lb/>
顧<hi>一作頼故</hi>人<lb/>
　　　送越僧元瑞<lb/>
静中無伴侣今亦獨随縁昨夜離空室焚香浄去船<lb/>
　　　舊宫人<lb/>
自出先皇玉殿中衣裳不更染深紅宫釵折盡垂空鬢<lb/>
<pb n="KR4h0140_WYG_554-19b"/>
内扇穿<hi>一作遮一作藏一作揺</hi>多減半風桃熟亦曽君手賜酒闌<lb/>
猶候妾歌終如今還向城邉住御水東流意不通<lb/>
　　　夢逰仙<lb/>
夢逰飛上天家樓珠箔當風挂玊鉤鸚鵡隔簾呼再拜<lb/>
水仙移鏡嬾梳頭丹霞不是人間曉碧樹仍逢岫外秋<lb/>
将謂便長於此地雞聲入耳所堪愁<lb/>
　　　送宫人入道<lb/>
願随仙女董雙城王母前頭作<hi>一作結</hi>伴行初戴玉冠多<lb/>
<pb n="KR4h0140_WYG_554-20a"/>
悞拜欲辭金殿别稱名将敲碧落新齋磬却進昭陽舊<lb/>
賜筝旦暮焚香繞壇上步虗猶作按歌聲<lb/>
　　　長安退将<lb/>
塞外衝沙損眼明歸来飬病住秦京上髙樓閣看星坐<lb/>
著白衣裳把劍行常説老身思鬬将最悲無力制蕃營<lb/>
翠眉紅臉和囘鶻惆悵中原不用兵<lb/>
　　　遥装夜<lb/>
巻席貧抛壁下床且鋪他處對燈光欲行千里從今夜<lb/>
<pb n="KR4h0140_WYG_554-20b"/>
猶惜殘春發故鄉蚊蚋已生團扇急衣裳未了剪刀忙<lb/>
誰知更有芙蓉浦南去令人愁思長<lb/>
　　　送苗七求職<lb/>
相逢未得三囘笑風送離情入剪刀客路最能銷日月<lb/>
夢魂空自畏波濤獨眠秋夜琴聲急未拜軍城劍色髙<lb/>
<hi>一作逺拜城隍劍氣髙</hi>去去縁多山與海鶴身寕肯<hi>一作不</hi>為飛勞<lb/>
　　　山行<hi>一作山中作</hi>
青櫪林深<hi>一作疎</hi>亦有人一渠流水數家分山當日午囘<lb/>
<pb n="KR4h0140_WYG_554-21a"/>
　<hi>一作移</hi>峰影草帶泥痕過鹿羣蒸茗氣從<hi>一作衝</hi>茅舍出繰<lb/>
　絲聲隔竹籬聞行逢賣藥歸来客不惜相随入島雲<lb/>
　　　　題永忻寺影堂<lb/>
　不遇修寺日無錢入影堂故来空禮拜臨去重添香僧<lb/>
　得名難<hi>一作雖</hi>近燈傳火已長發心依止後借住有鄰房<lb/>
　　　　獻令狐相公時相公郊壇行事囘<hi>一作趙嘏詩</hi>
　鶚在卿雲冰在壺代天才業本訏謨榮同伊陟傳朱户<lb/>
　秀比王商入畵圖昨夜星辰囘劍履箭年風月滿江湖<lb/>
<pb n="KR4h0140_WYG_554-21b"/>
　不知機務時多暇還許詩家屬和無<lb/>
　　　　句<lb/>
　佳人背江坐眉際列煙樹<hi>庾樓燕</hi>　　馬蹄沒青莎船跡成<lb/>
　空波　春風吹兩意何意更相值<hi>古意為以上並見張  主客圖</hi>　　更<lb/>
　望㑹稽何處是沙連竹箭白鷴羣<hi>見吟窗雜録</hi>
　<lb/>
　<lb/>
御定全唐詩巻五百五十四<lb/>
</p>
<p>
</p>
  </div>
</body>
</text>
</TEI>
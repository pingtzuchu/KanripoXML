<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_699-1a"/>
　欽定四庫全書<lb/>
御定全唐詩巻六百九十九<lb/>
　　韋莊<lb/>
　　　　與東吳生相遇<hi>及第後出闗作</hi>
　十年身事<hi>一作世</hi>各如萍白首相逄淚滿纓老去不知花<lb/>
　有態亂來唯覺酒多情貧疑陋巷春偏少貴想豪家月<lb/>
　最明且<hi>一作獨</hi>對一尊開口笑未衰應見泰階平<lb/>
　　　　庭前桃<lb/>
<pb n="KR4h0140_WYG_699-1b"/>
　曾向桃源爛漫遊也同漁父泛僊舟皆言洞裏千株好<lb/>
　未勝庭前一樹幽帶露似垂湘女淚無言如伴息媯愁<lb/>
　五陵公子饒春恨莫引香風上酒樓<lb/>
　　　　丙辰年鄜州遇寒食城外醉吟五首<lb/>
　滿街楊栁緑絲煙畫出清明二月天好是隔簾花樹動<lb/>
　女郎撩亂送鞦韆<lb/>
　雕陰寒食足遊人金鳯羅衣濕麝薫腸斷入城芳草路<lb/>
　淡紅香白一羣羣<lb/>
<pb n="KR4h0140_WYG_699-2a"/>
開元坡下日初斜拜掃歸來走鈿車可惜數株紅艷好<lb/>
不知今夜落誰家<lb/>
馬驕風疾玉鞭長過去唯留一陣香閒客不須燒破眼<lb/>
好花皆屬富家郎<lb/>
雨絲煙栁欲清明金屋人閑煖鳯笙永日<hi>一作晝</hi>迢迢無<lb/>
一事隔街聞築<hi>一作蹴</hi>氣毬聲<lb/>
　　　宜君<hi>一作春</hi>縣比卜居不遂留題王秀才别墅二<lb/>
　　　首<lb/>
<pb n="KR4h0140_WYG_699-2b"/>
本期同此臥林丘榾拙爐前擁布裘何事却騎羸馬去<lb/>
白雲紅樹不相留<lb/>
明月嚴霜撲早貂羡君髙臥正逍遥門前積雪深三尺<lb/>
火滿紅爐酒滿瓢<lb/>
　　　鄜州留别張員外<lb/>
江南相送君山下塞北相逄朔漠<hi>一作相幕</hi>中三楚故人皆<lb/>
是夢十年陳事只如風莫言身世他時異且喜琴尊數<lb/>
日同惆悵却愁明日别馬嘶山店雨濛濛<lb/>
<pb n="KR4h0140_WYG_699-3a"/>
　　　病中聞相府夜宴戲贈集賢盧學士<lb/>
滿筵紅蠟照香鈿一夜歌鐘欲沸天花裏亂飛金錯落<lb/>
月中爭認繡連乾尊前莫話詩三百醉後寧辭酒十千<lb/>
無那兩三新進士風流長得飲徒憐<lb/>
　　　出闗<lb/>
馬嘶煙㟁栁陰斜東去<hi>一作回首</hi>闗山路轉賖到處因循縁<lb/>
嗜酒一生惆悵為判花危時祗合身無著白日那堪事<lb/>
有涯正是灞陵春酎緑仲宣何事獨辭家<lb/>
<pb n="KR4h0140_WYG_699-3b"/>
　　　過樊川舊居<hi>時在華州駕前奉使入蜀作</hi>
却到樊川訪舊遊夕陽衰草杜陵秋應劉去後苔生閣<lb/>
嵇阮歸來雪滿頭能說亂離惟有燕解偷閒暇不如鷗<lb/>
千桑萬海無人見横笛一聲空淚流<lb/>
　　　長安舊里<lb/>
滿目牆匡<hi>一作垣</hi>春草深傷時傷事更傷心車輪馬跡今<lb/>
何在十二玉樓無處尋<lb/>
　　　過渼陂懷舊<lb/>
<pb n="KR4h0140_WYG_699-4a"/>
　辛勤曾寄玉峰前一别雲溪二十年三徑荒凉迷竹樹<lb/>
　四鄰凋謝變桑田渼陂可是當時事紫閣空餘舊日煙<lb/>
　多少亂離無處問夕陽吟罷涕澘然<lb/>
　　　　汧陽間<hi>一作汧陽縣閣</hi>
　汧水悠悠去似絣逺山如書翠睂横僧尋野渡歸呉嶽<lb/>
　雁帶斜陽入渭城邊静不收蕃帳馬地貧惟賣隴山鸚<lb/>
　牧童何處吹羌笛一曲梅花出塞聲<lb/>
　　　　焦崖閣<lb/>
<pb n="KR4h0140_WYG_699-4b"/>
　李白曾歌蜀道難長聞白日上青天今朝夜過焦崖閣<lb/>
　始信星河在馬前<lb/>
　　　　雞公幘<hi>去褒城縣二十里</hi>
　石狀雖如幘山形可類雞向風疑欲鬬帶雨似聞啼蔓<lb/>
　織青籠合松長翠羽低不鳴非有意為怕客奔齊<lb/>
　<lb/>
　<lb/>
御定全唐詩巻六百九十九<lb/>
</p>
<p>
</p>
  </div>
</body>
</text>
</TEI>
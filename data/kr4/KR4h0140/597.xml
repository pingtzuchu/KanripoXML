<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_597-1a"/>
　欽定四庫全書<lb/>
御定全唐詩巻五百九十七<lb/>
　　徐商<lb/>
　徐商字義聲<hi>一云字秋卿</hi>新鄭人擢進士第大中時尚書左<lb/>
　丞咸通四年以兵部尚書同平章事後出為襄州節度<lb/>
　詩一首<lb/>
　　　　賀襄陽副使節判同加章綬<lb/>
　朱紫花前賀故人兼榮此會頗闗身同年坐上聯賓榻<lb/>
<pb n="KR4h0140_WYG_597-1b"/>
　宗姓亭中布錦裀晴日照旗紅灼爍韶光入隊影玢璘<lb/>
　芳菲解助今朝喜嫩蘂青條滿眼新<lb/>
　　　　句<lb/>
　萍聚只因今日浪荻斜都為夜來風<lb/>
　　高璩<lb/>
　高璩字瑩之渤海人登進士第累佐使府大中朝歴丞<lb/>
　郎咸通中守中書侍郎平章事詩一首<lb/>
　　　　和薛逢贈别<lb/>
<pb n="KR4h0140_WYG_597-2a"/>
劒外綿州第一州尊前偏喜接君留歌聲婉轉添長恨<lb/>
管色凄涼似到秋但務歡娛思曉角獨耽雲水上高樓<lb/>
莫言此去難相見怨别徵黃是順流<lb/>
　　　句<lb/>
公齋一到人非舊詩板重尋墨尚新<lb/>
　高湘<lb/>
高湘字濬之銖從子也擢進士第咸通中歴諫議大夫<lb/>
僖宗朝終江西觀察使詩一首<lb/>
<pb n="KR4h0140_WYG_597-2b"/>
　　　和李尚書命妓餞崔侍御<lb/>
謝安春渚餞袁宏千里仁風一扇清歌黛慘時方酩酊<lb/>
不知公子重飛觥<lb/>
　　　句<lb/>
惟有高州是當家<hi>玉泉子云湘從兄中書舍人湜與路相巖親善而湘厚劉相瞻巖既逐瞻</hi>
<hi>除不附己者十司戸湘得高州到日憤湜不佑巳賦詩云</hi>
　崔安潛<lb/>
崔安潛字進之齊州人大中三年進士登第咸通中累<lb/>
<pb n="KR4h0140_WYG_597-3a"/>
擢忠武節度使拒王仙芝有功代高駢鎮西川終太子<lb/>
太傅諡貞孝詩一首<lb/>
　　　報何澤<lb/>
四十九年前及第同年唯有老夫存今日殷勤訪吾子<lb/>
穏將鬐鬛上龍門<lb/>
　裴鉶<lb/>
裴鉶高駢客也官成都節度副使加御史大夫詩一首<lb/>
　　　題文翁石室<lb/>
<pb n="KR4h0140_WYG_597-3b"/>
文翁石室有儀形庠序千秋播徳馨古栢尚留今日翠<lb/>
高岷猶藹舊時青人心未肻抛羶蟻弟子依前學聚螢<lb/>
更歎沲江無限水爭流秖願到滄溟<lb/>
　劉損<lb/>
劉損咸通時人詩三首<lb/>
　　　憤惋詩三首<hi>一作劉禹錫詩題作懷妓</hi>
寶釵分股合無緣魚在深淵日在天得意紫鸞休舞鏡<lb/>
斷蹤青鳥罷銜箋金杯倒覆難收水玉軫傾欹嬾續弦<lb/>
<pb n="KR4h0140_WYG_597-4a"/>
從此蘼蕪山下過祗應將淚比黃泉<lb/>
鸞辭舊伴知何止鳯得新梧想稱心紅粉尚存香幕幕<lb/>
白雲將散信沈沈已休磨琢投泥玉嬾更經營買笑金<lb/>
願作山頭似人石丈夫衣上淚痕深<lb/>
舊嘗游處徧尋看覩物傷情死一般買笑樓前花巳謝<lb/>
畫眉牕下月空殘雲歸巫峽音容斷路隔星河去住難<lb/>
莫道詩成無淚下涙如泉滴亦須乾<lb/>
　鄭愚<lb/>
<pb n="KR4h0140_WYG_597-4b"/>
鄭愚畨禺人咸通中觀察桂管入為禮部侍郎黃巢平<lb/>
後出鎮南海終尚書左僕射詩二首<lb/>
　　　幼作<lb/>
臺山初罷霧岐海正分流漁浦颺來笛鴻逵翼去舟<lb/>
　　　茶詩<lb/>
嫩芽香且靈吾謂草中英夜臼和烟𢷬寒爐對雪烹惟<lb/>
憂碧粉散嘗見緑花生<lb/>
　霍總<lb/>
<pb n="KR4h0140_WYG_597-5a"/>
霍總咸通時池州刺史詩七首<lb/>
　　　郡樓望九華歌<lb/>
樓上坐見九子峰翠雲赤日光溶溶有時朝昏變疎密<lb/>
八峰和烟一峰出有時風巻天雨晴聚立連連如弟兄<lb/>
陽烏生子偶成數丹鳯養雛同此名日日遥看機巳靜<lb/>
未離塵躅思真境子明龍駕騰九垓陵陽相對空崔嵬<lb/>
玉漿瑤草不可見自有神仙風馬來<lb/>
　　　塞下曲<lb/>
<pb n="KR4h0140_WYG_597-5b"/>
曾當一面戰頻出九重圍但見爭鋒處長須得勝歸雪<lb/>
沾旗尾落風斷節毛稀豈要銘燕石平生重武威<lb/>
　　　闗山月<lb/>
珠瓏翡翠牀白晳侍中郎五日來花下雙童問道傍到<lb/>
門車馬狹連夜管弦長每笑東家子窺他宋玉牆<lb/>
　　　驄馬<lb/>
青驪八尺高俠客倚雄豪踏雪生珠汗障泥䕶錦袍路<lb/>
傍看驟影鞍底巻旋毛豈獨連錢貴酬恩更代勞<lb/>
<pb n="KR4h0140_WYG_597-6a"/>
　　　雉朝飛<lb/>
五色有名翬清晨挾兩雌羣羣飛自樂步步飲相隨覘<lb/>
葉逢人處驚媒妬寵時緑毛春鬭盡强敵願君知<lb/>
　　　木芙蓉<lb/>
本自江湖遠常開霜露餘爭春候穠李得水異紅蕖孤<lb/>
秀曾無偶<hi>一作遇</hi>當門幸不鉏誰能政搖落繁綵照堦除<lb/>
　　　採蓮女<lb/>
舟中採蓮女兩兩催妝梳聞早渡江去日高來起居<lb/>
<pb n="KR4h0140_WYG_597-6b"/>
　陳琡<lb/>
陳琡咸通中佐廉使郭常侍銓于徐性耿介不合挈家<lb/>
居茅山焚香習禪詩一首<lb/>
　　　别僧<hi>一作留别蘭若僧</hi>
行若獨輪車常畏大道覆止若員底器常恐他物觸行<lb/>
止既如此安得不離俗<lb/>
　裵䖍<hi>一作乾</hi>餘<lb/>
裵䖍餘咸通末佐北門李相蔚淮南幕乾寧初官太常<lb/>
<pb n="KR4h0140_WYG_597-7a"/>
少卿詩二首<lb/>
　　　早春殘雪<lb/>
霽日彫瓊彩幽庭減夜寒梅飄餘片積日墮晩光殘零<lb/>
落偏依桂霏微不掩蘭陰林披霧縠小沼破冰盤曲檻<lb/>
霜凝砌疎篁玉碎竿巳聞三徑好猶可訪袁安<lb/>
　　　栁枝詞詠篙水濺妓衣<lb/>
半額微黄<hi>一作滿額蛾黃</hi>金縷衣玉搔頭褭鳯雙飛<hi>一作翠翹浮動玉釵</hi>
<hi>垂</hi>從教水濺羅裙濕還道朝來<hi>一作知道巫山</hi>行雨歸<lb/>
<pb n="KR4h0140_WYG_597-7b"/>
　李嶸<lb/>
李嶸咸通時人詩一首<lb/>
　　　獻淮南帥<hi>一作獻李僕射</hi>
雞樹烟含瑞氣凝鳯池波待玉山澄國人久倚東闗望<lb/>
擬築沙堤到廣陵<lb/>
　袁郊<lb/>
袁郊字之儀朗山人滋之子也咸通時為祠部郎中昭<lb/>
宗朝為翰林學士詩四首<lb/>
<pb n="KR4h0140_WYG_597-8a"/>
　　　月<lb/>
嫦娥竊藥出人間藏在蟾宮不放還后羿遍尋無覓處<lb/>
誰知天上却容奸<lb/>
　　　霜<lb/>
古今何事不思量盡信鄒生感彼蒼但想燕山吹暖律<lb/>
炎天豈不解飛霜<lb/>
　　　露<lb/>
湛湛騰空下碧霄地卑濕處更偏饒菅茅豐草皆霑潤<lb/>
<pb n="KR4h0140_WYG_597-8b"/>
不道良田有旱苗<lb/>
　　　雲<lb/>
楚甸嘗聞旱魃侵從龍應合解為霖荒淫却入陽臺夢<lb/>
惑亂懷襄父子心<lb/>
　張叢<lb/>
張叢咸通中官桂管觀察使詩一首<lb/>
　　　㳺東觀山<lb/>
巖岫碧孱顏靈蹤若可攀樓臺烟靄外松竹翠微間玉<lb/>
<pb n="KR4h0140_WYG_597-9a"/>
液寒深洞秋光秀遠山憑君指歸路何處是人寰<lb/>
　馮袞<lb/>
馮袞東陽人定之子登進士第咸通中歴任臺省嘗為<lb/>
蘇州刺史詩二首<lb/>
　　　擲盧作<lb/>
八尺臺盤照面新千金一擲鬭精神合是賭時須賭取<lb/>
不妨回首乞閑人<lb/>
　　　戲酒妓<lb/>
<pb n="KR4h0140_WYG_597-9b"/>
醉眼從伊百度斜是他家屬是他家低聲向道人知也<lb/>
隔坐剛抛豆蔲花<lb/>
　鄭綮<lb/>
鄭綮字蘊武進士及第累官散騎常侍昭宗時以禮部<lb/>
侍郎同中書門下平章事詩三首<lb/>
　　　老僧<lb/>
日照四山雪老僧門未開凍缾黏柱礎宿火陷爐灰童<lb/>
子病歸去鹿麑寒入來齋鐘知漸近枝鳥下生臺<lb/>
<pb n="KR4h0140_WYG_597-10a"/>
　　　題盧州郡齋<lb/>
九衢塵裏一書生多達逢時擁斾旌醉裏眼開金使字<lb/>
紫旂風動耀天明<lb/>
　　　别郡後寄席中三蘭<hi>三妓並以蘭為名</hi>
淮淝兩水不相通隔岸臨流望向東千顆淚珠無寄處<lb/>
一時彈與渡前風<lb/>
　溫庭皓<lb/>
溫庭皓初為襄陽徐商從事咸通中辟徐州崔彥曾幕<lb/>
<pb n="KR4h0140_WYG_597-10b"/>
府龎勛反使庭皓草表求節度庭皓拒之遂遇害詔贈<lb/>
兵部郎中詩四首<lb/>
　　　觀山燈獻徐尚書<lb/>
一峰當勝地萬㸃照嚴城勢異崑岡發光疑𤣥圃生焚<lb/>
書翻見字舉燧不招兵況遇新春夜何勞秉燭行<lb/>
九枝應並耀午夜忽潛然景集青山外螢分碧草前輝<lb/>
華侵月影歴亂寫星躔望極高樓上搖光滿綺筵<lb/>
春山收暝色爝火集餘輝麗景饒紅焰祥光出翠微白<lb/>
<pb n="KR4h0140_WYG_597-11a"/>
　榆行自比青桂影相依唯有偷光客追㳺欲忘歸<lb/>
　　　　梅<lb/>
　一樹寒林外何人此地栽春光先自暖陽艷暗相催曉<lb/>
　覺霜添白寒迷月借開餘香低惹袖墮蘂逐流杯零落<lb/>
　移新暖飃颺上故臺雪繁鶯不識風裊蝶空迴羌吹應<lb/>
　愁起征徒異渴來莫貪題詠興商鼎待鹽梅<lb/>
　<lb/>
　<lb/>
<pb n="KR4h0140_WYG_597-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百九十七<lb/>
</p>
<p>
</p>
  </div>
</body>
</text>
</TEI>
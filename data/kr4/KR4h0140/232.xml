<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_232-1a"/>
　欽定四庫全書<lb/>
御定全唐詩卷二百三十二<lb/>
　　杜甫<lb/>
　　　　太歲日<hi>大歴三年嵗次戊申正月丙午朔三日為戊申日乃太嵗日也</hi>
　楚岸行將老巫山坐復春病多猶是客謀拙竟何人閶<lb/>
　闔開黄道衣冠拜紫宸榮光懸日月賜與出金銀<hi>唐制當於</hi>
　<hi>是日慶賀</hi>愁寂鴛行斷參差虎穴鄰西江元下蜀北斗故臨<lb/>
　秦散地逾髙枕生涯脫要津天邊梅栁樹相見㡬囘新<lb/>
<pb n="KR4h0140_WYG_232-1b"/>
　　　　元日示宗武<lb/>
　汝啼吾手戰吾笑汝身長處處逢正月迢迢滯逺方飄<lb/>
　零還柏酒<hi>一作葉</hi>衰病只藜牀訓喻<hi>一作諭</hi>青衿子名慙白<lb/>
　首郎賦詩猶落筆獻夀更稱觴不見江東弟髙歌淚數<lb/>
　行<hi>原注第五弟豐漂泊江左近無消息</hi>
　　　　逺懷舎弟穎觀等<lb/>
　陽翟空知處荆南近得書積年仍逺别多難不安居江<lb/>
　漢春風起冰霜昨夜除雲天猶錯莫花萼尚蕭疎對酒<lb/>
<pb n="KR4h0140_WYG_232-2a"/>
都疑夢吟詩正憶渠舊時元日㑹鄉黨羡吾廬<lb/>
　　　續得觀書迎就當陽居止正月中旬定出三峽<lb/>
自汝到荆府書來數喚吾頌椒添諷詠禁火卜歡娯<hi>一作</hi>
<hi>呼</hi>舟楫因人動形骸用杖扶天旋䕫子國春近岳陽湖<lb/>
發日排南喜傷神散北吁飛鳴還接翅行序密銜蘆俗<lb/>
薄江山好時危草木蘇馮唐雖晩達終覬在皇都<lb/>
　　　將別巫峽贈南卿兄瀼西果園四十畝<lb/>
苔竹素所好萍蓬無<hi>一作不</hi>定居逺遊長兒子㡬地別林<lb/>
<pb n="KR4h0140_WYG_232-2b"/>
廬雜蘂紅相對他時錦不如具舟將出峽廵圃念攜鋤<lb/>
正月喧鶯末<hi>一作未</hi>兹辰放鷁初雪籬梅可折風榭栁微<lb/>
舒託贈卿家有因歌野興疎殘生逗<hi>一作逼</hi>江漢何處狎<lb/>
樵漁<lb/>
　　　送大理封主簿五郎親事不合却赴通州主簿<lb/>
　　　前閬州賢子余與主簿平章鄭氏女子垂欲納<lb/>
　　　<hi>一有采字</hi>鄭氏伯父京書至女子巳許他族親事遂<lb/>
　　　停<lb/>
<pb n="KR4h0140_WYG_232-3a"/>
禁臠去東牀趨庭赴北堂風波空逺渉琴瑟㡬<hi>原注音洎</hi>虚<lb/>
張渥水出騏驥崐山生鳳皇兩家誠款款中道許蒼蒼<lb/>
頗謂秦晉匹從來王謝郎青春動才調白首缺輝光玉<lb/>
潤終孤立珠明得闇藏餘寒折花卉恨別滿江鄉<lb/>
　　　人日兩篇<hi>一作二首</hi>
元日到人日未有不隂時冰雪鶯難至春寒花較遲雲<lb/>
隨白水落風振紫山悲蓬鬢稀疎久無勞比素絲<lb/>
此日此時人共得一談一笑俗相看尊前柏葉休隨酒<lb/>
<pb n="KR4h0140_WYG_232-3b"/>
勝裏金花巧耐寒佩劒衝星聊暫拔匣琴流水自須彈<lb/>
早春重引江湖興直道無憂行路難<lb/>
　　　江梅<lb/>
梅蘂臘前破梅花年後多絶知春意好<hi>一作早</hi>最柰客愁<lb/>
何雪樹元<hi>一作能</hi>同色江風亦自波故園不可見巫岫鬱<lb/>
嵯峨<lb/>
　　　庭草<lb/>
楚草經寒碧逢春入眼濃舊低收葉舉新掩巻牙重歩<lb/>
<pb n="KR4h0140_WYG_232-4a"/>
履宜輕過開筵得屢供看花隨節序不敢强為容<lb/>
　　　大歴三年春白帝城放船出瞿塘峽久居䕫府<lb/>
　　　將適江陵漂泊有詩凡四十韻<lb/>
老向巴人裏今辭楚塞隅入舟飜不樂解纜獨長吁窄<lb/>
轉深啼狖虚隨亂<hi>一作落</hi>浴鳧石苔凌几杖空翠撲肌膚<lb/>
疊壁排霜劔奔泉濺水珠杳冥藤上下濃澹樹榮枯神<lb/>
女峰娟妙昭君宅有無曲留明怨惜<hi>一作別</hi>夢盡失歡娯<lb/>
擺闔盤渦沸欹斜激浪輸風雷纒地脈冰雪耀天衢鹿<lb/>
<pb n="KR4h0140_WYG_232-4b"/>
角真走<hi>一作趨</hi>險狼頭<hi>原注鹿角狼頭俱灘名</hi>如跋胡惡灘寧變色<lb/>
髙卧負微軀書史全傾撓装囊半壓濡生涯臨臬兀死<lb/>
地脫斯須不有平川決<hi>一作快</hi>焉知衆壑趨乾坤霾漲海<lb/>
雨露洗春蕪鷗鳥牽絲颺驪龍濯錦紆落霞沈綠綺殘<lb/>
月壤金樞泥筍苞初荻沙茸出小蒲雁兒争水馬<hi>山海經諸</hi>
<hi>毘之水中多水馬即江賦<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬也</hi>燕子逐檣烏絶島容煙霧環洲納曉<lb/>
晡前聞辨陶牧<hi>登樓賦北彌陶牧陶鄉名郭外為牧</hi>轉眄拂宜都縣郭南<lb/>
畿好<hi>原注路入松滋縣</hi>津亭北望孤勞心依憩息朗詠劃昭蘇<lb/>
<pb n="KR4h0140_WYG_232-5a"/>
意遣樂還笑衰迷賢與愚飄蕭將素髮汨没聽洪鑪丘<lb/>
壑曾忘返文章敢自誣此生遭聖代誰分哭窮途臥疾<lb/>
淹為客蒙恩早厠儒廷争酬造化樸直乞江湖<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦險<lb/>
相廹滄浪深可逾浮名尋已已嬾計却區區喜近天皇<lb/>
寺先披古畫圖<hi>原注此寺有晉右軍書張僧繇畫孔子洎顔子十哲形像</hi>應經帝子<lb/>
渚同泣舜蒼梧朝士兼戎服君王按湛盧旄頭初俶擾<lb/>
鶉首麗泥塗甲卒身雖貴書生道固殊出塵皆野鶴歴<lb/>
塊匪轅駒伊吕終難降韓彭不易呼五雲髙太甲<hi>太甲疑六</hi>
<pb n="KR4h0140_WYG_232-5b"/>
<hi>甲一星之名</hi>六月曠摶扶囘首黎元病争權將帥誅山林託<lb/>
疲薾未必免﨑嶇<lb/>
　　　巫山縣汾州唐使君十八弟宴別兼諸公攜酒<lb/>
　　　樂相送率題小詩留於屋壁<lb/>
臥病巴東久今年强作歸故人猶逺謫兹日倍多違接<lb/>
宴身兼杖聽歌淚滿衣諸公不相棄擁別惜光輝<lb/>
　　　春夜峽州田侍御長史津亭留宴<hi>得筵字</hi>
北斗三更席西江萬里船杖藜登水榭揮翰宿春天白<lb/>
<pb n="KR4h0140_WYG_232-6a"/>
髮煩<hi>一作須</hi>多酒明星惜此筵始知雲雨峽忽盡下牢邊<lb/>
　　　泊松滋江亭<lb/>
沙帽隨鷗鳥扁舟繫此亭江湖深更白松竹逺微<hi>一作還</hi>
青一柱全應近髙唐莫再經今宵南極外甘作老人星<lb/>
　　　行次古城店泛江作不揆鄙拙奉呈江陵幕府<lb/>
　　　諸公<lb/>
老年常道路遲日復山川白屋花開裏孤城麥秀邊濟<lb/>
江元自闊下水不勞牽風蝶勤依槳春鷗嬾避船王門<lb/>
<pb n="KR4h0140_WYG_232-6b"/>
髙德業幕府盛才賢行色兼多病蒼茫泛愛前<lb/>
　　　乘雨入行軍六弟宅<lb/>
曙角凌雲罷春城帶雨長水花分塹弱巢燕得泥忙令<lb/>
弟雄軍佐凡才汚省郎萍漂忍流涕衰颯近中堂<lb/>
　　　宴胡侍御書堂<hi>原注李尚書之芳鄭祕監審同集歸字韻</hi>
江湖春欲暮牆宇日猶微闇闇春<hi>一作書</hi>籍滿輕輕花絮<lb/>
飛翰林名有素墨客興無違今夜文星動吾儕醉不歸<lb/>
　　　書堂飲既夜復邀李尚書下馬月下賦絶句<lb/>
<pb n="KR4h0140_WYG_232-7a"/>
湖水<hi>一作月</hi>林風相與清殘尊下馬復同傾久判野鶴如<lb/>
霜鬢遮莫鄰雞下五更<lb/>
　　　上巳日徐司錄林園宴集<lb/>
鬢毛垂領白花蘂亞枝紅欹倒衰年廢招尋令節同薄<lb/>
<hi>一作蕩</hi>衣臨積水吹面受和風有喜留攀桂無勞問轉蓬<lb/>
　　　奉送蘇州李二十五長史丈之任<lb/>
星坼台衡地<hi>用張華事</hi>曾為人所憐公侯終必復<hi>李是適之之後</hi>經<lb/>
術昔<hi>一作竟</hi>相傳食德見從事克家何妙年一毛生鳳穴<lb/>
<pb n="KR4h0140_WYG_232-7b"/>
三尺獻龍泉赤壁浮春暮姑蘇落海邊客間頭最白惆<lb/>
悵此離筵<lb/>
　　　暮春江陵送馬大卿公恩命追赴闕下<lb/>
自古求忠孝名家信有之吾賢富才術此道未磷緇玉<lb/>
府標孤映霜蹄去不疑激揚音韻徹籍甚衆多推潘陸<lb/>
應同調孫呉亦異時北辰徵事業南紀赴恩私卿月升<lb/>
金掌王春度玉墀熏風行應律湛露即歌詩天意髙難<lb/>
問人情老易悲尊前江漢闊後㑹且深期<lb/>
<pb n="KR4h0140_WYG_232-8a"/>
　　　暮春陪李尚書李中丞過鄭監湖亭泛舟<hi>得過字韻</hi>
海内文章伯湖邊意緒多玉尊移晩興桂楫帶酣歌春<lb/>
日繁魚鳥江天足芰荷鄭莊賔客地衰白逺來過<lb/>
　　　奉送蜀州柏二別駕將中丞命赴江陵起居衛<lb/>
　　　尚書太夫人因示從弟行軍司馬佐<hi>别駕乃中丞之弟衛</hi>
　　　<hi>伯玉時為荆南節度檢校工部尚書</hi>
中丞問俗畫熊頻愛弟傳書彩鷁新遷轉五州防禦使<lb/>
起居八座太夫人楚宫臘送荆門水白帝雲偷碧海春<lb/>
<pb n="KR4h0140_WYG_232-8b"/>
報與惠連詩不惜知吾斑鬢總如銀<lb/>
　　　夏日楊長寧宅送崔侍御常正字入京<hi>得深字韻</hi>
醉酒揚雄宅升堂子賤琴不堪垂老鬢還對欲分襟天<lb/>
地西江逺星辰北斗深烏臺俯麟閣長夏白頭吟<lb/>
　　　和江陵宋大少府暮春雨後同諸公及舎弟宴<lb/>
　　　書齋<lb/>
渥洼汗血種天上麒麟兒才士得神秀書齋聞爾為棣<lb/>
華晴雨好綵服暮春宜朋酒日歡㑹老夫今始知<lb/>
<pb n="KR4h0140_WYG_232-9a"/>
　　　宇文晁尚書之甥崔彧司業之孫<hi>中有脫字</hi>尚書之<lb/>
　　　子重泛鄭監<hi>審</hi>前湖<lb/>
郊扉俗逺長幽寂野水春來更接連錦席淹留還出浦<lb/>
葛巾欹側未迴船尊當霞綺輕初散櫂拂荷珠碎却圓<lb/>
不但習池歸酩酊君看鄭谷去夤緣<lb/>
　　　多病執熱奉懷李尚書<hi>之芳</hi>
衰年正苦病侵凌首夏何須氣鬱蒸大水淼茫炎海接<lb/>
竒峰硉兀火雲升思霑道暍黄梅雨敢望宫恩玉井冰<lb/>
<pb n="KR4h0140_WYG_232-9b"/>
不是尚書期不顧<hi>陳遵留北部刺史飲不遣去刺史入叩遵母曰當對尚書有期㑹乃自後</hi>
<hi>閣逸去</hi>山隂野<hi>一作夜</hi>雪興難乘<lb/>
　　　水宿遣興奉呈羣公<lb/>
魯鈍仍多病逢迎逺復迷耳聾須畫字髮短不勝箆澤<lb/>
國雖勤雨炎天竟淺泥小江還積浪弱纜且長堤歸路<lb/>
非關北行舟却向西暮年漂泊恨今夕<hi>一作久客</hi>亂離啼童<lb/>
穉頻書札盤餐詎<hi>一作具</hi>糝藜我行何到此物理直難齊<lb/>
髙枕飜星月嚴城疊鼓鞞風號聞虎豹水宿伴鳧鷖異<lb/>
<pb n="KR4h0140_WYG_232-10a"/>
縣驚虚往同人惜解攜蹉跎長泛鷁展轉屢鳴雞嶷嶷<lb/>
瑚璉器隂隂桃李蹊餘波期救涸費日苦輕齎支<hi>一作杖</hi>
策門闌邃肩輿羽翮低自傷甘賤役誰愍强幽棲巨海<lb/>
能無釣浮雲亦有梯勲庸思樹立語黙可端倪贈粟囷<lb/>
應指登橋柱必題丹心老未折時訪武陵溪<lb/>
　　　奉賀陽城<hi>一作城陽</hi>郡王太夫人恩命加鄧國太夫<lb/>
　　　人<hi>原注陽城郡王衛伯玉也</hi>
衛幕銜恩重潘輿送喜頻濟時瞻上將錫號戴慈親富<lb/>
<pb n="KR4h0140_WYG_232-10b"/>
貴當如此尊榮邁等倫郡依封土舊國與大名新紫誥<lb/>
鸞迴紙清朝燕賀人逺傳冬筍味更覺綵衣春奕葉班<lb/>
姑史芬芳孟母鄰義方兼有訓詞翰兩如神委曲承顔<lb/>
體鶱飛報主身可憐忠與孝雙美畫<hi>一作映</hi>騏驎<lb/>
　　　江陵望幸<hi>肅宗上元元年置南都於荆州號江陵府以吕諲為尹尋罷廣德元年復</hi>
　　　<hi>以衛伯玉尹江陵</hi>
雄都元壯麗望幸歘威神地利西通蜀天文北照秦風<lb/>
煙含越鳥舟楫控呉人未枉周王駕終期漢武廵甲兵<lb/>
<pb n="KR4h0140_WYG_232-11a"/>
分聖旨居守付宗臣早發雲臺仗<hi>一作路</hi>恩波起涸鱗<lb/>
　　　江邊星月二首<lb/>
驟雨清秋夜金波耿玉繩天河元自白江浦<hi>一作渚</hi>向來<lb/>
澄映物連珠斷緣空一鏡升餘光隐<hi>一作憶</hi>更漏况乃露<lb/>
華凝<lb/>
江月辭風纜<hi>一作檻</hi>江星别霧<hi>一作/露</hi>船雞鳴還曙<hi>一作曉</hi>色<lb/>
鷺浴自清<hi>一作晴</hi>川歴歴竟誰種悠悠何處圓客愁殊未<lb/>
已他夕始相鮮<lb/>
<pb n="KR4h0140_WYG_232-11b"/>
　　　舟月對驛近寺<lb/>
更深不假燭月朗自明船金刹青楓外朱樓白水邊城<lb/>
烏啼眇眇野鷺宿娟娟皓首江湖客鉤簾獨未眠<lb/>
　　　舟中<lb/>
風餐江栁下雨臥驛樓邊結纜排魚網連檣並米船今<lb/>
朝雲細薄昨夜月清圓飄泊南庭老祇應學水仙<lb/>
　　　遣悶<lb/>
地闊平沙岸舟虚小洞房使塵來驛道城日避烏檣<hi>一作</hi>
<pb n="KR4h0140_WYG_232-12a"/>
<hi>牆</hi>暑雨留蒸濕江風借夕凉行雲星隐見疊浪月光芒<lb/>
螢鑒緣帷徹蛛絲罥鬢長哀筝猶凭几鳴笛竟霑裳倚<lb/>
著<hi>同着</hi>如秦贅過逢類楚狂氣衝看劔匣穎脫撫錐囊妖<lb/>
孽關東臭兵戈隴右創時清疑武略世亂跼文場餘力<lb/>
浮於海端憂問彼蒼百年從萬事故國耿難忘<lb/>
　　　江陵節度陽城郡王新樓成王請嚴侍御判官<lb/>
　　　賦七字句同作<lb/>
樓上炎天冰雪生髙飛燕雀賀新成碧窗宿霧濛濛濕<lb/>
<pb n="KR4h0140_WYG_232-12b"/>
朱栱浮雲細細輕杖鉞褰帷瞻具美投壺散帙有餘清<lb/>
自公多睱延參佐江漢風流萬古情<lb/>
　　　又作此奉衛王<lb/>
西北樓成雄楚都逺開山岳散江湖二儀清濁還髙下<lb/>
三伏炎蒸定有無推轂㡬年唯鎮静曵裾終日盛文儒<lb/>
白頭授簡焉能賦媿似相如為大夫<lb/>
　　　舟<hi>一本有中字</hi>出江陵南浦奉寄鄭少尹<hi>審</hi>
更欲投何處飄然去此都形骸元土木舟檝復江湖社<lb/>
<pb n="KR4h0140_WYG_232-13a"/>
稷纒妖氣干戈送老儒百年同棄物萬國盡窮途雨洗<lb/>
平沙静天銜闊岸紆鳴螿隨泛梗别燕赴秋菰棲託難<lb/>
髙臥飢寒廹向隅寂寥相喣沫浩蕩報恩珠溟漲鯨波<lb/>
動衡陽雁影徂南征問懸榻東逝想乘桴濫竊商歌聽<lb/>
時憂卞泣誅經過憶鄭驛斟酌旅情孤<lb/>
　　　江南逢李龜年<lb/>
岐王<hi>範</hi>宅裏尋常見崔九<hi>原注殿中監崔滌中書令湜之弟</hi>堂前㡬度<lb/>
聞正是<hi>一作值</hi>江南好風景落花時節又逢君<lb/>
<pb n="KR4h0140_WYG_232-13b"/>
　　　官亭夕坐戲簡顔十少府<lb/>
南國調寒杵西江浸日車客愁連蟋蟀亭古帶蒹葮不<lb/>
返青絲鞚虚燒夜燭花老翁須地主細細酌流霞<lb/>
　　　秋日荆南述懷三十韻<lb/>
昔承推奬分媿匪挺生材遲暮宫臣忝艱危衮職陪揚<lb/>
鑣<hi>一作鞭</hi>隨日馭折檻出雲臺<hi>首句起至此追憶與房琯牽連罷斥事</hi>罪戾<lb/>
寛猶活干戈塞未開星霜𤣥鳥變身世白駒催伏枕因<lb/>
超忽扁舟任往來九鑽巴噀火三蟄楚祠雷望帝傳應<lb/>
<pb n="KR4h0140_WYG_232-14a"/>
實昭王問不迴蛟螭深作横豺虎亂雄猜素業行已矣<lb/>
浮名安在哉琴烏曲怨憤庭鶴舞摧頽秋雨<hi>一作水</hi>漫湘<lb/>
水<hi>一作竹</hi>隂風過嶺梅苦揺求食尾常曝報恩顋結舌防<lb/>
讒柄探腸有禍胎蒼茫歩兵哭展轉仲宣哀飢籍<hi>入聲一作</hi>
<hi>藉</hi>家家米愁徵處處杯休為貧士歎任受衆人咍得喪<lb/>
初難識榮枯劃易該差池分組冕合沓起蒿萊不必伊<lb/>
周地皆知<hi>一作登</hi>屈宋才漢庭和異域晉史坼中台霸業<lb/>
尋常體忠臣忌諱災羣公紛戮力聖慮窅<hi>一作睿</hi>裵囘數<lb/>
<pb n="KR4h0140_WYG_232-14b"/>
見銘鍾鼎真宜法斗魁願聞鋒鏑鑄莫使棟梁摧盤石<lb/>
圭多翦凶門轂少推垂旒資穆穆祝網但恢恢赤雀飜<lb/>
然至黄龍詎<hi>一作不</hi>假媒賢非夢傅野隐類鑿顔坯自古<lb/>
江湖客冥心若死灰<lb/>
　　　秋日荆南送石首薛明府辭滿告别奉寄薛尚<lb/>
　　　書<hi>景仙</hi>頌德叙懷斐然之作三十韻<lb/>
南征為客久西候别君初嵗滿歸鳧舄秋來把雁書荆<lb/>
門留美化姜被就離居聞道和親入<hi>景仙出使吐蕃同論泣陵入朝</hi>垂<lb/>
<pb n="KR4h0140_WYG_232-15a"/>
名報國餘連枝不日並八座㡬時除往者胡星孛恭惟<lb/>
漢網疎風塵相澒洞天地一丘墟殿瓦鴛鴦坼宫簾翡<lb/>
翠虚鉤陳摧徼道槍櫐<hi>長楊賦木擁槍櫐即柵也</hi>失儲胥文物陪廵<lb/>
守<hi>一作狩</hi>親賢病拮据公時呵䝟貐首唱却鯨魚勢愜宗<lb/>
蕭相<hi>原注郭令公</hi>材非一范雎<hi>原注諸名將</hi>屍填太行道血走浚<lb/>
儀渠滏口師仍㑹函關憤巳攄<hi>追述景仙守扶風事</hi>紫微臨大角<lb/>
皇極正乘輿賞從頻峨冕殊私<hi>一作恩</hi>再直廬<hi>原注公舊執金吾新</hi>
<hi>授羽林前後二將軍</hi>豈惟髙衛霍曾是接應徐降集飜翔鳳追攀<lb/>
<pb n="KR4h0140_WYG_232-15b"/>
絶衆狙侍臣雙宋玉戰策兩穰苴鑒澈勞懸鏡荒蕪已<lb/>
荷鋤嚮來披述作<hi>原注石首處見公新文一巻巻一作通</hi>重此憶吹嘘白<lb/>
髮甘凋喪青雲亦巻舒經綸功不朽䟦渉體何如<hi>原注公頃</hi>
<hi>奉使和蕃已見上</hi>應訝耽湖橘常餐占野蔬十年嬰藥餌萬里<lb/>
狎樵漁揚子淹投閣鄒生惜曵裾但驚飛熠燿不記改<lb/>
蟾蜍煙雨封巫峽江淮略孟諸湯池雖險固遼海尚填<lb/>
淤努力輸肝膽休煩獨起予<lb/>
　　　哭李尚書<hi>之芳</hi>
<pb n="KR4h0140_WYG_232-16a"/>
漳濵與蒿里逝水竟同年欲挂<hi>一作把</hi>留徐劔猶迴憶戴<lb/>
船相知成白首此别間黄泉風雨嗟何及江湖涕泫然<lb/>
修文將管輅奉使失張騫史閣行人在詩家秀句傳客<lb/>
亭鞍馬絶旅櫬網蟲懸復魄<hi>一作塊</hi>昭丘逺歸魂素滻偏<lb/>
樵蘇封葬地喉舌罷朝天秋色凋春草王孫若箇邊<lb/>
　　　重題<lb/>
涕泗不能收哭君余<hi>一作餘</hi>白頭兒童相識<hi>一作顧</hi>盡宇宙<lb/>
此生浮江雨銘旌濕湖風井徑秋還瞻魏太子賔客減<lb/>
<pb n="KR4h0140_WYG_232-16b"/>
應劉<hi>原注公歴禮部尚書薨於太子賔客</hi>
　　　獨坐<lb/>
悲愁<hi>一作秋</hi>囘白首倚杖背孤城江斂洲渚出天虚風物<lb/>
清滄溟服<hi>一作恨</hi>衰謝朱紱負平生仰羡黄昏鳥投林羽<lb/>
翮輕<lb/>
　　　暮歸<lb/>
霜黄碧梧白鶴棲城上擊柝復烏啼客子入門月皎皎<lb/>
誰家𢷬練風淒淒南渡桂水闕舟檝北歸秦<hi>一作洛</hi>川多<lb/>
<pb n="KR4h0140_WYG_232-17a"/>
鼓鞞年過半百不稱意明日看雲還杖藜<lb/>
　　　移居公安敬贈衛大郎<hi>鈞</hi>
衛侯不易得余病汝知之雅量涵髙逺清襟照等夷平<lb/>
生感意氣少小愛文辭河海由來合風雲若有期形容<lb/>
勞宇宙質樸謝軒墀自古幽人泣流年壯士悲水煙通<lb/>
徑草秋露接園葵入邑豺狼鬬傷弓鳥雀飢白頭供宴<lb/>
語烏几伴棲遲交態遭輕薄今朝豁所思<lb/>
　　　公安送韋二少府匡贊<lb/>
<pb n="KR4h0140_WYG_232-17b"/>
逍遥公<hi>後周韋敻號逍遥公唐嗣立號小逍遥公</hi>後世多賢送爾維舟惜此<lb/>
筵念我能書<hi>一作常能</hi>數字至將詩不必萬人傳時危兵甲<lb/>
黄塵裏日短江湖白髮前古往今來皆涕淚斷腸分手<lb/>
各風煙<lb/>
　　　贈虞十五司馬<lb/>
逺師虞祕監今喜識𤣥孫形像丹青逼家聲器宇存淒<lb/>
凉憐筆勢浩蕩問詞源爽氣金天豁清談玉露繁佇鳴<lb/>
南岳鳳欲化北溟鯤交態知浮俗儒流不異門過逢聨<lb/>
<pb n="KR4h0140_WYG_232-18a"/>
客位日夜倒芳尊沙岸風吹葉雲江月上軒百年嗟已<lb/>
半四座敢辭喧書籍終相與青山隔故園<lb/>
　　　公安縣懷古<lb/>
野曠吕蒙營<hi>蒙封孱陵侯即此地</hi>江深劉備城<hi>備奔呉孫權推為左將軍居此時人</hi>
<hi>呼為左公故名公安</hi>寒天催日短風浪與雲平灑落君臣契飛騰<lb/>
戰伐名維舟倚前浦長嘯一含情<lb/>
　　　公安送李二十九弟晉肅入蜀余下沔鄂<lb/>
正解柴桑纜仍看蜀道行檣烏相背發塞雁一行鳴南<lb/>
<pb n="KR4h0140_WYG_232-18b"/>
紀連銅柱西江接錦城憑將百錢卜飄泊問君平<lb/>
　　　宴王使君宅題二首<lb/>
漢主追韓信蒼生起謝安吾徒自漂泊世事各艱難逆<lb/>
旅招邀近他鄉思<hi>一作意</hi>緒寛不材甘朽質髙臥豈泥蟠<lb/>
泛愛容霜髮<hi>一作鬢</hi>留歡卜夜閒<hi>一作闌一作上夜關</hi>自吟詩送老<lb/>
相勸酒開顔戎馬今何地鄉園獨舊<hi>一作在</hi>山江湖墮清<lb/>
月酩酊任扶還<lb/>
　　　留别公安太易沙門<lb/>
<pb n="KR4h0140_WYG_232-19a"/>
　隐居欲就廬山逺麗藻初逢休上人數問舟航留製作<lb/>
　長開篋笥擬心神沙村白雪仍含凍江縣紅梅已放春<lb/>
　先蹋爐峰置蘭若徐飛錫杖出風塵<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_232-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百三十二<lb/>
</p>
<p>
</p>
  </div>
</body>
</text>
</TEI>
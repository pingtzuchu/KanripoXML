<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_870-1a"/>
　欽定四庫全書<lb/>
御定全唐詩巻八百七十<lb/>
　　髙亭<hi>一作雲</hi>
　　　　譏元載詩<hi>上元間既平劉展租庸使元載以呉越雖兵荒後民産猶給乃召豪吏分</hi>
　　　　<hi>宰列邑重歛之時人謂之白著言其役歛無名所著者皆公然明白無所嫌避一云世人謂酒</hi>
　　　　<hi>酣為白著既為刻薄之役不堪其弊則必顛沛酩酊如醉者之著也渤海髙亭有詩云云</hi>
　上元官吏務剝削江淮之人皆白著<lb/>
　　賀遂渉<lb/>
<pb n="KR4h0140_WYG_870-1b"/>
　　　　嘲趙謙光<hi>唐省中諸郎中不自員外郎拜者謂之土山頭果毅言不歴清資便拜崇</hi>
　　　　<hi>品有似長征兵士便授邉逺果毅也時謙光自彭州司馬入為大理正遷户部郎中</hi>
　員外由來美郎中望亦優寧知粉署裏飜作土山頭<lb/>
　　趙謙光<lb/>
　　　　荅賀遂渉<hi>時遂渉為户部員外謙光荅此</hi>
　錦帳隨情設金爐任意熏唯愁員外置不應列星文<lb/>
　　孔顒<lb/>
　　　　上浙東孟尚書<hi>浙東孟簡尚書六衙按覆囚徒其間一人自曰魯人孔顒獻詩</hi>
<pb n="KR4h0140_WYG_870-2a"/>
　　　<hi>啟云偶尋長街栁隂吟詠忽被虞候拘縲數日責以罪名敢露血誠伏請申雪孟公立以賔客</hi>
　　　<hi>待之批其狀曰薛陟不知典教豈辨賢良驅遣健徒憑陵國士殊無畏憚輒恣威權飜成刺許</hi>
　　　<hi>之賔何异吠堯之犬然以久施公効尚息杖刑退補散將外鎮收管</hi>
有箇將軍不得名唯教健卒喝書生尚書近日清如鏡<lb/>
天子官街不許行<lb/>
　呂温<lb/>
　　　嘲栁州栁子厚<lb/>
栁州栁刺史種栁栁江邊栁管依然在千秋栁拂天<lb/>
<pb n="KR4h0140_WYG_870-2b"/>
　　　嘲黔南觀察南卓<hi>一云卓故人傚吕温作</hi>
終南南太守南郡在雲南間向南亭醉南風變俗談<hi>卓在</hi>
<hi>黔南大更風俗凡是溪塢呼吸文字皆同秦漢之音故云</hi>
　張祜<lb/>
　　　戲簡朱壇詩<hi>祜客於丹徒有朱壇者輕佻侮慢祜之篇詠後壇與祜巻欲其潤飾</hi>
　　　<hi>之祜乃戲簡二十字欣而不悟厚為餞别焉</hi>
昔人有玉盌擊之千里鳴今日覩斯文盌有當時聲<lb/>
　　　戲顔郎官騎獵詩<hi>温州顔郎中儒士也不知弧矢之能張祜觀其騎獵馬上</hi>
<pb n="KR4h0140_WYG_870-3a"/>
　　　<hi>以詩戲之</hi>
忽聞射獵出軍城人著戎衣馬帶纓倒把角弓呈一箭<lb/>
滿山狐兔當頭行<lb/>
　朱沖和<lb/>
　　　嘲張祜<lb/>
白在東都元巳薨蘭臺鳯閣少人登冬𤓰堰下逢張祜<lb/>
牛屎堆邊說我能<lb/>
　崔涯<lb/>
<pb n="KR4h0140_WYG_870-3b"/>
　　　嘲妓<hi>涯久游維揚有詩名每題詩倡肆立時傳誦聲價因之増减無不畏之</hi>
雖得蘇方木猶貪玳瑁皮懷胎十箇月生下崐崘兒<lb/>
布袍披襖火燒氊紙補箜篌麻接絃更著一雙皮屐子<lb/>
紇梯紇榻出門前<lb/>
　　　嘲李端端<lb/>
黄昏不語不知行鼻似煙窗耳似鐺獨把象牙梳插鬢<lb/>
崐崘山上月初明<lb/>
覓得黄騮鞁繡鞍善和坊裏取端端揚州近日渾成差<lb/>
<pb n="KR4h0140_WYG_870-4a"/>
一朶能行白牡丹<hi>端端得前詩憂之候涯使院飲回道傍再拜曰端端祗候㡬郎伏望哀之</hi>
<hi>乃重贈此飾於是豪富之士復臻其門或戲之曰李娘子纔出墨池便登雪嶺紅樓以為笑樂</hi>
　李宣古<lb/>
　　　詠崔雲娘<hi>澧州宴酒糺崔雲娘貌瘦瘠每戲調舉罰衆賔兼恃歌聲自以為郢人之</hi>
　　　<hi>姓李宣古當筵一詠遂至箝口</hi>
何事最堪悲雲娘只首竒瘦拳抛令急長嘯出歌遲只<lb/>
見<hi>一作怕</hi>肩侵鬢唯憂骨透皮不湏當户立頭上有鍾馗<lb/>
<hi>只首兩頭蛇也</hi>
<pb n="KR4h0140_WYG_870-4b"/>
　杜牧<lb/>
　　　嘲妓<hi>牧罷宣州幕經陜有酒糺妓肥碩牧贈此詩一作崔立言詩</hi>
盤古當時有逺孫尚令今日逞家門一車白土將泥項<lb/>
十幅紅旗補破裩瓦官寺裏逢行跡<hi>寺有大佛跡</hi>華嶽山前<lb/>
見掌㾗不湏惆悵憂難嫁待與將書問樂坤<lb/>
　盧肇<lb/>
　　　嘲游使君<hi>䕫州游使符邀客看花而不飲至今荆襄花下斟茶者吟此戲焉</hi>
白帝城頭二月時忍教清醒看花枝莫言世上無袁許<lb/>
<pb n="KR4h0140_WYG_870-5a"/>
客子由來是相師<lb/>
　韋蟾<lb/>
　　　嘲李瑒題名<hi>蟾為左丞至長樂驛見李瑒給事題名走筆書其側云云</hi>
渭水秦山照眼明希仁何事寡詩情只因學得虞姬壻<lb/>
書字纔能記姓名<lb/>
　嚴震<lb/>
　　　聞鹿鳴互謔<hi>震梓州鹽亭縣人所居枕釜戴山但有鹿鳴即嚴氏一人必殞一日</hi>
　　　<hi>聞鹿鳴有中表在坐相謔云云不日嚴氏子一人果亡</hi>
<pb n="KR4h0140_WYG_870-5b"/>
釜戴山中鹿又鳴<hi>中表</hi>此際多應到表兄<hi>震</hi>表兄不是嚴<lb/>
家子合是三兄與四兄<hi>中表</hi>
　章孝標<lb/>
　　　及第後寄李紳<lb/>
及第全勝十政官金鞍鍍了出長安馬頭漸入揚州郭<lb/>
為報時人洗眼看<lb/>
　李紳<lb/>
　　　荅章孝標<lb/>
<pb n="KR4h0140_WYG_870-6a"/>
假金只用真金鍍若是真金不鍍金十載長安得一第<lb/>
何湏空腹用髙心<lb/>
　楊汝士<lb/>
　　　戲栁棠<hi>棠東川人才思優贍應進士舉擢第後參越嶲軍事楊汝士鎮東川棠在席一</hi>
　　　<hi>巨魚飲之棠不即飲汝士以詩戲之</hi>
文章漫道能呑鳯杯酒何曾解喫魚今日梓州張社㑹<lb/>
應須遭這老尚書<lb/>
　栁棠<lb/>
<pb n="KR4h0140_WYG_870-6b"/>
　　　荅楊尚書<lb/>
未向燕臺逢厚禮幸因社㑹接餘歡一魚喫了終無媿<lb/>
鯤化為鵬也不難<lb/>
　　　又忤楊尚書詩<hi>棠每於東川席上狂縱日甚以詩忤楊公云云公怒為書讓其</hi>
　　　<hi>座主髙鍇侍郎曰栁棠者兇悖囂傲識者惡之狡過仲容才非犬子膺門之貴豈宜有此生二</hi>
　　　<hi>公以書往返詰難棠不任其憂惕靖安李相宗閔也楊之中外昆弟</hi>
莫言名位未相儔風月何曾阻獻酬前輩不湏輕後輩<lb/>
靖安今日在衡州<lb/>
<pb n="KR4h0140_WYG_870-7a"/>
　朱澤<lb/>
　　　嘲郭凝素<hi>王軒嘗泊舟苧蘿山題浣紗石詩感西施見形與歡㑹蕭山郭凝素聞軒</hi>
　　　<hi>之遇每過浣紗溪口日夕長吟屢題詩於石寂爾無人進士朱澤嘲之凝素内恥無復斯遊</hi>
三春桃李本無言苦被殘陽鳥雀喧借問東鄰效西子<lb/>
何如郭素擬王軒<lb/>
　鄭光業<lb/>
　　　紀中表試案<hi>光業中表間有同入試者時舉子率以白紙糊案子光業潛紀之云</hi>
　　　<hi>云</hi>
<pb n="KR4h0140_WYG_870-7b"/>
新糊案子其白如銀入試出試千春萬春<lb/>
　鄭愚<lb/>
　　　醉題廣州使院<lb/>
數年百姓受飢荒太守貪殘似虎狼今日海隅魚米賤<lb/>
大湏慙媿石榴黄<lb/>
　　　擬權龍褒體贈鄠縣李令及寄朝右<hi>李令因之休官</hi>
鄠縣李長官横琴膝上弄不聞有政聲但見手子動<lb/>
　鄭仁表<lb/>
<pb n="KR4h0140_WYG_870-8a"/>
　　　題滄浪峽牓<hi>仁表經過滄浪峽憩於長亭驛吏堅進一板仁表走筆云云</hi>
分峽東西路正長行人名利火然湯路傍著板滄浪峽<lb/>
真是將閑攪撩忙<lb/>
　胡曾<lb/>
　　　戲妻族語不正<lb/>
呼十却為石喚鍼將作真忽然雲雨至總道是天因<lb/>
　李昌符<lb/>
　　　婢僕詩<hi>咸通中進士李昌符冇詩名久不登第常嵗巻軸怠於装修因出一竒乃作婢</hi>
<pb n="KR4h0140_WYG_870-8b"/>
　　　<hi>僕詩五十首於公卿間行之諸篇皆中婢僕之諱浹旬京域盛傳是年登第</hi>
春娘愛上酒家樓不怕歸遲總不憂推道那家娘子臥<lb/>
且留教住待梳頭<lb/>
不論秋菊與春花箇箇能噇空腹茶無事莫教頻入庫<lb/>
一名閒物要些些<lb/>
　孫子多<lb/>
　　　嘲鄭傪妓<hi>鄭傪出妓宴趙紳而舞者年老伶人孫子多獻口號云云</hi>
相公經文復經武常侍好今兼好古昔人曾聞阿武婆<lb/>
<pb n="KR4h0140_WYG_870-9a"/>
今日親見阿婆舞<lb/>
　薛能<lb/>
　　　嘲趙璘<hi>璘儀質𤨏陋成名後為壻能為儐相為詩嘲謔</hi>
廵關每傍摴蒲局望月還登乞巧樓第一莫教嬌太過<lb/>
緑人衣帶上人頭<lb/>
不知原在鞍轎裏將謂空䭾席帽歸<lb/>
火爐牀上平身立便與夫人作鏡臺<lb/>
　　　口號<hi>許帥薛能方貴時秦宗權為之吏嘗坐法笞背薛口唱云云乃命決後宗權起兵者</hi>
<pb n="KR4h0140_WYG_870-9b"/>
　　　<hi>捕薛令舉前詩續之云云遂害能</hi>
素脊鳴秋杖烏鞾響暮㕔<hi>能</hi>刃飛三尺雪白日落文星<lb/>
<hi>宗權</hi>
　皮日休<lb/>
　　　嘲歸仁紹龜詩<hi>日休謁仁紹數往不得見因作詠龜詩云</hi>
硬骨殘形知㡬秋屍骸終是不風流頑皮死後鑽湏徧<lb/>
都為平生不出頭<lb/>
　　　詠螃蟹呈浙西從事<lb/>
<pb n="KR4h0140_WYG_870-10a"/>
未遊滄海早知名有骨還從肉上生莫道無心畏雷電<lb/>
海龍王處也横行<lb/>
　鄭綮<lb/>
　　　題中書壁<hi>綮為相同列以為忝竊每訕侮之乃題詩於中書壁云云</hi>
側坡蛆蜫蜦蟻子競來拖一朝白雨中無鈍無嘍囉<lb/>
　　　别廬州郡人<hi>綮累官左司郎中家貧求郡為廬州刺史黄巢掠淮南移檄請無犯</hi>
　　　<hi>州境巢笑為歛兵滿日有贏錢千緡寄州庫後他盜至終不犯鄭使君錢及楊行宻為刺史送</hi>
　　　<hi>還之綮將去有别郡人詩云云</hi>
<pb n="KR4h0140_WYG_870-10b"/>
唯有兩行公廨淚一時灑向渡頭風<lb/>
　徐彦若<lb/>
　　　戲荅成汭<hi>荆南成汭盜據渚宫尋即貢命宰相徐彦若出鎮番禺路由渚宫汭以嶺</hi>
　　　<hi>外黄茅瘴患者髪落戲曰黄茅瘴望相公保重徐荅以此蓋譏汭嘗為僧也汭終席恥之</hi>
南海黄茅瘴不死成和尚<lb/>
　崔立言<lb/>
　　　醉中謔浙江廉使<lb/>
山夫留意向丹梯連帥邀來出藥畦常見浙東誇鏡水<lb/>
<pb n="KR4h0140_WYG_870-11a"/>
鏡湖元在浙江西<lb/>
　韋鵬翼<lb/>
　　　戲題盱眙邵明府壁<lb/>
豈肻閒尋竹徑行却嫌絲管好蛙聲自從煑鶴燒琴後<lb/>
背却青山臥月明<lb/>
　姚嶸<lb/>
　　　題大梁臨汴驛<lb/>
近日侯門不重才莫將文藝擬為媒相逢若要如膠漆<lb/>
<pb n="KR4h0140_WYG_870-11b"/>
不是紅妝即撥灰<lb/>
　李日新<lb/>
　　　題仙娥驛<lb/>
商山食店大悠悠陳鶡䭔鑼古䭃頭更有臺中牛肉炙<lb/>
尚盤數臠紫光毬<lb/>
　栁逢<lb/>
　　　嘲染家<hi>莆田縣有染家家富因醉毆兄至髙標十木旣歸鄉親為㑹冇秀才栁逢旅遊</hi>
　　　<hi>掇席主人不樂栁生怒而題壁染人遂與束帛贖其詩</hi>
<pb n="KR4h0140_WYG_870-12a"/>
紫緑終朝染因何不識非莆田竹木貴背負十柴歸<lb/>
　黎瓘<lb/>
　　　贈漳州崔使君鄉飲飜韻詩<hi>麻衣黎瓘者南海狂生也㳺於漳州</hi>
　　　<hi>頻於席上喧酗鄉飲之日諸賔悉赴客司獨不召瓘瓘作飜韻詩贈崔使君坐中皆大笑崔使</hi>
　　　<hi>君馳騎迎之</hi>
慣向溪邊折栁楊因循行客到州漳無端觸忤王衙押<lb/>
不得今朝看飲鄉<lb/>
　張保𦙍<lb/>
<pb n="KR4h0140_WYG_870-12b"/>
　　　示妓牓子<hi>嶺南樂營子女席上戲賓客量情三木時保𦙍在幕府掌書記乃書牓子</hi>
　　　<hi>示諸妓云云</hi>
緑羅帬下標三棒紅粉顋邉淚兩行叉手向前咨大使<lb/>
這廻不敢惱兒郎<lb/>
　　　又留别同院<hi>時謂張書記文彩縱横比之何遜人材瓌偉有似明皇及罷府北歸</hi>
　　　<hi>留詩戲諸同院聞者莫不大咍</hi>
憶昔當年富貴時如今頭腦尚依稀布袍破後思宫内<lb/>
錦袴穿時憶御衣鶻子背鑽髙力士嬋娟飜畫太真妃<lb/>
<pb n="KR4h0140_WYG_870-13a"/>
如今顦顇離南海恰似當時幸蜀時<lb/>
　陸巖夢<lb/>
　　　桂州筵上贈胡予女<lb/>
自道風流不可攀却堪蹙額更頹顔眼睛深却湘江水<lb/>
鼻孔髙於華岳山舞態固難居掌上歌聲應不繞梁間<lb/>
孟陽死後欲千載猶在佳人覓往還<lb/>
　李都<lb/>
　　　戲荅朝士<hi>都為荆南從事時有朝士寓書書蹤其惡李戲荅此</hi>
<pb n="KR4h0140_WYG_870-13b"/>
華緘千里到荆門章草縱横任意論應笑鍾張虚用力<lb/>
却教羲獻枉勞魂惟堪愛惜為珍寳不敢傳留誤子孫<lb/>
深荷故人相厚處天行時氣許教吞<lb/>
　荆人<lb/>
　　　嘲僧惟恭<hi>荆州僧惟恭常事酒博暇則誦經析生安養同寺靈巋跡頗類之荆人嘲</hi>
　　　<hi>之云云後恭感西方士人來迎出蓮花放異光而逝巋亦悟改行為髙徳云</hi>
靈巋作盡業惟恭繼其跡地獄千萬重莫厭排頭入<lb/>
　馮道幕客<lb/>
<pb n="KR4h0140_WYG_870-14a"/>
　　　題酒户修孔廟狀<hi>道鎮南陽郡中宣聖廟壊有酒户千餘輩投狀乞修道未</hi>
　　　<hi>及判有幕客題狀後云云道遽罷其請出巳俸重修</hi>
槐影參差覆杏壇儒門子弟盡髙官却教酒户重脩廟<lb/>
覓我慚惶也不難<lb/>
　李花開<lb/>
　　　孔廟口號<hi>李相榖嘗為陳州防禦謁夫子廟見像在破屋中歎息久之伶人李花開</hi>
　　　<hi>趨進獻口號穀遽出俸修之</hi>
破落三間屋蕭條一旅人不知負何事生死厄於陳<lb/>
<pb n="KR4h0140_WYG_870-14b"/>
　馮暉<lb/>
　　　荅妻<hi>暉與周太祖相善微時與太祖就一道士雕刺以臍作瓮中作雁數隻太祖項上作</hi>
　　　<hi>雀及榖戒曰爾曹自愛雀銜穀雁出瓮是爾曹通顯時也後太祖登位暉秉旄所刺皆驗先是</hi>
　　　<hi>暉貧遇寒食妻詈曰節到也如何辦得暉捫腹云云</hi>
休説辦不辦且看瓮裏飛出雁<lb/>
　李濤<lb/>
　　　題僧院<hi>濤性滑稽布衣之時往來京洛間氾水關有不動尊院中有僧不出院十餘載</hi>
　　　<hi>毎過必省之未㡬寺焚僧㪚再過之但有門扉而已因題詩云云</hi>
<pb n="KR4h0140_WYG_870-15a"/>
走却坐禪客移將不動尊世間顛倒事八萬四千門<lb/>
　楊苧蘿<lb/>
　　　詠垂絲蜘蛛嘲雲辨僧<hi>洛陽歌婦楊苧蘿聰慧冇才思楊凝式甚憐之</hi>
　　　<hi>時有講經僧雲辨在座忽檐前蜘蛛垂絲而下正對苧蘿與僧前楊笑謂苧蘿試嘲得著師奉</hi>
　　　<hi>絹五匹苧蘿應聲成辨體充肚大故云楊見詩絶倒大呌和尚將絹來辨慙且笑奉之如數</hi>
喫得肚嬰撐尋思繞寺行空中設羅網只待殺衆生<lb/>
　馮涓<lb/>
　　　自嘲絶句<hi>涓蜀城析骸之際㡬至殆殍投鬻米家活有絶句云</hi>
<pb n="KR4h0140_WYG_870-15b"/>
取水郎中何日了破柴員外㡬時休早知蜀地區娵與<lb/>
<hi>乃訓如此與也</hi>悔不長安大比丘<hi>即收足大坐也</hi>
　盧延讓<lb/>
　　　哭亡將詩<lb/>
自是碙砂發非千駭石傷牒髙身上職盌大背邊創<lb/>
　蔣貽恭<lb/>
　　　詠王給事<hi>偽蜀給事王允光短小貽恭嘲之云云有刑院杖直官張進嘗誦之允光</hi>
　　　<hi>以事奏寘極法後見進索命死</hi>
<pb n="KR4h0140_WYG_870-16a"/>
厥父元非道郡奴允光何事太侏儒可中與箇皮裩著<lb/>
擎得天王左脚無<lb/>
　　　詠金剛<lb/>
揚眉斗目惡精神揑合將來恰似真剛被時流借拳勢<lb/>
不知身自是泥人<lb/>
　　　詠傴背子<lb/>
出得門來背拄天同行難可與差肩若教倚向閒牕下<lb/>
恰似箜篌不著絃<lb/>
<pb n="KR4h0140_WYG_870-16b"/>
　　　詠安仁宰𢷬蒜<lb/>
安仁縣令好誅求百姓脂膏滿面流半破磁缸成醋酒<lb/>
死牛腸肚作饅頭帳生嵗取餐三頓鄉老盤庚犯五甌<lb/>
半醉半醒齊出縣共傷塗炭不勝愁<lb/>
　　　五門街望有題<lb/>
我皇開國十餘年一輩超升炙手歡閒向五門樓下望<lb/>
衙官騎馬使衙官<lb/>
　　　謝郎中惠茶<lb/>
<pb n="KR4h0140_WYG_870-17a"/>
三斤緑茗賜貽恭一種頒霑事不同想料腸懷無荅處<lb/>
披毛戴角謝郎中<lb/>
　　　詠蝦蟇<lb/>
坐臥兼行總一般向人努眼太無端欲知自已形骸小<lb/>
試就蹄涔照影看<lb/>
　　　住名山日陳情上府主髙太保<lb/>
名山主簿實堪愁難齩他家大骨頭米納功南錢納府<lb/>
祗看江面水東流<lb/>
<pb n="KR4h0140_WYG_870-17b"/>
　李貞白<lb/>
　　　詠刺蝟<lb/>
行似鍼氊動臥若栗毬圓莫欺如此大誰敢便行拳<lb/>
　　　謁貴公子不禮書格子屏風<lb/>
道格何曾格言糊又不糊渾身總是眼還解識人無<lb/>
　　　詠月<lb/>
當塗當塗見蕪湖蕪湖見八月十五夜一似沒柄扇<lb/>
　　　詠狗蚤<lb/>
<pb n="KR4h0140_WYG_870-18a"/>
與蝨都來不較多㩧挑筋斗太嘍囉忽然管著一籃子<lb/>
有甚心情那你何<lb/>
　　　詠罌粟子<lb/>
倒排雙陸子希插碧牙籌旣似犧牛乳又如鈴馬兜鼓<lb/>
搥并瀑箭直是有來由<lb/>
　　　詠蟹<hi>建帥陳誨之子徳誠罷管沿江水軍入掌禁衛頗患拘束方宴客貞白在坐食蠏徳</hi>
　　　<hi>誠顧貞白曰請詠之貞白云云衆客皆笑</hi>
蟬眼龜形脚似蛛未曾正面向人趨如今飣在盤筵上<lb/>
<pb n="KR4h0140_WYG_870-18b"/>
得似江湖亂走無<lb/>
　郫城令<lb/>
　　　示女詩<hi>陳敬瑄太師任西川有愛姬徐氏郫城令之女也令欲求彭牧以紅絹數寸作二</hi>
　　　<hi>十八字遣其妻私示其女云云人皆鄙之</hi>
深宫富貴事風流莫忘生身老骨頭因與太師歡笑處<lb/>
為吾方便覓彭州<lb/>
　李令<lb/>
　　　寄女<hi>渚宫有李令者本狡猾之徒也強為篇章干謁時貴有歸評事任江陵鹺院常懷卹</hi>
<pb n="KR4h0140_WYG_870-19a"/>
　　　　<hi>士之心令累求救貸皆允諾又云某欲尋親湖外輒假舍安家族歸君亦敏諾之李且乗舟而</hi>
　　　　<hi>去不二旬其妻遣僕使告匄餱糧主人拯其乏絶李忽寄書於歸情況欵宻且异尋常書中有</hi>
　　　　<hi>贈家室等詩一首意欲組織歸君歸怏恨不能明與率武陵渠江之務以糊其口焉</hi>
　有人教我向衡陽一度思歸欲斷腸為報豔妻兼少女<lb/>
　與吾覓取朗州場<lb/>
　　太守<hi>失其姓名</hi>
　　　　諷劉炎索賄詩<hi>貪聲太守行邑有覬覦意既行以詩諷之云云</hi>
　未到桃源時長憶出家景及到桃源了還似鑑中影<lb/>
<pb n="KR4h0140_WYG_870-19b"/>
　　劉炎<lb/>
　　　　被按自悔詩<hi>炎不悟太守意空以詩和後因民訴按以法炎為詩云云</hi>
　早知太守如狼虎獵取膏粱以啗之<lb/>
　<lb/>
　<lb/>
　<lb/>
　<lb/>
御定全唐詩巻八百七十<lb/>
</p>
<p>
</p>
  </div>
</body>
</text>
</TEI>
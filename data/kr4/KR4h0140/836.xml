<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_836-1a"/>
　欽定四庫全書<lb/>
御定全唐詩巻八百三十六<lb/>
　　貫休<lb/>
　　　　春<lb/>
　自來自去動洪鑪無象無私無處無迴鴈不多消氣力<lb/>
　染花應最費工夫溟濛便恨豪家惜濃暖深為政筆驅<lb/>
　莫訝相逢只添睡伊余心不在榮枯<lb/>
　　　　聞迎眞身<lb/>
<pb n="KR4h0140_WYG_836-1b"/>
　四海無波八表臣恭聞今歳禮眞身七重鏁未開金鑰<lb/>
　五色光先入紫宸丹鳳樓臺飄瑞雪岐陽草木亞香塵<lb/>
　可憐優鉢羅花樹三十年來一度春<lb/>
　　　　灞陵戰叟<lb/>
　劒刓秋水鬢梳霜迴首邉雲與恨長官竟不封右校尉<lb/>
　鬬曽生挾左賢王尋班超傳空垂淚讀李陵書更斷腸<lb/>
　今日灞陵陵畔見春風花霧共茫茫<lb/>
　　　　遇道者<lb/>
<pb n="KR4h0140_WYG_836-2a"/>
鶴骨松筋風貌殊不言名姓絶榮枯尋常藜杖九衢裏<lb/>
莫是商山一皓無身帶煙霞游汗漫藥兼神鬼在葫蘆<lb/>
只應張果支公輩時復相逢醉海隅<lb/>
　　　贈鍾陵陳處士<lb/>
否極方生社稷才唯譚帝道鄙梯媒髙吟千首精怪動<lb/>
長嘯一聲天地開湖上獨居多草木山前頻醉過風雷<lb/>
吾皇仄席求賢久莫待徵書兩度來<lb/>
　　　懷鄰叟<lb/>
<pb n="KR4h0140_WYG_836-2b"/>
常思東溪厖睂翁是非不解兩頰紅桔橰打水聲嘎嘎<lb/>
紫芋白薤肥濛濛鷗鴨靜逰深竹裏兒孫多在好花中<lb/>
千門萬户皆車馬誰愛如斯太古風<lb/>
　　　贈軒轅先生<lb/>
曽親文景上金鑾語共容城語一般久向紅霞居不出<lb/>
若非清世見應難滿鑪藥熟分仙盡幾局棊終看海乾<lb/>
略問先生眞甲子只言弟子是劉安<lb/>
　　　偶作因懷山中道侣<lb/>
<pb n="KR4h0140_WYG_836-3a"/>
是是非非竟不眞桃花流水送青春姓劉姓項今何在<lb/>
爭利爭名愁殺人必竟輸他常寂黙只應贏得苦沈淪<lb/>
深雲道者相思否歸去來兮湘水濱<lb/>
　　　送新羅人及第歸<lb/>
捧桂香和紫禁煙逺鄉程徹巨鼇邊莫言挂席飛連夜<lb/>
見説無風即數年衣上日光眞是火島旁魚骨大於船<lb/>
到鄉必遇來王使與作唐書寄一篇<lb/>
　　　送新羅衲僧<lb/>
<pb n="KR4h0140_WYG_836-3b"/>
扶桑枝西眞氣奇古人呼為師子兒六環金錫輕擺撼<lb/>
萬仭雪嶠空參差枕上已無鄉國夢囊中猶挈石頭碑<lb/>
<hi>南岳石頭大師劉珂郎中作碑文也</hi>多慙不便隨髙歩正是風清無事時<lb/>
　　　春晩桐江上閒望作<lb/>
江上車聲落日催紛紛擾擾起紅埃更無人望青山立<lb/>
空有帆衝夜色來沙鳥似雲鐘外去汀花如火雨中開<lb/>
可憐瀟灑鴟夷子散髮扁舟去不迴<lb/>
　　　商山道者<lb/>
<pb n="KR4h0140_WYG_836-4a"/>
五千言外得𤣥音石屋寒栖隔<hi>一作得</hi>雪林多傍松風梳<lb/>
綠髮只燒崖藥㸃黄金澄潭龍氣來縈砌月冷星精下<lb/>
聽琴曽夢先生非此處碧桃溪上紫煙深<lb/>
　　　聞許棠及第因寄桂雍<lb/>
時清道合出塵埃清苦為詩不仗媒今日桂枝平折得<lb/>
幾年春色併將來勢扶九萬風初極名到三山花正開<lb/>
更有平人居蟄屋還應為作一聲雷<lb/>
　　　濲江秋居作<lb/>
<pb n="KR4h0140_WYG_836-4b"/>
無事相闗性自攄庭前拾葉等閑書青山萬里竟不足<lb/>
好竹數竿涼有餘近看老經加澹泊欲歸少室復何如<lb/>
面前小沼清如鏡終養琴髙赤鯉魚<lb/>
　　　上縉雲段使君<lb/>
清畏人知人盡知縉雲三載得宣尼活民刀尺雖無象<lb/>
出世文章豈有師术氣芝香粘甕榼雲㾗翠㸃滿旌旗<lb/>
今朝暫到金臺上頗覺心如太古時<lb/>
　　　春末蘭谿道中作<lb/>
<pb n="KR4h0140_WYG_836-5a"/>
山花零落紅與緋汀煙蒙茸江水肥人擔犁鋤細雨歇<lb/>
路入桑柘斜陽微深喜東州云寇去<hi>時黄連洞人出燒劫處州却上</hi>不<lb/>
知西狩幾時歸清平時節何時是轉覺人心與道違<lb/>
　　　野居偶作<lb/>
髙淡清虛即是家何須須占好煙霞無心於道道自得<lb/>
有意向人人轉賒風觸好花文錦落砌横流水玉琴斜<lb/>
但令如此還如此誰羨前程未可涯<lb/>
　　　再逰東林寺作五首<lb/>
<pb n="KR4h0140_WYG_836-5b"/>
臺殿參差聳瑞煙桂花飄雪水潺潺莫疑逺去無消息<lb/>
七萬餘年始半年<hi>傳記盡云安逺持奘三車盡生兜率天人間四千年彼天一晝夜亦三十</hi>
<hi>日為一月十二月為一年壽四千歳</hi>
桓𤣥舊輦殘雲濕耶舍孤墳落照遲<hi>昔桓𤣥入山禮逺公遂捨輦至今在</hi>
<hi>逺公堂下</hi>有箇山僧倚松睡恐人來取白猨兒<lb/>
玉像珠龕香陣横錦霞多傍石牆生辟蛇行者今何在<lb/>
花裏唯聞鳩<hi>一作鴆</hi>鳥聲<lb/>
愛陶長官醉兀兀送陸道士行遲遲買酒過溪皆破戒<lb/>
<pb n="KR4h0140_WYG_836-6a"/>
斯何人斯師如斯<hi>逺公髙節食後不飲蜜水而將詩博綠醑與陶潛别人不得又送客不以</hi>
<hi>貴賤不過虎溪而送陸靜修道士過虎溪數百歩今寺門前有道士岡送道士至此止也</hi>
白薝蔔花露滴滴紅<hi>一作碧</hi>苾芻草香<hi>一作雨</hi>濛濛田地更<lb/>
無塵一㸃是何人合住其中<lb/>
　　　題蘭江言上人院二首<hi>時王藹先輩有詩二首題其院因和題之</hi>
一生只著一麻衣道業還欺習彦威手把新詩説山夢<lb/>
石橋天柱雪霏霏<lb/>
只是危吟坐翠層門前岐路自崩騰青雲名士時相訪<lb/>
<pb n="KR4h0140_WYG_836-6b"/>
茶煑西峰瀑布氷<lb/>
　　　中秋十五夜月<lb/>
噀雪噴霜滿碧虚王孫公子翫相呼從來天匠為輪足<lb/>
自是人心此夜餘靜入萬家危露滴清埋衆象叫鴻孤<lb/>
坐來惟覺情無極何况三湘與五湖<lb/>
　　　鷺鷥有懷<hi>前東陽王慥使君養一鷺鷥名瑶花</hi>
粉魄霜華為爾枯鴛鴦相伴更堪圖愛來沙島遺銀屋<lb/>
終作金籠養雪鶵栖宿必多清瀨夢品流還次白猨徒<lb/>
<pb n="KR4h0140_WYG_836-7a"/>
今朝不覺頻回首曽伴瑶花近玉壺<lb/>
　　　東陽罹亂後懷王慥使君五首<hi>第三句缺一字</hi>
昨來祗對漢諸侯勝事消磨不自由裂地鼓鼙軍　急<lb/>
連天烽火陣雲秋砍毛淬劒雖無數歃血為盟不到頭<lb/>
誰為今朝奉明主使君司户在隋州<hi>時黄巢奔許公㸃土勇救萬禦押于</hi>
<hi>㰱血連西而渠魁詐降都將連城為盟違約遂於戍地當不與衢睦杭守同貶中也</hi>
只報精兵過大河東西南北殺人多可憐白日渾如此<lb/>
來似蝗蟲爭柰何天意豈應容版亂人心都改太凋訛<lb/>
<pb n="KR4h0140_WYG_836-7b"/>
不勝惆悵還惆悵一曲東風月胯歌<lb/>
為郡無如王使君一家清冷似雲根貨財不入崔洪口<lb/>
俎豆嘗聞夫子言鬚髮坐成三載雪黎氓空負二天恩<lb/>
不堪西望西風起縱火崑崙誰為論<lb/>
魄懾魂飛骨亦銷此魂此魄亦難招黄金白玉家家盡<lb/>
繡闥雕甍處處燒驚動乾坤常黯慘深藏山岳亦傾揺<lb/>
恭聞國有英雄將擬把何心荅聖朝<lb/>
不是龔黄覆育才即須清苦逺塵埃無人與奏吾皇去<lb/>
<pb n="KR4h0140_WYG_836-8a"/>
致亂唯因酷吏來刳剥生靈為事業巧通豪譖作梯媒<lb/>
令人轉憶王夫子一片真風去不迴<lb/>
　　　秋夜懷嵩少因寄洛中舊知<lb/>
鑪爇栴檀不稱貧霏霏玉露濕禪巾紫金地上三更月<lb/>
紅藕香中一病身少室少年偏入夢多時多事去無因<lb/>
如今憔悴頭成雪空想嵯峨羨故人<lb/>
　　　避地毘陵寒月上孫徽使君兼寄東陽王使君<lb/>
　　　三首<lb/>
<pb n="KR4h0140_WYG_836-8b"/>
一到毘陵心更勞冷吟閒歩擁雲袍豈縁思妙塵埃少<lb/>
自是風清物態髙野色疎黄連楚甸故山竒碧隔河橋<lb/>
終須愚谷中安致不是人間好羽毛<lb/>
常憶雙溪八詠前講詩論道接清賢文欺白鳳眞難及<lb/>
藥撚紅蕖豈偶然花濕瑞煙粘玉磬簾垂幽鳥啄苔錢<lb/>
自憐不是悠悠者吟嚼眞風二十年<lb/>
　靁車雨滴階聲寂寞焚香獨閉扃錦繡文章無路達<lb/>
袴襦歌詠隔牆聽松聲冷浸茶軒碧苔㸃狂吞納線青<lb/>
<pb n="KR4h0140_WYG_836-9a"/>
唯有孤髙江太守不忘病客在禪靈<hi>首句缺一字</hi>
　　　秋末寄上桐江馮使君<lb/>
山東山色勝諸山謝守清髙不可攀薄俗盡于言下泰<lb/>
苦心唯到醉中閑香凝錦帳抄書後月轉棠隂送客還<lb/>
野客霑恩歸未得蕭蕭霜葉滿柴闗<lb/>
　　　禪師<lb/>
擊鼓求亡益是非木中生火更何為吾師别是醍醐味<lb/>
不是知心人不知<lb/>
<pb n="KR4h0140_WYG_836-9b"/>
　　　道士<lb/>
花島相逢滿袖雲藉花論道過金巾騰騰又入仙山去<lb/>
只恐是青城丈人<lb/>
　　　風琴<lb/>
至境心為造化功一枝青竹四弦風寥寥雙耳更深後<lb/>
如在緱山明月中<lb/>
　　　庭橘<lb/>
蟻踏金苞四五株洞庭山上味何殊不縁松樹稱君子<lb/>
<pb n="KR4h0140_WYG_836-10a"/>
肯便甘人喚木奴<lb/>
　　　落花<lb/>
蝶醉蜂癡一簇香繡葩紅蔕墮殘芳因嗟好徳人難得<lb/>
公子王孫盡斷腸<lb/>
　　　孤雲<lb/>
將比鷺鷥還恐屈始思殘雪不如多清風相引去更逺<lb/>
皎潔孤髙柰爾何<lb/>
　　　苦吟<lb/>
<pb n="KR4h0140_WYG_836-10b"/>
河薄星疎雪月孤松枝清氣入肌膚因知好句勝金玉<lb/>
心極神勞特地無<lb/>
　　　古戰處<lb/>
鬼氣蒼黄棘葉紅昔時人血此時風相憐極目無疆地<lb/>
曽落將軍一陣中<lb/>
　　　偶然作<lb/>
蟬聲引出石中蛩寂寞門扃葉數重誰道思山心不切<lb/>
等閑盡出<hi>一作畫作</hi>兩三峰<lb/>
<pb n="KR4h0140_WYG_836-11a"/>
　　　　招友人宿<lb/>
　銀地無塵金菊開紫梨紅棗墮莓苔一泓秋水一輪月<lb/>
　今夜故人來不來<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_836-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷八百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_655-1a"/>
　欽定四庫全書<lb/>
御定全唐詩巻六百五十五<lb/>
　　羅隱<lb/>
　羅隱字昭諫餘杭人本名横十上不中第遂更名從事<lb/>
　湖南淮潤無所合久之歸投錢鏐累官錢塘令鎮海軍<lb/>
　掌書記節度判官鹽鐵發運副使著作佐郎奏授司勲<lb/>
　郎朱全忠以諫議大夫召不行魏博羅紹威推為叔父<lb/>
　表薦給事中年七十七卒隱少聰敏既不得志其詩以<lb/>
<pb n="KR4h0140_WYG_655-1b"/>
　風刺為主有歌詩集十四巻甲乙集三巻外集一巻今<lb/>
　編詩十一巻<lb/>
　　　　曲江春感<hi>一題作歸五湖</hi>
　江頭日暖花又開江東行客心悠哉髙陽酒徒半彫落<lb/>
　終南山色空崔嵬聖代也知無棄物侯門未必用非才<lb/>
　一船明月一竿竹家住<hi>一作在</hi>五湖歸去來<lb/>
　　　　皇陂<lb/>
　皇陂㶑灎深復深陂西下馬聊登臨垂楊風輕弄翠帶<lb/>
<pb n="KR4h0140_WYG_655-2a"/>
鯉魚日暖跳黄金三月窮途無勝事十年流水見歸心<lb/>
輸他谷口鄭夫子偷得閒名說<hi>一作直</hi>至今<lb/>
　　　寄鄭補闕<lb/>
夫子門前數仭牆每經過處憶遊梁路從青𤨏無因見<lb/>
恩在丹心不可忘未必便為讒口隔只應<hi>一作因</hi>貪草諌<lb/>
書忙别來愁悴知多少兩度槐花馬上黄<lb/>
　　　牡丹花<lb/>
似共東風<hi>一作君</hi>别有因絳羅髙巻不勝春若教解語應<lb/>
<pb n="KR4h0140_WYG_655-2b"/>
傾國任是無情亦<hi>一作也</hi>動人芍藥與君為近侍芙蓉何<lb/>
處避芳塵可憐韓令功成後辜負穠華過此身<lb/>
　　　黄河<lb/>
莫把阿膠向此傾此中天意固難明解通銀漢應須曲<lb/>
纔出崑崙便不清髙祖誓功衣帶小仙人占斗客槎輕<lb/>
三千年後知誰在何必勞君報太平<lb/>
　　　汴河<lb/>
當時天子是閒遊今日行人特地愁柳色縱饒妝故國<lb/>
<pb n="KR4h0140_WYG_655-3a"/>
水聲何忍到揚州乾坤有意終難㑹黎庶無情豈自由<lb/>
應笑秦皇用心錯謾驅神鬼海東頭<lb/>
　　　西京崇德里居<lb/>
進乏梯媒退又難強隨豪貴殢長安風從昨夜吹銀漢<lb/>
淚擬何門落玉盤抛擲紅塵應有恨思量仙桂也無端<lb/>
錦鱗赬尾平生事却被閒人把釣竿<lb/>
　　　投所思<lb/>
顦顇長安何所為旅魂窮命自相疑滿川碧嶂無歸日<lb/>
<pb n="KR4h0140_WYG_655-3b"/>
一榻紅塵有淚時雕琢只應勞郢匠膏肓終恐誤秦醫<lb/>
浮生七十今三十從此悽惶未可知<lb/>
　　　經張舎人舊居<hi>一題作河中經故翰林張舍人所居</hi>
行塵不是昔時塵謾向朱門憶侍臣一榻巳無開眼處<lb/>
九泉應有愛才人文餘吐鳳他<hi>一作當</hi>年詔樹想棲鸞舊<lb/>
日春從此恩深轉<hi>一作深思更</hi>難報夕陽衰草淚<hi>一作獨</hi>沾巾<lb/>
　　　雒城作<lb/>
大鹵旌旗出洛濱此中煙月已埃塵更無樓閣尋行處<lb/>
<pb n="KR4h0140_WYG_655-4a"/>
只有山川識野人早得鑄金誇范蠡旋聞垂釣哭平津<lb/>
舊遊難得時難遇迴首空城百草春<lb/>
　　　姑蘇城南湖陪曹使君遊<lb/>
水蓼花紅稻穗黄使君蘭棹汎迴塘倚風荇藻先開路<lb/>
迎斾鳬鷖盡著行手裏<hi>一作内</hi>兵符神與術腰間金印綵<lb/>
為囊少年太守勲庸盛應笑燕臺兩鬢霜<lb/>
　　　秋日有寄姑蘇曹使君<lb/>
多病無因櫂小舟闔閭城下謁名侯水寒不見雙魚信<lb/>
<pb n="KR4h0140_WYG_655-4b"/>
風便唯聞五袴謳早說用兵長暗合近傳觀稼亦閑遊<lb/>
須知謝奕依前醉閒阻清談又一秋<lb/>
　　　送章碣赴舉<lb/>
苹鹿歌中别酒催粉闈星彩動昭回久經罹<hi>一作離</hi>亂心<lb/>
應破乍覩昇平眼漸開顧我昔年悲玉石憐君今日藴<lb/>
風雷龍門盛事無因見費盡黄金老隗臺<lb/>
　　　寄楊秘書<lb/>
湖水平來見鯉魚偶因烹處得瓊琚披尋藻思千重後<lb/>
<pb n="KR4h0140_WYG_655-5a"/>
吟想氷光萬里餘漳浦病來情轉薄赤城吟苦意何如<lb/>
錦衣公子憐君在十載兵戈從板輿<lb/>
　　　往年進士趙能卿嘗話金庭勝事見示叙<lb/>
㑹稽詩客趙能卿往歲相逢話石城正恨故人無上夀<lb/>
喜隨良宰有髙情山朝佐命層層聳水接飛流歩歩清<lb/>
兩火一刀罹亂後㑹須乘興雪中行<lb/>
　　　得宣州竇尚書書因投寄二首<lb/>
雙魚迢遞到江濱傷感南陵<hi>一作南感陵陽</hi>舊主人萬里朝臺<lb/>
<pb n="KR4h0140_WYG_655-5b"/>
勞寄夢十年侯國阻趨塵尋知亂後嘗辭祿共喜閒來<lb/>
得養神時見齊山敬亭客不堪戎馬戰征頻<lb/>
曾逐旌旗過板橋世途多難竟蓬飄歩兵校尉辭公府<lb/>
車騎將軍憶本朝醉裏舊遊還歴歴病中衰鬢奈蕭蕭<lb/>
遺簪墮履應留念門客如今只下僚<lb/>
　　　雪<lb/>
細玉羅紋下碧霄杜門顔<hi>一作傾</hi>巷落偏饒巢居只恐髙<lb/>
柯折旅客愁聞去路遥撅凍野蔬和粉重埽庭松葉帶<lb/>
<pb n="KR4h0140_WYG_655-6a"/>
酥燒寒窗呵凍尋詩句一片飛來紙上銷<lb/>
　　　暇日有寄姑蘇曹使君兼呈張郎中郡中賓僚<lb/>
嘉植<hi>一作樹</hi>陰陰覆劒池此中能政動神祗湖邊觀稼雨<lb/>
迎馬城外犒軍風滿旗融酒徒誇無算爵儉蓮還少最<lb/>
髙枝珊瑚筆架真珠履曾和陳王幾首詩<lb/>
　　　寄右省王諫議<lb/>
耳邊要靜不得靜心裏欲閒終未閒自是宿緣應有累<lb/>
可能時<hi>一作世</hi>事更相關魚慙張翰辭東府鶴怨周顒負<lb/>
<pb n="KR4h0140_WYG_655-6b"/>
北山看却金庭芝术老又驅車入七人班<lb/>
　　　焚書坑<lb/>
千載遺蹤一窖塵路傍耕者亦傷神祖龍算事渾乖角<lb/>
將謂詩書活得人<lb/>
　　　始皇陵<lb/>
荒堆無草樹無枝嬾向行人問昔時六國英雄漫多事<lb/>
到頭徐福是男兒<lb/>
　　　送沈先輩歸送<hi>一作宋</hi>上嘉禮<hi>一題作送沈光及第後東歸兼赴嘉</hi>
<pb n="KR4h0140_WYG_655-7a"/>
　　　<hi>禮</hi>
青青月<hi>一作仙</hi>桂觸人香白紵衫輕稱沈郎好繼馬卿歸<lb/>
故里况聞山簡在襄陽盃傾别岸應<hi>一作終</hi>須醉花<hi>一作草</hi>
傍征車漸欲芳擬把金錢贈<hi>一作助</hi>嘉禮不堪栖屑困名<lb/>
場<lb/>
　　　春日葉秀才曲江<lb/>
江花江草暖相隈<hi>一作偎</hi>也向江邊把酒杯春色惱人遮<lb/>
不得别愁如瘧避還來安排賤跡無良䇿裨補明時望<lb/>
<pb n="KR4h0140_WYG_655-7b"/>
重才一曲吳歌齊拍手十年塵眼未曾開<lb/>
　　　西京道德里<lb/>
秦樹團團夕結陰此中莊舄動悲吟一枝丹桂未入手<lb/>
萬里蒼波長負心老去漸知時態薄愁來唯願酒杯深<lb/>
七雄三傑今何在休為閒人淚滿襟<lb/>
　　　憶夏口<lb/>
漢陽<hi>一作江</hi>渡口蘭為舟漢陽<hi>一作/江</hi>城下多酒樓當<hi>一作芳</hi>
年不得盡一醉别夢有時還重遊襟帶可憐吞楚塞<hi>一作</hi>
<pb n="KR4h0140_WYG_655-8a"/>
<hi>塞雁</hi>風煙只好狎<hi>一作好是冷</hi>江鷗月明更想曾行處吹笛橋<lb/>
邊木葉秋<lb/>
　　　武牢關<lb/>
楚人曾此限封疆不見清陰六里長一壑暮聲何怨望<lb/>
數峰秋勢自顛狂由來四皓須神伏大抵秦皇謾氣強<lb/>
欲學雞鳴試關吏太平時節嬾思量<lb/>
　　　途中獻晉州孟中丞<lb/>
太平天子念蒲東又委星郎養育功昨日隼旟辭闕下<lb/>
<pb n="KR4h0140_WYG_655-8b"/>
今朝珠履在河中樓移庾亮千山月樹待袁宏一扇風<lb/>
不及政成應入拜晉州何足展清通<lb/>
　　　長安秋夜<lb/>
逺聞天子似羲皇偶捨漁鄉入帝鄉五等列侯無故舊<lb/>
一枝仙桂有風霜燈欹短熖燒離鬢漏轉寒更滴旅膓<lb/>
歸計未知身已老九衢雙闕夜蒼蒼<lb/>
　　　春晩寄鍾尚書<lb/>
宰府初開忝末塵四年談笑隔通津官資肯便矜中路<lb/>
<pb n="KR4h0140_WYG_655-9a"/>
酒醆還應憶故人江畔舊遊秦望月檻前公事鏡湖春<lb/>
如今莫問西禪<hi>一作城</hi>塢一炷寒香老病身<lb/>
　　　秋曉<hi>一作晩</hi>寄友人<lb/>
洞庭霜落水雲秋又汎輕漣任去留世界髙談今已得<lb/>
宦途清貴舊曾遊手中綵筆誇題鳳天上泥封奬狎鷗<lb/>
更見南來釣翁說醉吟還上木蘭舟<lb/>
　　　秋日有酬<hi>一題作感德叙懷寄上羅鄴王三首餘二在七巻一作寄王師範</hi>
舊<hi>一作盛</hi>業傳家有寶<hi>一作/佩</hi>刀近聞餘力<hi>一作揮刃</hi>更揮毫腰<lb/>
<pb n="KR4h0140_WYG_655-9b"/>
間印佩<hi>一作綬</hi>黄金重<hi>一作/樞貴</hi>巻裏<hi>一作/内</hi>詩裁<hi>一作文章</hi>白雪髙<lb/>
讌罷嘉賓吟鳳藻獵歸<hi>一作回</hi>諸將問龍韜分茅列土<hi>一作</hi>
<hi>登壇甲子</hi>纔三十猶擬廻頭賭<hi>一作奪</hi>錦袍<lb/>
　　　所思<lb/>
梁王兔苑荆榛裏煬帝雞臺夢想中只覺惘然悲謝傅<lb/>
未知何以報文翁生靈不幸台星拆造化無情世界空<lb/>
劃盡寒灰始堪歎滿庭霜葉一窗風<lb/>
　　　送魏校書兼呈曹使君<lb/>
<pb n="KR4h0140_WYG_655-10a"/>
亂離<hi>一作罹</hi>無計駐生涯又事東遊惜歲華村店酒旗沽<lb/>
竹葉野橋梅雨泊蘆花讐書發跡官雖屈負米安親路<lb/>
不賖應見使君論世舊埽門重得向曹家<lb/>
　　　四皓廟<lb/>
漢惠秦皇事已聞廟前髙木眼前雲楚王謾費閒心力<lb/>
六里青山盡屬君<lb/>
　　　浮雲<hi>一本題上無浮字</hi>
溶溶曳曳自舒張不向蒼梧即帝鄉莫道無心便無事<lb/>
<pb n="KR4h0140_WYG_655-10b"/>
也曾愁殺楚襄王<lb/>
　　　早發<hi>一作行</hi>
北去南來無定居此生生計竟何如酷憐一覺平明睡<lb/>
長被雞聲惡破除<hi>一作鄰雞半夜啼</hi>
　　　香<hi>一本題上有詠字</hi>
沈水良材食柏珍博山煙<hi>一作爐</hi>煖玉樓春憐君亦是無<lb/>
端物貪作馨香忘却身<lb/>
　　　鄴城<hi>一本作銅雀臺之二</hi>
<pb n="KR4h0140_WYG_655-11a"/>
　臺上年年揜翠蛾臺前髙樹夾漳河英雄亦到分香處<lb/>
　能共常人較幾多<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_655-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百五十五<lb/>
</p>
<p>
</p>
  </div>
</body>
</text>
</TEI>
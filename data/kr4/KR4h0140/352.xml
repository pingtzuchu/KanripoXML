<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_352-1a"/>
　欽定四庫全書<lb/>
御定全唐詩巻三百五十二<lb/>
　　栁宗元<lb/>
　　　　登栁州峩山<lb/>
　荒山秋日午獨上意悠悠如何望鄉處西北是融州<lb/>
　　　　得盧衡州書因以詩寄<lb/>
　臨蒸且莫歎炎方為報秋来雁幾行林邑東廻山似㦸<lb/>
　牂牁南下水如湯蒹葭淅瀝含秋霧橘柚玲瓏透夕陽<lb/>
<pb n="KR4h0140_WYG_352-1b"/>
　非是白蘋洲畔客還将逺意問瀟湘<lb/>
　　　　荅劉連州邦字<lb/>
　連璧本難雙分符刺小邦崩雲下灕水劈箭上潯江負<lb/>
　弩啼寒狖<hi>余救切</hi>鳴枹驚夜狵遥憐郡山好謝守但臨窓<lb/>
　　　　嶺南江行<lb/>
　瘴江南去入雲煙望盡黄茆是海邉山腹雨晴添象跡<lb/>
　潭心日暖長蛟涎射工巧伺逰人影颶母偏驚旅客船<lb/>
　從此憂来非一事豈容華髪待流年<lb/>
<pb n="KR4h0140_WYG_352-2a"/>
　　　栁州峒氓<lb/>
郡城南下接通津異服殊音不可親青箬裹鹽歸峒客<lb/>
緑荷包飯趂虚人<hi>嶺南人呼市為虚</hi>鵝毛禦臘縫山罽雞骨占<lb/>
年拜水神愁向公庭問重譯欲投章甫作文身<lb/>
　　　酬徐二中丞普寧郡内池館即事見寄<lb/>
鵷鴻念舊行虚館對芳塘落日眀朱檻繁花照羽觴泉<lb/>
歸滄海近樹入楚山長榮賤俱為累相期在故鄉<lb/>
　　　酬賈鵬山人郡内新栽松寓興見贈二首<lb/>
<pb n="KR4h0140_WYG_352-2b"/>
芳朽自為别無心乃𤣥功夭夭日放花榮耀将安窮青<lb/>
松遺澗底擢蒔兹庭中積雪表眀秀寒花助蔥蘢貞幽<lb/>
夙有慕持以延清風<lb/>
無能常閉閣偶以静見名竒姿来逺山忽似人家生勁<lb/>
色不改舊芳心與誰榮喧卑豈所安任物非我情清韻<lb/>
動竽瑟諧此風中聲<lb/>
　　　種栁戯題<lb/>
栁州栁刺史種栁栁江邉談笑為故事推移成昔年垂<lb/>
<pb n="KR4h0140_WYG_352-3a"/>
隂當覆地聳幹會參天好作思人樹慚無恵化傳<lb/>
　　　栁州二月榕葉落盡偶題<lb/>
宦情覉思共悽悽春半如秋意轉迷山城過雨百花盡<lb/>
榕葉滿庭鶯亂啼<lb/>
　　　浩初上人見貽絶句欲登仙人山<hi>在栁州</hi>因以酬<lb/>
　　　之<lb/>
珠樹玲瓏隔翠微病来方外事多違仙山不屬分符客<lb/>
一任凌空錫杖飛<lb/>
<pb n="KR4h0140_WYG_352-3b"/>
　　　雨中贈仙人山賈山人<hi>即賈鵬也</hi>
寒江夜雨聲潺潺曉雲遮盡仙人山遥知𤣥豹在深處<lb/>
下笑羈絆泥塗間<lb/>
　　　别舎弟宗一<lb/>
零落殘紅<hi>一作魂</hi>倍黯然雙垂别淚越江邉一身去國六<lb/>
千里萬死投荒十二年桂嶺瘴来雲似墨洞庭春盡水<lb/>
如天欲知此後相思夢長在荆門郢樹煙<lb/>
　　　奉和周二十二丈酬郴州侍郎衡江夜泊得韶<lb/>
<pb n="KR4h0140_WYG_352-4a"/>
　　　州書并附當州生黄茶一封率然成篇代意之<lb/>
　　　作<lb/>
丘山仰徳耀天路下征騑夢喜三刀近書嫌五載違凝<lb/>
情江月落屬思嶺雲飛㑹入司徒府還邀周掾歸<lb/>
　　　殷賢戯批書後寄劉連州并示孟崙二童<hi>自注家有</hi>
　　　<hi>右軍書每紙背庾翼題云王會稽六紙二月三十日</hi>
書成欲寄庾安西紙背應勞手自題聞道近来諸子弟<lb/>
臨池尋已厭家雞<lb/>
<pb n="KR4h0140_WYG_352-4b"/>
　　　重贈二首<lb/>
聞道将雛向墨池劉家還有異同詞<hi>漢書劉歆以左丘眀公榖詳略難父</hi>
<hi>向向不能非</hi>如今試遣隈牆問已道世人那得知<lb/>
世上悠悠不識真薑芽盡是捧心人若道栁家無子弟<lb/>
徃年何事乞西賓<hi>子厚嘗為劉寫西京賦</hi>
　　　疊前<lb/>
小學新翻墨沼波羡君瓊樹散枝柯左家弄玉唯嬌女<lb/>
空覺庭前鳥跡多<lb/>
<pb n="KR4h0140_WYG_352-5a"/>
　　　疊後<lb/>
事業無成耻藝成南宫起草舊連名<hi>公與夢得嘗同為禮部員外郎</hi>勸<lb/>
君火急添功用趂取當時二妙聲<lb/>
　　　銅魚使赴都寄親友<hi>自注嶺南支郡無綱官考典帳典等悉附都府至京</hi>
行盡關山萬里餘到時閭井是荒墟附庸唯有銅魚使<lb/>
此後無因寄逺書<lb/>
　　　韓漳州書報徹上人亡因寄二絶<lb/>
早嵗京華聼越吟聞君江海分逾深他時若寫蘭亭會<lb/>
<pb n="KR4h0140_WYG_352-5b"/>
莫畫髙僧支道林<lb/>
頻把瓊書出袖<hi>一作衲</hi>中獨吟遺句立秋風桂江日夜流<lb/>
千里揮淚何時到甬東<lb/>
　　　栁州城西北隅種柑樹<lb/>
手種黄柑二百株春来新葉徧城隅方同楚客憐皇樹<lb/>
<hi>楚詞后皇嘉樹橘来服兮受命不遷生南國兮</hi>不學荆州利木奴幾嵗開花聞<lb/>
噴雪何人摘實見垂珠若教坐待成林日滋味還堪養<lb/>
老夫<lb/>
<pb n="KR4h0140_WYG_352-6a"/>
　　　聞徹上人亡寄侍郎楊丈<lb/>
東越髙僧還姓湯幾時瓊佩觸鳴璫空花一散不知處<lb/>
誰采金英與侍郎<lb/>
　　　段九秀才處見亡友吕衡州書迹<lb/>
交侣平生意㝡親衡陽徃事似分身袖中忽見三行字<lb/>
拭淚相看是故人<lb/>
　　　栁州寄京中親故<lb/>
林邑山連瘴海秋牂牁水向郡前流勞君逺問龍城地<lb/>
<pb n="KR4h0140_WYG_352-6b"/>
正北三千到錦州<lb/>
　　　種木槲花<lb/>
上苑年年占物華飄零今日在天涯祗因長作龍城守<lb/>
剰種庭前木槲花<hi>栁州龍城郡</hi>
　　　摘櫻桃贈元居士時在望仙亭南樓與朱道士<lb/>
　　　同處<lb/>
海上朱櫻贈所思樓居况是望仙時蓬莱羽客如相訪<lb/>
不是偷桃一小兒<lb/>
<pb n="KR4h0140_WYG_352-7a"/>
　　　酬曹侍御過象縣見寄<hi>象縣栁州縣名</hi>
破額山前碧玉流騷人遥駐木蘭舟<hi>述異記七里州中有魯班刻木蘭為</hi>
<hi>舟至今在洲中詩家云木蘭舟出此</hi>春風無限瀟湘意<hi>一作憶</hi>欲採蘋花不<lb/>
自由<lb/>
　　　法華寺石門精舎三十韻<hi>集有記云寺居永州地㝡髙</hi>
拘情病幽欝曠志寄髙爽願言懐名緇東峰旦夕仰始<lb/>
欣雲雨霽尤恱草木長道同有愛弟披拂恣心賞松谿<lb/>
<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>
                    <hi>胡了切</hi>窱<hi>土了/切</hi>入石棧夤縁上蘿葛<hi>一作蔦</hi>綿層甍莓苔<lb/>
<pb n="KR4h0140_WYG_352-7b"/>
侵標牓宻林互對聳絶壁儼雙敞塹峭出蒙籠墟險<hi>一作</hi>
<hi>嶮</hi>臨滉瀁稍疑地脉斷悠若天梯徃結搆罩羣崖廻環<lb/>
驅萬象小刼不逾瞬大千若在掌體空得化元觀有遺<lb/>
細想喧煩困蠛蠓跼蹐疲魍魎寸進諒何營尋直非所<lb/>
枉探竒極遥矚窮妙閟清響理會方在今神開庶殊曩<lb/>
兹逰茍不嗣浩氣竟誰養道異誠所希名賓匪余仗超<lb/>
攄藉外奨俯黙有内朗鑑<hi>一作鏗</hi>爾揖古風終焉乃吾黨<lb/>
潛軀委韁鎖髙歩謝塵坱蓄志徒為勞追蹤将焉倣淹<lb/>
<pb n="KR4h0140_WYG_352-8a"/>
留值頺暮眷戀睇遐壤映日雁聨軒翻雲波泱漭殊風<lb/>
紛已萃鄉路悠且廣羈木畏漂浮離旌倦揺蕩昔人歎<lb/>
違<hi>一作遺</hi>志出處今已兩何用期所歸浮圖有遺像幽蹊<lb/>
不盈尺虚室有函文微言信可傳申旦稽吾顙<lb/>
　　　遊朝陽巖遂登西亭二十韻<lb/>
謫棄殊隠淪登陟非逺郊所懐緩伊欝詎欲肩夷巢髙<lb/>
巖瞰清江幽窟潛神蛟開曠延陽景廻薄攅林梢西亭<lb/>
搆其巔反宇臨呀<hi>虚牙切</hi>庨<hi>許交切一作哮</hi>背瞻星辰興下見雲<lb/>
<pb n="KR4h0140_WYG_352-8b"/>
雨交惜非吾鄉土得以䕃菁茆羈貫<hi>與丱同</hi>去江介世仕<lb/>
尚函崤故墅即灃川數畝均肥磽臺館葺荒丘池塘疏<lb/>
沈坳會有圭組戀遂貽山林嘲薄軀信無庸瑣屑劇斗<lb/>
筲囚居固其宜厚羞久已包庭除植蓬艾隟<hi>同隙</hi>牖懸蠨<lb/>
蛸所頼山川客扁舟枉長梢<hi>梢船尾木</hi>挹流敵清觴掇埜代<lb/>
嘉肴適道有髙言取樂非絃匏逍遥屛幽昧淡薄辭喧<lb/>
呶晨雞不余欺風雨聞嘐嘐<hi>音交</hi>再期永日閒提挈移中<lb/>
庖<lb/>
<pb n="KR4h0140_WYG_352-9a"/>
　　　湘口館瀟湘二水所會<lb/>
九疑濬傾奔臨源委縈廻會合屬空曠泓澄停風䨓髙<lb/>
館軒霞表危樓臨山隈兹辰始澂<hi>直凌切</hi>霽纎雲盡褰開<lb/>
天秋日正中水碧無塵埃杳杳漁父吟呌呌羈鴻哀境<lb/>
勝豈不豫慮分固難裁升髙欲自舒彌使逺念来歸流<lb/>
駛且廣汎舟絶沿洄<lb/>
　　　登蒲州石磯望横江口潭島深逈斜對香零山<lb/>
　　　<hi>山在永州</hi>
<pb n="KR4h0140_WYG_352-9b"/>
隠憂倦永夜凌霧臨江津猿鳴稍已疎登石娱清淪日<lb/>
出洲渚静澄眀皛<hi>一作晶</hi>無垠浮暉翻髙禽沈景照文鱗<lb/>
雙江滙西奔詭怪潛坤珍孤山乃北峙森爽棲靈神洄<lb/>
潭或動容島嶼疑揺振<hi>之人切</hi>陶埴兹擇土蒲魚相與鄰<lb/>
信美非所安羇心屢逡廵糺<hi>即紏字</hi>結良可解紆欝亦已<lb/>
伸髙歌返故室自誷非所欣<lb/>
　　　南磵中題<lb/>
秋氣集南磵獨逰亭午時廻風一蕭瑟林影久參差始<lb/>
<pb n="KR4h0140_WYG_352-10a"/>
至若有得稍深遂忘疲羈禽響幽谷寒藻舞淪漪去國<lb/>
魂已逺<hi>一作㳺</hi>懐人淚空垂孤生易為感失路少所宜索<lb/>
寞竟何事徘徊祇自知誰為後来者當與此心期<lb/>
　　　遊石角過小嶺至長烏村<lb/>
志適不期貴<hi>一作不自期</hi>道存豈<hi>一作貴</hi>偷生久忘上封事復<lb/>
笑昇天行竄逐宦湘浦揺心劇懸旌始驚䧟世議終欲<lb/>
逃天刑嵗月殺<hi>色界切</hi>憂慄慵疎寡将迎追逰疑所愛且<lb/>
復舒吾情石角恣幽歩長烏遂遐征磴廻茂樹斷景晏<lb/>
<pb n="KR4h0140_WYG_352-10b"/>
寒川眀曠望少行人時聞田鸛鳴風篁冐水逺霜稻侵<lb/>
山平稍與人事閒益知身世輕為農信可樂居寵真虚<lb/>
榮喬木餘故國願言果丹誠四支反田畝釋志東臯耕<lb/>
　　　與崔䇿登西山<hi>䇿字子符集有送崔九序</hi>
鶴鳴楚山静露白秋江曉連袂度危橋縈廻出林杪西<lb/>
岑極逺目毫末皆可了重疊九疑髙微茫洞庭小逈窮<lb/>
兩儀際髙出萬象表馳景泛頺波遥風逓寒篠謫居安<lb/>
所習稍厭從紛擾生同胥靡遺夀比彭鏗夭蹇連困顛<lb/>
<pb n="KR4h0140_WYG_352-11a"/>
踣愚蒙怯幽眇非令親愛疎誰使心神悄偶兹遁山水<lb/>
得以觀魚鳥吾子幸淹留緩我愁腸繞<lb/>
　　　構法華寺西亭<lb/>
竄身楚南極山水窮險艱歩登㝡髙寺蕭散任疎頑西<lb/>
垂下斗絶欲似窺人寰反如在幽谷榛翳不可攀命童<lb/>
恣披翦葺宇横斷山割<hi>一作□</hi>如判清濁飄若升雲間逺<lb/>
岫攅衆頂澄江抱清灣夕照臨軒墮棲鳥當我還菡蓞<lb/>
溢嘉色篔簹遺清斑神舒屏羈鎖志適忘幽孱棄逐久<lb/>
<pb n="KR4h0140_WYG_352-11b"/>
枯槁迨今始開顔賞心難久留離念来相闗北望間親<lb/>
愛南瞻雜夷蠻置之勿復道且寄須臾閒<lb/>
　　　夏夜苦熱登西樓<lb/>
苦熱中夜起登樓獨褰衣山澤凝暑氣星漢湛光輝火<lb/>
晶燥露滋埜静停風威探湯汲隂井煬竈開重扉慿闌<lb/>
久徬徨流汗不可揮莫辯亭毒意仰訴璿與璣諒非姑<lb/>
射子静勝安能希<lb/>
　　　覺衰<lb/>
<pb n="KR4h0140_WYG_352-12a"/>
久知老會至不謂便見侵今年宜未衰稍已来相尋齒<lb/>
疎髪就種<hi>音踵</hi>奔走力不任咄此可奈何未必傷我心彭<lb/>
聃安在哉周孔亦巳沈古稱夀聖人曽不留至今但願<lb/>
得美酒朋友常共斟是時春向暮桃李生繁隂日照天<lb/>
正緑<hi>一作碧</hi>杳杳歸鴻吟出門呼所親扶杖登西林髙歌<lb/>
足自快商頌有遺音<lb/>
　　　遊南亭夜還叙志七十韻<lb/>
夙抱丘壑尚率性恣遊遨中為吏役牽十祀空悁勞外<lb/>
<pb n="KR4h0140_WYG_352-12b"/>
曲徇塵轍私心寄英髦進乏廊廟器退非鄉曲豪天命<lb/>
斯不易鬼責将安逃屯難果見凌剥䘮宜所遭神眀<hi>一作</hi>
<hi>期</hi>固浩浩衆口徒嗷嗷投跡山水地放情詠離騷再懐<lb/>
曩嵗期容與馳輕舠虚館背山郭前軒靣江臯重疊間<lb/>
浦溆邐迤驅巖㟼<hi>牛刀切</hi>積翠浮澹<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>始疑負靈鼇叢林<lb/>
留衝飇石礫迎飛濤曠朗天景霽樵蘇逺相號澄潭湧<lb/>
沈鷗半壁跳懸猱鹿鳴驗食埜魚樂知觀濠孤賞誠所<lb/>
悼暫欣良足襃留連俯櫺檻注我壺中醪朶頤進芰實<lb/>
<pb n="KR4h0140_WYG_352-13a"/>
擢手持蟹螯炊稻視㸑鼎膾鮮聞<hi>一作閔</hi>操刀埜蔬盈傾<lb/>
筐頗雜池沼芼緬慕鼓枻翁嘯詠哺其糟退想於陵子<lb/>
三咽資李螬斯道難為偕沈憂安所韜曲渚怨鴻鵠環<lb/>
洲彫蘭□<hi>音臯</hi>暮景廻西岑北流逝滔滔徘徊遂昬黒逺<lb/>
火眀連艘木落寒山静江空秋月髙歛袂戒還徒善㳺<lb/>
矜所操趣淺戢長枻乗深屏輕篙曠望援深竿哀歌叩<lb/>
鳴艚中川恣超忽漫若翔且翺淹泊遂所止埜風自颾<lb/>
颾澗急驚鱗奔蹊荒飢獸嘷入門守拘縶悽戚増欝陶<lb/>
<pb n="KR4h0140_WYG_352-13b"/>
慕士情未忘懐人首徒搔内顧乃無有徳輶甚鴻毛名<lb/>
竊久自欺食浮固云叨問牛悲釁鐘說<hi>音稅</hi>彘驚臨牢永<lb/>
遁刀筆吏寧期簿書曹中興遂羣物裂壤分鞬<hi>居言切</hi>櫜<lb/>
<hi>音臯</hi>岷凶既云捕<hi>謂劉闢/伏誅</hi>吳虜亦已鏖<hi>李錡伏誅</hi>捍禦盛方虎<lb/>
謨眀富伊咎披山窮木禾駕海逾蟠桃重来越裳雉再<lb/>
返西旅獒左右抗槐棘縱横羅雁羔三<hi>一作五</hi>辟咸肆宥<lb/>
衆生均覆燾安得奉皇靈在宥解天<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
                    <hi>音叨</hi>歸誠慰松梓<lb/>
陳力開蓬蒿卜室有鄠杜名田占灃澇磻谿近餘基阿<lb/>
<pb n="KR4h0140_WYG_352-14a"/>
城連故濠螟蛑願親燎荼堇甘自薅<hi>音蒿</hi>飢食期農耕寒<lb/>
衣俟蠶繰及骭<hi>下患切</hi>足為温滿腹寧復饕安将蒯及菅<lb/>
<hi>音奸</hi>誰慕粱與膏弋林敺雀鷃漁澤從鰌魛觀象嘉素履<lb/>
陳詩謝干旄方託麋鹿羣敢同騏驥槽處賤無溷濁固<lb/>
窮匪滛慆踉蹌辭束縛恱懌換煎熬登年徒<hi>一作從</hi>負版<lb/>
興役趨代鼛<hi>音臯</hi>目眩絶渾渾耳喧息嘈嘈兹焉畢餘命<lb/>
富貴非吾曹長沙哀糺纆漢隂嗤桔橰茍伸擊壤情機<lb/>
事息秋豪海霧多蓊欝越風饒腥臊寧唯廹魑魅所懼<lb/>
<pb n="KR4h0140_WYG_352-14b"/>
齊焄藨<hi>音蒿</hi>知罃懐褚中范叔戀綈袍伊人不可期慷慨<lb/>
徒忉忉<lb/>
　　　韋道安<hi>道安嘗佐張建封于徐州及軍亂而道安自殺</hi>
道安本儒士頗擅弓劒名二十遊太行暮聞號哭<hi>一作哭泣</hi>
聲疾驅前致問有叟垂華纓言我故刺史失職還西京<lb/>
偶為羣盗得毫縷無餘贏貨財足非恡二女皆娉婷蒼<lb/>
黄見驅逐誰識死與生便當此殞命休復事晨征一聞<lb/>
激髙義眥裂肝膽横挂弓問所徃趫㨗超崢嶸見盗寒<lb/>
<pb n="KR4h0140_WYG_352-15a"/>
磵隂羅列方忿争一矢斃酋帥餘黨號且驚麾令逓束<lb/>
縛纆<hi>一作纒</hi>索相拄撑彼姝久褫魄刃下俟誅刑却立不<lb/>
親授諭以從父行捃収自擔肩轉道趨前程夜發敲石<lb/>
火山林如晝眀父子更抱持涕血紛交零頓首願歸貨<lb/>
納女稱舅甥道安奮衣去義重利固輕師婚古所病合<lb/>
姓非用兵朅来事儒術十載所能逞<hi>必貞切</hi>慷慨張徐州<lb/>
<hi>徐泗濠節度使張建封</hi>朱邸揚前旌投軀獲所願前馬出王城<hi>貞元</hi>
<hi>十三年建封来朝道安從之</hi>轅門立竒士淮水秋風生君侯既即世<lb/>
<pb n="KR4h0140_WYG_352-15b"/>
麾下相欹傾立孤抗王命鐘鼓四野鳴横潰非所壅逆<lb/>
節非所嬰舉頭自引刀顧義誰顧形烈士不忘死所死<lb/>
在忠貞咄嗟徇權子翕習猶趨榮我歌非悼死所悼時<lb/>
世情<lb/>
　　　哭連州凌員外司馬<hi>凌員外凖也</hi>
廢逐人所棄遂為鬼神欺才難不其然卒與大患期凌<lb/>
人古受氏吳世夸雄姿寂寞富春水英氣方在斯六學<lb/>
誠一貫精義窮發揮著書逾十年幽賾靡不推天庭掞<lb/>
<pb n="KR4h0140_WYG_352-16a"/>
髙文萬<hi>一作寓</hi>字若波馳記室征西府宏謀耀其竒輶軒<lb/>
下東越列郡蘇疲羸宛宛凌江羽来棲翰林枝孝文留<lb/>
弓劒中外方危疑抗聲促遺詔定命由陳辭<hi>徳宗崩邇臣議祕五</hi>
<hi>日下遺詔凖獨抗危辭言其不可乃以旦日發䘮</hi>徒𨽻肅曹官征賦参有司出<lb/>
守烏江滸老遷湟水湄髙堂傾故國葬祭限囚羈仲叔<lb/>
繼幽淪狂呌唯童兒<hi>凖母卒于家不得歸</hi>一門既無主焉用徒生<lb/>
為舉聲但呼天孰知神者誰泣盡目無見<hi>凖哭母喪眀</hi>腎傷<lb/>
足不持溘<hi>渇合切</hi>死委炎荒臧獲守靈帷平生負國譴骸<lb/>
<pb n="KR4h0140_WYG_352-16b"/>
骨非敢私盖棺未塞責孤旐凝寒颸念昔始相遇腑腸<lb/>
為君知進身齊選擇失路同瑕疵本期濟仁義今為衆<lb/>
所嗤滅名竟不試世義安可支恬死百憂盡茍生萬慮<lb/>
滋顧余九逝魂與子各何之我歌誠自慟非獨為君悲<lb/>
　　　旦攜謝山人至愚池<lb/>
新沐換輕<hi>一作巾</hi>幘曉池風露<hi>一作霧</hi>清自諧塵外意况與<lb/>
幽人行霞散衆山逈天髙數雁鳴機心付當路聊適羲<lb/>
皇情<lb/>
<pb n="KR4h0140_WYG_352-17a"/>
　　　獨覺<lb/>
覺来窓牖空寥落雨聲曉良遊怨遲暮末事驚紛擾為<lb/>
問經世心古人難盡了<lb/>
　　　首春逢耕者<lb/>
南楚春候早餘寒已滋榮土膏釋原埜百蟄競所營綴<lb/>
景未及郊穡人先耦耕園林幽鳥囀渚澤新泉清農事<lb/>
誠素務羈囚阻平生故池想蕪沒遺畝當榛荆慕隠既<lb/>
有繫圖功遂無成聊從田父言欵曲陳此情眷然撫耒<lb/>
<pb n="KR4h0140_WYG_352-17b"/>
耜回首煙雲横<lb/>
　　　溪居<lb/>
久為簮組累幸此南夷謫閒依農圃鄰偶似山林客曉<lb/>
耕翻露草夜榜<hi>一作塝孔孟切</hi>響溪石来徃不逢人長歌楚天<lb/>
碧<lb/>
　　　夏初雨後尋愚溪<lb/>
悠悠雨初霽獨繞清溪曲引杖試荒泉解帶圍新竹沈<lb/>
吟亦何事寂寞固所欲幸此息營營嘯歌静炎燠<lb/>
<pb n="KR4h0140_WYG_352-18a"/>
　　　入黄溪聞猿<hi>溪在永州</hi>
溪路千里曲哀猿何處鳴孤臣淚已盡虛作斷膓聲<lb/>
　　　韋使君黄溪祈雨見召從行至祠下口號<lb/>
驕陽愆嵗事良牧念菑畬列騎低殘月鳴笳度碧虚稍<lb/>
窮樵客路遥駐野人居谷口寒流浄叢祠古木疎焚香<lb/>
秋霧濕奠玉曉光初肹蠁巫言報精誠禮物餘恵風仍<lb/>
偃草靈雨會隨車俟罪非真吏<hi>為員外司馬故曰非真吏</hi>翻慚奉簡<lb/>
書<lb/>
<pb n="KR4h0140_WYG_352-18b"/>
　　　郊居嵗暮<lb/>
屏居負山郭嵗暮驚離索野逈樵唱来庭空燒燼落世<lb/>
紛因事逺心賞隨年薄黙黙諒何為徒成今與昨<lb/>
　　　秋曉行南谷經荒村<lb/>
杪秋霜露重晨起行幽谷黄葉覆溪橋荒村唯古木寒<lb/>
花疎寂歴幽泉微斷續機心久已忘何事驚麋鹿<lb/>
　　　雨後曉行獨至愚溪北池<lb/>
宿雲散洲渚曉日眀村塢髙樹臨清池風驚夜来雨予<lb/>
<pb n="KR4h0140_WYG_352-19a"/>
心適無事偶此成賓主<lb/>
　　　中夜起望西園值月上<lb/>
覺聞繁露墜開户臨西園寒月上東嶺泠泠疎竹根石<lb/>
泉逺逾響山鳥時一喧倚楹遂至旦寂寞将何言<lb/>
　　　零陵春望<lb/>
平埜春草緑曉<hi>一作晩</hi>鶯啼逺林日晴瀟湘渚雲斷岣嶁<lb/>
岑仙駕不可望世途非所任凝情空景慕萬里蒼梧隂<lb/>
　　　從崔中丞過盧少尹郊居<lb/>
<pb n="KR4h0140_WYG_352-19b"/>
寓居湘岸四無鄰世網難嬰毎自珍蒔<hi>時吏切</hi>藥閒庭延<lb/>
國老<hi>本草甘草名國老</hi>開罇虚室<hi>一作席</hi>值賢人泉廻淺石依髙<lb/>
栁逕轉垂藤閒緑筠聞道偏為五禽戲出門鷗鳥更相<lb/>
親<lb/>
　　　夏晝偶作<lb/>
南州溽暑醉如酒隠几熟眠開北牖日午獨覺無餘聲<lb/>
山童隔竹敲茶臼<lb/>
　　　雨晴至江渡<lb/>
<pb n="KR4h0140_WYG_352-20a"/>
　江雨初晴思逺歩日西獨向愚溪渡渡頭水落村逕成<lb/>
　撩亂浮槎在髙樹<lb/>
　　　　江雪<lb/>
　千山鳥飛絶萬逕人蹤滅孤舟蓑笠翁獨釣寒江雪<lb/>
　　　　冉溪<hi>公易其名為愚溪者是也</hi>
　少時陳力希公侯許國不復為身謀風波一跌逝萬里<lb/>
　壯心瓦解空縲囚縲囚終老無餘事願卜湘西冉溪地<lb/>
　却學夀張樊敬侯種漆南園待成器<lb/>
<pb n="KR4h0140_WYG_352-20b"/>
　　　　法華寺西亭夜飲<hi>得酒字</hi>
　祗樹夕陽亭共傾三昧酒霧暗水連堦月眀花覆牖莫<lb/>
　厭尊前醉相看未白首<lb/>
　　　　戲題石門長老東軒<lb/>
　石門長老身如夢旃檀成林手所種坐来念念非昔人<lb/>
　萬徧蓮花為誰用如今七十自忘機貪愛都忘筋力微<lb/>
　莫向東軒春埜望花開日出雉皆飛<lb/>
御定全唐詩巻三百五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_079-1a"/>
　欽定四庫全書<lb/>
御定全唐詩巻七十九<lb/>
　　駱賔王<lb/>
　　　　棹歌行<lb/>
　寫月塗黄罷凌波拾翠通鏡花揺芰日衣麝入荷風葉<lb/>
　密舟難蕩蓮踈浦易空鳯媒羞自托鴛翼恨難窮秋<hi>一作</hi>
　<hi>愁</hi>帳燈華<hi>一作光</hi>翠倡樓粉色紅相思無别曲併在棹歌<lb/>
　中<lb/>
<pb n="KR4h0140_WYG_079-1b"/>
　　　　海曲書情<lb/>
　薄遊倦千里勞生負百年未能槎上漢詎肯劍逰燕白<lb/>
　雲照春海青山横曙天江濤讓雙璧渭水擲三錢坐惜<lb/>
　風光晚長歌獨塊然<lb/>
　　　　蓬萊鎮<lb/>
　旅客春心斷邉城夜望髙野樓疑海氣白鷺似江濤結<lb/>
　綬疲三入承冠泣二毛將飛憐弱羽欲濟乏輕舠頼有<lb/>
　陽春曲窮愁且代勞<lb/>
<pb n="KR4h0140_WYG_079-2a"/>
　　　和李明府<lb/>
傳聞葉縣履飛向洛陽城馳道臨層掖津門對小平霞<lb/>
殘疑製錦雲度似飄纓藻掞潘江澈塵虚范甑清詎憐<lb/>
衝斗氣猶向匣中鳴<lb/>
　　　春晚從李長史逰開道林故山<lb/>
幽尋極幽壑春望陟春臺雲光棲斷樹霞影入仙杯古<lb/>
藤依格上野徑約山隈落蘂飜風去流鶯滿樹來興䦨<lb/>
荀御動歸路起浮埃<lb/>
<pb n="KR4h0140_WYG_079-2b"/>
　　　冬日野望<lb/>
故人無與晤安歩陟山椒野静連雲巻川明斷霧銷靈<lb/>
巖聞曉籟洞浦漲秋潮三江歸望斷千里故鄉遥勞歌<lb/>
徒自奏客魂誰為招<lb/>
　　　晚渡黄河<lb/>
千里尋歸路一葦亂平源通波連馬頰迸水急龍門照<lb/>
日榮光净驚風瑞浪翻棹唱臨風斷樵謳入聽喧岸迥<lb/>
秋霞落潭深夕霧繁誰堪逝川上日暮不歸魂<lb/>
<pb n="KR4h0140_WYG_079-3a"/>
　　　宿山莊<lb/>
金陵一超忽玉燭㡬還周露積吳臺草風入郢門楸林<lb/>
虛宿斷霧磴險挂懸流拾青非漢策化緇類秦裘牽迹<lb/>
猶多蹇勞生未寡尤獨此他鄉夢空山明月秋<lb/>
　　　晚度天山有懐京邑<lb/>
忽上天山路依然想物華雲疑上苑葉雪似御溝花行<lb/>
歎戎麾逺坐憐衣帶賖交河浮絶塞弱水浸流沙旅思<lb/>
徒漂梗歸期未及𤓰寧知心斷絶夜夜泣胡笳<lb/>
<pb n="KR4h0140_WYG_079-3b"/>
　　　夕次蒲類津<hi>一作晚泊蒲類</hi>
二庭歸望斷萬里客心愁山路猶南屬河源自北流晚<lb/>
風連朔氣新月照邉秋竈火通軍壁烽煙上戍樓龍庭<lb/>
但苦戰燕頷㑹封侯莫作蘭山下空令漢國羞<lb/>
　　　逺使海曲春夜多懐<lb/>
長嘯三春晚端居百慮盈未安胡蝶夢遽切魯禽情别<lb/>
島連寰海離魂斷戍城流星疑伴使低月似依營懐祿<lb/>
寧期逹牽時匪狥名艱虞行巳逺時<hi>一作昧</hi>迹自相驚<lb/>
<pb n="KR4h0140_WYG_079-4a"/>
　　　早發諸暨<lb/>
征夫懐逺路夙駕上危巒薄煙横絶巘輕凍澁回湍野<lb/>
霧連空暗山風入曙寒帝城臨灞涘禹穴枕江干橘性<lb/>
行應化蓬心去不安獨掩窮途涙長歌行路難<lb/>
　　　望月有所思<lb/>
九秋凉風<hi>一作氣</hi>肅千里月華開圓光隨露湛碎影逐波<lb/>
來似霜明玉砌如鏡寫珠胎晚色依關近邉聲雜吹哀<lb/>
離居分照耀怨緒共徘徊自繞南飛羽空忝北堂才<lb/>
<pb n="KR4h0140_WYG_079-4b"/>
　　　送呉七逰蜀<lb/>
日觀分齊壤星橋接蜀門桃花嘶别路竹葉瀉離樽夏<lb/>
老<hi>一作盡</hi>蘭猶茂秋深<hi>一作新</hi>栁尚繁霧銷山望迥風髙野<lb/>
聽喧勞歌徒欲奏贈别竟無言唯有當秋月空照野人<lb/>
園<lb/>
　　　西行别東臺詳正學士<lb/>
意氣坐相親關河别故人客似<hi>一作自</hi>秦川上歌疑<hi>一作從</hi>
易水濱塞荒行辨玉臺逺尚名輪洩井懐邉將尋源重<lb/>
<pb n="KR4h0140_WYG_079-5a"/>
漢臣上苑梅花早御溝楊栁新只應持此曲别作邉城<lb/>
春<lb/>
　　　和王記室從趙王春日逰陀山寺<lb/>
鳥旟陪訪道鷲嶺狎棲真四禪明凈業三空廣勝因祥<lb/>
河踈疉澗慧日皎重輪葉暗龍宫密花明鹿苑春彫談<lb/>
筌奥㫖妙辯潄𤣥津雅曲終難和徒自奏巴人<lb/>
　　　夏日夜憶張二<lb/>
伏枕憂思深擁膝獨長吟烹鯉無尺素筌魚勞寸心疎<lb/>
<pb n="KR4h0140_WYG_079-5b"/>
麻空有折芳桂湛無斟廣庭含夕氣閑宇澹虚隂織蟲<lb/>
垂夜砌驚鳥棲暝林懽娯百年促羈病一生侵詎堪孤<lb/>
月夜流水入鳴琴<lb/>
　　　寒夜獨坐逰子多懐簡知己<lb/>
故鄉眇千里離憂積萬端鶉服長悲碎蝸廬未卜安富<lb/>
鉤徒有想貧鋏為誰彈柳秋風葉脆荷曉露文團晚金<lb/>
叢岸菊餘佩下幽蘭伐木傷心易維桑歸去難獨有孤<lb/>
明月時照客庭寒<lb/>
<pb n="KR4h0140_WYG_079-6a"/>
　　　在軍中贈先還知巳<lb/>
蓬轉俱行役𤓰時獨未還魂迷金闕路望斷玉門關獻<lb/>
凱多慙霍論封<hi>一作功</hi>㡬謝班風塵催白首嵗月損紅顔<lb/>
落雁低秋塞驚鳬起暝灣胡霜如劍鍔漢月似刀環别<lb/>
後邉庭樹相思㡬度攀<lb/>
　　　秋日山行簡梁大官<lb/>
乗馬陟層阜回首睇山川攢峰銜宿霧疉巘架寒煙百<lb/>
重含翠色一道落飛泉香吹分巖桂鮮雲抱石蓮地偏<lb/>
<pb n="KR4h0140_WYG_079-6b"/>
心易逺致黙體逾𤣥得性虚逰刃忘言巳棄筌彈冠勞<lb/>
巧拙結綬倦牽纒不如從四皓丘中鳴一弦<lb/>
　　　晚泊江鎮<lb/>
四運移隂律三翼泛陽侯荷香銷晚夏菊氣入新秋夜<lb/>
烏喧粉堞宿雁下蘆洲海霧籠邉徼江風繞戍樓轉蓬<lb/>
驚别渚徙橘愴離憂魂飛灞陵岸淚盡洞庭流振影希<lb/>
鴻陸逃名謝蟻丘還嗟帝鄉逺空望白雲浮<lb/>
　　　浮槎<hi>并序</hi>
<pb n="KR4h0140_WYG_079-7a"/>
　　逰目川上觀一浮槎泛泛然若木偶之乗流迷不<lb/>
　　知其所適也觀其根柢盤屈枝榦扶疎大則有棟<lb/>
　　梁舟楫之材小則有輪轅榱桷之用非夫禀乾坤<lb/>
　　之秀氣含宇宙之淳精孰能負凌雲槩日之姿抱<lb/>
　　積雪封霜之骨向使懐材幽藪藏頴重巖絶望於<lb/>
　　巖廊之榮遺形於斤斧之患固可垂䕃萬畝懸映<lb/>
　　九霄與建木較其短長將大椿齊其年壽者而委<lb/>
　　根險岸託質畏途上為疾風衝飇所摧殘下為奔<lb/>
<pb n="KR4h0140_WYG_079-7b"/>
　　浪迅波所激射基由壤括勢以地危豈盛衰之理<lb/>
　　繫乎時封植之道存乎我一墜泉谷萬里飄淪與<lb/>
　　波浮沉隨時逝止雖殷仲文歎生意巳盡孔宣父<lb/>
　　知朽質難雕然而遇良工逢仙客牛磯可託玉璜<lb/>
　　之路非遙匠石先談萬乗之器何逺故材用與不<lb/>
　　用時也悲夫然知萬物之相應感者亦奚必同聲<lb/>
　　同氣而已哉感而賦詩貽諸同疾云爾<lb/>
昔負千尋質髙臨九仭峰眞心凌晚桂勁節掩寒松忽<lb/>
<pb n="KR4h0140_WYG_079-8a"/>
值風飈折坐為波浪衝摧殘空有恨擁腫遂無庸渤海<lb/>
三千里泥沙㡬萬重似舟飄不定如梗泛何從仙客終<lb/>
難託良工豈易逢徒懐萬乗器誰為一先容<lb/>
　　　晚泊河曲<lb/>
三秋倦行役千里泛歸潮通波竹箭水輕舸木蘭橈金<lb/>
隄連曲岸貝闕影浮橋水净千年近星飛五老遥疉花<lb/>
開宿浪浮葉下凉飈浦荷疎晚菂津栁漬寒條恓惶勞<lb/>
梗泛悽斷倦蓬飄仙槎不可託河上獨長謡<lb/>
<pb n="KR4h0140_WYG_079-8b"/>
　　　早發淮口望盱眙<lb/>
養䝉分四瀆習坎奠三荆徙帝留餘地封王表舊城岸<lb/>
昏涵蜃氣潮滿應雞聲洲迥連沙静川虚積溜明一朝<lb/>
從捧檄千里倦懸旌背流桐柏逺逗浦木蘭輕小山迷<lb/>
隠路大塊切勞生唯有真心在獨映寒潭清<lb/>
　　　邉城落日<lb/>
紫塞流沙北黄圖灞水東一朝辭俎豆萬里逐沙蓬候<lb/>
月恒持滿尋源屢鑿空野昏邉氣合烽迥戍煙通膂力<lb/>
<pb n="KR4h0140_WYG_079-9a"/>
風塵倦疆場嵗月窮河流控積石山路逺崆峒壯志凌<lb/>
蒼兕精誠貫白虹君恩如可報龍劍有雌雄<lb/>
　　　宿温城望軍營<lb/>
虜地寒膠折邉城夜柝聞兵符關帝闕天策動將軍塞<lb/>
<hi>一作戍</hi>静胡笳徹沙明楚練分風旗翻翼影霜劍轉龍文<lb/>
白羽搖如月青山斷若雲煙踈疑捲幔塵滅似銷氛投<lb/>
筆懐班業臨戎想顧勲還應雪漢恥持此報明君<lb/>
　　　過故宋<lb/>
<pb n="KR4h0140_WYG_079-9b"/>
舊國千年盡荒城四望通雲浮非隠帝日舉類逰童綺<lb/>
琴朝化洽祥石夜論空馬去遙奔鄭蛇分近帶豐池文<lb/>
斂束水竹影漏寒叢園兎承行月川禽避斷風故宋誠<lb/>
難定從梁事未工唯當過周客獨愧吳臺空<lb/>
　　　邉夜有懐<lb/>
漢地行逾逺燕山去不窮城荒猶築怨碣毁尚銘功古<lb/>
戌煙塵滿邉庭人事空夜關明隴月秋塞急胡風倚伏<lb/>
良難定榮枯豈易通旅魂勞泛梗離恨斷征蓬蘇武封<lb/>
<pb n="KR4h0140_WYG_079-10a"/>
猶薄崔駰宦不工惟餘北叟意欲寄南飛鴻<lb/>
　　　傷祝阿王明府<hi>并序</hi>
　　夫心之悲矣非關春秋之氣聲之哀也豈移金石<lb/>
　　之音何則事感則萬緒興端情應則百憂交軫是<lb/>
　　以宣尼舊館流襟動激楚之悲孟嘗髙臺承睫下<lb/>
　　聞琴之涙祝阿王明府毓德丹穴襲吉黄裳靈基<lb/>
　　峙金闕之峰層源瀨玉輪之坂既而鴻飛漸陸將<lb/>
　　騁平輿之龍鶴鳴在隂爰絆朝歌之驥乃當名懸<lb/>
<pb n="KR4h0140_WYG_079-10b"/>
　　闞月德貫陳星豈徒遽切夢瓊掩沈連石嗟乎輪<lb/>
　　銷桂魄驪珠毁貝闕之前斗散紫氛龍劍沒延平<lb/>
　　之水某昔承嘉恵曲荷恩光留連嘯歌從容風月<lb/>
　　撫心陳迹泣血漣如然而始終者萬物之大歸生<lb/>
　　死者百年之常分雖則知理之可有而未曉情之<lb/>
　　可無聊綴悲歌敢貽同好諸君或締交三益列宰<lb/>
　　一司或叶契筌蹄投心膠漆如比肩於千里遽傷<lb/>
　　魂於九原既切芝焚彌深蕙歎盍言四始同賦七<lb/>
<pb n="KR4h0140_WYG_079-11a"/>
　　哀庶蘭室流薰襲遺芳而化徳故蓬心申拙效庸<lb/>
　　音於起予觸目多懐周増流慟<lb/>
洛川真氣上重泉恵政融含章光後烈繼武嗣前雄與<lb/>
善良難騐生涯忽易窮翔鳬猶化履狎雉尚馴童錢滿<lb/>
荒階綠塵浮虚帳紅夏餘将宿草秋近未驚蓬煙晦泉<lb/>
門閉日盡<hi>一作逺</hi>夜臺空誰堪孤隴外獨聽白楊風<lb/>
　　　四月八日題七級<lb/>
化城分鳥堞香閣俯龍川複棟侵黄道重簷架紫煙銘<lb/>
<pb n="KR4h0140_WYG_079-11b"/>
書非晉代壁畫是梁年霸略今何在王宫尚巋然二帝<lb/>
曽逰聖三卿是偶賢因<hi>一作昔</hi>兹逰勝侣超彼託良緣我<lb/>
出有為界君登非想天悠悠青曠裏蕩蕩白雲前今日<lb/>
經行處曲音<hi>一本缺此字</hi>號盖煙<lb/>
　　　和孫長史秋日卧病<lb/>
霍第疏天府潘園近帝臺調弦三婦至置驛五侯來尚<lb/>
想歡娯洽吁嗟嵗月催金壇分上將玉帳引瓌材决勝<lb/>
鯨波静騰謀鳥谷開白雲淮水外紫陌灞陵隈節變驚<lb/>
<pb n="KR4h0140_WYG_079-12a"/>
衰栁笳繁思落梅調神和玉燭掞藻握珠胎悵矣欣懐<lb/>
土居然欲死灰還因承雅曲慙喜躍沈鰓<lb/>
　　　餞鄭安陽入蜀<lb/>
彭山<hi>一作門</hi>折坂外井絡少城隈地是三巴俗人非百里<lb/>
材畏<hi>一作長</hi>途君悵望岐<hi>一作别</hi>路我裵徊心賞風煙隔容<lb/>
華嵗月催遙遙分鳯野去去轉龍媒遺錦非前邑鳴琴<lb/>
即舊臺劍門千仭起石路五丁開海客乗槎渡仙童馭<lb/>
竹回魂將離鶴逺思逐斷猿哀唯有雙鳬舄飛去復飛<lb/>
<pb n="KR4h0140_WYG_079-12b"/>
來<lb/>
　　　詠懐<lb/>
少年識事淺不知交道難一言芬若桂四海臭如蘭寳<lb/>
劍思存楚金鎚許報韓虚心徒有託循迹諒無端太息<lb/>
關山險吁嗟嵗月䦨忘機殊㑹俗守拙異懐安阮籍空<lb/>
長嘯劉琨獨未懽十歩庭芳斂三秋隴月團槐疎非盡<lb/>
意松晩夜凌寒悲調弦中急窮愁醉裏寛莫將流水引<lb/>
空向俗人彈<lb/>
<pb n="KR4h0140_WYG_079-13a"/>
　　　春日離長安客中言懐<hi>一作春霽早行</hi>
年華開早律霽色蕩芳晨城闕千門曉山河四望春御<lb/>
溝通太液戚里對平津寶瑟調中婦金罍引上賓劇談<lb/>
推曼倩驚坐揖陳遵意氣一言合風期萬里親自惟安<lb/>
直道守拙忌因人談器非先木<hi>一作先蟠木</hi>圖榮異後薪揶<lb/>
揄慙路鬼憔悴切波臣𤣥草終疲漢烏裘㡬滯秦生涯<lb/>
無歳月岐路有風塵還嗟太行道處處白頭新<lb/>
　　　夕次舊呉<lb/>
<pb n="KR4h0140_WYG_079-13b"/>
維舟背楚服振策下吳畿盛徳宏三讓雄圖枕<hi>一作抗</hi>九<lb/>
圍黄池通霸迹赤壁暢戎威文物俄遷謝英靈有盛衰<lb/>
行歎鴟夷沒遽惜湛盧飛地古煙塵暗年深館宇稀山<lb/>
川四望是人事一朝非懸劍空留信亡珠尚識機鄭風<lb/>
遙可託關月眇<hi>一作耿</hi>難依西北雲逾滯東南氣轉微徒<lb/>
懐伯通隠多謝買臣歸唯有荒臺露薄暮濕征衣<lb/>
　　　早秋出塞寄東臺詳正學士<lb/>
促駕踰三水長驅望五原天階分斗極地理接樓煩溪<lb/>
<pb n="KR4h0140_WYG_079-14a"/>
月明關隴戎<hi>一作胡</hi>雲聚塞垣山川殊物候風壤異凉暄<lb/>
戍古秋塵合<hi>一作冷</hi>沙寒宿霧繁昔余迷學歩投迹忝詞<lb/>
源蘭渚浮延閣蓬山款禁園彯纓陪紱冕載筆偶璵璠<lb/>
汲冡寧詳蠧秦牢詎辨寃一朝從篚服千里騖輕軒鄉<lb/>
夢隨魂斷邉聲入聽喧南圖終鎩翮北上遽催轅弔影<lb/>
慙連茹浮生倦觸藩數竒何以託桃李自無言<lb/>
　　　幽縶書情通簡知已<lb/>
昔嵗逢楊意<hi>一作陽厯</hi>觀光貴<hi>一作賁</hi>楚材穴疑丹鳯起場似<lb/>
<pb n="KR4h0140_WYG_079-14b"/>
白駒來一命淪驕餌三緘慎禍胎不言勞倚㐲忽此遘<lb/>
邅迴驄馬刑章峻蒼鷹獄吏猜絶縑非易辨疑璧果難<lb/>
裁揆畫<hi>一作摖拙</hi>慙周道端憂滯夏臺生涯一滅裂岐路㡬<lb/>
裵徊青陸春芳動黄沙旅思催圓扉長寂寂疎網尚恢<lb/>
恢入穽先<hi>一作方</hi>揺尾迷津正曝腮覆盆徒望日蟄户未<lb/>
經雷霜歇蘭猶敗風多木屢摧地幽蠶室閉門静雀羅<lb/>
開自憫秦寃痛誰憐楚奏哀漢陽窮鳥客梁甫卧龍才<lb/>
有氣還衝斗無時㑹鑿坏莫言韓長孺長作不然灰<lb/>
<pb n="KR4h0140_WYG_079-15a"/>
　　　乆戍邉城有懐京邑<lb/>
擾擾風塵地遑遑名利途盈虚一易舛心迹兩難俱弱<lb/>
齡小山志寧期大丈夫九微光賁玉千仭忽彈珠棘寺<lb/>
㳺三禮蓬山簉八儒懐鈆慙後進投筆願前驅北走非<lb/>
通趙西之似化胡錦車朝促候刁斗夜傳呼戰士青絲<lb/>
絡將軍黄石符連星入寶劍半月上彫弧拜井開疎勒<lb/>
鳴桴動密須戎機習短蔗祅祲静長榆季月炎初盡邉<lb/>
亭草早枯層隂籠古木窮色變寒蕪海鶴聲嘹唳城烏<lb/>
<pb n="KR4h0140_WYG_079-15b"/>
尾畢逋葭繁秋色引桂滿夕輪虚行後風霜乆鄉園夢<lb/>
想孤灞池遙夏國秦海望陽紆沙塞三千里京城十二<lb/>
衢楊溝連鳯闕槐路擬鴻都璧殿規宸象金堤法斗樞<lb/>
雲浮西北盖月照東南隅寳帳垂連理銀牀轉轆轤廣<lb/>
筵留上客豐饌引中厨漏緩金徒箭嬌繁玉女壺秋濤<lb/>
飛喻馬春水泛仙艫意氣風雲合言忘道術趨共矜名<lb/>
已泰詎肯沫相濡有志慙雕朽無庸類散樗關山暫超<lb/>
忽形影歎艱虞結網空知羡圖榮豈自誣忘情同塞馬<lb/>
<pb n="KR4h0140_WYG_079-16a"/>
比德類宛駒隴坂肝腸絶陽關亭堠迂迷魂驚落雁離<lb/>
恨斷飛鳬春去榮華盡年來嵗月蕪邉愁傷郢調鄉思<lb/>
繞吳歈河氣通中國山途限外區相思若可寄氷泮有<lb/>
銜蘆<lb/>
　　　在軍登城樓<lb/>
城上風威冷江中水氣寒戎衣何日定歌舞入長安<lb/>
　　　於易水送人<lb/>
此地别燕丹壯士髪<hi>一作壯髪上</hi>衝冠昔時人巳沒今日水<lb/>
<pb n="KR4h0140_WYG_079-16b"/>
猶寒<lb/>
　　　詠鏡<lb/>
寫月無芳桂照日有花菱不持光謝水翻將影學氷<lb/>
　　　挑燈杖<lb/>
禀質非貪熱焦心豈憚熬終知不自潤何處用脂膏<lb/>
　　　詠塵<lb/>
凌波起羅襪含風染素衣别有知音調聞歌應自飛<lb/>
　　　翫初月<hi>一作沈佺期詩</hi>
<pb n="KR4h0140_WYG_079-17a"/>
　忌滿光先<hi>一作恒</hi>缺乗昏影暫流既<hi>一作自</hi>能明似鏡何用<lb/>
　曲如鈎<lb/>
　　　　送别<lb/>
　寒更承夜永凉夕向秋澄離心何以贈自有玉壺氷<lb/>
　　　　憶蜀地佳人<lb/>
　東西呉蜀關山逺魚來雁去兩難聞莫怪常有千行淚<lb/>
　只為陽臺一片雲<lb/>
　　　　詠鵞<hi>七嵗時作</hi>
<pb n="KR4h0140_WYG_079-17b"/>
　鵞鵞鵞曲項向天歌白毛浮綠水紅掌撥清波<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七十九<lb/>
</p>
<p>
</p>
  </div>
</body>
</text>
</TEI>
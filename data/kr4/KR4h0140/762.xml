<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_762-1a"/>
　欽定四庫全書<lb/>
御定全唐詩巻七百六十二<lb/>
　　劉昭禹<lb/>
　劉昭禹字休明桂陽人<hi>一云婺州人</hi>在湖南累為縣令後署<lb/>
　天策府學士終巖州刺史集一巻今存詩九首<lb/>
　　　　括蒼<hi>一作王几</hi>山<lb/>
　盡日行方半諸山直下看白雲隨歩起危徑極天盤瀑<lb/>
　頂橋形小溪邉店影寒往来空太息𤣥鬢改非難<lb/>
<pb n="KR4h0140_WYG_762-1b"/>
　　　　憶天台山<lb/>
　常記遊靈境道人情不低巖房容偃息天路許相攜霞<lb/>
　散曙峰外虹生涼瀑西何當塵役了重去聽猨啼<lb/>
　　　　冬日暮國清寺留題<lb/>
　天台山下寺冬暮景如屏樹密風長在年深像有靈髙<lb/>
　鐘疑到月逺燒欲連星因共真僧話心中萬慮寧<lb/>
　　　靈溪觀<lb/>
　鼇海西邊地宵吟景象寛雲開孤月上瀑噴一山寒人<lb/>
<pb n="KR4h0140_WYG_762-2a"/>
異髪常緑草靈秋不乾無由此棲息魂夢在長安<lb/>
　　　懐華山隱者<lb/>
先生入太華杳杳絶良音秋夢有時見孤雲無處尋神<lb/>
清峰頂立衣冷瀑邊吟應笑干名者六街塵土深<lb/>
　　　贈恵律大師<lb/>
秋是憶山日禪窓露灑餘㡬懸華頂夢應寄沃洲書風<lb/>
月資吟筆杉篁籠静居滿城誰不重見著紫衣初<lb/>
　　　經費冠卿舊隱<lb/>
<pb n="KR4h0140_WYG_762-2b"/>
節髙終不起死戀九華山聖主情何切孤雲性本閑名<lb/>
傳中國外墳在亂松間依約曽棲處斜陽鳥自還<lb/>
　　　聞蟬<lb/>
一雨一番晴山林冷落青莫侵殘日噪正在異鄉聽孤<lb/>
館宿漳浦扁舟離洞庭年年當此際那免鬢凋零<lb/>
　　　送休公歸衡<lb/>
草履初登南嶽船銅瓶猶貯北山泉衡陽舊寺春歸晚<lb/>
門鎖寒潭幾樹蟬<lb/>
<pb n="KR4h0140_WYG_762-3a"/>
　　　句<lb/>
句向夜深得心從天外歸<hi>見紀事</hi>　危樓聊側耳髙栁又<lb/>
鳴蟬<hi>秋日登樓見吟窓雜錄</hi>　蘚色圍波井花隂上竹樓<hi>以下見海録碎</hi>
<hi>事</hi>　對面雷瞋樹當街雨趁人<hi>夏雨</hi>　春光懐玉闕萬里<lb/>
起初程<hi>送人</hi>　江上呼風去天邉挂席飛<hi>送人舟行</hi>　漆燈尋<lb/>
黑洞之字上危峰<hi>送人遊九疑</hi>
　李宏臯<lb/>
李宏臯善夷之子仕湖南為天䇿學士官至刑部侍郎<lb/>
<pb n="KR4h0140_WYG_762-3b"/>
集二巻今存詩二首<lb/>
　　　銅柱辭<lb/>
招靈鑄柱垂英烈手執干戈征百越誕今鑄柱庇黔黎<lb/>
指畫風雷開五溪五溪之險不足恃我旅争登若平地<lb/>
五溪之衆不足平我師輕躡如春氷溪人畏威思納質<lb/>
棄汙歸明求立誓誓山川兮告鬼神保子孫兮千萬春<lb/>
　　　題桃源<lb/>
山翠參差水渺茫秦人昔在楚封疆當時避世乾坤窄<lb/>
<pb n="KR4h0140_WYG_762-4a"/>
此地安家日月長草色㡬經壇杏老巖花猶帶澗<hi>一作露</hi>
桃香他年倘遂平生志来著霞衣侍玉皇<lb/>
　何仲舉<lb/>
何仲舉營道人後唐天成中登進士第仕楚署天䇿府<lb/>
學士全衡二州刺史詩一首<lb/>
　　　李臯試詩<hi>仲舉年十三家貧輸縣税不及限李臯為令荷項繫之獄或有言其能詩</hi>
　　　<hi>臯試之立成釋而延禮焉於是遂鋭意就學</hi>
似玉来投獄抛家去就枷可憐兩片木夾却一枝花<lb/>
<pb n="KR4h0140_WYG_762-4b"/>
　　　句<lb/>
碧雲章句纔離手紫府神仙盡㸃頭<hi>獻秦王</hi>　樹迎髙鳥<lb/>
歸深野雲傍斜陽過逺山<hi>秋日晚望史以上見五代  補</hi>
　徐仲雅<hi>一作東野</hi>
徐仲雅其先秦中人徙居長沙事馬氏為觀察判官天<lb/>
冊府學士所業百餘巻行世今存詩六首<lb/>
　　　畊<hi>一作農</hi>夫謡<lb/>
張緒逞風流王衍事輕薄出門逢畊夫顔色必不樂肥<lb/>
<pb n="KR4h0140_WYG_762-5a"/>
膚如玉潔力抝絲不折半日無畊夫此輩總餓殺<lb/>
　　　贈齊已<lb/>
我唐有僧號齊巳未出家時宰相器爰見夢中逢五丁<lb/>
毁形自學無生理骨瘦神清風一襟松老霜天鶴病深<lb/>
一言悟得生死海芙蓉吐出琉璃心悶見有唐風雅缺<lb/>
敲破冰天飛白雪清塞清江却有靈遺魂泣對荒郊月<lb/>
格何古天工未生誰知主混沌鑿開雞子黄散作純風<lb/>
如膽苦意何新織女星機挑白雲真宰夜来調暖律聲<lb/>
<pb n="KR4h0140_WYG_762-5b"/>
聲吹出嫩青春調何雅澗底孤松秋雨灑嫦娥月裏學<lb/>
歩虛桂風吹落玉山下語何竒血潑乾坤龍戰時祖龍<lb/>
跨海日方出一鞭風雨萬山飛巳公已公道如此浩浩<lb/>
寰中如獨自一簟松風冷如冰長伴巢由伸脚睡<lb/>
　　　贈江處士<lb/>
門在松隂裏山僧㡬度過藥靈丸不大棊妙子無多薄<lb/>
霧籠寒徑殘風戀綠蘿金烏兼玉兎年㡬<hi>一作紀</hi>柰公何<lb/>
　　　東華觀偃松<lb/>
<pb n="KR4h0140_WYG_762-6a"/>
半巳化為石有靈通碧湘生逢堯雨露老直漢風霜月<lb/>
滴蟾心水龍遺腦骨香始於毫末後曽見㡬興亡<lb/>
　　　詠椶樹<lb/>
葉似新蒲綠身如亂錦纒任君千度剝意氣自衝天<lb/>
　　　宫詞<lb/>
内人曉起怯春寒輕揭珠簾看牡丹一把栁絲收不得<lb/>
和風搭在玉欄杆<lb/>
　　　句<lb/>
<pb n="KR4h0140_WYG_762-6b"/>
屋面盡生人耳朶籬頭多是老翁鬚<hi>閑居</hi>　平分造化雙<lb/>
苞去拆破春風兩面開<hi>合歡牡丹</hi>　雲路半開千里月洞門<lb/>
斜掩一天春<hi>馬希範夜宴迎四儀夫人</hi>　鑿開青帝春風國移下姮<lb/>
娥夜月樓<hi>馬殷明月圃野客叢談</hi>　珠璣影冷偏粘草蘭麝香濃<lb/>
却損花<hi>春園宴</hi>　山色曉堆螺黛雨草梢春戞麝香風<lb/>
衰蘭寂寞含愁緑小杏妖嬈弄色紅　旁搜水脉湘心<lb/>
滿遍揭泉根梵底通　水　滴殘青　瘦石脂傾盡白<lb/>
雲空<hi>缺二字</hi>深浦送回芳草日急灘牽斷綠楊風　藕梢<lb/>
<pb n="KR4h0140_WYG_762-7a"/>
逆入銀塘裏蘋迹潛来玉井中　敗菊籬疎臨野渡落<lb/>
梅村冷隔江楓　剪開淨澗分苖稼劃破漣漪下釣筒<lb/>
<hi>以上見湘湖故事</hi>
　伍彬<lb/>
伍彬邳陽人初仕楚後入宋詩一首<lb/>
　　　分水嶺<lb/>
前賢功及物禹後杳難儔不改古今色平分南北流寒<lb/>
衝山影岸清繞荻花洲盡是朝宗去潺潺早晚休<lb/>
<pb n="KR4h0140_WYG_762-7b"/>
　　　句<lb/>
稚子出看莎徑沒漁翁来報竹橋流<hi>夏日喜雨</hi>　踪跡未辭<lb/>
鴛鷺客夢魂先到鷓鴣村<hi>辭解牧</hi>
　楊徽之<lb/>
楊徽之楚馬殷時人詩一首<lb/>
　　　留宿廖融山齋<lb/>
清和春尚在歡醉日何長谷鳥隨柯轉庭花奪酒香初<lb/>
晴巖翠滴向晚樹隂涼别有堪吟處相留宿草堂<lb/>
<pb n="KR4h0140_WYG_762-8a"/>
　　　句<lb/>
新霜染楓葉皎月借蘆花<hi>秋日</hi>　廢宅寒塘水荒墳宿草<lb/>
煙<hi>哭江為見紀事</hi>
　王元<lb/>
王元字文元桂林人隱居不仕詩五首<lb/>
　　　登祝融峰<lb/>
草疊到孤頂身齊髙鳥翔勢疑撞翼軫翠欲滴瀟湘雲<lb/>
濕幽崖滑風梳古木香晴空聊縱目杳杳極窮荒<lb/>
<pb n="KR4h0140_WYG_762-8b"/>
　　　懐翁宏<lb/>
獨夜思君切無人知此情滄州歸未得華髪别来生孤<lb/>
館木初落髙空月正明逺書多隔嵗獨念沒前程<lb/>
　　　聽琴<lb/>
拂塵開素匣有客獨傷時古調俗不樂正聲君自知寒<lb/>
泉出澗澀老檜倚風悲縱有来聽者誰堪繼子期<lb/>
　　　哭李韶<lb/>
韶也命何竒生前與世違貧棲古梵刹終著舊麻衣雅<lb/>
<pb n="KR4h0140_WYG_762-9a"/>
句僧抄遍孤墳客弔稀故園今孰在應見夢中歸<lb/>
　　　題鄧真人遺址<lb/>
三千功滿仙昇去留得山前舊隱基但見白雲長掩映<lb/>
不知浮世㡬興衰松稍風觸霓旌動椶葉霜霑鶴翅垂<lb/>
近代無人尋異事野泉噴月瀉秋池<lb/>
　　　句<lb/>
伴行惟瘦鶴尋歩入深雲<hi>贈廖融見紀事</hi>
　　　廖融<lb/>
<pb n="KR4h0140_WYG_762-9b"/>
廖融字元素隐居衡山詩七首<lb/>
　　　謝翁宏以詩百篇見示<lb/>
髙竒一百篇造化見工全積思遊滄海冥搜入洞天神<lb/>
珠迷罔象端玉匪雕鐫休嘆不得力離騷千古傳<lb/>
　　　贈天台逸人<lb/>
移檜托禪子攜家上赤城拂琴天籟寂攲枕海濤生雲<lb/>
白寒峰晚鳥歌春谷晴又聞求桂檝載月十洲行<lb/>
　　　古檜<lb/>
<pb n="KR4h0140_WYG_762-10a"/>
何人見植初老樹梵王居山鬼暗棲托樵夫難破除聲<lb/>
髙秋漢㢠影倒月潭虛盡日無僧倚清風長有餘<lb/>
　　　題伍彬屋壁<lb/>
圓塘綠水平魚躍紫蓴生要路貧無力深村老退耕犢<lb/>
隨原草逺蛙傍塹籬鳴撥櫂茶川去初逢榖雨晴<lb/>
　　　夢仙謡<lb/>
琪木扶疎繫辟邪麻姑夜宴紫皇家銀河旌節揺波影<lb/>
珠閣笙簫吸月華翠鳳引遊三島路赤龍齊駕五雲車<lb/>
<pb n="KR4h0140_WYG_762-10b"/>
星稀猶倚虹橋立擬就張騫搭漢槎<lb/>
　　　退宫妓<lb/>
神仙風格本難儔曽從前皇翠輦遊紅躑躅繁金殿暖<lb/>
碧芙蓉笑水宫秋寳箏鈿剝隂塵覆錦帳香消畫燭幽<lb/>
一旦色衰歸故里月明猶夢按梁州<lb/>
　　　句<lb/>
圭竈先知曉盆池别見天　古寺尋僧飯寒巖衣鹿裘<lb/>
　雲穿𢷬藥屋雪壓釣魚舟<lb/>
<pb n="KR4h0140_WYG_762-11a"/>
　王正巳<lb/>
王正巳楚逸人與任鵠凌蟾廖融王元友善詩一首<lb/>
　　　贈廖融<lb/>
病起正當秋閣㢠酒醒迎對夜濤寒爐中藥熟分僧飯<lb/>
枕上琴閒借客彈<lb/>
　　　句<lb/>
洗盂秋澗日華動搗藥夜坐秋氣深<hi>贈隐者見紀事</hi>
　翁宏<lb/>
<pb n="KR4h0140_WYG_762-11b"/>
翁宏字大舉桂州人詩三首<lb/>
　　　送廖融處士南遊<lb/>
病臥瘴雲間莓苔漬竹闗孤吟牛渚月老憶洞庭山壮<lb/>
志潜消盡淳風竟未還今朝忽相遇執手一開顔<lb/>
　　　春殘<lb/>
又是春殘也如何出翠幃落花人獨立微雨燕雙飛寓<lb/>
目魂將斷經年夢亦非那堪向愁夕蕭颯暮蟬輝<lb/>
　　　秋殘<lb/>
<pb n="KR4h0140_WYG_762-12a"/>
又是秋殘也無聊意若何客程江外逺歸思夜深多峴<lb/>
首飛黄葉湘湄走白波仍聞漢都䕶今嵗合休戈<lb/>
　　　句<lb/>
萬木横秋裏孤舟半夜猨<hi>送人</hi>　漏光殘井甃缺影背山<lb/>
椒<hi>詠曉月</hi>　風回山火斷潮落岸冰髙<hi>湘江吟</hi>
　張觀<lb/>
張觀楚馬殷時人詩一首<lb/>
　　　過衡山贈廖處士<lb/>
<pb n="KR4h0140_WYG_762-12b"/>
未向漆園為傲吏定應明代作徵君傳家奕世無金玉<lb/>
樂道經年有典墳帶雨小舟横别澗隔花幽犬吠深雲<lb/>
到頭終為蒼生起休戀耕煙楚水濆<lb/>
　孫光憲<lb/>
孫光憲字孟文陵州人為荆南髙從誨書記厯檢校秘<lb/>
書兼御史大夫有集五十餘巻今存詩八首<lb/>
　　　竹枝詞二首<lb/>
門前春水白蘋花岸上無人小艇斜商女經過江欲暮<lb/>
<pb n="KR4h0140_WYG_762-13a"/>
散抛殘食飼神鴉<lb/>
亂繩千結絆人深越羅萬丈表長尋楊栁在身垂意緒<lb/>
藕花落盡見蓮心<lb/>
　　　楊栁枝詞四首<lb/>
閶<hi>一作閭</hi>門風暖落花乾飛遍江城雪不寒獨有晚来臨<lb/>
水驛閑人多凭赤欄干<lb/>
有池有榭即濛濛浸潤翻成長飬功恰似有人長㸃檢<lb/>
著行排立向春風<lb/>
<pb n="KR4h0140_WYG_762-13b"/>
根柢雖然傍濁河無妨終日近笙歌毿毿金帶誰堪比<lb/>
還共黄鶯不較多<lb/>
萬株枯槁怨亡隋似弔吳臺各自垂好是淮隂明月裏<lb/>
酒樓横笛不勝吹<lb/>
　　　採蓮<lb/>
菡蓞香連十頃陂小姑貪戲採蓮遲晚来弄水船頭濕<lb/>
更脱紅裙裹鴨兒<lb/>
　　　八拍蠻<lb/>
<pb n="KR4h0140_WYG_762-14a"/>
孔雀尾拖金線長怕人飛起入丁香越女沙頭爭拾翠<lb/>
相呼歸去背斜陽<lb/>
　　　句<lb/>
曉廚烹淡菜春杼種橦花<hi>和南越詩</hi>
　劉章<lb/>
劉章字克明江左人事湖南馬氏詩一首<lb/>
　　　詠蒲鞋<lb/>
吳江浪浸白蒲春越女初挑一様新纔自繡窓離玉指<lb/>
<pb n="KR4h0140_WYG_762-14b"/>
便隨羅襪上香塵石榴裙下從客久玳瑁筵前整頓頻<lb/>
今日髙樓鴛瓦上不知抛擲是何人<lb/>
　路洵美<lb/>
路洵美永州祁陽人唐相巖之孫避地湘潭事馬氏署<lb/>
連州從事詩一首<lb/>
　　　夜坐<lb/>
簾捲竹軒清四鄰無語聲漏從吟裏轉月自坐来明草<lb/>
木露華濕衣裳寒氣生難逢知鍳者空恱此時情<lb/>
<pb n="KR4h0140_WYG_762-15a"/>
　　梁震<lb/>
　梁震卭州依政人登進士第梁開平初歸蜀道過江陵<lb/>
　髙季興留之與司空薫王保義同為賔客震獨不受辟<lb/>
　署自號荆臺隐士集一巻今存詩一首<lb/>
　　　　荆臺道院<lb/>
　桑田一變賦歸来爵禄焉能凂我㦲黄犢依然花竹外<lb/>
　清風萬古凛荆臺<lb/>
　<lb/>
<pb n="KR4h0140_WYG_762-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_546-1a"/>
　欽定四庫全書<lb/>
御定全唐詩巻五百四十六<lb/>
　　權審<lb/>
　權審字子詢天水人累官常侍詩二首<lb/>
　　　　題山院<lb/>
　萬葉風聲利一山秋氣寒曉霜浮碧瓦落日度朱欄<lb/>
　　　　絶句<lb/>
　得即髙歌失即休多悲多恨謾悠悠今朝有酒今朝醉<lb/>
<pb n="KR4h0140_WYG_546-1b"/>
　明日愁來明日愁<lb/>
　　邢羣<lb/>
　邢羣與杜牧同時官歙州刺史詩一首<lb/>
　　　　郡中有懐寄上睦州員外杜十三兄<lb/>
　城枕溪流更淺斜麗譙連帶邑人家經冬野菜青青色<lb/>
　未臘山梅處處花雖免嶂雲生嶺上永無音信到天涯<lb/>
　如今嵗宴從羈滯心喜彈冠事不賒<lb/>
　　曹汾<lb/>
<pb n="KR4h0140_WYG_546-2a"/>
曹汾字道謙河南人歴忠武軍節度觀察等使户部侍<lb/>
郎詩一首<lb/>
　　　早發靈芝望九華寄杜員外使君<lb/>
戴月早辭三秀館遲明初識九華峰嵯嵯玉劒寒鋩利<lb/>
褭褭青蓮翠葉重竒狀却疑人畫出嵐光如為客添濃<lb/>
行春若到五溪上此處褰帷正面逢<lb/>
　嚴惲<lb/>
嚴惲字子重呉興人舉進士不第與杜牧游詩一首<lb/>
<pb n="KR4h0140_WYG_546-2b"/>
　　　落花<lb/>
春光冉冉歸何處更向花前把一杯盡日問花花不語<lb/>
為誰零落為誰開<lb/>
　殷潛之<lb/>
殷潛之自稱野人與杜牧同時詩一首<lb/>
　　　題籌筆驛<lb/>
江東矜割據鄴下奪孤嫠霸畧非匡漢宏圖欲佐誰奏<lb/>
書辭後主仗劒出全師重襲襃斜路懸開反正旗欲將<lb/>
<pb n="KR4h0140_WYG_546-3a"/>
苞有截必使舉無遺沈慮經謀際揮毫决勝時圜觚當<lb/>
分畫前箸此操持山秀扶英氣川流入妙思算成功在<lb/>
彀運去事終虧命屈天方厭人亡國自隨艱難推舊姓<lb/>
開創極初基總歎曾過地寧探作教資若歸新厯數誰<lb/>
復顧衰危報徳兼明道長留識者知<lb/>
　祝元膺<lb/>
祝元膺句曲人與段成式同時詩三首<lb/>
　　　送髙遂赴舉<lb/>
<pb n="KR4h0140_WYG_546-3b"/>
句曲舊宅真自産日月英既涵嶽瀆氣安無神仙名松<lb/>
桂邐迤色與君相送情<lb/>
　　　寄道友<lb/>
兩頷凝清霜玉爐焚天香為我延歲華得入不死鄉<lb/>
　　　夢仙謡<lb/>
蟾蜍夜作青冥燭<hi>一作鏡</hi>螮蝀晴為碧落梯好箇分明天<lb/>
上<hi>一作上天</hi>路誰敎深<hi>一作移</hi>入武陵溪<lb/>
　　　句<lb/>
<pb n="KR4h0140_WYG_546-4a"/>
霧紋斑似豹水力健如龍<hi>見張為主客圖</hi>
　彭蟾<lb/>
彭蟾字東蟾好學不仕詩一首<lb/>
　　　賀鄧璠使君正拜袁州<lb/>
六年惠愛及黎甿大府論功俟陟明尺一詔書天上降<lb/>
二千石禄世間榮新添畫㦸門増峻舊躡青雲路轉平<lb/>
更待皇恩醒善政碧油幢到郡齋迎<lb/>
　王樞<lb/>
<pb n="KR4h0140_WYG_546-4b"/>
王樞浙西湖州郡判官詩一首<lb/>
　　　和嚴惲落花詩<lb/>
花落花開人世夢衰榮閒事且持杯春風底事輕揺落<lb/>
何似從来不要開<lb/>
　張希復<lb/>
張希復字善繼常山人歴官集賢校理學士詩一首<lb/>
　　　詠宣律和尚袈裟<lb/>
共覆三衣中夜寒披時不鎮尼師壇無因蓋得龍宫地<lb/>
<pb n="KR4h0140_WYG_546-5a"/>
畦裏塵飛葉相殘<lb/>
　錢可復<lb/>
錢可復起之孫累官禮部郎中鄭注鎮鳳翔朝選充副<lb/>
使注敗遇害詩一首<lb/>
　　　鶯出谷<lb/>
玉律陽和變時禽羽翮新載飛初出谷一囀已驚人拂<lb/>
栁宜煙暖衝花覺露春摶風翻翰疾向日弄吭頻求友<lb/>
心何切遷喬幸有因華林髙玉樹棲託及芳晨<lb/>
<pb n="KR4h0140_WYG_546-5b"/>
　張鷺<lb/>
張鷺開成中人詩一首<lb/>
　　　鶯出谷<lb/>
弱栁<hi>一作質</hi>隨儔匹遷鶯正及春乘風音響逺映日羽毛<lb/>
新已得辭幽谷還將脫俗塵鴛鸞方可慕燕雀迥無鄰<lb/>
遊止知難屈翻飛在此伸一枝如借便終冀託深仁<lb/>
　劉莊物<lb/>
劉莊物開成中人詩一首<lb/>
<pb n="KR4h0140_WYG_546-6a"/>
　　　　鶯出谷<lb/>
　幸因辭舊谷從此及芳晨欲語如調舌<hi>一作求友</hi>初飛似畏<lb/>
　人風調歸影便日煖吐聲頻翔集知無阻聨綿貴有因<lb/>
　喜遷喬木近寜厭對花新堪念微禽意關關也愛春<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_546-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百四十六<lb/>
</p>
<p>
</p>
  </div>
</body>
</text>
</TEI>
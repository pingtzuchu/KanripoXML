<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_783-1a"/>
　欽定四庫全書<lb/>
御定全唐詩卷七百八十三<lb/>
　　辛學士<hi>詩一首</hi>
　　　　荅王無功入長安詠秋蓬見示<lb/>
　托根雖異所飄葉早相依因風若有便更共入雲飛<lb/>
　　盧尚書<hi>詩一首</hi>
　　　　哭李逺<lb/>
　昨日舟還浙水湄今朝丹旐欲何為纔收北浦一竿釣<lb/>
<pb n="KR4h0140_WYG_783-1b"/>
　未了西齋半局棊洛下已傳平子賦臨川爭寫謝公詩<lb/>
　不堪舊里經行處風木蕭蕭鄰笛悲<lb/>
　　鄭僕射<hi>詩一首</hi>
　　　湘中怨諷<lb/>
　青鷁苦幽獨隔江相對稀夜寒蘆葉雨空作一聲歸<lb/>
　　鄭中丞<hi>詩一首</hi>
　　　　登汾上閣<lb/>
　汾桂秋水闊宛似到閶門惆悵江湖思惟將南客論<lb/>
<pb n="KR4h0140_WYG_783-2a"/>
　韓常侍<hi>詩三首</hi>
　　　為御史銜命出闗讞獄道中看華山有詩<lb/>
野麋䝉象暫如犀心不驚鷗角駭雞一路好山無伴看<lb/>
斷腸煙景寄猨啼<hi>御史出使不得與人同行故云無伴</hi>
　　　寄織錦篇與薛郎中<hi>時為補闕謝病歸山</hi>
錦字龍梭織錦篇鳳皇文采間非煙並他時世新花様<lb/>
虛費工夫不直錢<lb/>
　　　和人憶鶴<lb/>
<pb n="KR4h0140_WYG_783-2b"/>
拂拂雲衣冠紫煙已為丁令一千年留君且伴居山客<lb/>
幸有松梢明月天<lb/>
　　　句<lb/>
情多不似家山水夜夜聲聲旁枕流<hi>憶山泉龜詩話總</hi>
　梁補闕<hi>詩一首</hi>
　　　贈米都知<lb/>
供奉三朝四十年聖時流落髮衰殘貪將樂府歌明代<lb/>
不把清吟換好官<lb/>
<pb n="KR4h0140_WYG_783-3a"/>
　盧尚書<hi>詩一首</hi>
　　　題安國觀<hi>東都政平坊安國觀玉真公主所建女冠多上陽退宫嬪御</hi>
夕照紗窗起暗塵青松遶殿不知春君看白首誦經者<lb/>
半是宫中歌舞人<lb/>
　蘇廣文<hi>詩三首</hi>
　　　自啇山宿隱居<hi>一作靈一詩</hi>
聞道桃源堪避秦尋幽數日不逢人煙霞洞裏無雞犬<lb/>
風雨林中有鬼神黄公石上<hi>一作庭下</hi>三芝秀陶令門前五<lb/>
<pb n="KR4h0140_WYG_783-3b"/>
柳春醉卧白雲閑入夢不知何物是吾身<lb/>
　　　夜歸華川因寄幕府<lb/>
山村寥落野人稀竹裏衡門掩翠微溪路夜隨明月入<lb/>
亭臯春伴白雲歸嵇康懶慢仍耽酒范蠡逋逃又拂衣<lb/>
汀畔數鷗閑不起只應知我已忘機<lb/>
　　　春日過田明府遇焦山人<lb/>
陶公歸隱白雲溪買得春泉溉藥畦夜靜林間風虎嘯<lb/>
月明竹上露禽棲陳倉邑吏驚𤇺火太白山人訝鼓鼙<lb/>
<pb n="KR4h0140_WYG_783-4a"/>
相見只言秦漢事武陵溪裏草萋萋<lb/>
　任生<hi>詩一首</hi>
　　　題升山<lb/>
城外升山寺城中望宛然及登無半日欲到已經年<lb/>
　任生<hi>詩一首</hi>
　　　投曹文姬詩<hi>文姬長安中娼女工翰墨時號書仙</hi>
玉皇前殿掌書仙一染塵心下九天莫怪濃香薫骨膩<lb/>
雲衣曽惹御爐煙<lb/>
<pb n="KR4h0140_WYG_783-4b"/>
　吳公<hi>詩一首</hi>
　　　絶句<hi>吳塘山田園幽曠林木蒼翠唐末有吳公者棄官隱此石上刻有詩後書乾寧三年</hi>
　　　<hi>秋</hi>
去國投兹土編茅隱舊蹤年年秋水上獨對數株松<lb/>
　曹生<hi>詩一首</hi>
　　　獻盧常侍<hi>雲溪友議記盧常侍鉟牧廬江日相座薦生來署郡職生恱營妓名丹霞</hi>
　　　<hi>者盧牧沮而不許㑹餞朝客於短亭生獻詩云</hi>
拜玉亭前閒送客此時孤恨感離鄉尋思往歲絶纓事<lb/>
<pb n="KR4h0140_WYG_783-5a"/>
　肯向朱門泣夜長<lb/>
　　繆氏子<hi>詩一首</hi>
　　　　賦新月<hi>開元時繆氏有子七歲聰慧能文以神童召試賦新月詩稱㫖</hi>
　初月如弓未上弦分明挂在碧霄邊時人莫道蛾眉小<lb/>
　三五團圓照滿天<lb/>
　　京兆韋氏子<hi>詩一首</hi>
　　　　悼妓詩<hi>唐闕史韋嘗納一妓於洛顔色明秀尤善音律工書嘗令寫杜工部詩有訛輙</hi>
　　　　<hi>能改正韋甚溺之年二十一卒韋情痛有嵩山任處士得返魂術用一經身金縷裙導其魂招</hi>
<pb n="KR4h0140_WYG_783-5b"/>
　　　　<hi>之果暎幃而出幽芳怨態若不自勝與之言頷首而巳逾刻滅生長慟賦詩</hi>
　惆悵金泥簇蝶裙春來猶見伴行雲不教布施剛留得<lb/>
　渾似初逢李少君<lb/>
　<lb/>
　<lb/>
　<lb/>
　<lb/>
御定全唐詩卷七百八十三<lb/>
</p>
<p>
</p>
  </div>
</body>
</text>
</TEI>
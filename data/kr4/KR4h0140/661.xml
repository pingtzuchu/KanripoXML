<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_661-1a"/>
　欽定四庫全書<lb/>
御定全唐詩巻六百六十一<lb/>
　　羅隱<lb/>
　　　　送梅處士歸寜國<lb/>
　十五年前即别君别時天下未紛紜亂罹<hi>一作離</hi>且喜身<lb/>
　俱在存没那堪耳更聞良會謾勞悲曩跡舊交誰去弔<lb/>
　荒墳殷勤為謝逃名客想望千秋嶺上雲<lb/>
　　　　經故友所居<hi>一題上有瓊華觀三字</hi>
<pb n="KR4h0140_WYG_661-1b"/>
　槐花漠漠向人黄此地追遊跡已荒淸論不知莊叟逹<lb/>
　死交空歎趙岐忙<hi>一作亡</hi>病來未忍言閒事老去唯知覓<lb/>
　醉鄉日暮街東榮羸馬一聲横笛似山陽<lb/>
　　　　大梁從事居汜水<hi>一題作贈盧從事</hi>
　前年帝里望<hi>一作從</hi>行塵記得仙家第四人泉暖舊諳龍<lb/>
　偃息露寒初見鶴精神歌聲上榻梁園晩夢遶殘鐘氾<lb/>
　水春知有篋中編集在只應從此是經綸<lb/>
　　　　杜處士新居<lb/>
<pb n="KR4h0140_WYG_661-2a"/>
翠歛王孫草荒誅宋玉茅宼餘無故物時薄少深交逬<lb/>
笋穿<hi>一作侵</hi>行徑饑雛出壞巢小園吾亦有多病近來抛<lb/>
　　　絶境<lb/>
絶境非身事流年但物華水梳菭髮直風引蕙心斜凡<lb/>
客從題鳯膚音未勝蛙小船兼有槳始與問漁家<lb/>
　　　雪中懷友人<lb/>
臘酒復臘雪故人今越鄉所思誰把醆端坐恨無航兔<lb/>
苑舊遊盡龜臺仙路長未知鄒孟子何以奉梁王<lb/>
<pb n="KR4h0140_WYG_661-2b"/>
　　　秋晩<lb/>
宰邑慙良術為文愧壯圖縱饒長委命爭奈漸非夫杯<lb/>
酒有時有亂罹<hi>一作離</hi>無處無金庭在何域回首一踟蹰<lb/>
　　　昇仙<hi>一作遷</hi>橋<lb/>
危梁枕路岐駐馬問前時價自友朋得名因婦女知直<lb/>
須論運命不得逞丈詞執㦸君鄉里榮華竟若為<lb/>
　　　姑蘇貞娘墓<hi>墓在虎丘西寺内</hi>
春草荒墳墓萋萋向虎丘死猶嫌寂寞生肯不風流皎<lb/>
<pb n="KR4h0140_WYG_661-3a"/>
鏡山泉冷輕裾<hi>一作裙</hi>海霧秋還應伴西子香逕夜深遊<lb/>
　　　靈山寺<lb/>
晩景聊攄抱憑欄幾蕩魂檻虛從四面江闊奈孤根幽<lb/>
徑薜蘿色小山菭蘚㾗欲依師問道何處繫心猨<lb/>
　　　倚櫂<lb/>
倚櫂聽鄰笛霑衣認酒壚自緣悲巨室誰復為窮途樹<lb/>
解將軍夢城遺御史烏直應齊始了傾酌向寒蕪<lb/>
　　　秋夕對月<lb/>
<pb n="KR4h0140_WYG_661-3b"/>
夜月色可掬倚樓聊解顔未能分㓂盜徒欲滿關山背<lb/>
冷金蟾滑毛寒玉兔頑姮娥謾偷<hi>一作丸</hi>藥長寡<hi>一作短</hi>老<lb/>
中閒<lb/>
　　　寄徵士魏員外<lb/>
家<hi>一作嘉</hi>遁蘇門節淸貧粉署官不矜朝命重只恨路行<lb/>
難窗曉鷄譚倦庭秋蜨夢闌羡君歸未得還有釣魚竿<lb/>
　　　宿彭蠡館<lb/>
孤館少行旅解鞍增别愁逺山矜薄暮高柳怯淸秋病<lb/>
<pb n="KR4h0140_WYG_661-4a"/>
裏見時態醉中思舊遊所懷今已矣何必恨東流<lb/>
　　　螢<lb/>
空庭<hi>一作秋</hi>夜未央㸃㸃<hi>一作/的</hi>度西牆抱影何微<hi>一作卑</hi>細<lb/>
乘時忽發揚不思因<hi>一作曽</hi>腐草便擬倚孤光若道能通<lb/>
照<hi>一作通文翰</hi>車公業肯長<lb/>
　　　早秋宿葉墮所居<lb/>
池荷葉正圓長厯報時殫曠野雲蒸熱空庭雨始寒蠅<lb/>
蚊猶得志簟席若為安浮世知誰是勞歌共一懽<lb/>
<pb n="KR4h0140_WYG_661-4b"/>
　　　蜨<lb/>
漢<hi>一作滕</hi>王刀筆精寫爾逼天生舞巧何妨急飛髙所恨<lb/>
輕野田黄雀慮山館主人情此物那堪作莊周夢不<hi>一作</hi>
<hi>未</hi>成<lb/>
　　　春居<lb/>
春<hi>一作東</hi>風百卉揺舊國路迢迢偶病成疎散因貧得寂<lb/>
寥倚簾<hi>一作檐</hi>髙柳弱乗露小桃夭春色常無處村醪更<lb/>
一瓢<lb/>
<pb n="KR4h0140_WYG_661-5a"/>
　　　輕飇<lb/>
輕飇掠晩莎秋物慘關河戰壘平時少齋壇上處多楚<lb/>
雖屈子重漢亦憶廉頗不及雲臺議空山老薜蘿<lb/>
　　　燕<lb/>
不必嫌漂露何妨養羽毛漢妃金屋逺盧女杏梁髙野<lb/>
迥雙飛急煙晴對語勞猶勝黄雀在棲息是蓬蒿<lb/>
　　　陜西晩思<lb/>
長途已自窮比去更西東樹色榮衰裏人心徃返中別<lb/>
<pb n="KR4h0140_WYG_661-5b"/>
情流水急歸夢故山空莫忘交遊分從來事一同<lb/>
　　　除夜寄張逹<lb/>
梅花已著眼竹葉况黏脣只此留殘歲那堪憶故人亂<lb/>
罹<hi>一作離</hi>書不逺<hi>一作逹</hi>衰病日相親江浦思歸意明朝又<lb/>
一春<lb/>
　　　寄酬鄴王羅令公五首<hi>一本前三首題作感德叙懷寄上羅鄴王</hi>
營室東廻廕斥丘少年承襲擁靑油坐調金鼎尊明主<lb/>
横把琱戈拜<hi>一作傲</hi>列侯書札二王爭巧拙篇章七子避<lb/>
<pb n="KR4h0140_WYG_661-6a"/>
風流西園舊跡今應在衰老無因奉勝游<lb/>
脉散源分厯幾朝縱然官宦只卑<hi>一作賔</hi>僚正憂末派淪<lb/>
滄海忽見髙枝拂絳霄十萬貔貅趨玉帳三千賓客珥<lb/>
金貂良時難得吾宗少應念寒<hi>一作衰</hi>門更<hi>一作久</hi>寂寥<lb/>
敢將衰弱附强宗細筭還縁血脉同湘浦煙波無舊跡<lb/>
鄴都蘭菊有遺風每憐罹<hi>一作離</hi>亂書猶逹所恨雲泥路<lb/>
不通珍重珠璣兼繡叚草𤣥堂下寄揚雄<lb/>
水雲開霽立髙亭依約黎陽對福星只見篇章矜鏤管<lb/>
<pb n="KR4h0140_WYG_661-6b"/>
不知勲業柱靑𠖇早緣入夢金方礪晩為傳家鼎始銘<lb/>
鶴髮四垂煙閣遠此生何<hi>一作處</hi>處拜儀形<lb/>
錦笈朱囊<hi>一作瓊箱</hi>連復連紫鸞飛下<hi>一作銜到</hi>浙江邊綃從海<lb/>
室奪煙霧樂奏帝宫勝管弦長笑應劉悲<hi>一作非</hi>顯逹每<lb/>
嫌伊霍少詩篇戴灣老圃根基薄虛費工夫八十年<lb/>
　　　春日投錢塘元帥尚父二首<lb/>
正憂衰老<hi>一作耄</hi>辱金臺敢望昭王顧問來門外旌旗屯<lb/>
豹虎壁閒章句動風雷三都節已聯翩降兩地花應次<lb/>
<pb n="KR4h0140_WYG_661-7a"/>
第開若比紫髯分鼎足未聞餘力有瓊瓌<lb/>
征東幕府十三州敢望非才沗上游官秩已叨呉品軄<lb/>
姓名兼顯魯春秋鹽車顧後聲方重火井窺來熖始浮<lb/>
一句黄河千載事麥城王粲謾登樓<lb/>
　　　錢塘府亭<lb/>
新恩別啓館娃宫還拜呉王向此中九牧土田周制在<lb/>
兩藩茅社漢儀同春生舊苑芳洲雨香入髙臺小徑風<lb/>
更有寵光人未見問安調膳盡三公<lb/>
<pb n="KR4h0140_WYG_661-7b"/>
　　　野狐泉<hi>在百丈山後昔懷誨禪師說法有老人來聽經曰墮落此山今大幸矣明日一</hi>
　　　<hi>老狐斃崖下府百丈山在江西南昌  奉新縣</hi>
潏潏寒光濺路塵相傳妖物此潛身又應改換皮毛後<lb/>
何處人間作好人<lb/>
　　　宿紀南驛<lb/>
筞蹇南游憶楚朝隂風淅淅樹蕭蕭不知無忌姦邪骨<lb/>
又作何山野葛苖<lb/>
　　　贈無相禪師<lb/>
<pb n="KR4h0140_WYG_661-8a"/>
　人人盡道事空王心裏忙於市井忙惟有馬當山上客<lb/>
　死門生路兩相忘<lb/>
　　　　遣興<lb/>
　靑雲路不通歸計奈長䝉老恐醫方誤窮憂酒醆空何<lb/>
　堪罹<hi>一作離</hi>亂後更入是非中長短遭譏笑廻頭避釣翁<lb/>
　　　　江夏酬髙崇節<lb/>
　臘雪都堂試春風汴水行十年雖抱疾何處不無情羣<lb/>
　盜正當路此游應隔生勞君問流落山下已躬耕<lb/>
<pb n="KR4h0140_WYG_661-8b"/>
　　　　鸎聲<lb/>
　井上梧桐暗花間霧露晞一枝晴復暖百囀是兼非金<lb/>
　屋夢初覺玉關人未歸不堪閑日聽因爾又霑衣<lb/>
　　　　倣<hi>一作效</hi>玉臺體<lb/>
　靑樓枕路隅壁甃復椒塗晩夢通簾柙春寒逼酒罏解<lb/>
　吟憐芍藥難見恨菖蒲試問年多少鄰姬亦姓胡<lb/>
　<lb/>
御定全唐詩巻六百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_561-1a"/>
　欽定四庫全書<lb/>
御定全唐詩巻五百六十一<lb/>
　　薛能<lb/>
　　　　荔枝詩<hi>有序</hi>
　　　杜工部老居兩蜀不賦是詩豈有意而不及歟白<lb/>
　　　尚書曾有是作興旨卑泥與無詩同予遂爲之題<lb/>
　　　不愧不負將來作者以其荔枝首唱愚其庶幾<lb/>
　顆如松子色如櫻未識蹉跎欲半生歲杪監州曾見樹<lb/>
<pb n="KR4h0140_WYG_561-1b"/>
　時新入座久聞名<lb/>
　　　　丁已上元日放三雉<lb/>
　嬰網雖皆困褰籠喜共歸無心期爾報相見莫驚飛<lb/>
　　　　寓題<hi>一作邊城寓題</hi>
　王澤猶來雅在新尚詞微事<hi>一作徴事</hi>可愁人淫哇滿眼關<lb/>
　雎弱猶賀清朝有此身<lb/>
　　　　望蜀亭<lb/>
　樹簇烟迷蜀國深嶺頭分界戀登臨前軒一望無他處<lb/>
<pb n="KR4h0140_WYG_561-2a"/>
從此西川只在心<lb/>
　　　游嘉州<hi>一作陵</hi>後溪<hi>開元觀閑遊因及後溪偶成二韻</hi>
山屐經過滿逕蹤隔溪遥見夕陽舂當時諸葛成何事<lb/>
只合終身作卧龍<lb/>
　　　自諷<lb/>
千題萬詠過三旬忘食貪魔作瘦人行處便吟君莫笑<lb/>
就中詩病不任春<lb/>
　　　乞假歸題候館<hi>一本題首有河東幕三字</hi>
<pb n="KR4h0140_WYG_561-2b"/>
僕帶雕弓馬似飛老萊衣上著戎衣郵亭不暇吟山水<lb/>
塞外經年皆未歸<lb/>
　　　監郡犍爲將歸使府登<hi>一本有通濟二字</hi>樓寓題<lb/>
幾日監臨向蜀春錯抛歌酒强憂人江樓一望西歸去<lb/>
不負嘉州只負身<lb/>
　　　過象耳山二首<lb/>
一色靑松幾萬栽異香薰路帶花開山門欲别心潛願<lb/>
更到蜀中還到來<lb/>
<pb n="KR4h0140_WYG_561-3a"/>
到處逢山便欲登自疑身作住來僧徒行至此三千里<lb/>
不是有緣應不能<lb/>
　　　聖燈<lb/>
莽莽空中稍稍燈坐看迷濁變澄清須知火盡烟無益<lb/>
一夜欄邊說向僧<lb/>
　　　過昌利觀有懷<lb/>
萬仭雲峯八石泉李君仙後更誰仙我來駐馬人何問<lb/>
老柏無多不種田<lb/>
<pb n="KR4h0140_WYG_561-3b"/>
　　　蜀路<lb/>
劒閣緣雲拂斗魁疾風生樹過龍媒前程憩罷知無益<lb/>
但是駑蹄亦到來<lb/>
　　　山下偶作<lb/>
零雨霑山百草香樹梢高頂盡斜陽横流巨石皆堪住<lb/>
何事無僧有石房<lb/>
　　　伏牛山<lb/>
虎蹲峰狀屈名牛落日連村好望秋不爲時危耕不得<lb/>
<pb n="KR4h0140_WYG_561-4a"/>
一犁風雨便歸休<lb/>
　　　老圃堂<hi>一作曹鄴詩</hi>
邵平𤓰地接吾廬榖雨乾時偶<hi>一作手</hi>自鋤昨日春風欺<lb/>
不在就牀吹落讀殘書<lb/>
　　　春題<lb/>
柳莫揺揺花莫開此心因病亦成灰人生只有家園樂<lb/>
及取春農<hi>一作濃</hi>歸去來<lb/>
　　　幷州寓懷<lb/>
<pb n="KR4h0140_WYG_561-4b"/>
人多知遇獨難求人負知音獨愛酬常恐此心無樂處<lb/>
枉稱年少在幷州<lb/>
　　　中秋旅舍<hi>一作中秋旅舍書懷</hi>
雲巻庭虚<hi>一作卷盡庭雲</hi>月逗空一方秋草盡<hi>一作色草</hi>鳴蟲是時<lb/>
兄弟正南北黃葉滿階來去風<lb/>
　　　符亭二首<hi>幷序</hi>
　　東三泉十五里以飛瀑結茅雖小甚勝諸所記注<lb/>
　　皆云前宰符姓所爲俞姓所修而不識其人因題<lb/>
<pb n="KR4h0140_WYG_561-5a"/>
　　曰符亭旌之也<lb/>
符亭之地雅離羣萬古懸泉一旦新若念農桑也如此<lb/>
縣人應得似行人<lb/>
山如巫峽煙雲好路似嘉祥水木清大抵游人總應愛<lb/>
就中難說是詩情<lb/>
　　　秋夜聽任郎中琴<lb/>
十指宫商膝上秋七條絲動雨脩脩空堂半夜孤燈冷<lb/>
彈著鄉心欲白頭<lb/>
<pb n="KR4h0140_WYG_561-5b"/>
　　　留别關東舊遊<lb/>
我去君留十載中未曾相見及花紅他時住得君應老<lb/>
長短看花心不同<lb/>
　　　贈出塞客<lb/>
出郊征騎逐飛埃此别惟愁春未囘寒葉夕陽投宿意<lb/>
蘆<hi>一作蕭</hi>關門向逺河開<lb/>
　　　秋溪獨坐<lb/>
黃葉分飛砧上下白雲零落馬東西人生萬意此端坐<lb/>
<pb n="KR4h0140_WYG_561-6a"/>
日暮水深<hi>一作聲</hi>流出溪<lb/>
　　　蒲中霽後晚望<lb/>
河邊霽色無人見身帶春風立岸頭濁水茫茫有何意<lb/>
日斜還向古蒲州<lb/>
　　　宋氏林亭<lb/>
地濕莎青雨後天桃花紅近竹林邊行人本是農桑客<lb/>
記得春深欲種田<lb/>
　　　雲花寺寓居贈海岸上人<lb/>
<pb n="KR4h0140_WYG_561-6b"/>
暫寄空門未是歸上方林榭獨<hi>一作著</hi>儒衣吾師不語應<lb/>
相怪<hi>一作問</hi>頻惹街塵入寺飛<lb/>
　　　關中秋夕<lb/>
簟濕秋庭岳在煙露光明滑竹蒼然何人意緒還相似<lb/>
鶴宿松枝月半天<lb/>
　　　西縣道中有短亭巖穴飛泉隔江灑至因成二<lb/>
　　　首<lb/>
風凉津濕共微微隔岸泉衝石竅飛爭得巨靈從野性<lb/>
<pb n="KR4h0140_WYG_561-7a"/>
舊鄉無此擘將歸<lb/>
一瀑三峰赤日天路人才見便翛然誰能夜向山根宿<lb/>
凉月初生的有仙<lb/>
　　　省試夜<hi>一作韋承貽詩</hi>
白蓮千朶照廊明一片承平雅頌聲更報苐三條燭盡<lb/>
文昌風景畫難成<lb/>
　　　過驪山<lb/>
丹雘蒼蒼簇背山路塵應滿舊簾間𤣥宗不是偏行樂<lb/>
<pb n="KR4h0140_WYG_561-7b"/>
只爲當時四海閒<lb/>
　　　曲江醉題<lb/>
閑身行止屬年華馬上懷中盡落花狂遍曲江還醉臥<lb/>
覺來人靜日西斜<lb/>
　　　參軍㕔新池<lb/>
簾外無塵勝物外牆根有竹似山根流泉不至客來久<lb/>
坐見新池落舊痕<lb/>
　　　太原使院晚出<lb/>
<pb n="KR4h0140_WYG_561-8a"/>
青門無路入清朝濫作將軍最下僚同舍盡歸身獨在<lb/>
晚風開印葉蕭蕭<lb/>
　　　寒食日曲江<lb/>
曲水池邊青草岸春風林下落花盃都門此日是寒食<lb/>
人去看多身獨來<lb/>
　　　盩厔官舍新竹<lb/>
心覺清凉體似吹滿風輕撼葉垂垂無端種在幽閒地<lb/>
衆鳥嫌寒鳳未知<lb/>
<pb n="KR4h0140_WYG_561-8b"/>
　　　京中客舍聞筝<lb/>
十二三弦共五音每聲如截逺人心當時向秀聞鄰笛<lb/>
不是離家歲月深<lb/>
　　　銅雀臺<lb/>
魏帝當時銅雀臺黃花深映棘叢開人生富貴須囘首<lb/>
此地豈無歌舞來<lb/>
　　　壽安水館<lb/>
地接山林兼有石天懸星月更無雲驚鷗上樹滿池水<lb/>
<pb n="KR4h0140_WYG_561-9a"/>
瀺灂一聲中夜聞<lb/>
　　　雨後早發永寧<lb/>
春霖朝罷客西東雨足泥聲路未通獨愛千峰最髙處<lb/>
一峰初日白雲中<lb/>
　　　宿仙遊寺望月生峰<lb/>
公門身入洞門行出穽離籠似有情僧語夜凉雲樹黒<lb/>
月生峰上月初生<lb/>
　　　秋題<lb/>
<pb n="KR4h0140_WYG_561-9b"/>
獨坐東南見暁星白雲微透泬寥清磷磷甃石堪僧坐<lb/>
一葉梧桐落半庭<lb/>
　　　和友人寄懷<lb/>
從來行樂近來希籧瑗知言與我違自是衰心不如舊<lb/>
非關四十九年非<lb/>
　　　子夜<lb/>
嫖姚家宴敵吳王子夜歌聲滿畫堂此日相逢眉翠盡<lb/>
女眞行李乞齋糧<lb/>
<pb n="KR4h0140_WYG_561-10a"/>
　　　鴈和韋侍御<lb/>
肅肅雍雍義有餘九天鸞鳳莫相疎唯應靜向山窗過<lb/>
激發英雄夜讀書<lb/>
　　　和府帥相公<hi>一作蜀中和府帥相公過安撫崔判官㕔不遇之什</hi>
竹映髙牆似傍山鄒陽歸後令威還君看將相才多少<lb/>
兩首詩成七歩間<lb/>
　　　又和留山鷄<lb/>
五色文勝百鳥王相思兼絶寄芸香由來不是池中物<lb/>
<pb n="KR4h0140_WYG_561-10b"/>
鷄樹歸時即取將<lb/>
　　　舟中酬楊中丞春早見寄<lb/>
錦樓春望憶丹楹更遇髙情說早鶯江上境寒吟不得<lb/>
濕風梅雨滿船輕<lb/>
　　　寒食日題<lb/>
美人寒食事春風折盡青青賞盡紅夜半無燈還有睡<lb/>
<hi>一作不寐</hi>鞦韆懸在月明中<lb/>
　　　杏花<lb/>
<pb n="KR4h0140_WYG_561-11a"/>
活色生香第一流手中移得近青樓誰知豔性終相負<lb/>
亂向春風笑不休<lb/>
　　　黄蜀葵<lb/>
嬌黄新嫩<hi>一作蘂</hi>欲題詩盡日含毫有所思記得玉人初<lb/>
病起<hi>一作較</hi>道家粧束厭禳時<lb/>
　　　春詠<lb/>
春來還似去年時手把花枝唱竹枝狂瘦未曽飡有味<lb/>
不緣中酒却緣詩<lb/>
<pb n="KR4h0140_WYG_561-11b"/>
　　　贈歡娘<hi>八歲善吹笙</hi>
一束龍吟細竹枝青娥擎在手中吹當時縱使雙成在<lb/>
不得如伊是小時<lb/>
　　　戱瞻相<lb/>
失意蹉跎到舊遊見吹楊柳便遮羞瞻相趙女休相拽<lb/>
不及人前詐擺頭<lb/>
　　　贈解詩歌人<lb/>
同有詩情自合親不須歌調更含嚬朝天御史非韓夀<lb/>
<pb n="KR4h0140_WYG_561-12a"/>
莫竊香來帶累人<lb/>
　　　贈韋氏歌人二首<lb/>
弦管聲凝發唱髙幾人心地暗傷刀思量更有何堪比<lb/>
王母新開一樹桃<lb/>
一曲新聲慘畫堂可能心事憶周郎朝來為客頻開口<lb/>
綻盡桃花幾許香<lb/>
　　　加階<lb/>
二年中散似嵇康此日無功換寵光唯有一般酬聖主<lb/>
<pb n="KR4h0140_WYG_561-12b"/>
勝於東晉是文章<lb/>
　　　野園<lb/>
野園無鼔又無旗鞍馬傳盃用柳枝嬌養翠娥無怕懼<lb/>
挿人頭上任風吹<lb/>
　　　郊亭<lb/>
郊亭宴罷欲回車滿郭傳呼調角初尚擁笙歌歸未得<lb/>
笑娥扶著醉尚書<lb/>
　　　老僧<lb/>
<pb n="KR4h0140_WYG_561-13a"/>
清瘦形容八十餘匏懸籬落似村居勸師莫羡人間有<lb/>
幸是元無免破除<lb/>
　　　僧窗<lb/>
不悟時機滯有餘近來為事更乖疎朱輪皂蓋蹉跎盡<lb/>
猶愛明窗好讀書<lb/>
　　　題平等院<lb/>
十里城中一院僧各持巾鉢事南能還應笑我功名客<lb/>
未解嫌官學大乘<lb/>
<pb n="KR4h0140_WYG_561-13b"/>
　　　影燈夜二首<hi>一作上元詩</hi>
偃王燈塔古徐州二十年來樂事休此日將軍心似海<lb/>
四更身領萬人遊<lb/>
十萬軍城百萬燈酥油香暖夜如烝紅糚滿地煙光好<lb/>
只恐笙歌引上昇<lb/>
　　　許州旌節到作<lb/>
兩地旌旗擁一身半緣傷舊半榮新州人若憶將軍面<lb/>
寫取雕堂報國眞<lb/>
<pb n="KR4h0140_WYG_561-14a"/>
　　　重遊通波亭<lb/>
十年抛擲故園花最憶紅桃竹外斜此日郊亭心乍喜<lb/>
敗榆芳草似還家<lb/>
　　　戯舸<lb/>
逺舸衝開一路萍岸傍偷上小茅亭遊人莫覓盃盤分<lb/>
此地纔應聚徳星<lb/>
　　　偶題<lb/>
到處吟兼上馬吟總無愁恨自傷心無端夢得鈞天樂<lb/>
<pb n="KR4h0140_WYG_561-14b"/>
盡覺宮商不是音<lb/>
　　　折楊柳十首<hi>幷序</hi>
　　此曲盛傳為詞者甚衆文人才子各衒其能莫不<lb/>
　　條似舞腰葉如眉翠出口皆然頗為陳熟能專於<lb/>
　　詩律不愛隨人搜難抉新誓脫常態雖欲弗伐知<lb/>
　　音其舍諸<lb/>
華清髙樹出離宮南陌柔條帶暖風誰見輕隂是良夜<lb/>
瀑泉聲畔月明中<lb/>
<pb n="KR4h0140_WYG_561-15a"/>
洛橋晴影覆江船羌笛秋聲濕塞煙閒想習池公宴罷<lb/>
水蒲風絮夕陽天<lb/>
嫩緑輕懸似綴旒路人遥見隔宫樓誰能更近丹墀種<lb/>
解播皇風入九州<lb/>
暖風晴日斷浮埃廢路新條發釣臺處處輕隂<hi>一作輕</hi>可<lb/>
惆悵後人攀處古人栽<lb/>
潭上江邊嫋嫋垂日髙風靜絮相隨青樓一樹無人見<lb/>
正是女郎眠覺時<lb/>
<pb n="KR4h0140_WYG_561-15b"/>
汴水髙懸百萬條風清兩岸一時揺隋家力盡虚栽得<lb/>
無限春風屬聖朝<lb/>
和風煙樹<hi>一作雨</hi>九重城夾路春隂十萬營唯向邊頭不<lb/>
堪望一株<hi>一作林</hi>顦顇少人行<lb/>
窗外齊垂旭日初樓邊輕暖好<hi>一作好暖</hi>風徐游人莫道栽<lb/>
無益桃李清隂却不如<lb/>
衆木猶寒獨早青御溝橋畔曲江亭陶家舊日應如此<lb/>
一院春條緑遶㕔<lb/>
<pb n="KR4h0140_WYG_561-16a"/>
帳偃纓垂細復繁令人心想石家園風條月影皆堪重<lb/>
何事侯門愛樹萱<lb/>
　　　柳枝四首<lb/>
數首新詩帶恨成柳絲牽我我傷情柔娥幸有腰支穩<lb/>
試踏吹聲作唱聲<lb/>
髙出軍營逺映橋賊兵曽斫火曽<hi>一作曽逄兵火一時</hi>燒風流性<lb/>
在終難改<hi>一作盡一作死一作挫</hi>依舊春來<hi>一作風一作暖日還生</hi>萬萬條<lb/>
縣依陶令想嫌迂營畔將軍即大麤此日與君除萬恨<lb/>
<pb n="KR4h0140_WYG_561-16b"/>
數篇風調更應無<lb/>
狂似纎腰嫩勝綿自多情態竟<hi>一作更</hi>誰憐遊人不折還<lb/>
堪恨抛向橋邊與路邊<lb/>
　　　柳枝詞五首<hi>幷序</hi>
　　乾符五年許州刺史薛能於郡閣與幕中談賓酣<lb/>
　　飲醅酎因令部妓少女作楊柳枝徤舞復歌其詞<lb/>
　　無可聽者自以五絶為楊柳新聲<lb/>
朝陽晴照緑楊煙一别通波十七年應有舊枝無處覓<lb/>
<pb n="KR4h0140_WYG_561-17a"/>
萬株風裏卓旌旃<lb/>
晴垂芳態吐牙<hi>一作芽</hi>新雨擺輕條濕面春别有出墻髙<lb/>
數尺不知揺動是何人<lb/>
暖<hi>一作曉</hi>梳簪朶事登樓因挂垂楊立地愁牽斷緑絲攀<lb/>
不得半空懸著玉搔頭<lb/>
西園髙樹後庭根處處尋芳有折痕終憶舊<hi>一作我</hi>遊桃<lb/>
葉舍一株斜映竹籬門<lb/>
劉白蘇臺總近時當初章句是誰推纎腰舞盡春楊柳<lb/>
<pb n="KR4h0140_WYG_561-17b"/>
未有儂家一首詩<hi>自注劉白二尚書繼為蘇州刺史皆賦楊柳枝詞世多傳唱雖有才語但</hi>
<hi>文字太僻宮商不髙如可者豈斯人徒歟洋洋乎唐風其令虚愛</hi>
　　　吴姬十首<lb/>
夜鎻重門晝亦監眼波嬌利瘦巖巖偏憐不怕傍人笑<lb/>
自把春羅等舞衫<lb/>
龍麝薫多骨亦香因經寒食好風光何人畫得天生態<lb/>
枕破施朱隔宿糚<lb/>
滴滴春霖透荔枝筆題牋動手中垂天隂不得君王召<lb/>
<pb n="KR4h0140_WYG_561-18a"/>
嚬著青蛾作小詩<lb/>
鈿合重盛繡結深昭陽初幸賜同心君知一夜恩多少<lb/>
明日宣教放徳音<lb/>
退紅香汗濕輕紗髙捲蚊厨獨卧斜嬌淚半垂珠不破<lb/>
恨君瞋折後庭花<lb/>
取次衣裳盡帶珠别添龍腦裛羅襦年來寄與鄉中伴<lb/>
殺盡春蠶稅亦無<lb/>
畫燭燒蘭暖復迷殿幃深密下銀泥開門欲作侵晨散<lb/>
<pb n="KR4h0140_WYG_561-18b"/>
已是明朝日向西<lb/>
樓臺重叠滿天雲殷殷鳴鼉世上聞此日楊花初似雪<lb/>
女兒弦管弄參軍<lb/>
冠剪黄綃帔紫羅薄施鈆粉畫青娥因將素手誇纎巧<lb/>
從此椒房寵更多<lb/>
身<hi>一作自</hi>是三千第一名内家叢裏獨分明芙蓉殿上中<lb/>
元日水拍銀臺弄化生<lb/>
　　　題于公花園<lb/>
<pb n="KR4h0140_WYG_561-19a"/>
含桃莊主後園深繁實初成靜掃隂若使明年花可待<lb/>
應須惱破事花心<lb/>
　　　登城<lb/>
偶作閑身上古城路人遥望不相驚無端將吏逡廵至<lb/>
又作都頭一隊行<lb/>
　　　好客<lb/>
好客連宵在醉鄉蠟煙紅暖勝春光誰人肯信山僧語<lb/>
寒雨唯煎治氣湯<lb/>
<pb n="KR4h0140_WYG_561-19b"/>
　　　贈普恭禪師<lb/>
一日迢迢每一飡我心難伏我無<hi>一作心</hi>難南簷十月繩<lb/>
牀暖背巻眞經向日看<lb/>
　　　贈無表禪師<lb/>
笠戴圓隂楚地㯶磬敲清響蜀山銅秋來說偈寅朝殿<lb/>
爽爽<hi>一作輕灑</hi>楊枝滿手風<lb/>
　　　彭門偶題<lb/>
淮王西舍固非夫柳惲偏州未是都直到春秋諸列國<lb/>
<pb n="KR4h0140_WYG_561-20a"/>
　擁旄才子也應無<lb/>
　　　　嘲趙璘<lb/>
　廵闗每傍摴蒲局望月還登乞巧樓第一莫教嬌太過<lb/>
　緣人衣帶上人頭<lb/>
　　　　句<lb/>
　百首如一首巻初如巻終<hi>北夢𤨏言能以詩自負還劉得仁巻題詩云云</hi>　坐<lb/>
　久僕頭出語多僧齒寒<hi>南部新書</hi>　西塞長雲盡南湖片月<lb/>
　斜<hi>古今詩話</hi>　李白終無取陶潛固不刋<hi>論詩見鄭谷集注</hi>　我身<lb/>
<pb n="KR4h0140_WYG_561-20b"/>
　若在開元日爭遣名為李翰林<hi>寄符郎中見鄭集</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百六十一<lb/>
</p>
<p>
</p>
  </div>
</body>
</text>
</TEI>
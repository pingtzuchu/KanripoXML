<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_040-1a"/>
　欽定四庫全書<lb/>
御定全唐詩巻四十<lb/>
　　上官儀<lb/>
　上官儀字游韶陕州陕人貞觀初擢進士第召授𢎞文<lb/>
　館直學士遷秘書郎太宗毎屬文遣儀視藁私宴未嘗<lb/>
　不預髙宗即位為秘書少監進西䑓侍郎同東西臺三<lb/>
　品麟德元年坐梁王忠事下獄死儀工詩其詞綺錯婉<lb/>
　媚人多効之謂為上官體集三十巻今編詩一卷<lb/>
<pb n="KR4h0140_WYG_040-1b"/>
　　　　奉和過舊宅應制<lb/>
　石關清晚夏璇輿御早秋神麾颺珠雨仙吹響飛流沛<lb/>
　水祥雲泛宛郊瑞氣浮大風迎<hi>一作凝</hi>漢筑<hi>一作築</hi>藂烟入<lb/>
　舜球翠梧臨鳯邸滋蘭帶鶴舟偃伯歌𤣥化扈蹕頌王<lb/>
　遊遺簪謬昭<hi>一作詔</hi>奬珥筆荷恩休<lb/>
　　　　早春桂林殿應詔<lb/>
　步輦出披香清歌臨太液曉樹流鶯滿春堤芳草積風<lb/>
　光<hi>一作色</hi>翻露文雪華上空碧花蝶来未巳山光曖將夕<lb/>
<pb n="KR4h0140_WYG_040-2a"/>
　　　安德山池宴集<lb/>
上路抵平津後堂羅薦陳締交開狎賞麗席展芳辰密<lb/>
樹風烟積迴塘荷芰新雨霽虹橋晚花落鳯臺春翠釵<lb/>
低舞席文杏散歌塵方惜流觴滿夕鳥已城闉<lb/>
　　　酬薛舎人萬年宫晚景寓直懐友<lb/>
奕奕九成臺窈窕絶塵埃蒼蒼萬年樹玲瓏下㝠霧池<lb/>
色揺晚空巖花<hi>一作光</hi>歛餘煦清切丹禁静浩蕩文河注<lb/>
留連窮勝託夙<hi>一作風</hi>期暌善謔東望安仁省西臨子雲<lb/>
<pb n="KR4h0140_WYG_040-2b"/>
閣長嘯披煙霧髙步尋蘭若金狄掩通門雕鞍歸騎喧<lb/>
燕姝對明月荆豔促芳尊別有青山路䇿杖訪王孫<lb/>
　　　奉和潁川公秋夜<lb/>
泬寥空色逺芸黄淒序變涸浦落遵鴻長飇送巢燕千<lb/>
秋流夕景萬籟含宵喚<hi>一作轉</hi>峻雉聆金柝層臺切銀箭<lb/>
　　　謝都督挽歌<lb/>
漠漠佳城幽蒼蒼松檟暮魯幕飄欲卷宛駟悲還顧楚<lb/>
挽<hi>一作橈</hi>繞盧山胡笳臨武庫悵然郊原静烟生歸鳥度<lb/>
<pb n="KR4h0140_WYG_040-3a"/>
　　　八詠應制二首<lb/>
啟重帷重帷照文杏翡翠藻輕花流蘇媚浮影瑶笙燕<lb/>
始歸金堂露初晞風隨少女至虹共美人歸羅薦已擘<lb/>
鴛鴦被綺衣復有蒲萄帶殘紅豔粉映簾中戲蝶流鶯<lb/>
聚窗外洛濱春雪迴巫峡暮雲来雪花飄玉輦雲光上<lb/>
璧䑓共待新妝出清歌送落梅<lb/>
入叢䑓叢䑓裛春露滴瀝間深紅參差散輕素妝<hi>一作粉</hi>
蝶驚復聚黄鸝飛且顧攀折殊未已復值驚飛起送影<lb/>
<pb n="KR4h0140_WYG_040-3b"/>
舞衫前飄香歌扇裡望望惜春暉行行猶未歸暫得佳<lb/>
遊趣更愁花鳥稀且學鳥聲調鳯管方移花影入鴛機<lb/>
　　　和太尉戲贈髙陽公<lb/>
薫爐御史出神仙雲鞍羽蓋下芝田紅塵正起浮橋路<lb/>
青樓遥敞御溝前傾城比態芳菲節絶世相嬌是六年<lb/>
慣是洛濱要解珮本是河間好數錢翠釵照耀銜雲髪<lb/>
玉步逶迤動羅袜石榴絞帶輕花轉桃枝綠扇微風發<lb/>
無情拂袂欲留賓詎恨深潭不可越天津一别九秋長<lb/>
<pb n="KR4h0140_WYG_040-4a"/>
豈若隨聞三日香南國自然勝掌上東家復是憶王昌<lb/>
　　　王昭君<lb/>
玉關春色晩金河路幾千琴悲桂條上笛怨柳花前霧<lb/>
掩臨妝月<hi>一作鳯</hi>風驚入鬢蟬緘<hi>一作裁</hi>書待還使淚盡白<lb/>
雲<hi>一作日南</hi>天<lb/>
　　　詠雪應詔<lb/>
禁園凝朔氣瑞雪掩晨曦花明棲鳯閣珠散影娥池飄<lb/>
素迎歌上翻光<hi>一作花</hi>向舞移幸因千里映還繞萬年枝<lb/>
<pb n="KR4h0140_WYG_040-4b"/>
　　　奉和山夜臨秋<lb/>
殿帳清炎氣輦道含秋隂凄風移漢筑流水入虞琴雲<lb/>
飛送斷雁月上浄疎林滴瀝露枝響空濛烟壑深<lb/>
　　　江王太妃挽歌<lb/>
黄鶴悲歌絶椒花清頌餘埃凝寫鄰鏡網結和扉魚銀<lb/>
消風燭盡珠滅夜輪虚别有南陵路幽叢臨葉疎<lb/>
　　　故北平公挽歌<lb/>
木落園林曠庭虚風露寒北里清音絶南陔芳草殘逺<lb/>
<pb n="KR4h0140_WYG_040-5a"/>
氣猶標劍浮雲尚寫冠寂寂琴臺晚秋隂入井榦<lb/>
　　　髙密長公主挽歌<lb/>
湘渚韜靈跡娥臺静瑞音鳯逐清簫逺鸞隨幽鏡沈霜<lb/>
處華芙<hi>一作英</hi>落風前銀燭侵寂寞平陽宅<hi>一作館</hi>月冷洞<lb/>
房深<lb/>
　　　詠畫障<lb/>
芳晨麗日桃花浦珠簾翠帳鳯凰樓蔡女菱歌移錦䌫<lb/>
燕姬春望上瓊鉤新妝漏影浮輕扇冶袖飄香入淺流<lb/>
<pb n="KR4h0140_WYG_040-5b"/>
未减行雨<hi>一作雲</hi>荆臺下自比凌波洛浦遊<lb/>
　　　奉和秋日即目應制<lb/>
上苑通平樂神池邇建章樓臺相掩映城闕互相望緹<lb/>
油泛行幔簫吹轉浮梁晚雲含朔氣斜照<hi>一作陽</hi>蕩秋光<lb/>
落葉飄蟬影平流寫雁行槿散凌風縟荷銷裛露香仙<lb/>
歌臨枍栺𤣥豫歴長楊歸路乗明月千門開未央<lb/>
　　　入朝洛堤步月<lb/>
脈脈廣川流驅馬歴長洲鵲飛山月曙蟬噪野風秋<lb/>
<pb n="KR4h0140_WYG_040-6a"/>
　　　　春日<hi>一作元萬頃詩</hi>
　花輕蝶亂仙人杏葉密鶯啼<hi>一作喧</hi>帝女桑飛雲閣上春<lb/>
　應至明月樓中夜未央<lb/>
　　　　從駕閭山詠馬<lb/>
　桂香塵處減練影月前空定惑由<hi>一作乏函</hi>關吏徒嗟塞上<lb/>
　翁<lb/>
　<lb/>
　<lb/>
<pb n="KR4h0140_WYG_040-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四十<lb/>
</p>
<p>
</p>
  </div>
</body>
</text>
</TEI>
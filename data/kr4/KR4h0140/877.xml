<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_877-1a"/>
　欽定四庫全書<lb/>
御定全唐詩巻八百七十七<lb/>
　　　　中宗引諺<hi>景龍三年十一月十三日乙丑冬至時有請改就十二月甲子為吉者侍</hi>
　　　　<hi>御史唐紹太史令傅孝忠引厯争帝引諺以為不可竟從紹等議</hi>
　冬至長於嵗<lb/>
　　　　賈言忠引諺<hi>髙宗遣李勣伐髙麗侍御史賈言忠計事還帝問軍中云何言忠以</hi>
　　　　<hi>為男生兄弟閲牆為我鄉導師必克引此</hi>
　軍無媒中道囬<hi>一作賊無厯㡳中道囬</hi>
<pb n="KR4h0140_WYG_877-1b"/>
　　　　李勣引諺别張文瓘<lb/>
　千里相送終於一别<lb/>
　　　　路勵行引諺<lb/>
　一人在朝百人緩帶<lb/>
　　　　郝南容引諺<lb/>
　三公後出死狗<lb/>
　　　　員莊諺<hi>員半千莊在焦戴川北枕白鹿原蓮塘竹徑荼醿架海棠洞㑹景堂花塢藥畦</hi>
　　　　<hi>碾磨麻槄壟塍鱗次里諺曰</hi>
<pb n="KR4h0140_WYG_877-2a"/>
上有天堂下有員莊<lb/>
　　　婁師德引諺<lb/>
卒客無卒主人<lb/>
　　　臺中諺<hi>殿中侍御史新入知右廵巳次知左廵所主繁劇及遷向上則又入推益為勞</hi>
　　　<hi>屑惟其中間則入清閑故臺中諺云</hi>
免廵未推只得自知<lb/>
　　　宋守敬引諺<hi>守敬清謹老任龍門丞竟登岳牧毎勉人但守清勿憂不遷引此云</hi>
　　　<hi>仕宦亦無休勢也</hi>
<pb n="KR4h0140_WYG_877-2b"/>
雙陸無休勢<lb/>
　　　雒谷諺<hi>雒谷中有地名白草謥洞皆難行故諺云</hi>
謥洞入黄泉<lb/>
　　　三門諺<hi>唐時漕經底柱入三門每雇平陸人為門匠執標指麾一舟百日乃能上覆者</hi>
　　　<hi>㡬半故諺云云謂皆溺死也</hi>
古無門匠墓<lb/>
　　　張果引諺<hi>明皇欲以玉眞公主降果果先知之引此以辭</hi>
娶婦得公主平地生公府<lb/>
<pb n="KR4h0140_WYG_877-3a"/>
　　　哥舒翰引諺<hi>初翰與安禄山素不平明皇令髙力士和解之翰引此語禄山言巳</hi>
　　　<hi>與禄山族類本同不敢忘本也</hi>
狐向窟嘷不祥<lb/>
　　　代宗引諺<hi>郭曖與昇平公主琴瑟不調父子儀拘曖待罪代宗引諺慰之</hi>
不癡不聾不作阿家阿翁<hi>家音姑</hi>
　　　鬼門關諺<hi>容州北流縣南三十里有兩石對立相去三十歩遷謫至此者罕得生還</hi>
　　　<hi>俗號鬼門關唐諺云</hi>
鬼門關十人去九不還<lb/>
<pb n="KR4h0140_WYG_877-3b"/>
　　　河北諺<hi>梁將侍中葛從周有殊功鎭青社人為語曰</hi>
山東一條葛無事莫撩撥<lb/>
　　　李振引諺<lb/>
百嵗奴事三嵗主<lb/>
　　　王彦章引諺<lb/>
人死留名豹死留皮<lb/>
　　　孫光憲北夢𤨏言引諺<lb/>
小舅小叔相追相逐<lb/>
<pb n="KR4h0140_WYG_877-4a"/>
　　　諺<lb/>
棗子塞鼻孔懸棲閣却種<lb/>
蟬鳴蛁蟟唤黍種餻糜斷<lb/>
　　　甯茵事諺<lb/>
鵓鳩樹上鳴意在麻子地<hi>一作意在麻畬裏</hi>
　　　鸕鷀諺<lb/>
鸕鷀不打脚下塘<hi>鸕鷀能沒水捕魚棲宿之處雖水深魚多未嘗犯</hi>
　　　鹽鐵諺<hi>唐世鹽鐵轉運使在揚州盡筦利權商賈如織天下之盛揚為首而蜀次之故</hi>
<pb n="KR4h0140_WYG_877-4b"/>
　　　<hi>諺曰</hi>
揚一益二<lb/>
　　　馮翊諺<hi>馮翊朝邑縣許原下地有苦泉羊飲之肥而肉美號為沙苑細肋羊諺曰</hi>
苦泉羊洛水漿<lb/>
　　　丹徒諺<lb/>
生東呉死丹徒<hi>呉多産出可攝生自奉養丹徒土堅𦂳如蠟可葬</hi>
　　　湖州里諺<hi>唐末五代天下皆被兵獨湖州獲免其時語云</hi>
放爾生放爾命放爾湖州做百姓<lb/>
<pb n="KR4h0140_WYG_877-5a"/>
　　　益陽諺<hi>益陽在長沙郡界去長沙三百里縣治東望時見長沙城郭人物影其土諺曰</hi>
長沙益陽一時相卬<lb/>
　　　昭潭諺<hi>昭潭山下有潛穴通洞庭水深不測諺云</hi>
昭潭無底橘洲浮<lb/>
　　　江右四郡諺<lb/>
筠袁贑吉腦後插筆<hi>言好訟也</hi>
　　　徐聞諺<hi>徐聞縣冬耕夏収名再熟彼中諺云</hi>
欲拔貧詣徐聞<lb/>
<pb n="KR4h0140_WYG_877-5b"/>
　　　隴西諺<lb/>
郎驅女驅十馬九駒安陽大角十牛九犢<hi>謂其地宜於畜牧也</hi>
　　　荆棺峽諺<hi>峽壁有棺以荆為之相傳人有九子不能葬女編荆為棺庋之此土人諺</hi>
　　　<hi>云</hi>
九子不葬父一女打荆棺<lb/>
　　　南中諺<lb/>
秋收稻夏收頭<hi>謂婦人截髪而貨嵗以為常也</hi>
　　　事狐神諺<hi>唐初以來百姓多事狐神房中祭祀以乞恩食飲與人同之事者非一主</hi>
<pb n="KR4h0140_WYG_877-6a"/>
　　　<hi>當時有諺曰</hi>
無狐魅不成村<lb/>
　　　李哲家怪引諺<lb/>
一雞死一雞鳴<lb/>
　　　俗諺<lb/>
白日無談人談人則害生昏夜無説鬼説鬼則怪至<lb/>
　　　李白名許雲封謎<hi>雲封任城人工笛是李謩外孫天寳初生一月謩抱詣李</hi>
　　　<hi>白乞名白方坐旗亭命酒醉書兒胷前云云謩不解白曰樹下人是木子木子李字也不語是</hi>
<pb n="KR4h0140_WYG_877-6b"/>
　　　<hi>莫言莫言謩也好是女子女子外孫也語及日中是言午言午是許也煙霏謝成寶是雲出封</hi>
　　　<hi>中乃是雲封也即李謩外孫許雲封也</hi>
樹下彼何人不語眞吾好語若及日中煙霏謝成寶<lb/>
　　　許氏碑隂謎<hi>宜興縣有後漢許馘碑開元中許氏孫重立刻八字碑隂邑宰徐延</hi>
　　　<hi>休解之曰談馬為言午許也礪畢為石卑碑也王田乃千里重字數七乃六一立字言許碑重</hi>
　　　<hi>立也</hi>
談馬礪畢王田數七<lb/>
　　　大明寺壁語<hi>令狐綯鎭淮海日支使班䝉與從事俱遊大明寺寺西廊前壁有題</hi>
<pb n="KR4h0140_WYG_877-7a"/>
　　　<hi>語諸賓幕顧之莫能辨獨班䝉曰一人豈非大字乎二曜日月非明字乎尺一者十一寸非寺</hi>
　　　<hi>字乎㸃去氷水字二人相連天字不欠一邊下字三粱四柱而列火然無字兩日除雙勾比字</hi>
　　　<hi>得非大明寺水天下無比乎衆皆恍然</hi>
一人堂堂二曜同光泉深尺一㸃去氷傍二人相連不<lb/>
欠一邊三梁四柱列火然除却雙勾兩日全<lb/>
　　　曹著與客謎<hi>著有機辨客欲試之與作謎云云</hi>
一物坐也坐臥也坐行也坐<hi>客官著應聲曰在  地在私地</hi>
一物坐也臥立也臥行也臥走也臥臥也臥<hi>著對客不能  著曰</hi>
<pb n="KR4h0140_WYG_877-7b"/>
<hi>我謎吞得你謎客大慙</hi>
　　　客題青龍寺門<hi>青龍寺有客嘗訪知事僧屬遇有要地朝客慢之題其門云云</hi>
　　　<hi>一沙彌解之曰龕字去龍合字時字隱日寺字敬文不在茍字碎石入沙卒字此不遜之言辱</hi>
　　　<hi>我曹矣追訪杳無迹沙彌乃懿皇朝雲皓供奉也</hi>
龕龍去東海時日隱西斜敬文今不在碎石入流沙<lb/>
　　　陶榖題南唐官舍壁<hi>穀使南唐題此宋齊丘解云十二字包四字云獨眠</hi>
　　　<hi>孤館摭遺以為驛中女鬼所書</hi>
西川狗百姓眼馬包兒御㕑飯<lb/>
<pb n="KR4h0140_WYG_877-8a"/>
　　　　謝小娥夢盜姓名<hi>洪州謝小娥同其夫隨父行賈為盜所殺求盜不得夢父</hi>
　　　　<hi>及夫告以謎語十二字徧叩人不能解元和八年隴西李佐判洪州過而聞其事解之曰車中</hi>
　　　　<hi>猴禾中走竝申字門東草為蘭一日夫為春盜應申蘭申春也娥依言詭為男子求得二人江</hi>
　　　　<hi>上傭其家偵得巳家物而驗因殺蘭并擒春告官抵法還洪州為尼</hi>
　車中猴門東草禾中走一日夫<lb/>
　<lb/>
　<lb/>
　<lb/>
<pb n="KR4h0140_WYG_877-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩八百七十七<lb/>
</p>
<p>
</p>
  </div>
</body>
</text>
</TEI>
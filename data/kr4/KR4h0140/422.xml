<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_422-1a"/>
　欽定四庫全書<lb/>
御定全唐詩巻四百二十二<lb/>
　　元稹<lb/>
　　　　夢遊春七十韻<lb/>
　昔嵗<hi>一作君</hi>夢遊春夢遊何所遇夢入深洞中果遂平生<lb/>
　趣清泠淺漫流<hi>一作溪</hi>畫舫蘭篙渡過盡萬株桃盤旋竹<lb/>
　林路長廊抱小樓門牖相回互樓下雜花叢叢邊繞鴛<lb/>
　鷺池光漾霞影<hi>一作彩霞</hi>曉日初明煦未敢上階行頻移曲<lb/>
<pb n="KR4h0140_WYG_422-1b"/>
　池歩烏龍不作聲碧玉曽相慕漸到簾幕間裴回意猶<lb/>
　懼閒窺東西閤竒玩參差布隔子碧油糊駝鉤紫金鍍<lb/>
　逡巡日漸髙影響人將寤鸚鵡饑亂鳴嬌娃睡猶怒簾<lb/>
　開侍兒起見我遥相諭鋪設繡紅茵施張鈿糚具潛褰<lb/>
　翡翠帷瞥見珊瑚樹不辨<hi>一作見</hi>花貎人空驚香若霧身<lb/>
　回夜合偏態斂晨霞聚睡臉桃破風汗糚蓮委露叢梳<lb/>
　百葉髻金蹙重臺屨紕輭鈿頭帬玲瓏合歡袴鮮妍脂<lb/>
　粉薄闇澹衣裳故最似紅牡丹雨來春欲暮夢魂良易<lb/>
<pb n="KR4h0140_WYG_422-2a"/>
驚靈境難久寓夜夜望天河無由重沿泝結念心所期<lb/>
返如禪頓悟覺來八九年不向花迴顧雜合<hi>一作洽</hi>兩京<lb/>
春喧闐衆禽䕶我到看花時但作懐仙句浮生轉經歴<lb/>
道性尤堅固近作夢仙詩亦知勞肺腑一夢何足云良<lb/>
時事<hi>一作自</hi>婚娶當年二紀初嘉節三星度朝蕣玉佩迎<lb/>
髙松女蘿附韋門正全盛出入多歡裕甲第漲清池鳴<lb/>
騶引朱輅廣榭舞萎㽔長筵賔雜厝青春詎幾日華實<lb/>
潛幽蠧秋月照潘郎空山懐謝傅紅樓嗟壊壁金谷迷<lb/>
<pb n="KR4h0140_WYG_422-2b"/>
荒戍石壓破闌干門摧舊梐枑雖云覺夢殊同是終難<lb/>
駐悰緒竟何如棼絲不成絇卓女白頭吟阿嬌金屋賦<lb/>
重璧盛姬臺青冡明妃墓盡委窮塵骨皆隨流波注幸<lb/>
有古如今何勞縑比素況余當盛時早嵗諧如務詔冊<lb/>
冠賢良諫垣陳好惡三十再登朝一登還一仆寵榮非<lb/>
不早邅迴亦云屢直氣在膏肓氛氲日沈痼不言意不<lb/>
快快意言多忤忤誠人所賊性亦天之付乍可沈為香<lb/>
不能浮作瓠誠為堅所守未為明所措事事身巳經營<lb/>
<pb n="KR4h0140_WYG_422-3a"/>
營計何誤美玉琢文珪良金填武庫徒謂自堅貞安知<lb/>
受礱鑄長絲羈野馬宻網羅隂兔物外各迢迢誰能逺<lb/>
相錮時來既若飛禍速當如騖曩意自未精此行何所<lb/>
訴努力去江陵笑言誰與晤江花縱可憐奈非心所慕<lb/>
石竹逞奸黠蔓青誇畝數一種薄地生淺深何足妒荷<lb/>
葉水上生團團水中住瀉水置葉中君看不相汚<lb/>
　　　桐花落<lb/>
莎草徧桐隂桐花滿莎落蓋覆相團圓可憐無厚薄昔<lb/>
<pb n="KR4h0140_WYG_422-3b"/>
嵗幽院中深堂下簾幕同在後門前因論花好惡君誇<lb/>
沈檀樣云是指撝作暗澹滅紫花勾連蹙金萼都繡六<lb/>
七枝鬬成雙孔雀尾上稠疊花又將金解絡我愛看不<lb/>
已君煩睡先著我作繡桐詩繫君帬帶著别來苦修道<lb/>
此意都蕭索今日竟相牽思量偶然錯<lb/>
　　　夢昔時<lb/>
閒窻結幽夢此夢誰人知夜半初得處天明臨去時山<lb/>
川已久隔雲雨兩無期何事來相感又成新别離<lb/>
<pb n="KR4h0140_WYG_422-4a"/>
　　　恨糚成<lb/>
曉日穿隙明開帷理糚㸃傅粉貴重重施朱憐冉冉柔<lb/>
鬟背額垂叢鬢隨釵斂凝翠暈蛾眉輕紅拂花臉滿頭<lb/>
行小梳當面施圓靨最恨落花時糚成獨披掩<lb/>
　　　古決絶詞<lb/>
乍可為天上牽牛織女星不願為庭前紅槿枝七月七<lb/>
日一相見相見故心終不移那能朝開暮飛去一任東<lb/>
西南北吹分不兩相守恨不兩相思對面且如此背面<lb/>
<pb n="KR4h0140_WYG_422-4b"/>
當可知<hi>一作何如</hi>春風撩亂伯勞語況是此時抛去時<hi>一本無況</hi>
<hi>是二字</hi>握手苦相問竟不言後期君情既決絶妾意已<hi>一作</hi>
<hi>亦</hi>參差借如死生别安得長苦悲<lb/>
噫春冰之將泮何予懐之獨結有美一人於焉曠絶一<lb/>
日不見比一日於三年況三年之曠别水得風兮小而<lb/>
已波筍在苞兮髙不見節矧桃李之當春競衆人而<hi>一作</hi>
<hi>之</hi>攀折我自顧悠悠而若雲又安能保君皚皚<hi>一作皓皓</hi>之<lb/>
如雪感破鏡之分明睹淚痕之餘血幸他人之既不我<lb/>
<pb n="KR4h0140_WYG_422-5a"/>
先又安能使他人之終不我奪巳焉哉織女别黄姑一<lb/>
年一度暫相見彼此隔河何事無<lb/>
夜夜相抱眠幽懐尚沈結那堪一年事長遣一宵説但<lb/>
感久相思何暇暫相悦虹橋薄夜成龍駕侵晨列生憎<lb/>
野鶴性<hi>一作鵲往</hi>遲迴死恨天雞識時節曙色漸曈曈<hi>一作曨曨</hi>
華星欲<hi>一作次</hi>明滅一去又一年一年何可<hi>一作時</hi>徹有此<lb/>
迢遞期不如死生别天公隔<hi>一作可一作何</hi>是妒相憐何不便<lb/>
教相決絶<lb/>
<pb n="KR4h0140_WYG_422-5b"/>
　　　櫻桃花<lb/>
櫻桃花一枝兩枝千萬朶花塼曽立摘花人窣破羅帬<lb/>
紅似火<lb/>
　　　曹十九舞綠鈿<lb/>
急管清弄頻舞衣纔攬結含情獨揺手雙袖參差列騕<lb/>
褭栁牽絲炫轉風回雪凝眄嬌不移往往度繁節<lb/>
　　　閨晩<lb/>
紅帬委塼堦玉爪剺朱橘素臆光如砑明瞳豔疑溢調<lb/>
<pb n="KR4h0140_WYG_422-6a"/>
弦不成曲學書徒弄筆夜色侵洞房春煙透簾出<lb/>
　　　曉將别<lb/>
風露曉淒淒月下西牆西行人帳中起思婦枕前啼屑<lb/>
屑命僮御晨裝儼巳齊將去復攜手日髙方解攜<lb/>
　　　薔薇架<hi>清水驛</hi>
五色階前架一張籠上被殷紅稠疊花半綠鮮明地風<lb/>
蔓羅帬帶露英蓮臉淚多逢走馬郎可惜簾邊思<lb/>
　　　月暗<hi>第六句缺四字</hi>
<pb n="KR4h0140_WYG_422-6b"/>
月暗燈殘面牆泣羅纓斗重知啼濕真珠簾斷蝙蝠飛<lb/>
燕子巢空螢火入深殿門重夜漏嚴柔<hi>缺</hi>　　　年急<lb/>
君王掌上容一人更有輕身何處立<lb/>
　　　新秋<lb/>
旦暮巳淒涼離人逺思忙夏衣臨曉薄秋影入檐長前<lb/>
事風隨扇歸心燕在梁殷勤寄牛女河漢正相望<lb/>
　　　贈雙文<lb/>
豔極翻含怨<hi>一作態</hi>憐多轉自嬌有時還暫<hi>一作自</hi>笑閒坐<lb/>
<pb n="KR4h0140_WYG_422-7a"/>
愛<hi>一作更</hi>無憀曉月行看墮春酥見欲消何因肯垂手不<lb/>
敢望回腰<hi>舞曲二名</hi>
　　　春别<lb/>
幽芳本未闌君去蕙花殘河漢秋期逺關山世路難雲<lb/>
屏留粉絮風幌引香蘭腸斷迴文錦春深獨自看<lb/>
　　　和樂天示楊瓊<lb/>
我在江陵少年日知有楊瓊初喚出腰身瘦小歌圓𦂳<lb/>
依約年應十六七去年十月過蘇州瓊來拜問郎不識<lb/>
<pb n="KR4h0140_WYG_422-7b"/>
青衫玉貌何處去安得紅旗遮頭白我語楊瓊瓊莫語<lb/>
汝雖笑我我笑汝汝今無復小腰身不似江陵時好女<lb/>
楊瓊為我歌送酒爾憶江陵縣中否江陵王令骨為灰<lb/>
車來嫁作尚書婦盧戡及第嚴澗在其餘死者十八九<lb/>
我今賀爾亦自多爾得老成余<hi>一作亦</hi>白首<hi>楊瓊本名播少為江陵酒</hi>
<hi>妓去年姑蘇過瓊叙舊及今見樂天此篇因走筆追書此曲</hi>
　　　魚中素<lb/>
重疊魚中素幽緘手自開斜紅餘淚蹟知著臉邊來<lb/>
<pb n="KR4h0140_WYG_422-8a"/>
　　　代九九<lb/>
昔年桃李月顏色共花宜迴臉蓮初破低蛾栁並垂望<lb/>
山多倚樹弄水愛臨池逺被登樓識潛因倒影窺隔林<lb/>
徒想像上砌轉逶迤漫擲庭中果虚攀牆外枝强持文<lb/>
玉佩求結麝香縭阿母憐金重親兄要馬騎把將嬌小<lb/>
女嫁與冶遊兒自隱勤勤索相要事事隨每常同坐卧<lb/>
不省暫參差纔學羞兼妒何言寵便移青春來易皎白<lb/>
日誓先虧僻性嗔來見邪行醉後知别牀鋪枕席當面<lb/>
<pb n="KR4h0140_WYG_422-8b"/>
指瑕疵妾貎應猶在君情遽若斯的成終世恨焉用此<lb/>
宵為鸞鏡燈前撲鴛衾手下隳參商半夜起琴瑟一聲<lb/>
離努力新叢豔狂風次第吹<lb/>
　　　盧十九子䝉吟盧七員外洛川懐古六韻命余<lb/>
　　　和<lb/>
聞道盧明府閒行詠洛神浪圓疑靨笑波鬬憶眉嚬蹀<lb/>
躞橋頭馬空濛水上塵草芽猶犯雪冰岸欲消春寓目<lb/>
終無限通辭未有因子䝉將此曲吟似獨眠人<lb/>
<pb n="KR4h0140_WYG_422-9a"/>
　　　劉阮妻<hi>一作山</hi>二首<lb/>
仙洞千年一度開等閒偷入又偷迴桃花飛盡東風起<lb/>
何處消沈去不來<lb/>
芙蓉脂肉綠雲鬟罨畫樓臺青黛山千樹桃花萬年藥<lb/>
不知何事憶人間<lb/>
　　　桃花<lb/>
桃花淺深處似匀深淺糚春風助腸斷吹落白衣裳<lb/>
　　　暮秋<lb/>
<pb n="KR4h0140_WYG_422-9b"/>
看著牆西日又沈歩廊迴合㦸門深栖烏滿樹聲聲絶<lb/>
小玉上牀鋪夜衾<lb/>
　　　壓牆花<lb/>
野性大都迷里巷愛將髙樹記人家春來偏認平陽宅<lb/>
為見牆頭拂面花<lb/>
　　　舞腰<lb/>
帬裾旋旋手迢迢不趁音聲自趁嬌未必諸郎知曲誤<lb/>
一時偷眼為迴腰<lb/>
<pb n="KR4h0140_WYG_422-10a"/>
　　　白衣裳二首<lb/>
雨濕輕塵隔院香玉人初著白衣裳半含惆悵閒看繡<lb/>
一朶棃花壓象牀<lb/>
藕絲衫子栁花帬空著沈香慢火熏閒倚屏風笑周昉<lb/>
枉抛心力畫朝雲<lb/>
　　　憶事<lb/>
夜深閒到㦸門邊却繞行廊又獨眠明月滿庭池水綠<lb/>
桐花垂在翠<hi>一作繡</hi>簾前<lb/>
<pb n="KR4h0140_WYG_422-10b"/>
　　　寄舊詩與薛濤因成長句<lb/>
詩篇調態人皆有細膩風光我獨知月夜詠花憐暗澹<lb/>
雨朝題栁為攲垂長教碧玉藏深處總向紅牋寫自隨<lb/>
老大不能收拾得與君閒似好男兒<lb/>
　　　友封體<lb/>
雨送浮涼夏簟清小樓腰褥怕單輕微風暗度香囊轉<lb/>
朧月斜穿隔子明樺燭燄髙黄耳吠栁堤風靜紫騮聲<lb/>
頻頻聞動中門鎻桃葉知嗔未敢迎<lb/>
<pb n="KR4h0140_WYG_422-11a"/>
　　　看花<lb/>
努力少年求好官好花須是少年看君看老大逢花樹<lb/>
未折一枝心巳闌<lb/>
　　　斑竹<hi>得之湘流</hi>
一枝斑竹渡湘沅萬里行人感别魂知是娥皇廟前物<lb/>
逺隨風雨送啼痕<lb/>
　　　箏<lb/>
莫愁私地愛王昌夜夜箏聲怨隔牆火鳯有凰求不得<lb/>
<pb n="KR4h0140_WYG_422-11b"/>
春鶯無伴囀空長急揮舞破催飛燕慢逐歌詞弄小娘<lb/>
死恨相如新索婦枉將心力為他狂<lb/>
　　　春曉<lb/>
半欲天明半未明醉聞花氣睡聞鶯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兒撼起鐘聲動<lb/>
二十年前曉寺情<lb/>
　　　所思二首<hi>一作劉禹錫詩題作有所嗟</hi>
庾亮樓中初見時武昌春栁似腰肢相逢相失還如夢<lb/>
為雨為雲今不知<lb/>
<pb n="KR4h0140_WYG_422-12a"/>
鄂渚濛濛煙雨微女郎魂逐暮雲歸只應長在漢陽渡<lb/>
化作鴛鴦一隻飛<lb/>
　　　鶯鶯詩<hi>一作離思詩之首篇</hi>
殷紅淺碧舊衣裳取次梳頭闇澹糚夜合帶煙籠曉日<lb/>
牡丹經雨泣殘陽低迷隱<hi>一作依稀似</hi>笑原非笑散漫清<hi>一作</hi>
<hi>彷彿聞</hi>香不似<hi>一作/是</hi>香頻動横波嗔阿母<hi>一作嬌不語</hi>等閒教<lb/>
見小兒郎<lb/>
　　　離思五首<hi>一本并前首作六首</hi>
<pb n="KR4h0140_WYG_422-12b"/>
自愛殘糚曉鏡中環釵漫篸綠絲<hi>一作雲</hi>叢須臾日射燕<lb/>
脂頰一朶紅蘇旋欲<hi>一作玉</hi>融<lb/>
山泉散漫繞階流萬樹桃花映小樓閒讀道書慵未起<lb/>
水晶簾下看梳頭<lb/>
紅羅著壓逐時新吉了<hi>一作杏子</hi>花紗嫩麴塵第一莫嫌材<lb/>
地弱些些紕縵最宜人<lb/>
曽經滄海難為水除却巫山不是雲取次花叢嬾迴顧<lb/>
半縁修道半縁君<lb/>
<pb n="KR4h0140_WYG_422-13a"/>
尋常百種花齊發偏摘棃花與白人今日江頭兩三樹<lb/>
可憐和<hi>一作枝</hi>葉度殘春<lb/>
　　　雜憶五首<lb/>
今年寒食月無光夜色纔侵巳上牀憶得雙文通内裏<lb/>
玉櫳深處暗聞香<lb/>
花籠微月竹籠煙百尺<hi>一作丈</hi>絲繩拂地懸憶得雙文人<lb/>
靜後潛教桃葉送鞦韆<lb/>
寒輕夜淺繞迴廊不辨花叢暗辨香憶得雙文朧月下<lb/>
<pb n="KR4h0140_WYG_422-13b"/>
小樓前後捉迷藏<lb/>
山榴似火葉相兼亞拂塼階<hi>一作低牆</hi>半拂檐憶得雙文獨<lb/>
披掩滿頭花草倚新簾<lb/>
春冰消盡碧波湖漾影殘霞似有無憶得雙文衫子薄<lb/>
<hi>一作裏</hi>鈿頭雲暎褪紅酥<hi>一作蘇</hi>
　　　有所教<lb/>
莫畫長眉畫短眉斜紅傷豎莫傷垂人人總解爭時勢<lb/>
都大須看各自宜<lb/>
<pb n="KR4h0140_WYG_422-14a"/>
　　　襄陽為盧竇紀事<lb/>
帝下真符召玉真偶逢遊女暫相親素書三巻留為贈<lb/>
從向人間說向人<lb/>
風弄花枝月照階醉和春睡倚香懐依稀似覺雙環動<lb/>
潛被蕭郎卸玉釵<lb/>
鶯聲撩亂曙燈殘暗覔金釵動曉寒猶帶春酲嬾相送<lb/>
櫻桃花下隔簾看<lb/>
琉璃波面月籠煙暫逐蕭郎走上天今日歸時最腸斷<lb/>
<pb n="KR4h0140_WYG_422-14b"/>
回江還是夜來船<lb/>
花枝臨水復臨堤閒照江流<hi>一作清江</hi>亦照泥千萬春風好擡<lb/>
舉夜來曽有鳯皇栖<hi>此首一作馬戴詩題作襄陽席上呈于司空</hi>
　　　㑹真詩三十韻<lb/>
微月透簾櫳螢光度碧空遥天初縹緲低樹漸蔥蘢龍<lb/>
吹過庭竹鸞歌拂井桐羅綃垂薄霧環佩響輕風絳節<lb/>
隨金母雲心捧玉童更深人悄悄晨㑹雨濛濛珠瑩光<lb/>
文履花明隱繡櫳寳釵行彩鳯羅帔掩丹虹言自瑶華<lb/>
<pb n="KR4h0140_WYG_422-15a"/>
浦將朝碧帝宫因遊李<hi>一作洛</hi>城北偶向宋家東戲調初<lb/>
微拒柔情巳暗通低鬟蟬影動迴歩玉塵䝉轉面流花<lb/>
雪登牀抱綺叢鴛鴦交頸舞翡翠合歡籠眉黛羞頻聚<lb/>
朱脣暖更融氣清蘭蘂馥膚潤玉肌豐無力慵移腕多<lb/>
嬌愛斂躬汗光珠㸃㸃髪亂綠鬆鬆方喜千年㑹俄聞<lb/>
五夜窮留連時有限繾綣意難終慢臉含愁態芳詞誓<lb/>
素衷贈環明運合留結表心同啼粉流清鏡殘燈繞暗<lb/>
蟲華光猶冉冉旭日漸曈曈警乗<hi>一作乗鶩</hi>還歸洛吹簫亦<lb/>
<pb n="KR4h0140_WYG_422-15b"/>
上<hi>一作止</hi>嵩衣香猶染麝枕膩尚殘紅羃羃臨塘草飄飄<lb/>
思渚<hi>一作緒</hi>蓬素琴鳴怨鶴清漢望歸鴻海濶誠難度天<lb/>
髙不易冲行雲無處所蕭史在樓中<lb/>
　　　古豔詩二首<lb/>
春來頻到宋家東垂袖開懐待好風鶯藏栁闇無人語<lb/>
惟有牆花滿樹紅<lb/>
深院無人草樹光嬌鶯不語趁隂藏等閒弄水浮<hi>一作流</hi>
花片流出門前賺阮郎<lb/>
<pb n="KR4h0140_WYG_422-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_422-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百二十二<lb/>
</p>
<p>
</p>
  </div>
</body>
</text>
</TEI>
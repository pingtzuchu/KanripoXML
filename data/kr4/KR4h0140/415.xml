<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_415-1a"/>
　欽定四庫全書<lb/>
御定全唐詩巻四百十五<lb/>
　　元稹<lb/>
　　　　新政縣<lb/>
　新政縣前逢月夜嘉陵江底看星辰巳聞城上三更鼓<lb/>
　不見心中一箇人鬚鬢暗添巴路雪衣裳無復帝鄉塵<lb/>
　曽沾幾許名兼利勞動生涯渉苦辛<lb/>
　　　　南昌灘<lb/>
<pb n="KR4h0140_WYG_415-1b"/>
　渠江明淨峽逶迤船到明灘拽<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>遲櫓窡動揺妨作夢<lb/>
　巴童指㸃笑吟詩畬餘宿麥黄山腹日背殘花白水湄<lb/>
　物色可憐心莫恨此行都是獨行時<lb/>
　　　　見樂天詩<lb/>
　通州到日日平西江館無人虎印泥忽向破簷殘漏處<lb/>
　見君詩在柱心題<lb/>
　　　　夜坐<lb/>
　雨滯更愁南瘴毒月明兼喜北風涼古城樓影横空館<lb/>
<pb n="KR4h0140_WYG_415-2a"/>
濕地蟲聲遶暗廊螢火亂飛秋巳近星辰早沒夜初長<lb/>
孩提萬里何時見狼籍家書滿卧牀<lb/>
　　　聞樂天授江州司馬<lb/>
殘燈無焰影幢幢此夕聞君謫九江垂死病中驚坐起<lb/>
<hi>一作仍悵望</hi>暗風吹雨<hi>一作面</hi>入寒窻<lb/>
　　　嵗日贈拒非<lb/>
君思曲水嗟身老我望通州感道窮同入新年兩行淚<lb/>
白頭翁<hi>一作閒</hi>坐説城中<lb/>
<pb n="KR4h0140_WYG_415-2b"/>
　　　送盧戡<lb/>
紅樹蟬聲滿夕陽白頭相送倍相傷老嗟去日光隂促<lb/>
病覺今年晝夜長顧我親情皆逺道念君兄弟欲他鄉<lb/>
紅旗滿眼襄州路此别淚流千萬行<lb/>
　　　雨聲<lb/>
風吹竹葉休還動雨㸃荷心暗復明曽向西江船上宿<lb/>
慣聞寒夜滴篷聲<lb/>
　　　奉和滎陽公離筵作<lb/>
<pb n="KR4h0140_WYG_415-3a"/>
南郡生徒辭絳帳東山妓樂擁油旌鈞天排比簫韶待<lb/>
猶顧人間有别情<lb/>
　　　嘉陵水<hi>此後竝通州詩</hi>
古時應是山頭水自古流來江路深若使江流㑹人意<lb/>
也應知我逺來心<lb/>
　　　閬州開元寺壁題樂天詩<lb/>
憶君無計寫君詩寫盡千行説向誰題在閬州東寺壁<lb/>
幾時知是見君時<lb/>
<pb n="KR4h0140_WYG_415-3b"/>
　　　憑李忠州寄書樂天<lb/>
萬里寄書將出峽却憑巫<hi>一作冰</hi>峽寄江州傷心最是江<lb/>
頭月莫把書將上庾樓<lb/>
　　　得樂天書<lb/>
逺信入門先有淚妻驚女哭問何如尋常不省曽如此<lb/>
應是江州司馬書<lb/>
　　　寄樂天<lb/>
無身尚擬魂相就身在那無夢往還直到他生亦相覓<lb/>
<pb n="KR4h0140_WYG_415-4a"/>
不能空記<hi>一作寄</hi>樹中環<lb/>
　　　酬知退<lb/>
終須修到無修處聞盡聲聞始不聞莫著妄心銷彼我<lb/>
我心無我亦無君<lb/>
　　　通州<lb/>
平生欲得山中住天與通州遶郡山睡到日西無一事<lb/>
月儲三萬買教閒<lb/>
　　　酬樂天書後三韻<lb/>
<pb n="KR4h0140_WYG_415-4b"/>
今日廬峰霞遶寺昔時鸞殿鳯迴書兩封相去八年後<lb/>
一種俱云五夜初漸覺此生都是夢不能將淚滴雙魚<lb/>
　　　相憶淚<lb/>
西江流水到江州聞道分成九道流我滴兩行相憶淚<lb/>
遣君<hi>一作君從</hi>何處遣人求除非入海無由住縱使逢灘未<lb/>
擬休㑹向伍員潮上見氣充頑石報心讐<lb/>
　　　喜李十二景信到<lb/>
何事相逢翻有淚念君縁我到通州留君剰住君須住<lb/>
<pb n="KR4h0140_WYG_415-5a"/>
我不自由君自由<lb/>
　　　與李十一夜飲<lb/>
寒夜燈前頼酒壺與君相對興猶孤忠州刺史應閒卧<lb/>
江水猿聲睡得無<lb/>
　　　贈李十一<lb/>
淮水連年起戰塵油旌三換一何頻共君前後俱從事<lb/>
羞見功名與别人<lb/>
　　　寒食日<lb/>
<pb n="KR4h0140_WYG_415-5b"/>
今年寒食好風流此日一家同出遊碧水青山無限思<lb/>
莫將心道是涪<hi>一作通</hi>州<lb/>
　　　三兄以白角巾寄遺髪不勝冠因有感歎<lb/>
病瘴年深渾秃盡那能勝置角頭巾暗梳蓬髪羞臨鏡<lb/>
私戴蓮花恥見人白髪過於冠色白銀釘少校頷中銀<lb/>
我身四十猶如此何況吾兄六十身<lb/>
　　　别李十一五絶<lb/>
巴南分與親情别不料與君牀並頭為我逺來休悵望<lb/>
<pb n="KR4h0140_WYG_415-6a"/>
折君災難是通州<lb/>
京城毎與閒人别猶自傷心與白頭今日别君心更苦<lb/>
别君縁是在通州<lb/>
萬里尚能來逺道一程那忍便分頭鳥籠猿檻君應㑹<lb/>
十歩向前非我州<lb/>
來時見我江南岸今日送君江上頭别後料添新夢寐<lb/>
虎驚蛇伏<hi>一作亂</hi>是通州<lb/>
聞君欲去潛銷骨一夜暗添新白頭明朝别後應腸斷<lb/>
<pb n="KR4h0140_WYG_415-6b"/>
獨櫂破船歸到州<lb/>
　　　酬樂天醉别<lb/>
前回一去五年别此别又知何日回好住樂天休悵望<lb/>
匹如元不到京來<lb/>
　　　酬樂天雨後見憶<lb/>
雨滑危梁性命愁差池一歩一生休黄泉便是通州郡<lb/>
漸八深泥漸到州<lb/>
　　　和樂天過祕閣書省舊㕔<lb/>
<pb n="KR4h0140_WYG_415-7a"/>
聞君西省重徘徊祕閣書房次第開壁記欲題三漏合<lb/>
吏人驚問十年來經排蠧簡憐初校芸長陳根識舊栽<lb/>
司馬見詩心最苦滿身蚊蚋哭<hi>一作笑</hi>煙埃<lb/>
　　　和樂天贈楊祕書<lb/>
舊與楊郎在帝城搜天斡地覔詩情曽因並句甘稱小<lb/>
不為論年便喚兄刮骨直穿由<hi>一作猶</hi>苦鬬夢腸翻出暫<lb/>
閒行因君投贈還相和老去那能競底名<lb/>
　　　和樂天題王家亭子<lb/>
<pb n="KR4h0140_WYG_415-7b"/>
風吹筍籜飄紅砌雨打桐花蓋綠莎都大資人無暇日<lb/>
泛池全少買池多<lb/>
　　　酬樂天頻夢微之<lb/>
山水萬重書斷絶念君憐我夢相聞我今因病魂顛倒<lb/>
唯夢閒人不夢君<lb/>
　　　琵琶<lb/>
學語胡兒撼玉玲甘州破裏最星星使君自恨常多事<lb/>
不得工夫夜夜聽<lb/>
<pb n="KR4h0140_WYG_415-8a"/>
　　　　春詞<lb/>
　山翠湖光似欲流蜂聲鳥思却堪愁西施顔色今何在<lb/>
　但看春風百草頭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_415-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_473-1a"/>
　欽定四庫全書<lb/>
御定全唐詩巻四百七十三<lb/>
　　李逢吉<lb/>
　李逢吉字虛舟隴西人登進士第元和長慶兩朝嘗再<lb/>
　為宰相太和中以司徒致仕卒諡曰成其詩與令狐楚<lb/>
　同編者名斷金集今存八首<lb/>
　　　　享惠昭太子廟樂章<lb/>
　既潔酒醴聿陳熟腥肅將震念昭格儲靈展矣禮典薰<lb/>
<pb n="KR4h0140_WYG_473-1b"/>
　然徳馨愔愔管磬亦具是聽<lb/>
　　　　望京樓<hi>一作臺</hi>上寄令狐華州<lb/>
　祇役滯南服頽思屬暮年閒上望京臺萬山蔽其前落<lb/>
　日歸飛翼連翩東北天涪江適在下為我久潺湲中葉<lb/>
　成文教徳威清逺邊頒條信徒爾華髪生蒼然寄懐三<lb/>
　峰守岐路隔雲煙<lb/>
　　　　再赴襄陽辱宣武相公貽詩今用奉酬<lb/>
　解韍辭丹禁揚旌去赤墀自驚非素望何力及清時又<lb/>
<pb n="KR4h0140_WYG_473-2a"/>
據三公席多慙四老祠峴山風已逺棠樹事難追江漢<lb/>
饒春色荆蠻足夢思唯憐吐鳳句相示鑿龍期<lb/>
　　　奉送李相公重鎮襄陽<lb/>
海内埏埴徧漢隂旌斾還望留丹闕下恩在紫霄間氷<lb/>
雪背秦嶺風煙經武闗樹皆人尚愛轅即吏曽攀自惜<lb/>
兩心合相看雙鬢斑終期謝戎務同隠鑿龍山<lb/>
　　　和嚴揆省中宿齋遇令狐員外當直之作<lb/>
致齋分直宿南宫越石盧諶此夜同位極班行猶念舊<lb/>
<pb n="KR4h0140_WYG_473-2b"/>
名題章奏亦從公曽驅爪士三邊靜新贈髯參六義窮<lb/>
竟夕文昌知有月可憐如在庾樓中<lb/>
　　　奉酬忠武李相公見寄<lb/>
直繼先朝衛與英能移孝友作忠貞劒門失險曽縳<hi>一作</hi>
<hi>摶</hi>虎淮水安流縁斬鯨黄閣碧幢惟是儉三公二伯未<lb/>
為榮恵連忽贈池塘句又遣羸師破膽驚<lb/>
　　　酬致政楊祭酒見寄<lb/>
初還相印罷戎旃獲守皇居在紫煙妄比酇侯功蔑爾<lb/>
<pb n="KR4h0140_WYG_473-3a"/>
毎懐䟽傳意<hi>一作思</hi>悠然應將半俸霑閭里料入中條訪<lb/>
洞天十載别離那可道倍令驚喜見來篇<lb/>
　　　送令狐秀才赴舉<lb/>
子有雄文藻思繁齠年射策向金門前隨鸞鶴登霄漢<lb/>
却望風沙走塞垣獨憶忘機陪出䖏自憐何力繼飛翻<lb/>
那堪兩地生離緒蓬戸長扃行旅喧<lb/>
　于頔<lb/>
于頔字允元河南人以䕃補千牛擢累駕部郎中湖蘇<lb/>
<pb n="KR4h0140_WYG_473-3b"/>
二州刺史襄州節度觀察使元和初拜司空尋貶恩王<lb/>
傅終太子賔客詩二首<lb/>
　　　郡齋卧疾贈晝上人<lb/>
夙陪翰墨徒深論窮文格麗則風騷後公然我詞客晩<lb/>
依方外友極理探精賾<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>合南北宗晝公我禪伯尤眀<lb/>
性不染故我行貞白隨順令得解故我言芳澤霅水漾<lb/>
清潯吳山横碧岑含珠復藴玉價重雙南金的皪曜竒<lb/>
彩凄清流雅音商聲發楚調調切譜瑶琴吳山為我髙<lb/>
<pb n="KR4h0140_WYG_473-4a"/>
霅水為我深萬景徒有象孤雲本無心衆木豈無聲椅<lb/>
桐有清響衆耳豈不聆鍾期有真賞髙潔古人操素懐<lb/>
夙所仰覿君氷雪姿祛我滛滯想常吟栁惲詩苕浦久<lb/>
相思逮此逺為郡蘋洲芳草衰逢師年臘長值我病容<lb/>
羸共話無生理聊用契心期<lb/>
　　　和丘員外題湛長史舊居<lb/>
蕭條歴山下水木無氛滓王門結長裾巖扃怡暮齒昔<lb/>
賢枕髙躅今彦仰知止依依矚煙霞眷眷返墟里湛生<lb/>
<pb n="KR4h0140_WYG_473-4b"/>
久巳沒丘也亦同耻立言咸不朽何必在青史<lb/>
　盧景亮<lb/>
盧景亮字長晦范陽人少孤力學善屬文徳宗時歴右<lb/>
補闕鯁毅無所回貶斥二十年至元和初召還再遷中<lb/>
書舎人詩一首<lb/>
　　　寒夜聞霜鐘<lb/>
洪鐘發長夜清響出層岑暗入繁霜切遥傳古寺深何<lb/>
城亂逺漏幾䖏雜疎砧巳警離人夢仍霑旅客襟待時<lb/>
<pb n="KR4h0140_WYG_473-5a"/>
當命侣抱器本無心儻若無知者誰能設此音<lb/>
　李渤<lb/>
李渤字濬之洛陽人少隠嵩山元和中徴為著作郎敬<lb/>
宗時由考功郎中拜給事中伉直敢言出為桂管觀察<lb/>
使詩五首<lb/>
　　　南溪詩<hi>并序</hi>
　　桂水灕山右匯陽江數里餘得南溪口溪左屛外<lb/>
　　崖巘鬬麗争髙其孕翠曵煙邐迤如畫左連幽墅<lb/>
<pb n="KR4h0140_WYG_473-5b"/>
　　園田雞犬疑非人間泝流數百歩至巖巖下有灣<lb/>
　　壤沮洳因導為新泉山有二洞九室西南曰白龍<lb/>
　　洞横透㢲維蛻骨如玉西北曰𤣥巖洞曲通坎隅<lb/>
　　晴眺灕水𤣥巖之上曰丹室白龍之右曰夕室㢲<lb/>
　　維北梯險至仙窟北又有石室參差呀豁延景宿<lb/>
　　雲其洞室並乳溜凝化詭勢竒狀俯而察之如傘<lb/>
　　如軬如欒櫨支撐如蓮蔓藻井左睨右瞰似簾似<lb/>
　　幃似松偃竹褭似海蕩雲驚其玉池井嵐飇迴遝<lb/>
<pb n="KR4h0140_WYG_473-6a"/>
　　交錯迷不可紀從夕室梁溪向郭四里而近去松<lb/>
　　衢二百歩而遥余獲之若獲荆璆與虵珠焉亦疑<lb/>
　　夫大舜逰此而忘歸矣遂命發潛敞深磴危宅既<lb/>
　　翼之以亭榭又韻之以松竹似讌方丈似昇瑶臺<lb/>
　　麗如也暢如也以溪在郡之南因目為南溪兼賦<lb/>
　　詩以紀之寳歴三年三月七日<lb/>
𤣥巖麗南溪新泉發幽色巖泉孕靈秀雲煙紛崖壁斜<lb/>
峰信天揷竒洞固神闢窈窕去未窮環迴勢難極玉池<lb/>
<pb n="KR4h0140_WYG_473-6b"/>
似無水𤣥井昏不測仙戸掩復開乳膏凝更滴丹砂有<lb/>
遺址石徑無留跡南眺蒼梧雲北望洞庭客蕭條風煙<lb/>
外爽朗形神寂若值浮丘翁從此謝塵役<lb/>
　　　喜弟淑再至為長歌<hi>第六句缺四字</hi>
前年别時秋九月白露吹霜金吹烈離鴻一别影初分<lb/>
淚袖雙揮心哽咽别來㡬度得音書南岳知<lb/>
廬山峨峨倚天碧捧排空崖千萬尺社牓長題髙士名<lb/>
食堂毎記雲山跡我本開雲此山住偶為名利相縈誤<lb/>
<pb n="KR4h0140_WYG_473-7a"/>
自負心機四十年差聞社客山中篇憂時魂夢憶歸路<lb/>
覺來疑在林中眠昨日亭前烏鵲喜果得今朝爾来此<lb/>
吾吟行路五十篇盡說江南數千里自憐兄弟今五人<lb/>
共縈儒素家尚貧雖然廪餼各不一就中總免拘常倫<lb/>
長兄年少曽落拓拔劍沙場隨衛霍口裏雖譚周孔文<lb/>
懐中不舎孫吳略次兄一生能苦節夏聚流螢冬映雪<lb/>
非論疾惡志如霜更覺臨泉心似鐡第三之兄更竒異<lb/>
昻昻獨負青雲志下看金玉不如泥肯道王侯身可貴<lb/>
<pb n="KR4h0140_WYG_473-7b"/>
却愁清逸不干時髙蹤大器無人知倘逢感激許然諾<lb/>
必能萬古留清規念爾年來方二十夙夜孜孜能獨立<lb/>
巻中筆落星漢揺洞裏丹靈鬼神泣嗟余流浪心最狂<lb/>
十年學劍逢時康心中不觧事拘束世間談笑多相妨<lb/>
廣海青山殊未足逢著髙樓還醉宿朝走安公櫪上駒<lb/>
暮倫陶令籬邊菊近来詩思殊無況苦被時流不相放<lb/>
雲騰浪走勢未衰鶴膝蜂腰豈能障送爾為文殊不識<lb/>
貴從一一傳胷臆若到湖南見紫霄㑹湏待我同攀陟<lb/>
<pb n="KR4h0140_WYG_473-8a"/>
　　　留别南溪二首<lb/>
常歎春泉去不回我今此去更難來欲知别後留情䖏<lb/>
手種巖花次第開<lb/>
如雲不厭蒼梧逺似鴈逢春又北歸惟有隠山溪上月<lb/>
年年相望兩依依<lb/>
　　　桂林歎鴈<lb/>
三朝四黜倦遐征徃復皆愁萬里程爾觧分飛却回去<lb/>
我方從此向南行<lb/>
<pb n="KR4h0140_WYG_473-8b"/>
　孟簡<lb/>
孟簡字幾道徳州人舉進士宏詞皆及第元和中累官<lb/>
至戸部侍郎坐事貶吉州司馬詩七首<lb/>
　　　享惠昭太子廟樂章<lb/>
喧喧金石容既缺肅肅羽駕就行列緱山遺響昔所聞<lb/>
廟庭進旅今攸設<lb/>
　　　擬古<lb/>
劍客不誇貎主人知此心但營纖毫義肯計千萬金勇<lb/>
<pb n="KR4h0140_WYG_473-9a"/>
發看鷙擊憤來聴虎吟平生貴酬徳刃敵無幽深<lb/>
　　　詠歐陽行周事<hi>并序</hi>
　　閩越之英惟歐陽生以能文擢第爰始一命食太<lb/>
　　學之禄助成均之教有庸績矣我唐貞元年巳卯<lb/>
　　嵗曽獻書相府論大事風韻清雅詞旨切直㑹東<lb/>
　　方軍興府縣未暇慰薦久之倦㳺太原還來帝京<lb/>
　　卒官靈臺悲夫生於單貧以狥名故心専勤儉不<lb/>
　　識聲色及兹筮仕未知洞房纎腰之為蟲惑初抵<lb/>
<pb n="KR4h0140_WYG_473-9b"/>
　　太原居大將軍宴席上有妓北方之尤者屢目於<lb/>
　　生生感恱之留賞累月以為燕婉之樂盡在是矣<lb/>
　　既而南轅妓請同行生曰十目所視不可不畏辭<lb/>
　　焉請待至都而來迎許之乃去生竟以蹇連不克<lb/>
　　如約過期命甲遣乗宻徃迎妓妓因積望成疾不<lb/>
　　可為也先死之夕剪其雲髻謂侍兒曰所歡應訪<lb/>
　　我當以髻為貺甲至得之以乗空歸授髻於生生<lb/>
　　為之慟怨渉旬而生亦殁則韓退之作何蕃書所<lb/>
<pb n="KR4h0140_WYG_473-10a"/>
　　謂歐陽詹生者也河南穆𤣥道訪予常歎息其事<lb/>
　　嗚呼鍾愛於男女素期效死夫亦不蔽也大凡以<lb/>
　　斷割不為麗色所汨豈若是乎古樂府詩有華山<lb/>
　　畿玉臺新詠有廬江小吏相死或類於此暇日偶<lb/>
　　作詩以繼之云<lb/>
有客西北逐驅馬次太原太原有佳人神豓照行雲座<lb/>
上轉横波流光注夫君夫君意蕩漾即日相交歡定情<lb/>
非一詞結念誓青山生死不變易中誠無間言此為太<lb/>
<pb n="KR4h0140_WYG_473-10b"/>
學徒彼屬北府官中夜欲相從嚴城限軍門白日欲同<lb/>
居君畏仁人聞忽如隴頭水坐作東西分驚離腸千結<lb/>
滴淚眼雙昏本達京師迴賀期相追攀宿約始乖阻彼<lb/>
憂已纒綿髙髻若黄鸝危鬢如玉蟬纎手自整理剪刀<lb/>
斷其根柔情託侍兒為我遺所歡所歡使者來侍兒因<lb/>
復前抆淚取遺寄深誠祈為傳封來贈君子願言慰窮<lb/>
泉使者迴復命遲遲蓄悲酸詹生喜言旋倒屨走迎門<lb/>
長跪聴未畢驚傷涕漣漣不飲亦不食哀心百千端襟<lb/>
<pb n="KR4h0140_WYG_473-11a"/>
情一夕空精爽旦日殘哀哉浩然氣潰散歸化元短生<lb/>
雖别離長夜無阻難雙魂終㑹合兩劍遂蜿蜒丈夫早<lb/>
通脫巧笑安能干防身本苦節一去何由還後生莫沈<lb/>
迷沈迷䘮其真<lb/>
　　　惜分隂<lb/>
業廣因功苦拳拳志士心九流難酌挹四海易消沈對<lb/>
景嗟移晷窺園詎改隂三冬勞聚學駟景重兼金刺股<lb/>
情方勵偷光思益深再中如可冀終嗣絶編音<lb/>
<pb n="KR4h0140_WYG_473-11b"/>
　　　嘉禾合頴<lb/>
玉燭將成嵗封人亦自歌八方霑聖澤異畆發嘉禾共<lb/>
秀芳何逺連莖瑞且多頴低甘露滴影亂恵風過表稔<lb/>
由神化為祥識氣和因知興嗣嵗王道舊無頗<lb/>
　　　賦得亞父碎玉斗<lb/>
獻謀既我違積憤從心痗鴻門入巳廹赤帝時潛退寳<lb/>
位方苦競玉斗何情愛猶看虹氣凝詎惜氷姿碎而嗟<lb/>
大事返當起千里悔誰為西楚王坐見東城潰<lb/>
<pb n="KR4h0140_WYG_473-12a"/>
　　　酬施先輩<lb/>
襄陽才子得聲多四海皆傳古鏡歌樂府正聲三百首<lb/>
梨園新入教青娥<lb/>
　王仲舒<lb/>
王仲舒字𢎞中幷州祁人少客江南與梁肅楊憑㳺並<lb/>
有文名元和初為職方郎中知制誥穆宗初為中書舎<lb/>
人終江南西道觀察使詩一首<lb/>
　　　寄李十員外<lb/>
<pb n="KR4h0140_WYG_473-12b"/>
百丈懸泉舊卧龍欲將肝膽佐時雍惟愁又入煙霞去<lb/>
知在廬峰第㡬重<lb/>
　孫革<hi>一作華</hi>
孫革憲宗朝為監察御史詩一首<lb/>
　　　訪羊尊師<hi>一作賈島詩</hi>
松下問童子言師採藥去只在此山中雲深不知䖏<lb/>
　汪萬於<lb/>
汪萬於字叔振歙人憲宗時為江陵戸曺參軍詩一首<lb/>
<pb n="KR4h0140_WYG_473-13a"/>
　　　晩眺<lb/>
杖策倚柴門泉聲隔岸聞夕陽諸嶺出晴雪萬山分静<lb/>
對豺狼窟幽觀鹿豕羣今宵寒月近東北埽浮雲<lb/>
　何儒亮<lb/>
何儒亮與孟簡同時人詩一首<lb/>
　　　亞父碎玉斗<lb/>
嬴女昔解網楚王有遺躅破闗既定秦碎首聞獻玉貞<lb/>
姿應刃𣪚清響因風續匪狥切泥功將明懐璧辱莫量<lb/>
<pb n="KR4h0140_WYG_473-13b"/>
漢祖徳空受項君勗事去見前心千秋渭水綠<lb/>
　李宗閔<lb/>
李宗閔字損之擢進士補洛陽尉累官駕部郎中知制<lb/>
誥穆宗即位拜中書舎人寳歴初進兵部侍郎太和中<lb/>
同中書門下平章事遷中書侍郎出為山南西道節度<lb/>
使尋復秉政後貶死詩一首<lb/>
　　　贈毛仙翁<lb/>
不知仙客占青春肌骨纔教稱兩旬俗眼暫驚相見日<lb/>
<pb n="KR4h0140_WYG_473-14a"/>
　疑心未測㡬時人閒推甲子經何代笑說浮生老此身<lb/>
　殘藥儻能沾朽質願將霄漢永為鄰<lb/>
　　韋表微<lb/>
　韋表微字子眀擢進士第數辟諸使府入授監察御史<lb/>
　裏行俄為翰林學士知制誥久之遷中書舎人文宗立<lb/>
　進戸部侍郎卒贈禮部尚書詩一首<lb/>
　　　　池州夫子廟麟臺<lb/>
　二儀既閉三象乃乖聖道埋鬱人心不開上無文武下<lb/>
<pb n="KR4h0140_WYG_473-14b"/>
　有定哀吁嗟麟兮孰為來哉周雖不綱孔實嗣聖詩書<lb/>
　既刪禮樂大定勸善懲惡姦邪乃正吁嗟麟兮克昭符<lb/>
　命聖與時合化行位尊茍或乖戾身窮道存於昭魯邑<lb/>
　棲遲孔門吁嗟麟兮孰知其仁運極數殘徳至時否楚<lb/>
　國寖廣秦封益侈牆仭迫阨﨑嶇闕里吁嗟麟兮靡有<lb/>
　攸止世治則麟世亂則麕出非其時麋鹿同羣孔不自<lb/>
　聖麟不自祥吁嗟麟兮天何所亡<lb/>
御定全唐詩巻四百七十三<lb/>
</p>
<p>
</p>
  </div>
</body>
</text>
</TEI>
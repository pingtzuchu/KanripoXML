<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_625-1a"/>
　欽定四庫全書<lb/>
御定全唐詩巻六百二十五<lb/>
　　陸龜䝉<lb/>
　　　　襲美以紗巾見恵繼以雅音因次韻酬謝<lb/>
　薄如蟬翅背斜陽不稱春前贈<graphic n="KR2320" url="https://raw.githubusercontent.com/kanripo/KR-Gaiji/master/images/KR2320.png" mimeType="image/png"/>郎初覺頂寒生逺吹<lb/>
　預憂頭白透新霜堪窺水檻澄波影好拂花牆亞蘂香<lb/>
　知有芙蓉留自戴<hi>桐柏真人戴芙蓉冠也</hi>欲峨煙霧訪黄房<lb/>
　　　　聞襲美有親迎之期因以寄賀<lb/>
<pb n="KR4h0140_WYG_625-1b"/>
　梁鴻夫婦欲雙飛細雨輕寒拂雉衣初下雪窻因眷戀<lb/>
　次乗煙幰奈光輝參差扇影分華月斷續簫聲落翠㣲<lb/>
　見説春風偏有賀露花千朶照庭闈<lb/>
　　　　襲美以巨魚之半見分因以酬謝<lb/>
　誰與春江上信魚可憐霜刃截来初鱗隳似撒騷人屋<lb/>
　腹斷疑傷逺客書避網㡬跳山影破逆風曽蹙浪花虚<lb/>
　今朝最是家童喜免泥荒畦掇野蔬<lb/>
　　　　奉和襲美館娃宫懐古次韻<lb/>
<pb n="KR4h0140_WYG_625-2a"/>
鏤楣消落濯春雨蒼翠無言空斷崖草碧未能忘帝女<lb/>
燕輕猶自識宫釵江山祇有愁容在劒珮應和媿色埋<lb/>
賴有伍員騷思少吳王纔免似荆懐<lb/>
　　　同襲美遊北禪院<hi>院即故司勲陸郎中舊宅</hi>
連延花蔓映風廊岸幘披襟到竹房居士祇今開梵處<lb/>
先生曽是草𤣥堂清尊林下看香印逺岫窻中挂鉢囊<lb/>
今日有情消未得欲將名理問思光<lb/>
　　　襲美以紫石硯見贈以詩迎之<lb/>
<pb n="KR4h0140_WYG_625-2b"/>
霞骨堅来玉自愁琢成飛燕<hi>一作物象</hi>古釵頭澄沙脆弱聞<lb/>
應伏青鐵沈埋見亦羞最稱風亭批碧簡好將雲<hi>一作雪</hi>
竇漬寒流君能把贈閒吟客徧寫江南物象酬<lb/>
　　　和襲美送孫發百篇遊天台<lb/>
直應天授與詩情百詠唯消一日成去把彩毫揮下國<lb/>
歸參黄綬别春卿閒窺碧落懐煙霧暫向金庭隱姓名<lb/>
珍重興公徒有賦石梁深處是君行<lb/>
　　　奉和襲美聞開元寺開笋園寄章上人<lb/>
<pb n="KR4h0140_WYG_625-3a"/>
春龍爭地養檀欒況是雙林雨後看迸出似毫當垤㙞<lb/>
孤生如恨倚欄干凌虚勢欲齊金刹折贈光宜照玉盤<lb/>
更得錦苞零落後粉環髙下挶烟寒<lb/>
　　　薔薇<lb/>
倚牆當户自横陳致得貧家似不貧外布芳菲雖笑日<lb/>
中含芒刺欲傷人清香往往生遥吹狂蔓看看及四鄰<lb/>
遇有客来堪玩處一端晴綺照煙新<lb/>
　　　奉和襲美開元寺佛鉢詩<lb/>
<pb n="KR4h0140_WYG_625-3b"/>
空王初受逞神功四鉢須臾現一重<hi>至今鉢緣有四重也</hi>持次想<lb/>
添香積飯覆時應帶步羅鍾光寒好照金毛鹿響靜堪<lb/>
降白耳龍從此寳函香裏見不須<hi>一作煩</hi>西去詣靈峰<lb/>
　　　酬襲美夏首病愈見招次韻<lb/>
雨多青合是垣衣一幅蠻牋夜欵扉蕙帶又聞寛沈約<lb/>
茅齋猶自憶王㣲方靈祇在君臣正篆古須抛㸃畫肥<lb/>
除却伴談秋水外野鷗何處更忘機<lb/>
　　　新夏東郊閒泛有懐襲美<lb/>
<pb n="KR4h0140_WYG_625-4a"/>
遲於春日好於秋野客相攜上釣舟經畧彴時冠暫亞<lb/>
佩笭箵後帶頻搊蒹葭鷺起波揺笠村落蠶眠樹挂鉤<lb/>
料得祇君能愛此不爭煙水似封侯<lb/>
　　　四月十五日道室書事寄襲美<lb/>
烏飯新炊芼臛香道家齋日以為常月苗杯舉存三洞<lb/>
雲蘂函開叩九章一掬陽泉堪作雨數株秋石欲成霜<lb/>
可中值著雷平信為覓閒眠苦竹牀<lb/>
　　　看壓新醅寄懐襲美<lb/>
<pb n="KR4h0140_WYG_625-4b"/>
曉壓糟牀漸有聲旋如虎澗野泉清身前古態燻應出<lb/>
世上愁痕滴合平飲啄斷年同鶴儉風波終日看人爭<lb/>
尊中若使常能淥兩綬通侯總强名<lb/>
　　　奉和襲美登初陽樓寄懐北平郎中<lb/>
逺窻浮檻亦成年㡬伴楊公白晝筵日暖煙花曽撲地<lb/>
氣浮星象却歸天閑將水石侵軍壘醉引笙歌上釣船<lb/>
無限恩波猶在目東風吹起細漪漣<lb/>
　　　奉和夏初襲美見訪題小齋次韻<lb/>
<pb n="KR4h0140_WYG_625-5a"/>
四鄰多是老農家百樹雞桑半頃麻盡趁清眀修網架<lb/>
每和煙雨掉繰車啼鶯偶坐身蔵葉餉婦歸来鬢有花<lb/>
不是對君吟復醉更將何事送年華<lb/>
　　　奉和襲美所居首夏水木尤清適然有作次韻<lb/>
柿隂成列藥花空却憶桐江下釣筒亦以魚蝦供熟鷺<lb/>
近緣櫻笋識鄰翁閒分酒劑多還少自記書籖白間紅<lb/>
更愛夜来風月好轉思𤣥度對支公<lb/>
　　　奉和襲美題達上人藥圃二首<lb/>
<pb n="KR4h0140_WYG_625-5b"/>
藥味多從逺客齎旋添花圃旋成畦三椏舊種根應異<lb/>
九節初移葉尚低山荚便和幽澗石水芝須帶本池泥<lb/>
從今直到清秋<hi>一作眀</hi>日又有香苗㡬畨<hi>一作畚筐也</hi>齊<lb/>
淨名無語示清羸藥草搜来喻更㣲一雨一風皆遂性<lb/>
花開花落盡忘機教疏免鏤金弦亂<hi>
                        <graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>絲别名</hi>自擁龍芻紫<lb/>
汞肥莫怪獨親幽圃坐病容銷盡欲依歸<lb/>
　　　奉和襲美懐華陽潤卿博士三首<lb/>
㡬降真官授隱書洛公曽到夢中無眉間入靜三辰影<lb/>
<pb n="KR4h0140_WYG_625-6a"/>
肘後通靈五嶽圖北洞樹形如曲盖東凹山色似薰爐<lb/>
金墟福地能容否願作岡前蔣負芻<lb/>
火景應難到洞宫蕭閒堂冷任天風談𤣥麈尾抛雲底<lb/>
服散龍胎在酒中有路還將赤城接無泉不共紫河通<lb/>
奇編早晚教傳授免以神仙問葛洪<lb/>
終日焚香禮洞雲更思琪樹轉勞神曽尋下泊<hi>宫名</hi>常經<lb/>
月不到中峰又累春仙道最髙黄玉籙暑天偏稱白綸<lb/>
巾清齋若見茅司命乞取朱兒十二斤<lb/>
<pb n="KR4h0140_WYG_625-6b"/>
　　　以竹夾膝寄贈襲美<lb/>
截得篔簹冷似龍翠光横在暑天中堪臨薤簟閒憑月<lb/>
好向松窻卧跂風持贈敢齊青玉案醉吟偏稱碧荷筒<lb/>
添君雅具教多著為著西齋譜一通<lb/>
　　　奉和襲美夏景無事因懐章来二上人次韻<lb/>
簷外青陽有二梅折来堪下凍醪杯<hi>離騷注云盛夏以醇酒置冰上</hi>髙<lb/>
杉自欲生龍腦小弁誰能寄鹿胎麗事肯教饒沈謝談<lb/>
微<hi>一作㣲談</hi>何必減宗雷還聞擬結東林社爭奈淵眀醉不<lb/>
<pb n="KR4h0140_WYG_625-7a"/>
來<lb/>
忽憶髙僧坐夏堂厭泉聲閙笑雲忙山重海澹懐中印<lb/>
月冷風微宿上方病後書求嵩少藥定迴衣染貝多香<lb/>
何時更問逍遥義<hi>道林有逍遥遊别義</hi>五粒松隂半石牀<lb/>
　　　頃自桐江得一釣車以襲美樂煙波之思因出<lb/>
　　　以為玩俄辱三篇復抒酬荅<lb/>
旋屈金鉤劈翠筠手中盤作釣魚輪忘情不效孤醒客<lb/>
有意閒窺百尺鱗雨似輕埃時一起雲如髙盖强相親<lb/>
<pb n="KR4h0140_WYG_625-7b"/>
任他華轂低頭笑此地終無覆敗人<lb/>
曽招漁侣下清潯獨蠒初隨一錘深細輾煙華無轍跡<lb/>
靜含風力有車音相呼野飯依芳草迭和山歌逗逺林<lb/>
得失任渠但取樂不曽生箇是非心<lb/>
病来縣著脆緡絲獨喜髙情為我持數幅尚凝煙雨態<lb/>
三篇能賦蕙蘭詞雲深石靜閒眠穩月上江平放溜遲<lb/>
第一莫教諳此境倚天功業待君為<lb/>
　　　奉和襲美吳中書事寄漢南裴尚書<lb/>
<pb n="KR4h0140_WYG_625-8a"/>
風清地古帶前朝遺事紛紛未寂寥三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>涼波魚蕝動<lb/>
<hi>逺祖士衡對晉武帝以三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>冬温夏凊</hi>五茸春草雉媒嬌<hi>五茸吳王獵所草各有名</hi>雲<lb/>
蔵野寺分金刹月在江樓倚玉簫不用懐歸忘此景吳<lb/>
王看即奉弓招<lb/>
　　　奉和襲美夏景冲澹偶作次韻二首<lb/>
蟬雀參差在扇紗竹襟輕利籜冠斜壚中有酒文園㑹<lb/>
琴上無絃靖節家芝畹煙霞全覆穗橘洲風浪半浮花<lb/>
閒思兩地忘名者不信人間髪解華<lb/>
<pb n="KR4h0140_WYG_625-8b"/>
祇於池曲象山幽便是瀟湘浸石樓斜拂芡盤輕鶩下<lb/>
細穿菱線小鯢遊閒開茗焙嘗須徧醉撥書帷卧始休<lb/>
莫道仙家無好爵方諸還拜碧琳侯<lb/>
　　　奉和襲美送李眀府之任南海<lb/>
春盡之官直到秋嶺雲深處凭瀧樓居人愛近沈珠浦<lb/>
候吏多来拾翠洲賨稅盡應輸紫貝蠻童多學佩金鉤<lb/>
知君不戀南枝久抛却經冬白罽裘<lb/>
　　　奉和襲美寄題羅浮軒轅先生所居<lb/>
<pb n="KR4h0140_WYG_625-9a"/>
鼎成仙馭入崆峒百世猶傳至道風暫應青詞為穴鳯<lb/>
却思丹徼伴㝠鴻金公的的生爐際瓊刃時時到夢中<lb/>
預恐浮山歸有日載將雲室十洲東<lb/>
　　　奉和襲美寄瓊州楊舍人<lb/>
眀時非罪謫何偏鵬鳥巢南更數千酒滿椰杯消毒霧<lb/>
風隨蕉葉<hi>一作扇</hi>下瀧船人多藥户生<hi>一作行</hi>狂蠱吏有珠<lb/>
官出俸錢祇以直誠天自信不勞詩句詠貪泉<lb/>
　　　奉和襲美宿報恩寺水閣<lb/>
<pb n="KR4h0140_WYG_625-9b"/>
峰抱池光曲岸平月臨虚檻夜何清僧穿小檜纔分影<lb/>
魚擲髙荷漸有聲因憶故山吟易苦各横秋簟夢難成<lb/>
周顒不用裁書勸自得涼天證道情<lb/>
　　　奉和襲美醉中偶作見寄次韻<lb/>
海鶴飄飄韻莫儕在公猶與俗情乖初呈酒務求専判<lb/>
合禱山祠請自差永夜譚𤣥侵罔象一生交態忘形骸<lb/>
憐君醉墨風流甚㡬度題詩小謝齋<lb/>
　　　奉和襲美寄滑州李副使員外<lb/>
<pb n="KR4h0140_WYG_625-10a"/>
洛生閒詠正抽毫忽傍旌旗著戰袍檄下連營皆破膽<lb/>
劒離孤匣欲吹毛清秋月色臨軍壘半夜淮聲入賊壕<lb/>
除却征南為上將平徐功業更誰髙<lb/>
　　　奉和襲美吳中言懐寄南海二同年<lb/>
曽見凌風上赤霄盡將華藻赴嘉招城連虎踞山圖麗<lb/>
路入龍編海舶遥江客漁歌衝白荇野禽人語映紅蕉<lb/>
庭中必有君遷樹莫向空臺望漢朝<hi>交州記云有君遷樹有朝臺尉陀望</hi>
<hi>漢所築</hi>
<pb n="KR4h0140_WYG_625-10b"/>
　　　奉和襲美傷史拱山人<lb/>
曽説山棲欲去尋豈知霜骨葬寒林常依淨住師㝠目<lb/>
兼事容成學算心<hi>史學浮圖兼善算術</hi>逋客預齋還梵唱老猨窺<lb/>
祭亦悲吟唯君獨在江雲外誰誄孤貞置峴岑<lb/>
　　　白鷗詩<hi>并序</hi>
　　樂安任君嘗為涇尉居吳城中地纔數畝而不佩<lb/>
　　俗物有池池中有島嶼池之南西北邊合二亭修<lb/>
　　篁嘉木掩隱隈隩處其一不見其二也君好竒樂<lb/>
<pb n="KR4h0140_WYG_625-11a"/>
　　異喜文學名理之士所得皆清散凝瑩襲美知而<lb/>
　　偕詣既坐有白鷗翩然馴於砌下因請浮而翫之<lb/>
　　主人曰池中之族老矣每以豪健據有鷗之始浮<lb/>
　　輙逐而害之今畏不敢入吁昔人之心蓄機事猶<lb/>
　　或舞而不下況害之哉且羽族麗於水者多矣獨<lb/>
　　鷗為閒暇其致不髙耶一旦水有鯨鯢之患陸有<lb/>
　　狐狸之憂儔侣不得命嘯塵埃不得澡刷雖䝉人<lb/>
　　之流賞亦天地之窮鳥也感而為詩邀襲美同作<lb/>
<pb n="KR4h0140_WYG_625-11b"/>
慣向溪頭漾淺沙薄煙微雨是生涯時時失伴沈山影<lb/>
往往爭飛雜浪花晚樹清涼還<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿舊巢零落寄蒹葭<lb/>
池塘信美應難戀針在魚唇劒在蝦<lb/>
　　　懐楊台文楊鼎文<hi>一作台鼎</hi>二秀才<lb/>
秋早相逢待得春崇蘭清露小山雲<hi>崇蘭小山郡中二堂</hi>寒花獨<lb/>
自愁中見曙角多同醒後聞釣具每隨輕舸去詩題閒<lb/>
上小樓分重思醉墨縱横甚書破羊欣白練裙<lb/>
　　　奉和襲美謝友人惠人參<lb/>
<pb n="KR4h0140_WYG_625-12a"/>
五葉初成椵樹隂紫團峰外即雞林名參鬼盖須難見<lb/>
材似人形不可尋品第已聞升碧簡攜持應合重黄金<lb/>
殷勤潤取相如肺封禪書成動帝心<lb/>
　　　嚴子重以詩遊於名勝間舊矣余晩於江南相<lb/>
　　　遇甚樂不幸且没襲美作詩序而弔之其名<lb/>
　　　真不朽矣又何戚其死哉余因息悲而為之<lb/>
　　　和<lb/>
每值<hi>一作憶</hi>江南日落春十年詩酒愛逢君芙蓉湖上吟<lb/>
<pb n="KR4h0140_WYG_625-12b"/>
船倚翡翠岩前醉馬分祇有汀洲連舊業豈無章疏動<lb/>
遺文猶憐未卜佳城處更斸要離冢畔雲<lb/>
　　　算山<lb/>
水繞蒼山固䕶來當時盤踞實雄才周郎計䇿清宵定<lb/>
曹氏樓船白晝灰五十八年爭虎視三千餘騎騁龍媒<lb/>
何如今日家天下閶闔門臨萬國開<lb/>
　　　寄茅山何威儀二首<lb/>
大小三峰次九華靈蹤今盡屬何家漢時仙上雲巔鶴<lb/>
<pb n="KR4h0140_WYG_625-13a"/>
　蜀地春開洞底花閒傍積嵐尋瀑眼便凌殘雪探芝芽<lb/>
　年来已奉黄庭教夕鍊腥魂曉吸霞<lb/>
　曽向人間拜節旄乍疑因夢到仙曹身輕曳羽霞襟狭<lb/>
　髻聳峨煙鹿幘髙山暖不葷峰上薤水寒仍落洞中桃<lb/>
　從聞此日搜奇話轉覺魂飛夜夜勞<lb/>
　<lb/>
　<lb/>
　<lb/>
<pb n="KR4h0140_WYG_625-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_837-1a"/>
　欽定四庫全書<lb/>
御定全唐詩卷八百三十七<lb/>
　　貫休<lb/>
　　　　山居詩二十四首<hi>并序</hi>
　　　愚咸通四五年中於鍾陵作山居詩二十四章放<lb/>
　　　筆藁被人將去厥後或有散書于屋壁或吟咏於<lb/>
　　　人口一首兩首時時聞之皆多字句舛錯洎乾符<lb/>
　　　辛丑歳避寇於山寺偶全獲其本風調野俗格力<lb/>
<pb n="KR4h0140_WYG_837-1b"/>
　　　低濁豈可聞於大雅君子一日抽毫改之或留之<lb/>
　　　除之修之補之却成二十四首亦斐然也蝕木也<lb/>
　　　槩山謳之例也或作者氣合始為一朗吟之可也<lb/>
　休話諠譁事事難山翁只合住深山數聲清磬是非外<lb/>
　一個閒人天地間綠圃空階雲冉冉異禽靈草水潺潺<lb/>
　無人與向羣儒説<hi>一作為向君王道</hi>巖桂枝髙亦<hi>一作正</hi>好扳<lb/>
　難<hi>一作誰</hi>是言休即便休清吟孤坐碧溪頭三間茆屋無<lb/>
　人到十里松陰<hi>一作闗</hi>獨自逰明月清風宗炳社夕陽秋<lb/>
<pb n="KR4h0140_WYG_837-2a"/>
色庾公樓修心未到無心地萬種千般逐水流<lb/>
好鳥聲長睡眼開好茶擎乳坐莓苔不聞榮辱成番盡<lb/>
只見熊羆作隊來詩裏從前欺白雪道情終遣似嬰孩<lb/>
由來此事知音少不是眞風去不迴<lb/>
萬境忘機是道華碧芙蓉裏日空斜幽深有徑通仙窟<lb/>
寂寞無人落異花掣電浮雲真好喻如龍似鳳不須誇<lb/>
君看江上英雄塚只有松根與柏槎<lb/>
鞭後從他素髮兼湧清奔碧冷侵簾髙奇章句無人愛<lb/>
<pb n="KR4h0140_WYG_837-2b"/>
澹泊身心舉世嫌白石橋髙吟不足紅霞影暖臥無厭<lb/>
居山别有非山意莫錯將予比宋纖<lb/>
鳥外塵中四十秋亦曽髙挹漢諸侯如斯標致雖清拙<lb/>
大丈夫兒合自由紫术黄菁苗蕺蕺錦囊香麝語啾啾<lb/>
終須心到曹溪叟千歳櫧根雪滿頭<lb/>
慵甚嵇康竟不迴何妨方寸似寒灰山精日作兒童出<lb/>
仙者時將玉器來筠帚埽花驚睡鹿地壚燒樹帶枯苔<lb/>
不行朝市多時也許史金張安在哉<lb/>
<pb n="KR4h0140_WYG_837-3a"/>
心心心不住希夷石屋<hi>一作室</hi>巉巗鬢<hi>一作/白</hi>髮垂養<hi>一作惜</hi>
竹不除當路筍愛松留得礙人枝焚香開卷霞<hi>一作雲</hi>生<lb/>
砌捲箔冥心月在池多少<hi>一作無限</hi>故人頭盡白不知今日<lb/>
<hi>一作頭白</hi>又何之<lb/>
龍藏琅圅遍九垓霜鐘金鼓振瓊臺堪嗟一句無人得<lb/>
遂使吾師特地來無角鐵牛眠少室生兒石女老黃梅<lb/>
令人轉憶龎居士天上人間不可陪<lb/>
五嶽煙霞連不斷三山洞穴去應通石窗欹枕疎疎雨<lb/>
<pb n="KR4h0140_WYG_837-3b"/>
水碓無人浩浩風童子念經深竹裏彌猴拾蝨夕陽中<lb/>
因思往事抛心力六七年來楚水東<lb/>
塵埃中更有埃塵時復雙睂十為顰賴有年光飛似箭<lb/>
是何心地亦稱人回賢參孝時時説蜂蠆狼貪日日新<lb/>
天意剛容此徒在不堪惆悵不堪陳<lb/>
翠竇煙巖<hi>一作霞</hi>畫不成桂華瀑沫雜芳馨撥霞掃雪和<lb/>
雲母掘石移松得茯苓好<hi>一作似</hi>鳥傍花窺玉磬嫩苔和<lb/>
<hi>一作如</hi>水沒<hi>一作汲</hi>金缾從他人説從他笑地覆天翻也只<lb/>
<pb n="KR4h0140_WYG_837-4a"/>
寧<lb/>
騰騰兀兀歩遲遲兆联消磨只自知龍猛金膏雖未作<lb/>
孫登土窟且相宜薜蘿山帔偏能□橡栗年糧亦且<hi>一作</hi>
<hi>粗</hi>支巳得眞人好消息人間天上更無疑<lb/>
嵐嫰風輕似碧紗雪樓金像隔煙霞葛苞玉粉生香壠<lb/>
菌簇銀釘滿淨楂舉世只知嗟逝水無人微解悟空花<lb/>
可憐擾擾塵埃裏雙鬢如銀<hi>一作絲</hi>事似麻<lb/>
千巖萬壑路傾欹杉檜濛濛獨掩扉斸藥童穿溪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>去<lb/>
<pb n="KR4h0140_WYG_837-4b"/>
採花蜂冒曉煙歸閑行放意尋流水靜坐支頤到落暉<lb/>
長憶南泉好言語如斯癡鈍者還稀<hi>南泉大師云學道之人癡鈍者難得</hi>
一菴瞑目在穹冥菌枕松牀蘚陣青乳鹿暗行檉徑雪<lb/>
瀑泉微濺石樓經閑行不覺過天井長嘯深能動岳靈<lb/>
應恐無人知此意非凡非聖獨醒醒<lb/>
慵刻芙蓉傳永漏休誇麗藻鄙湯休且為小囤盛紅粟<lb/>
别有珍禽勝白鷗拾栗逺尋深澗底弄猿多在小峯頭<lb/>
不能更出塵中也百煉剛為繞指柔<lb/>
<pb n="KR4h0140_WYG_837-5a"/>
業薪心火日燒煎浪死虛生自古然陸氏稱龍終妄矣<lb/>
漢家得鹿更空焉白衣居士深深説青眼胡僧逺逺傳<lb/>
剛地無人知此意不堪惆悵落花前<lb/>
露滴紅蘭玉滿畦閑拖象屣到峯西但令心似蓮花潔<lb/>
何必身將槁木齊古壍細煙紅樹老半岩殘雪白猨啼<lb/>
雖然不是桃源洞春至桃花亦滿蹊<lb/>
自休自已<hi>一作了</hi>自安排常願居山事偶諧僧採樹衣臨<lb/>
絶壑<hi>金華山出樹衣僧多採為蔬菜味極美也</hi>狖爭山果落空階閑擔茶器<lb/>
<pb n="KR4h0140_WYG_837-5b"/>
縁青嶂靜衲禪袍坐緑崖虛作新詩反招隱出來多與<lb/>
此心乖<lb/>
石鑪金鼎紅蕖嫰香閣茶棚緑巘齊塢燒崩騰奔澗鼠<lb/>
岩花狼籍鬬山雞蒙莊環外知音少阮籍途窮㫖趣低<lb/>
應有世人來覓我水重山疊幾層迷<lb/>
自古浮華能幾幾<hi>一作朝</hi>逝波終日去滔滔漢王廢苑生<lb/>
秋草呉主荒宫入夜濤滿屋黄金機不息一頭白髮氣<lb/>
猶髙豈知知足<hi>一作物外</hi>金仙子霞外<hi>一作/甘露</hi>天香滿<hi>一作滴</hi>毳<lb/>
<pb n="KR4h0140_WYG_837-6a"/>
袍<lb/>
如愚何止直如弦只合深藏碧嶂前但見山中常有雪<lb/>
不知世上是何年野人愛向菴前笑赤玃頻來袖畔眠<lb/>
只有逍遥好知已何須更問洞中天<lb/>
支公放鶴情相似范泰論交趣不同有念盡為煩惱相<lb/>
無私方稱水晶宫香焚薝蔔諸峯曉珠掐金剛萬境<hi>一作</hi>
<hi>象</hi>空若買山資言不及恒河沙劫用無窮<lb/>
　　　再逢虚中道士三首<lb/>
<pb n="KR4h0140_WYG_837-6b"/>
天目西峯古壞壇壇邊相別雪漫漫如今四十餘年也<lb/>
還共當時恰一般<lb/>
囊裏靈龜小似錢道伊年與我同年壺中長挈天相逐<lb/>
何處昇天更有天<lb/>
吾道將君道且殊君鬚全似老君鬚尋常有語爭堪信<lb/>
愛説蟠桃似甕麤<lb/>
　　　上盧使君二首<lb/>
一領彤弓下赤墀惟將清淨作藩籬馬卿山岳金相似<lb/>
<pb n="KR4h0140_WYG_837-7a"/>
張緒風情柳不如<hi>當作怨卑</hi>心染煙霞新句出筆驅奸蠧宿<lb/>
根隳鄱陽黎庶還堪羨頭有重天足有氂<lb/>
司馬遷文亞聖人三頭九陌碾香塵盡傳棣萼麟兼鳳<lb/>
終作昌期甫與申樓聳嬌歌疎雨過風含和氣滿城春<lb/>
因知寰海昇平去又見髙宗夢裏人<lb/>
　　　陪馮使君遊六首<lb/>
　　　　登干霄亭<lb/>
擁翠捫蘿山屐輕飄颻紅斾在青冥仙科朱紱言非貴<lb/>
<pb n="KR4h0140_WYG_837-7b"/>
溪鳥林泉癖愛聽古桂林邊棊局濕白雲堆裏茗煙青<lb/>
因思廬岳彌天客手把金書倚石屏<lb/>
　　　　遊靈泉院<lb/>
珂珮喧喧滿路岐亂泉聲裏扣禪扉對花語合希夷境<lb/>
坐石苔黏黼黻衣鳥啄古杉雲冉冉風吹清磬露霏霏<lb/>
惠巖亦有孤峯在只戀繙經未得歸<lb/>
　　　　過相思嶺<lb/>
譽自馨香道自怡相思嶺上却無機荒渠葉覆深霞在<lb/>
<pb n="KR4h0140_WYG_837-8a"/>
片石人吟一鳥飛何處風砧傳古曲誰家塚樹挂斜暉<lb/>
因思往事眞堪笑鶴背漁竿未是歸<lb/>
　　　　錦沙墩<lb/>
臨水登山興自竒錦沙墩上最多時雖云髮白孤峯好<lb/>
其柰名清聖主知草媚蓮塘資逸歩雲生松壑有新詩<lb/>
翛然别是神仙趣豈羨東山妓樂隨<lb/>
　　　　釣<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>潭<lb/>
境靜江清無事時紅旌畫鷁動漁磯心期只是行春去<lb/>
<pb n="KR4h0140_WYG_837-8b"/>
日暮還應待鶴歸風破綺霞山寺出人歌白雪島花飛<lb/>
自憐亦在僊舟上玉浪翻翻濺草衣<lb/>
　　　　迎仙閣<lb/>
澗香霞影遶樓臺捲箔凭䦨耳目開况從旌旗近鸞鳳<lb/>
可憐談笑出塵埃火雲不入長松徑露茗何須白玉杯<lb/>
誰道迎仙仙不至今朝還有謝公來<lb/>
　　　賀雨上王使君二首<lb/>
一片丹心合萬靈應時甘雨帶龍腥驅塵煞燒連窮<lb/>
<pb n="KR4h0140_WYG_837-9a"/>
　電衝霓滿窅冥處處巳知倉廩溢家家皆歇管弦聽<lb/>
應須蚤勒南山石黄霸清風滿内庭<hi>第三句第四句各缺一字</hi>
由來天賛徳唯馨朋禱心期事盡行𤣥妙久聞談佛母<lb/>
<hi>公久與東村大願和尚談般若般若者佛母也</hi>感通今日見神明破除秋熱飄<lb/>
蕭盡還似春時散漫傾他日為霖亦如此諸生無不沐<lb/>
經營<lb/>
　　　感懷寄盧給事二首<lb/>
緜緜逺念近來多喜鵲隨圅到綠蘿雖匪二賢曽入洛<lb/>
<pb n="KR4h0140_WYG_837-9b"/>
忽驚六義減沈疴童扳鄰杏隳牆瓦燕啄花泥落砌莎<lb/>
好更因人寄消息沃州歸去已蹉跎<lb/>
常憶團圓繡像前東歸經亂獨生全孤峯巳住六七處<lb/>
萬事無成三十年每想苑牆危逼路更思鉢塔曉淩煙<lb/>
如今憔悴荆枝盡一諷來書一愴然<lb/>
　　　賀鄭使君<lb/>
三衢蜂蠆陷城池八詠龍韜整虎貔纔諭危亡書半幅<lb/>
便思父母淚雙垂<hi>時公檄書纔去即便歸降來欵云思父母則血淚雙垂憶兄弟乃江山隔</hi>
<pb n="KR4h0140_WYG_837-10a"/>
<hi>越</hi>戈收甲束投仁境汗浹魂飄拜虎旗死地再生知徳<lb/>
重精兵連譀覺山移人和美叶禎祥出陣善深為典敎<lb/>
推仗信輸誠方始是執俘折馘欲何為清威嚴令無纖<lb/>
壒長路深山不拾遺七邑恩波歌浩渺一方雲物自鮮<lb/>
竒天文仰視同諸掌劒術無前更數誰戰馬閑眠汀草<lb/>
逺秋鼙乾揭岳霞隳義為土地精靈伏仁作金湯鐵石<lb/>
卑龔遂劉寬同煦嫗張飛闗羽太驅馳笙歌席上偏憐<lb/>
客刀劒林中亦念詩縠渚美為長飲水金山髙作受降<lb/>
<pb n="KR4h0140_WYG_837-10b"/>
碑時猶草草秋方盡陳是堂堂孰敢窺寵渥豈唯分節<lb/>
鉞勲庸須勒上鍾彞神資天賛誰堪比名遂功成自不<lb/>
知捲箔倚闌雲欲雪擁罏傾榼酒如飴扶堯社稷常憂<lb/>
老到郭汾陽亦未遲釋子沾恩無以報只將葑菲賀階<lb/>
墀<lb/>
　　　送鄭使君<lb/>
刺婺廉閩動帝臺唯將清淨作梯媒緑沈槍卓妖星落<lb/>
白玉壺澄苦霧開仁愛久懸溪上月恩光又發嶺頭梅<lb/>
<pb n="KR4h0140_WYG_837-11a"/>
天資劉邵龔黄筆神助韓彭衞霍才古驛劒江分掩映<lb/>
畫旗花舫下喧豗鳳麟帟幕芙蓉坼洞壑清威霹靂來<lb/>
禮樂封疆添禮樂塵埃時節勿塵埃荔枝花下驅千騎<lb/>
薝蔔林中禮萬迴<hi>時八安大師在回院也</hi>視事蠻奴磨玉硯邀賓<lb/>
海月射金杯謳歌合合千門樂鼙角雄雄一閣雷君父<lb/>
恩深頭早白子孫榮襲日難陪東陽緇素如何好空向<lb/>
生祠祝上台<lb/>
　　　贈楊公杜之舅<lb/>
<pb n="KR4h0140_WYG_837-11b"/>
分盡君憂一不遺鳳書徵入萬民悲風雲終日如相逐<lb/>
雨露前程即可知畫舸還盛江革石秋山又看謝安棊<lb/>
談諧盡是經邦術頭角由來出世姿天地事須歸橐籥<lb/>
文章誰得到罘罳扣舷傍島清吟健問俗看漁晚泊遲<lb/>
霞影滿江揺枕簟鳥行和月下漣漪周秦漢魏書書在<lb/>
麟鳳龜龍歩歩隨金殿恩波將浩浩圭峯意緒謾孜孜<lb/>
郡中條令春常在境外謌謡美更竒道者藥罏留要妙<lb/>
林僧禪偈寄相思王楊盧駱眞何者房杜蕭張更是誰<lb/>
<pb n="KR4h0140_WYG_837-12a"/>
應念衢民千萬户家家皆置一生祠<lb/>
　　　遊金華山禪院<lb/>
兹地曽棲菩薩僧栴檀樓殿瀑崩騰因知境勝終難到<lb/>
問著人來悉不曽斜谷暗藏千載雪薄嵐常翳一龕燈<lb/>
多慙不及當時海又下嵯峨一萬層<lb/>
　　　寄鄭道士二首<lb/>
常憶蘇眈好羽儀信安山觀住多時不知玉質雙棲處<lb/>
兩箇仙人是阿誰<lb/>
<pb n="KR4h0140_WYG_837-12b"/>
誰帶金輪髻裏珠何妨相逐去清都舊山大有閑田地<lb/>
五色香茆有子無<lb/>
　　　送少年禪師二首<lb/>
秀睂青目樹花衣一鉢隨縁智不知佛與輪王嫌不作<lb/>
世間剛有箇癡兒<lb/>
萬水千山一鶴飛豈愁逰子暮何之古今此著無人會<lb/>
王積新輸更不疑<lb/>
　　　古劒池<lb/>
<pb n="KR4h0140_WYG_837-13a"/>
秋水蓮花三四枝我來慷慨歩遲遲不決浮雲斬邪佞<lb/>
眞成龍去擬何為<lb/>
　　　曹娥碑<lb/>
髙碑説爾孝應難彈指端思白浪間堪歎行人不迴首<lb/>
前山應是苧蘿山<lb/>
　　　比干傳<lb/>
昏王亡國豈堪陳只見明誠不見身想得先生也知自<lb/>
欲將留與後來人<lb/>
<pb n="KR4h0140_WYG_837-13b"/>
　　　送人遊茆山<lb/>
鳥啼花笑煖紛紛路入青雲白石門君到前頭好看好<lb/>
老僧或恐是茆君<hi>一作茅真舊宅基猶在藥竈苔深土尚殷君見道人憑與問大還還字若</hi>
<hi>為還</hi>
　　　聞杜宇<lb/>
咽雨哀風更不停春光於爾豈無情宜須喚得謝豹出<lb/>
方始年年無此聲<lb/>
　　　聽曉角<lb/>
<pb n="KR4h0140_WYG_837-14a"/>
三會單于滿閣風五行無忒月朦朧如何十萬家休戚<lb/>
只在嗚嗚咽咽中<lb/>
　　　宿赤松山觀題道人水閣兼寄郡守<lb/>
珠殿香軿倚翠稜寒棲吾道寄孫登豈應肘後終無分<lb/>
見説仙中亦有僧雲歛石泉飛險竇月明山鼠下枯藤<lb/>
還如華頂清談夜因有新詩寄鄭宏<lb/>
　　　春逰凉泉寺<lb/>
一到凉泉未擬歸迸珠噴玉落階除幾多僧祇因泉在<lb/>
<pb n="KR4h0140_WYG_837-14b"/>
無限松如潑墨為雲塹含香啼鳥細茗甌擎乳落花遲<lb/>
青山看著不可上多病多慵爭柰伊<lb/>
　　　經呉宫<lb/>
夫差昏暗霸圖傾千古凄凉地不靈妖艷恩餘宫露濁<lb/>
忠臣心苦海山青蕭條陵隴侵寒水彷彿樓臺出杳冥<lb/>
此是前車况非逺六朝何更不惺惺<lb/>
　　　送薛侍郎貶峽州司馬<lb/>
得罪唯驚恩未酬夷陵山水稱閑逰人如八凱須當國<lb/>
<pb n="KR4h0140_WYG_837-15a"/>
猨到三聲不用愁花落扁舟香冉冉草侵公署雨脩脩<lb/>
因人好寄新詩好不獨江東有沃州<lb/>
　　　將入匡山宿韓判官宅<lb/>
一宿蘭堂接上才白雲歸去幾裵回黛青峯朶孤吟後<lb/>
雪白猨兒必寄來簾巻茶煙縈墮葉月明棊子落深苔<lb/>
明朝江上空迴首始覺清風不可陪<lb/>
　　　送鄭侍郎騫赴闕<lb/>
文章國器盡琅玕朝騎駸駸歳欲殘彩筆祇宜天上用<lb/>
<pb n="KR4h0140_WYG_837-15b"/>
繡衣偏稱雪中看休驚斷鴈離三楚漸入祥煙下七槃<lb/>
翰苑舊知憑與説紫金輪畔寄書難<lb/>
　　　上盧使君<lb/>
一别旌旗已一年二林眞子勸安禪常思雙㦸華堂裏<lb/>
還似孤峯峭壁前歩出林泉多吉夢帆侵分野入祥煙<lb/>
自憐酷似隨陽鴈霜打風飄到日邊<lb/>
　　　寄匡山大願和尚<lb/>
一聽𤣥音下竹亭却思窗雪與囊螢祇將清淨酬恩德<lb/>
<pb n="KR4h0140_WYG_837-16a"/>
敢信文章有性靈夢厯山牀聞鶴語吟思海月上沙汀<lb/>
不堪迴首滄江上萬仭廬峯在杳冥<lb/>
　　　别盧使君歸東陽二首<lb/>
雨氣濛濛草滿庭式微吟劇更誰聽詩逢匠化唯貪住<lb/>
日覺恩深不易銘心苦祇應消鬢黒夢逰頻入倚天青<lb/>
從兹還似歸回首唯祝台星與福星<lb/>
家在嚴陵釣渚旁細漣嘉樹拂窗涼難醫林藪煙霞癖<lb/>
又出芝蘭父母鄉孤帆好風千里煖深花黄鳥一聲長<lb/>
<pb n="KR4h0140_WYG_837-16b"/>
終期金鼎調羮日再近尼丘日月光<lb/>
　　　溪寺水閣閑眺因寄宋使君<lb/>
溪木蕭條一凭闌玉霜飛後浪花寒釣魚船上風煙暝<lb/>
古木林中砧杵乾至竟道心方始是空耽山色亦無端<lb/>
誰如太守分憂外時把西經盡日看<lb/>
　　　春送趙文觀送故合州座主神櫬歸洛<lb/>
喜繼于悲錦水東還鄉仙騎却尋嵩再燒良玉堯雲動<lb/>
方報深恩綘帳空逺道靈輭春欲盡亂山羸馬恨無窮<lb/>
<pb n="KR4h0140_WYG_837-17a"/>
他年必立吾君側好把書紳荅至公<lb/>
　　　辯光大師草書歌<lb/>
雪壓千峰横枕上窮困雖多還激壯看師逸蹟兩相宜<lb/>
髙適歌行李白詩海上驚驅山猛燒<hi>一作海上風驚驅猛燒</hi>吹斷<lb/>
狂煙著沙草江樓曽見落星石幾回試發將軍砲别有<lb/>
寒雕掠絶壁提上𤣥猨更生力又見呉中磨角來舞槊<lb/>
盤刀初觸擊好文天子揮宸翰御製本多堆玉案晨開<lb/>
水殿敎題壁題罷紫衣親寵錫僧家愛詩自拘束僧家<lb/>
<pb n="KR4h0140_WYG_837-17b"/>
愛畫亦局促唯師草聖藝偏髙一掬山泉心便足<lb/>
　　　題成都玉局觀孫位畫龍<hi>位東越人僖宗南巡隨入蜀後改名遇</hi>
我見蘇州崑山佛殿中金城柱上有二龍老僧相傳道<lb/>
是僧繇手尋常入海共龍鬬又聞蜀國玉局觀有孫遇<lb/>
蹟蟠屈身長八十尺遊人爭看不敢近頭覻寒泉萬丈<lb/>
碧<lb/>
　　　觀地獄圖<lb/>
峨峨非<hi>一作水</hi>劒閣有樹不堪攀佛手遮不得人心似等<lb/>
<pb n="KR4h0140_WYG_837-18a"/>
閑周王應未雪白起作何顔盡日空彈指茫茫塵世間<lb/>
　　　贈雷卿張明府<lb/>
任官征戰後度日寄閑身封卷還髙客飛書問野人廢<lb/>
田敎種榖生路遣尋薪若起柴桑興無先漉酒巾<lb/>
　　　獻錢尚父<hi>錢鏐自稱吳越國王休以詩投之鏐諭改為四十州乃可相見休曰州亦</hi>
　　　<hi>難添詩亦難改閑雲孤鶴何天不可飛遂入蜀</hi>
貴逼人<hi>一作身</hi>來不自由龍驤鳳翥勢難收<hi>一作幾年勤苦踏林丘</hi>
滿堂花醉三千客一劒霜寒十四州鼓角揭天嘉氣冷<lb/>
<pb n="KR4h0140_WYG_837-18b"/>
風濤動地海山秋東南永作金天柱<hi>一作萊子衣裳宫錦窄謝公篇詠綺</hi>
<hi>霞羞他年名上淩煙閣</hi>誰<hi>一作豈</hi>羨當時萬户侯<lb/>
　　　繡州張相公見訪<lb/>
徳符唐徳瑞通天曽叱讒諛玉座前千襲彩衣宫錦薄<lb/>
數床御札主恩偏出師暫放張良箸得罪惟撐范蠡船<lb/>
未報君恩終必報不妨金地禮青蓮<lb/>
　　　題某公宅<lb/>
宅成天下借圖看始笑平生眼力慳地占百灣多是水<lb/>
<pb n="KR4h0140_WYG_837-19a"/>
樓無一面不當山荷深似入苕溪路石怪疑行鴈蕩間<lb/>
只恐中原方鼎沸天心未遣主人閑<lb/>
　　　海覺禪師山院<lb/>
人言海覺老宗師隱絶層巔世莫知青草不生行道跡<lb/>
白雲常䕶坐禪扉六環金錫飛來後一派銀河㵼落時<lb/>
借問大心能濟物龍門風雹捲天池<lb/>
　　　悼張道古<hi>昭宗時道古官拾遺以直諫貶蜀中死</hi>
清河逝水大悤悤東觀無人失至公天上君恩三載隔<lb/>
<pb n="KR4h0140_WYG_837-19b"/>
鑑中鸞影一時空墳生苦霧蒼茫外門掩寒雲寂寞中<lb/>
惆悵斯人又如此一聲蠻笛滿江風<lb/>
　　　月夕<lb/>
霜月<hi>一作殘</hi>夜裵回樓中羌笛<hi>一作管</hi>催曉風吹不盡江上<lb/>
落殘梅<lb/>
　　　夜雨<lb/>
夜雨山草濕爽籟雜枯木閑吟竺仙偈清絶過于玉<lb/>
　　　晚望<lb/>
<pb n="KR4h0140_WYG_837-20a"/>
落日碧江靜蓮唱清且閑更尋花發處借月過前灣<lb/>
　　　早霜寄蔡大<lb/>
昨夜楚鐘鳴飛霜下楚城定知遷客鬢先向鑑中生<hi>一作</hi>
<hi>荒郊昨夜雪羸馬又須行四顧無人迹雞鳴第一聲</hi>
　　　贈冩經僧楚雲<lb/>
剔皮刺血誠何苦為寫靈山九會文十指瀝乾終七軸<lb/>
後來求法更無君<lb/>
　　　寄題詮律師院<hi>以下見統籤</hi>
<pb n="KR4h0140_WYG_837-20b"/>
錦溪光裏聳樓臺師院髙淩積翠開深竹杪聞殘磬盡<lb/>
一茶中見數帆來焚香只是看新律幽歩猶疑損緑苔<lb/>
莫訝題詩又東去石房清冷在天台<lb/>
　　　寄天台葉道士<lb/>
負局髙風不可陪玉霄峯北置樓臺注參同契未將出<lb/>
尋楖栗僧多宿來颼槭松風山棗落閒闗溪鳥术花開<lb/>
終須肘後相傳好莫便乘鸞去不迴<lb/>
　　　送道友歸天台<lb/>
<pb n="KR4h0140_WYG_837-21a"/>
蘚濃苔濕冷層層珍重先生獨去登氣養三田傳未得<lb/>
藥非八石許還曽雲根應狎玉斧子月逕多尋銀地僧<lb/>
太守苦留終不住可憐江上去騰騰<lb/>
　　　陶種柑橙令山童買之<lb/>
髙歩南山南髙歌北山北數載買柑橙山資近又足<lb/>
　　　春送僧<hi>以下見汲古閣毛氏本</hi>
蜀魄闗闗花雨深送師衝雨到江潯不能更折江頭柳<lb/>
自有青青松柏心<lb/>
<pb n="KR4h0140_WYG_837-21b"/>
　　　律師<lb/>
薝蔔花紅徑草青雪膚氷骨歩輕輕今朝暫到焚香處<lb/>
只恐牀前有蝨聲<lb/>
　　　書石壁禪居屋壁<lb/>
赤栴檀塔六七級白菡萏花三四枝禪客相逢只彈指<lb/>
此心能有幾人知<lb/>
　　　句<lb/>
今日再三難更識讖辭唯道待錢來<hi>周寶蒞丹陽州人有事輙云待錢來</hi>
<pb n="KR4h0140_WYG_837-22a"/>
　<hi>後果以錢鏐代之此上錢鏐句也</hi>　鴈蕩經行雲漠漠龍湫宴坐雨濛<lb/>
　濛<hi>鴈蕩山今有經行臺宴坐峯皆以休得名</hi>　刻成箏柱鴈相挨　黄昏風<lb/>
　雨黒如磐别我不知何處去<hi>俠客傳見劎俠</hi>　郭尚父休誇<lb/>
　塞北裵中令莫説淮西<hi>野客叢談</hi>　萬計交人買華軒保惜<lb/>
　深<hi>牡丹録吟窗雜</hi>　如何忠為主至竟不封侯<hi>即邊將</hi>　但看<lb/>
　千騎去知有幾人歸　一生不蓄買田錢華屋何心亦<lb/>
　偶然客至多逢僧在坐釣歸惟許鶴隨船<hi>錦繡萬花谷</hi>　家<lb/>
　為買琴添舊價厨因養鶴減晨炊<hi>合上</hi>　粘粉為題棲鳯<lb/>
<pb n="KR4h0140_WYG_837-22b"/>
　竹帶香因洗落花泉<hi>合上</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻八百三十七<lb/>
</p>
<p>
</p>
  </div>
</body>
</text>
</TEI>
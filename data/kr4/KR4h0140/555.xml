<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_555-1a"/>
　欽定四庫全書<lb/>
御定全唐詩巻五百五十五<lb/>
　　馬戴<lb/>
　馬戴字虞臣㑹昌四年進士第宣宗大中初太原李司<lb/>
　空辟掌書記以正言被斥為龍陽尉懿宗咸通末佐大<lb/>
　同軍幕終太學博士詩集一巻今編二巻<lb/>
　　　　挍獵曲<hi>第十句缺二字</hi>
　楚子畋郊野布罟籠天涯浮雲張作羅萬草結成罝意<lb/>
<pb n="KR4h0140_WYG_555-1b"/>
　在絶飛鳥臂弓腰鏌鎁逺將射句踐次欲誅夫差壯志<lb/>
　一朝盡他　　繁華當時能獵賢保國兼保家<lb/>
　　　　蠻家<lb/>
　領得賣珠錢還歸銅柱邊看兒調小象打鼓放新船醉<lb/>
　後眠神樹耕時語瘴煙又逢衰蹇老相問莫知年<lb/>
　　　　春思<lb/>
　初日照楊柳王樓含翠隂啼春獨鳥思望逺佳人心幽<lb/>
　怨貯瑶瑟韶光凝碧林所思曾不見芳草意空深<lb/>
<pb n="KR4h0140_WYG_555-2a"/>
　　　送從叔<hi>一作弟</hi>赴南海幕<lb/>
洞庭秋色起哀狖更難聞身往海邊郡帆懸天際雲炎<lb/>
州羅翠鳥瘴嶺控蠻軍信<hi>一作消</hi>息來非易堪悲此路分<lb/>
　　　江行留别<lb/>
吳楚半秋色渡江逢葦花雲侵帆影盡<hi>一作落</hi>風逼鴈<hi>一作</hi>
<hi>鳥</hi>行斜返<hi>一作/夕</hi>照開嵐<hi>一作/峯</hi>翠寒潮蕩<hi>一作漾</hi>浦沙余將<lb/>
何所往海<hi>一作孤</hi>嶠擬<hi>一作欲</hi>營家<lb/>
　　　將别寄友人<lb/>
<pb n="KR4h0140_WYG_555-2b"/>
帝鄉歸未得辛苦事羇遊别館一尊酒客程千里秋霜<lb/>
風紅葉寺夜雨白蘋洲長恐此時淚不禁和恨流<lb/>
　　　客行<lb/>
路岐長不盡客恨杳難通蘆荻晩汀雨柳花南浦風亂<lb/>
鐘嘶馬<hi>一作鳴鳥</hi>急殘日半帆紅却羡漁樵侣閒歌落照<hi>一作</hi>
<hi>谿谷</hi>中<lb/>
　　　過野叟居<lb/>
野人閒種樹樹老野人前居止白雲内漁樵滄海邊呼<lb/>
<pb n="KR4h0140_WYG_555-3a"/>
兒採山藥放犢飲溪泉自著養生論無煩憂暮年<lb/>
　　　答光州王使君<lb/>
信<hi>一作昨</hi>來淮上郡楚岫入秦雲自顧為儒者何由答使<lb/>
君蛻風蟬半<hi>一作乍</hi>失阻雨鴈頻聞欲識平生分他時别<lb/>
紀勲<lb/>
　　　下第再過崔邵池陽居<lb/>
豈無故鄉路路逺未成歸關内相知少海邊來信稀離<lb/>
雲空石穴芳草偃郊扉謝子一留宿此心聊息機<lb/>
<pb n="KR4h0140_WYG_555-3b"/>
　　　夕次淮口<lb/>
天涯秋光盡木末羣鳥還夜久遊子息月明岐路閒風<lb/>
生淮水上帆落楚雲間此意竟誰見行行非<hi>一作悲</hi>故關<lb/>
　　　落日悵望<lb/>
孤雲與歸鳥千里片時間念我一何滯辭家久未還微<lb/>
陽下喬木逺色隠秋山臨水不敢照恐驚平昔顔<lb/>
　　　早發故山作<lb/>
雲門夾峭石石路䕃長松谷響猨相應山深水復重餐<lb/>
<pb n="KR4h0140_WYG_555-4a"/>
霞人不見<hi>一作巳往</hi>採藥客猶逢獨宿靈潭側時聞岳頂鐘<lb/>
　　　下第别郜扶<hi>一作大一作秩</hi>
窮途别故人京洛泣風塵在世即應老他鄉又欲春平<lb/>
生空志學晩歲<hi>一作節</hi>拙謀身静話歸休計唯將海上<hi>一作</hi>
<hi>滄海</hi>親<lb/>
　　　寄終南真空禪師<lb/>
閒想白雲外了然清淨僧松門山半寺夜雨佛前燈此<lb/>
境可長住<hi>一作往</hi>浮生自不能一從林下别瀑布幾成氷<lb/>
<pb n="KR4h0140_WYG_555-4b"/>
　　　長安寓居寄贈賈島<hi>一作長安贈賈島</hi>
歲暮見華髪平生志半空孤雲不我棄歸隠與誰同枉<lb/>
道<hi>一作羡</hi>紫宸謁妨栽丹桂叢何如隨野鹿棲止石嵓<hi>一作</hi>
<hi>在林</hi>中<lb/>
　　　秋郊夕望<lb/>
度鳥向棲急隂蟲逢夜多餘霞媚秋漢迥月濯滄波蔓<lb/>
草將萎絶流年其奈何耿然揺落思獨酌不成歌<lb/>
　　　贈越客<lb/>
<pb n="KR4h0140_WYG_555-5a"/>
故國波濤隔明時巳久留獻書雙闕晩看月五陵秋南<lb/>
棹何時返長江憶共遊遥知釣船畔相望在汀洲<lb/>
　　　送顧非熊下第歸江南<lb/>
無成西别秦返駕江南春草際楚田鴈舟中吳苑人殘<lb/>
雲挂絕島迥樹入通津想到長洲日門前多白蘋<lb/>
　　　汧上勸<hi>一作欵</hi>舊友<lb/>
斗酒故人同長歌起北風斜陽<hi>一作日斜</hi>髙壘閉秋角暮山<lb/>
空鴈呌<hi>一作宿</hi>寒流上螢飛薄<hi>一作/淡</hi>霧中坐來生<hi>一作憂</hi>白<lb/>
<pb n="KR4h0140_WYG_555-5b"/>
髪况復久從戎<lb/>
　　　送狄參軍赴杭州<lb/>
新官非次受聖主寵前勲關雪發車晩風濤挂席聞海<lb/>
門山疊翠湖岸郡藏雲執簡從公後髯參豈勝君<lb/>
　　　過故人所遷新居<lb/>
金馬詔何晩茂陵居近修客來雲雨散鳥下梧桐秋迥<lb/>
漢銜天闕遥泉響御溝坐看凉月上為子一淹留<lb/>
　　　落照<hi>一作耿湋詩</hi>
<pb n="KR4h0140_WYG_555-6a"/>
照曜天山外飛鴉幾共過微紅拂秋漢片白透長波影<lb/>
促寒汀薄光殘古木多金霞與雲氣散漫復相和<lb/>
　　　宿崔邵池陽别墅<lb/>
楊柳色已改<hi>一作故</hi>郊原日復低煙生寒渚上<hi>一作樹上</hi>霞散<lb/>
亂山西<hi>一作霧薄亂流西</hi>待月人相對驚風鴈不齊此心君莫<lb/>
問舊國去將迷<lb/>
　　　楚江懐古三首<lb/>
露氣寒光集微陽下楚丘猨啼洞庭樹人在木蘭舟廣<lb/>
<pb n="KR4h0140_WYG_555-6b"/>
澤生明月蒼山<hi>一作葭</hi>夾亂流雲中君不降<hi>一作見</hi>竟夕自<lb/>
悲秋<lb/>
驚鳥去無際寒蛩鳴我傍蘆洲生早霧蘭隰下微霜列<lb/>
宿分窮野空流注大荒看山候明月聊自整雲裝<lb/>
野風吹蕙帶驟雨滴蘭橈屈宋魂㝠寞江山思寂寥隂<lb/>
霓侵晩<hi>一作反</hi>景海樹入迴潮欲折寒芳薦明神詎可招<lb/>
　　　逺水<lb/>
蕩漾空沙際虚明入逺天秋光照不極鳥影去無邊勢<lb/>
<pb n="KR4h0140_WYG_555-7a"/>
引長雲斷波輕<hi>一作凝</hi>片雪連汀洲杳難到萬古覆蒼煙<lb/>
　　　夕發邠寜寄從弟<hi>一作寄舒從事</hi>
半<hi>一作飲</hi>酣走馬别<hi>一作白馬</hi>别後鎖邊城日落月未上鳥棲<lb/>
人獨行方馳故國戀復愴長年情入<hi>一作久</hi>夜不能息何<lb/>
當閒此生<lb/>
　　　贈别北客<hi>一本無别字</hi>
君生遊俠地感激氣何髙飲盡玉壺酒贈留金錯刀鴈<lb/>
關飛霰雪鯨海落雲濤决去如征鳥離心空自勞<lb/>
<pb n="KR4h0140_WYG_555-7b"/>
　　　夜下<hi>一作入</hi>湘中<lb/>
洞庭人夜别<hi>一作到</hi>孤<hi>一作鳴</hi>棹下湘中露洗寒山遍波揺<lb/>
楚月空密林飛暗狖廣澤發鳴鴻行值<hi>一作抵</hi>揚帆者江<lb/>
分又不同<lb/>
　　　送吕郎中牧東海郡<lb/>
假道經淮泗檣烏集隼旟蕪城沙菼接波島石林疎海<lb/>
鶴空<hi>一作公</hi>庭下夷人逺岸居山鄉足<hi>一作召</hi>遺老佇聽薦<lb/>
賢書<lb/>
<pb n="KR4h0140_WYG_555-8a"/>
　　　山行偶作<lb/>
縁危<hi>一作巴</hi>路忽窮投宿值樵翁鳥下山含暝<hi>一作影</hi>蟬鳴<lb/>
露滴空石門斜月入雲竇暗泉通寂寞生幽思心疑舊<lb/>
隠同<lb/>
　　　巴江夜猨<lb/>
日飲巴江水還啼巴岸邊秋聲巫峽斷夜影楚雲連露<lb/>
滴青楓樹山空明月天誰知泊船<hi>一作帆</hi>者聽此不能眠<lb/>
　　　送田使君牧蔡州<lb/>
<pb n="KR4h0140_WYG_555-8b"/>
主意思政<hi>一作共</hi>理牧人官不輕樹多淮右地山逺汝南<lb/>
城望稼周<hi>一作殷</hi>田隔登樓楚月生懸知蔣亭下渚鶴伴<lb/>
閒行<lb/>
　　　雀臺怨<lb/>
魏宫歌舞地蝶戲鳥還鳴玉座人難到<hi>一作倒</hi>銅臺雨滴<lb/>
平西陵樹不見漳浦草空生萬恨盡埋此徒懸千載名<lb/>
　　　早發故園<lb/>
語<hi>一作論</hi>别在中夜登車離故鄉曙鐘寒出岳<hi>一作寺</hi>殘月<lb/>
<pb n="KR4h0140_WYG_555-9a"/>
迥凝霜風柳條多折沙雲氣盡黄行逢海西鴈零落不<lb/>
成行<lb/>
　　　贈别江客<lb/>
湘中有岑穴君去挂帆過露細蒹葭廣潮迥島嶼多汀<lb/>
洲延夕照楓葉墜寒波應使同漁者生涯許釣歌<lb/>
　　　宿翠微寺<lb/>
處處松隂<hi>一作生</hi>滿樵開一逕通鳥歸雲壑<hi>一作霜磬</hi>静僧語<lb/>
石樓<hi>一作橋</hi>空積翠含微月遥泉韻細風經行心不厭憶<lb/>
<pb n="KR4h0140_WYG_555-9b"/>
在故山中<lb/>
　　　霽後寄白閣僧<lb/>
蒼翠霾髙雪西峯鳥外看久披山衲壞孤坐石牀寒盥<lb/>
手水泉滴燃燈夜燒殘終期老雲嶠煮藥伴中餐<lb/>
　　　送僧歸金山寺<lb/>
金陵山<hi>一作江</hi>色裏蟬急向秋分迥寺横洲島歸僧渡水<lb/>
雲夕陽依岸盡<hi>一作落</hi>清磬隔潮聞遥想禪林下鑪香帶<lb/>
<hi>一作對</hi>月焚<lb/>
<pb n="KR4h0140_WYG_555-10a"/>
　　　新秋雨霽宿王處士東郊<lb/>
夕陽逢一雨夜木洗清隂露氣竹窗静秋光雲<hi>一作月</hi>月<lb/>
<hi>一作色</hi>深煎嘗靈藥<hi>一作/草</hi>味話及<hi>一作友</hi>故山心得意兩不<lb/>
寐微風生玉琴<lb/>
　　　關山曲二首<lb/>
金甲耀兠鍪黄金<hi>一作雲</hi>拂紫騮叛羌旗下戮䧟壁夜中<lb/>
收霜霰戎衣月關河磧氣秋箭瘡殊未合更遣擊蘭州<lb/>
火發龍山北中宵易左賢勒兵臨漢水驚鴈散胡天木<lb/>
<pb n="KR4h0140_WYG_555-10b"/>
落防河急軍孤受敵偏猶聞漢皇怒按劒待開邊<lb/>
　　　塞下曲二首<lb/>
旌旗倒北風霜霰逐南鴻夜救龍城急朝焚虎帳空骨<lb/>
銷金鏃在鬢改玉關中却想羲軒氏<hi>一作代又作世</hi>無人尚<hi>一作說</hi>
戰功<lb/>
廣漠雲凝慘日斜飛霰生燒山搜猛獸伏道擊迴兵風<lb/>
折旗竿曲沙埋樹杪<hi>一作塞路</hi>平黄雲飛旦夕<hi>一作雲飛日一夕</hi>偏<lb/>
奏苦寒聲<lb/>
<pb n="KR4h0140_WYG_555-11a"/>
　　　廣陵曲<lb/>
葱蘢桂樹枝髙繫黄金羈葉隠青蛾翠花飄白玉墀上<lb/>
鳴間關鳥下醉遊俠兒煬帝國已破此中都不知<lb/>
　　　送人遊蜀<lb/>
别離楊柳陌迢遰蜀門行若聽清猨後應多白髪生虹<lb/>
霓侵棧道風雨<hi>一作雨雪</hi>雜江聲過盡愁人處煙花是錦城<lb/>
　　　宿無可上人房<hi>一作宿翠微寺</hi>
稀逢息心侣細話逺<hi>一作故</hi>山期河<hi>一作/雲</hi>漢秋深<hi>一作生</hi>夜<lb/>
<pb n="KR4h0140_WYG_555-11b"/>
杉梧露滴時風傳林磬響<hi>一作久</hi>月掩<hi>一作螢掠</hi>草堂遲坐卧<lb/>
禪心在浮生皆不知<lb/>
　　　旅次夏州<lb/>
嘶馬發相續行次夏王臺鎖郡雲隂暮鳴笳燒色來霜<lb/>
繁邊上宿鬢改磧中迴悵望胡沙曉驚蓬朔吹催<lb/>
　　　同莊秀才宿鎮星觀<lb/>
的的星河落霑苔復灑松濕光微泛草石翠澹揺峰野<lb/>
觀雲和月秋城漏間鐘知君親此境九陌少相逢<lb/>
<pb n="KR4h0140_WYG_555-12a"/>
　　　鸛雀樓晴望<lb/>
堯女樓西望人懐太古時海波<hi>一作帆</hi>通禹鑿<hi>一作穴</hi>山木<lb/>
閉虞祠鳥道殘虹挂龍潭返照移行雲如可馭萬里赴<lb/>
心期<lb/>
　　　贈淮南將<lb/>
何事淮南將功髙業未成風濤辭海郡雷雨鎮山營度<lb/>
磧黄雲起防秋白髪生密機曾制敵憂國更論兵塞色<lb/>
侵旗動寒光鎖甲明自憐心有作獨立望專征<lb/>
<pb n="KR4h0140_WYG_555-12b"/>
　　　寄賈島<lb/>
海上不同來關中俱久住尋思别山日老盡經行樹志<lb/>
業人未聞時光鳥空度風悲漢苑秋雨滴秦城暮佩玉<lb/>
與鏘金非親亦非故朱顔枉自毁明代空相遇歲晏各<lb/>
能歸心知舊岐路<lb/>
　　　湘川弔舜<lb/>
伊予生好古弔舜蒼梧間白日坐將没遊波凝不還九<lb/>
疑雲動影曠野竹成斑鴈集蒹葭渚猨啼霧露山南風<lb/>
<pb n="KR4h0140_WYG_555-13a"/>
吹早恨瑶瑟怨長閒𤣥化誰能問天門恨久關<lb/>
　　　送僧歸閩中舊寺<lb/>
寺隔海山遥帆前落葉飄斷猨通楚塞驚鷺出蘭橈星<lb/>
月浮波島煙蘿渡石橋鐘聲催野飯秋色落寒潮舊社<lb/>
人多老閒房樹半凋空林容病士<hi>一作者</hi>歲晩待相招<lb/>
　　　寄逺<lb/>
坐想親愛逺行嗟天地闊積疹甘毁顔沈憂更銷骨迢<lb/>
迢遊子心望望歸雲没喬木非故里髙樓共明月夜深<lb/>
<pb n="KR4h0140_WYG_555-13b"/>
秋風多聞鴈來天末<lb/>
　　　經咸陽北原<lb/>
秦山曾共轉秦雲自舒巻古來爭雄圖到此多不返野<lb/>
狖穴孤墳農人耕廢苑川長波又逝日與歲俱晩夜入<lb/>
咸陽中悲吞不能飯<lb/>
　　　冬日寄洛中楊少尹<lb/>
黄河岸柳衰城下度流澌年長從公懶天寒入府遲家<lb/>
山望<hi>一作登</hi>幾遍魏闕赴何時懐古心誰識應多謁舜祠<lb/>
<pb n="KR4h0140_WYG_555-14a"/>
　　　浙江夜宿<lb/>
落帆人更起露草滿汀洲逺狖啼荒嶠孤螢溺漫流積<lb/>
隂開片月爽氣集髙秋去去胡為戀搴芳時一遊<lb/>
　　　寄西岳白石僧<lb/>
挂錫中峯上經行踏石梯雲房出定後岳月在池西峭<lb/>
壁殘霞照欹松積雪齊年年著山屐曾得到招提<lb/>
　　　同州冬日陪吳常侍閒宴<lb/>
中天白雲散集客郡齋時陶性聊飛爵看山忽罷碁雪<lb/>
<pb n="KR4h0140_WYG_555-14b"/>
花凝始散木葉脫無遺静理<hi>一作裏</hi>良多暇招邀愜所思<lb/>
　　　答鄜畤友人同宿見示<lb/>
為客自堪悲風塵日滿衣承明無計入舊隠但懷歸雪<lb/>
積孤城暗燈殘曉角微相逢喜同宿此地故人稀<lb/>
　　　題僧禪院<hi>一作題興善寺英律師院</hi>
虚室焚<hi>一作燃</hi>香久禪<hi>一作看</hi>心悟幾生濾泉侵月起掃逕<lb/>
避蟲行樹隔前朝在苔滋廢渚平我來風雨夜像設<hi>一作</hi>
<hi>照</hi>一燈明<lb/>
<pb n="KR4h0140_WYG_555-15a"/>
　　　懷故山寄賈島<lb/>
心偶羡明代學詩觀國風自從來闕下未勝在山中丹<lb/>
桂日應老白雲居久空誰能謝時去聊與此生同<lb/>
　　　㶚上秋居<lb/>
㶚原風雨定晚見鴈行頻落葉他鄉樹寒燈獨夜人空<lb/>
園白露滴孤壁野僧隣寄臥郊扉久何門致此身<lb/>
　　　寄崇徳里居作<lb/>
掃君園林地澤<hi>一作滌</hi>我清涼襟髙鳥雲路晚孤蟬楊柳<lb/>
<pb n="KR4h0140_WYG_555-15b"/>
深風微漢宫漏月迥秦城砧光景坐如此徒懷經濟心<lb/>
　　　河梁别<lb/>
河梁送别者行哭半非親此路<hi>一作地</hi>足征客胡天多殺<lb/>
人金罍照離思<hi>一作席</hi>寶瑟凝殘<hi>一作青</hi>春早晚期相見垂<lb/>
楊凋復新<hi>一本無末二句</hi>
　　　留别定襄盧軍事<lb/>
行行與君别路在鴈門西秋色見邊草軍聲聞戍鼙酣<lb/>
歌<hi>一作銜杯</hi>擊寶劒躍馬上金<hi>一作荒</hi>堤歸去咸陽里平生志<lb/>
<pb n="KR4h0140_WYG_555-16a"/>
不迷<lb/>
　　　送杜秀才東遊<lb/>
羇遊年復長去日值秋殘草出函關白雲藏野渡寒鴻<lb/>
多霜雪重山廣道途難心事何人識斗牛應數看<lb/>
　　　懷黄頗<lb/>
有客南浮去平生與我同炎州結遥思芳杜採應空秦<lb/>
鴈歸侵月湘猿戲褭楓期君翼明代未可戀山中<lb/>
　　　隴上獨望<lb/>
<pb n="KR4h0140_WYG_555-16b"/>
斜日挂邊樹蕭蕭獨望間隂雲藏漢壘飛火照胡山隴<lb/>
首行人絕河源夕鳥還誰為立勲者可惜寶刀閒<lb/>
　　　長安書懷<lb/>
岐路今如此還堪慟哭頻關中成久客海上老諸親谷<lb/>
口田應廢鄉山草又春年年銷壯志空作獻書人<lb/>
　　　邯鄲驛樓作<lb/>
蕪没叢臺久清漳廢御溝蟬鳴河外樹人在驛西樓雲<lb/>
燒天中赤山當日落秋近郊經戰後處處骨成丘<lb/>
<pb n="KR4h0140_WYG_555-17a"/>
　　　　别家後次飛狐西即事<lb/>
　逺歸從此别親愛失天涯去國頻迴首方秋不在家鳴<lb/>
　蛩聞塞路冷鴈背龍沙西次桑乾曲洲中見荻花<lb/>
　　　　題青龍寺鏡公房<lb/>
　一室意何有閒門為我開爐香寒自滅履雪飯初迴窗<lb/>
　迥孤山入燈殘片月來禪心方此地不必訪天台<lb/>
　<lb/>
　<lb/>
<pb n="KR4h0140_WYG_555-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_396-1a"/>
　欽定四庫全書<lb/>
御定全唐詩巻三百九十六<lb/>
　　元稹<lb/>
　元稹字㣲之河南河内人㓜孤母鄭賢而文親授書傳<lb/>
　舉明經書判入等補校書郎元和初應制䇿第一除左<lb/>
　拾遺歴監察御史坐事貶江陵士曹參軍徙通州司馬<lb/>
　自虢州長史徴為膳部員外郎拜祠部郎中知制誥召<lb/>
　入翰林為中書舍人承㫖學士進工部侍郎同平章事<lb/>
<pb n="KR4h0140_WYG_396-1b"/>
　未㡬罷相出為同州刺史改越州刺史兼御史大夫浙<lb/>
　東觀察使太和初入為尚書左丞檢校戸部尚書兼鄂<lb/>
　州刺史武昌軍節度使年五十三卒贈尚書右僕射稹<lb/>
　自少與白居易倡和當時言詩者稱元白號為元和體<lb/>
　其集與居易同名長慶今編詩二十八巻<lb/>
　　　　思歸樂<lb/>
　山中<hi>一作我作</hi>思歸樂盡作思歸鳴爾是此山鳥安得失鄉<lb/>
　名應緣此山路<hi>一作寄跡</hi>自古離人征陰愁感和氣俾爾従<lb/>
<pb n="KR4h0140_WYG_396-2a"/>
此生我雖失鄉去我無<hi>一作不</hi>失鄉情慘舒在方寸寵辱<lb/>
將何驚浮生居大塊尋丈可寄形<hi>一作身</hi>身安即形樂豈<lb/>
獨樂咸京命者道之本死者天之平安問逺與近何言<lb/>
殤與彭君看趙工部八十支體輕交州二十載一到<hi>一作</hi>
<hi>始對</hi>長安城長安不須㬰復作交州行交州又累嵗移鎮<lb/>
廣與荆<hi>一作移鎮值江陵</hi>歸朝新天子濟濟為上卿肌膚無瘴<lb/>
色飲食康且寧長安一晝夜死者如霣星喪車四門出<lb/>
何闗炎瘴縈況我三十二<hi>一作餘</hi>百年<hi>一作年来</hi>未半程江陵<lb/>
<pb n="KR4h0140_WYG_396-2b"/>
道塗近椘俗雲水清遐想玉泉寺久聞峴山<hi>一作久欲登斯</hi>亭<lb/>
此去盡綿歴豈無心賞并紅餐日充腹碧澗朝析酲開<lb/>
門<hi>一作釀酒</hi>待賔客寄書安弟兄閒窮四聲韻悶閱九部經<lb/>
身外皆委順<hi>一作無所求</hi>眼前隨所營此意久巳定誰能求<lb/>
茍榮所以官甚小不畏權<hi>一作朝野巳</hi>勢傾傾心豈不易巧<lb/>
詐神之刑萬物有夲性況復人性<hi>一作至</hi>靈金埋無土色<lb/>
玉墜無瓦聲劒折有寸利鏡破有片明我可俘為囚我<lb/>
可刃為兵我心終不死金石貫以誠此誠患不至<hi>一作立</hi>
<pb n="KR4h0140_WYG_396-3a"/>
誠至<hi>一作雖困</hi>道亦亨㣲哉滿山鳥呌噪何足聼<lb/>
　　　春鳩<lb/>
春鳩與百舌音響詎同年如何一時語俱得春風憐猶<lb/>
知化工<hi>一作造物</hi>意當春不生蟬免教爭呌噪沸渭桃花前<lb/>
　　　春蟬<lb/>
我自東歸日厭苦春鳩聲作詩憐化工不遣春蟬生及<lb/>
来商山道山深氣不平春秋兩相似蟲豸百種鳴風松<lb/>
不成韻蜩螗沸如羮豈無朝陽鳯羞與㣲物爭安得天<lb/>
<pb n="KR4h0140_WYG_396-3b"/>
上雨奔渾河海傾蕩滌反時氣然後好晴明<lb/>
　　　兔絲<lb/>
人生莫依倚依倚事不成君看兔絲蔓依倚榛與荆荆<lb/>
榛易䝉宻百鳥撩亂鳴下有狐兔穴奔走亦縦横樵童<lb/>
斫將去柔蔓與之并翳薈生可恥束縳死無名桂樹月<lb/>
中出珊瑚石上生俊鶻度海食應龍升天行靈物本特<lb/>
逹不復相纏縈纏縈竟何者荆棘與飛莖<lb/>
　　　古社<lb/>
<pb n="KR4h0140_WYG_396-4a"/>
古社基阯在人散社不神惟有空心樹妖狐藏魅人狐<lb/>
惑意顚倒臊腥不復聞丘墳變城郭花草仍荆榛良田<lb/>
千萬頃占作天荒田主人議芟斫怪見不敢前那言空<lb/>
山燒夜隨風馬<hi>一作長</hi>奔飛<hi>一作壯</hi>聲鼔鼙震髙燄旗幟飜<lb/>
逡巡荆棘盡狐兔無子孫狐死魅人滅煙消壇墠存繞<lb/>
壇舊田地給授有等倫農收邨落盛社樹新團圓社公<lb/>
千萬嵗永保邨中民<lb/>
　　　松樹<lb/>
<pb n="KR4h0140_WYG_396-4b"/>
華山髙幢幢<hi>一作憧憧</hi>上有髙髙松株株遥各各葉葉相重<lb/>
重槐樹夾道植枝葉俱冥蒙既無貞直榦復有罥挂蟲<lb/>
何不種松樹使<hi>一作種</hi>之揺清風秦時巳曽種顦顇種不<lb/>
供可憐孤松意不與槐樹同閒在髙山頂樛盤虯與龍<lb/>
屈為大厦棟庇蔭侯與公不肯作行伍俱在塵土中<lb/>
　　　芳樹<lb/>
芳樹巳寥落孤英尤可嘉可憐團團<hi>一作團圓</hi>葉蓋覆深深<lb/>
花遊蠭競鑽刺鬬雀亦紛拏天生細碎物不愛好光華<lb/>
<pb n="KR4h0140_WYG_396-5a"/>
非無殲殄法念爾有生涯春雷一聲發驚燕亦驚蛇清<lb/>
池養神蔡已復長蝦蟇雨露貴平施吾其春草芽<lb/>
　　　桐花<lb/>
朧月上山館紫桐垂好隂可惜暗澹色無人知此心舜<lb/>
沒蒼梧野鳯歸丹穴岑遺落在人世光華那復深年年<lb/>
怨春意不競桃杏林唯占清明後牡丹還復侵況此空<lb/>
館閉云誰恣幽尋徒煩鳥噪集不語山嶔岑滿院青苔<lb/>
地一樹蓮花簪自開還自落暗芳終暗沈爾生不得所<lb/>
<pb n="KR4h0140_WYG_396-5b"/>
我願裁為琴安置君王側調和元首音安問宮徴角先<lb/>
辨雅鄭淫宫弦春以君君若春日臨商弦亷以臣臣作<lb/>
旱天霖人安角聲暢人因鬭不任羽以類萬物祅物神<lb/>
不歆徴以節百事奉事罔不欽五者茍不亂天命乃可<lb/>
忱君若問孝理彈作梁山吟君若事宗廟拊以和球琳<lb/>
君若不好諌願獻觸疏箴君若不罷獵請聴荒于禽君<lb/>
若侈臺殿雍門可霑襟君若傲賢雋鹿鳴有食芩君聞<lb/>
祈招什車馬勿駸駸君若欲敗度中有式如金君聞熏<lb/>
<pb n="KR4h0140_WYG_396-6a"/>
風操志氣在愔愔中有阜財語勿受来獻賝北里當絶<lb/>
聼禍莫大於婬南風茍不競無往遺之擒姦聲不入耳<lb/>
巧言寧孔壬梟音亦云革安得沴與祲天子既穆穆羣<lb/>
材亦森森劒士還農野絲人歸織紝丹鳯巢阿閣文魚<lb/>
游碧潯和氣浹寰海易若溉蹄涔改張乃可鼓此語無<lb/>
古今非琴獨能爾事有諭因鍼感爾桐花意閒怨杳難<lb/>
禁待我持斤斧置君為大琛<lb/>
　　　雉媒<lb/>
<pb n="KR4h0140_WYG_396-6b"/>
雙雉在野時可憐同嗜欲毛衣前後成一種文章足一<lb/>
雉獨先飛衝開芳草綠網羅幽草中暗被潛羈束剪刀<lb/>
摧六翮絲線縫雙目啖養能㡬時依然巳馴熟都無舊<lb/>
性靈返與他心腹置在芳草中翻令誘同族前時相失<lb/>
者思君意彌篤朝朝舊䖏飛往往巢邊哭今朝樹上啼<lb/>
哀音斷還續逺見爾文章知君草中伏和鳴忽相召鼔<lb/>
翅遥相矚畏我未肻来又啄翳前粟歛翮逺投君飛馳<lb/>
勢奔蹙罥挂在君前向君聲促促信君決無疑不道君<lb/>
<pb n="KR4h0140_WYG_396-7a"/>
相覆自恨飛太髙疎羅偶然觸看看架上鷹擬食無罪<lb/>
肉君意定何如依舊雕籠宿<lb/>
　　　箭鏃<lb/>
箭鏃本求利淬礪良甚難礪將何所用礪以射凶殘不<lb/>
礪射不入不射人不安為盗即當射寧問私與官夜射<lb/>
官中盗中之血闌干帶箭君前訴君王悄不歡頃曽為<lb/>
盗者百箭中心攢競將兒女淚滴瀝助心酸君王責良<lb/>
帥此禍誰為端帥言發硎罪不使刃稍刓君王不忍殺<lb/>
<pb n="KR4h0140_WYG_396-7b"/>
逐之如迸丸仍令後来箭盡可頭團團發硎去雖逺礪<lb/>
鏃心不闌㑹射蛟螭盡舟行無惡瀾<lb/>
　　　賽神<lb/>
邨落事妖神林木大如邨事來三十載巫覡傳子孫邨<lb/>
中四時祭殺盡<hi>一作盡殺</hi>雞與豚主人不堪命積燎曽欲燔<lb/>
旋風天地轉急雨江河翻採薪持斧者棄斧縦横奔山<lb/>
深多掩暎僅免鯨鯢吞主人集鄰里各各持酒罇廟中<lb/>
再三拜願得禾稼存去年大巫死小覡又妖言邑中神<lb/>
<pb n="KR4h0140_WYG_396-8a"/>
眀宰有意效西門焚除計未決伺者迭乗軒廟深荆棘<lb/>
厚但見狐兔蹲巫言小神變可驗牛馬蕃邑吏齊進說<lb/>
幸勿禍鄉原踰年計不定縣聴良亦煩渉夏祭時至因<lb/>
令修四垣憂虞神憤恨玉帛意彌敦我来神廟下簫鼔<lb/>
正喧喧因言遣妖術滅絶由本根主人中罷舞許我重<lb/>
疊論蜉蝣生溼䖏鴟鴞集黄昏主人邪心起氣燄日夜<lb/>
繁狐貍得蹊徑潛穴主人園腥臊襲左右然後託丘樊<lb/>
嵗深樹成就曲直可輪轅幽妖盡依倚萬怪之所屯主<lb/>
<pb n="KR4h0140_WYG_396-8b"/>
人一心好四面無籬藩命樵執斤斧怪木寧遽髠主人<lb/>
且傾聼再為諭清渾阿膠在末派罔象游上源靈藥逡<lb/>
巡盡黒波朝夕噴神龍厭流濁先伐鼉與黿黿鼉在龍<lb/>
穴妖氣常鬱温主人惡淫祀先去邪與惽惽邪中人意<lb/>
蠱禍蝕精魂徳勝妖不作勢強威亦尊計窮然後賽後<lb/>
賽復何㤙<lb/>
　　　大觜烏<lb/>
陽烏有二類觜白者名慈求食哺慈母因以此名之飲<lb/>
<pb n="KR4h0140_WYG_396-9a"/>
啄頗亷儉音響亦柔雌百巢同一樹棲宿不復疑得食<lb/>
先反哺一身常苦羸緣知五常性飜被衆禽欺其一觜<lb/>
大者攫搏性貪癡有力強如鶻有爪利如錐音聲甚㕭<lb/>
嗗潛通妖怪詞受日餘光庇終天無死期翺翔富人屋<lb/>
棲息屋前枝巫言此烏至財産日豐宜主人一心惑誘<lb/>
引不知疲轉見烏来集自言家轉孳白鶴門外養花鷹<lb/>
架上維專聼烏喜怒信受若神龜舉家同此意彈射不<lb/>
復施往往清池側却令鵷鷺隨羣烏飽粱肉毛羽色澤<lb/>
<pb n="KR4h0140_WYG_396-9b"/>
滋逺近恣所往貪殘無不為巢禽攫雛卵廐馬啄瘡痍<lb/>
滲瀝脂膏盡鳯皇那得知主人一朝病爭向屋檐窺呦<lb/>
鷕呼羣鵩翩翻集怪鴟主人偏養者嘯聚最奔馳夜半<lb/>
仍驚噪鵂鶹逐老狸主人病心怯燈火夜深移左右雖<lb/>
無語奄然皆淚垂平明天出日陰魅走參差烏來屋檐<lb/>
上又惑主人兒兒即富家業玩好方愛竒占募能言鳥<lb/>
置者許髙貲隴樹巢鸚鵡言語好光儀美人傾心獻雕<lb/>
籠身自持求者臨軒坐置在白玉墀先問鳥中苦便言<lb/>
<pb n="KR4h0140_WYG_396-10a"/>
烏若斯衆烏齊搏鑠翠羽幾離披逺擲千餘里美人情<lb/>
亦衰舉家懲此患事烏踰昔時向言池上鷺啄肉寢其<lb/>
皮夜漏天終曉陰雲風定吹況爾烏何者數極不知危<lb/>
㑹結彌天網盡取一無遺常令阿閣上宛宛宿長離<lb/>
　　　分水嶺<lb/>
崔嵬分水嶺髙下與雲平上有分流水東西隨勢傾朝<lb/>
同一源出暮隔千里情風雨各自異波瀾相背驚勢髙<lb/>
競奔注勢曲巳囘縈偶值當途石蹙縮又縦横有時遭<lb/>
<pb n="KR4h0140_WYG_396-10b"/>
孔穴變作嗚咽聲𥚹淺無所用奔波奚所營團團井中<lb/>
水不復東西征上應美人意中涵孤月明旋風四面起<lb/>
井深波不生堅氷一時合井深凍不成終年汲引絶不<lb/>
耗復不盈五月金石鑠既寒亦既清易時不易性改邑<lb/>
不改名定如拱北極瑩若燒玉英君門客如水日夜隨<lb/>
勢行君看守心者井水為君盟<lb/>
　　　四皓廟<lb/>
巢由昔避世堯舜不得臣伊呂雖急病湯武乃可君四<lb/>
<pb n="KR4h0140_WYG_396-11a"/>
　賢胡為者千載名氛氲顯晦有遺迹前後疑不倫秦政<lb/>
　虐天下黷武窮生民諸侯戰必死壯士眉亦嚬張良韓<lb/>
　孺子椎碎屬車輪遂令英雄意日夜思報秦先生相將<lb/>
　去不復嬰世塵雲巻在孤岫龍潛為小鱗秦王轉無道<lb/>
　諫者鼎鑊親茅焦脫衣諫先生無一言趙髙殺二世先<lb/>
　生如不聞劉項取天下先生游白雲海内八年戰先生<lb/>
　全一身漢業日已定先生名亦振不得為濟世宣哉為<lb/>
　隱淪如何一朝起屈作儲貳賔安存孝惠帝摧顇戚夫<lb/>
<pb n="KR4h0140_WYG_396-11b"/>
　人舎大以謀細虯盤而蠖伸惠帝竟不嗣呂氏禍有因<lb/>
　雖懐安劉志未若周與陳皆落子房術先生道何屯出<lb/>
　䖏貴明白故吾今有云<lb/>
　<lb/>
　<lb/>
　<lb/>
　<lb/>
御定全唐詩巻三百九十六<lb/>
</p>
<p>
</p>
  </div>
</body>
</text>
</TEI>
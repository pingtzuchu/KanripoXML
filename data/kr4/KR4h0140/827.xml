<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_827-1a"/>
　欽定四庫全書<lb/>
御定全唐詩巻八百二十七<lb/>
　　貫休<lb/>
　　　　循吏曲上王使君<lb/>
　需宿需宿炳爛光合蒸蒸婺民鍾此多福自東自西自<lb/>
　南自北伊飛伊走乳乳良牧和氣無形春光自成大信<lb/>
　不信貽厥無朕需女需女爾亦須語使君為理𤣥風震<lb/>
　古需女需女爾亦須語我願喙長三千里枕著玉階奏<lb/>
<pb n="KR4h0140_WYG_827-1b"/>
　明主<lb/>
　　　　古鏡詞<lb/>
　我有一面鏡新磨似秋月上唯金膏香下狀驪龍窟等<lb/>
　閒不欲開醜者多不悦或問幾千年軒轅手中物<lb/>
　　　　懷張為周朴<lb/>
　張周二夫子詩好人太癖更不過嶺來如今頭盡白人<lb/>
　傳禹力不到處河聲流向西<hi>周</hi>又到處即閉户逢君方<lb/>
　展睂<hi>張</hi>不知是不是若是即大竒我又聞二公心與人<lb/>
<pb n="KR4h0140_WYG_827-2a"/>
不同一生常在寂寞中有時狂吟入僧宅錦囊鳥啼荔<lb/>
枝紅有時冥摉海山腦珊瑚枝動日杲杲聖君在上知<lb/>
不知赤面濁醪許多好<lb/>
　　　題𢎞顗三藏院<lb/>
儀清態淡雕瓊瓌捲簾瀟灑無塵埃嶽茶如乳庭花開<lb/>
信心弟子時時來灌頂壇嚴伸㽬塞三十年功苦拘束<lb/>
梵僧夢裏授微言雪嶺白牛力深得<hi>師曽受神僧眞言於夢中</hi>水精<lb/>
一索香一爐紅蓮花舌生醍醐初聽喉音寶樓閣如聞<lb/>
<pb n="KR4h0140_WYG_827-2b"/>
魔王宫殿拉<hi>一作掠</hi>金瓦落次聽妙音大隨求更覺人間<lb/>
萬事深悠悠四音俱作清且柔愛河濁浪却倒流却倒<lb/>
流兮無處去碧海含空日初曙<lb/>
　　　古意代友人投所知<lb/>
青松雖有花有花不如無貧井泉雖清且無金轆轤客<lb/>
從逺方來遺我古銅鏡挂之玉堂上如對軒轅聖天龍<lb/>
睡坤腹土蝕金鬛綠因知燕趙佳人顔似玉不得此鏡<lb/>
終不<hi>缺一字</hi>
<pb n="KR4h0140_WYG_827-3a"/>
　　　聞知已入翰林<lb/>
天驥頭似鳥儵忽四天下南金色如椹入火不見火吾<lb/>
交二名士遽立于帝左鳳姿既出世大意囑在我竒哉<lb/>
子淵頌無可無不可<lb/>
　　　上裵大夫二首<lb/>
我有一端綺花彩鸞鳳羣佳人金錯刀何以裁此文<lb/>
我有白雲琴樸斵天地精俚耳不使聞慮同衆樂聽指<lb/>
指法仙法<hi>應作指</hi>聲聲聖人聲一彈四時和再彈中古清<lb/>
<pb n="KR4h0140_WYG_827-3b"/>
庭前梧桐枝颯颯南風生還希師曠懷見我心不輕<lb/>
　　　上劉商州<lb/>
周邵吁噓氣結為禎祥雲客從逺方來持此將贈君時<lb/>
命偶不謬授館終南東愔愔良吏師不寐如老農丘軻<lb/>
文之天代天有餘功代天復代天后稷何所從<lb/>
　　　閒居擬齊梁四首<lb/>
夜雨山草滋爽籟生古木閑吟竹仙偈清於嚼金玉蟋<lb/>
蟀啼壞牆茍免悲局促道人優曇花迢迢逺山綠<lb/>
<pb n="KR4h0140_WYG_827-4a"/>
果熟無低枝芳香入屏帷故人久不來萱草何離離苦<lb/>
吟齋貌減更被杉風吹獨賴湖上翁時為烹露葵<lb/>
紅藕暎嘉魴澄池照孤坐池痕放文彩雨氣増慵惰山<lb/>
翁寄术藥幸得秋病可終召十七人雲中備香火<lb/>
清氣生滄洲殘雲落林藪放鶴久不歸不知更歸否支<lb/>
䇿到江湄江皋木葉飛自憐為客逺還如鵲遶枝南枝<lb/>
復北枝玉露沾毛衣<lb/>
　　　塞上曲二首<lb/>
<pb n="KR4h0140_WYG_827-4b"/>
錦袷健兒黒如漆騎羊上氷如箭疾蒲萄酒白雕腊紅<lb/>
苜蓿根甜沙鼠出單于右臂何須斷天子昭昭本如日<lb/>
一握黳髯一握絲須知只為平戎術<lb/>
去年轉鬬陰山脚生得單于却放却今年深入于不毛<lb/>
㓂兵拔帳遺弓刀男兒須<hi>一作貴</hi>展平生志為國輸忠合<lb/>
天地甲穿雖即<hi>一作則</hi>失黄金劔缺猶能生紫氣塞草萋<lb/>
萋兵士苦横刀誓死清邉土封侯十萬始無心玉闗凱<lb/>
<hi>一作生</hi>入君看取<lb/>
<pb n="KR4h0140_WYG_827-5a"/>
　　　擬齊梁體寄馮使君三首<lb/>
庭鳥多好音相呼灌木中竹房更何有還如鳥巢空賴<lb/>
逢富人侯眞東晉謝公煌煌發令姿珂珮鳴丁冬故山<lb/>
有深霞未如旌旗紅慚非衛霍松何以當清風<lb/>
露益蟬聲長蕙蘭垂紫帶清吟待明月孤雲忽為蓋伊<lb/>
余石林人本是燒畬輩頻接謝公棊輸多未曽賽<lb/>
大道貴無心聖賢為始慕秋空共澄潔美玉同貞素偉<lb/>
哉桐江守雌黄出金口為文能廢興談道弭空有雪林<lb/>
<pb n="KR4h0140_WYG_827-5b"/>
槁枯者坐石聽亦久還疑紫磨身成居靈運後<lb/>
　　　書匡山老僧菴<lb/>
篔簹紅實好鳥語銀髯瘦僧貌如祖香煙濛濛衣上聚<lb/>
冥心縹緲<hi>一作渺渺</hi>入鐵圄白麏作夢枕藤履東峯山媪貢<lb/>
瓜乳<lb/>
　　　讀顧况歌行<lb/>
雪泥露金氷滴瓦楓檉火著僧留坐忽覩逋翁<hi>况别號</hi>一<lb/>
軸歌始覺詩魔辜負我花飛飛雪霏霏三珠樹曉珠纍<lb/>
<pb n="KR4h0140_WYG_827-6a"/>
纍妖狐爬出西子骨雷車拶破織女機憶昔鄱陽寺中<lb/>
見一碣逋翁詞兮逋翁札庾翼未伏王右軍李白不知<lb/>
誰擬殺别别若非仙眼應難别不可説不可説離亂亂<lb/>
離應打折<lb/>
　　　冬末病中作二首<lb/>
冬風吹草木亦吹我病根故人久不來冷落如丘園<graphic n="KR2157" url="https://raw.githubusercontent.com/kanripo/KR-Gaiji/master/images/KR2157.png" mimeType="image/png"/>
龍與摩詰吁歎非不聞顧惟年少時未合多憂懃風鍾<lb/>
逺孤枕雪水流凍痕空餘微妙心期空靜者論<lb/>
<pb n="KR4h0140_WYG_827-6b"/>
胸中有一物旅拒復攻擊向下還上來唯疑是肺石山<lb/>
童頑且小用之復何益教洗煮茶鐺雪團打鄰壁宛轉<lb/>
無好姿裵囘更何適庭前早梅樹坐見花盡碧屋老多<lb/>
鼠窠窗卑<hi>一本缺</hi>露山脊近來胸中物已似輸藥力微吟<lb/>
復微吟依稀似莊舄<lb/>
　　　遇葉進士<lb/>
文章擬眞宰儀冠冷如壁山寺偶相逢眼青勝山色氣<lb/>
隆多慷慨語澹無他力金繩殘果落竹閣涼雨滴自媿<lb/>
<pb n="KR4h0140_WYG_827-7a"/>
龍鍾人見此沖天翼<lb/>
　　　寄杜使君<lb/>
清辰捲珠簾盥潄香滿室杉松經雪後别有精彩出琅<lb/>
圅芙蓉書開之向堦日好鳥常解來孤雲偶相失有時<lb/>
作章句氣概還鮮逸茫茫世情世誰人愛眞實清髙慕<lb/>
𤣥度宴黙攀道一殘磬隔風林微陽解氷筆亦知休明<lb/>
代諒無經濟術門前九箇峯終擬為文乞<lb/>
　　　寄髙員外<lb/>
<pb n="KR4h0140_WYG_827-7b"/>
冷冽蒼黄風似劈雪骨氷筋滿瑤席庭松流汙相抵喫<lb/>
霜絮重裘火無力孤峯地鑪燒白櫪龎睂道者應相憶<lb/>
儵忽維陽歲云暮寂寥不覺成章句惟應將寄蘂珠宫<lb/>
<hi>一作人</hi>禪刹雲深一來去<lb/>
　　　書陳處士屋壁二首<lb/>
有叟傲堯日髮白肌膚紅妻子亦讀書種蘭清溪東<hi>處士</hi>
<hi>有種蘭篇</hi>白雲有竒色紫桂含天風即應迎鶴書肻羨於洞<lb/>
洪髙歩前山前髙歌北山北數載賣甘橙山貲近云足<lb/>
<pb n="KR4h0140_WYG_827-8a"/>
新詩不將出徃徃僧乞得唯云李太白亦是偷桃賊吟<lb/>
狂鬼神走酒釅天地昃青芻生堦除擷之束成束<lb/>
　　　對月作<lb/>
今人看此月古人看此月如何古人心難向今人説古<lb/>
人求祿以及親及親如之何忠孝為朱輪今人求祿唯<lb/>
庇身庇身如之何惡木多斜文斜文復斜文顛窒何紛<lb/>
紛<lb/>
　　　山茶花<lb/>
<pb n="KR4h0140_WYG_827-8b"/>
風裁日染開仙囿百花色死猩血謬今朝一朶墮堦前<lb/>
應有看人怨孫秀<lb/>
　　　上孫使君<hi>三十九句缺一字</hi>
聖主得賢臣天地方交泰恭惟嶽精粹多出於昭代君<lb/>
侯握文鏡獨立塵埃外王演俗容儀崔陵小風概馨香<lb/>
擁蘭雪峻秀髙嵩岱嵇松領歲寒莊劒無礱淬威稜玉<lb/>
霜直匠石金槌大詩穿明月珠道拍安期背中興鸞鳳<lb/>
集直道風雲㑹萬卷似無書三山如歴塊徳乎天所縱<lb/>
<pb n="KR4h0140_WYG_827-9a"/>
清矣誰堪對有法在朝端無塵到冠蓋具瞻從宻勿旦<lb/>
夕調鼎鼐為君整衢尊為君戢蕃塞豈知吾后意憂此<lb/>
毗陵最親手賜彤弓蒼生是繄賴下車鄰寇散是物氷<lb/>
壺内龔遂喪亷平次公太繁碎袴襦砧動地父母歌闤<lb/>
闠<hi>闕</hi>雪鏁戈鋋非煙遶旌斾寧思子産氷肻羨任棠薤<lb/>
忽如春再來不獨天重戴昻藏海嶠鶴冷碧仙庭檜物<lb/>
物動和氣家家有新態芙蓉開帟幕錦帳無纖壒鼓角<lb/>
穿凍雲恩波動耕耒奸囘改精魄禮教書紳帶必于堯<lb/>
<pb n="KR4h0140_WYG_827-9b"/>
舜日還似房杜輩野人有章句格力亦慷慨若不入丘<lb/>
門世間更誰愛<lb/>
　　　哭靈一上人<lb/>
一公何不在空有逺公名共説岑山路今時不可行舊<lb/>
房松更老新塔草初生經論傳緇侣文章遍墨卿禪林<lb/>
枝幹折法宇棟梁傾誰俊修僧史應知傳已成<lb/>
　　　行路難<lb/>
君不見山髙海深人不測古徃今來轉青碧淺近輕浮<lb/>
<pb n="KR4h0140_WYG_827-10a"/>
莫與交地卑只解生荆棘誰道黄金如糞土張耳陳餘<lb/>
斷消息行路難行路君自看<lb/>
不會當時<hi>一作初</hi>作天地剛有多般愚與智到頭還用真<lb/>
宰心何如上下皆清氣大道冥冥不知處那堪頓得羲<lb/>
和轡義不義兮仁不仁擬學長生更容易負心<hi>一作薪</hi>為<lb/>
罏復為火緣木求魚應且止君不見燒金煉石古帝王<lb/>
鬼火熒熒白楊裏<lb/>
君不見道傍廢井生古木本是驕奢貴人屋幾度美人<lb/>
<pb n="KR4h0140_WYG_827-10b"/>
照影來素綆銀缾濯纖玉雲飛雨散今如此繡闥雕甍<lb/>
作荒谷沸渭笙歌君莫誇不應常<hi>一作長</hi>是西家哭休説<lb/>
遺編行者幾至竟終須合天理敗他成此亦何功蘇張<lb/>
終作多言鬼行路難行路難不在羊腸裏<lb/>
九有茫茫共堯日浪死虚生亦非一清淨𤣥音竟不聞<lb/>
花眼酒腸暗如漆或偶因片言隻字登第光二親又不<lb/>
能獻可替否航要津口譚羲軒與周孔履行不及屠沽<lb/>
人行路難行路難日暮途逺空悲歎<lb/>
<pb n="KR4h0140_WYG_827-11a"/>
君不見道傍樹有寄生枝青青鬱鬱同榮衰無情之物<lb/>
尚如此為人不及還堪悲父歸墳兮未朝<hi>一作期</hi>夕已分<lb/>
黄金爭田宅髙堂老母頭似霜<hi>一作雪</hi>心作數支<hi>一作枝</hi>淚<lb/>
常滴我聞忽如負芒刺不獨為君空歎息古人尺布猶<lb/>
可縫潯陽義犬<hi>一作夫</hi>令人憶寄言世上為人子孝義團<lb/>
圓莫如此若如此不遄死兮更何俟<lb/>
　　　泊秋江<lb/>
岸如洞庭山似剡船漾清溪涼勝簟月白風髙不得眠<lb/>
<pb n="KR4h0140_WYG_827-11b"/>
枯葦叢邊釣師魘<lb/>
　　　嘲商客<lb/>
葦蕭蕭風摵摵落日江頭何處客斜倚帆檣不喚人五<lb/>
湖浪向心中白<lb/>
　　　寄王滌<lb/>
梅月多開户衣裳潤欲滴寂寥雖無形不是小讐敵地<lb/>
虛草木壯雨白桃李赤永日無人來庭花苦狼籍吟髙<lb/>
好鳥覷風靜茶煙直唯思萊子來衣拖五般色<lb/>
<pb n="KR4h0140_WYG_827-12a"/>
　　　上馮使君五首<lb/>
撐船碧江上春日何遲遲汀花最深處拾得鴛鴦兒<lb/>
漁父無憂苦水仙亦何别眠在綠葦邊不知釣筒發<lb/>
樵叟無憂苦地仙亦何别茆屋岸花中弄孫頭似雪<lb/>
扣舷得新詩茶煮桃花水㠔㠔數片帆去去殊未已<lb/>
仁政無不及乳獺將子行誰家苦竹林中有讀書聲<lb/>
　　　擬<hi>一本無擬字</hi>君子有所思二首<lb/>
我愛正考甫思賢作商頌我愛揚子雲理亂皆如鳳振<lb/>
<pb n="KR4h0140_WYG_827-12b"/>
衣中夜起露花香旖旎撲碎驪龍明月珠敲出鳳皇五<lb/>
色髓陋巷蕭蕭風㭊㭊<hi>一作淅淅</hi>緬想斯人勝珪璧寂寥千<lb/>
載不相逢無限區區盡虚擲君不見沈約道佳人不在<lb/>
兹春光為誰惜<lb/>
安得龍猛筆㸃石為黄金<hi>西嶽龍猛大士於硯中磨藥㸃筆成金西天有龍猛金其</hi>
<hi>色紫</hi>散為<hi>一作問一作向</hi>酷吏家使無貪殘心甘棠宻葉成翠幄<lb/>
欵<hi>一作穎</hi>鳳不來天地塞所以傾國傾城人如今如今不<lb/>
可得<hi>一作所以傾城人如今不可得</hi>
<pb n="KR4h0140_WYG_827-13a"/>
　　　古塞下曲四首<hi>一本無古字亦無四首二字第三首另一題</hi>
古塞苦寒地戎馬聚如蠅寒鵰中<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>石落在黄河氷蒼<lb/>
茫邏逤城枿枿賊氣興鑄金禱秋穹還擬相憑陵<lb/>
戰<hi>一作白</hi>骨踐成<hi>一作/化黄</hi>塵飛入征人目黄雲<hi>一作塵</hi>忽變黒<lb/>
戰鬼作陣<hi>一作夜</hi>哭陰風吼大漠火號出不得誰為天子<lb/>
前唱此邊城曲<lb/>
日向平沙出還向平沙沒飛蓬落軍<hi>一作陣</hi>營驚鵰去天<lb/>
末帝鄉青樓倚霄漢歌吹掀天對花月豈知塞上望鄉<lb/>
<pb n="KR4h0140_WYG_827-13b"/>
人日日雙眸滴清血<lb/>
狼煙在陣雲匈奴愛輕敵領兵不知數牛羊復吞磧嚴<lb/>
冬大河枯嫖姚去深擊戰血染黄沙風吹暎天赤<lb/>
　　　鼓腹曲<lb/>
我昔不幸兮遭百罹蒼蒼留我兮到好時耳聞鐘鼓兮<lb/>
生豐肌白髪却黑兮自不知東鄰老人好吹笛倉囤峩<lb/>
峩榖多赤餅紅鰕兮㭊麋腊有酒如濁醯兮呼我喫徃<lb/>
徃醉倒潢洿之水邊兮人盡識孰云六五帝兮四三皇<lb/>
<pb n="KR4h0140_WYG_827-14a"/>
如䕫如龍兮如龔黄吾不知此之言兮是何之言兮<lb/>
　　　經曠禪師院<lb/>
吾師楞伽山中人氣岸古淡僧麒麟曹溪老兄一與語<lb/>
金玉聲利泥棄唾委兀兀如頑雲驪珠兮固難價其價<lb/>
靈芝兮何以根其根眞貌枯槁言樸略衲衣爛黒燒嶽<lb/>
痕憶昔十四五年前苦寒節禮師問師楞伽月此時師<lb/>
握玉麈尾報我却云非日月一敲粉碎狂性歇庭松無<lb/>
韻冷撼骨搔窗擦簷數枝雪邇來流浪于呉越一片閑<lb/>
<pb n="KR4h0140_WYG_827-14b"/>
雲空皎潔再來尋師已蟬蜕薝蔔枝枯醴泉竭水檀香<lb/>
火遺影在甘露松枝月中折<hi>師去世有甘露降于庭松</hi>寶師徃日真<lb/>
隱心今日不能墮雙血<lb/>
　　　邊上作三<hi>一作二</hi>首<hi>一本缺第三首</hi>
山無綠兮水無清風既毒兮沙亦腥健兒走馬疾飛鳥<lb/>
聨翩射落雲中聲<lb/>
陣雲忽向沙中起探得匈奴過遼水堪嗟䕶塞征戍兒<lb/>
未戰已疑身是鬼<lb/>
<pb n="KR4h0140_WYG_827-15a"/>
見説青塜穴中有白野狐時時出沙磧向東而號呼號<lb/>
呼復號呼畫師圖得無<lb/>
　　　送張拾遺赴施州司户<lb/>
道之大道古太古二字為名爭莽鹵社稷安危在直言<lb/>
須　堯階撾諫鼓恭聞吾皇至聖深無比推席却几聽<lb/>
至理一言偶未合堯聰賈生須看湘江水君不見頃者<lb/>
百官排闥赴延英陽城不死存令名又不見仲尼遙竒<lb/>
司馬子珮玉垂紳厯如此公乎公乎施之掾江上春風<lb/>
<pb n="KR4h0140_WYG_827-15b"/>
喜相見畏天之命復行行芙蓉為衣勝絁絹好音入耳<lb/>
應非久三峽聞猨莫迴首且啜千年羮醉巴酒<lb/>
　　　書倪氏屋壁三首<lb/>
茶烹綠乳花暎簾撐沙苦筍銀纖纖窗中山色青翠粘<lb/>
主人於我情無厭<lb/>
白桑紅椹鶯咽咽麵揉玉塵餅桃雪將為數日已一月<lb/>
主人於我特地切<lb/>
水嬌草媚掩山路睡槎鴛鴦如畫作春光靄靄忽已暮<lb/>
<pb n="KR4h0140_WYG_827-16a"/>
主人剛地不放去<lb/>
　　　續姚梁公坐右銘<hi>并序</hi>
　　愚嘗覽白太保所作續崔子玉座右銘一首其詞<lb/>
　　㫖乃典乃文再懇再切實可警策未悟貽厥將來<lb/>
　　又見姚崇卞蘭張説李邕皆有斯文尤為奥妙其<lb/>
　　于束勗婉娩乃千古之鑒戒資腴矣愚竊愛其文<lb/>
　　惟恨世人不能行之十得其二一日抽毫遂作續<lb/>
　　白氏之續命曰續姚梁公座右銘一首雖文經理<lb/>
<pb n="KR4h0140_WYG_827-16b"/>
　　緯不逮於羣公而亦可書於屋壁云<lb/>
善為爾諸身行為爾性命禍福必可轉莫慤言前定見<lb/>
人之得如已之得則美無不克見人之失如已之失是<lb/>
亨貞吉反此之徒天鬼必誅福先禍始好殺滅絶不得<lb/>
不止守謙寡慾善善惡惡不得不作無見貴熱諂走蹩<lb/>
躠無輕賤微上下相依古聖著書矻矻孳孳忠孝信行<lb/>
越食逾衣生天地間未或非假身危彩虹景速奔馬胡<lb/>
不自彊將升玉堂胡為自墜言虚行偽豔殃爾夀須戒<lb/>
<pb n="KR4h0140_WYG_827-17a"/>
　酒腐爾腸須畏勵志須至撲滿必破非莫非於飾非過<lb/>
　莫過於文過及物陰功子孫必封無恃文學是司竒薄<lb/>
　患隨不忍害逐無足一此一彼諧宫合徵親仁下問立<lb/>
　節求已惡木之隂匪隂盜泉之水匪水世孚草草能生<lb/>
　幾幾直須如氷如玉種桃種李嫉人之惡酬恩報義忽<lb/>
　已之慢成人之美毋擔虛譽無背至理恬和愻暢沖融<lb/>
　終始天人之行盡此而已丁寧丁寧戴髪含齒<lb/>
　　　　上盧少卿覓干文<lb/>
<pb n="KR4h0140_WYG_827-17b"/>
　荆山有美玉含華尚炳爛堪為聖君璽堪為聖君案草<lb/>
　木潤不彫煙霞覆不散野人到山下仰視星辰畔倘或<lb/>
　如栗黄保之上霄漢<lb/>
　　　　謝盧少卿惠千文<lb/>
　盧山有石鏡髙倚無塵垢晝景分煙蘿夜魄侵星斗苞<lb/>
　含物象列摉照魚龍吼寄謝天地間毫端皆我有<lb/>
　<lb/>
御定全唐詩卷八百二十七<lb/>
</p>
<p>
</p>
  </div>
</body>
</text>
</TEI>
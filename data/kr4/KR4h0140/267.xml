<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_267-1a"/>
　欽定四庫全書<lb/>
御定全唐詩巻二百六十七<lb/>
　　顧况<lb/>
　　　　夢後吟<lb/>
　醉中還有夢身外已無心明鏡唯知老青山何處深<lb/>
　　　　題靈山寺<hi>戰鳥</hi>
　覺地本隨身靈山重結因如何戰鳥佛不化捕魚人<lb/>
　　　　題元陽觀舊讀書房贈李範<lb/>
<pb n="KR4h0140_WYG_267-1b"/>
　此觀十年逰此房千里宿還来舊窗下更取君書讀<lb/>
　　　　永嘉<lb/>
　東甌傳舊俗風日江邊好何處樂神聲夷歌出煙島<lb/>
　　　　青弋江<lb/>
　淒清囬泊夜淪波激石響村邊草市橋月下罟師網<lb/>
　　　　聴山鷓鴣<lb/>
　誰家無春酒何處無春鳥夜宿桃花村踏歌接天曉<lb/>
　　　　山逕栁<hi>以下十四首一作臨平塢雜題</hi>
<pb n="KR4h0140_WYG_267-2a"/>
宛轉若逰絲淺深栽綠崦年年立春後即被啼鶯占<lb/>
　　　石上藤<lb/>
空山無鳥跡何物如人意委曲結繩文離披草書字<lb/>
　　　薜荔菴<lb/>
薜荔作禪菴重疊菴邊樹空山徑欲絶也有人知處<lb/>
　　　芙蓉榭<lb/>
風擺蓮衣乾月背鳥巢寒文魚翻亂葉翠羽上危欄<lb/>
　　　欹松漪<lb/>
<pb n="KR4h0140_WYG_267-2b"/>
湛湛碧漣漪老松欹側卧悠揚緑蘿影下拂波紋破<lb/>
　　　焙茶塢<lb/>
新茶巳上焙舊架憂生醭旋旋續新烟呼兒劈寒木<lb/>
　　　彈琴谷<lb/>
谷中誰彈琴琴響谷㝠寂因君扣商調草蟲驚暗壁<lb/>
　　　白鷺汀<lb/>
靃靡汀草碧淋森鷺毛白夜起沙月中思量捕魚策<lb/>
　　　千松嶺<lb/>
<pb n="KR4h0140_WYG_267-3a"/>
終日吟天風有時天籟止問渠何旨意恐落凡人耳<lb/>
　　　黄菊灣<lb/>
時菊凝曉露露華滴秋灣仙人釀酒熟醉裏飛空山<lb/>
　　　臨平湖<lb/>
采藕平湖上藕泥封藕節船影入荷香莫衝蓮柄折<lb/>
　　　山春洞<lb/>
引燭踏仙泥時時亂乳燕不知何道士手把靈書卷<lb/>
　　　石竇泉<lb/>
<pb n="KR4h0140_WYG_267-3b"/>
吹沙復噴石曲折仍圓旋野客漱流時杯粘落花片<lb/>
　　　古仙壇<lb/>
逺山誰放燒疑是壇邊醮仙人錯下山拍手壇邊笑<lb/>
　　　題山頂寺<lb/>
遥聞林下語知是經行所日暮香風時諸天散花雨<lb/>
　　　天寳題壁<lb/>
五十餘年別伶俜道不行却来書處在惆悵似前生<lb/>
　　　哭李別駕<lb/>
<pb n="KR4h0140_WYG_267-4a"/>
故人行跡滅秋草向南悲不欲頻回步孀妻正哭時<lb/>
　　　春雨不聞百舌<lb/>
百舌春来啞愁人共待晴不關秋水事飲恨亦無聲<lb/>
　　　憶鄱陽舊逰<lb/>
悠悠南國思夜向江南泊楚客斷腸時月明楓子落<lb/>
　　　春懐<lb/>
園鶯啼已倦樹樹隕香紅不是春相背當由巳自翁<lb/>
　　　洛陽陌二首<lb/>
<pb n="KR4h0140_WYG_267-4b"/>
鶯聲滿御隄隄栁拂絲齊風送名花落香紅襯馬蹄<lb/>
珂珮逐鳴騶王孫結伴逰金丸落飛鳥乗興醉青樓<lb/>
　　　寄淮上栁十三<lb/>
葦蕭中闢户相映緑淮流莫訝春潮闊鷗邊可泊舟<lb/>
　　　送李泌<hi>末句缺</hi>
昔別呉堤雨春㠶去較遲江波千里緑<lb/>
　　　山中夜宿<lb/>
凉月掛層峰蘿牀落葉重掩關深畏虎風起撼長松<lb/>
<pb n="KR4h0140_WYG_267-5a"/>
　　　登樓<lb/>
髙閣成長望江流雁呌哀淒凉故呉事麋鹿走荒臺<lb/>
　　　江上<lb/>
江清白鳥斜蕩槳罥蘋花聴唱菱歌晚逥塘月照沙<lb/>
　　　溪上<lb/>
採蓮溪上女舟小怯揺風驚起鴛鴦宿水雲撩亂紅<lb/>
　　　田家<lb/>
帶水摘禾穂夜𢷬具晨炊縣帖取社長嗔怪見官遲<lb/>
<pb n="KR4h0140_WYG_267-5b"/>
　　　宿山中僧<lb/>
不爇香爐煙蒲團坐如鐵嘗想同夜禪風墮松頂雪<lb/>
　　　梅灣<lb/>
白石盤盤磴清香樹樹梅山深不吟賞辜負委蒼苔<lb/>
　　　思歸<lb/>
不能經綸大經甘作草莽閒臣青瑣應須長別白雲漫<lb/>
與相親<lb/>
　　　歸山作<lb/>
<pb n="KR4h0140_WYG_267-6a"/>
心事數莖白髮生涯一片青<hi>一作春</hi>山空林有雪相待古<lb/>
道<hi>一作路</hi>無人獨還<lb/>
　　　過山農家<lb/>
板橋人渡泉聲茆簷日午雞鳴莫嗔焙茶煙暗却喜曬<lb/>
穀天晴<lb/>
　　　代佳人贈別<lb/>
萬里行人欲渡溪千行珠淚滴為泥已成殘夢隨君去<lb/>
猶有驚烏半夜啼<lb/>
<pb n="KR4h0140_WYG_267-6b"/>
　　　憶故園<lb/>
惆悵多山人復稀杜鵑啼處淚霑衣故園此去千餘里<lb/>
春夢猶能夜夜歸<lb/>
　　　題葉道士山房<lb/>
水邊垂<hi>一作楊</hi>栁赤欄橋洞裏仙人碧<hi>一作吹</hi>玉簫近得麻<lb/>
姑音<hi>一作書</hi>信否潯陽江<hi>一作向</hi>上不通潮<lb/>
　　　送李秀才入京<lb/>
五湖秋葉滿行船八月靈槎欲上天君向<hi>一作入</hi>長安余<lb/>
<pb n="KR4h0140_WYG_267-7a"/>
適越獨登秦望<hi>一作嶺</hi>望秦川<lb/>
　　　越中席上<hi>一作局席</hi>看弄老人<lb/>
不到山陰十二春鏡<hi>一作㑹</hi>中相見白頭新此生不復為<lb/>
年少今日從他弄老人<lb/>
　　　聴劉安唱歌<lb/>
子<hi>一作午</hi>夜新聲何處傳悲翁<hi>一作歌</hi>更憶太平年即今法<lb/>
曲無人唱已逐霓裳飛上天<lb/>
　　　櫻桃曲<lb/>
<pb n="KR4h0140_WYG_267-7b"/>
百舌猶来上苑花逰人獨自憶京華遥知寢廟嘗新後<lb/>
勅賜櫻桃向㡬家<lb/>
　　　山中<hi>一作朱放詩題作山中聴子規</hi>
野人愛向<hi>一作自愛</hi>山中宿況在葛洪丹井西庭前有箇長<lb/>
松樹夜半子規来上啼<lb/>
　　　贈<hi>一作貽</hi>朱放<lb/>
野客歸時無四鄰黔婁別久案常貧漁樵舊路不堪入<lb/>
何處空山猶有人<lb/>
<pb n="KR4h0140_WYG_267-8a"/>
　　　江村亂後<lb/>
江村日暮尋遺老江水東流横浩浩竹裏閒窗不見人<lb/>
門前舊路生青草<lb/>
　　　望簡寂觀<lb/>
青嶂青溪直復斜白雞白犬到人家仙人住在最髙處<lb/>
向晚春泉流白花<lb/>
　　　五兩歌送張夏<lb/>
竿頭五兩風褭褭水上雲㠶逐飛鳥送君初出揚州時<lb/>
<pb n="KR4h0140_WYG_267-8b"/>
靄靄曈曈江溢曉<lb/>
　　　臨海所居三首<lb/>
此是昔年征戰處曽經永日絶人行千家寂寂對流水<lb/>
唯有汀洲春草生<lb/>
此去臨溪不是遥樓中望見赤城標不知疊嶂重霞裏<lb/>
更有何人度石橋<lb/>
家在雙峰蘭若邊一聲秋磬發孤煙山連極浦鳥飛盡<lb/>
月上青林人未眠<hi>此首題一作江上故居</hi>
<pb n="KR4h0140_WYG_267-9a"/>
　　　聴角思歸<lb/>
故園黄葉滿青苔夢後城頭曉角哀此夜斷腸人不見<lb/>
起行殘月影徘徊<lb/>
　　　酬栁相公<hi>紀事有時宰曽招致將以好官命之况以詩答之</hi>
天下<hi>一作四海</hi>如今已太平相公何事<hi>一作用</hi>喚狂生箇身恰<lb/>
<hi>一作此生還</hi>似籠中鶴東望滄溟<hi>一作/瀛洲</hi>呌數<hi>一作一</hi>聲<lb/>
　　　題明霞臺<lb/>
野人本自不求名欲向山中過一生莫嫌憔悴無知己<lb/>
<pb n="KR4h0140_WYG_267-9b"/>
別有煙霞似弟兄<lb/>
　　　哭絢法師<lb/>
楚客停橈欲問誰白沙江草麴塵絲生公手種殿前樹<lb/>
唯有花開鶗鴂悲<lb/>
　　　送栁宜城葬<lb/>
鳴笳巳逐春風咽匹馬猶依舊路嘶遥望栁家門外樹<lb/>
恐聞黄鳥向人啼<lb/>
　　　宫詞五首<lb/>
<pb n="KR4h0140_WYG_267-10a"/>
禁栁煙中聞曉烏風吹玉漏盡銅壺内官先向蓬莱殿<lb/>
金合開香瀉御鑪<lb/>
玉樓天半起笙歌風送宫嬪笑語和月殿影開聞夜漏<lb/>
水精簾卷近銀<hi>一作秋</hi>河<lb/>
玉階容衛宿千官風獵青旂曉㐲寒侍女先来薦瓊蘂<lb/>
露漿新下九霄盤<lb/>
九重天樂降神仙步舞分行踏錦筵嘈囋一聲鐘鼓歇<lb/>
萬人樓下拾金錢<lb/>
<pb n="KR4h0140_WYG_267-10b"/>
金吾持㦸䕶新簷天樂聲傳萬姓瞻樓上美人相倚看<lb/>
紅妝透出水精簾<lb/>
　　　尋桃花嶺潘三姑臺<lb/>
桃花嶺上覺天低人上青山馬隔溪行到三姑學仙處<lb/>
還如劉阮二郎迷<lb/>
　　　夜中望仙觀<lb/>
日暮銜花飛鳥還月明溪上見青山遥知玉女窗前樹<lb/>
不是仙人不得攀<lb/>
<pb n="KR4h0140_WYG_267-11a"/>
　　　送李侍御往呉興<hi>一題作送李侍郎從宣城取洞庭路往呉興</hi>
世間只<hi>一作唯</hi>有情難說今夜應無不醉人若向洞庭山<lb/>
下過暗知澆瀝聖姑神<lb/>
　　　奉和韓晉公晦日呈諸判官<hi>一本無下四字</hi>
江南無處不聞歌晦日中軍樂更多不是風光催栁色<lb/>
却縁威令動陽和<lb/>
　　　子規<lb/>
杜宇寃亡積有時年年啼血動人悲若教恨魄皆能化<lb/>
<pb n="KR4h0140_WYG_267-11b"/>
何樹何山着子規<lb/>
　　　海鷗詠<lb/>
萬里飛来為客鳥曾蒙丹鳯借枝柯一朝鳯去梧桐死<lb/>
滿目鴟鳶奈爾何<lb/>
　　　贈韋清<hi>一作青</hi>將軍<lb/>
身執金吾主禁兵腰間寳劍重横行接輿亦是狂歌者<lb/>
更就將軍乞一聲<hi>青善歌</hi>
　　　贈僧二首<lb/>
<pb n="KR4h0140_WYG_267-12a"/>
家住義興東舍溪溪邊莎草雨無泥上人一向心入定<lb/>
春鳥年年空自啼<lb/>
出頭皆是新年少何處能容老病翁更把浮榮喻生滅<lb/>
世間無事不虚空<lb/>
　　　登樓望水<lb/>
鳥啼花發栁含煙擲却風光憶少年更上髙樓望江水<lb/>
故鄉何處一歸船<lb/>
　　　湖中<hi>一作洞庭秋日</hi>
<pb n="KR4h0140_WYG_267-12b"/>
青草湖邊日色低黄茅嶂裏鷓鴣啼丈夫飄蕩今如此<lb/>
一曲長歌楚水西<lb/>
　　　歳日作<hi>一作歳日口號</hi>
不覺老將春共至更悲攜手㡬人全還丹寂寞羞明鏡<lb/>
手把屠蘇讓少年<lb/>
　　　山中贈客<lb/>
山中好處無人別澗梅偽作山中雪野客相逢夜不眠<lb/>
山中童子燒松節<lb/>
<pb n="KR4h0140_WYG_267-13a"/>
　　　王郎中妓席五詠<lb/>
　　　　箜篌<lb/>
玉作搔頭金歩揺髙張苦調響連宵欲知寫盡相思夢<lb/>
度水尋雲不用橋<lb/>
　　　　舞<lb/>
汗浥新裝畫不成絲催急節舞衣輕落花遶樹疑無影<lb/>
回雪從風暗有情<lb/>
　　　　歌<hi>一作王郎中席歌妓</hi>
<pb n="KR4h0140_WYG_267-13b"/>
栁拂青樓花滿衣能歌宛轉世應稀空中㡬處聞清響<lb/>
欲遶行雲不遣飛<lb/>
　　　　筝<lb/>
秦聲楚調怨無窮隴水胡笳咽復通莫遣黄鶯花裏囀<lb/>
參差撩亂妬春風<lb/>
　　　　笙<lb/>
欲寫人間離別心須聴鳴鳯似龍吟江南曲盡歸何處<lb/>
洞水山雲知淺深<lb/>
<pb n="KR4h0140_WYG_267-14a"/>
　　　送李山人還玉溪<lb/>
好鳥共鳴臨水樹幽人獨欠買山錢若為種得千竿竹<lb/>
引取君家一眼泉<lb/>
　　　送少微上人還鹿門<lb/>
少微不向呉中隠為箇生縁在鹿門行入漢江秋月色<lb/>
襄陽耆舊㡬人存<lb/>
　　　宿昭應<lb/>
武帝祈靈太乙壇新豐樹色繞千官那<hi>一作豈</hi>知今夜長<lb/>
<pb n="KR4h0140_WYG_267-14b"/>
生殿獨閉山門<hi>一作空山</hi>月影寒<lb/>
　　　題琅邪上方<lb/>
東晉王家在<hi>一作住</hi>此溪南朝樹色隔窗低碑沈字滅昔<lb/>
人逺谷鳥猶向寒花啼<lb/>
　　　安仁港口望仙人城<lb/>
樓臺采翠逺分明聞說仙家在此城欲上仙城無路上<lb/>
水邊花裏有人聲<lb/>
　　　寄袐書包監<lb/>
<pb n="KR4h0140_WYG_267-15a"/>
一別長安路㡬千遥知舊日主人憐賈生只是三年謫<lb/>
獨自無才已四年<lb/>
　　　小孤山<lb/>
古廟楓林江水邊寒鴉接飯雁横天大孤山逺小孤出<lb/>
月照洞庭歸客船<lb/>
　　　送李秀才逰嵩山<lb/>
嵩山石壁挂飛流無限神仙在上頭采得新詩題石壁<lb/>
老人惆悵不同逰<lb/>
<pb n="KR4h0140_WYG_267-15b"/>
　　　從剡溪至赤城<lb/>
靈溪宿處接靈山窈映髙樓向月閒夜半鶴聲殘夢裏<lb/>
猶疑琴曲洞房間<lb/>
　　　葉上題詩從苑中流出<lb/>
花落深宫鶯亦悲<hi>一作愁見鶯啼栁絮飛</hi>上陽宫女斷腸時君恩<lb/>
不閉東流水葉上題詩寄與<hi>一作欲寄</hi>誰<lb/>
　　　崦裏桃花<lb/>
崦裏桃花逢女冠林間杏葉落仙壇老人方授上清籙<lb/>
<pb n="KR4h0140_WYG_267-16a"/>
夜聴步虚山月寒<lb/>
　　　聴子規<hi>一本題上有攝山二字</hi>
棲霞山中子規鳥口邊血出啼不了山僧後夜初出<hi>一作</hi>
<hi>入</hi>定聞似不聞山月曉<lb/>
　　　竹枝曲<hi>一作詞</hi>
帝子蒼梧不復歸洞庭葉下荆<hi>一作楚</hi>雲飛巴人夜唱竹<lb/>
枝後腸斷曉猿聲漸稀<lb/>
　　　尋僧二首<lb/>
<pb n="KR4h0140_WYG_267-16b"/>
方丈玲瓏花竹閒已將心印出人間家家門外長安道<lb/>
何處相逢是寳山<lb/>
彌天釋子本髙情往往山中獨自行莫怪狂人㳺楚國<lb/>
蓮花只在淤泥生<lb/>
　　　桃花曲<lb/>
魏帝宫人舞鳯樓隋家天子泛龍舟君王夜醉春眠晏<lb/>
不覺桃花逐水流<lb/>
　　　贈逺<lb/>
<pb n="KR4h0140_WYG_267-17a"/>
暫出河邊思逺道却来窗下聴新鶯故人一別㡬時見<lb/>
春草還從舊處生<lb/>
　　　早春思歸有唱竹枝歌者坐中下淚<lb/>
𣺌𣺌春生楚水波楚人齊唱竹枝歌與君皆是思歸客<lb/>
拭淚看花奈老何<lb/>
　　　送郭秀才<lb/>
故人曽任丹徒令買得青山擬獨耕不作草堂招逺客<lb/>
却將垂栁借啼鶯<lb/>
<pb n="KR4h0140_WYG_267-17b"/>
　　　宫詞<lb/>
長樂宫連上苑春玉樓金殿豔歌新君門一入無由出<lb/>
唯有宫鶯得見人<lb/>
　　　悼稚<lb/>
稚子比来騎竹馬猶疑只在屋東西莫言道者無悲事<lb/>
曽聴巴猿向月啼<lb/>
　　　山僧蘭若<lb/>
絶頂茅菴老此生寒雲孤木伴經行世人那得知幽徑<lb/>
<pb n="KR4h0140_WYG_267-18a"/>
　遥向青峰禮磬聲<lb/>
　　　　句<lb/>
　崦合桃花水窗鳴栁谷泉<hi>題栁谷泉見應天府志</hi>　頺垣化為陂<lb/>
　陸地堪乗舟<hi>以下並見張為主客圖</hi>　汀洲𣺌𣺌江蘺短疑是疑<lb/>
　非兩斷腸　巫峡朝雲暮不歸洞庭春水晴空滿　龍<lb/>
　吟四澤欲興雨鳯引九雛警宿烏<hi>七星管歌通典</hi>　新婦磯邊<lb/>
　月明女兒浦口潮平<hi>漁父詞野客叢談</hi>
　<lb/>
<pb n="KR4h0140_WYG_267-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷二百六十七<lb/>
</p>
<p>
</p>
  </div>
</body>
</text>
</TEI>
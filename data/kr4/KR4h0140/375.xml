<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_375-1a"/>
　欽定四庫全書<lb/>
御定全唐詩巻三百七十五<lb/>
　　孟郊<lb/>
　　　　秋懷<lb/>
　孤骨夜難卧吟蟲相唧唧老泣無涕洟秋露為滴瀝去<lb/>
　壯暫如翦來衰紛似織觸緖無新心叢悲有餘憶詎忍<lb/>
　逐南帆江山踐徃昔<lb/>
　秋月顔色氷<hi>去聲</hi>老客志氣單冷露滴夢破峭風梳骨寒<lb/>
<pb n="KR4h0140_WYG_375-1b"/>
　席上印病文腸中轉愁盤疑懷無所憑虛聽多無端梧<lb/>
　桐枯崢嶸聲響如哀彈<lb/>
　一尺月透户仡栗如劍飛老骨坐亦驚病力所尚微蟲<lb/>
　苦貪<hi>一作含</hi>剪色鳥危巢焚輝孀娥理故絲<hi>一作/煩緖</hi>孤哭<hi>一作</hi>
　<hi>坐</hi>抽餘思<hi>一作噫</hi>浮年不可追衰歩多夕歸<lb/>
　秋至老更貧破屋無門扉一片月落床四壁風入衣疎<lb/>
　夢不復遠弱心良易歸商葩將去<hi>一作老</hi>緑繚繞爭餘輝<lb/>
　野歩踏<hi>一作賤</hi>事少病謀向物違幽幽草根蟲生意與我<lb/>
<pb n="KR4h0140_WYG_375-2a"/>
微<lb/>
竹風相戞語幽閨暗中聞鬼神滿衰聽恍惚難自分商<lb/>
葉墮乾雨秋衣卧單雲病骨可剸物酸呻亦成文瘦攢<lb/>
如此枯壯落隨西曛褭褭一線命徒言繫絪緼<lb/>
老骨懼秋月秋月刀劍稜纎輝不可干冷魂坐自凝羇<lb/>
雌巢空鏡仙飈蕩浮氷驚歩恐自翻病大不敢凌單床<lb/>
寤皎皎瘦卧心兢兢洗河不見水透濁為清澄詩壯昔<lb/>
空說詩衰今何憑<lb/>
<pb n="KR4h0140_WYG_375-2b"/>
老病多異慮朝夕非一心商蟲哭衰運繁響不可尋秋<lb/>
草瘦如髪貞芳綴疎金晚鮮詎幾時馳景還易隂弱習<lb/>
徒自恥莫知欲何任露才一見讒潛智早已深防深不<lb/>
防露此意古所箴<lb/>
歲暮景氣乾秋風兵甲聲織織勞無衣喓喓徒自鳴商<lb/>
聲聳中夜蹇支廢前行青髪如秋園一翦不復生少年<lb/>
如餓花瞥見不復明君子山嶽定小人絲毫爭多爭多<lb/>
無壽天道戒其盈<lb/>
<pb n="KR4h0140_WYG_375-3a"/>
冷露多瘁索枯風曉<hi>一作饒</hi>吹噓秋深月清苦蟲老聲麤<lb/>
疎頳珠枝纍纍芳金蔓舒舒草木亦趣時寒榮似春餘<lb/>
悲彼<hi>一作自悲</hi>零落生與我心何如<lb/>
老人朝夕異生死每日中坐隨一啜安卧與萬景空視<lb/>
短不到門聽澀詎逐風還如刻削形免有纎悉聰浪浪<lb/>
謝初始皎皎幸歸終孤隔文章友親宻蒿萊翁歲緑閔<lb/>
以黃秋節迸又<hi>一作已</hi>窮四時既相廹萬慮自然叢南逸<lb/>
浩淼際北貧磽确中曩懷沈遥江衰思結秋嵩<hi>一作蓬</hi>鋤<lb/>
<pb n="KR4h0140_WYG_375-3b"/>
食難滿腹葉衣多醜躬塵<hi>一作麤</hi>縷不自整古吟將誰通<lb/>
幽竹嘯鬼神楚鐵生虬龍志士多異感運鬱由邪衷常<lb/>
思書破衣至死教初童習樂莫習聲習聲多頑聾明明<lb/>
胸中言願寫為高崇<lb/>
幽苦日日甚老力歩歩微常恐暫下牀至門不復歸饑<lb/>
者重一食寒者重一衣泛廣豈無涘恣行亦有隨<hi>一作隨時</hi>
語中失次第身外生瘡痍桂蠧既潛朽<hi>一作汚</hi>桂花損貞<lb/>
姿詈言一失香千古聞臭詞將死始前悔前悔不可追<lb/>
<pb n="KR4h0140_WYG_375-4a"/>
哀哉輕薄行終日與駟<hi>一作欲驅</hi>馳<lb/>
流運閃欲盡枯折皆相號棘枝風哭酸桐葉霜顔高老<lb/>
蟲乾鐵鳴驚獸孤玉咆商氣洗<hi>一作滿</hi>聲瘦晚隂驅景勞<lb/>
集耳不可遏噎神不可逃蹇行散餘鬱幽坐誰與曹抽<lb/>
壯無一線剪懷盈千刀清詩<hi>一作詩清</hi>既名眺<hi>一作郊</hi>金菊亦<lb/>
姓陶收拾昔所棄咨嗟今比毛幽幽歲晏言零落不可<lb/>
操<lb/>
霜氣入病骨老人身生氷衰毛暗相刺冷痛不可勝鷕<lb/>
<pb n="KR4h0140_WYG_375-4b"/>
鷕伸<hi>一作神</hi>至明强强攬所憑瘦坐形欲折腹<hi>一作晚</hi>饑心<lb/>
將崩勸藥左右愚言語如見憎聳耳噎神開<hi>一作聳嚥神氣開</hi>
始知功用<hi>一作者</hi>能日中視餘瘡暗隙<hi>一作/鏁</hi>聞繩<hi>一作細</hi>蠅<lb/>
彼齅一何酷此味半㸃凝潛毒爾無厭餘生我堪矜凍<lb/>
飛幸不遠冬令反心懲出没各有時寒熱苦<hi>一作莫</hi>相凌<lb/>
仰謝調運翁請命願有徴<lb/>
黃河倒上天衆水有却來人心不及水一直去不廻一<lb/>
直亦有巧不肯至蓬萊一直不知疲唯聞至省臺忍古<lb/>
<pb n="KR4h0140_WYG_375-5a"/>
不失古失古志易摧失古劍亦折失古琴亦哀夫子失<lb/>
古淚當時落漼漼詩老失古心至今寒皚皚古骨無濁<lb/>
肉古衣如蘚苔勸君勉忍古忍古銷塵埃<lb/>
詈言<hi>一作署劍</hi>不見血殺人何紛紛聲如窮家犬吠竇何狺<lb/>
狺詈痛幽鬼哭詈侵黃金貧言詞豈用多憔悴在一聞<lb/>
古詈舌不死至今書云云今人詠古書善惡宜自分秦<lb/>
火不爇舌秦火空爇文所以詈更生至今橫絪緼<lb/>
　　　靖安寄居<lb/>
<pb n="KR4h0140_WYG_375-5b"/>
寄靜不寄華<hi>一作譁</hi>愛兹嵽嵲居渴飲濁清泉饑食無名<lb/>
蔬敗菜<hi>一作葉</hi>不敢火補衣亦寫書古云儉成德今乃實<lb/>
起予戅叟戅不足賢人賢有餘役生皆促促心竟誰舒<lb/>
舒萬馬踏風衢衆塵隨犇車高賔盡不見大道夜方虛<lb/>
卧有洞庭夢坐無長安儲英髦空駭耳烟火獨微如厚<lb/>
念恐傷性薄田憶親鋤承<hi>一作忙</hi>世不出力冬竹肯抽葅<lb/>
外物莫相誘約心誓從初碧芳既似水日日詠歸歟<lb/>
　　　雪<lb/>
<pb n="KR4h0140_WYG_375-6a"/>
忽然太行雪昨夜飛入來崚嶒墮庭中嚴白何皚皚奴<lb/>
婢曉開户四肢凍徘徊咽言詞不成告訴情狀摧官給<lb/>
未入門家人盡以灰意勸莫笑雪笑雪貧為災將暖此<lb/>
殘疾典賣爭致杯教令再舉手誇曜餘生才强起吐巧<lb/>
詞委曲多新裁為爾作非夫忍恥轟暍雷書之與君子<lb/>
庶免生嫌猜<lb/>
　　　春愁<lb/>
春物與愁客遇時各有違故花辭新枝新淚落故衣日<lb/>
<pb n="KR4h0140_WYG_375-6b"/>
莫兩寂寞飄然亦同歸<lb/>
　　　懊惱<lb/>
惡詩皆得官好詩空抱山抱山冷殑殑<hi>音擎寒貌</hi>終日悲顔<lb/>
顔好詩更相嫉劒㦸生牙關前賢死已久猶在咀嚼間<lb/>
以我殘杪身清峭養高閒求閒未得閒衆誚瞋虤虤<lb/>
　　　遊城南韓氏莊<lb/>
初疑瀟湘水鏁在朱門中時見水底月<hi>一作有時池底山</hi>動揺<lb/>
池上風清氣潤竹林白光連虛空浪簇霄漢羽岸芳金<lb/>
<pb n="KR4h0140_WYG_375-7a"/>
碧叢何言數畝間環泛路不窮願逐<hi>一作當慕</hi>神仙侶飄然<lb/>
<hi>一作從兹</hi>汗漫通<lb/>
　　　與二三友秋宵㑹話清上人院<lb/>
何處山不幽此中情又别一僧敲一磬七子吟秋月激<lb/>
石泉韻清寄枝風嘯咽泠然諸境靜頓覺浮累滅扣寂<lb/>
兼探眞通宵詎能輟<lb/>
好鳥無雜棲華堂有嘉攜琴樽互傾奏歌賦相和諧但<lb/>
嘉魚水合莫令雲雨乖一為鵾雞彈再鼔壯士懷初景<lb/>
<pb n="KR4h0140_WYG_375-7b"/>
待誰曉新春逐<hi>一作還</hi>君來願言良友㑹高駕不知廻<lb/>
　　　招文士飲<lb/>
曹劉不免死誰敢負年華文士莫辭酒詩人命屬花退<lb/>
之如放逐李白自矜夸萬古忽將似一朝同歎嗟何言<lb/>
天道正獨使地形斜南士愁多病北人悲去家梅芳已<lb/>
流管栁色未藏鴉相勸罷吟雪相從愁飲霞醒時不可<lb/>
過愁海浩無涯<lb/>
　　　陪侍御叔遊城南山墅<lb/>
<pb n="KR4h0140_WYG_375-8a"/>
夜坐擁腫亭晝登崔巍岑日窺萬峰首月見雙泉心松<lb/>
氣清耳目竹氛碧衣襟佇想<hi>一作仰悲</hi>琅玕字數聽枯槁吟<lb/>
　　　登華巖寺樓望終南山贈林校書兄弟<lb/>
地脊亞為崖聳出𡨕㝠中樓根挿迥雲殿翼翔危空前<lb/>
山胎元氣靈異生不窮勢吞萬象高秀奪五嶽雄一望<lb/>
俗慮醒再登仙願崇青蓮三居士晝景眞賞同<lb/>
　　　遊終南山<lb/>
南山塞天地日月石上生高峰夜留景<hi>太白峰西黃昏後見餘日</hi>深<lb/>
<pb n="KR4h0140_WYG_375-8b"/>
谷晝未明山中人自正路險心亦平長風驅松栢聲拂<lb/>
萬壑清到此悔讀書朝朝近浮名<lb/>
　　　遊終南龍池寺<lb/>
飛鳥不到處僧房終南巔龍在水長碧雨開山更鮮歩<lb/>
出白日上坐依清溪邊地寒松桂短石險道路<hi>一作苔磴</hi>偏<lb/>
晚磬送歸客數聲落遥天<lb/>
　　　南陽公請東櫻桃亭子春讌<lb/>
萬木皆未秀一林<hi>一作株</hi>先含春此地獨何力我公布深<lb/>
<pb n="KR4h0140_WYG_375-9a"/>
仁霜葉日舒卷風枝遠埃塵初英濯紫霞飛雨流清津<lb/>
賞異出囂雜折芳積懽忻文心兹焉重俗尚安能珍碧<lb/>
玉粧粉比飛瓊穠艷均鴛鴦七十二花態併相新常恐<lb/>
遺秀志迨兹廣讌陳芳菲爭勝引歌詠竟良辰方知戲<lb/>
馬㑹永謝登龍賔<lb/>
　　　遊華山雲臺觀<lb/>
華嶽獨靈異草木恒新鮮山盡五色石水無一色泉仙<lb/>
酒不醉人仙芝皆延年夜聞明星館時韻女蘿弦敬兹<lb/>
<pb n="KR4h0140_WYG_375-9b"/>
不能寐焚栢吟道篇<lb/>
　　　喜與長文上人宿李秀才小山池亭<lb/>
燈盡語不盡主人庭砌幽栁枝星影曙蘭葉露華浮塊<lb/>
嶺笑羣岫片池輕衆流更聞清淨子逸唱頗難儔<lb/>
　　　邀花伴<hi>自註時在朔方</hi>
邊地春不足十里見一花及時須遨遊日莫饒風沙<lb/>
　　　石淙<hi>一作五淙十首</hi>
巖谷不自勝水木幽奇多朔風入空曲涇<hi>一作徑</hi>流無大<lb/>
<pb n="KR4h0140_WYG_375-10a"/>
波迢遞徑<hi>一作逗</hi>難盡參差勢相羅雪霜有時洗塵土無<lb/>
由和潔冷<hi>一作結吟</hi>誠未厭晚歩將如何<lb/>
出曲水未斷入山深更重泠泠若仙語皎皎多異容萬<lb/>
響不相雜四時皆有<hi>一作自</hi>濃日月互分照雲霞各生峰<lb/>
久迷向方理逮兹聳前蹤<lb/>
荒䇿每恣遠戅歩難自廻已抱苔蘚疾尚凌潺湲隈驛<lb/>
驥苦銜勒籠禽恨摧頹實力茍未足浮誇信悠哉顧惟<lb/>
非時用靜言還自咍<lb/>
<pb n="KR4h0140_WYG_375-10b"/>
朔水刀劒利秋石瓊瑶鮮魚龍氣不腥潭洞狀更妍磴<lb/>
雪入呀谷掬星灑遥天聲忙<hi>一作廹</hi>不及韻勢疾多斷漣<lb/>
輸去雖有恨躁氣<hi>一作翻</hi>一何顛蜿蜒相纒掣犖确亦廻<lb/>
旋黑草濯鐵髮白苔浮氷錢具<hi>一作其</hi>生此云遥非德不<lb/>
可甄何況被犀士制之空以權始知靜剛猛文教從來<lb/>
先<lb/>
空谷聳視聽幽湍澤心靈疾流脫鱗甲疊岸衝風霆丹<lb/>
巘墮瓌景霽波灼<hi>一作閃</hi>虛形淙淙豗厚軸稜稜攢高𡨕<lb/>
<pb n="KR4h0140_WYG_375-11a"/>
弱棧跨旋碧危梯倚凝青飄飄<hi>一作颻</hi>鶴骨仙飛動鼇背<lb/>
庭<hi>一作亭</hi>常聞誇大言下顧皆細萍<lb/>
百尺明鏡流千曲寒星飛為君洗故物有色如新衣不<lb/>
飲泥土汚但飲雪霜饑<hi>一作肌</hi>石稜玉纎纎草色瓊霏霏<lb/>
谷磑有餘力溪舂亦多機從來一智萌能使衆利歸因<lb/>
之山水中喧然論是非<lb/>
入深得竒趣昇險為良躋搜勝有聞見逃俗無蹤蹊穴<lb/>
流恣廻轉竅景忘東西戅獸鮮猜懼羅人巧罝罤幽馳<lb/>
<pb n="KR4h0140_WYG_375-11b"/>
異處所忍慮多端倪虛獲我何飽實歸彼非迷斯文浪<lb/>
云潔此㫖誰得齊<lb/>
屑珠瀉潺湲裂玉何威瓌若調千瑟弦未果一曲諧古<lb/>
駭毛髮慄險驚視聽乖二<hi>一作土</hi>老皆勁骨風趨縁欹崖<lb/>
地遠有餘<hi>一作遺</hi>美我遊采棄<hi>一作奇</hi>懷乘時幸勤鑒前恨<lb/>
多幽霾弱力謝剛健蹇䇿貴安排始知隨事靜何必當<lb/>
夕齋<lb/>
昔浮南渡飈今攀朔山景物色多瘦削吟笑還孤永日<lb/>
<pb n="KR4h0140_WYG_375-12a"/>
月凍有稜雪霜空無影玉噴不生氷瑶渦旋成井潛角<lb/>
時聳光隱鱗乍漂冏再吟獲新勝返歩失前省愜懷雖<lb/>
已多惕慮未能整頹陽落何處昇魄銜疎嶺<lb/>
聖朝搜巖谷此地多遺玩怠惰成遠遊頑疎恣靈<hi>一作虛</hi>
觀勁飈刷幽視怒水懾餘愞曾是結芳<hi>一作茅</hi>誠遠兹勉<lb/>
流倦氷條聳危慮霜翠瑩遐盻物誘信多端荒尋諒難<lb/>
遍去矣朔之隅翛然楚之甸<lb/>
　　　遊韋七洞庭别業<lb/>
<pb n="KR4h0140_WYG_375-12b"/>
洞庭如瀟湘疊翠蕩浮碧松桂無赤日風物饒清激逍<lb/>
遥展幽韻參差逗良覿道勝不知疲㝠搜自無斁曠然<lb/>
青霞抱永矣白雲適崆峒非凡鄉蓬瀛在仙籍無言從<lb/>
遠尚還思君子識<hi>一作兹焉與之敵</hi>波濤潄古岸鏗鏘辨竒石<lb/>
靈響非外求殊音自中積人皆走煩濁君能致虛寂何<lb/>
以袪擾擾叩調清淅淅既懼豪華損誓從詩書益一舉<lb/>
獨往姿再揺飛遁跡山深有變異意愜無驚惕采翠奪<lb/>
日月照耀迷晝夕松齋何用掃蘿院自然滌業峻謝煩<lb/>
<pb n="KR4h0140_WYG_375-13a"/>
蕪文高追古昔暫遥朱門戀終立青史績物表易淹留<lb/>
人間重離析難隨洞庭酌且醉橫塘席<lb/>
　　　越中山水<lb/>
日<hi>一作動一作夕</hi>覺耳目勝我來山水州蓬瀛若髣髴田<hi>一作四</hi>
野如泛浮碧嶂幾千遶清泉<hi>一作源</hi>萬餘流莫窮合沓歩<lb/>
孰盡泒别遊越水淨難汚越天隂易收氣鮮無隱物目<lb/>
視遠更周舉俗<hi>一作族</hi>媚蔥蒨連冬擷芳柔菱湖有餘翠<lb/>
茗圃無荒疇賞異忽已遠探竒誠淹留永言終南色去<lb/>
<pb n="KR4h0140_WYG_375-13b"/>
矣銷人憂<lb/>
　　　春集越州皇甫秀才山亭<lb/>
嘉賔<hi>一作嘉誘一作善友</hi>在何處置亭春山巔顧余寂寞者謬厠<lb/>
芳菲筵視聽日澄澈聲光坐連綿晴湖瀉峰嶂翠浪多<lb/>
萍蘚何以逞高志為君吟秋天<hi>一作篇</hi>
　　　和皇甫判官遊瑯琊溪<lb/>
山中琉璃境物外瑯琊溪房廊逐巖壑道路隨高低碧<lb/>
瀬潄白石翠烟含青蜺客來暫遊踐意欲忘簪珪樹杪<lb/>
<pb n="KR4h0140_WYG_375-14a"/>
　燈火夕雲端鐘梵齊時同雖可仰跡異難相攜唯當清<lb/>
　宵夢髣髴願<hi>一作期</hi>攀躋<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_375-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百七十五<lb/>
</p>
<p>
</p>
  </div>
</body>
</text>
</TEI>
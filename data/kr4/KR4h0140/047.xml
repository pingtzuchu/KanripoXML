<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_047-1a"/>
　欽定四庫全書<lb/>
御定全唐詩巻四十七<lb/>
　　張九齡<lb/>
　張九齡字子夀韶州曲江人七歲知屬文擢進士始調<lb/>
　校書郎以道侔伊呂科為左拾遺進中書舍人出為冀<lb/>
　州刺史以母不肻去鄉里表換洪州都督徙桂州兼嶺<lb/>
　南按察選補使以張説薦為集賢院學士俄拜中書侍<lb/>
　郎同平章事遷中書令為李林甫所忮改尚書右丞相<lb/>
<pb n="KR4h0140_WYG_047-1b"/>
　罷政事貶荆州長史請歸還展墓卒謚文獻九齡風度<lb/>
　醖藉在相位有謇諤匪躬之誠以直道黜不戚戚嬰望<lb/>
　惟文史自娯嘗識安禄山必反請誅不許後明皇在蜀<lb/>
　思其言遣使致祭䘏其家集二十巻今編詩三巻<lb/>
　　　　奉和聖製燭龍齋祭<lb/>
　上帝臨下鑒亦有光孰云隂隲惟聖克彰六月徂暑四<lb/>
　郊愆陽我后其勤告于壇場精意允溢羣靈鼔舞蔚兮<lb/>
　朝雲沛然時雨雨我原田亦既有年燭龍煌煌明宗報<lb/>
<pb n="KR4h0140_WYG_047-2a"/>
祀于以助之天人帝子聞詩有訓國風兹始<lb/>
　　　奉和聖製喜雨<lb/>
艱我稼穡載育載亭隨物應之曷聖與靈謂我何慿惟<lb/>
徳之馨誰云天逺以誠必至太清無雲羲和頓轡于斯<lb/>
烝人瞻彼非覬隂㝠倐忽沛澤咸洎何以致之我后之<lb/>
感無臯無隰黍稷黯黯無卉無木敷芬黮黤黄龍勿來<lb/>
鳴鳥不思人和年豐皇心則怡豈與周宣雲漢徒詩<lb/>
　　　南郊文武出入舒和之樂<lb/>
<pb n="KR4h0140_WYG_047-2b"/>
祝史辭正人神慶叶福以徳昭享以誠接六變云備百<lb/>
禮斯浹祀事孔明祚流萬葉<lb/>
　　　奉和聖製幸晉陽宮<lb/>
隋季失天策萬方罹凶殘皇祖稱義旗三靈皆獲安聖<lb/>
期將<hi>一作朝特</hi>申錫王業成艱難盗移未改命歴在終履端<lb/>
彼汾惟帝鄉雄都信鬱盤一月朔巡狩羣后陪清鑾霸<lb/>
跡在沛庭舊儀覩漢官唐風思何深舜典敷更寛户䝉<lb/>
枌榆復邑争牛酒歡緬惟翦商後豈獨微禹歎三后既<lb/>
<pb n="KR4h0140_WYG_047-3a"/>
在天萬年斯不刋尊祖實我皇天文皆仰觀<lb/>
　　　奉和聖製次成臯先聖擒建徳之所<lb/>
天命誠有集王業初惟艱翦商自文祖夷項在兹山地<lb/>
識斬蛇處河臨飲馬間威加昔運往澤流今聖還尊祖<lb/>
頌先烈賡歌安用攀紹成即我后封岱出天關<lb/>
　　　奉和聖製賜諸州刺史以題座右<lb/>
聖人合天徳洪覆在元元每勞蒼生念不以黄屋尊興<lb/>
化俟羣辟擇賢守列藩得人此為盛咨岳今復存降鑒<lb/>
<pb n="KR4h0140_WYG_047-3b"/>
引君道殷勤啓政門容光無不照有象必為言成憲知<lb/>
所奉致理歸其根肅肅禀𤣥猷煌煌戒朱軒豈徒任遇<lb/>
重兼爾宴錫繁載聞勵臣節持答明主恩<lb/>
　　　奉和聖製送十道採訪使及朝集使<lb/>
三年一上計萬國趨河洛課最力已陳賞延恩復博垂<lb/>
衣深共理改瑟其咸若首路廻竹符分鑣揚木鐸戒程<lb/>
有攸往詔餞無淹泊昭晰動天文殷勤在人瘼持久望<lb/>
兹念克終期所託行矣當自强春耕庶秋穫<lb/>
<pb n="KR4h0140_WYG_047-4a"/>
　　　奉和聖製謁𤣥元皇帝廟齋<lb/>
興運昔有感建祠北山巔雲雷初締構日月今悠然紫<lb/>
氣尚蓊鬱𤣥元如在焉迨兹事追逺輪奐復増鮮洞府<lb/>
香林處齋壇清漢邊吾君乃尊祖夙駕此留連樂動人<lb/>
神㑹鐘成律度圎笙歌下鸞鶴芝术萃靈仙曽是福黎<lb/>
庶豈唯味虚𤣥賡歌徒有作微薄謝昭宣<lb/>
　　　巫山髙<lb/>
巫山與夭近煙景長青熒此中楚王夢夢得神女靈神<lb/>
<pb n="KR4h0140_WYG_047-4b"/>
女去已久雲雨空㝠㝠唯有巴猿嘯哀音不可聼<lb/>
　　　和黄門盧監望秦始皇陵<lb/>
秦帝始求仙驪山何遽卜中年既無效兹地所宜復徒<lb/>
役如雷奔珍怪亦雲蓄黔首無寄命赭衣相追逐人怨<lb/>
神亦怒身死宗遂覆土崩失天下龍鬬入函谷國為項<lb/>
籍屠君同華元戮始掘既由楚終焚乃因牧上宰議揚<lb/>
賢中阿感桓速一聞過秦論載懐空杼軸<lb/>
　　　酬周判官巡至始興㑹改秘書少監見貽之作<lb/>
<pb n="KR4h0140_WYG_047-5a"/>
　　　兼呈耿廣州<lb/>
惟昔遷樂土迨今已重世隂慶荷先徳素風慙後裔唯<lb/>
益梓桑恭豈禀山川麗于時初自勉揆已無兼濟瘠土<lb/>
資勞力良書啓䝉蔽一探石室文再擢金門第既起南<lb/>
宮草復掌西掖制過舉及小人便蕃在中歲亞司河海<lb/>
秩轉牧江湖澨勿謂符竹輕但覺涓塵細一麾尚云忝<lb/>
十駕宜求税心息已如灰跡牽且為贅忽捧天書委將<lb/>
革海隅弊朝聞循誠節夕飲䝉瘴癘義疾耻無勇盜憎<lb/>
<pb n="KR4h0140_WYG_047-5b"/>
攻亦鋭葵藿是傾心豺狼何反噬履險甘所受勞賢恧<lb/>
相曵攬轡但荒服循陔便私第嘉慶始獲申㤙華復相<lb/>
繼無庸我先舉同事君猶滯當推奉使績且結拜親契<lb/>
更延懐安㫖曽是慮危際善謀雖若兹至理焉可替所<lb/>
仗有神道况承明主惠<lb/>
　　　和吏部李侍郎見示秋夜望月憶諸侍郎之什<lb/>
　　　其卒章有前後行之戲因命僕繼作<lb/>
清秋發髙興凉月復閒宵光逐露華滿情因水鏡揺同<lb/>
<pb n="KR4h0140_WYG_047-6a"/>
時亦所見異路無相招美景向空盡歡言隨事銷忽聼<lb/>
金華作誠如玉律調南宫尚為後東觀何其遼名數雖<lb/>
云隔風期幸未遥今來重餘論懐此更終朝<lb/>
　　　登南嶽事畢謁司馬道士<lb/>
將命祈靈嶽廻策詣真士絶跡尋一徑異香聞數里分<lb/>
庭八桂樹肅容兩童子入室希把袖登牀願啓齒誘我<lb/>
棄智訣迨兹長生理吸精反自然鍊藥求不死斯言眇<lb/>
霄漢顧余嬰紛滓相去九牛毛慙歎知何已<lb/>
<pb n="KR4h0140_WYG_047-6b"/>
　　　九月九日登龍山<lb/>
郡庭常窘束凉野求昭曠楚客凛秋時枑公舊臺上清<lb/>
明風日好歴落江山望極逺何蕭條中留坐惆悵東彌<lb/>
夏首闊西拒荆門壯夷險雖異時古今豈殊狀先賢杳<lb/>
不接故老猶可訪投弔傷昔人揮斤感前匠自為本疎<lb/>
散未始忘幽尚際㑹非有欲往來是无妄為邦復多幸<lb/>
去國殊遷放且汎籬下菊還聆郢中唱灌園亦何為於<lb/>
陵乃逃相<lb/>
<pb n="KR4h0140_WYG_047-7a"/>
　　　登郡城南樓<lb/>
閉閣幸無事登樓聊永日雲霞千里開洲渚萬形出澹<lb/>
澹澄江漫飛飛度鳥疾邑人半艫艦津樹多楓橘感别<lb/>
時已屢憑眺情非一逺懐不我同孤興與誰悉平生本<lb/>
單緒邂逅承優秩謬忝為邦寄多慙理人術駑鉛雖自<lb/>
勉倉廩素非實陳力倘無効謝病從芝术<lb/>
　　　歲初廵屬縣登髙安南樓言懐<lb/>
山城本孤峻慿髙結層軒江氣偏宜早林英粲已繁餘<lb/>
<pb n="KR4h0140_WYG_047-7b"/>
滋含宿霽衆妍在朝暾拂衣釋簿領伏檻遺紛喧深俯<lb/>
東溪澳逺延南山樊歸雲納前嶺去鳥投遥村目盡有<lb/>
餘意心惻不可諼朅來彭蠡澤載經敷淺原春及但生<lb/>
思時哉無與言不才叨過舉唯力酬明恩美化猶寂蔑<lb/>
迅節徒飛奔雖無成立効庶以去思論行復徇孤迹亦<lb/>
云吾道存<lb/>
　　　秋晩登樓望南江入始興郡路<lb/>
潦收沙衍出霜降天宇晶伏檻一長眺津途多逺情思<lb/>
<pb n="KR4h0140_WYG_047-8a"/>
來江山外望盡煙雲生滔滔不自辨役役且何成我來<lb/>
颯衰鬢孰云飄華纓櫪馬苦踡跼籠禽念遐征歲隂向<lb/>
晼晩日夕空屏營物生貴得性身累由近名内顧覺今<lb/>
是追歎何時平<lb/>
　　　登古陽雲臺<lb/>
庭樹日衰颯風霜未云已駕言遣憂思乗興求相似楚<lb/>
國兹故都蘭臺有餘址傳聞襄王世仍立巫山祀方此<lb/>
全盛時豈無嬋娟子色荒神女至魂蕩宮觀啓蔓草今<lb/>
<pb n="KR4h0140_WYG_047-8b"/>
如積朝雲為誰起<lb/>
　　　與生公尋幽居處<lb/>
同方久厭俗相與事遐討及此雲山去窅然巖徑好疑<lb/>
入武陵源如逢漢隂老清諧欣有得幽閑歘盈抱我本<lb/>
玉階侍偶訪金仙道兹焉求卜築所過皆神造歲晩林<lb/>
始敷日晏崖方杲不種縁嶺竹豈植臨潭草即途可淹<lb/>
留隨日成黼藻期為静者說曽是終焉保今為簡書畏<lb/>
秪令歸思浩<lb/>
<pb n="KR4h0140_WYG_047-9a"/>
　　　與生公遊石窟山<lb/>
探秘孰云逺忘懐復爾同日尋髙深意宛是神仙中躋<lb/>
險搆靈室詭制非人功潛洞黝無底殊庭忽似夢豈如<lb/>
武安鑿自若茅山通造物良有寄嬉遊廼愜衷猶希咽<lb/>
玉液從此昇雲空咄咄共攜手泠然且馭風<lb/>
　　　郡舍南有園畦雜樹聊以永日<lb/>
為郡久無補越鄉空復深茍能秉素節安用叨華簪却<lb/>
歩園畦裏追吾野逸心形骸拘俗吏光景賴閒林内訟<lb/>
<pb n="KR4h0140_WYG_047-9b"/>
誠知止外言猶匪忱成蹊謝李徑衞足感葵隂榮逹豈<lb/>
不偉孤生非所任江城何寂歴秋樹亦蕭森下有北流<lb/>
水上有南飛禽我願從歸翼無然坐自沈<lb/>
　　　臨泛東湖<hi>時任洪州</hi>
郡庭日休暇湖曲邀勝踐樂職在中和靈<hi>一作虛</hi>心挹上<lb/>
善乗流坐清曠舉目眺悠緬林與西山重雲因北風巻<lb/>
晶明畫不逮隂影鏡無辨晩秀復芬敷秋光更遥衍萬<lb/>
族紛可佳一遊豈能展羇孤忝邦牧顧已非時選梁<hi>一作</hi>
<pb n="KR4h0140_WYG_047-10a"/>
<hi>長</hi>公世不容長孺心亦褊永念出籠縶常思退疲蹇歲<lb/>
徂風露嚴日恐蘭苕<hi>一作若</hi>剪佳辰不可得良㑹何其鮮<lb/>
罷興還江城閉關聊自遣<lb/>
　　　始興南山下有林泉嘗卜居焉荆州卧病有懐<lb/>
　　　此地<lb/>
出處各有在何者為陸沈幸無廹賤事聊可祛迷襟世<lb/>
路少夷坦孟門未嶇嶔多慙入火術常惕履氷心一跌<lb/>
不自保萬全焉可尋行行念歸路眇眇惜光隂浮生如<lb/>
<pb n="KR4h0140_WYG_047-10b"/>
過隙先逹已吾箴敢忘丘山施亦云年病侵力衰在所<lb/>
養時謝良不任但憶舊棲息願言遂窺臨雲間目孤秀<lb/>
山下面清深蘿蔦自為幄風泉何必琴歸此老吾老還<lb/>
當日千金<lb/>
　　　晨坐齋中偶而成詠<lb/>
寒露潔秋空遥山紛在矚孤頂乍修聳㣲雲復相續人<lb/>
兹賞地偏鳥亦爱林旭結念慿幽逺撫躬曷羈束仰霄<lb/>
謝逸翰臨路嗟疲足徂歲方暌攜歸心亟躑躅休閒倘<lb/>
<pb n="KR4h0140_WYG_047-11a"/>
有素豈負南山曲<lb/>
　　　詠史<lb/>
大徳始無頗中智是所是居然已不一況乃務相詭小<lb/>
道致泥難巧言因萋毁穰侯或見遲蘇生得隂揣輕既<lb/>
長沙傅重亦邊郡徙勢傾不幸然跡在胡寜爾滄溟所<lb/>
為大江漢日來委灃<hi>一作澄</hi>水雖復清魚鼈豈游此賢哉<lb/>
有小白讐中有管氏若人不世生悠悠多如彼<lb/>
　　　龍門旬宴得月字韻<lb/>
<pb n="KR4h0140_WYG_047-11b"/>
恩華逐芳歲形勝兼韶月中席傍魚潭前山倚龍闕花<lb/>
迎妙妓至鳥避仙舟發宴賞<hi>一作衎</hi>良在兹再來情不歇<lb/>
　　　驪山下逍遥公舊居游集<lb/>
君子體清尚歸處有兼資雖然經濟日無忘幽棲時卜<lb/>
居舊何所休澣嘗來兹岑寂罕人至幽<hi>一作髙</hi>深獲我思<lb/>
松澗聆遺風蘭林覽餘滋往事誠已矣道存猶可追遺<lb/>
子後黄金作歌先紫芝明徳有自來奕世皆秉彛豈與<lb/>
磻溪老崛起周太師我心希碩人逮此問元龜怊悵既<lb/>
<pb n="KR4h0140_WYG_047-12a"/>
懐逺沈吟亦省私己云寵禄過況在華髪衰軒盖有迷<lb/>
復丘壑無磷緇感物重所懐何但止足斯<lb/>
　　　雜詩五首<lb/>
孤桐亦胡為百尺傍無枝疎隂不自覆修幹欲何施髙<lb/>
岡地復逈弱稙風屢吹凡鳥已相噪鳯皇安得知<lb/>
蘿蔦必有託風霜不能落酷在蘭將蕙甘從葵與藿運<lb/>
命雖為宰寒暑自囘薄悠悠天地間委順無不樂<lb/>
良辰不可遇心賞更蹉跎終日塊然坐有時勞者歌庭<lb/>
<pb n="KR4h0140_WYG_047-12b"/>
前攬芳蕙江上託㣲波路逺無能逹憂情空復多<lb/>
湘水弔靈妃斑竹為情緒漢水訪遊女解佩欲誰與同<lb/>
心不可見異路空延佇浦上青楓林津傍白沙渚行吟<lb/>
至落日坐望秪愁予神物亦豈孤佳期竟何許<lb/>
木直幾自冦石堅亦他攻何言為用薄而與火膏同物<lb/>
類<hi>一作累</hi>有固然誰能取徑通纎纎良田草靡靡唯從風<lb/>
日夜沐甘澤春秋等芳叢生性茍不夭香臭誰為中道<lb/>
家貴至柔儒生何固窮終始行一意無乃過愚公<lb/>
<pb n="KR4h0140_WYG_047-13a"/>
　　　感遇十二首<lb/>
蘭葉<hi>一作蘂</hi>春葳蕤桂華秋皎潔欣欣此生意自爾為佳<lb/>
節誰知林棲者聞風坐相<hi>一作見</hi>恱草木有本<hi>一作本無</hi>心何<lb/>
求美人折<lb/>
幽林歸獨卧滯慮洗孤清持此謝髙鳥因之傳逺情日<lb/>
夕懐空意人誰感至精飛沈理自隔何所慰吾誠<lb/>
魚游樂深池鳥棲欲髙枝嗟爾蜉蝣羽薨薨亦何為有<lb/>
生豈不化所感奚若斯神理日微滅吾心安得知浩歎<lb/>
<pb n="KR4h0140_WYG_047-13b"/>
楊朱子徒然泣路岐<lb/>
孤鴻海上來池潢不敢顧側見雙翠鳥巢在三珠樹矯<lb/>
矯珍木巔得無金丸懼美服患人指髙明逼神惡今我<lb/>
遊㝠㝠弋者何所慕<lb/>
吳越數千里夢寐今夕見形骸非我親衾枕即鄉縣化<lb/>
蝶猶不識川魚安可羡海上有仙山歸期覺神變<lb/>
西日下山隠北風乗夕流燕雀感昬旦簷楹呼匹儔鴻<lb/>
鵠雖自逺哀音非所求貴人棄疵賤下士嘗殷憂衆情<lb/>
<pb n="KR4h0140_WYG_047-14a"/>
累外物恕己忘内修感歎長如此使我心悠悠<lb/>
江南有丹橘經冬猶緑林豈伊地氣暖自有歳寒心可<lb/>
以薦嘉客奈何阻重深運命唯所遇循環不可尋徒言<lb/>
樹桃李此木豈無隂<lb/>
永日徒離憂臨風懐蹇修美人何處所孤客空悠悠青<lb/>
鳥跂不至朱鱉誰云浮夜分起躑躅時逝曷淹留<lb/>
抱影吟中夜誰聞此歎息美人適異方庭樹含幽色白<lb/>
雲愁不見滄海飛無翼鳯皇一朝來竹花斯可食<lb/>
<pb n="KR4h0140_WYG_047-14b"/>
漢上有游女求思安可得袖中一札書欲寄雙飛翼㝠<lb/>
㝠愁不見耿耿徒緘憶紫蘭秀空蹊皓露奪幽色馨香<lb/>
歲欲晩感歎情何極白雲在南山日暮長太息<lb/>
我有異鄉憶宛在雲溶溶慿此目不覯要之心所鍾但<lb/>
欲附髙鳥安敢攀飛龍至精無感遇悲惋填心胸歸來<lb/>
扣寂寞人願天豈從<lb/>
閉門跡羣化憑林結所思嘯歎此寒木疇昔乃芳蕤朝<lb/>
陽鳯安在日暮蟬獨悲浩思極中夜深嗟欲待誰所懐<lb/>
<pb n="KR4h0140_WYG_047-15a"/>
誠已矣既往不可追鼎食非吾事雲仙嘗我期胡越方<lb/>
杳杳車馬何遲遲天壤一何異幽嘿卧簾帷<lb/>
　　　江上遇疾風<lb/>
疾風江上起鼓怒揚煙埃白晝晦如夕洪濤聲若雷投<lb/>
林鳥鎩羽入浦魚曝鰓瓦飛屋且發帆快檣已摧不知<lb/>
天地氣何為此喧豗<lb/>
　　　南陽道中作<lb/>
登郢屬歲隂及宛懵所適復聞東漢主遺此南都迹佳<lb/>
<pb n="KR4h0140_WYG_047-15b"/>
氣藹厥初霸圖紛在昔兹邦稱貴近與世嘗薰赫遭遇<lb/>
感風雲變衰空草澤不識鄧公樹猶傳隂后石驅馬歴<lb/>
闉闍荆榛翳阡陌事去物無象感來心不懌懐古對窮<lb/>
秋興言傷逺客眇黙遵岐路辛勤弊行役雲雁號相呼<lb/>
林麕走自索顧憶徇書劍未嘗安枕席豈暇墨突黔空<lb/>
持遼豕白迷復期非逺歸歟賞農隙<lb/>
　　　湘中作<lb/>
湘流繞南嶽絶目轉青青懐禄未能已瞻途屢所經煙<lb/>
<pb n="KR4h0140_WYG_047-16a"/>
嶼宜春望林猿莫夜聼永路日多緒孤舟天復㝠浮没<lb/>
從此去嗟嗟勞我形<lb/>
　　　彭蠡湖上<lb/>
沿涉經大湖湖流多行泆决晨趨北渚逗浦巳西日所<lb/>
適雖淹曠中流且閑逸瑰詭良復多感見乃非一廬山<lb/>
直陽滸孤石當隂術一水雲際飛數峯湖心出象類何<lb/>
交糺形言豈深悉且知皆自然髙下無相恤<lb/>
　　　入廬山仰望瀑布水<lb/>
<pb n="KR4h0140_WYG_047-16b"/>
絶頂有懸泉喧喧出煙杪不知幾時歲但見無昬曉閃<lb/>
閃青崖落鮮鮮白日皎灑流濕行雲濺沫驚飛鳥雷吼<lb/>
何噴薄箭馳入窈窕昔聞山下䝉今乃林巒表物情有<lb/>
詭激坤元曷紛矯黙然置此去變化誰能了<lb/>
　　　出為豫章郡途次廬山東巖下<lb/>
兹山鎮何所乃在澄湖隂下有蛟螭伏上與虹蜺尋靈<lb/>
仙未始曠窟宅何其深雙闕出雲峙三宮入煙沈攀崖<lb/>
猶昔境種杏非舊林想像終古跡惆悵獨往心紛吾嬰<lb/>
<pb n="KR4h0140_WYG_047-17a"/>
世網數載忝朝簮孤根自靡託量力况不任多謝周身<lb/>
防常恐横議侵豈非鵷鴻列惕如泉壑臨迨兹刺江郡<lb/>
來此滌塵襟有趣逢樵客忘懐狎野禽棲閑義未果用<lb/>
拙歡在今願言答休命歸事丘中琴<lb/>
　　　巡屬縣道中作<lb/>
春令夙所奉駕言遵此行途中却郡椽林下招村氓至<lb/>
邑無紛劇來人但歡迎豈伊念邦政爾實在時清短才<lb/>
濫符竹弱歲起柴荆再入江村道永懐山藪情矧逄陽<lb/>
<pb n="KR4h0140_WYG_047-17b"/>
節獻黙聼時禽鳴迹與素心别感從幽思盈流芳日不<lb/>
待夙志蹇無成知命且何欲所圖唯退耕華簪極身泰<lb/>
衰鬢慙木榮茍得不可遂吾其謝世嬰<lb/>
　　　夏日奉使南海在道中作<lb/>
緬然萬里路赫曦三伏時飛走逃深林流爍恐生疵行<lb/>
李豈無苦而我方自怡肅事誠在公拜慶遂及私展力<lb/>
慙淺效銜恩感深慈且欲湯火蹈況無鬼神欺朝發髙<lb/>
山阿夕濟長江湄秋瘴寕我毒夏水胡不夷信知道存<lb/>
<pb n="KR4h0140_WYG_047-18a"/>
者但問心所之呂梁有出入乃覺非虚詞<lb/>
　　　巡按自灕水南行<lb/>
理棹雖云逺飲氷寧有惜況乃佳山川怡然傲潭石奇<lb/>
峯岌前轉茂樹隈中積猿鳥聲自呼風泉氣相激目因<lb/>
詭容逆心與清暉滌紛吾謬執簡行郡将移檄即事聊<lb/>
獨歡素懐豈兼適悠悠詠靡盬庶以窮日夕<lb/>
　　　使還都湘東作<lb/>
倉庚昨歸候陽鳥今去時感物遽如此勞生安可思養<lb/>
<pb n="KR4h0140_WYG_047-18b"/>
真無上格圖進豈前期清節往來苦壯容離别衰盛明<lb/>
非不遇弱操自云私孤楫清川泊征衣寒露滋風朝津<lb/>
樹落日夕嶺猿悲牽役而無悔坐愁秪自怡當須報恩<lb/>
已終爾謝塵緇<lb/>
　　　冬中至玉泉山寺屬窮隂氷閉崖谷無色及仲<lb/>
　　　春行縣復往焉故有此作<lb/>
靈境信幽絶芳時重暄妍冄來及兹勝一遇非無縁萬<lb/>
木柔可結千花敷欲然松間鳴好鳥竹下流清泉石壁<lb/>
<pb n="KR4h0140_WYG_047-19a"/>
開精舍金光照法筵真空本自寂假有聊相宣復此灰<lb/>
心者仍追巢頂禅簡書雖有畏身世亦相<hi>一作俱</hi>捐<lb/>
　　　郢城西北有大古塜數十觀其封域多是楚時<lb/>
　　　諸王而年代久逺不復可識唯直西有樊妃塜<lb/>
　　　因後人為植松柏故行路盡知之<lb/>
蘋藻生南澗蕙蘭秀中林嘉名有所在芳氣無幽深楚<lb/>
子初逞志樊妃嘗獻箴能令更擇士非直罷從禽舊國<lb/>
皆湮滅先王亦莫尋唯傳賢媛隴猶結後人心牢落山<lb/>
<pb n="KR4h0140_WYG_047-19b"/>
川意蕭疎松柏隂破墻時直上荒徑或斜侵惠問終不<lb/>
絶風流獨至今千春思窈窕黄鳥復哀音<lb/>
　　　荆州作二首<lb/>
先逹志其大求意不約文士伸在知己已况仕於君㣲<lb/>
誠夙所尚細故不足云時來忽易失事往良難分顧念<lb/>
凡近姿焉欲殊常勲亦以行則是豈必素有聞千慮且<lb/>
猶失萬緒何其紛進士茍非黨免相安得羣衆口金可<lb/>
鑠孤心絲共棼意忠仗朋信語勇同敗軍古劍徒有氣<lb/>
<pb n="KR4h0140_WYG_047-20a"/>
幽蘭秪自薰髙秩向所忝於義如浮雲<lb/>
千載一遭遇往賢所至難問余奚為者無階忽上摶明<lb/>
聖不世出翼亮非茍安崇髙自有配孤陋何足干遇恩<lb/>
一時來竊位三歲寒誰謂誠不盡知窮力亦殫雖至負<lb/>
乗冦初無挾術鑽浩蕩出江湖翻覆如波瀾心傷不材<lb/>
樹自念獨飛翰徇義在匹夫報恩猶一餐況乃山海澤<lb/>
效無毫髪端内訟巳慙沮積毁今摧殘胡為復惕息傷<lb/>
鳥畏虚彈<lb/>
<pb n="KR4h0140_WYG_047-20b"/>
　　　在郡秋懐二首<lb/>
秋風入前林蕭瑟鳴髙<hi>一作寒</hi>枝寂寞遊子思寤歎何人<lb/>
知宦成名不立志存歲已馳五十而無聞古人深所疵<lb/>
平生去外飾直道如不羈未得操割效忽復寒暑移物<lb/>
情自古然身退毁亦隨悠悠滄江渚望望白雲涯露下<lb/>
霜且降澤中草離披蘭艾若不分安用馨香為<lb/>
庭蕪生白露歲候感遐心策蹇慙逺途巢枝思故林小<lb/>
人恐致冦終日如臨深魚鳥好自逸池籠安所欽挂冠<lb/>
<pb n="KR4h0140_WYG_047-21a"/>
東都門採蕨南山岑議道誠愧昔覽分還愜今憮然憂<lb/>
成老空爾白頭吟<lb/>
　　　忝官二十年盡在内職及為郡嘗積戀因賦詩<lb/>
　　　焉<lb/>
江流去朝宗晝夜兹不舍仲尼在川上子牟存闕下聖<lb/>
逹有由然孰是無心者一郡茍能化百城豈云寡愛禮<lb/>
誰為羊戀主吾猶馬感初時不載思奮翼無假閑宇常<lb/>
自閉沈心何用寫攬衣歩前庭登陴臨曠野白水生迢<lb/>
<pb n="KR4h0140_WYG_047-21b"/>
遞清風寄瀟灑願言采芳澤終朝不盈把<lb/>
　　　二弟宰邑南海見羣雁南飛因成詠以寄<lb/>
鴻雁自北來嗷嗷度煙景常懐稻梁惠豈憚江山永小<lb/>
大每相從羽毛當自整雙鳬侶晨泛獨鶴叅宵警為我<lb/>
更南飛因書至梅嶺<lb/>
　　　將發還鄉示諸弟<lb/>
歲陽亦頹止林意日蕭摵云胡當此時緬邁復為客至<lb/>
爱孰能捨名義來相廹負徳良不貲輸誠靡所惜一木<lb/>
<pb n="KR4h0140_WYG_047-22a"/>
逢厦構纎塵願山益無力主君恩寧利客卿壁去去榮<lb/>
歸養憮然歎行役<lb/>
　　　叙懐二首<lb/>
弱歲讀羣史抗迹追古人被褐有懐玉佩印從負薪志<lb/>
合豈兄弟道行無賤貧孤根亦何頼感激此為鄰<lb/>
晩節從卑秩岐路良非一既聞持兩端復見挾三術木<lb/>
𤓰誠有報玉楮論無實已矣直躬者平生壯圖失去去<lb/>
勿重陳歸來茹芝术<lb/>
<pb n="KR4h0140_WYG_047-22b"/>
　　　題畫山水障<lb/>
心累猶不盡果為物外牽偶因耳目好復假丹青妍嘗<lb/>
抱野閒意而迫區中縁塵事固巳矣秉意終不遷良工<lb/>
適我願妙墨揮巖泉變化合羣有髙深侔自然置陳北<lb/>
堂上倣像南山前静無户庭出行已兹地偏萱草憂可<lb/>
樹合歡忿益蠲所因本㣲物況乃憑幽筌言象㑹自泯<lb/>
意色聊自宣對玩有佳趣使我心𣺌綿<lb/>
　　　奉和聖製瑞雪篇<lb/>
<pb n="KR4h0140_WYG_047-23a"/>
萬年春三朝日上御明臺旅庭實初瑞雪兮霏微俄同<lb/>
雲兮蒙宻此時騷切隂風生先過金殿有餘清信宿嬋<lb/>
娟飛雪度能使玉人俱掩嫮皓皓樓前月初白紛紛陌<lb/>
上塵皆素昨訝驕陽積數旬始知和氣待迎新匪惟在<lb/>
人利曽是扶<hi>一作占</hi>天意天意豈云遥雪下不崇朝皇情<lb/>
玩無斁雪委方盈尺草樹紛早榮京坻宛先積君恩誠<lb/>
謂何歲稔復人和預數斯箱慶應如此雪多朝冕旒兮<lb/>
載悦想籉笠兮農節倚瑶琴兮或歌續薫風兮瑞雪福<lb/>
<pb n="KR4h0140_WYG_047-23b"/>
浸昌應尤盛瑞雪年年常感聖願以柏梁作長為栁花<lb/>
詠<lb/>
　　　奉和聖製温泉歌<lb/>
有時神物待聖人去後湯還冷來時樹亦春今兹十月<lb/>
自東歸羽斾逶迤上翠微温谷葱葱佳氣色離宫奕奕<lb/>
叶光輝臨渭川近天邑浴日温泉復在兹羣仙洞府那<lb/>
相及吾君利物心𤣥澤浸蒼黔漸漬神湯無疾苦薫歌<lb/>
一曲感人深<lb/>
<pb n="KR4h0140_WYG_047-24a"/>
　　　　南郊太尉酌獻武舞作凱安之樂<lb/>
　馨香惟后徳明命光天保肅祀崇聖靈陳信表黄道玉<lb/>
　戚初蹈厲金匏既静好介福何穰穰精誠格穹昊<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_047-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四十七<lb/>
</p>
<p>
</p>
  </div>
</body>
</text>
</TEI>
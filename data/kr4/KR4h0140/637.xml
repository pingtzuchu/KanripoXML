<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_637-1a"/>
　欽定四庫全書<lb/>
御定全唐詩卷六百三十七<lb/>
　　顧雲<lb/>
　顧雲字垂象池州人風韻詳整與杜荀鶴殷文圭友善<lb/>
　同肄業九華咸通十五年登第為高駢淮南從事師鐸<lb/>
　之亂退居霅川杜門著書大順中與羊昭業盧知猷陸<lb/>
　希聲錢翊馮渥司空圖等分修宣懿徳三朝實録書成<lb/>
　加虞部員外郎乾寜初卒存詩一巻<lb/>
<pb n="KR4h0140_WYG_637-1b"/>
　　　　華清詞<lb/>
　祥雲皓鶴盤碧空喬松稍稍韻微風絳節影來朱旛響<lb/>
　丁東相公清齋朝蘂宫太上符籙龍蛇蹤散花天女侍<lb/>
　香童隔煙遥望見雲水弹璈吹鳯清瓏瓏丹砂黄金世<lb/>
　可度願啟一言告仙翁道門弟子山中客長向山中禮<lb/>
　空碧九色真龍上漢時願把霓幢引煙䇿<lb/>
　　　　天威行<lb/>
　蠻嶺高蠻海濶去舸廻艘投此歇一夜舟人得夢間草<lb/>
<pb n="KR4h0140_WYG_637-2a"/>
草相呼一時發颶風忽起雲顛狂波濤擺掣魚龍殭海<lb/>
神怕急上岸走山靈股慄入石藏金蛇飛狀霍閃過白<lb/>
日倒挂銀繩長轟轟砢砢雷車轉霹靂一聲天地戰風<lb/>
定雲開始望看萬里青山分兩片車遥遥馬闐闐平如<lb/>
砥直如弦雲南八國萬部落皆知此路來朝天耿恭拜<lb/>
出井底水廣利刺開山上泉若論終古濟物意二將之<lb/>
功皆小焉<lb/>
　　　築城篇<lb/>
<pb n="KR4h0140_WYG_637-2b"/>
三十六里西川地圍遶城郭峨天横一家人率一口甓<lb/>
版築纔興城巳成役夫登登無倦色饌飽觴酣方暫息<lb/>
不假神龜出指蹤盡憑心匠為籌畫畫閣團團真鐡甕<lb/>
堵濶巉巖<hi>一作巉巉</hi>齊石壁風吹四面旌旗動火焰相燒滿<lb/>
天赤散花樓晩挂殘虹濯錦秋江澄倒碧西川父老賀<lb/>
子孫從兹始是中華人<lb/>
　　　蘇君㕔觀韓幹馬障歌<lb/>
杜甫歌詩吟不足可憐曹霸丹青曲直言弟子韓幹馬<lb/>
<pb n="KR4h0140_WYG_637-3a"/>
<hi>一作畫</hi>畫馬無骨但有肉今日披圖見筆跡<hi>一作蹤</hi>始知甫<lb/>
也真凡目秦王學士居武功六印名家聲價雄乃孫屈<lb/>
跡寜百里好竒學古有祖風竹㕔斜日奕碁散延我直<lb/>
入書齋中屹然六幅古屏上歘見胡人牽入天廐之神<lb/>
龍麟鬐鳯臆真相似秋竹慘慘披兩耳輕匀杏蘂糝皮<lb/>
毛細撚銀絲挿騣尾思量動歩應千里誰見初離渥洼<lb/>
水眼前只欠燕雪飛蹄下如聞朔風起朱崖謫掾從亡<lb/>
殁更有何人鑒竒物當時若遇燕昭王肻把千金買枯<lb/>
<pb n="KR4h0140_WYG_637-3b"/>
骨<lb/>
　　　苔歌<lb/>
檻前溪奪秋空色百丈潭心數砂礫松筠<hi>一作籟</hi>條條長<lb/>
碧苔苔色碧於溪水碧波廻梳開孔雀尾根細貼著盤<lb/>
陀石撥浪輕拈出少時一髻濃煙三四尺山光日華亂<lb/>
相射静縷藍鬐匀襞積試把臨流<hi>一作風</hi>抖擻看琉璃珠<lb/>
子淚雙<hi>一作雙雙</hi>滴如看玉女洗頭處解破雲鬟收未得即<lb/>
是仙宫欲製六銖衣染絲未倩鮫人織採之不敢盈筐<lb/>
<pb n="KR4h0140_WYG_637-4a"/>
篋苦怕龍神河伯惜瓊蘇玉鹽爛漫煑嚥入丹田續靈<lb/>
液㑹待功成插翅飛蓬萊頂上尋仙客<lb/>
　　　池陽醉歌贈匡廬處士姚巖傑<lb/>
九華太守行春罷<hi>一作暇</hi>高絳紅筵壓花榭四面繁英拂<lb/>
檻開帖雪團霞墜枝亞空中焰若燒藍天萬里滑静無<lb/>
纖煙絃索𦂳快管聲脆急曲碎拍聲相連主人憐才多<lb/>
傾興許客酣歌露真性春酎香濃枝盞黏一醉有時三<lb/>
日病黿潭鱗粉解不去鴉嶺蘂花澆不醒肺枯似著爐<lb/>
<pb n="KR4h0140_WYG_637-4b"/>
鞲煽腦熱如遭鎚鑿釘䝉溪先生梁公孫忽然示我十<lb/>
軸文展開一巻讀一首四顧特地無涯垠又開一軸讀<lb/>
一帙酒病豁若風驅雲文鋒斡破造化窟心刃掘出興<lb/>
亡根經疾史恙萬片恨墨炙筆鍼如有神呵叱潘陸鄙<lb/>
𤨏屑提挈楊孟歸孔門時時說及開元理家風颯颯吹<lb/>
人耳吳競纂出升平源十事分明鋪在紙裔孫才業今<lb/>
如此誰人為奏明天子鸞駕何當獵左馮神鷹一擲望<lb/>
千里戲操狂翰涴蠻牋傍人莫笑我率然<lb/>
<pb n="KR4h0140_WYG_637-5a"/>
　　　　詠柳二首<lb/>
　帶露含煙處處垂綻黄揺緑嫩參差長堤未見風飄絮<lb/>
　廣陌初憐日映絲斜傍畫筵偷舞態低臨妝閣學愁睂<lb/>
　離亭不放到春暮折盡拂簷千萬枝<lb/>
　閒花野草總争新睂皺絲乾獨不匀乞取<hi>一作與</hi>東風殘<lb/>
　氣力莫教虛度一年春<lb/>
　<lb/>
　<lb/>
<pb n="KR4h0140_WYG_637-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百三十七<lb/>
</p>
<p>
</p>
  </div>
</body>
</text>
</TEI>
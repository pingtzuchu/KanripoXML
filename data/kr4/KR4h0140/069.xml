<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_069-1a"/>
　欽定四庫全書<lb/>
御定全唐詩巻六十九<lb/>
　　閻朝隱<lb/>
　閻朝隱字友倩趙州欒城人連中進士孝弟亷讓科性<lb/>
　滑稽屬辭竒詭為武后所賞累遷給事中預修三教珠<lb/>
　英聖厯中轉麟臺少監坐附張易之徙嶺外景龍時還<lb/>
　為著作郎先天中除祕書少監後貶通州别駕詩十三<lb/>
　首<lb/>
<pb n="KR4h0140_WYG_069-1b"/>
　　　　侍從途中口號應制<lb/>
　疵賤出山東忠貞任土風因敷河朔藻得奉洛陽宫一<lb/>
　顧侍御史再顧給事中常願粉肌骨特答造化功<lb/>
　　　　奉和聖製夏日遊石淙山<lb/>
　金臺隱隱陵黄道玉輦亭亭下絳雰千種岡巒千種樹<lb/>
　一重巖壑一重雲花落風吹紅的歴藤垂日晃緑葐蒕<lb/>
　五百里内賢人聚願陪閶闔侍天文<lb/>
　　　　鸚鵡猫兒篇<hi>并序</hi>
<pb n="KR4h0140_WYG_069-2a"/>
　　鸚鵡慧鳥也猫不仁獸也飛翔其背焉嚙啄其頤<lb/>
　　焉攀之縁之蹈之履之弄之藉之蹌蹌然此為自<lb/>
　　得彼亦以為自得畏者無所起其畏忍者無所行<lb/>
　　其忍抑血屬舊故之不若臣叨踐太子舍人朝暮<lb/>
　　侍從預是其事聖上方以禮樂文章為功業朝野<lb/>
　　歡娛强梁充斥之輩願為臣妾稽顙闕下者日萬<lb/>
　　計尋而天下一統實以為恵可以伏不恵仁可以<lb/>
　　伏不仁亦太平非常之明證事恐久逺風雅所缺<lb/>
<pb n="KR4h0140_WYG_069-2b"/>
　　再拜稽首為之篇<lb/>
霹靂引豐隆鳴猛獸噫氣蛇吼聲鸚鵡鳥同資造化兮<lb/>
殊粹精鷫鸘毛翡翠翼鵷鶵延頸鵾雞㺯色鸚鵡鳥同<lb/>
禀隂陽兮異埏埴彼何為兮隱隱振振此何為兮緑衣<lb/>
翠襟彼何為兮窘窘蠢蠢此何為兮好貌好音彷彷兮<lb/>
徉徉似妖姬躧歩兮動羅裳趨趨兮蹌蹌若處子回眸<lb/>
兮登玉堂爰有獸也安其忍觜其脇距其胸與之放曠<lb/>
浪浪兮從從容容鉤爪鋸牙也宵行晝伏無以當遇之<lb/>
<pb n="KR4h0140_WYG_069-3a"/>
兮忘味搏擊騰擲也朝飛暮噪無以拒逢之兮屏氣由<lb/>
是言之貪殘薄則智慧作貪殘臨之兮不復攫由是言<lb/>
之智慧周則貪殘囚智慧犯之兮不復憂菲形陋質雖<lb/>
賤微皇王顧遇長光輝離宫别館臨朝市妙舞緐弦雜<lb/>
宫徴嘉喜堂前景福内合<hi>一作和</hi>歡殿上明光裏雲母屏<lb/>
風文彩合流蘇斗帳香煙起承恩宴盼接宴喜髙視七<lb/>
頭金駱駝平懷五尺銅獅子國有君兮國有臣君為主<lb/>
兮臣為賓朝有賢兮朝有徳賢為君兮徳為飾千年萬<lb/>
<pb n="KR4h0140_WYG_069-3b"/>
嵗兮心轉憶<lb/>
　　　三日曲水侍宴應制<lb/>
三月重三日千春續萬春聖澤如東海天文似北辰荷<lb/>
葉珠盤淨蓮花寳盖新陛下制萬國臣作水心人<lb/>
　　　奉和九日幸臨渭亭登髙應制得筵字<lb/>
九九侍神仙髙髙坐半天文章二曜動氣色五星連簪<lb/>
紱趨皇極笙歌接御筵願因茱菊酒相守百千年<lb/>
　　　奉和送金城公主適西蕃應制<lb/>
<pb n="KR4h0140_WYG_069-4a"/>
甥舅重親地君臣厚義鄉還将貴公主嫁與耨檀<hi>一作褥氊</hi>
王鹵簿山河<hi>一作川</hi>暗<hi>一作/濶</hi>琵琶<hi>一作胡琴</hi>道路長迴瞻父母<lb/>
國日出在東方<lb/>
　　　奉和立春遊苑迎春應制<lb/>
管籥周移寰極裏乗輿望幸斗城闉草根未結青絲縷<lb/>
蘿蔦猶垂緑帔巾鵲入巢中言改嵗燕銜書上道宜新<lb/>
願得長繩繫取日光臨天子萬年春<lb/>
　　　奉和聖製春日幸望春宫應制<lb/>
<pb n="KR4h0140_WYG_069-4b"/>
句芒人面乘兩<hi>一作兩乘</hi>龍道是春神衞九重綵勝年年逢<lb/>
七日酴醿嵗嵗滿千鍾宫梅間雪祥光遍城栁含煙淑<lb/>
<hi>一作瑞</hi>氣濃醉倒君前情未盡願因歌舞自為容<lb/>
　　　夜宴安樂公主新宅<lb/>
鳳皇鳴舞樂昌年蠟炬開花夜管弦半醉徐敲珊瑚樹<lb/>
已聞鐘漏曉聲傳<lb/>
　　　餞唐永昌<lb/>
洛陽難理若棼絲椎破連環定不疑鸚鵡休言秦地樂<lb/>
<pb n="KR4h0140_WYG_069-5a"/>
<hi>一作鳥道長安樂</hi>回頭<hi>一作首</hi>一顧一相思<lb/>
　　　明月歌<lb/>
梅花雪白栁葉黄雲霧四起月蒼蒼箭水泠泠刻漏長<lb/>
揮玉指拂羅裳為君一奏楚明光<lb/>
　　　采蓮女<lb/>
采蓮女采蓮舟春日春江碧水流蓮衣承玉釧蓮刺罥<lb/>
銀鉤薄暮斂容歌一曲氛氲香氣滿汀洲<lb/>
　　　奉和登驪山應制<lb/>
<pb n="KR4h0140_WYG_069-5b"/>
龍行踏絳氣天半語相聞混沌疑初判洪荒若始分<lb/>
　韋元旦<lb/>
韋元旦京兆萬年人擢進士第補東阿尉遷左臺監察<lb/>
御史與張易之為姻屬易之敗貶感義尉後復進用終<lb/>
中書舎人詩十首<lb/>
　　　奉和九日幸臨渭亭登髙應制得月字<lb/>
雲物開千里天行乘九月絲言丹鳳池斾轉蒼龍闕灞<lb/>
水歡娛地秦京游俠窟欣承觧愠詞聖酒黄花發<lb/>
<pb n="KR4h0140_WYG_069-6a"/>
　　　奉和送金城公主適西蕃應制<lb/>
柔逺安夷俗和親重漢年軍容旌節送國命錦車傳琴<lb/>
曲悲千里簫聲戀九天唯應西海月來就掌珠圎<lb/>
　　　餞唐州髙使君赴任<lb/>
桐栢膺新命芝蘭惜舊遊鳴臯夜鶴在遷木早鶯求傳<lb/>
擁淮源路尊空灞水流落花紛送逺春色引離憂<lb/>
　　　早朝<lb/>
震維芳月季宸極衆星尊珮玉朝三陛鳴珂度<hi>一作過</hi>九<lb/>
<pb n="KR4h0140_WYG_069-6b"/>
門挈壺分早漏伏檻耀初暾北倚蒼龍闕西臨紫鳳垣<lb/>
詞庭草欲奏<hi>一作雖視</hi>温室樹無言鱗翰空為忝長懐聖主<lb/>
恩<lb/>
　　　奉和立春游苑迎春應制<lb/>
灞涘長安恒<hi>一作常</hi>近日殷正臘月早迎新池魚戲葉仍<lb/>
含凍宫女裁花已作春向苑雲疑承翠幄入林風若起<lb/>
青蘋年年斗柄東無限願挹瓊觴壽北辰<lb/>
　　　奉和聖製春日幸望春宫應制<lb/>
<pb n="KR4h0140_WYG_069-7a"/>
九重樓閣半山霞<hi>一作斜</hi>四望韶陽春未賒侍蹕妍歌臨<lb/>
㶚涘留觴豔舞出京華危竿<hi>一作萍</hi>競捧中街日戲馬<hi>一作</hi>
<hi>鳥</hi>爭銜上苑花景色歡娱長若此承恩不醉不還家<lb/>
　　　奉和人日宴大明宫恩賜綵縷人勝應制<lb/>
鸞鳳旌旗拂曉<hi>一作曉夕</hi>陳魚龍角觝大明辰<hi>一作晨</hi>青韶既<lb/>
肇人為日綺勝初成日作人聖藻凌雲裁栢賦仙歌促<lb/>
宴摘梅春垂旒一慶宜年酒朝野俱歡薦壽新<lb/>
　　　奉和幸安樂公主山荘應制<lb/>
<pb n="KR4h0140_WYG_069-7b"/>
銀河南渚帝城隅帝輦平明出九衢刻鳳蟠螭凌桂邸<lb/>
穿池曡<hi>一作構</hi>石寫蓬壺瓊簫暫下鈞天樂綺綴長懸明<lb/>
月珠仙牓承恩爭既醉方知朝野更歡娛<lb/>
　　　興慶池侍宴應制<lb/>
滄池漭沆帝城邊殊勝昆明鑿漢年夾岸旌旗䟽輦<hi>一作</hi>
<hi>逺</hi>道中流簫鼓振樓船雲峰四起迎宸幄水<hi>一作寳</hi>樹千<lb/>
重入御筵宴樂已深魚藻詠承恩更欲奏甘泉<lb/>
　　　夜宴安樂公主宅<lb/>
<pb n="KR4h0140_WYG_069-8a"/>
　主第新成銀作牓賓筵廣宴玉為樓壺觴既卜仙人夜<lb/>
　歌舞宜停織女秋<lb/>
　　邵昇<lb/>
　邵昇中宗時人詩一首<lb/>
　　　奉和初春幸<hi>一下有臨字</hi>太平公主南莊應制<lb/>
　沁園佳麗奪蓬瀛翠壁紅泉繞上京二聖忽從鸞殿幸<lb/>
　䨇仙正下鳳樓迎花含歩輦空間出樹雜帷宫畫裏行<lb/>
　無路乗槎窺漢渚徒知訪卜就君平<lb/>
<pb n="KR4h0140_WYG_069-8b"/>
　　唐逺悊<lb/>
　唐逺悊中宗時人詩一首<lb/>
　　　　奉和送金城公主適西蕃應制<lb/>
　皇恩睠下人割愛逺和親少女風遊兊姮娥月去秦龍<lb/>
　笛迎金榜驪歌送錦輪那堪桃李色移向虜庭春<lb/>
　<lb/>
　<lb/>
御定全唐詩巻六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_041-1a"/>
　欽定四庫全書<lb/>
御定全唐詩巻四十一<lb/>
　　盧照鄰<lb/>
　盧照鄰字昇之范陽人十歳從曹憲王義方授蒼雅調<lb/>
　鄧王府典籖王有書十二車照鄰總披覽略能記憶王<lb/>
　愛重比之相如調新都尉染風疾去官居太白山以服<lb/>
　餌為事又客東龍門山疾甚足攣一手又廢乃去陽翟<lb/>
　具茨山下買園數十畝疏潁水周舍復豫為墓偃卧其<lb/>
<pb n="KR4h0140_WYG_041-1b"/>
　中後不堪其苦與親屬訣自投潁水死年四十嘗著五<lb/>
　悲文以自眀有集二十卷又幽憂子三巻今編詩二巻<lb/>
　　　　中和樂九章<lb/>
　　　　　歌登封第一<lb/>
　炎圖䘮寳黄歴開璿祖武類帝宗文配天玉鑾垂日翠<lb/>
　華陵煙東雲干吕南風入弦山稱萬歳河慶千年金繩<lb/>
　永結璧麗長懸<lb/>
　　　　　歌明堂第二<lb/>
<pb n="KR4h0140_WYG_041-2a"/>
穆穆聖皇雍雍明堂左平右墄上圓下方調均風雨制<lb/>
度陰陽四牕八達五室九房南通夏火西瞰秋霜天子<lb/>
臨御萬玉鏘鏘<lb/>
　　　　歌東軍第三<lb/>
遐哉廟略赫矣台臣横戈碣石倚劍浮津風丘拂籜日<lb/>
域清塵島夷復祀龍伯來賓休兵㝢縣獻馘天闉斾海<lb/>
凱入耀輝震震<lb/>
　　　　歌南郊第四<lb/>
<pb n="KR4h0140_WYG_041-2b"/>
虔郊上帝肅事圓丘龍駕四牡鸞旂九斿鐘歌晩引紫<lb/>
煬髙浮日麗蒼璧雲飛鳴球皇之慶矣萬壽千秋<lb/>
　　　　歌中宫第五<lb/>
祥遊沙麓慶洽瑶衣黄雲晝聚白氣宵飛居中履正稟<lb/>
和體微儀刑赤縣演教椒闈陶鈞萬國丹青四妃河洲<lb/>
在詠風化攸歸<lb/>
　　　　歌儲宫第六<lb/>
波澄少海景麗前星髙禖誕聖甲觀昇靈承規翠所問<lb/>
<pb n="KR4h0140_WYG_041-3a"/>
寢瑶庭宗儒側席問道横經山賓皎皎國胄青青黄裳<lb/>
元吉邦家以寜<lb/>
　　　　歌諸王第七<lb/>
星陳帝子嶽列天孫義光帶礪象著乾坤我有明徳利<lb/>
建攸存苴以茅社錫以犧尊藩屏王室翼亮堯門八才<lb/>
兩獻夫何足論<lb/>
　　　　歌公卿第八<lb/>
蹇蹇三事師師百寮羣龍在職振鷺盈朝豐金輝首珮<lb/>
<pb n="KR4h0140_WYG_041-3b"/>
玉鳴腰青蒲翼翼丹地翹翹歌雲佐漢捧日匡堯天工<lb/>
人代邈邈昭昭<lb/>
　　　　總歌第九<lb/>
明明天子兮聖徳揚穆穆皇后兮隂化康登若木兮坐<lb/>
眀堂池濛汜兮家扶桑武化偃兮文化昌禮樂昭兮股<lb/>
肱良君臣已定兮君永無疆顔子更生兮徒皇皇若有<lb/>
人兮天一方忠為衣兮信為裳飡白玉兮飲瓊芳心思<lb/>
荃兮路阻長<lb/>
<pb n="KR4h0140_WYG_041-4a"/>
　　　闗山月<lb/>
塞垣通碣石虜障<hi>一作陣</hi>抵祁連相思在萬里明月正孤<lb/>
懸影移金岫北光斷玉門前寄言閨中婦時看鴻雁天<lb/>
　　　上之回<lb/>
回中道路險蕭闗烽候多五營屯北<hi>一作右</hi>地萬乘出西<lb/>
河單于拜玉璽天子按雕戈振旅汾川曲秋風横大歌<lb/>
　　　紫騮馬<lb/>
騮馬照金鞍轉戰入臯蘭塞門風稍急長城水正寒雪<lb/>
<pb n="KR4h0140_WYG_041-4b"/>
暗鳴珂重山長噴玉難不辭横絶漠流血㡬時乾<lb/>
　　　戰城南<lb/>
將軍出紫塞冒頓在烏貪笳喧雁門北陣翼龍城南琱<lb/>
弓夜宛轉鐵騎曉參驔<hi>一作潭</hi>應湏駐白日為待戰方酣<lb/>
　　　梅花落<lb/>
梅嶺花初發天山雪未開雪處疑花滿花邉似雪迴因<lb/>
風入舞䄂雜粉向妝臺匈奴㡬萬里春至不知來<lb/>
　　　結客少年塲行<lb/>
<pb n="KR4h0140_WYG_041-5a"/>
長安重遊侠洛陽富財雄玉劍浮雲騎金鞭<hi>一作鞍</hi>明月<lb/>
弓鬬雞過渭北走馬向闗東孫賓遥見待郭解暗相通<lb/>
不受千金爵誰論萬里功將軍下天上虜騎入雲中烽<lb/>
火夜似月兵氣曉成虹横行徇知已負羽逺從戎龍旌<lb/>
昬朔霧鳥陣捲胡風追奔瀚海咽戰罷隂山空歸來謝<lb/>
天子何如馬上翁<lb/>
　　　詠史四首<lb/>
季生昔未達身辱功不成髠鉗為臺𨽻灌園變姓名幸<lb/>
<pb n="KR4h0140_WYG_041-5b"/>
逢滕將軍兼遇曹丘生漢祖廣招納一朝拜公卿百金<lb/>
孰云重一諾良匪輕廷議斬樊噲羣公寂無聲處身孤<lb/>
且直遭時坦而平丈夫當如此唯唯何足榮<lb/>
大漢昔云季小人道遂振玉帛委奄<hi>一作閽</hi>尹斧鑕嬰縉<lb/>
紳邈哉郭先生卷舒得其眞雍容謝朝廷談笑奨人倫<lb/>
在晦不絶俗處亂不為親諸侯不得友天子不得臣冲<lb/>
情甄負甑重價折角巾悠悠天下士相送洛橋津誰知<lb/>
仙舟上寂寂無四鄰<lb/>
<pb n="KR4h0140_WYG_041-6a"/>
公業負竒志交結盡才雄良田四百頃所食常不充一<lb/>
為侍御史慷慨說何公何公何為敗吾謀適不同仲頴<lb/>
恣殘忍廢興良在躬死人如亂麻天子如轉蓬干戈及<lb/>
黄屋荆棘生紫宫鄭生運其謀將以清國戎時來命不<lb/>
遂脫身歸山東凛凛千載下穆然<hi>一作如</hi>懐清風<lb/>
昔有平陵男姓朱名阿游直髪上衝冠壯氣横三秋願<lb/>
得<hi>一作請</hi>斬馬劍先斷佞臣頭天子玉檻折將軍丹血流<lb/>
捐生不肯拜視死其若休歸來教鄉里童䝉逺相求弟<lb/>
<pb n="KR4h0140_WYG_041-6b"/>
子數百人散在十二州三公不敢吏五鹿何能酬名與<lb/>
日月懸義與天壤儔何必疲執㦸區區在封侯偉哉曠<lb/>
達士知命固不憂<lb/>
　　　贈李榮道士<lb/>
錦節銜天使瓊仙駕羽君投金翠山曲奠璧清江濆圓<lb/>
洞開丹鼎方壇聚綘雲寳<hi>一作資</hi>貺幽難識空歌迥易分<lb/>
風揺十洲影日亂九江文敷誠歸上帝應詔在眀君獨<lb/>
有南冠客耿耿泣離羣遥看八㑹所眞氣曉氤氲<lb/>
<pb n="KR4h0140_WYG_041-7a"/>
　　　早度分水嶺<lb/>
丁<hi>一作千</hi>年遊蜀道斑鬢<hi>一作萬里</hi>向長安徒費周王粟空彈<lb/>
漢吏冠馬蹄穿欲盡貂裘敝<hi>一作故</hi>轉寒層冰横九折積<lb/>
石凌七盤重溪既下潄峻峰亦上干隴頭聞戍鼓嶺<hi>一作</hi>
<hi>雲</hi>外咽飛湍瑟瑟松風急蒼蒼山月團傳語後來者斯<lb/>
路誠獨難<lb/>
　　　三月曲水宴得尊字<lb/>
風煙彭澤里山水仲長園由來棄銅墨本自重琴尊髙<lb/>
<pb n="KR4h0140_WYG_041-7b"/>
情邈不嗣雅道今復存有美光時彦養徳坐山樊門開<lb/>
芳杜逕室距<hi>一作拒</hi>桃花源公子黄金勒仙人紫氣軒長<lb/>
懐去城市髙詠狎蘭蓀連沙飛白鷺孤嶼嘯𤣥猿日影<lb/>
巖前落雲花江上翻興䦨車馬散林塘夕鳥喧<lb/>
　　　奉使益州至長安發鍾陽驛<lb/>
躋<hi>一作踰</hi>險方未夷乗春聊騁望落花赴丹谷奔流下青<lb/>
嶂<hi>一作障</hi>葳蕤曉<hi>一作雜</hi>樹滋滉瀁春江漲平川看釣侣狭<lb/>
徑聞樵唱蝶戲緑苔前鶯歌白雲上耳目多異賞風煙<lb/>
<pb n="KR4h0140_WYG_041-8a"/>
有竒狀峻阻埒長城髙標吞巨舫<hi>一作防</hi>聮翩事覊靮辛<lb/>
苦勞疲恙夕濟㡬潺湲晨登每惆悵誰念復芻狗山河<lb/>
獨偏䘮<lb/>
　　　和王奭秋夜有所思<lb/>
寂寂南軒夜悠然懐所知長河落雁苑明月下鯨池鳯<lb/>
臺有清曲此曲何人吹丹唇間玉齒妙響入雲涯窮巷<lb/>
秋風葉空庭寒露枝勞歌欲有和星鬢已將垂<lb/>
　　　望宅中樹有所思<lb/>
<pb n="KR4h0140_WYG_041-8b"/>
我家有庭樹秋葉正離離上舞雙棲鳥中秀合歡枝勞<lb/>
思復勞望相見不相知何當共攀折歌笑此<hi>一作北</hi>堂垂<lb/>
　　　宿晉安亭<lb/>
聞有弦歌地穿鑿本多竒遊人試一覽臨翫果忘疲窗<lb/>
横暮捲<hi>一作落</hi>葉簷卧古生枝舊石開紅蘚新荷覆緑池<lb/>
孤猿稍斷絶宿<hi>一作百</hi>鳥復參差汎灔月華曉裵回星鬢<lb/>
垂今日刪書客悽惶君詎知<lb/>
　　　于時春也慨然有江湖之思寄贈栁九隴<lb/>
<pb n="KR4h0140_WYG_041-9a"/>
提琴一萬里負書三十年晨攀偃蹇樹暮宿清泠泉翔<lb/>
禽鳴我側旅獸過我前無人且無事獨酌還獨眠遥聞<lb/>
彭澤宰髙弄武城弦形骸寄文墨意氣託神仙我有壺<lb/>
中要題為物外篇將以貽好道道逺莫致旃相思勞日<lb/>
夜相望阻風煙坐惜春華晩徒令客思懸水去東南地<lb/>
氣凝西北天闗山悲蜀道花鳥憶秦川天子何時問公<lb/>
卿本亦<hi>一作不</hi>憐自哀還自樂歸藪復歸田海屋銀為棟<lb/>
雲車電作鞭倘遇鸞將鶴誰論貂與蟬萊洲頻度淺桃<lb/>
<pb n="KR4h0140_WYG_041-9b"/>
實㡬成圓寄言飛鳬舄嵗宴同<hi>一作共</hi>聯翩<lb/>
　　　至望喜矚目言懐貽劍外知已<lb/>
聖圖夷九折神化掩三分緘愁赴蜀道題拙奉虞薫隠<lb/>
轔度深谷遥褭上髙雲碧流遞縈注青山互糾紛澗松<lb/>
咽風緒巖花濯露文思北常依馭圖南每䘮羣<hi>一本無澗松四</hi>
<hi>句</hi>無由召宣室何以荅吾君<lb/>
　　　赤谷安禪師塔<lb/>
獨坐巖之曲悠然無俗紛酌酒呈丹桂思詩贈白雲煙<lb/>
<pb n="KR4h0140_WYG_041-10a"/>
霞朝晩聚猿鳥歳<hi>一作四</hi>時聞水華競<hi>一作鏡</hi>秋色山翠含<lb/>
夕曛髙談十二部細覈五千文如如數冥昧生生理氛<lb/>
<hi>一作氤</hi>氲古人有糟粕輪扁情未分且當事芝术從吾所<lb/>
好云<lb/>
　　　贈益府裴録事<lb/>
忽忽歳云暮相望限風煙長歌欲對酒危坐遂停弦停<lb/>
弦變霜露對酒懐朋故朝看桂蟾晩夜聞鴻雁度鴻雁<lb/>
何時還桂晚不同攀浮雲映丹壑明月滿青山青山雲<lb/>
<pb n="KR4h0140_WYG_041-10b"/>
路深丹壑月華臨耿耿離憂積空令星鬢<hi>一作髪</hi>侵<lb/>
　　　贈益府羣官<lb/>
一鳥自北燕飛來向西蜀單棲劍門上獨舞岷山足昂<lb/>
藏多古貌哀怨有新曲羣鳯從之遊問之何所欲荅言<lb/>
寒鄉子飄颻萬餘里不息惡木枝不飲盗泉水常思稻<lb/>
粱遇願棲梧桐樹智者不我邀愚夫余不顧所以成獨<lb/>
立耿耿歳云暮日夕苦風霜思歸赴洛陽羽翮毛衣短<lb/>
闗山道路長明月流客思白雲迷故鄉誰能借風便一<lb/>
<pb n="KR4h0140_WYG_041-11a"/>
舉凌蒼蒼<lb/>
　　　送梓州髙參軍還京<lb/>
京洛風塵逺褒斜煙露<hi>一作霧</hi>深北遊君似智南飛我異<lb/>
禽别路琴聲斷秋山猿鳥吟一乖青巖酌空佇白雲心<lb/>
　　　大劍送别劉右史<lb/>
金碧禺山逺闗梁蜀道難相逢屬晩歳相送動征鞍地<lb/>
咽綿川冷雲凝劍閣寒倘遇忠孝所為道憶長安<lb/>
　　　同臨津紀明府孤雁<lb/>
<pb n="KR4h0140_WYG_041-11b"/>
三秋違北地<hi>一作雁</hi>萬里向南翔河洲花稍白闗塞葉初<lb/>
黄避繳風霜勁懐書道路長水流疑箭動月照似弓傷<lb/>
横天無有陣度海不成行㑹刷能鳴羽還赴上林鄉<lb/>
　　　失羣雁<hi>并序</hi>
　　温縣明府以雁詩垂示余以為古之郎官出宰百<lb/>
　　里今之墨綬入應千官事止雁行未宜傷歎至如<lb/>
　　羸卧空巖者乃可為失羣慟耳聊因伏枕多暇以<lb/>
　　斯文應之<lb/>
<pb n="KR4h0140_WYG_041-12a"/>
三秋北地雪皚皚萬里南翔渡海來欲隨石燕沈湘水<lb/>
試逐銅烏繞帝臺帝臺銀闕距金塘中間鵷鷺已成行<lb/>
先過上苑傳書信暫下中州戲稻粱虞人負繳來相及<lb/>
齊客虛弓忽見傷毛翎頻頓<hi>一作顦顇</hi>飛無力羽翮摧頹君<lb/>
不識唯有莊周解愛鳴復道郊哥<hi>一作歌</hi>重竒色惆悵驚<lb/>
思悲未已裵囘自憐中罔極傳聞有鳥集朝陽詎勝仙<lb/>
鳬邇帝鄉雲間海上應鳴舞逺得鵾弦猶獨撫金龜全<lb/>
寫中牟印玉鵠當變萊蕪釜願君弄影鳯皇池時憶籠<lb/>
<pb n="KR4h0140_WYG_041-12b"/>
中摧折羽<lb/>
　　　行路難<lb/>
君不見長安城北渭橋邊枯木横槎卧古田昔日含紅<lb/>
復含紫常時留霧亦留煙春景春風花似雪香車玉轝<lb/>
恒闐咽若箇遊人<hi>一作童</hi>不競攀若箇娼家不來折娼家<lb/>
寶袜蛟龍帔公子銀鞍千萬騎黄鶯一一向花嬌青鳥<lb/>
雙雙將子戲千尺長條百尺枝月<hi>一作丹</hi>桂星<hi>一作青</hi>榆相<lb/>
蔽虧珊瑚葉上鴛鴦鳥鳯皇巢裏雛鵷兒巢傾枝折鳯<lb/>
<pb n="KR4h0140_WYG_041-13a"/>
歸去<hi>一作巢傾折鳯歸去</hi>條枯葉落任<hi>一作狂</hi>風吹一朝零落無人<lb/>
問萬古摧殘君詎知人生貴賤無終始倏忽須臾難乆<lb/>
恃誰家能駐西山日誰家能堰東流水漢家陵樹滿秦<lb/>
川行來行去盡哀憐自昔公卿二千石咸擬榮華一萬<lb/>
年不見朱唇將白<hi>一作玉</hi>貌唯聞素<hi>一作青</hi>棘與黄泉金貂<lb/>
有時換美<hi>一作便換</hi>酒玉麈但<hi>一作恒</hi>揺莫計錢寄言坐客神<lb/>
仙署一生一死交情處蒼龍闕下君不來白鶴山前我<lb/>
應去雲間海上邈難期赤心會合在何時但願堯年一<lb/>
<pb n="KR4h0140_WYG_041-13b"/>
百萬長作巢由也不辭<lb/>
　　　長安古意<lb/>
長安大道連狹斜青牛白馬七香車玉輦縱横過主第<lb/>
金鞭絡繹向侯家龍銜寳蓋承朝日鳯吐流蘇帶晚霞<lb/>
百丈遊絲爭繞樹一羣嬌鳥共啼花啼花戲蝶千門側<lb/>
碧樹銀臺萬種色複道交窗作合歡雙闕連甍垂鳯翼<lb/>
梁家畫閣天中起漢帝金莖雲外直樓前相望不相知<lb/>
陌上相逢詎相識借問吹簫向紫煙曽經學舞度芳年<lb/>
<pb n="KR4h0140_WYG_041-14a"/>
得成比目何辭死願作鴛鴦不羡仙比目鴛鴦眞可羡<lb/>
雙去雙來君不見生憎帳額繡孤鸞好取門簾帖雙燕<lb/>
雙燕雙飛繞畫梁羅幃翠被鬱金香片片行雲著蟬鬢<lb/>
纎纎初月上鴉黄鴉黄粉白車中出含嬌含態情非一<lb/>
妖童寳馬鐵連錢娼婦盤龍金屈膝御史府中烏夜啼<lb/>
廷尉門前雀欲栖隠隠朱城臨玉道遥遥翠幰沒金堤<lb/>
挟彈飛鷹杜陵北探丸借客渭橋西俱邀侠客芙蓉劍<lb/>
共宿娼家桃李蹊娼家日暮紫羅裙清歌一囀口氛氲<lb/>
<pb n="KR4h0140_WYG_041-14b"/>
北堂夜夜人如月南陌朝朝騎似雲南陌北堂連北里<lb/>
五劇三條控三市弱栁青槐拂地垂佳氣紅塵暗天起<lb/>
漢代金吾千騎來翡翠屠蘇鸚鵡杯羅𥜗寳帶為君解<lb/>
燕歌趙舞為君開别有豪華稱將相轉日囘天不相讓<lb/>
意氣由來排灌夫專權判不容蕭相專權意氣本豪雄<lb/>
青虬紫燕坐春<hi>一作生</hi>風自言歌舞長千載自謂驕奢凌<lb/>
五公節物風光不相待桑田碧海須臾改昔時金階白<lb/>
玉堂即今唯見青松在寂寂寥寥揚子居年年歳歳一<lb/>
<pb n="KR4h0140_WYG_041-15a"/>
牀書獨有南山桂花發飛來飛去襲人裾<lb/>
　　　明月引<lb/>
洞庭波起兮鴻雁翔風瑟瑟兮埜蒼蒼浮雲巻靄明月<lb/>
流光荆南兮趙北碣石兮瀟湘澄清規於萬里照離思<lb/>
於千行横桂枝於西第繞菱花於北堂髙樓思婦飛蓋<lb/>
君王文姬絶域侍子他鄉見胡鞍之似練知漢劍之如<lb/>
霜試登髙而騁<hi>一作極</hi>目莫不變而囘腸<lb/>
　　　獄中學騷體<lb/>
<pb n="KR4h0140_WYG_041-15b"/>
夫何秋夜之無情兮皎皛悠悠而太長圜户杳其幽䆳<lb/>
兮愁人披此嚴霜見河漢之西落聞鴻雁之南翔山有<lb/>
桂兮桂有芳心思君兮君不將憂與憂兮相積歡與歡<lb/>
兮兩忘風嫋嫋兮木紛紛凋緑葉兮吹白雲寸歩千里<lb/>
兮不相聞思公子兮日將曛林已暮兮鳥羣飛重門掩<lb/>
兮人徑稀萬族皆有所托兮蹇獨淹留而不歸<lb/>
　　　懐仙引<lb/>
若有人兮山之曲駕青虬兮乗白鹿徃從之遊願心足<lb/>
<pb n="KR4h0140_WYG_041-16a"/>
披澗户訪巖軒石瀨潺湲横石徑松蘿羃䍥掩松門下<lb/>
空濛而無鳥上巉巖而有猨懐飛閣度飛梁休余馬於<lb/>
幽谷挂余冠於夕陽曲復曲兮煙莊䆳行復行兮天路<lb/>
長修途杳其未半飛雨忽以茫茫山坱軋磴<hi>一作嶝</hi>連褰<lb/>
攀石壁而無據泝泥溪而不前向無情之白日竊有恨<lb/>
於皇天囘行遵故道通川遍流潦囘首望羣峰白雲正<lb/>
溶溶珠為闕兮玉為樓青雲蓋兮紫霜裘天長地乆時<lb/>
相憶千齡萬代一來遊<lb/>
<pb n="KR4h0140_WYG_041-16b"/>
　　　七日登樂遊故墓<lb/>
四序周緹籥三正紀璿耀緑野變初黄暘山開曉眺中<lb/>
天擢露掌匝地分星徼漢寢睠遺靈秦江想餘弔蟻泛<lb/>
青田酌鶯歌紫芝調栁色揺歳華冰文蕩春照逺迹謝<lb/>
羣動髙情符衆妙蘭遊澹未歸傾光下巖窈<lb/>
　　　釋疾文三首<lb/>
歳將暮兮歡不再時已晩兮憂來多東郊絶此麒麟筆<lb/>
西山秘此鳯凰柯死去死去今如此生兮生兮奈汝何<lb/>
<pb n="KR4h0140_WYG_041-17a"/>
　歳去憂來兮東流水地乆天長兮人共死明鏡羞窺兮<lb/>
　向十年駿馬停驅兮㡬千里麟兮鳯兮自古吞恨無已<lb/>
　茨山有薇兮潁水有漪夷為柏兮秋有實叔為栁兮春<lb/>
　向<hi>一作雨</hi>飛倏爾而笑汎滄浪兮不歸<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_041-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_056-1a"/>
　欽定四庫全書<lb/>
御定全唐詩巻五十六<lb/>
　　王勃<lb/>
　　　　聖泉宴<lb/>
　披襟乗石磴列籍<hi>一作席</hi>俯春泉蘭氣薰山酌松聲韻野<lb/>
　弦影飄垂葉外香度落花前興洽林塘晚重巖起夕煙<lb/>
　　　　尋道觀<hi>其觀即昌利觀張天師居也</hi>
　芝<hi>一作枝</hi>㕓光分野蓬闕盛規模碧壇清桂閾<hi>一作影</hi>丹洞<lb/>
<pb n="KR4h0140_WYG_056-1b"/>
　肅松樞玉笈三山記金箱五嶽圖蒼虬不可得<hi>一作見</hi>空<lb/>
　望白雲衢<lb/>
　　　　散關晨度<lb/>
　關山凌旦開石路無塵埃白馬髙譚去青牛真氣來重<lb/>
　門臨巨壑連棟起崇隈即今揚策度非是棄繻囘<lb/>
　　　　别薛華<hi>英華作秋日别薛升華</hi>
　送送多窮路遑遑獨問津悲涼千里道悽斷百年身心<lb/>
　事同漂泊生涯共苦辛無論去與住俱是夢中人<lb/>
<pb n="KR4h0140_WYG_056-2a"/>
　　　重别薛華<hi>一作重别薛升華</hi>
明月沉珠浦秋風濯錦川樓臺臨絶岸洲渚亘長天旅<lb/>
<hi>一作飄</hi>泊成千里棲遑<hi>一作遲</hi>共百年窮途唯有淚還望獨<lb/>
潸然<lb/>
　　　遊梵宇三覺寺<lb/>
杏<hi>一作香</hi>閣披青磴琱臺控紫岑葉齊山路狹<hi>一作逕宻</hi>花積<lb/>
野壇深蘿幌棲禪影松門聽<hi>一作引</hi>梵音遽忻陪妙躅延<lb/>
賞<hi>一作想</hi>滌煩襟<lb/>
<pb n="KR4h0140_WYG_056-2b"/>
　　　麻平晚行<lb/>
百年懐土望千里倦遊情髙低尋戍道逺近聽泉聲磵<lb/>
葉纔分色山花不辨名羇心何處盡風急暮猿清<lb/>
　　　送盧主簿<lb/>
窮途非所恨虛室自相依城闕居年滿琴尊俗事稀開<lb/>
襟方未已分袂忽多違東巖富松竹歳暮幸同歸<lb/>
　　　餞韋兵曹<lb/>
征驂臨野次别袂慘江垂川霽浮煙斂山明落照移鷹<lb/>
<pb n="KR4h0140_WYG_056-3a"/>
風凋晚葉蟬露泣<hi>一作泫</hi>秋枝亭臯分逺望延想間雲涯<lb/>
　　　白下驛餞唐少府<lb/>
下驛窮交日昌亭旅食年相知何用早懐抱即依然浦<lb/>
樓低晚照郷路隔風煙去去如何道長安在日邊<lb/>
　　　杜少府之任蜀州<hi>一作川</hi>
城闕輔三<hi>一作俯西</hi>秦風煙望五津與君别離意同<hi>一作俱</hi>是<lb/>
宦遊人海内存知已天涯若比隣無為在岐路兒女共<lb/>
霑中<lb/>
<pb n="KR4h0140_WYG_056-3b"/>
　　　仲春郊外<lb/>
東園垂柳徑西堰落花津物色連三月風光絶<hi>一作繞</hi>四<lb/>
隣鳥飛村覺曙魚戲水知春初晴山院裏何處染囂塵<lb/>
　　　郊興<lb/>
空園歌獨酌春日賦閒居澤蘭侵小徑河柳覆長渠雨<lb/>
去花光濕風歸葉影疎山人不惜醉唯畏緑尊虛<lb/>
　　　郊園即事<lb/>
煙霞春旦<hi>一作早</hi>賞松竹故年心斷山疑畫障縣溜瀉鳴<lb/>
<pb n="KR4h0140_WYG_056-4a"/>
琴草徧南亭合花開<hi>一作濃</hi>北院深閒居饒酒賦隨興欲<lb/>
抽簪<lb/>
　　　觀佛跡寺<lb/>
蓮座神容儼<hi>一作促</hi>松崖聖趾<hi>一作跡</hi>餘年長金跡淺地久<lb/>
石文<hi>一作芝</hi>疎頹華臨曲磴傾影赴前除共嗟<hi>一作悲</hi>陵谷<lb/>
逺俄視化城<hi>一作成</hi>虚<lb/>
　　　山居晩眺贈王道士<lb/>
金壇疎俗宇玉洞侣仙羣花枝棲晩露<hi>一作霧</hi>峰葉度晴<lb/>
<pb n="KR4h0140_WYG_056-4b"/>
雲斜<hi>一作落</hi>照移山影囘沙擁籀<hi>一作溜</hi>文琴尊方待興竹<lb/>
樹巳迎曛<lb/>
　　　八仙逕<hi>寺南又有昌利觀去寺可數里巖逕窈窕杖而後進</hi>
奈園欣八正松巖訪九仙援蘿窺霧術攀林<hi>一作桂</hi>俯雲<lb/>
烟<hi>一作阡</hi>代<hi>一作岱</hi>北鸞驂至遼西鶴騎旋終希脫塵網連<lb/>
翼下芝田<lb/>
　　　春日還郊<lb/>
閒情兼嘿語<hi>一作嘿</hi>攜杖赴巖泉草緑縈新帶榆青綴古<lb/>
<pb n="KR4h0140_WYG_056-5a"/>
錢魚牀侵㟁水鳥路入山煙還題平子賦花樹滿春田<lb/>
　　　對酒春園作<lb/>
投簪下山閣攜酒對河梁狹水牽長鏡髙花送斷香繁<lb/>
鶯歌似曲疎蝶舞成行自然催一醉非但閱年光<lb/>
　　　觀内懐仙<lb/>
玉架殘書隐金壇舊跡<hi>一作路</hi>迷牽花尋紫澗<hi>一作洞</hi>歩葉<lb/>
下清谿瓊漿猶類乳石髓尚如泥自能成羽翼何必仰<lb/>
<hi>一作俟</hi>雲梯<lb/>
<pb n="KR4h0140_WYG_056-5b"/>
　　　秋日别王長史<lb/>
别路餘<hi>一作長</hi>千里深恩重百年正悲西候日更動北梁<lb/>
<hi>一作京</hi>篇野色籠寒霧山光斂暮烟終知難再奉懐徳自<lb/>
潸然<lb/>
　　　上已浮江宴韻得遥字<lb/>
上巳年光促中川興緒遥緑齊山葉滿紅洩片花<hi>一作岸芝</hi>
銷泉聲喧後澗虹影照前橋遽悲春望逺江路積波潮<lb/>
　　　長柳<lb/>
<pb n="KR4h0140_WYG_056-6a"/>
晨征犯煙磴夕憇在雲闗晩風清近壑新月照澄灣郊<lb/>
童樵唱返津叟釣歌還客行無與晤<hi>一作舊識</hi>賴此釋愁顔<lb/>
　　　銅雀妓二首<lb/>
金鳳隣銅雀漳河望鄴城君王無處所臺榭若平生舞<lb/>
席<hi>一作筵</hi>紛何<hi>一作可</hi>就歌梁儼未傾西陵松檟冷誰見綺<lb/>
羅情<lb/>
妾本深宫妓層城閉九重君王歡愛盡歌舞為誰容錦<lb/>
衾不復襞羅衣誰再縫髙臺西北望流涕向青松<lb/>
<pb n="KR4h0140_WYG_056-6b"/>
　　　羇遊餞别<lb/>
客心懸隴路遊子倦<hi>一作惓</hi>江干槿豐<hi>一作濃</hi>朝砌静篠宻<lb/>
夜窗寒琴聲銷别恨風景駐離歡寧覺山川逺悠悠旅<lb/>
思難<lb/>
　　　易陽早發<lb/>
飭装侵曉月奔策候殘星危閣尋丹障囘梁屬翠屏雲<lb/>
間迷樹影霧裏失峰形復此涼<hi>一作商</hi>飈至空山飛夜螢<lb/>
　　　焦㟁早行和陸四<lb/>
<pb n="KR4h0140_WYG_056-7a"/>
侵星違旅館乘月戒征儔複嶂迷晴色虚巖辨暗<hi>一作㟁</hi>
流猿吟山漏曉螢散野風秋故人𣺌何際鄉闗雲霧浮<lb/>
　　　深灣夜宿<hi>主人依山帶江</hi>
津塗臨巨壑村宇架危岑堰絶灘聲隐風交樹影深江<lb/>
童暮理楫山女夜調砧此時故鄉逺寧知遊子心<lb/>
　　　傷裵録事喪子<lb/>
蘭堦霜候早松露穸<hi>一作夜</hi>臺深魄散珠胎没芳銷玉樹<lb/>
沈露文晞宿草煙照慘平林芝焚<hi>一作焚芝</hi>空歎息流恨滿<lb/>
<pb n="KR4h0140_WYG_056-7b"/>
籯金<lb/>
　　　泥谿<lb/>
弭櫂凌奔壑低鞭躡峻岐江濤出㟁險峰磴入雲危溜<lb/>
急船文亂巖斜騎影移水煙籠翠渚山照落丹崖風生<lb/>
蘋浦葉露泣<hi>一作泫</hi>竹潭枝泛水雖云美勞歌誰復知<lb/>
　　　三月曲水宴得煙字<lb/>
彭澤官初去河陽賦始傳田園歸舊國詩酒間長筵列<lb/>
室窺丹洞分樓瞰紫煙縈囘亘津渡出沒控郊鄽鳳琴<lb/>
<pb n="KR4h0140_WYG_056-8a"/>
調上客龍轡儼羣仙松石偏宜古藤蘿不記年重簷交<lb/>
宻樹複磴擁危泉抗石晞南嶺乗沙眇北川傅巖來築<lb/>
處磻谿入釣前日斜真趣逺幽思夢凉蟬<lb/>
　　　秋日仙遊觀贈道士<hi>一作駱賔王詩無首四句</hi>
石圖分帝宇銀牒洞靈宫囘丹縈岫室複翠上巖櫳霧<lb/>
濃金竈静雲暗玉壇空野花常捧露山葉自吟風林泉<lb/>
明月在詩酒故人同待余逢石髓從爾命飛鴻<lb/>
　　　晚留<hi>一作届</hi>鳳州<lb/>
<pb n="KR4h0140_WYG_056-8b"/>
寶雞辭舊役仙鳳歴遺墟去此近城闕青山眀月初<lb/>
　　　羈春<lb/>
客心千里倦春事一朝歸還傷北園裏重見落花飛<lb/>
　　　林塘懐友<lb/>
芳屏畫春草仙杼織朝霞何如山水路對面即飛花<lb/>
　　　山扉夜坐<lb/>
抱琴開野室攜酒對情人林塘花月下<hi>一作夜</hi>别似<hi>一作是</hi>
一家春<lb/>
<pb n="KR4h0140_WYG_056-9a"/>
　　　春莊<lb/>
山中蘭葉徑城外李桃園豈知人事静不覺鳥聲喧<lb/>
　　　春遊<lb/>
客念紛無極春淚倍成行今朝花樹下不覺戀年光<lb/>
　　　春園<lb/>
山泉兩處晚花柳一園春還持千日醉共作百年人<lb/>
　　　林泉獨飲<lb/>
丘壑經塗賞花柳遇時春相逢今<hi>一作令</hi>不醉物色自輕<lb/>
<pb n="KR4h0140_WYG_056-9b"/>
人<lb/>
　　　登城春望<lb/>
物外山川近晴初景靄新芳郊花柳遍何處不宜春<lb/>
　　　他郷敘興<lb/>
綴葉歸煙晚乗花落照春邊城琴酒處俱是越郷人<lb/>
　　　夜興<lb/>
野煙含夕渚山月照秋林還將中散興來偶步兵琴<lb/>
　　　臨江二首<lb/>
<pb n="KR4h0140_WYG_056-10a"/>
泛泛東流水飛飛北上塵歸驂將别櫂俱是倦遊人<lb/>
去驂嘶别路歸櫂隐寒洲江臯木葉下應想故城秋<lb/>
　　　江亭夜月送别二首<lb/>
江送巴南水山横塞北雲津亭秋月夜誰見泣離羣<lb/>
亂煙籠碧砌飛月向南端寂寂離亭掩江山此夜寒<lb/>
　　　别人四首<lb/>
久客逢餘閏他郷别故人自然堪下淚誰忍望征塵<lb/>
江上風煙積山幽雲霧多送君南浦外還望將如何<lb/>
<pb n="KR4h0140_WYG_056-10b"/>
桂軺雖不駐蘭筵幸未開林塘風月賞還待故人來<lb/>
霜華浄天末霧色籠江際客子常畏人何為久留滯<lb/>
　　　贈李十四四首<lb/>
野客思茅宇山人愛竹林琴尊唯待處風月自相尋<lb/>
小徑偏宜草空庭不厭花平生詩與酒自得㑹仙家<lb/>
亂竹開三徑飛花滿四隣從來揚子宅别有尚𤣥人<lb/>
風筵調桂軫月徑引藤杯直當花院裏書齋望曉開<lb/>
　　　早春野望<lb/>
<pb n="KR4h0140_WYG_056-11a"/>
江曠春潮白山長曉岫青他鄉臨睨<hi>一作眺</hi>極花柳映邊<lb/>
亭<lb/>
　　　山中<lb/>
長江悲已滯萬里念將歸况屬髙風晩山山黄葉飛<lb/>
　　　冬郊行望<lb/>
桂宻巖花白梨疎林葉紅江臯寒望盡歸念斷征篷<lb/>
　　　寒夜思友三首<lb/>
久别侵懐抱他鄉變容色月下調鳴琴相思此何極<lb/>
<pb n="KR4h0140_WYG_056-11b"/>
雲間征思斷月下歸愁切鴻鴈西南飛如何故人别<lb/>
朝朝翠山下夜夜蒼江曲復此遥相思清尊湛芳緑<lb/>
　　　始平晩<hi>一作曉</hi>息<lb/>
觀闕長安近江山蜀路<hi>一作道</hi>賖客行朝復夕無處是鄉<lb/>
家<lb/>
　　　扶風晝屆離京浸逺<lb/>
帝里金莖去扶風石柱來山川殊未已行路方悠哉<lb/>
　　　普安建陰題壁<lb/>
<pb n="KR4h0140_WYG_056-12a"/>
江漢深無極梁岷不可攀山川雲霧裏遊子幾時還<lb/>
　　　九日<lb/>
九日重陽節開門有菊花不知來送酒若箇是陶家<lb/>
　　　秋江送别二首<lb/>
早是他鄉值早秋江亭明月帶江流已覺逝川傷别念<lb/>
復看津樹隐離舟<lb/>
歸舟歸騎儼成行江南江北互相望誰謂波瀾纔一水<lb/>
已覺山川是兩郷<lb/>
<pb n="KR4h0140_WYG_056-12b"/>
　　　蜀中九日<hi>紀事作和邵大震一作蜀中九日登𤣥武山旅眺</hi>
九月九日望鄉臺他席他鄉送客杯人情<hi>一作今</hi>已厭南<lb/>
中苦鴻<hi>一作鳴</hi>鴈那從北地來<lb/>
　　　寒夜懐友雜體二首<lb/>
北山煙霧始茫茫南津霜月正蒼蒼秋深客思紛無已<lb/>
復值征鴻中夜起<lb/>
複閣重樓向浦開秋風明月度江來故人故情懐故宴<lb/>
相望相思不相見<lb/>
<pb n="KR4h0140_WYG_056-13a"/>
　　　落花落<hi>以下詩集不載</hi>
落花落落花紛漠漠緑葉青跗映丹蕚與君裵囘上金<lb/>
閣影拂粧階玳瑁筵香飄舞館茱茰慔落花飛撩亂入<lb/>
中帷落花春正滿春人歸不歸落花度氛氲繞髙樹落<lb/>
花春已繁春人春不顧綺閣青臺静且閒羅袂紅巾復<lb/>
往還盛年不再得髙枝難重攀試復旦遊落花裏暮宿<lb/>
落花間與君落花院臺上起雙鬟<hi>一作環</hi>
　　　九日懐封元寂<lb/>
<pb n="KR4h0140_WYG_056-13b"/>
九日郊原望平野遍霜威蘭氣添新酌花香染别衣九<lb/>
秋良㑹少千里故人稀今日龍山外當憶鴈書歸<lb/>
　　　出境遊山二首<hi>一本作題𤣥武山道君廟</hi>
源水終無路山阿若有人驅羊先動石走兎欲投中洞<lb/>
晚秋泉冷巖朝古樹新峰斜連鳥翅磴疊上魚鱗化鶴<lb/>
千齡早元龜六代春浮雲今可駕滄海自成塵<lb/>
振翮凌霜吹正月<hi>一作企日</hi>佇天潯囘鑣凌翠壑飛軫控青<lb/>
岑巖深靈竈沒澗毁石渠沉宫闕雲間近江山物外臨<lb/>
<pb n="KR4h0140_WYG_056-14a"/>
　玉壇棲暮夜珠洞結秋陰蕭蕭離俗影擾擾望鄉心誰<lb/>
　意山遊好屢傷人事侵<lb/>
　　　　河陽橋代竇郎中佳人荅楊中舍<lb/>
　披風聽鳥長河路臨津織女遥相妬判知秋夕帶啼還<lb/>
　那及春朝攜手度<lb/>
　　王勔<lb/>
　王勔勃之兄也累官涇州刺史詩一首<lb/>
　　　　晦日宴髙氏林亭同用華字<lb/>
<pb n="KR4h0140_WYG_056-14b"/>
　上序披林館中京視物華竹窗低露葉梅逕起風花景<lb/>
　落春臺霧池侵舊渚沙綺筵歌吹晩暮雨泛香車<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五十六<lb/>
</p>
<p>
</p>
  </div>
</body>
</text>
</TEI>
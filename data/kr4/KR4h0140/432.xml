<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_432-1a"/>
　欽定四庫全書<lb/>
御定全唐詩巻四百三十二<lb/>
　　白居易<lb/>
　　　　西明寺牡丹花時憶元九<lb/>
　前年題名處今日看花來一作芸香吏三見牡丹開豈<lb/>
　獨花堪惜方知老闇催何況尋花伴東都去未迴詎知<lb/>
　紅芳側春盡思悠哉<lb/>
　　　　傷楊𢎞貞<lb/>
<pb n="KR4h0140_WYG_432-1b"/>
　顔子昔短<hi>一作知</hi>命仲尼惜其賢楊生亦好學不幸復徒<lb/>
　然<hi>一作今復然</hi>誰識天地意獨與龜鶴<hi>一作蛇</hi>年<lb/>
　　　　權攝昭應早秋書事寄元拾遺兼呈李司錄<lb/>
　夏閏秋候早七月風騷騷渭川煙景晩驪山宮殿髙丹<lb/>
　殿子司諫赤縣我徒勞相去半日程不得同遊遨到官<lb/>
　來十日覽鏡生二毛可憐趨走吏塵土滿青袍郵傳擁<lb/>
　兩驛簿書堆六曹為問綱紀掾何必使鉛刀<lb/>
　　　　新栽竹<lb/>
<pb n="KR4h0140_WYG_432-2a"/>
佐邑意不適閉門秋草生何以娛野性種竹百餘莖見<lb/>
此溪上色憶得山中情有時公事暇盡日繞闌行勿言<lb/>
根未固勿言陰未成已覺庭宇内稍稍有餘清最愛近<lb/>
窗臥秋風枝有聲<lb/>
　　　秋霖中過<hi>一作遇</hi>尹縱之仙遊山居<lb/>
慘慘八月暮連連三日霖邑居尚愁寂況乃在山林林<lb/>
下有志士苦學惜光陰嵗晩千萬慮幷入方寸心巖島<lb/>
共旅宿草蟲伴愁吟秋天牀席冷夜雨燈火深憐君寂<lb/>
<pb n="KR4h0140_WYG_432-2b"/>
莫意攜酒一相尋<lb/>
　　　寄江南兄弟<lb/>
分散骨肉戀趨馳名利牽一奔塵埃馬一泛風波船忽<lb/>
憶分手時憫黙秋風前别來朝復夕積日成七年花落<lb/>
城中池<hi>一作地</hi>春深江上天登樓東南望鳥滅煙蒼然相<lb/>
去復幾許道里近三千平地猶難見況乃隔山川<lb/>
　　　曲江早秋<hi>三年作</hi>
秋波紅蓼水夕照青蕪岸獨信馬蹄行曲江池四畔早<lb/>
<pb n="KR4h0140_WYG_432-3a"/>
涼晴後至殘暑暝來散方喜炎燠銷<hi>一作清</hi>復嗟時節換<lb/>
我年三十六冉冉昏復旦人壽七十稀七十新過半且<lb/>
當對酒笑勿起臨風歎<lb/>
　　　寄題盩厔㕔前雙松<hi>兩松自仙遊山移植縣㕔</hi>
憶昨為吏日折腰多苦辛歸家不自適無計慰心神手<lb/>
栽兩樹松聊以當<hi>去聲</hi>嘉賓乘春日一溉<hi>一作春來日一往</hi>生意<lb/>
漸欣欣清韻度秋在綠茸隨日新始憐澗底色不憶城<lb/>
中春有時盡掩關雙影對一身盡日不寂莫意中如三<lb/>
<pb n="KR4h0140_WYG_432-3b"/>
人忽奉宣室詔徵為文苑臣閒來一惆悵恰似别交親<lb/>
<hi>一作情</hi>早知煙翠前攀玩不逡廵悔從白雲裏移爾落囂<lb/>
塵<lb/>
　　　翰林院中感秋懐王質夫<hi>王居仙遊山</hi>
何處感時節新蟬禁中聞宮槐有秋意風夕花紛紛寄<lb/>
跡鴛鷺行歸心鷗鶴羣唯有王居士知予憶白雲何日<lb/>
仙遊寺潭前秋見君<lb/>
　　　禁中月<lb/>
<pb n="KR4h0140_WYG_432-4a"/>
海水眀月出禁中清<hi>一作秋</hi>夜長東南樓殿白稍稍上宮<lb/>
牆浄落金塘<hi>一作盤</hi>水眀浮玉砌霜不比人間見塵土汚<lb/>
清光<lb/>
　　　贈賣松者<lb/>
一束蒼蒼色知從澗底來斸掘經幾日枝葉滿塵埃不<lb/>
買非他意城中無地栽<lb/>
　　　初見白髪<lb/>
白髪生一莖朝來眀鏡裏勿言一莖少滿頭從此始青<lb/>
<pb n="KR4h0140_WYG_432-4b"/>
山方逺别黄綬初從仕未料容鬢間蹉跎忽如此<lb/>
　　　别元九後詠所懐<lb/>
零落桐葉雨蕭條槿花風悠悠早秋意生此幽閒中況<lb/>
與故人别中懐正無悰勿云不相送心到青門東相知<lb/>
豈在多但問同不同同心一人去坐覺長安空<lb/>
　　　禁中秋宿<lb/>
風飜朱<hi>一作來</hi>裏幕雨冷通中枕耿耿背斜燈秋牀一人<lb/>
寢<lb/>
<pb n="KR4h0140_WYG_432-5a"/>
　　　早秋曲江感懐<lb/>
離離暑雲散嫋嫋涼風起池上秋又來荷花半成子朱<lb/>
顔易<hi>一作自</hi>銷歇白日無窮已人壽不如山年光急於水<lb/>
青蕪與紅蓼嵗嵗秋相似去嵗此悲秋今秋復來此<lb/>
　　　寄元九<lb/>
身為近密<hi>一作約</hi>拘心為名檢縛月夜與花時少逢杯酒<lb/>
樂唯有元夫子閒來同一酌把手或酣歌展眉時笑謔<lb/>
今春除御史前月之東洛别來未開顔塵埃滿樽杓蕙<lb/>
<pb n="KR4h0140_WYG_432-5b"/>
風晩香盡槐雨餘花落秋意一蕭條離容兩寂莫況隨<lb/>
白日老共負青山約誰識相念心韝鷹與籠鶴<lb/>
　　　暮春寄元九<lb/>
棃花結成實燕卵化為雛時物又若此道情復何如但<lb/>
覺日月促不嗟年嵗徂浮生都是夢老小亦何殊唯與<lb/>
故人别江陵初謫居時時一相見此意未全除<lb/>
　　　早梳頭<lb/>
夜沐早梳頭窗明秋鏡曉颯然握中髮一握知一少年<lb/>
<pb n="KR4h0140_WYG_432-6a"/>
事漸蹉跎世縁方繳繞不學空門法老病何由了未得<lb/>
無生心白頭亦為夭<lb/>
　　　出關路<lb/>
山川函谷路塵土遊子顔蕭條去國意秋風生故關<lb/>
　　　别舍弟後月夜<lb/>
悄悄初别夜<hi>一作後</hi>去住兩盤桓行子孤燈店居人明月<lb/>
軒平生共貧苦未必日成歡及此暫為别懐抱已憂煩<lb/>
況是庭葉盡復思山路寒如何為不念馬瘦衣裳单<lb/>
<pb n="KR4h0140_WYG_432-6b"/>
　　　新豐路逢故人<lb/>
塵土長路晩風煙廢宫秋相逢立馬語盡日此橋頭知<lb/>
君不得意鬱鬱來西遊惆悵新豐店何人識馬周<lb/>
　　　金鑾子晬日<lb/>
行年欲四十有女曰金鑾生來始週嵗學坐未能言慙<lb/>
非達者懐未免俗情憐從此累身外徒云慰目前若無<lb/>
夭折患則有婚嫁牽使我歸山計應遲十五年<lb/>
　　　青龍寺早夏<lb/>
<pb n="KR4h0140_WYG_432-7a"/>
塵埃經小雨地髙倚長坡日西寺門外景氣含清和閒<lb/>
有老僧立静無凡客過殘鶯意思盡新葉隂涼多春去<lb/>
來<hi>一作未</hi>幾日夏雲忽嵯峨朝朝感時節年鬢闇蹉跎胡<lb/>
為戀朝市不去歸煙蘿青山寸歩地自問心如何<lb/>
　　　秋題牡丹叢<lb/>
晩叢白露夕衰葉涼風朝紅艷乆已歇碧芳今亦銷幽<lb/>
人坐相對心事共蕭條<lb/>
　　　勸酒寄元九<lb/>
<pb n="KR4h0140_WYG_432-7b"/>
䪥葉有朝露槿枝無宿花君今亦如此促促生有涯既<lb/>
不逐禅僧林下學楞伽又不隨道士山中鍊丹砂百年<lb/>
夜分半一嵗春無多何不飲美酒胡然自悲嗟俗號銷<lb/>
愁<hi>一作憂</hi>藥神速無以加一杯驅世慮兩杯反天和三杯<lb/>
即酩酊或笑任狂歌陶陶復兀兀吾孰知其他況在名<lb/>
利途平生有風波深心藏陷穽巧言織網羅舉目非不<lb/>
見不醉欲如何<lb/>
　　　曲江感秋<hi>五年作</hi>
<pb n="KR4h0140_WYG_432-8a"/>
沙草新雨地岸栁涼風枝三年感秋意<hi>一作思</hi>幷在曲江<lb/>
池早蝉已嘹唳晩荷復離披前秋去秋思一一生此時<lb/>
昔人三十二秋興已云悲我今欲四十秋懐亦可知嵗<lb/>
月不虚設此身随日衰闇老不自覺直到鬢成絲<lb/>
　　　酬張太祝晩秋臥病見寄<lb/>
髙才淹禮寺短羽翔禁林西街居處逺北闕官曹深君<lb/>
病不來訪我忙難往尋差池終日别寥落經年心露濕<lb/>
綠蕪地月寒紅樹隂況兹獨愁夕聞彼相思吟上歎言<lb/>
<pb n="KR4h0140_WYG_432-8b"/>
<hi>一作言歡</hi>笑阻下嗟時嵗侵容衰曉<hi>一作晩</hi>窗鏡思苦秋絃琴<lb/>
一章錦繡段八韻瓊瑶音何以報珍重慙無雙南金<lb/>
　　　立秋日曲江憶元九<lb/>
下馬栁隂下獨上堤上行故人千萬里新蝉三兩聲城<lb/>
中曲江水江上江陵城兩地新秋思應同此日情<lb/>
　　　早朝賀雪寄陳山人<lb/>
長安盈尺雪早朝賀君喜将赴銀臺門始出新昌里上<lb/>
堤馬蹄滑中路蠟燭死十里向北行寒風吹破耳待漏<lb/>
<pb n="KR4h0140_WYG_432-9a"/>
午<hi>一作五</hi>門外候對三殿裏鬚鬢凍成冰衣裳冷如水忽<lb/>
思仙遊谷闇謝陳居士暖覆褐裘眠日髙應未起<lb/>
　　　初與元九别後忽夢見之及寤而書適至兼寄<lb/>
　　　桐花詩悵然感懐因以此寄<hi>元九初謫江陵</hi>
永壽寺中語新昌坊北分歸來數行淚悲事不悲君悠<lb/>
悠藍田路自去無消息計君食宿程已過商山北昨夜<lb/>
雲四散千里同月色曉來夢見君應是君相憶夢中握<lb/>
君手問君意何如君言苦相憶無人可寄書覺來未及<lb/>
<pb n="KR4h0140_WYG_432-9b"/>
説叩門聲冬冬<hi>一作鼕鼕</hi>言是商州使送君書一封枕上忽<lb/>
驚起顛倒著衣裳開緘見手札一紙十三行上論遷謫<lb/>
心下說離别腸心腸都未盡不暇叙炎涼云作此書夜<lb/>
夜宿商州東獨對孤燈坐陽城山館中夜深作書畢山<lb/>
月向西斜月下<hi>一作前</hi>何所有一樹紫桐花桐花半落時<lb/>
復道正相思殷勤書背後兼寄桐花詩桐花詩八韻思<lb/>
緒一何深以我今朝意憶<hi>一作想</hi>君此夜心一章三<hi>一作一</hi>
徧讀一句十囬吟珍重八十字字字化為金<lb/>
<pb n="KR4h0140_WYG_432-10a"/>
　　　和元九悼往<hi>感舊蚊幬作</hi>
美人别君去自去無處尋舊物零落盡此情安可任唯<lb/>
有襭紗幌塵埃日夜侵馨香與顏色不似舊時深透影<lb/>
燈耿耿籠光月沈沈中有孤眠客秋涼生夜衾舊宅牡<lb/>
丹院新墳松栢<hi>一作木</hi>林夢中咸陽淚覺後江陵心含此<lb/>
隔年恨發為中夜吟無論君自感聞者欲霑襟<lb/>
　　　重到渭上舊居<lb/>
舊居清渭曲開門當蔡渡十年方一還幾欲迷歸路追<lb/>
<pb n="KR4h0140_WYG_432-10b"/>
思昔日行感傷故遊處插栁作髙林種桃成老樹因驚<lb/>
成人者盡是舊童孺試問舊老人半為繞村墓浮生同<lb/>
過客前後遞來去白日如弄珠出没<hi>一作入</hi>光不住人物<lb/>
日改變舉目悲所遇囘念念我身安得不衰暮朱顏銷<lb/>
不歇白髪生無數唯有山門外三峰色如故<lb/>
　　　白髮<lb/>
白髮知時節闇與我有期今朝日陽裏梳落數莖絲家<lb/>
人不慣見憫默為我悲我云何足怪此意爾不知凡人<lb/>
<pb n="KR4h0140_WYG_432-11a"/>
年三十外壯内已衰但思寢食味巳減二十時況我今<lb/>
<hi>一作年</hi>四十本來形貌羸書魔昏兩眼酒病沈四肢親愛<lb/>
日零落在者仍别離身心乆如此白髪生巳遲由來生<lb/>
老死三病長相隨除却念無生人間無藥治<lb/>
　　　秋日<lb/>
池殘寥落水窗下悠揚日嫋嫋秋風多槐花半成實下<lb/>
有獨立人年來四十一<lb/>
　　　將之饒州江浦夜泊<lb/>
<pb n="KR4h0140_WYG_432-11b"/>
眀月滿深浦愁人臥孤<hi>一作獨臥</hi>舟煩寃寢不得夏夜長於<lb/>
秋苦乏衣食資逺為江海游光隂坐遲暮鄉國行阻修<lb/>
身病向鄱陽家貧寄徐州前事與後事豈堪心幷憂憂<lb/>
來起長望但見江水流雲樹靄蒼蒼煙波澹悠悠故園<lb/>
迷處所一念<hi>一作望</hi>堪白頭<lb/>
　　　思歸<hi>時初為校書郎</hi>
養無晨昏膳隱無伏臘資遂求及親祿僶俛來京師薄<lb/>
俸未及親别家已經時冬積溫席戀春違采蘭期夏至<lb/>
<pb n="KR4h0140_WYG_432-12a"/>
一陰生稍稍夕漏遲塊然抱愁者長夜獨先知悠悠鄉<lb/>
關路夢去身不隨坐惜時節變蝉鳴槐花枝<lb/>
　　　冀城北原作<lb/>
野色何莽蒼<hi>去聲</hi>秋聲亦蕭疎風吹黄埃起落日驅征車<lb/>
何代此開國封疆百里餘古今不相待朝市無常居昔<lb/>
人城邑中今變為丘墟昔人墓田中今化為里閭廢興<lb/>
相催迫日月互居諸世變無遺風焉能知其初行人千<lb/>
載後懐古空躊躇<lb/>
<pb n="KR4h0140_WYG_432-12b"/>
　　　客路感秋寄明準上人<lb/>
日暮天地冷雨霽山河清長風從西來草木凝秋聲巳<lb/>
感嵗倐忽復傷物凋零孰能不憯悽天時牽人情借問<lb/>
空門子何法易修行使我忘得心不敎煩惱生<lb/>
　　　遊襄陽懐孟浩然<lb/>
楚山碧巖巖漢水碧湯湯秀氣結成象孟氏之文章今<lb/>
我諷遺文思人至其鄉清風無人繼日暮空襄陽南望<lb/>
鹿門山藹若有餘芳舊隱不知處雲深樹蒼蒼<lb/>
<pb n="KR4h0140_WYG_432-13a"/>
　　　秋暮西歸途中書情<lb/>
耿耿旅燈下愁多常少眠思鄉貴早發發在雞鳴前九<lb/>
月草木落平蕪連逺山秋陰和曙色萬木蒼蒼然去秋<lb/>
偶東遊今秋始西旋馬瘦衣裳破别家來二年憶歸復<lb/>
愁歸歸無一囊錢心雖非蘭膏安得不自然<lb/>
　　　秋懐<lb/>
月出照北堂光華滿階墀涼風從西至草木日夜衰桐<lb/>
栁減綠陰蕙蘭消碧滋感物私自念我心亦如之安得<lb/>
<pb n="KR4h0140_WYG_432-13b"/>
長少壯盛衰迫天時人生如石火為樂長苦遲<lb/>
　　　别楊頴士盧克柔殷堯藩<lb/>
倦鳥暮歸林浮雲晴歸山獨有行路子悠悠不知還人<lb/>
生苦營營終日羣動間所務雖不同同歸於不閒扁舟<lb/>
來楚鄉匹馬往秦關離憂繞心曲宛轉如循環且持一<lb/>
杯酒聊以開愁顔<lb/>
　　　題贈定光上人<lb/>
二十身出家四十心離塵得徑入大道乘此不退輪一<lb/>
<pb n="KR4h0140_WYG_432-14a"/>
坐十五年林下秋復春春花與秋氣不感無情人我來<lb/>
如有悟潛以心照身誤落聞見中憂喜傷形神安得遺<lb/>
耳目冥然反天真<lb/>
　　　祗役駱口驛喜蕭侍御書至兼覩新詩吟諷通<lb/>
　　　宵因寄八韻<hi>時為盩厔尉</hi>
日暮心無憀吏役正營營忽驚芳信至復與新詩幷是<lb/>
時天無雲山館有月明月下讀數徧風前吟一聲一吟<lb/>
三四歎聲盡有餘清雅哉君子文詠性不詠情使我靈<lb/>
<pb n="KR4h0140_WYG_432-14b"/>
府中鄙恡不得生始知聼韶濩可使心和平<lb/>
　　　酬李少府曹長官舍見贈<lb/>
低腰復歛手心體不遑安一落風塵下方<hi>一作始</hi>知為吏<lb/>
難公事與日長<hi>上聲</hi>宦情隨嵗闌惆悵青袍袖芸香無半<lb/>
殘賴有李夫子此懐聊自寛兩心如止水彼此無波瀾<lb/>
往往簿書暇相勸強為歡白馬晩蹋雪緑觴春暖寒戀<lb/>
月夜同宿愛山晴共看野性自相近不是為同官<lb/>
　　　留别<lb/>
<pb n="KR4h0140_WYG_432-15a"/>
秋涼巻朝簟春暖撤夜衾雖是無情物欲别尚沈吟況<lb/>
與有情别别隨情淺深二年歡笑意一旦東西心獨留<lb/>
誠可念同行力不任前事詎能料後期諒難尋唯有潺<lb/>
湲淚不惜共霑襟<lb/>
　　　曉别<lb/>
曉鼓聲巳半離筵坐難乆請君斷腸歌送我和淚酒月<lb/>
落欲明前馬嘶初别後浩浩暗塵中何由見囘首<lb/>
　　　北園<lb/>
<pb n="KR4h0140_WYG_432-15b"/>
北園東風起雜花次第開心知須㬰落一日三四來花<lb/>
下豈無酒欲酌復遲廻所思眇千里誰勸我一杯<lb/>
　　　惜栯李花<hi>花細而繁色艷而黯亦花中之有思者速衰易落故惜之耳</hi>
樹小花鮮妍香繁條輭弱髙低二三尺重疊千萬萼朝<lb/>
豔藹霏霏夕凋紛漠漠辭枝朱粉細覆地紅綃薄由來<lb/>
好顏色常苦易銷鑠不見莨蕩花狂風吹不落<lb/>
　　　照鏡<lb/>
皎皎青銅鏡斑斑白絲鬢豈復更藏年實年君不信<lb/>
<pb n="KR4h0140_WYG_432-16a"/>
　　　新秋<lb/>
西風飄<hi>一作吹</hi>一葉庭前颯已涼風池明月水衰蓮白露<lb/>
房其奈江南夜緜緜自此長<lb/>
　　　夜雨<lb/>
早蛩啼復歇殘燈滅又明隔窗知夜雨芭蕉先有聲<lb/>
　　　秋江送客<lb/>
秋鴻次第過哀猨朝夕聞是日孤舟客此地亦離羣濛<lb/>
濛潤衣雨漠漠冒帆雲不醉潯陽酒煙波愁殺人<lb/>
<pb n="KR4h0140_WYG_432-16b"/>
　　　感逝寄逺<hi>寄通州元侍御果州崔員外澧州李舍人鳳州李郎中</hi>
昨日聞甲死今朝聞乙死知識三分中二分化為鬼逝<lb/>
者不復見悲哉長已矣存者今如何去我皆萬里平生<lb/>
知心者屈指能有幾通果澧鳳州眇然四君子相思俱<lb/>
老大浮生如流水應歎舊交遊凋零日如此何當一杯<lb/>
酒開眼笑相視<lb/>
　　　秋月<lb/>
夜初色蒼然夜深光浩然稍轉西廊下漸滿南窗前況<lb/>
<pb n="KR4h0140_WYG_432-17a"/>
　是綠蕪地復兹清露天落葉聲策策驚鳥<hi>一作烏</hi>影翩翩<lb/>
　棲禽尚不穩愁人安可眠<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_432-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百三十二<lb/>
</p>
<p>
</p>
  </div>
</body>
</text>
</TEI>
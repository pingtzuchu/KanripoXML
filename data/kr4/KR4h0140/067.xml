<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_067-1a"/>
　欽定四庫全書<lb/>
御定全唐詩巻六十七<lb/>
　　田遊巖<lb/>
　田遊巖京兆三原人初補太學生罷歸遍遊山水後入<lb/>
　箕山築室許由廟東自號許由東鄰調露中髙宗遊嵩<lb/>
　山親至其門遊巖山衣田冠出拜帝令左右扶止之謂<lb/>
　曰先生養道山中比得佳否對曰臣泉石膏肓煙霞痼<lb/>
　疾既逢聖代幸得逍遥敕乗傳赴都授崇文館學士進<lb/>
<pb n="KR4h0140_WYG_067-1b"/>
　太子洗馬垂拱中坐與裵炎善放還山蠶衣耕食不交<lb/>
　當世惟與韓法昭宋之問為方外友詩一首<lb/>
　　　　𢎞農清巖曲有磐石可坐宋十一毎拂拭待余<lb/>
　　　　寄詩贈之<lb/>
　信彼稱靈石居然狎遁棲裵囘承翠巘斌駁帶深谿夕<lb/>
　隂起層岫清景半虹霓風來應嘯阮波動可琴嵇僕也<lb/>
　潁陽客望彼空思齊儻見山人至簪蒿且杖藜<lb/>
　　王無競<lb/>
<pb n="KR4h0140_WYG_067-2a"/>
王無競字仲烈東萊人氣豪縱舉下筆成章科初授縣<lb/>
尉累遷殿中御史預修三教珠英神龍初出為蘇州司<lb/>
馬後坐交張易之等再貶嶺南詩五首<lb/>
　　　和宋之問下<hi>一作嵩</hi>山歌<lb/>
日云暮兮下嵩山路連綿兮樹<hi>一作松</hi>石間出谷口兮見<lb/>
明月心裵囘兮不能還<lb/>
　　　北使長城<lb/>
秦世築長城長城無極已暴兵四十萬興工九千里死<lb/>
<pb n="KR4h0140_WYG_067-2b"/>
人如亂麻白骨相撐委殫弊未云悟窮毒豈知止胡塵<lb/>
未北滅楚兵遽東起六國復囂囂兩龍鬬觺觺卯金竟<lb/>
握讖反璧俄淪祀仁義寝邦國狙暴行終始一旦咸陽<lb/>
宫翻為漢朝市<lb/>
　　　鳳臺曲<lb/>
鳳臺何逶迤嬴女管參差一旦綵雲至身去無還期遺<lb/>
曲此臺上世人多學吹一吹一落淚至今憐玉姿<lb/>
　　　銅雀臺<lb/>
<pb n="KR4h0140_WYG_067-3a"/>
北登銅雀上西望青松郭繐帳空蒼蒼陵田紛漠漠平<lb/>
生事已變歌吹宛猶昨長袖拂玉塵遺情結羅幕妾怨<lb/>
在朝露君恩豈中薄髙臺奏曲終曲終淚横落<lb/>
　　　巫山<hi>一作宋之問詩</hi>
神女向髙唐巫山下夕陽裵囘行作雨婉孌逐荆王電<lb/>
影江前落雷聲峽外長朝<hi>一作霽</hi>雲無處所臺館曉蒼蒼<lb/>
　賈曾<lb/>
賈曽河南洛陽人以孝聞景雲中吏部員外郎明皇在<lb/>
<pb n="KR4h0140_WYG_067-3b"/>
東宫盛擇宫寮以曽為太子舎人直言啟諌特授中書<lb/>
舎人以父名忠固辭拜諫議大夫開元中復拜中書議<lb/>
者以為曹司嫌名乃就職與蘇晉同掌制誥時號蘇賈<lb/>
詩五首<lb/>
　　　和宋之問下山歌<lb/>
良遊晼晚兮月呈光<hi>一作成紅</hi>錦路逶迤兮山路長王孫不<lb/>
留兮嵗将晏嵩巖仙草兮為誰芳<lb/>
　　　孝和皇帝輓歌<lb/>
<pb n="KR4h0140_WYG_067-4a"/>
新命千齡啟鴻圗累聖餘天行應潛躍<hi>一作曜</hi>帝出受圖<lb/>
書禮若傳堯舊功疑復夏初夢遊長不返何國是華胥<lb/>
　　　奉和春日出苑矚目應令<hi>時為太子舎人使在東都作</hi>
銅龍<hi>一作彤闈</hi>曉闢問安迴金輅春遊博望開渭北<hi>一作水</hi>晴<lb/>
光揺草樹終南佳氣入樓臺招賢已得<hi>一作從</hi>商山老託<lb/>
乗還徴鄴下才臣在東周獨留滯忻逢<hi>一作叨承</hi>睿藻日邊<lb/>
來<lb/>
　　　有所思<lb/>
<pb n="KR4h0140_WYG_067-4b"/>
洛陽城東桃李花飛來飛去落誰家幽閨女兒愛顔色<lb/>
坐見落花長歎息今嵗花開君不待明年花開復誰在<lb/>
故人不共洛陽東今來空對落花風年年嵗嵗花相似<lb/>
嵗嵗年年人不同<lb/>
　　　祭汾隂樂章<lb/>
蠲我餴饎潔我膋薌有豆孔碩為羞既臧至誠無昧精<lb/>
意惟芳神其醉止欣欣樂康<lb/>
　李䕫<lb/>
<pb n="KR4h0140_WYG_067-5a"/>
李䕫武后時為汴州司户詩一首<lb/>
　　　使至汴州喜逢宋之問<hi>一無使至二字</hi>
阮籍蓬池上孤韻竹林才巨源從吏道正擁使車來相<lb/>
逢且交臂相命且銜杯醉後長歌畢餘聲繞吹臺<lb/>
　崔元童<lb/>
崔元童景雲時人詩一首<lb/>
　　　祭汾隂樂章<lb/>
聿修嚴配展事禋宗祥符寳鼎禮備黄琮祝詞以信明<lb/>
<pb n="KR4h0140_WYG_067-5b"/>
徳惟聰介兹景福永永無窮<lb/>
　何鸞<lb/>
何鸞景雲時人詩一首<lb/>
　　　祭汾隂樂章<lb/>
樂奏云闋禮章載䖍禋宗於地昭假於天惟馨薦矣既<lb/>
醉歆焉神之降福永永萬年<lb/>
　蒋挺<lb/>
蒋挺景雲時人詩一首<lb/>
<pb n="KR4h0140_WYG_067-6a"/>
　　　　　祭汾隂樂章<lb/>
　　維嵗之吉維辰之良聖君紱冕肅事壇塲大禮已備大<lb/>
　　樂斯張神其醉止降福無疆<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_067-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_131-1a"/>
　欽定四庫全書<lb/>
御定全唐詩巻一百三十一<lb/>
　　祖詠<lb/>
　祖詠洛陽人登開元十二年進士第與王維友善詩一<lb/>
　卷<lb/>
　　　　古意二首<lb/>
　夫差日淫放舉國求妃嬪自謂得王寵代間無美人碧<lb/>
　羅象<hi>一作蒙</hi>天閣坐輦乗芳春宮女數千騎常遊江水濵<lb/>
<pb n="KR4h0140_WYG_131-1b"/>
　年深玉顔老時薄花妝新拭淚下金殿嬌多不顧身生<lb/>
　前妬歌舞死後同灰塵塜墓令人哀哀於銅雀臺<lb/>
　楚王竟何去獨自留巫山偏使世人見迢迢江漢<hi>一作水</hi>
　間駐舟春谿<hi>一作澤</hi>裏誓願拜靈顔夢寤覩神女金沙鳴<lb/>
　珮環閒豓絶世姿令人氣力微含笑黙<hi>一作竟</hi>不語化作<lb/>
　朝雲飛<lb/>
　　　　渡淮河寄平一<lb/>
　天色混波濤岸隂匝村墅微微漢祖廟隠隠江陵渚雲<lb/>
<pb n="KR4h0140_WYG_131-2a"/>
樹森巳重時明鬱相拒<lb/>
　　　歸汝墳山莊留别盧象<lb/>
淹留嵗將宴久廢南山期舊業不見棄還山從此辭漚<lb/>
麻入南澗刈麥<hi>一作越楚</hi>向東菑對酒雞黍熟閉門風雪時<lb/>
非君一延首誰慰遥相思<hi>漚麻四句洪邁取為絶句</hi>
　　　夕次圃田店<lb/>
前路<hi>一作程</hi>入鄭郊尚經百餘里馬煩時欲歇客歸程未<lb/>
已落日桑柘隂遥村<hi>一作林</hi>烟火起西還不遑宿中夜渡<lb/>
<pb n="KR4h0140_WYG_131-2b"/>
涇水<lb/>
　　　田家即事<lb/>
舊居東臯上左右俯荒村樵路前傍嶺田家遥對門歡<lb/>
娯始披拂愜意在郊原餘霽蕩川霧新秋仍晝昏攀條<lb/>
憩林麓引水開泉源稼穡豈云倦桑麻今正繁方求靜<lb/>
者賞偶與潛夫論雞黍何必具吾心知道尊<lb/>
　　　扈從御宿池<hi>一本題作蘭峯題張中丞九臯</hi>
君王既廵狩輦道<hi>一作路</hi>入秦京逺樹低槍壘孤峯<hi>一作山</hi>
<pb n="KR4h0140_WYG_131-3a"/>
入幔城寒疎清禁漏夜警羽林兵誰念迷方客長懐魏<lb/>
闕情<lb/>
　　　贈苗發員外<hi>一作李端詩</hi>
宿雨朝來歇空山天氣清盤雲雙鶴下隔水一蟬鳴古<lb/>
道黄花落平蕪赤燒生茂陵雖有病猶得伴君行<lb/>
　　　答王維留宿<lb/>
四年不相見相見復何為握手言未畢却令傷別離升<lb/>
堂還駐馬酌醴便呼兒語嘿自相對安用傍人知<lb/>
<pb n="KR4h0140_WYG_131-3b"/>
　　　長樂驛留别盧象裴總<lb/>
朝來已握手宿别更傷心灞水行人渡<hi>一作絶</hi>商山驛路<lb/>
深故情君且足謫宦我難任直道皆如此誰能淚滿襟<lb/>
<hi>前四句洪邁取為絶句</hi>
　　　送劉髙郵棁使入都<lb/>
常聞積歸思昨夜又兼秋鄉路京華逺王程江水流呉<lb/>
歌喧兩岸楚客醉孤舟漸覺潮初上悽然多暮愁<lb/>
　　　宴呉王宅<lb/>
<pb n="KR4h0140_WYG_131-4a"/>
呉王承國寵列第禁城東連夜徴詞客當春試舞童砌<lb/>
分池水岸牕度竹林風更待西園月金尊樂未終<lb/>
　　　觀華嶽<lb/>
西入秦關口南瞻驛路連彩雲生闕下松樹到祠邊作<lb/>
鎮當官道雄都俯<hi>一作為雄控</hi>大川蓮<hi>一作危</hi>峯徑上處彷彿<lb/>
有神仙<lb/>
　　　泗上馮使君南樓作<lb/>
井邑連淮泗南樓向晚過望灘沙鷺起尋岸浴童歌近<lb/>
<pb n="KR4h0140_WYG_131-4b"/>
海雲偏出兼秋雨更多明晨擬回棹鄉<hi>一作歸</hi>思恨風波<lb/>
　　　蘓氏别業<lb/>
别業居幽處到來生隠心南山當户牖灃水映園林屋<lb/>
<hi>一作竹</hi>覆經冬雪庭昏未夕隂寥寥人境外閒坐聼春禽<lb/>
　　　汝墳别業<lb/>
失路農為業移家到汝墳獨愁常廢卷多病久離羣鳥<lb/>
雀垂牕栁虹霓出澗雲山中無外事樵唱有時聞<lb/>
　　　陸渾水亭<lb/>
<pb n="KR4h0140_WYG_131-5a"/>
晝眺伊川曲<hi>一作水</hi>巖間霽色明淺沙平<hi>一作明</hi>有路流水<lb/>
漫無聲浴鳥沿波聚潛魚觸釣驚更憐春岸緑幽意<hi>一作</hi>
<hi>興</hi>滿前楹<lb/>
　　　過鄭曲<lb/>
路向榮川谷<hi>一作夕</hi>晴來望盡通細煙生水上圓月在舟<lb/>
中岸勢迷行客秋聲亂草蟲旅懐勞自慰淅淅有涼風<lb/>
　　　宿陳留李少府揆㕔<lb/>
相知有叔<hi>一作李</hi>卿訟簡夜彌清旅泊<hi>一作宿</hi>倦愁卧堂空<lb/>
<pb n="KR4h0140_WYG_131-5b"/>
聞曙更風簾<hi>一作簷</hi>揺燭<hi>一作竹</hi>影秋雨帶蟲聲歸思那堪<lb/>
説悠悠限洛城<hi>中四句洪邁作絶句</hi>
　　　題韓少府水亭<lb/>
梅福幽棲處佳期不忘還鳥吟<hi>一作啼</hi>當户竹花繞傍池<lb/>
山水氣侵堦冷松<hi>一作藤</hi>隂覆座閒寧知武陵趣宛在市<lb/>
朝間<lb/>
　　　題逺公經臺<lb/>
蘭若無人到真僧出復稀苔侵行道席雲濕坐禪衣澗<lb/>
<pb n="KR4h0140_WYG_131-6a"/>
鼠縁香案山蟬噪竹扉世間長不見寧止暫忘歸<lb/>
　　　中峯居喜見苗發<hi>一作李端詩</hi>
自得中峰住深林亦閉闗經秋無客到入夜有僧還暗<lb/>
澗泉聲小荒岡樹影閒髙牕不可望星月滿空山<lb/>
　　　江南旅情<lb/>
楚山不可極歸路但<hi>一作客自</hi>蕭條海色晴看雨江聲夜聼<lb/>
潮劒留南斗近書寄北風遥為報空潭橘無媒寄<hi>一作贈</hi>
洛橋<lb/>
<pb n="KR4h0140_WYG_131-6b"/>
　　　泊揚子津<hi>一作岸</hi>
纔入維揚郡鄉關<hi>一作山</hi>此路<hi>一作/地</hi>遥林藏<hi>一作/殘</hi>初過<hi>一作</hi>
<hi>霽</hi>雨風退欲歸潮江火明沙岸雲帆礙浦橋客衣今日<lb/>
<hi>一作正</hi>薄寒氣<hi>一作/夜</hi>近<hi>一作昨</hi>來饒<lb/>
　　　晚泊金陵水亭<lb/>
江亭當廢國秋景倍蕭騷夕照明殘壘寒潮漲古濠就<lb/>
田看鶴大隔水見僧髙無限前朝事醒吟易覺勞<lb/>
　　　七夕<lb/>
<pb n="KR4h0140_WYG_131-7a"/>
閨女求天女更闌意未䦨玉庭開粉席羅袖捧金盤向<lb/>
月穿鍼易臨風整線難不知誰得巧明旦試相看<lb/>
　　　望薊門<lb/>
燕臺一望<hi>一作去</hi>客心驚簫鼔喧喧漢將營萬里寒光生<lb/>
積雪三邊曙色動危<hi>一作行</hi>旌沙場烽火連胡月海畔雲<lb/>
山擁薊城少小雖非投筆吏論功還欲請長纓<lb/>
　　　家園夜坐寄郭微<lb/>
前堦微雨歇開戸散窺林月出夜方淺水凉池更深餘<lb/>
<pb n="KR4h0140_WYG_131-7b"/>
風生竹樹清露薄衣襟遇物遂遥歎懐人滋逺心依稀<lb/>
成夢想影響絶徽音誰念窮居者明時嗟陸沈<lb/>
　　　酬汴州李别駕贈<lb/>
秋風多客思行旅厭艱辛自洛非才子遊梁得主人文<lb/>
章叅末議榮賤豈同倫歎逝逄三演<hi>一作世同王衍</hi>懐賢憶四<lb/>
<hi>一作法</hi>真情因恩舊好契託死生親所媿能投贈清言益<lb/>
潤身<lb/>
　　　清明宴司勲劉郎中别業<lb/>
<pb n="KR4h0140_WYG_131-8a"/>
田家復近臣行樂不違<hi>一作遺</hi>親霽日園林好清明煙火<lb/>
新以文長㑹友唯徳自成鄰池照牕隂晚杯香藥味春<lb/>
簷前花覆地竹外鳥窺人何必桃源裏深居作隠淪<lb/>
　　　汝墳秋同仙州王長史翰聞百舌鳥<lb/>
秋天聞好鳥驚起出簾帷却念殊方月能鳴巳後時遷<lb/>
喬誠可早出谷此何遲顧影慙無對懐羣空<hi>一作増</hi>所思<lb/>
凄凉嵗欲晚蕭索燕<hi>一作路</hi>將辭留聼未終曲彌令心獨<lb/>
悲髙飛慿力致巧囀任天姿返覆知而靜間關㫁若遺<lb/>
<pb n="KR4h0140_WYG_131-8b"/>
花繁上林<hi>一作苑</hi>路霜落汝川湄且長凌風翮乗春自有<lb/>
期<lb/>
　　　送丘為下第<lb/>
滄江一身客獻賦空十年明主豈能好今人誰舉賢國<lb/>
門税征駕旅食謀歸旋皦日媚春水緑蘋香客船無媒<lb/>
既不達予亦思歸田<lb/>
　　　贈苗發員外<lb/>
朱户敞髙扉青槐礙落暉八龍乗慶重三虎遞<hi>一作地</hi>朝<lb/>
<pb n="KR4h0140_WYG_131-9a"/>
　歸坐竹人聲絶横琴鳥語稀花慙潘岳貌年稱老萊衣<lb/>
　葉暗朱櫻熟絲長粉蝶飛應憐魯儒賤空與故山違<lb/>
　　　　寄王長史<lb/>
　汝潁俱宿好徃來託層巒終日何寂寞繞籬生蕙蘭<lb/>
　　　　别怨<lb/>
　送别到中流秋船倚渡頭相看尚不逺未可即回舟<lb/>
　　　　終南望餘雪<hi>有司試此題詠賦四句即納或詰之曰意盡</hi>
　終南隂嶺秀積雪浮雲端林表明霽色城中增暮寒<lb/>
<pb n="KR4h0140_WYG_131-9b"/>
　　　　句<lb/>
　不知叠嶂夜來雨清曉石楠花亂流<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_734-1a"/>
　欽定四庫全書<lb/>
御定全唐詩巻七百三十四<lb/>
　　羅紹威<lb/>
　羅紹威字端已魏州貴鄉人宏信之子唐末官魏博節<lb/>
　度使封鄴王入梁累拜太師兼中書令集五巻今存詩<lb/>
　二首<lb/>
　　　　柳<lb/>
　妆㸃青春更有誰青春常許占先知亞夫營畔風輕處<lb/>
<pb n="KR4h0140_WYG_734-1b"/>
　元亮門前日暖時花密宛如飃六出葉繁何惜借雙眉<lb/>
　交情别緒論多少好向仁人贈一枝<lb/>
　　　　白菊<hi>一作羅隐詩</hi>
　雖被風霜競欲催皎然顔色不低摧已疑素手能妆出<lb/>
　又似金錢未染來香散自宜飄渌酒葉交仍得䕃蒼苔<lb/>
　尋思閉户中宵見應認寒窗雪一堆<lb/>
　　　　句<lb/>
　樓前澹澹雲頭日簾外蕭蕭雨脚風<lb/>
<pb n="KR4h0140_WYG_734-2a"/>
　羅衮<lb/>
羅衮字子制臨卭人大順中歷左拾遺起居郎仕梁為<lb/>
禮部員外郎集二巻今存詩三首<lb/>
　　　清眀登奉先城樓<lb/>
年来年去只艱危春半堯山草尚衰四海清平耆舊見<lb/>
五陵寒食小臣悲煙銷井邑隈樓檻雪滿川原泥酒巵<lb/>
拭盡賈生無限涙一行歸鴈逺參差<lb/>
　　　清眀赤水寺居<lb/>
<pb n="KR4h0140_WYG_734-2b"/>
榆火輕烟處處新旋從閑望到諸鄰浮生浮世祇多事<lb/>
野水野花娛病身濁酒不禁雲外景碧峰猶冷寺前春<lb/>
蓑衣毳衲誠吾黨自結村園一社貧<lb/>
　　　贈羅隐<lb/>
平日時風好涕流讒書雖盛一名休寰區歎屈瞻天問<lb/>
夷貊聞詩過海求向夕便思青𤨏拜近年尋伴赤松逰<lb/>
何當世祖從人望早以公台命卓侯<hi>隐開平中召拜夕郎不就</hi>
　王鎔<lb/>
<pb n="KR4h0140_WYG_734-3a"/>
王鎔成徳節度使庭凑之五世孫中和中襲位梁受禅<lb/>
封趙王後為大将張文禮所滅詩二首<lb/>
　　　哭趙州和尚二首<lb/>
師離㴲水動王侯心印光潜麈尾收碧落霧霾松嶺月<lb/>
滄溟浪覆濟人舟一燈乍滅波旬喜雙眼重昏道侣愁<lb/>
縱是了然雲外客每瞻缾几淚還流<lb/>
佛日西傾祖印隳珠沈丹沼月沈輝影敷丈室爐烟慘<lb/>
風起禅堂松韻微隻履乍来留化跡五天何處又逢歸<lb/>
<pb n="KR4h0140_WYG_734-3b"/>
觧空弟子絶悲喜猶自澘然對雪幃<lb/>
　鄧洵<hi>一作恂</hi>美<lb/>
鄧洵美連州人或曰郴郡人晋天福中登第後還鄉上<lb/>
牋周行逢署館驛廵官已而行逢疑之貶為易俗塲官<lb/>
使盜殺之詩一首<lb/>
　　　答同年李昉見贈次韻<lb/>
詞塲幾度讓長鞭又向清朝賀九遷品秩雖然殊此日<lb/>
嵗寒終不改當年馳名早已超三院侍直仍忻步八磚<lb/>
<pb n="KR4h0140_WYG_734-4a"/>
今日相逢翻自媿閑吟對酒倍澘然<lb/>
　李京<lb/>
李京梁貞眀六年登第詩一首<lb/>
　　　除夜長安作<hi>一作李景詩</hi>
長安朔風起窮巷掩雙扉新嵗眀朝是故鄉何路歸鬢<lb/>
絲饒鏡色隟雪奪燈輝却羡秦州雁逢春盡北飛<lb/>
　許鼎<lb/>
許鼎梁貞眀六年登第詩二首<lb/>
<pb n="KR4h0140_WYG_734-4b"/>
　　　登嶺望<lb/>
淼淼三江水悠悠五嶺關雁飛猶不度人去若為還<lb/>
　　　㟧嶺四望<lb/>
漢家仙仗在咸陽洛水東流出建章野老至今猶望幸<lb/>
離宫秋樹獨蒼蒼<lb/>
　王易簡<lb/>
王易簡梁乾化中及第累官左拾遺謝職歸再召為郎<lb/>
遷諫垣臺閣三十年歸華山十年而終詩一首<lb/>
<pb n="KR4h0140_WYG_734-5a"/>
　　　官左拾遺歸隐作<hi>一作辭官歸隐留詩一絶</hi>
汨沒朝班媿不才誰能低折向塵埃青山得去且歸去<lb/>
官職有来還自来<lb/>
　朱褒<lb/>
朱褒永嘉人善屬詩文值宼亂據州以同姓結援梁太<lb/>
祖奏授温州刺史充靜海軍使詩一首<lb/>
　　　悼楊氏妓琴絃<lb/>
魂歸寥廓魄歸泉只住人間十五年昨日施僧裙帶上<lb/>
<pb n="KR4h0140_WYG_734-5b"/>
斷腸猶繫琵琶絃<lb/>
　黄損<lb/>
黄損字益之連州人梁龍徳二年登進士第仕南漢劉<lb/>
龑累官尚書僕射有桂香集今存詩四首<lb/>
　　　公子行<lb/>
春草緑綿綿驕驂驟煖煙㣲風飄樂韻半日醉花邉打<lb/>
鵲抛金盞招人舉玉鞭田翁與蠶婦平地看神仙<lb/>
　　　讀史<lb/>
<pb n="KR4h0140_WYG_734-6a"/>
逐鹿走紅塵炎炎火徳新家肥生孝子國霸有餘臣帝<lb/>
道雲龍合民心草木春須知煙閣上一半老儒真<lb/>
　　　出山吟<lb/>
來書初出白雲扄乍躡秋風馬走輕逺近留連分岳色<lb/>
别離嗚咽亂泉聲休将巢許爭喧雜自共伊臯論太平<lb/>
昨夜細㸔雲色裏進賢星座甚分眀<lb/>
　　　書壁<hi>蘇軾云虔州布衣賴仙芝言損未老退歸一日忽遁去莫知所在子孫畫像事之凡</hi>
　　　<hi>三十三年乃歸書壁上云云投筆而去</hi>
<pb n="KR4h0140_WYG_734-6b"/>
一别人間嵗月多歸来人事已銷磨惟有門前鑑池水<lb/>
春風不改舊時波<hi>與賀知章還鄉詩多同</hi>
　　　句<lb/>
機關纔運動勝敗便相隨<hi>以下並見吟窗雜錄</hi>　忽遇南遷客若<lb/>
為西入心　往来三島近活計一嚢空　三通眀主詔<lb/>
一片白雲心　掃地待眀月踏花迎野僧　水諳彭澤<lb/>
濶山憶武陵深　金鐙冷光風宛轉錦袍紅潤雨霏㣲<lb/>
　髙齊日月方為道動合乾坤始是心　傍水野禽通<lb/>
<pb n="KR4h0140_WYG_734-7a"/>
體白飣盤山菓半邊紅<hi>見零陵總記</hi>　而今世上多離别莫<lb/>
向相思樹下啼<hi>鷓鴣詩見古今  話</hi>
　張衮<lb/>
張衮仕梁詩六首<lb/>
　　　梁郊祀樂章<lb/>
　　　　慶肅<lb/>
籩豆簠簋黍稷非馨懿兹彞器厥德惟明金石匏革以<lb/>
和以平由此無疆期乎永寧<lb/>
<pb n="KR4h0140_WYG_734-7b"/>
　　　　慶熙<lb/>
哲后躬享㫖酒斯陳王恭無斁嚴祀惟寅皇祖以配大<lb/>
孝以振宜錫景福永休下民<lb/>
　　　　慶隆<lb/>
恭祀上帝于國之陽爵醴是荷鴻基永昌<lb/>
　　　　慶融<lb/>
導和氣兮襲氤氲宣皇規兮彰聖神服遐裔兮敷質文<lb/>
格苗扈兮息煙塵<lb/>
<pb n="KR4h0140_WYG_734-8a"/>
　　　　慶休<lb/>
大業來四夷仁風和萬國白日體無私皇天輔有德七<lb/>
旬罪已服六月師方克偉哉帝道隆終始常作則<lb/>
　　　　慶和<lb/>
煙燎昇禮容徹誠感逹人神悦靈貺彰聖情結玉座寂<lb/>
金罏歇<lb/>
　趙光逢<lb/>
趙光逢京兆奉天人乾符五年登進士第釋褐鳳翔推<lb/>
<pb n="KR4h0140_WYG_734-8b"/>
官入爲監察御史乾寧三年從駕幸華州拜御史中丞<lb/>
改禮部侍郎後仕梁至宰輔封齊國公詩八首<lb/>
　　　梁郊祀樂章<lb/>
　　　　慶和<lb/>
就陽位昇圜丘佩雙玉御大裘膺天命擁神休萬靈感<lb/>
百祿遒<lb/>
秉黄鉞建朱旗震八表清二儀帝業顯王道夷受景命<lb/>
啟皇基<lb/>
<pb n="KR4h0140_WYG_734-9a"/>
　開九門懷百神通肹蠁接氤氲明粢薦廣樂陳奠嘉璧<lb/>
　燎芳薪<lb/>
　膺寳圖執左契德應天聖饗帝薦表衷荷靈惠壽萬年<lb/>
　祚百世<lb/>
　惟德動天有感必通秉兹一德禋於六宗欽夤寳命恭<lb/>
　肅禮容來顧來享永穆皇風<lb/>
　天惟佑德辟乃奉天交感斯在昭事罔愆嵗功已就王<lb/>
　道無偏於焉報本是用告䖍<lb/>
<pb n="KR4h0140_WYG_734-9b"/>
　　　　　慶順<lb/>
　聖皇戻止天步舒遲乾乾睿相穆穆皇儀進退必肅陟<lb/>
　降是祇六變克協萬靈協隨<lb/>
　　　　　慶平<lb/>
　天命降鑒帝德惟馨享祀不忒禮容孔明奠璧布幣薦<lb/>
　純獻精神祐以荅敷錫永寧<lb/>
　<lb/>
御定全唐詩巻七百三十四<lb/>
</p>
<p>
</p>
  </div>
</body>
</text>
</TEI>
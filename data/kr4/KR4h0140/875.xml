<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_875-1a"/>
　欽定四庫全書<lb/>
御定全唐詩巻八百七十五<lb/>
　　　　唐受命讖<lb/>
　法律存道徳在白旗天子出東海<hi>太原童謡主創業起居注云隋  恒服白</hi>
　<hi>衣幸江都擬於東海以應之雜後髙祖起事衆請法周武執白旗帝兼綘  半續之焉</hi>
　桃李子莫浪語黄鵠繞山飛宛轉花園裏<hi>桃李子歌下三首同</hi>
　桃花園宛轉屬旌幡<hi>起居注云李為國姓桃若言陶唐也帝起兵旗幡赤白相映若花園</hi>
　<hi>帝毎顧旗幡笑而言曰花園可爾不知黄鵠如何吾當一舉千里以符冥讖</hi>
<pb n="KR4h0140_WYG_875-1b"/>
　桃李子鴻鵠繞陽山宛轉花林裏莫浪語誰道許<hi>隋五行志</hi>
　<hi>載此以莫浪語為李宻誰道許為宇文化及國號</hi>
　桃李子洪水繞楊山<hi>唐五行志云髙祖諱淵洪水也</hi>
　江南楊栁樹江北李花榮楊栁飛緜何處去李花結果<lb/>
　自然成<hi>李花謡</hi>
　　　　勸進疏引讖<hi>創業起居注義寧二年文武將佐裵寂等上疏高祖勸進寂又依東</hi>
　　　　<hi>漢赤伏符故事奏神人慧化尼衛元嵩等歌謡詩讖遂擇日正大位</hi>
　東海十八子八井唤三軍手持雙白雀頭上戴紫雲<lb/>
<pb n="KR4h0140_WYG_875-2a"/>
丁丑語甲子深藏八堂裏何意坐堂裏中央有天子<lb/>
西北天火照龍山昭童子赤光連北斗童子木上懸白<lb/>
旛甲兵紛紛滿前後拍手唱堂堂驅羊向南走<lb/>
蕃兵未濟漢不整治中都護有八井<lb/>
興伍伍仁義行武得九九得聲名童子木底百丈水東<lb/>
家井裏五色星我語不可信問取衞先生<lb/>
戌亥君臣亂子丑破城隍寅夘如欲定龍蛇伏四方十<lb/>
八成男子洪水主刀傍市朝義歸政人寧俱不荒人言<lb/>
<pb n="KR4h0140_WYG_875-2b"/>
有恒性也復道非常為君好思量何　　禹湯桃源花<lb/>
　　李樹起堂堂只看寅夘嵗深水沒黄楊<hi>李花謡缺四字</hi>
　　　符鳯引讖<hi>武延秀尚安樂公主恃恩放縱有不臣之心公主府倉曹符鳯引讖云云</hi>
　　　<hi>説之曰今天下猶以武氏為念駙馬即神皇之孫大周可再興每勸令著皁襖子以應之</hi>
黒衣神孫披天裳<lb/>
　　　安祿山古讖<hi>劉賓客佳話寳誌詩有此兩角女子安字緑即禄也太行山也一止</hi>
　　　<hi>正月也逆賊見弑於其子果以至徳二載之正月</hi>
兩角女子綠衣裳端坐太行邀君王一止之月必消亡<lb/>
<pb n="KR4h0140_WYG_875-3a"/>
　　　普滿題潞州佛舍<hi>大厯中澤潞僧普滿不拘僧相言事往往有驗建中初題</hi>
　　　<hi>此人莫能知其解及賊泚稱兵方悟此水者泚字涇水者自涇州兵亂也雙珠者泚與滔青牛</hi>
　　　<hi>者興元二年乙丑嵗乙木青丑牛也明年改元貞元嵗在丙寅丙火赤寅虎也至是賊已平故</hi>
　　　<hi>云云</hi>
此水連涇水雙珠血滿川青牛將<hi>一作逐</hi>赤虎還<hi>一作久</hi>號<lb/>
太平年<lb/>
　　　南省北街人吟<hi>監察御史李顧言貞元末應舉嵗暮詣南省訪知巳見省北街</hi>
　　　<hi>中有一人挈小囊以烏紗䝉首北去徐吟詩云云䇿馬逼之失其人所在明年京師自冬雨雪</hi>
<pb n="KR4h0140_WYG_875-3b"/>
　　　<hi>甚畿内不稔停舉又明春徳宗晏駕果三月下旬放進士牓顧言至元和元年及第</hi>
放牓只應三月暮登科又校一年遲<lb/>
　　　盧求牓讖<hi>求李翶子壻有一道人詣翶言事甚異求赴舉翶訪於道人手疏授翶曰</hi>
　　　<hi>今秋有主司開此巻尋報楊嗣復主文即開巻詞云云其年裵求為狀元黄駕居牓末次則盧</hi>
　　　<hi>求又李求凡三求而李姓則六人也</hi>
裵頭黄尾三求六李<lb/>
　　　清僧示趙宗儒<hi>清僧居興元鵠鳴驛巴山之隈有言未嘗不中宗儒節制興元</hi>
　　　<hi>日訪之作兩句詩云云求其解曰害風阿師取次語明年果除鄭餘慶代其位</hi>
<pb n="KR4h0140_WYG_875-4a"/>
棃花發後杏花初甸邑南來慶有餘<lb/>
　　　又示段文昌<hi>文昌客遊成都韋南康與奏釋褐為賓從歸闕至鵠鳴驛清公謂文</hi>
　　　<hi>昌云云至京屢擢至宰相後拜劒南節度西至鵠鳴僧巳物故而杏花方盛</hi>
去日旣逢梅蘂綻來時應見杏花開<lb/>
　　　洛城五鳯樓中歌<hi>咸通四年秋洛中大水飄溺尤甚先是皇城守閽者白晝聞</hi>
　　　<hi>五鳯樓中有人歌云云時鄭相國涯留守洛師謂閽者為妖妄經月餘有遺燭燼天津橋者燒</hi>
　　　<hi>其半未㡬水災魏王與月波二堤俱壞乃明閽者之言</hi>
天津橋畔火光起魏王堤上看洪水<lb/>
<pb n="KR4h0140_WYG_875-4b"/>
　　　延和閣詩<hi>髙駢末年惑於神仙之術起延和閣於大㕔之西七間髙八丈飾以珠玉</hi>
　　　<hi>綺窗繡户殆非人工每旦焚名香祈王母之降及畢師鐸亂人有登之者於藻井垂蓮之上見</hi>
　　　<hi>二十八字云</hi>
延和髙閣上干雲小語猶疑太乙聞燒盡降真無一事<lb/>
開門迎得畢將軍<lb/>
　　　唐舊讖<hi>唐舊有此讖語董昌每引之以為我夘生來年嵗在夘二月二日亦夘萬世之</hi>
　　　<hi>業在於此因於乾寧二年二月二日僭衮冕即偽位改號羅平國以迄誅滅</hi>
兔子上金牀<lb/>
<pb n="KR4h0140_WYG_875-5a"/>
　　　越中狂生題旗亭<hi>初董昌未敗前有狂生於越中旗亭題詩四句人不曉其</hi>
　　　<hi>詞及昌敗方悟草重董字日日昌字素城者越城隋越公楊素所築也諸侯者猴乃錢鏐申生</hi>
　　　<hi>屬也白兔昌夘生屬也夏滿六月也鏡湖者越中也</hi>
日日草重生悠悠傍素城諸侯逐兔白夏滿鏡湖平<lb/>
　　　清泰三年歌<hi>先是甲子歌有此後清泰三年丙申大軍於太原南五樓村前大戰</hi>
　　　<hi>至九月晉祖勾契丹至於城下王師敗績至十一月戎王遣蕃軍送晉祖洛陽即契丹亂中原</hi>
　　　<hi>之應也</hi>
丙申年數在五樓前但看八九月戎馬亂中原<lb/>
<pb n="KR4h0140_WYG_875-5b"/>
　　　蜀王氏讖文<hi>王建妻弟睂州刺史周徳權值梁祖篡唐引讖文上表勸進云李祜</hi>
　　　<hi>西王言唐後王氏興西方也上徳坤維也兊興亦西方也丹者朱也丹莫當亦朱梁不敢抗也</hi>
　　　<hi>建大恱遂即位徳權累中書令</hi>
李祜西王逢吉昌上徳兊興丹莫當<lb/>
　　　黄萬祜題蜀宫壁<hi>萬祜修道黔南無人之境累世常在毎二三十年一出成</hi>
　　　<hi>都賣藥言人災禍無不神驗蜀王建迎入宫盡禮事之後堅辭歸山初萬祜辭建歸於所居壁</hi>
　　　<hi>間題此後至乙亥年建師東取秦鳯諸州報㨗之際宫内延火乃知乙亥是青豬為焚爇之期</hi>
　　　<hi>也後三年嵗在戊寅寅為鷙獸干與納音俱為土土黄色故云鷙獸兩頭黄是年建殂云天下</hi>
<pb n="KR4h0140_WYG_875-6a"/>
　　　<hi>哭不差毫髪</hi>
莫交牽動青豬足動即炎炎不可撲鷙獸不欲兩頭黄<lb/>
黄即其年天下哭<lb/>
　　　孟蜀匄者語<hi>孟知祥僭號未㡬而殂先是有匄者自號醋頭手攜一燈檠所至卓</hi>
　　　<hi>之云云至是人以為應</hi>
不得登登便倒<lb/>
　　　孟蜀桃符詩<hi>幸夤遜仕偽蜀孟昶為學士王師將致討之前嵗除昶令作詩兩句</hi>
　　　<hi>寫桃符上夤遜題云云明年蜀亡呂餘慶以參知政事知益州長春乃太祖誕聖節名也</hi>
<pb n="KR4h0140_WYG_875-6b"/>
新年納餘慶嘉節號長春<lb/>
　　　上藍和尚晉漢二代讖<hi>洪州上藍院和尚失其名精於術數自唐末著</hi>
　　　<hi>讖云云石榴晉漢姓也重言之明享祚俱不過二世也</hi>
石榴花發石榴開<lb/>
　　　又遺鍾傳偈<hi>和尚在洪州甚為鍾傳敬禮疾篤傳省之求一言相付和尚起索筆</hi>
　　　<hi>作偈以授其末云云明年春淮帥引兵奄至洪州果陷江南遂為楊氏所有</hi>
但㸔來年二三月栁條堪作打鍾槌<lb/>
　　　又報王審知十字讖<hi>楊行宻方盛常有吞東南之志審知齎供豫章問國</hi>
<pb n="KR4h0140_WYG_875-7a"/>
　　　<hi>休咎以十字囘報審知歎曰腹者福也得非福州之患不在楊行宻在錢氏乎至延羲之亂江</hi>
　　　<hi>南來伐兩浙乗之敗江南兵福州果為錢氏有焉</hi>
不怕羊入屋只怕錢入腹<lb/>
　　　錢處士李氏讖<hi>處士不知何許人天祐末嘗遊江淮言李氏之祚云云楊氏自</hi>
　　　<hi>稱尊至禪代二十年李氏三十九年果應</hi>
髣髴之間一倍楊<lb/>
　　　孫咸題廬山神廟詩<hi>詩話總龜云咸出南唐末善為詩預知人禍福後死</hi>
　　　<hi>南昌人棄屍於江泝流向上嘗題一詩於廬山九天使者廟不數年後金陵板蕩九江受圍人</hi>
<pb n="KR4h0140_WYG_875-7b"/>
　　　<hi>民塗炭竝應</hi>
獨入𤣥宫禮至真焚香不為賤貧身秦淮兩岸沙埋骨<lb/>
湓浦千家血染塵廬阜煙霞誰是主虎溪風月屬何人<lb/>
九江太守勤王室好放天兵渡要津<lb/>
　　　南唐江州風墜詩<hi>南唐胡則守江州宋師攻之堅壁不下忽有旋風吹片紙</hi>
　　　<hi>墜城中云云後城陷果屠戮殆盡</hi>
由來秉節世無雙獨守孤城死不降何似知機早囘首<lb/>
免敎流血滿長江<lb/>
<pb n="KR4h0140_WYG_875-8a"/>
　　　杭州還鄉和尚唱<hi>錢氏時有和尚在街市唱此人因名為還鄉和尚問之毎</hi>
　　　<hi>云明年大家都去錢氏果納地去歸汴云</hi>
還鄉寂寂杳無蹤不挂征帆水陸通蹋得故鄉囬地穩<lb/>
更無南北與西東<lb/>
　　　福州記<hi>五代史王潮據泉州觀察使陳巖表為刺史巖卒其壻范暉自稱留後潮遣弟</hi>
　　　<hi>審知攻暉殺之唐即以潮為觀察使潮卒審知代立呉越僃史載福州先有僧為記云云其驗</hi>
　　　<hi>也</hi>
潮水來巖頭沒潮水去矢口出<lb/>
<pb n="KR4h0140_WYG_875-8b"/>
　　　黄涅槃讖<hi>閩王氏亡國留從効繼領留務雖稱藩南唐實雄據一隅先是妙應大師</hi>
　　　<hi>黄涅槃有讖云云旣而清源果無干戈之擾乃從効姓名所應</hi>
先打南後打北留取清源作佛國<lb/>
　　　陳智廣讖<hi>智廣留坡人生元和初居九座山不茹葷叩禍福必驗唐末王氏入閩語</hi>
　　　<hi>人云云自光啟丙午據閩終保大丙午</hi>
騎馬來騎馬去<lb/>
　　　又讖<hi>智廣遇留從効甚厚又嘗有讖云云後從効果據泉州如其言後滅</hi>
功下田力交連井底坐二十年<lb/>
<pb n="KR4h0140_WYG_875-9a"/>
　　　僧緘示王處厚<hi>緘大中進士削髪修道至後周顯徳中猶在偽蜀舉子王處厚</hi>
　　　<hi>嘗叩之言其必捷但泰山舉為司命當食幽府祿留四句示之後成名者八士内處厚與王慎</hi>
　　　<hi>言䇿名為二王而一百二十日後處厚竟亡皆驗焉</hi>
周士同成二王殊名王居一焉百日為程<lb/>
　　　任叟書授劉生<hi>叟居汝州紫邏山以樵為業有劉生者欲謁中表梁宋鄭牧求</hi>
　　　<hi>濟遇叟於塗語次乞紙筆書此授劉忽失所在鄭果為人所訟黜官不遂所詣始知其為異人</hi>
承欲往梁宋梁宋災方重旦夕為人訟承欲訪鄭生鄭<lb/>
生將有厄即為千里客兼亦變衫色<lb/>
<pb n="KR4h0140_WYG_875-9b"/>
　　　昌明里中讖<hi>緜州昌明縣竇圌山竇子明修道之所臨峭壁笮橋以嵗久朽絶里</hi>
　　　<hi>中云云後咸通初山下居人有毛意歡得道術布板椽於繩上而度焉</hi>
欲知修續者脚下是生毛<lb/>
　　　宋善威詩<hi>善威<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>州人任某縣尉嘗畫坐忽然走出門若迎接人者命酒饌樂飲仍</hi>
　　　<hi>作詩云云後威果至庚申年卒</hi>
月落三株樹日暎九重天良夜歡宴罷蹔别庚申年<lb/>
　　　田承嗣誑李寶臣偽讖<hi>承嗣安史舊將降授魏博節度大厯中朝廷命</hi>
　　　<hi>幽州朱滔恒定李寶臣及滑州李正巳三鎮兵討之承嗣求成於正巳又知寳臣生長范陽欲</hi>
<pb n="KR4h0140_WYG_875-10a"/>
　　　<hi>得其地乃勒石為讖宻瘞寳臣境内使望氣者云此中有王氣寶臣掘得之有文云云二帝指</hi>
　　　<hi>寳臣正已也因使客諷寳臣背滔興兵取范陽自效寳臣以為事合符命喜而許之遂以兵襲</hi>
　　　<hi>滔承嗣知其釁已成乃旋軍告寳臣曰河内有警急不暇相從石上讖文吾戲為之耳寶臣慙</hi>
　　　<hi>怒而退</hi>
二帝同功勢萬全將田作伴入幽燕<lb/>
　　　皮日休造黄巢讖<lb/>
欲知聖人姓田八二十一欲知聖人名果頭三屈律<hi>巢頭</hi>
<hi>醜掠鬢不盡疑三屈律之言譏之日休遂及禍</hi>
<pb n="KR4h0140_WYG_875-10b"/>
　　　上元初嵩山石記<hi>上元初有洛州告成縣民得石記於嵩山縣令獻焉髙宗</hi>
　　　<hi>詔蔵於内府云是寇謙之所刻文多奥不可觧</hi>
木子當天下<hi>言唐氏受命</hi>止戈龍<hi>言武后/臨朝</hi>李代代不移宗<hi>言中</hi>
<hi>宗復興</hi>中鼎顯眞容<hi>中宗廟諱及/睿宗徽謚</hi>基千萬嵗<hi>明皇御名基謂厯數久長</hi>
<hi>也</hi>
　　　上陽銅器篆<hi>上元中韋𢎞機充使造上陽宫掘地得銅器似盆而淺中有隱起雙</hi>
　　　<hi>鯉之狀魚間有四篆字云云時人以為李氏再興之符</hi>
長宜子孫<lb/>
<pb n="KR4h0140_WYG_875-11a"/>
　　　永安渠石銘<hi>武后時監察御史王守真乞出家為僧名法成於京兆西市疏鑿池</hi>
　　　<hi>支分永安渠水注之以為放生之所穿池之除獲古石銘云云自隋朝置都市至其時正一百</hi>
　　　<hi>年矣</hi>
百年為市後為池<lb/>
　　　漳泉分地神篆<hi>開元中漳泉二州分疆界不均互訟於臺不能斷州官焚告山</hi>
　　　<hi>川以祈神應俄而雷雨大至崖壁中裂所競之地拓為一徑髙千尺深五里因為官道壁中有</hi>
　　　<hi>古篆六行二十四字皆廣數尺雖約此為界人莫能識貞元初流人李協辨之永安龍溪者兩</hi>
　　　<hi>郡界首鄉名也</hi>
<pb n="KR4h0140_WYG_875-11b"/>
漳泉兩州分地太平永安龍溪山髙氣清千年不惑萬<lb/>
古作程<lb/>
　　　含元殿丹石隱語<hi>開元末含元殿火去基下出丹石上有隱語云云</hi>
天漢二年赤光生栗木下有子傷心遇酷<lb/>
　　　長安空宅銘篆<hi>天寶中長安有凶宅扶風蘇遏賃居之東牆下掘得一石上有</hi>
　　　<hi>篆文因改名有徳取其金怪息</hi>
夏天子紫金三十斤賜有徳者<lb/>
　　　莆田石記<hi>慶厯中張緯宰莆田得一石其文云云有大厯五年縣令鄭押字記今人</hi>
<pb n="KR4h0140_WYG_875-12a"/>
　　　<hi>家用碑石書曰石敢當三字鎮於門亦此風也</hi>
石敢當鎮百鬼壓災殃官吏福百姓康風教盛禮樂昌<lb/>
　　　符離樹穴中石篆<hi>延陵包隰挽舟過符離西古樹下有穴一僕墜其中得一</hi>
　　　<hi>石廣四寸有小篆云云其僕即名栲栳元和三年事也</hi>
旁有水上有道八百年中逢栲栳<lb/>
　　　淮西池濠石銘<hi>元和十三年晉公裵度征淮西命人深池濠得一石上有雕出</hi>
　　　<hi>文字為銘持以獻度咸不能究有一卒賀曰元濟成擒矣井底一竿竹竹色深緑緑者言呉少</hi>
　　　<hi>誠由行間一卒擁十萬兵為一方帥且喻其榮也雞未肥者無肉以肥去肉已字也酒未熟者</hi>
<pb n="KR4h0140_WYG_875-12b"/>
　　　<hi>無水以酒去水酉字也障車兒郎謂兵革之士也且湏縮者謂宜退守其所也推是言之則已</hi>
　　　<hi>酉日當剋也茍未及期則可俟矣後冬十月生得元濟校其日果巳酉焉擢卒為禆將</hi>
井底一竿竹竹色深綠緑雞未肥酒未熟障車兒郎且<lb/>
湏縮<lb/>
　　　羅池石刻<hi>栁子厚龍城録云羅池北龍城勝地也役者得白石上微辨刻書云云</hi>
龍城栁神所守驅厲鬼山左首福土氓制九醜<lb/>
　　　道者遺記<hi>太和中有栁光者南遊入山崦中至一石室室有茵榻若人居者見一缶</hi>
　　　<hi>合於地下有泉不盡尺舉巵以飲若甘醴盡十餘巵而巳醉遂偃於榻及曉方寤視石壁有雕</hi>
<pb n="KR4h0140_WYG_875-13a"/>
　　　<hi>刻文字極多遂寫其字歸望其室盡亡見矣光究之不得有呂生者解之曰此乃得道者語也</hi>
　　　<hi>唐氏之初建號武徳武徳之二年其嵗巳夘則武之在夘也堯者髙祖之號八季者亦二年也</hi>
　　　<hi>我棄其寢我去其扆者言其去之時乃武徳二年也深深然髙髙然人不吾知又不吾謂者言</hi>
　　　<hi>其隱而人不知也由今之後二百餘祀唐氏今果二百餘矣𦦨𦦨其光謂嵗在丁未也丁南方</hi>
　　　<hi>之火未亦火之位也和和其始謂今天子建號曰太和蓋元年也東方有兔小首元尾者叙君</hi>
　　　<hi>之名氏東方甲乙木也兔者夘也夘以附木是栁字也小首元尾是光字也經吾道來吾里言</hi>
　　　<hi>君之來也飲吾泉以醉登吾榻而寐言君之止也刻乎其壁奥乎其義誰人以辨其東平子謂</hi>
　　　<hi>其義奥而隱獨吾能辨之東平吾之邑也即又信矣</hi>
<pb n="KR4h0140_WYG_875-13b"/>
武之在夘堯王八季我棄其寢我去其扆深深然髙髙<lb/>
然人不吾知又不吾謂由今之後二百餘祀燄燄其光<lb/>
和和其始東方有兔小首元尾經過吾道來至吾里飲<lb/>
吾泉以醉登吾榻而寐刻乎其壁奥乎其義人誰以辨<lb/>
其東平子<lb/>
　　　王璠石銘<hi>太和中王璠亷問丹陽溝其城得一石銘文云云數日有一叟謁璠之吏</hi>
　　　<hi>宻謂曰是不祥也公之先曰崟崟生礎是山有石也礎生璠是石有玉也璠之子曰瑕休是玉</hi>
　　　<hi>有瑕即休休者絶之兆推是而辨其絶緒乎至太和九年冬璠卒夷其宗果符叟之解</hi>
<pb n="KR4h0140_WYG_875-14a"/>
山有石石有玉玉有瑕即休也<lb/>
　　　𤣥元觀棟桁記<hi>咸通元年李相福居守東都修𤣥元觀鐘樓棟桁中空鈲之内</hi>
　　　<hi>有方寸木云云福曰上語指御名下即余之名也懿宗名漼</hi>
山水誰無言元年有福重修<lb/>
　　　天台觀石簡記<hi>咸通十三年台州刺史姚鵠於天台山天台觀觀講堂後創老</hi>
　　　<hi>君殿得石函中有玉簡上有文云云具以上聞敕宣付史館頒示四方</hi>
海水竭台山缺皇家寶祚無休歇<lb/>
　　　成都羅城北門石記<hi>上有乾符三年髙駢名銜餘字斷缺莫知其為何詩</hi>
<pb n="KR4h0140_WYG_875-14b"/>
　　　<hi>也</hi>
五五復五五五五逾重數浮世若浮雲金石一如故與<lb/>
君相見時杳杳非今土<lb/>
　　　青羊宫甎記<hi>僖宗中和二年成都行在青羊宫忽見紅光如毬入地穿得甎上有</hi>
　　　<hi>古篆六字節度陳敬瑄以聞宣付史官賊平還京敕翰林樂朋龜撰記</hi>
太平平中元灾<lb/>
　　　銅雀臺玉板篆<hi>皇甫牧記曰故鄴都齊村民王敬之於銅雀臺下得一石匣長</hi>
　　　<hi>尺有咫四傍及背隱起龍驤鳯翥及花葩之状雕鏤竒詭殆非人工徐啓之中有白玉板上刻</hi>
<pb n="KR4h0140_WYG_875-15a"/>
　　　<hi>大篆六行獻魏帥樂彦楨賚以束帛亦無能洞逹其隱詞者當曹氏石氏髙氏之代斯則鄴之</hi>
　　　<hi>王氣休運所鍾於是諸賢衆矣焉知不有隂覩後代總括風雲幅裂山河之事而瘞玉以讖之</hi>
　　　<hi>今石旣出其事將兆矣</hi>
上土巴灰除虚除伊尹東北八九餘秦趙多應分五玉<lb/>
絲竹木子世世居但看六六百中外世主難留如國如<lb/>
　　　顯徳道宫石記<hi>顯徳中世宗嘗營一道宫於皇城之西工人發得石一片上有</hi>
　　　<hi>字云云後題道士任守眞記帝讀之歎異</hi>
瑞雲靈跡鎭梁東他日多應與古同嵗月遷移人事改<lb/>
<pb n="KR4h0140_WYG_875-15b"/>
再來閑處又興功<lb/>
　　　南唐昇元殿基下石記<hi>江南將亡數年前掘得此</hi>
莫問江南事江南事可憑抱雞升寶位跨犬出金陵子<lb/>
建司南位安仁秉夜燈東鄰嬌小女騎虎渡河氷<hi>其後李煜</hi>
<hi>降於宋好事者云煜以丁酉年生辛酉年襲位即雞也開寶八年甲戍江南國滅是跨犬也時曹彬為大將列</hi>
<hi>柵城南潘羙為副將城䧟恐有伏兵命卒縱火子建彬也安仁美也東鄰謂錢俶俶以戊寅年入朝盡獻浙西</hi>
<hi>土地人民故末二句云云末二句一作東鄰家道闕隨虎遇明興識者云家道闕謂無錢</hi>
　　　馬殷浚城石碣篆<hi>唐末劉建峰定長沙遣馬殷領衆浚城濠得石碣有古篆</hi>
<pb n="KR4h0140_WYG_875-16a"/>
　　　<hi>十八其文云云解者以殷乾寧三年丙辰嵗代立乃龍舉頭也至乾祐辛亥嵗亡乃猳掉尾也</hi>
　　　<hi>殷子希範以巳未嵗生又以開運丁未嵗薨乃羊歸穴也又子希崇壬申嵗生後為江南所俘</hi>
　　　<hi>乃猴離次也</hi>
龍舉頭猳掉尾羊為兄猴作弟羊歸穴猴離次<lb/>
　　　王霸仙壇甎刻<hi>黄滔撰王審知福州造像碑云梁時王霸於怡山上昇山在府</hi>
　　　<hi>城之西五里光啟丁未嵗衢之爛柯山道士徐景立於仙壇東北隅取土掘得瓷缻七口各可</hi>
　　　<hi>容一升水其中悉有炭上總盖一青甎刻文字云云其壇東南有皁莢樹古云眞君於此樹上</hi>
　　　<hi>上升其後枮矣至咸通庚寅嵗復榮茂為我公開閩之祥也</hi>
<pb n="KR4h0140_WYG_875-16b"/>
樹枯不用伐壇壞不須結未滿一千嵗自有系孫列後<lb/>
來是三皇潮水蕩禍殃巖逢二乍間未免有消亡子孫<lb/>
依吾道代代封閩疆<hi>五代史補云潮蕩禍殃謂王潮除禍患□基也巖逢二乍間謂連帥</hi>
<hi>陳巖死潮取閩也代代明封崇不過潮與審知兩世也</hi>
　　　劉龑石讖<hi>龑初開國營構宫室得石讖有古篆十六其文云云</hi>
人人有一山山值牛兔絲吞骨蓋海承劉<hi>人人有一大人也山山出</hi>
<hi>也值牛者龑建漢國嵗在丑也兔絲者晟襲位嵗在夘也吞骨者滅諸弟也越人以天水為蓋海指宋國姓也</hi>
<hi>承劉者言受劉氏降也</hi>
<pb n="KR4h0140_WYG_875-17a"/>
　　　南漢羅浮古劒篆文<hi>南漢主劉龑時羅浮山掘得古劒有篆文云云</hi>
丁與水同宫王將耳口同尹來居口上山岫獲重重<hi>解者</hi>
<hi>云宋太祖以丁亥年降誕是丁水同宫也於文耳口王為聖尹口為君重山為出蓋丁亥年而聖君出也</hi>
　　　司馬承禎含象鑑文<lb/>
天地含象日月貞明寫規萬物洞鑒百靈<lb/>
龜自卜鏡自照吉可募光不曜<lb/>
青蓋作鏡大吉昌巧工刋之成文章左龍右虎辟不祥<lb/>
朱鳥𤣥武順於旁子孫富貴居中央<lb/>
<pb n="KR4h0140_WYG_875-17b"/>
　　　景震劍文<lb/>
撝雷電運𤣥星摧凶惡亨利貞<lb/>
乾降精坤應靈日月象岳瀆形<lb/>
　　　髙麗鏡文<hi>梁末帝貞明三年王建立為王市有異人賣古鏡有文云云文人宋含𢎞</hi>
　　　<hi>解之曰三水中四維下上帝降子于辰馬者辰韓馬韓也巳年中二龍見一則蔵身青木中一</hi>
　　　<hi>則見形黒金東青木松也謂松岳郡人以龍為名者之子孫可為君王也黒金鐵也指鐵圓謂</hi>
　　　<hi>今王初盛於此殆終滅於此乎先操雞後搏鴨者王侍中得國後先得雞林後収鴨緑之意也</hi>
　　　<hi>弓裔令物色求異人東州勃颯寺有鎭星塑像如其狀</hi>
<pb n="KR4h0140_WYG_875-18a"/>
三水中四維下上帝降子於辰馬先操雞後搏鴨巳年<lb/>
中二龍見一則蔵身青木中一則見形黒金東<lb/>
　　　京西市放生池墓銘<hi>太平公主於京西市掘池贖水族之失水者置其中</hi>
　　　<hi>謂之放生池得墓銘云云</hi>
龜言市蓍言水<lb/>
　　　古墓卜地詞<hi>開元中江南大水明皇詔侍御史鄔君載往廵見道旁有古墓水漬</hi>
　　　<hi>其穴公命遷髙原上旣發墓得一石有銘二十言乃卜地者之詞</hi>
爾後一千嵗此地化為泉賴逢鄔侍御移我向髙原<lb/>
<pb n="KR4h0140_WYG_875-18b"/>
　　　衞先生墓銘<hi>衞先生大經解梁人以文學聞常閉門絶人事周知天文厯象窮冥</hi>
　　　<hi>索𤣥後以夀終墓於解梁之野開元中大水姜師度奉詔鑿無鹹河以漑鹽田剗室廬潰丘墓</hi>
　　　<hi>甚多旣至衛先生墓前發其地得一石刻字為銘蓋先生之詞也師度異其事命工人遷其河</hi>
　　　<hi>逺先生之墓數十歩</hi>
姜師度更移向南三五歩<lb/>
　　　隱者瘞男銘<hi>李泌少時有隱者攜一男六七嵗來過云有故須南行旬月當還此</hi>
　　　<hi>男痢疾願且寄之又留一函曰若疾不起望以此瘞之旣許乃問男曰不驕留此得乎曰可遂</hi>
　　　<hi>去泌療之終不愈而殂即以此函瘞之其人竟不來發函視之有一黒石天然中方上有字如</hi>
<pb n="KR4h0140_WYG_875-19a"/>
　　　<hi>錐畫云云</hi>
神真鍊形年未足化為我子功相續丞相瘞之刻𤣥玉<lb/>
仙路何長死何促<lb/>
　　　烏氏葬碑<hi>烏重𦙍葬先世掘得石碑云云重𦙍依而用之</hi>
牛領岡頭紅簫籠下葬用兩日手板相亞<lb/>
　　　巖腹棺銘<hi>左衞將軍王果被責出為雅州刺史於江中泊船仰見巖腹中有一棺臨</hi>
　　　<hi>空半出銘云云果歎曰吾今葬此人被責雅州固其命也乃收窆而去</hi>
欲墮不墮逢王果五百年中重收我<hi>録異記亦載此云地裂山崩水漂我</hi>
<pb n="KR4h0140_WYG_875-19b"/>
<hi>臨及長江危欲墮欲墮不墮遇王果五百年後改葬我</hi>
　　　古棺石銘<hi>建州刺史熊博初為建安津吏岸崩得一古冢藤蔓纏其棺旁有石銘云</hi>
　　　<hi>云博時貧為率錢葬之</hi>
欲陷不陷被藤縛欲落不落被沙閣五百年後遇熊博<lb/>
　　　漣水古冢缾文<hi>周顯徳乙夘嵗偽漣水軍使秦進崇修城發一古冡棺槨皆腐</hi>
　　　<hi>得一缾中更有一缾黄質黒文成𨽻字云云其明年周師伐呉進崇死之</hi>
一雙青烏子飛來五兩頭借問船輕重寄信到揚州<lb/>
　　　沈彬壙篆<hi>彬臨終指葬處以示家人穴之乃一冢未嘗葬人石燈臺上有<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>燈一盞</hi>
<pb n="KR4h0140_WYG_875-20a"/>
　　　　<hi>壙頭有一銅碑篆文云云</hi>
　佳城今巳開雖開不葬埋漆燈猶未滅留待沈彬來<lb/>
　　　　廣陵古冢石刻<hi>南唐保大中廣陵理城隍因及古冢得此或云李白詞也</hi>
　日為箭兮月為弓四時躬人兮無窮但得天將明月死<lb/>
　不覺人隨流水空山川秀兮碧穹窿崇夫人墓兮直其<lb/>
　中猨啼鳥嘯煙濛濛千年萬年松柏風<lb/>
　　　　王承檢掘得墓銘<hi>王蜀秦州節度使王承檢築防蕃城至上邽山下獲瓦棺</hi>
　　　　<hi>内無屍唯有一片舌肉色紅潤堅如鐵石舌上只有一髑髏中有一古錢有二蠅振然飛去片</hi>
<pb n="KR4h0140_WYG_875-20b"/>
　　　　<hi>石刻篆字開皇二年渭州刺史張崇妻夫人王氏墓也其銘云云是嵗偽乾徳六年丙子嵗合</hi>
　　　　<hi>郎即王承檢小字</hi>
　車道之北邽山之陽深深葬玉鬱鬱埋香刻斯貞石焕<lb/>
　乎遺芳地變陵谷嶮列城隍乾徳丙年壞者合郎<lb/>
　　　　馬希振葬地碣<hi>希振亦殷之子清泰中卒葬長沙之陶浦掘得石碣其文云云</hi>
　　　　<hi>蓋馬氏諸王雖於周廣順辛亥嵗遷於江南然其國變實在庚戌故也</hi>
　亂石之壤絶世之岡谷變庚戌馬氏無王<lb/>
御定全唐詩卷八百七十五<lb/>
</p>
<p>
</p>
  </div>
</body>
</text>
</TEI>
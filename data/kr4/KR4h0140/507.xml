<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_507-1a"/>
　欽定四庫全書<lb/>
御定全唐詩巻五百七<lb/>
　　蒋防<lb/>
　蒋防義興人官右拾遺元和中李紳薦為司封郎中知<lb/>
　制誥進翰林學士李逢吉逐紳因出防為汀州刺史集<lb/>
　一巻今存詩十二首<lb/>
　　　　題杜賔客新豐里幽居<lb/>
　退跡依三徑辭榮繼二疏聖情容解印帝里許懸車巳<lb/>
<pb n="KR4h0140_WYG_507-1b"/>
　去龍樓籍猶分御廩儲風泉輸耳目松竹助𤣥虚調護<lb/>
　心常在山林意<hi>一作思</hi>有餘應嗤紫芝客逺就白雲居<lb/>
　　　　望禁院祥光<lb/>
　嘉瑞生天色葱蘢㡬效祥樹揺三殿側日映九城傍仙<lb/>
　霧今同色卿雲未可章拱汾疑鼎氣臨渭比榮光豈並<lb/>
　春風舊俄同聖夀長微臣時一望短羽欲翺翔<lb/>
　　　　冬至日祥風應候<hi>一作穆寂詩</hi>
　節逢清景空氣占二儀中獨喜登髙日先知應候風瑞<lb/>
<pb n="KR4h0140_WYG_507-2a"/>
呈光舜化慶表盛堯聰况與承時叶還将入律同微微<lb/>
萬井逼習習九門通遶殿爐烟起殷勤報歳功<lb/>
　　　春風扇微和<lb/>
麗日催遲景和風扇早春暖浮丹鳳闕韶媚黒龍津澹<lb/>
蕩迎仙仗霏微送畫輪緑揺官栁散紅待禁花新舞席<lb/>
皆廽雪歌筵暗送塵幸當陽律候惟願及佳辰<lb/>
　　　日暖萬年枝<lb/>
新陽歸上苑嘉樹獨含妍散漫添和氣曈曨巻曙烟流<lb/>
<pb n="KR4h0140_WYG_507-2b"/>
輝宜聖日接影貴芳年自與恩光近那関煦嫗偏結根<lb/>
誠得地表夀欲符天誰道凌寒質從兹不曖然<lb/>
　　　秋月懸清輝<lb/>
秋月沿霄漢亭亭委素輝山眀桂花發池滿夜珠歸入<lb/>
牖人偏攬臨枝鵲正飛影連平野净輪度曉雲微晶晃<lb/>
浮輕露裵回映薄帷此時千里道延望獨依依<lb/>
　　　八風從律<lb/>
製律窺元化因聲感八風還從萬籟起更與五音同習<lb/>
<pb n="KR4h0140_WYG_507-3a"/>
習蘆灰上冷冷玉管中氣隨時物好響徹霽天空自得<lb/>
隂陽順能令恵澤通願吹寒谷裏從此逹前蒙<lb/>
　　　藩臣戀魏闕<lb/>
剖竹隨皇命分憂鎮大藩恩波懐魏闕獻納望天閽政<lb/>
奉南風順心依北極尊夢魂通玉陛動息寄朱軒直以<lb/>
蒸黎念思陳政化源如何子牟意今古道斯存<lb/>
　　　秋稼如雲<lb/>
肆目如雲處三田大有秋蔥蘢初蔽野散漫正盈疇稍<lb/>
<pb n="KR4h0140_WYG_507-3b"/>
混從龍勢寜同觸石幽紫芒分羃羃青穎澹油油始惬<lb/>
倉箱望終無滅裂憂西成知不逺雨露復何酬<lb/>
　　　玉巵無當<lb/>
美玉常為器兹焉變漏巵酒漿悲莫挹樽俎念空施符<lb/>
彩功難補盈虚數已虧豈惟孤玩好抑亦類瑕疵清越<lb/>
音雖在操持意漸隳賦形期大匠良璞勿同斯<lb/>
　　　至人無夢<lb/>
巳賾希微理知将静黙鄰坐忘寜有夢跡滅示凝神化<lb/>
<pb n="KR4h0140_WYG_507-4a"/>
蝶誠知<hi>一作知成</hi>幻徴蘭匪契真抱𤣥雖解帶守一自離塵<lb/>
寥朗壺中曉虚眀洞裏春翛然碧霞客那比漆園人<lb/>
　　　𤣥都樓桃<lb/>
舊傳天上千年熟今日人間五日香紅軟滿枝須作意<lb/>
莫交方朔施偷将<lb/>
　李虞<lb/>
李虞紳之族子隠華陽後為拾遺詩一首<lb/>
　　　題李賔客舊居<lb/>
<pb n="KR4h0140_WYG_507-4b"/>
逢時不得致升平豈是眀君忘姓名眼暗髪枯縁世事<lb/>
今来無淚哭先生<lb/>
　裵潾<lb/>
裵潾聞喜人元和初以䕃仕累擢起居舎人開成中終<lb/>
兵部侍郎詩十五首<lb/>
　　　前相國賛皇公早葺平泉山居蹔還憩旋起赴<lb/>
　　　詔命作鎮浙右輙抒懷賦四言詩十四首奉寄<lb/>
動復有原進退有期用在得正眀以知微夫惟哲人㑹<lb/>
<pb n="KR4h0140_WYG_507-5a"/>
且有歸静固勝熱安毎慮危将憩於盤止亦先機<lb/>
植愛在根鍾福有兆珠潛巨海玉藴崑嶠披室生白照<lb/>
夜成晝揮翰飛文入侍左右出納帝命𢎞兹在宥<lb/>
歷難求試執憲成風四鎮咸乂三階以融捧日柱天造<lb/>
膝納忠建儲固本樹屏息戎彼狐彼䑕窒穴掃蹤<lb/>
我力或屈我躬莫汚三黜如飴三起唯懼再賔為寵一<lb/>
麾為飫昔在治繁常思歸去今則合契行斯中慮<lb/>
有鳳自南亦翽其羽好姱佳麗于伊之滸五彩含章九<lb/>
<pb n="KR4h0140_WYG_507-5b"/>
苞合矩佩仁服義鳴中律吕我来思巻薄言遵渚<lb/>
鑿龍中闢伊原古奔下有祕洞豁起石門竹澗水横松<lb/>
架雪屯岫環如璧巖虚若軒朝昏含景夏凊冬溫<lb/>
南溪廻舟西嶺望竦水逺如空山微似<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>二室峰連四<lb/>
山駢聳五女乍欹玉華獨踊雲翔日耀如戴如拱<lb/>
飛泉挂空如决天潯萬仭懸注直貫潭心月正中央洞<lb/>
見淺深羣山無影孤鶴時吟我嘯我歌或眺或臨<lb/>
鳥之在巢風起林揺退翔城顛翠虬捫天雨止雪<hi>一作雲</hi>
<pb n="KR4h0140_WYG_507-6a"/>
旋亦息于淵人皆知進我獨止焉人皆務眀我獨晦焉<lb/>
邈矣其山黙矣其泉<lb/>
寢丘之田土山之上孫既貽謀謝亦遐想儉則為福華<lb/>
固難長寜若我心一泉一壤造適為足超然孤賞<lb/>
其風自西言發帝庭飄彼黄素堕於山楹公拜稽首靡<lb/>
敢受榮宸嚴再臨俾撫百城戀此莫處星言其征<lb/>
公昔南邁我不及覩言旋舊觀莫獲安語今則不遑載<lb/>
騫載舉離憂莫寫歡好曷叙愴矣東望泣涕如雨<lb/>
<pb n="KR4h0140_WYG_507-6b"/>
山嵇之舊劉盧之恩舉世莫尚惟公是敦哀我蠢蠢念<lb/>
我諄諄振此鎩翮扇之騰翻斯徳未報祗誓子孫<lb/>
迢迢秦塞南望吴門對酒不飲設琴不援何以代面寄<lb/>
之濡翰何以寫懐詩以足言無宻玉音以慰我魂<hi>開成九年</hi>
<hi>九月相公以太子賔客分司東都九月十九日逹洛下安居於平泉别墅潾輙述公素尚賦四言詩兼述山泉</hi>
<hi>之美未及刻石其年十一月二十一日除浙西觀察使寵兼八座亞相之重十二月四日發赴任開成二年潾</hi>
<hi>自兵部侍郎除河南尹乃於河南廨中自書於石立於平泉之山居開成二年九月二十五日河南尹裵潾題</hi>
　　　白牡丹<hi>一作長安牡丹</hi>
<pb n="KR4h0140_WYG_507-7a"/>
長安豪貴惜春殘争賞先開紫牡丹别有玉杯承露冷<lb/>
無人起就月中看<lb/>
　劉三復<lb/>
劉三復潤州句容人以文章見知于李徳裕自浙西迄<lb/>
淮甸常在賔幕後遣詣闕求試登第㑹昌時歴刑部侍<lb/>
郎𢎞文館學士集十三巻今存詩一首<lb/>
　　　送黄眀府曄赴岳州湘隂任<lb/>
擬占名場第一科龍門十上困風波三年䕶塞從戎逺<lb/>
<pb n="KR4h0140_WYG_507-7b"/>
萬里投荒失意多花縣到時銅墨貴葉舟行處水雲和<lb/>
遥知布恵蘇民後應向祠堂弔汨羅<lb/>
　韋瓘<lb/>
韋瓘字茂𢎞京兆萬年人登進士第累擢中書舍人貶<lb/>
眀州刺史㑹昌末累遷楚州刺史終桂管觀察使詩一<lb/>
首<lb/>
　　　留題桂州碧潯亭<lb/>
半年領郡固無勞一日為心素所操輪奐未成繩墨在<lb/>
<pb n="KR4h0140_WYG_507-8a"/>
　規模已壮閌閎髙理人雖切才常短薄宦都縁命不遭<lb/>
　從此歸耕洛川上大千江路任風濤<lb/>
　　崔郾<lb/>
　崔郾字廣畧邠之弟中進士補集賢校書郎累遷吏部<lb/>
　貟外三升諌議大夫敬宗即位進中書舎人遷禮部侍<lb/>
　郎出為虢州觀察使厯鄂岳浙西觀察終檢校禮部尚<lb/>
　書詩一首<lb/>
　　　　贈毛仙翁<lb/>
<pb n="KR4h0140_WYG_507-8b"/>
　存亡去住一壺中兄事安期弟葛洪甲子已過千嵗鶴<lb/>
　儀容方稱十年童心靈暗合行人數藥力潜均造化功<lb/>
　終待此身無繋累武陵山下等黄公<lb/>
　<lb/>
　<lb/>
　<lb/>
　<lb/>
御定全唐詩卷五百七<lb/>
</p>
<p>
</p>
  </div>
</body>
</text>
</TEI>
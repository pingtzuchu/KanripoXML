<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_037-1a"/>
　欽定四庫全書<lb/>
御定全唐詩巻三十七<lb/>
　　王績<lb/>
　王績字無功絳州龍門人文中子之弟隋末授祕書省<lb/>
　正字不樂在朝求為六合丞嗜酒不任事尋還鄉里唐<lb/>
　髙祖武德初以前官待詔門下省時太樂署史焦革家<lb/>
　善釀績求為丞革死棄官歸東臯著書號東臯子集五<lb/>
　巻今編詩一巻<lb/>
<pb n="KR4h0140_WYG_037-1b"/>
　　　　古意六首<lb/>
　幽人在何所紫巖有仙躅月下横寳琴此外將安欲材<lb/>
　抽嶧山榦徽㸃崑丘玉漆抱蛟龍脣絲纒鳯凰足前彈<lb/>
　廣陵罷後以明光<hi>一作光明</hi>續百金買一聲千金傳一曲世<lb/>
　無鍾子期誰知心所屬<lb/>
　竹生大夏谿蒼蒼富竒質緑葉吟風勁翠莖犯霄密霜<lb/>
　霰封其柯鵷鸞食其實寧知軒轅後更有伶倫出刀斧<lb/>
　俄見尋根株坐相失裁為十二管吹作雄雌律有用雖<lb/>
<pb n="KR4h0140_WYG_037-2a"/>
自傷無心復招疾不如山上草離離保終吉<lb/>
寳龜尺二寸由来宅深水浮遊五湖内宛轉三江裏何<lb/>
不深復深輕然至溱洧溱洧源流狭春秋不濡軌漁人<lb/>
遞往還網罟相縈藟一朝失運㑹刳腸血流死豐骨輸<lb/>
廟堂鮮腴藉籩簋棄置誰怨尤自我招此否餘靈寄明<lb/>
卜復来欽所履<lb/>
松生北巖下由来人徑絶布葉捎雲煙挿根擁巖穴自<lb/>
言生得地獨負凌雲潔何時畏斤斧㡬度經霜雪風驚<lb/>
<pb n="KR4h0140_WYG_037-2b"/>
西北枝雹隕東南節不知嵗月久稍覺枝榦折藤蘿上<lb/>
下碎枝榦縦横裂行當糜爛盡坐共灰塵滅寧關匠石<lb/>
顧豈為王孫折盛衰自有時聖賢未嘗屑寄言悠悠者<lb/>
無為嗟大耋<lb/>
桂樹何蒼蒼秋来花更芳自言歲寒性不知露與霜幽<lb/>
人重其德徙植臨前堂連拳<hi>一作蜷</hi>八九樹偃蹇二三行<lb/>
枝枝自相糾葉葉還相當去来雙鴻鵠栖息兩鴛鴦榮<lb/>
䕃誠不厚斤斧亦勿傷赤心許君時此意那可㤀<lb/>
<pb n="KR4h0140_WYG_037-3a"/>
彩鳯欲將歸提羅出郊訪羅張大澤已鳯入重雲颺朝<lb/>
栖崑閬木夕飲蓬壺漲問鳯那逺飛賢君坐相望鳯言<lb/>
荷深德微禽安足尚但使雛卵全無令繒繳放皇臣力<lb/>
牧舉帝樂簫韶暢自有来巢時眀年阿閣上<lb/>
　　　石竹詠<lb/>
萋萋結綠枝曄曄垂朱英常恐零露降不得全其生歎<lb/>
息聊自思此生豈我情昔我未生時誰者令我萌棄置<lb/>
勿重陳委化何足驚<lb/>
<pb n="KR4h0140_WYG_037-3b"/>
　　　田<hi>一作山</hi>家三首<hi>一作王勃詩</hi>
阮籍生涯<hi>一作年一作平</hi>懶嵇康意氣疎相逢一醉飽獨坐數<lb/>
行書小池聊養鶴閒田且牧豬草生元亮徑花暗子雲<lb/>
居倚牀看婦織登壠課兒鋤迴頭尋仙事併是一空虚<lb/>
家住箕山下門枕潁川濵不知今有漢唯言昔避秦琴<lb/>
伴前庭月酒勸後園春自得中林士何忝上皇人<lb/>
平生唯酒樂作性不能無朝朝訪鄉里夜夜遣人酤家<lb/>
貧留客久不暇道精麤抽簾持益炬拔簀更燃爐恒聞<lb/>
<pb n="KR4h0140_WYG_037-4a"/>
飲不足何見有殘壺<lb/>
　　　贈李徵君大夀<lb/>
孔淳辭散騎陸昶謝中郎幅巾朝帝罷杖䇿去官忙附<lb/>
車還趙郡乗船向武昌九徵書未巳十辟譽彌彰副君<lb/>
迎綺季天子送嚴光灞陵幽徑近磻谿隱路長編蓬還<lb/>
作室績草更為裳㑹稽置樵處蘭陵賣藥行㸔書惟道<lb/>
德開敎止農桑别有幽懐侣由来髙讓王前年辭厚幣<lb/>
今嵗返寒鄉有書横石架無氊坐土牀蘭英猶足釀竹<lb/>
<pb n="KR4h0140_WYG_037-4b"/>
實本無糧澗松寒轉直山菊秋自香管寧存祭禮王霸<lb/>
重朝章去去相隨去披裘驕盛唐<lb/>
　　　山中叙志<hi>一本題上有未婚二字</hi>
物外知何事山中無所有風鳴静夜琴月照芳春酒直<lb/>
置百年内誰論千載後張奉<hi>一作鳯</hi>聘賢妻老莱藉嘉偶<lb/>
孟光儻未嫁梁鴻正湏婦<lb/>
　　　贈梁公<lb/>
我欲圖世樂斯樂難可常位大招譏嫌祿極生禍殃聖<lb/>
<pb n="KR4h0140_WYG_037-5a"/>
莫若周公忠豈踰霍光成王已興誚宣帝如負芒范蠡<lb/>
何智哉單舟戒輕裝疏廣豈不懐䇿杖還故鄉朱門雖<lb/>
足恱赤族亦可傷履霜成堅氷知足勝不祥我今窮家<lb/>
子自言此見長功成皆能退在昔<hi>一作自古</hi>誰滅亡<lb/>
　　　薛記室收過莊見尋率題古意以贈<lb/>
伊昔逢䘮亂歴數閏當餘豺狼塞衢路桑梓成丘墟余<lb/>
<hi>一作吾</hi>及爾皆亡東西各異居爾為背<hi>一作培</hi>風鳥我為涸<lb/>
轍魚逮承雲雷後欣逢天地初東川聊下釣南畝試揮<lb/>
<pb n="KR4h0140_WYG_037-5b"/>
鋤資稅幸不及伏臘常有儲散誕時須酒蕭條嬾向書<lb/>
朽木不可雕短翮將焉攄故人有深契過我蓬蒿廬曳<lb/>
裾出門迎握手登前除相看非舊顔忽若<hi>一作對接</hi>形骸疎<lb/>
追道宿昔事切切心相於憶我少年時攜手遊東渠梅<lb/>
李夹兩岸花枝何扶疏同志亦不多西莊有姚徐嘗愛<lb/>
陶淵明酌醴焚枯魚嘗學公孫𢎞䇿杖牧羣豬追念甫<lb/>
如昨奄忽成空虚人生詎能幾嵗歲<hi>一作蹙廹</hi>常不舒賴有<lb/>
北山僧敎我以眞如使我視聽遣自覺塵累袪何事須<lb/>
<pb n="KR4h0140_WYG_037-6a"/>
筌蹄今巳得兎魚舊遊儻多暇同此釋紛挐<lb/>
　　　晚年叙志示翟處士<hi>正師</hi>
弱齡慕竒調無事不兼修望氣登重閣占星上小樓眀<lb/>
經思待詔學劍覔封侯棄繻頻北上懐刺幾西遊中年<lb/>
逢䘮亂非復昔追求失路青門隱藏名白社遊風雲私<lb/>
所愛屠博暗為儔觧紛曽霸越釋難頗存周晚嵗聊長<lb/>
想生涯太若浮歸来南畝上更坐北溪頭古岸多磐石<lb/>
春泉足細流東隅誠已謝西景懼難收無謂退耕近伏<lb/>
<pb n="KR4h0140_WYG_037-6b"/>
念已經秋庚桑逢處跪陶潛見人<hi>一作吏</hi>羞三晨寧舉火<lb/>
五月鎭披裘自有居常樂誰知身世憂<lb/>
　　　春日<hi>一作初春</hi>
前旦出園遊林華都未有今朝下堂来<hi>一作望</hi>池氷開已<lb/>
久雪被<hi>一作避</hi>南軒梅風催北庭柳遥呼竈前妾却報機<lb/>
中婦年光恰恰来滿甕營春酒<lb/>
　　　採藥<lb/>
野情貪藥餌郊居倦蓬華青龍䕶道符白犬遊仙術腰<lb/>
<pb n="KR4h0140_WYG_037-7a"/>
鎌戊已月負鍤庚辛日時時斷嶂遮<hi>一作横</hi>往往孤峰出<lb/>
行披葛仙經坐檢神農<hi>一作農皇</hi>帙龜蛇採二苓赤白尋雙<lb/>
术地凍根難盡藂枯苗易失從容肉作名薯蕷膏成質<lb/>
家豐松葉酒器貯參花蜜且復歸去来刀圭輔衰疾<lb/>
　　　在京思故園見鄉人問<lb/>
旅泊多年嵗老去不知迴忽逢門前客道發故鄉来斂<lb/>
睂俱握手破涕共銜杯殷勤訪朋舊屈曲問童孩衰宗<lb/>
多弟姪若箇賞池臺舊園今在否新樹也應栽柳行疎<lb/>
<pb n="KR4h0140_WYG_037-7b"/>
密布茅齋寛窄裁經移何處竹别種幾株梅渠當無絶<lb/>
水石計總生苔院果誰先熟林花那後開羇心祗欲問<lb/>
為報不須猜行當驅下澤去剪故園莱<lb/>
　　　春桂問答二首<lb/>
問春桂桃李正芬<hi>一作芳</hi>華年光隨處滿何事獨無花<lb/>
春桂荅春華詎能久風霜揺落時獨秀君知不<lb/>
　　　北山<lb/>
舊知山裏絶氛埃登髙日暮心悠哉子平一去何時返<lb/>
<pb n="KR4h0140_WYG_037-8a"/>
仲叔長遊遂不来幽蘭獨夜清琴曲桂樹凌雲濁酒杯<lb/>
槁項同枯木丹心等死灰<lb/>
　　　野望<lb/>
東臯薄暮望徙倚欲何依樹樹皆秋<hi>一作春</hi>色山山惟落<lb/>
暉牧人驅犢返獵馬帶禽歸相顧無相識長歌懐采薇<lb/>
　　　贈程處士<lb/>
百年長擾擾萬事悉悠悠日光隨意落河水任情流禮<lb/>
樂囚姬旦詩書縛孔丘不如髙枕枕<hi>一作上</hi>時取醉消愁<lb/>
<pb n="KR4h0140_WYG_037-8b"/>
　　　九月九日贈崔使君善為<lb/>
野人迷節候端坐隔塵埃忽見黄花吐方知素節回映<lb/>
巖千叚發臨浦萬株開香氣徒盈把無人送酒来<lb/>
　　　獨坐<lb/>
問君樽酒外獨坐更何須有客談名理無人索地租三<lb/>
男婚令族五女嫁賢夫百年隨分了未羡陟方壺<lb/>
　　　遊仙四首<lb/>
暫出東陂路過訪北巖前蔡經新學道王烈舊成仙駕<lb/>
<pb n="KR4h0140_WYG_037-9a"/>
鶴来無日乗龍去幾年三山銀作地八洞玉為天金精<lb/>
飛欲盡石髓溜應堅自悲生世促無暇待桑田<lb/>
上自芝蘭徑中巖紫翠房金壺新煉乳玉釡始煎香六<lb/>
局黄公術三門赤帝方吹沙聊作鳥動石試為羊緱氏<lb/>
還程促瀛洲㑹日長誰知北巖<hi>一作阜</hi>下延首詠霓裳<lb/>
結衣尋野路負杖入山門道士言無宅仙人更有村斜<lb/>
溪横桂渚小徑入桃源玉牀塵稍冷金爐火尚温心疑<lb/>
遊北極望似陟西崑逆愁歸舊里蕭條訪子孫<lb/>
<pb n="KR4h0140_WYG_037-9b"/>
真經知那是仙骨定何為許邁心長切嵇康命似竒桑<lb/>
疎金闕迥苔重石梁危照水然犀角遊山費虎皮鴨桃<lb/>
聞已種龍竹未經騎為向天仙道棲遑君詎知<lb/>
　　　䇿杖尋隱士<lb/>
策杖尋隱士行行路漸賖石梁横澗斷土室映山斜孝<lb/>
然縦<hi>一作疑</hi>有舎威輦遂無家置酒燒枯葉披書坐落花<lb/>
新垂滋水釣舊結茂陵罝嵗歲長如此方知輕世華<lb/>
　　　贈學仙者<lb/>
<pb n="KR4h0140_WYG_037-10a"/>
採藥層城逺尋師海路賒玉壺横日月金闕斷烟霞仙<lb/>
人何處在道士未還家誰知彭澤意更覔<hi>一作道</hi>步兵那<lb/>
<hi>一作邪</hi>春釀煎松葉秋杯浸菊花相逢寧可醉定不學丹<lb/>
砂<lb/>
　　　黄頬山<lb/>
别有青溪道斜亘碧巖隈崩榛横古蔓荒石擁寒苔野<lb/>
心長寂寞山徑本幽迴步步攀藤上朝朝負藥来幾看<lb/>
松葉秀頻值菊花開無人堪作伴嵗晚獨悠哉<lb/>
<pb n="KR4h0140_WYG_037-10b"/>
　　　建德破後入長安詠秋蓬示辛學士<hi>一本無建德破後四</hi>
　　　<hi>字</hi>
遇坎聊知止逢風或未歸孤根何處斷輕葉强能飛<lb/>
　　　過酒家五首<hi>一作題酒店壁</hi>
洛陽無大宅長安乏主人黄金銷未盡祗為酒家貧<lb/>
此日長昏飲非關養性靈眼㸔人盡醉何忍獨為醒<lb/>
竹葉連糟翠蒲萄帶麴紅相逢不令盡别後為誰空<lb/>
對酒但知飲逢人莫强牽倚壚便得睡横甕足堪眠<lb/>
<pb n="KR4h0140_WYG_037-11a"/>
有客湏教飲無錢可别沽来時長道貰慚愧酒家胡<hi>一作</hi>
<hi>壺</hi>
　　　夜還東溪<lb/>
石苔應可踐叢枝幸易攀青溪歸路直乗月夜歌還<lb/>
　　　山中别李處士<lb/>
為向東溪道人来路漸賖山中春酒熟何處得停家<lb/>
　　　初春<lb/>
春来日漸長醉客喜年光稍覺池亭好偏宜酒甕香<lb/>
<pb n="KR4h0140_WYG_037-11b"/>
　　　醉後<lb/>
阮籍醒時少陶潛醉日多百年何足度乗興且長歌<lb/>
　　　題酒店壁<lb/>
昨夜缾始盡今朝甕即開夢中占夢罷還向酒家来<lb/>
　　　戲題卜舗壁<lb/>
旦逐劉伶去宵隨畢卓眠不應長賣卜湏得杖頭錢<lb/>
　　　嘗春酒<lb/>
野觴浮鄭酌山酒漉陶巾但令千日醉何惜兩三春<lb/>
<pb n="KR4h0140_WYG_037-12a"/>
　　　獨酌<lb/>
浮<hi>一作在</hi>生知幾日無狀逐空名不如多釀酒時向竹林<lb/>
傾<lb/>
　　　秋夜喜遇王處士<lb/>
北場芸藿罷東臯刈黍歸相逢秋月滿更值夜螢飛<lb/>
　　　山夜調琴<lb/>
促軫乗明月抽弦對白雲従来山水韻不使俗人聞<lb/>
　　　㸔釀酒<lb/>
<pb n="KR4h0140_WYG_037-12b"/>
六月調神麴正朝汲美泉従来作春酒未省不經年<lb/>
　　　食後<lb/>
田家無所有晚食遂為常菜剪三秋緑飱炊百日黄胡<lb/>
麻山麨様楚豆野麋方始暴松皮脯新添杜若漿葛花<lb/>
消酒毒茰帶發羮香鼓腹聊乗興寧知逢世昌<lb/>
　　　過漢故城<lb/>
大漢昔未定强秦猶擅場中原逐鹿罷髙祖鬱龍驤經<lb/>
始謀帝坐兹焉壯未央規模窮棟宇表裏浚城隍羣后<lb/>
<pb n="KR4h0140_WYG_037-13a"/>
崇長樂中朝増建章鉤陳被蘭錡樂府奏芝房翡翠明<lb/>
珠帳鴛鴦白玉堂清晨寳鼎食閒夜鬱金香天馬来東<lb/>
道佳人傾北方何其赫隆盛自謂保靈長歴數有時盡<lb/>
哀平嗟不昌氷堅成巨猾火德遂頽綱奥位匪虚校貪<lb/>
天竟速亡魂神吁社稷豺虎鬬巖廊金狄移灞岸銅盤<lb/>
向洛陽君王無處所年代幾荒凉宫闕誰家域蓁蕪罥<lb/>
我裳井田唯有草海水變為桑在昔髙門内於今岐路<lb/>
傍餘基不可識古墓列成行狐兎驚魍魎鴟鴞嚇獝狂<lb/>
<pb n="KR4h0140_WYG_037-13b"/>
空城寒日晚平野暮雲黄烈烈焚青棘蕭蕭吹白楊千<lb/>
秋并萬嵗空使詠歌傷<lb/>
　　　益州城西張超亭觀妓<hi>一作盧照鄰詩一作王勣詩</hi>
落日明歌席行雲逐舞人江南飛暮雨梁上下輕塵冶<lb/>
服㸔疑畫粧臺望似春髙車勿遽返長袖欲相親<lb/>
　　　詠妓<hi>一作王勣詩</hi>
妖姬飾靚妝窈窕出蘭房日照當軒影風吹滿路香早<lb/>
時歌扇薄今日舞衫長不應令曲誤持此試周郎<lb/>
<pb n="KR4h0140_WYG_037-14a"/>
　　　　辛司法宅觀妓<hi>一作王勣詩</hi>
　南國佳人至北堂羅薦開長裙隨鳯管促柱送鸞杯雲<lb/>
　光身後蕩雪態掌中回到愁金谷晚不怪玉山頽<lb/>
　　　　詠巫山<lb/>
　電影江前落雷聲峡外長霽雲無處所臺館曉蒼蒼<lb/>
　　　　詠懐<lb/>
　故鄉行雲是虚室坐間同日落西山暮方知天下空<lb/>
　　　　句<lb/>
<pb n="KR4h0140_WYG_037-14b"/>
　琴曲唯留古書多半是經<hi>見周氏涉筆</hi>　横裁桑節杖直剪<lb/>
　竹皮巾鶴警琴亭夜鶯啼酒甕春顔回唯樂道原憲豈<lb/>
　傷貧<hi>被召謝病見西清詩話</hi>　寄身千載下聊遊萬物初欲令無<lb/>
　作有翻覺實成虚<hi>獨坐</hi>　雙關防易斷隻眼畏難全魚鱗<lb/>
　張九拒鶴翅擁三邊<hi>圍棋長篇見韻語陽秋</hi>
　<lb/>
　<lb/>
御定全唐詩巻三十七<lb/>
</p>
<p>
</p>
  </div>
</body>
</text>
</TEI>
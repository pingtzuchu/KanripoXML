<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_338-1a"/>
　欽定四庫全書<lb/>
御定全唐詩巻三百三十八<lb/>
　　韓愈<lb/>
　　　　河之水二首寄子姪老成<hi>老成愈兄介之子即所謂十二郎是也</hi>
　河之水去悠悠我不如水東流我有孤姪在海陬<hi>一作隅古</hi>
　<hi>音隅將侯切亦與流通</hi>三年不見兮使我生憂日復日夜復夜二<lb/>
　年不見汝使我鬢髪未老而先化<lb/>
　河之水悠悠去我不如水東注我有孤姪在海浦三年<lb/>
<pb n="KR4h0140_WYG_338-1b"/>
　不見兮使我心苦采蕨於山緡魚於淵我徂京師不逺<lb/>
　其還<lb/>
　　　　山石<lb/>
　山石犖确行徑微黄昏到寺蝙蝠飛升堂坐階新雨足<lb/>
　芭蕉葉大支<hi>即梔字</hi>子肥僧言古壁佛畫好以火來照所<lb/>
　見稀鋪牀拂席置羮飯疎糲亦足飽我飢夜深靜卧百<lb/>
　蟲絶清月出嶺光入扉天明獨去無道路出入髙下窮<lb/>
　煙霏山紅澗碧紛爛漫時見松櫪皆十圍當流赤足蹋<lb/>
<pb n="KR4h0140_WYG_338-2a"/>
澗石水聲激激風吹衣人生如此自可樂豈必局束為<lb/>
人鞿<hi>音饑</hi>嗟哉吾黨二三子安得至老不更歸<lb/>
　　　天星送楊凝郎中賀正<hi>凝以户部郎中為宣武軍判官愈時與同佐董</hi>
　　　<hi>晉幕</hi>
天星牢落雞喔咿僕夫起餐車載脂正當窮冬寒未已<lb/>
借問君子行安<hi>一作定何</hi>之㑹朝元正無不至受命上宰須<lb/>
及期侍從近臣有虚位公今此去歸何時<lb/>
　　　汴泗交流贈張僕射<hi>建封</hi>
<pb n="KR4h0140_WYG_338-2b"/>
汴泗交流郡城角築場十<hi>一作千</hi>歩平如削短垣三面繚<lb/>
逶迤擊皷騰騰樹赤旗新秋朝凉未見日公早結束來<lb/>
何為分曹决勝約前定百馬攢蹄近相暎毬驚杖奮合<lb/>
日離紅牛纓紱黄金羈側身轉臂著馬腹霹靂應手神<lb/>
珠馳超遙散漫兩閒暇揮霍紛紜爭變化發難得巧意<lb/>
氣麤讙聲四合壯士呼此誠習戰非為劇豈若安坐行<lb/>
良圖當今忠臣不可得公馬莫走須殺賊<lb/>
　　　忽忽<lb/>
<pb n="KR4h0140_WYG_338-3a"/>
忽忽乎余未知生之為樂也願脱去而無因安得長翮<lb/>
大翼如雲生我身乘風振奮出六合絶浮塵死生哀樂<lb/>
兩相棄是非得失付閒人<lb/>
　　　鳴雁<lb/>
嗷嗷鳴<hi>一作鴻</hi>雁鳴且飛窮秋南去春北歸去寒就暖識<lb/>
所依<hi>一作處</hi>天長地濶棲息稀風霜酸苦稲梁微毛羽<hi>一作</hi>
<hi>羽毛</hi>摧落身不肥裵回反顧羣侣違哀鳴欲下洲渚非江<lb/>
南水濶朝<hi>一作朔</hi>雲多草長沙軟無網羅閒飛靜集鳴相<lb/>
<pb n="KR4h0140_WYG_338-3b"/>
和違憂懐惠性匪他凌風一舉君謂何<lb/>
　　　龍移<hi>此詩謂南山湫也湫初在平地一日風雷移居山上其山下湫遂化為土長安人至</hi>
　　　<hi>今謂之乾湫</hi>
天昏地黑蛟龍移雷驚電激雄雌隨清泉百丈化為土<lb/>
魚鼈枯死吁可悲<lb/>
　　　雉帶箭<hi>此愈佐張僕射於徐從獵而作也</hi>
原頭火燒靜兀兀野雉畏鷹出復<hi>一作伏欲</hi>没將軍欲以巧<lb/>
伏人盤馬彎弓惜不發地形漸窄觀者多雉驚弓滿勁<lb/>
<pb n="KR4h0140_WYG_338-4a"/>
箭加衝人决起百餘尺紅翎白鏃相<hi>一作隨</hi>傾斜將軍仰<lb/>
笑軍吏賀五色離披馬前墮<lb/>
　　　條山蒼<hi>中條山在黄河之西</hi>
條山蒼河水黄浪波<hi>一作波浪</hi>沄沄去松柏在山<hi>一作髙</hi>岡<lb/>
　　　贈鄭兵曹<lb/>
尊酒相逢十載前君為壯夫我少年尊酒相逢十載後<lb/>
我為壯夫君白首我材與世不相當戢鱗委翅無復望<lb/>
當今賢俊皆周行君何為乎亦<hi>一作獨</hi>遑遑桮行到君莫<lb/>
<pb n="KR4h0140_WYG_338-4b"/>
停手破除萬事無過酒<lb/>
　　　桃源圖<lb/>
神僊有無何渺茫桃源之説誠荒唐流水盤迴山百轉<lb/>
生綃數幅垂中堂武陵太守好事者題封逺寄南宫下<lb/>
南宫先生忻得之波濤入筆驅文辭文工畫妙各臻極<lb/>
畢境恍惚移於斯架巖鑿谷開宫室接屋連牆千萬日<lb/>
嬴顚劉蹶了不聞地坼天分非所恤種桃處處惟開花<lb/>
川原近逺蒸<hi>一作烝</hi>紅霞初來猶自念鄉邑嵗久此地還<lb/>
<pb n="KR4h0140_WYG_338-5a"/>
成家漁舟之子來何所物色相猜更問語大蛇中斷喪<lb/>
前王羣馬南渡開新主聽終辭絶共悽然自説經今六<lb/>
百年當時萬事皆眼見不知幾許猶流傳爭持酒食來<lb/>
相饋禮數不同樽爼異月明伴宿玉堂空骨冷魂清無<lb/>
夢寐夜半金雞啁哳鳴火輪飛出客心驚人間有累不<lb/>
可住依然離别難為情船開櫂進一迴顧萬里蒼蒼煙<lb/>
水暮世俗寧知偽與真至今傳者武陵人<lb/>
　　　東方半<hi>一作未</hi>明<lb/>
<pb n="KR4h0140_WYG_338-5b"/>
東方半<hi>一作未</hi>明大星没獨有太白配殘月嗟爾殘月勿<lb/>
相疑同光共影須臾期殘月暉暉太白睒睒雞三號更<lb/>
五㸃<lb/>
　　　贈唐衢<hi>衢應進士乆而不第能為□詩見人文章有所傷歎者讀訖必哭每與人言論</hi>
　　　<hi>既别發聲一號音辭哀切聞者莫不泣下故世稱唐衢善哭</hi>
虎有爪兮牛有角虎可搏兮牛可觸奈何君獨抱竒材<lb/>
手把鋤犁餓空谷當今天子急賢良匭圅朝出開明光<lb/>
胡不上書自薦達坐令四海如虞唐<lb/>
<pb n="KR4h0140_WYG_338-6a"/>
　　　貞女峽<hi>在連州桂陽縣秦時有女子化石在東岸穴中</hi>
江盤峽束春湍豪風雷<hi>一作雷風</hi>戰鬬魚龍逃懸流轟轟射<lb/>
水府一㵼百里翻雲濤漂船擺石萬瓦裂咫尺性命輕<lb/>
鴻毛<lb/>
　　　贈侯喜<hi>愈貞元十七年七月二十二日與李景與侯喜尉□汾同漁於洛有石刻在焉</hi>
　　　<hi>詩必是時作</hi>
吾黨侯生字叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>
                    <hi>古起字</hi>呼我持竿釣温水平明鞭馬出<lb/>
都門盡日行行荆棘裏温水微茫絶又流深如車轍濶<lb/>
<pb n="KR4h0140_WYG_338-6b"/>
容輈蝦蟇跳過雀兒浴此縱有魚何足求我為侯生不<lb/>
能已盤針擘粒投泥滓晡時堅坐到黄昏手倦目勞方<lb/>
一起暫動還休未可期蝦行蛭<hi>音質</hi>渡似皆疑舉竿引線<lb/>
忽有得一寸纔分鱗與鬐是日侯生與韓子良久歎息<lb/>
相看悲我今行事盡如此此事正好為吾規半世遑遑<lb/>
就舉選一名始得紅顔衰人間事勢豈不見徒自辛苦<lb/>
終何為便當提攜妻與子南入箕潁無還時叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>君今<lb/>
氣方銳我言至切君勿嗤君欲釣魚須逺去大魚豈肯<lb/>
<pb n="KR4h0140_WYG_338-7a"/>
居沮洳<hi>去聲</hi>
　　　古意<lb/>
太華峰頭玉井蓮開花十丈藕如船冷比雪霜甘比蜜<lb/>
一片入口沈痾痊我欲求之不憚逺青壁無路難夤緣<lb/>
安得長梯上摘實下種七澤根株連<lb/>
　　　八月十五夜贈張功曹<hi>張功曹署也愈與署以貞元二十一年二月二</hi>
　　　<hi>十四日赦自南方俱徙掾江陵至是俟命於郴而作是詩</hi>
纎雲四巻天無河清風吹空月舒波沙平水息聲影絶<lb/>
<pb n="KR4h0140_WYG_338-7b"/>
一桮相屬君當歌君歌聲酸辭且苦不能聽終淚如雨<lb/>
洞庭連天九疑髙蛟龍出没猩鼯號十生九死到官所<lb/>
幽居黙黙如藏逃下牀畏蛇食畏藥海氣濕蟄熏腥臊<lb/>
昨者州前搥大鼓嗣皇繼聖登䕫臯赦書一日行萬里<lb/>
罪從大辟皆除死遷者追迴流者還滌瑕蕩垢清朝班<lb/>
州家申名使家抑坎軻祇得移荆蠻判司卑官不堪説<lb/>
未免捶楚塵俟間同時輩流多上道天路幽險難追攀<lb/>
君歌且休聽我歌我歌今與君殊科一年明月今宵多<lb/>
<pb n="KR4h0140_WYG_338-8a"/>
人生由命非由他有酒不飲奈明<hi>一作月</hi>何<lb/>
　　　謁衡嶽廟遂宿嶽寺題門樓<lb/>
五嶽祭秩皆<hi>一作比</hi>三公四方環鎮嵩當中火維地荒足<lb/>
妖怪天假神柄專其雄噴雲泄霧藏半腹雖有絶頂誰<lb/>
能窮我來正逢秋雨節隂氣晦昩無清<hi>一作晴</hi>風潛心黙<lb/>
禱若有應豈非正直能感通須臾靜掃衆峰出仰見突<lb/>
兀撐青<hi>一作晴</hi>空紫葢連延接天柱石廪騰擲堆祝融<hi>衡山</hi>
<hi>有五峯紫葢天柱石廩祝融芙蓉</hi>森然魄動下馬拜松柏一逕移靈宫<lb/>
<pb n="KR4h0140_WYG_338-8b"/>
粉牆丹柱動光彩鬼物圖畫填青紅升堦傴僂薦脯酒<lb/>
欲以菲薄明其衷廟令老人識神意睢盱偵伺能鞠躬<lb/>
手持桮珓導我擲云此最吉餘難同竄逐蠻荒幸不死<lb/>
衣食纔足甘長終侯王將相望久絶神縱欲福難為功<lb/>
夜投佛寺上髙閣星月掩暎雲朣朧猿鳴鐘動不知曙<lb/>
杲杲寒日生於東<lb/>
　　　岣嶁山<hi>山海經衡山一名岣嶁山或以為衡山南麓别峯之名岣音矩嶁音縷</hi>
岣嶁山尖神禹碑字青石赤形模竒科斗拳身薤倒<hi>一作葉</hi>
<pb n="KR4h0140_WYG_338-9a"/>
披鸞飄鳯泊拏虎螭事嚴跡秘鬼莫窺道人獨上偶見<lb/>
之我來咨嗟涕漣洏千搜萬索何處有森森緑樹猿猱<lb/>
悲<lb/>
　　　永貞行<hi>貞元二十一年徳宗崩順宗立改元永貞韋執誼王叔文等用事又謀奪中官</hi>
　　　<hi>兵制天下之命是年八月皇太子即位帝自稱太上皇上貶執誼叔文等愈故作永貞行云</hi>
君不見太皇諒隂未出令小人乘時偷國柄北軍百萬<lb/>
虎與貔天子自將非他師一朝奪印付私黨<hi>是嵗王叔文等以金</hi>
<hi>吾大將軍范希朝為左右神策諸行營節度使以韓□為其行軍司馬叔文欲奪取宦官兵權以自固籍希朝</hi>
<pb n="KR4h0140_WYG_338-9b"/>
<hi>老將使主其名而實以秦專其事人情疑懼</hi>懔懔朝士何能為狐鳴梟噪爭<lb/>
署置睗<hi>式作切</hi>晱<hi>式冉切</hi>跳踉相嫵媚夜作詔書朝拜官超資<lb/>
越序㑹無難公然白日受賄賂火齊磊落堆金盤元臣<lb/>
故老不敢語晝卧涕泣何汍瀾<hi>王叔文用事一日諸相㑹食叔文至中書欲與</hi>
<hi>韋執誼計事執誼起迎諸相停箸以待有傾報叔文索飯已與韋相同餐□中矣杜佑髙郢懼不敢言鄭珣瑜</hi>
<hi>獨歎曰吾豈可復居此位索馬徑歸卧不起</hi>董賢三公誰復惜侯景九錫行<lb/>
可歎國家功髙徳且厚天位未許庸夫干嗣皇卓犖信<lb/>
英主文如太宗武髙祖膺圖受禪登明堂共流幽州鯀<lb/>
<pb n="KR4h0140_WYG_338-10a"/>
死羽四門肅穆賢俊登數君匪親豈其朋郎宫清要為<lb/>
世稱荒郡迫野嗟可矜<hi>謂貶禮部員外郎柳宗元邵州司封郎中韓曄池州屯田員外</hi>
<hi>郎劉禹錫連州各郡刺史也</hi>湖波連天日相騰蠻俗生梗瘴癘烝江<lb/>
氛嶺祲昏若凝一蛇兩頭見未曾怪鳥鳴喚令人憎蠱<lb/>
蟲羣飛夜撲燈雄虺毒螫隋股肱食中置藥肝心崩左<lb/>
右使令詐難凴慎勿浪信常兢兢吾嘗同僚情可勝具<lb/>
書目見非妄徴嗟爾既徃宜為懲<lb/>
　　　洞庭湖阻風贈張十一署<hi>時自陽山徙掾江陵</hi>
<pb n="KR4h0140_WYG_338-10b"/>
十月隂氣盛北風無時休蒼茫洞庭岸與子維雙舟霧<lb/>
雨晦爭泄波濤怒相投犬雞斷四聽糧絶誰與謀相去<lb/>
不容歩險如礙山丘清談可以飽夢想接無由男女喧<lb/>
左右飢啼但啾啾非懐北歸興何用勝羇愁雲外有白<lb/>
日寒光自悠悠能令暫開霽過是吾無求<lb/>
　　　李花贈張十一署<hi>或作李有花</hi>
江陵城西二月尾花不見桃惟見李風揉雨練雪羞比<lb/>
波濤翻空杳無涘君知此處花何似白花倒燭天夜明<lb/>
<pb n="KR4h0140_WYG_338-11a"/>
羣雞驚鳴官吏起金烏海底初飛來朱輝散射青霞開<lb/>
迷魂亂眼看不得照耀萬樹緐如堆念昔少年著遊燕<lb/>
對花豈省曾辭桮自從流落憂感集欲去未到先思迴<lb/>
祇今四十已如此後日更老誰論哉力攜一尊獨<hi>一作共</hi>
就醉不忍虚擲委黄埃<lb/>
　　　杏花<lb/>
居鄰北郭古寺空杏花兩株能白紅曲江滿園不可到<lb/>
看此寧避雨與風二年流竄出嶺外所見草木多異同<lb/>
<pb n="KR4h0140_WYG_338-11b"/>
冬寒不嚴地恒泄陽氣發亂無全功浮花浪蘂鎮長有<lb/>
纔開還落瘴霧中山榴躑躅少意思照耀黄紫徒為叢<lb/>
鷓鴣鉤輈猿呌歇杳杳深谷攢青楓豈如此樹一來翫<lb/>
若在京國情何窮今旦胡為忽惆悵萬片飄泊隨西東<lb/>
明年更發應更好道人<hi>謂寺僧</hi>莫忘鄰家翁<hi>自謂</hi>
　　　感春四首<lb/>
我所思兮在何所情多地遐兮徧處處東西南北皆欲<lb/>
往千江隔兮萬山阻春風吹園雜花開朝日照屋百鳥<lb/>
<pb n="KR4h0140_WYG_338-12a"/>
語三桮取醉不復論一生長恨奈何許<lb/>
皇天平分成四時春氣漫誕最可悲雜花妝林草葢地<lb/>
白日坐上傾天維蜂喧鳥咽留不得紅萼萬片從風吹<lb/>
豈如秋霜雖慘冽摧落老物誰惜之為此徑須沽酒飲<lb/>
自外天地棄不疑近憐李杜無檢束爛漫長醉多文辭<lb/>
屈原離騷二十五不肯餔啜糟與醨惜哉此子巧言語<lb/>
不到聖處寧非癡幸逢堯舜明四目條理品彚皆得宜<lb/>
平明出門暮歸舍酩酊馬上知為誰<lb/>
<pb n="KR4h0140_WYG_338-12b"/>
朝騎一馬出暝就一牀卧詩書漸欲抛節行久已情冠<lb/>
攲感髮秃語誤驚<hi>一作悲</hi>齒墮孤負平生心已矣知<hi>一作如</hi>
何奈<hi>一作那</hi>
我恨不如江頭人長網横江遮紫鱗獨宿荒陂射鳬雁<lb/>
賣納租賦官不嗔歸來歡笑對妻子衣食自給寧羞貧<lb/>
今者無端讀書史智慧祇足勞精神畫蛇著足無處用<lb/>
兩鬢霜<hi>一作雪</hi>白趨埃塵乾愁漫解坐自累與衆異趣誰<lb/>
相親數桮澆腸雖暫醉皎皎萬慮醒還新百年未滿不<lb/>
<pb n="KR4h0140_WYG_338-13a"/>
得死且可勤買抛青春<hi>酒名唐人名酒多以春</hi>
　　　寒食日出遊<hi>自註張十一院長見示病中憶花九篇寒食日出遊夜歸因以投贈</hi>
　　　<hi>與張十一即功曹署外郎遺補相呼為院長愈  署同自御史貶官又同為江陵掾愈法曹參</hi>
　　　<hi>軍署功曹參軍</hi>
李花初發君始病我往看君花轉盛走馬城西惆悵歸<lb/>
不忍千株雪相暎邇來又見桃與梨交開紅白如爭競<lb/>
可憐物色阻攜手空展霜縑吟九詠紛紛落盡泥與塵<lb/>
不共新妝比端正桐華最晩今已緐君不強起時難更<lb/>
<pb n="KR4h0140_WYG_338-13b"/>
闗山逺别固其理寸歩難見始知命憶昔與君同貶官<lb/>
夜渡洞庭看斗柄豈料生還得一處引袖拭淚悲且慶<lb/>
各言生死兩追隨直置心親無貌敬念君又署南荒吏<lb/>
路指鬼門幽且敻<hi>張在江陵未幾邕管經畧使路恕署為判官</hi>三公盡是知<lb/>
音人曷不薦賢陛下聖囊空甑倒誰救之我今一食日<lb/>
還併自然憂氣損天和安得康強保天性斷鶴兩翅鳴<lb/>
何哀縶驥四足氣空横今朝寒食行野外緑楊帀岸蒲<lb/>
生<hi>一作芽</hi>迸宋玉庭邊不見人輕浪參差魚動鏡自嗟孤<lb/>
<pb n="KR4h0140_WYG_338-14a"/>
賤足瑕疵特見放縱荷寛政飲酒寧嫌<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>底深題詩尚<lb/>
倚筆鋒勁明宵故欲相就醉有月莫愁當火令<lb/>
　　　憶昨行和張十一<lb/>
憶昨夾鍾之呂初吹灰上公禮罷元侯迴<hi>上公一作杜公云杜佑自</hi>
<hi>淮南入朝也一作社公云此為荆帥裴均罷社享客也朱熹考異云左傳五行之官封為上公杜註用幣於社</hi>
<hi>云以請於上公則上公即社神也</hi>車載牲牢甕舁酒並召賔客延鄒枚<lb/>
腰金首翠光照耀絲竹迥發清以哀青天白日花草麗<lb/>
玉斚屢舉傾金罍張君名聲座所屬起舞先醉長松摧宿<lb/>
<pb n="KR4h0140_WYG_338-14b"/>
酲未解舊痁作深室靜卧聞風雷自期殞命在春序屈<lb/>
指數日憐嬰孩危辭苦語感我耳涙落不揜何漼漼念<lb/>
昔從君渡湘水大帆夜劃窮髙桅陽山鳥路出臨武<hi>愈責</hi>
<hi>連之陽山令張為郴之臨武郴在江南連則廣南也</hi>驛馬拒地驅頻隤<hi>一作槌□也</hi>踐<lb/>
蛇茹蠱不擇死忽有飛詔從天來伾文未揃崖州<hi>韋執誼</hi>
熾雖得赦宥恒愁㺓近者三姦悉破碎<hi>元和元年正月順宗即位二月</hi>
<hi>大赦愈自陽山徙掾江陵三姦方用事其年八月憲宗立伾貶□州司馬叔文渝州司户竝員外置十一月繼</hi>
<hi>貶執誼崖州司馬三姦始悉破碎焉</hi>羽窟無底幽黄能眼中了了見鄉國<lb/>
<pb n="KR4h0140_WYG_338-15a"/>
　知有歸日眉方開今君縱署天涯吏投檄北去何難哉<lb/>
　無妄之憂勿藥喜一善自足禳千災頭輕目朗肌骨健<lb/>
　古劒新劚磨塵埃殃消禍散百福併從此直至耉與鮐<lb/>
　嵩山東頭伊洛岸勝事不假須穿栽君當先行我待滿<lb/>
　沮溺可繼窮年推<lb/>
　<lb/>
　<lb/>
　<lb/>
<pb n="KR4h0140_WYG_338-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_548-1a"/>
　欽定四庫全書<lb/>
御定全唐詩巻五百四十八<lb/>
　　薛逢<lb/>
　薛逢字陶臣蒲州河東人㑹昌初擢進士第授為萬年<lb/>
　尉直𢎞文館歴侍御史尚書郎出為巴州刺史復斥蓬<lb/>
　州尋以太常少卿召還歴給事中遷祕書監卒集十巻<lb/>
　今編詩一巻<lb/>
　　　　鑷白曲<lb/>
<pb n="KR4h0140_WYG_548-1b"/>
　去年鑷白鬢鏡裏猶堪認年少今年鑷白髪<hi>一作髭</hi>兩眼<lb/>
　昏昏手戰跳滿酌濃酹假顔色顔色不揚翻自笑少年<lb/>
　曽讀古人書本期獨善安有餘雖盖長安一片瓦未遑<lb/>
　卒歲容寜居前年依亞成都府月請俸緍六十五妻兒<lb/>
　骨肉愁欲来偏梁閣道歸得否長安六月塵亘天池塘<lb/>
　鼎沸林欲燃合家慟哭出門送獨驅匹馬陵山巔到官<lb/>
　只是推誠信終日兢兢幸無恡丞相知憐為小心忽然<lb/>
　奏佩専城印専城俸入一倍多况兼職祿霜峩峩山妻<lb/>
<pb n="KR4h0140_WYG_548-2a"/>
稚女悉迎到時列緑罇酣酒歌醉來便向罇前倒風月<lb/>
滿頭絲皓皓雖然减得闔門憂又加去國五年老五年<lb/>
老知奈何來日少去日多金鎚鎚碎黄金鑷更唱罇前<lb/>
老去歌<lb/>
　　　君不見<lb/>
君不見馬侍中氣吞河朔稱英雄君不見韋太尉二十<lb/>
年前鎮蜀地一朝冥漠歸下泉功業聲名兩憔悴奉誠<lb/>
園裏蒿棘生長興街南沙路平當時帶礪在何處今日<lb/>
<pb n="KR4h0140_WYG_548-2b"/>
子孫無地畊或聞羈旅甘常調簿尉文参各天表清明<lb/>
縱便天使來一把紙錢風樹杪碑文半缺碑堂摧祁連<lb/>
塚象狐兎開野花似雪落何處棠棃樹下香風来馬侍<lb/>
中韋太尉盛去衰來片時事人生倐忽一夢中何必深<lb/>
深固權位<lb/>
　　　老去也<lb/>
惆悵人生不滿百一事無成頭雪白迴看幼累與老妻<lb/>
俱是途中逺行客匣中舊鏡照膽明昔曾見我髭未生<lb/>
<pb n="KR4h0140_WYG_548-3a"/>
朝巾暮櫛不自省老皮皴皺文縱横合掌髻子蒜許大<lb/>
此日方知非是我暗數七旬能㡬何不覺中腸熱如火<lb/>
老去也爭奈何敲酒盞唱短歌短歌未竟日已沒月映<lb/>
西南庭樹柯<lb/>
　　　追昔行<lb/>
朝光如飛猶尚可暮更如箭不容卧犍為穿城更漏頻<lb/>
一一皆從枕邊過一夕凡㡬更一更凡㡬聲青春枉向<lb/>
鏡中老白髪虚從愁裏生曽窺帝里東鄰女自比桃花<lb/>
<pb n="KR4h0140_WYG_548-3b"/>
鏡中許一朝嫁得征戍兒荷戈千里防秋去去時只作<lb/>
旦暮期别後生死俱不知風驚粉色入蟬鬢愁送鏡花<lb/>
潛墮枝前年因出長安陌見一女人頭雪白日中扶杖<lb/>
憇樹隂髣髴形容認相識向予吁嗟還獨語曽與君家<lb/>
鄰舍住當時妾嫁與征人㡬向牆頭誚夫主花開葉落<lb/>
何推遷屈指數當三十年眉頭薤葉同枮葉琴上朱絃<lb/>
成斷絃嫁時寳鏡依然在鵲影菱花滿光彩夢裏長嗟<lb/>
離别多愁中不覺顔容改歎息人生能㡬何喜君顔貌<lb/>
<pb n="KR4h0140_WYG_548-4a"/>
未蹉跎因君下馬重相顧請奏青門腸斷歌<lb/>
　　　醉春風<lb/>
去年春似今年春依舊野花愁殺人犍為縣裏古城上<lb/>
開是好花飛是塵戲蝶狂蜂相徃返一枝花上聲千萬<lb/>
時節先從暖處開北枝未發南枝晩江城太守鬚髯蒼<lb/>
忽然置酒開華堂歌兒舞女亦隨後暫醉始知天地長<lb/>
頃年曽作東周掾同舍尋春屢開宴斗門亭上桞如絲<lb/>
洛水橋邉月如練洛陽風俗不禁街騎馬夜歸香滿懐<lb/>
<pb n="KR4h0140_WYG_548-4b"/>
坐客争吟雲碧句美人醉贈珊瑚釵日徃月來何草草<lb/>
今年又校三年老槽中駿馬不能騎惆悵落花開滿道<lb/>
為報時人知不知看花對酒定無疑君看野外孤墳下<lb/>
石羊石馬是誰家<lb/>
　　　鄰相反行<lb/>
東家有兒年十五只向田園獨辛苦夜開溝水遶稻田<lb/>
曉叱耕牛墾塉土西家有兒纔弱齡儀容清峭雲鶴形<lb/>
渉書獵史無早暮坐期朱紫如拾青東家西家兩相誚<lb/>
<pb n="KR4h0140_WYG_548-5a"/>
西兒笑東東又笑西云養志與榮名彼此相非不同調<lb/>
東家自云雖苦辛躬耕早暮及所<hi>一作得及</hi>親男舂女㸑二<lb/>
十載堂上未為衰老人朝機暮織還充體餘者到兄還<lb/>
及弟春秋伏臘長在家不許妻奴暫違禮爾今二十方<lb/>
讀書十年取第三十餘徃來途路長離别㡬人便得昇<lb/>
公車縦令得官<hi>一作貴</hi>身須老銜恤終天向誰道百年骨<lb/>
肉歸下泉萬里枌榆長秋草我今躬耕奉所天耘鋤刈<lb/>
穫當少年面上笑添今日喜肩頭薪續厨中煙縱使此<lb/>
<pb n="KR4h0140_WYG_548-5b"/>
身頭雪白又有<hi>一作見</hi>兒孫還稼穡家藏一巻古孝經世<lb/>
世相傳皆得力為報西家知不知何須謾笑東家兒生<lb/>
前不得供甘滑殁後揚名徒爾為<lb/>
　　　靈臺家兄古鏡歌<lb/>
一尺圎潭深黑色篆文如絲人不識耕夫云住赫連城<lb/>
赫連城下親耕得鏡上磨瑩一月餘日中漸見菱花舒<lb/>
金膏洗拭鉎<hi>音生</hi>澀盡黒雲吐出新蟾蜍人言此是千年<lb/>
物百鬼聞之形暗慄玉匣曽經龍照來豈冝更鑒農夫<lb/>
<pb n="KR4h0140_WYG_548-6a"/>
質有時霹靂半夜驚窗中飛電如晦明盤龍鱗脹玉匣<lb/>
溢牙爪觸風時有聲耕夫不觧珍靈異翻懼赫連神作<lb/>
祟十千賣與靈臺兄百丈靈湫坐中至溢匣水色如玉<lb/>
傾兒童不敢窺泓澄寒光照人近不得坐愁雷電湫中<lb/>
生吾兄吾兄須愛惜將来慎勿虛抛擲興雲致雨㑹有<lb/>
時莫遣紅妝穢靈跡<lb/>
　　　觀競渡<hi>一作劉禹錫詩一作張建封詩</hi>
三月三日天清明楊花繞江啼曉鶯使君未出郡齋内<lb/>
<pb n="KR4h0140_WYG_548-6b"/>
江上已聞齊和聲使君出時皆有引馬前已被紅旗陣<lb/>
兩岸羅衣破鼻香銀釵照日如霜刃鼓聲三下紅旗開<lb/>
兩龍躍出浮水來擢影幹波飛萬劒鼓聲劈浪鳴千雷<lb/>
雷聲衝急波相近兩龍望標目如瞬江上人呼霹靂聲<lb/>
竿頭綵挂虹霓暈前船搶水已得標後船失勢空揮橈<lb/>
瘡眉血首争不定輸岸一朋心似燒只將標示輸嬴賞<lb/>
兩岸十舟五來徃須㬰戲罷各東西竟脫文身請書上<lb/>
吾今細觀競渡兒何殊當路權相持不思得所各休去<lb/>
<pb n="KR4h0140_WYG_548-7a"/>
㑹到摧舟折楫時<lb/>
　　　酬牛秀才登樓見示<lb/>
旅館再經秋心煩嬾上樓年光同過隙人事且隨流骨<lb/>
肉慿書問鄉關託夢遊所嗟山郡酒傾盡只添憂<lb/>
　　　夏夜宴明月湖<lb/>
夏夜宴南湖琴觴興不孤月揺天上桂星泛浦中珠助<lb/>
照螢隨舫添盤筍迸厨聖朝思静黙堪守谷中愚<lb/>
　　　大水<lb/>
<pb n="KR4h0140_WYG_548-7b"/>
暴雨逐<hi>一作隨</hi>驚雷從風忽驟來浪驅三島至江拆二儀<lb/>
開勢恐圓樞折聲疑厚軸摧𠖇心問元化天眼㡬時囬<lb/>
　　　席上酬東川嚴中丞叙舊見贈<lb/>
昔記披雲日今逾二十年聲名俱是夢恩舊半歸泉朱<lb/>
紱慙衰齒紅妝惨别筵離歌正凄切休更促危絃<lb/>
　　　禁火<lb/>
日日冒煙塵忽忽禁火辰塞榆關水濕邉草賊迴春歲<lb/>
月傷風邁瘡痍念苦辛沙中看白骨腸斷故鄉人<lb/>
<pb n="KR4h0140_WYG_548-8a"/>
　　　詠桞<lb/>
弱植驚風急自傷暮來翻遣思悠揚曽飄紫<hi>一作綺</hi>陌隨<lb/>
髙下敢拂朱門競短長縈砌乍飛還乍舞撲池如雪又<lb/>
如霜莫令岐路頻攀折漸擬垂<hi>一作清</hi>隂到畫堂<lb/>
　　　宫詞<lb/>
十二樓中盡暁妝望仙樓上望君王鎖銜金獸連環冷<lb/>
水滴銅龍晝漏長雲髻罷梳還對鏡羅衣欲换更添香<lb/>
遥窺正殿簾開處袍袴宫人掃御牀<lb/>
<pb n="KR4h0140_WYG_548-8b"/>
　　　長安春日<lb/>
窮途日日困泥沙上苑年年好物華荆棘不當車馬道<lb/>
管絃長奏綺羅家王孫草上悠揚蝶少女風前爛漫花<lb/>
嬾出任從遊子笑入門還是舊生涯<lb/>
　　　韋夀博書齋<hi>一作温庭筠詩</hi>
𤣥晏先生已白頭不隨鵷鷺狎羣鷗元卿謝免開三逕<lb/>
平仲朝歸卧一裘醉後獨知殷甲子病來猶作晋春秋<lb/>
塵纓未濯今如此野水無情處處流<lb/>
<pb n="KR4h0140_WYG_548-9a"/>
　　　潼關河亭<lb/>
重岡如抱嶽如蹲屈曲<hi>一作氣蹙</hi>秦川勢自尊天地併功開<lb/>
帝宅山河相凑束龍門櫓聲嘔軋中流渡栁色微茫逺<lb/>
岸村滿眼波濤終古事年來惆悵與誰論<lb/>
　　　送衢州崔員外<lb/>
笑分銅虎别京師嶺下山川想到時紅樹暗藏殷浩宅<lb/>
緑蘿深覆偃王祠風茅向暖抽書帯露竹迎風舞釣絲<lb/>
休指巖西數歸日知君已負白雲期<lb/>
<pb n="KR4h0140_WYG_548-9b"/>
　　　開元後樂<lb/>
莫奏開元舊樂章樂中歌<hi>一作髙</hi>曲斷人腸邠王玉笛三<lb/>
更咽虢國金車十里香一自犬戎生薊北便從征戰老<lb/>
汾陽中原駿馬搜求盡沙苑年來草又芳<lb/>
　　　漢武宫辭<lb/>
漢武<hi>一作武帝</hi>清齋夜築壇自斟明水醮仙官殿前玉<hi>一作童</hi>
女移香案雲<hi>一作庭</hi>際金人捧露盤絳節㡬<hi>一作有</hi>時還入<lb/>
夢碧桃何處<hi>一作事</hi>更驂鸞茂陵煙雨埋弓<hi>一作冠</hi>劒石馬<lb/>
<pb n="KR4h0140_WYG_548-10a"/>
無聲蔓草寒<lb/>
　　　潼關驛亭<lb/>
河上關門日日開古今名利旋堪哀終軍壯節埋黄土<lb/>
楊震豐碑翳緑苔寸祿應知霑有分一官常懼處非才<lb/>
猶驚徃歲同袍者尚逐江東計吏來<lb/>
　　　五峯隐者<lb/>
煙霞壁立水溶溶路轉崖囘旦暮中鸂鶒畏人沈澗月<lb/>
山羊投石挂巖松髙齋既許陪雲宿晚稻何妨為客舂<lb/>
<pb n="KR4h0140_WYG_548-10b"/>
今日見君嘉遯處悔將名利役疎慵<lb/>
　　　上吏部崔相公<lb/>
龍門曽共戰驚瀾雷電浮雲出濬湍紫府有名同羽化<lb/>
碧霄無路<hi>一作伴</hi>却泥蟠公車未結王生襪客路虛彈貢<lb/>
禹冠今日鑪錘任真宰暫回風水不應難<lb/>
　　　送劉郎中牧杭州<lb/>
一州横制浙江灣臺榭參差積翠間樓下潮囘滄海浪<lb/>
枕邉<hi>一作前</hi>雲起剡溪山呉江水色連隄闊越俗舂聲隔<lb/>
<pb n="KR4h0140_WYG_548-11a"/>
㟁還聖代牧人無逺近好將能事濟清閒<lb/>
　　　貧女吟<lb/>
殘妝滿面淚闌干㡬許幽情欲話難雲髻嬾梳愁拆鳳<lb/>
翠蛾羞照恐驚鸞南鄰送女初鳴珮北里迎妻已夢蘭<lb/>
惟有深閨顦顇質年年長凭繡牀㸔<lb/>
　　　夜宴觀妓<lb/>
燈火熒煌醉客豪捲簾羅綺艶仙桃纎腰怕束金蟬斷<lb/>
鬢<hi>一作鬒</hi>髪宜簪白燕髙愁傍翠蛾深八字笑囘丹臉利<lb/>
<pb n="KR4h0140_WYG_548-11b"/>
雙刀無因得薦陽臺夢願拂餘香到緼袍<lb/>
　　　送西川杜司空赴鎮<lb/>
黒眉𤣥髪尚依然紫綬金章五十年三入鳳池操國柄<lb/>
八分龍節付兵權東周城闕中天外西蜀樓臺落日邉<lb/>
莫遣洪罏曠真宰九流人物待陶甄<lb/>
　　　長安夜雨<lb/>
滯雨通宵又徹明百憂如草雨中生心關桂玉天難暁<lb/>
運落風波夢亦驚壓樹早鴉飛不散到窗寒鼓濕無聲<lb/>
<pb n="KR4h0140_WYG_548-12a"/>
當年志氣俱消盡白髪新添四五莖<lb/>
　　　獵騎<lb/>
兵印長封入衛稀碧空雲盡早霜微滻川桑落鵰初下<lb/>
渭曲禾收兎正肥陌上管絃清似語草頭弓馬疾如飛<lb/>
豈知萬里黄雲戍血迸金瘡卧鐵衣<lb/>
　　　金城宫<lb/>
憶昔明皇初御天玉輿頻此駐神仙龍盤藻井噴紅艶<lb/>
獸坐金牀吐碧煙雲外笙歌岐薛醉月中臺榭后妃眠<lb/>
<pb n="KR4h0140_WYG_548-12b"/>
自從戎馬生河雒深鎖蓬萊一百年<lb/>
　　　驚秋<lb/>
霜竹風蟬昨夜秋百年心事付東流明霜義分成虛話<lb/>
<hi>一作語</hi>阜俗文章惜暗投長笑李斯稱溷鼠每多莊叟喻<lb/>
犧牛五湖煙水盈歸夢蘆荻花中一釣舟<lb/>
　　　六街塵<lb/>
六街塵起鼓鼕鼕馬足車輪在處通百役並驅衣食内<lb/>
四民長走路岐中年光與物隨流水世事如花落曉風<lb/>
<pb n="KR4h0140_WYG_548-13a"/>
名利到身無了日不知今古旋成空<lb/>
　　　悼古<lb/>
細推今古事堪愁貴賤同歸土一丘漢武玉堂人豈在<lb/>
石家金谷水空流光隂自旦還將暮草木從春又到秋<lb/>
閒事與時俱不了且将身暫醉鄉遊<lb/>
　　　九華觀廢月池<hi>一作題昭華公主廢池館</hi>
曽發簫聲水檻前夜蟾寒沼雨嬋娟微波有恨終歸海<lb/>
明月無情却上天白鳥帶將林<hi>一作簾</hi>外雪緑荷<hi>一作蘋</hi>枯<lb/>
<pb n="KR4h0140_WYG_548-13b"/>
盡渚中蓮榮<hi>一作浮</hi>華不肯人間<hi>一作向莊周</hi>住須讀莊生第<lb/>
一<hi>一作南華齊物</hi>篇<lb/>
　　　社日遊開元觀<hi>時當水荒之後</hi>
松栢當軒蔓桂籬古壇衰草暮風吹荒凉院宇無人到<lb/>
寂寞煙霞只自知浪漬法堂餘像設水存虚殿半科儀<lb/>
因求天寳年中夢故事分明載折碑<lb/>
　　　九日曲池遊眺<lb/>
陌上秋風動酒旗江頭絲竹競相追正當海晏河清日<lb/>
<pb n="KR4h0140_WYG_548-14a"/>
便是修文偃武時繡轂盡為行樂伴艶歌皆屬太平詩<lb/>
微臣幸忝頒堯厯一望郊原惬所思<lb/>
　　　九日郡齋有感<lb/>
白日貪長夜更長百般無意更思量三冬不見秦中雪<lb/>
九日唯添鬢畔霜霞泛水文沈暮色樹凌金氣發秋光<lb/>
樓前野菊無多少一雨重開一番黄<lb/>
　　　九日嘉州發軍亭即事<lb/>
三江分注界平沙何處雲山是我家舞鶴洲中翻白浪<lb/>
<pb n="KR4h0140_WYG_548-14b"/>
掬金灘上折黄花不愁故國歸無日却恨浮名苦有涯<lb/>
向暮酒酣賔客散水天狼籍變餘霞<lb/>
　　　九日雨中言懐<lb/>
餻果盈前益自愁那堪風雨滯刀州單牀冷席他鄉夢<lb/>
紫榝黄花故國秋萬里音書何寂寂百年生計甚悠悠<lb/>
潛將滿眼思家淚灑寄長江東北流<lb/>
　　　題劒門先寄上西蜀杜司徒<lb/>
峭壁横空限一隅劃開元氣建洪樞梯航百貨通邦計<lb/>
<pb n="KR4h0140_WYG_548-15a"/>
鍵閉諸蠻屏帝都西蹙犬戎威北狄南吞荆郢制東呉<lb/>
千年管鑰誰鎔範只自先天造化爐<lb/>
　　　八月初一駕幸延喜樓看冠帶降戎<lb/>
城頭旭日照䦨干城下降戎綵仗攢九陌塵埃千騎合<lb/>
萬方臣妾一聲歡樓臺乍仰中天易衣服初迴左袵難<lb/>
清水莫教波浪濁從今赤嶺屬長安<lb/>
　　　送司徒相公赴闕<lb/>
丞相銜恩赴關時錦城寒菊始離披龍媒舊識朝天路<lb/>
<pb n="KR4h0140_WYG_548-15b"/>
雞樹長虛入夢枝十載殿廷連歩武兩來庸蜀撫疲羸<lb/>
莫愁中土無人識自有明明聖主知<lb/>
　　　送靈州田尚書<lb/>
隂風獵獵滿旗<hi>一作旌</hi>竿白草颼颼劒氣<hi>一作㦸</hi>攢九姓𦍑<lb/>
渾隨漢節六州蕃落從戎鞍霜中入塞琱弓硬<hi>一作響</hi>月<lb/>
下翻營玉帳寒今日路傍誰不指穰苴門戸慣登壇<lb/>
　　　座中走筆送前蕭使君<lb/>
笙歌慘惨咽離筵槐桞隂隂五月天未學蘇秦榮佩印<lb/>
<pb n="KR4h0140_WYG_548-16a"/>
却思平子賦歸田芙蓉欲綻溪邉蘂<hi>一作臉</hi>楊栁初迷渡<lb/>
口煙自笑無成今老大送君垂淚郭門前<lb/>
　　　重送徐州李從事商隠<lb/>
暁乘征騎帯犀渠醉别都門惨袂初蓮府望髙秦御史<lb/>
栁營官重漢尚書斬蛇澤畔人煙暁戲馬臺前樹影疎<lb/>
尺組挂身何用處<hi>一作說</hi>古來名利盡丘墟<lb/>
　　　醉中<hi>一作間</hi>聞甘州<lb/>
老聽笙歌亦解愁醉中因遣合甘州行追赤嶺千山外<lb/>
<pb n="KR4h0140_WYG_548-16b"/>
坐想黄河一曲流日暮豈堪征婦怨路旁能結旅人愁<lb/>
左綿刺史心先死淚滿朱絃催白頭<lb/>
　　　北亭醉後叙舊贈東川陳書記<lb/>
二十年前事盡空半隨波浪半隨風謀身喜斷韓雞尾<lb/>
辱命羞攜楚鵲<hi>一作鶴</hi>籠符竹謬分錦水外妻孥猶隔散<lb/>
關東臨岐莫怪朱弦絶曽是君家入爨桐<lb/>
　　　宣政殿前陪位觀冊順宗憲宗皇帝尊<hi>一作徽</hi>號<lb/>
樓頭鐘鼔逓相催曙色當衙曉仗開孔雀扇分香案出<lb/>
<pb n="KR4h0140_WYG_548-17a"/>
衮龍衣動冊函來金泥照耀傳中㫖玉節從容引上台<lb/>
盛禮永尊徽號畢聖慈南面不勝哀<lb/>
　　　元日樓前觀仗<lb/>
千門曙色鏁寒梅五夜疎鐘暁箭催寳馬占隄朝闕去<lb/>
香車争路進名來天臨玉几班初合日照金雞仗欲廻<lb/>
更傍紫微瞻北斗上林佳氣滿樓臺<lb/>
曈曈初日照樓臺漠漠祥雲雉扇開星駐冕旒三殿暁<lb/>
雲翻珠翠六宫來山呼聖夀煙霞動風轉金章鳥獸迴<lb/>
<pb n="KR4h0140_WYG_548-17b"/>
欲識普恩無逺近萬方歡忭一聲雷<lb/>
　　　醉中看花因思去嵗之任<lb/>
去嵗乘軺出上京軍機旦暮促前程狂花野草途中恨<lb/>
春月秋風劒外情愁見瘴煙遮路色厭聞溪水下灘聲<lb/>
不辭醉伴諸年少羞對紅妝白髪生<lb/>
　　　題白馬驛<lb/>
晩麥芒乾風似秋旅人方作蜀門遊家林漸隔梁山逺<lb/>
客路長依漢水流滿壁存亡俱是夢<hi>一作幻</hi>百年榮辱盡<lb/>
<pb n="KR4h0140_WYG_548-18a"/>
<hi>一作不</hi>堪愁胸中憤氣文難遣强指豐碑哭武侯<lb/>
　　　題籌筆驛<lb/>
天地三分魏蜀吴武侯倔起贊訏謨身依豪傑傾心術<lb/>
目對雲山演陣圖赤伏運衰功莫就皇綱力振命先徂<lb/>
出師表上留遺懇猶自千年激壯夫<lb/>
　　　賀楊收作相<lb/>
闕下憧憧車馬塵沈浮相次宦遊身須知金印朝天客<lb/>
同是沙隄避路人威鳳偶時因瑞聖應龍無水謾通神<lb/>
<pb n="KR4h0140_WYG_548-18b"/>
立門不是趨時客始向窮途學問津<lb/>
　　　元日田家<lb/>
東村晴雪北村梅樹裏茅簷曉盡開蠻榼出門兒婦去<lb/>
烏龍<hi>一作鳥飛</hi>迎路女郎來相逄但祝新正夀對舉那愁暮<lb/>
景催長笑士林因宦别一官輕是十年迴<lb/>
　　　送慶上人歸湖州因寄道儒座主<lb/>
上人今去白蘋洲霅水苕溪我舊逰夜雨暗江漁火出<lb/>
夕陽沈浦鴈花收閒聼别鳥啼紅樹醉看歸僧櫂碧流<lb/>
<pb n="KR4h0140_WYG_548-19a"/>
若見儒公憑寄語數莖霜鬢已驚秋<lb/>
　　　早發剡山<hi>一作趙嘏詩</hi>
正懐何謝俯長流更覽餘封識嵊州樹色老依官舍晩<lb/>
溪聲凉傍客衣秋南巖氣爽横郛郭天姥雲晴拂寺樓<lb/>
日暮不堪還上馬蓼花風起路悠悠<lb/>
　　　題春臺觀<lb/>
殿前松栢晦蒼蒼杏遶仙壇水遶廊垂露額題精思院<lb/>
博山爐褭降真香苔侵古碣迷陳事雲到中峰失上方<lb/>
<pb n="KR4h0140_WYG_548-19b"/>
便擬尋溪弄花去洞天誰更待劉郎<lb/>
　　　春晩東園曉思<lb/>
劒外春餘日更長東園留醉樂髙張松杉露滴無情淚<lb/>
桃杏風飄不語香鶯戀葉深啼緑樹燕窺巢穏坐彫梁<lb/>
也知留滯年華晩爭那罇前樂未央<lb/>
　　　芙蓉溪送前資州裴使君歸京寜拜戸部裴侍<lb/>
　　　郎<lb/>
桑柘林枯<graphic n="KR1593" url="https://raw.githubusercontent.com/kanripo/KR-Gaiji/master/images/KR1593.png" mimeType="image/png"/>麥乾欲分離𬒮百憂攢臨溪莫話前途逺<lb/>
<pb n="KR4h0140_WYG_548-20a"/>
舉酒須歌後㑹難薄宦未甘霜髪改夾衣猶耐水風寒<lb/>
遥知阮巷歸寜日㡬院兒童候馬看<lb/>
　　　伏聞令公疾愈對見延英因有賀詩逺封投獻<lb/>
吉語云云海外傳令公疾愈起朝天皇風再扇寰區内<lb/>
人鏡重開日月邉光啟四門通夀域深疏萬頃溉情田<lb/>
陪臣自訝迷津久願識方舟濟巨川<lb/>
　　　題獨孤處士村居<lb/>
江上園廬荆作扉男驅耕犢婦鳴機林巒當戸蔦蘿暗<lb/>
<pb n="KR4h0140_WYG_548-20b"/>
桑柘繞村薑芋肥㡬畆稲田還謂業兩間苑舍亦言歸<lb/>
何如一被風塵染到老云云相是非<lb/>
　　　題上皇觀<lb/>
狂㓂窮兵犯帝畿上皇曽此振戎衣門前衛士傳清警<lb/>
砌下奚官掃翠微雲駐夀宫三洞啟日迴仙杖六龍歸<lb/>
當時丹鳳銜書處老柏蒼蒼巳合圍<lb/>
　　　奉和僕射相公送東川李支使歸使府夏侯相<lb/>
　　　公<lb/>
<pb n="KR4h0140_WYG_548-21a"/>
兩地交通布政和上台深喜使星過歡留白日千鍾酒<lb/>
調入青雲一曲歌寒栁翠添微雨重臘梅香綻細枝多<lb/>
平津萬一言卑散莫忘髙松寄女蘿<lb/>
　　　送封尚書節制興元<lb/>
大封茅土鎮襃中醉出都門殺氣雄陌上晩花迎虎節<lb/>
馬前新月學彎<hi>一作琱</hi>弓珂臨響澗聲先合斾到春山色<lb/>
更紅欲識真心報天子滿旗全是發生風<lb/>
　　　送西川梁常侍之新築龍山城并錫賚兩州刺<lb/>
<pb n="KR4h0140_WYG_548-21b"/>
　　　史及部落酋長等<lb/>
聖主憂夷貊屯師剪束欽<hi>浪吉一名束欽</hi>皇家思眷祐星使忽<lb/>
登臨用命期開國違天必釁碪化須均草樹恩不間飛<lb/>
沈束馬凌蒼壁捫蘿上碧岑瘴川風自熱劒閣氣長隂<lb/>
迅瀨從天急喬松入地深仰觀唯一逕俯瞰即千尋水<lb/>
作新城帶山為故壘襟東開洞君聼南闢納蠻心渥澤<lb/>
濡三部<hi>謂三王部落</hi>衣冠化雨<hi>一作兩</hi>林帶文雕白玉符理篆<lb/>
黄金鳥道經卬僰星纒過觜参廻軒如<hi>一作知</hi>睿奬休作<lb/>
<pb n="KR4h0140_WYG_548-22a"/>
苦辛吟<lb/>
　　　河滿子<lb/>
繋馬宮槐老持杯店菊黄故交今不見流恨滿川光<lb/>
　　　題黄花驛<lb/>
孤戍迢迢蜀路長鳥鳴山館客思鄊更看絶頂煙霞外<lb/>
數樹巖花照夕陽<lb/>
　　　凉州詞<lb/>
昨夜蕃兵<hi>一作軍</hi>報國讐沙州都䕶破凉州黄河九曲今<lb/>
<pb n="KR4h0140_WYG_548-22b"/>
歸漢塞外縱横戰血流<lb/>
　　　嘉陵江<lb/>
備問嘉陵江水湄百川東去爾西之但教清淺源流在<lb/>
天<hi>一作得</hi>路朝宗㑹有期<lb/>
　　　觀獵<lb/>
馬縮寒毛鷹落臕角弓初暖箭新調平原踏盡無禽出<lb/>
竟日翻身望碧霄<lb/>
　　　狼煙<lb/>
<pb n="KR4h0140_WYG_548-23a"/>
三道狼煙過磧來受降城上探旗開傳聲却報邉無事<lb/>
自是官軍入抄囬<lb/>
　　　俠少年<lb/>
緑眼胡鷹踏錦韝五花驄馬白貂裘徃來三市無人識<lb/>
倒把金鞭上酒樓<lb/>
　　　感塞<lb/>
滿塞旌旗鎮上遊各分天子一方憂無因得見哥舒翰<lb/>
可惜西山十八州<lb/>
<pb n="KR4h0140_WYG_548-23b"/>
　　　聼曹剛彈琵琶<lb/>
禁曲新翻下玉都四絃振觸五音殊不知天上彈多少<lb/>
金鳳銜花尾半無<lb/>
　　　定山寺<lb/>
十里松蘿映碧苔一川晴色鏡中開遥聞上界翻經處<lb/>
片片香雲出院來<lb/>
　　　越王樓送髙梓州入朝<lb/>
乘遞初登建外州傾心喜事富人侯方當游藝依仁日<lb/>
<pb n="KR4h0140_WYG_548-24a"/>
便到攀轅卧轍秋容聼巴歌消子夜許陪仙躅上危樓<lb/>
欲知恨戀情深處聼取長江旦暮流<lb/>
　　　送李藴赴鄭州因獻盧郎中<hi>以下九首並見趙嘏集</hi>
僕射陂西想到時滿川晴色見旌旗馬融閑卧笛聲逺<lb/>
王粲醉吟樓影移㡬日賦詩秋水寺經年草詔白雲司<lb/>
唯君此去人多羡却是恩深自不知<lb/>
　　　送裴評事<lb/>
塞垣從事識兵機只擬平戎不擬歸入夜笳聲含白<hi>一作</hi>
<pb n="KR4h0140_WYG_548-24b"/>
<hi>素</hi>髪報秋榆葉落征衣城臨<hi>一作連</hi>戰壘黄雲晩馬渡寒<lb/>
沙夕照微此别<hi>一作别後</hi>不應書斷絶滿天霜雪有鴻飛<lb/>
　　　送沈單作尉江都<hi>一作許渾詩</hi>
煬帝都城春水邉笙歌夜上木蘭船三千宫女自塗地<lb/>
十萬人家如洞天焰焰花枝官舍晩重重雲影寺牆連<lb/>
少年作尉須矜慎莫向樓前墜馬鞭<lb/>
　　　送薛耽先軰歸謁漢南<lb/>
雲繞千峯驛路長謝家聫句待檀郎手持碧落新攀桂<lb/>
<pb n="KR4h0140_WYG_548-25a"/>
月在東軒舊選牀㡬日旌幢延駿馬到時氷玉動華堂<lb/>
孔門多少風流處不遣顔回識醉鄉<lb/>
　　　送同年鄭祥先軰歸漢南<hi>時㤙門相公鎮山南</hi>
年來驚喜兩心知髙處同攀次第枝人倚繡屏閑賞夜<lb/>
馬嘶花徑醉歸時聲名本自文章得藩溷曽勞筆硯隨<lb/>
家去㤙門四千里只應從此夢旌旗<lb/>
　　　李先輩擢第東歸有贈送<lb/>
金榜前頭無是非平人分得一枝歸正憐日暖雲飄路<lb/>
<pb n="KR4h0140_WYG_548-25b"/>
何處宴㢠廻風滿衣門掩長淮心更逺渡連芳草馬如飛<lb/>
茂陵自笑猶多病空有書齋在翠微<lb/>
　　　送韓絳歸淮南寄韓綽先軰<lb/>
島上花枝繋釣船隋家宫畔水連天江帆自落鳥飛外<lb/>
月觀静依春色邉門巷草生車轍在朝廷㤙及鴈行聨<lb/>
相逄且<hi>一作莫</hi>問昭<hi>一作揚</hi>州事曽鼓莊盆對逝川<lb/>
　　　送盧緘歸揚州<lb/>
曽向雷塘寄掩扉荀家燈火有餘輝關河日暮望空極<lb/>
<pb n="KR4h0140_WYG_548-26a"/>
楊栁渡頭人獨<hi>一作未</hi>歸隋苑荒臺風褭褭灞陵殘雨夢<lb/>
依依今年春色還相悞為我江邉謝釣磯<lb/>
　　　送剡客<lb/>
兩重江外片帆斜數里林塘遶一家門掩右軍餘水石<lb/>
路横諸謝舊煙霞扁舟㡬處逢溪雪長笛何人怨<hi>一作思</hi>
栁花若到天台洞陽觀葛洪丹井<hi>一作竈</hi>在雲涯<lb/>
　　　凉州詞<hi>第一首第三句缺一字</hi>
千里東歸客無心憶舊遊挂帆遊<hi>闕</hi>水髙枕到靑州<lb/>
<pb n="KR4h0140_WYG_548-26b"/>
君住孤山下煙深夜徑長轅門渡緑水遊苑繞垂楊<lb/>
樹發花如錦鶯啼栁若絲更遊懽宴地愁見别離時<lb/>
　　　送蕭俛相公歸山<hi>一作趙嘏詩</hi>
眼前軒冕是鴻毛天上人情謾自勞脫却朝衣便東去<lb/>
青雲不及白雲髙<lb/>
　　　石膏枕<lb/>
表裏通明不假彫冷於春雪白於瑶朝來送在凉牀上<lb/>
只怕風吹日炙銷<lb/>
<pb n="KR4h0140_WYG_548-27a"/>
　　　　句<lb/>
　草荒留客院泥卧餵生䑓<hi>遊廢寺碎以下見海錄  事</hi>　碧碎鴛鴦<lb/>
　瓦香埋菡萏罏　初日暉暉上彩旄　金鞍俯鞚塵間<lb/>
　影銀鏑離弦中處聲<hi>獵</hi>　昨日鴻毛萬鈞重今朝山岳<lb/>
　一朝輕<hi>舊唐書本傳王鐸作相逢有詩云云鐸怨之</hi>
　<lb/>
　<lb/>
　<lb/>
<pb n="KR4h0140_WYG_548-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_764-1a"/>
　欽定四庫全書<lb/>
御定全唐詩巻七百六十四<lb/>
　　譚用之<lb/>
　譚用之字藏用五代末人善為詩而官不達詩一巻<lb/>
　　　　塞上<lb/>
　秋風漢北雁飛天單騎那堪遶賀蘭磧暗更無巖樹影<lb/>
　地平時有野燒瘢貂披寒色和衣冷劒佩胡霜隔匣寒<lb/>
　早晚横戈似飛尉擁旄深入異田單<lb/>
<pb n="KR4h0140_WYG_764-1b"/>
　鉢略城邊日欲西遊人却憶舊山歸牛羊集水煙黏歩<lb/>
　鵰鶚盤空雪滿圍獵騎静逢邊氣薄戍樓寒對暮煙微<lb/>
　横行總是男兒事早晚重来似漢飛<lb/>
　　　　贈索處士<lb/>
　不將桂子種諸天長得尋君水石邊𤣥豹夜寒和霧隐<lb/>
　驪龍春暖抱珠眠山中宰相陶𢎞景洞裏真人葛稚川<lb/>
　一度相思一惆悵水寒煙澹落花前<lb/>
　　　　别雒下一二知已<lb/>
<pb n="KR4h0140_WYG_764-2a"/>
金鼎光輝照雪袍雒陽春夢憶波濤塵埃滿眼人情異<lb/>
風雨前程馬足勞接塞峨眉通蜀險過山仙掌倚秦髙<lb/>
别来無限幽求子應笑區區味六韜<lb/>
　　　約張處士遊梁<lb/>
莫學區區老一經夷門闗吏舊書生晉朝滅後無中散<lb/>
韓國亡来絶上卿龍變洞中千谷冷劒横天外八風清<lb/>
好攜長策干時去免逐漁樵度太平<lb/>
　　　送友人歸青社<lb/>
<pb n="KR4h0140_WYG_764-2b"/>
鵰鶚途程在碧天綵衣東去復何言三千賔客舊知巳<lb/>
十二山河新故園吟看桂生溪月上醉聽鯤化海濤翻<lb/>
好期聖代重相見莫學袁生老竹軒<lb/>
　　　送丁道士歸南中<lb/>
孤雲無定鶴辭巢自負焦桐不説勞服藥㡬年期碧落<lb/>
驗符何處咒丹毫子陵山曉紅雲宻<hi>一作落</hi>青草湖平雪<lb/>
浪髙從此人稀見蹤跡還應選地種仙桃<lb/>
　　　月夜懐寄友人<lb/>
<pb n="KR4h0140_WYG_764-3a"/>
劒氣徒勞望斗牛故人别後阻仙舟殘春謾道深傾酒<lb/>
好月那堪獨上樓何處是非隨馬足由来得䘮白人頭<lb/>
清風未許重攜手㡬度髙吟寄水流<lb/>
　　　閑居寄陳山人<lb/>
閑居何處得閑名坐掩衡茅損性靈破夢曉鍾聞竹寺<lb/>
沁心秋雨浸莎庭甕邉難負千杯<hi>一作鍾</hi>緑海上終眠萬<lb/>
仞青珍重先生全太古應看名利似浮萍<lb/>
　　　憶南中<lb/>
<pb n="KR4h0140_WYG_764-3b"/>
碧江頭與白雲門别後秋霜㸃鬢根長記學禪青石寺<lb/>
最思共醉落花村林間竹有湘妃淚窓外禽多杜宇魂<lb/>
未棹扁舟重回首采薇收橘不堪論<lb/>
　　　寄友人<lb/>
病多慵引架書看官職無才思<hi>一作興</hi>已䦨穴鳳瑞時来<lb/>
却易人龍别後見何難琴樽風月閑生計金玉松筠舊<lb/>
嵗寒早晚煙村碧江畔挂罾重對蓼花灘<lb/>
　　　别江上一二友生<lb/>
<pb n="KR4h0140_WYG_764-4a"/>
國風千載務重華湏逐浮雲背若耶無地可歸堪種玉<lb/>
有天教上且乗槎白綸巾卸蘇門月紅錦衣裁御苑花<lb/>
他日成都却回首東山看取謝鯤家<lb/>
　　　寄岐山林逢吉明府<lb/>
岐山髙與隴山連製錦無私服晏眠鸚鵡語中分百里<lb/>
鳳凰聲裏過三年秦無舊俗雲煙媚周有遺風父老賢<lb/>
莫役生靈種楊栁一枝枝折㶚橋邊<lb/>
　　　感懐呈所知<lb/>
<pb n="KR4h0140_WYG_764-4b"/>
十年流落賦歸鴻誰傍昬衢駕燭龍竹屋亂煙思梓澤<lb/>
酒家疎雨夢臨卭千年别恨調琴懶一片年光覽鏡慵<lb/>
早晚休歌白石爛放教歸去卧羣峰<lb/>
　　　江上聞笛<lb/>
誰為梅花怨未平一聲髙喚百龍驚風當閶闔庭初静<lb/>
月在姑蘇秋正明曲盡綠楊涵野渡管吹青玊動江城<lb/>
臨流不欲殷勤聽芳草王孫舊有情<lb/>
　　　寄孟進士<lb/>
<pb n="KR4h0140_WYG_764-5a"/>
依舊池邊草色芳故人何處憶山陽書回科斗江帆暮<lb/>
曲罷騶虞海樹蒼吟望曉煙思桂渚醉依殘月夢餘杭<lb/>
别来南國知誰在空對襜褕一斷腸<lb/>
　　　寄閻記室<lb/>
織錦歌成下翠微豈勞西去問榰機未開水府珠先見<lb/>
不掘豐城劒自輝鼇逐玉蟾攀桂上馬随青帝踏花歸<lb/>
相逢半是雲霄客應笑歌牛一布衣<lb/>
　　　幽居寄李袐書<lb/>
<pb n="KR4h0140_WYG_764-5b"/>
㡬年帝里阻煙波敢向明時叩角歌看盡好花春卧穩<lb/>
醉殘紅日夜吟多印開夕照垂楊栁畫破寒潭老芰荷<lb/>
昨夜前溪有龍闘石橋風雨少人過<lb/>
　　　貽釣魚李處士<lb/>
罷吟鸚鵡草芊芊又泛鴛鴦水上天一棹冷涵楊栁雨<lb/>
片帆香挂芰荷煙綠揺江澹萍離㟁紅㸃雲疎橘滿川<lb/>
何處邈將歸畫府數莖紅蓼一漁船<lb/>
　　　河橋樓賦得羣公夜讌<lb/>
<pb n="KR4h0140_WYG_764-6a"/>
芙蓉簾幕扇秋紅蠻府新郎夜讌同滿座馬融吹笛月<lb/>
一樓張翰過江風杯黏紫酒金螺重談轉琱璫玉塵空<lb/>
深荷良宵慰顦顇徳星池館在江東<lb/>
　　　寄左先輩<lb/>
狂歌白鹿上青天何似蘭塘釣紫煙萬巻祖龍坑外物<lb/>
一泓孫楚耳中泉翩翾蠻榼薰晴浦轂轆魚車響夜船<lb/>
學取青蓮李居士一生杯酒在神仙<lb/>
　　　貽費道人<lb/>
<pb n="KR4h0140_WYG_764-6b"/>
誰如南浦傲煙霞白葛衣輕稱㡌紗碧玉蜉蝣迎客酒<lb/>
黄金轂轆釣魚車吟歌雲鳥歸樵谷卧愛神仙入畫家<lb/>
他日鳳書何處覔武陵煙樹半桃花<lb/>
　　　寄許下前管記王侍御<lb/>
昔年南去得娱賔頓遜杯前共好春螘泛羽觴蠻酒斜<lb/>
鳳銜瑶句蜀牋新花憐遊騎紅隨轡草戀征車碧遶輪<lb/>
别後青青鄭南陌不知風月屬何人<lb/>
　　　秋日圃田送人随計<lb/>
<pb n="KR4h0140_WYG_764-7a"/>
僕射陂前是傳郵去程鵰鶚弄髙秋吟抛芍藥裁詩圃<lb/>
醉下茱茰飲酒樓向日迥飛駒皎皎臨風誰和鹿呦呦<lb/>
明年二月仙山下莫遣桃花逐水流<lb/>
　　　途次宿友人别墅<lb/>
千里崤函一夢勞豈知雲館共蕭騷半簾緑透偎寒竹<lb/>
一榻紅侵墜晚桃蠻酒客稀知味長蜀琴風定覺弦髙<lb/>
感君巖下閑招隐細縷金盤鱠錯刀<lb/>
　　　春日期巢湖舊事<lb/>
<pb n="KR4h0140_WYG_764-7b"/>
暖掠紅香燕燕飛五雲仙珮曉相攜花開鸚鵡韋郎曲<lb/>
竹亞虬龍白帝溪富貴萬場歸紫酒是非千載逐芳泥<lb/>
不知多少開元事露泣春叢向日低<lb/>
　　　再遊韋曲山寺<lb/>
鵲巖煙斷玉巢攲罨畫春塘太白低馬踏翠開垂栁寺<lb/>
人耕紅破落花蹊千年勝槩咸原上㡬代荒凉繡嶺西<lb/>
碧吐紅芳舊行處豈堪回首草萋萋<lb/>
　　　寄徐拾遺<lb/>
<pb n="KR4h0140_WYG_764-8a"/>
長竿一繫白龍吟誰和騶虞發素琴野客碧雲魂易斷<lb/>
故人芳草夢難<hi>一作同</hi>尋天從補後星辰穩海自潮来島<lb/>
嶼深好向明庭拾遺事莫敎𤣥豹老泉林<lb/>
　　　秋宿湘江遇雨<lb/>
江上隂雲鎖夢魂江邊深夜舞劉琨秋風萬里芙蓉國<lb/>
暮雨千家薜荔村鄉思不堪悲橘柚旅遊誰肻重王孫<lb/>
漁人相見不相問長笛一聲歸島門<lb/>
　　　貽南康陳處士陶<lb/>
<pb n="KR4h0140_WYG_764-8b"/>
白玉堆邉蒋逕横空涵二十四灘聲老無征戰軒轅國<lb/>
貧有茅茨帝舜城丹鳳晝飛羣木冷一龍秋卧九江清<lb/>
時人莫笑非經濟還待中原致太平<lb/>
　　　渭城春晚<lb/>
秦樹朦朧春色微香風煙煖樹依依邉城夜静月初上<lb/>
芳草路長人未歸折栁且堪吟晚檻弄花何處醉殘暉<lb/>
釣鄉千里斷消息滿目碧雲空自飛<lb/>
　　　山中春晚寄賈員外<lb/>
<pb n="KR4h0140_WYG_764-9a"/>
不随黄鶴起煙波應笑無成返薜蘿看盡好花春卧穏<lb/>
醉殘紅日夜吟多髙添雅興松千尺暗飬清音竹數科<lb/>
珍重仙曹舊知已往来星騎一相過<lb/>
　　　貽淨<hi>一作安</hi>居寺新及第<lb/>
秋池雲下白蓮香池上吟仙寄竹房閒頌國風文字古<lb/>
静消心火夢魂凉三春蓬島花無限八月銀河路更長<lb/>
此境空門不曽有從頭好語與醫王<lb/>
　　　江邊秋夕<lb/>
<pb n="KR4h0140_WYG_764-9b"/>
千鍾紫酒薦<hi>一作煮</hi>菖蒲松島蘭舟瀲灧居曲内橘香江<lb/>
客笛字中嵐氣岳僧書吟期汗漫驅金虎坐約丹青跨<lb/>
玉魚七色花虬一聲鶴㡬時乗興上清虛<lb/>
　　　送僧中孚南歸<lb/>
琵琶峽口月溪邊玊乳頭佗憶舊川一錫冷涵蘭徑路<lb/>
片帆香挂橘洲煙苔封石錦棲霞室水迸衣珠噴玉蟬<lb/>
莫道翩翩去如夢本来吟鳥在林泉<lb/>
　　　江館秋夕<lb/>
<pb n="KR4h0140_WYG_764-10a"/>
耿耿銀河鴈半横夢攲金井轆轤輕滿窓謝練江風白<lb/>
一枕齊紈海月明楊栁敗梢飛葉響芰荷香柄折秋鳴<lb/>
誰人更唱陽闗曲牢落煙霞夢不成<lb/>
　　　秋夜同友人話舊<lb/>
露下銀河鴈度頻囊中壚火㡬時眞數莖白髮生浮世<lb/>
一盞寒燈共故人雲外簟凉吟嶠月島邉花暖釣江春<lb/>
何當歸去重攜手依舊紅霞作近鄰<lb/>
　　　古劍<lb/>
<pb n="KR4h0140_WYG_764-10b"/>
鑄時天匠待英豪紫焰寒星匣倍牢三尺何年拂塵土<lb/>
四溟今日絶波濤雄應垓下收蛇陣滯想溪頭伴豹韜<lb/>
惜是真龍懶抛擲夜来衝斗氣何髙<lb/>
　　　寄王侍御<lb/>
鳥盡弓藏良可哀誰知歸釣子陵臺鍊多不信黄金耗<lb/>
吟苦湏驚白髮催喘月吳牛知夜至嘶風胡馬識秋来<lb/>
燕歌别後休惆悵黍已成畦菊已開<lb/>
　　　别何處士陵俊老<lb/>
<pb n="KR4h0140_WYG_764-11a"/>
　三皇上人春夢醒東侯老大麒麟生洞連龍穴全山冷<lb/>
　窓透鼇波盡室清計拙恥居巖麓老氣狂慙與斗牛平<lb/>
　誰人為向青編上直傍巢由寫一名<lb/>
　　　　句<lb/>
　流水物情諳世態落花春夢厭塵勞<hi>貽僧</hi>　織檻錦紋苔<lb/>
　乍結墮書花印菊初殘<hi>宿西溪隱士</hi>　光隂老去無成事富<lb/>
　貴不来爭奈何<hi>途中</hi>　眠雲無限好知已應笑不歸花滿<lb/>
　樽<hi>入闗以上並吟窓雜錄</hi>
<pb n="KR4h0140_WYG_764-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻七百六十四<lb/>
</p>
<p>
</p>
  </div>
</body>
</text>
</TEI>
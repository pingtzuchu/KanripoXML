<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_613-1a"/>
　欽定四庫全書<lb/>
御定全唐詩巻六百十三<lb/>
　　皮日休<lb/>
　　　　過<hi>一作題</hi>雲居院𤣥福上人舊居<lb/>
　重到雲居獨悄然隔窗窺影尚疑禪不逢野老來聽法<lb/>
　猶見鄰僧為引泉龕上巳生新石耳壁間空帶舊茶烟<lb/>
　南宗弟子時時到泣把山花奠几筵<lb/>
　　　　陪江西裵公遊襄州延慶寺<lb/>
<pb n="KR4h0140_WYG_613-1b"/>
　丹霄路上歇征輪勝地偷閒一日身不署前驅驚野鳥<lb/>
　唯將後乘載詩人巖邊候吏雲遮却竹下朝衣露滴新<lb/>
　更向碧山深處問不妨猶有草茅臣<lb/>
　　　　西塞山泊漁家<lb/>
　白綸巾下髪如絲静倚楓根坐釣磯中婦桑村挑葉去<lb/>
　小兒沙市買蓑歸雨來蓴菜流船滑春後鱸魚墜釣肥<lb/>
　西塞山前終日客隔波相羨盡依依<lb/>
　　　　襄州春遊<lb/>
<pb n="KR4h0140_WYG_613-2a"/>
信馬騰騰觸處行春風相引與詩情等閒遇事成歌詠<lb/>
取次衝筵隠姓名映栁<hi>一作竹</hi>認人多錯誤透花窺鳥最<lb/>
分明岑牟單絞何曽著莫道猖狂似禰衡<lb/>
　　　送從弟皮<hi>一本無此字</hi>崇歸復州<lb/>
羨爾優游正少年竟陵煙<hi>一作風</hi>月似吳天車螯近岸無<lb/>
妨<hi>一作勞</hi>取舴艋隨風不費牽處處路傍千頃稻家家門<lb/>
外一渠蓮慇懃莫笑襄陽住為愛南溪<hi>一作塘</hi>縮項鯿<lb/>
　　　題潼關蘭若<lb/>
<pb n="KR4h0140_WYG_613-2b"/>
潼津罷警有招提近百年無戰馬嘶壯士不言三尺劒<lb/>
謀臣休道一丸泥昔時馳道洪波上今日宸居紫氣西<lb/>
關吏不勞重借問棄繻生擬入耶溪<lb/>
　　　襄陽閒居與友生夜㑹<lb/>
習隠悠悠世不知林園幽事遞相期舊絲再上琴調晩<lb/>
壊葉重燒酒煖遲三徑引時寒步月四隣偷得夜吟詩<lb/>
草𤣥寂淡無人爱不遇劉歆更語誰<lb/>
　　　習池晨起<lb/>
<pb n="KR4h0140_WYG_613-3a"/>
清曙蕭森載酒來凉風相引繞亭臺數聲翡翠背人去<lb/>
一番<hi>一作朶</hi>芙蓉含日開茭葉深深埋釣艇魚兒漾漾逐<lb/>
流杯竹屏風下登山屐十宿高陽忘却迴<lb/>
　　　秋晩自洞庭湖别業寄穆秀才<lb/>
破村寥落過重陽獨自攖寜葺草房風撦紅蕉仍換葉<lb/>
雨淋黄菊不成香野猨偷栗重窺戸落雁疑人更繞塘<lb/>
他日若修耆舊傳為予添取此書堂<lb/>
　　　華山李鍊師所居<lb/>
<pb n="KR4h0140_WYG_613-3b"/>
麻姑古貌上仙才謫向蓮峯管玉臺瑞氣染衣金液啟<lb/>
香烟映面紫文開孤雲盡日方離洞雙鶴移時只有苔<lb/>
深夜寂寥存想歇月天時下草堂來<lb/>
　　　宏詞下第感恩獻兵部侍郎<lb/>
分明仙籍列清虛自是還丹九轉疎畫虎已成翻類狗<lb/>
登龍纔變即為魚空慙季布千金諾但負劉𢎞一紙書<lb/>
猶有報恩方寸在不知通塞竟何如<lb/>
　　　襄州漢陽王故宅<lb/>
<pb n="KR4h0140_WYG_613-4a"/>
碑字依稀廟已荒猶聞耆舊憶賢王園林一半為他主<lb/>
山水虛言是故鄉㦸户野蒿生翠瓦舞樓栖鴿汙雕梁<lb/>
柱天功業縁何事不得終身似霍光<lb/>
　　　傷盧獻秀才<hi>獻有愍征賦一巻人為作注</hi>
愍征新價欲凌空一首堪欺左太沖只為白衣聲過重<lb/>
且非青漢路難通貴侯待冩過門下詞客偷名入巻中<lb/>
手弄桂枝嫌不折直敎身歿負春風<lb/>
　　　南陽<lb/>
<pb n="KR4h0140_WYG_613-4b"/>
昆陽王氣已蕭疎依舊山河捧帝居廢路塌平殘瓦礫<lb/>
破墳耕出爛圖書緑莎滿縣年荒後白鳥盈溪雨霽初<lb/>
二百年來霸王業可知今日是丘墟<lb/>
　　　秋晩訪李處士所居<lb/>
門前襄水碧潺潺静釣歸來不掩關書閣䑕穿厨簏破<lb/>
竹園霜後桔橰閒兒童不許驚幽鳥藥草須教上假山<lb/>
莫為爱詩偏念我訪君多得醉中還<lb/>
　　　李處士郊居<lb/>
<pb n="KR4h0140_WYG_613-5a"/>
石衣如髪小<hi>一作水</hi>溪清溪上柴門架樹成園裏水流澆<lb/>
竹響窗中人静下棋聲幾多狎鳥皆諳性無限幽花未<lb/>
得名滿引紅螺詩一首劉楨失却病心情<lb/>
　　　送令狐補闕歸朝<lb/>
文如日月氣如虹舉國重生正始風且願仲山居左掖<lb/>
只憂徐邈入南宫朝衣正在天香裏諫草應焚禁漏中<lb/>
為説明年今日事晉廷新拜黒頭公<lb/>
　　　洛中寒食二首<lb/>
<pb n="KR4h0140_WYG_613-5b"/>
千門萬户掩斜暉繡<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>金銜晩未歸擊鞠王孫如錦地<lb/>
鬬雞公子似花衣嵩雲静對行臺起洛鳥閒穿上苑飛<lb/>
唯有路傍無意者獻書未納問淮肥<lb/>
逺近垂楊映鈿車天津橋影壓神霞弄春公子正迴首<lb/>
趁節行人不到家洛水萬年雲母竹漢陵千載野棠花<lb/>
欲知豪貴堪愁處請看邙山晩照斜<lb/>
　　　登第後寒食杏園有宴因寄録事宋垂丈同年<lb/>
雨洗清明萬象鮮滿城車馬簇紅筵恩榮雖得陪高㑹<lb/>
<pb n="KR4h0140_WYG_613-6a"/>
科禁惟憂犯列仙當醉不知開火日正貧那似看花年<lb/>
縱來恐被青娥笑未納春風一宴錢<lb/>
　　　陳先輩故居<lb/>
杉桂交隂一里餘逢人渾似洞天居千株橘樹唯沽酒<lb/>
十頃蓮塘不買魚藜杖閒來侵徑竹角巾端坐滿樓書<lb/>
襄陽無限煙霞地難覓幽竒似此殊<lb/>
　　　奉和魯望寒夜訪寂上人次韻<lb/>
院寒青<hi>一作清</hi>靄正沈沈霜棧乾鳴入古林數葉貝書松<lb/>
<pb n="KR4h0140_WYG_613-6b"/>
火暗一聲金磬檜烟深陶潛見社無妨醉殷浩譚經不<lb/>
廢吟何事欲攀塵外契除君皆有利名心<lb/>
　　　江南道中懐茅山廣文南陽博士三首<lb/>
寒嵐依約認華陽遙想高人卧草堂半日始齋青䭀飯<lb/>
移時空印白檀香鶴雛入夜歸雲屋乳管逢春落石牀<lb/>
誰道夫君無伴侣不離窗下見羲皇<lb/>
住在華陽第八天望君唯欲結良縁堂扃洞裏千秋燕<lb/>
<hi>一作雁</hi>厨盖巖根數斗<hi>一作井</hi>泉壇上古松疑度世觀中幽<lb/>
<pb n="KR4h0140_WYG_613-7a"/>
鳥恐成仙不知何事迎新嵗烏納裘中一覺眠<hi>烏納裘出王筠</hi>
<hi>集</hi>
五色香煙惹内文<hi>許逺遊燒香五色烟</hi>石飴初熟酒初<hi>一作㣲</hi>醺將<lb/>
開丹竈那防鶴欲算碁圖却望雲海氣平<hi>一作半</hi>生當洞<lb/>
見瀑冰初坼隔山聞如何世外無交者<hi>許邁與王羲之父子為世外之</hi>
<hi>交</hi>一臥金壇只有君<lb/>
　　　奉和魯望早春雪中作吳體見寄<lb/>
威仰噤死不敢語瓊花雲魄清珊珊溪光冷射觸<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿<lb/>
<pb n="KR4h0140_WYG_613-7b"/>
栁帶凍脆攢欄杆竹根乍燒玉節快酒面新潑金膏寒<lb/>
全吳縹瓦千萬戸惟君與我如袁安<lb/>
　　　吳中言情寄魯望<lb/>
古來傖父爱吳鄉一上胥臺不可忘爱酒有情如手足<lb/>
除詩無計似膏肓宴時不輟琅書味齋日難判玉鱠香<lb/>
為説松江堪老處滿船烟月濕莎裳<lb/>
　　　行次野梅<lb/>
蔦拂蘿捎一樹梅玉妃無侣獨裵囘好臨王母瑤池發<lb/>
<pb n="KR4h0140_WYG_613-8a"/>
合傍蕭家粉水開共月已為迷眼伴與春先作㫁腸媒<lb/>
不堪便向多情道萬片霜華雨損來<lb/>
　　　揚州看辛夷花<lb/>
臘前千朶亞芳叢細膩偏勝素柰功螓首不言披曉雪<lb/>
麝臍無主任春風一枝拂地成瑤圃數樹參庭是蘂宫<lb/>
應為當時天女服至今猶未放全紅<lb/>
　　　暇日獨處寄魯望<lb/>
幽慵不覺耗年光犀柄金徽亂一床野客共為賒酒計<lb/>
<pb n="KR4h0140_WYG_613-8b"/>
家人同作借書忙園蔬預遣分僧料廪粟先敎算鶴糧<lb/>
無限高情好風月不妨猶得事吾王<lb/>
　　　屣歩訪魯望不遇<lb/>
雪晴墟里竹欹斜蠟屐徐吟到陸家荒徑埽稀堆柏子<lb/>
破扉開澀染苔花壁閒定欲圖雙檜厨静空如飯一麻<lb/>
擬受太𤣥今不遇可憐遺恨似侯芭<lb/>
　　　開元寺客省早景即事<lb/>
客省蕭條柿葉紅樓臺如畫倚霜空銅池數滴桂上雨<lb/>
<pb n="KR4h0140_WYG_613-9a"/>
金鐸一聲松杪風鶴静時來珠像側鴿馴多在寳幡中<lb/>
如何<hi>一作今</hi>塵外虛為契不得支公此㑹同<lb/>
　　　奉和魯望獨夜有懐吳體見寄<lb/>
病鶴帶霜傍獨屋破巢含雪傾孤梧濯足將加漢光腹<lb/>
抵掌欲捋梁武鬚隠几清吟誰敢敵枕琴高<hi>一作酣</hi>卧真<lb/>
堪圖此時枉欠高散物楠瘤作樽石作壚<lb/>
　　　病中有人惠海蟹轉寄魯望<lb/>
紺甲青筐染菭衣島夷初寄北人時離居定有石㠶覺<lb/>
<pb n="KR4h0140_WYG_613-9b"/>
失伴唯應海月知族類分明連璅<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>
                    <hi>璅<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>似小蚌有小/蟹在腹中<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>出求</hi>
<hi>食故淮海之人呼為蟹奴</hi>形容好箇似蟛蜞病中無用霜螯處寄與<lb/>
夫君左手持<lb/>
　　　病中姜景頗阻追遊因寄魯望<lb/>
癭牀閒卧晝迢迢唯把真如慰寂寥南國不須收薏苡<lb/>
百年終竟是芭蕉藥前美禄應難㫁枕上芳辰豈易銷<lb/>
看取病來多少日早梅零落玉華焦<lb/>
　　　魯望以花翁之什見招因次韻詶之<lb/>
<pb n="KR4h0140_WYG_613-10a"/>
九十攜鋤傴僂翁小園幽事盡能通劚烟栽藥為身計<lb/>
負水澆花是世功婚嫁定期杉葉紫盖藏應待桂枝紅<lb/>
不知家道能多少只在句芒一夜風<lb/>
　　　病中庭際海石榴花盛發感而有寄<lb/>
一夜春光<hi>一作工</hi>綻絳囊碧油枝上晝煌煌風勻秪似調<lb/>
紅露日暖唯憂化赤霜火齊滿枝燒夜月金津含蘂滴<lb/>
朝陽不知桂樹知情否無限同遊阻陸郎<lb/>
　　　早春以橘子寄魯望<lb/>
<pb n="KR4h0140_WYG_613-10b"/>
箇箇和枝葉捧鮮彩凝<hi>一作疑</hi>猶帶洞庭煙不為韓嫣金<lb/>
丸重直是周王玉果圓剖似石魂初破後弄如星髓未<lb/>
銷前知君多病仍中聖盡送寒苞到枕邊<lb/>
　　　病中書情寄上崔諫議<hi>時眼疾未平</hi>
十日來來曠奉公閉門無事忌春風蟲絲度日縈琴薦<lb/>
蛀粉經時落酒筒馬足歇從殘漏外魚須抛在亂書中<lb/>
慇勤莫怪求醫切只為山櫻欲放紅<lb/>
　　　病孔雀<lb/>
<pb n="KR4h0140_WYG_613-11a"/>
煙花雖媚思沉㝠猶自擡頭䕶翠翎強聽紫簫如欲舞<lb/>
困眠紅樹似依屏因思桂蠧傷飢骨為憶松鵝損<hi>一作換</hi>
性靈盡日春風吹不起鈿毫金縷一星星<lb/>
　　　奉和魯望上元日道室焚修<lb/>
明真臺上下仙官𤣥藻初吟萬籟寒飇御有聲時杳杳<lb/>
寳衣無影自珊珊蘂書乞見齋心易玉籍求添<hi>一作天</hi>拜<lb/>
首難端簡不知清景暮靈蕪香燼落金壇<lb/>
　　　奉詶魯望惜春見寄<lb/>
<pb n="KR4h0140_WYG_613-11b"/>
十五日中春日好可憐沈痼冷如灰以前雖被愁將去<lb/>
向後須教醉<hi>一作酒</hi>領來梅片盡飄輕粉靨栁芽初吐爛<lb/>
金醅病中無限花番次為約東風且住開<lb/>
　　　聞魯望遊顔家林園病中有寄<lb/>
一夜韶姿著水光謝家春草滿池塘細挑泉眼尋新脉<lb/>
輕把花枝嗅<hi>一作換</hi>宿香蝶欲試飛猶護粉鶯初學囀尚<lb/>
羞簧分明不得同君賞盡日傾心羨索郎<lb/>
　　　奉和魯望春雨即事次韻<lb/>
<pb n="KR4h0140_WYG_613-12a"/>
織恨凝愁映鳥飛半旬飄灑掩韶暉山容洗得如烟瘦<lb/>
地脉流來似乳肥野客正門移竹逺幽人多病探花稀<lb/>
何年細濕華陽道兩乘巾車相並歸<lb/>
　　　魯望春日多尋野景日休抱疾杜門因有是寄<lb/>
野侣相逢不待期半縁幽事半縁詩烏紗任岸穿筋竹<lb/>
白袷從披趁肉芝數巻蠧書棊處展幾升菰米釣前炊<lb/>
病中不用君相憶折取山櫻寄一枝<lb/>
　　　魯望以躬掇野蔬兼示雅什用以詶謝<lb/>
<pb n="KR4h0140_WYG_613-12b"/>
杖擿春烟暖向陽煩君為我致盈筐深挑乍見牛脣液<lb/>
<hi>爾雅云藚牛脣一名水蕮</hi>細掐徐聞鼠耳香<hi>本草云葉似䑕耳莖赤可生食</hi>紫甲採<lb/>
從泉脉畔翠牙搜自石根傍彫胡飯熟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餬軟不是高<lb/>
人不合嘗<lb/>
　　　卧病感春寄魯望<lb/>
烏皮几上困騰騰玉柄清羸媿不能昨夜眠時稀似鶴<lb/>
今朝餐數減於僧藥銷美禄應<hi>一作因</hi>天折醫過芳辰定<lb/>
鬼憎任是雨多遊未得也須收在探花朋<lb/>
<pb n="KR4h0140_WYG_613-13a"/>
　　　奉和魯望徐方平後聞赦次韻<lb/>
金雞煙外上臨軒紫誥新垂作解恩涿鹿未銷初敗血<lb/>
新安頓雪已坑魂空林葉盡蝗來郡腐骨花生戰後村<lb/>
未遣蒲車問幽隠共君應老抱桐孫<lb/>
　　　奉詶魯望見荅魚牋之什<lb/>
輕如隠起膩如飴除却鮫工解製稀欲寫恐成河伯詔<lb/>
試裁疑是水仙衣毫端白獺脂猶濕指下冰蠶子欲飛<lb/>
若用莫將閒處去好題春思贈江妃<lb/>
<pb n="KR4h0140_WYG_613-13b"/>
　　　病後春思<lb/>
連錢錦暗麝氛氲荆思多才詠鄂君孔雀鈿寒窺沼見<lb/>
石榴紅重墮堦聞牢愁有度應如月春夢無心秖似雲<lb/>
應笑病來慙滿願花牋好作㫁腸文<lb/>
　　　偶成小酌招魯望不至以詩為解因次韻詶之<lb/>
醉侣相邀爱早陽小筵催辦不勝忙衝深栁駐吳娃幰<lb/>
倚短花排羯鼓牀金鳯欲為鶯引去鈿蟬疑被蝶勾將<lb/>
如何共是忘形者不見漁陽摻一場<lb/>
<pb n="KR4h0140_WYG_613-14a"/>
　　　以紗巾寄魯望因而有作<lb/>
周家新様替三梁<hi>頭巾起後周武帝</hi>裹髪偏宜白面郎掩歛乍<lb/>
疑裁黒霧輕明渾似戴𤣥霜今朝定見看花昃明日應<lb/>
聞漉酒香更有一般君未識虎文巾在絳霄房<lb/>
　　　臨頓宅將有歸于<hi>一作于歸</hi>之日魯望以詩見貺因<lb/>
　　　抒懐詶之<lb/>
共老林泉忍暫分此生應不識迴文幾枚竹笥送徳曜<lb/>
一乘柴車迎少君舉案品多縁澗藥承家事少為谿雲<lb/>
<pb n="KR4h0140_WYG_613-14b"/>
居然自是幽人事輒莫教他孫夀聞<lb/>
　　　奉和魯望謝惠巨魚之半<lb/>
釣公來信自松江三尺春雲撥剌霜腹内舊鉤苔染澀<lb/>
腮中新餌藻和香冷鱗中㫁榆錢破寒骨平分玉筯光<lb/>
何事貺君偏得所秖縁同是越航郎<lb/>
　　　館娃宫懐古<lb/>
豔骨巳成蘭麝土宫牆依舊壓層崖弩臺雨壞逢金鏃<lb/>
香徑泥銷露玉釵硯沼只留溪<hi>一作山</hi>鳥浴屧廊空信<hi>一作</hi>
<pb n="KR4h0140_WYG_613-15a"/>
<hi>任</hi>野花埋姑蘇麋鹿真閒事須為當時一愴懐<lb/>
　　　以紫石硯寄魯望兼詶見贈<lb/>
様如金蹙小能輕㣲潤將融紫玉英石墨一研為鳯尾<lb/>
寒泉半勺是龍晴騷人白芷傷心暗狎客紅筵奪眼明<lb/>
兩地有期皆好用不湏空把洗溪聲<lb/>
　　　奉和魯望同遊北禪院<lb/>
戚歴杉隂入草堂老僧相見似相忘吟多幾轉蓮花漏<lb/>
坐乆重焚柏子香魯慣齋時分浄食鴿能閒處傍禪牀<lb/>
<pb n="KR4h0140_WYG_613-15b"/>
雲林滿眼空羇滯欲對彌天卻自傷<lb/>
　　　孫發百篇將遊天台請詩贈行因以送之<lb/>
孫子荆家思有餘元戎曽薦入公車百篇宫體喧金屋<lb/>
一日官銜下玉除紫府近通齋後夢赤城新有寄來書<lb/>
因逢二老如相問正滯江南為鮸魚<lb/>
　　　奉和魯望薔薇次韻<lb/>
誰繡連延滿戸陳暫應遮得陸郎貧紅芳掩歛將迷蝶<lb/>
翠蔓飄颻欲挂人低拂地時如墮馬高臨牆處似窺鄰<lb/>
<pb n="KR4h0140_WYG_613-16a"/>
秖應是董雙成戲剪得神霞寸寸新<lb/>
　　　聞開元寺開笋園寄章上人<lb/>
園鏁開聲駭鹿羣滿林鮮籜水犀文森森競泫林梢雨<lb/>
<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <hi>一作<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                        <graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                    </hi>爭穿石上雲並出亦如鵝管合各生還似犬<lb/>
牙分折煙束露如相遺何𦙍明朝不茹葷<lb/>
　　　開元寺佛鉢詩<hi>并序</hi>
　　按釋法顯傳云佛鉢本在毘舍離今在乾陀衛竟<lb/>
　　若千百年當復至西月支國若千百年至于闐國<lb/>
<pb n="KR4h0140_WYG_613-16b"/>
　　若千百年當至屈茨國若千百年當復來漢地晉<lb/>
　　建興二年二聖像浮海而至滬瀆僧尼輩取之以<lb/>
　　歸今存于開元寺後建興八年漁者於滬瀆沙汭<lb/>
　　上獲之以為臼類乃葷而用焉俄有佛像見於外<lb/>
　　漁者始為異意滬瀆二聖之遺祥也乃以鉢供之<lb/>
　　迄今尚存余遂觀而為之詠因寄天隨子<lb/>
帝青石作緑氷姿<hi>佛律云此鉢帝青玉石也四天王所獻也</hi>曽得金人手自<lb/>
持拘律樹邊齋散後提羅花下洗來時乳麋味㫁中天<lb/>
<pb n="KR4h0140_WYG_613-17a"/>
覺麥麨香消大刼知從此共君親頂戴斜風應不等閒<lb/>
吹<lb/>
　　　夏首病愈因招魯望<lb/>
曉入清和尚袷衣夏隂初合掩雙扉一聲撥榖桑柘晩<lb/>
數㸃春鋤烟雨㣲貧養山禽能箇瘦病關芳草就中肥<lb/>
明朝早起非無事買得蓴絲待陸機<lb/>
　　　奉和魯望新夏東郊閒泛<hi>一本此下有見懐次韻四字</hi>
水物輕明淡似秋多情才子倚蘭舟碧莎裳下攜詩草<lb/>
<pb n="KR4h0140_WYG_613-17b"/>
黄篾樓中挂酒篘蓮葉蘸波初轉櫂魚兒簇餌未諳鉤<lb/>
共君莫問當時事一㸃沙禽<hi>一作鷗</hi>勝五侯<lb/>
　　　奉和魯望四月十五日道室書事<lb/>
望朝齋戒是尋常静<hi>一作盡</hi>啟金根<hi>經名</hi>第幾章竹葉飲為<lb/>
甘露色蓮花鮓作肉芝香松膏背日<hi>一作雨</hi>凝雲磴丹粉<lb/>
經年染石牀剩欲與君終此志頑仙唯恐鬢成霜<lb/>
　　　奉和魯望看壓新醅<hi>一本此下有次韻二字</hi>
一簀松花細有聲旋將渠椀撇寒清秦吳只恐篘來近<lb/>
<pb n="KR4h0140_WYG_613-18a"/>
劉項真能釀得平酒徳有神多客頌醉鄉無貨沒人争<lb/>
五湖烟水郎山月合向樽前問底名<lb/>
　　　登初陽樓寄懐北平郎中<lb/>
危樓新製號初陽白粉青葌射沼光避酒幾浮輕舴艋<lb/>
下棋曽覺睡鴛鴦投鉤列坐圍華燭格簺分朋占靚妝<lb/>
莫怪重登頻有恨二年曽侍<hi>一作待</hi>舊吳王<lb/>
　　　夏初訪魯望偶題小齋<lb/>
半里芳隂到陸家藜牀相勸飯胡麻林間度宿抛棊局<lb/>
<pb n="KR4h0140_WYG_613-18b"/>
壁上經旬挂釣車野客病時分竹米鄰翁齋日乞藤花<lb/>
踟蹰未放閒人去半片紗帩待月華<lb/>
　　　所居首夏水木尤清適然有作<lb/>
病來無事草堂空晝水<hi>一作永</hi>休聞十二筒桂静似逢青<lb/>
眼客松閒如見緑毛翁潮期暗動庭泉碧梅信㣲侵地<lb/>
障紅盡日枕書慵起得被君猶自笑從公<lb/>
　　　重𤣥寺元達年逾八十好種名藥凡所植者多<lb/>
　　　至自天台四明包山句曲叢翠紛糅各可指名<lb/>
<pb n="KR4h0140_WYG_613-19a"/>
　　　　余竒而訪之因題二章<lb/>
　雨滌烟鋤傴僂賫<hi>一作偃破籬</hi>紺牙紅甲兩三畦藥名卻笑<lb/>
　桐君少年紀翻嫌竹祖低白石静敲蒸术火清泉閒洗<lb/>
　種花泥怪來昨日休持鉢一尺彫胡似掌齊<lb/>
　香蔓蒙蘢覆昔邪桂烟杉露濕袈裟石盆換水撈松葉<lb/>
　竹徑穿牀避笋芽藜杖移時挑細藥銅缾盡日灌幽花<lb/>
　支公謾道憐神駿不及今朝種一麻<lb/>
　<lb/>
<pb n="KR4h0140_WYG_613-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百十三<lb/>
</p>
<p>
</p>
  </div>
</body>
</text>
</TEI>
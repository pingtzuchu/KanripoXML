<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_582-1a"/>
　欽定四庫全書<lb/>
御定全唐詩巻五百八十二<lb/>
　　温庭筠<lb/>
　　　　寄山中人<lb/>
　月中一雙鶴石上千<hi>一作百</hi>尺松素琴入爽籟山酒和春<lb/>
　容幽瀑有時<hi>一作間</hi>斷片雲無所從何事蘇門生<hi>一作坐一作嘯</hi>
　攜手東南峰<lb/>
　　　　送淮隂孫令之官<lb/>
<pb n="KR4h0140_WYG_582-1b"/>
　隋堤楊栁煙孤櫂正悠然蕭寺通淮戌蕪城枕楚壖<hi>一作</hi>
　<hi>田</hi>魚鹽橋上市燈火雨中船故老青葭岸先知虙子賢<lb/>
　　　　宿輝公精舎<lb/>
　禪房無外物清話此宵同林彩水煙裏澗聲山月中橡<lb/>
　霜諸壑霽杉火一爐空擁褐寒更徹心知覺路通<lb/>
　　　　旅泊新津却寄一二知巳<lb/>
　維舟息行役霽景近江村併起别離恨<hi>一作念</hi>似<hi>一作思</hi>聞<lb/>
　歌吹喧髙林月初上逺水霧猶昏王粲平生感登臨㡬<lb/>
<pb n="KR4h0140_WYG_582-2a"/>
斷魂<lb/>
　　　贈僧雲栖<lb/>
麈尾與笻杖幾年離石壇梵餘林雪厚棊罷岳鐘殘開<lb/>
局喜先悟漱缾知早寒衡陽寺前雁今日到長安<lb/>
　　　雪夜與友生同宿曉寄近鄰<lb/>
閉門羣動息積雪透疎林有客寒方覺無聲曉已深正<lb/>
繁聞近雁併落起栖禽寂寞寒塘路憐君獨阻尋<hi>一作履跡</hi>
<hi>行當滿依依欲阻尋</hi>
<pb n="KR4h0140_WYG_582-2b"/>
　　　題造微禪師院<lb/>
夜香聞偈後岺寂掩雙扉照竹燈和雪看松月到衣草<lb/>
堂疎磬斷江寺故人稀唯憶湘南雨春風獨鳥歸<lb/>
　　　正見寺曉别生公<lb/>
清曉盥秋水髙窗留夕陰初陽到古寺宿鳥起寒林香<lb/>
火有良願宦名非素心靈山緣未絶他日重來<hi>一作相</hi>尋<lb/>
　　　旅次盱眙縣<lb/>
離離麥擢芒楚客意<hi>一作思</hi>偏傷波上旅愁起天邊歸路<lb/>
<pb n="KR4h0140_WYG_582-3a"/>
長孤橈<hi>一作帆</hi>投楚驛<hi>一作岸</hi>殘月在淮檣外杜三千里誰<lb/>
人數雁行<lb/>
　　　鄠郊别墅寄所知<lb/>
持頤望平綠萬景集所思南塘遇新雨百草生容姿幽<lb/>
鳥不相識美人如何<hi>一作何可</hi>期徒然委揺蕩惆悵春風時<lb/>
　　　京兆公池上作<lb/>
稻香山色疊平野接荒陂蓮折<hi>一作少</hi>舟行逺萍多釣下<lb/>
遲壞堤泉落處凉簟雨來時京口兵堪用<hi>一作問</hi>何因入<lb/>
<pb n="KR4h0140_WYG_582-3b"/>
夢思<lb/>
　　　盧氏池上遇雨贈同遊者<lb/>
簟翻凉氣集溪上潤殘棊萍皺風來後荷喧雨到時寂<lb/>
寥<hi>一作寞</hi>閒望乆飄洒獨歸遲無限松江恨煩<hi>一作勞</hi>君觧<lb/>
釣絲<lb/>
　　　題薛昌之所居<lb/>
所得乃清曠寂寥常掩關獨來春尚在相得暮方還花<lb/>
白風露晚栁青街陌閒翠微應有雪窗外見南山<lb/>
<pb n="KR4h0140_WYG_582-4a"/>
　　　東歸有懷<lb/>
晴川通野<hi>一作古</hi>陂此地昔傷離一去迹常在獨來心自<lb/>
知鷺眠茭葉折魚靜蓼花垂無限髙秋淚扁舟極路岐<lb/>
　　　休澣日西掖謁所知<lb/>
赤墀髙閣自從容玉女窗扉報曙鐘日麗九門<hi>一作華</hi>青<lb/>
鎖<hi>一作瑣</hi>闥雨晴雙闕翠微峰毫端蕙露滋仙草琴上薫<lb/>
風入禁松荀令鳯池春婉娩<hi>一作晼晚</hi>好將餘潤變<hi>一作拂</hi>魚<lb/>
龍<lb/>
<pb n="KR4h0140_WYG_582-4b"/>
　　　博山<lb/>
博山香重欲成雲錦段機絲妬鄂君粉蝶團飛花轉影<lb/>
彩鴛雙泳水生紋青樓二月春將半碧瓦千家日未曛<lb/>
見說楊朱無限淚豈能空爲路岐分<lb/>
　　　送盧處士<hi>一作生</hi>遊吳越<lb/>
羡君東去見殘梅唯有王孫獨未廻吳苑夕陽明古堞<lb/>
越宮春草上髙臺波生野水<hi>一作渚</hi>雁初下風滿驛樓潮<lb/>
欲來試逐漁舟看雪浪幾多江燕荇花開<lb/>
<pb n="KR4h0140_WYG_582-5a"/>
　　　過新豐<lb/>
一劒乗時帝業成沛中鄉里到咸京寰區已作皇居<hi>一作</hi>
<hi>都</hi>貴風月猶含白社情泗水舊亭春<hi>一作/秋</hi>草徧<hi>一作變</hi>千<lb/>
門遺瓦古苔生至今留得離家恨雞犬相聞落照明<lb/>
　　　過潼關<lb/>
地形盤屈帶河流景氣澄明是勝遊十里曉雞關樹暗<lb/>
<hi>一作靜</hi>一行寒雁隴雲愁片時無事溪泉好盡日凝眸岳<lb/>
色秋麈尾角巾應曠望更嗟芳靄隔秦樓<lb/>
<pb n="KR4h0140_WYG_582-5b"/>
　　　題西平王舊賜屏風<lb/>
曽向金扉玉砌來百花鮮濕隔塵埃披香殿下櫻桃熟<lb/>
結綺樓前芍藥開朱鷺已隨新鹵簿黄鸝猶囀<hi>一作識</hi>舊<lb/>
池臺世間剛有東流水一送思波更不廻<lb/>
　　　河中陪帥遊亭<hi>一作陪河中節度使遊河亭</hi>
倚䦨愁立獨徘徊欲賦慙非宋玉才滿座山光揺劒㦸<lb/>
繞城波色動樓臺鳥飛天外斜陽盡人過橋心<hi>一作邊</hi>倒<lb/>
影來添得五湖多少恨栁花飄蕩似寒梅<lb/>
<pb n="KR4h0140_WYG_582-6a"/>
　　　和趙嘏題岳寺<lb/>
疎鐘細響亂鳴泉客省髙臨似水天嵐翠暗來空覺潤<lb/>
澗茶餘爽不成眠越僧寒立孤燈外岳月秋當萬木前<lb/>
張邴宦情何太薄逺公窗外有池蓮<lb/>
　　　蘇武廟<lb/>
蘇武魂銷漢使<hi>一作史</hi>前古祠髙樹兩茫然雲邊雁斷<hi>一作</hi>
<hi>落</hi>胡天月隴上羊歸塞草煙廻日樓臺非甲帳去時冠<lb/>
劒<hi>一作蓋</hi>是丁年茂陵不見封侯印空向秋波哭逝川<lb/>
<pb n="KR4h0140_WYG_582-6b"/>
　　　送客<hi>一作途中</hi>偶作<lb/>
石路荒凉<hi>一作唐</hi>接野蒿西風吹馬利如刀小橋連驛楊<lb/>
栁晚<hi>一作暮程投驛蕙蘭靜</hi>廢寺入門禾黍髙雞犬夕陽喧縣市<lb/>
鳧鷖秋水曝城壕故山有夢不歸去官樹<hi>一作路</hi>陌塵何<lb/>
太勞<lb/>
　　　寒食前有懷<lb/>
萬物鮮華<hi>一作相鮮</hi>雨乍晴春寒寂<hi>一作/戚</hi>歴<hi>一作厯</hi>近清明殘<lb/>
芳荏苒雙飛蝶曉<hi>一作晚</hi>睡朦朧<hi>一作/濛籠</hi>百囀鶯舊侣<hi>一作約</hi>
<pb n="KR4h0140_WYG_582-7a"/>
不歸成獨酌故園雖在有誰耕悠然更<hi>一作便</hi>起嚴灘恨<lb/>
一宿東風蕙草生<lb/>
　　　宿雲際寺<lb/>
白蓋微雲一逕深東峰<hi>一作風</hi>弟子逺相尋蒼苔路熟僧<lb/>
歸寺紅葉聲乾鹿在林髙閣清香生靜境夜堂疎磬發<lb/>
禪心自從紫桂巖前别不見南能直至<hi>一作到</hi>今<lb/>
　　　寄岳州李外郎逺<hi>一作肱</hi>
含嚬不語坐持<hi>一作搘</hi>頤天逺<hi>一作近</hi>樓髙宋玉悲湖上殘<lb/>
<pb n="KR4h0140_WYG_582-7b"/>
棊人㪚後岳陽微雨鳥來<hi>一作歸</hi>遲早梅猶得廻歌扇春<lb/>
水還應理釣絲獨<hi>一作唯</hi>有袁宏<hi>一作/安</hi>正<hi>一作易</hi>憔悴一罇<lb/>
惆悵落花時<lb/>
　　　遊南塘寄知者<hi>一作王知白</hi>
白鳥梳翎立岸莎藻花菱刺泛微波煙光似帶侵垂栁<lb/>
露㸃如珠落巻荷楚水曉<hi>一作晚</hi>凉催客早杜陵秋思傍<lb/>
蟬多鎦公不信歸心切聽取江樓一曲歌<lb/>
　　　寄盧生<lb/>
<pb n="KR4h0140_WYG_582-8a"/>
遺業荒凉近故都門前堤路枕平湖綠楊陰裏千家月<lb/>
紅藕香中萬㸃珠此地别來雙鬢改幾時歸去片帆孤<lb/>
他年猶擬金貂換寄語黄公舊酒壚<lb/>
　　　春日訪李十四處士<lb/>
花深橋轉水潺潺甪里先生自閉關看竹已知行處好<lb/>
望雲空<hi>一作定</hi>得暫時閒誰言有策堪經世自是無錢可<lb/>
買山一局殘棊千㸃雨綠萍池上暮方還<lb/>
　　　宿松門寺<lb/>
<pb n="KR4h0140_WYG_582-8b"/>
白石青崖世界分巻簾孤坐對氛<hi>一作氤</hi>氳林間禪室春<lb/>
深雪潭上龍堂夜半雲落月<hi>一作日</hi>蒼<hi>一作/荒</hi>凉登閣在<hi>一作</hi>
<hi>逺</hi>曉鐘揺蕩隔江<hi>一作牆</hi>聞西山舊是經行地願漱寒缾<lb/>
逐<hi>一作在</hi>領軍<lb/>
　　　詠寒宵<lb/>
寒宵何耿耿良讌有餘姿寶靺徘徊處熏鑪悵望時曲<lb/>
瓊垂翡翠斜月到罘罳委墜金釭<hi>一作缸</hi>燼䦨珊玉局棊<lb/>
話窮猶注睇歌罷尚持頣晻暖<hi>一作曖</hi>遥相屬<hi>一作矚</hi>氛氳<lb/>
<pb n="KR4h0140_WYG_582-9a"/>
<hi>一作絪緼</hi>積所思秦蛾<hi>一作/娥</hi>巻衣<hi>一作簾</hi>晚胡雁度雲遲上郡<lb/>
歸來夢那知錦字詩<lb/>
　　　寄渚宫遺民宏里生<lb/>
栁弱湖堤曲籬疎水巷深酒䦨初促席歌罷欲分襟波<lb/>
<hi>一作坡</hi>月欺華燭汀<hi>一作/江</hi>雲潤故琴鏡清花並蔕<hi>一作共葉</hi>牀<lb/>
冷簟連心荷疊平橋暗<hi>一作濶</hi>萍稀敗舫沈城頭五通<hi>一作</hi>
<hi>更</hi>鼔窗外萬家砧異縣魚投浪當年鳥共林八行香<hi>一作</hi>
<hi>書</hi>未滅<hi>一作/減</hi>千里夢<hi>一作/歎</hi>難尋未肯暌良願空期<hi>一作知</hi>
<pb n="KR4h0140_WYG_582-9b"/>
嗣好音他時因詠<hi>一作詠懷</hi>作猶得比南金<lb/>
　　　春盡與友人入裴氏林探<hi>一作采</hi>漁竿<lb/>
一逕互紆直茅棘亦已繁晴陽入荒竹曖曖如春園倚<lb/>
杖息慚<hi>一作憩</hi>倦徘徊戀微暄歴尋嬋娟節翦破蒼筤根<lb/>
地閉<hi>一作閒</hi>修莖孤林振餘籜翻適心在所好非必尋湘<lb/>
沅<lb/>
　　　春日<lb/>
問君何所思迢遞豓陽時門靜人歸晚牆髙蝶過遲一<lb/>
<pb n="KR4h0140_WYG_582-10a"/>
　雙青瑣燕千萬綠楊絲屏上吳山逺樓中朔管悲寳書<lb/>
　無寄處香轂有來期草色將林彩相添<hi>一作將</hi>入黛睂<lb/>
　　　　洛陽<lb/>
　鞏樹先春雪滿枝上陽宫栁囀黄鸝桓譚未便忘西笑<lb/>
　豈爲長安有鳯池<lb/>
　　　　題賀知章故居疊韻作<lb/>
　廢砌翳薜荔枯湖無菰蒲老媪飽<hi>一作寶</hi>藁草愚儒輸逋<lb/>
　租<lb/>
<pb n="KR4h0140_WYG_582-10b"/>
　　　　雨中與李先生期垂釣先後相失因作疊韻<lb/>
　隔石覓屐跡西溪迷雞啼小鳥擾曉沼犂泥齊低畦<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百八十二<lb/>
</p>
<p>
</p>
  </div>
</body>
</text>
</TEI>
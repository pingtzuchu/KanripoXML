<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_790-1a"/>
　欽定四庫全書<lb/>
御定全唐詩卷七百九十<lb/>
　　聯句<lb/>
　　　裴度<lb/>
　　　　春池泛舟聯句<hi>此首又見劉禹錫張籍集</hi>
　　　　　　度　劉禹錫　崔羣<hi>字敦詩清河人元和中户部侍郎同平章</hi>
　　　　　<hi>事</hi>　賈餗<hi>河南人太和中中書侍郎同平章事</hi>　張籍<lb/>
　鳯池新雨後池上好風光<hi>禹錫上相公</hi>取酒愁春盡留賔喜<lb/>
<pb n="KR4h0140_WYG_790-1b"/>
　日長<hi>度送户部</hi>栁絲迎畫舸水鏡寫雕梁<hi>羣送賈院長</hi>潭洞迷仙<lb/>
　府煙霞認醉鄉<hi>餗送張司業</hi>鶯聲随笑語竹色入壺觴<hi>籍送主客</hi>
　晩景含澄澈時芳得豓陽<hi>禹錫</hi>飛鳧拂輕浪綠栁暗廻<lb/>
　塘<hi>度</hi>逸韻追安石髙居勝辟疆<hi>羣</hi>杯停新令舉詩動綵<lb/>
　牋忙<hi>餗</hi>顧謂同來客歡遊不可忘<hi>籍</hi>
　　　　西池落泉聯句<hi>以下三首又見劉禹錫白居易張籍集</hi>
　　　　　　度　行式<hi>失姓</hi>　張籍　白居易　劉禹<lb/>
　　　　　錫<lb/>
<pb n="KR4h0140_WYG_790-2a"/>
東閣聼泉落能令野興多<hi>行式</hi>㪚時猶帶沫淙處即跳<lb/>
波<hi>度</hi>偏洗磷磷石還驚泛泛鵝<hi>籍</hi>色清塵不染光白月<lb/>
相和<hi>居易</hi>噴雪縈松竹攢珠濺芰荷<hi>禹錫</hi>對吟時合響<lb/>
觸樹更揺柯<hi>籍</hi>照圃紅分藥侵階緑浸莎<hi>居易</hi>日斜車<lb/>
馬㪚餘韻逐鳴珂<hi>禹錫</hi>
　　　首夏猶清和聯句<lb/>
　　　　　度　白居易　劉禹錫　行式　張籍<lb/>
記得謝家詩清和即此時<hi>居易</hi>餘花數種在宻葉幾重<lb/>
<pb n="KR4h0140_WYG_790-2b"/>
垂<hi>度</hi>芳謝人人惜陰成處處宜<hi>禹錫</hi>水萍爭㸃綴梁燕<lb/>
共追随<hi>行式</hi>亂蝶憐疎蘂殘鶯戀好枝<hi>籍</hi>草香殊未歇<lb/>
雲勢漸多竒<hi>居易</hi>單服初寜體新篁已出籬<hi>度</hi>與春為<lb/>
别近覺日轉行遅<hi>禹錫</hi>繞樹風光少侵階苔蘚滋<hi>行式</hi>
惟思奉歡樂長得在西池<hi>籍</hi>
　　　薔薇花聯句<lb/>
　　　　　度　劉禹錫　行式　白居易　張籍<lb/>
似錦如霞色連春接夏開<hi>禹錫</hi>波紅分影入風好帶香<lb/>
<pb n="KR4h0140_WYG_790-3a"/>
來<hi>度</hi>得地依東閣當階奉上台<hi>行式</hi>淺深皆有態次第<lb/>
暗相催<hi>禹錫</hi>滿地愁英落緣堤惜櫂廽<hi>度</hi>芳濃濡雨露<lb/>
明麗隔塵埃<hi>行式</hi>似著臙脂染如經巧婦裁<hi>居易</hi>柰花<lb/>
無别計只有酒殘杯<hi>籍</hi>
　　　喜遇劉二十八偶書兩韻聯句<hi>以下四首又見劉禹錫白居易</hi>
　　　<hi>集</hi>
　　　　　度　劉禹錫　白居易　李紳<lb/>
病來佳興少老去舊遊稀笑語縱横作杯觴絡繹飛<hi>度</hi>
<pb n="KR4h0140_WYG_790-3b"/>
清談如水玉逸韻貫珠璣髙位當金鉉虛懐似布衣<hi>禹錫</hi>
已容狂取樂仍任醉忘機捨眷將何適留歡便是歸<hi>居易</hi>
鳯儀常欲附蚊力自知㣲願假尊罍末膺門自此依<hi>紳</hi>
　　　劉二十八自汝赴左馮塗經洛中相見聯句<lb/>
　　　　　度　白居易　李紳　劉禹錫<lb/>
不歸丹掖去銅竹漫云云唯喜因過我須知未賀君<hi>度</hi>
詩聞安石詠香見令公熏欲首函闗路來披緱嶺雲<hi>居易</hi>
貂蟬公獨歩鴛鷺我同羣插羽先飛酒交鋒便戰文<hi>紳</hi>
<pb n="KR4h0140_WYG_790-4a"/>
鎮嵩知表德定鼎為銘勲顧鄙容商洛徵歡候汝墳<hi>禹錫</hi>
頻年多謔浪此夕任喧紛故態猶應在行期未要聞<hi>度</hi>
遊藩榮已久捧袂惜將分詎厭杯行疾唯愁日向曛<hi>居易</hi>
窮陰初莾蒼離思漸氤氳殘雪午橋岸斜陽伊水濆<hi>紳</hi>
上謨尊右掖全略靜東軍萬頃徒稱量滄溟詎有垠<hi>禹錫</hi>
　　　度自到洛中與樂天為文酒之㑹時時搆詠樂<lb/>
　　　不可支則慨然共憶夢得而夢得亦分司至止<lb/>
　　　歡愜可知因為聯句<lb/>
<pb n="KR4h0140_WYG_790-4b"/>
　　　　　度　白居易　劉禹錫<lb/>
成周文酒㑹吾友勝鄒枚唯憶劉夫子而今又到來<hi>度</hi>
欲迎先例屣亦坐便傾杯飲許伯倫右詩推公幹才<hi>並以</hi>
<hi>本事居易</hi>久曽聆郢唱重喜上燕臺晝話牆陰轉宵歡斗柄<lb/>
廻<hi>禹錫</hi>新聲還共聼故態復相咍遇物皆先賞從花半<lb/>
未開<hi>度</hi>起時烏帽側散處玉山頽墨客喧東閣文星犯<lb/>
上台<hi>居易</hi>詠吟君稱首疎放我為魁憶戴何勞訪<hi>時夢得分</hi>
<hi>司而來</hi>留髠不用猜<hi>宴席上老夫暫起樂天宻坐不動足度</hi>奉觴承麴糵落<lb/>
<pb n="KR4h0140_WYG_790-5a"/>
筆捧瓊瑰醉弁無妨側詞鋒不可摧<hi>此兩韻羙令公也居易</hi>水軒<lb/>
㸔翡翠石徑踐莓苔童子能騎竹佳人解詠梅<hi>陪遊南宅之境</hi>
<hi>禹錫</hi>洛中三可矣鄴下七悠哉自向風光急不須弦管催<lb/>
<hi>度</hi>樂觀魚踴躍閑愛鶴裵回煙栁青凝黛波萍緑撥醅<lb/>
<hi>居易</hi>春榆初改火律管又飛灰紅藥多遲發碧松宜亂<lb/>
栽<hi>禹錫</hi>馬嘶駞陌上鷁泛鳯城隈色色時堪惜些些病<lb/>
莫推<hi>度</hi>涸流尋軋軋餘刃轉恢恢從此知心伏無因敢<lb/>
自媒<hi>禹錫</hi>室随親客入席許舊寮陪逸興嵇將阮交情<lb/>
<pb n="KR4h0140_WYG_790-5b"/>
陳與雷<hi>此二句屬夢得也居易</hi>洪爐思哲匠大厦要羣材他日登<lb/>
龍路應知免曝鰓<hi>禹錫</hi>
　　　宴興化池亭送白二十二東歸聯句<hi>此首又見張籍集</hi>
　　　　　度　劉禹錫　白居易　張籍<lb/>
東洛言歸去西園告別來白頭青眼客池上手中杯<hi>度</hi>
離瑟殷勤奏仙舟委曲回征輪今欲動賔閣為誰開<hi>禹錫</hi>
坐弄琉璃水行登綠縟堆花低妝照影萍散酒吹醅<hi>居易</hi>
岸蔭新抽竹亭香欲變梅随遊多笑傲遇勝且裵回<hi>籍</hi>
<pb n="KR4h0140_WYG_790-6a"/>
澄澈連天鏡潺湲出地雷林塘難共賞鞍馬莫相催<hi>度</hi>
信及魚還樂機忘鳥不猜晩晴槐起露新雨石添苔<hi>禹錫</hi>
擬作雲泥別尤思頃刻陪歌停珠貫斷飲罷玉峰頽<hi>居易</hi>
雖有逍遥志其如磊落才㑹當重入用此去肎悠哉<hi>籍</hi>
　　　西池送白二十二東歸兼寄令狐相公聯句<hi>此首</hi>
　　　<hi>又見劉禹錫集</hi>
　　　　　度　劉禹錫　張籍　行式<lb/>
促坐宴回塘送君歸洛陽彼都留上宰為我說中腸<hi>度</hi>
<pb n="KR4h0140_WYG_790-6b"/>
威鳯池邊別冥鴻天際翔披雲見居守望日拜封章<hi>禹錫</hi>
春盡年華少舟通景氣長送行歡共惜寄逺意難忘<hi>籍</hi>
東道瞻軒蓋西園醉羽觴謝公深眷眄商皓信輝光<hi>行式</hi>
舊德推三友新萹代八行<hi>以下缺</hi>
　　李絳<lb/>
　　　杏園聯句<hi>以下二首又見劉禹錫白居易集</hi>
　　　　　絳　崔羣　白居易　劉禹錫<lb/>
杏園千樹欲随風一醉同人此暫同<hi>羣上司空</hi>老態忽忘絲<lb/>
<pb n="KR4h0140_WYG_790-7a"/>
管裏衰顏宜解酒杯中<hi>絳上白二十二</hi>曲江日暮殘紅在翰苑<lb/>
年深舊事空<hi>居易上主客</hi>二十四年流落者故人相引到花<lb/>
叢<hi>禹錫</hi>
　　　花下醉中聯句<lb/>
　　　　　絳　劉禹錫　白居易　庾承宣　楊嗣<lb/>
　　　　復<lb/>
共醉風光地花飛落酒杯<hi>絳送劉二十八</hi>殘春猶可賞晩景莫<lb/>
相催<hi>禹錫送白侍郎</hi>酒幸年年有花應嵗嵗開<hi>居易送兵部相公</hi>且當<lb/>
<pb n="KR4h0140_WYG_790-7b"/>
金韻擲莫遣玉山頹<hi>絳送庾閣長</hi>髙㑹彌堪惜良時不易陪<lb/>
<hi>承宣送主客</hi>誰能拉花住争換得春囬<hi>禹錫送吏部</hi>我輩尋常有<lb/>
佳人早晩來<hi>嗣復送白侍郎</hi>寄言三相府欲㪚且裵回<hi>居易時户部相</hi>
<hi>公同㑹</hi>
　　劉禹錫<lb/>
　　　樂天是月長齋鄙夫此時愁卧里閭非逺雲霧<lb/>
　　　難披因以寄懐遂為聯句所期觧悶焉敢驚禪<lb/>
　　　　　禹錫　白居易<lb/>
<pb n="KR4h0140_WYG_790-8a"/>
五月長齋月文心苦行心蘭蔥不入户薝蔔自成林<hi>禹錫</hi>
䕶戒先辭酒嫌喧亦徹琴塵埃賔位靜香火道場深<hi>居易</hi>
我靜馴狂象餐餘施衆禽定知於佛佞豈復向書滛<hi>禹錫</hi>
闌藥凋紅豔庭槐換綠陰風光徒滿目雲霧未披襟<hi>居易</hi>
樹為清涼倚池因盥漱臨蘋芳遭燕拂蓮坼待蠭尋<hi>禹錫</hi>
舍下環流水窗中列逺岑苔斑錢剝落石怪玉嶔岑<hi>居易</hi>
鵲頂迎秋禿鶯喉入夏瘖綠楊垂嫩色綖棘露長鍼<hi>禹錫</hi>
㪚秩身猶幸趨朝力不任官將方共拙年與病交侵<hi>居易</hi>
<pb n="KR4h0140_WYG_790-8b"/>
徇樂非時選忘機似陸沈鑒容稱四皓捫腹有三壬<hi>禹錫</hi>
攜手慙連璧同心許斷金紫芝雖繼唱<hi>前後各在賔客</hi>白雪少<lb/>
知音<hi>居易</hi>憶罷吳門守相逢楚水潯舟中頻曲宴夜後<lb/>
各加斟<hi>禹錫</hi>濁酒銷殘漏弦聲間逺砧酡顏舞長袖宻<lb/>
坐接華簮<hi>居易</hi>持論峰巒峻戰文矛㦸森笑言誠莫逆<lb/>
造次必相箴<hi>禹錫</hi>往事應如昨餘歡迄至今迎君常倒<lb/>
屣訪我輙攜衾<hi>居易</hi>陰魄初離畢<hi>時有/雨候</hi>陽光正在參<hi>五月</hi>
<hi>之節</hi>待公休一食縱飲共狂吟<hi>禹錫</hi>
<pb n="KR4h0140_WYG_790-9a"/>
　　白居易<lb/>
　　　秋霖即事聯句三十韻<hi>以下三首又見劉禹錫王起集</hi>
　　　　　居易　王起　劉禹錫<lb/>
蕭索窮秋月蒼茫苦雨天泄雲生棟上行潦入庭前<hi>居易</hi>
<hi>送上僕射</hi>苔色侵三徑波聲想五弦井蛙爭入户轍鮒亂歸<lb/>
泉<hi>起送上中丞大監</hi>高霤愁晨坐空階警夜眠鶴鳴猶未已蟻穴<lb/>
亦頻遷<hi>禹錫送上少傅侍郎</hi>㪚漫疎還宻空濛斷復連竹霑青玉<lb/>
潤荷滴白珠圓<hi>居易</hi>地溼灰蛾滅池添水馬憐有苗霑<lb/>
<pb n="KR4h0140_WYG_790-9b"/>
霢霂無月弄潺湲<hi>起</hi>籬菊潛開秀園蔬已罷鮮斷行随<lb/>
雁翅孤嘯聳鳶肩<hi>禹錫</hi>橋柱黏黄菌牆衣㸃綠錢草荒<lb/>
行藥路沙泛釣魚船<hi>居易</hi>長者車猶阻髙人榻且懸<hi>此思</hi>
<hi>劉白之來也</hi>金烏何日見玉爵㡬時傳<hi>起</hi>近井桐先落當簷<lb/>
石欲穿趨風誠有戀披霧邈無緣<hi>禹錫以荅懸榻之召</hi>廪米陳生<lb/>
醭庖薪溼起煙鳴鷄潛報曉急景暗彫年<hi>居易</hi>蓋灑髙<lb/>
松上絲繁細栁邊拂叢時起蝶随葉乍驚蟬<hi>起</hi>巾角皆<lb/>
爭墊帬裾別似湔人多䝉翠被馬盡著連乾<hi>禹錫</hi>好客<lb/>
<pb n="KR4h0140_WYG_790-10a"/>
無來者貧家但悄然溼泥印鶴迹漏壁絡蝸涎<hi>居易</hi>蚊<lb/>
聚雷侵室鷗飜浪滿川上樓愁羃羃繞舍厭濺濺<hi>起</hi>律<lb/>
候今秋矣歡娛久曠焉但令髙興在晴後奉周旋<hi>禹錫</hi>
　　　喜晴聯句<lb/>
　　　　　居易　王起　劉禹錫<lb/>
苦雨晴何喜喜於未雨時氣収雲物變聲樂鳥烏知<hi>居易</hi>
<hi>送上僕射</hi>蕙泛光風圃蘭開皎月池千峰分逺近九陌好追<lb/>
随<hi>起送上尚書</hi>白日開天路𤣥陰巻地維餘清在林薄新照<lb/>
<pb n="KR4h0140_WYG_790-10b"/>
入漣漪<hi>禹錫</hi>碧樹涼先落青蕪溼更滋曬毛經浴鶴曵<lb/>
尾出泥龜<hi>居易</hi>舞去商羊速飛來野馬遲柱邊無潤礎<lb/>
臺上有游絲<hi>起</hi>橋淨行塵息堤長禁栁垂宫城開睥睨<lb/>
觀闕麗罘罳<hi>禹錫</hi>洛水澄清鎭嵩煙展翠帷梁成虹乍<lb/>
見市散蜃初移<hi>居易</hi>藉草風猶暖攀條露已晞屋穿添<lb/>
碧瓦牆缺召金鎚<hi>起</hi>迥徹來䨇目昏煩去四支霞文晩<lb/>
煥爛星影夕參差<hi>禹錫</hi>爽助門庭肅寒摧草木衰黄乾<lb/>
向陽菊紅洗得霜棃<hi>居易</hi>假蓋閑誰惜彈弦燥更悲㪚<lb/>
<pb n="KR4h0140_WYG_790-11a"/>
蹄良馬穏炙背野人宜<hi>起</hi>洞户晨暉入空庭宿霧披推<lb/>
林出書目傾笥上衣椸<hi>禹錫</hi>道路行非阻軒車望可期<lb/>
無辭訪圭竇且願見瓊枝<hi>居易</hi>山閣蓬萊客<hi>古以祕書喻蓬萊</hi>
儲宫羽翼師<hi>此言少傅</hi>毎優陪麗句何暇覿英姿<hi>起以酬圭竇之言</hi>
翫景方搔首懷人尚斂眉因吟仲文什髙興盡於斯<hi>禹錫</hi>
　　　㑹昌春連宴即事<lb/>
　　　　　居易　劉禹錫　王起<lb/>
元年寒食日上已暮春天雞黍三家㑹鶯花二節連<hi>居易</hi>
<pb n="KR4h0140_WYG_790-11b"/>
光風初澹蕩羙景漸暄妍簪組蘭亭上車輿曲水邊<hi>禹錫</hi>
松聲添奏樂草色助鋪筵雀舫宜閑泛螺杯任漫傳<hi>起</hi>
園蔬香帶露厨栁暗藏煙麗句輕珠玉清談勝管絃<hi>居易</hi>
陌喧金距鬬樹動綵繩懸姹女妝梳豔遊童衣服鮮<hi>禹錫</hi>
圃香知種蕙池暖憶開蓮怪石雲疑觸夭桃火欲然<hi>起</hi>
正歡唯恐散雖醉未思眠嘯傲人間世追随地上僊<hi>居易</hi>
燕來雙涏涏雁去累翩翩行樂真吾事尋芳獨我先<hi>禹錫</hi>
滯周慙太史<hi>太史公留滯周南今榮沗慙古人矣</hi>入洛繼先賢<hi>此言劉白聲價與二</hi>
<pb n="KR4h0140_WYG_790-12a"/>
<hi>陸爭長矣</hi>昔恨多分手今歡謬比肩<hi>起</hi>病猶陪讌飲老更奉<lb/>
周旋望重青雲客情深白首年<hi>居易</hi>徧嘗珍饌後許入<lb/>
畫堂前舞袖飜紅炬歌鬟插寳蟬<hi>禹錫</hi>斷金多感激倚<lb/>
玉貴遷延說史吞顔注論詩笑鄭箋<hi>起</hi>松筠寒不變膠<lb/>
漆冷彌堅興伴王尋戴<hi>謂随僕射過尚書也</hi>榮同隗在燕<hi>居易自謂</hi>擲<lb/>
盧誇使氣刻燭鬬成篇實藝皆三㨗虛名媿六聯<hi>禹錫</hi>
興闌猶舉白話靜毎思𤣥更說歸時好亭亭月正圓<hi>起</hi>
　　　僕射來示有三春向晩四者難并之說誠哉是<lb/>
<pb n="KR4h0140_WYG_790-12b"/>
　　　言輙引起題重為聯句疲兵再戰勍敵難降下<lb/>
　　　筆之時囅然自哂走呈僕射兼簡尚書<hi>此首又見劉禹</hi>
　　　<hi>錫集</hi>
　　　　　居易　王起　劉禹錫<lb/>
三春今向晩四者昔難并借問低眉坐何如攜手行<hi>居易</hi>
舊遊多過隙新宴且尋盟鸚鵡林須樂麒麟閣未成<hi>起</hi>
分陰當愛惜遲景好逢迎林野熏風起樓臺榖雨晴<hi>禹錫</hi>
牆低山半出池廣水初平橋轉長虹曲舟囬小鷁輕<hi>居易</hi>
<pb n="KR4h0140_WYG_790-13a"/>
　殘花猶布繡宻竹自聞笙欲過芳菲節難忘宴慰情<hi>起</hi>
　月輪行似箭時物始如傾見雁随兄去聼鶯求友聲<hi>禹錫</hi>
　蕙長書帶展菰嫩剪刀生坐宻衣裳暖堂虛絲管清<hi>居易</hi>
　峰巒侵碧落草木近朱明與㸃非沂水陪膺是洛城<hi>白為</hi>
　<hi>三川守故云起</hi>撥醅爭緑醑卧酪待朱櫻㡬處能留客何人喚<lb/>
　解酲<hi>禹錫</hi>舊儀尊右揆新命寵春卿有喜鵲頻語無機<lb/>
　鷗不驚<hi>居易</hi>青林思小隠白雪仰芳名訪舊殊千里登<lb/>
　髙頼九城<hi>起</hi>酇侯司管鑰疏傅傲簪纓綸綍曽同掌煙<lb/>
<pb n="KR4h0140_WYG_790-13b"/>
　霄即上征<hi>禹錫</hi>冊庭嘗接武書殿沗連衡蘭室春彌馥<lb/>
　松心晩更貞<hi>居易</hi>琴招翠羽下鉤掣紫鱗呈只願囬烏<lb/>
　景誰能避兕觥<hi>起</hi>方知醉兀兀應是走營營鳯閣鸞臺<lb/>
　路從他年少爭<hi>居易更呈二公</hi>
　<lb/>
　<lb/>
　<lb/>
御定全唐詩卷七百九十<lb/>
</p>
<p>
</p>
  </div>
</body>
</text>
</TEI>
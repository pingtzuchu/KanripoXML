<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_663-1a"/>
　欽定四庫全書<lb/>
御定全唐詩巻六百六十三<lb/>
　　羅隱<lb/>
　　　　送顧雲下第<lb/>
　行行杯酒莫辭頻怨歎勞歌兩未伸漢帝後宫猶識字<lb/>
　楚王前殿更無人年深旅舍衣裳敝潮打村田活計貧<lb/>
　百歲都來多幾日不堪相别又傷春<lb/>
　　　　村橋<lb/>
<pb n="KR4h0140_WYG_663-1b"/>
　村橋酒斾月明樓偶逐漁舟繫葉舟莫學魯人疑海鳥<lb/>
　須知莊叟惡犧牛心寒已分灰無熖事往曾將水共流<lb/>
　除却思量太平在肯抛疎散換公侯<lb/>
　　　　送劉校書之新安寄呉常侍<lb/>
　野雲如火照行塵會績溪邊去問津才子省銜非幕客<lb/>
　楚君科策是同人狂思下國千場醉病負東堂兩度春<lb/>
　他日酒筵應見問鹿裘漁艇隔朱輪<lb/>
　　　　官池秋夕<lb/>
<pb n="KR4h0140_WYG_663-2a"/>
池邊月影閒婆娑池上醉來成短歌芙蕖<hi>一作蓉</hi>抵死怨<lb/>
珠露蟋蟀苦口嫌金波往事向人言不得舊遊臨老恨<lb/>
空多松醪<hi>一作膠</hi>作酒蘭為棹十載煙塵奈爾何<lb/>
　　　奉使宛陵别二三從事<lb/>
梁王雪裏有深知偶別家鄉隔路岐官品共傳勝曩日<lb/>
酒杯爭肯忍<hi>一作忘</hi>當時豫章地暖矜千尺越嶠天寒愧<lb/>
一枝還有釣魚蓑笠在不堪風雨失歸期<lb/>
　　　金陵思古<lb/>
<pb n="KR4h0140_WYG_663-2b"/>
杜秋在時花解言杜秋死後花更緐柔姿曼態葬何處<lb/>
夭紅膩白愁荒原髙洞紫簫吹夢想小窗殘雨濕精魂<lb/>
綺筵金縷無消息一陣征帆過海門<lb/>
　　　送王使君赴蘇臺<lb/>
東南一望可長吁猶憶王孫領虎符兩地干戈連越絶<lb/>
數年麋鹿臥姑蘇疲甿賦重全家盡舊族兵侵大半無<lb/>
料得伍員兼旅寓不妨招取好揶揄<lb/>
　　　憶九華<lb/>
<pb n="KR4h0140_WYG_663-3a"/>
九華巉崪廕柴扉長憶前時此息機黄菊倚風村酒熟<lb/>
綠蒲低雨釣魚歸干戈已是三年别塵土那堪萬事違<lb/>
回首佳期恨多少夜䦨霜露又霑衣<lb/>
　　　送裵饒歸會稽<lb/>
金庭路指剡川隈珍重良朋自此來兩鬢不堪悲歲月<lb/>
一巵猶得話塵埃家通曩分心空在世逼横流眼未開<lb/>
笑殺山隂雪中客等閑乘興又須回<lb/>
　　　送程尊師之晉陵<lb/>
<pb n="KR4h0140_WYG_663-3b"/>
棟間雲出認行軒郊外隂隂夏木緐髙道乍為張翰侣<lb/>
使君兼是世龍孫溪含句曲淸連<hi>一作流</hi>底酒貰餘杭淥<lb/>
滿罇莫見時危便乘興人來何處不桃源<lb/>
　　　呉門晩泊寄句曲道友<lb/>
采香徑在人不留采香徑下停<hi>一作停一</hi>葉舟桃花李花鬬<lb/>
紅白山鳥水鳥自獻酬十萬梅鋗空寸土三分孫筞竟<lb/>
荒丘未知到了關身否笑殺雷平許遠遊<lb/>
　　　貴池曉望<lb/>
<pb n="KR4h0140_WYG_663-4a"/>
稂莠叅天剪未平且乘孤櫂且行行計疎狡兎無三窟<lb/>
羈甚賓鴻欲一生合眼亦知非本意傷心其奈是多情<lb/>
前溪好泊誰為主昨夜沙禽占月明<lb/>
　　　寄崔慶孫<lb/>
故人何處又留連月冷風髙鏡水邊文陣解圍纔昨日<lb/>
醉鄉分袂已三年交情澹泊應長在俗態流離且勉旃<lb/>
還擬山隂一乘興雪寒難得渡江船<lb/>
　　　寄楊秘書<lb/>
<pb n="KR4h0140_WYG_663-4b"/>
蕭蕭檐雪打窗聲因憶江東阮歩兵兩信海潮書不逹<lb/>
數峰稽嶺眼長明梅緐幾處垂鞭看酒好何人倚檻傾<lb/>
會待與君開秫甕滿船般載鏡中行<lb/>
　　　酬章處士見寄<lb/>
中原甲馬未曾安今日逄君事萬端亂後幾囘鄉夢隔<lb/>
别來何處路行難霜鱗共落三門浪雪鬢同歸七里灘<lb/>
何必新詩更相戲小樓吟罷暮天寒<lb/>
　　　送丁明府赴紫溪<hi>一作唐山</hi>任<lb/>
<pb n="KR4h0140_WYG_663-5a"/>
金徽玉軫肯躇踟偶滯良<hi>一作長</hi>途半月餘樓上酒闌梅<lb/>
拆後馬前山好雪晴初欒公社在憐鄉樹潘令花緐賀<lb/>
版輿縣譜莫辭留舊本異時量度更何如<lb/>
　　　寄前宣州竇常侍<hi>一作尚書</hi>
往年西謁謝𤣥暉罇酒留歡醉始歸曲檻栁濃鶯未老<lb/>
小園花煖<hi>一作嫩一作艷</hi>蜨初飛噴香瑞獸金三尺舞雪佳人<lb/>
玉一圍今日亂罹<hi>一作離</hi>尋不得滿蓑風雨釣魚磯<lb/>
　　　秦望山僧院<lb/>
<pb n="KR4h0140_WYG_663-5b"/>
巉巉危岫倚滄洲聞説秦皇亦此遊霸主卷衣纔二世<lb/>
老僧傳錫已千秋隂崖水頼<hi>一作潄</hi>松梢直蘚壁苔侵畫<lb/>
像愁各是病來俱未了莫將煩惱問湯休<lb/>
　　　送光祿崔卿赴闕<lb/>
一年極目<hi>一作目斷</hi>望西轅此日殷勤聖主恩上國已留虞<lb/>
寄命中朝應聽范汪言官從府幕歸卿寺路向干戈見<lb/>
禁門鵷侣寂寥曹署冷更堪嗚咽問田園<lb/>
　　　寄程尊師<lb/>
<pb n="KR4h0140_WYG_663-6a"/>
鶴信雖然到五湖煙波迢遰路﨑嶇玉書分薄花生眼<lb/>
金鼎功遲雪滿鬚<hi>一作顱</hi>三秀紫芝勞夢寐一番紅槿恨<lb/>
朝晡未知朽敗凡間骨中授先生指教無<lb/>
　　　定遠樓<lb/>
前年上將定妖氛曾築巖城駐大軍近日關防雖弛柝<lb/>
舊時欄檻尚侵雲蠻兵績盛人皆伏坐石名髙世共聞<lb/>
唯恐亂來良吏少不知誰解叙功勲<lb/>
　　　送程尊師東遊有寄<lb/>
<pb n="KR4h0140_WYG_663-6b"/>
華蓋峰前擬卜耕主人無奈又閑行且憑鶴駕尋滄海<lb/>
又恐犀軒過赤城絳簡便應朝右弼紫旄兼合見東卿<lb/>
勸君莫忘歸時節芝似螢光處處生<lb/>
　　　江亭别裵饒<lb/>
行杯且待怨歌終多病憐君事事同衰鬢别來光景<hi>一作</hi>
<hi>影</hi>裏故鄉歸去亂罹<hi>一作離</hi>中乾坤墊裂三分在井邑摧<lb/>
殘一半空日晩長亭問西使不堪車馬尚萍蓬<lb/>
　　　江南寄所知周僕射<lb/>
<pb n="KR4h0140_WYG_663-7a"/>
曾陪公子醉西園峴首碑前事嬾言世亂共嗟王粲老<lb/>
時危俱受信陵恩潮憐把醆吟江徼雨憶凭闌望海門<lb/>
飛蓋寂寥清宴罷不知簪履更誰存<lb/>
　　　錢唐見苪逄<lb/>
蔡倫池北雁峰前罹<hi>一作離</hi>亂相兼十九年所喜故人猶<lb/>
會面不堪良牧已重泉醉思把筯欹<hi>一作敲</hi>歌席狂憶判<lb/>
身入酒船今日與君贏得在戴家灣裏兩皤然<lb/>
　　　江都<lb/>
<pb n="KR4h0140_WYG_663-7b"/>
淮王髙讌動江都曾憶狂生亦坐隅九里樓臺牽翡翠<lb/>
兩行鴛鷺踏真珠歌聽麗句秦雲咽詩轉新題蜀錦鋪<lb/>
惆悵晉陽星拆後世間兵革地荒蕪<lb/>
　　　湖上歲暮感懷有寄友人<lb/>
雪天螢席幾辛勤同志當時四五人蘭版地寒俱受露<lb/>
桂堂風惡獨傷春音書久絕應埋玉編簡難言竟委塵<lb/>
唯有廣都龎令在白頭罇酒憶交親<lb/>
　　　送張綰游鍾陵<lb/>
<pb n="KR4h0140_WYG_663-8a"/>
南憶龍沙<hi>一作砂</hi>兩岸行當時天下尚清平醉眠野寺花<lb/>
方落吟倚江樓月欲明老去亦知難重到亂來爭肯不<lb/>
牽情西山十二真人在從此煩君語姓名<lb/>
　　　送𧦬光大師<hi>師以草書應制</hi>
禹祠分首戴灣逄健筆尋知逹九重聖主賜衣憐絕藝<lb/>
侍臣摛藻許髙蹤寜親久别街西寺待詔初離海<hi>一作江</hi>
上峰一種苦心師得了不須囘首笑龍鍾<lb/>
　　　息夫人廟<lb/>
<pb n="KR4h0140_WYG_663-8b"/>
百雉摧殘連野靑廟門猶見昔朝廷一生雖抱楚王恨<lb/>
千歲終為息地靈蟲網翠環終縹緲風吹寶瑟助微𠖇<lb/>
玉顏渾似羞來客依舊無言照畫屛<lb/>
　　　漂母塜<lb/>
寂寂荒墳一水濵蘆洲絕島自相親靑娥已落淮邊月<lb/>
白骨甘為泉下塵原上荻花飄素髪道傍菰葉碎羅巾<lb/>
雖然寂寞千秋魄猶是韓侯舊主人<lb/>
　　　感懷<lb/>
<pb n="KR4h0140_WYG_663-9a"/>
石徑松軒亦自由謾隨浮世逐飄流駑駘路結前<hi>一作千</hi>
程恨蟋蟀牀生半夜秋揜耳惡聞宫妾語低顔須向路<lb/>
人羞雖<hi>一作誰</hi>教小事相催逼未到靑雲擬白頭<lb/>
　　　扇上畫牡丹<lb/>
為愛紅芳滿砌堦教人扇上畫將來葉隨彩筆參差長<lb/>
花逐輕風次第開閒挂幾曾停蛺蜨頻揺不怕落莓苔<lb/>
根生無地如仙桂疑是姮娥月裏栽<lb/>
　　　書懷<lb/>
<pb n="KR4h0140_WYG_663-9b"/>
釣船抛却異鄉來擬向何門用不才日晩獨登樓上望<lb/>
馬蹄車轍滿塵埃<lb/>
　　　七夕<lb/>
月帳星房次第開兩情惟恐曙光催時人不用穿鍼待<lb/>
没得心情送巧來<lb/>
　　　栁<lb/>
一簇靑煙鎻玉樓半垂闌畔半垂溝明年更有新條在<lb/>
繞亂春風卒未休<lb/>
<pb n="KR4h0140_WYG_663-10a"/>
　　　　羅敷水<lb/>
　雉聲角角野田春試駐征車問水濵數樹枯桑雖不語<lb/>
　思量應合識秦人<lb/>
　　　　京中正月七日立春<lb/>
　一二三四五六七萬木生芽<hi>一作涯</hi>是今日逺天歸雁拂<lb/>
　雲飛近水遊魚逬冰出<lb/>
　　　　貴游<lb/>
　館陶園外雨初晴繡轂香車入鳯城八尺家僮三尺箠<lb/>
<pb n="KR4h0140_WYG_663-10b"/>
　何知髙祖要蒼生<lb/>
　　　　嚴陵灘<lb/>
　中都九鼎勤<hi>一作動</hi>英髦漁釣牛蓑且遁逃世祖升遐夫<lb/>
　子死原陵不及釣臺髙<lb/>
　<lb/>
　<lb/>
　<lb/>
御定全唐詩巻六百六十三<lb/>
</p>
<p>
</p>
  </div>
</body>
</text>
</TEI>
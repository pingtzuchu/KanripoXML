<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_752-1a"/>
　欽定四庫全書<lb/>
御定全唐詩巻七百五十二<lb/>
　　徐鉉<lb/>
　　　　觀人讀春秋<lb/>
　日覺儒風薄誰將霸道羞亂臣無所懼何用讀春秋<lb/>
　　　　秋日雨中與蕭贊善訪殷舎人於翰林座中作<lb/>
　野出西垣歩歩遲秋光如水雨如絲銅龍樓下逢閒客<lb/>
　紅藥堦前訪舊知亂㸃乍滋承露處碎聲因想滴篷時<lb/>
<pb n="KR4h0140_WYG_752-1b"/>
　銀臺鑰入須歸去不惜餘歡盡酒巵<lb/>
　　　　送和州張員外為江都令<lb/>
　經年相望隔重湖一旦相逢在上都塞詔官班聊慰否<lb/>
　埋輪意氣尚存無由來聖代憐才子始覺清風激懦夫<lb/>
　若向西岡尋勝賞舊題名處為躊躇<lb/>
　　　　和眀道人宿山寺<lb/>
　聞道經行處山前與水陽磬聲深小院燈影迥髙房落<lb/>
　宿依樓角歸雲擁殿廊羡師閑未得早起逐班行<lb/>
<pb n="KR4h0140_WYG_752-2a"/>
　　　晩歸<lb/>
暑服道情出煙街薄暮還風清飄短袂馬健弄連環水<lb/>
静聞歸櫓霞眀見逺山過從本無事從此渉旬間<lb/>
　　　月真歌<hi>月真廣陵妓女翰林殷舎人所錄携之垂訪筵上贈此</hi>
揚州勝地多麗人其間麗者名月真月真初年十四五<lb/>
能彈琵琶善歌舞風前弱桞一枝春花裏嬌鶯百般語<lb/>
揚州帝京多名賢其間賢者殷徳川徳川初秉綸闈筆<lb/>
職近名髙常罕出花前月下或逰從一見月真如舊識<lb/>
<pb n="KR4h0140_WYG_752-2b"/>
閒庭深院資賢宅宅門嚴峻無凡客垂簾偶坐唯月真<lb/>
調弄琵琶郎為拍殷郎一旦過江去鏡中懶作孤鸞舞<lb/>
朝雲暮雨鎮相隨石頭城下還相遇二月三月江南春<lb/>
滿城濛濛起香塵隔墻試聴歌一曲乃是資賢宅裏人<lb/>
綠窓繡幌天將曉殘燭依依香褭褭離腸却恨苦多情<lb/>
輭障薰籠空悄悄殷郎去冬入翰林九霄官署轉深沉<lb/>
人間想望不可見唯向月真存舊心我慙闒茸何為者<lb/>
長感餘光每相假陋巷蕭條正掩扉相攜訪我衡茅下<lb/>
<pb n="KR4h0140_WYG_752-3a"/>
我本山人愚且貞歌筵歌席常無情自從一見月真後<lb/>
至今贏得顛狂名殷郎月真聴我語少壯光隂能幾許<lb/>
良辰美景數追隨莫教長說相思苦<lb/>
　　　走筆送義興令趙宣輔<lb/>
聞君孤櫂汎荆谿隴首雲隨别恨飛杜牧舊居憑買取<lb/>
他年藜杖願同歸<lb/>
　　　天闕山絶句<lb/>
散誕愛山客凄凉懐古心寒風天闕晩盡日倚軒吟<lb/>
<pb n="KR4h0140_WYG_752-3b"/>
　　　除夜<lb/>
寒燈耿耿漏遲遲送故迎新了不欺徃事併隨殘厯日<lb/>
春風寕識舊容儀預慙歲酒難先飲更對鄉儺羡小兒<lb/>
吟罷明朝贈知已便須題作去年詩<lb/>
　　　寄鍾謨<lb/>
看看潘鬢二毛生昨日林梢又轉鶯欲對春風忘世慮<lb/>
敢言尊酒召時英假中西閣應無事筵上南威幸有情<lb/>
不得車公終不樂已教紅袖出門迎<lb/>
<pb n="KR4h0140_WYG_752-4a"/>
　　　正初答鍾郎中見招<lb/>
髙齋遲景雪初晴風拂喬枝待早鶯南省郎官名籍籍<lb/>
東鄰妓女字英英流年倐忽成陳事春物依稀有舊情<lb/>
新歲相思自過訪不煩虚左逺相迎<lb/>
　　　聞雁寄故人<lb/>
乆作他鄉客深慙薄宦非不知雲上雁何得每年歸夜<lb/>
静聲彌怨天空影更微徃年離别淚今夕重霑衣<lb/>
　　　江舎人宅筵上有妓唱和州韓舎人歌辭因以<lb/>
<pb n="KR4h0140_WYG_752-4b"/>
　　　寄<lb/>
良宵絲竹偶成歡中有佳人俯翠鬟白雪飄颻傳樂府<lb/>
阮郎憔悴在人間清風朗月長相憶佩蕙紉蘭早晚還<lb/>
深夜酒空筵欲散向隅惆悵鬢堪斑<lb/>
　　　寒食日作<lb/>
厨冷煙初禁門閑日更斜東風不好事吹落滿庭花過<lb/>
社紛紛燕新晴淡淡霞京都盛㳺觀誰訪子雲家<lb/>
　　　賀殷㳺二舎人入翰林江給事拜中丞<lb/>
<pb n="KR4h0140_WYG_752-5a"/>
清晨待漏獨徘徊霄漢懸心不易裁閣老深嚴歸翰苑<lb/>
夕郎威望拜霜臺青綾對覆蓬壺晚赤棒前驅道路開<lb/>
猶有西垣㕔記在莫忘同草紫泥來<lb/>
　　　歐陽太監雨中視決堤因墮水明日見於省中<lb/>
　　　因戲之<lb/>
聞道張晨蓋徘徊石首東濬川非伯禹落水異三公衣<lb/>
濕仍愁雨冠欹更怯風今朝復相見疑是葛仙翁<lb/>
　　　送吳郎中為宣州推官知涇縣<lb/>
<pb n="KR4h0140_WYG_752-5b"/>
征虜亭邉月雞鳴伴客行可憐何水部今事謝宣城風<lb/>
物聊供賞班資莫繫情同心不同載留滯為浮名<lb/>
　　　寄舒州杜員外<lb/>
信到得君書知君已下車粉闈情在否蓮幕興何如人<lb/>
望徵賢入余思從子居灊山真隠地慿為卜茅廬<lb/>
　　　九月十一日寄陳郎中<lb/>
我多吏事君多病寂絶過從又幾旬前日龍山煙景好<lb/>
風前落帽是何人<lb/>
<pb n="KR4h0140_WYG_752-6a"/>
　　　和司門郎中陳彦<lb/>
衡門寂寂逢迎少不見仙郎向五旬莫問龍山前日事<lb/>
菊花開却為閑人<lb/>
　　　賦得𢷬衣<lb/>
江上多離别居人夜𢷬衣拂砧知露滴促杵恐霜飛漏<lb/>
轉聲頻斷愁多力自微裁縫依夢見腰帶定應非<lb/>
　　　九月三十夜雨寄故人<lb/>
獨聴空堦雨方知秋事悲寂寥旬假日蕭䬃夜長時别<lb/>
<pb n="KR4h0140_WYG_752-6b"/>
念紛紛起寒更故故遲情人如不醉定是兩相思<lb/>
　　　寄撫州鍾郎中<hi>時王師敗績於閩中謨在建州</hi>
去載分襟後尋聞在建安封疆正多事尊俎若為歡都<lb/>
䕶空遺鏃眀君欲舞干繞朝時不用非是殺身難<lb/>
　　　送歐陽太監㳺廬山<lb/>
家家門外廬山路唯有夫君乞假㳺案牘乍抛公署晚<lb/>
林泉已近暑天秋海潮盡處逢陶石江月圓時上庾樓<lb/>
此去蕭然好長徃人間何事不悠悠<lb/>
<pb n="KR4h0140_WYG_752-7a"/>
　　　立秋後一日與朱舎人同直<lb/>
一宿秋風未覺凉數聲宫漏日猶長林泉無計消殘暑<lb/>
虚向華池費稻粱<lb/>
　　　賦得霍將軍辭第<lb/>
漢將承恩乆圖勲肯顧私匈奴猶未滅安用以家為郢<lb/>
匠雖聞詔衡門竟不移寧煩張老頌無待晏嬰辭甲乙<lb/>
人徒費親鄰我自持悠悠千載下長作帥臣師<lb/>
　　　和元帥書記蕭郎中觀習水師<lb/>
<pb n="KR4h0140_WYG_752-7b"/>
元帥樓船出治兵落星山外火旗明千帆日助江陵勢<lb/>
萬里風馳下瀬聲殺氣暁嚴波上鷁凱歌遥駭海邉鯨<lb/>
仲宣一作從軍詠廻顧儒衣自不平<lb/>
　　　秋日盧龍村舎<lb/>
置却人間事閑從野老㳺樹聲村店晩草色古城秋獨<lb/>
鳥飛天外閒雲度隴頭姓名君莫問山木與虚舟<lb/>
　　　和蕭郎中小雪日作<lb/>
征西府裏日西斜獨試新爐自煮茶籬菊盡來低覆水<lb/>
<pb n="KR4h0140_WYG_752-8a"/>
塞鴻飛去逺連霞寂寥小雪閑中過斑駁輕霜鬢上加<lb/>
筭得流年無奈處莫將詩句祝蒼華<lb/>
　　　中書相公谿亭閑宴依韻<hi>李建勲</hi>
雨霽秋光晩亭虚野興廻沙鷗掠岸去谿水上堦來客<lb/>
傲風欹幘筵香菊在盃東山長許醉何事憶天台<lb/>
　　　寄饒州王郎中效李白體<lb/>
珍重王光嗣交情尚在不蕪城連宅住楚塞並車㳺别<lb/>
後官三改年來歲六周銀鈎無一字何以緩離愁<lb/>
<pb n="KR4h0140_WYG_752-8b"/>
　　　寄歙州吕判官<lb/>
任公郡占好山川谿水縈廻路屈盤南國自來推勝境<lb/>
故人此地作郎官風光適意須留戀祿秩資貧且喜歡<lb/>
莫憶班行重廻首是非多處是長安<lb/>
　　　宣威苗將軍貶官後重經故宅<lb/>
蔣山南望近西坊亭館依然鎻院牆天子未嘗過細柳<lb/>
將軍尋已戍燉煌<hi>史萬歲嘗謫戍燉煌</hi>欹傾怪石山無色零落圓荷<lb/>
水不香為將為儒皆寂寞門前愁殺馬中郎<lb/>
<pb n="KR4h0140_WYG_752-9a"/>
　　　附池州薛郎中書因寄歙州張員外<lb/>
新安從事舊臺郎直氣多才不可忘一旦江山馳别夢<lb/>
幾年簪紱共周行岐分出處何方是情共窮通此義長<lb/>
因附鄰州寄消息接輿今日信為狂<lb/>
　　　寄江都路員外<lb/>
吾兄失意在東都聞說襟懐任所如已縱乖慵為傲吏<lb/>
有何闗鍵制豪胥縣齋暁閉多移病南畆秋荒憶遂初<lb/>
知道故人相憶否嵇康不得嬾脩書<lb/>
<pb n="KR4h0140_WYG_752-9b"/>
　　　張員外好茅山風景求為句容令作此送<lb/>
句曲山前縣依依數舎程還同適勾漏非是厭承明柳<lb/>
谷供詩景華陽契道情金門容傲吏官滿且還城<lb/>
　　　送應之道人歸江西<lb/>
曾騎竹馬傍洪厓二十餘年變物華客夢等閑過驛閣<lb/>
歸帆遥羡指龍沙名垂小篆矜垂露詩作吳吟對綺霞<lb/>
歲暮定知廻未得信來憑為寄梅花<lb/>
　　　送元帥書記髙郎中出為婺源建威軍使<lb/>
<pb n="KR4h0140_WYG_752-10a"/>
寒風蕭瑟楚江南記室戎裝挂錦帆倚馬未曾妨笑傲<lb/>
斬牲先要厲威嚴危言昔日嘗無隱壯節今來信不凡<lb/>
惟有杯盤思上國酒醪甜淡菜蔬甘<lb/>
　　　逰方山宿李道士房<lb/>
從來未面李先生借我西窓卧月明二十三家同願識<lb/>
素騾何日暫還城<lb/>
　　　題畫石山<lb/>
彼美巉巖石誰施黼藻功回巖明照地絶璧爛臨空錦<lb/>
<pb n="KR4h0140_WYG_752-10b"/>
叚鮮須濯羅屏展易窮不因秋蘚綠非假晩霞紅羽客<lb/>
藏書洞樵人取箭風靈蹤理難問仙路去何通返駕歸<lb/>
塵裏留情向此中廻瞻畫圗畔遥羡面山翁<lb/>
　　　臨石歩港<lb/>
碕岸墮縈帶微風起細漣綠隂三月後倒影亂峰前吹<lb/>
浪㳺鱗小黏苔碎石圎㑹將腰下組換取釣魚船<lb/>
　　　病題二首<lb/>
性靈慵嬾百無能唯被朝參遣夙興聖主優容恩未答<lb/>
<pb n="KR4h0140_WYG_752-11a"/>
丹經疎濶病相陵脾傷對客偏愁酒眼暗看書每媿燈<lb/>
進與時乖不知退可憐身計謾騰騰<lb/>
人間多事本難論况是人間嬾慢人不假養生何怪病<lb/>
已能知命敢辭貧向空咄咄煩書字舉世滔滔莫問津<lb/>
金馬門前君識否東方曼倩是前身<lb/>
　　　寄江州蕭給事<lb/>
夕郎憂國不憂身今向天涯作逐臣魂夢暗馳龍闕曙<lb/>
嘯吟閒繞虎谿春朝車載酒過山寺諫紙題詩寄野人<lb/>
<pb n="KR4h0140_WYG_752-11b"/>
惆悵懦夫何足道自離羣後巳同塵<lb/>
　　　和江州江中丞見寄<lb/>
賈傅南遷乆江闗道路遥北來空見雁西去不如潮䑕<lb/>
穴依城社鴻飛在泬寥髙低各有處不擬更相招<lb/>
　　　和鍾郎中送朱先輩還京垂寄<lb/>
分司洗馬無人問辭客殷勤輟棹歌蒼蘚滿庭行徑小<lb/>
髙梧臨檻雨聲多春愁盡付千盃酒鄉思遥聞一曲歌<lb/>
且共勝逰消永日西岡風物近如何<lb/>
<pb n="KR4h0140_WYG_752-12a"/>
　　　送郝郎中為浙西判官<lb/>
大藩從事本優賢幕府仍當北固前花繞樓臺山倚郭<lb/>
寺臨江海水連天恐君到即忘歸日憶我逰曾歴二年<lb/>
若許他時作閑伴殷勤為買釣魚船<lb/>
　　　翰林㳺舎人清明日入院中途見過余眀日亦<lb/>
　　　入西省上直因寄㳺君<lb/>
榆桞開新焰梨花發故枝輜軿隘城市圭組坐曹司獨<lb/>
對芝泥檢遥憐白馬兒禁林還視草氣味兩相知<lb/>
<pb n="KR4h0140_WYG_752-12b"/>
　　　陪王庶子㳺後湖涵虚閣<hi>東宫園</hi>
懸圃清虚乍過秋看山尋水上兹樓輕鷗的的飛難沒<lb/>
紅葉紛紛晩更稠風巻微雲分逺岫浪揺晴日照中洲<lb/>
躋攀况有承華客如在南皮奉勝逰<lb/>
　　　柳枝辭十二首<lb/>
把酒憑君唱桞枝也從絲管逓相隨逢春只合朝朝醉<lb/>
記取秋風落葉時<lb/>
南園日暮起春風吹散楊花雪滿空不惜楊花飛也得<lb/>
<pb n="KR4h0140_WYG_752-13a"/>
愁君老盡臉邉紅<lb/>
陌上朱門柳映花簾鈎半捲綠隂斜憑郎暫駐青驄馬<lb/>
此是錢塘小小家<lb/>
夾岸朱欄桞映樓綠波平幔帶花流歌聲不出長條宻<lb/>
忽地風廻見綵舟<lb/>
老大逢春總恨春綠楊隂裏最愁人舊㳺一别無因見<lb/>
嫰葉如眉處處新<lb/>
濛濛堤畔桞含煙疑是陽和二月天醉裏不知時節改<lb/>
<pb n="KR4h0140_WYG_752-13b"/>
漫隨兒女打鞦韆<lb/>
水閣春來乍减寒曉粧初罷倚欄干長條亂拂春波動<lb/>
不許佳人照影看<lb/>
桞岸煙昏醉裏歸不知深處有芳菲重來已見花飄盡<lb/>
唯有黄鶯囀樹飛<lb/>
此去仙源不是遥垂楊深處有朱橋共君同過朱橋去<lb/>
索<hi>一作宻</hi>映垂楊聴洞簫<lb/>
暫别揚州十度春不知光景屬何人一帆歸客千條桞<lb/>
<pb n="KR4h0140_WYG_752-14a"/>
　腸斷東風揚子津<lb/>
　仙樂春來按舞腰清聲偏似傍嬌嬈應緣鶯舌多情頼<lb/>
　長向雙成說翠條<lb/>
　鳳笙臨檻不能吹舞袖當筵亦自疑唯有美人多意緒<lb/>
　解依芳態畫雙眉<lb/>
　　　　貶官泰州出城作<lb/>
　浮名浮利信悠悠四海干戈痛主憂三諫不從為逐客<lb/>
　一身無累似虚舟滿朝權貴皆曾忤繞郭林泉巳徧㳺<lb/>
<pb n="KR4h0140_WYG_752-14b"/>
　惟有戀恩終<hi>一作心</hi>不改半程猶自望城樓<lb/>
　　　　過江<lb/>
　别路知何極離腸有所思登艫望城逺揺㯭過江遲斷<lb/>
　岸煙中失長天水際垂此心非橘柚不為兩鄉移<lb/>
　　　　經東都太子橋<lb/>
　綸闈放逐知何道桂苑風流且暫歸莫問升遷橋上客<lb/>
　身謀疎拙舊心違<lb/>
御定全唐詩巻七百五十二<lb/>
</p>
<p>
</p>
  </div>
</body>
</text>
</TEI>
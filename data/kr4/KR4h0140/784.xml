<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_784-1a"/>
　欽定四庫全書<lb/>
御定全唐詩卷七百八十四<lb/>
　　景龍文館學士<hi>詩一首</hi>
　　　　長寧公主宅流杯<lb/>
　憑髙瞰逈足怡心茵閣桃源不暇尋餘雪依林成玉樹<lb/>
　殘霙㸃岫即瑶岑<lb/>
　　神龍從臣<hi>詩一首</hi>
　　　　侍宴桃花園詠桃花應制<hi>紀事張仁亶自朔方入朝中宗迎宴於桃</hi>
<pb n="KR4h0140_WYG_784-1b"/>
　　　<hi>花園命從臣詠桃花時李嶠趙彦昭等各有賦此詩失姓名</hi>
　源水叢花無數開丹跗紅萼間青梅從今結子三千歲<lb/>
　預喜仙遊復摘來<lb/>
　　天寶時人<hi>詩一首</hi>
　　　　玉龍子詩<hi>太平廣記云玉龍子本太宗晉陽宫物文徳皇后嘗賜大帝廣不數寸而</hi>
　　　　<hi>温潤精巧非人間所有後則天以賜𤣥宗開元中三輔旱祈禱無應乃密投於南山龍池風雨</hi>
　　　<hi>隨作及上皇幸西蜀迴次渭水左右臨流濯㺯沙中得之人有詩曰</hi>
　聖運潛符瑞玉龍自興雲雨更無蹤不如渭水沙中得<lb/>
<pb n="KR4h0140_WYG_784-2a"/>
爭保鑾輿復九重<lb/>
　僖宗朝北省官<hi>詩一首</hi>
　　　寄兄<hi>江鄰幾襍志云僖宗幸蜀有北省官避地江左而元昆扈蹕在蜀因寄詩</hi>
渉江今日恨偏多援筆長吁欲奈何倘使淚流西去得<lb/>
便應添作錦江波<lb/>
　洪州將軍<hi>詩一首</hi>
　　　題屈原祠<hi>青𤨏集屈子沈沙之處在岳州境内汨羅江上有祠以漁父配享唐末有</hi>
　　　<hi>洪州衙前軍將忘其姓名題一絶自後能詩者不能措手</hi>
<pb n="KR4h0140_WYG_784-2b"/>
蒼藤古木幾經春舊祀祠堂小水濵行客謾陳三酎酒<lb/>
大夫元是獨醒人<lb/>
　貞元文士<hi>詩一首</hi>
　　　題端正樹<hi>酉陽雜爼云長安西端正樹去馬嵬一舍之程廼徳宗皇帝幸奉天覩其</hi>
　　　<hi>蔽芾錫以羙名有文士經過題詩逆旅不顯姓名</hi>
昔日偏霑雨露榮徳皇西幸賜嘉名馬嵬此去無多地<lb/>
合向楊妃冡上生<lb/>
　河北士人<hi>詩二首</hi>
<pb n="KR4h0140_WYG_784-3a"/>
　　　寄内詩<hi>本事詩河北朱滔括兵不擇士族悉令赴軍自閱於毬塲有士子容止可觀進</hi>
　　　<hi>趨淹雅滔召問曰所業者何曰學為詩問有妻否曰有即令作寄内詩及代妻荅詩援筆立成</hi>
　　　<hi>滔憐之遺束帛遣歸</hi>
握筆題詩易荷戈征戍難慣從鴛被暖怯向鴈門寒瘦<lb/>
盡寛衣帶啼多漬枕檀試留青黛著廻日畫眉看<lb/>
　　　代妻荅詩<lb/>
蓬鬢荆釵世所稀布裙猶是嫁時衣胡麻好種無人種<lb/>
合是歸時底不歸<hi>此詩一作女郎葛鵶兒作</hi>
<pb n="KR4h0140_WYG_784-3b"/>
　元和舉子<hi>詩一首</hi>
　　　丙申歲詩<hi>摭言曰元和十一年丙申中書舍人李逢吉下放髙澥等三十三人多取</hi>
　　　<hi>寒素時有詩</hi>
元和天子丙申年三十三人同得仙袍似爛銀文似錦<lb/>
相將白日上青天<lb/>
　懿宗朝舉子<hi>詩一首</hi>
　　　刺安南事詩<hi>北夢𤨏言云懿宗朝安南失于撫柔勞動兵役有舉子聞許卒二千</hi>
　　　<hi>没于蠻鄉有詩以刺吟之知失于授任為國家生事爾</hi>
<pb n="KR4h0140_WYG_784-4a"/>
南荒不擇吏致我交趾覆聫綿三四年致我交趾辱懦<lb/>
者鬥則退武者兵益黷軍容滿天下戰將多金玉刮得<lb/>
齊民瘡分為猛士祿雄雄許昌師忠武冠其族去為萬<lb/>
騎風住為一川肉時有殘卒廻千門萬户哭哀聲動閭<lb/>
里怨氣成山谷誰能聽鼓聲不忍看金鏃念此堪淚流<lb/>
悠悠潁川綠<lb/>
　白衫舉子<hi>詩一首</hi>
　　　歌<hi>侯鯖錄敬翔當權時有一舉子白衫作舞歌唱云</hi>
<pb n="KR4h0140_WYG_784-4b"/>
執板狂歌乞個錢塵中流浪且隨緣直饒到老常如此<lb/>
猶勝危時弄化權<lb/>
　唐末朝士<hi>詩一首</hi>
　　　覩野花思京師舊遊<lb/>
曽過街西看牡丹牡丹纔謝便心闌如今變作村園眼<lb/>
鼓子花開也喜歡<lb/>
　西鄙人<hi>詩一首</hi>
　　　哥舒歌<hi>天寶中哥舒翰為安西節度使控地數千里甚著威令故西鄙人歌此</hi>
<pb n="KR4h0140_WYG_784-5a"/>
北斗七星髙哥舒夜帶刀至今窺牧馬不敢過臨洮<lb/>
　太上隱者<hi>詩一首</hi>
　　　荅人<hi>古今詩話云太上隱者人莫知其本末好事者從問其姓名不荅留詩一絶云</hi>
偶來松樹下髙枕石頭眠山中無厯日寒盡不知年<lb/>
　黄山隱<hi>詩一首</hi>
　　　向竹吟<hi>雲溪友議云皇甫大夫素好道術在夏口時有一人著道士服策杖躡履直入</hi>
　　　<hi>㦸門公遽起迎之道士則傲然不窺向竹而吟云云自謂我是七賢中一賢也問姓名云黄山</hi>
　　　<hi>隱公未能明其㫖偽留於宫觀曰斯人若是至道名利俱捐試令軍將持書送絹百疋錢一百</hi>
<pb n="KR4h0140_WYG_784-5b"/>
　　　<hi>千文山隱啟緘忻喜立修廻報遂乃脫其道服餙以青衿引見謝陳禮度甚恭殊異初來傲睨</hi>
　　　<hi>之態皇甫公判書之末乃至盡刑山隱擬為妖惑敢蔑公侯死無于吉致孫策鏡裏之妖來非</hi>
　　　<hi>許邁起劉恢舟中之顧足見凡愚自貽伊禍云是王相公事</hi>
積塵為太山掬水成東海富貴有時乖希夷無日改綘<lb/>
節出崆峝霓衣發光彩古者有七賢六個今何在<lb/>
　婺州山中人<hi>詩一首</hi>
　　　歌<hi>葆光錄婺州有僧入山見一人古貌巾褐騎牛手執鞭光鑠日色扣角而歌云云僧揖之</hi>
　　　<hi>不應馳去</hi>
<pb n="KR4h0140_WYG_784-6a"/>
靜居青嶂裏髙嘯紫煙中塵世連仙界瓊田前路通<lb/>
　同谷子<hi>詩五首</hi>
　　　五子之歌<hi>紀事云昭宗播岐何后用事有同谷子者詠五子之歌何后潛令秦王誅</hi>
　　　<hi>之事未行而奔去</hi>
邦惟固本自安寧臨下常須馭朽驚何事十旬遊不返<lb/>
禍胎從此召殷兵<lb/>
酒色聲禽號四荒那堪峻宇又彫墻靜思今古為君者<lb/>
未或因兹不滅亡<lb/>
<pb n="KR4h0140_WYG_784-6b"/>
唯彼陶唐有冀方少年都不解思量如今筭得當時事<lb/>
首為盤遊亂紀綱<lb/>
明明我祖萬邦君典則貽將示子孫惆悵太康荒墜後<lb/>
覆宗絶祀滅其門<lb/>
仇讐萬姓遂無依顔厚何曽解忸怩五子既歌邦已失<lb/>
一場前事悔難追<lb/>
　崔公佐客<hi>詩一首</hi>
　　　獻公佐詩<hi>郡閣雅談云公佐牧郡日宴賔僚有一客巾屨不完衣破肘見突筵而入</hi>
<pb n="KR4h0140_WYG_784-7a"/>
　　　<hi>崔喜其來令下牙籌引滿數觥神色自若飲妓駭其藍縷因大<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>客獻詩云云崔令掩口無咍</hi>
　　　<hi>賢士</hi>
破額幞頭衫也穿使君猶許對華筵今朝幸倚文章守<lb/>
遮莫青蛾笑揭天<lb/>
　洛中舉子<hi>詩二首</hi>
　　　贈妓茂英<hi>太平廣記茂英年小時舉子與相識後到江外偶於飲席遇之因贈</hi>
憶昔當初過柳樓茂英年小尚嬌羞隔窗未省聞髙語<lb/>
對鏡曽窺學上頭一别中原俱老大再來南國見風流<lb/>
<pb n="KR4h0140_WYG_784-7b"/>
彈絃酌酒話前事零落碧雲生暮愁<lb/>
　　　又贈<hi>舉子時謁節帥留連數月宴飲既頻茂英為酒糺諧戲頗洽一日告辭帥開筵送别</hi>
　　　<hi>因暗留絶句與之帥取覽知其情即令人送付舉子</hi>
少插花枝少下籌須防女伴妬風流坐中若打占相令<lb/>
除却尚書莫㸃頭<lb/>
　江陵士子<hi>詩一首</hi>
　　　寄故姬<hi>盧氏雜記曰江陵寓居士子忘其姓名有美姬甚貧去遊交廣間戒其姬曰我</hi>
　　　<hi>若五年不歸任爾改適去後五年未歸姬遂為前刺史所納在髙麗坡底及明年歸已失姬所</hi>
<pb n="KR4h0140_WYG_784-8a"/>
　　　<hi>在尋訪知處遂為詩寄之刺史見詩給一百千及資裝遣還士子</hi>
隂雲羃羃下陽臺惹著襄王更不廻五度看花空有淚<lb/>
一心如結不曽開纎蘿自合依芳樹覆水寧思返舊杯<lb/>
惆悵髙麗坡底宅春光無復下山來<lb/>
　織錦人<hi>詩一首</hi>
　　　吟<hi>盧氏襍説云盧氏子失第徒歩出都城逆旅寒甚有一人續至附火吟云云盧愕然以為</hi>
　　　<hi>白樂天詩問姓名曰姓李世織綾錦前屬東都官錦坊近以薄伎投本行皆云以今花様與前</hi>
　　　<hi>不同不謂伎倆見以文彩求售者不重於世如此且東歸去</hi>
<pb n="KR4h0140_WYG_784-8b"/>
學織繚綾功未多亂拈機杼錯抛梭莫教官錦行家見<lb/>
把此文章笑殺他<lb/>
　　　句<lb/>
如今不重文章士莫把文章誇向人<lb/>
　吏部選人<hi>詩一首</hi>
　　　送南中尉<lb/>
羡君初拜職嗟我獨無名且是正員尉全勝兼試卿<lb/>
　建業卜者<hi>詩一首</hi>
<pb n="KR4h0140_WYG_784-9a"/>
　　　題紫微觀<lb/>
昨日朝天過紫微醮壇風泠杏花稀碧桃泥我傳消息<lb/>
何事人間更不歸<lb/>
　天嶠遊人<hi>詩一首</hi>
　　　題鄧仙客墓<hi>鄧仙客晉延康代為國師錫紫服𦵏麻姑山</hi>
鶴老芝田雞在籠上清那與俗塵同既言白日升仙去<lb/>
何事人間有殯宫<lb/>
　驪山遊人<hi>詩一首</hi>
<pb n="KR4h0140_WYG_784-9b"/>
　　　題故翠㣲宫<hi>談苑云翠微寺在驪山絶頂舊驪宫也唐太宗避暑於此後寺亦廢</hi>
　　　<hi>有遊人題云</hi>
翠微寺本翠微宫樓閣亭臺幾十重天子不來僧又去<lb/>
樵夫時倒一株松<lb/>
　衡州舟子<hi>詩一首</hi>
　　　吟<hi>語林云衡州人多文詞至於樵夫往往能言詩嘗有人赴廣州幕府夜聞舟中吟問之乃</hi>
　　　<hi>其所作也</hi>
野鵲灘西一櫂孤月光遥接洞庭湖堪嗟廻雁峰前過<lb/>
<pb n="KR4h0140_WYG_784-10a"/>
望斷家山一字無<lb/>
　華山老人<hi>詩一首</hi>
　　　月夜<lb/>
澗水泠泠聲不絶溪流茫茫野花發自去自來人不知<lb/>
歸時常對空山月<lb/>
　終南山翁<hi>詩一首</hi>
　　　終南<hi>一作陳季卿詩</hi>
霜鶴鳴時夕風急亂鴉又向寒林集此君輟櫂悲且吟<lb/>
<pb n="KR4h0140_WYG_784-10b"/>
獨對蓮花一峰立<lb/>
　吳越失姓名人<hi>詩五首</hi>
　　　大慶堂賜宴元璫有詩呈吳越王<lb/>
非為親賢展綺筵恒常寧敢恣遊盤緑槎楊柳綿初軟<lb/>
紅暈櫻桃粉未乾谷鳥乍啼聲似澀甘霖方霽景猶寒<lb/>
笙歌風𦂳人酣醉却遶珍叢爛漫㸔<lb/>
　　　又和<lb/>
櫻桃花下㑹親賢風逺銅壺轉露盤蝶下粉墻梅乍折<lb/>
<pb n="KR4h0140_WYG_784-11a"/>
蟻浮金斚酒難乾雲和緩奏泉聲咽珠箔低垂水影寒<lb/>
狂簡斐然吟詠足却邀羣彦重吟㸔<lb/>
　　　再和<lb/>
我有嘉賓宴乍歡畫簾紋細鳳雙盤影籠沼沚修篁宻<lb/>
聲透笙歌羯鼓乾散後便依書篋寐渴來潛想玉壺寒<lb/>
櫻桃零落紅桃媚更俟旬餘共醉㸔<lb/>
　　　重和<lb/>
冷宴殷勤展小園舞鞇柔軟綵虬盤篸花盡日疑頭重<lb/>
<pb n="KR4h0140_WYG_784-11b"/>
病酒經宵覺口乾嘉樹倚樓青瑣暗晩雲藏雨碧山寒<lb/>
文章天子文章别八采盧郎未可㸔<lb/>
　　　御製春遊長句<lb/>
天意分明道已光春遊嘉景勝仙鄉玉爐煙直風初靜<lb/>
銀漢雲銷日正長柳帶似眉全展綠杏苞如臉半開香<lb/>
黄鶯歴歴啼紅樹紫鷰闗闗語畫梁低檻晩晴籠翡翠<lb/>
小池波暖浴鴛鴦馬嘶廣陌貪新草人醉花堤怕夕陽<lb/>
比屋管弦呈妙曲連營羅綺鬬時妝全吳霸越千年後<lb/>
<pb n="KR4h0140_WYG_784-12a"/>
　獨此昇平顯萬方<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_784-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷七百八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_551-1a"/>
　欽定四庫全書<lb/>
御定全唐詩巻五百五十一<lb/>
　　盧肇<lb/>
　盧肇字子發袁州人㑹昌三年登第初為鄂岳盧商從<lb/>
　事後除著作郎遷倉部員外郎充集賢院直學士咸通<lb/>
　中出知歙州移宣池吉三州卒賦集八巻詩文集十三<lb/>
　巻今編詩一巻<lb/>
　　　　漢隄詩<hi>并序</hi>
<pb n="KR4h0140_WYG_551-1b"/>
　　　上元年秋漢水大溢齧襄隄以入既沈漢郛遂滅<lb/>
　　　峴趾棟榱且流壓溺無算襄之城僅以門免三日<lb/>
　　　水去䧟為大塗餘民棲於楚山號不敢下餒躓相<lb/>
　　　挽其能全者什六七上大憂曰襄惟東南實脰荆<lb/>
　　　海若氣不息吾躬曷瘳今天下災於有漢庭垣盡<lb/>
　　　潴胔骼在淖有嬰墜井母實號之今襄人盡墜吾<lb/>
　　　號尚及哉咨乃卿士疇能振之以易吾亂咸以地<lb/>
　　　官范陽公舊理南粤島夷率化甘於民心俾踐於<lb/>
<pb n="KR4h0140_WYG_551-2a"/>
　　襄必克底乂上俞以往公既至省漢之溺由舊防<lb/>
　　之不固㡬五十載又詢之漢水之不犯襄郛惟是<lb/>
　　甚災既魚士庶災或能嗣孰以遏之募民新漢之<lb/>
　　隄食敵其功資三其食因故隄之址廣倍之髙再<lb/>
　　倍之距襄之郊繚半百里明年春隄成公具以疏<lb/>
　　上大歡復襄之疲民一祀賑糓十萬斛民既保寧<lb/>
　　謳歌怡愉既而舒蘓不知曩之災也昔狄敗衞侯<lb/>
　　於熒澤齊桓公帥諸侯城縁陵以居之而衞國忘<lb/>
<pb n="KR4h0140_WYG_551-2b"/>
　　亡君子是以稱桓公之德今公之為是隄也襄有<lb/>
　　衞人之思焉而况宣天子之慈以生厥民曷齊桓<lb/>
　　之尚哉噫五材之生沴也必極於物物之既極天<lb/>
　　必資明哲以蘇之理之常也古之人有力保一邑<lb/>
　　勇禦一冦謂之有功尚以金石載之况捍大災救<lb/>
　　大患其美若是豈得無稱焉是宜以聲詩播之登<lb/>
　　於樂府惟漢亦有瓠子之歌是可類之謹按正考<lb/>
　　甫作商詩公子奚斯命太史克請於周作魯詩皆<lb/>
<pb n="KR4h0140_WYG_551-3a"/>
　　其國之公族也肇於公為族孫幸力於文所不宜<lb/>
　　黙唯峴之碑曰羊公惟隄之詩曰盧公是古今之<lb/>
　　相光昭也其誰曰不然詩曰<lb/>
隂沴姦陽来暴於襄洎入大郛波端若鋩觸厚摧髙不<lb/>
知其防駭潰顛委萬室皆毁竈登蛟鼉堂集鱣鮪惟㤙<lb/>
若讎母不能子洪潰既涸閈閎其虛以隳我堵以剝我<lb/>
廬酸傷顧望若踐丘墟帝曰念嗟朕日南顧流災降慝<lb/>
天曷台怒滔滔襄郊捽我嬰孺於惟餘甿飢傷喘呼斯<lb/>
<pb n="KR4h0140_WYG_551-3b"/>
為滛痍孰往膏傅惟汝元寮僉舉明哲我公用諧苴茅<lb/>
杖節來視襄人噢咻提挈不日不月咍乎忭恱乃泳故<lb/>
隄䧟於沙泥缺落坳圯由東訖西公曰嗚呼漢之有隄<lb/>
實命襄人不力乃力則及乃身具鍤與畚漢隄其新帝<lb/>
廪有粟帝府有緡爾成爾隄必錫爾勤襄人怡怡聽命<lb/>
襄滸背囊肩杵奔走蹈舞分之卒伍令以麾鼓尋尺既<lb/>
度日月可數登登嶪嶪周旋上下披峴斵楚飛石輓土<lb/>
舉築殷雷駭汗霏雨疲癃鰥獨奮有筋膂呀吁来助提<lb/>
<pb n="KR4h0140_WYG_551-4a"/>
筐負筥不勞其勞雜沓笑語咸曰盧公來賜我生斯隄<lb/>
既成蜿蜿而平確爾山固屹如雲横漢流雖狂堅不可<lb/>
蝕代千年億與天無極惟公之隄昔在人心既築既成<lb/>
横之於南萌渚不峻此門不深今復在慈於漢之隂斯<lb/>
隄已崇兹民獲祐齯童相慶室以完富貽於襄人願保<lb/>
厥夀繄公之功赫焉如晝捍此巨災崪若京阜天子賜<lb/>
之百姓載之族孫作詩昭示厥後<lb/>
　　　題甘露寺<lb/>
<pb n="KR4h0140_WYG_551-4b"/>
北固巖端寺佳名自上台地從京口斷山到海門廻曙<lb/>
色煙中滅潮聲日下来一隅通雉堞千仭聳樓臺林暗<lb/>
疑降虎江空想度杯福庭増氣象仙磬落昭囘覺路花<lb/>
非染流年景謾催隋宫凋緑草晉室散黄埃西蜀波湍<lb/>
盡東溟日月開如登最髙處應得見蓬莱<lb/>
　　　江陵府初試澄心如水<lb/>
丹心何所喻唯<hi>一作為</hi>水並清虛莫測千尋底難知一勺<lb/>
初内明非有物上善本無魚澹泊随髙下波瀾逐巻舒<lb/>
<pb n="KR4h0140_WYG_551-5a"/>
養䝉方浩浩出險<hi>一作海</hi>每徐徐若灌情田裏常流盡不<lb/>
如<lb/>
　　　風不鳴條<lb/>
習習和風至過條不自鳴暗通青律起<hi>一作暖</hi>逺傍白蘋<lb/>
生拂樹花仍落經林鳥自<hi>一作詎</hi>驚㡬牽蘿蔓動潛惹栁<lb/>
絲輕入谷<hi>一作幽澗</hi>迷松響<hi>一作/韻</hi>開<hi>一作閑</hi>窓失竹聲薰弦方<lb/>
在御萬國仰皇情<lb/>
　　　别宜春赴舉<lb/>
<pb n="KR4h0140_WYG_551-5b"/>
秋天草木正蕭疎西望秦關别舊居筵上芳樽今日酒<lb/>
篋中黄巻古人書辭鄉且伴<hi>一作離山且作</hi>銜蘆雁入海終為<lb/>
戴角魚長短九霄飛直上不教毛羽落空虛<lb/>
　　　射䇿後作<lb/>
射䇿明時愧不才敢期青律變寒灰晴憐斷雁侵雲去<lb/>
暖見醯雞傍酒来箭發尚憂楊葉逺愁生只恐杏花開<lb/>
曲江春淺人游少盡日看山醉獨囘<lb/>
　　　和主司王起<hi>一作奉和主司王僕射答周侍郎賀放榜作</hi>
<pb n="KR4h0140_WYG_551-6a"/>
嵩髙降德為時生洪筆三題造化名鳯詔佇歸専北極<lb/>
驪珠搜得盡東瀛褒衣已換金章貴禁掖曾随玉樹榮<lb/>
明日定知同相印青衿新列栁間營<lb/>
　　　及第<hi>一本有後字</hi>送潘圖歸宜春<lb/>
三載皇都恨食貧北溟今日化窮鱗青雲乍喜逢知已<lb/>
白社猶悲送故人對酒共驚千里别看花自感一枝春<lb/>
君歸為說龍門寺<hi>一作事</hi>雷雨初生電遶身<lb/>
　　　将歸宜春留題新安館<lb/>
<pb n="KR4h0140_WYG_551-6b"/>
東里如今號鄭鄉西家昔日近丘墻芸臺四部添新學<lb/>
秘殿三年學老郎天外鴛鸞愁不見山中雲鶴喜相忘<lb/>
猶張皂蓋歸蓬蓽直謂時無許子将<lb/>
　　　競渡詩<hi>一作及第後江寧觀競渡寄袁州刺史成應元</hi>
石溪乆住思端午館驛樓前看發機鞞鼓動時雷隠隠<lb/>
獸頭凌處雪㣲㣲衝波笑出人齊噉躍浪争先鳥退飛<lb/>
向道是龍剛不信果然奪得錦標歸<lb/>
　　　除歙州途中寄座主王侍郎<hi>一本題上有咸通初恩四字</hi>
<pb n="KR4h0140_WYG_551-7a"/>
忽忝專城奉六條自憐出谷屢遷喬驅車雖道還家近<lb/>
捧日惟愁去國遥朱户昨經新棨㦸風帆常覺戀簞瓢<lb/>
江天夜夜知消息長見台星在碧霄<lb/>
　　　御溝水<lb/>
萬壑朝溟海縈廻嵗月多無如此溝水咫尺奉天波<lb/>
　　　楊栁枝<lb/>
青鳥泉邉草木春黄雲塞上是征人歸來若得長條贈<lb/>
不憚風霜與苦辛<lb/>
<pb n="KR4h0140_WYG_551-7b"/>
　　　新植紅茶花偶出被人移去以詩索之<lb/>
嚴<hi>一作最</hi>恨柴門一樹花便隨香逺逐香車花如解語還<lb/>
應道欺我郎君不在家<lb/>
　　　戲題<hi>肇初計偕至襄陽竒章公方有眞珠之惑</hi>
神女初離碧玉堦彤雲猶擁牡丹鞋知道相公憐玉腕<lb/>
强将纎手整金釵<lb/>
　　　成名後作<lb/>
桂在蟾宫不可攀功成業熟也何難今朝折得東歸去<lb/>
<pb n="KR4h0140_WYG_551-8a"/>
共與鄉閭年少看<lb/>
　　　登祝融寺蘭若<hi>一作登南岳月宫蘭若</hi>
祝融絶頂萬餘層䇿杖攀蘿步步登行到月宫霞外寺<lb/>
白雲相伴兩三僧<lb/>
　　　被謪連州<lb/>
黄絹外孫翻得罪華顛故老莫相嗤連州萬里無親戚<lb/>
舊識唯應有荔支<lb/>
　　　謫後再書一絶<lb/>
<pb n="KR4h0140_WYG_551-8b"/>
崆峒道士悞燒丹赤鼠黄牙㡬許難墜墮閻浮南斗下<lb/>
不知何事犯星官<lb/>
　　　題清逺峽觀音院二首<lb/>
清潭洞澈深千丈危岫攀蘿上㡬層秋盡更無黄葉樹<lb/>
夜䦨唯對白頭僧<lb/>
風入古松添急雨月臨虚檻背殘燈老猨嘯狖還欺客<lb/>
來撼忩前百尺藤<lb/>
　　　喜楊舍人入翰林<lb/>
<pb n="KR4h0140_WYG_551-9a"/>
御筆親批翰長銜夜開金殿送瑶緘平明玉案臨宣室<lb/>
巳見龍光出傅巖<lb/>
　　　謫連州書春牛榜子<lb/>
陽和未解逐民憂雪滿群山對白頭不得職田饑欲死<lb/>
兒儂何事打春牛<lb/>
　　　送弟<lb/>
去日家無擔石儲汝須勤苦事樵漁古人盡向塵中逺<lb/>
白日耕田夜讀書<lb/>
<pb n="KR4h0140_WYG_551-9b"/>
　　　牧童<lb/>
誰人得似牧童心牛上横眠秋聽深時復往來吹一曲<lb/>
何愁南北不知音<lb/>
　　　嘲小兒<lb/>
貪生只愛眼前珍不覺風光度嵗頻昨日見來騎竹馬<lb/>
今朝早是有年人<lb/>
　　　金錢花<lb/>
輪郭休誇四字書紅窠寫出對庭除時時買得佳人笑<lb/>
<pb n="KR4h0140_WYG_551-10a"/>
　本色金錢却不如<lb/>
　　　　木筆花<lb/>
　媆如新竹管初齊粉膩紅輕様可攜誰與詩人偎檻看<lb/>
　好於牋墨併分題<lb/>
　　　　句<lb/>
　君夢涔陽月中秋憶棹歌<hi>見岳州府志</hi>　妙吹應諧鳯工書<lb/>
　定得鵝<hi>李羣玉善急就章喜食鵞肇贈句云云  見紀事</hi>　亭邉古木晝隂隂<lb/>
　亭下寒潭百丈深黄菊舊連陶令宅青山遥負向平心<lb/>
<pb n="KR4h0140_WYG_551-10b"/>
　<hi>題緑隂亭臨江府志</hi>　<hi>見</hi>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百五十一<lb/>
</p>
<p>
</p>
  </div>
</body>
</text>
</TEI>
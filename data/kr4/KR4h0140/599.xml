<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_599-1a"/>
　欽定四庫全書<lb/>
御定全唐詩巻五百九十九<lb/>
　　于濆<lb/>
　于濆字子漪咸通進士終泗州判官詩一巻<lb/>
　　　　青樓曲<lb/>
　青樓臨大道一上一囘老所思終不來極目傷春草<lb/>
　　　　塞下曲<lb/>
　紫塞曉屯兵黃沙披甲卧<hi>一作赤子别父母犬戎圍邏娑</hi>戰鼓聲未齊<lb/>
<pb n="KR4h0140_WYG_599-1b"/>
　烏鳶已相賀燕然山上雲半是離鄉魂衞霍待<hi>一作徒</hi>富<lb/>
　貴豈能無<hi>一作清</hi>乾坤<hi>一作不知誰與論</hi>
　　　　山村曉思<lb/>
　開門省禾黍鄰翁水頭住今朝南澗波昨夜西川雨牧<lb/>
　童披短蓑腰笛期煙渚不問水邊人騎牛傍山去<lb/>
　　　　馬嵬驛<lb/>
　常經馬嵬驛見說坡前客一從屠貴妃生女愁傾國是<lb/>
　日芙蓉花不如秋草色當時嫁匹夫不妨得頭白<lb/>
<pb n="KR4h0140_WYG_599-2a"/>
　　　苦辛<hi>一作辛苦</hi>吟<lb/>
壠上扶犂兒手種腹長飢窗下抛<hi>一作前擲</hi>梭女手織身無<lb/>
衣我願燕趙姝化爲嫫母姿一笑不值錢<hi>一作金</hi>自然家<lb/>
國肥<lb/>
　　　野蠶<lb/>
野蠶食青桑吐絲亦成繭無功及生人何異偷飽煖我<lb/>
願均爾絲化爲寒者衣<lb/>
　　　秦原覽古<lb/>
<pb n="KR4h0140_WYG_599-2b"/>
耕者戮力地龍虎曾角逐火德道將亨夜逢虵母哭昔<lb/>
日望夷宫是處尋桑榖漢祖竟爲龍趙髙徒指鹿當時<lb/>
行路人已合傷心目漢祚又千年秦原草還綠<lb/>
　　　古宴曲<lb/>
雉扇合蓬萊朝車囘紫陌重門集嘶馬言宴金張宅燕<lb/>
娥奉巵酒低鬟若無力十戸手胼胝鳳凰釵一隻髙樓<lb/>
齊下視日照羅衣<hi>一作綺</hi>色笑指負薪人不信生中國<lb/>
　　　南越謡<lb/>
<pb n="KR4h0140_WYG_599-3a"/>
迢迢東南天巨浸無津壖雄風巻昬霧干戈滿樓船此<lb/>
時尉佗心兒童待幽燕三寸陸賈舌萬里漢山川若令<lb/>
交趾貨盡生虞芮田天意茍如此遐人誰肯憐<lb/>
　　　述已歎<lb/>
不長不成人及長老逼身履善本求樂及善尤苦辛如<lb/>
何幽并兒一箭取功勲<lb/>
　　　遼陽行<lb/>
遼陽在何處妾欲隨君去義合齊死生本不誇機杼誰<lb/>
<pb n="KR4h0140_WYG_599-3b"/>
能守空閨虚問遼陽路<lb/>
　　　旅館秋思<lb/>
旅館坐孤寂出門成苦吟何事覺歸晚黄花秋意深寒<lb/>
蝶戀衰草軫我離鄉心更見庭前樹南枝巢宿禽<lb/>
　　　長城<lb/>
秦皇豈無德䝉氏非不武豈將版築功萬里遮胡虜團<lb/>
沙世所難作壘明知苦死者倍堪傷僵屍猶抱杵十年<lb/>
居上郡四海誰爲主縱使骨爲塵寃名不入土<lb/>
<pb n="KR4h0140_WYG_599-4a"/>
　　　田翁歎<hi>一本下有桑字</hi>
手植千樹桑文杏作中梁頻年徭役重盡屬富家郎富<lb/>
家田業廣用此買金章昨日門前過軒車滿垂楊歸來<lb/>
說向家兒孫竟咨嗟不見千樹桑一浦芙蓉花<lb/>
　　　沙場夜<lb/>
城上更聲發城下杵聲歇征人燒斷蓬對泣沙中月耕<lb/>
牛朝輓甲戰馬夜銜鐡士卒浣戎衣交河水爲血輕裘<lb/>
兩都客洞房愁宿别何况遠辭家生死猶未決<lb/>
<pb n="KR4h0140_WYG_599-4b"/>
　　　里中女<lb/>
吾聞池中魚不識海水深吾聞桑下女不識華堂隂貧<lb/>
窗苦機杼富家鳴杵砧天與雙明眸只敎識蒿簪徒惜<lb/>
越娃貌亦蘊韓娥音珠玉不到眼遂無奢侈心豈知趙<lb/>
飛燕滿髻釵黃金<lb/>
　　　寒食<lb/>
二月野中芳凡花亦能香素娥哭新塚樵柯鳴柔桑田<lb/>
父引黃犬尋狐上髙岡墳前呼犬歸不知頭似霜<lb/>
<pb n="KR4h0140_WYG_599-5a"/>
　　　邊遊錄戍卒言<lb/>
二十屬盧龍三十防沙漠平生愛功業不覺從軍惡今<lb/>
來客鬢改知學彎弓錯赤肉痛金瘡他人成衞霍目斷<lb/>
望君門君門苦寥廓<lb/>
　　　古征戰<lb/>
高峰凌青冥深穴萬丈坑皇天自山谷焉得人心平齊<lb/>
魯足兵甲燕趙多娉婷仍聞麗水中日日黄金生茍非<lb/>
夷齊心豈得無戰爭<lb/>
<pb n="KR4h0140_WYG_599-5b"/>
　　　山村叟<lb/>
古鑿巖居人一㕓稱有產雖霑巾覆形不及貴門犬驅<lb/>
牛耕白石課女經黄繭歲暮霜霰濃畫樓人飽煖<lb/>
　　　戍客南歸<lb/>
北别黃榆塞南歸白雲鄉孤舟下彭蠡楚月沈滄浪爲<lb/>
子惜功業滿身刀箭瘡莫渡汨羅水囘君忠孝腸<lb/>
　　　經館娃宫<lb/>
館娃宫畔顧國變生嬌妒句踐膽未嘗夫差心已誤呉<lb/>
<pb n="KR4h0140_WYG_599-6a"/>
亡甘已矣<hi>一作昔誰在</hi>越勝今何處當時二國君一種江邊<lb/>
墓<lb/>
　　　村居晏起<lb/>
村舎少聞事日髙猶閉關起來花滿地戴勝鳴桑間居<lb/>
安即永業何者爲故山朱門與蓬户六十頭盡斑<lb/>
　　　感懷<lb/>
採薇易爲山何必登首陽濯纓易爲水何必泛滄浪貴<lb/>
崇已難慕諂笑何所長東堂桂欲空猶有收螢光<lb/>
<pb n="KR4h0140_WYG_599-6b"/>
　　　金谷感懷<lb/>
黃金驕石崇與晉爭國力更欲住人間一日買不得行<lb/>
爲忠信主身是文章宅四者俱不聞空傳墮樓客<lb/>
　　　恨從軍<lb/>
不嫁白衫兒愛君新紫衣早知遽相别何用假光輝已<lb/>
聞都萬騎又道出重圍一軸金裝字致君終不歸<lb/>
　　　燒金曲<lb/>
天壽畏不永燒金希長年積土培枯根自謂松柏堅南<lb/>
<pb n="KR4h0140_WYG_599-7a"/>
陌試腰褭西樓歌嬋娟豈知蔓草中日日開夜泉<lb/>
　　　子從軍<lb/>
男作鄉中丁女作鄉男婦南村與北里日日見父母豈<lb/>
似從軍兒一去便白首何當鑄劍㦸盡得丁男力<lb/>
　　　越溪女<lb/>
㑹稽山上雲化作越溪人枉破呉王國徒爲西子身江<lb/>
邊浣紗伴黃金扼雙腕倐忽不相期思傾趙飛燕妾家<lb/>
基業薄空有如花面嫁盡綠窗人獨自盤金線<lb/>
<pb n="KR4h0140_WYG_599-7b"/>
　　　巫山髙<lb/>
何山無朝雲彼雲亦悠揚何山無暮雨彼雨亦蒼茫宋<lb/>
玉恃才者憑虚構髙唐自垂文賦名荒淫歸楚㐮峩峩<lb/>
十二峰永作妖鬼鄉<lb/>
　　　織素謡<lb/>
貧女苦筋力繰絲夜夜織萬梭爲一素世重韓娥色五<lb/>
侯初買笑建章方落籍一曲古凉州六親長血食勸爾<lb/>
畫長睂學歌飽親戚<lb/>
<pb n="KR4h0140_WYG_599-8a"/>
　　　擬古諷<lb/>
洛陽大道傍甲第何㴱邃南畞無一廛東園有餘地春<lb/>
溪化桃李秋沼生荷芰草木本無情此時如有爲旱苖<lb/>
當壟死流水資嘉致余心甘至愚不㑹皇天意<lb/>
　　　贈太行開路者<lb/>
手斸太行山心齊太行巓斸盡太行險君心更摩天何<lb/>
如囘苦辛自鑿東臯田<lb/>
　　　戍卒傷春<lb/>
<pb n="KR4h0140_WYG_599-8b"/>
連年戍邊塞過却芳菲節東風氣力盡不減隂山雪蕭<lb/>
條栁一株南枝葉㣲發爲帶故鄉情依依藉攀折晩風<lb/>
吹磧沙夜淚啼鄉月凌煙閣上人未必皆忠烈<lb/>
　　　富農詩<lb/>
　　濆寓居堯山南六十里里有富農得氏琅琊人指<lb/>
　　其貌此多藏者也積粟萬庾馬牛無算血屬星居<lb/>
　　於里土生不遺死不贈環顧妻孥意與天地等故<lb/>
　　作是詩用廣知者<lb/>
<pb n="KR4h0140_WYG_599-9a"/>
長聞鄉人語此家勝良賈骨肉化飢魂倉中有飽鼠青<lb/>
春滿桑柘旦夕嗚機杼秋風一夜來累累聞砧杵西鄰<lb/>
有原憲蓬蒿遶環堵自樂固窮心天意在何處當門見<lb/>
堆<hi>一作稚</hi>子已作桑田主安得四海中盡爲虞芮土<lb/>
　　　早發<lb/>
綠野含曙光東北雲如茜栖鴉林際起落月水中見此<lb/>
身何自苦日日凌霜霰流蘇帳裏人猶在陽臺畔<lb/>
　　　季夏逢朝客<lb/>
<pb n="KR4h0140_WYG_599-9b"/>
滻水桃李熟杜曲芙蓉老九天休沐歸腰玉垂楊道避<lb/>
路迴綺羅迎風嘶騕褭豈知山谷中日日吹瑶草<lb/>
　　　隴頭水<hi>一作吟</hi>
行人何徬徨隴頭水嗚咽寒沙戰鬼愁白骨風霜切薄<lb/>
日朦朧秋怨氣隂雲結殺成邊將名名著生靈滅<lb/>
　　　古別離<lb/>
入室少情意出門多路岐黃鶴有歸日蕩子無還時人<lb/>
誰無分命妾身何太竒君爲東南風妾作西北枝青樓<lb/>
<pb n="KR4h0140_WYG_599-10a"/>
鄰里婦終年畫長眉自倚對良匹笑妾空羅幃<lb/>
郎本東家兒妾本西家女對門中道間終謂無離阻豈<lb/>
知中道間遣作空閨主自是愛封侯非關備胡虜知子<lb/>
去從軍何處無良人<lb/>
　　　擬古意<lb/>
白玉若無玷花顔須及時國色乆在室良媒亦生疑鴉<lb/>
鬟未成髻鸞鏡徒相知翻慙效顰者却笑故人遲<lb/>
　　　隴頭吟<hi>一作水</hi>
<pb n="KR4h0140_WYG_599-10b"/>
借問隴頭水終年恨何事深疑嗚咽聲中有征人淚自<lb/>
昔藴長䇿况我非才智無計謝潺湲一宵空不寐<hi>後四句一</hi>
<hi>作昨日上山下達曙不能寐何處接長波東流入清渭</hi>
　　　思歸引<lb/>
不耕南畞田爲<hi>一作誤</hi>愛東堂桂身同樹上花一落又經<lb/>
歲交親日相薄知已恩潛替日開十二門自是無歸計<lb/>
　　　秦富人<lb/>
髙髙起華堂逺逺引流水糞土視金珍猶嫌未奢侈陋<lb/>
<pb n="KR4h0140_WYG_599-11a"/>
　巷滿蓬蒿誰憐有顔子<lb/>
　　　　對花<hi>一作武瓘詩題云感事</hi>
　花開蝶滿枝花落蝶還稀惟有舊巢燕主人貧亦歸<lb/>
　　　　宫怨<lb/>
　妾家望江口少年家財厚臨江起珠樓不賣文君酒當<lb/>
　年樂貞獨巢燕時為友父兄未許人畏妾事姑舅西牆<lb/>
　鄰宋玉窺見妾眉宇一旦及天聰恩光生户牖謂言入<lb/>
　漢宫富貴可長乆君王縱有情不奈陳皇后誰憐頰似<lb/>
<pb n="KR4h0140_WYG_599-11b"/>
　桃孰知腰勝栁今日在長門從來不如醜<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_890-1a"/>
　欽定四庫全書<lb/>
御定全唐詩卷八百九十<lb/>
　　李景伯<hi>一首</hi>
　　　　囘波樂<lb/>
　囘波爾時酒巵微臣職在箴規侍宴既過三爵諠譁竊<lb/>
　恐非儀<lb/>
　　沈佺期<hi>一首</hi>
　　　　囘波樂<lb/>
<pb n="KR4h0140_WYG_890-1b"/>
　囘波爾時佺期流向嶺外生歸身名已䝉齒録袍笏未<lb/>
　復牙緋<lb/>
　　裴談<hi>一首</hi>
　　　　囘波樂<lb/>
　囘波爾時栲栳怕婦也是大好外邉衹有裴談内裏無<lb/>
　過李老<lb/>
　　張說<hi>六首</hi>
　　　　舞馬詞<lb/>
<pb n="KR4h0140_WYG_890-2a"/>
萬玉朝宗鳯扆千金率領龍媒眄鼔凝驕蹀躞聽歌弄<lb/>
影徘徊<lb/>
天鹿遥徵衛叔日龍上借羲和将共兩驂争舞來隨八<lb/>
駿齊歌<lb/>
綵旄八佾成行時龍五色因方屈膝銜杯赴節傾心獻<lb/>
夀無疆<lb/>
帝皁龍駒沛艾星闌驥子權奇騰倚驤洋應節緐驕接<lb/>
迹不移<lb/>
<pb n="KR4h0140_WYG_890-2b"/>
二聖先天合徳羣靈率土可封擊石驂驔紫燕摐金顧<lb/>
歩蒼龍<lb/>
聖君出震應籙神馬浮河獻圖足蹋天庭鼔舞心将帝<lb/>
樂踟蹰<lb/>
　崔液<hi>二首</hi>
　　　蹋歌詞<hi>此詞五言六句與抛毬樂相似惟於第五句用韻不同或将第二首末二句作</hi>
　　　<hi>上七言下三言讀改入詞調者誤</hi>
綵女迎金屋仙姬出畫堂鴛鴦裁錦袖翡翠貼花黄歌<lb/>
<pb n="KR4h0140_WYG_890-3a"/>
響舞分行豔色動流光<lb/>
庭際花微落樓前漢已横金壺催夜盡羅袖舞寒輕樂<lb/>
笑暢歡情未半著天明<lb/>
　李白<hi>十四首</hi>
　　　桂殿秋<lb/>
仙女下董雙成漢殿夜涼吹玉笙曲終却從仙官去萬<lb/>
户千門惟月明<lb/>
河漢女玉鍊顔雲軿往往在人間九霄有路去無跡嫋<lb/>
<pb n="KR4h0140_WYG_890-3b"/>
嫋香風生佩環<lb/>
　　　清平調<lb/>
雲想衣裳花想容春風拂檻露華濃若非羣玉山頭見<lb/>
㑹向瑶臺月下逢<lb/>
一枝紅豔露凝香雲雨巫山枉斷腸借問漢宫誰得似<lb/>
可憐飛燕倚新妝<lb/>
名花傾國兩相歡常得君王帶笑看解得春風無限恨<lb/>
沈香亭北倚闌干<lb/>
<pb n="KR4h0140_WYG_890-4a"/>
　　　連理枝<lb/>
雪盖宫樓閉羅幕昏金翠鬭壓䦨干香心澹薄梅梢輕<lb/>
倚噴寳猊香燼麝煙濃馥紅綃翠被<lb/>
淺畫雲垂帔㸃滴昭陽淚咫尺宸居君恩斷絶似遥千<lb/>
里望水晶簾外竹枝寒守羊車未至<lb/>
　　　菩薩蠻<lb/>
平林漠漠煙如織寒山一帶傷心碧暝色入髙樓有人<lb/>
樓上愁　玉階空佇立宿鳥歸飛急何處是歸程長亭<lb/>
<pb n="KR4h0140_WYG_890-4b"/>
更短亭<lb/>
　　　憶秦娥<hi>一名秦樓月一名碧雲深一名雙荷葉</hi>
簫聲咽秦娥夢斷秦樓月秦樓月年年柳色灞陵傷别<lb/>
　樂遊原上清秋節咸陽古道音塵絶音塵絶西風殘<lb/>
照漢家陵闕<lb/>
　　　清平樂<hi>一名憶蘿月</hi>
禁庭春晝鶯羽披新繡百草巧求花下鬬祇賭珠璣滿<lb/>
斗　日晩却理殘妝御前閑舞霓裳誰道腰肢窈窕折<lb/>
<pb n="KR4h0140_WYG_890-5a"/>
旋笑得君王<lb/>
禁闈秋夜月探金窗罅玉帳鴛鴦噴蘭麝時落銀燈香<lb/>
灺　女伴莫話孤眠六宫羅綺三千一笑皆生百媚宸<lb/>
衷教在誰邉<lb/>
煙深水闊音信無由達惟有碧天雲外月偏照懸懸離<lb/>
别　盡日感事傷懐愁睂似鎻難開夜夜長留半被待<lb/>
君魂夢歸來<lb/>
鸞衾鳯褥夜夜常孤宿更被銀臺紅蠟燭學妾淚珠相<lb/>
<pb n="KR4h0140_WYG_890-5b"/>
續　花貌些子時光抛人逺泛瀟湘欹枕悔聽寒漏聲<lb/>
聲滴斷愁腸<lb/>
畫堂晨起來報雪花墜髙巻簾櫳看佳瑞皓色逺迷庭<lb/>
砌　盛氣光引爐煙素草寒生玉佩應是天仙狂醉亂<lb/>
把白雲揉碎<lb/>
　元結<hi>五首</hi>
　　　欸乃曲<lb/>
偶存名跡在人間順俗與時未安閒來謁大官兼問政<lb/>
<pb n="KR4h0140_WYG_890-6a"/>
扁舟却入九疑山<lb/>
湘江二月春水平滿月和風宜夜行唱橈欲過平陽戌<lb/>
守吏相呼問姓名<lb/>
千里楓林煙雨深無朝無暮有猨吟倚橈静聽曲中意<lb/>
好似雲山韶濩音<lb/>
零陵郡北湘水東浯溪形勝滿湘中溪口石顛堪自逸<lb/>
誰能相伴作漁翁<lb/>
下瀧船似入深淵上瀧船似欲升天瀧南始到九疑郡<lb/>
<pb n="KR4h0140_WYG_890-6b"/>
應絶髙人乘興船<lb/>
　張志和<hi>五首</hi>
　　　漁父<lb/>
西塞山前白鷺飛桃花流水鱖魚肥青箬笠緑蓑衣斜<lb/>
風細雨不須歸<lb/>
釣臺漁父褐為裘兩兩三三舴艋舟能縱櫂慣乘流長<lb/>
江白浪不曾憂<lb/>
霅溪灣裏釣魚翁舴艋為家西復東江上雪浦邉風笑<lb/>
<pb n="KR4h0140_WYG_890-7a"/>
著荷衣不歎窮<lb/>
松江蟹舎主人歡菰飯蓴羮亦共餐楓葉落荻花乾醉<lb/>
宿漁舟不覺寒<lb/>
青草湖中月正圓巴陵漁父櫂歌連釣車子橛頭船樂<lb/>
在風波不用仙<lb/>
　張松齡<hi>一首</hi>
　　　漁父<lb/>
樂是風波釣是閒草堂松檜已勝攀太湖水洞庭山狂<lb/>
<pb n="KR4h0140_WYG_890-7b"/>
風浪起且須還<lb/>
　韓翃<hi>一首</hi>
　　　章臺柳<hi>寄柳氏</hi>
章臺柳章臺柳往日依依今在否縱使長條似舊垂也<lb/>
應攀折他人手<lb/>
　韋應物<hi>四首</hi>
　　　三臺<hi>或加令字一名翠華引一名開元樂</hi>
一年一年老去明日後日花開未報長安平定萬國豈<lb/>
<pb n="KR4h0140_WYG_890-8a"/>
得銜杯<lb/>
冰泮寒塘水緑雨餘百草皆生朝來衡門無事晩下髙<lb/>
齋有情<lb/>
　　　調笑令<hi>一名宫中調笑一名轉應曲一名三臺令</hi>
邉馬邉馬逺放燕支山下跑沙跑雪獨嘶東望西望路<lb/>
迷迷路迷路邉草無窮日暮<lb/>
河漢河漢曉挂秋城漫漫愁人起望相思塞北江南别<lb/>
離離别離别河漢雖同路絶<lb/>
<pb n="KR4h0140_WYG_890-8b"/>
　王建<hi>十首</hi>
　　　三臺<hi>宫中二首江南四首</hi>
魚藻池邉射鴨芙蓉苑裏看花日色柘袍相似不著紅<lb/>
鸞扇遮<lb/>
池北池南草緑殿前殿後花紅天子千秋萬嵗未央明<lb/>
月清風<lb/>
揚州橋邉小婦長干市裏商人三年不得消息各自拜<lb/>
鬼求神<lb/>
<pb n="KR4h0140_WYG_890-9a"/>
青草湖邉草色飛猨嶺上猨聲萬里三湘客到有風有<lb/>
雨人行<lb/>
樹頭花落花開道上人去人來朝愁暮愁即老百年㡬<lb/>
度三臺<lb/>
鬬身彊健且為頭白齒落難追準擬百年千嵗能得㡬<lb/>
許多時<lb/>
　　　調笑令<hi>即宫中調笑</hi>
團扇團扇美人竝來遮面玉顔顦顇三年誰復商量管<lb/>
<pb n="KR4h0140_WYG_890-9b"/>
弦弦管弦管春草昭陽路斷<lb/>
胡蝶胡蝶飛上金枝玉葉君前對舞春風百葉桃花樹<lb/>
紅紅樹紅樹燕語鶯啼日暮<lb/>
羅袖羅袖暗舞春風依舊遥看歌舞玉樓好日新妝坐<lb/>
愁愁坐愁坐一世虛生虛過<lb/>
楊柳楊柳日暮白沙渡口船頭江水茫茫商人少婦斷<lb/>
腸腸斷腸斷鷓鴣夜飛失伴<lb/>
　戴叔倫<hi>一首</hi>
<pb n="KR4h0140_WYG_890-10a"/>
　　　調笑令<hi>即轉應曲</hi>
邉草邉草邉草盡來兵老山南山北雪晴千里萬里月<lb/>
明明月明月胡笳一聲愁絶<lb/>
　劉禹錫<hi>八首</hi>
　　　紇那曲<hi>二首</hi>
楊柳欝青青竹枝無限情同郎一囘顧聽唱紇那聲<lb/>
蹋曲興無窮調同辭不同願郎千萬夀長作主人翁<lb/>
　　　憶江南<hi>即春去也</hi>
<pb n="KR4h0140_WYG_890-10b"/>
春去也多謝洛城人弱柳從風疑舉袂叢蘭裛露似霑<lb/>
巾獨坐亦含嚬<lb/>
春去也共惜豔陽年猶有桃花流水上無辭竹葉醉尊<lb/>
前惟待見青天<lb/>
　　　瀟湘神<lb/>
湘水流湘水流九疑雲物至今愁若問二妃何處所零<lb/>
陵芳草露中秋<lb/>
斑竹枝斑竹枝淚痕㸃㸃寄相思楚客欲聽瑶瑟怨瀟<lb/>
<pb n="KR4h0140_WYG_890-11a"/>
湘深夜月明時<lb/>
　　　抛毬樂<lb/>
五色繡團圓登君瑇瑁筵最宜紅燭下偏稱落花前上<lb/>
客如先起應湏贈一船<lb/>
春早見花枝朝朝恨發遲及看花落後却憶未開時幸<lb/>
有抛毬樂一杯君莫辭<lb/>
　白居易<hi>九首</hi>
　　　花非花<lb/>
<pb n="KR4h0140_WYG_890-11b"/>
花非花霧非霧夜半來天明去來如春夢不多時去似<lb/>
朝雲無覓處<lb/>
　　　憶江南<lb/>
江南好風景舊曽諳日出江花紅勝火春來江水緑如<lb/>
藍能不憶江南<lb/>
江南憶最憶是杭州山寺月中尋桂子郡亭枕上看潮<lb/>
頭何日更重遊<lb/>
江南憶其次憶吳宫吳酒一杯春竹葉吳娃雙舞醉芙<lb/>
<pb n="KR4h0140_WYG_890-12a"/>
蓉早晩得相逢<lb/>
　　　如夢令<lb/>
前度小花静院不比尋常時見見了又還休愁却等閒<lb/>
分散腸斷腸斷記取釵横鬢亂<lb/>
落月西窗驚起好箇怱怱些子鬒鬢嚲輕鬆凝了一雙<lb/>
秋水告伱告伱休向人間整理<lb/>
頻日雅歡幽㑹打得來來越㬠說著暫分飛蹙損一雙<lb/>
睂黛無奈無奈兩箇心兒總待<lb/>
<pb n="KR4h0140_WYG_890-12b"/>
　　　長相思<lb/>
汴水流泗水流流到瓜洲古渡頭吳山㸃㸃愁　思悠<lb/>
悠恨悠悠恨到歸時方始休月明人倚樓<lb/>
深畫睂淺畫睂蟬鬢鬅鬙雲滿衣陽臺行雨囘　巫山<lb/>
髙巫山低暮雨瀟瀟郎不歸空房獨守時<lb/>
　劉長卿<hi>一首</hi>
　　　謫仙怨<hi>某作律詩題云苕溪酬梁耿别後見寄</hi>
晴川落日初低惆悵孤舟解攜鳥向平蕪逺近人隨流<lb/>
<pb n="KR4h0140_WYG_890-13a"/>
水東西　白雲千里萬里明月前溪後溪獨恨長沙謫<lb/>
去江潭春草萋萋<lb/>
　竇𢎞餘<hi>常之子官至台州刺史詞一首</hi>
　　　廣謫仙怨<hi>幷序</hi>
　　天寳十五載正月安䘵山反陷沒洛陽王師敗績<lb/>
　　闗門不守車駕幸蜀途次馬嵬驛六軍不發賜貴<lb/>
　　妃自盡然後駕行次駱谷上登髙下馬望秦川遥<lb/>
　　辭陵廟再拜嗚咽流涕左右皆泣謂力士曰吾聽<lb/>
<pb n="KR4h0140_WYG_890-13b"/>
　　九齡之言不到於此乃命中使往韶州以太牢祭<lb/>
　　之因上馬索長笛吹笛曲成潸然流涕佇立久之<lb/>
　　時有司旋録成譜及鑾駕至成都乃進此譜請名<lb/>
　　曲帝謂吾因思九齡亦别有意可名此曲為謫仙<lb/>
　　怨其㫖屬馬嵬之事厥後以亂離隔絶有人自西<lb/>
　　川傳得者無由知但呼為劒南神曲其音怨切諸<lb/>
　　曲莫比大厯中江南人盛為此曲隨州刺史劉長<lb/>
　　卿左遷睦州司馬祖筵之内長卿遂撰其詞吹之<lb/>
<pb n="KR4h0140_WYG_890-14a"/>
　　　為曲意頗自得盖亦不知本事余既備知聊因暇<lb/>
　　　日撰其辭復命樂工唱之用廣其不知者<lb/>
　邉塵犯闕衝闗金輅提攜玉顔雲雨此時蕭散君王何<lb/>
　日歸還　傷心朝恨暮恨囘首千山萬山獨望天邉初<lb/>
　月蛾睂猶自彎彎<lb/>
　　康駢<hi>字駕輕池州人登第為崇文館校書郎後為田頵客薦授中書舎人所著有劇談録詞一首</hi>
　　　　廣謫仙怨<hi>并序</hi>
　　　竇使君序謫仙怨云劉隨州之辭未知本事及詳<lb/>
<pb n="KR4h0140_WYG_890-14b"/>
　　　其意但以貴妃為懐盖明皇登駱谷之時實有思<lb/>
　　　賢之意竇之所製殊不述焉駢因更廣其辭盖欲<lb/>
　　　兩全其事雖才情淺拙不逮二公而理或可觀貽<lb/>
　　　諸識者<lb/>
　晴山礙目横天緑曡君王馬前鑾輅西廵蜀國龍顔東<lb/>
　望秦川　曲江魂斷芳草妃子愁凝暮烟長笛此時吹<lb/>
　罷何言獨為嬋娟<lb/>
御定全唐詩巻八百九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_557-1a"/>
　欽定四庫全書<lb/>
御定全唐詩巻五百五十七<lb/>
　　易重<lb/>
　易重字鼎臣宜春人㑹昌五年進士第官至大理評事<lb/>
　詩一首<lb/>
　　　　寄宜陽兄弟<lb/>
　六年雁序恨分離詔下今朝遇已知上國皇風初喜日<lb/>
　御堦恩渥屬身時内庭再考稱文異聖主宣名奬藝竒<lb/>
<pb n="KR4h0140_WYG_557-1b"/>
　故里仙才若相問一春攀得兩重枝<hi>覆考苐一</hi>
　　孟遲<lb/>
　孟遲字遲之<hi>一云升之</hi>平昌人登㑹昌五年進士第詩十七<lb/>
　首<lb/>
　　　　發蕙風館遇陰不見九華山有作<lb/>
　我來淮陰城千江萬山無不經山青水碧千萬丈竒峯<lb/>
　急𣲖何縱横又聞九華山山頂連青冥太白有逸韻使<lb/>
　我西南行一歩一攀策前行正雞鳴陰雲冉冉忽飛起<lb/>
<pb n="KR4h0140_WYG_557-2a"/>
千里萬里危崢嶸譬如天之有日蝕使我昬沈猶不明<lb/>
人家敲鏡救不得光陰却屬貪狼星恨亦不能通言亦<lb/>
不足聽長鞭揮馬出門去是以九華爲不平<lb/>
　　　寄淅右舊幕僚<lb/>
由來惡舌駟難追自古無媒謗所歸勾踐豈能容范蠡<lb/>
李斯何暇救韓非巨拳豈爲雞揮肋强弩那因鼠發機<lb/>
慚愧故人同鮑叔此心江柳尚依依<lb/>
　　　壯士吟<lb/>
<pb n="KR4h0140_WYG_557-2b"/>
壯士何曾悲悲即無囘期如何易水上未歌淚先垂<lb/>
　　　徐波渡<lb/>
曉月千重樹春煙十里溪過來還過去此路不知迷<lb/>
　　　題嘉祥驛<lb/>
樹頂煙微綠山根菊暗香何人獨鞭馬落日上嘉祥<lb/>
　　　懷鄭洎<lb/>
風蘭舞幽香雨葉墮寒滴美人來不來前山看向夕<lb/>
　　　長信宫<hi>一作趙嘏詩</hi>
<pb n="KR4h0140_WYG_557-3a"/>
君恩已盡欲何歸猶有殘香在舞衣自恨身輕不如燕<lb/>
春來還遶御簾飛<lb/>
　　　閨情<lb/>
山上有山歸不得湘江暮雨鷓鴣飛蘼蕪亦是王孫草<lb/>
莫送春香入客衣<lb/>
　　　蓮塘<lb/>
脉脉低囘殷袖遮臉橫秋水髻盤鴉蓮莖有刺不成折<lb/>
盡日岸傍空看花<lb/>
<pb n="KR4h0140_WYG_557-3b"/>
　　　還淮卻寄睢陽<lb/>
梁王池苑已蒼然滿樹斜陽極浦煙盡日囘頭看不見<lb/>
兩行愁淚上南船<lb/>
　　　烏江<lb/>
中分豈是無遺策百戰空勞不逝騅大業固非人事及<lb/>
烏江亭長又何知<lb/>
　　　新安故關<lb/>
漢帝英雄重武材崇山險處鑿門開如今更有將軍否<lb/>
<pb n="KR4h0140_WYG_557-4a"/>
移取潼闗向北來<lb/>
　　　廣陵城<hi>一作趙嘏詩</hi>
紅遶高臺綠遶城城邊春草傍牆生隋家不向此中盡<lb/>
汴水應無東去聲<lb/>
　　　過驪山<hi>一作趙嘏詩</hi>
冷日微煙渭水愁華清宫樹不勝秋霓裳一曲千門鎖<lb/>
白盡梨園子弟頭<lb/>
　　　吳故宫<lb/>
<pb n="KR4h0140_WYG_557-4b"/>
越女歌長君且聽芙蓉香滿水邊城豈知一日終非主<lb/>
猶自如今有怨聲<lb/>
　　　蘭昌宫<lb/>
宫門兩片掩埃塵牆上無花草不春誰見當時禁中事<lb/>
阿嬌解佩與何人<lb/>
　　　宫人斜<lb/>
雲慘煙愁苑路斜路傍丘冡盡宫娃茂陵不是同歸處<lb/>
空寄香䰟著野花<lb/>
<pb n="KR4h0140_WYG_557-5a"/>
　　　句<lb/>
天地有時饒一擲江山無主任平分<hi>過垓下見紀事</hi>
　王鐸<lb/>
王鐸字昭範宰相播之從子㑹昌初擢進士第咸通時<lb/>
拜相黃巢之亂命為行營都統封晉公後落職節度滄<lb/>
景為魏博節度樂從訓所害詩三首<lb/>
　　　和于興宗登越王樓詩<lb/>
謝朓題詩處危樓壓郡城雨餘江水碧雲斷雪山明錦<lb/>
<pb n="KR4h0140_WYG_557-5b"/>
繡來仙境風光入帝京恨無青玉案何以報高情<lb/>
　　　謁梓潼張惡子廟<lb/>
盛唐聖主解青萍欲振新封濟順名夜雨龍抛三尺匣<lb/>
春雲鳳入九重城劒門喜氣隨雷動玉壘韶光待賊平<lb/>
惟報闗東諸將相柱天功業頼陰兵<lb/>
　　　罷都統守鎭滑州作<lb/>
用軍何事敢遷延恩重才輕分使然黜詔已聞來闕下<lb/>
檄書猶未遍軍前腰間盡觧蘇秦印波上虚迎范蠡船<lb/>
<pb n="KR4h0140_WYG_557-6a"/>
正㑹星辰扶北極却驅戈甲鎮南燕三塵上相逢明主<lb/>
九合諸侯媿昔賢看却中興扶大業殺身無路好歸田<lb/>
　　　句<lb/>
華表尚迷丁令鶴竹坡猶認葛溪龍<hi>見吟窗雜錄</hi>
　鄭畋<lb/>
鄭畋字台文滎陽人㑹昌進士第劉瞻鎭北門辟為從<lb/>
事瞻作相薦為翰林學士遷中書舍人乾符中以兵部<lb/>
侍郎同平章事尋出為鳳翔節度使拒巢賊有功授檢<lb/>
<pb n="KR4h0140_WYG_557-6b"/>
校尚書左僕射詩一卷今存十六首<lb/>
　　　中秋月直禁苑<lb/>
禁署方懷忝綸闈已再加暫來西掖路還整上清槎恍<lb/>
惚歸丹地深嚴宿綘霞幽襟聊自適閒弄紫薇花<lb/>
　　　麥穗兩岐<lb/>
聖慮憂千畝嘉苖薦兩岐如雲方表盛成穗忽標竒瑞<lb/>
露縱橫滴祥風左右吹謳歌連上苑化日遍平陂史册<lb/>
書堪重丹青畵更宜願依連理樹俱作萬年枝<lb/>
<pb n="KR4h0140_WYG_557-7a"/>
　　　五月一日紫宸候對時屬禁直穿内而行因書<lb/>
　　　六韻<lb/>
朱夏五更後歩廊三里餘有人從翰苑穿入内中書漏<lb/>
響飄銀箭燈光照玉除禁扉猶鏁鑰宫妓已妝梳紫府<lb/>
遊應似鈞天夢不如塵埃九重外誰信在清虚<lb/>
　　　題緱山王子晉廟<lb/>
有昔靈王子吹笙遡泬㵳六宫攀不住三島去相招亡<lb/>
國原陵古賓天歲月遥無蹊窺海曲有廟訪山椒石帳<lb/>
<pb n="KR4h0140_WYG_557-7b"/>
龍蛇拱雲櫳彩翠銷露壇裝琬琰眞像寫松喬珠館青<lb/>
童宴琳宫阿母朝氣輿仙女侍天馬吏兵調湘妓紅絲<lb/>
瑟秦郎白管簫西城要綽約南嶽命嬌嬈句曲觴金洞<lb/>
天台嘯石橋晩花珠弄蘂春茹玉生苖二景神光秘三<lb/>
元寳籙饒霧垂鴉翅髪氷束虎章腰鸖馭爭銜箭龍妃<lb/>
合獻綃衣從星渚浣丹就日宫燒物外花嘗滿人間葉<lb/>
自凋望臺悲漢戾閱水笑梁昭古殿香殘灺荒堦柳長<lb/>
條幾曾期七日無復降重霄嵩嶺連天漢伊瀾入海潮<lb/>
<pb n="KR4h0140_WYG_557-8a"/>
何由得真訣使我珮環飄<lb/>
　　　初秋寓直三首<lb/>
曉星獨挂結麟樓三殿風髙藥樹秋玉笛數聲飄不住<lb/>
問人依約在東頭<lb/>
宿鳥翩翩落照微石臺樓閣鎖重扉歩廊無限金覊響<lb/>
應是諸司扈從歸<lb/>
幽閣焚香萬慮凝下簾胎息過禪僧玉堂分照無人後<lb/>
消盡金盆一碗氷<lb/>
<pb n="KR4h0140_WYG_557-8b"/>
　　　夜景又作<lb/>
鈴絛無響閉珠宫小閣涼添玉蘂風枕簟滿牀眀月到<lb/>
自疑身在五雲中<lb/>
　　　杪秋夜直<lb/>
蘂宫裁詔與宵分雖在靑雲憶白雲待報君㤙了歸去<lb/>
山翁何急草移文<lb/>
　　　禁直寄崔員外<lb/>
銀臺樓北蘂珠宫夐與人間路不同在省五更春睡侣<lb/>
<pb n="KR4h0140_WYG_557-9a"/>
早來分夢玉堂中<lb/>
　　　聞號<lb/>
陛兵偏近羽林營夜靜仍傳禁號聲應笑執金雙闕下<lb/>
近南猶隔兩重城<lb/>
　　　禁直和人飲酒<lb/>
卉醴陀花物外香清濃標格勝椒漿我來尚有鈞天㑹<lb/>
猶得金尊半日嘗<lb/>
　　　下直早出<lb/>
<pb n="KR4h0140_WYG_557-9b"/>
諸司人盡馬蹄稀紫帕雲竿九釘歸偏覺石臺清貴處<lb/>
牓懸金字射晴暉<lb/>
　　　金鑾坡上南望<lb/>
玉晨鐘韻上<hi>一作索</hi>清虚畫㦸祥煙拱<hi>一作/擁</hi>帝居極眼<hi>一作目</hi>
向南無限地綠煙深處認中書<lb/>
　　　酬隱珪舍人寄紅燭<lb/>
蜜炬殷紅畫不如且將歸去照吾廬今來併得三般事<lb/>
靈運詩篇逸少書<lb/>
<pb n="KR4h0140_WYG_557-10a"/>
　　　馬嵬坡<lb/>
肅宗囘馬楊妃死雲雨雖亡日月新終是聖明天子事<lb/>
景陽宫井又何人<lb/>
　　　句<lb/>
圓明青飢飯光潤碧霞漿<hi>見古今詩話</hi>　浴殿晴秋倘中謝<lb/>
殘英猶可醉瓊杯<hi>紫薇花事見海錄碎</hi>
　譚銖<lb/>
譚銖吳人登㑹昌進士第嘗為蘇州鹺院官詩二首<lb/>
<pb n="KR4h0140_WYG_557-10b"/>
　　　題九華山<lb/>
憶聞九華山尚在童稚年浮沈任名路窺仰㑹無緣罷<lb/>
職池陽時復遭迎送牽因兹契誠願矚望枕席前况值<lb/>
春正濃氣色無不全或如碧玉静或似青靄鮮或接白<lb/>
雲堆或暎紅霞天呈姿旣不一變態何啻千巍峩本無<lb/>
動崇峻性豈偏外景自隱隱濳虚固幽𤣥我來暗凝情<lb/>
務道志更堅色與山異性性倂山亦然境變山不動性<lb/>
存形自遷自遷不阻俗自定不失賢浮華與朱紫安可<lb/>
<pb n="KR4h0140_WYG_557-11a"/>
迷心田<lb/>
　　　眞娘墓<lb/>
武丘山下冡纍纍松栢蕭條盡可悲何事世人偏重色<lb/>
眞娘墓上獨題詩<lb/>
　盧嗣立<lb/>
盧嗣立登㑹昌進士第詩一首<lb/>
　　　望九華山<lb/>
九華深翠落軒楹迥眺澄江氣象明不遇陰霾孤岫隱<lb/>
<pb n="KR4h0140_WYG_557-11b"/>
正當寒日衆峯呈坐觀風雪銷煩思惜别煙嵐駐曉行<lb/>
得路歸山期早訣夜來濳已告精誠<lb/>
　朱可名<lb/>
朱可名越州人㑹昌進士及第終長安令詩一首<lb/>
　　　應舉日寄兄弟<lb/>
廢刈鏡湖田上書紫閣前愁人久委地詩道未聞天不<lb/>
是燒金手徒抛釣月船多慚兄弟意不敢問林泉<lb/>
　張良器<lb/>
<pb n="KR4h0140_WYG_557-12a"/>
　張良器㑹昌進士第詩一首<lb/>
　　　　河出榮光<lb/>
　引𣲖崑山峻朝宗海路長千齡逢聖主五色瑞榮光隱<lb/>
　暎浮中國晶明助太陽坤維連浩漫天漢接微茫丹闕<lb/>
　靑氛裏函關紫氣旁位尊常守伯道泰每呈祥習坎靈<lb/>
　逾久居卑德有常龍門如可渉忠信是舟梁<lb/>
　<lb/>
　<lb/>
<pb n="KR4h0140_WYG_557-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百五十七<lb/>
</p>
<p>
</p>
  </div>
</body>
</text>
</TEI>
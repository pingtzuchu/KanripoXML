<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_184-1a"/>
　欽定四庫全書<lb/>
御定全唐詩巻一百八十四<lb/>
　　李白<lb/>
　　　　題随州紫陽先生壁<lb/>
　神農好長生風俗久巳成復聞紫陽客早署丹䑓名喘<lb/>
　息餐妙氣歩虛吟真聲道與古仙合心将元化并樓疑<lb/>
　出蓬海鶴似飛玉亰松雪窗外曉池水階下明忽耽笙<lb/>
　歌樂頗失軒冕情終願恵金液提携凌太清<lb/>
<pb n="KR4h0140_WYG_184-1b"/>
　　　　題元丹丘山居<lb/>
　故人棲東山自愛丘壑美青春卧空林白日猶不起松<lb/>
　風清襟袖石潭洗心耳羨君無紛喧髙枕碧霞裏<lb/>
　　　　題元丹丘潁陽山居<hi>并序</hi>
　　　丹丘家於潁陽新卜别業其地北倚馬嶺連峰嵩<lb/>
　　　丘南瞻鹿䑓極目汝海雲巗映鬰有佳致焉白從<lb/>
　　　之逰故有此作<lb/>
　仙逰渡潁水訪隠同元君忽遺蒼生望獨與洪崖羣卜<lb/>
<pb n="KR4h0140_WYG_184-2a"/>
地初晦跡興言且成文却顧北山斷前瞻南嶺分遥通<lb/>
汝海月不隔嵩丘雲之子合逸趣而我欽清芬舉跡倚<lb/>
松石談笑迷朝曛益<hi>一作終</hi>願狎青鳥拂衣棲江濆<lb/>
　　　題𤓰州新河餞族叔舎人賁<lb/>
齊公鑿新河萬古流不絶豐功利生人天地同朽滅兩<lb/>
橋對雙閣芳樹有行列愛此如甘棠誰云敢攀折呉闗<lb/>
倚此固天險自兹設海水落斗門湖平見沙汭我行送<lb/>
季父弭櫂徒流恱楊花滿江來疑是龍山雪惜此林下<lb/>
<pb n="KR4h0140_WYG_184-2b"/>
興愴為山陽别瞻望清路塵歸來空寂滅<lb/>
　　　洗脚亭<lb/>
白道向姑熟洪亭臨道傍前有昔時井下有五丈牀樵<lb/>
女洗素足行人歇金装西望白鷺洲蘆花似朝霜送君<lb/>
此時去回首淚成行<lb/>
　　　勞勞亭<lb/>
天下傷心處勞勞送客亭春風知别苦不遣栁條青<lb/>
　　　題金陵王處士水亭<hi>此亭葢齊朝南苑又是陸機故宅</hi>
<pb n="KR4h0140_WYG_184-3a"/>
王子耽𤣥言賢豪多在門好鵞尋道士愛竹嘯名園樹<lb/>
色老<hi>一作秀</hi>荒苑池光蕩華軒此堂見眀月更憶陸平原<lb/>
埽拭青玉簟為余置金尊醉罷<hi>一作後</hi>欲歸去花枝宿鳥<lb/>
喧何時復來此冄得洗囂煩<lb/>
　　　題嵩山逸人元丹丘山居<hi>并序</hi>
　　白久在廬霍元公近逰嵩山故交深情出處無間<lb/>
　　巗信頻及許為主人欣然適會夲意當冀長往不<lb/>
　　返欲便舉家就之兼書共逰因有此贈<lb/>
<pb n="KR4h0140_WYG_184-3b"/>
家本紫雲山道風未淪落沉懷丹丘志冲賞歸寂寞朅<lb/>
來逰閩荒捫渉窮禹鑿夤縁泛潮海偃蹇涉廬霍憑雷<lb/>
躡天窗弄影憩霞閣且欣登眺美頗愜隠淪諾三山曠<lb/>
幽期四岳聊所託故人契嵩潁髙義炳丹雘滅跡遺紛<lb/>
囂終言本峰壑自矜林湍好不羨朝市樂偶與真意并<lb/>
頓覺世情薄爾能折芳桂吾亦採蘭若拙妻好乗鸞嬌<lb/>
女愛飛鶴提携訪神仙從此錬金藥<lb/>
　　　題江夏修靜寺<hi>此寺是李北海舊宅</hi>
<pb n="KR4h0140_WYG_184-4a"/>
我家北海宅作寺南江濵空庭無玉樹髙殿坐幽人書<lb/>
帶留青草琴堂<hi>一作臺</hi>羃素塵平生種桃李寂滅不成春<lb/>
　　　題宛溪館<lb/>
吾憐宛溪好百尺照心眀<hi>一作久照心益眀</hi>何謝新安水千尋<lb/>
見底清白沙留月色緑竹助秋聲却笑嚴湍上于今獨<lb/>
擅名<lb/>
　　　題東谿公幽居<lb/>
杜陵賢人清且廉東溪卜築嵗将淹宅近青山同謝朓<lb/>
<pb n="KR4h0140_WYG_184-4b"/>
門垂碧栁似陶潜好鳥迎春歌後院飛花送酒舞前簷<lb/>
客到但知留一醉盤中祗有水晶鹽<lb/>
　　　嘲魯儒<lb/>
魯叟談五經白髪死章句問以經濟筞茫如墜煙霧足<lb/>
著逺逰履首戴方山巾緩歩從直道未行先起塵秦家<lb/>
丞相府不重褒衣人君非叔孫通與我夲殊倫時事且<lb/>
未達歸耕汶上濵<lb/>
　　　懼䜛<lb/>
<pb n="KR4h0140_WYG_184-5a"/>
二桃殺三士詎假劍如霜衆女妬蛾眉雙花競春芳魏<lb/>
姝信鄭褏掩袂對懷王一惑巧言子朱顔成死<hi>一作損</hi>傷<lb/>
行将泣團扇戚戚愁人腸<lb/>
　　　觀獵<lb/>
太守耀清威乗閒弄晩暉江沙横獵騎山火遶行圍箭<lb/>
逐雲鴻落鷹随月兎飛不知白日暮歡賞夜方歸<lb/>
　　　觀<hi>一作聴</hi>胡人吹笛<lb/>
胡人吹玉笛一半是秦聲十月呉山曉梅花落敬亭愁<lb/>
<pb n="KR4h0140_WYG_184-5b"/>
聞出塞曲淚滿逐臣纓却望長安道空懷戀主情<lb/>
　　　軍行<hi>一作從軍行一作行軍</hi>
騮馬新跨<hi>一作誇</hi>白玉鞍戰罷沙場月色寒城頭鐡鼓聲<lb/>
猶震匣裏金刀血未乾<lb/>
　　　從軍行<lb/>
百戰沙塲碎鐵衣城南巳合數重圍突營射殺呼延将<lb/>
獨領殘兵千騎歸<lb/>
　　　平虜将軍妻<lb/>
<pb n="KR4h0140_WYG_184-6a"/>
平虜将軍婦入門二十年君心自有恱妾寵豈能専出<lb/>
解牀前帳行吟道上篇古人不唾井莫忘昔纒綿<lb/>
　　　春夜洛城聞笛<lb/>
誰家玉笛暗飛聲散入春風滿洛城此夜曲中聞折栁<lb/>
何人不起故園情<lb/>
　　　嵩山採菖蒲者<lb/>
神仙<hi>一作人</hi>多古貌雙耳下垂肩嵩嶽逢漢武疑是九疑<lb/>
仙我來採菖蒲服食可延年言終忽不見滅影入雲烟<lb/>
<pb n="KR4h0140_WYG_184-6b"/>
喻帝竟莫悟終歸茂陵田<lb/>
　　　金陵聴韓侍御吹笛<lb/>
韓公吹玉笛倜儻流英音風吹繞鍾山萬壑皆龍吟王<lb/>
子停鳯管師襄掩瑶琴餘韵渡江去天涯安可尋<lb/>
　　　流夜郎聞酺不預<lb/>
北闕聖人歌太康南冠君子竄遐荒漢酺聞奏鈞天樂<lb/>
願得風吹到夜郎<lb/>
　　　放後遇恩不霑<lb/>
<pb n="KR4h0140_WYG_184-7a"/>
天作雲與雷霈然徳澤開東風日本至白雉越裳來獨<lb/>
棄長沙國三年未許回何時入宣室更問洛陽才<lb/>
　　　宣城見杜鵑花<hi>一作杜牧詩題云子規</hi>
蜀國曾聞子規鳥宣城還見杜鵑花一呌一迴腸一斷<lb/>
三春三月憶三巴<lb/>
　　　白田馬上聞鶯<lb/>
黄鸝啄紫椹五月鳴桑枝我行不記日誤作陽春時蠶<lb/>
老客未歸白田巳繰絲驅馬又前去捫心空自悲<lb/>
<pb n="KR4h0140_WYG_184-7b"/>
　　　三五七言<lb/>
秋風清秋月明落葉聚還散寒鴉棲復驚相思相見知<lb/>
何日此時此夜難為情<lb/>
　　　雜詩<lb/>
白日與明月晝夜尚<hi>一作常</hi>不閒况爾悠悠人安得久世<lb/>
間傳聞海水上乃有蓬萊山玉樹生緑葉靈仙每登攀<lb/>
一食駐𤣥髪冄食留紅顔吾欲從此去去之無時還<lb/>
　　　寄逺十一首<lb/>
<pb n="KR4h0140_WYG_184-8a"/>
三鳥别王母銜書來見<hi>一作相</hi>過腸斷若剪弦其如愁思<lb/>
何遥知玉窗裏纎手弄雲和奏曲有深意青松交女蘿<lb/>
寫水山井中同泉豈殊波秦心與楚恨皎皎為誰多<lb/>
青樓何所在乃在碧雲中寳鏡挂秋水<hi>一作月</hi>羅衣輕春<lb/>
風新妝坐落日悵望金<hi>一作錦</hi>屏空念此<hi>一作剪綵</hi>送短書願<lb/>
因雙飛鴻<lb/>
夲作一行書殷勤道相憶一行復一行滿紙情何極瑶<lb/>
臺有黄鶴為報青樓人朱顔凋落盡白髪一何新自知<lb/>
<pb n="KR4h0140_WYG_184-8b"/>
未應還離居<hi>一作君</hi>經三春桃李今若為當窗發光彩莫<lb/>
使香風飄留與紅芳待<lb/>
玉筯落春鏡坐愁湖陽水聞與隂麗華風煙接鄰里青<lb/>
春已復過白日忽相催但恐荷<hi>一作飛</hi>花晚令人意巳摧<lb/>
相思不惜夣日夜向陽䑓<lb/>
逺憶巫山陽花明渌江暖躊躇未得往淚向南雲滿春<lb/>
風復無情吹我夢魂斷不見眼中人天長音信短<lb/>
陽䑓隔楚水春草生黄河<hi>一作隂雲隔楚水轉蓬落渭河</hi>相思無日夜<lb/>
<pb n="KR4h0140_WYG_184-9a"/>
浩蕩若流波流波向海去欲見終無因<hi>一作定繞珠江濵</hi>遥将<lb/>
一㸃淚逺寄如花人<lb/>
妾在舂陵東君居漢江島一日望花光往來成白道<hi>一作</hi>
<hi>日日採靡蕪上山成白道</hi>一為雲雨别此地生秋草秋草秋蛾飛相<lb/>
思愁落暉何由一相見滅燭解羅衣<hi>一夲無此二句落暉下有昔時攜手</hi>
<hi>去今日流淚歸遥知不得意玉筯㸃羅衣四句</hi>
憶昨東園桃李紅碧枝與君此時初别離金瓶落井無<lb/>
消息令人行歎復坐思坐思行歎成楚越春風玉顔畏<lb/>
<pb n="KR4h0140_WYG_184-9b"/>
銷歇碧窗紛紛下落花青樓寂寂空眀月兩不見但相<lb/>
思空留錦字表心素至今緘愁不忍窺<lb/>
長短春草緑縁階如有情巻施心獨苦抽却死還生覩<lb/>
物知妾意希君種後庭閒時當採掇念此莫相輕<lb/>
魯縞如玉霜筆<hi>一作剪</hi>題月氐書寄書白鸚鵡西海慰離<lb/>
居行數雖不多字字有委曲天末如見之開緘淚相續<lb/>
淚盡恨轉深千里同此心<hi>一作千里若在眼萬里若在心</hi>相思千萬里<lb/>
一書直千金<lb/>
<pb n="KR4h0140_WYG_184-10a"/>
愛君芙蓉嬋娟之艶色色可餐兮難冄得憐君氷玉清<lb/>
逈之眀心情不極兮意巳深朝共琅玕之綺食夜同鴛<lb/>
鴦之錦衾恩情婉孌忽為别使人莫錯亂愁心亂愁心<lb/>
涕如雪寒燈厭夢魂欲絶覺來相思生白髪盈盈漢水<lb/>
若可越可惜凌波歩羅韤美人美人兮歸去來莫作朝<lb/>
雲暮雨兮飛陽臺<lb/>
　　　長信宫<hi>一作長信怨</hi>
月皎昭陽殿霜清長信宫天行乗玉輦飛燕與君同别<lb/>
<pb n="KR4h0140_WYG_184-10b"/>
有歡娯處<hi>一作更有留情處</hi>承恩樂未窮誰憐團扇妾獨坐怨<lb/>
秋風<lb/>
　　　長門怨二首<lb/>
天迴北斗挂西樓金屋無人螢火流月光欲到長門殿<lb/>
别作深宫一段愁<lb/>
桂殿長愁不記春黄金四屋起秋塵夜懸眀鏡青天上<lb/>
獨照長門宫裏人<lb/>
　　　春怨<lb/>
<pb n="KR4h0140_WYG_184-11a"/>
白馬金覊遼海東羅帷繡被卧春風落月低軒窺燭盡<lb/>
飛花入户笑牀空<lb/>
　　　代贈逺<lb/>
妾本洛陽人狂夫幽燕客渇飲易水波由來多感激胡<lb/>
馬西北馳香騣揺緑絲鳴鞭從此去逐虜蕩邉陲昔去<lb/>
有好言不言久離别燕支多美女走馬輕風雪見此不<lb/>
記人恩情雲雨絶啼流玉筯盡坐恨金閨切織錦作短<lb/>
書腸随回文結相思欲有寄恐君不見察焚之揚其灰<lb/>
<pb n="KR4h0140_WYG_184-11b"/>
手跡自此滅<lb/>
　　　陌上贈美人<hi>一作小放歌行</hi>
駿馬驕行踏落花垂鞭直拂五雲車美人一笑褰珠箔<lb/>
遥指紅樓是妾家<lb/>
　　　閨情<lb/>
流水去絶國浮雲辭故闗水或戀前浦雲猶歸舊山恨<lb/>
君流<hi>一作龍</hi>沙去棄妾漁陽間玉筯夜垂<hi>一作日夜</hi>流雙雙落<lb/>
朱顔黄鳥坐相悲緑楊誰更攀織錦心草草挑燈淚斑<lb/>
<pb n="KR4h0140_WYG_184-12a"/>
斑窺鏡不自識况乃征夫還<lb/>
　　　代别情人<lb/>
清水本不動桃花發岸傍桃花弄水色波蕩揺春光我<lb/>
恱子容艶子傾我文章風吹緑琴去曲度紫鴛鴦昔作<lb/>
一水魚今成兩枝鳥哀哀長雞鳴夜夜逹五<hi>一作天</hi>曉起<lb/>
折相思樹歸贈知寸心覆水不可收行雲難重尋天涯<lb/>
有度鳥莫絶瑶華音<lb/>
　　　代秋情<lb/>
<pb n="KR4h0140_WYG_184-12b"/>
㡬日相别離門前生穭葵寒蟬䀨梧桐日夕長鳴悲白<lb/>
露濕螢火清霜凌兎絲空掩紫羅袂<hi>一作空閨掩羅袂</hi>長啼無<lb/>
盡時<lb/>
　　　對酒<lb/>
蒲萄酒金叵羅呉姬十五細馬䭾青黛畫眉紅錦靴道<lb/>
字不正嬌唱歌玳瑁筵中懐裏醉芙蓉帳底柰君何<lb/>
　　　怨情<lb/>
新人如花雖可寵故人似玉由來重花性飄揚不自持<lb/>
<pb n="KR4h0140_WYG_184-13a"/>
玉心皎潔終不移故人昔新今尚故還見新人有故時<lb/>
請㸔陳后黄金屋寂寂珠簾生網絲<lb/>
　　　湖邊採蓮婦<lb/>
小姑織白紵未解将人語大嫂採芙蓉溪湖千萬重長<lb/>
兄行不在莫使外人逢願學秋胡婦貞心比古松<lb/>
　　　怨情<lb/>
美人捲珠簾深坐顰蛾眉但見淚痕濕不知心恨誰<lb/>
　　　代寄情楚詞體<lb/>
<pb n="KR4h0140_WYG_184-13b"/>
君不來兮徒蓄怨積思而孤吟雲陽一去巳逺隔巫山<lb/>
緑水之沈沈留餘香兮染繡被夜欲寝兮愁人心朝馳<lb/>
余馬於青樓怳若空而夷猶浮雲深兮不得語却惆悵<lb/>
而懐憂使青鳥兮銜書恨獨宿兮傷離居何無情而雨<lb/>
<hi>一作兩</hi>絶夢雖往而交疎横流涕而長嗟折芳洲之瑶華<lb/>
送飛鳥以極目怨夕陽之西斜願為連根同死之秋草<lb/>
不作飛空之落花<lb/>
　　　學古思邊<lb/>
<pb n="KR4h0140_WYG_184-14a"/>
銜悲上隴首腸斷不見君流水若有情幽哀從此分蒼<lb/>
茫愁邊色惆悵落日曛山外接逺天天際復有雲白鴈<lb/>
從中來飛鳴苦難聞足繫一書札寄言難離羣離羣心<lb/>
斷絶十見花成雪胡地無春暉征人行不歸相思杳如<lb/>
夢珠淚濕羅衣<lb/>
　　　思邊<hi>一作春怨</hi>
去年何時君别妾南園緑草飛蝴蝶今嵗何時妾憶君<lb/>
西山白雪暗晴雲玉闗去此三千里欲寄音書那可聞<lb/>
<pb n="KR4h0140_WYG_184-14b"/>
　　　口號吳王美人半醉<lb/>
風動荷花水殿香姑蘓䑓上宴吳王西施醉舞嬌無力<lb/>
笑倚東窗白玉牀<lb/>
　　　代美人愁鏡二首<lb/>
明眀金鵲鏡了了玉䑓前拂拭交氷月光輝何清圎紅<lb/>
顔老昨日白髪多去年鈆粉坐相誤照來空淒然<lb/>
美人贈此盤龍之寳鏡燭我金縷之羅衣時将紅袖拂<lb/>
眀月為惜普照之餘暉影中金鵲飛不滅䑓下青鸞思<lb/>
<pb n="KR4h0140_WYG_184-15a"/>
獨絶藁砧一别若箭弦去有日來無年狂風吹却妾心<lb/>
斷玉筯幷堕菱花前<lb/>
　　　贈叚七娘<lb/>
羅韤凌波生網塵那能得計訪情親千杯緑酒何辭醉<lb/>
一面紅妝惱殺人<lb/>
　　　别内赴徴三首<lb/>
王命三徴去未還明朝離别出吳闗白玉高樓㸔不見<lb/>
相思須上望夫山<lb/>
<pb n="KR4h0140_WYG_184-15b"/>
出門妻子强牽衣問我西行㡬日歸歸時儻佩黄金印<lb/>
莫學蘇秦不下機<lb/>
翡翠為樓金作梯誰人獨宿倚門啼<hi>一作卷簾愁坐待鳴雞</hi>夜坐<lb/>
<hi>一作泣</hi>寒燈連曉月行行淚盡楚闗西<lb/>
　　　秋浦寄内<lb/>
我今尋陽去辭家千里餘結荷倦<hi>一作愁</hi>水宿却寄大雷<lb/>
書雖不同辛苦愴離各自居我自入秋浦三年北信疎<lb/>
紅顔愁落盡白髪不能除有客自梁苑手攜五色魚開<lb/>
<pb n="KR4h0140_WYG_184-16a"/>
魚得錦字歸問我何如江山雖道阻意合不為殊<lb/>
　　　自代内贈<lb/>
寳刀截流水無有斷絶時妾意逐君行纒綿亦如之别<lb/>
來門前草秋巷春轉碧<hi>一作春盡秋轉碧</hi>埽盡更還生萋萋滿<lb/>
行跡鳴鳳始相得雄驚雌各飛遊雲落何山一往不見<lb/>
歸估客發大樓<hi>一作東海</hi>知君在秋浦梁苑空錦衾陽䑓夢<lb/>
行雨妾家三作相失勢去西秦猶有<hi>一作存</hi>舊歌管凄清<lb/>
聞四鄰曲度入紫雲啼無眼中人<hi>此下一本有女弟爭笑弄悲羞淚盈巾二</hi>
<pb n="KR4h0140_WYG_184-16b"/>
<hi>句</hi>妾似井底桃開花向誰笑君如天上月不肯一迴照<lb/>
窺鏡不自識别多憔悴深安得秦吉了為人道寸心<lb/>
　　　秋浦感主人歸燕寄内<lb/>
霜凋楚闗木始知殺氣嚴寥寥金天廓婉婉緑紅潜胡<lb/>
燕别主人雙雙語前簷三飛四迴頋欲去復相瞻豈不<lb/>
戀華屋終然謝珠簾我不及此鳥逺行嵗巳淹寄書道<lb/>
中歎淚下不能緘<lb/>
　　　送内尋廬山女道士李騰空二首<lb/>
<pb n="KR4h0140_WYG_184-17a"/>
君尋騰空子應到碧山家水舂雲母碓風埽石楠花若<lb/>
愛幽居好相邀弄紫霞<lb/>
多君相門女學道愛神仙素手掬青靄羅衣曵紫煙一<lb/>
往屏風叠乗鸞著玉鞭<hi>一作不著鞭</hi>
　　　贈内<lb/>
三百六十日日日醉如泥雖為李白婦何異太常妻<lb/>
　　　在潯陽非所寄内<lb/>
聞難知慟哭行啼入府中多君同蔡琰流淚請曹公知<lb/>
<pb n="KR4h0140_WYG_184-17b"/>
登吳章嶺昔與死無分﨑嶇行石道外折入青雲相見<lb/>
若悲歎哀聲那可聞<lb/>
　　　南流夜郎寄内<lb/>
夜郎天外怨離居明月樓中音信疎北雁春歸㸔欲盡<lb/>
南來不得豫章書<lb/>
　　　越女詞五首<hi>越中書所見也</hi>
長干吳兒女眉目艶新月屐上足如霜不著鴉頭襪<lb/>
呉兒多白晳好為蕩舟劇賣眼擲春心折花調行客<lb/>
<pb n="KR4h0140_WYG_184-18a"/>
耶溪採蓮女見客櫂歌迴笑入荷花去佯羞不出來<lb/>
東陽素足女會稽素舸郎相㸔月未堕白地斷肝腸<lb/>
鏡湖水如月耶溪女似雪新妝蕩新波光景兩竒絶<lb/>
　　　浣紗石上女<lb/>
玉面耶溪女青蛾紅粉妝一雙金齒屐兩足白如霜<lb/>
　　　示金陵子<hi>一作金陵子詞</hi>
金陵城東誰家<hi>一作金陵</hi>子竊聴琴聲碧<hi>一作夜</hi>窗裏落花一<lb/>
片天上來随人直渡西江水楚歌呉語嬌不成似能未<lb/>
<pb n="KR4h0140_WYG_184-18b"/>
能最有情謝公正要東山妓攜手林泉處處行<lb/>
　　　出妓金陵子呈盧六四首<lb/>
安石東山三十春傲然攜妓出風塵樓中見我金陵子<lb/>
何似陽䑓雲雨人<lb/>
南國新豐酒東山小妓歌對君君不樂花月柰愁何<lb/>
東道煙霞主西江詩酒筵相逢不覺醉日墮歴陽川<lb/>
小妓金陵歌楚聲家僮丹砂學鳯鳴我亦為君飲清酒<lb/>
君心不肯向人傾<lb/>
<pb n="KR4h0140_WYG_184-19a"/>
　　　巴女詞<lb/>
巴水急如箭巴船去若飛十月三千里郎行幾歲歸<lb/>
　　　哭晁卿衡<lb/>
日本晁卿辭帝都征帆一片繞蓬壺明月不歸沉碧海<lb/>
白雲愁色滿蒼梧<lb/>
　　　自溧水道哭王炎三首<lb/>
白楊雙行行白馬悲路傍晨興見曉月更似發雲陽溧<lb/>
水通吳闗逝川去未央故人萬化盡閉骨茅山岡天上<lb/>
<pb n="KR4h0140_WYG_184-19b"/>
墜玉棺泉中掩龍章名飛日月上義與風雲翔逸氣竟<lb/>
莫展英圗俄夭傷楚國一老人來嗟龔勝亡有言不可<lb/>
道雪泣憶蘭芳<lb/>
王公希代寳棄世一何早弔死不及哀殯宫巳秋草悲<lb/>
來欲脫劍挂向何枝好哭向茅山雖未催一生淚盡丹<lb/>
陽道<lb/>
王家碧瑶樹一樹忽先摧海内故人泣天涯弔鶴來未<lb/>
成霖雨用先失濟川材一罷廣陵散鳴琴更不開<lb/>
<pb n="KR4h0140_WYG_184-20a"/>
　　　　哭宣城善釀紀叟<lb/>
　紀叟黄泉裏還應釀老春夜臺無曉日沽酒與何人<hi>一作</hi>
　<hi>題戴老酒店云戴老黄泉下還應釀大春夜臺無李白沽酒與何人</hi>
　　　　宣城哭蔣徴君華<lb/>
　敬亭埋玉樹知是蔣徴君安得相如草空餘封禪文池<lb/>
　臺空有月詞賦舊凌雲獨挂延陵劍千秋在古墳<lb/>
　<lb/>
　<lb/>
<pb n="KR4h0140_WYG_184-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百八十四<lb/>
</p>
<p>
</p>
  </div>
</body>
</text>
</TEI>
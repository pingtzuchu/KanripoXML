<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_140-1a"/>
　欽定四庫全書<lb/>
御定全唐詩巻一百四十<lb/>
　　王昌齡<lb/>
　王昌齡字少伯京兆人登開元十五年進士第補秘書<lb/>
　郎二十二年中宏詞科調汜水尉遷江寧丞晚莭不䕶<lb/>
　細行貶龍標尉卒昌齡詩緒密而思清與髙適王渙之<lb/>
　齊名時謂王江寧集六巻今編詩四巻<lb/>
　　　　變行路難<lb/>
<pb n="KR4h0140_WYG_140-1b"/>
　向晩横吹悲風動馬嘶合前驅引旗<hi>一作旌</hi>莭千里陣雲<lb/>
　帀單于下隂山砂礫空䬃䬃封侯取一戰豈復念閨閣<lb/>
　　　　塞下曲四首<lb/>
　蟬鳴空桑林<hi>一作桑樹間</hi>八月蕭闗道出塞入塞寒<hi>一作復入塞</hi>
　處處黄蘆草從来幽并客皆共塵沙<hi>一作向沙場</hi>老莫學逰<lb/>
　侠兒矜誇紫騮好<lb/>
　飲馬渡秋水水寒風似刀平沙日未没黯黯見臨洮昔<lb/>
　<hi>一作當</hi>日長<hi>一作/龍</hi>城戰咸言意氣髙黄塵足<hi>一作漏一作是</hi>今古<lb/>
<pb n="KR4h0140_WYG_140-2a"/>
白骨亂蓬蒿<hi>此首一本題作望臨洮</hi>
奉詔甘泉宫緫徴天下兵朝廷備禮出郡國豫郊迎紛<lb/>
紛㡬萬人去者無全生臣願莭宫廐分以賜邉城<hi>一本無以</hi>
<hi>下二首同塞上曲題作三首</hi>
邉頭何惨惨已葬霍將軍部曲皆相弔燕南代北聞功<lb/>
勲多被黜兵馬亦尋分更遣黄龍戍唯當哭塞雲<hi>一本此首</hi>
<hi>題作塞上曲</hi>
　　　塞上曲<lb/>
<pb n="KR4h0140_WYG_140-2b"/>
秋風夜渡河吹却雁門桑遥見胡地獵鞲馬宿嚴霜五<lb/>
道分兵去孤軍百戰場功多翻下獄士卒但心傷<lb/>
　　　從軍行二首<lb/>
向夕臨大荒朔風軫歸慮平沙萬里餘飛鳥宿何䖏虜<lb/>
騎獵長原翩翩傍河去邉聲揺白草海氣生黄霧百戰<lb/>
苦風塵十年履霜露雖投定逺筆未坐將軍樹早知行<lb/>
路難悔不理章句<lb/>
秋草<hi>一作風</hi>馬蹄輕角弓持弦急去為龍城戰正值胡兵<lb/>
<pb n="KR4h0140_WYG_140-3a"/>
襲軍氣横大荒戰酣日将入長風金鼓動白露鐡衣濕<lb/>
四起愁邉聲南庭時佇立㫁蓬孤自轉寒雁飛相及萬<lb/>
里雲沙漲平原冰霰澀惟聞漢使還獨向刀環泣<hi>一本無此首</hi>
　　　少年行二首<lb/>
西陵侠少年送客短長亭青槐夹兩道<hi>一作路</hi>白馬如流<lb/>
星聞道羽書急單于㓂井陘氣髙輕赴難誰顧<hi>一作惟願</hi>燕<lb/>
山銘<lb/>
走馬逺相尋西樓下夕隂結交期一劍留意贈千金髙<lb/>
<pb n="KR4h0140_WYG_140-3b"/>
閣歌聲逺重門栁色深夜䦨須盡飲莫負百年心<hi>一本無此</hi>
<hi>首</hi>
　　　長歌行<lb/>
曠野饒悲風颼颼黄<hi>一作多</hi>蒿草繫馬倚<hi>一作停</hi>白楊誰知<lb/>
我懐抱所是<hi>一作見</hi>同袍<hi>一作/懐</hi>者相逢盡衰老北<hi>一作况</hi>登<lb/>
漢家陵南望長安道下有枯樹根上有鼯<hi>一作鼷</hi>䑕窠髙<lb/>
皇子孫盡千載無人過寳玉頻發掘精靈其奈何人生<lb/>
須達命有酒且長歌<lb/>
<pb n="KR4h0140_WYG_140-4a"/>
　　　悲哉行<lb/>
勿<hi>一作每</hi>聽白頭吟人間易憂怨若非滄浪子安得從所<lb/>
願北上太行山臨風閱吹萬長雲數千里倐忽還膚寸<lb/>
觀其微滅時精意莫䏻論百年不容息是處生意蔓始<lb/>
悟海上人辭君永飛遯<lb/>
　　　古意<lb/>
桃花四面發桃葉一枝開欲暮黄鸝囀傷心玉鏡臺清<lb/>
筝向眀月半夜春風来<lb/>
<pb n="KR4h0140_WYG_140-4b"/>
　　　放歌行<lb/>
南渡<hi>一作望</hi>洛陽津西望十二樓眀堂坐天子月朔朝諸<lb/>
侯清樂動千門皇風被九州慶雲從東来<hi>一作出</hi>泱漭抱<lb/>
日流昇平貴論道文墨將何求有詔徴草澤微誠將獻<lb/>
謀<hi>一作獻謀猷</hi>冠冕如星羅拜揖曹與周望塵非吾<hi>一作君</hi>事<lb/>
入賦<hi>一作職</hi>且遲留幸䝉國士識因脫負薪裘今者放歌<lb/>
行以慰梁甫愁但營數斗祿奉養每豐羞若<hi>一作願</hi>得金<lb/>
膏遂飛雲亦可儔<hi>一作求</hi>
<pb n="KR4h0140_WYG_140-5a"/>
　　　越女<hi>樂府詩集作採蓮曲</hi>
越女作桂舟還將桂為楫湖上水渺漫清江不<hi>一作初</hi>可<lb/>
渉摘取芙蓉花莫摘芙蓉葉將歸問夫壻顔色何如妾<lb/>
　　　鄭縣宿陶太公館中贈馮六元二<lb/>
儒有輕王侯脫畧當世務<hi>一作譽</hi>本家藍田下<hi>一作谿中</hi>非為<lb/>
漁弋故無何<hi>一作才</hi>困躬耕且欲馳永路幽居與君近出<lb/>
谷同所騖<hi>一作務</hi>昨日辭石門五年變秋露雲龍未相感<lb/>
干謁亦已屢子為黄綬羈余忝蓬山顧京門望西嶽百<lb/>
<pb n="KR4h0140_WYG_140-5b"/>
里見郊樹飛雨祠上<hi>一作下</hi>来靄然闗中暮驅車鄭城宿<lb/>
秉燭論往素山月出華隂開此河渚霧清光比故人豁<lb/>
達展心晤馮公尚戢翼元子仍跼歩拂衣易為髙淪跡<lb/>
難有趣張范善終始吾等豈不慕罷酒當凉風屈伸備<lb/>
㝠數<lb/>
　　　聽彈風入松闋贈楊補闕<lb/>
商風入我絃夜竹深有露絃悲與林寂清景不可度寥<lb/>
落幽居心颼飀青松樹松風吹草白溪水寒日暮聲意<lb/>
<pb n="KR4h0140_WYG_140-6a"/>
去復還九變<hi>一作辨</hi>待一顧空山多雨雪獨立君始悟<lb/>
　　　緱氏尉沈興宗置酒南谿留贈<lb/>
林色與溪古深篁引幽翠山尊在漁舟棹月情已醉始<lb/>
窮清源口壑絶人境異春泉滴空崖萌草拆隂地乆之<lb/>
風榛寂逺聞樵聲至海雁時獨飛永然滄洲意古時青<lb/>
㝠客滅跡淪一尉吾子躊躇心豈其紛埃事緱峰<hi>一作岑</hi>
信所剋濟北余乃遂齊物意已㑹<hi>一作可任今</hi>息肩理猶未<lb/>
巻舒形性表脫畧賢哲議仲<hi>一作乗</hi>月期角巾飯僧嵩陽<lb/>
<pb n="KR4h0140_WYG_140-6b"/>
寺<lb/>
　　　為張僓贈閻使臣<lb/>
哀哀獻玉人楚國同悲辛泣<hi>一作淚</hi>盡繼以血何由辨其<lb/>
真頼承琢磨恵復使光輝新猶畏讒口疾棄之如埃塵<lb/>
　　　贈史昭<lb/>
東林日未升廓落星與漢是夕鴻始来齋中起長歎懐<lb/>
哉望南浦眇然夜將半但有秋水聲<hi>一作聲孤</hi>愁使心神亂<lb/>
握中何為贈瑶草已衰散海鱗未化時各在天一岸<lb/>
<pb n="KR4h0140_WYG_140-7a"/>
　　　秋山寄陳讜言<lb/>
巖間寒事早衆山木已黄北風何蕭蕭兹夕露為霜感<lb/>
激未䏻寐中宵時慨慷黄<hi>一作草</hi>蟲初悲鳴𤣥鳥去我梁<lb/>
獨卧時易晩離羣情更傷思君若<hi>一作苦</hi>不及鴻雁今南<lb/>
翔<lb/>
　　　出郴<hi>一作栁</hi>山口至疊<hi>一作壘</hi>石灣野人室中寄張<lb/>
　　　十一<lb/>
櫧柟無冬春柯葉連峯稠隂壁下蒼黒煙含清江樓景<lb/>
<pb n="KR4h0140_WYG_140-7b"/>
開獨沿曵響荅隨興酬旦夕望吾友如何迅孤舟疊沙<lb/>
積為崗崩剥雨露幽石脉盡横亘潛潭何時流既見萬<lb/>
古色頗盡一物由永與世人逺氣還草木收盈縮理無<lb/>
餘今徃何必憂郴土羣山髙耆老如中州孰云議舛<hi>一作</hi>
<hi>外</hi>降豈是娱宦逰隂火昔所伏丹砂將爾謀昨臨蘇躭<lb/>
井復向衡陽求同<hi>一作問</hi>疚来相依脫身當有籌數月乃<lb/>
離居風湍成阻脩野人善竹器童子䏻谿謳寒月波蕩<lb/>
漾羇鴻去悠悠<lb/>
<pb n="KR4h0140_WYG_140-8a"/>
　　　宿㶚上寄侍御璵弟<lb/>
獨飲㶚上亭寒山青門外長雲驟落日桑棗寂已晦古<lb/>
人驅馳者宿此凡㡬代佐邑由東南豈不知進退吾宗<lb/>
秉全璞楚得璆琳最茅山就一徴柏署起三載道契非<lb/>
物理神交無留礙知我滄溟心脫畧腐儒輩孟冬鑾輿<lb/>
出陽谷羣臣㑹半夜馳道喧五侯擁軒蓋是時燕齊客<lb/>
獻術蓬瀛内甚恱我皇心得與王母對賤臣欲干謁稽<lb/>
首期殞碎哲弟感我情問易窮否泰良馬足尚踠寳刀<lb/>
<pb n="KR4h0140_WYG_140-8b"/>
光未淬昨聞羽書飛兵氣連朔塞諸將多失律廟堂始<lb/>
追悔安䏻召書生願得論要害戎夷非草木侵逐使狼<lb/>
狽雖有屠城功亦有降虜輩兵糧如山積恩澤如雨霈<lb/>
羸卒不可興磧地無足愛若用匹夫策坐令軍圍潰不<lb/>
費黄金資寧求白璧賚眀主憂既逺邉事亦可大荷寵<lb/>
務推誠離言深慷慨霜揺直指草燭引眀光珮公論日<lb/>
夕阻朝廷蹉跎㑹孤城海眀月萬里流光帶不應百尺<lb/>
松空老鍾山靄<lb/>
<pb n="KR4h0140_WYG_140-9a"/>
　　　次汝中寄河南陳賛府<lb/>
汝山方聮延伊水纔眀滅遥見入楚雲又此空館月紛<lb/>
然馳夢想不謂逺離別京邑多歡娛衡湘蹔沿越眀湖<lb/>
春草遍秋桂白花發豈惟長思君日夕在魏闕<lb/>
　　　同從弟銷南齋翫月憶山隂崔少府<lb/>
髙卧南齋時開帷<hi>一作帳</hi>月初吐清輝淡水木演漾在窗<lb/>
户苒苒㡬盈虚澄澄變今古羙人清江畔是夜越吟苦<lb/>
千里其如何<hi>一作何如</hi>微風吹<hi>一作/出</hi>蘭<hi>一作芳</hi>杜<lb/>
<pb n="KR4h0140_WYG_140-9b"/>
　　　代扶風主人荅<lb/>
殺氣凝不流風悲日<hi>一作月</hi>彩寒浮埃起四逺逰子彌<hi>一作</hi>
<hi>迷</hi>不歡依然宿扶風沽酒聊自寛寸心亦未理長鋏誰<lb/>
䏻彈主人就我飲對我還慨歎<hi>一作然</hi>便泣數行淚因歌<lb/>
能路難十五役邉地<hi>一作城</hi>三回討樓蘭連年不解甲積<lb/>
日無所餐將軍降匈奴國使没桑乾去時三十萬獨自<lb/>
還長安不信沙場苦君看刀箭瘢鄉親悉零落塚墓亦<lb/>
摧殘仰攀青松枝慟絶傷心肝禽獸悲不去路傍誰忍<lb/>
<pb n="KR4h0140_WYG_140-10a"/>
看幸逢休眀代寰宇靜波瀾老馬思伏櫪長鳴力已殫<lb/>
少年與運㑹何事發悲端天子初封禪賢良刷羽翰三<lb/>
邉悉如此否泰亦須觀<lb/>
　　　酬鴻臚裴主簿雨後北樓見贈<hi>一作髙適詩</hi>
暮霞照新晴歸雲猶相逐有懐晨昏暇想見登眺目問<lb/>
禮侍彤襜題詩訪茅屋髙樓多古今陳事滿陵谷地久<lb/>
㣲子封䑓餘孝王築裵回顧霄漢豁達俯川陸逺水對<lb/>
孤<hi>一作秋</hi>城長天向喬木公門何清靜列㦸森已肅不歎<lb/>
<pb n="KR4h0140_WYG_140-10b"/>
携手稀常思着鞭速終當拂羽翰輕舉隨鴻鵠<lb/>
　　　送任五之桂林<lb/>
楚客醉孤舟越水將引棹山為两鄉别月帶千里貎羇<lb/>
譴同繒綸僻幽聞虎豹桂林寒色在苦莭知所効<lb/>
　　　山中别龎十<lb/>
幽姢松篠徑月出寒蟬鳴散髪卧其下誰知孤隠情吟<lb/>
時白<hi>一作碧</hi>雲合釣<hi>一作/酌</hi>處<hi>一作罷</hi>𤣥潭清瓊樹方杳靄鳳<lb/>
兮保其貞<lb/>
<pb n="KR4h0140_WYG_140-11a"/>
　　　留别伊闕張少府郭大都尉<lb/>
遷客就一醉主人空金罍江湖青山底欲去仍裵回郭<lb/>
侯未相識策馬伊川来把手相勸勉不應老塵埃孟陽<lb/>
逢<hi>一作蓬</hi>山舊仙館留清才日晩勸趣别風長雲逐<hi>一作遂</hi>
開幸隨板輿逺負譴何憂哉唯有仗忠信音書報雲雷<lb/>
　　　送韋十二兵曹<lb/>
縣職如長纓終日檢我身平眀趨郡府不得展故人故<lb/>
人念江湖富貴如埃塵迹在戎府掾心逰天台春獨立<lb/>
<pb n="KR4h0140_WYG_140-11b"/>
浦邉鶴白雲長相親南風忽至吳分散還入秦寒夜天<lb/>
光白海淨月色真對坐論嵗暮絃悲豈<hi>一作歌起</hi>無因平生<lb/>
馳驅分非謂桮酒仁出處两不合忠貞何由伸看君孤<lb/>
舟去且欲歌垂綸<lb/>
　　　東京府縣諸公與綦毋潛李頎相送至白馬寺<lb/>
　　　宿<hi>一作同府縣諸公送綦毋潜李頎至白馬寺</hi>
鞍馬上東門裵回入孤舟賢豪相追送即櫂千里流赤<lb/>
岸<hi>一作逺峯</hi>落日在空波微煙收薄宦忘機括醉来即<hi>一作復</hi>
<pb n="KR4h0140_WYG_140-12a"/>
淹留月眀見古寺林外登髙樓南風開長廊夏夜如凉<lb/>
秋江月照吳縣西歸夢中逰<lb/>
　　　送東林廉上人歸廬山<lb/>
石溪流已亂苔徑人漸㣲日暮東林下山僧還獨歸昔<lb/>
為廬峰意況與逺公違道性深寂寞世情多是非㑹尋<lb/>
名山去豈復望清輝<lb/>
　　　留别武陵袁丞<lb/>
皇恩暫遷謫待罪逢知已從此武陵溪孤舟二千里桃<lb/>
<pb n="KR4h0140_WYG_140-12b"/>
花遺古㟁金澗流春水誰識馬將軍忠貞抱生死<lb/>
　　　别劉諝<lb/>
天地寒更雨蒼茫楚城隂一尊廣陵酒十載衡陽心倚<lb/>
仗<hi>一作伏</hi>不可料悲歡豈易尋相逢成逺别後㑹何如今<lb/>
身在江海上雲連京國深行當務功業策馬何駸駸<lb/>
　　　岳陽别李十七越賔<lb/>
相逢楚水寒舟在洞庭驛具陳江波事不異淪棄跡杉<lb/>
上秋雨聲悲切蒹葭夕彈琴收餘響来送千里客平眀<lb/>
<pb n="KR4h0140_WYG_140-13a"/>
孤㠶心嵗晩濟代策時在身未充瀟湘不盈畫湖小洲<lb/>
渚聮澹淡煙景碧魚鱉自有性龜龍無䏻易譴黜同所<lb/>
安風土任所適閉門觀𤣥化携手遺損益<lb/>
　　　留别岑参兄弟<lb/>
江城建業樓山盡滄海頭副職守兹縣東南櫂孤舟長<lb/>
安故人宅秣馬經前秋便以風雪暮還為縦飲留貂蟬<lb/>
七葉貴鴻鵠萬里逰何必念鐘鼎所在烹肥牛為君嘯<lb/>
一曲且莫彈箜篌徒見枯者豓誰言直如鈎岑家雙瓊<lb/>
<pb n="KR4h0140_WYG_140-13b"/>
樹騰光難為儔誰言青門悲俯期吳山幽日西石門嶠<lb/>
月吐金陵洲追隨探靈怪豈不驕王侯<lb/>
　　　送劉眘虗歸取宏詞解<lb/>
太清聞海鶴逰子引鄉眄聲隨羽儀逺勢與歸雲便青<lb/>
桂春再榮白雲暮来變遷飛在禮儀豈復淚如霰<lb/>
　　　巴陵别劉處士<hi>一作巴陵劉䖏士東齋作</hi>
劉生隠岳陽心逺洞庭水偃㠶入山郭一宿楚雲裏竹<lb/>
映秋館深月寒江風<hi>門作</hi>起煙波桂陽接日夕數千里<lb/>
<pb n="KR4h0140_WYG_140-14a"/>
　嫋嫋清夜猿孤舟坐如此湘中有来雁雨雪候音旨<lb/>
　　　　宿裵氏山莊<lb/>
　蒼蒼竹林暮吾亦知所投靜坐山齋月清溪聞逺流西<lb/>
　峰下微雨向曉<hi>一作晩</hi>白雲收遂解塵中組終南春可逰<lb/>
　　　　淇上酬薛據兼寄郭微<hi>一作髙適詩</hi>
　自從别京華我心乃蕭索十年守章句萬里空寥落北<lb/>
　上登薊門茫茫見沙漠倚劍對風塵慨然思衛霍拂衣<lb/>
　去燕趙驅馬悵不樂天長滄洲路日暮邯鄲郭酒肆㦯<lb/>
<pb n="KR4h0140_WYG_140-14b"/>
　淹留漁澤屢棲泊獨行備艱難就辭干鼎鑊皇情念淳<lb/>
　古時俗何浮薄理道須任賢安人在求瘼故交負竒才<lb/>
　逸氣包謇諤隠軫經濟策縦横建安作才望忽先鳴風<lb/>
　期無宿諾飄颻勞州縣迢遞限言謔東馳眇貝丘西顧<lb/>
　彌虢畧淇水徒自深浮雲不堪託吾謀適可用天道豈<lb/>
　遼廓不然買山田一身與耕鑿<lb/>
　<lb/>
御定全唐詩巻一百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_180-1a"/>
　欽定四庫全書<lb/>
御定全唐詩巻一百八十<lb/>
　　李白<lb/>
　　　　登錦城散花樓<lb/>
　日照錦城頭朝光散花樓金窗夹繡户珠箔懸銀<hi>一作瓊</hi>
　鉤飛梯緑雲中極目散我憂<hi>一作愁</hi>暮雨向三峡春江繞<lb/>
　雙流今来一登望如上九天逰<lb/>
　　　　登峨眉山<lb/>
<pb n="KR4h0140_WYG_180-1b"/>
　蜀國多仙山峩眉邈難匹周流試登覽絶怪安可息青<lb/>
　冥倚天開<hi>一作闕</hi>彩錯疑畫出泠然紫霞賞果得錦囊術<lb/>
　雲間唫瓊簫石上弄寳瑟平生有微尚歡笑自此畢煙<lb/>
　容如在顔塵累忽相失儻逢騎羊子携手凌白日<lb/>
　　　　大庭庫<lb/>
　朝登大庭庫雲物何蒼然莫辨陳鄭火空霾鄒魯煙我<lb/>
　来尋梓慎觀化入寥天古木朔氣多松風如五絃帝圗<lb/>
　終㝠沒歎息滿山川<lb/>
<pb n="KR4h0140_WYG_180-2a"/>
　　　登單父陶少府半月臺<lb/>
陶公有逸興不與常人俱築臺像半月迴向<hi>一作迥出</hi>髙城<lb/>
隅置酒望白雲商<hi>一作髙</hi>飈起寒梧秋山入逺海桑柘羅<lb/>
平蕪水色渌且明<hi>一作清</hi>令人思鏡湖終當過江去愛此<lb/>
暫踟蹰<lb/>
　　　天台曉望<lb/>
天台鄰四明華頂髙百越門標赤城霞樓棲滄島月憑<lb/>
髙登逺覽直下見溟渤雲垂大鵬翻波動巨鼇沒風潮<lb/>
<pb n="KR4h0140_WYG_180-2b"/>
爭洶湧神怪何翕忽觀竒跡無倪好道心不歇攀條摘<lb/>
朱實服藥煉金骨安得生羽毛千春卧蓬闕<lb/>
　　　早望海霞邉<lb/>
四明三千里朝起赤城霞日出紅光散分輝照雪厓一<lb/>
餐嚥瓊液五内發金沙舉手何所待青龍白虎車<lb/>
　　　焦山望松寥山<lb/>
石壁望松寥宛然在碧霄安得五綵虹駕天作長橋仙<lb/>
人如愛我舉手來相招<lb/>
<pb n="KR4h0140_WYG_180-3a"/>
　　　杜陵絶句<lb/>
南登杜陵上北望五陵間秋水明落日流光滅逺山<lb/>
　　　登太白峰<lb/>
西上太白峰夕陽窮登攀太白與我語為我開天闗願<lb/>
乗泠風去直出<hi>一作上</hi>浮雲間舉手可近月前行若無山<lb/>
一别武功去何時復見還<lb/>
　　　登邯鄲洪波臺置酒觀發兵<lb/>
我把兩赤羽來逰燕趙間天狼正可射感激無時閒觀<lb/>
<pb n="KR4h0140_WYG_180-3b"/>
兵洪波臺倚劍望玉闗請纓不繫越且向燕然山風引<lb/>
龍虎旗歌鐘昔<hi>一作憶一作共</hi>追攀擊筑落髙月投壺破愁顔<lb/>
遥知百戰勝定掃鬼方還<lb/>
　　　登新平樓<lb/>
去國登兹樓懐歸傷暮秋天長落日逺水淨寒波流秦<lb/>
雲起嶺樹胡雁飛沙洲蒼蒼㡬萬里目極令人愁<lb/>
　　　謁老君廟<lb/>
先君懐聖徳靈廟肅神心草合人蹤斷塵濃鳥跡深流<lb/>
<pb n="KR4h0140_WYG_180-4a"/>
沙丹竈滅闗路紫煙沉獨傷千載後空餘松柏林<lb/>
　　　秋日登揚州西靈塔<lb/>
寳塔凌蒼蒼登攀覽四荒頂髙元氣合標出海雲長萬<lb/>
象分空界三天接畫梁水揺金刹影日動火珠光鳥拂<lb/>
瓊簾度霞連繡栱張目随征路斷心逐去帆揚露浴梧<lb/>
楸白霜催橘柚黄玉毫如可見於此照迷方<lb/>
　　　登金陵冶城西北謝安墩<hi>此墩即晉太傅謝安與右軍王羲之同登</hi>
　　　<hi>超然有髙世之志余將營園其上故作是詩也</hi>
<pb n="KR4h0140_WYG_180-4b"/>
晉室昔横潰永嘉遂南奔沙塵何茫茫龍虎鬭朝昏胡<lb/>
馬風漢草天驕蹙中原哲匠感頺運雲鵬忽飛翻組練<lb/>
照楚國旌旗連海門西秦百萬衆戈甲如雲屯投鞭<hi>一作</hi>
<hi>策</hi>可填江一埽不足論<hi>一作一朝為我吞</hi>皇運有返正醜虜無<lb/>
遺魂談笑遏横流蒼生望斯存冶城訪古跡<hi>一作至今古城隅</hi>
猶有謝安墩憑覽周地險髙標絶人喧想像東山姿緬<lb/>
懐右軍言梧桐識嘉樹蕙草留芳根白鷺暎春洲青龍<lb/>
見朝暾地古雲物在臺傾黍稷繁我來酌清波於此樹<lb/>
<pb n="KR4h0140_WYG_180-5a"/>
名園功成拂衣去歸入<hi>一作長嘯</hi>武陵源<lb/>
　　　登瓦官閣<lb/>
晨登瓦官閣極眺金陵城鍾山對北户淮水入南榮漫<lb/>
漫雨花落嘈嘈天樂鳴兩廊振法鼓四角唫<hi>一作吹</hi>風筝<lb/>
杳出霄漢上仰攀日月行山空覇氣滅地古寒隂生寥<lb/>
廓雲海晚蒼茫宫觀平門餘閶闔字樓識鳯凰名雷作<lb/>
百山動神扶萬栱傾靈光何足貴長此鎮吴亰<lb/>
　　　登梅岡望金陵贈族姪高座寺僧中孚<lb/>
<pb n="KR4h0140_WYG_180-5b"/>
鍾山抱金陵覇氣昔騰發天開帝王居海色照宫闕羣<lb/>
峰如逐鹿奔走相馳突江水九道来雲端遥明沒時遷<lb/>
大運去龍虎勢休歇我来屬天清登覽窮楚越吾宗挺<lb/>
禪伯特秀鸞鳯骨<hi>一作吾宗道門秀特異鸞鳯骨</hi>衆星羅青天明<hi>一作朗</hi>
者獨有月冥居順生理草木不剪伐煙窗引薔薇石壁<lb/>
老野蕨吴風謝安屐白足傲履韈㡬宿一下山<hi>一作下山来</hi>
蕭然忘干謁談經演金倡降鶴舞海雪時聞天香来了<lb/>
與世事絶佳逰不可得春風惜逺别賦詩留巗屏千載<lb/>
<pb n="KR4h0140_WYG_180-6a"/>
庶不滅<lb/>
　　　登金陵鳯凰䑓<lb/>
鳯凰䑓上鳯凰逰鳯去䑓空江自流呉宫花草埋幽徑<lb/>
晉代衣冠成古丘三山半落青天外二水中分白鷺洲<lb/>
總為浮雲能蓛日長安不見使人愁<lb/>
　　　望廬山瀑布水二首<lb/>
西登香爐峰南見瀑布水挂流三百<hi>一作千</hi>丈噴壑數十<lb/>
里歘如飛電<hi>一作練</hi>來隠若白虹起初驚河漢<hi>一作銀河</hi>落半<lb/>
<pb n="KR4h0140_WYG_180-6b"/>
灑雲天裏<hi>一作半㵼金潭裏</hi>仰觀勢轉雄壮哉造化功海風吹<lb/>
不斷江<hi>一作山</hi>月照還空空中亂潨射左右洗青壁飛珠<lb/>
散輕霞流沫沸穹石而我樂名山對之心益閒無論潄<lb/>
瓊液還得洗塵顔且諧宿所好永願辭人間<lb/>
日照香爐生紫烟遥㸔瀑布挂前川<hi>一作廬山上與星斗連日照香爐生</hi>
<hi>紫煙</hi>飛流直下三千尺疑是銀河落九天<lb/>
　　　登廬山五老峰<lb/>
廬山東南五老峰青天削出金芙蓉九江秀色可攬結<lb/>
<pb n="KR4h0140_WYG_180-7a"/>
吾将此地巢雲松<lb/>
　　　江上望皖公山<lb/>
竒峰出竒雲秀木含秀氣清宴皖公山巉絶稱人意獨<lb/>
逰滄江上終日淡無味但愛兹嶺高何由討靈異黙然<lb/>
遥相許欲往心莫遂待吾還丹城投跡歸此地<lb/>
　　　望黄鶴樓<lb/>
東望黄鶴山雄雄半空出四面生白雲中峰倚紅日巗<lb/>
巒行穹跨峰嶂亦冥宻頗聞列仙人於此學飛術一朝<lb/>
<pb n="KR4h0140_WYG_180-7b"/>
向蓬海千載空石室金竈生煙埃玉潭祕清謐地古遺<lb/>
草木庭寒老芝术蹇予羡攀躋因欲保閒逸觀竒徧諸<lb/>
嶽兹嶺不可匹結心寄青松永悟客情畢<lb/>
　　　鸚鵡洲<lb/>
鸚鵡來過呉江水江上洲傳鸚鵡名鸚鵡西飛隴山去<lb/>
芳洲之樹何青青煙開蘭葉香風暖岸夹桃花錦浪生<lb/>
遷客此時徒極目長洲孤月向誰明<lb/>
　　　九日登巴陵置酒望洞庭水軍<hi>時賊逼華容縣</hi>
<pb n="KR4h0140_WYG_180-8a"/>
九日天氣清登高無秋雲造化闢川嶽了然楚漢分長<lb/>
風鼓横波合沓蹙龍文憶昔傳逰豫樓船壮横汾今兹<lb/>
討鯨鯢旌斾何繽紛白羽落酒樽洞庭羅三軍黄花不<lb/>
掇手戰鼔遥相聞劍舞轉頺陽當時日停曛酣歌激壮<lb/>
士可以摧妖氛齷齪東籬下淵明不足羣<lb/>
　　　秋登巴陵望洞庭<lb/>
清晨登巴陵周覽無不極明湖暎天光徹底見秋色秋<lb/>
色何蒼然際海俱澄鮮山青滅逺樹水緑無寒煙來帆<lb/>
<pb n="KR4h0140_WYG_180-8b"/>
出江中去鳥向日邉風清長沙浦山<hi>一作霜</hi>空雲夢田瞻<lb/>
光惜頺髪閲水悲徂年北渚既蕩漾東流自潺湲郢人<lb/>
唱白雪越女歌採蓮聴此更腸斷憑厓淚如泉<lb/>
　　　與夏十二登岳陽樓<lb/>
樓觀岳陽盡川逈<hi>一作向</hi>洞庭開雁引愁心去<hi>一作雁别秋江去</hi>
山銜好月來雲間連<hi>一作逢</hi>下榻天上接行杯醉後涼風<lb/>
起吹人舞袖迴<lb/>
　　　登巴陵開元寺西閣贈衡嶽僧方外<lb/>
<pb n="KR4h0140_WYG_180-9a"/>
衡岳有闡<hi>一作開</hi>士五峰秀真骨見君萬里心海水照秋<lb/>
月大臣南溟去問道皆請謁灑以甘露言清涼潤肌髪<lb/>
明湖落天鏡香閣凌銀闕登眺餐恵風新花期唘發<lb/>
　　　與賈至舎人於龍興寺剪落梧桐枝望㴩湖<lb/>
剪落青梧枝㴩湖坐可窺雨洗秋山净林光澹碧滋水<lb/>
閒明鏡轉雲繞畫屏移千古風流事名賢共此時<lb/>
　　　挂席江上待月有懐<lb/>
待月月未出望江江自流倐忽城西郭青天懸玉鈎素<lb/>
<pb n="KR4h0140_WYG_180-9b"/>
華雖可攬清㬌不同逰耿耿金波裏空瞻鳷鵲樓<lb/>
　　　金陵望漢江<lb/>
漢江迴萬里𣲖作九龍盤横潰豁中國崔嵬飛迅湍六<lb/>
帝淪亡後三吳不足觀我君混區宇垂拱衆流安今日<lb/>
任公子滄浪罷釣竿<lb/>
　　　秋登宣城謝朓北樓<lb/>
江城如畫裏山曉望晴空兩水夹明鏡雙橋落彩虹人<lb/>
煙寒橘柚秋色老梧桐誰念北樓上臨風懐謝公<lb/>
<pb n="KR4h0140_WYG_180-10a"/>
　　　望天門山<lb/>
天門中斷楚江開碧水東流至<hi>一作直</hi>北迴兩岸青山相<lb/>
對出孤帆一片日邉來<lb/>
　　　望木𤓰山<lb/>
早起見日出暮見棲鳥還客心自酸楚况對木𤓰山<lb/>
　　　登敬亭北二小山余時送客逢崔侍御並登此<lb/>
　　　地<lb/>
送客謝亭北逢君縱酒還屈盤戯白馬大笑上青山迴<lb/>
<pb n="KR4h0140_WYG_180-10b"/>
鞭指長安西日落秦闗帝鄉三千里杳在碧雲間<lb/>
　　　過崔八丈水亭<lb/>
髙閣横秀氣清幽併在君簷飛宛溪水窗落敬亭雲猨<lb/>
嘯風中斷漁歌月裏聞閒随白鷗去沙上自為羣<lb/>
　　　登廣武古戰塲懐古<lb/>
秦鹿奔野草逐之若飛蓬項王氣葢世紫電明雙瞳呼<lb/>
吸八千人横行起江東赤精斬白帝叱咤入闗中兩龍<lb/>
不並躍五緯與天同楚滅無英圗漢興有成功按劍清<lb/>
<pb n="KR4h0140_WYG_180-11a"/>
　八極歸酣歌大風伊昔臨廣武連兵决雌雄分我一杯<lb/>
　羮太皇乃汝翁戰爭有古跡壁壘頺層穹猛虎嘯<hi>一作吟</hi>
　洞壑飢鷹鳴<hi>一作獵</hi>秋空翔雲列曉陣殺氣赫長虹撥亂<lb/>
　屬豪聖俗儒安可通沉湎呼䜿子狂言非至公撫掌黄<lb/>
　河曲嗤嗤阮嗣宗<lb/>
　<lb/>
　<lb/>
　<lb/>
<pb n="KR4h0140_WYG_180-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百八十<lb/>
</p>
<p>
</p>
  </div>
</body>
</text>
</TEI>
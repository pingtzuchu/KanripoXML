<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_765-1a"/>
　欽定四庫全書<lb/>
御定全唐詩巻七百六十五<lb/>
　　王周<lb/>
　王周登進士第曽官巴蜀詩一巻<hi>胡震亨云唐宋藝文志並無其人惟文獻</hi>
　<hi>通考載入唐人集目中今考峡船詩序引陸魯望茶具詩其人盖在魯望之後而詩題紀年有戊寅已夘兩嵗</hi>
　<hi>近則梁之貞明逺則宋之太平興國也自註地名又有漢陽軍興國軍為宋郡號殆五代人而入宋者</hi>
　　　　泊姑熟口<lb/>
　杳杳金陵路難禁欲斷魂雨晴山有態風晚水無㾗逺<lb/>
<pb n="KR4h0140_WYG_765-1b"/>
　色千檣㟁愁聲一笛村如何遣懐抱詩畢自開尊<lb/>
　　　　湖口縣<lb/>
　柴桑分邑載圖經屈曲山光展畫<hi>一作翠</hi>屏最是蘆洲東<lb/>
　北望人家殘照隔煙汀<lb/>
　　　岳州衆湖阻風二首<lb/>
　衆湖湖口繫蘭船睡起中餐又却眠風伯如何解廻怒<lb/>
　數宵檣倚碧蘆煙<lb/>
　偶繫扁舟枕緑莎旋移深處避驚波曉来閑共漁人話<lb/>
<pb n="KR4h0140_WYG_765-2a"/>
此去巴陵路㡬多<lb/>
　　　問春<lb/>
遊絲垂幄雨依依枝上紅香片片飛把酒問春因底意<lb/>
為誰来後為誰歸<lb/>
　　　春荅<lb/>
花枝千萬趁春開三月瓓珊即自回剰向東園種桃李<lb/>
明年依舊為君来<lb/>
　　　西塞山二首<hi>今謂之道士磯即興國軍大冶縣所𨽻也</hi>
<pb n="KR4h0140_WYG_765-2b"/>
西塞名山立翠屏濃嵐横入半江青千尋鐵鏁無由問<lb/>
石壁空存道者形<lb/>
匹婦頑然莫問因匹夫何去望千春翻思岵屺傳詩什<lb/>
舉世曾無化石人<lb/>
　　　使風<lb/>
風起即千里風回翻問津沈思宦遊者何啻使風人<lb/>
　　　石首山<hi>荆江東南流至此山即西北流下川峽  澤之大首有石因而為名也</hi>
首出崔嵬占上游迥存濃翠向荆州空聞别有回山力<lb/>
<pb n="KR4h0140_WYG_765-3a"/>
却見長江曲尺流<lb/>
　　　金口歩<hi>在江北漢陽軍下必鐵也</hi>
兩山闘咽喉羣石矗牙齒行客無限愁横呑一江水<lb/>
　　　采桑女二首<lb/>
渡水采桑歸蠶老催上機札札得盈尺輕素何人衣<lb/>
採桑知蠶飢投梭惜夜遲誰誇羅綺叢新畫學月眉<lb/>
　　　渡溪<lb/>
渡溪溪水急水濺羅衣濕日暮猶未歸盈盈水邊立<lb/>
<pb n="KR4h0140_WYG_765-3b"/>
　　　落葉<lb/>
素律鑠欲脆青女妒復稀月冷天風吹葉葉乾紅飛<lb/>
　　　宿疎陂驛<lb/>
秋染棠梨葉半紅荆州東望草平空誰知孤宦天涯意<lb/>
微雨蕭蕭古驛中<lb/>
　　　再經秭歸二首<lb/>
總角曾随上峡船尋思如夢可悽然夜来孤館重来宿<lb/>
枕底灘聲似舊年<lb/>
<pb n="KR4h0140_WYG_765-4a"/>
秭歸城邑昔曾過舊識無人奈老何獨有淒清難改處<lb/>
月明聞唱竹枝歌<lb/>
　　　霞<lb/>
拂拂生殘暉層層如裂緋天風翦成片疑作仙人衣<lb/>
　　　巫山公署壁有無名氏戲書二韻<hi>施州路一百八盤</hi>
南陵直上路盤盤平地凌雲勢萬端堪笑巴民不厭足<lb/>
更嫌山少畫山看<lb/>
　　　道院<lb/>
<pb n="KR4h0140_WYG_765-4b"/>
白日人稀到簾垂道院深雨苔生古壁雪雀聚寒林忘<lb/>
慮憑三樂消閑信五禽誰知是官府煙縷滿鑪沈<lb/>
　　　㑹噲岑山人<hi>戊寅仲冬六日</hi>
渝州江上忽相逢説隐西山最上峰略坐移時又分别<lb/>
片雲孤鶴一枝笻<lb/>
　　　巴江<lb/>
巴江江水色一帶濃藍碧仙女瑟瑟衣風梭晚来織<lb/>
　　　小園桃李始花偶以成詠<lb/>
<pb n="KR4h0140_WYG_765-5a"/>
桃李栽成豔<hi>一作置</hi>格新數枝留得小園春半紅半白無<lb/>
風雨随分夭容解笑人<lb/>
　　　公居<lb/>
公居門館静旅寄萬州城山共秋煙紫霜并夜月清無<lb/>
愁干酒律有句入詩評何必湏林下方馳吏隱名<lb/>
　　　富池口<lb/>
扁舟閑引望望極更盤桓山宻礙江曲雨多饒地寒短<lb/>
莎煙苒苒驚浪雪漫漫難寫愁何限鄉闗在一端<lb/>
<pb n="KR4h0140_WYG_765-5b"/>
　　　䕫州病中<lb/>
隱几經旬疾未痊孤燈孤驛若為眠郡樓昨夜西風急<lb/>
一一更籌到枕前<lb/>
　　　題㕔壁<lb/>
永日無他念孤清吏隱心竹聲并雪碎溪色共煙深數<lb/>
息閑凭几緣情黙寄琴誰知同寂寞相與結知音<lb/>
　　　過武寧縣<hi>九月十九日</hi>
行過武寧縣初晴物景和㟁回驚水急山淺見天多細<lb/>
<pb n="KR4h0140_WYG_765-6a"/>
草濃藍潑輕煙疋練拖晚来何處宿一笛起漁歌<lb/>
　　　路次覆盆驛<lb/>
曽上青泥蜀道難架空成路入雲寒如何却向巴東去<lb/>
三十六盤天外盤<lb/>
　　　藕池阻風寄同行撫牧裘駕<lb/>
船檣相望荆江中㟁蘆汀樹煙濛濛路間隄缺水如箭<lb/>
未知何日生南風<lb/>
　　　無題二首<lb/>
<pb n="KR4h0140_WYG_765-6b"/>
冰雪肌膚力不勝落花飛絮遶風亭不知何事鞦韆下<lb/>
蹙破愁眉兩㸃青<lb/>
梨花如雪巳相迷更被驚烏半夜啼簾捲玊樓人寂寂<lb/>
一鉤新月未沉西<lb/>
　　　泊巴東<lb/>
偶泊巴東古縣前宦情鄉思兩綿綿不堪蠟炬燒殘淚<lb/>
雨打船窓半夜天<lb/>
　　　道中未開木杏花<lb/>
<pb n="KR4h0140_WYG_765-7a"/>
粉英香蕚一般般無限行人立馬看村女浴蠶桑柘綠<lb/>
枉將顔色忍春寒<lb/>
　　　西山晚景<lb/>
公局長清淡池亭晚景中蔗竿閒倚碧蓮朶静淹紅半<lb/>
引彎彎月微生飋飋風無思復無慮此味㡬人同<lb/>
　　　自和<lb/>
一片殘陽景朦朧淡月中蘭芽紆嫩紫梨頰抹生紅琴<lb/>
阮資清格冠簪養素風煙霄半知足<hi>一作巳</hi>吏隱少相同<lb/>
<pb n="KR4h0140_WYG_765-7b"/>
　　　齒落詞<lb/>
已夘至庚辰仲夏晦之暮吾齒右排上一齒脫而去呼<lb/>
吸缺吾防咀嚼欠吾助年籥惜不返日馭走為蠧脣亡<lb/>
得無寒舌在從何訴輔車宜長依髮膚可增懼不湏考<lb/>
前古聊且為近喻有如雲中雨雨散絶回顧有如枝上<lb/>
葉葉脱難再附白髮非獨愁紅顔豈私駐何必鬱九回<lb/>
何必牽百慮開尊復開懐引筆作長句<lb/>
　　　淘金磧<lb/>
<pb n="KR4h0140_WYG_765-8a"/>
畫船晚過淘金磧不見黄金惟見石猶恐黄金價未髙<lb/>
見得錙銖㡬多力<lb/>
　　　施南路偶書<hi>俗謂大市嶺即音之訛近峕嵗再去秭歸寄家處</hi>
大石嶺頭梅欲發南陵陂上雪初飛苦無酒解愁成陣<lb/>
又附蘭橈向秭歸<lb/>
　　　大石嶺驛梅花<hi>巳卯十一月十三日</hi>
仙中姑射接瑶姬成陣清香擁路岐半出驛牆誰畫得<lb/>
雪英相倚两三枝<lb/>
<pb n="KR4h0140_WYG_765-8b"/>
　　　贈怤師<lb/>
水中有片月照耀嬋娟姿庭前有孤栢竦秀嵗寒期堅<lb/>
然物莫遷寂焉心為師聲發響必荅形存影即隨雪花<lb/>
安結子雪葉寧附枝蘭死不改香井寒豈生澌晨鑪煙<lb/>
褭褭病髮霜絲絲丈室冰凛冽一衲雲離披顧此名利<lb/>
場得不慙冠綏<hi>一作緌</hi>
　　　遊仙都觀<lb/>
冷杉枯栢路盤空毛髮生寒略略風兩漢真仙在何處<lb/>
<pb n="KR4h0140_WYG_765-9a"/>
廵香行遶蘂珠宫<lb/>
　　　誌峽船具詩<hi>并序</hi>
　　峽山之船與下之船大抵觀浮葉而為之其状一<lb/>
　　也執而為用者或状殊而用一或状同而名異皆<lb/>
　　有謂也下之船有檣有五兩有帆所以使風也尾<lb/>
　　有柂傍有棚上者以其山曲水急下有石皆不可<lb/>
　　用也状直如艣前後各一者謂之梢船之斜正攲<lb/>
　　側為船之司命者梢類柂其状殊而船之便於事<lb/>
<pb n="KR4h0140_WYG_765-9b"/>
　　者悉不如梢作梢詩㯭槳橈櫂拔使其進而無退<lb/>
　　利渉川澤為船之陳力者艣㡬槳類其状同而異<lb/>
　　名也在船有力悉不如艣作艣詩峽水湍峻激石<lb/>
　　忽發者謂之濆沲洑而漩者謂之腦㟁石壁立濆<lb/>
　　之忽作篙力難制以其木之堅韌竿直㦸其首以<lb/>
　　竹納䕶之者謂之戙竹為<graphic n="KR2623" url="https://raw.githubusercontent.com/kanripo/KR-Gaiji/master/images/KR2623.png" mimeType="image/png"/>而句其戙者謂之納<lb/>
　　為船之良輔者戙與篙状殊而用一也在船獨出<lb/>
　　悉不如戙作戙詩崖石如齒非麻枲紉繩之為前<lb/>
<pb n="KR4h0140_WYG_765-10a"/>
　　牽取竹之筯者破而用枲為勒以續之以備其牽<lb/>
　　者謂之百丈繫其船首者謂之陽紐牽之者擊鼓<lb/>
　　以號令之人聲灘亂無以相接所以節動止進退<lb/>
　　牽之防礙者謂之下緯濟其不通為船之先進者<lb/>
　　枲與竹状殊而用一也在船先容悉不如百丈作<lb/>
　　百丈詩噫古人觀物因事為誌者甚多也予祗命<lb/>
　　憲局沿泝巴賨抵瞿塘耳目熟於長年三老輩矣<lb/>
　　船具之於船有力者作詩以稱之庶㡬魯望茶經<lb/>
<pb n="KR4h0140_WYG_765-10b"/>
　　者也俾系其末詩云<lb/>
　　　　梢<lb/>
制之居首尾俾之辨斜正首動尾聿随斜取正為定有<lb/>
如提吏筆有如執時柄有如秉師律有如宣命令守彼<lb/>
方與直得其剛且勁既能濟險難<hi>一作艱</hi>何畏渉遼夐招<lb/>
招俾作主汎汎實司命風烏愧斟酌畫鷁空輝映古人<lb/>
存豐規猗歟聊引證<lb/>
　　　　艣<lb/>
<pb n="KR4h0140_WYG_765-11a"/>
用之大曰艣冠乎小者楫通津既能濟巨浸即横渉身<lb/>
之使者頰虎之拏者爪魚之撥者鬛弩之進者筴此實<lb/>
為相湏相湏航一葉<lb/>
　　　　戙<lb/>
箭飛峡中水鋸立峡中石峡與水為隘水與石相擊濆<lb/>
為生險艱聲發甚霹靂三老航一葉百丈空千尺蒼黄<lb/>
徒爾為倐忽何可測篙之小難制戙之獨有力猗嗟戙<lb/>
之為彬彬堅且直有如用武人森森矗戈㦸有如敢言<lb/>
<pb n="KR4h0140_WYG_765-11b"/>
士落落吐胸臆拯危居坦夷濟險免兢愓誌彼哲匠心<lb/>
俾其来<hi>一作求</hi>者識<lb/>
　　　　百丈<lb/>
少嘗侍先君餘閒誦白氏始得入峡詩深味作詩㫖云<lb/>
有萬仞山云有千丈水自念坎壈時尤多兢慎理山束<lb/>
峡如口水潄石如齒孤舟行其中薄冰猶坦履孱顔屹<lb/>
焉立洶湧勃然起百丈為前牽萬險即平砥破之以篔<lb/>
簹續之以麻枲礪之堅以節引之直如矢杼軸連半空<lb/>
<pb n="KR4h0140_WYG_765-12a"/>
長短隨兩涘鐵鎖枉馳名錦纜謾稱美長繩豈能繫朽<lb/>
索何足擬茍非<graphic n="KR2623" url="https://raw.githubusercontent.com/kanripo/KR-Gaiji/master/images/KR2623.png" mimeType="image/png"/>之為胡可力行此<lb/>
　　　早春西園<lb/>
引歩携笻竹西園小徑通雪攲梅蔕綠春入杏梢紅静<lb/>
意崖穿溜孤愁笛破空如何將此景收拾向圖中<lb/>
　　　金盤草詩<hi>生寧江巫山南陵林木中</hi>
今春從南陵得草名金盤金盤有仁性生在林一端根<lb/>
節嵗一節<hi>其根一年生一節人採而服可解毒也</hi>食之甘而酸風俗競採<lb/>
<pb n="KR4h0140_WYG_765-12b"/>
掇俾人防急難巴中虵虺毒解之如走丸巨葉展六出<lb/>
軟幹分長竿揺揺緑玉活褭褭香荷寒世云暑酷月鬱<lb/>
有神物看<hi>夏中採之則必有巨蛇衝足人即難採</hi>天之産於此意欲生民<lb/>
安今之為政者何不反此觀知彼苛且猛慎勿虐而殘<lb/>
一物茍失所萬金惟可歎莫並蒿與莱豈羡芝及蘭勤<lb/>
渠䕶根本栽植當庭欄寄言好生者休説神仙丹<lb/>
　　　和程刑部三首<lb/>
　　　　公㑹亭<lb/>
<pb n="KR4h0140_WYG_765-13a"/>
公事公言地標名信必臧江山如得助談笑若為妨均<lb/>
賦鄉原肅詳刑郡邑康官箴居座右夙夜算難忘<lb/>
　　　　碧鮮亭<lb/>
飋飋籠清籟蕭蕭鏁翠隂向髙思盡節從直羙虛心迥<lb/>
砌滋蒼蘚幽窓伴素琴公餘時引歩一徑静中深<lb/>
　　　　清漣閣<lb/>
照影翻窓綺層紋滉額波絲青迷㟁栁茸緑蘸汀莎片<lb/>
雪<hi>一作雲</hi>翹飢<hi>一作野</hi>鷺孤香巻嫩荷憑欄堪入畫時聽竹<lb/>
<pb n="KR4h0140_WYG_765-13b"/>
枝歌<lb/>
　　　自喻<lb/>
予念天之生生本空疎器五嵗禀慈訓憤悱讀書志七<lb/>
嵗辨聲律勤苦㑹詩賦九嵗執公巻倜儻干名意乞薦<lb/>
鄉老書幸㑹春官試折桂愧巍峩依蓮何氣味性拙絶<lb/>
不佞才短無餘地前年㑹知已薦章實非據寧見民説<lb/>
平空荷君恩寄瞿塘抵巴渝往来名攬轡孤舟一水中<lb/>
艱險實可畏羣操百丈牽臨難無茍避濆向江底發水<lb/>
<pb n="KR4h0140_WYG_765-14a"/>
在石中沸槌鼓稱打寛繫紉呼下緯善惡胡可分死生<lb/>
何足諱騎衡與垂堂非不知前喻臨淵與履冰非不知<lb/>
深慮我今縻搢紳善地誰人致城狐與社䑕巧佞誰從<lb/>
庇奴顔與婢膝醜直誰從媚妻兒夐限越容顔㡬憔悴<lb/>
致身霄漢人呝嚱盡賢智<lb/>
　　　巫山廟<lb/>
廟前溪水流潺潺廟中修竹聲珊珊襄王一夢杳難問<lb/>
晚晴天氣歸雲閒<lb/>
<pb n="KR4h0140_WYG_765-14b"/>
　　　下瞿塘寄時同年<lb/>
春寒天氣下瞿塘大壤溪前栁線長湏信孤雲似孤宦<lb/>
莫將鄉思附歸艎<lb/>
　　　和杜運使巴峡地暖節物與中土異黯然有感<lb/>
　　　詩三首<lb/>
随栁參差破綠芽此中依約欲飛花春光是處傷離思<lb/>
何況歸期未有涯<lb/>
始看菊蘂開籬下又見梅花寄嶺頭攬轡巴西官局冷<lb/>
<pb n="KR4h0140_WYG_765-15a"/>
　㡬憑春酒沃鄉愁<lb/>
　花品姚黄冠洛陽巴中春早羡孤芳不知别有栽培力<lb/>
　流詠新詩與激昻<lb/>
　　　　施南太守以猨兒為寄作詩答之<hi>得之黔中生即頭白</hi>
　虞人初獲酉江西長臂難將意馬齊今日未啼頭已白<lb/>
　不堪深入白雲啼<lb/>
　　　　巫廟<lb/>
　巴水走若箭峡山開如屏洶湧疋練白<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒濃藍青崖<lb/>
<pb n="KR4h0140_WYG_765-15b"/>
　空蓄雲雨灘惡驚雷霆神仙宅幽邃廟貌横杳㝠隠約<lb/>
　可一夢縹緲餘千齡名利有所役舟楫無暫停悉窣垂<lb/>
　肹蠁祠禱希安寧鵶鵶爾何物飛飛来廟庭紛紛颺寥<lb/>
　泬逺近随虚舲鐵石礪觜爪金碧輝光翎翔集託隂險<lb/>
　鵮啄貪羶腥日既恃威福嵗久為精靈依草與附木誣<lb/>
　詭殊不經城狐與社䑕瑣細何足聽況乎人假人心闊<lb/>
　呑滄溟<lb/>
御定全唐詩巻七百六十五<lb/>
</p>
<p>
</p>
  </div>
</body>
</text>
</TEI>
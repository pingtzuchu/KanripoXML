<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_300-1a"/>
　欽定四庫全書<lb/>
御定全唐詩巻三百<lb/>
　　王建<lb/>
　　　　贈王樞密<hi>建初為渭南尉值内官王守澄盡宗人之分因過飲語及漢桓靈信任中</hi>
　　　　<hi>官起黨錮興廢之事守澄深憾曰吾弟所作宫詞天下皆誦於口禁掖深邃何以知之建不能</hi>
　　　　<hi>對為詩以贈其事遂寢</hi>
　三<hi>一作先</hi>朝行坐鎮相隨今上春宫見小<hi>一作長</hi>時脫下御<lb/>
　衣先賜<hi>一作偏得</hi>著進來龍馬每<hi>一作便</hi>敎騎長承密㫖歸家<lb/>
<pb n="KR4h0140_WYG_300-1b"/>
　少獨奏<hi>一作對</hi>邊機<hi>一作/情</hi>出殿遲自是姓同親向說<hi>一作不是</hi>
　<hi>當家頻向說一作不為姓同偏向說</hi>九重爭得<hi>一作遣</hi>外人知<lb/>
　　　　早秋過龍武李將軍書齋<lb/>
　髙樹<hi>一作寺</hi>蟬聲秋巷裏朱門冷靜似閒居重裝<hi>一作修</hi>墨<lb/>
　畫數莖竹長著香薫一架書語笑侍兒知禮數吟哦野<lb/>
　客任狂疎就中愛讀英雄傳欲立功勲恐不如<lb/>
　　　　江陵即事<lb/>
　瘴雲梅雨不成泥十里津樓<hi>一作頭</hi>壓大堤蜀女下沙迎<lb/>
<pb n="KR4h0140_WYG_300-2a"/>
水客巴童傍驛賣山鷄寺多紅藥燒人眼地足靑苔染<lb/>
馬蹄夜半獨眠愁在逺北看歸路隔蠻溪<lb/>
　　　題花子贈渭州陳判官<lb/>
膩如雲母輕如粉艷勝香黃薄勝蟬㸃緑斜蒿新葉嫩<lb/>
添紅石竹晚花鮮鴛鴦比翼人初帖蛺蝶重飛樣未傳<lb/>
况復蕭郎有情思可憐春日鏡臺前<lb/>
　　　送從姪擬赴江陵少尹<lb/>
江陵<hi>一作荆州</hi>少尹好閒官親故皆來勸自寛無事日長貧<lb/>
<pb n="KR4h0140_WYG_300-2b"/>
不易有才年少屈終難沙頭欲<hi>一作且</hi>買紅螺盞渡口多<lb/>
呈白角盤應向章華臺下醉莫衝雲雨夜深寒<lb/>
　　　華淸宫感舊<lb/>
塵到朝元<hi>一作火照中原</hi>邊使急<hi>一作聞道朝元天使急</hi>千官夜發六龍<lb/>
囘輦前月照羅衫<hi>一作衣</hi>淚馬上<hi>一作/宫裏</hi>風吹蠟燭<hi>一作炬</hi>灰<lb/>
公主妝樓金鎖澀貴妃湯殿玉蓮<hi>一作池</hi>開有時雲外聞<lb/>
天樂知<hi>一作疑一作即一作應</hi>是先皇沐浴來<lb/>
　　　九仙公主舊莊<lb/>
<pb n="KR4h0140_WYG_300-3a"/>
仙居五里外門西石路親回御馬蹄天使來栽宫裏樹<lb/>
羅衣自買院前溪野牛行傍<hi>一作渡</hi>澆花井本主分將灌<lb/>
藥畦樓上鳳皇飛去後白雲紅葉屬山鷄<lb/>
　　　郭家溪亭<lb/>
髙亭望見長安樹春草岡西舊院斜光動緑煙遮岸竹<lb/>
粉開紅艷塞溪花野泉聞洗親王馬古柳曾停貴主車<lb/>
妝閣書樓傾側盡雲山新賣與官家<lb/>
　　　題金家竹溪<lb/>
<pb n="KR4h0140_WYG_300-3b"/>
少年因病離天仗乞得歸家自養<hi>一作養病</hi>身買斷竹溪無<lb/>
别主散分泉水與新鄰山頭鹿下長驚犬池面魚行不<lb/>
怕人鄉使到來<hi>一作門</hi>常欵語還聞世上有功臣<lb/>
　　　題應聖觀<hi>觀即李林甫舊宅</hi>
精思堂上畫三身囘作仙宫度美人賜額御書金字貴<lb/>
行香天樂羽衣新空廊鳥啄<hi>一作雨滴</hi>花甎縫小殿蟲縁玉<lb/>
像塵頭白女冠<hi>一作官</hi>猶說得薔薇<hi>一作枯株</hi>不似已前春<lb/>
　　　同于汝錫遊降聖觀<lb/>
<pb n="KR4h0140_WYG_300-4a"/>
秦時桃樹滿山坡騎鹿先生降大羅路盡溪頭逢地少<lb/>
門連内裏見天多荒泉壞簡朱砂暗古塔殘經篆字訛<lb/>
聞說開元齋醮日曉移行漏帝親過<lb/>
　　　逍遥翁溪亭<lb/>
逍遥翁<hi>一作公</hi>在此裵囘帝改溪名起石臺車馬到春常<lb/>
借問子孫因選暫歸來稀疎野竹人移折零落蕉花雨<lb/>
打開無主靑山何所直賣供官稅不如灰<lb/>
　　　尋李山人不遇<lb/>
<pb n="KR4h0140_WYG_300-4b"/>
山客長須<hi>一作閒</hi>少在時溪中放鶴洞中碁生金有氣尋<lb/>
還逺仙藥成窠見即移莫為無家陪寺食<hi>一作宿</hi>應縁將<lb/>
米寄人炊從頭石上留名去獨向南峰問老師<lb/>
　　　題石甕寺<lb/>
青崖白石<hi>一作古寺</hi>夾城東泉脈鐘聲内裏通地壓龍蛇<hi>一作</hi>
<hi>神龍</hi>山色别屋連宫殿匠名同簷燈經夏紗籠黑溪葉先<lb/>
秋臘樹紅天子親題詩總在畫扉長鏁碧<hi>一作壁</hi>龕中<lb/>
　　　早登西禪寺閣<lb/>
<pb n="KR4h0140_WYG_300-5a"/>
上方臺殿第三層朝壁紅窗日氣凝煙霧開時分逺寺<lb/>
<hi>一作渚</hi>山川晴處見崇陵沙灣漾水圖新粉緑野荒阡暈<lb/>
色繒莫說城南月燈<hi>一作燈月</hi>閣自諸樓看總難勝<lb/>
　　　題江寺兼求藥子<lb/>
隋朝舊寺楚江頭深謝師僧引客遊空賞野花無過夜<lb/>
若看琪樹即須秋紅珠落地求誰與靑角垂階自不収<lb/>
願乞野人三兩粒歸家將助小庭幽<lb/>
　　　題詵法師院<lb/>
<pb n="KR4h0140_WYG_300-5b"/>
三年說戒龍宫裏巡禮還來向水行多愛貧窮人逺請<lb/>
長修破落寺先成秋天盆底新荷色夜地房前小竹聲<lb/>
僧院不求諸處好轉經唯有一窗明<lb/>
　　　酬于汝錫曉雪見寄<lb/>
欲明天色<hi>一作風定</hi>白漫漫打葉穿簾雪<hi>一作/正</hi>未乾<hi>一作雪打書窗</hi>
<hi>竹葉乾</hi>薄落堦前人踏盡差池樹裏鳥銜殘旋銷迎暖沾<lb/>
牆少斜舞遮春到地難勞動更裁新樣綺紅燈一夜剪<lb/>
刀寒<lb/>
<pb n="KR4h0140_WYG_300-6a"/>
　　　從軍後寄山中友人<lb/>
愛仙無藥<hi>一作計</hi>住溪貧脫却山衣事<hi>一作伴</hi>漢臣夜半聽<lb/>
雞梳白髮天明走馬入紅塵村童近去嫌腥食野鶴髙<lb/>
飛避俗人勞動先生逺相示<hi>一作視</hi>别來弓箭不離身<lb/>
　　　寄汴州令狐相公<lb/>
三軍江口擁雙旌虎帳長開自敎兵機鏁惡徒狂㓂盡<lb/>
恩驅老將壯心生水門向晩茶商閙橋市通宵酒客行<lb/>
秋日梁王池閣好新歌散入管絃聲<lb/>
<pb n="KR4h0140_WYG_300-6b"/>
　　　别李贊侍御<lb/>
同受艱難驃騎營半年中聽揭槍聲草頭送酒驅村樂<lb/>
賊裏看花著探兵講易工夫尋已聖說詩門戸别來情<lb/>
薦書自入無消息賣盡寒衣却出城<lb/>
　　　和蔣<hi>一作滕</hi>學士新授章服<lb/>
五色箱中絳服春笏花成就白魚新看宣賜處驚囘眼<lb/>
著謝恩時便稱身瑞草唯承天上露紅鸞不受世間塵<lb/>
翰林同賀文章出驚動茫茫下界人<lb/>
<pb n="KR4h0140_WYG_300-7a"/>
　　　嵗晩自感<lb/>
人皆欲得長年少無那排門白髮催一向破除愁不盡<lb/>
百方囘避老須來草堂未辦終須置松樹難成亦且栽<lb/>
瀝酒願從今日後更逢三十度花開<lb/>
　　　昭應官舍<lb/>
癡頑終日羡人閒却喜因官得近山斜對寺樓分寂寂<lb/>
逺從溪路借潺潺眇身多病唯親藥空院無錢不要關<lb/>
文案把來看未㑹雖<hi>一作須</hi>書一字甚慙顔<lb/>
<pb n="KR4h0140_WYG_300-7b"/>
　　　寄舊山僧<lb/>
因依老宿發心初半學修<hi>一作觀</hi>心半讀書雪後<hi>一作夜</hi>每<lb/>
常同席<hi>一作屋</hi>臥花時未省兩山居獵人箭底求傷雁釣<lb/>
戸竿頭乞<hi>一作救</hi>活魚一<hi>一作/自</hi>向風塵取煩惱不知<hi>一作一身</hi>
衰病日難除<lb/>
　　　武陵春日<lb/>
尋春何事却悲凉春到他鄉憶故鄉秦女洞桃欹澗碧<lb/>
楚王堤柳舞煙黃波濤入夢家山逺名利關身客路長<lb/>
<pb n="KR4h0140_WYG_300-8a"/>
不似冥心叩塵寂玉編金軸有仙方<lb/>
　　　寄分司張郎中<lb/>
一别京華年嵗乆巻中多見嶺南詩聲名巳壓衆人上<lb/>
愁思未平雙鬢知江郡遷移猶逺地仙官榮寵是分司<lb/>
靑天白日當頭上㑹有求閒不得時<lb/>
　　　上武元衡相公<lb/>
旌旗坐鎮蜀江䧺帝命重開舊閤崇襃貶唐書天厯上<lb/>
捧持堯日慶雲中孤情逈出鸞皇逺健思潛搜海嶽空<lb/>
<pb n="KR4h0140_WYG_300-8b"/>
長得蕭何為國相自西流水盡朝宗<lb/>
　　　上張𢎞靖相公<lb/>
傳封三世盡河東<hi>一作河東三世盡傳封</hi>家占中條第一峰旱<hi>一作</hi>
<hi>早</hi>嵗天敎作霖雨明時帝用補山龍草開舊路沙痕在<lb/>
日照新池鳳跡重卑散自知霄漢隔若為門下賜從容<lb/>
　　　上裴度舍人<lb/>
小松雙對鳳池開履跡衣香<hi>一作重</hi>逼上台天意皆從彩<lb/>
毫出宸心盡向紫煙來非時玉案呈宣㫖每日金堦謝<lb/>
<pb n="KR4h0140_WYG_300-9a"/>
賜<hi>一作賜對</hi>囘仙侣何因記名姓縣丞頭白走塵埃<lb/>
　　　上杜元潁相公<lb/>
學士金鑾殿後居天中行坐侍龍輿承恩不許離牀謝<lb/>
密詔常敎倚案書馬上喚遮紅觜鴨船頭看釣赤鱗魚<lb/>
閒曹散吏無相識猶記荆州拜謁初<lb/>
　　　贈盧汀諫議<lb/>
靑蛾不得在牀前空室焚香獨自眠功證詩篇離景象<lb/>
藥<hi>一作樂</hi>成官位屬神仙閒過寺觀長衝夜立送封章直<lb/>
<pb n="KR4h0140_WYG_300-9b"/>
上天近見蘭臺諸吏說御詩<hi>一作題</hi>新集未敎傳<lb/>
　　　賀楊巨源博士拜虞部員外<lb/>
合歸蘭署巳多時上得金梯亦未遲兩省郎官開道路<lb/>
九州山澤屬曹司諸生拜别収書巻舊客看来讀制詞<lb/>
殘著幾丸仙<hi>一作丹</hi>藥在分張<hi>一作章</hi>還遣病夫知<lb/>
　　　贈郭將軍<lb/>
承恩新拜上將軍當直廵更近五雲天下表章經院過<lb/>
宫中語笑隔牆聞密封計策非時奏别賜衣裳到處薫<lb/>
<pb n="KR4h0140_WYG_300-10a"/>
向晩臨堦看號簿眼前風景任支分<lb/>
　　　贈田將軍<lb/>
初從學院别先生便領偏師得戰名大小獨當三百陣<lb/>
縱橫祇用五千兵囘殘疋帛歸天庫分好旌旗入禁營<lb/>
自執金吾長上直蓬萊宫裏夜廵更<lb/>
　　　贈胡泟<hi>一作証</hi>將軍<lb/>
書生難得是金吾近日登科記總無半夜進儺當玉殿<lb/>
未明排仗到銅壺朱牌面上分官契黃紙頭邊押勅符<lb/>
<pb n="KR4h0140_WYG_300-10b"/>
恐要蕃中新道路指揮重畫五城圖<lb/>
　　　留别田尚書<lb/>
擬報平生未殺身難離門館起居頻不看匣裏釵頭古<lb/>
猶戀機中錦樣新一旦甘為漳岸老全家却作杜陵人<lb/>
朝天路在驪山下專望紅旗拜舊塵<lb/>
　　　送唐大夫罷節歸山<lb/>
年少平戎老學仙表求<hi>一作成</hi>骸骨乞生全不堪腰下懸<lb/>
金印巳向雲西<hi>一作間</hi>寄玉田旄節抱歸官路上公卿送<lb/>
<pb n="KR4h0140_WYG_300-11a"/>
到國門前人間雞犬同時去遥聽笙<hi>一作僊</hi>歌隔水煙<lb/>
　　　送司空神童<lb/>
杏花壇上授書時不廢中庭趂蝶飛暗寫五經収部秩<lb/>
初年七歲著衫衣秋堂白髮先生别古巷靑襟舊伴歸<lb/>
獨向鳳城持薦表萬人叢裏有光輝<lb/>
　　　送振武張尚書<lb/>
囘天轉地是將軍扶助<hi>一作册</hi>春宫上五雲撫背恩雖同<lb/>
骨肉擁旄名未敵功勲盡収壯勇塡兵數不向蕃渾奪<lb/>
<pb n="KR4h0140_WYG_300-11b"/>
馬羣□即單于臺下獵威聲直到海西聞<lb/>
　　　送吴諫議上饒州<lb/>
鄱陽太守是真人琴在牀頭籙在身曾向先皇邊諫事<lb/>
還應上帝處稱臣養生自有年支藥稅戸應停月進銀<lb/>
凈掃水堂無侍女下街<hi>一作衙</hi>唯共鶴殷勤<lb/>
　　　贈閻少保<lb/>
髭鬒雖白體輕健九十三來却少年問<hi>一作聞</hi>事愛知天<lb/>
寳裏識人皆是武皇前玉裝劒珮身長帶絹寫方書子<lb/>
<pb n="KR4h0140_WYG_300-12a"/>
不傳侍女常時敎合藥亦聞私地學求仙<lb/>
　　　送魏州李相公<lb/>
百代功勲一日成三年五度換雙旌閒來不對人論戰<lb/>
難處長先自請行旗下可聞誅敗將陣頭多是用降兵<lb/>
當朝面受新恩去算料妖星不敢生<lb/>
　　　贈索暹將軍<lb/>
渾身著箭瘢猶在萬槊千刀總過來輪劒直衝生馬隊<lb/>
抽旗旋踏死人堆聞休鬬戰心還癢見說煙塵眼即開<lb/>
<pb n="KR4h0140_WYG_300-12b"/>
泪滴先皇堦下土南衙班裏趁朝囘<lb/>
　　　贈王屋道士赴詔<lb/>
玉皇符詔<hi>一作到</hi>下天壇玳瑁頭簪白角冠鶴遣院<hi>一作洞</hi>
中童予養鹿憑山下老人看法成不怕刀槍利<hi>一作丹梯峻</hi>
體<hi>一作髓</hi>實常欺石榻寒能斷世<hi>一作人</hi>間腥血味長生只<lb/>
要一丸丹<lb/>
　　　贈王處士<lb/>
松樹當軒雪滿池靑山掩障<hi>一作帳</hi>碧紗㡡<hi>一作帷</hi>鼠来案<lb/>
<pb n="KR4h0140_WYG_300-13a"/>
上常偷水鶴在牀前亦看碁道士寫將行氣法家童授<lb/>
與歩虛詞世間有似君應少便<hi>一作願</hi>乞從今作我師<lb/>
　　　洛中張籍新居<lb/>
最是城中閒靜處更囘門向寺前開雲山且喜重重見<lb/>
親故應須得得來借倩學生排藥合留連處士乞松栽<lb/>
自君移到無多日牆上人名滿緑苔<lb/>
　　　題裴處士碧虛溪居<lb/>
鳥聲眞似深山裏平地人間自<hi>一作也</hi>不同春圃紫芹<hi>一作</hi>
<pb n="KR4h0140_WYG_300-13b"/>
<hi>苖</hi>長卓卓暖泉青草一叢叢松臺前後花皆别竹崦髙<lb/>
低水盡通細問來時從近逺溪名載入縣圖中<lb/>
　　　送阿史那將軍安西迎舊使靈櫬<hi>一作送史將軍</hi>
漢家都䕶邊頭没舊將麻衣萬里迎隂地背行山下火<lb/>
風天錯到<hi>一作上</hi>磧西城單于送葬還垂泪部曲招魂亦<lb/>
道名却入杜陵秋巷裏路人來去讀銘旌<lb/>
　　　贈崔禮駙馬<hi>按唐書肅代諸宗時駙馬無崔禮其人順宗東陽公主下嫁崔杞恐</hi>
　　　<hi>作杞是</hi>
<pb n="KR4h0140_WYG_300-14a"/>
鳳皇樓閣連宫樹天子崔郎自愛貧金埒减添栽藥地<lb/>
玉鞭平與賣書人家中弦管聽常少分外詩篇看<hi>一作有</hi>
即新一月一囘陪内宴馬蹄猶厭踏香塵<lb/>
　　　贈太清盧<hi>一作宫</hi>道士<lb/>
上淸道士未昇天南岳中華作散仙書賣八分通字學<lb/>
丹燒九轉定人年修行近日形如鶴<hi>一作穉</hi>導引多時骨<lb/>
似綿想向諸山尋<hi>一作廵</hi>禮遍却囘還守老君前<lb/>
　　　送宫人入道<lb/>
<pb n="KR4h0140_WYG_300-14b"/>
休梳叢鬢洗紅妝頭戴芙蓉出未央弟子抄將<hi>一作留</hi>歌<lb/>
遍疉宫人分散舞衣裳問師初得經中字入靜猶燒内<lb/>
裏香發願蓬莱見王母却歸人世<hi>一作城闕又作闕下</hi>施仙方<lb/>
　　　上李吉甫相公<lb/>
聖朝齊賀說逢殷霄漢無雲日月真金鼎調和<hi>一作元</hi>天<lb/>
膳美瑶池沐浴賜衣新兩河開地山川正四海休兵造<lb/>
化仁曾向山東為散吏當今竇憲是賢臣<lb/>
　　　上李益庶子<lb/>
<pb n="KR4h0140_WYG_300-15a"/>
紫煙樓閣碧紗亭上界詩仙獨自行奇險驅回還寂寞<lb/>
雲山經用始鮮明藕綃紋縷裁来滑鏡水波濤濾得清<lb/>
昏思願因秋露洗幸容堦下禮先生<lb/>
　　　題元郎中新宅<lb/>
近移松樹初栽藥經帙書籖一切新鋪設暖房迎道士<lb/>
支分閒院著醫人買来髙石雖然貴入得朱門未免貧<lb/>
惟<hi>一作雖</hi>有好詩名字出倍敎年少損心神<lb/>
　　　初授太府丞言懷<lb/>
<pb n="KR4h0140_WYG_300-15b"/>
除書亦下<hi>一作不</hi>屬微班喚作官曹便不閒檢案事多關<lb/>
市井聽人言志<hi>一作不</hi>在雲山病童喚<hi>一作嗔</hi>著唯行慢老<lb/>
馬鞭多轉放頑此去仙宫無一里遥看松樹衆家<hi>一作皆</hi>
攀<lb/>
　　　贈李愬僕射<lb/>
唐州將士死生同盡逐雙旌舊鎮空獨破淮西功業<hi>一作</hi>
<hi>家傳</hi>大新除隴右世家雄知時每笑論兵法識勢還輕立<lb/>
戰功次第各分茅土貴殊勲併在一門中<lb/>
<pb n="KR4h0140_WYG_300-16a"/>
　　　書贈舊渾二曹長<lb/>
二年同在華淸下入縣門中最近鄰替飲觥籌知戸小<lb/>
助成書屋見家貧夜碁臨散停分客朝浴先囘各送人<lb/>
僮僕使來傳語熟至今行酒校殷勤<lb/>
　　　上崔相公<lb/>
枯桂衰蘭一遍春唯將道德定君臣施行聖澤山川潤<lb/>
圖畫天文彩色新開閣覆看祥瑞厯封名直進薜蘿人<lb/>
應<hi>一作愁</hi>憐老病<hi>一作漸老</hi>無知己自别溪中滿鬢塵<lb/>
<pb n="KR4h0140_WYG_300-16b"/>
　　　寄楊十二秘書<lb/>
初移古寺正南方靜是浮山逺是莊人定猶行背街鼓<lb/>
月髙還去打僧房新詩欲寫中朝滿舊巻常抄外國將<lb/>
閒出天門醉騎馬可憐蓬閣秘書郎<lb/>
　　　謝田贊善見寄<lb/>
五侯三任<hi>一作仕一作貴</hi>未相<hi>一作將</hi>稱頭白如絲作縣丞錯判<lb/>
符曹羣吏笑亂書巖石一山憎自知酒病衰腸怯遥怕<lb/>
春殘百鳥凌年少力生猶不敵况加顦顇悶騰騰<lb/>
<pb n="KR4h0140_WYG_300-17a"/>
　　　晚秋病中<lb/>
萬事風吹過耳輪貧兒活計亦曾聞偶逢新語書紅葉<lb/>
難得閒人話白雲霜下野花渾著地寒來溪鳥不成羣<lb/>
病多體痛無心力更被頭邊藥氣薫<lb/>
　　　薛二十<hi>一作十二</hi>池亭<lb/>
每箇樹邊消一日遶池行匝又須行異花多是非時有<lb/>
好竹皆當要處生斜竪小橋看島勢逺移山石作泉聲<lb/>
浮萍著岸風吹歇<hi>一作散</hi>水面無塵晩更淸<lb/>
<pb n="KR4h0140_WYG_300-17b"/>
　　　故梁國公主池亭<lb/>
平陽池館枕秦川門鎖南山一朶煙素柰花開西子面<lb/>
緑榆枝散沈郎錢裝簷玳瑁隨風落傍岸鵁鶄逐暖眠<lb/>
寂寞空餘歌舞地玉簫聲絶鳳歸天<lb/>
　　　題柱國寺<lb/>
皇帝施錢修此院半居天上半人間丹梯暗出三重閣<lb/>
古像斜開一面山松栢自穿空地少川原不稅小僧閒<lb/>
行香天使長相續早起離城日午<hi>一作暮</hi>還<lb/>
<pb n="KR4h0140_WYG_300-18a"/>
　　　昭應官舎書事<lb/>
縣在華清宫北面曉看樓殿正相當慶雲出處依時報<lb/>
御果呈<hi>一作頒</hi>來每度嘗臘月近湯泉不凍夏天臨渭屋<lb/>
多凉兩衙<hi>一作年</hi>早被官拘束登閣廵溪亦屬忙<lb/>
　　　昭應李郎中見貽佳作次韻奉酬<lb/>
窗戸風凉<hi>一作吹</hi>四面開陶公愛晩上髙臺中庭不熱靑<lb/>
山入野水初晴白鳥來精思道心縁境熟麤疎文字見<lb/>
<hi>一作和</hi>詩囘諸生圍遶新篇讀玉闕仙官少此才<lb/>
<pb n="KR4h0140_WYG_300-18b"/>
　　　閒說<hi>一作聞說</hi>
桃花百葉不成春鶴壽千年也未神秦隴州縁鸚鵡貴<lb/>
王侯家為牡丹貧歌頭舞遍囘囘别鬢樣睂心<hi>一作分</hi>日<lb/>
日新鼓動六街騎馬出相逢總是學狂人<lb/>
　　　自傷<lb/>
衰門海内幾多人滿眼公卿總不親四授官資元七品<lb/>
再經婚娶尚單身圖書亦為頻移盡兄弟還因數散貧<lb/>
獨自在家長似客黃昏哭向野田春<lb/>
<pb n="KR4h0140_WYG_300-19a"/>
　　　田侍中宴席<lb/>
香熏羅幕暖成煙火照中庭燭滿筵整頓舞衣呈玉腕<lb/>
動揺謌扇露金鈿靑蛾側坐<hi>一作華堂閑坐</hi>調雙管彩鳳斜飛<lb/>
入五弦雖是沂公門下客爭將肉眼看雲天<hi>一作神仙</hi>
　　　寒食日看花<lb/>
早入公門到夜歸不因寒食少閒時顛狂遶樹猿離鏁<lb/>
跳躑縁岡馬斷羇酒汙衣裳從客笑醉饒言語覓花知<lb/>
老來自喜身無事仰面西園得詠詩<lb/>
<pb n="KR4h0140_WYG_300-19b"/>
　　　和少府崔卿微雪早朝<lb/>
蓬萊春雪曉猶殘㸃地成花遶百官巳傍祥鸞迷殿角<lb/>
還穿瑞草入袍襴無多白玉階前濕積漸靑松葉上乾<lb/>
粉畫南山稜<hi>一作城</hi>郭出初晴一半隔雲看<lb/>
　　　和胡將軍寓直<lb/>
宫鴉棲定<hi>一作盡</hi>禁槍攢樓殿深嚴<hi>一作沈</hi>月色寒進狀直<lb/>
穿金㦸槊探更先傍玉鉤欄漏傳五㸃班初合鼓動三<lb/>
聲仗巳端遥見正南宣不坐新栽松樹喚人看<lb/>
<pb n="KR4h0140_WYG_300-20a"/>
　　　春日五<hi>一作午</hi>門西望<lb/>
百官朝下五門西塵起春風過玉堤<hi>一作滿御堤</hi>黃帕蓋鞍<lb/>
呈了<hi>一作過</hi>馬紅羅繫頂<hi>一作頂一/作纒項</hi>鬬囘雞<hi>江鄰幾雜志晏元獻改此</hi>
<hi>聯為呈馬了鬬雞囘</hi>館<hi>一作/宫</hi>松枝<hi>一作/葉</hi>重<hi>一作古/城葉重</hi>牆頭出御<hi>一作渠</hi>
柳條長水面齊唯有敎坊南草緑<hi>一作色</hi>古苔<hi>一作城</hi>隂地<lb/>
<hi>一作處</hi>冷凄凄<lb/>
　　　長安早春<lb/>
霏霏漠漠遶皇州銷雪欺寒不自由先向紅妝添曉夢<lb/>
<pb n="KR4h0140_WYG_300-20b"/>
爭來白髪送新愁暖催衣上縫羅<hi>一作人</hi>勝晴報窗中㸃<lb/>
綵毬每度暗來還暗去今<hi>一作年</hi>年須遣蝶遲<hi>一作蜂一作遮</hi>留<lb/>
　　　早春病中<lb/>
日日春風階下起不吹光彩上寒株師敎絳服禳衰月<lb/>
妻許靑衣侍病夫健羡人家多力子祈求道士有神符<lb/>
世間方法從誰問<hi>一作六法從難信</hi>臥處還看藥草圖<lb/>
　　　上陽宫<lb/>
上陽花木不曾秋洛水穿宫處處流畫閣紅樓宫女笑<lb/>
<pb n="KR4h0140_WYG_300-21a"/>
玉簫金管路人愁幔城入澗橙花發玉輦登山桂葉稠<lb/>
曾讀列仙王母傳九天未勝此中遊<lb/>
　　　李處士故居<lb/>
露濃煙重草萋萋樹映䦨干柳拂隄一院落花無客醉<lb/>
半窗殘月有鶯啼芳筵想像情難盡故榭荒凉路欲迷<lb/>
風景宛然人自改却經<hi>一作驚</hi>門外<hi>一作巷</hi>馬頻嘶<lb/>
　　　寄賈島<hi>一作張籍贈項斯詩</hi>
盡日吟詩坐忍飢萬人中覓似君稀僮眠冷榻朝猶臥<lb/>
<pb n="KR4h0140_WYG_300-21b"/>
<hi>一作門當古巷風偏入</hi>驢<hi>一作/寉</hi>放秋田夜不歸傍㬉旋<hi>一作併</hi>収紅<lb/>
<hi>一作新</hi>落葉覺<hi>一作/欲</hi>寒猶<hi>一作/重</hi>著舊生衣曲江池畔<hi>一作北</hi>
時時到為<hi>一作尤</hi>愛鸕鷀雨後飛<hi>一作兩翼飛一作水裏飛</hi>
　　　村居即事<lb/>
休看小字大書名向日持經眼却明時過無心求富貴<lb/>
身閒不夢見公卿因尋寺裏薫辛斷自别城中禮數生<lb/>
斜月照房新睡覺西峰半夜鶴來聲<lb/>
　　　維揚冬末寄幙中二從事<lb/>
<pb n="KR4h0140_WYG_300-22a"/>
江上數株桑棗樹自從離亂更荒凉那堪旅館經殘臘<lb/>
秪把空書寄故鄉典盡客衣三尺雪鍊精詩句一頭霜<lb/>
故人多在芙蓉幙應笑孜孜道未光<lb/>
　　　寄杜侍御<lb/>
何須服藥覓昇天粉閣為郎即是仙買宅但幽從索價<lb/>
栽松取活不爭錢退朝寺裏尋荒塔經宿城南看野泉<lb/>
道氣清凝<hi>一作寧</hi>分曉爽詩情冷瘦<hi>一作秀</hi>滴秋鮮學通儒<lb/>
<hi>一作傳</hi>釋三千巻身擁旌旗二十年春巷偶過同戸飲暖<lb/>
<pb n="KR4h0140_WYG_300-22b"/>
窗時與<hi>一作語</hi>對床眠破除心力縁書癖傷瘦<hi>一作損</hi>花枝<lb/>
為酒顚今日總<hi>一作愁</hi>來歸聖代<hi>一作今日總離車馬地</hi>丈人先逹<lb/>
幸相憐<lb/>
　　　寄上韓愈侍郎<lb/>
重登<hi>一作於</hi>大學領儒流學浪詞鋒壓九州不以雄名疎<lb/>
<hi>一作殊</hi>野賤唯將直氣折王侯詠傷松桂<hi>一作柏</hi>靑山瘦取<lb/>
盡珠璣碧海愁敘述異篇經總别<hi>一作核</hi>鞭驅險句最<hi>一作</hi>
<hi>物</hi>先投碑文合遣貞魂謝史筆應令諂骨羞清俸探將<lb/>
<pb n="KR4h0140_WYG_300-23a"/>
還酒債黃金旋得起書樓㕘<hi>一作客</hi>來擬設官人禮朝退<lb/>
多逢月閣<hi>一作下</hi>遊見說<hi>一作向</hi>雲泉求住處若無知薦一<lb/>
生休<lb/>
　　　贈華州鄭大夫<lb/>
此官出入鳳池頭通化門前第一州少華山雲當驛起<lb/>
小敷溪水入城流空閒地内人初滿詞訟牌前草漸稠<lb/>
報狀拆開知足雨赦書宣過喜無囚自來不說雙旌貴<lb/>
恐替長敎百姓愁公退晩凉無一事<hi>一作吏散月髙衙府靜</hi>歩行<lb/>
<pb n="KR4h0140_WYG_300-23b"/>
攜客上南樓<lb/>
　　　寄賀田侍中東平功成<lb/>
使囘髙品滿城傳親見沂公在陣前百里旗幡衝即斷<lb/>
兩重衣甲射皆穿探知㸃檢兵應怯算得新移柵未堅<lb/>
營被數驚乘勢破將經頻敗遂生全密招殘㓂防人覺<lb/>
遥斬元兇恐自專首讓諸軍無敢近功歸部曲不爭先<lb/>
開通州縣斜連海交割山河直到燕戰馬散驅還逐草<lb/>
肉牛齊散却耕田府中獨拜將軍貴門下兼分宰相權<lb/>
<pb n="KR4h0140_WYG_300-24a"/>
　唐史上頭功第一春風雙節好朝天<lb/>
　　　　送裴相公上太原<lb/>
　還攜堂印向幷州將相兼權是武侯時難獨當天下事<lb/>
　功成却進手中籌再三陳乞罏煙裏前後封章玉案頭<lb/>
　朱架<hi>一作棨</hi>早朝立<hi>一作/排</hi>劒㦸緑槐殘雨<hi>一作花裏</hi>看張油遥<lb/>
　知塞雁從今好直得漁陽巳北愁邊鋪警廵旗盡換山<lb/>
　城候館<hi>一作欲過</hi>壁重修千羣白刃兵迎節十對紅妝妓打<lb/>
　毬聖主分明交暫去不須髙起見京樓<lb/>
<pb n="KR4h0140_WYG_300-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三百<lb/>
</p>
<p>
</p>
  </div>
</body>
</text>
</TEI>
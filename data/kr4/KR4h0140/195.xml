<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_195-1a"/>
　欽定四庫全書<lb/>
御定全唐詩巻一百九十五<lb/>
　　韋應物<lb/>
　　　　聼鶯曲<lb/>
　東方欲曙花冥冥啼鶯相喚亦可聼乍去乍來時近逺<lb/>
　纔聞南陌又東城忽似上林翻下苑綿綿蠻蠻如有情<lb/>
　欲囀不囀意自嬌羌兒弄笛曲未調前聲後聲不相及<lb/>
　秦女學筝指猶澀須臾風暖朝日暾流音變作百鳥喧<lb/>
<pb n="KR4h0140_WYG_195-1b"/>
　誰家懶婦驚殘夢何處愁人憶故園伯勞飛過聲跼促<lb/>
　戴勝下時桑田緑不及流鶯日日啼花間能使萬家春<lb/>
　意閒有時斷續聼不了飛去花枝猶裊裊還栖碧樹鏁<lb/>
　千門春漏方殘一聲曉<lb/>
　　　　白沙亭逄吳叟歌<lb/>
　龍池宫裏上皇時羅衫寳帶香風吹滿朝豪士今巳盡<lb/>
　欲話舊遊人不知白沙亭上逄吳叟愛客脱衣且沽酒<lb/>
　問之執㦸亦先朝零落艱難却負樵親觀文物䝉雨露<lb/>
<pb n="KR4h0140_WYG_195-2a"/>
見我昔年侍丹霄冬狩春祠無一事歡遊洽宴多頒賜<lb/>
嘗陪月夕竹宫齋每返温泉灞陵醉星嵗再周十二辰<lb/>
爾來不語今為君盛時忽去良可恨一生坎壈何足云<lb/>
　　　送禇校書歸舊山歌<lb/>
握珠不返泉匣玉不歸山明皇重士亦如此忽怪禇生<lb/>
何得還方稱羽獵賦未拜蘭臺職漢篋亡書巳暗傳嵩<lb/>
丘遺簡還能識朝朝待詔青鏁闈中有萬年之樹蓬萊<lb/>
池世人仰望棲此地生獨徘徊意何為故山可往薇可<lb/>
<pb n="KR4h0140_WYG_195-2b"/>
採一自人間星嵗改藏書壁中苔半侵洗藥泉中月還<lb/>
在春風飲餞灞陵原莫厭歸來朝市喧不見東方朔避<lb/>
世從容金馬門<lb/>
　　　五絃行<lb/>
美人為我彈五絃塵埃忽静心悄然古刀幽磬初相觸<lb/>
千珠貫斷落寒玉中曲又不喧徘徊夜長月當軒如伴<lb/>
流風縈<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>雪更逐落花飄御園獨鳯寥寥有時隠碧霄<lb/>
來下聼還近燕姬有恨楚客愁言之不盡聲能盡末曲<lb/>
<pb n="KR4h0140_WYG_195-3a"/>
感我情解幽釋結和樂生壮士有仇未得報㧞劍欲去<lb/>
憤已平夜寒酒多愁遽明<lb/>
　　　驪山行<lb/>
君不見開元至化垂衣裳厭坐明堂朝萬方訪道靈山<lb/>
降聖祖沐浴華池集百祥千乗萬騎被原野雲霞草木<lb/>
相<hi>一作生</hi>輝光禁仗圍山曉霜切離宫積翠夜漏長玉堦<lb/>
寂厯朝無事碧樹萎蕤寒更芳三清小鳥傳仙語九華<lb/>
真人奉瓊漿下元昧爽漏<hi>一作編</hi>恒秩登山朝禮𤣥元室<lb/>
<pb n="KR4h0140_WYG_195-3b"/>
翠華稍隠天半雲丹閣光明海中日羽旗旄節憩瑶臺<lb/>
清絲妙管從空來萬井九衢皆仰望彩雲白鶴方徘徊<lb/>
慿高覽古<hi>或作一望</hi>嗟寰宇造化茫茫思悠哉秦川八水長<lb/>
繚繞漢氏五陵空崔嵬乃言聖祖奉丹經以年為日億<lb/>
萬齡蒼生咸夀隂陽泰高謝前王出塵外英豪共理天<lb/>
下晏戎夷讋伏兵無戰時豐賦斂未告勞海闊珍竒亦<lb/>
來獻干戈一起文武乖歡娛巳極人事變聖皇弓劍墜<lb/>
幽泉古木蒼山閉宫殿纉承鴻業聖明君威震六合驅<lb/>
<pb n="KR4h0140_WYG_195-4a"/>
妖氛太平遊幸今可待湯泉嵐嶺還氛氲<lb/>
　　　漢武帝雜歌三首<lb/>
漢武好神仙黄金作臺與天近王母摘桃海上還感之<lb/>
西過聊問訊欲來不來夜未央殿前青鳥先迴翔緑鬢<lb/>
縈雲裾曵霧雙節飄颻下仙歩白日分明到世間碧空<lb/>
何處來時路玉盤捧桃将獻君踟蹰未去留彩雲海水<lb/>
桑田㡬翻覆中間此桃四五熟可憐穆滿瑶池燕正值<lb/>
花開不得薦花開子熟安可期邂逅能當漢武時顔如<lb/>
<pb n="KR4h0140_WYG_195-4b"/>
芳華潔如玉心念我皇多嗜欲雖留桃核桃有靈人間<lb/>
糞土種不生由來在道<hi>一作徳</hi>豈在藥徒勞方士海上行<lb/>
掩扇一言相謝去如烟非烟不知處<lb/>
金莖孤峙兮凌紫烟漢宫美人望杳然通天臺上月初<lb/>
出承露盤中珠正圓珠可飲夀可永武王南面曙欲分<lb/>
從空下來玉杯冷世間綵翠亦作囊八月一日仙人方<lb/>
仙方稱上藥静者服之常綽約柏梁沈飲自傷神猶聞<lb/>
駐顔七十春乃知甘醲皆是腐腸物獨有淡泊之水能<lb/>
<pb n="KR4h0140_WYG_195-5a"/>
益人千載金盤竟何處當時鑄金恐不固蔓草生來春<lb/>
復秋碧天何言空墜露<lb/>
漢天子觀風自南國浮舟大江屹不前蛟龍索鬬風波<lb/>
黒春秋方壮雄武才彎弧叱浪連山開愕然觀者千萬<lb/>
衆舉麾齊呼一矢中死蛟浮出不復靈舳艫千里江水<lb/>
清鼔鼙餘響數日在天吳深入魚鱉驚左有佽飛落霜<lb/>
翮右有孤兒貰犀革何為臨深親射蛟示威以奪諸侯<lb/>
魄威可畏皇可尊平田校獵書猶陳此日從臣何不言<lb/>
<pb n="KR4h0140_WYG_195-5b"/>
獨有威聲振千古君不見後嗣尊為武<lb/>
　　　㯶櫚蠅拂歌<lb/>
㯶櫚為拂登君席青蠅掩<hi>一作撩</hi>亂飛四壁文如輕羅散<lb/>
如髪馬尾㲠牛不能絜柄出湘江之竹碧玉寒上有纎<lb/>
羅縈縷尋未絶左揮右灑繁暑清孤松一枝風有聲麗<lb/>
人紈素可憐色安能㸃白選為黒<lb/>
　　　信州録事叅軍常曽古鼎歌<lb/>
三年糾一郡獨飲寒泉井江南鑄噐多鑄銀罷官無物<lb/>
<pb n="KR4h0140_WYG_195-6a"/>
唯古鼎彫螭<hi>一作虫</hi>刻篆相錯盤地中嵗久青苔寒左對<lb/>
蒼山右流水云有古來葛仙子葛仙埋之何不還耕者<lb/>
鎗然得其間持示世人不知寳勸君鍊丹永夀考<lb/>
　　　夏冰歌<lb/>
出自𤣥泉杳杳之深井汲在朱明赫赫之炎辰九天含<lb/>
露未銷鑠閶闔初開賜貴人碎如墜瓊方截璐粉壁生<lb/>
寒象筵布玉壺紈扇亦玲瓏座有麗人色俱素咫尺炎<lb/>
凉變四時出門焦灼君詎知肥羊甘醴心悶悶飲此瑩<lb/>
<pb n="KR4h0140_WYG_195-6b"/>
然何所思當念闌干鑿者苦臘月深井汗如雨<lb/>
　　　黿頭山神女歌<lb/>
黿頭之山直上洞庭連青天蒼蒼烟樹閉古廟中有蛾<lb/>
眉成水仙水府沈沈行路絶蛟龍出没無時節魂同魍<lb/>
魉潜太隂身與空山長不滅東晋永和今㡬代雲髪素<lb/>
顔猶盼睞隂<hi>一作沈</hi>深靈氣静凝美的礫龍綃雜瓊珮山<lb/>
精木魅不敢親昏明想像如有人蕙蘭瓊芳積烟露碧<lb/>
窗松月無冬春舟客經過奠椒醑巫女南音歌激楚碧<lb/>
<pb n="KR4h0140_WYG_195-7a"/>
水㝠空惟<hi>一作見</hi>鳥飛長天何處雲隨雨紅蕖緑蘋芳意<lb/>
多玉靈蕩漾凌清波孤峰絶島儼相向鬼嘯猿啼垂女<lb/>
蘿皓雪瓊枝殊異色北方絶代徒傾國雲沒烟銷不可<lb/>
期明堂翡翠無人得精靈變態状無方游龍宛轉驚鴻<lb/>
翔湘妃獨立九疑暮漢女菱歌春日長始知仙事無不<lb/>
有可惜吳宫空白首<lb/>
　　　宼季膺古刀歌<lb/>
古刀寒鋒青槭槭少年交結平陵客求之時<hi>一作年</hi>代不<lb/>
<pb n="KR4h0140_WYG_195-7b"/>
可知千痕萬穴如星離重疊泥沙更剥落縱横鱗甲相<lb/>
参差古物有靈知所適貂裘拂之横廣席隂森白日掩<lb/>
雲虹錯落池光動金碧知君寳此誇絶代求之不得心<lb/>
常愛厭見今時繞指柔片鋒折刃猶堪佩高山成谷蒼<lb/>
海填英豪埋沒誰所捐吳鈎斷馬不知處㡬度烟塵今<lb/>
獨全夜光投人人不畏知君獨識精靈器酧恩結思心<lb/>
自知死生好惡不相棄白虎司秋金氣清高天寥落雲<lb/>
崢嶸月肅風淒古堂淨精芒切切如有聲何不跨蓬萊<lb/>
<pb n="KR4h0140_WYG_195-8a"/>
斬長鯨世人所好殊遼闊千金買鉛徒一割<lb/>
　　　凌霧行<lb/>
秋城海霧重職事凌晨出浩浩合元天溶溶迷朗<hi>一作朝</hi>
日纔看含鬢白稍視<hi>一作似</hi>霑衣密道騎全不分郊樹都<lb/>
如失霏微誤嘘吸膚腠生寒慄歸當飲一杯庶用蠲斯<lb/>
疾<lb/>
　　　樂燕行<lb/>
良辰且燕樂樂往不再來趙瑟正高張音響清塵埃一<lb/>
<pb n="KR4h0140_WYG_195-8b"/>
彈和妙謳吹去繞瑶臺<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>雪凌空散舞羅起徘徊輝輝<lb/>
發衆顔灼灼歎令才當喧既無寂中飲亦停杯華燈何<lb/>
遽升馳景忽西頽高節亦云立安能滯不迴<lb/>
　　　采玉行<lb/>
官府徵白丁言采藍谿玉絶嶺夜無家深榛雨中宿獨<lb/>
婦餉糧還哀哀<hi>一作田荒</hi>舍南哭<lb/>
　　　難言<lb/>
掬土移山望山盡<hi>一作遷</hi>投石填海望海滿持索捕風㡬<lb/>
<pb n="KR4h0140_WYG_195-9a"/>
時得將刀斫水㡬時斷未若不相知中心萬仞何由欵<lb/>
　　　易言<lb/>
洪爐熾炭燎一毛大鼎炊湯沃殘雪疾影隨形不覺至<lb/>
千鈞引縷不知絶未若同心言一言和同解千結<lb/>
　　　三臺二首<hi>按樂苑唐天寳中羽調曲有三臺又有急三臺</hi>
一年一年老去明日後日花開未報長安平定萬國豈<lb/>
得銜杯<lb/>
冰泮寒塘始緑雨餘百草皆生朝來門閤無事晩下高<lb/>
<pb n="KR4h0140_WYG_195-9b"/>
齋有情<lb/>
　　　上皇三臺<lb/>
不寐倦長更披衣出户行月寒秋竹冷風切夜窗聲<lb/>
　　　荅暢叅軍<lb/>
秉筆振芳歩少年且吏遊官閒高興生夜直河漢秋念<lb/>
與清賞遇方抱沈疾憂嘉言忽見贈良藥同所瘳高樹<lb/>
起栖鴉晨鐘滿皇州淒清露華動曠朗景氣浮偶宦心<lb/>
非累處喧道自幽空虚為世薄子獨意綢繆<lb/>
<pb n="KR4h0140_WYG_195-10a"/>
　　南池宴錢子辛賦得科斗<lb/>
臨池見科斗美爾樂有餘不憂網與鈎幸得兔為魚且<lb/>
願充文字登君尺素書<lb/>
　　　詠徐正字畫青蠅<lb/>
誤㸃能成物迷真許一時筆端來已久座上去何遲顧<lb/>
白曽無變聴難不復疑詎勞才子賞為入國人詩<lb/>
　　虞獲子鹿<hi>并序</hi>
　　虞獲子鹿憫園鹿也遭虞之機張見畜于人不得<lb/>
<pb n="KR4h0140_WYG_195-10b"/>
　　遂其天性焉<lb/>
虞獲子鹿畜之城陬園有美草池有清流徂見蹷蹷亦<lb/>
聞呦呦誰知其思巖谷云<hi>一作之</hi>游<lb/>
　　　陪王郎中尋孔徴君<lb/>
俗吏閒居少同人㑹面難偶隨香署容來訪竹林歡暮<lb/>
館花微落春城雨暫寒甕間聊共酌莫使宦情闌<lb/>
　　　送宫人入道<lb/>
捨寵求仙畏色衰辭天素面立天墀金丹擬駐千年貌<lb/>
<pb n="KR4h0140_WYG_195-11a"/>
　寳鏡休匀八字眉公主與收珠翠後君王看戴角冠時<lb/>
　從來宫女皆相妒說著瑶臺總涙垂<lb/>
　　　　和晉陵陸丞早春遊望<hi>一作杜審言詩</hi>
　獨有宦遊人偏驚物候新雲霞出海曙梅栁渡江春淑<lb/>
　氣催黄鳥晴光照緑蘋忽聞歌苦調歸思欲霑巾<lb/>
　　　　九日<lb/>
　一為呉郡守不覺菊花開始有故園思且喜衆賔來<lb/>
　<lb/>
<pb n="KR4h0140_WYG_195-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百九十五<lb/>
</p>
<p>
</p>
  </div>
</body>
</text>
</TEI>
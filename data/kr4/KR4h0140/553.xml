<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_553-1a"/>
　欽定四庫全書<lb/>
御定全唐詩卷五百五十三<lb/>
　　姚鵠<lb/>
　姚鵠字居雲蜀人登㑹昌三年進士第詩一巻<lb/>
　　　　送李潛歸綿州覲省<lb/>
　朱樓對翠㣲紅斾出重扉此地千人望寥天一鶴歸雪<lb/>
　封山崦白鳥拂棧梁飛誰比趨庭戀驪珠耀綵衣<lb/>
　　　　塞外寄張侍御<lb/>
<pb n="KR4h0140_WYG_553-1b"/>
　千里入黄雲羈愁日日新疎鐘關路曉逺雨塞山春南<lb/>
　眺有歸鴈北來無故人却思陪宴處廻望與天隣<lb/>
　　　　曉發<hi>一作趙嘏詩</hi>
　旅行宜早發况復是南歸月影縁山盡鐘聲隔浦<hi>一作水</hi>
　㣲殘星螢共失落葉鳥和飛去去渡南浦村中人出稀<lb/>
　　　　題終南山隠者居<lb/>
　開門絶壑旁躡蘚過花梁路入峰巒影風来芝术<hi>一作草</hi>
　香夜吟明雪牖春夢閉雲房盡室更何有一琴兼一觴<lb/>
<pb n="KR4h0140_WYG_553-2a"/>
　　　嘉川驛樓晩望<lb/>
樓壓寒江上開簾對翠㣲斜陽諸嶺暮古渡一僧歸窗<lb/>
逈雲衝起汀<hi>一作天</hi>遥鳥背飛誰言坐多倦目極自忘機<lb/>
　　　送人歸吳<lb/>
東吳與上國萬里路迢迢為别晨昏乆全輕水陸遥湘<lb/>
隂島上寺楚色月中潮到此一長望<hi>一作歎</hi>知君積恨銷<lb/>
　　　送石貫<hi>一作賈</hi>歸湖州<lb/>
同志幸同年高堂君獨還齊榮㤙未報共隠事應閑訪<lb/>
<pb n="KR4h0140_WYG_553-2b"/>
寺臨湖岸開樓見海山洛中推二陸莫久戀鄉關<lb/>
　　　送劉耕歸舒州<lb/>
四座莫紛紛須臾岐路分自從同得意誰不惜離羣舊<lb/>
國連青海歸程在白雲弃繻當日路應競看終軍<lb/>
　　　寄贈許璋少府<lb/>
若説君高道何人更得如公庭唯樹石生計是琴書詩<lb/>
句峭無敵文才清有餘不知尺水内争滯北溟魚<lb/>
　　　寄雍陶先軰<lb/>
<pb n="KR4h0140_WYG_553-3a"/>
知音杳何處書札寄無由獨宿月中寺相思天畔<hi>一作半</hi>
樓露凝衰草白螢度逺煙秋悵望難歸枕吟勞生夜愁<lb/>
　　　寄友人<lb/>
西風又開菊久客意如何舊國天涯逺清砧月夜多明<lb/>
時難際㑹急景易蹉跎抱玉終須獻誰言戀薜蘿<lb/>
　　　感懷陳情<lb/>
㤙重空感激何門誓殺身謬曾分玉石竟自困風塵隂<lb/>
谷非因暖幽叢豈望春升沈在言下應念異他人<lb/>
<pb n="KR4h0140_WYG_553-3b"/>
　　　送程秀才下第歸蜀<lb/>
鶯遷與鶂退十載泣岐分蜀道重来老巴猨此去聞曉<lb/>
程侵嶺雪逺棧入谿雲莫滯趨庭戀榮親祗待君<lb/>
　　　旱魚詞上苗相公<lb/>
似龍鱗已足唯是欠登門日裏腮猶濕泥中目未昏乞<lb/>
鋤防螘穴望水㵼金盆他日能為雨公田報此㤙<lb/>
　　　野寺寓居即事二首<lb/>
南山色當户初日半簷時鶴去卧看逺僧来嫌起遲忩<lb/>
<pb n="KR4h0140_WYG_553-4a"/>
明雲影斷庭曉樹隂移何處題新句連谿宻葉垂<lb/>
古寺更何有當庭唯折幢伴僧青蘚榻對雨白雲忩暝<lb/>
色生前嶺離魂隔逺江沙洲半藜草飛鷺白雙雙<lb/>
　　　襄州獻盧尚書<lb/>
立事成功盡逺圖一方獨與萬方殊藩臣皆<hi>一作昔</hi>競師<lb/>
兵畧相國今多揖廟謨禮樂政行凋弊俗歌謡聲徹帝<lb/>
王都即随鳯詔歸何處祗是操持造化鑪<lb/>
　　　将歸蜀留獻恩地僕射二首<lb/>
<pb n="KR4h0140_WYG_553-4b"/>
自持衡鏡採幽沈此事常聞曠古今危葉只将終委地<lb/>
焦桐誰料却為琴蒿萊詎報生成德犬馬空懐感戀心<lb/>
明日還家盈眼血定應迴首即霑襟<lb/>
江上長思狎釣翁此心難與昨心同自承丘壑<hi>一作岳</hi>新<lb/>
恩重已分煙霞舊隠空龍變偶因資巨浪鳥飛誰肯借<lb/>
髙風應憐死節無門効永歎潛懐似轉蓬<hi>一作氷炭潛憐逐轉蓬</hi>
　　　隨州獻李侍御二首<lb/>
彩筆曾専造化權道尊翻向宦途閒端居有地唯栽藥<lb/>
<pb n="KR4h0140_WYG_553-5a"/>
静坐無時不憶山德望舊懸霄漢外政聲新溢路岐間<lb/>
衆知聖主搜賢相朝夕欲徴黄霸還<lb/>
再刖未甘何處説但垂雙涙出咸秦風塵疋馬來千里<lb/>
蓬梗全家望一身舊隠每懐空竟夕愁眉不展㡬經春<lb/>
今朝儻降非常顧倒屐寕惟有古人<lb/>
　　　虢州獻楊抑<hi>一作大</hi>卿二首<lb/>
葢世英華更有誰賦成傳冩遍坤維名科累中求賢日<lb/>
苦節髙標守郡時樓上呌雲秋鼓角林間宿鶴夜旌旗<lb/>
<pb n="KR4h0140_WYG_553-5b"/>
徵歸詔下應非久德望人情在鳯池<lb/>
碧山曾共惜分隂暗學相如賦上林到此敢逾千里恨<lb/>
歸家且遂十年心疎愚祗怯膺門險淺薄争窺孔室深<lb/>
一顧儻憐持苦節更令何處問升沈<lb/>
　　　贈邉将<lb/>
三邉近日往来通盡是将軍鎮撫功兵統萬人為上将<lb/>
威加千里懾西戎清笳遶塞吹寒月紅斾當山肅曉風<lb/>
却恨北荒霑雨露無因掃盡虜庭空<lb/>
<pb n="KR4h0140_WYG_553-6a"/>
　　　送費練師供奉赴上都<lb/>
縮地周遊不計程古今應只有先生已同化鶴臨華表<lb/>
又見驂龍向玉清蘿磴静攀雲共過雪壇當醮月孤明<lb/>
無因相逐朝天帝<hi>一作去</hi>空羡煙霞得送迎<lb/>
　　　和徐先軰秋日遊涇州南亭呈三二同年<lb/>
多此歡情泛鷁舟桂枝同折塞同遊聲喧島上巢松鶴<lb/>
影落杯中過水鷗送日暮鐘交戍嶺呌雲塞角動城樓<lb/>
酒酣笑語秋風裏誰道槐花更起愁<lb/>
<pb n="KR4h0140_WYG_553-6b"/>
　　　送<hi>一本有同年二字</hi>黄頗歸袁<lb/>
莫倦連期在醉鄉孔門多戀惜分行文章聲價從来重<lb/>
霄漢途程此去長何處聽猨臨萬壑㡬宿<hi>一作宵</hi>因月<hi>一作</hi>
<hi>因宿</hi>滯三湘鑪峰若上應相憶不得同過恵逺房<lb/>
　　　和陜州參軍李通㣲首夏書懐呈同寮張裳叚<lb/>
　　　羣二先軰<lb/>
公門何事更相牽邵伯優賢任養閒滿院落花從覆地<lb/>
半簷初日未開關尋仙鄭谷煙霞裏避暑柯亭樹石間<lb/>
<pb n="KR4h0140_WYG_553-7a"/>
獨為高懐誰和繼掾曺同處桂同攀<lb/>
　　　玉眞觀尋趙師尊不遇<lb/>
羽客朝元晝掩扉林中一徑雪中㣲松隂繞院鶴相對<lb/>
山色滿樓人未歸盡日獨思風馭返寥天㡬望野雲飛<lb/>
凭髙目斷無消息自醉自吟愁落暉<lb/>
　　　及第後上主司王起<lb/>
三年竭力向春闈塞斷浮華衆路岐盛選棟梁非<hi>一作稱</hi>
昔日平均雨露及明時登龍舊美無邪徑折桂新榮盡<lb/>
<pb n="KR4h0140_WYG_553-7b"/>
直枝莫道只陪金馬貴相期更在鳯皇池<lb/>
　　　送賀知章入道<hi>一本題上有擬字</hi>
若非堯運及垂衣肯許巢由脫俗機太液始同黄鶴下<lb/>
仙鄉已駕白雲歸還披舊褐辭金殿却捧𤣥珠向翠㣲<lb/>
羈束慙無仙藥分随車<hi>一作君</hi>空有夢魂飛<lb/>
　　　送友人出塞<lb/>
帝城春色著寒梅去恨離懐醉不開作别欲将何計免<lb/>
此行應又隔年囘入河殘日鵰西盡卷雪鷺蓬馬上來<lb/>
<pb n="KR4h0140_WYG_553-8a"/>
有思莫忘清塞學衆傳君負佐王才<lb/>
　　　送僧歸新羅<lb/>
淼淼萬餘里扁舟發落暉滄溟何嵗别白首此時歸寒<lb/>
暑途中變人煙嶺外稀驚天巨鰲鬬<hi>一徒起</hi>蔽日大鵬飛<lb/>
雪入行砂屨雲生坐石衣漢風深習得休恨本心違<lb/>
　　　奉和秘監從翁夏日陜州河亭晩望<lb/>
洪河何處望一境在孤煙極野如藍日長波<hi>一作陂</hi>似鏡<lb/>
年巻簾花影裏倚檻鶴巢邉霞熖侵旌斾灘聲雜管弦<lb/>
<pb n="KR4h0140_WYG_553-8b"/>
鍾㣲来疊岫帆逺落遥天過客多<hi>一作煩</hi>相指<hi>一作訪</hi>應疑<lb/>
㑹水仙<lb/>
　　　風不鳴條<lb/>
吾君理化清上瑞報時平曉吹何曽歇柔條自不鳴花<lb/>
香知暗度柳動覺潛生只見低垂影<hi>一作勢</hi>那聞擊觸聲<lb/>
大王初溥暢少女正輕盈幸遇無私力幽芳願發榮<lb/>
　　　書情獻知已<lb/>
日日恨何窮巴雲舊隠<hi>一作望</hi>空一為棲寓客二見北歸<lb/>
<pb n="KR4h0140_WYG_553-9a"/>
　鴻有道期攀桂無門息轉蓬賃居将磬比乞食與僧同<lb/>
　花月登臨處江山悵望中衆皆輕病驥誰肯救焦桐坐<lb/>
　惜春還至愁吟夜每終谷寒思變律葉晚怯廻風謁蔡<lb/>
　慙王粲憐衡冀孔融深恩知<hi>一作如</hi>尚在何處問窮通<lb/>
　　　　和工部楊尚書重送絶句<lb/>
　桂枝攀得獻廷闈何似空懐楚橘歸好控扶揺早廻首<lb/>
　人人思看大鵬飛<lb/>
　<lb/>
<pb n="KR4h0140_WYG_553-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻五百五十三<lb/>
</p>
<p>
</p>
  </div>
</body>
</text>
</TEI>
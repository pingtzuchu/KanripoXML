<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_470-1a"/>
　欽定四庫全書<lb/>
御定全唐詩巻四百七十<lb/>
　　盧殷<hi>宋時避諱改作隠</hi>
　盧殷范陽人為登封尉詩十三首<lb/>
　　　　妾換馬<lb/>
　伴鳳樓中妾如龍櫪上宛同年辭舊寵異地受新恩香<lb/>
　閣更衣處塵蒙噴草痕連嘶將忍淚俱戀主人門<lb/>
　　　　七夕<lb/>
<pb n="KR4h0140_WYG_470-1b"/>
　河耿月涼時牽牛織女期歡娱方在此<hi>一作此在</hi>漏刻竟由<lb/>
　誰定不嫌秋駛唯當乞夜遲全勝客子媍十載泣生離<lb/>
　　　　月夜<lb/>
　露下涼生簟無人月滿庭難聞逆河浪徒望白榆星樹<lb/>
　遶孤棲鵲窗飛就暗螢移時宿蘭影思共習芳馨<lb/>
　　　　仲夏寄江南<lb/>
　五月行將近三年客未廽夢成千里去酒醒百憂来晚<lb/>
　暮時看槿悲酸不食梅空將白團扇從寄復裵回<lb/>
<pb n="KR4h0140_WYG_470-2a"/>
　　　欲銷雲<lb/>
欲隠從龍質仍餘觸石文霏微依碧落髣髴悮非雲度<lb/>
月光無隔傾河影不分如逢作霖處當為起氤氲<lb/>
　　　遇邉使<lb/>
累年無的信每夜夢邉城袖掩千行淚書封一尺情<lb/>
　　　移住别居<hi>一作友</hi>
自到西川住唯君别有情常逢對門逺又隔一重城<lb/>
　　　堋口逢友人<lb/>
<pb n="KR4h0140_WYG_470-2b"/>
艱難别離乆中外往還深已改當時法空餘舊日心<lb/>
　　　雨霽登北岸<hi>一作原</hi>寄友人<lb/>
稲黄撲撲黍油油野樹連山澗自<hi>一作北</hi>流憶得年時馮<lb/>
翊部謝郎相引上樓頭<lb/>
　　　長安親故<lb/>
楚蘭不佩佩吴鉤帶酒城頭别舊遊年事已多筋力在<lb/>
試將弓箭到幷州<lb/>
　　　悲秋<lb/>
<pb n="KR4h0140_WYG_470-3a"/>
秋空雁度青天逺疎樹蟬嘶白露寒階下敗蘭猶有氣<lb/>
手中團扇漸無端<lb/>
　　　晩蟬<lb/>
深藏髙栁背斜暉能軫孤愁減昔圍猶畏旅人頭不白<lb/>
再三移樹帶聲飛<lb/>
　　　維揚郡西亭贈友人<lb/>
萍颯風池香滿船楊花漠漠暮春天玉人此日心中事<lb/>
何似乗羊入市年<lb/>
<pb n="KR4h0140_WYG_470-3b"/>
　獨孤申叔<lb/>
獨孤申叔字子重以愽學宏詞為校書郎詩一首<lb/>
　　　終南精舎月中聞磬<lb/>
精廬殘夜景天宇滅埃氛幽磬此時擊餘音㡬處聞隨<lb/>
風樹杪去支䇿月中分斷絶如殘漏淒清不隔雲覉人<lb/>
方罷夢獨鴈忽迷羣響盡河漢落千山空紏紛<lb/>
　嚴公弼<lb/>
嚴公弼梓州人擢進士第襲父震爵封鄖國公詩一首<lb/>
<pb n="KR4h0140_WYG_470-4a"/>
　　　題漢州西湖<lb/>
西湖創置自房公心匠縱横造化同見說鳳池推獨歩<lb/>
髙名何事滯川中<lb/>
　　　嚴公貺<lb/>
巖公貺公弼之弟詩一首<lb/>
　　　題漢州西湖<lb/>
鳳沼才難盡餘思鑿西湖珍木羅修岸冰光映坐隅琴<lb/>
䑓今寂寞竹島尚縈紆猶藴濟川志芳名終不渝<lb/>
<pb n="KR4h0140_WYG_470-4b"/>
　莊南傑<lb/>
荘南傑進士與賈島同時雜歌行一巻今存詩五首<lb/>
　　　湘弦曲<lb/>
楚雲錚錚戞秋露巫雲峽雨飛朝暮古磬髙敲百尺樓<lb/>
孤猨夜哭千丈樹雲軒碾火聲瓏瓏連山巻盡長江空<lb/>
鶯啼寂寞花枝雨鬼嘯荒郊松栢風滿堂怨咽悲相續<lb/>
苦調中含古離曲繁弦響絶楚魂遥湘江水碧湘山緑<lb/>
　　　黄雀行<lb/>
<pb n="KR4h0140_WYG_470-5a"/>
穿屋穿墻不知止争樹争巢入營死林間公子挾弹弓<lb/>
一丸致斃花叢裏小口黄雛未有知青天不解髙髙飛<lb/>
虞人設網當要路白日啾嘲禍萬機<lb/>
　　　雁門太守行<lb/>
旌旗閃閃揺天末長笛横吹虜塵闊跨下嘶風白練獰<lb/>
腰間切玉青蛇活擊革摐金燧牛尾犬羊兵敗如山死<lb/>
九泉寂寞𦵏秋蟲濕雲荒草啼秋思<lb/>
　　　陽春曲<lb/>
<pb n="KR4h0140_WYG_470-5b"/>
紫錦紅嚢香滿風金鸞玉軾揺丁冬沙鷗白羽剪晴碧<lb/>
野桃紅艷燒春空芳草緜延鏁平地壠蝶䨇雙舞幽翠<lb/>
鳳叶龍吟白日長落花聲底仙娥醉<lb/>
　　　傷歌行<lb/>
兔走烏飛不相見人事依稀速如電王母夭桃一度開<lb/>
玉樓紅粉千囘變車馳馬走咸陽道石家舊宅空荒草<lb/>
秋雨無情不惜花芙蓉一一驚香倒勸君莫謾栽荆棘<lb/>
秦皇虚費<hi>一作負</hi>驅山力英風一去更無言白骨沈埋暮<lb/>
<pb n="KR4h0140_WYG_470-6a"/>
山碧<lb/>
　李溟<lb/>
李溟與賈島同時詩一首<lb/>
　　　無題<lb/>
喬木挂斗邑<hi>一作色</hi>水驛壞門開向月片帆去背雲行雁<lb/>
来晩年名利跡寧免路岐哀前計不能息若為𤣥鬢廽<lb/>
　賀蘭朋吉<lb/>
賀蘭朋吉與賈島同時詩一首<lb/>
<pb n="KR4h0140_WYG_470-6b"/>
　　　客舎喜友人相訪<lb/>
荒居無四隣誰肯訪來頻古樹秋中葉他鄉病裏身鴈<lb/>
聲風送急螢影月流新獨為成名晩多慙見友人<lb/>
　王魯復<lb/>
王魯復字夢周連江人從事邕府詩四首<lb/>
　　　詣李侍郎<lb/>
文字元無底功夫轉到難苦心三百首暫請侍郎看<lb/>
　　　弔靈均<lb/>
<pb n="KR4h0140_WYG_470-7a"/>
　萬古汨羅深騷人道不沈明明唐日月應見楚臣心<lb/>
　　　　弔韓侍郎<lb/>
　星落少㣲宮髙人入古風幾年才子淚倂寫五言中<lb/>
　　　　故白巖禪師院<lb/>
　能師還世名還在空閉禪堂滿院苔花樹不隨人寂寞<lb/>
　數枝猶自出牆來<lb/>
　　徐希仁<lb/>
　徐希仁與盧仝同時詩一首<lb/>
<pb n="KR4h0140_WYG_470-7b"/>
　　　　招玉川子詠新文<lb/>
　清氣宿我心結為清泠音一夜吟不足君来相和吟<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百七十<lb/>
</p>
<p>
</p>
  </div>
</body>
</text>
</TEI>
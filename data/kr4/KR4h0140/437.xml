<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_437-1a"/>
　欽定四庫全書<lb/>
御定全唐詩巻四百三十七<lb/>
　　白居易<lb/>
　　　　翰林中送獨孤二十七起居罷職出院<lb/>
　碧落留雲住青𠖇放鶴還銀臺向南路從此到人間<lb/>
　　　　重尋杏園<lb/>
　忽憶芳時頻酩酊却尋醉處重裵回杏花結子春深後<lb/>
　誰解多情又獨來<lb/>
<pb n="KR4h0140_WYG_437-1b"/>
　　　　曲江獨行<hi>自此後在翰林時作</hi>
　獨來獨去何人識廐馬朝衣野客心閒愛無風水邊坐<lb/>
　楊花不動樹隂隂<lb/>
　　　　同李十一醉憶元九<lb/>
　花時同醉破春愁醉折花枝當酒籌忽憶故人天際去<lb/>
　計程今日到涼<hi>一作梁</hi>州<lb/>
　　　　同錢員外題絶糧僧巨川<lb/>
　三十年來坐對山唯將無事化人間齋時往往聞鐘笑<lb/>
<pb n="KR4h0140_WYG_437-2a"/>
一食何如不食閒<lb/>
　　　絶句代書贈錢員外<lb/>
欲尋秋景閒行去君病多慵我興孤可惜今朝山景好<lb/>
强能騎馬出來無<lb/>
　　　晩秋有懐鄭中舊隠<lb/>
天髙風嫋嫋鄉思繞闗河寥落歸山夢殷勤采蕨歌病<lb/>
添心寂寞愁入鬢蹉跎晚樹蟬鳴少秋階日上多長閒<lb/>
羡雲鶴乆别媿煙蘿其奈丹墀上君恩未報何<lb/>
<pb n="KR4h0140_WYG_437-2b"/>
　　　禁中九日對菊花酒憶元九<lb/>
賜酒盈杯誰共持宫花滿把獨相思相思只傍花邊立<lb/>
盡日吟君詠菊詩<hi>元詩云不是花中徧愛菊此花開盡更無花</hi>
　　　送王十八歸山寄題仙遊寺<lb/>
曾於太白峰前住數到仙遊寺裏來黑水澄時潭底出<lb/>
白雲破處洞門開林間暖酒燒紅葉石上題詩埽緑苔<lb/>
惆悵舊遊那復到菊花時節羡<hi>一作待</hi>君廻<lb/>
　　　荅張籍因以代書<lb/>
<pb n="KR4h0140_WYG_437-3a"/>
憐君馬瘦衣裘薄許到江東訪鄙夫今日正閒天又暖<lb/>
可能扶病暫來無<lb/>
　　　曲江早春<lb/>
曲江栁條漸無力杏園伯勞初有聲可憐春淺遊人少<lb/>
好傍池邊下馬行<lb/>
　　　見元九悼亡詩因以此寄<lb/>
夜淚聞銷明月幌春腸遥斷牡丹庭人間此病治無藥<lb/>
唯有楞伽四巻經<lb/>
<pb n="KR4h0140_WYG_437-3b"/>
　　　寒食夜<lb/>
無月無燈寒食夜夜深猶立闇花前忽因時節驚年幾<lb/>
四十如今欠一年<lb/>
　　　杏園花落時招錢員外同醉<lb/>
花園欲去去應遲正是風吹狼藉時近西數樹猶堪醉<lb/>
半落春風半在枝<lb/>
　　　重題西明寺牡丹<hi>時元九在江陵</hi>
往年君向東都去曾歎花時君未廻今年况作江陵别<lb/>
<pb n="KR4h0140_WYG_437-4a"/>
惆悵花前又獨來只愁離别長如此不道明年花不開<lb/>
　　　同錢員外禁中夜直<lb/>
宫漏三聲知半夜好風涼月滿松筠此時閒坐寂無語<lb/>
藥樹影中唯兩人<lb/>
　　　禁中夜作書與元九<lb/>
心緒萬端書兩紙欲封重讀意遲遲五聲宫漏初鳴<hi>一作</hi>
<hi>明</hi>夜一㸃窗燈欲滅時<lb/>
　　　八月十五日夜禁中獨直對月憶<hi>一作寄</hi>元九<lb/>
<pb n="KR4h0140_WYG_437-4b"/>
銀臺金闕夕沈沈獨宿相思在翰林三五夜中新月色<lb/>
二千里外故人心渚宫東面煙波冷浴殿西頭鐘漏深<lb/>
猶恐清光不同見江陵卑濕足秋隂<lb/>
　　　寄陳式五兄<lb/>
年來白髪兩三莖憶别君時髭未生惆悵料君應滿鬢<lb/>
當初是我十年兄<lb/>
　　　庾順之以紫霞綺逺贈以詩荅之<lb/>
千里故人心鄭重一端香綺紫氛氲開緘日映晚霞色<lb/>
<pb n="KR4h0140_WYG_437-5a"/>
滿幅風生秋水紋為褥欲裁憐葉破製裘將翦惜花分<lb/>
不如縫作合歡被寤寐相思如對君<lb/>
　　　送元八歸鳳翔<lb/>
莫道岐州三日程其如風雪一身行與君況是經年别<lb/>
暫到城來又出城<lb/>
　　　雨雪放朝因懐微之<lb/>
歸騎紛紛滿九衢放朝三日為泥塗不知雨雪江陵府<lb/>
今日排衙得免無<lb/>
<pb n="KR4h0140_WYG_437-5b"/>
　　　詠懐<lb/>
嵗去年來塵土中眼看變作白頭翁如何辦得歸山計<lb/>
兩頃村田一畆宫<lb/>
　　　聞微之江陵卧病以大通中散碧腴垂雲膏寄<lb/>
　　　之因題四韻<lb/>
已題一帖紅消散又封一合碧雲英憑人寄向江陵去<lb/>
道路迢迢一月程未必能治江上瘴且圖遥慰病中情<lb/>
到時想得君拈得枕上開看眼暫明<lb/>
<pb n="KR4h0140_WYG_437-6a"/>
　　　酬錢員外雪中見寄<lb/>
松雪無塵小院寒閉門不似住長安煩君想我看心坐<lb/>
報道心空無可看<lb/>
　　　重酬錢員外<lb/>
雪中重寄雪山偈問荅殷勤四句中本立空名縁破妄<lb/>
若能無妄亦無空<lb/>
　　　獨酌憶微之<hi>時對所贈醆</hi>
獨酌花前醉憶君與君春别又逢春惆悵銀杯來處重<lb/>
<pb n="KR4h0140_WYG_437-6b"/>
不曾盛酒勸閒人<lb/>
　　　微之宅殘牡丹<lb/>
殘紅零落無人賞雨打風摧花不全諸處見時猶悵望<lb/>
況當元九小亭前<lb/>
　　　新磨鏡<lb/>
衰容常<hi>一作當</hi>晚櫛<hi>一作節</hi>秋鏡偶新磨一與清光對方知<lb/>
白髪多鬢毛從幻化心地付頭陀任意渾成雪其如似<lb/>
夢何<lb/>
<pb n="KR4h0140_WYG_437-7a"/>
　　　感髪落<lb/>
昔日愁頭白誰知未白衰眼看<hi>一作前</hi>應落盡無可變成<lb/>
絲<lb/>
　　　八月十五日夜聞崔大員外翰林獨直對酒玩<lb/>
　　　月因懐禁中清景偶題是詩<lb/>
秋月髙<hi>一作空</hi>懸空<hi>一作髙</hi>碧外仙郎静玩禁闈間嵗中唯<lb/>
有今宵好海内無如此地閒皓色分明雙闕牓清光深<lb/>
到九門闗遥聞獨醉還惆悵不見金波照玉山<lb/>
<pb n="KR4h0140_WYG_437-7b"/>
　　　酬王十八見寄<lb/>
秋思太白峯頭雪晴憶仙逰洞口雲未報皇恩歸未得<lb/>
慙君為寄北山文<lb/>
　　　立春日酬錢員外曲江同行見贈<lb/>
下直遇春日垂鞭出禁闈兩人攜手語十里看山歸栁<lb/>
色早黃淺水文新緑微風光向晚好車馬近南稀機盡<lb/>
笑相顧不驚鷗鷺飛<lb/>
　　　和錢員外青龍寺上方望舊山<lb/>
<pb n="KR4h0140_WYG_437-8a"/>
舊峯松雪舊溪雲悵望今朝遥屬君共道使臣非俗吏<lb/>
南山莫動北山文<lb/>
　　　宴周皓大夫光福宅<hi>座上作</hi>
何處風光最可憐妓堂階下砌臺前軒車擁路光照地<lb/>
絲管入門聲沸天緑蕙不香饒桂酒紅櫻無色譲花鈿<lb/>
野人不敢求他事唯借泉聲<hi>一作流泉</hi>伴醉眠<lb/>
　　　晩秋夜<lb/>
碧空溶溶月華静月裏愁人弔孤影花開殘菊傍疎籬<lb/>
<pb n="KR4h0140_WYG_437-8b"/>
葉下衰桐落寒井塞鴻飛急覺秋盡鄰雞鳴遲知夜永<lb/>
凝情不語空所思風吹白露衣裳冷<lb/>
　　　惜牡丹花二首<hi>一首翰林院北㕔花下作一首新昌竇給事宅南亭花下作</hi>
惆悵階前紅牡丹晚來唯有兩枝<hi>一作花</hi>殘明朝風起應<lb/>
吹盡夜惜衰紅把火看<lb/>
寂寞萎紅低向雨離披破艷散隨風晴明<hi>一作天</hi>落地猶<lb/>
惆悵何況飄零泥土中<lb/>
　　　荅元奉禮同宿見贈<lb/>
<pb n="KR4h0140_WYG_437-9a"/>
相逢俱歎不閒身直日常多齋日頻曉<hi>一作晚</hi>鼓一聲分<lb/>
散去明朝風景屬何人<lb/>
　　　荅馬侍御見贈<lb/>
謬入金門侍玉除煩君問我意何如蟠木詎堪明主用<lb/>
籠禽徒與故人疎苑花似雪同隨輦宫月如眉伴直廬<lb/>
淺薄求賢思自代嵇康莫寄絶交書<lb/>
　　　上已日恩賜曲江宴㑹即事<lb/>
賜歡仍許醉此㑹興如何翰苑主恩重曲江春意多花<lb/>
<pb n="KR4h0140_WYG_437-9b"/>
低羞豔妓鶯散讓清歌共道升平樂元和勝永和<lb/>
　　　夜惜禁中桃花因懐錢員外<lb/>
前日歸時花正紅今夜宿時枝半空坐惜殘芳君不見<lb/>
風吹狼藉月明中<lb/>
　　　和錢員外早冬玩禁中新菊<lb/>
禁署寒氣遲孟冬菊初<hi>一作花</hi>坼新黄間繁緑爛若金照<lb/>
碧仙郎小隠日心似陶彭澤秋憐潭上看日慣籬邊摘<lb/>
今來此地賞野意潛自適金馬門内花玉山峯下客寒<lb/>
<pb n="KR4h0140_WYG_437-10a"/>
芳引清句吟玩<hi>一作賞</hi>煙景夕賜酒色偏宜握蘭香不敵<lb/>
淒淒百卉死嵗晚冰霜積唯有此花開<hi>一作有此花開時</hi>殷勤<lb/>
助君惜<hi>錢嘗居藍田山下故云</hi>
　　　荅劉戒之早秋别墅見寄<lb/>
涼風木槿籬暮雨槐花枝并起新秋思為得故人詩避<lb/>
地鳥擇木升<hi>一作入</hi>朝魚在池城中與山下喧静闇相思<lb/>
　　　涼夜有懐<lb/>
念别感時節早蛩聞一聲風簾夜涼入露簟秋意生燈<lb/>
<pb n="KR4h0140_WYG_437-10b"/>
盡夢初罷月斜天未明闇凝無限思起傍藥闌行<lb/>
　　　秋思<lb/>
病眠夜少夢閒立秋多思寂寞餘雨晴蕭條早寒至鳥<lb/>
棲紅葉樹月照青苔地何況鏡中年又過三十二<lb/>
　　　禁中聞蛩<lb/>
悄悄禁門閉夜深無月明西窗獨闇坐滿耳新蛩聲<lb/>
　　　秋蟲<lb/>
切切闇窗下喓喓深草裏秋天思婦心雨夜愁人耳<lb/>
<pb n="KR4h0140_WYG_437-11a"/>
　　　贈别宣上人<lb/>
上人處世界清淨何所似似彼白蓮花在水不著水性<lb/>
真<hi>一作真空</hi>悟泡幻<hi>一作幻泡</hi>行潔離塵滓修道來幾時身心俱<lb/>
到此嗟余牽世網不得長依止離念與碧雲秋來朝夕<lb/>
起<lb/>
　　　春夜喜雪有懐王二十二<lb/>
夜雪有佳趣幽人出書帷微寒生枕席輕素對<hi>一作封</hi>階<lb/>
墀坐罷楚弦曲起吟班扇詩明宜滅燭<hi>一作燈</hi>後淨愛褰<lb/>
<pb n="KR4h0140_WYG_437-11b"/>
<hi>一作巻</hi>簾時窗引曙色早庭銷春氣遲山隂應有興不卧<lb/>
待徽之<lb/>
　　　酬和元九東川路詩十二首<hi>十二篇皆因新境追憶舊事不能一</hi>
　　　<hi>一曲叙但隨而和之惟余與元知之耳</hi>
　　　　駱口驛舊題詩<lb/>
拙詩在壁無人愛鳥汙苔侵文字殘唯有多情元侍御<lb/>
繡衣不惜拂塵看<lb/>
　　　　南秦雪<lb/>
<pb n="KR4h0140_WYG_437-12a"/>
往嵗曾為西邑吏慣從駱口到南秦三時雲冷多飛雪<lb/>
二月山寒少有春我思舊事猶惆悵君作初行定苦辛<lb/>
仍賴愁猨寒不呌若聞猨呌更愁人<lb/>
　　　　山枇杷花二首<lb/>
萬重青嶂蜀門口一樹紅花山頂頭春盡憶家歸未得<lb/>
低紅如解替君愁<lb/>
葉如帬色碧綃<hi>一作紗</hi>淺花似芙蓉紅粉輕若使此花兼<lb/>
解語推囚御史定違程<lb/>
<pb n="KR4h0140_WYG_437-12b"/>
　　　　江樓月<lb/>
嘉陵江曲曲江池<hi>一作遲</hi>明月雖同人别離一宵光景潛<lb/>
相憶兩地隂晴逺不知誰料江邊懐我夜正當池畔望<lb/>
君時今朝共語方同悔不解多情先寄詩<lb/>
　　　　亞枝花<lb/>
山郵花木似平陽愁殺多情驄馬郎還似升平池畔坐<lb/>
低頭向水自看妝<lb/>
　　　　江上笛<lb/>
<pb n="KR4h0140_WYG_437-13a"/>
江上何人夜吹笛聲聲似憶故園春此時聞者堪頭白<lb/>
況是多愁少睡人<lb/>
　　　　嘉陵夜有懐二首<lb/>
露濕牆花春意深西廊月上半牀隂憐君獨卧無言語<lb/>
唯我知君此夜心<lb/>
不明不暗朧<hi>一作朦</hi>朧月非暖非寒慢慢風獨卧空牀好<lb/>
天氣平明閒事到心中<lb/>
　　　　夜深行<lb/>
<pb n="KR4h0140_WYG_437-13b"/>
百牢<hi>一作年</hi>闗外夜行客三殿角頭宵直人莫道近臣勝<lb/>
逺使其如同是不閒身<lb/>
　　　　望驛臺<hi>二月三十日</hi>
靖安宅裏當窗栁望驛臺前撲地花兩處春光<hi>一作風</hi>同<lb/>
日盡居人思客客思家<lb/>
　　　　江岸棃花<lb/>
棃花有思<hi>一作意</hi>縁和葉一樹江頭惱殺君最似孀閨少<lb/>
年婦白妝素袖碧紗帬<lb/>
<pb n="KR4h0140_WYG_437-14a"/>
　　　荅謝家最小偏憐女<hi>感元九悼亡詩因為代荅三首</hi>
嫁得梁鴻六七年耽書愛酒日髙眠雨荒春圃唯生草<lb/>
雪壓朝厨未有煙身病憂來縁女少家貧忘却為夫賢<lb/>
誰知厚俸今無分枉向秋風吹紙錢<lb/>
　　　荅騎馬入空臺<lb/>
君入空臺去朝往暮還來我入泉臺去泉門無復開鰥<lb/>
夫仍繫職穉女未勝哀寂莫咸陽道家人覆墓廻<lb/>
　　　荅山驛夢<lb/>
<pb n="KR4h0140_WYG_437-14b"/>
入君旅夢來千里閉我幽魂欲二年莫忘平生行坐處<lb/>
後堂階下竹叢前<lb/>
　　　和元九與吕二同宿話舊感贈<lb/>
見君新贈吕君詩憶得同年行樂時爭入杏園齊馬首<lb/>
潛過栁曲鬭蛾睂八人雲散俱遊宦七度花開盡别離<lb/>
聞道秋娘猶且在至今時復問微之<lb/>
　　　憶元九<lb/>
𣺌𣺌江陵道相思逺不知近來文巻裏半是憶君詩<lb/>
<pb n="KR4h0140_WYG_437-15a"/>
　　　蕭員外寄新蜀茶<lb/>
蜀茶寄到但驚新渭水煎來始覺珍滿甌似乳堪持玩<lb/>
況是春深酒渴人<lb/>
　　　寄上大兄<hi>巳後詩在邽林居作</hi>
秋鴻過盡無書信病戴紗巾强出門獨上荒臺東北望<lb/>
日西愁立到黄昏<lb/>
　　　病中哭金鑾子<hi>小女子名</hi>
豈料吾方病飜悲汝不全卧驚從枕上扶哭就燈前有<lb/>
<pb n="KR4h0140_WYG_437-15b"/>
女誠為累無兒豈免憐病來纔十日養得已三年慈淚<lb/>
隨聲迸悲腸<hi>一作傷</hi>遇物牽故衣猶架上殘藥尚頭邊送<lb/>
出深村巷看封小墓田莫言三里地此别是終天<lb/>
　　　寄内<lb/>
條桑初緑即為别柿葉半紅猶未歸不如村婦知時節<lb/>
解為田夫秋𢷬衣<lb/>
　　　病氣<lb/>
自知氣發毎因情情在何由氣得平若問病根深與淺<lb/>
<pb n="KR4h0140_WYG_437-16a"/>
此身應與病齊生<lb/>
　　　歎元九<lb/>
不入城門<hi>一作中</hi>來五載同時班列盡官髙何人牢落猶<lb/>
依舊唯有江陵元士曹<lb/>
　　　眼暗<lb/>
早年勤倦看書苦晩嵗悲傷出淚多眼損不知都自取<lb/>
病成方悟欲如何夜昏乍似燈將滅朝闇長疑鏡未磨<lb/>
千藥萬方治不得唯應閉目學頭陀<lb/>
<pb n="KR4h0140_WYG_437-16b"/>
　　　得袁相書<lb/>
榖苖深處一農夫面黑頭斑手把鋤何意使人猶識我<lb/>
就田來送相公書<lb/>
　　　病中作<lb/>
病來城裏諸親故厚薄親疎心總知唯有蔚章於我分<lb/>
深於同在翰林時<lb/>
　　　感化寺見元九劉三十二題名處<lb/>
微之謫去千餘里太白無來十一年今日見名如見面<lb/>
<pb n="KR4h0140_WYG_437-17a"/>
塵埃壁上破窗前<lb/>
　　　遊悟貞寺廻山下别張殷衡<lb/>
世縁未了治<hi>一作住</hi>不得孤負青山心共知愁君又入都<lb/>
門去即是紅塵滿眼時<lb/>
　　　村居寄張殷衡<lb/>
金氏村中一病夫生涯濩落性靈迂唯看老子五千字<lb/>
不蹋長安十二衢藥銚夜傾殘酒煖竹牀寒取舊氊鋪<lb/>
聞君欲發江東去能到茅菴訪别無<lb/>
<pb n="KR4h0140_WYG_437-17b"/>
　　　病中得樊大書<lb/>
荒村破屋經年卧寂絶無人問病身唯有東都樊著作<lb/>
至今書信尚殷勤<lb/>
　　　開元九詩書巻<lb/>
紅牋白紙兩三束半是君詩半是書經年不展縁身病<lb/>
今日開看生蠧魚<lb/>
　　　晝卧<lb/>
抱枕無言語空房獨悄然誰知盡日卧非病亦非眠<lb/>
<pb n="KR4h0140_WYG_437-18a"/>
　　　夜坐<lb/>
庭前盡日立到夜燈下有時坐徹明此情不語何人㑹<lb/>
時復長吁一<hi>一作三</hi>兩聲<lb/>
　　　暮立<lb/>
黄昏獨立佛堂前滿地槐花滿樹蟬大抵四時心總苦<lb/>
就中腸斷是秋天<lb/>
　　　有感<lb/>
絶弦與斷絲猶有却續時唯有衷腸斷應無續得期<lb/>
<pb n="KR4h0140_WYG_437-18b"/>
　　　荅友問<lb/>
似玉童顔盡如霜病鬢新莫驚身頓老心更老於身<lb/>
　　　村夜<lb/>
霜草蒼蒼蟲切切村南村北行人絶獨出前門望野田<lb/>
月明蕎麥花如雪<lb/>
　　　聞蟲<lb/>
暗蟲唧唧夜緜緜況是秋隂欲雨天猶恐愁人暫得睡<lb/>
聲聲移近卧牀前<lb/>
<pb n="KR4h0140_WYG_437-19a"/>
　　　寒食夜有懐<lb/>
寒食非長非短夜春風不熱不寒天可憐時節堪相憶<lb/>
何況無燈各早眠<lb/>
　　　贈内<lb/>
漠漠闇苔新雨地微微涼露欲秋天莫對月明思往事<lb/>
損君顔色減君年<lb/>
　　　得錢舍人書問眼疾<lb/>
春來眼闇少心情㸃盡黄連尚未平唯得君書勝得藥<lb/>
<pb n="KR4h0140_WYG_437-19b"/>
開緘未讀眼先明<lb/>
　　　還李十一馬<lb/>
傳語李君勞寄馬病來唯著<hi>一作拄</hi>杖扶身縱擬强騎無<lb/>
出處却將牽與趁朝人<lb/>
　　　九日寄行簡<lb/>
摘得菊花㩦得酒繞<hi>一作逺</hi>村騎馬思悠悠下邽田地平<lb/>
如掌何處登髙望梓州<lb/>
　　　夜坐<lb/>
<pb n="KR4h0140_WYG_437-20a"/>
斜月入前楹迢迢<hi>一作遥</hi>夜坐情梧桐上階影蟋蟀近牀<lb/>
聲曙傍窗間至秋從簟上生感時因憶事不寢到雞鳴<lb/>
　　　村居二首<lb/>
田園莽蒼經春早籬落蕭條盡日風若問經過談笑者<lb/>
不過田舍白頭翁<lb/>
門閉仍逢雪厨寒未起煙貧家重寥落半為日髙眠<lb/>
　　　早春<lb/>
雪散因和氣冰開得暖光春銷不得處唯有鬢邊霜<lb/>
<pb n="KR4h0140_WYG_437-20b"/>
　　　和夢遊春詩一百韻<hi>并序</hi>
　　微之既到江陵又以夢遊春詩七十韻寄予且題<lb/>
　　其序曰斯言也不可使不知吾者知知吾者亦不<lb/>
　　可使不知樂天知吾也吾不敢不使吾子知予辱<lb/>
　　斯言三復其旨大抵悔既往而悟將來也然予以<lb/>
　　為茍不悔不寤則已若悔於此則宜悟於彼也反<lb/>
　　於彼而悟於妄則宜歸於真也況與足下外服儒<lb/>
　　風内宗梵行者有日矣而今而後非覺路之返也<lb/>
<pb n="KR4h0140_WYG_437-21a"/>
　　非空門之歸也將安返乎將安歸乎今所和者其<lb/>
　　章旨卒<hi>一作卒章指</hi>歸於此夫感不甚則悔不熟感不<lb/>
　　至則悔不深故廣足下七十韻為一百韻重為足<lb/>
　　下陳夢遊之中所以甚感者叙婚仕之際所以至<lb/>
　　感者欲使曲盡其妄周知其非然後返乎真歸乎<lb/>
　　實亦猶法華經序火宅偈化城維摩經入媱舍過<lb/>
　　酒肆之義也微之微之予斯文也尤不可使不知<lb/>
　　吾者知幸藏之爾云<lb/>
<pb n="KR4h0140_WYG_437-21b"/>
昔君夢遊春夢遊仙山曲怳若有所遇似愜平生欲因<lb/>
尋菖蒲水漸入桃花谷到一紅樓家愛之看不足池流<lb/>
渡清泚<hi>一作□</hi>草嫰蹋綠蓐門栁闇全低檐櫻紅半熟轉<lb/>
行深深院過盡重重屋烏龍卧不驚青鳥飛相逐漸聞<lb/>
玉珮響始辨珠履躅遥見窗下人娉婷十五六霞光抱<lb/>
明月蓮豔開初旭縹緲雲雨仙氛氲蘭麝馥風流薄梳<lb/>
洗時世寛妝束袖輭異文綾裾輕單絲縠帬腰銀線壓<lb/>
梳掌金筐蹙帯襭紫蒲萄袴花紅石竹凝情都未語付<lb/>
<pb n="KR4h0140_WYG_437-22a"/>
意微相矚眉斂逺山青鬟低片雲緑帳牽翡翠帯被解<lb/>
鴛鴦襆秀色似堪餐穠華如可掬半巻錦頭席斜鋪繡<lb/>
腰褥朱脣素指勻粉汗紅緜撲心驚睡易覺夢斷魂難<lb/>
續籠委獨棲禽劍分連理木存誠期有感誓志貞無黷<lb/>
京洛八九春未曾花裏宿壯年徒自棄佳㑹應無復鸞<lb/>
歌不重聞鳳兆從兹卜韋門女清貴裵氏甥賢淑羅扇<lb/>
夾花燈金鞍攢繡轂既傾南國貌遂坦東牀腹劉阮心<lb/>
漸忘潘楊意方睦新修履信第初食尚書禄九醖備聖<lb/>
<pb n="KR4h0140_WYG_437-22b"/>
賢八珍窮水陸秦家重蕭史彦輔憐衛叔朝饌饋獨盤<lb/>
夜醪傾百斛親賓盛輝赫妓樂紛曄煜宿醉纔解酲朝<lb/>
歡俄枕麴飲過君子爭令甚將軍酷酩酊歌鷓鴣顛狂<lb/>
舞雊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>月流春夜短日下秋天速謝傅隙過駒<hi>一作奔光</hi>蕭<lb/>
娘風過<hi>一作送</hi>燭全凋蕣花折半死梧桐秃闇鏡對孤鸞<lb/>
哀弦留寡鵠淒淒隔幽顯冉冉移寒燠萬事此時休百<lb/>
身何處贖提攜小兒女將領舊姻族再入朱門行一傍<lb/>
青樓哭櫪空無廐馬水涸失池鶩揺落廢井梧荒涼故<lb/>
<pb n="KR4h0140_WYG_437-23a"/>
籬菊莓苔上几閣塵土生琴筑舞榭綴蠨蛸歌梁聚蝙<lb/>
蝠嫁分紅粉妾賣散蒼頭僕門客思徬徨家人泣吚噢<lb/>
心期正蕭索宦序仍拘跼懐策入崤函驅車辭郟鄏逢<lb/>
時念既濟聚學思大畜端詳筮仕蓍磨拭穿楊鏃始從<lb/>
讐校職首中賢良目一㧞侍瑶墀再升紆繡服誓酬君<lb/>
王寵願使朝廷肅密勿奏封章清明操憲牘鷹韝中病<lb/>
下豸角當邪觸糺謬静<hi>一作盡</hi>東周申寃動南蜀危言詆<lb/>
閽寺直氣忤鈞軸不忍曲作鉤乍能折為玉捫心無媿<lb/>
<pb n="KR4h0140_WYG_437-23b"/>
畏騰口有謗讟只要明是非何曾虞禍福車摧太行路<lb/>
劍落酆城獄襄漢問修途荆蠻指殊俗謫為江府掾遣<lb/>
事荆州牧趨走謁麾幢喧煩視鞭朴簿書常自領縲囚<lb/>
每親鞫竟日坐官曹經旬曠休沐宅荒渚宫草馬瘦畬<lb/>
田粟薄俸等涓毫微官同桎梏月中照形影天際辭骨<lb/>
肉鶴病翅羽垂獸窮爪牙縮行看鬚間白誰勸杯中緑<lb/>
時傷大野麟命問長沙鵩夏梅山雨漬秋瘴江<hi>一作海</hi>雲<lb/>
毒巴水白茫茫楚山青簇簇吟君七十韻是我心所蓄<lb/>
<pb n="KR4h0140_WYG_437-24a"/>
　既去誠莫追將來幸前朂欲除憂惱病當取禪經讀須<lb/>
　悟事皆空無令念將屬請思遊春夢此夢何閃倐豔色<lb/>
　即空花浮生乃焦榖良姻在嘉偶頃尅為單獨入仕欲<lb/>
　榮身須㬰成黜辱合者離之始樂兮憂所伏愁恨僧祗<lb/>
　長歡榮刹那促覺悟因傍喻迷執由當局膏明誘闇蛾<lb/>
　陽焱奔癡鹿貪為苦聚落愛是悲林麓水蕩無明波輪<lb/>
　廻死生<hi>一作生死</hi>輻塵應甘露灑垢待醍醐浴障要智燈燒<lb/>
　魔須慧刀戮外熏性易染内戰心難衂法句與心王期<lb/>
<pb n="KR4h0140_WYG_437-24b"/>
　君日三復<hi>微之常以法句及心王頭陀經相示故申言以卒其志也</hi>
　　　　王昭君二首<hi>時年十七</hi>
　滿面胡沙滿鬢<hi>一作面</hi>風眉銷殘黛臉銷紅愁苦辛勤顦<lb/>
　顇盡如今却似<hi>一作是</hi>畫圖中<lb/>
　漢使却回慿寄語黄金何日贖蛾眉君王若問妾顔色<lb/>
　莫道不如宫裏時<lb/>
　<lb/>
御定全唐詩巻四百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_627-1a"/>
　欽定四庫全書<lb/>
御定全唐詩巻六百二十七<lb/>
　　陸龜䝉<lb/>
　　　　人日代客子<hi>是日立春</hi>
　人日兼春日長懐復短懐遥知雙綵勝併作一金釵<lb/>
　　　　築城詞二首<lb/>
　城上一培<hi>一作杯一作掊</hi>土手中千萬杵築城畏不堅堅城在<lb/>
　何處<lb/>
<pb n="KR4h0140_WYG_627-1b"/>
　莫歎將軍逼<hi>一作築城勞</hi>將軍要却敵城髙功亦髙爾命何<lb/>
　勞<hi>一作足</hi>惜<lb/>
　　　　古意<lb/>
　君心莫淡薄妾意正栖託願得雙車輪一夜生四角<lb/>
　　　　春曉<lb/>
　春庭曉景别清露花邐迤黄蜂一過慵夜夜棲香蘂<lb/>
　　　　雜興<lb/>
　桃李傍簷楹無人賞春華時情重不見却憶菖蒲花<lb/>
<pb n="KR4h0140_WYG_627-2a"/>
　　　鴈<lb/>
南北路何長中間萬弋張不知煙霧裏㡬隻到衡陽<lb/>
　　　寄逺<lb/>
鬢亂羞雲巻眉空羨月生中原猶將將何日重卿卿<lb/>
　　　庭前<lb/>
合歡能解恚萱草信忘憂盡向庭前種萋萋特地愁<lb/>
　　　洞房怨<lb/>
玉鍤朝扶鬢金梯晚下臺春衫將别淚一夜兩難裁<lb/>
<pb n="KR4h0140_WYG_627-2b"/>
　　　江行<lb/>
酒旗菰葉外樓影浪花中醉帆張數幅唯待鯉魚風<lb/>
　　　巫峡<lb/>
巫峡七百里巫山十二重年年自雲雨環佩竟誰逢<lb/>
　　　歸路<lb/>
漸入新豐路衰紅映小橋渾如七年病初得一丸銷<lb/>
　　　南塘曲<lb/>
妾住東湖下郎居南浦邊閒臨煙水望認得采菱船<lb/>
<pb n="KR4h0140_WYG_627-3a"/>
　　　黄金二首<lb/>
自古黄金貴猶沽駿與才近来簪珥重無可<hi>一作復</hi>上髙<lb/>
臺<lb/>
平分從滿箧醉擲任成堆恰莫持千萬眀眀買禍胎<lb/>
　　　夕陽<lb/>
渡口和帆落城邊帶角收如何茂陵客江上倚危樓<lb/>
　　　殘雪<lb/>
桂冷微停素峰乾不徧嵐何谿背林處猶覆定僧菴<lb/>
<pb n="KR4h0140_WYG_627-3b"/>
　　　古態<lb/>
古態日漸薄新妝心更勞城中皆一尺非妾髻鬟髙<lb/>
　　　大堤<lb/>
大堤春日暮驄馬解鏤衢請君留上客容妾薦彫胡<lb/>
　　　金陵道<lb/>
北鴈行行直東流澹澹春當時六朝客還道帝鄉人<lb/>
　　　離騷<lb/>
天問復招魂無因徹帝閽豈知千麗句不敵一讒言<lb/>
<pb n="KR4h0140_WYG_627-4a"/>
　　　對酒<lb/>
後代稱歡伯前賢號聖人且須謀日富不要道家貧<lb/>
　　　寄南岳客乞靈蕪香<lb/>
聞説融峰下靈香似反魂春来正堪采試為斸雲根<lb/>
　　　山陽燕中郊樂錄<lb/>
淮上能無雨囘頭總是情蒲帆渾未織爭得一歡成<lb/>
　　　偶作<lb/>
雙眉初出繭兩鬢正蔵鴉自有王昌在何勞近宋家<lb/>
<pb n="KR4h0140_WYG_627-4b"/>
　　　有示<lb/>
相對莫辭貧蓬蒿任塞門無情是金玉不報主人恩<lb/>
　　　秋思三首<lb/>
桐露珪初落蘭風佩欲衰不知能賦客何似枉<hi>一作捉</hi>刀<lb/>
兒<lb/>
誰作嫖姚幕能教霹靂車至今思秃尾無以代寒葅<lb/>
未得同虀杵何時減藥囊莫言天帝醉秦暴不靈長<lb/>
　　　早春<lb/>
<pb n="KR4h0140_WYG_627-5a"/>
雨冷唯添暑煙初不著春數枝花纇<hi>一作類</hi>小愁殺扈芳<lb/>
人<lb/>
　　　懐仙三首<lb/>
聞道陽都女連娟耳細長自非黄犢客不得到雲房<lb/>
但服鐶剛子兼吟曲素詞須知臣漢客還見布龍兒<lb/>
神燭光華麗靈祛羽翼生已傳餐玉粒猶自買雲英<lb/>
　　　芙蓉<lb/>
閒吟鮑照賦更起屈平愁莫引西風動紅衣不耐秋<lb/>
<pb n="KR4h0140_WYG_627-5b"/>
　　　春思<lb/>
怨鶯新語澀雙蜨鬭飛髙作箇名春恨浮生百倍勞<lb/>
　　　風人詩四首<lb/>
十萬全師出遥知正憶君一心如瑞麥長<hi>一作惟</hi>作兩岐<lb/>
分<lb/>
破檗供朝爨須憐是苦辛曉天窺落宿誰識獨醒人<lb/>
旦日思雙屨眀時願早諧丹青傳四瀆難寫是秋懐<lb/>
聞道更新幟多應廢舊旗征衣無伴擣獨處自然悲<lb/>
<pb n="KR4h0140_WYG_627-6a"/>
　　　樂府雜詠六首<lb/>
　　　　雙吹管<lb/>
長短裁浮筠參差作飛鳯髙樓微<hi>一作明</hi>月夜吹出江南<lb/>
弄<lb/>
　　　　東飛鳧<lb/>
裁得尺錦書欲寄東飛鳧脛短翅亦短雌雄戀菰蒲<lb/>
　　　　花成子<lb/>
春風等君意亦解欺桃李寫得去時真歸来不相似<lb/>
<pb n="KR4h0140_WYG_627-6b"/>
　　　　月成弦<lb/>
孤光照還没轉益傷離别妾若是嫦娥長圓不教缺<lb/>
　　　　孤燭怨<lb/>
前囘邊使至聞道交河戰坐想鼓鞞聲寸心攢百箭<lb/>
　　　　金吾子<lb/>
嫁得金吾子常聞輕薄名君心如不重妾腰徒自輕<lb/>
　　　子夜四時歌<lb/>
　　　　春<lb/>
<pb n="KR4h0140_WYG_627-7a"/>
山連翠羽屏草接煙華席望盡南飛燕佳人斷消息<lb/>
　　　　夏<lb/>
蘭眼擡路斜鶯脣映花老金龍傾漏盡玉井敲氷早<lb/>
　　　　秋<lb/>
涼漢清泬寥衰林怨風雨愁聽絡緯唱似與羈魂語<lb/>
　　　　冬<lb/>
南雲<hi>一作光</hi>走冷圭北籟號空木年年任霜霰不減篔簹<lb/>
綠<lb/>
<pb n="KR4h0140_WYG_627-7b"/>
　　　大子夜歌二首<lb/>
歌謡數百種子夜最可憐慷慨吐清音眀轉出天然<lb/>
絲竹發歌響假器揚清音不知歌謡妙聲勢出口心<lb/>
　　　子夜警歌二首<lb/>
鏤椀傳綠酒雕鑪薰紫煙誰知苦寒調共作白雪絃<lb/>
恃愛如欲進含羞出不前朱口發豔歌玉指弄嬌絃<lb/>
　　　子夜變歌三首<lb/>
人傳歡負情我自未嘗見三更開門去始知子夜變<lb/>
<pb n="KR4h0140_WYG_627-8a"/>
　歳月如流邁春盡秋已至熒熒條上花零落何乃駛<lb/>
　歳月如流邁行已及素秋蟋蟀吟堂前惆悵使儂愁<lb/>
　　　　江南曲五首<lb/>
　魚戲蓮葉間參差隱葉扇鵁鶄<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿窺瀲灩無因見<lb/>
　魚戲蓮葉東初霞射紅尾傍臨謝山側恰值清風起<lb/>
　魚戲蓮葉西盤盤舞波急潛依曲岸涼正直斜光入<lb/>
　魚戲蓮葉南欹危舞煙疊光揺越鳥巢影亂吳娃檝<lb/>
　魚戲蓮葉北澄陽動微漣囘看帝子渚稍背鄂君船<lb/>
<pb n="KR4h0140_WYG_627-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百二十七<lb/>
</p>
<p>
</p>
  </div>
</body>
</text>
</TEI>
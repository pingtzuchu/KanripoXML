<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_678-1a"/>
　欽定四庫全書<lb/>
御定全唐詩巻六百七十八<lb/>
　　許彬<hi>一作郴一作琳</hi>
　許郴睦州人舉進士不第與鄭谷同時詩一巻<lb/>
　　　　中秋夜有懐<lb/>
　趨馳早晩休一歳又殘秋若只如今日何難致<hi>一作到</hi>白頭<lb/>
　滄波歸處逺旅舎向邉愁賴見前賢說窮通不自由<lb/>
　　　　尋白石仙人澗<lb/>
<pb n="KR4h0140_WYG_678-1b"/>
　路窮川島上果值古仙家隂洞長鳴磬石泉寒泛花莓<lb/>
　苔深峭壁煙靄積層崖難見嚢中術人間有嵗華<lb/>
　　　　遊頭陀寺上方<lb/>
　髙歩陟崔嵬吟閒路惜廻寺從何代有僧是梵宮來暮<lb/>
　靄連沙積餘霞逼檻開更期招静者長嘯上方臺<lb/>
　　　　歸山夜發湖中<lb/>
　廣澤去無邉夜程風信偏疎星遥抵浪逺燒似迎船響<lb/>
　嶽猿相次翻空雁接連北歸家業就深處更踰年<lb/>
<pb n="KR4h0140_WYG_678-2a"/>
　　　同友人㑹裴明府縣樓<lb/>
開閣雨吹塵陶家揖上賓湖山萬疊翠汀樹一行春景<lb/>
逼歸簷燕歌喧巳醉身登臨興未足喜有數年因<lb/>
　　　荆山夜泊與親友遇<lb/>
山海兩分岐停舟偶此期别來何限意相見卻無詞坐<lb/>
永神疑夢愁多髩欲絲趨名易遲晩此去莫經時<lb/>
　　　北遊夜懐<lb/>
苦心終是否捨此復無營巳致歸成晩非緣去有程館<lb/>
<pb n="KR4h0140_WYG_678-2b"/>
空吟向月霜曙坐聞更住久誰相問馳羸又獨行<lb/>
　　　重經漢南<lb/>
分散多如此人情豈自由重來㸔月夕不似去年秋息<lb/>
慮雖孤寢論空未識愁須同醉鄉者萬事付江流<lb/>
　　　湘江<lb/>
孤舟方此去嘉景稱於聞煙盡九峰雪雨生諸𣲖雲沙<lb/>
寒鴻鵠聚底極龜魚分異日誰為侶逍遥耕釣羣<lb/>
　　　黔中書事<lb/>
<pb n="KR4h0140_WYG_678-3a"/>
巴蜀水南偏山窮塞壘寛歳時將近臘草樹未知寒獨<lb/>
狖啼朝雨羣牛向暮灘更聞蠻俗近𤇺火不艱難<lb/>
　　　經李翰林廬山屏風疊所居<lb/>
放逐非多罪江湖偶不廻深居應有謂濟代豈無才疉<lb/>
巘晴舒障寒川暗動雷誰能續髙興醉死一千杯<lb/>
　　　酬簡寂熊尊師以趙員外廬山草堂見借<lb/>
豈易投居止廬山得此峯主人曾巳許仙客偶相逄顧<lb/>
已恩難答窮經業未慵還能勵僮僕稍更補杉松<lb/>
<pb n="KR4h0140_WYG_678-3b"/>
　　　寄懐孫處士<lb/>
生平酌與吟誰是見君心上國一歸去滄波閒至今鐘<lb/>
繁秋寺逺岸濶晩濤深疎放長如此何人更得尋<lb/>
　　　漢南懷友人<lb/>
此身西復東何計此相逄夢盡吴越水恨深湘漢鐘積<lb/>
雲開去路曙雪疉前峯誰即知非舊憐君忽見容<lb/>
　　　送人下第歸江州<lb/>
名髙不俟召操賦獻君門偶屈應緣数他人盡為寃新<lb/>
<pb n="KR4h0140_WYG_678-4a"/>
春城外路舊隠水邊村歸去無勞久知音待更論<lb/>
　　　送蘓處士歸西山<lb/>
南遊何所為一箧又空歸守道安清世無心換白衣深<lb/>
溪猿共暮絶頂客來稀早晩還相見論詩更及㣲<lb/>
　　　送李處士歸山<lb/>
舊山來復去不與世人論得道書留箧忘機酒滿尊溪<lb/>
軒松偃坐石室水臨門應有頻相訪相㸔坐到昏<lb/>
　　　送新羅客歸<lb/>
<pb n="KR4h0140_WYG_678-4b"/>
君家滄海外一别見何因風土難知教程途自致貧浸<lb/>
天波色晩横吹鳥行春明發千檣下應為更逺人<lb/>
　　　府試萊城晴日望三山<lb/>
不易識蓬瀛憑髙望有程盤根出巨浸逺色到孤城隠<lb/>
隠排雲峻層層就日明淨收殘靄盡浮動嫩嵐輕縱目<lb/>
徒多暇馳心累發誠從容更何往此路徹三清<lb/>
　　　題故李賓客廬山草堂<lb/>
難窮林下趣坐使致君恩術業行當代封章動諫垣巳<lb/>
<pb n="KR4h0140_WYG_678-5a"/>
　明邪佞迹幾雪薜蘿寃報主深知此憂民詎可論名將<lb/>
　山共古跡與道俱存為謝重來者何人更及門<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_678-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻六百七十八<lb/>
</p>
<p>
</p>
  </div>
</body>
</text>
</TEI>
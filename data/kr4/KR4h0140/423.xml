<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_423-1a"/>
　欽定四庫全書<lb/>
御定全唐詩巻四百二十三<lb/>
　　元稹<lb/>
　　　　奉和浙西大夫李德裕述夢四十韻大夫本題<lb/>
　　　　言贈於夢中詩賦以寄一二僚友故今所和者<lb/>
　　　　亦止述翰苑舊游而已次本韻<hi>第十七句缺一字</hi>
　聞有池塘什還因夢寐遭攀禾工類蔡詠豆敏過曹莊<lb/>
　蝶𤣥言祕羅禽藻思髙<hi>本篇稱六句皆夢中作三聨亦多徵故事也</hi>戈矛排<lb/>
<pb n="KR4h0140_WYG_423-1b"/>
　筆陣貔虎讓文韜綵繢鸞凰頸權竒驥騄髦神樞千里<lb/>
　應華衮一言褒李廣留飛箭王祥得佩刀傳乗司𨽻馬<lb/>
　繼染翰林毫辨頴<hi>缺</hi>超脱詞鋒豈足櫜金剛錐透玉鑌<lb/>
　鐵劍吹毛<hi>自戈矛而下皆述大夫刀筆贍盛文藻秀麗翰苑謨猷綸誥褒貶功多名將人許三公世</hi>
　<hi>總臺綱充學士等矣</hi>顧我曽陪附思君正鬱陶近酬新樂録仍寄<lb/>
　續離騷<hi>近䝉大夫寄□篥歌酬和才畢此篇續至</hi>阿閣偏隨鳯<hi>大夫與稹偏多同直</hi>方<lb/>
　壺共跨鼇借騎銀杏葉<hi>學士𥘉入例借飛龍馬</hi>横賜錦垂萄<hi>解已具本</hi>
　<hi>篇</hi>冰井分珍果金瓶貯御醪獨辭珠有戒亷取玉非叨<lb/>
<pb n="KR4h0140_WYG_423-2a"/>
麥紙侵紅㸃<hi>書詔皆用麥紋紙</hi>蘭燈燄碧髙<hi>麻制例皆通宵勘寫</hi>代予言<lb/>
不易承聖㫖偏勞<hi>稹與大夫相代為翰林承㫖</hi>繞月同棲鵲驚風比<lb/>
夜獒吏傳開鎻契<hi>學士院宻通銀臺每旦常聞門使勘契開鎻聲甚煩多</hi>神撼引<lb/>
鈴絛<hi>院有懸鈴以備夜直警急文書出入皆引之以代傳呼每用□鈴輒有聲如人引聲耗緩急具如之</hi>
<hi>曽莫之差</hi>渥澤深難報危心過自操犯顏誠懇懇騰口懼忉<lb/>
忉佩寵雖緺綬安貧尚葛袍賔親多謝絶延薦必英豪<lb/>
<hi>自阿閣而下皆言稹同在翰林日居處深祕與頻繁奉職勤勞畏慎周宻等事也</hi>分阻杯盤㑹<lb/>
閒隨寺觀遨<hi>學士無過從聚㑹之例大夫與稹時時期於寺觀閒行而已矣</hi>祇園一林<lb/>
<pb n="KR4h0140_WYG_423-2b"/>
杏<hi>慈恩</hi>仙洞萬株桃<hi>𤣥都</hi>澥海滄波減昆明劫火熬未陪登<lb/>
鶴駕巳計墮烏號痛淚過江浪寃聲出海濤尚看恩詔<lb/>
濕已夢壽宫牢<hi>本篇言此兩句是夢中作故言夢字</hi>再造承天寳新持濟<lb/>
巨篙猶憐弊簪履重委舊旌旄<hi>渤海以下皆言舉感先恩捧荷新澤等事</hi>北<lb/>
望心彌苦西回首屢搔九霄難就日兩浙僅容舠暮竹<lb/>
寒窻影衰楊古郡濠魚鰕集橘市鶴鸛起亭臯<hi>越州宅窻户間</hi>
<hi>盡見城郭</hi>朽刃休衝斗<hi>自/謂</hi>良弓枉在弢<hi>竊論</hi>早彎摧虎兕便鑄<lb/>
墾蓬蒿漁艇宜孤棹樓船稱萬艘量材分用處終不學<lb/>
<pb n="KR4h0140_WYG_423-3a"/>
滔滔<lb/>
　　　自述<hi>一作王建宫詞</hi>
延英引對碧衣郎江硯宣毫各别牀天子下簾親考試<lb/>
宫人手裏過茶湯<lb/>
　　　春分投簡陽明洞天作<lb/>
中分春一半今日半春徂老惜光隂甚慵牽興緒孤偶<lb/>
成投祕簡聊得泛平湖郡邑移仙界山川展畫圖旌旗<lb/>
遮嶼浦士女滿闉闍似木呉兒勁如花越女姝牛儂驚<lb/>
<pb n="KR4h0140_WYG_423-3b"/>
力直蠶妾笑睢盱怪我攜章甫嘲人託鷓鴣閭閻隨地<lb/>
勝風俗與華殊跣足沿流婦丫頭避役奴雕題雖少有<lb/>
雞卜尚多巫鄉味尤珍蛤家神愛事烏舟船通海嶠田<lb/>
種繞城隅櫛比千艘合袈裟萬頃鋪亥茶闐小市漁父<lb/>
隔深蘆日脚斜穿浪雲根逺曳蒲凝風花氣度新雨草<lb/>
芽蘇粉壊梅辭萼紅含杏綴珠薅餘秧漸長燒後葑猶<lb/>
枯綠綟髙懸栁青錢宻辮榆馴鷗眠淺瀬驚雉迸平蕪<lb/>
水靜王餘見山空謝豹呼燕狂捎蛺蝶螟挂集蒲盧淺<lb/>
<pb n="KR4h0140_WYG_423-4a"/>
碧鶴新卵深黄鵝嫩雛邨扉以白板寺壁耀頳糊禹廟<lb/>
纔離郭陳莊恰半途石帆何峭嶢龍瑞本縈紆穴為探<lb/>
符坼潭因失箭刳隄形彎熨斗峰勢踴香爐幢蓋迎三<lb/>
洞煙霞貯一壺桃枝蟠復直桑樹亞還扶鼈解稱從事<lb/>
松堪作大夫榮光飄殿閣虚籟合笙竽庭狎仙翁鹿池<lb/>
遊縣令鳬君心除健羨扣寂入虚無罡蹋翻星紀章飛<lb/>
動帝樞東皇提白日北斗下𤣥都騎吏帬皆紫科車幰<lb/>
盡朱地侯鞭社伯海若跨天呉霧噴雷公怒煙揚竈鬼<lb/>
<pb n="KR4h0140_WYG_423-4b"/>
趨投壺憐玉女噀飯笑麻姑果實經千嵗衣裳重六銖<lb/>
瓊杯傳素液金匕進雕胡掌裏承來露柈中釣得鱸菌<lb/>
生悲局促柯爛覺須臾稊米休言聖醯雞益伏愚鼓鼙<lb/>
催暝色簪組縛微軀遂别真徒侣還來世路衢題詩歎<lb/>
城郭揮手謝妻孥幸有桃源近全家肯去無<lb/>
　　　春遊<lb/>
酒户年年減山行漸漸難欲終心懶漫轉恐興闌姗鏡<lb/>
水波猶冷稽峰雪尚殘不能辜物色乍可怯春寒逺目<lb/>
<pb n="KR4h0140_WYG_423-5a"/>
傷千里新年思萬端無人知此意閒凭小欄干<lb/>
　　　除夜酬樂天<lb/>
引儺綏斾亂毿毿戲罷人歸思不堪虚漲火塵龜浦北<lb/>
無由阿傘鳯城南休官期限元同約除夜情懐老共諳<lb/>
莫道明朝始添嵗今年春在嵗前三<lb/>
　　　酬樂天初冬早寒見寄<lb/>
乍起衣猶冷微吟帽半欹霜凝南屋瓦雞唱後園枝洛<lb/>
水碧雲曉呉宫黄葉時兩傳千里意書札不如詩<lb/>
<pb n="KR4h0140_WYG_423-5b"/>
　　　酬白樂天杏花園<lb/>
劉郎不用閒惆悵且作花間共醉人算得<hi>一作屈指</hi>貞元舊<lb/>
朝士幾人<hi>一作員</hi>同見太和春<lb/>
　　　過東都别樂天二首<hi>樂天在洛太和中稹拜左丞自越過洛以二詩别樂</hi>
　　　<hi>天未幾死於鄂樂天哭之曰始以詩交終以詩訣兹筆相絶其今日乎見紀事</hi>
君應怪我留連久我欲與君辭别難白頭徒侣漸稀少<lb/>
明日恐君無此歡<lb/>
自識君來三度别這回白盡老髭鬚戀君不去君須㑹<lb/>
<pb n="KR4h0140_WYG_423-6a"/>
知得後迴相見無<lb/>
　　　逢白公<lb/>
逺路事無限相逢唯一言月色照榮辱長安千萬門<lb/>
　　　酬白太傅<lb/>
太空秋色涼獨鳥下微陽三徑池塘靜六街車馬忙漸<lb/>
能髙酒户始是入詩狂官冷且無事追陪慎莫忘<lb/>
　　　和嚴給事聞唐昌觀玉蘂花下有遊仙<hi>一作玉蘂院真</hi>
　　　<hi>人降見唐人絶句</hi>
<pb n="KR4h0140_WYG_423-6b"/>
弄玉潛過玉樹時不教青鳥出花枝的應未有諸人覺<lb/>
只是嚴郎不得知<lb/>
　　　贈毛仙翁<hi>并序</hi>
　　余亷問浙東嵗毛仙翁惠然來顧越之人士識之<lb/>
　　者相與言曰仙翁嘗與葉法善呉筠遊於稽山迨<lb/>
　　兹多歴年所而風貌愈少蓋神仙者也余因得執<lb/>
　　弟子之禮師其道焉余嘗見圓冠方領之士讀道<lb/>
　　書疑其絶智棄仁又謂其書不足以經世理國殊<lb/>
<pb n="KR4h0140_WYG_423-7a"/>
　　不知至仁無兼愛大智無非烖大樂同天地之和<lb/>
　　大禮同天地之節其可臻乎上德𡨕乎大道之致<lb/>
　　華胥終北之化熙熙然也又以徐市文成之事謂<lb/>
　　方士之流誕妄於世不足以為教也殊不知峒山<lb/>
　　髙卧汾水凝神縱心傲世邈然外物王侯不可得<lb/>
　　師友也若然則徐氏之莠不足以害嘉榖文成之<lb/>
　　誕不足以傷大教今我仙翁真風遺骨𤣥格髙情<lb/>
　　冥鴻孤鶴不可方喻蓋峒山汾水之儔也一言道<lb/>
<pb n="KR4h0140_WYG_423-7b"/>
　　合止于山亭三日而南棲天台謂余曰入相之年<lb/>
　　相候于安山里余拜而言曰果如仙約然香拂榻<lb/>
　　以俟雲駕焉抒詩一章以為他日之志也<lb/>
仙駕初從蓬海來相逢又説向天台一言親授希微訣<lb/>
三夕同傾沆瀣杯此日臨風飄羽衛他年嘉約指鹽梅<lb/>
花前揮手迢遥去日斷霓旌不可陪<lb/>
　　　八月十四日夜玩月<lb/>
猶欠一宵輪未滿紫霞紅襯碧雲端誰能喚得姮娥下<lb/>
<pb n="KR4h0140_WYG_423-8a"/>
引向堂前子細看<lb/>
　　　寒食夜<lb/>
紅染桃花雪壓棃玲瓏雞子鬬贏時今年不是明寒食<lb/>
暗地鞦韆别有期<lb/>
　　　三月三十日程氏館餞杜十四歸京<lb/>
江春今日盡程館祖筵開我正南冠縶君尋北路回謀<lb/>
身誠太拙從宦苦無媒處困方明命遭時不在才踰年<lb/>
長倚玉連夜共銜杯涸溜霑濡沫餘光照死灰行看鴻<lb/>
<pb n="KR4h0140_WYG_423-8b"/>
欲翥敢憚酒相催拍逐飛觥絶香隨舞袖來消棃抛五<lb/>
徧娑葛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>三臺巳許尊前倒臨風淚莫頽<lb/>
　　　酬張祕書因寄馬贈詩<lb/>
丞相功髙厭武名牽將戰馬寄儒生四蹄荀距藏雖盡<lb/>
六尺鬚頭見尚驚減粟偷兒憎未飽騎驢詩客罵先行<lb/>
勸君還却司空著莫遣衙參傍子城<lb/>
　　　戲酬副使中丞<hi>竇鞏</hi>見示四韻<lb/>
莫恨暫櫜鞬交游幾箇全眼明相見日肺病欲秋天五<lb/>
<pb n="KR4h0140_WYG_423-9a"/>
馬虛盈櫪雙蛾浪滿船可憐俱老大無處用閒錢<lb/>
　　　贈柔之<lb/>
窮冬到鄉國正嵗别京華自恨風塵眼常看逺地花碧<lb/>
幢還照曜紅粉莫咨嗟嫁得浮雲壻相隨即是家<lb/>
　　　修龜山魚池示衆僧<lb/>
勸爾諸僧好䕶持不須垂釣引青絲雲山莫厭看經坐<lb/>
便是浮生得道時<lb/>
　　　寄贈薛濤<hi>稹聞西蜀薛濤有辭辯及為監察使蜀以御史推鞫難得見焉嚴司空潛</hi>
<pb n="KR4h0140_WYG_423-9b"/>
　　　<hi>知其意每遣薛往洎登翰林以詩寄之</hi>
錦江滑膩蛾眉秀幻出文君與薛濤言語巧偷鸚鵡舌<lb/>
文章分得鳯皇毛紛紛辭客多停筆箇箇公卿欲夢刀<lb/>
别後相思隔煙水菖蒲花發五雲髙<lb/>
　　　贈劉採春<lb/>
新糚巧樣畫雙蛾漫裹常州透額羅正面偷匀光滑笏<lb/>
緩行輕踏破紋波言辭雅措風流足舉止低迴秀媚多<lb/>
更有惱人腸斷處選詞能唱望夫歌<hi>即羅嗊之曲也</hi>
<pb n="KR4h0140_WYG_423-10a"/>
　　　醉題東武<lb/>
役役行人事紛紛碎簿書功夫兩衙盡留滯七年餘病<lb/>
痛梅天發親情海岸疎因循未歸得不是憶<hi>一作戀</hi>鱸魚<lb/>
　　　崔幑歌<hi>崔徽河中府娼也裴敬中以興元幕使蒲州與徽相從累月敬中便還崔以不</hi>
　　　<hi>得從為恨因而成疾有丘夏善寫人形㣲托寫真寄敬中曰崔徽一旦不及畫中人且為郎死</hi>
　　　<hi>發狂卒缺第八句</hi>
崔徽本不是娼家教歌按舞娼家長使君知有不自由<lb/>
坐在頭時立在掌有客有客名丘夏善寫儀容得恣把<lb/>
<pb n="KR4h0140_WYG_423-10b"/>
為徽持此謝敬中以死報郎為<hi>缺</hi>
　　　一字至七字詩<hi>以題為韻同王起諸公送白居易分司東郡作</hi>
　　　　茶<lb/>
茶香葉嫩芽慕詩客愛僧家碾雕白玉羅織紅紗銚煎<lb/>
黄蘂色椀轉麴塵花夜後邀陪明月晨前命對朝霞洗<lb/>
盡古今人不倦將知醉後豈堪誇<lb/>
　　　句<lb/>
兒歌楊栁葉妾拂石榴花<hi>見紀事</hi>　松門待制應全逺藥<lb/>
<pb n="KR4h0140_WYG_423-11a"/>
　樹監搜可得知<hi>文昌雜録云唐宣政殿為正衙殿庭東西有四松松下待制官立班之地舊圖</hi>
　<hi>猶存殿門外有藥樹監察御史監搜之位在焉唐制百官入宫殿門必搜監察所掌也至太和元年監搜始停</hi>
　髻鬟峨峨髙一尺門前立地看春風<hi>李娃行詩見許彥周  話</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_423-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻四百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_100-1a"/>
　欽定四庫全書<lb/>
御定全唐詩巻一百<lb/>
　　司馬逸客<lb/>
　司馬逸客則天朝嘗從相王北征李乂有詩送之稱為<lb/>
　員外詩一首<lb/>
　　　　雅琴篇<lb/>
　亭亭嶧陽樹落落千萬尋獨抱出雲節孤生不作林影<lb/>
　揺綠波水彩絢丹霞岑直幹思有託雅志期所任匠者<lb/>
<pb n="KR4h0140_WYG_100-1b"/>
　果留盼雕斲為雅琴文以楚山玉錯以昆吾金虬鳳吐<lb/>
　竒状商徴含清音清音雅調感君子一撫一㺯懷知已<lb/>
　不知鍾期百年餘還憶朝朝㡬千里馬卿臺上應蕪沒<lb/>
　阮籍帷前空已矣山情水意君不知拂匣調弦為誰理<lb/>
　調弦拂匣倍含情况復空山秋月明隴水悲風已嗚咽<lb/>
　離鵾别鶴更淒清將軍塞外多竒操中散林間有正聲<lb/>
　正聲諧風雅欲竟此曲誰知者自言幽隱乏先容不道<lb/>
　人物知音寡誰能一奏和天地誰能再撫歡朝野朝野<lb/>
<pb n="KR4h0140_WYG_100-2a"/>
歡娛樂未央車馬駢闐盛彩章嵗嵗汾川事簫鼓朝朝<lb/>
伊水聽笙簧窈窕樓臺臨上路妖嬈歌舞出平陽彈弦<lb/>
本自稱仁祖吹管由來許季長猶憐雅歌淡無味淥水<lb/>
白雲誰相貴還将逸詞賞幽心不覺繁聲論逺意傳聞<lb/>
帝樂奏鈞天儻冀微躬<hi>一作身</hi>備五弦願持東武宮商韻<lb/>
長奉南熏億萬年<lb/>
　王紹宗<lb/>
王紹宗字承烈揚州江都人嗜學尤工草𨽻家貧常傭<lb/>
<pb n="KR4h0140_WYG_100-2b"/>
力寫佛經以自給徐敬業逼之不起則天時拜太子文<lb/>
學累轉祕書少監詩一首<lb/>
　　　三婦豔<lb/>
大婦能調瑟中婦詠新詩小婦獨無事花庭曵履綦上<lb/>
客且安坐春日正遲遲<lb/>
　鄭遂初<lb/>
鄭遂初萬嵗通天中登第詩一首<lb/>
　　　别離怨<lb/>
<pb n="KR4h0140_WYG_100-3a"/>
蕩子戍遼東連年信不通塵生錦歩障花送<hi>一作遶</hi>玉屏<lb/>
風只怨<hi>一作恐</hi>紅顔改寧辭玉簟空繫書春雁足早晩到<lb/>
雲中<lb/>
　李崇嗣<lb/>
李崇嗣則天時奉宸府主簿聖厯中曽奉勅預東觀修<lb/>
書見沈佺期黄口贊序詩三首<lb/>
　　　寒食<hi>一作沈佺期詩</hi>
普天皆滅焰匝地盡藏煙不知何處火來就<hi>一作向一作促</hi>客<lb/>
<pb n="KR4h0140_WYG_100-3b"/>
心然<lb/>
　　　覽鏡<hi>一作李嗣宗詩</hi>
嵗去紅顔盡愁來白髪新今朝開鏡匣疑是别逄<hi>一作逄故</hi>
人<lb/>
　　　獨愁<lb/>
聞道成都酒無錢亦可求不知将㡬斗<hi>一作午</hi>銷得此來<lb/>
愁<lb/>
　東方虬<lb/>
<pb n="KR4h0140_WYG_100-4a"/>
東方虬則天時為左史嘗云百年後可與西門豹作對<lb/>
陳子昂寄東方左史脩竹篇書稱其孤桐篇骨氣端翔<lb/>
音韻頓挫不圖正始之音復覩於兹今失傳存詩四首<lb/>
　　　昭君怨三首<lb/>
漢道方<hi>一作今一作初</hi>全盛朝廷足武臣何須<hi>一作煩</hi>薄命妾辛<lb/>
苦事和親<lb/>
揜淚<hi>一作涕</hi>辭丹鳳銜悲向白龍單于浪驚喜無復舊時<lb/>
容<lb/>
<pb n="KR4h0140_WYG_100-4b"/>
胡地無花<hi>一作青</hi>草春來不似春自然衣帶緩非是為<hi>一作</hi>
<hi>覓</hi>腰身<lb/>
　　　春雪<lb/>
春雪滿空來觸處似花開不知園裏樹若箇是真梅<lb/>
　張楚金<lb/>
張楚金年十七與兄越石同以茂才擢第歴秋官尚書<lb/>
詩一首<lb/>
　　　逸人歌贈李山人<lb/>
<pb n="KR4h0140_WYG_100-5a"/>
上有堯兮下有由眠松陽兮潄潁流其貌古其心幽浩<lb/>
歌一曲兮林壑秋道險可驚兮人莫用樂天知命兮守<lb/>
巖洞時擊磬兮嗟鳴鳳吾欲知徃古之不可追自悠悠<lb/>
於凡夢<lb/>
　房融<lb/>
房融河南人則天時為相神龍元年貶死髙州好浮屠<lb/>
法嘗於嶺外筆受楞嚴經詩一首<lb/>
　　　謫南海過始興廣勝寺果上人房<hi>一作過韶州廣界寺</hi>
<pb n="KR4h0140_WYG_100-5b"/>
零落嗟殘命蕭條託勝因方燒三界火遽洗六情塵隔<lb/>
嶺天花發凌空月殿新誰令鄉國<hi>一作故鄉</hi>夢<hi>一作/思</hi>終<hi>一作從</hi>
此學分身<lb/>
　呂太一<lb/>
呂太一景雲中為洹水令魏知古表奏之又嘗與中書<lb/>
舍人苖延嗣考功員嘉靖侍御史崔訓皆為張嘉貞所<lb/>
薦時語曰令君四俊苖呂員訓詩一首<lb/>
　　　詠院中藂竹<hi>太一拜監察御史裏行自負才華而不即真因詠院中藂竹以寄意</hi>
<pb n="KR4h0140_WYG_100-6a"/>
　　　<hi>焉</hi>
擢擢當軒竹青青重嵗寒心貞徒見賞籜小未成竿<lb/>
　張紘<hi>一作汯</hi>
張紘久視中登第與呂太一同官監察御史後自左拾<lb/>
遺貶許州司户詩三首<lb/>
　　　和呂御史詠院中藂竹<lb/>
聞君庭竹詠幽意嵗寒多歎息為冠小良工将奈何<lb/>
　　　閨怨<hi>搜玉集作張炫詩</hi>
<pb n="KR4h0140_WYG_100-6b"/>
去年離别雁初歸今夜裁縫螢已飛征客近<hi>一作未一作去</hi>來<lb/>
音信斷不知何處寄寒<hi>一作邊</hi>衣<lb/>
　　　行路難<lb/>
君不見温家玉鏡臺提攜抱握九重來君不見相如緑<lb/>
綺琴一撫一拍鳳凰音人生意氣須及早莫負當年行<lb/>
樂心荆王奏曲楚妃歎曲盡歡終夜将半朱樓銀閣正<lb/>
平生碧草青苔坐蕪漫當春對酒不須疑視日相看能<lb/>
㡬時春風吹盡燕初至此時自為稱君意秋露萎草鴻<lb/>
<pb n="KR4h0140_WYG_100-7a"/>
　始歸此時衰暮與君違人坐翻覆何常定誰保容顔無<lb/>
　是非<lb/>
　　鄭蜀賓<lb/>
　鄭蜀賔滎陽人善五言詩長壽中終縣尉詩一首<lb/>
　　　　别親朋<hi>唐新語云蜀賓老為江左一尉親朋餞於上東門賦詩酒酣自詠聲調哀戚竟</hi>
　　　　<hi>卒於官</hi>
　畏途方萬里生涯近百年不知将白首何處入黄泉<lb/>
　<lb/>
<pb n="KR4h0140_WYG_100-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻一百<lb/>
</p>
<p>
</p>
  </div>
</body>
</text>
</TEI>
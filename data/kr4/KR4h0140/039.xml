<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_039-1a"/>
　欽定四庫全書<lb/>
御定全唐詩巻三十九<lb/>
　　陳子良<lb/>
　陳子良吳人在隋時為楊素記室入唐官右衛率府長<lb/>
　史與蕭德言庾抱同為隱太子學士貞觀六年卒集十<lb/>
　巻今存詩十三首<lb/>
　　　　上之回<lb/>
　承平重遊樂詔蹕上之回屬車響流水清笳轉落梅嶺<lb/>
<pb n="KR4h0140_WYG_039-1b"/>
　雲蓋道轉巖花映綬開下輦便髙宴何如在瑶臺<lb/>
　　　　新成安樂宮<hi>一作新宫詞</hi>
　春色照蘭宫秦女坐牕中柳葉来睂上桃花落臉紅拂<lb/>
　塵開扇匣巻帳却薫籠衫薄偏憎日裙輕更畏風<lb/>
　　　　夏晚尋于政世置酒賦韻<lb/>
　聊從嘉遯所酌醴共抽簪以兹山水地留連風月心長<lb/>
　榆落照盡髙柳暮蟬吟一返桃源路别後難追尋<lb/>
　　　　入蜀秋夜宿江渚<lb/>
<pb n="KR4h0140_WYG_039-2a"/>
我行逢日暮弭櫂獨維舟水霧一邊起風林兩岸秋山<lb/>
隂黒斷磧月影素寒流故鄉千里外何以慰羇愁<lb/>
　　　賦得妓<lb/>
金谷多歡宴佳麗正芳菲流霞席上滿回雪掌中飛明<lb/>
月臨歌扇行雲接舞衣何必桃將李别有待<hi>一作代</hi>春暉<lb/>
　　　詶蕭侍中春園聽妓<hi>一作李元操詩</hi>
微雨散芳菲中園照落暉紅樹揺<hi>一作遮</hi>歌扇緑珠飄舞<lb/>
衣繁弦調對酒雜引動思歸愁人當此夕羞見落花飛<lb/>
<pb n="KR4h0140_WYG_039-2b"/>
　　　遊侠篇<hi>一作侠客行</hi>
洛陽麗春色遊侠騁輕肥水逐車輪轉塵隨馬足飛雲<lb/>
影遥臨蓋花氣近薫衣東郊鬬雞罷南皮射雉歸日暮<lb/>
河橋上揚鞭惜晚暉<lb/>
　　　春晚㸔羣公朝還人為八韻<lb/>
遊子惜春暮䇿杖出蒿莱正值康莊晚羣公謁帝迴履<lb/>
度南宫至車従北闕来珂影傍明月笳聲動落梅迎風<lb/>
采旄轉照日綬花開紅塵掩鶴蓋翠柳拂龍媒綺雲臨<lb/>
<pb n="KR4h0140_WYG_039-3a"/>
舞閣丹霞薄吹臺輕肥寧所羡未若反山隈<lb/>
　　　讚德上越國公楊素<lb/>
君侯稱上宰命世挺才英本超騏驥足復藴風雲情攄<lb/>
藻掞錦綺育德潤瑶瓊已踵四知舉非無三傑名濟世<lb/>
同舟檝匡政本阿衡雍容入青瑣肅穆侍丹楹桂宫擅<lb/>
鳴珮槐路獨飛纓髙門羅虎㦸綺閣麗彫甍金罇酌湛<lb/>
湛歌扇掩盈盈匃奴軼燕薊烽火照幽并天子命薄伐<lb/>
受脤事專征七德播雄略十萬騁行兵鴈行蔽虜甸魚<lb/>
<pb n="KR4h0140_WYG_039-3b"/>
貫岀長城交河方飲馬瀚海盛揚旌拔劍倚天外䝉犀<lb/>
輝日精彎弧穿伏石揮戈斬大鯨鼓鼙朝作氣刁斗夜<lb/>
偏鳴六郡多壯士三邊豈足平嶺雲朝合陣山月夜臨<lb/>
營胡塵暗馬色芳樹動笳聲關雲未盡散塞霧常自生<lb/>
川長蔓草緑峯逈雜花明小人愧王氏雕文慙馬卿濫<lb/>
此叨書記何以謝過榮髙山徒仰止終是恨才輕<lb/>
　　　於塞北春日思歸<lb/>
我家吳㑹青山逺他鄉關塞白雲深為許羇愁長下淚<lb/>
<pb n="KR4h0140_WYG_039-4a"/>
那堪春色更傷心驚鳥屢飛恒失侣落花一去不歸林<lb/>
如何此日嗟遲暮悲来還作白頭吟<lb/>
　　　送别<lb/>
落葉聚還散征禽去不歸以我窮途泣沾君出塞衣<lb/>
　　　七夕㸔新婦隔巷停車<hi>以下二首一作陳伯材詩</hi>
隔巷遥停幰非復為来遲只言更尚淺未是渡河時<lb/>
　　　詠春雪<lb/>
光映妝樓月花承歌扇風欲妬梅將柳故落早春中<lb/>
<pb n="KR4h0140_WYG_039-4b"/>
　庾抱<lb/>
庾抱潤州江寧人有學術隋元徳太子學士髙祖初起<lb/>
隱太子引為隴西公府記室文檄皆出其手轉太子舎<lb/>
人集十巻今存詩五首<lb/>
　　　驄馬<lb/>
櫪上浮雲驄本出吳門中發跡来東道長鳴起北風迴<lb/>
鞍拂桂白頳汗類塵紅滅没徒留影無因圖漢宫<lb/>
　　　别蔡参軍<lb/>
<pb n="KR4h0140_WYG_039-5a"/>
人世多飄忽溝水易西東今日歡娛盡何年風月同悲<lb/>
生萬里外恨起一杯中性靈如未失南北有征鴻<lb/>
　　　賦得胥臺露<lb/>
胥臺既落構荆棘稍侵扉棟拆連雲影梁摧照日暉翔<lb/>
鶤逐不及巢燕及無歸唯有團階露承曉共沾衣<lb/>
　　　卧痾喜霽開扉望月簡宫内知友<lb/>
秋雨移弦望疲痾倦苦辛忽對荆山璧委照越吟人髙<lb/>
髙侵地鏡皎皎徹天津色麗班姬箧光潤洛川神輪輝<lb/>
<pb n="KR4h0140_WYG_039-5b"/>
池上動桂影隙中新懐賢雖不見忽似暫参辰<lb/>
　　　和樂記室憶江水<lb/>
遥想觀濤處猶意採蓮歌無因關塞葉共下洞庭波<lb/>
　馬周<lb/>
馬周字賔王清河茌平人孤貧好學尤精詩傳初入關<lb/>
舎中郎將常何家貞觀中代為草疏何武人上怪其能<lb/>
對以臣家客馬周為之召見大恱授監察御史數言事<lb/>
無不嘉納累遷中書令太宗嘗賜以飛白書曰鸞鳯凌<lb/>
<pb n="KR4h0140_WYG_039-6a"/>
雲必資羽翼股肱之寄誠在忠良集十巻今存詩一首<lb/>
　　　凌朝浮江旅思<hi>一作韋承慶詩</hi>
太清<hi>一作天晴</hi>上初日春水送孤舟山逺疑無樹潮平似不<lb/>
流岸花開且落江鳥没還浮羇望傷千里長歌遣四<hi>一作</hi>
<hi>客</hi>愁<lb/>
　　　句<lb/>
何惜鄧林樹不借一枝棲<hi>出冊府元龜與李義甫句相似</hi>
　来濟<lb/>
<pb n="KR4h0140_WYG_039-6b"/>
来濟江都人隋大將軍護之子也字文化及之難䕶闔<lb/>
門遇害濟流離艱險篤志好學舉進士貞觀中初置太<lb/>
子司議郎妙選人望遂以濟為之遷中書舎人與令狐<lb/>
德棻等同撰晋書永徽中拜中書令出為庭州刺史與<lb/>
突厥戰陣没集三十巻今存詩一首<lb/>
　　　出玉關<lb/>
歛轡遵龍漢銜悽渡玉關今日流沙外垂涕念生還<lb/>
　張文恭<lb/>
<pb n="KR4h0140_WYG_039-7a"/>
張文恭貞觀時人與房𤣥齡李懐儼趙𢎞智劉禕之陽<lb/>
仁卿上官儀李淳風等同修晉書詩二首<lb/>
　　　七夕<lb/>
鳯律驚秋氣龍梭静夜機星橋百枝動雲路七香飛映<lb/>
月迴雕扇凌霞<hi>一作雲</hi>曵綺衣含情向華幄<hi>一作帳</hi>流態入<lb/>
重闈歡餘夕漏盡怨結曉驂歸誰念分河漢還憶兩心<lb/>
違<lb/>
　　　佳人照鏡<lb/>
<pb n="KR4h0140_WYG_039-7b"/>
倦采蘼蕪葉貪憐照膽明兩邊俱拭淚一處有啼聲<lb/>
　薛元超<lb/>
薛元超收之子九嵗襲父爵及長好學善屬文太宗重<lb/>
之令尚和静縣主累授太子舎人與修晉書髙宗時累<lb/>
擢中書舎人所薦士若任希古郭正一崔融等皆以才<lb/>
自名上元初同中書門下三品政出武氏因陽喑乞骸<lb/>
骨卒集四十巻今存詩一首<lb/>
　　　奉和同太子監守違戀<hi>髙宗在東宫時元超為舎人太宗征髙麗元超</hi>
<pb n="KR4h0140_WYG_039-8a"/>
　　　<hi>韓王元嘉同太子監守賦違戀詩一本作薛收詩誤</hi>
儲禁銅扉啟宸行玉軑<hi>一作輅</hi>遥空懐夀街吏尚隔寢門<lb/>
朝北首瞻龍㦸塵外想鸞鑣飛文映仙榜<hi>一作誥</hi>瀝思<hi>一作</hi>
<hi>濟惠</hi>叶神飇帝念紆蒼璧<hi>一作/陛</hi>乾文煥紫霄歸<hi>一作雲</hi>塘横<lb/>
筆海平圃振詞條欲應重輪曲鏘洋韻九韶<lb/>
　蕭翼<lb/>
蕭翼本名世翼太宗時命為監察御史充使取羲之蘭<lb/>
亭序眞蹟於越僧辨才翼初作北人南遊一見欵密留<lb/>
<pb n="KR4h0140_WYG_039-8b"/>
宿設酒酣樂探韻賦詩既而以術取其書以歸詩一首<lb/>
　　　答辨才探得招字<lb/>
邂逅欵良宵殷勤荷勝招彌天俄若舊初地豈成遥酒<lb/>
蟻傾還泛心猨躁似調誰憐失羣鴈長苦業風飄<lb/>
　歐陽詢<lb/>
歐陽詢字信本潭州臨湘人博貫經史工書仕隋為太<lb/>
常博士髙祖微時引為賓客及即位累遷給事中武德<lb/>
七年詔與裴矩陳叔達撰藝文類聚一百巻貞觀初官<lb/>
<pb n="KR4h0140_WYG_039-9a"/>
至太子率更令詩一首<lb/>
　　　道失<lb/>
已惑孔貴嬪又被辭人侮花牋一何榮七字誰曾許不<lb/>
下結綺閣空迷江令語琱戈動地来悞殺陳後主<hi>統籖云此</hi>
<hi>首見戲鴻堂帖</hi>
　閻立本<lb/>
閻立本雍州萬年人太宗時為主爵郎顯慶中累官將<lb/>
作大匠代兄立德為工部尚書總章初遷右相後改中<lb/>
<pb n="KR4h0140_WYG_039-9b"/>
書令立本有應務才尤善圖畫工於寫真秦府十八學<lb/>
士圖及貞觀中凌煙閣功臣圖並其跡也詩一首<lb/>
　　　巫山髙<hi>一作閻復本詩</hi>
君不見巫山髙髙半天起絶壁千尋盡<hi>一作畫</hi>相似君不<lb/>
見巫山磕匝翠屏開湘江碧水遶山来緑樹春嬌明月<lb/>
峡紅花朝覆白雲䑓䑓上朝雲無定所此中窈窕神仙<lb/>
女仙女盈盈仙骨飛清容出沒有光輝欲暮髙唐行雨<lb/>
送今宵定入荆王夢荆王夢裏愛穠華枕席初開紅帳<lb/>
<pb n="KR4h0140_WYG_039-10a"/>
遮可憐欲曉啼猨處說道巫山是妾家<lb/>
　張文琮<lb/>
張文琮貝州人髙宗相文瓘之弟好自寫書筆不釋手<lb/>
貞觀中為侍書御史三遷亳州刺史為政清簡永徽中<lb/>
拜户部侍郎出為建州刺史集二十巻今存詩六首<lb/>
　　　同潘屯田冬日早朝<lb/>
假寐懐古人夙興瞻曉月通晨禁門啟冠蓋趨朝謁霜<lb/>
靄清九衢霞光照雙闕紛綸文物紀煥爛聲明發腰劍<lb/>
<pb n="KR4h0140_WYG_039-10b"/>
動陸離鳴玉和清越<lb/>
　　　蜀道難<lb/>
梁山鎮地險積石阻雲端深谷下寥廓層巖上鬱盤飛<lb/>
梁架絶嶺棧道接<hi>一作遶</hi>危巒攬轡獨長息方知斯路難<lb/>
　　　昭君怨<lb/>
戒途飛萬里迴首望三秦忽見天山雪還疑上苑春玉<lb/>
痕垂粉淚羅袂拂胡塵為得胡中曲還悲逺嫁人<lb/>
　　　詠水<lb/>
<pb n="KR4h0140_WYG_039-11a"/>
　標名資上善流派表靈長地圖羅四瀆天文載五潢方<lb/>
　流涵玉潤圓折動珠光獨有䝉園吏棲偃翫濠梁<lb/>
　　　　賦橋<lb/>
　造舟浮渭日鞭石表秦初星文遥寫漢虹勢尚凌虚已<lb/>
　授文成履空題武騎書別有臨濠上棲偃獨觀魚<lb/>
　　　　和楊舎人詠中書省花樹<lb/>
　花<hi>一作初</hi>蕚映芳叢参差間早紅因風時落砌雜雨乍浮<lb/>
　空影照鳯池水香飄雞樹風豈不愛攀折希君懐袖中<lb/>
<pb n="KR4h0140_WYG_039-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩巻三十九<lb/>
</p>
<p>
</p>
  </div>
</body>
</text>
</TEI>
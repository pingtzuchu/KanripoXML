<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0140_WYG_781-1a"/>
　欽定四庫全書<lb/>
御定全唐詩卷七百八十一<lb/>
　　趙鐸<hi>一作驛詩一首</hi>
　　　　𤣥元皇帝應見賀聖祚無疆<lb/>
　聖主今司契神功格上𤣥豈唯求傅野更有叶鈞天審<lb/>
　夢西<hi>一作南</hi>山下焚香北闕前道光尊聖日福應集靈年<lb/>
　咫尺真容近巍峩大象懸觴從百寮獻形為萬方傳聲<lb/>
　教唯皇矣英威固邈然慚無羙周頌徒上祝堯篇<lb/>
<pb n="KR4h0140_WYG_781-1b"/>
　　徐元鼎<hi>詩一首</hi>
　　　　太常寺觀舞聖夀樂<lb/>
　舞字傳新慶人文邁舊章冲融和氣洽悠逺聖功長盛<lb/>
　徳流無外明時樂未央日華増顧眄風物助低昻翥鳳<lb/>
　方齊首髙鴻忽斷行雲門與兹曲同是奉陶唐<lb/>
　　嚴巨川<hi>詩二首</hi>
　　　　太清宫聞滴漏<lb/>
　玉漏移中禁齊車入太清漸知催辨色復聽續餘聲乍<lb/>
<pb n="KR4h0140_WYG_781-2a"/>
逐微風轉時因雜珮輕青樓人罷夢紫陌騎將行殘魄<lb/>
棲初盡餘寒滴更生慚非朝謁客空有振衣情<lb/>
　　　仲秋太常寺觀公卿輅車拜陵<lb/>
南呂初開律金風已戒涼拜陵將展敬車輅儼成行士<lb/>
庶觀祠禮公卿習舊章郊原佳氣引園寢瑞煙長鹵簿<lb/>
辭丹闕威儀列太常聖心何所寄惟徳在無忘<lb/>
　吕炅<hi>詩一首</hi>
　　　貢舉人謁先師聞雅樂<lb/>
<pb n="KR4h0140_WYG_781-2b"/>
禮聖來羣彦觀光在此時聞歌音乍逺合樂和還遲調<lb/>
朗能諧竹聲微又契絲輕泠流簨簴繚繞動纓緌九變<lb/>
將隨節三終必盡儀國風由是正王化自雍熙<lb/>
　劉公興<hi>詩一首</hi>
　　　望凌煙閣<lb/>
畫閣凌虛搆遥瞻在九天丹楹崇壯麗素壁繪勲賢靄<lb/>
靄浮元氣亭亭出瑞煙近看分百辟逺揖誤羣仙圖列<lb/>
青雲外儀刑紫禁前望中空霽景驤首幾留連<lb/>
<pb n="KR4h0140_WYG_781-3a"/>
　王卓<hi>詩一首</hi>
　　　觀北番謁廟<lb/>
肅肅層城裏巍巍祖廟清聖恩覃布濩異域獻精誠冠<lb/>
蓋分行列戎夷變姓名禮終齊百拜心潔盡忠貞瑞氣<lb/>
千重色簫韶九奏聲杖移迎日轉斾動逐風輕休運威<lb/>
儀盛豐年爼豆盈不堪慚頌徳空此望簪纓<lb/>
　石倚<hi>詩一首</hi>
　　　舞干羽兩階<lb/>
<pb n="KR4h0140_WYG_781-3b"/>
干羽能柔逺前階舞正陳欲稱文徳盛先表樂聲新肅<lb/>
肅行初列森森氣益振動容和律吕變曲靜風塵化羙<lb/>
超千古恩波及七旬巳知天下服不獨有苖人<lb/>
　葉元良<hi>一作亮詩一首</hi>
　　　御製段太尉碑<lb/>
多難全髙節時清軫聖君園塋標石篆雨露降天文義<lb/>
激忠貞没詞傷蘭蕙焚國人皆墮淚玉府已銘勲揭出<lb/>
臨新陌長留對古墳睿情幽感處應使九泉聞<lb/>
<pb n="KR4h0140_WYG_781-4a"/>
　裵大章<hi>詩一首</hi>
　　　恩賜魏文貞公諸孫舊第以導直臣<lb/>
邢茅雖舊錫邸第是初榮迹往傷遺事恩深感直聲雲<lb/>
孫方慶襲池館忽春生古甃開泉井新禽繞畫楹自然<lb/>
垂帶礪况復激忠貞必使千年後長書竹帛名<lb/>
　崔宗<hi>詩一首</hi>
　　　恩賜耆老布帛<hi>一作李絳詩</hi>
渙汗中天發殊私海外存衰顔逢聖代華髮受皇恩燭<lb/>
<pb n="KR4h0140_WYG_781-4b"/>
物明堯日垂衣闢禹門惜時悲落景賜帛慰餘魂厚澤<lb/>
沾祥詠微生保子孫盛明今尚齒歡洽九衢罇<lb/>
　鄭馥<hi>詩一首</hi>
　　　東都父老望幸<lb/>
鑾輿秦地久羽衞洛陽空彼土雖憑固兹川乃得中龍<lb/>
顔覲白日鶴髮仰清風望幸誠逾邈懐來意不窮昔因<lb/>
封泰岳今佇躡維嵩天地心無異神祇理亦同翠華翔<lb/>
渭北玉檢候闗東衆願其難阻明君早勒功<lb/>
<pb n="KR4h0140_WYG_781-5a"/>
　吳叔逹<hi>詩一首</hi>
　　　言行相顧<lb/>
聖人垂政教萬古意常傳立志言為本修身行乃先相<lb/>
須寧得闕相顧在無偏榮辱當於已忠貞必動天大名<lb/>
如副寶<hi>一作實</hi>至道亦通𤣥千里猶能應何云邇者焉<lb/>
　孟翺<hi>詩一首</hi>
　　　言行相顧<lb/>
將使言堪復常聞行欲先比珪斯不玷修已直如弦跬<lb/>
<pb n="KR4h0140_WYG_781-5b"/>
歩非全進吹噓禀自然當令夫子察無宿仲由賢正遇<lb/>
興邦際因懐入署年坐知清鑑下相顧有人焉<lb/>
　鄭昉<hi>詩一首</hi>
　　　人不易知<lb/>
如面誠非一深心豈易知入秦書十上投楚歲三移和<lb/>
玉翻為泣齊竽或濫吹周行雖有寘殷鑒在前規寅亮<lb/>
推多士清通固賞竒病諸方號哲敢相反成疵冬日承<lb/>
餘愛霜雲喜暫披無令見瞻後廻照復云疲<lb/>
<pb n="KR4h0140_WYG_781-6a"/>
　袁求賢<hi>詩一首</hi>
　　　早春送郎官出宰<lb/>
仙郎今出宰聖主下憂民紫陌軒車送丹墀雨露新趨<lb/>
程猶犯雪行縣正逢春粉署時廻首銅章已在身鳴琴<lb/>
化欲展起草戀空頻今日都門外悠悠别漢臣<lb/>
　孟匡明<hi>詩一首</hi>
　　　餞王將軍赴雲中<lb/>
一師憑廟畧分閫佐元戎勢亞彤弓寵時推金印雄闗<lb/>
<pb n="KR4h0140_WYG_781-6b"/>
山横代北旌節壯河東日轉前茅影春生細柳風飲氷<lb/>
君<hi>一作傳</hi>命速揮涕餞<hi>一作别</hi>筵空佇聽隂山靜誰爭萬里<lb/>
功<lb/>
　李子昻<hi>詩一首</hi>
　　　西戎即叙<lb/>
懸首藁街中天兵破犬戎營收低隴月旗偃度湟風肅<lb/>
殺三邊勁蕭條萬里空元戎咸服罪餘孽盡輸忠聖理<lb/>
符軒化仁恩契禹功降逾洞庭險梟擬郅支窮已散軍<lb/>
<pb n="KR4h0140_WYG_781-7a"/>
　容㨗還資廟算通今朝觀即敘非與獻獒同<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0140_WYG_781-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定全唐詩卷七百八十一<lb/>
</p>
<p>
</p>
  </div>
</body>
</text>
</TEI>
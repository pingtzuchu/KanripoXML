<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞律巻八</head> <lb/>
    <p>
<pb n="KR4j0087_WYG_008-1a"/>
欽定四庫全書<lb/>
　詞律巻八<lb/>
　　　　　　　　　　　　　　宜興萬樹撰<lb/>
　　臨江仙<hi>五十四字</hi>　　　　　　　和　凝<lb/>
海棠香老春江晚小樓霧縠空濛翠鬟初出繡簾中麝<lb/>
烟鸞珮惹蘋風　碾玉釵揺鸂鶒戰雪肌雲髩将融含<lb/>
情遥指碧波東越王臺殿蓼花紅<lb/>
　<hi>前後同只兩起句平仄異</hi>
<pb n="KR4j0087_WYG_008-1b"/>
　　又一體　　　　　　　　　　　趙長卿<lb/>
夜久笙簫吹徹更深星斗還稀醉拈裙帶寫新詩鎖牕<lb/>
風露燭灺月明時　水調悠揚聲美幽情彼此心知古<lb/>
香烟斷綵雲歸滿傾蕉葉齊唱轉花枝<lb/>
　<hi>前後起處六字兩句相對兩結俱一四字一五字</hi>
　　又一體<hi>五十八字</hi>　　　　　　　尹　鶚<lb/>
深秋寒夜銀河静月明深夜中庭西窗幽夢等閒成逡<lb/>
巡覺後特地恨難平　紅燭半條殘焰短依稀暗背銀<lb/>
<pb n="KR4j0087_WYG_008-2a"/>
屏枕前何事最傷情梧桐葉上㸃㸃露珠零<lb/>
　<hi>前後起皆一七一六結皆一四一五仄此前首句平平平仄平平仄後首句平仄仄平平  仄與和詞同</hi>
　<hi>者</hi>
　　又一體<hi>五十八字</hi>　　　　　　　鹿䖍扆<lb/>
金鏁重門荒苑静綺牕愁對秋空翠華一去寂無蹤玉<lb/>
樓歌吹聲斷巳隨風　烟月不知人事改夜闌還照深<lb/>
宫藕花相向野塘中暗傷亡國清露泣香紅<lb/>
　<hi>此前後起句俱用平仄平平平仄仄者深此篇詞統選之註題下云一名庭院深深夫庭院  深深㡬許</hi>
<pb n="KR4j0087_WYG_008-2b"/>
　<hi>者乃歐陽公蝶戀花語也李易安愛之因作臨江仙數首用此為起句後人遂以其詞名之曰庭院深深</hi>
　<hi>巳為不通何也如易安之臨江仙可名庭院深深則歐陽之蝶戀花反不可名庭院深深乎即以為名亦</hi>
　<hi>止可以易安此詞加以新名而巳即謂此名可愛亦止可于易安以復人之詞而名之若曰此人所作乃</hi>
　<hi>用易安此體云爾詞統註之詞滙因之無妨也至圖譜則竟立一庭院深深之名既立此一名又不載易</hi>
　<hi>安之詞乃收此鹿詞為式上書庭院深深下書鹿䖍扆名夫鹿乃唐末人仕蜀為太保豈預知數百年後</hi>
　<hi>有歐陽作此句可愛而先取以名其詞且適與更數十年後之李易安同志俱取而為臨江仙調乎其背</hi>
　<hi>謬可笑甚矣且不知為臨江仙而立一新名猶可乃既知即是臨江仙前巳列臨江仙第一二體矣後又</hi>
　<hi>列臨江仙第四五等體矣于此獨標一庭院深深之名却又仍註題下曰即臨江仙第三體豈不大怪而</hi>
<pb n="KR4j0087_WYG_008-3a"/>
　<hi>選聲載臨江仙止有二體亦首曰臨江仙註第四體次曰庭院深深註即臨江仙第三體則真不可解矣</hi>
　　又一體<hi>五十八字</hi>　　　　　　　栁　永<lb/>
鳴珂碎撼都門曉旌旗擁下天人馬揺金轡破香塵壺<lb/>
漿盈路歡動帝城春　揚州曽是追遊地酒臺花徑仍<lb/>
存鳳簫依舊月中聞荆王雲散應認嶺頭雲<lb/>
　<hi>此前後起句用平平仄仄平平仄者</hi>
　　又一體<hi>五十八字</hi>　　　　　　　牛希濟<lb/>
栁帶揺風漢水濵平蕪兩岸争勻鴛鴦對浴浪痕新弄<lb/>
<pb n="KR4j0087_WYG_008-3b"/>
珠遊女微笑自含春　輕步暗移蟬髩動羅裙風惹輕<lb/>
塵水精宫殿豈無因空勞纎手解佩贈情人<lb/>
　<hi>首句起韻用仄仄平平仄仄平</hi>
　　又一體<hi>五十八字</hi>　　　　　　　閻　選<lb/>
雨停荷芰逗濃香岸邊蟬噪垂楊物華空有舊池塘不<lb/>
逢仙子何處夢襄王　珍簟對欹鴛枕冷此來塵暗淒<lb/>
涼欲憑危檻恨偏長藕花珠綴猶似汗凝粧<lb/>
　<hi>首句起韻用仄平平仄仄平平  按此調後段無平平起者</hi>
<pb n="KR4j0087_WYG_008-4a"/>
　　又一體<hi>五十八字</hi>　　　　　　　馮延已<lb/>
冷紅飄起桃花片青春意緒闌珊髙樓簾幙巻輕寒酒<lb/>
餘人散獨自倚䦨干　夕陽千里連芳草風光愁殺王<lb/>
孫徘徊飛盡碧天雲鳳城何處明月照黄昏<lb/>
　<hi>後段換韻</hi>
　　又一體<hi>五十八字</hi>　　　　　　　徐昌圖<lb/>
飲散離亭西去浮生常恨飄蓬回頭烟栁漸重重淡雲<lb/>
孤雁逺寒日暮天紅　今夜画船何處潮平淮月<graphic n="KR3447" url="https://raw.githubusercontent.com/kanripo/KR-Gaiji/master/images/KR3447.png" mimeType="image/png"/>朧<lb/>
<pb n="KR4j0087_WYG_008-4b"/>
酒醒人静奈愁濃殘燈孤枕夢輕浪五更風<lb/>
　<hi>前後起俱六字兩句前後結俱五字兩句</hi>
　　又一體<hi>六十字</hi>　　　　　　　　秦　觀<lb/>
千里瀟湘接藍浦蘭橈昔日曾經月髙風定露華清微<lb/>
波澄不動冷浸一天星　獨倚危樓情消悄遥聞妃瑟<lb/>
冷冷新聲含盡古今情曲終人不見江上數峰青<lb/>
　<hi>兩起七字兩結五字二句四按淮海又一詞與此同但前結五字二句後結一  一五恐無此體必係落</hi>
　<hi>一字者故不録香起句接藍浦用仄平仄雖或不妨然亦不必學惜  有云仙源正閒散龍洲有云誰知</hi>
<pb n="KR4j0087_WYG_008-5a"/>
　<hi>清涼意思皆或係敗筆或係訛刻無此例也</hi>
　　又一體<hi>六十字</hi>　　　　　　　　顧　夐<lb/>
碧染長空池似鏡倚樓閒望凝情滿衣紅藕細香清象<lb/>
牀珍簟山障掩玉琴横　暗想昔時歡笑事如今贏得<lb/>
愁生博山爐煖淡烟輕蟬吟人静殘日傍小牕明<lb/>
　<hi>兩結各三字兩句</hi>
　　又一體<hi>六十二字</hi>　　　　　　　晏幾道<lb/>
東野亡來無麗句于君去後少交親追思往事好沾巾<lb/>
<pb n="KR4j0087_WYG_008-5b"/>
白頭王建在猶見詠詩人　學道深山空自老留名千<lb/>
載不干身酒筵歌席莫辭頻争如南陌上占取一年春<lb/>
　<hi>前後起處皆七字兩句</hi>
　　又一體<hi>七十四字</hi>　　　　　　　栁　永<lb/>
渡口向晚乗痩馬陟崇岡西郊又送秋光對暮山横翠<lb/>
襯殘葉飄黄憑髙念逺素景楚天無處不淒涼　香閣<lb/>
别來無信息雲愁雨恨難忘指帝城歸路但烟水茫茫<lb/>
凝情望斷淚眼盡日獨立斜陽<lb/>
<pb n="KR4j0087_WYG_008-6a"/>
　<hi>此另為一格與前調迥别首句四字皆仄渡向尤須去聲而送對暮翠襯素信帝路但泪盡等去聲字皆</hi>
　<hi>妙宜學之憑髙與凝情下四仄字亦不可改</hi>
　　又一體<hi>九十三字</hi>　　　　　　　栁　永<lb/>
夢覺小庭院冷風淅淅疎雨瀟瀟綺牕外秋聲敗葉狂<lb/>
飄心揺奈寒漏永孤幃悄淚燭空燒無端處是繡衾鴛<lb/>
枕閒過清宵　蕭條牽情繫恨争向年少偏饒覺新來<lb/>
憔悴舊日風標魂銷念歡娯事烟波阻後約方遙還經<lb/>
嵗問怎生禁得如許無聊<lb/>
<pb n="KR4j0087_WYG_008-6b"/>
　<hi>又另一格此調整齊完善樂章中之佳者而舊刻将蕭條二字綴於前段之尾傳誤已久此正是換頭處</hi>
　<hi>今為改正魂消巳下前後相同</hi>
　　杏花天<hi>五十四字</hi>　　　　　　　周　宻<lb/>
漢宫乍出慵梳掠闗月冷玉沙飛幕龍香撥指春風弱<lb/>
一曲哀絃謾托　君恩薄空憐命薄青塜逺幾畨花落<lb/>
丹青自是難描摸不是當時画錯<lb/>
　<hi>兩結末二字名作多用去上哀當二字亦宜用平命字去而上用空字平花字平而上用㡬字仄俱極妙</hi>
　<hi>此抑揚起調處也旁註雖寛識者能深求其奥則更為微妙耳  此調前後起句雖皆七字而前起上四</hi>
<pb n="KR4j0087_WYG_008-7a"/>
　<hi>下三後起上三下四不可誤混譜註圖圈槩用省文不註不圏但云後段同豈不誤事琰青曰作譜者原</hi>
　<hi>未解此實以為前後同耳彼且自誤何足責其誤人相與一笑  或以此調即於中好余謂於中好兩結</hi>
　<hi>六字皆三字豆者與此不同其後起與前起一様亦非如此上三下四者豈一調乎</hi>
　　又一體<hi>五十五字</hi>　　　　　　　侯　窴<lb/>
寳釵整髩雙鸞鬬睡來醒薫風襟袖綵絲皓腕宜清晝<lb/>
更艾虎衫兒新就　玉盃共飲菖蒲酒願耐夏宜春厮<lb/>
守榴花故意紅添皺映得人來越瘦<lb/>
　<hi>前結七字後起不于三字豆斷句法不同或曰共字亦不妨畧豆映得句上若依前段則應尚有一字</hi>
<pb n="KR4j0087_WYG_008-7b"/>
　　又一體<hi>五十六字</hi>　　　　　　　盧　炳<lb/>
鏤冰剪玉工夫費做六出飛花亂墜舞風情態誰相似<lb/>
算只有江梅可比　極目處瓊瑶萬里海天濶清寒似<lb/>
水從教髙捲珠簾□□□□□□□□<lb/>
　<hi>後八字缺然即與前段同也此則兩結俱七字者</hi>
　　玉闌干<hi>五十四字</hi>　　　　　　　杜安世<lb/>
珠簾捲春殘景小雨牡丹零盡庭軒悄悄燕髙空風飄<lb/>
絮緑苔暗侵　欲將幽恨傳愁信想後期無今凴定㡬<lb/>
<pb n="KR4j0087_WYG_008-8a"/>
回獨睡不思量還悠悠夢裏尋趁<lb/>
　<hi>侵字平聲想可與仄叶不然或是浸字無今疑是今無</hi>
　　摘紅英<hi>五十四字</hi>　<hi>又名擷芳詞</hi>　張　翥<lb/>
鶯聲寂鳩聲急柳烟一片梨雲溼驚人困教人恨待到<lb/>
平明海棠應盡　青無力紅無跡殘香賸粉那禁得天<lb/>
難凖晴難穏晚風又起倚欄争忍<lb/>
　<hi>晚風又起比待到平明平仄不同又古今詞話載擷芳詞亦前用記得年時後用燕兒來也想所不拘然</hi>
　<hi>作者于前後相同較妥耳一按此調較釵頭鳳只少結處三疊字查擷芳詞中  句云可憐孤似釵頭鳳</hi>
<pb n="KR4j0087_WYG_008-8b"/>
　<hi>竊恐此兩體原是一調原名擷芳詞人因取句中三字名曰釵頭鳳而増三疊字于末或擷芳詞原有疊</hi>
　<hi>字而流傳失去亦未可知耳況書舟之折紅英即是釵頭鳳盖折英之義即擷芳也其為一調無疑故今</hi>
　<hi>以釵頭鳳併列左幅</hi>
　　釵頭鳳<hi>六十字</hi>　<hi>又名玉瓏璁    折紅英</hi>　　陸　游<lb/>
紅酥手黄藤酒滿城春色宫牆柳東風惡歡情薄一懐<lb/>
愁緒㡬年離索錯錯錯　春如舊人空瘦泪痕紅浥鮫<lb/>
綃透桃花落閒池閣山盟雖在錦書難托莫莫莫<lb/>
　<hi>四段凡兩仄韻結用三疊字前後同味按此三疊字與醉春風中三疊字須用得雋雅有  方佳如此詞</hi>
<pb n="KR4j0087_WYG_008-9a"/>
　<hi>精麗非俗手所能後人欲填此詞務須彷其聲響酒詞句末一字上去互叶原不妨然觀此詞前用手</hi>
　<hi>栁三上後用舊瘦透三去何其心細而法嚴若此詞可妄作乎然此論入微聞者莫不掩口而哂其迂矣</hi>
　　又一體<hi>六十字</hi>　　　　　　　　曾　覿<lb/>
華燈閙銀蟾照萬家羅幕香風透金樽側花顔色醉裏<lb/>
人人向人情極惜惜惜　春寒悄腰肢小髩雲斜嚲蛾<lb/>
兒裊清宵寂香閨隔好夢難尋雨蹤雲跡憶憶憶<lb/>
　<hi>前後同前詞及玉瓏璁詞俱于第六句用仄而此篇人字尋字用平各異梅溪書舟作亦然想即如擷芳</hi>
　<hi>詞不拘耳透字不是韻乃借叶也史詞第二句用春夢亂夢字仄聲程詞第四句用長記憶記字仄聲後</hi>
<pb n="KR4j0087_WYG_008-9b"/>
　<hi>第五句用問消息問字仄聲雖或不拘然皆不如用平  按能改齋漫録載無名氏玉瓏璁一詞即是此</hi>
　<hi>調其金樽側二句云新相識舊相識清宵寂二句云心相憶空相憶此本弄巧複用上韻為句非有此定</hi>
　<hi>格也圖譜喜其名新而收之遂于舊相識下註疊兩字後段同則是前後此句必要疊上兩字矣何其謬</hi>
　<hi>也</hi>
　　惜分釵<hi>五十八字</hi>　　　　　　　呂渭老<lb/>
春將半鶯聲亂栁絲拂馬花迎面小堂風暮樓鐘草色<lb/>
連雲暝色連空重重　秋千畔何人見寳釵斜照春粧<lb/>
淺酒霞紅與誰同試問别來近日情悰忡忡<lb/>
<pb n="KR4j0087_WYG_008-10a"/>
　<hi>四段仄平間用以二疊字結之前後同釵按此與釵頭鳳相類故題皆用釵字但此換平韻  頭鳳換仄</hi>
　<hi>韻此疊兩字釵頭鳳疊三字然體格聲響確是同類且題名釵字相合故列于此  明人髙深甫作桃花</hi>
　<hi>路一首于栁絲句作一見魂驚㡬回顧寳釵句作無限芳心春到惹平仄全拗詞統選之巳為無識圖譜</hi>
　<hi>所列惜分釵即收此詞尤為可笑夫作譜以為人程式必求名作之無疵者方堪摹倣奈何取此謬句以</hi>
　<hi>示人耶至其篇中語句之陋更不必言而聲字千字俱用仄聲草色試問兩句誤用平平仄仄俱無足取</hi>
　　睿恩新<hi>五十五字</hi>　　　　　　　晏　殊<lb/>
芙蓉一朶霜秋色迎曉露依依先拆似佳人獨立傾城<lb/>
傍朱檻暗傳消息　静對西風脈脈金蕋綻粉紅如滴<lb/>
<pb n="KR4j0087_WYG_008-10b"/>
向蘭堂莫厭重新免清夜微寒漸逼<lb/>
　<hi>後起六字餘同</hi>
　　鷓鴣天<hi>五十五字</hi>　<hi>又名思佳客</hi>　秦　觀<lb/>
枕上流鶯和泪聞新啼痕間舊啼痕一春魚鳥無消息<lb/>
千里闗山勞夢魂　無一語對芳樽安排腸斷到黄昬<lb/>
甫能炙得燈兒了雨打梨花深閉門<lb/>
　<hi>後起三字二句與前異和勞深三字不妨用仄然各調中此等七字句第五字古人多用平即如北曲賞</hi>
　<hi>花時南曲懶畫眉等調亦有此義可為知者道也芸窗有一首後起用夀斚菊香浮五字其詞後尾殘缺</hi>
<pb n="KR4j0087_WYG_008-11a"/>
　<hi>十字則是起處亦脫落第一字非另有此體也龍洲起句樓外雲山千萬里乃是萬重勿誤認可仄</hi>
　　瑞鷓鴣<hi>五十六字</hi>　　　　　　　侯　窴<lb/>
遥天拍水共空明玉鏡開奩特地晴極目秋容無限好<lb/>
舉頭醉眼暫須醒　白眉公子催行急碧落仙人著句<lb/>
清後夜蕭蕭葭葦岸一尊獨酌見離情<lb/>
　<hi>即七言律詩分前後段前段第三四句後段第一二句俱作對語但首句第二字平聲起不可誤圖譜註</hi>
　<hi>云前四句三韻即七言絶句後段同惟用二韻故不圖可笑若謂即絶句将三四兩句竟可不屬對乎</hi>
　<hi>按鷓鴣天亦近于七言詩且鷓鴣二字相同必皆従詩中變出因以兩調並列  又按丹陽仄韻一首亦</hi>
<pb n="KR4j0087_WYG_008-11b"/>
　<hi>題曰瑞鷓鴣而其字句與木蘭花無異故不另録</hi>
　　又一體<hi>六十四字</hi>　　　　　　　晏　殊<lb/>
江南殘臘欲歸時有梅紅亞雪中枝一夜前村間破瑶<lb/>
英折端的千花冷未知　丹青改様勻朱粉雕梁欲画<lb/>
猶疑何妨與向冬深宻種秦人路夾仙溪不待夭桃客<lb/>
自迷<lb/>
　<hi>何妨與向冬深六字耆卿作最好簇簇寒竹乃以上入作平者</hi>
　　又一體<hi>八十八字</hi>　　　　　　　栁　永<lb/>
<pb n="KR4j0087_WYG_008-12a"/>
寳髻瑶簪嚴粧巧天然緑媚紅深綺羅叢裏獨逞謳吟<lb/>
一曲陽春定價何啻值千金傾聽處王孫帝子鶴盖成<lb/>
陰　凝態掩霞襟動象板聲聲怨思難任嘹喨處回壓<lb/>
絃管低沈時恁迴眸斂黛空役五陵心須信道縁情寄<lb/>
意别有知音<lb/>
　<hi>與前調全異簪字乃是起韻舊譜不識以首句為七字誤矣乃因讀作七字又嫌粧字平聲此句遂拗因</hi>
　<hi>于粧字下註作可仄誤而更誤豈不可笑至于一曲以下前後相同而前註王孫二句作八字後註縁情</hi>
　<hi>二句作兩四字此又其通帙皆然無足怪矣</hi>
<pb n="KR4j0087_WYG_008-12b"/>
　　金鳳鈎<hi>五十五字</hi>　　　　　　　晁補之<lb/>
春辭我向何處怪草草夜來風雨一簪華髮少歡饒恨<lb/>
無計殢春且住　春回常恨尋無路試向我小園徐步<lb/>
一欄紅藥倚風含露春自未曾歸去<lb/>
　<hi>後起七字餘同</hi>
　　步蟾宮<hi>五十五字</hi>　　　　　　　汪　存<lb/>
玉京此去春猶淺正雪絮馬頭零亂姮娥剪就緑雲裳<lb/>
待來步蟾宫與換　明年二月桃花岸雙槳浪平烟煖<lb/>
<pb n="KR4j0087_WYG_008-13a"/>
揚州十里小紅樓盡捲上珠簾一半<lb/>
　<hi>雙槳句六字比前段少一字刻按此調前後自應相對此必係脫落雖照舊  列此不可従也</hi>
　　又一體<hi>五十六字</hi>　　　　　　　蒋　捷<lb/>
玉牕掣鎖香雲漲喚緑袖低敲方響流蘇拂處字微訛<lb/>
但斜倚紅梅一餉　濛濛月在簾衣上做池館春隂模<lb/>
様春隂模様不如晴這催雪曲兒休唱<lb/>
　<hi>此調八句皆七字一三五七如詩句二四六八上三下四譜圖等書㮣註七字致誤不少故本譜加豆字</hi>
　<hi>于旁以識之此調雖亦五十六字與玉樓春迥别沈選蒋詞及無名氏作春風捏就腰兒細一首俱作玉</hi>
<pb n="KR4j0087_WYG_008-13b"/>
　<hi>樓春大誤即如小青天仙子後起二句反作上三下四而沈亟稱之耳詞統改步蟾宫是巳而仍沈註曰</hi>
　<hi>有一士人訪妓開府作按宋周遵道豹隠紀談云此阮郎中贈妓詞沈盖未考也又按周所載前起云東</hi>
　<hi>風捏就腰兒纎細後起云更䦨應是酒紅微褪皆四字兩句亦與步蟾宫異自另是一調但今無可考耳</hi>
　　又一體<hi>五十七字</hi>　　　　　　　楊无咎<lb/>
桂花馥郁清無寐覺身在廣寒宫裏憶吾家妃子舊遊<lb/>
瑞龍腦暗藏葉底　不堪午夜西風起更颭颭萬絲斜<lb/>
墜向曉來却是給孤園乍驚見黄金布地<lb/>
　<hi>憶吾家句上三下四與此調不合恐誤也向曉來句比前多一字或曰遊字下乃誤落一時字此句與向</hi>
<pb n="KR4j0087_WYG_008-14a"/>
　<hi>曉來句前後相同耳此論甚確但不敢擅添也</hi>
　　又一體<hi>五十九字</hi>　　　　　　　黄庭堅<lb/>
蟲兒真箇惡靈利惱亂得道人眼起醉歸來恰似出桃<lb/>
源但目斷落花流水　不如隨我歸雲際共作箇佳山<lb/>
活計照清溪勻粉面插山花算終勝風塵滋味<lb/>
　<hi>醉歸來句八字照清溪句九字此前後恐亦宜相同勻字必誤多若去之則與前調合矣</hi>
　　芳草渡<hi>五十五字</hi>　　　　　　　歐陽修<lb/>
梧桐落蓼花秋烟初冷雨纔收蕭條風物正堪愁人去<lb/>
<pb n="KR4j0087_WYG_008-14b"/>
後多少恨在心頭　燕鴻逺羌笛怨渺渺澄波一片山<lb/>
如黛月如鈎笙歌散魂夢斷倚髙樓<lb/>
　<hi>前段平韻後段平仄間用</hi>
　　又一體<hi>八十九字</hi>　　　　　　　周邦彦<lb/>
昨夜裏又再宿桃源醉邀仙侣聽碧牕風快疎簾半巻<lb/>
愁雨多少離恨苦方留連啼訴鳯帳曉又自匆匆獨自<lb/>
歸去　愁顧滿懐淚粉瘦馬衝泥尋去路謾回首烟迷<lb/>
望眼依稀見朱戸似癡似醉暗惱損凴䦨情緒澹暮色<lb/>
<pb n="KR4j0087_WYG_008-15a"/>
看盡栖鴉亂舞<lb/>
　<hi>與前調迥别各仄聲字俱宜遵守盖此調音響如斯也或曰謾囬首句五字望眼句七字</hi>
　　徴招調中腔<hi>五十五字</hi>　　　　　王安中<lb/>
紅雲蒨霧籠天闕聖運叶星虹佳節紫禁曉風馥天香<lb/>
奏九韶帝心恱　瑶堦萬嵗蟠桃結睿算永壺天風月<lb/>
日觀㡬時六龍來金鏤玉牒告功業<lb/>
　<hi>金鏤句比前尾多一字</hi>
　　徴招<hi>九十五字</hi>　　　　　　　　周　密<lb/>
<pb n="KR4j0087_WYG_008-15b"/>
江籬揺落江楓冷霜空雁程先到萬景正悲秋奈曲終<lb/>
人杳登臨嗟老矣問今古清愁多少一夢東園十年心<lb/>
事恍然驚覺　腸斷紫霞深知音逺寂寂怨琴淒調短<lb/>
髮已無多怕西風吹帽黄花空自好問誰識對花懐抱<lb/>
楚山逺九辨難招更晩烟殘照<lb/>
　<hi>登臨嗟老矣應作登臨嗟巳老觀後黄花句可知此句當叶韻也查趙以夫此句前段用起字後段用事</hi>
　<hi>字正叶袂翠意水等韻故知讀書論古當細心也寂寂至懐抱俱同前段寂寂二字作平即同前霜空二</hi>
　<hi>字不可用仄萬景登臨短髮黄花四句如五言詩奈曲終怕西風二句乃一字領句不可誤同</hi>
<pb n="KR4j0087_WYG_008-16a"/>
　　鼓笛令<hi>五十五字</hi>　　　　　　　黄庭堅<lb/>
寳犀未解心先透惱殺人逺山微皺意淡言疎情最厚<lb/>
枉教作著行官栁　小雨勒花時候抱琵琶為誰清痩<lb/>
翡翠金籠思珍偶忽拚與山雞僝僽<lb/>
　<hi>後起比前起少一字</hi>
　　又一體<hi>五十五字</hi>　　　　　　　黄庭堅<lb/>
見來便覺情于我厮守著新來好過人道他家有婆婆<lb/>
與一口管教㞘磨　副靖傳語木大鼓兒裏且打一和<lb/>
<pb n="KR4j0087_WYG_008-16b"/>
更有些兒得處囉燒沙糖香藥添和<lb/>
　<hi>婆囉二字以平叶仄此又一平仄通叶體也後段不宜叶兩和字豈有一可叶平乎大抵此詞全用俳語</hi>
　<hi>難明且㞘字字書不載恐有誤耳囉字叶婆可見不音羅那切  按此第三句用平叶韻若不叶即與步</hi>
　<hi>蟾宫同矣</hi>
　　又一體<hi>五十五字</hi>　　　　　　　黄庭堅<lb/>
酒闌命友閒為戲打揭兒非常惬意各自輸贏只賭是<lb/>
賞罰采分明須記　小五出來無事却跋翻和九底若<lb/>
要十一花下死那管十三不如十二<lb/>
<pb n="KR4j0087_WYG_008-17a"/>
　<hi>後第二句六字末二句共八字</hi>
　　又一體<hi>五十六字</hi>　　　　　　　黄庭堅<lb/>
見來兩兩寜寜地眼厮打過如拳踢恰得嘗些香甜底<lb/>
苦殺人遭難調戲　臘月望州坡上地凍著你影<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村<lb/>
鬼你但那<graphic n="KR1963" url="https://raw.githubusercontent.com/kanripo/KR-Gaiji/master/images/KR1963.png" mimeType="image/png"/>一處睡燒沙糖管好滋味<lb/>
　<hi>前後相同俳體恐有訛處<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字亦字書不載踢字音替是入聲叶韻</hi>
　　鼓笛慢<hi>一百六字</hi>　　　　　　　秦　觀<lb/>
亂花叢裏曽攜手窮艷景迷歡賞到如今誰把雕鞍鎖<lb/>
<pb n="KR4j0087_WYG_008-17b"/>
定阻遊人來徃好夢隨春逺従前事不堪思想念香閨<lb/>
正杳佳歡未偶難留戀空惆悵　永夜嬋娟未滿嘆玉<lb/>
樓㡬時重上那堪萬里却尋歸路指陽闗孤唱苦恨東<lb/>
流水桃源路欲回雙槳仗何人細與叮嚀問呵我如今<lb/>
怎向<lb/>
　<hi>如今誰把至未偶與後那堪萬里至問呵相同但前多一到字耳舊譜註鎖字斷句誤觀阻遊人以下與</hi>
　<hi>後指陽闗以下無一字平上去入不合阻字指字乃一字領句也奈何亂註乎呵字上聲正與前偶字同</hi>
　<hi>而譜乃認作平聲可嘆獨不見朱希真滿路花以呵字煞尾叶火褁等韻耶  按長卿聖求俱有鼓笛慢</hi>
<pb n="KR4j0087_WYG_008-18a"/>
　<hi>詞及詞林萬選載張仲宗一首查俱係水龍吟想因起句及前結畧似故訛刻耳</hi>
　　思歸樂<hi>五十五字</hi>　　　　　　　栁　永<lb/>
天幕清和堪宴聚相得盡髙陽儔侣皓齒善歌長袖舞<lb/>
漸引入醉郷深處　晩嵗光隂能㡬許這巧宦不須多<lb/>
取共君把酒勸杜宇再三喚人歸去<lb/>
　<hi>此調亦似於中好只前結句七字而前第三句平仄與後段異於中好則皆用共君句平仄也</hi>
　　翻香令<hi>五十六字</hi>　　　　　　　蘇　軾<lb/>
金爐猶煖麝煤殘惜香更把寳釵翻重聞處餘薰在這<lb/>
<pb n="KR4j0087_WYG_008-18b"/>
一畨氣味勝従前　背人偷盖小蓬山更將沈水暗同<lb/>
燃且圖得氤氲久為情深嫌怕斷頭烟<lb/>
　<hi>前後同</hi>
　　市橋栁<hi>五十六字</hi>　　　　　　　蜀中妓<lb/>
欲寄意渾無所有折盡市橋官栁看君著上春衫又相<lb/>
将放船楚江口　後㑹不知何日又是男兒須要鎮長<lb/>
相守茍富貴無相忘若相忘有如此酒<lb/>
　<hi>須字各刻作休字不通詞意云若是男兒須相守到底也若作休字是回絶人口氣不要其相守矣</hi>
<pb n="KR4j0087_WYG_008-19a"/>
　　鳳銜盃<hi>五十六字</hi>　　　　　　　晏　殊<lb/>
青蘋昨夜秋風起無限箇露蓮相倚獨凭朱闌愁放晴<lb/>
天際空目斷遥山翠　彩牋長錦書細誰信道兩情難<lb/>
寄可惜良辰好景歡娯地只恁空憔悴<lb/>
　<hi>後結比前段少一字</hi>
　　又一體<hi>五十六字</hi>　　　　　　　晏　殊<lb/>
留花不住怨花飛向南園情緒依依可惜倒紅斜白一<lb/>
枝枝經宿雨又披離　凭朱檻把金巵對芳叢惆悵多<lb/>
<pb n="KR4j0087_WYG_008-19b"/>
時何況舊歡新寵阻心期滿眼是相思<lb/>
　<hi>用平韻與前異前此詞夀域集亦載之末句作滿空眼是相思則與  結同是六字但滿空眼不成語恐</hi>
　<hi>是空滿眼之誤也夀域又一首共五十七字末云空牽惹病纏綿前後相同無誤因其前段缺九字故未</hi>
　<hi>取另列然可従也</hi>
　　又一體<hi>六十三字</hi>　　　　　　　栁　永<lb/>
追悔當初辜深願經年價兩成幽怨任越水呉山似屏<lb/>
如障堪遊翫奈獨自慵抬眼　賞烟花聽絃管圖歡娯<lb/>
轉加腸斷待時展丹青彊拈書信頻頻看又争似親相<lb/>
<pb n="KR4j0087_WYG_008-20a"/>
見<lb/>
　<hi>比前調前後第三句各多三字</hi>
　　錦帳春<hi>五十六字</hi>　　　　　　　戴復古<lb/>
處處逢花家家插栁政寒食清明時候奉板輿行樂使<lb/>
星隨後人間稀有　出郭尋仙繡衣春晝馬上列兩行<lb/>
紅袖對韶華一笑勸國夫酒百千長夀<lb/>
　<hi>國夫字難解此為陳提舉奉母夫人遊庵而作國夫或謂封某國夫人也前後同</hi>
　　又一體<hi>六十字</hi>　　　　　　　　辛棄疾<lb/>
<pb n="KR4j0087_WYG_008-20b"/>
春色難留酒盃常淺更舊恨新愁相間五更風千里夢<lb/>
看飛紅㡬片這般庭院　㡬許風流㡬般嬌嬾問相見<lb/>
何如不見燕飛忙鶯語亂恨重簾不捲翠屏深逺<lb/>
　<hi>亂字偶合非叶韻前後同</hi>
　　鵲橋仙<hi>五十六字或加令字</hi>　<hi>有前後首次句俱叶者</hi>秦觀<lb/>
纎雲弄巧飛星傳恨銀漢迢迢暗度金風玉露一相逢<lb/>
便勝却人間無數　柔情似水佳期如夢忍顧鵲橋歸<lb/>
路兩情若是久長時又豈在朝朝暮暮<lb/>
<pb n="KR4j0087_WYG_008-21a"/>
　<hi>前後同酒邊詞首句作合卺風流平仄異然不可従  坦庵第四句摩孩羅荷葉傘兒輕偶多一字無此</hi>
　<hi>體也摩孩羅即摩合羅七夕之耍孩兒也北曲耍孩兒調亦名摩合羅劉因前後首次句俱叶餘同不録</hi>
　　又一體<hi>八十七字</hi>　　　　　　　栁　永<lb/>
届征途攜書劍迢迢匹馬東去慘離懐嗟年少易分難<lb/>
聚佳人方恁繾綣便忍分鴛侣當媚景算密意幽歡盡<lb/>
成辜負　此際寸腸萬緒慘愁顔斷魂無語和泪眼片<lb/>
時㡬畨回顧傷心脈脈誰訴但黯然凝竚暮烟寒雨望<lb/>
秦樓何處<lb/>
<pb n="KR4j0087_WYG_008-21b"/>
　<hi>與前調迥别</hi>
　　卓牌子<hi>五十六字或加慢字</hi>　<hi>子或作兒</hi>　　楊无咎<lb/>
西樓天将晚流素月寒光正滿樓上笑揖姮娥似看羅<lb/>
襪塵生鬢雲風亂　珠簾終夕捲判不寐䦨干凭煗好<lb/>
在影落清樽冷侵香幄歡餘未教人散<lb/>
　<hi>似看下十字冷侵下十字本是相同但語氣前則上六下四後則上四下六總之平仄無異氣可貫下也</hi>
　<hi>夕字照前段應作平聲</hi>
　　又一體<hi>九十七字</hi>　　　　　　万俟雅言<lb/>
<pb n="KR4j0087_WYG_008-22a"/>
東風緑楊天如畫出清明院宇玉艷淡泊梨花帶月胭<lb/>
脂零落海棠經雨單衣怯黄昬人正在珠簾笑語相並<lb/>
戲蹴秋千共攜手同倚闌干暗香時度　翠牕繡戸路<lb/>
繚繞潛通幽處斷魂凝竚嗟不似飛絮閒悶閒愁難消<lb/>
遣此日意緒無據奈酒醒春去<lb/>
　<hi>東風至經雨似前楊詞之前半單衣至時度似其後半後翠窗以下較前段字少必有誤處無他作可考</hi>
　<hi>姑仍之</hi>
　　虞美人<hi>五十六字</hi>　　　　　　　蔣　捷<lb/>
<pb n="KR4j0087_WYG_008-22b"/>
絲絲楊栁絲絲雨春在𡨕濛處樓兒忒小不藏愁㡬度<lb/>
和雲飛去覓歸舟　天憐客子郷闗逺借與花消遣海<lb/>
棠紅近緑䦨干纔捲珠簾却又晚風寒<lb/>
　<hi>前後同兩結九字語氣或可六字豆或可四字豆</hi>
　　又一體<hi>五十八字</hi>　　　　　　　閻　選<lb/>
粉融紅膩蓮房綻臉動雙波慢小魚銜玉鬢釵横石榴<lb/>
裙染象紗輕轉娉婷　偷期銀漢荷深處一夢雲兼雨<lb/>
臂留檀印齒痕香深秋不寐漏初長盡思量<lb/>
<pb n="KR4j0087_WYG_008-23a"/>
　<hi>前後第四句各多一字并結處兩叶韻</hi>
　　樓上曲<hi>五十六字</hi>　　　　　　　張元幹<lb/>
樓上夕陽明逺水樓中人倚東風裏何事有情怨别離<lb/>
低鬟背立君應知　東望雲山君去路腸斷迢迢盡愁<lb/>
處明朝不忍見雲山従今休傍曲闌干<lb/>
　<hi>每二句一韻凡易四韻蘆川此調有二首故照註平仄如右非臆斷也</hi>
　　廳前栁<hi>五十六字</hi>　　　　　　　趙師使<lb/>
景清佳正倦客凝秋思浩無涯遞十里香芬馥桂初華<lb/>
<pb n="KR4j0087_WYG_008-23b"/>
向碧葉露芳葩　為粟粒鵝兒情淡薄倩西風染就丹<lb/>
砂不比黄金雨燦餘霞送幽夢到仙家<lb/>
　<hi>趙詞二首字極整齊可従查金谷亭前栁一詞雖多兩字定與此是一調故附于此後其體用俳語字更</hi>
　<hi>參差不可學也</hi>
　　亭前栁<hi>五十八字</hi>　　　　　　　石孝友<lb/>
有件偷遮算好事大家都知被新冤家矍索後没别底<lb/>
似别底也難為　識盡千千并萬萬那得恁海底猴兒<lb/>
這百十錢一箇潑性命不分付待分付與誰<lb/>
<pb n="KR4j0087_WYG_008-24a"/>
　<hi>或曰此起結處與前不同何不另列一體余曰首起處必有訛錯新冤家以下與前詞字句彷彿後起兩</hi>
　<hi>句亦同其後亦必有訛錯豈可另列一體以誤人且題中亭字與廳字音本相近是決一調而傳寫各異</hi>
　<hi>耳本譜崇真尚實不欲多列新竒以誇詳博也末句誰字上應落伊字</hi>
　　夜遊宫<hi>五十七字</hi>　　　　　　　周邦彦<lb/>
葉下斜陽照水捲輕浪沈沈千里橋上酸風射眸子立<lb/>
多時看黄昬燈火市　古屋寒牕底聽幾片井桐飛墜<lb/>
不戀單衾再三起有誰知為蕭娘書一紙<lb/>
　<hi>後起五字異前照字射字再字俱用去聲妙甚如千里放翁東堂夢窗蘆川皆詞家矩矱于此數字莫不</hi>
<pb n="KR4j0087_WYG_008-24b"/>
　<hi>用去聲可見讀詞與填詞須要熟玩深味方得其肯綮不可謂遇仄填仄便以為無憾也看字為字亦得</hi>
　<hi>去為佳射眸子再三起放翁作去去上亦不拘然作去平上者多  舊譜于照射等字註可平無足怪已</hi>
　<hi>乃于有字註可平不知何解而立多時作三字句有誰知為蕭娘合作六字句本是前後一様而註乃兩</hi>
　<hi>様盖其所選刻者放翁之詞前云憶承恩嘆餘生今至此故于恩字讀斷作上三下六後云恨君心似危</hi>
　<hi>欄難久倚故錯認心似二字相連作上六下三耳此調作者頗多何竟未一覽遂以作譜乎即放翁尚有</hi>
　<hi>一首云想闗河雁門西豈可讀河雁二字相連耶従夢窗稿末句對秋燈人㡬老刻作幾人老不可誤</hi>
　<hi>若用幾人調拗矣盖此句說離愁漸増作客者㡬畨添老故佳若云㡬人無味且上云說與蕭娘何堪所</hi>
　<hi>寄情之蕭娘與㡬人來往乎可為一笑</hi>
<pb n="KR4j0087_WYG_008-25a"/>
　　一斛珠<hi>五十七字魄又名醉落</hi>　　　　　南唐後主<lb/>
曉粧初過沈檀輕注些兒箇向人微露丁香顆一曲清<lb/>
歌暫引櫻桃破　羅袖裛殘殷色可盃深旋被香醪涴<lb/>
繡牀斜凭嬌無那爛嚼紅茸笑向檀郎唾<lb/>
　<hi>醉落魄魄字音托那字音糯</hi>
　　又一體<hi>五十七字</hi>　　　　　　　周　密<lb/>
寒侵徑葉雁聲擊碎珊瑚屑硯凉閒試霜晴帖頌菊騷<lb/>
蘭秋事正奇絶　故人又作江西别書樓虚度中秋節<lb/>
<pb n="KR4j0087_WYG_008-25b"/>
碧欄倚徧誰人說愁是新愁月是舊時月<lb/>
　<hi>後起句平仄與前詞異宋人多用此體正字舊字用去聲抑揚有調中字片玉逃禪用上聲然不如用平</hi>
　<hi>石屏詞有一首五十五字乃後第三句誤落二字非有此體</hi>
　　又一體<hi>五十七字</hi>　　　　　　　史達祖<lb/>
鴛鴦意惬空分付有情眉睫齊家蓮子黄金葉争比秋<lb/>
苔靴鳳㡬畨躡　牆隂月白花重疊匆匆軟語屢驚怯<lb/>
宫香錦字將盈箧雨長新寒今夜夢魂接<lb/>
　<hi>第二句用上三下四句法憶按草窗一首用憶憶憶憶四箇疊字此是巧筆但  字入可作平上去不得</hi>
<pb n="KR4j0087_WYG_008-26a"/>
　　又一體<hi>五十七字</hi>　　　　　　　楊无咎<lb/>
水寒江静浸一抹青山倒影樓外指㸃漁村近笛聲誰<lb/>
噴驚起賔鴻陣　往事總歸眉際恨這相思情味誰問<lb/>
泪痕空把羅襟印泪應啼盡争奈情無盡<lb/>
　<hi>前後第二句俱用上三下四句法笛聲句泪應句俱用仄平平仄叶韻與前各異外字味字仄音不必學</hi>
　<hi>字沈氏選明詞有于後起作三  兩句者吾不知其何所本也</hi>
　　遍地花<hi>五十七字</hi>　　　　　　　毛　滂<lb/>
白玉欄邊自凝佇滿枝頭新彩雲雕霧甚芳菲繡得成<lb/>
<pb n="KR4j0087_WYG_008-26b"/>
團砌合出韶華好處　㬉風前一笑盈盈吐檀心向誰<lb/>
分付莫與他西子精神不枉了東君雨露<lb/>
　<hi>或云後起句七字吐字乃屬下句又云新字是誤多者未知是否</hi>
　　梅花引<hi>五十七字</hi>　　　　　　万俟雅言<lb/>
曉風酸曉霜乾一雁南飛人度闗客衣單客衣單千里<lb/>
斷魂空歌行路難　寒梅驚破前村雪寒鷄啼落西樓<lb/>
月酒腸寛酒腸寛家在日邊不堪頻倚欄<lb/>
　<hi>客衣單以下與後同客衣單酒腸寛俱疊一句雪月二字換韻相叶譜圖失註大誤  此梅花舊調也詞</hi>
<pb n="KR4j0087_WYG_008-27a"/>
　<hi>隠此篇允為程式觀其千家二字平斷日二字仄行頻二字平何等起調豈非名手明詞以青田為第一</hi>
　<hi>其斷日二字用暗未二字去聲甚妙但魂邊二字青田亦用叶韻此則不叶或曰古人詞以真文元寒刪</hi>
　<hi>先同叶魂字十三元邊字一先故亦取用此論雖是但邊字不妨魂字則與韻相去逺觀其前後韻無此</hi>
　<hi>等字此句定不須叶也況後王向等詞此句皆不用韻可知  江城梅花引合調說見前江城子下  沈</hi>
　<hi>天羽作後起云清泪般酒兒傾潑玉容般花兒扯撒如此上三下四句法真所謂笑斷人腸不惟于調中</hi>
　<hi>句字平仄全未夢見但問扯撒二字如何相連其下云約藏胸舊巖松尤不成語而自選之且自評之曰</hi>
　<hi>字句音㫖獨𥪡壇坫人亦以壇坫歸之異哉</hi>
　　又一體<hi>五十七字</hi>　<hi>又名貧也樂</hi>　王特起<lb/>
<pb n="KR4j0087_WYG_008-27b"/>
山之麓水之曲一灣秀色盤虚谷水溶溶雨濛濛有人<lb/>
行李蕭蕭落葉中　人家籬落炊烟溼天外雲峰迷淡<lb/>
碧野雲昬失前村溪橋路滑平沙沒舊痕<lb/>
　<hi>前詞只換頭二句改韻此竟四換韻矣此調平仄不拘多用古詩句法為之觀髙仲常諸篇可見</hi>
　　又一體<hi>一百十四字又名小梅花</hi>　　　　　　向子諲<lb/>
花如頰梅如葉小時笑弄堦前月最盈盈最惺惺閒愁<lb/>
未識無計說深情一年空省春風面花落花開不相見<lb/>
要相逢得相逢須信靈犀中自有心通　同杯杓同斟<lb/>
<pb n="KR4j0087_WYG_008-28a"/>
酌千愁一醉都忘却花隂邊柳隂邊㡬回擬待偷憐不<lb/>
成憐傷春玉瘦慵梳掠抛擲琵琶閒處著莫猜疑莫嫌<lb/>
遲鴛鴦翡翠終自一雙飛<lb/>
　<hi>合前調之兩段為一復加一疊不相見與後閒處著稍異不拘也偷憐憐字雖此調有古詩風致用平不</hi>
　<hi>妨然在此前後整齊調中畢竟用仄為妥其賀東山作名小梅花句法同但有訛錯又落兩字  異于此</hi>
　<hi>者第三句車如雞栖馬如狗六七句不知我軰可是蓬蒿人後起酌大斗更為夀余謂此數句不如向詞</hi>
　<hi>穏若篇中四字句法共四處賀于前段用不知我輩誰問旗亭後段用當爐秦女爭奈愁來似有紀律此</hi>
　<hi>詞鴛鴦翡翠若作翡翠鴛鴦則與賀合矣葉余論此調未免太鑿觀上王詞結處用葉中舊痕  舊兩仄</hi>
<pb n="KR4j0087_WYG_008-28b"/>
　<hi>髙仲常詞用人家人間兩人字皆平則知通篇全宜以古氣行之不必拘拘于一字之間也但能古則可</hi>
　<hi>若謂格律不拘而隨意亂寫則不如斤斤拘守之無弊耳知音者當擇焉</hi>
　　踏莎行<hi>五十八字</hi>　<hi>又名栁長春</hi>　呉文英<lb/>
潤玉籠綃檀櫻倚扇繡圈猶帶脂香淺榴心空疊舞裙<lb/>
紅艾枝應壓愁鬟亂　午夢千山牕隂一箭香瘢新褪<lb/>
紅絲腕隔江人在雨聲中晚風菰葉生秋苑<lb/>
　<hi>前後同楊炎于第二句不起韻第三句方起韻諸家無此體蔡伸後起云一切見聞不可思議見可二字</hi>
　<hi>仄聲此係偶用禪家成語亦無此體俱不可學</hi>
<pb n="KR4j0087_WYG_008-29a"/>
　　轉調踏莎行<hi>六十五字</hi>　　　　　曾　覿<lb/>
翠幄成隂誰家簾幙綺羅香擁處觥籌錯清和将近春<lb/>
寒更薄髙歌看<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>梁塵落　好景良辰人生行樂金<lb/>
盃無奈是苦相虐殘紅飛盡裊垂楊輕弱來嵗斷不負<lb/>
鶯花約<lb/>
　<hi>裊垂楊句比春寒句多一字恐誤多否則春寒上落一字看字斷字去聲觀後趙詞可見嵗字恐是年字</hi>
　　又一體<hi>六十六字</hi>　　　　　　　趙師使<lb/>
宿雨纔收餘寒尚力牡丹将綻也近寒食人間好景筭<lb/>
<pb n="KR4j0087_WYG_008-29b"/>
仙家也惜因循盡埽斷蓬萊跡　舊日天涯如今咫尺<lb/>
一月五番□共懽集些兒夀酒且莫留半滴一百二十<lb/>
箇好生日<lb/>
　<hi>前後同且莫留句五字正與前詞同恐前詞春寒句乃落一字耳</hi>
　　紅牕迥<hi>五十八字</hi>　<hi>又名紅牕影</hi>　周邦彦<lb/>
㡬日來真箇醉不知道牕外亂紅巳深半指花影被風<lb/>
揺碎　擁春酲乍起有箇人人生得濟楚來向耳畔問<lb/>
道今朝醒未情性兒慢騰騰地惱得人又醉<lb/>
<pb n="KR4j0087_WYG_008-30a"/>
　<hi>愚謂此詞當于乍起分段識者詳之盖有箇人人是後段起語不應連上句大約有箇二句抵前首二句</hi>
　<hi>來向二句抵不知二句情性句抵花影句惱得句得字作平聲抵擁春酲句  按此與紅窗睡迥别故不</hi>
　<hi>類聚</hi>
　　小重山<hi>五十八字</hi>　　　　　　　蔣　捷<lb/>
晴浦溶溶明斷霞樓臺揺影處是誰家銀紅裙襇皺宫<lb/>
紗風前坐閒鬬鬱金芽　人散樹啼鴉粉糰粘不住舊<lb/>
繁華雙龍尾上月痕斜而今照冷淡白菱花<lb/>
　<hi>後起五字異前餘同此惜香樂府一首前結疎雨韻入芭蕉必誤多一字  調作者甚多無前結獨六字</hi>
<pb n="KR4j0087_WYG_008-30b"/>
　<hi>之理粘字竹山又一首用半字風前坐東堂一首作玉堂人此皆偶然不必従也  江月晃重山犯此調</hi>
　<hi>附西江月後</hi>
　　惜瓊花<hi>五十八字</hi>　　　　　　　張　先<lb/>
汀蘋白苕水碧每逢花駐樂隨處歡席别時攜手看春<lb/>
色螢火而今飛破秋夕　河流如帶窄任輕□似葉何<lb/>
計歸得斷雲孤鶩青山極樓上徘徊無盡相憶<lb/>
　<hi>此調只後起五字比前不同餘平仄無一字不合圖譜于前結註八字後結註兩四誤任輕下落一舟字</hi>
　<hi>故似與前異夫上曰河流如帶矣則似葉者是何物非舟而何豈一輕字可代舟乎況此正對前每逢花</hi>
<pb n="KR4j0087_WYG_008-31a"/>
　<hi>駐樂五字無足疑也故為□以補之看字平聲聲按此詞用處破計盡四去聲字正是發調處用上  且</hi>
　<hi>不可而圖譜俱註作可平人見此註必取其順便可填不知已受其誤拗而不覺矣嗟乎誰不知此字用</hi>
　<hi>平易于用去乃如三影之才夀且九十嵗而必苦苦用此難用之字何其太不解事而見哂于今人也</hi>
　<lb/>
　<lb/>
　<lb/>
　<lb/>
　<lb/>
<pb n="KR4j0087_WYG_008-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞律卷八<lb/>
</p>
<p>
</p>
  </div>
</body>
</text>
</TEI>
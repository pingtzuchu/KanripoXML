<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞律巻十七</head> <lb/>
    <p>
<pb n="KR4j0087_WYG_017-1a"/>
欽定四庫全書<lb/>
　詞律巻十七<lb/>
　　　　　　　　　　　　　　宜興萬樹撰<lb/>
　　玉燭新<hi>一百一字</hi>　　　　　　　史達祖<lb/>
疎雲縈碧岫帶晚日搖光半江寒皺越溪近遠空頻向<lb/>
過雁風邊回首酸心一縷念水北尋芳歸後輕醉醒隄<lb/>
月籠紗鞍鬆寳輪飛驟　秦樓屢約芳春記扇背題詩<lb/>
帕羅沾酒瘦愁易就因驚斷夢裏桃源難又臨風訴舊<lb/>
<pb n="KR4j0087_WYG_017-1b"/>
想日暮梅花孤瘦還静倚修竹相思盈盈翠袖<lb/>
　<hi>瘦愁瘦字誤後有瘦字叶韻必不複用且瘦愁易就文義欠妥也此調自帶晚日至籠紗與後段記扇背</hi>
　<hi>至相思俱同只就舊二字叶韻與前遠縷二字不同美成此二字亦後叶而前不叶想體可如此但夢窗</hi>
　<hi>千縷字叶逃禪則遠縷二處皆叶畢竟前後相符為正體也汲古刻方和周詞于想日暮句少想字還静</hi>
　<hi>倚句少倚字人因疑有九十九字體而圖譜載周詞好亂揷繁花盈首句亦落好字故收作一百字皆誤</hi>
　<hi>蓋不知好亂揷即前念水北耳越近一瘦易話翠俱仄且以去聲為妙勿誤可也圖譜議改四十五字甚</hi>
　<hi>竒而將越溪至頻向為七字句且謂可作平仄仄平平仄仄則竒之太甚後段則又分瘦愁句四字下作</hi>
　<hi>九字何也就舊二句竟不註叶愚所云造譜之意專在破壊詞調豈不信哉</hi>
<pb n="KR4j0087_WYG_017-2a"/>
　　月當㕔<hi>一百一字</hi>　　　　　　　史達祖<lb/>
白璧舊帶秦城夢因誰拜下楊柳樓心正是夜分魚鑰<lb/>
不動香深時有露螢自照占風裳可喜影麩金坐來久<lb/>
都將涼意盡付沉吟　殘雲事緒無人捨恨匆匆藥娥<lb/>
歸厺難尋綴取霧牕曾唱幾拍清音猶有老來印愁處<lb/>
冷光應念雪翻簪空獨對西風𦂳弄一井桐隂<lb/>
　<hi>惟梅溪有此一調他無可考雖為句豆恐有未當因載三臆説于左一日第二字壁字作平與後起七字</hi>
　<hi>句同則因誰句該與恨匆匆句合今必因誰上少一問字蓋當于問因誰讀斷則拜下楊柳樓心六字與</hi>
<pb n="KR4j0087_WYG_017-2b"/>
　<hi>藥娥六字合矣一曰時有句六字占風裳句八字後段猶有老來印愁處不宜兩句七字况猶有句文義</hi>
　<hi>欠妥有字恐誤也蓋前段此句已用時有此必不重出有字必係怕字之訛而愁處二字乃係倒刻今改</hi>
　<hi>正之曰猶怕老來印處愁冷光應念雪翻簪蓋此詞詠月後段起處謂恨嫦娥歸去故唱清音以留之而</hi>
　<hi>猶怕其印我老人頭上愁冷光之在白髪也上用恨字下應怕字故用猶字于中轉下且印處二字去聲</hi>
　<hi>恰與前段自照二字去聲合矣或曰此前後二句俱應作七字讀後段不差乃前段時有句本該七字但</hi>
　<hi>因照占二字傳訛故不得不于照字下分斷耳實則照占二字必是招颭二字之訛言螢火于風中招颭</hi>
　<hi>故下云風裳可喜也如此則自招颭三字去平去正與後印愁處合矣嗟乎世遠調湮安得起邦卿而叩</hi>
　<hi>之</hi>
<pb n="KR4j0087_WYG_017-3a"/>
　　瑞雲濃慢<hi>一百一字</hi>　　　　　　陳　亮<lb/>
蔗漿酪粉玉壺冰醑朝罷更聞宣賜去天咫尺下拜再<lb/>
三幸今有母可遺年年此日共道月入懐中冣貴向暑<lb/>
天正風雲㑹遇有恁嘉瑞　鶴冲霄魚得水一超便直<lb/>
入神仙地植根江表開拓兩河做得黑頭公未騎鯨赤<lb/>
手問如何長鞭尺箠向來王謝風流只今管是<lb/>
　<hi>此與七十五字之瑞雲濃各異但恐有訛處</hi>
　　翠樓吟<hi>一百一字</hi>　　　　　　　姜　䕫<lb/>
<pb n="KR4j0087_WYG_017-3b"/>
月冷龍沙塵清虎落今年漢酺初賜新翻胡部曲聽氊<lb/>
幕元戎歌吹層樓高峙看檻曲縈紅簷牙飛翠人姝麗<lb/>
粉香吹下夜寒風細　此地宜有詞仙擁素雲黄鶴與<lb/>
君遊戱玉梯凝望久歎芳草萋萋千里天涯情味仗酒<lb/>
袚清愁花消英氣西山外晚來還捲一簾秋霽<lb/>
　<hi>新翻以下與後玉梯以下同石帚自製曲平仄宜守</hi>
　　鳳簫吟<hi>一百一字</hi>　<hi>又名芳草鳯樓吟</hi>　　晁補之<lb/>
曉曈曨風和雨細南園次第春融嶺梅猶妬雪露桃雲<lb/>
<pb n="KR4j0087_WYG_017-4a"/>
杏已綻碧呈紅一年春正好助人狂飛燕遊蜂更吉夢<lb/>
良辰對花忍負金鍾　香濃博山沉水小樓清旦佳氣<lb/>
葱葱舊遊應未改武陵花似錦笑語相逄蘂宫傳妙訣<lb/>
小金丹同換冰容况共有芝田舊約歸去雙峯<lb/>
　<hi>嶺梅至遊蜂與後段舊遊至冰容同已字似應屬下但後段武陵花似錦五字故知九字一氣已字可畧</hi>
　<hi>帶上讀也二按韓玉汝有芳草一調與此全同只少  字然必是一調今錄附備証</hi>
　<hi>鎖芳草連綿無際來時陌上初薰繡幃韓念縝暗垂  離愁                        人  遠</hi>
　<hi>珠露泣送征輪長行長在眼更重重遠水孤村但望極樓高盡日目斷王孫  消魂池塘别後曾行處綠</hi>
<pb n="KR4j0087_WYG_017-4b"/>
　<hi>妒輕裙恁時攜素手亂花飛絮裏緩步香茵朱顔空自改向年年芳意長新遍綠野嬉遊醉眼莫負青春</hi>
　<hi>餘垂暗句比晁詞少一字曾行處上必落一舊字其  皆同查宋人奚滅亦有此調曽行處作一眉新月</hi>
　<hi>無誤暗垂句亦落一字總之與鳳簫吟一調無疑</hi>
　　鳳歸雲<hi>一百一字</hi>　　　　　　　柳　永<lb/>
向深秋雨餘爽氣肅西郊陌上夜䦨襟袖起涼飈天□<lb/>
殘星流電未滅閃閃隔林梢又是曉雞聲斷陽烏光動<lb/>
漸分山路迢迢　驅驅行役苒苒光隂蠅頭利祿蝸角<lb/>
功名畢竟成何事謾相高抛擲雲泉狎翫塵土壯節等<lb/>
<pb n="KR4j0087_WYG_017-5a"/>
閒銷幸有五湖烟浪一船風月㑹須歸老漁樵<lb/>
　<hi>天□以下與後抛擲以下同電字翫字去聲</hi>
　　又一體<hi>一百十八字</hi>　　　　　　柳　永<lb/>
戀帝里金谷園林平康巷陌觸處繁華連日疎狂未嘗<lb/>
輕負寸心雙眼况佳人盡天外行雲堂上飛燕向玳筵<lb/>
一一皆妙選長是因酒沉迷被花縈絆　更可惜淑景<lb/>
亭臺暑天枕簟霜月夜□雪霰朝飛一歲風光盡堪隨<lb/>
分俊遊清宴算浮生事瞬息光隂錙銖名宦正歡笑試<lb/>
<pb n="KR4j0087_WYG_017-5b"/>
恁暫分散即是恨雨愁雲地遙天遠<lb/>
　<hi>用仄韻與前調迥别此調因前起于二十七字方用韻後起于三十字方叶韻故爾難讀疑有誤處不惟</hi>
　<hi>選詞不載譜亦不收不知當時自有此體非誤也據愚論之前後段本是相同只後起多一四字句耳故</hi>
　<hi>敢竟為分句如右前自三字起至巷陌語氣一止觸處二句是相對語一止未嘗二句一止乃用韻也後</hi>
　<hi>段亦三字起簟字閉口韻不可誤認是叶此即前陌字也霜月句對前觸處句該四字蓋因夜字下缺一</hi>
　<hi>明字故難分句若作霜月夜明則四字四句恰與前合然不敢竟添入故加一□以補之蓋淑景句是春</hi>
　<hi>暑天句是夏霜月句是秋雪霰句是冬故下云一歲風光也是則淑景以下四句相排豈可缺一字乎一</hi>
　<hi>歲風光句乃總上四句故下云盡堪遊宴是則此處比前段多一歲風光一句盡堪二句乃叶韻也其下</hi>
<pb n="KR4j0087_WYG_017-6a"/>
　<hi>則前後俱相同只前則筵字平妙字仄後則笑字仄分字平稍異不拘</hi>
　　山亭宴<hi>一百一字</hi>　　　　　　　張　先<lb/>
宴堂永晝喧簫鼓倚青空画欄紅柱玉瑩紫微人藹和<lb/>
氣春融日煦故宫池館更樓臺約風月今宵何處湖水<lb/>
動鮮衣競拾翠湖邊路　落花蕩漾怨空樹曉山静數<lb/>
聲杜宇天意送芳菲正黯淡疎烟短雨新歡寧似舊歡<lb/>
長此㑹散幾時還聚試為挹飛雲問解相思否<lb/>
　<hi>前後俱同只前結六字後結五字怨平聲佛家寃親寃字皆作怨坡公醉翁撡亦作平用圖譜以玉瑩紫</hi>
<pb n="KR4j0087_WYG_017-6b"/>
　<hi>微人藹為六字句且不必言與後段天意句乖謬只人藹二字索解人不得</hi>
　　曲江秋<hi>一百一字</hi>　　　　　　　楊旡咎<lb/>
香消燼歇喚沉水重燃薰爐猶熱銀漢墜懐冰輪轉影<lb/>
冷光侵毛髪隨分且宴設小槽酒真珠滑漸覺夜䦨烏<lb/>
紗露濡画簷風掲　清絶輕紈弄月緩歌處眉山怨疊<lb/>
持盃須我醉香紅映臉雙腕凝霜雪飲散晚歸來花梢<lb/>
指㸃流螢滅睡未穩東牕漸明遠樹又聞鶗鴂<lb/>
　<hi>此照楊集三首平仄為註其詞是和韻必不參差但夜闌二字一作欹枕一作龍津稍異濡字兩首俱作</hi>
<pb n="KR4j0087_WYG_017-7a"/>
　<hi>去聲想不拘耳後睡未穩以下此作三字四字六字讀其一云竚望久空嘆無才可賦厭聽鶗鴂是作三</hi>
　<hi>字六字四字讀者其一云正攜手無端驚回檻外數聲鶗鴂則又似作五字兩四字讀者此則與後載韓</hi>
　<hi>詞相合然此十三字總是一氣貫下可兩借耳</hi>
　　又一體<hi>一百三字</hi>　　　　　　　韓　玉<lb/>
明軒快目正雨過湘溪秋來澤國波面鑑開山光澱拂<lb/>
竹聲搖寒玉鷗鷺戯晚日芰荷動香紅䔩千古興亡意<lb/>
淒涼颺舟望迷南北　髣髴烟籠霧簇認何處當年繡<lb/>
轂沉香花蕚事蕭然傷□宫殿三十六忍聽向晚菱歌<lb/>
<pb n="KR4j0087_WYG_017-7b"/>
依稀猶是當時曲試與問如今新蒲細柳為誰搖綠<lb/>
　<hi>千古句五字忍聽句六字與前詞異後結正與楊别作正攜手以下同  按刻本于颺字下作一□傷字</hi>
　<hi>下反不加□誤也蕭然句即前詞香紅映臉必落一感字若作三字文理便不通矣或曰可惜如此佳詞</hi>
　<hi>只用韻欠當余曰日字髴字前詞用叶此不叶想有此體若國字北字則白石清真諸名家亦皆借叶或</hi>
　<hi>無碍也若謂日髴二字亦是借叶則不可</hi>
　　壽樓春<hi>一百一字</hi>　　　　　　　史達祖<lb/>
裁春衫尋芳記金刀素手同在晴牕幾度因風殘絮照<lb/>
花斜陽誰念我今無腸自少年消磨疎狂但聽雨挑燈<lb/>
<pb n="KR4j0087_WYG_017-8a"/>
欹床病酒多夢睡時粧　飛花去良宵長有絲䦨舊曲<lb/>
金譜新腔冣恨湘雲人散楚蘭魂傷身是客愁為鄉算<lb/>
玉簫猶逄韋郎近寒食人家相思未忘蘋藻香<lb/>
　<hi>記金刀至挑燈與後冇絲蘭至人家同或謂結句中忘字亦是叶韻未必也此調多平聲疊用似拗他無</hi>
　<hi>可証然通篇音響如此乃是定格並非有訛字也圖譜句句欲改之以前段裁衫同因花誰今磨欹多後</hi>
　<hi>段花良絲金湘蘭身愁逄寒忘蘋俱作可仄素幾照自聽有最玉食未藻俱作可平自宋迄今未見有第</hi>
　<hi>二首壽樓春不知何從考其可換也其平之改仄者謂惡其拗耳若誰念我身是客誰身二字極順反改</hi>
　<hi>作三仄之拗何歟至諸仄字並不曽拗而亦遭一例更變何歟想改到興頭上亦顧不得也若依所改填</hi>
<pb n="KR4j0087_WYG_017-8b"/>
　<hi>一詞以示人即最深最熱之詞家亦斷斷不識其為壽樓春矣余讀至此不覺浩嘆蓋嘆梅溪大不幸不</hi>
　<hi>得生于今世一讀此譜而當日填此腔時費盡心力也</hi>
　　憶舊遊<hi>一百二字</hi>　　　　　　　張　炎<lb/>
記開簾送酒隔水懸燈欵語梅邊未了清遊興又飄然<lb/>
獨去何處山川淡風暗收榆莢吹下沈郎錢歎客裏光<lb/>
隂消磨艶冶都在尊前　留連往人處是鑑曲窺鶯蘭<lb/>
沼圍泉醉拂珊瑚樹寫百年幽恨分付吟牋故舊幾回<lb/>
飛夢江雨夜涼船縱忘却歸期千山未必無杜鵑<lb/>
<pb n="KR4j0087_WYG_017-9a"/>
　<hi>欵語至光隂與後蘭沼至歸期同未了句與醉拂句句法上二下三相合而美成後段用也擬臨朱戸千</hi>
　<hi>里和詞用奈可憐庭院是作上一下四句法總之是仄仄平平仄不拘也詞綜載劉應幾此句作奈菰蒲</hi>
　<hi>舊地菰字平舊字仄想亦不妨然觀夢窗與張同恐劉詞未可為據也夢窗起處云送人猶未苦苦送春</hi>
　<hi>隨人去天涯首句用上二下三或不拘然他無同者苦送句例用四字當在隨字住夢窗八字蟬聯乃是</hi>
　<hi>巧句不可認苦送春為三字句也收字回字考他家或上或入俱不用平似應從多者為是若回字平而</hi>
　<hi>舊字反仄尤為不可此舊字恐是人園山鄉等字之訛觀前用風字知玉田必不用去聲字耳詞綜載劉</hi>
　<hi>將孫予未了句作七字乃誤刻而其餘諸字亦無調不可從夢窗于又飄然句無又字乃刻本誤遺沈氏</hi>
　<hi>謂前段少一字似有此體矣留連二字用韻周方等俱同將孫失韻更誤此則夢窗亦不叶也周詞迢迢</hi>
<pb n="KR4j0087_WYG_017-9b"/>
　<hi>問音信譜圖不知迢迢二字是叶註此五字可用仄仄平平仄竒乎不竒結句凡作者平仄皆同乃一定</hi>
　<hi>之格譜圖謂可作仄平平仄仄平平可笑之極豈不見周作東風竟日吹露桃吳作殘陽草色歸思賒方</hi>
　<hi>作重尋當日千樹桃應幾作瀟湘近日風捲湖將孫作黄昏細雨人閉門乎</hi>
　　花犯<hi>一百二字</hi>　　　　　　　　王沂孫<lb/>
古嬋娟蒼鬟素靨盈盈瞰流水斷魂十里歎紺縷飄零<lb/>
難繫離思故山歲晚誰堪寄琅玕聊自倚謾記我綠簑<lb/>
衝雪孤舟寒浪裏　三花兩蕋破䝉茸依依似有恨明<lb/>
珠輕委雲卧穩藍衣正䕶春憔悴羅浮夢半蟾挂曉么<lb/>
<pb n="KR4j0087_WYG_017-10a"/>
鳳冷山中人乍起又喚取玉奴歸去餘香空翠被<lb/>
　<hi>周方二作律度森然而歴覽各家無不字字摹擬其所用諸去聲若出一手後人何棄此程式而自以為</hi>
　<hi>是乎此篇仿美成丰度至所用上去字十餘皆妙絶真名詞也蕋字周方皆作花字平聲譚在軒亦用邊</hi>
　<hi>字至碧山用蕋草窗用怨皆仄聲想可通用仄聲雖易填然周倡方和皆平能守之為髙手雖夢窗亦一</hi>
　<hi>首用中字一首用作字矣然作字或是為字依依下九字一氣可于五字豆亦可于三字豆也  按譜圖</hi>
　<hi>分句註字無不混亂至此調尤為欠理斷魂十里是韻各家無不叶者譜收周詞露痕輕綴綴字正叶上</hi>
　<hi>味字方亦云霧綃紅綴而乃失註遂落一韻一誤也故山句七字琅玕句五字皆叶韻周云去年勝賞曾</hi>
　<hi>孤倚冰盤同燕喜倚喜是韻方和詞現明而註去年勝賞為四字句曾孤倚至燕喜為八字句遂又落一</hi>
<pb n="KR4j0087_WYG_017-10b"/>
　<hi>韻二誤也三花句七字依依句九字周云今年對花最匆匆相逄似有恨依依愁顇乃註今年對花最匆</hi>
　<hi>匆相逄為九字句真無理之甚又因匆匆相逢四箇平聲相疊遂于匆字下註可仄誤到極處矣人奈何</hi>
　<hi>惟譜是守哉用汲古刻夢窗集小娉婷一首註云重押髩字蓋前  翠翹欹髩後用又還見玉人垂紺鬒</hi>
　<hi>而傳訛作髩字也夢窗豈有複韻之事乎况此句必以平去上為煞如美成之烟浪裏千里之香步裏草</hi>
　<hi>窗之薰翠被夢窗别作之驚換了無非平去上者豈獨此誤作平去去耶尾二字去上尤為喫𦂳翠被被</hi>
　<hi>字上聲勿誤讀去聲</hi>
　　瑞鶴仙<hi>一百二字</hi>　　　　　　　毛　幵<lb/>
柳風清晝溽山櫻晚一樹高紅争熟輕沙睡初足悄無<lb/>
<pb n="KR4j0087_WYG_017-11a"/>
人欹枕虚檐鳴玉南園秉燭嘆流光容易過目送春歸<lb/>
去有無數弄禽滿徑新竹　閒記追歡尋勝杏棟西廂<lb/>
粉墻南曲别長㑹促成何計奈幽獨縱緗絃難寄韓香<lb/>
終在屏山蝶夢斷續對沿堦細草萋萋為誰自綠<lb/>
　<hi>汲古刻樵隱詞題作瑞仙鶴誤</hi>
　　又一體<hi>一百二字</hi>　　　　　　　周邦彦<lb/>
悄郊原帶郭行路永客去車塵漠漠斜陽映山落斂餘<lb/>
紅猶戀孤城欄角凌波步弱過短亭何用素約有流鶯<lb/>
<pb n="KR4j0087_WYG_017-11b"/>
勸我重解繡鞍緩引春酌　不記歸時早暮上馬誰扶<lb/>
醒眠朱閣驚飈動幙扶殘醉遶紅藥歎西園已是花深<lb/>
無地東風何事又惡任流光過却猶喜洞天自樂<lb/>
　<hi>介庵亦有此體行路水下九字上三下六與前詞同而方和詞云更暮草萋萋疎烟漠漠乃上五下四平</hi>
　<hi>仄亦稍異可不拘後起第二字不叶韻與前詞同而千里和詞用叶想亦不拘惜香夢窗亦有不叶者然</hi>
　<hi>以叶者為是後結任流光句五字猶善句六字與前詞不同而方詞則與毛合亦應從方為妥蓋第二字</hi>
　<hi>不叶猶有毛詞可証若後結句法則他家俱無余謂此二處必係傳訛蓋方氏遵周甚嚴即體可兩用亦</hi>
　<hi>必不作另調而與周異也用素二字事又二字用去聲與前詞易過夢斷四字同方用負厚是易趙文用</hi>
<pb n="KR4j0087_WYG_017-12a"/>
　<hi>鬭妙到夢惜香用緒正待問介庵用散畵事醉皆同是知原有此體其俱平者又一格也但不宜前後互</hi>
　<hi>異斜陽映山落平平仄平仄是一定之格作者如林無不同者譜圖註可作仄仄平平仄此有心拗到底</hi>
　<hi>也惜香一首此五字句失叶誤幕字與前弱字同必叶惜香子逸介庵有失叶者雖或有此體不宜從遶</hi>
　<hi>紅藥定用仄平仄不可如譜圖改平平仄如空同之巫陽館惜香之垂天翼是敗筆上句扶殘醉可用平</hi>
　<hi>仄仄有一二用仄平仄者若惜香二句用金井梧東籬菊尤是敗筆不可學也此調步動又洞等字必要</hi>
　<hi>仄聲且以去為妙古詞無一首異同者而尾句之仄平去上或仄平去入尤為喫𦂳不可作平平平仄如</hi>
　<hi>陸子逸之怎生意穩夢窗之采花弄水鏡中未晚玉蟾之等閒過了審齋之恨長怨永介庵之淺如故否</hi>
　<hi>西樵之醉扶玉腕皆絶妙蓋第三字去聲一縱而未字上聲一收方諧音律若用去去上上且不可何况</hi>
<pb n="KR4j0087_WYG_017-12b"/>
　<hi>平仄乎或謂此言太鑿余曰若于宋元詞内檢出一用平平平仄者則余甘受妄言之罰可也毛詞首柳</hi>
　<hi>風句上二下三此篇以悄字領句上一下四不拘但平仄皆同若審齋用彞吾在江左在江用仄平他家</hi>
　<hi>無之不可從毛詞前結送春句四字有無數句五字此篇有流鶯句五字重解句四字此係各體故不同</hi>
　<hi>又重解繡鞍句海野用黄昏院宇惜香用年華荏苒平仄不同夢窗亦有此體若惜香一首前結云漸危</hi>
　<hi>樓向晚魂消處倚遍闌于曲尾作一三一五則更為躍冶自不宜從</hi>
　　又一體<hi>一百二字</hi>　　　　　　　史達祖<lb/>
杏烟嬌溼髩過杜若汀洲楚衣香潤回頭翠樓近指鴛<lb/>
鴦沙上暗藏春恨歸鞭隱隱便不念芳痕未穩自簫聲<lb/>
<pb n="KR4j0087_WYG_017-13a"/>
吹落雲東再數故園花信　誰問聽歌牕罅倚月鈎欄<lb/>
舊家輕俊芳心一寸相思後總灰盡奈春風多事吹花<lb/>
搖柳也把幽情喚醒對南溪桃蕚翻紅又成瘦損<lb/>
　<hi>第二三句用上五下四痕字情字用平自簫聲七字再數句六字後起第二字叶韻此四者俱與前詞異</hi>
　<hi>此體各家多從之指鴛鴦九字可上三下六過杜若句梅溪别作云為發粧酒煖平仄互異玉蟾介庵俱</hi>
　<hi>有指鴛鴦沙上稼軒作似三峽波濤審齋作更堆積愁腸即有此體而各家不用不宜從又夢窗于末句</hi>
　<hi>用周公拜前魯公拜後則因使成語取巧耳上句公拜二字拗矣介庵前結亦用耕相借牛社相留客亦</hi>
　<hi>然吳禮之心字作步惜香寸字失叶俱勿從餘如吹落雲東句竹山作三字空同作夜來枕上過杜若句</hi>
<pb n="KR4j0087_WYG_017-13b"/>
　<hi>空同作四字夢窗作看畵堂凝香堂字平又于吹花句作玉墀班平墀字平惜香于桃蕚句作為誰縈牽</hi>
　<hi>誰字平審齋于舊家句多一字皆係刻本之訛非有此體夢窗彩雲栖翡翠一首更多訛脱  又按竹山</hi>
　<hi>通首用也字住句然也字之上俱是用韻即如和稼軒水龍吟用些字上一字亦叶韻耳但瑞鶴仙共十</hi>
　<hi>三韻而也字之上七平叶六仄叶可知古人用韻平仄可相通也至如惜香效之亦作也字住句而其上</hi>
　<hi>字不叶則頗無義趣矣審齋于樓字用酒上可作平勿認作仄聲而用去字陸子逸第二三句用睡覺來</hi>
　<hi>冠兒還是不整上三下六平仄雖稍異此句或可如此但無此高手秀句恐亦難學不然或本係還是冠</hi>
　<hi>兒不整吹又按張樞詞于相思後六字作西湖上多少歌  多填一字他家俱無此體必係傳訛</hi>
　　又一體<hi>一百三字</hi>　　　　　　　周邦彦<lb/>
<pb n="KR4j0087_WYG_017-14a"/>
煖烟籠細柳弄萬縷千絲年年春色晴風蕩無際濃于<lb/>
酒偏醉情人調客闌干倚處度花香微散酒力對重門<lb/>
半掩黄昏淡月院宇深寂　愁極因思前事洞房佳宴<lb/>
正值寒食尋芳遍賞金谷里銅駝陌到而今魚雁沉沉<lb/>
無信息天涯常是泪滴早歸來雲館深處那人正憶<lb/>
　<hi>首句不起韻濃于酒下與到而今下俱與前詞異倚處處字賞字俱不叶此體雖錄于此然必有訛錯不</hi>
　<hi>必從</hi>
　　曲遊春<hi>一百二字</hi>　　　　　　　周　宻<lb/>
<pb n="KR4j0087_WYG_017-14b"/>
禁苑東風外颺煖絲晴絮春思如織燕約鶯期惱芳情<lb/>
偏在翠深紅隙漠漠香塵隔沸十里亂絲叢笛看画船<lb/>
盡入西泠閑却半湖春色　柳陌新烟凝碧映簾底宫<lb/>
眉堤上遊勒輕暝籠烟怕梨雲夢冷杏香愁羃歌管酬<lb/>
寒食奈蜨怨良宵岑寂正恁醉月搖花怎生去得<lb/>
　<hi>春思至叢笛與後堤上至岑寂同思字上字俱仄聲不可作平元人趙功可一首用雨字處字圖註可平</hi>
　<hi>誤漠漠句五字沸十里句七字俱是叶韻正對後段食字寂字二韻也圖以漠漠香塵隔沸為句竒甚不</hi>
　<hi>惟失一韻不知隔沸二字作何解法後段何不亦作歌管酬寒食奈耶尾句選聲謂去字可平亦誤其所</hi>
<pb n="KR4j0087_WYG_017-15a"/>
　<hi>載王竹澗詞于看畵船句云起來踏碎松隂止有六字此仍詞統之誤也後起陌字趙功可不叶</hi>
　　倒犯<hi>一百二字</hi>　　　　　　　　方千里<lb/>
盡日任梧桐自飛翠堦慵埽閒雲散縞秋容瑩暮天清<lb/>
窈斜陽到地樓閣參差簾櫳悄嫩袖舞凉颸拂拂生林<lb/>
表蕩塵襟寫名醥　攜手故園勝事尋蹤松篁幽徑窵<lb/>
曲沼瞰静綠䕃簷影龜魚小信倦跡歸來好倩丁寧長<lb/>
安遊子道道髩髪雲侵莫待菱花照醉鄉深處老<lb/>
　<hi>舊刻于遊子道下落一道字今補之蓋方本和周詞此句五字而夢窗亦作五字也查此調作者不過數</hi>
<pb n="KR4j0087_WYG_017-15b"/>
　<hi>篇其平仄一字不易故不能加旁註恐意欲假借者見責幸察而諒之  按斜陽至參差八字吳作清溪</hi>
　<hi>上慣來往扁舟似宜于上字分句周作何人正弄孤影蹁躚則可兩借而此方詞不可于到字住句因思</hi>
　<hi>其上句或是斜陽地而到字原是倒字之訛其下句乃是倒樓閣參差耳姑將臆説附此或曰吳詞清溪</hi>
　<hi>上慣乃四字句上字讀作上聲上慣猶行慣也涼颸二字或云當屬上句未知是否後段起處或云當于</hi>
　<hi>勝事斷句觀周云淮左舊遊記送行人歸來山路窵自當于遊字斷吳云回首詞場動地聲名春雷初啟</hi>
　<hi>戸尤當于場字斷也句或問䕃龜影六字信倦跡亦六字君何上則旁註  字下則旁註豆字余曰上則</hi>
　<hi>語斷下則意連也如夢窗上云數間屋梅一塢兩句語意自分下云待共結良朋侣氣自貫下美成云印</hi>
　<hi>遙碧金樞小愛秀色初娟好亦同句豆之辨以此他可類推問者嘆以為然</hi>
<pb n="KR4j0087_WYG_017-16a"/>
　　鬬百草<hi>一百二字</hi>　　　　　　　晁補之<lb/>
别日常多㑹時常少天難曉正喜花開又愁花謝春也<lb/>
似人易老慘無言念舊日朱顔清歡莫笑便冉冉如雲<lb/>
霏霏似雨去無音耗　追想墻頭梅下門裏桃邊名利<lb/>
為伊都忘了血寫香牋泪封羅帕記三日離腸恨攪如<lb/>
今事十二樓空慿誰到此情悄擬回船武陵路杳<lb/>
　<hi>旡咎此調二首刻本此首一百一字别作一百二字細考之則此篇落一霏字其實相同只慿誰到作轉</hi>
　<hi>愁寂轉字用仄聲耳忘字去聲觀其别作用恨字去聲可見此篇笑字是叶韻别作不叶乃誤刻也第二</hi>
<pb n="KR4j0087_WYG_017-16b"/>
　<hi>句少字非叶别作至曉字方起韻</hi>
　　瑤花<hi>一百二字</hi>　<hi>或加慢字</hi>　　　周　宻<lb/>
朱鈿寳玦天上飛瓊比人間春别江南江北曾未見謾<lb/>
擬梨雲梅雪淮山春晚問誰識芳心高潔消幾番花落<lb/>
花開老了玉關豪傑　金壺剪送瓊枝看一騎紅塵香<lb/>
度瑤闕韶華正好應自喜初識長安蜂蜨杜郎老矣想<lb/>
舊事花須能説記少年一夢揚州二十四橋明月<lb/>
　<hi>江南以下與後段韶華以下同烟按夢窗此調于曾未見下九字云應笑春空鎖凌  髙閣人多讀空字</hi>
<pb n="KR4j0087_WYG_017-17a"/>
　<hi>為句誤照周詞應于春字豆張天雨此句云怎一夜換作連城之璧可見但應笑春三字欠妥春字恐誤</hi>
　<hi>此字觀後段及各家俱不用平聲作者但用仄為是圖註平仄悉改若明字改仄恐有不便至度字改平</hi>
　<hi>尤不便耳</hi>
　　齊天樂<hi>一百二字天又名臺城路五福降中    如此江山</hi>　王沂孫<lb/>
一襟餘恨宫魂斷年年翠隂庭樹乍咽涼柯還移暗葉<lb/>
重把離愁深訴西牕過雨怪瑤佩流空玉筝調柱鏡暗<lb/>
粧殘為誰嬌髩尚如許　銅仙鉛泪似洗嘆移盤去遠<lb/>
難貯零露病翼驚秋枯形閲世消得斜陽幾度餘音更<lb/>
<pb n="KR4j0087_WYG_017-17b"/>
苦甚獨抱清商頓成凄楚謾想薰風柳絲千萬縷<lb/>
　<hi>乍咽以下至粧殘與後病翼以下至薰風同過雨更苦去上聲妙萬萬不可用平仄而萬縷尤為要𦂳前</hi>
　<hi>後結平仄一字不可更改後結須如五言詩一句白石用一聲聲最苦一聲二字原是相連且上面一箇</hi>
　<hi>聲字原可讀斷故妙沈氏收王月小一首末云一夜聲聲是怨乃多夜字沈不能去之但註前段多一字</hi>
　<hi>謬甚近見今人詞有竟用上一下四句法且因如此竟于絲字用仄萬字用平若甘草子結句惹兩眉離</hi>
　<hi>恨矣豈是齊天樂乎各譜俱屬亂註切不可從銅仙句三平三仄是定律間有用平平仄平仄仄者然依</hi>
　<hi>此為是夢窗用四平二仄竹屋第二字用仄若秋崖歸去來兮怎得則尤不可從貯字宜仄聲間有用平</hi>
　<hi>者亦當依此為是總之凡調中字句如古人俱同從之不必言即十中拗七順三亦當從其多者蓋其中</hi>
<pb n="KR4j0087_WYG_017-18a"/>
　<hi>必有當然去處不然古人何其愚而捨易就難也況往往拗者是大家名詞順者不及此理極易曉也</hi>
　<hi>嘆移盤句可用上二下三五言詩句法玉田一首于消得句少二字千里一首于難貯句多二字夢窗一</hi>
　<hi>首于後起作五字俱係誤刻非有此體君衡黄昏盡矣刻誤盡也非不叶  圖譜失收之調甚多若齊天</hi>
　<hi>樂極在眼前而不收反收五福降中天蓋見一新名不覺驚喜亦不知其即齊天樂也前結上四下七乃</hi>
　<hi>讀作上六下五妙絶又于苦字失註卟難貯零露句少一貯字甚獨抱句少一甚字此則汲古刻沈端節</hi>
　<hi>詞原少此二字圖譜既為人誤又即以誤人耳然刻詞集者未嘗以為人作式既曰譜矣寧得草草從事</hi>
　<hi>乎至其圖字平仄之誤不必言矣更異者續集又收臺城路一調仍是齊天樂而怪瑤佩句又落一字一</hi>
　<hi>首作一百字一首作一百一字究竟遺却一百二字之齊天樂矣</hi>
<pb n="KR4j0087_WYG_017-18b"/>
　　又一體<hi>一百三字</hi>　　　　　　　陸　游<lb/>
角殘鐘晚關山路行人乍依孤店塞月征塵鞭絲㡌影<lb/>
常把流年虚占藏鴉柳暗嘆輕負鶯花謾勞書劍事往<lb/>
情關悄然頻動壯游念　孤懐誰與彊遣市壚沽酒酒<lb/>
薄怎當愁釅倚瑟妍詞調鉊妙筆那寫柔情芳艶征途<lb/>
自厭況烟斂蕪痕雨稀萍㸃最是眠時枕寒門半掩<lb/>
　<hi>用韻甚精佳詞也市壚句四字酒薄句六字與前詞上五下四者不同陸詞二首如一自另是一體前後</hi>
　<hi>起句有用韻者乃偶合不必卟也</hi>
<pb n="KR4j0087_WYG_017-19a"/>
　　慶春宫<hi>一百二字</hi>　　　　　　　陳允平<lb/>
斜日明霞殘虹分雨軟風淺掠蘋波聲冷瑤笙情疎寳<lb/>
扇酒醒無奈秋何彩雲輕散漫敲缺銅壺浩歌眉痕留<lb/>
怨依約遙峯學斂雙蛾　銀牀露洗涼柯屏掩香銷忍<lb/>
埽裀羅楚驛梅邊吳江楓畔庾郎從此愁多草蛩喧砌<lb/>
料催織迴文鳳梭相思遼遠簾捲翠樓月冷星河<lb/>
　<hi>聲冷下與後楚驛下同銅壺浩歌迴文鳳梭用平平去平方是慶春宫調譜圖載清真詞于微茫見星匆</hi>
　<hi>匆未成俱註可作仄仄平平與滿庭芳高陽臺金菊對芙蓉等調中七字語同安得謂之慶春宫乎  詞</hi>
<pb n="KR4j0087_WYG_017-19b"/>
　<hi>綜載王碧山淺蕚梅酸一首乃係慶春澤誤刻慶春宫不可錯認又或訛題名作慶宫春尤誤</hi>
　　又一體<hi>一百二字</hi>　　　　　　　王沂孫<lb/>
明玉擎金纎羅飄帶為君起舞回雪柔影參差幽香零<lb/>
亂翠闌腰瘦一捻歲華相誤記前度江臯怨别哀絃重<lb/>
訴却是淒涼未須彈徹　國香到此誰憐烟冷沙昏頓<lb/>
成愁絶花惱難禁酒銷欲盡門外冰凘初結試招仙魄<lb/>
怕今夜瑤簪凍拆攜盤獨出空想咸陽故宫落葉<lb/>
　<hi>用入韻柔影下同前劉瀾前結須作下後結宫作醒想可用仄但花惱句作平生高興前後各異誤也</hi>
<pb n="KR4j0087_WYG_017-20a"/>
　　湘春夜月<hi>一百二字</hi>　　　　　　黄孝邁<lb/>
近清明翠禽枝上消魂可惜一片清歌都付與黄昏欲<lb/>
共柳花低訴怕柳花輕薄不解傷春念楚鄉旅宿柔情<lb/>
别緒誰與温存　空樽夜泣青山不語殘月當門翠玉<lb/>
樓前惟是有一波湘水搖蕩湘雲天長夢短問甚時重<lb/>
見桃根這次第筭人間沒箇并刀剪斷心上愁痕<lb/>
　<hi>此調池無作者想雪舟自度風度婉秀真佳詞也或謂首句明字起韻非也如此佳詞豈有借韻之理</hi>
　　石州慢<hi>一百二字黄慢或作引又名柳色</hi>　　賀　鑄<lb/>
<pb n="KR4j0087_WYG_017-20b"/>
薄雨催寒斜照弄晴春意空濶長亭柳色纔黄遠客一<lb/>
枝先折烟横水際映帶幾㸃歸鴉東風消盡龍沙雪還<lb/>
記出門時恰而今時節　將發画樓芳酒紅泪清歌頓<lb/>
成輕别已是經年杳杳音塵都絶欲知方寸共有幾許<lb/>
清愁芭蕉不展丁香結枉望斷天涯兩厭厭風月<lb/>
　<hi>烟横以下與後欲知以下同長亭二句因向傳蘆川詞溪梅晴照生香嫩蘂數枝爭發人多讀作四字三</hi>
　<hi>句故高季廸亦云春來長恁樂章懶按酒籌慵把今據賀詞則人六字兩句謝勉仲亦同想此十二字一</hi>
　<hi>氣句豆不拘譜作一八一四則無謂矣後段已是二句蘆川云辜負枕前雲雨樽前花月作上六下四此</hi>
<pb n="KR4j0087_WYG_017-21a"/>
　<hi>十字于四字分句六字分句亦不拘也圖譜更收一石州引又因舊刻之訛于共有六字句止存下四字</hi>
　<hi>遂另列一體引字慢字或不知其原是相同乃不于石州二字一留心察之何也且輕顰淺笑刻淺顰輕</hi>
　<hi>笑而後尾兩句云回首一銷凝望歸鴻容與誤讀凝望相連遂分上句為六字真可笑矣弄字意字必用</hi>
　<hi>去聲觀蘆川用意際勉仲用半意元遺山用賦少高季廸用頓院可見若蘆川别作用驚天二字不足法</hi>
　<hi>且只此一首不可托以自便也至若譜中字字亂註乃其長技矣兩結各五字二句須知上句是上二下</hi>
　<hi>三下句是上一下四勿誤同此篇後結上句該于望字畧豆不可因望斷相連謂可作上一下四然此句</hi>
　<hi>到底有疵或誤不可學耳後起遺山作羇旅山中父老相逢應念此行良苦山中下似六字二句且相逢</hi>
　<hi>應念四字平仄與本調異不可學</hi>
<pb n="KR4j0087_WYG_017-21b"/>
　　晝錦堂<hi>一百二字</hi>　　　　　　　蔣　捷<lb/>
染柳烟消敲菰雨斷歴歴猶寄斜陽掩冉玉妃芳袂擁<lb/>
出靈場倩他鴛鴦來寄語駐君舴艋亦何妨漁榔静獨<lb/>
奏櫂歌邀妃試酌清觴　湖上雲漸瞑秋浩蕩鮮風支<lb/>
盡蟬糧贈我非環非佩萬斛生香半蝸茆屋歸吹影數<lb/>
螺苔石壓波光鴛鴦笑何似且留雙檝翠隱紅藏<lb/>
　<hi>歴歴下至漁榔静與後鮮風至鴛鴦笑同只歴歴二字入聲不知可與後段相同借作平否觀美成用日</hi>
　<hi>日二字夢窗用獨鶴二字皆故作兩入聲字不知何也惜千里不和他無可考耳此調中兩七字句參差</hi>
<pb n="KR4j0087_WYG_017-22a"/>
　<hi>難訂美成前段云愁聞雙飛新燕語更堪孤枕宿酲忺後段云短歌新曲無心理鳳簫龍管不曾拈兩段</hi>
　<hi>比對不同愁聞雙飛新五字連平甚拗或曰是宜作愁聞雙燕新飛語則順且與後短歌句合余亦以為</hi>
　<hi>然及見竹山此篇則與片玉一轍方信調宜如此而古調不可輕議改竄也又杳夢窗舞影燈前一詞前</hi>
　<hi>云愁結春情迷醉眼老憐秋髩倚蛾眉後云泪香沾溼孤山雨瘦腰折損六橋絲後二句與周蔣俱同其</hi>
　<hi>愁結句雖不拗而與泪香句平仄相反未知又是何故今録蔣詞為式以其與周相合作者自宜從之後</hi>
　<hi>起第二字叶韻片玉用多厭厭字理當作平聲夢窗用當時二字以叶歸眉等韻則此字自宜平聲而竹</hi>
　<hi>山却用上字殆不可解琰青謂豈竹山誤認厭字作去聲耶余曰厭字固可音懨然多厭二字無理不可</hi>
　<hi>解若謂即是懨懨之誤則周詞尾句正用懨懨况竹山此詞字字摹倣片玉豈有誤用去聲者再四思之</hi>
<pb n="KR4j0087_WYG_017-22b"/>
　<hi>乃悟曰此字確是去聲乃以仄叶平者也周詞是賦春景其上用懊惱幽恨愁聞等語其下亦用俱嫌惆</hi>
　<hi>悵等語是通篇皆閨中怨辭觀多厭之下云晴晝永瓊戸悄蓋謂閨中寂寞當此三月時偏覺日長多為</hi>
　<hi>可厭是厭字原作厭惡之厭並非借作平聲故竹山亦用上字為叶耳此必平仄可以通用者若夢窗平</hi>
　<hi>叶則又原不妨也及汲古夢窗詞刻晝錦堂二首余方喜其可以互証  觀其第二首則全然迥别同人</hi>
　<hi>見是又一體謂可另列佘細繹之則慶春澤也</hi>
　　氐州第一<hi>一百二字</hi>　　　　　　周邦彦<lb/>
波落寒汀村渡向晚遙看數㸃帆小亂葉翻鴉驚風破<lb/>
雁天角孤雲縹緲官柳蕭疎甚尚挂微微殘照景物關<lb/>
<pb n="KR4j0087_WYG_017-23a"/>
情川途換目頓來催老　漸解狂朋歡意少奈猶被思<lb/>
牽情繞座上琴心機中錦字覺最縈懐抱也知人懸望<lb/>
久薔薇謝歸來一笑欲夢髙唐未成眠霜空已曉<lb/>
　<hi>村渡句平去去上定格千里和韻用天氣豔冶譜註渡可作平誤遙字註作仄猶可㸃字乃註作平則大</hi>
　<hi>悞矣至宮柳句四字甚尚挂句七字蓋言柳色蕭疎己凄楚矣為甚事尚挂斜陽更添景物之慘乎其義</hi>
　<hi>易明譜圖奈何作上句五字下句六字耶千里和詞云芳草如薰更瀲灔波光相照豈可讀作芳草如薰</hi>
　<hi>更乎川途句用平平仄仄故下用去平平上接之譜以上句作仄平平仄而下用平平平仄便無調矣也</hi>
　<hi>知人六字人字一豆亦不可㮣連作平平仄平平仄末句因讀作一七一四覺七字中髙唐未成為拗遂</hi>
<pb n="KR4j0087_WYG_017-23b"/>
　<hi>將成字註作可仄不知原可于高唐住句也但徇巳意不管古詞愚所謂必要改作七言詩句是已題本</hi>
　<hi>氐州第一與霓裳中序第一圖譜俱刻作第一體蓋因造慣第一第二之次序故不覺于題下添體字可</hi>
　<hi>笑不知氐州與霓裳中序之第二第三體在何處耳</hi>
　　南浦<hi>一百二字</hi>　　　　　　　　魯逸仲<lb/>
風悲画角聽單于三弄落譙門投宿駸駸征騎飛雪滿<lb/>
孤村酒市漸闌燈火正敲牕亂葉舞紛紛送數聲驚雁<lb/>
乍離烟水嘹唳度寒雲　好在半朧淡月到如今無處<lb/>
不銷魂故國梅花歸夢愁損綠羅裙為問暗香閒艶也<lb/>
<pb n="KR4j0087_WYG_017-24a"/>
相思萬㸃付啼痕算翠屏應是兩眉餘恨倚黄昏<lb/>
　<hi>聽單于至驚雁與後段到如今至應是同譜圖不識于為問句註在也字分斷致後人認此為兩七字句</hi>
　<hi>如律詩矣何其謬哉筭翠屏句註在眉字住又以兩眉為拗註兩作平亦誤聽單于正敲窗到如今俱云</hi>
　<hi>可平仄平必欲將好詞註壊可嘆</hi>
　　又一體<hi>一百五字</hi>　　　　　　　程　垓<lb/>
金鴨懶薰香向晚來春酲一枕無緒濃綠漲瑤牕東風<lb/>
外吹盡亂紅飛絮無言竚立斷腸惟有流鶯語碧雲欲<lb/>
暮空惆悵韶華一時虚度　追思舊日心情記題葉西<lb/>
<pb n="KR4j0087_WYG_017-24b"/>
樓吹花南浦老去覺懽疎傷春恨都付斷雲殘雨黄昏<lb/>
院落問誰猶在慿闌處可堪杜宇空只解聲聲催他春<lb/>
厺<lb/>
　<hi>此是用仄韻者與前異濃綠下與後老去下同此調句字多有參差但以一百五字為正如碧山于傷春</hi>
　<hi>恨作蘋花是落一字片玉于碧雲下十三字止有十二字亦是落一字此係缺而不全者不必具論其他</hi>
　<hi>各家不同處不能悉載摘錄于後六字片玉梅溪皆向晚至無緒九字此篇上三字下</hi>
　<hi>同碧山作認麴塵乍生色嫩如染又一首亦然是上</hi>
　　<hi>五字下四字而乍字用去聲者此另一體陶九成作羡雲屏九疊波影涵素疊字作平正與此同然</hi>
<pb n="KR4j0087_WYG_017-25a"/>
　　<hi>玉田作燕飛來好是蘓堤纔曉是字用仄堤字用平另一體</hi>
　<hi>暮字宇字此篇叶韻他家皆不叶韻四字句其下九碧雲至虛度十三字此篇暮字叶</hi>
　<hi>字作一五一四後段亦然共文鵷重遊芳徑屐字仄  梅溪作謝屐未蠟安排</hi>
　　<hi>或可作平後段作海棠夢在相思過西園秋千紅影蠟字在字不叶而安排連下作五字或連上作</hi>
　　<hi>六字文義皆不妥是另一體似夢中芳草上句如玉田作回首池塘青欲遍絶</hi>
　　<hi>七言詩一句下六字結後段亦然是另一體或謂塘字住句亦平仄各異</hi>
　　<hi>碧山作再來漲綠迷舊處添却殘紅幾片又一首亦然雖上七下六而再來漲綠四字與玉田不同</hi>
　　<hi>其後段作采香幽徑鴛鴦睡誰道湔裙人遠又一首亦然上句七字雖亦如七言詩而與玉田平仄</hi>
<pb n="KR4j0087_WYG_017-25b"/>
　　<hi>相反是又一體此體惟陶九成用之</hi>
　　宴清都<hi>一百二字</hi>　<hi>又名四代好</hi>　盧祖臯<lb/>
春訊飛瓊管風日薄度墻啼鳥聲亂江城次第笙歌翠<lb/>
合綺羅香暖溶溶澗綠冰泮醉夢裏年華暗換料黛眉<lb/>
重鎖隋堤芳心還動梁苑　新來雁濶雲音鸞分鑑影<lb/>
無計重見啼春細雨籠愁淡月恁時庭院離腸未語先<lb/>
斷算猶有慿髙望眼更那堪芳草連天飛梅弄晚<lb/>
　<hi>江城至隋堤與後啼春至連天同鳥綠計語俱仄聲十中一二用平而巳暗望弄黛那五字亦須用仄去</hi>
<pb n="KR4j0087_WYG_017-26a"/>
　<hi>聲更妙江城笙歌二句平平仄仄綺羅句仄平平仄後段亦同凡作者俱然不可隨意亂填此等處最易</hi>
　<hi>忽畧也泮斷二字可以不叶兼可用平聲亦有前平後仄者風日以下九字夢窗一首云荆州昔未來時</hi>
　<hi>正春暖是于昔字下借豆非另有此體勤字夢窗一作沉一作章想不拘結用弄晚去上聲甚妙觀片玉</hi>
　<hi>之認否草窗之弄晚善扛之露醑千里之在否夢窗之路淺桂酒在否皆然譜調弄字可平誤矣至謂度</hi>
　<hi>墻句可作平仄仄平平仄尤誤書按此詞何籕于前結云那更天遠山遠水遠人遠  舟效之云那更春</hi>
　<hi>好花好酒好人好因名之曰四代好人見四代好之名甚新不知其即宴清都也但遠字好字上聲可以</hi>
　<hi>代平故借入平用不碍音律若不知其理而泛謂仄聲可以上去通用填入去字則為大謬夫詞曲中四</hi>
　<hi>聲以一平對上去入之三仄固已然三仄可通用亦有不可通用之處蓋四聲之中獨去聲另為一種沉</hi>
<pb n="KR4j0087_WYG_017-26b"/>
　<hi>着遠重之音所以入聲可以代平次則上聲亦有可代而去則萬萬不可人但于口中調之其理自明南</hi>
　<hi>北曲之肻綮全在此處人或謂今日之曲付于歌喉尚且不必拘泥詞又不入歌何妨混填此大謬之説</hi>
　<hi>何也詞即曲之先聲當時本以按拍豈可以謷牙捩嗓者號為樂府乎如此遠字好字若作去聲便落腔</hi>
　<hi>矣明王漢陂作南曲亦採天遠八字為結歌者不以為拗因是上聲也去則唱不得矣且天遠春好天春</hi>
　<hi>二字即此篇隋字人遠人好人字即此篇梁字須要平聲不可謂下用四箇遠字好字而其上靣之字平</hi>
　<hi>仄不拘也譜圖因收何詞見四遠字謂為定格於天遠山遠二遠字不敢註平各調無不亂註偏于此二</hi>
　<hi>字不註可平蓋誤將此句于山遠下分斷耳然則此篇可讀重鎖隋堤芳心為一句乎此調作者頗多何</hi>
　<hi>未一查也何詞後起用堪嘆二字譜作叶韻正伯亦用春好二字或另有叶韻之體然夢窗一字不茍者</hi>
<pb n="KR4j0087_WYG_017-27a"/>
　<hi>所作此字俱用平聲但從之不卟可也</hi>
　　西平樂<hi>一百三字</hi>　　　　　　　柳　永<lb/>
盡日慿高寓目脈脈春情緒嘉景清明漸近時節輕寒<lb/>
乍煖天氣才晴又雨烟花澹蕩裝㸃平蕪遠樹黯凝竚<lb/>
　臺榭好鶯燕語正是和風麗日幾許繁紅嫩綠雅稱<lb/>
嬉遊□去奈阻隔尋芳伴侣秦樓鳳吹楚臺雲約空悵<lb/>
望在何處寂寞韶光暗度可堪向晚村落聲聲杜宇<lb/>
　<hi>按晁旡咎此調一首與柳詞俱同只向來樂章集雅稱句止五字而晁詞此句作凖擬金尊時舉六字是</hi>
<pb n="KR4j0087_WYG_017-27b"/>
　<hi>知柳集必落去一字故于遊字下補觀或曰柳與晁或是二體子安得必合之為一余曰  前段有六字</hi>
　<hi>三句一調中句法定應相似况樂章多訛脱如汲古刻于寂寞句亦無暗字則的係誤落非兩體也況其</hi>
　<hi>餘字句平仄無不同乎乍煖又雨燕語伴侣向晚杜宇等去上聲妙晁亦同又晁于嫩綠二字作一部乃</hi>
　<hi>叶通篇韻者此綠字恐亦宜作叶韻北音綠字原作慮音也</hi>
　　又一體<hi>一百三十七字</hi>　<hi>或加慢字</hi>周邦彦<lb/>
穉綠蘓晴故溪歇雨川逈未覺春賖駝褐侵寒正憐初<lb/>
日輕隂抵死須遮嘆事逐孤鴻盡去身與塘蒲共晚争<lb/>
知向此征途區區佇立塵沙追念朱顔翠髪曾到處故<lb/>
<pb n="KR4j0087_WYG_017-28a"/>
地使人嗟　道連三楚天低四野喬木依前臨路欹斜<lb/>
重慕想東陵晦跡彭澤歸來左右琴書自樂松菊相依<lb/>
何况風流髩未華多謝故人親馳鄭驛時倒融尊勸此<lb/>
淹留共過芳時翻令倦客思家<lb/>
　<hi>如此長調只用七韻初疑有誤乃不惟千里和詞一字無訛查夢窗所作亦字字相同可知古人細心不</hi>
　<hi>若今人自以為是也但方詞及吳稿俱于争知句下無區區二字方云流年迅景霜風敗葦驚沙吳云當</hi>
　<hi>時燕子無言對立斜暉似不宜更贅兩字恐此篇區區二字或征途二字是誤多耳吳稿于塵沙下分斷</hi>
　<hi>悞亦此篇用平韻字句  與前詞迥别</hi>
<pb n="KR4j0087_WYG_017-28b"/>
　　金盞子<hi>一百三字</hi>　　　　　　　吳文英<lb/>
賞月梧園恨廣寒宫樹曉風搖落莓砌掃蛛塵空腸斷<lb/>
薰爐燼消殘蕚殿秋尚有餘花鎖烟牕雲幄新雁又無<lb/>
端送人江上短亭初泊　籬角夢依約人一笑惺忪翠<lb/>
袖薄悠然醉紅喚醒幽叢畔凄香霧雨漠漠晚吹乍顫<lb/>
秋聲早屏空金雀明朝想猶有數㸃蜂黄伴我斟酌<lb/>
　<hi>查梅溪詞落去一字故本譜不收一百二字體空按此調作者雖少而人各一體難于歸一如此詞  腸</hi>
　<hi>斷下九字似應先五後四梅溪作江南岸應是草穠花宻又應先三後六或曰此篇亦于空腸斷豆句與</hi>
<pb n="KR4j0087_WYG_017-29a"/>
　<hi>後幽叢畔九字同耳蓋其下殿秋二句與後晚吹二句相合則其上亦必合也然觀夢窗别作云為偏愛</hi>
　<hi>吾廬畵船頻繫則是先五後四而竹山云人孤另雙鶼被他羞看又是先三後六愚謂總之此九字一氣</hi>
　<hi>分豆不拘其後段此九字亦然前結尤為參差如夢窗别作石橋鎖烟霞五百名仙第一人是五百名仙</hi>
　<hi>與此篇送人江上不同一人而兩格矣梅溪作風光外除是倩鶯煩燕謾通消息與此篇相似而是字用</hi>
　<hi>仄矣竹山作無情雁正用恁時飛來呌雲尋伴用字仄來字平矣後結夢窗别作轉城處仙山小隊登臨</hi>
　<hi>待西風起山字西字用平矣梅溪作空遺恨當時留秀句蒼苔蠧壁此固當時下落去一字而時字用平</hi>
　<hi>句字用仄矣竹山則兩結如一云風刀快但剪畵檐梧桐怎剪秋斷但剪句三仄三平與前段正用恁時</hi>
　<hi>飛來同而怎剪之剪又用仄矣作者不知何所適從愚謂學吳則依吳到底學史學蔣亦然則庶幾無誤</hi>
<pb n="KR4j0087_WYG_017-29b"/>
　<hi>云不恨廣寒九字蔣云夢乍醒黄花翠竹庭館句法異  拘圖以首句作七字誤後起竹山云猶記杏攏</hi>
　<hi>煖杏字宜仄沈氏誤作香反註云一本作杏誤可笑人一笑下八字竹山云銀燭下纎影卸佩鸞鸞字乃</hi>
　<hi>是以平聲而叶仄韻者想此調亦可平仄通用詞綜鸞字作欵字雖以仄叶然佩欵亦未妥圖譜乃云可</hi>
　<hi>作仄仄平平平平平平甚為可駭然亦無可奈何矣悠然句蔣云春渦暈紅豆小此句各家皆六字圖作</hi>
　<hi>三字兩句幽叢畔蔣云鶯花嫩却註是叶嫩與館看豈是同韻是又誤人多用一韻也明朝想蔣云風刀</hi>
　<hi>快言風利如刀故下云但剪畵檐梧桐怎剪秋斷圖作鳳刀竒絶却又偏不圖可平至通篇平仄改得七</hi>
　<hi>顛八倒于金盞子何仇乎記此詞換頭二字一叶蔣云猶記杏籠煖  字不叶亦異</hi>
　　龍山㑹<hi>一百三字</hi>　　　　　　　趙以夫<lb/>
<pb n="KR4j0087_WYG_017-30a"/>
九日無風雨一笑凭髙浩氣横秋宇羣峯青可數寒城<lb/>
小一水縈迴如縷西北最關情謾遙指東徐南楚黯消<lb/>
魂斜陽冉冉雁聲悲苦　今朝寒菊依然重上南樓草<lb/>
草成歡聚詩朋休浪賦舊題處俛仰己隨塵土莫放酒<lb/>
行疎清漏短涼蟾當午也全勝白衣未至獨醒凝竚<lb/>
　<hi>只後起句是換頭餘俱同前叚此詞完整可從查夢窗此調汲古刻本止一百字今查脱誤處甚多賴有</hi>
　<hi>此篇作証知龍山㑹非一百字耳吳詞錄後備考</hi>
　<hi>石徑幽雲冷步帳深深艶錦青紅亞小橋和夢醒環珮杳烟水茫茫城下何處不秋隂問誰借東風艶冶</hi>
<pb n="KR4j0087_WYG_017-30b"/>
　<hi>最嬌嬈愁侵醉霜泪灑紅綃沈揺落翠莽平沙挽斜陽駐短亭車馬曉粧羞未墮  恨起金谷魂飛深夜</hi>
　<hi>驚雁落清歌酹花<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船快瀉去來捨月向井梧梢上挂</hi>
　<hi>首句不起韻是有此體非誤也杳字誤刻香字愁侵句綃字作結大誤或綃字是帕字之訛或是灑字為</hi>
　<hi>煞而上下顛倒耳挽斜陽句比前重上句少一字駐字領句亦與前異此或換頭處另體如此酹花句即</hi>
　<hi>前段問誰句不應作六字是酹花下少一字矣去來捨文理不明必誤尾句七字亦比前少一字此亦或</hi>
　<hi>另體總論之是有訛脱不可從也</hi>
　　澡蘭香<hi>一百三字</hi>　　　　　　　吳文英<lb/>
盤絲繫腕巧篆垂簮玉隱紺紗睡覺銀瓶露井彩箑雲<lb/>
<pb n="KR4j0087_WYG_017-31a"/>
牕往事少年依約為當時曾寫榴裙傷心紅綃褪蕚黍<lb/>
夢光隂漸老汀洲烟蒻　莫唱江南古調怨抑難招楚<lb/>
江沉魄薰風燕乳暗雨梅黄午鏡澡蘭簾幙念秦樓也<lb/>
擬人歸應剪菖蒲自酌但悵望一縷新蟾隨人天角<lb/>
　<hi>銀瓶至褪蕚與後薰風至自酌同心字若照後剪字可用仄聲且順妥和協然因無他首可証未敢旁註</hi>
　<hi>黍夢下十字圖譜作上六下四誤然魄字非韻惟落魄之魄可作託音未便取叶此韻  夢窗或必有所</hi>
　<hi>據耳</hi>
　<lb/>
<pb n="KR4j0087_WYG_017-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞律巻十七<lb/>
</p>
<p>
</p>
  </div>
</body>
</text>
</TEI>
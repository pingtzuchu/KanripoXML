<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞律巻七</head> <lb/>
    <p>
<pb n="KR4j0087_WYG_007-1a"/>
欽定四庫全書<lb/>
　詞律巻七<lb/>
　　　　　　　　　　　　　　宜興萬樹撰<lb/>
　　鳳來朝<hi>五十一字</hi>　　　　　　　史達祖<lb/>
暈粉就粧鏡掩金閨綵絲未整趂無人學指鴛鴦頸恨<lb/>
誰踏蘚花徑　一夢蒲香葵冷墮銀瓶脆繩挂井扇底<lb/>
并團圓影只此是沈郎病<lb/>
　<hi>整井二字上聲而上用未挂二字去聲妙美成用兩個未字清真集此調于扇底句作待起又如何拚片</hi>
<pb n="KR4j0087_WYG_007-1b"/>
　<hi>玉詞又作待起難捨拚今按此詞亦六字則載于清真者為准故不另收五十字一體然玩扇底句上七</hi>
　<hi>字句下六字句俱與前段同則此句該如前段趂無人八字豈并字上下有落字乎盖扇底井三字義理</hi>
　<hi>欠明也</hi>
　　雨中花<hi>五十一字</hi>　　　　　　　晏　殊<lb/>
剪翠粧紅欲就折得清香滿袖一對鴛鴦眠未足葉下<lb/>
長相守　莫傍細條尋嫰藕怕緑刺罥衣傷手可惜許<lb/>
月明風露好恰在人歸後<lb/>
　<hi>後起三句比前段各多一字</hi>
<pb n="KR4j0087_WYG_007-2a"/>
　　又一體<hi>五十二字</hi>　　　　　　　歐陽修<lb/>
千古都門行路能使離歌聲苦送盡行人花殘春晩又<lb/>
到東君去　醉藉落花吹暖絮多少曲堤芳樹且攜手<lb/>
留連良辰美景留作相思處<lb/>
　<hi>前後第三句以下與前詞異五按送盡句查各家俱前後段相同此前四後  或誤多誤少耳</hi>
　　又一體<hi>五十四字</hi>　　　　　　　楊无咎<lb/>
早已是花魁柳冠更絶唱不容同伴画鼓低敲紅牙隨<lb/>
應著個人勾喚　漫引鶯喉千樣囀聽過處幾多嬌怨<lb/>
<pb n="KR4j0087_WYG_007-2b"/>
換羽移宫偷聲減字不怕人腸斷<lb/>
　<hi>起句七字乃上三下四語氣與他家不同楊共三首知此有刻首句缺早字者非第二句七字画鼓句換</hi>
　<hi>羽句皆四字</hi>
　　又一體<hi>五十四字</hi>　　　　　　　程　垓<lb/>
聞說海棠開盡了怎生得夜來一笑顰緑枝頭落紅㸃<lb/>
裏問有愁多少　小院閒門春悄悄禁不得瘦腰如嫋<lb/>
豆蔲濃時酴醿香處試把菱花照<lb/>
　<hi>起句七字如七言詩句而前後整齊者</hi>
<pb n="KR4j0087_WYG_007-3a"/>
　　又一體<hi>五十六字</hi>　　　　　　　王　觀<lb/>
百尺清泉聲陸續映瀟灑碧梧翠竹面千步迴廊重重<lb/>
簾幙小枕欹寒玉　試展鮫鮹看画軸是一片瀟湘凝<lb/>
緑待玉漏穿花銀河垂地月上欄杆曲<lb/>
　<hi>前後第三句俱五字整齊詞圖譜註此為第二體云後段同第一體盖以前歐  為第一也然歐次句六</hi>
　<hi>字此七字豈得為同乎</hi>
　　又一體<hi>五十六字掉或加令字夜行船又名明月  孤舟  即</hi>　趙長卿<lb/>
緑鎖窗紗梧葉底麥秋時曉寒慵起宿酒懨懨殘香冉<lb/>
<pb n="KR4j0087_WYG_007-3b"/>
冉渾似那時天氣　别日不堪頻屈指回頭早一年不<lb/>
啻搔首無言欄杆十二倚了又還重倚<lb/>
　<hi>前後結句俱六字此按黄在軒有明月棹孤舟詞逃禪亦有四首俱與  趙詞一字無異汲古註云向誤</hi>
　<hi>作夜行船今按譜正之改為明月棹孤舟盖逃禪四詞載于雨中花之後夜行船之前故毛氏以為訂正</hi>
　<hi>如此也不知此調即是夜行船試将四詞與他處夜行船對校無不相同必因夜行船三字而以明月代</hi>
　<hi>夜字棹代行字孤舟代船字也是則夜行船與明月棹孤舟為一調無疑矣而觀此趙詞則夜行船亦即</hi>
　<hi>雨中花令今恐人致疑将夜行船長短數調俱列于後</hi>
　<hi>龜夜行船輕裊  甲爐烟</hi>　<hi>簾櫳静乳鴉啼曉/</hi>　<hi>趙長卿粧拂掠新</hi>
<pb n="KR4j0087_WYG_007-4a"/>
　<hi>時宜頭面中繡草冠兒小雙丸衫子揉藍初著了朶身材稱就  恰好  手撚      菱花重照  帶</hi>
　<hi>宜男草五十三字與前楊詞同    此</hi>
　<hi>短又一體排辦了  棹輕舟</hi>　<hi>歌聲斷晩霞殘照趙長卿坡頭                紅蓼</hi>
　　<hi>緑楊堤外來離恨知多少譙門别後莫教音信杳嘆光隂自  堪笑  畫角      槐溪歸路  正</hi>
　<hi>是楚天曉十四字與前程詞同    此五</hi>
　<hi>鴉又一體歸逺樹  帶斜陽</hi>　<hi>無人聽數聲鐘暮吴文英愁長                日與</hi>
　<hi>路心灰香斷夢月冷竹房扄戸西池畫扇青山吴苑    傍懐袖  飛不去  憶别      紅綃盛泪</hi>
　<hi>腸斷粉蓮啼露字與前趙詞同    此五十六</hi>　<hi>其外夜行船尚有</hi>
<pb n="KR4j0087_WYG_007-4b"/>
　　<hi>又字句異者亦并載入以凴考証  一體</hi>　<hi>趙長卿</hi>
　<hi>泪眼江頭看錦樹扁别離又還秋暮江細水浮浮輕風冉冉  穏送  舟去    歸去  山應得助</hi>
　<hi>新詩定須多賦人句</hi>　<hi>有雁南來/</hi>　<hi>槐溪千萬/</hi>　<hi>寄我驚</hi>
　　<hi>又此五十二字前後整齊次句六字前晏歐有之  一體                      石孝友</hi>
　<hi>漏永迢迢清夜月露華濃洞房寒乍念愁人早是不成眠  奈無端  窺窗罅    心心  念都縁那</hi>
　<hi>被相思悶損人也今權罷</hi>　<hi>寃家你若不知人/</hi>　<hi>這歡娱自</hi>
　　　<hi>此五十五字可露華濃等四句上三字可作平平仄寃家句  作仄仄平平平平仄此句七字</hi>
　　<hi>又前宴體有之  一體</hi>　　　　　　　　<hi>歐陽修</hi>
<pb n="KR4j0087_WYG_007-5a"/>
　<hi>憶昔西都懽縦舊自别後有誰能共日伊川山水洛川花  細尋思  遊如夢    記今  相逢情愈重</hi>
　<hi>殢愁聞唱畫樓鐘動  誰相送</hi>　<hi>白髮天涯逢此景/</hi>　<hi>倒金尊</hi>
　　<hi>又此亦五十六字而後起八字者  一體</hi>　<hi>趙長卿</hi>
　<hi>緑葢紅幢籠碧水聲漁跳處浪痕勻碎一惜别殷勤  留連無計  歌  與泪和柔脆      葉扁舟烟</hi>
　<hi>浪裏雲曲灘頭此情無際  雨  想翠峯十二</hi>　<hi>窈窕眉山/</hi>　<hi>暮霞紅處</hi>
　　　<hi>此五十八字</hi>
　　雨中花慢<hi>九十六字</hi>　　　　　　京　鏜<lb/>
玉局祠前銅壺閣畔錦城藥市爭奇正紫茰綴席黄菊<lb/>
<pb n="KR4j0087_WYG_007-5b"/>
浮巵巷陌連鑣共轡樓臺吹竹彈絲登髙望逺一年好<lb/>
景九日佳期　自憐行客猶對嘉賔留連豈是貪痴誰<lb/>
㑹得心馳北闕興寄東籬惜别未催鷁首追歡且醉蛾<lb/>
眉明年此㑹他鄉今日總是相思<lb/>
　<hi>綴共北鷁字不可用平未字用平方佳于圖譜既收稼軒馬上三年一首作雨中花慢矣又  續譜收此</hi>
　<hi>調作雨中花淆訛重複真不可解而後起次句作六字又因嘉賔留連四字皆平遂註嘉字連字可仄真</hi>
　<hi>無可奈何矣</hi>
　　又一體<hi>九十七字</hi>　　　　　　　辛棄疾<lb/>
<pb n="KR4j0087_WYG_007-6a"/>
舊雨常來新雨不來佳人偃蹇誰留幸山中芋栗今嵗<lb/>
全收貧賤交情落落古今吾道悠悠怪新來却見文友<lb/>
離騷詩發秦州　功名只道無之不樂那知有更堪憂<lb/>
怎奈向兒曹抵死喚不回頭石卧山前認虎蟻喧床下<lb/>
聞牛為誰西望凴欄一餉却下層樓<lb/>
　<hi>前段新雨句後段無之句俱與京詞平仄異怪新來句比前多一怪字  按稼軒又于無之句作有酒盈</hi>
　<hi>樽與京詞同惜香于幸山中二句作倚欄無語羞辜負年華想皆不拘以其句字同不另録竹屋于幸山</hi>
　<hi>中句作六字其餘皆同兹亦不録</hi>
<pb n="KR4j0087_WYG_007-6b"/>
　　又一體<hi>九十八字</hi>　　　　　　　蘇　軾<lb/>
今嵗花時深院盡日東風蕩颺茶烟但有緑苔芳草栁<lb/>
絮榆錢聞道城西長廊古寺甲第名園有國艷帶酒天<lb/>
香染袂為我留連　清明過了殘紅無處對此淚灑樽<lb/>
前秋向晚一枝何事向我依然髙㑹聊追短景清商不<lb/>
暇餘妍不如留取十分春態付與明年<lb/>
　<hi>起處與前詞不同或云可以讀作兩四一六若聞道至名園十二字前詞作兩句相對此則作三句單行</hi>
　<hi>全不侔矣後段髙㑹二句又仍作偶語未審何也</hi>
<pb n="KR4j0087_WYG_007-7a"/>
　　又一體<hi>九十八字</hi>　　　　　　　秦　觀<lb/>
指㸃虛無征路醉乗斑虯逺訪西極見天風吹落滿空<lb/>
寒　皇女明星迎笑何苦自淹塵域正火輪飛上霧捲<lb/>
烟開洞觀金碧　重重觀閣横枕鼇峯水面倒銜蒼石<lb/>
隨處有奇香幽火杳然難測好是蟠桃熟後阿環偷報<lb/>
消息在　天碧海一枝難遇占取春色<lb/>
　<hi>此用仄聲韻虯字即虬字韻舊刻見天風八字句余細玩之寒字下應有一叶  字而落去耳此二句正</hi>
　<hi>同前辛詞幸山中九字也後段舊刻在天碧海無理余謂亦有一青字此句五字與前正火輪句同也因</hi>
<pb n="KR4j0087_WYG_007-7b"/>
　<hi>一時無秦集可查姑記于此</hi>
　　又一體<hi>一百字</hi>　　　　　　　　柳　永<lb/>
墜髻慵梳愁蛾懶画心緒是事䦨珊覺新來憔悴金縷<lb/>
衣寛認得這疎狂意下向人誚譬如閒把芳容陡頓恁<lb/>
地輕孤爭忍心安　依前過了舊約甚當初賺我偷剪<lb/>
香鬟幾時得歸來香閣深關待伊要尤雲殢雨纒鴛衾<lb/>
不與同歡儘更深款款問伊今後更散無端<lb/>
　<hi>認得這兩句即後待伊要兩句該十四字今少一字且難解恐冇誤耳儘更深下照前該在款款斷句而</hi>
<pb n="KR4j0087_WYG_007-8a"/>
　<hi>語氣則該更深處畧豆總之一氣貫下不拘也</hi>
　　望江東<hi>五十二字</hi>　　　　　　　黄庭堅<lb/>
江水西頭隔烟樹望不見江東路思量只有夢來去更<lb/>
不怕江欄住　燈前寫了書無數算沒個人傳與直饒<lb/>
尋得雁分付又還是秋将暮<lb/>
　<hi>前後字句同只後起平仄與前起異漢沈氏云此調用平韻即醉紅粧可笑兩者相去河  寜得牽合夢</hi>
　<hi>來去雁分付皆去平去乃此調定格圖譜以雁字可平既差而末句落去還字竟註作五字句則更甚矣</hi>
　　醉花陰<hi>五十二字</hi>　　　　　　　李清照<lb/>
<pb n="KR4j0087_WYG_007-8b"/>
薄霧濃雰愁永晝瑞腦噴金獸佳節又重陽寳枕紗廚<lb/>
半夜秋初透　東籬把酒黄昏後有暗香盈袖莫道不<lb/>
消魂簾捲西風人比黄花瘦<lb/>
　<hi>有暗香句以有字領句與瑞腦句語氣異然查各家如稼軒東堂逃禪等前後皆用瑞腦句法  後段起</hi>
　<hi>句與前段起句平仄相反東堂亦然餘家前後俱用東籬句法因字同韻同不另立體圖譜謂兩結皆九</hi>
　<hi>字而紗字西字可仄何也竟沈氏選詞首句云似忘似變似無已寶枕二句云  不念人約梅花香裏後</hi>
　<hi>起云相望相思窗遍倚莫道句云願風将此意末二句云背人吹入他合歡盃底如此平仄句法謂是醉</hi>
　<hi>花陰沈氏亟賞之密圈到底且加雙層圈嗚呼此豈有目者耶</hi>
<pb n="KR4j0087_WYG_007-9a"/>
　　入塞<hi>五十二字</hi>　　　　　　　　程　垓<lb/>
好思量正秋風半夜長奈銀釭一㸃耿耿背西窗衾又<lb/>
涼枕又涼　露華淒淒月半牀照得人真個斷腸窗前<lb/>
誰浸木犀黄花也香夢也香<lb/>
　<hi>或云釭字亦是叶韻而一㸃下為七字句與後結同未知果否然如此則未免穿鑿也</hi>
　　青門引<hi>五十二字</hi>　　　　　　　張　先<lb/>
乍煖還輕冷風雨晚來方定庭軒寂寞近清明殘花中<lb/>
酒又是去年病　樓頭画角風吹醒入夜重門靜那堪<lb/>
<pb n="KR4j0087_WYG_007-9b"/>
更被明月隔牆送過秋千影<lb/>
　<hi>輕字譜作乍字註可平不知何據圖譜合前結為九字無謂中字本平聲徐邈中聖人對魏武曰臣今時</hi>
　<hi>復一中之是也圖譜讀作去聲反云可平誤矣前沈氏選明詞于那堪下二句云口脂紅逗鸚鵡窗  難</hi>
　<hi>數春歸恨作兩四一五如此選詞尚可謂知詞者乎</hi>
　　鋸解令<hi>五十二字</hi>　　　　　　　楊无咎<lb/>
送人歸後酒醒時睡不穏衾翻翠縷應将别泪灑西風<lb/>
盡化作斷腸夜雨　卸帆浦溆一種悽惶兩處尋思却<lb/>
是我無情便不解寄將夢去<lb/>
<pb n="KR4j0087_WYG_007-10a"/>
　<hi>結二句前後同</hi>
　　木蘭花<hi>五十二字</hi>　　　　　　　毛熈震<lb/>
掩朱扉鈎翠箔滿院鶯聲春寂寞勻粉泪恨檀郎一去<lb/>
不歸花又落　對斜暉臨小閣前事豈堪重想著金帶<lb/>
冷画屏幽寳帳慵薫蘭麝薄<lb/>
　<hi>前後同</hi>
　　又一體<hi>五十四字</hi>　　　　　　　魏承班<lb/>
小芙蓉香旖旎碧玉堂深情似水閉寳匣掩金鋪倚屏<lb/>
<pb n="KR4j0087_WYG_007-10b"/>
拖袖愁如醉　遲遲好景烟花媚曲渚鴛鴦眠錦翅凝<lb/>
然愁望静相思一雙笑靨嚬香蕋<lb/>
　<hi>前段與前詞同只倚屏句平仄異耳圖譜竟註同前體誤後段四句七字乃大異</hi>
　　又一體<hi>五十五字</hi>　　　　　　　韋　莊<lb/>
獨上小樓春欲暮愁望玉闗芳草路消息斷不逢人却<lb/>
斂細眉歸繡戸　坐看落花空嘆息羅袂濕斑紅淚滴<lb/>
千山萬水不曽行魂夢欲教何處覓<lb/>
　<hi>前後兩韻只第三四句用三字餘俱七字圖譜云後段同魏詞誤魏後起句尾句平仄與此皆反安得云</hi>
<pb n="KR4j0087_WYG_007-11a"/>
　<hi>同</hi>
　　又一體<hi>五十六字</hi>　<hi>又名玉樓春</hi>　　牛　嶠<lb/>
春入横塘揺淺浪花落小園空惆悵此情誰信為狂夫<lb/>
恨翠愁紅流枕上　小玉牕前瞋燕語紅泪滴穿金線<lb/>
縷雁歸不見報郎歸織成錦字封過與<lb/>
　<hi>前後兩韻而第三句仍用七字者過字恐誤作者于惆字用仄過字用平可也</hi>
　　又一體<hi>五十六字惜春容</hi>　<hi>又名春曉曲</hi>　葉夢得<lb/>
花殘却似春留戀㡬日餘香吹酒面溼烟不隔栁條青<lb/>
<pb n="KR4j0087_WYG_007-11b"/>
小雨池塘初有燕　波光縦使明如練可奈落紅紛似<lb/>
霰解将心事訴東風只有啼鶯千種囀<lb/>
　<hi>前後俱七字四句此宋體也者按唐詞木蘭花如前所列四體是矣其七字八句  名玉樓春至宋則皆</hi>
　<hi>用七言而或名之曰玉樓春或名之曰木蘭花又或加令字兩體遂合為一想必有所據故今不立玉樓</hi>
　<hi>春之名而載註前三體之後盖恐另立玉樓春則如此葉詞無所附而體同名異不成畫一耳  按唐玉</hi>
　<hi>樓春如家臨長信往來道等句中平仄不拘顧夐魏承斑為有紀律然不如宋人平仄整齊盖首句第二</hi>
　<hi>字用平次句第二字用仄三平四仄五平六仄七平八仄是有定格可從也其顧魏詞惟于前後第三句</hi>
　<hi>第二字用平餘六句第二字皆仄而魏詞後起叶韻顧詞後起用仄聲而不叶韻又自不同今不備録者</hi>
<pb n="KR4j0087_WYG_007-12a"/>
　<hi>因此調雖宋人合之曰木蘭花而本譜不敢以唐之玉樓春改名木蘭花也若欲作顧魏唐腔仍名曰玉</hi>
　<hi>樓春可耳六按步蟾宮亦五十六字八句每句七字然第二四  八句皆上三下四不可為圖譜等書混</hi>
　<hi>列所誤</hi>
　　減字木蘭花<hi>四十四字</hi>　　　　　呂渭老<lb/>
雨簾髙捲芳樹陰陰連别館涼氣侵樓蕉葉荷枝各自<lb/>
秋　前溪夜舞化作驚鴻留不住愁損腰肢一桁香銷<lb/>
舊舞衣<lb/>
　<hi>四段四換韻</hi>
<pb n="KR4j0087_WYG_007-12b"/>
　　偷聲木蘭花<hi>五十字</hi>　　　　　　張　先<lb/>
雲籠瓊苑梅花痩外院重扉聨寳獸海月新生上得髙<lb/>
樓沒奈情　簾波不動銀釭小今夜夜長爭得曉欲夢<lb/>
荒唐祇恐覺來添斷腸<lb/>
　<hi>前後起句七字與前異</hi>
　　木蘭花慢<hi>一百一字</hi>　　　　　　蒋　捷<lb/>
傍池䦨倚徧問山影是誰偷但鷺斂瓊絲鴛蔵繡羽礙<lb/>
浴妨浮寒流暗衝片響似犀椎帶月静敲秋因念涼荷<lb/>
<pb n="KR4j0087_WYG_007-13a"/>
院宇粉丸曽泛金甌　粧樓曉澀翠罍油倦髩理還休<lb/>
更有何意緒憐他半夜缾破梅愁紅稠泪乾萬㸃待穿<lb/>
來寄與薄情收只恐東風未轉誤人日望歸舟<lb/>
　<hi>此調作者如林至竹山此詞䂓矩森然可謂毫髪無憾矣首句傍字領句下用兩平兩仄此正格也他如</hi>
　<hi>稼軒老來情味減亦平仄不礙若花庵鶯啼啼不盡之鶯字竹齋問功名何處之何字畢竟不如仄聲故</hi>
　<hi>不旁註可平而鶯啼不以一字領句他家無之不可従也寒流暗衝片響必用平平仄平仄仄紅稠句亦</hi>
　<hi>同而暗片泪萬去聲尤妙但細觀古人名作莫不皆然院宇之院未轉之未亦妙此字間有用平者然不</hi>
　<hi>如用仄片響萬㸃用去上甚為發調觀其又一首作自老片腦可見流字稠字乃蔵短韻于句中亦他人</hi>
<pb n="KR4j0087_WYG_007-13b"/>
　<hi>所不能及惟夢窗有之圖譜乃于流字註可仄真可嘆也粧樓亦必須叶韻方是猶之滿庭芳後起二字</hi>
　<hi>雖有不叶者然不如依此盖作詞本求推敲精當若可援以自恕執以自辨則但須閣筆誰來相彊既欲</hi>
　<hi>求廁于作者之林而不肻稍費心力竟率焉脫稿不思取法乎上耶  又按海野于似犀椎八字作繁華</hi>
　<hi>清勝兩兩無窮此誤也不可従</hi>
　　又一體<hi>一百一字</hi>　　　　　　　黄　機<lb/>
政征塵滿野問誰與作堅城有老子行年平頭六十無<lb/>
限聲名向來試陳大略便羣兒啁唽耳邊鳴争識規模<lb/>
先定破𦍑終屬營平　吾心惟有忠誠羞媚嫵做逢迎<lb/>
<pb n="KR4j0087_WYG_007-14a"/>
謂干戈鋒鏑動闗民命此不宜輕聽渠自分勇怯奈何<lb/>
他天地若持衡只把從前不殺也應換得長生<lb/>
　<hi>後起六字一句三字兩句與前調異竹齋又一首云神仙之說朦朧鉛與汞亦何功同此而夢窗蒲江亦</hi>
　<hi>有此體</hi>
　　尋芳草<hi>五十二字</hi>　<hi>又名王孫信</hi>　辛棄疾<lb/>
有得許多泪更閒却許多鴛被枕頭兒放處都不是舊<lb/>
家時怎生睡　更也沒書來那堪被雁兒調戲道無書<lb/>
却有書中意排㡬個人人字<lb/>
<pb n="KR4j0087_WYG_007-14b"/>
　<hi>此調只後起用平聲不叶與前稍異餘句皆同沈氏及圖譜誤以枕頭兒放處作五字都不是舊家時作</hi>
　<hi>六字怎生睡作三字怪極豈意必欲使學者失填一韻耶夫前後段字句一樣明若列眉且是字端端正</hi>
　<hi>正叶韻有何難辨而偏如此註也</hi>
　　醉紅妝<hi>五十二字</hi>　　　　　　　張　先<lb/>
瓊林玉樹不相饒薄雲衣細栁腰一般妝様百般嬌眉<lb/>
兒秀總如描　東風揺草雜花飄恨無計上青條更起<lb/>
雙歌郎且飲郎未醉有金貂<lb/>
　<hi>前後字句同只更起句用仄不叶</hi>
<pb n="KR4j0087_WYG_007-15a"/>
　　雙雁兒<hi>五十二字</hi>　　　　　　　楊无咎<lb/>
窮陰急景暗推遷減緑髩損朱顔利名牽役幾時閒又<lb/>
還驚一嵗圓　勸君今夕不須眠且滿滿泛觥船大家<lb/>
沈醉對芳筵願新年勝舊年<lb/>
　<hi>按此調或云即醉紅籹考其後段大家沈醉句乃叶韻者醉紅籹此句用仄聲不叶未必是一調也今兩</hi>
　<hi>列之</hi>
　　玉團兒<hi>五十二字</hi>　　　　　　　周邦彥<lb/>
鉛華澹泞新粧束好風韻天然異俗彼此知名雖然初<lb/>
<pb n="KR4j0087_WYG_007-15b"/>
見情分先熟　爐烟淡淡雲屏曲睡半醒生香透肉賴<lb/>
得相逢若還虚度生世不足<lb/>
　<hi>前後段同分字世字不可平聲盧炳詞亦然成按此詞又載惜香樂府内然據盧炳註云是和美  韻則</hi>
　<hi>知此是周作矣</hi>
　　傾杯令<hi>五十二字</hi>　　　　　　　呂渭老<lb/>
楓葉飄紅蓮房肥露枕席嫩涼先到簾外蟾華如掃枝<lb/>
上啼鴉催曉　秋風又送潘郎老小窗明疎螢淺照登<lb/>
髙送逺惆悵白髮至今未了<lb/>
<pb n="KR4j0087_WYG_007-16a"/>
　<hi>或謂悵字恐誤應同前掃字叶韻不知呂别作亦前叶後否也</hi>
　　傾杯樂<hi>九十四字</hi>　　　　　　　栁　永<lb/>
樓鎖輕烟水横斜照遥山半隠愁碧片帆岸逺行客路<lb/>
杳簇一天寒色楚梅映雪數枝艷報青春消息年華夢<lb/>
促音信斷聲逺飛鴻南北　算伊别來無緒翠銷紅減<lb/>
雙帶長抛擲但泪眼沈迷看朱成碧惹閒愁堆積雨意<lb/>
雲心酒情花態辜負髙陽客<lb/>
　　又一體<hi>九十五字</hi>　　　　　　　栁　永<lb/>
<pb n="KR4j0087_WYG_007-16b"/>
離讌慇懃蘭舟凝滯看看送行南浦情知道世人難使<lb/>
皓月長晝彩雲鎮聚人生悲莫悲於輕别最苦正歡娱<lb/>
便分鴛侣泪滴瓊臉梨花一枝春帶雨慘黛别臨行猶<lb/>
自再三問道君須厺頻耳畔低語知多少他日深盟平<lb/>
生丹素従此盡把憑鱗羽<lb/>
　<hi>以上二調字句參差栁集最訛莫可訂正次首尤多錯亂分句未確且長調應分兩段原刻如右姑仍之</hi>
　　又一體<hi>一百四字</hi>　　　　　　　栁　永<lb/>
木落霜洲雁横烟渚分明画出秋色暮雨乍歇小檝夜<lb/>
<pb n="KR4j0087_WYG_007-17a"/>
泊宿葦村山驛何人月下臨風處起一聲羌笛離愁萬<lb/>
緒聞岸草切切蛩吟如織為憶芳容别後水遥山逺何<lb/>
計憑鱗翼想繡閣深沈争知憔悴損天涯行客楚峽雲<lb/>
歸髙陽人散寂寞狂蹤跡望京國空目斷逺峯凝碧<lb/>
　<hi>此首較明據此則前樓鎖輕烟一首是于末處遺缺望京國以下十字而此闋照前則當在如織下分段</hi>
　<hi>耳争知二句人皆讀上五下四不知此與前看朱二句相同乃上四下五損天涯行客正如惹閒愁堆積</hi>
　<hi>是以惹字損字領句也前詞簇一枝寒色報青春消息此篇前段宿葦村山驛起一聲羌笛皆上一下四</hi>
　<hi>句法其何計寂寞二語與前詞雙帶辜負二語乃如五言詩句耳詞中五字句最易淆訛而此争知憔悴</hi>
<pb n="KR4j0087_WYG_007-17b"/>
　<hi>損像五字一句尤易誤讀故詳註于此他詞皆可類推</hi>
　　又一體<hi>一百六字</hi>　　　　　　　楊无咎<lb/>
瑞日凝暉東風解凍峭寒猶淺正池館梅英粉淡栁枝<lb/>
金軟蘭芽香煖滕城誰種芙蕖滿浸銀蟾影一夜萬花<lb/>
開遍翠樓朱戸是處重簾競捲　羅綺簇歡聲一片看<lb/>
五馬行春旌旆逺擁襦袴千里歌謠都入太平絃管且<lb/>
莫厭瑶觴屢勸聞鳳詔催歸非晚願嵗嵗今夜裏端門<lb/>
侍宴<lb/>
<pb n="KR4j0087_WYG_007-18a"/>
　<hi>此詞整齊查栁詞亦有此百六字調字句正與此同學者可従也程珌曽覿俱同此格只曽詞于翠樓句</hi>
　<hi>上多一仄字因其餘皆同不另録旁可平可仄俱取栁程曽三詞對註但程尾句云來嵗却笑羣仙月寒</hi>
　<hi>空冷上六字平仄不同或亦不拘但查楊詞本步趨栁作如前結栁云是處層城閬苑後結栁云願嵗嵗</hi>
　<hi>天仗裏常瞻鳳輦楊俱依様畫之而曽云但殢飲香霧捲壺天不夜亦軌轍相符固知淵源矩矱如此學</hi>
　<hi>者但遵此三公可耳必又按浸銀蟾影程作迤邐笙歌與栁楊曽異亦不  従此四字乃銀蟾二字相連</hi>
　<hi>者栁云聳皇居麗曽云杳旗亭路三匂一般所宜遵效可異者栁云聳皇居麗佳氣瑞烟葱蒨嘯餘不識</hi>
　<hi>竟註聳皇居三字句麗佳氣三字句瑞烟葱蒨四字句可笑圖譜沈氏因之然則楊詞可以浸銀蟾為一</hi>
　<hi>句影一夜為一句乎且将佳氣瑞烟四字拆開分屬上下試問麗佳氣三字有此文理否而願嵗嵗全註</hi>
<pb n="KR4j0087_WYG_007-18b"/>
　<hi>可平尤奇</hi>
　　又一體<hi>一百七字</hi>　<hi>原題作古傾盃</hi>栁　永<lb/>
凍水消痕曉風生暖春滿東郊道遲遲淑景烟和露偏<lb/>
潤長堤芳草斷鴻隠隠歸飛江天杳杳遥山變色粧眉<lb/>
淡掃目極千里閒倚危檣迥眺　動㡬許傷春懐抱念<lb/>
何處韶陽偏早想帝里看看名園芳榭爛熳鶯花好追<lb/>
思往昔年少繼日恁把酒聽歌量金買笑别後頓負光<lb/>
陰多少<lb/>
<pb n="KR4j0087_WYG_007-19a"/>
　<hi>字句又異前數篇註亦未確</hi>
　　又一體<hi>一百八字傾盃二字原題止作</hi>　　　栁　永<lb/>
水鄉天氣灑蒹葭露結寒生早客館更堪秋杪空堦下<lb/>
木葉飄零颯颯聲乾狂風亂掃當無緒人静酒初酲天<lb/>
上征鴻知送誰家歸信穿雲悲叫蛩响幽牕風窺寒硯<lb/>
一㸃銀釭閒照夢枕頻驚愁衾半擁萬里歸心悄悄往<lb/>
事追思多少贏得空使方寸撓斷不成眠此夜厭厭就<lb/>
中難曉<lb/>
<pb n="KR4j0087_WYG_007-19b"/>
　<hi>姑註未確</hi>
　　又一體<hi>一百八字</hi>　　　　　　　栁　永<lb/>
金風淡蕩漸秋光老清宵永小院新晴天氣輕烟乍斂皓<lb/>
月當軒練浄對千里寒光念幽期阻當殘景早是多愁多<lb/>
病那堪細把舊約前歡重省最苦碧雲信斷仙鄉路杳<lb/>
歸鴻難倩每髙歌彊遣離懐奈慘咽翻成心耿耿漏殘露<lb/>
冷空贏得悄悄無言愁緒終難整又是立盡梧桐清影<lb/>
　<hi>又與前異是按金風起至練浄似是一段對千里起至重省似  一段盖兩段相比而對字為換頭領句</hi>
<pb n="KR4j0087_WYG_007-20a"/>
　<hi>且漸秋光老句法正與念幽期阻同是則此調應分三段然天氣不叶韻亦不敢確以為然也</hi>
　　又一體<hi>一百十六字</hi>　　　　　栁　永<lb/>
皓月初圓暮雲飄散分明夜色如晴晝漸消盡醺醺殘<lb/>
酒危樓迥凉生襟袖追舊事一餉凭欄久如何媚容艷<lb/>
態底死孤歡偶朝思暮想自家空恁添清瘦算到頭誰<lb/>
與伸剖向道我别來為伊牽繫度嵗經年偷眼覷也不<lb/>
忍覷花栁可惜恁好景良宵未曽略展雙眉暫開口問<lb/>
甚時與你深憐痛惜還依舊<lb/>
<pb n="KR4j0087_WYG_007-20b"/>
　<hi>調更長句亦更亂愈難分晰矣彊以上惟一百六字可學餘但臚列以備體格不能  為論定也  或云</hi>
　<hi>栁集一百六字禁漏花深一首屬仙呂宮皓月金風二首屬大石調木落一首屬雙調樓鎖凍水離讌三</hi>
　<hi>首屬林鐘商水鄉一首屬黄鐘調因調異故曲異也然又有同調而長短大殊者總之世逺音亡字訛書</hi>
　<hi>錯祇可闕疑而巳</hi>
　　引駕行<hi>五十二字</hi>　　　　　　　晁補之<lb/>
梅梢瓊綻東君次第開桃李痛年年好風景無事對花<lb/>
垂泪　園裏舊賞處幽葩柔條一一動芳意恨心事春<lb/>
來間阻憶年時把羅袂雅戲<lb/>
<pb n="KR4j0087_WYG_007-21a"/>
　<hi>此調有不可解處人皆讀舊賞處為句幽葩柔條為句一一動芳意為句然照後詞則當于幽葩斷為五</hi>
　<hi>字柔條連下為七字或曰雅戱二字為結則園裏二字亦應屬之前段盖以柔條七字對前東君七字也</hi>
　<hi>而恨心事句比痛年年句多一字憶年時六字句法與無事句稍異且查後栁詞則此說非是明矣愚謂</hi>
　<hi>此五十二字與栁之前半適同恐此只引駕行之半曲耳或曰此如王晉卿之燭影揺紅本是小令分二</hi>
　<hi>段而後人又加一疊者愚謂晁栁同時又非此例可比總之此詞或逸去後段決非全璧世逺調湮又作</hi>
　<hi>者甚少無可考矣</hi>
　　又一體<hi>一百字</hi>　　　　　　　　栁　永<lb/>
虹收殘雨蟬嘶敗栁長堤暮背都門動銷黯西風片帆<lb/>
<pb n="KR4j0087_WYG_007-21b"/>
輕舉愁覩泛画鷁翩翩靈鼉隠隠下前浦忍回首佳人<lb/>
漸逺想髙城隔烟樹㡬許　秦樓永晝謝閣連宵竒遇<lb/>
算贈笑千金酬歌百琲盡成輕負南顧念吳邦越國風<lb/>
烟蕭索在何處獨自箇千山萬水指天涯厺<lb/>
　<hi>前段與晁全篇同是則㡬許二字即前雅戲二字宜屬于前尾者盖前詞既然後所載一首亦用銷凝二</hi>
　<hi>字于末雖用平韻而體格則相似耳呉邦越國疑是越國呉邦此四字即前画鷁翩翩也</hi>
　　又一體<hi>一百二十五字</hi>　　　　　栁　永<lb/>
紅塵紫陌斜陽暮草長安道是誰人斷魂處迢迢匹馬<lb/>
<pb n="KR4j0087_WYG_007-22a"/>
西征新晴韶光明媚輕烟淡薄和氣暖望花村路隠映<lb/>
揺鞭時過長亭愁生傷鳳城仙子别來千里重行行又<lb/>
記得臨岐泪眼溼蓮臉盈盈銷凝　花朝月夕最苦冷<lb/>
落銀屏想媚容耿耿無限屈指已算回程相縈空萬般<lb/>
思憶争如歸去覩傾城向繡幃深處並枕說如此牽情<lb/>
　<hi>用平韻此調更難覈訂自首起至西征方起韻無此詞格或云人字是韻無理不確也和氣下更有訛字</hi>
　<hi>村字作叶亦未必確然且前段比前詞多二十餘字其訛無疑只自揺鞭至盈盈與後屈指至末確是相</hi>
　<hi>合耳噫引駕行有此三詞長短平仄俱備而不能訂正殊怏怏也</hi>
<pb n="KR4j0087_WYG_007-22b"/>
　　天下樂<hi>五十三字</hi>　　　　　　　楊无咎<lb/>
雪後雨兒雨後雪鎮日價長不歇今番為寒忒太切和<lb/>
天地也來厮鼈　睡不著身心自暗攧況味頻誰說枕<lb/>
衾冷得渾似鐵祇心頭些箇熱<lb/>
　<hi>他無作者莫可訂正</hi>
　　望逺行<hi>五十三字</hi>　　　　　　　李　珣<lb/>
露滴幽庭落葉時愁聚蕭娘栁眉玉郎一去負佳期水<lb/>
雲迢遞雁書遲　屏半掩枕斜欹蠟泪無言對垂吟蛩<lb/>
<pb n="KR4j0087_WYG_007-23a"/>
斷續漏頻移入牕明月鑒空帷<lb/>
　<hi>後起換頭兩句餘同</hi>
　　又一體<hi>五十五字</hi>　　　　　　南唐後主<lb/>
碧砌花光照眼明朱扉長日鎮長扄餘香欲去夢難成<lb/>
爐香烟冷自亭亭　遼陽月秣陵砧不傳消息但傳情<lb/>
黄金臺下忽然驚征人歸日二毛生<lb/>
　<hi>前第二句後第三句俱七字與前異除兩起韻餘六句平仄皆同</hi>
　　又一體<hi>六十字</hi>　　　　　　　　韋　莊<lb/>
<pb n="KR4j0087_WYG_007-23b"/>
欲别無言倚画屏含恨暗傷情謝家庭樹錦鷄鳴殘月<lb/>
落邊城　人欲别馬頻嘶緑槐千里長堤出門芳草路<lb/>
萋萋雲雨别来易東西不忍别君後却入舊香閨<lb/>
　<hi>前後兩用平韻雲雨句拗然此調惟有此詞無可校勘想應如是耳圖譜以别來别字為可平無妨乃以</hi>
　<hi>東為可平則自我作古矣</hi>
　　又一體<hi>七十六字</hi>　　　　　　　黄庭堅<lb/>
自見來虛過却好時好日這訑尿粘膩得處煞是律據<lb/>
眼前言定也有十分七八寃我無心除告佛　管人閒<lb/>
<pb n="KR4j0087_WYG_007-24a"/>
底且放我快活冔便索<graphic n="KR1963" url="https://raw.githubusercontent.com/kanripo/KR-Gaiji/master/images/KR1963.png" mimeType="image/png"/>别茶祇待又怎不遇偎花映<lb/>
月且與一斑半㸃只怕你沒丁香核<lb/>
　<hi>後山謂今詞家惟黄九秦七此語大不可解樂府或用諺語詩餘亦多俳體然未有如此可笑者即云是</hi>
　<hi>當時坊曲優伶之言而至此俗䙝如何可入風雅乎且經傳訛巳久字畫亦差愈為無理姑存其字數于</hi>
　<hi>此然亦未審其字數確否也涪翁詩故為聱牙當時宗尚西江故俎豆之為鼻祖實則原非大雅正傳更</hi>
　<hi>以此手為詞尤覺了無佳處詞綜云于黄作去取特嚴未肻深論愚則有所不耐矣</hi>
　　又一體一<hi>百四字</hi>　　　　　　　栁　永<lb/>
繡幃睡起殘粧淺無緒勻紅鋪翠藻井凝塵金堦鋪蘚<lb/>
<pb n="KR4j0087_WYG_007-24b"/>
寂寞鳳樓十二風絮紛紛烟蕪苒苒永日画欄沈吟獨<lb/>
倚望逺行南陌春殘悄歸騎　凝睇消遣離愁無計但<lb/>
暗擲金釵買醉好景空飲香醪争奈轉添珠泪待伊遊<lb/>
冶歸來故故解放翠羽輕裙重繫見纎腰圖信人憔悴<lb/>
　<hi>此詞前後參差恐有錯訛不如後一百六字者整齊可従</hi>
　　又一體<hi>一百六字</hi>　　　　　　　栁　永<lb/>
長空降瑞寒風剪淅淅瑤華初下亂飄僧舍密灑歌樓<lb/>
迤邐漸迷鴛瓦好是漁人披得一簔歸厺江上晚來堪<lb/>
<pb n="KR4j0087_WYG_007-25a"/>
画滿長安髙却旗亭酒價　幽雅乗興㝡宜訪戴泛小<lb/>
棹越溪瀟灑皓鶴奪鮮白鷴失素千里廣鋪寒野須信<lb/>
幽蘭歌斷同雲收盡别有瑤臺瓊榭放一輪明月交光<lb/>
清夜<lb/>
　<hi>按亂飄密灑二句用鄭谷詩皓鶴白鷴二句用謝靈運賦此正前後相對處其平仄自宜合轍今前則先</hi>
　<hi>舎字仄後則先鮮字平未知應何所従余曰此調通用仄音玩其聲響不應以平字居下此必宻灑句在</hi>
　<hi>上或因美成女冠子亦用此二語遂相襲而訛刻耳上字各譜訛山字榭字汲古嘯餘沈際飛草堂詞及</hi>
　<hi>填詞圖譜等俱訛樹字因使句拗韻失而圖譜踵嘯餘之謬前結則註九字後結則註一五一四皆未經</hi>
<pb n="KR4j0087_WYG_007-25b"/>
　<hi>讐勘并不知較對前後相同處也</hi>
　　紅牕睡<hi>五十三字</hi>　<hi>又名紅窗聽</hi>　栁　永<lb/>
如削肌膚紅玉瑩舉動有許多端正二年三嵗同鴛寢<lb/>
表温柔心性　别後無非良夜永如何向名牽利役歸<lb/>
期未定算伊心裏却寃人薄倖<lb/>
　<hi>汲古刻樂章瑩字下多一峰字誤聽珠玉詞名紅窗聽然睡字有理必誤作  也</hi>
　　東坡引<hi>五十三字</hi>　　　　　　　趙師使<lb/>
相看情未足離觴已催促停歌欲語眉先蹙何期歸太<lb/>
<pb n="KR4j0087_WYG_007-26a"/>
速　如今去也無計追逐怎忍聽陽闗曲扁舟後夜灘<lb/>
頭宿愁隨烟樹簇愁隨烟樹簇<lb/>
　<hi>巳催促用仄平仄坦庵三首稼軒二首惜香一首皆同計字仄坦庵三首皆同餘家用平此調前結不用</hi>
　<hi>疊句</hi>
　　又一體<hi>五十八字</hi>　　　　　　　趙長卿<lb/>
茅齋無客至冰硯凍寒泚南枝喜入新詩裏惱人頻嚼<lb/>
蕋惱人頻嚼蕋　因思去臘江頭醉倚動客興傷春意<lb/>
經年自嘆人如寄光陰如撚指光陰如撚指<lb/>
<pb n="KR4j0087_WYG_007-26b"/>
　<hi>前後結俱疊句硯字仄聲江頭醉倚句與前稍異</hi>
　　又一體<hi>五十九字</hi>　　　　　　　辛棄疾<lb/>
玉纎彈舊怨還敲繡屏面清歌自送西風雁雁行吹字<lb/>
斷雁行吹字斷　夜深拜半月瑣牕西畔但桂影空堦<lb/>
滿翠帷自掩無人見羅衣寛一半羅衣寛一半<lb/>
　<hi>後起用五字譜圓謂後第二句五字而于夜深拜半讀斷無論後有半字此不宜重叶不知拜何以半真</hi>
　<hi>笑府也</hi>
　　又一體<hi>五十九字</hi>　　　　　　　辛棄疾<lb/>
<pb n="KR4j0087_WYG_007-27a"/>
花梢紅未足條破驚新緑重簾下徧欄干曲有人春睡<lb/>
熟有人春睡熟　鳴禽破夢雲偏目蹙起來香腮褪紅<lb/>
玉花時愛與愁相續羅裙過半幅羅裙過半幅<lb/>
　<hi>起來句用七字驚字用平惟此一首為然過平聲</hi>
　　於中好<hi>五十四字</hi>　　　　　　　楊无咎<lb/>
濺濺不住溪流素憶曽記碧桃紅露别來寂寞朝朝暮<lb/>
恨遮斷當時路　仙家豈解空相誤嗟塵世自難知處<lb/>
而今重與春為主儘浪蕋浮花妒<lb/>
<pb n="KR4j0087_WYG_007-27b"/>
　<hi>前後同楊又一首自難知處作兩葉飛墜葉字乃作平用勿誤可仄也  按夀域有端正好詞四首與此</hi>
　<hi>句法俱同雖其用字四首中亦自平仄各異而其為一調則無疑盖題名俱有一好字必同調也今録一</hi>
　<hi>闋于後以為覽者折衷焉</hi>
　<hi>檻端正好霑秋露韻天微冷  菊愁烟</hi>　<hi>雙燕辭杜安世明空      去  月</hi>
　<hi>照别離苦望透素光長穿朱戶牋寫夜來西風雕寒樹  凭欄    迢遥  路  花    就此情緒  特</hi>
　<hi>傳寄其知何處平仄註之可見即為於中好矣此據  四首中</hi>　<hi>本</hi>
　<hi>譜于調同名異者俱歸併一名此體恐人因杜詞多拗句疑别是一調故載此備証若月照梨花惜雙雙</hi>
　<hi>令等比原調多一二字者則仍大字書之不在此例  又按周竹坡有憶王孫一詞字句與此合只前後</hi>
<pb n="KR4j0087_WYG_007-28a"/>
　<hi>第三句用平字不叶韻不可誤認為一調</hi>
　　紅羅襖<hi>五十四字</hi>　　　　　　　周邦彦<lb/>
画燭尋懽去羸馬載愁歸念取酒東壚罇罍雖近採花<lb/>
南圃蜂蝶須知　自分袂天濶鴻稀空懐乖夢約心期<lb/>
楚客憶江蘺算宋玉未必為秋悲<lb/>
　<hi>懐乖二字恐有誤或只一懐字或只一乖字或更有脫字耳</hi>
　　戀繡衾<hi>五十四字</hi>　　　　　　　呉文英<lb/>
頻摩書眼怯細文小牕陰天氣似昬獸爐㬉慵添困帶<lb/>
<pb n="KR4j0087_WYG_007-28b"/>
茶烟微潤寳薰　少年嬌馬西風冷舊春衫猶涴酒痕<lb/>
夢不到梨花路斷長橋無限暮雲<lb/>
　<hi>首句拗體乃此調定格夢窗稼軒竹山皆同陳允平緗桃紅淺栁褪黄銀鴛金鳳畫暗消亦然惟放翁作</hi>
　<hi>不惜貂裘換釣篷裘字用平耳至詞統所選李太古橘花風信滿園香園字作平大謬盖此調聲響每句</hi>
　<hi>俱于叶韻上一字用仄聲豈可作園字乎前後第二第四句末四字用平仄仄平乃是定格如此方為戀</hi>
　<hi>繡衾也如此詞無限暮雲暮字不可不仄暮字用仄則無字不可不平此歌聲頓挫處至理存焉譜圖不</hi>
　<hi>識槩註可作仄仄平平試于四處俱作仄仄平平尚可謂之戀繡衾乎又獸爐煖夢不到二句皆三字豆</hi>
　<hi>者譜總作六字句誤人不少字按竹山舊金小袖花下行一首于夢不到句止五  稼軒長夜偏冷添被</hi>
<pb n="KR4j0087_WYG_007-29a"/>
　<hi>兒一首于獸爐煖句作七字此皆誤也故不另列</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0087_WYG_007-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞律巻七<lb/>
</p>
<p>
</p>
  </div>
</body>
</text>
</TEI>
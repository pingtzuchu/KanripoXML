<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞律巻三</head> <lb/>
    <p>
<pb n="KR4j0087_WYG_003-1a"/>
欽定四庫全書<lb/>
　詞律巻三<lb/>
　　　　　　　　　　　　　　宜興萬樹撰<lb/>
　　昭君怨<hi>四十字宴西園</hi>　<hi>又名一㾗沙</hi>　万俟雅言<lb/>
春到南樓雪盡驚動燈期花信小雨一番寒倚䦨干<lb/>
莫把䦨干頻倚一望幾重烟水何處是京華暮雲遮<lb/>
　<hi>凡用四韻出詞統等書収添字昭君怨于第三句上添兩字乃  湯義仍牡丹亭傳竒者查唐宋金元未</hi>
　<hi>有此體不宜載入</hi>
<pb n="KR4j0087_WYG_003-1b"/>
　　怨回紇<hi>四十字</hi>　　　　　　　　皇甫松<lb/>
祖席駐征棹開㠶候信潮隔筵桃葉泣吹管杏花飄<lb/>
船厺鷗飛閣人歸塵上橋别離惆悵淚江路溼紅蕉<lb/>
　<hi>或曰此本是五言律一首不宜混入詞譜余曰此因尊前集載入故仍之且題名與曲意不合正是詞體</hi>
　<hi>若謂律體不入詞則清平調獨非七絶瑞鷓鴣獨非七律乎</hi>
　　酒泉子<hi>四十字</hi>　　　　　　　　毛熈震<lb/>
閒卧繡幃慵想萬般情寵錦檀偏翹股重翠雲欹　莫<lb/>
天屏上春山碧映香烟霧隔蕙蘭心魂夢役斂蛾眉<lb/>
<pb n="KR4j0087_WYG_003-2a"/>
　<hi>凡三換韻用温飛卿又一首于春字用仄想所不拘香字亦有  仄者因不闗韻脚不另録  舊譜收鈿</hi>
　<hi>匣舞鸞一首本鸞寒韻末三字對殘粧不叶韻註云不知何謂余謂此蓋粧殘倒寫傳訛耳詞豈有末字</hi>
　<hi>不叶者乎其第二句隠映艶紅修碧三句月梳斜四句雲髩膩膩字應叶碧字觀唐詞二十三首皆同可</hi>
　<hi>見此碧字乃北音作去聲閉字讀譜不知此義但註六字句此等須知以入作平之説非妄語也其後叚</hi>
　<hi>役字叶上碧隔鈿匣一首用巻字叶上展軟譜亦失註是一調而失四韻矣如此篇若落去寵重役眉四</hi>
　<hi>箇韻脚豈成詞乎</hi>
　　又一體<hi>四十字</hi>　　　　　　　　孫光憲<lb/>
斂態牕前裊裊雀釵抛頸燕成雙鸞對影耦新知　玉<lb/>
<pb n="KR4j0087_WYG_003-2b"/>
纎澹拂眉山小鏡中瞋共照翠連娟紅縹緲早粧時<lb/>
　<hi>與前字句同只首句不起韻</hi>
　　又一體<hi>四十字</hi>　　　　　　　　顧　夐<lb/>
羅帶縷金蘭麝烟凝魂㫁画屏欹雲鬟亂恨難任　幾<lb/>
迴垂淚滴鴛衾薄情何處厺月臨牕花滿樹信沉沉<lb/>
　<hi>後叚起句叶前叚平韻</hi>
　　又一體<hi>四十字</hi>　　　　　　　　温庭筠<lb/>
楚女不歸樓枕小河春水月孤明風又起杏花稀　玉<lb/>
<pb n="KR4j0087_WYG_003-3a"/>
釵斜篸雲鬟髻裙上金縷鳯八行書千里夢雁南飛<lb/>
　<hi>後叚起句叶前叚仄韻</hi>
　　又一體<hi>四十一字</hi>　　　　　　　顧　夐<lb/>
楊柳舞風輕惹春烟殘雨杏花愁鶯正語画樓東　錦<lb/>
屏寂寞思無窮還是不知消息鏡塵生珠淚滴損儀容<lb/>
　<hi>同羅帶一首而後叚弟二句用六字</hi>
　　又一體<hi>四十一字</hi>　　　　　　　韋　莊<lb/>
月落星沉樓上美人春睡緑雲欹金枕膩画屏深　子<lb/>
<pb n="KR4j0087_WYG_003-3b"/>
規啼破相思夢曙色東方纔動柳烟輕花露重思難任<lb/>
　<hi>後叚同斂態一首而次句用六字</hi>
　　又一體<hi>四十二字</hi>　　　　　　　顧　夐<lb/>
黛薄紅深約掠綠鬟雲膩小鴛鴦金翡翠稱人心　錦<lb/>
鱗無處傳幽意海燕蘭堂春又厺隔年書千㸃淚恨難<lb/>
任<lb/>
　<hi>後叚第二句用七字  去字借叶</hi>
　　又一體<hi>四十二字</hi>　　　　　　　牛　嶠<lb/>
<pb n="KR4j0087_WYG_003-4a"/>
記得去年烟暖杏園花正發雪飄香江草緑柳絲長<lb/>
鈿車纎手巻簾望眉學春山様鳯釵低裊翠鬟上落梅<lb/>
粧<lb/>
　<hi>第二句七字後鳯釵句七字叶舊譜謂此詞子長字起韻誤凡詞無一叚内不相  者盖因作譜者用前</hi>
　<hi>調句法讀以雪飄香江草緑為對故綠字不可叶發字而一叚無叶韻矣不知此與前異雪飄香三字乃</hi>
　<hi>足上語氣謂花發而飄香也其下江草緑栁絲長乃自為對語而長字正叶香字耳或謂望字是平聲叶</hi>
　<hi>長字未審是否</hi>
　　又一體<hi>四十二字</hi>　　　　　　　李　珣<lb/>
<pb n="KR4j0087_WYG_003-4b"/>
秋月嬋娟皎潔碧紗牕外照花穿竹冷沉沉印池心<lb/>
凝露滴砌蛩吟驚覺謝娘殘夢夜深斜傍枕前來影徘<lb/>
徊<lb/>
　<hi>第三句七字後起兩三字結又換韻無舊譜註首句六字次句四字誤此調俱首四次六  首用六字者</hi>
　　又一體<hi>四十三字</hi>　　　　　　　張　泌<lb/>
紫陌青門三十六宫春色御溝輦路暗相通杏園風<lb/>
咸陽沽酒寳釵空笑指未央歸厺挿花走馬落殘紅月<lb/>
明中<lb/>
<pb n="KR4j0087_WYG_003-5a"/>
　<hi>前叚與李詞同後叚七字叶平起而通篇止用一韻</hi>
　　又一體<hi>四十三字</hi>　　　　　　　顧　夐<lb/>
掩却菱花收拾翠鈿休上靣金蟲玉燕鎖香奩恨厭厭<lb/>
　雲鬟半墜嬾重簪淚侵山枕溼銀燈背帳夢方酣雁<lb/>
飛南<lb/>
　<hi>第二句七字異餘俱同前詞通篇一韻</hi>
　　又一體<hi>四十三字</hi>　　　　　　　顧　夐<lb/>
水碧風清入檻細香紅藕膩謝娘斂翠恨無涯小屏斜<lb/>
<pb n="KR4j0087_WYG_003-5b"/>
　堪憎蕩子不還家謾留裙帶結帳深枕膩炷沉烟負<lb/>
當年<lb/>
　<hi>末二句換韻</hi>
　　又一體<hi>四十三字</hi>　　　　　　　顧　夐<lb/>
小檻日斜風度綠牕人悄悄翠幃閒掩舞雙鸞舊香寒<lb/>
　别來情緒轉難拌韶顔看却老依稀粉上有啼㾗暗<lb/>
消魂<lb/>
　<hi>後叚第二句叶前叚第二句仄韻叶按此詞以老叶悄恐前篇結字亦是音計盖以  前叚膩字也</hi>
<pb n="KR4j0087_WYG_003-6a"/>
　　又一體<hi>四十三字</hi>　　　　　　　李　珣<lb/>
寂寞青樓風觸繡簾珠碎撼月朦朧花黯淡鎖春愁<lb/>
尋思徃事依稀夢淚臉露桃紅色重髩欺蟬釵墜鳯思<lb/>
悠悠<lb/>
　<hi>後起兩句皆七字另韻</hi>
　　又一體<hi>四十三字</hi>　　　　　　　李　珣<lb/>
秋雨聫綿聲散敗荷叢裏那堪深夜枕前聴酒初醒<lb/>
牽愁惹思更無停燭暗香凝天欲曙細和烟冷和雨透<lb/>
<pb n="KR4j0087_WYG_003-6b"/>
簾旌<lb/>
　<hi>後叚首句叶平第二句換仄韻韻汲古刻及舊譜訛曙作曉遂使冷和雨一句無叶  䖏矣又傳訛以末</hi>
　<hi>旌字為中字正與毛詞殘粧同無此理也今改正或曰烟字卟首句綿字未必然</hi>
　　又一體<hi>四十二字</hi>　　　　　　　張　泌<lb/>
春雨打窗驚夢覺來天氣曉画堂深紅燄小背蘭釭<lb/>
酒香噴鼻嬾開缸惆悵更無人共醉舊巢中新燕子語<lb/>
雙䨇<lb/>
　<hi>前叚同寂寞青樓闋後叚同秋雨聨綿闋譜蘭釭之釭從金旁燈也開缸之缸從缶旁甖也舊  不識缸</hi>
<pb n="KR4j0087_WYG_003-7a"/>
　<hi>字註云後叚首句即用前叚末句韻為叶是欲以此為式而使人遵守必宜疊用前尾字矣可為噴飯又</hi>
　<hi>失註醉字換韻子字叶韻誤</hi>
　　又一體<hi>四十四字</hi>　　　　　　　顧　夐<lb/>
黛怨紅羞掩映画堂春欲暮殘花微雨隔青樓思悠悠<lb/>
　芳菲時節看将度寂寞無人還獨語画羅𥜗香粉汚<lb/>
不勝愁<lb/>
　<hi>前同小檻日斜後同寂寞青樓</hi>
　　又一體<hi>四十五字</hi>　　　　　　　毛文錫<lb/>
<pb n="KR4j0087_WYG_003-7b"/>
緑樹春深燕語鶯啼聲㫁續惠風飄蕩入芳叢惹殘紅<lb/>
　柳絲無力裊烟空金盞不辭須滿酌海棠花下思朦<lb/>
朧醉春風<lb/>
　<hi>此則前後整齊宋之同叔稼軒皆用此體矣</hi>
　　又一體<hi>四十九字</hi>　　　　　　　潘　閬<lb/>
長憶孤山山在湖心如簇黛僧房四靣向湖開輕棹厺<lb/>
還來　芰荷香細連雲閣閣上清聲簾下鐸别來塵土<lb/>
汚人衣空役夢魂飛<lb/>
<pb n="KR4j0087_WYG_003-8a"/>
　<hi>前後結語俱用五字</hi>
　　又一體<hi>五十二字</hi>　<hi>又名憶餘杭</hi>　潘　閬<lb/>
長憶西湖湖水上盡日憑欄樓上望三三兩兩釣魚舟<lb/>
島嶼正清秋　笛聲依約蘆花裏白鳥成行忽驚起别<lb/>
來閒想整綸竿思入水雲寒<lb/>
　<hi>首句七字起韻者按潘作此詞三首前四十九字者二此五十二字  一舊原係酒泉子即石曼卿取作</hi>
　<hi>畵圖錢希白自書于玉堂屏風者尾句雖稍變實是酒泉子而詞統收此一篇作憶餘杭誤也縱有此别</hi>
　<hi>名亦應附入酒泉子不得另立一調</hi>
<pb n="KR4j0087_WYG_003-8b"/>
　　蝴蝶兒<hi>四十字</hi>　　　　　　　　張　泌<lb/>
蝴蝶兒晚春時阿嬌初著淡黄衣倚牕學画伊　還似<lb/>
花間見雙䨇對對飛無端和泪拭臙脂惹教雙翅垂<lb/>
　<hi>倚字惹字上聲學字雙翅䨇字平聲妙兒字即起韻譜失註誤</hi>
　　玉蝴蝶<hi>四十一字</hi>　　　　　　　温庭筠<lb/>
秋風淒切傷離行客未歸時塞外草先衰江南雁到遲<lb/>
　芙蓉凋嫩臉楊柳墮新眉搖落使人悲㫁腸誰得知<lb/>
　<hi>此調及後孫詞名玉蝴蝶然與張泌蝴蝶兒相近決是一調故類聚于此</hi>
<pb n="KR4j0087_WYG_003-9a"/>
　　又一體<hi>四十二字</hi>　　　　　　　孫光憲<lb/>
春欲盡景仍長滿園花正黄粉翅兩悠揚翩翩過短墻<lb/>
　解颷暖牽遊伴飛厺立殘陽無語對蕭娘舞衫沉麝<lb/>
香<lb/>
　<hi>起三字兩句與前異滿園句平仄亦異後起三字兩句又改用仄韻亦異圖譜註云與第一體同惟後叚</hi>
　<hi>首句作六字故不圖不譜此言甚混後首句兩三字且換韻相叶豈可不指明即前起雖亦六字而作二</hi>
　<hi>句分者豈可云與第一體同乎</hi>
　　又一體<hi>九十八字</hi>　　　　　　　李之儀<lb/>
<pb n="KR4j0087_WYG_003-9b"/>
坐乆燈花開盡暗驚風葉初報霜寒冉冉年華催暮顔<lb/>
色非丹攪廻腸蛩吟似織留恨意月彩如攤慘無歡篆<lb/>
烟縈素空轉雕盤　何難别來幾日信沉魚鳥情滿闗<lb/>
山耳邉依約常記巧語綿蠻聚愁窠蜂房未宻傾淚眼<lb/>
海水猶慳掩茰闗漸移銀漢低泛簾顔<lb/>
　<hi>與唐調全異攪廻腸二句聚愁窠二句俱用對偶暗驚下與後信沉下俱同耳邊依約應作依約耳邉然</hi>
　<hi>此十字語氣一貫故上四字可不拘耳鳥字恐是鴈字</hi>
　　又一體<hi>九十九字</hi>　　　　　　　史逹祖<lb/>
<pb n="KR4j0087_WYG_003-10a"/>
晚雨未摧宫樹可憐閒葉猶抱涼蟬短景歸秋吟思又<lb/>
接愁邊漏初長夢魂難禁人漸老風月俱寒想幽歡土<lb/>
花庭甃蟲網䦨干　無端啼蛄攪夜恨隨團扇苦近秋<lb/>
蓮一曲當樓謝娘懸泪立風前故園晚彊留詩酒新雁<lb/>
逺不致寒暄隔窗烟楚香羅䄂誰伴嬋娟<lb/>
　<hi>前後起䖏結處俱與前調同只謝娘句用七字異作者多宗此體  短景下十字乃一氣貫下者可上四</hi>
　<hi>下六亦可上六下四觀此詞及前詞冉冉下十字可見凡詞中此種句法皆然可以類推一曲當樓至風</hi>
　<hi>前十一字栁詞作見了千花萬栁比並不如伊是于萬栁㫁句而下作五字與此不同然亦是一氣貫下</hi>
<pb n="KR4j0087_WYG_003-10b"/>
　<hi>不拘耳但此調作者甚多俱同史體即耆卿亦有五首獨此一篇小異不宜從也</hi>
　　太平時<hi>四十字</hi>　<hi>又名賀聖朝影</hi>　賀　鑄<lb/>
蜀錦塵香生襪羅小婆娑箇儂無頼動人多見横波<lb/>
按角雲開風巻幕月侵河纎纎持酒艶聲歌奈情何<lb/>
　<hi>此調一名賀聖朝影因原名太平時故列于此不附賀聖朝之後勿謂例有不同也圖譜方收賀聖朝影</hi>
　<hi>于前旋收太平時于後豈不一玩其腔調平仄耶</hi>
　　醉公子<hi>四十字</hi>　<hi>又名四換頭</hi>　　顧　夐<lb/>
河漢秋雲澹紅藕香侵檻枕倚小山屏金鋪向晚扄<lb/>
<pb n="KR4j0087_WYG_003-11a"/>
睡起横波慢獨坐情何限衰栁數聲蟬魂銷似厺年<lb/>
　<hi>凡二句一韻四換韻</hi>
　　又一體<hi>四十字</hi>　　　　　　　　無名氏<lb/>
門外猧兒吠知是蕭郎至剗襪下香堦寃家今夜醉<lb/>
扶得入羅幃不肻脫羅衣醉則從他醉還勝獨睡時<lb/>
　<hi>此亦唐詞前半用仄韻後半用平韻與前調異</hi>
　　又一體<hi>一百零六字</hi>
神仙無臯澤瓊琚珠佩巻下塵陌秀骨依依誤向山中<lb/>
<pb n="KR4j0087_WYG_003-11b"/>
得與相識溪岸側倚高情自鎖烟翠時㸃空碧念香襟<lb/>
沾恨酥手剪愁今後夢魂隔　相思暗驚清吟客想玉<lb/>
照堂前樹三百雁翅霜輕鳯羽寒深誰䕶春色詩鬢白<lb/>
總多因水村擕酒烟墅留屐更時帶明月同來與花為<lb/>
表德<lb/>
　<hi>長調與前體迥異秀骨至空碧與後雁翅至留屐相同</hi>
　　上林春<hi>四十字</hi>　<hi>或加令字</hi>　　　楊無咎<lb/>
穠李夭桃堆繡正㬉日如薰芳䄂少年未用穪遐夀<lb/>
<pb n="KR4j0087_WYG_003-12a"/>
願來歲如今時候相将得意皇都同攜手上林春晝<lb/>
　<hi>手字或云是叶韻</hi>
　　又一體<hi>五十三字</hi>　　　　　　　毛　滂<lb/>
蝴蝶初翻簾繡萬玉女齊回舞䄂落花飛絮濛濛長憶<lb/>
着㶚橋别後　濃香斗帳自永漏任滿地月深雲厚夜<lb/>
寒不近流蘇祗憐他後庭梅痩<lb/>
　<hi>前後叚同只後起七字</hi>
　　上林春慢<hi>一百二字</hi>　　　　　　晁冲之<lb/>
<pb n="KR4j0087_WYG_003-12b"/>
㡌落空花衣惹御香鳯輦晚來初過鶴降詔飛龍銜燭<lb/>
戲端門萬枝燈火滿城車馬對明月有誰閒坐任狂遊<lb/>
更許傍禁街不扄金鎖　玉樓人暗中擲果珠簾下笑<lb/>
著春衫裊娜素蛾遶釵輕蟬撲鬢垂垂柳絲梅朶夜䦨<lb/>
飲散但贏得翠翹雙軃醉歸來又重向曉窗梳裹<lb/>
　<hi>鳯輦至狂遊與後笑着至歸來同依鶴降詔飛補之用孟陬歲好想不拘然照後疊當  此詞更許傍九</hi>
　<hi>字補之用暫燕處共仰赤松高轍分句平仄不同想亦不拘蛾字宜用仄聲御字詔字逺字補之用淡字</hi>
　<hi>歲字衮字須知此等字不可用平</hi>
<pb n="KR4j0087_WYG_003-13a"/>
　　生查子<hi>四十字</hi>　　　　　　　　魏承班<lb/>
烟雨晚晴天零落花無語難話此時情梁燕雙來厺<lb/>
琴韻對薰風有限和情撫腸㫁㫁絃頻淚滴黄金縷<lb/>
　<hi>五言八句四韻作者平仄多有參差此詞八句第二字俱用仄者  按韓偓詞前第三句那知本未眠後</hi>
　<hi>第四句和烟墜金穂此乃初創之體故只如五言古詩至五代而宋漸加紀律故或亦依此魏體而前後</hi>
　<hi>首句第二字用平者為多雖間有一二拗句者然名流則如出一軌也  圖譜註生查子名改作美少年</hi>
　<hi>可笑夫美少年三字因晏小山此調首句金鞍美少年故也彼牛張孫魏四公乃五代時人百餘年之前</hi>
　<hi>豈即預知宋朝晏氏有此一句而取以自名其調乎  又按生查子本樝梨之樝省筆作查今有讀作查</hi>
<pb n="KR4j0087_WYG_003-13b"/>
　<hi>考之查且取浮查事以為解者若是所乘之查如何加一生字耶</hi>
　　又一體<hi>四十一字</hi>　　　　　　　牛希濟<lb/>
春山烟欲收天澹稀星小殘月臉邊明别淚臨清曉<lb/>
語已多情未了廻首猶重道記得綠羅裙處處憐芳草<lb/>
　<hi>後起三字兩句與前詞異孫少監一首作繡工夫牽心緒玉爐寒香燼滅是有此體也詞統刪去巳字豈</hi>
　<hi>以生查子必五字起耶</hi>
　　又一體<hi>四十二字</hi>　　　　　　　孫光憲<lb/>
暖日策花驄嚲鞍垂楊陌芳草惹烟青落絮隨風白<lb/>
<pb n="KR4j0087_WYG_003-14a"/>
誰家繡轂動香塵隠映神仙客狂殺玉鞭郎咫尺音容<lb/>
隔<lb/>
　<hi>後叚起句用七字</hi>
　　又一體<hi>四十二字</hi>　　　　　　　張　泌<lb/>
相見稀喜相見相見還相逺檀画荔枝紅金蔓蜻蜓軟<lb/>
　魚雁疎芳信㫁花落庭隂晚可惜玉肌膚消痩成慵<lb/>
懶<lb/>
　<hi>前後起處皆用三字兩句圖譜于喜相見不註韻而于逺字註韻起何也</hi>
<pb n="KR4j0087_WYG_003-14b"/>
　　紗窗恨<hi>四十一字</hi>　　　　　　　毛文錫<lb/>
新春燕子還來至一雙飛壘窠泥溼時時墜涴人衣<lb/>
後園襄看百花發香風拂繡户金扉月照紗牕恨依依<lb/>
　　又一體<hi>四十二字</hi>　　　　　　　毛文錫<lb/>
雙雙蝶翅塗鉛粉咂花心綺牕繡户飛來穏画堂隂<lb/>
二三月愛隨風絮伴落花來拂衣襟更剪輕羅片傳黄<lb/>
金<lb/>
　<hi>更剪句比前多一字韻前墜字叶至字此穏字叶粉字兩首既同自當用  故比舊增註勿謂穿鑿也</hi>
<pb n="KR4j0087_WYG_003-15a"/>
　　女冠子<hi>四十一字</hi>　　　　　　　牛　嶠<lb/>
含嬌含笑宿翠殘紅窈窕髩如蟬寒玉簪秋水輕紗捲<lb/>
碧烟　雪肌鸞鏡裏琪樹鳯樓前寄語青蛾伴早求仙<lb/>
　<hi>首二句仄協下皆平年按嘯餘譜選刻韋莊詞前叚云四月十七正是去  今日别君時忍泪佯低靣含</hi>
　<hi>羞半斂眉首句乃以七字起韻次句以日字叶之下時字換平韻也譜中不解註首句四字次句九字而</hi>
　<hi>以時字為起韻一註而失兩韻句字錯調亦隨錯大可噴飯至詩餘辨體自謂考証明白矣而但知于今</hi>
　<hi>日㫁句仍謂時字起韻不猶然大盲乎自唐以來作此調者不知凡幾如此小體尚不能辨而自以為辨</hi>
　<hi>體耶夜韋作四月十七月字仄又一首昨夜  半夜字亦仄想不拘然不必從</hi>
<pb n="KR4j0087_WYG_003-15b"/>
　　又一體<hi>一百七字</hi>　　　　　　　康與之<lb/>
火雲初布遲遲永日炎暑濃隂高樹黄鸝葉底羽毛學<lb/>
整方調嬌語薰風時漸動峻閣池塘芰荷爭吐画梁紫<lb/>
燕對對銜泥飛來又厺　想佳期容易成辜負共人人<lb/>
同上畵樓斟香醑恨花無主卧象牀犀枕成何情緒有<lb/>
時魂夢㫁半窗殘月透簾穿户厺年今夜扇兒扇我情<lb/>
人何處<lb/>
　<hi>女冠長調字句参差不一如漢老伯可耆卿美成勝欲皆詞人宗匠而各詞多不相同此作字止百七較</hi>
<pb n="KR4j0087_WYG_003-16a"/>
　<hi>他人為少然細翫之實係完整非有差落也薰風以下前後叚相符  圖譜于暑字不註叶大謬</hi>
　　又一體<hi>一百十二字</hi>　　　　　　蔣　㨗<lb/>
蕙風香也雪晴池舘如画春風飛到寳釵樓上一片笙<lb/>
簫琉璃光射而今燈謾挂不是暗塵明月那時元夜况<lb/>
年來心懶意怯羞與閙蛾爭耍　江城人悄初更打問<lb/>
繁華誰解再向天工借剔殘紅灺但夢裏隠隠鈿車羅<lb/>
帕呉牋銀粉砑待把舊家風景寫成閒話笑緑鬟隣女<lb/>
倚牕猶唱夕陽西下<lb/>
<pb n="KR4j0087_WYG_003-16b"/>
　<hi>此比康詞較多五字但按竹山此作字字依李漢老帝城三五一首平仄  舊家上比李多待把二字今</hi>
　<hi>細訂之待把句即同前叚不是句此二字不可少而李詞落去也沈本草堂集于李詞不如趂早句上註</hi>
　<hi>云一本此處多到字不知非多一字乃尚少一字也故不敢另收一百十字之體若康詞則前後俱無此</hi>
　<hi>兩字并無况字笑字而于換頭上加一想字與此相異且康詞于挂砑二字不用韻一片笙簫反作羽毛</hi>
　<hi>學整故另録于前作一格耳韻又按春風飛到句漢老用叶伯可亦叶此獨不用  想所不拘况年來下</hi>
　<hi>十三字照本尾及康詞前後結俱應作三句而漢老作見許多才子艶質携手並肩低語竹山亦歩亦趨</hi>
　<hi>故此叚亦作兩句讀於意怯下分叚然此叚語氣連貫作二句作三句俱不碍也只李之質字蔣之怯字</hi>
　<hi>皆是入聲可以作平若去聲則不可耳即此心懶意怯欲仿才子艶質四字用平上去入又一首用千載</hi>
<pb n="KR4j0087_WYG_003-17a"/>
　<hi>舊迹亦同古人心細如髪若此而今人翻謂不妨假借豈不毫釐千里哉閙蛾諸本多作蛾兒觀此尾句</hi>
　<hi>夕字仄聲李詞前後俱仄聲作閙蛾為是且閙蛾是上元之物去閙字則晦矣有刻作閙蛾兒三字更謬</hi>
　<hi>夕陽西下係伯可上元寳鼎現詞首句故云猶唱</hi>
　　又一體<hi>一百十一字</hi>　　　　　　柳　永<lb/>
淡烟飄薄鶯花謝清和院落樹隂宻翠葉成幄麥秋霽<lb/>
景夏雲忽變竒峰倚寥廓波暖銀塘漲新萍緑魚躍想<lb/>
端憂多暇陳王是日嫩苔生閣　正鑠石天高流金晝<lb/>
永楚榭光風轉蕙披襟處波翻翠幕以文㑹友沉李浮<lb/>
<pb n="KR4j0087_WYG_003-17b"/>
瓜忍輕諾别館清閒避炎蒸豈須河朔但樽前隨分雅<lb/>
歌艶舞盡成歡樂<lb/>
　<hi>此與前調只兩結同其餘絶不相類麥秋以下十三字圖譜彊分作一四一九波暖下十字彊分作兩五</hi>
　<hi>余𦕈識之人不敢妄註綠魚躍三字無理過變至幕字方叶亦恐未確而譜以蕙字為惡字謂是叶韻幕</hi>
　<hi>字翻不註叶想讀作暮音矣但光風轉蕙乃招魂句改為轉惡無理之甚栁七雖俗未必如此村煞也總</hi>
　<hi>之樂章集差訛最多實難勘定寕甘闕陋之嘲不能為柳氏功臣亦不敢為栁氏罪人也作此調者亦只</hi>
　<hi>從康蒋可矣端憂多暇月賦中語圖譜作憂端非</hi>
　　又一體<hi>一百十四字</hi>　　　　　　栁　永<lb/>
<pb n="KR4j0087_WYG_003-18a"/>
同雲宻布撒梨花栁絮飛舞樓䑓悄似玉向紅爐煖閣<lb/>
院宇深沉廣排筵㑹聴笙歌猶未徹漸覺寒輕透簾穿<lb/>
户亂飄僧舎宻灑歌樓酒帘如故　想樵人山徑迷踪<lb/>
路料漁人收綸罷釣歸南浦路無伴侣見孤村寂寞招<lb/>
颭酒旗斜處南軒孤雁過嚦嚦聲聲又無書度見臘梅<lb/>
枝上嫩蘂兩兩三三微吐<lb/>
　<hi>諸刻或以此詞為周待制作然其語確是栁屯田待制縝宻不作此踈枝濶葉也故其字句亦傳訛難考</hi>
　<hi>樓䑓以下三十二字至户字方叶韻㫁無此理或云玉字音裕以入作叶亦未確字字似韻而上既不可</hi>
<pb n="KR4j0087_WYG_003-18b"/>
　<hi>連煖閣下深沉又不可連廣排其為差錯無疑圖譜乃以㑹字為叶韻甚竒後叚雖較前稍明然亦未必</hi>
　<hi>確然因無今人率意造譜之膽未敢論定</hi>
　　中興樂<hi>四十一字</hi>　　　　　　　毛文錫<lb/>
豆蔻花繁烟艶深丁香軟結同心翠鬟女相與共淘金<lb/>
　紅蕉葉裏猩猩語鴛鴦浦鏡中鸞舞絲雨隔荔枝隂<lb/>
　<hi>或云女字是換韻後叚叶之</hi>
　　又一體<hi>四十二字</hi>　　　　　　　牛希濟<lb/>
池塘煖碧浸晴暉濛濛柳絮輕飛紅蕋凋來醉夢還稀<lb/>
<pb n="KR4j0087_WYG_003-19a"/>
　春雲空有雁歸珠簾垂東風寂寞恨郎抛擲淚溼羅<lb/>
衣<lb/>
　<hi>與前全異為按此調因此詞尾三字好異者遂名為溼羅衣巳  可厭選聲即以溼羅衣立名至圖譜則</hi>
　<hi>又訛而為羅衣溼且并前毛司徒詞亦謂之羅衣溼矣豈不大悞此類甚多作者但須詞佳何必務立異</hi>
　<hi>名以為新乎詞統選沈自炳詞于醉夢還稀作孤燈漏長春雲空有作夢入花庭俱誤選聲因而收之沈</hi>
　<hi>明人原于詞道不工何可取以為譜哉</hi>
　　又一體<hi>八十四字</hi>　　　　　　　李　珣<lb/>
後庭寂寂日初長翩翩蝶舞紅芳繡簾垂地金鴨無香<lb/>
<pb n="KR4j0087_WYG_003-19b"/>
誰知春思如狂憶蕭郎等閒一厺程遙信㫁五嶺三湘<lb/>
　休開鸞鏡學宮粧可能更理笙簧倚屏凝睇淚落成<lb/>
行手尋裙帶鴛鴦暗思量忍辜前約教人花貌虚老風<lb/>
光<lb/>
　<hi>即前調合為一叚後加一疊但繡簾垂地倚屏凝睇平仄與牛詞紅蕋凋來不同</hi>
　　醉花間<hi>四十一字</hi>　　　　　　　毛文錫<lb/>
深相憶莫相憶相憶情難極銀漢是紅墻一帶遙相隔<lb/>
　金盤珠露滴兩岸榆花白風揺玉佩清今夕為何夕<lb/>
<pb n="KR4j0087_WYG_003-20a"/>
　<hi>珠露圖譜誤作露珠</hi>
　　又一體<hi>四十</hi>一<hi>字</hi>　　　　　　　毛文錫<lb/>
休相問怕相問相問還添恨春水滿塘生鸂䳵還相趂<lb/>
　昨日雨霏霏臨明寒一陣偏憶戍樓人乆絶邊庭信<lb/>
　<hi>前叚同後叚平仄異正按嘯餘註云生查子與醉花間相近不知生查子  體前後皆五字起間有用六</hi>
　<hi>字兩句者醉花間正體則前必六字後必五字也</hi>
　　又一體<hi>五十一字</hi>　　　　　　　馮延巳<lb/>
林鶴歸棲撩亂語堦前還日暮屏掩画堂深簾捲蕭蕭<lb/>
<pb n="KR4j0087_WYG_003-20b"/>
雨　玉人何處厺鵲喜渾無據雙眉愁幾許漏聲看却<lb/>
夜将䦨㸃寒燈扄繡户<lb/>
　<hi>起結俱異</hi>
　　㸃絳唇<hi>四十一字</hi>　　　　　　　趙長卿<lb/>
雪霽山横翠濤擁起千重恨砌成愁悶那更梅花褪<lb/>
鳯管雲笙無不縈方寸叮嚀問淚㾗羞揾界破香腮粉<lb/>
　<hi>翠字去聲妙甚砌字淚字亦去俱妙凡名作俱然作平則不起調近見時人有于翠字用平而砌成句用</hi>
　<hi>平平仄仄是不深于詞者也前沈氏别集選韓魏公病起懨懨一首次句云對庭  花樹添憔悴此誤多</hi>
<pb n="KR4j0087_WYG_003-21a"/>
　<hi>對字沈不能辨明乃註題下云前叚多一字是使後人誤認有此四十二字體矣謬哉</hi>
　　戀情深<hi>四十二字</hi>　　　　　　　毛文錫<lb/>
滴滴銅壺寒漏咽醉紅樓月宴餘香殿㑹鴛衾蕩春心<lb/>
　真珠簾下曉光侵鶯語隔瓊林寳帳欲開慵起戀情<lb/>
深<lb/>
　<hi>此詞兩首俱以戀情深為結想因此名題也醉紅樓月紅樓二字相連其第二首作簇神仙伴神仙二字</hi>
　<hi>亦連須知之寳帳句第二首云永願作鴛鴦伴則在作字一豆與此微不同</hi>
　　贊浦子<hi>四十二字</hi>　　　　　　　毛文錫<lb/>
<pb n="KR4j0087_WYG_003-21b"/>
錦帳添香睡金鑪換夕薰嬾結芙蓉帶慵拖翡翠裙<lb/>
正是柳夭桃媚那堪暮雨朝雲宋玉高唐意裁瓊欲贈<lb/>
君<lb/>
　<hi>後起二句各六字與前叚異</hi>
　　浣溪沙<hi>四十二字</hi>　　　　　　　張　曙<lb/>
枕障薰爐冷繡帷二年終日苦相思杏花明月爾應知<lb/>
　天上人間何處厺舊歡新夢覺來時黄昏微雨画簾<lb/>
垂<lb/>
<pb n="KR4j0087_WYG_003-22a"/>
　<hi>詞統收匏庵一首起二句云晚來疎雨過柴闗還我斜陽屋滿間平仄全誤此等明朝先軰之作原弄筆</hi>
　<hi>適興未嘗究心選以為世模楷反揚其短矣是非作者之過而選者之過也更有大怪者圖譜註此調于</hi>
　<hi>杏花舊歡黄昬三句俱作可用仄仄平平仄仄平天上句作可用平平仄仄平平仄幾将此調全首平仄</hi>
　<hi>俱改則真為太甚矣渡按此調有起用仄聲次句方韻者如薛昭藴紅蓼  頭秋正雨是也兹註明不録</hi>
　　又一體<hi>四十二字</hi>　　　　　　南唐後主<lb/>
紅日已高三丈透金爐次第添香獸紅錦地衣隨歩皺<lb/>
　佳人舞㸃金釵溜酒惡時拈花蕋齅别殿遙聞簫皷<lb/>
奏<lb/>
<pb n="KR4j0087_WYG_003-22b"/>
　<hi>用仄韻後起亦叶</hi>
　　攤破浣溪沙<hi>四十八字子又名山花</hi>　　　南唐元宗<lb/>
菡萏香銷翠葉殘西風愁起綠波間還與韶光共憔悴<lb/>
不堪看　細雨夢回鷄塞逺小樓吹徹玉笙寒多少淚<lb/>
珠何限恨倚䦨干<lb/>
　<hi>此調本以浣溪沙原調結句破七字為十字故名攤破浣溪沙後又另名山花子耳後人因李主此詞細</hi>
　<hi>雨小樓二句膾炙千古竟名為南唐浣溪沙然則唐詞沿至宋人改新調而仍舊名者甚多如喜遷鶯長</hi>
　<hi>相思之類皆添字成調豈可名北宋喜遷鶯北宋長相思耶  按調名沙字與浪淘沙不同義應作紗或</hi>
<pb n="KR4j0087_WYG_003-23a"/>
　<hi>又作浣沙溪則尤當為紗今姑仍諸刻</hi>
　　浣溪沙慢<hi>九十三字</hi>　　　　　　周邦彦<lb/>
水竹舊院落櫻笋新蔬果嫩英翠幄紅杏交榴火心事<lb/>
暗卜葉底尋雙朶深夜歸青鎖燈盡酒醒時曉牕明釵<lb/>
横髩嚲　怎生那被間阻時多奈愁腸數疊幽恨萬端<lb/>
好夢還驚破可怪近來傳語也無箇莫是嗔人呵真個<lb/>
若嗔人却因何逄人問我<lb/>
　<hi>紅杏以下與後好夢以下同意按多字乃以平叶仄不然直至破字方韻矣且語  亦在此頓住下奈愁</hi>
<pb n="KR4j0087_WYG_003-23b"/>
　<hi>腸三句自一串而下也是此詞亦為平仄通叶之體但無第二首可對恐人不信故不敢竟註識者當自</hi>
　<hi>辨之</hi>
　　清商怨<hi>四十二字</hi>　<hi>又名傷情怨</hi>　晏幾道<lb/>
庭花香信尚淺最玉樓先暖夢覺香衾江南依夢逺<lb/>
廻文錦字暗剪謾寄與也應歸晚要問相思天涯猶自<lb/>
短<lb/>
　<hi>前後起皆三平三仄觀片玉枝頭風信漸小江南人去路杳可見錦字上聲可借作平不可用去聲也尚</hi>
　<hi>淺夢逺暗剪自短皆去上妙妙片玉亦然無怪兩公之樹幟騷壇也  按此調乂名傷情怨圖譜兩收誤</hi>
<pb n="KR4j0087_WYG_003-24a"/>
　　又一體<hi>四十三字</hi>　　　　　　　沈㑹宗<lb/>
城上鴉啼斗轉漸玉壺冰滿月淡寒梅清香來小院<lb/>
誰遺鸞箋寫怨翻錦字疊疊和愁巻夢破胡笳江南烟<lb/>
樹逺<lb/>
　<hi>遺照首句上字應作去聲照前後二詞亦可作平後叚次句多一字</hi>
　　又一體<hi>四十三字</hi>　<hi>又名闗河令</hi>　晏　殊<lb/>
闗河愁思望處滿漸素秋向晚雁過南雲行人回淚眼<lb/>
　雙鸞衾禂悔展夜又永枕孤人逺夢未成歸梅花聞<lb/>
<pb n="KR4j0087_WYG_003-24b"/>
塞管<lb/>
　<hi>首句比前調多一字作按此調因此詞首二字故又名闗河令片玉詞亦  闗河令其首句秋隂時晴漸</hi>
　<hi>向暝正與此同而趙坦菴作一云亭臯霜重飛葉滿一云江頭伊軋動柔櫓不如依此為是處滿泪眼悔</hi>
　<hi>展塞管亦皆去上可知元獻家風亦可知詞眼定格矣</hi>
　　雪花飛<hi>四十二字</hi>　　　　　　　黄庭堅<lb/>
擕手青雲路穏天聲迤邐傳呼𫀆笏恩章乍賜春滿皇<lb/>
都　何處難忘酒瓊花照玉壺歸嫋絲稍競醉雪舞街<lb/>
衢<lb/>
<pb n="KR4j0087_WYG_003-25a"/>
　<hi>後起二句比前叚各少一字</hi>
　　醉垂鞭<hi>四十二字</hi>　　　　　　　張　先<lb/>
酒靣灔金魚呉娃唱呉潮上玉殿白麻書待君歸後除<lb/>
　勾留風月好平湖曉翠峰孤此景出闗無西州空画<lb/>
圖<lb/>
　<hi>凡三用韻前後結處二句同</hi>
　　傷春怨<hi>四十三字</hi>　　　　　　　王安石<lb/>
雨打江南樹一夜花開無數綠葉漸成隂下有遊人歸<lb/>
<pb n="KR4j0087_WYG_003-25b"/>
路　與君相逄處不道春将暮把酒祝東風且莫恁匆<lb/>
匆厺<lb/>
　<hi>荆公自註夢中作應是創調他無作者兩結雖俱六字須知語氣不同</hi>
　　霜天曉角<hi>四十三字</hi>　<hi>又名月當忩</hi>辛棄疾<lb/>
呉頭楚尾一棹人千里休説舊愁新恨長亭樹今如此<lb/>
　宦途吾倦矣玉人留我醉明日落花寒食得且住為<lb/>
佳耳<lb/>
　<hi>兩結六字句定體也自嘯餘于亭字下誤落一樹字圖譜等因之註作五字句毋論将詞註差但即長亭</hi>
<pb n="KR4j0087_WYG_003-26a"/>
　<hi>今如此五字如何解法盖此句本用枮樹賦樹猶如此一語也乃不知而妄註何哉而圖譜又改調名作</hi>
　<hi>月當㕔吾不知霜天曉角四字有何不佳而必改之也况東澤寓名月當窗非㕔字且月當㕔自有正調</hi>
　　又一體<hi>四十三字</hi>　　　　　　　趙長卿<lb/>
雪花飛歇好向前村折行至㫁橋斜處寒蕋痩不禁雪<lb/>
　韻絶香更絶歸來人共説冣愛夜堂深迥疎影占半<lb/>
牕月<lb/>
　<hi>後叚兩字叶韻起高賔王作望極連翠陌香更二字可作仄平</hi>
　　又一體<hi>四十三字</hi>　　　　　　　蒋　㨗<lb/>
<pb n="KR4j0087_WYG_003-26b"/>
人影牕紗是誰來折花折則從他折去知折去向誰家<lb/>
　簷牙枝冣佳折時高折些説與折花人道須挿向髩<lb/>
邊斜<lb/>
　<hi>用平韻後起亦兩字叶</hi>
　　又一體<hi>四十三字</hi>　　　　　　　黄　幾<lb/>
玉粲冰寒月㾗侵画欄客裏安愁無地為徙倚到更殘<lb/>
　問花花不言嗅香香欲䦨消得箇温存處山六曲翠<lb/>
屏間<lb/>
<pb n="KR4j0087_WYG_003-27a"/>
　<hi>用平韻而後起非兩字叶者</hi>
　　又一體<hi>四十四字</hi>　　　　　　　趙長卿<lb/>
閤兒幽静處圍爐面小窗好似鬬頭兒坐梅烟炷返魂<lb/>
香　對火怯夜冷猛飲消漏長飲罷且收拾睡斜月照<lb/>
滿林霜<lb/>
　<hi>前起五字不用韻後亦同</hi>
　　又一體<hi>四十四字</hi>　　　　　　　程　垓<lb/>
幾夜瑣窗掲素蟾光似雪恰恨照人欹枕紗厨爽簟紋<lb/>
<pb n="KR4j0087_WYG_003-27b"/>
滑　迤邐篆香裛好懐誰共説若是知人風味來分付<lb/>
半牀月<lb/>
　<hi>五字起用仄韻匆書舟又一首前起玉清冰様潔幾夜相思切後起  匆休惜别還有來時節平仄與此</hi>
　<hi>詞又異因句字同不另錄</hi>
　　卜算子<hi>四十四字</hi>　<hi>又名百尺樓</hi>　蘇　軾<lb/>
缺月挂疎桐漏㫁人初定時見幽人獨往來縹緲孤鴻<lb/>
影驚起却回頭有恨無人省㨂盡寒枝不肻棲寂寞<lb/>
沙洲冷<lb/>
<pb n="KR4j0087_WYG_003-28a"/>
　<hi>毛氏云駱義烏詩用數名人謂為卜算子故牌名取之按山谷詞似扶着賣卜算盖取義以今賣卜算命</hi>
　<hi>之人也圖因秦詞極目烟中百尺樓故巧名百尺樓  譜删卜算子而用百尺樓無謂</hi>
　　又一體<hi>四十四字</hi>　　　　　　　石孝友<lb/>
見也如何暮别也如何遽别也應難見也難後㑹難憑<lb/>
據　去也如何去住也如何住住也應難去也難此際<lb/>
難分付<lb/>
　<hi>首句即起仄韻後起亦叶與前詞異</hi>
　　又一體<hi>四十五字</hi>　　　　　　　徐　俯<lb/>
<pb n="KR4j0087_WYG_003-28b"/>
胸中千種愁挂在斜陽樹綠葉隂隂自得春草滿鶯啼<lb/>
處　不見凌波歩空想如簧語門外重重疊疊山遮不<lb/>
㫁愁來路<lb/>
　<hi>首句平仄與蘇詞異不起韻後結六字亦俱異譜圖俱註</hi>　<hi>石詞異而後起叶仄首句不叶韻未審何</hi>
　<hi>故者按詞統註云遮字是襯字大謬此調多用六字結  觀李之儀定不負相思意趙長卿山不似長眉</hi>
　<hi>好此類甚多豈皆襯字乎豈他句不可襯獨此句可襯乎若謂詞可用襯則詞中多少一兩字者甚衆皆</hi>
　<hi>可以襯之一説槩之而不必分各體矣</hi>
　　又一體<hi>四十五字</hi>　　　　　　　黄公度<lb/>
<pb n="KR4j0087_WYG_003-29a"/>
薄宦各東西往事隨風雨先是離歌不忍聞又何况春<lb/>
將暮　愁共落花多人逐征鴻厺君向瀟湘我向秦後<lb/>
㑹知何處<lb/>
　<hi>此又前結六字後結五字者</hi>
　　又一體<hi>四十六字</hi>　　　　　　　黄庭堅<lb/>
要見不得見要近不得近試問得君多少憐管不解多<lb/>
于恨　禁止不得淚忍管不得悶天上人間有底愁向<lb/>
箇裏都諳盡<lb/>
<pb n="KR4j0087_WYG_003-29b"/>
　<hi>兩結皆六字而兩起句皆仄而不叶韻者</hi>
　　又一體<hi>四十六字</hi>　　　　　　　杜安世<lb/>
樽前一曲歌歌裏千金意纔欲歌時淚巳流恨應更多<lb/>
於淚　試問縁何事不語如癡醉我亦情多不忍聞怕<lb/>
和我成憔悴<lb/>
　<hi>首句平後起叶而兩結皆六字者</hi>
　　又一體<hi>四十六字</hi>　　　　　　　杜安世<lb/>
深院花鋪地淡淡隂天氣水榭風亭朱明景又别是愁<lb/>
<pb n="KR4j0087_WYG_003-30a"/>
情味　有情奈無計謾惹成憔悴欲把羅巾暗傳寄細<lb/>
認取斑㸃淚<lb/>
　<hi>前後第三句俱用仄聲而後竟叶韻者後又按姑溪云我住長江頭君住長江尾上長字平  村云朝見</hi>
　<hi>樹頭繁暮見樹頭少下樹字仄皆係偶然不必學</hi>
　　卜算子慢<hi>八十九字</hi>　　　　　　柳　永<lb/>
江風漸老汀蕙半凋滿目敗紅衰翠楚客登臨正是暮<lb/>
秋天氣引疎砧㫁續殘陽裏對晚景傷懐念逺新愁舊<lb/>
恨相繼　脉脉人千里念兩處風情萬重烟水雨歇天<lb/>
<pb n="KR4j0087_WYG_003-30b"/>
高望㫁翠峰十二儘無言誰㑹憑高意縱寫得離情萬<lb/>
種奈歸鴻誰寄<lb/>
　<hi>楚客至念逺與後雨歇至萬種同半字恨字定格去聲後張詞亦用去絮二字漸老到晚念逺念兩縱寫</hi>
　<hi>萬種等用六箇去聲妙絶</hi>
　　又一體<hi>九十三字</hi>　　　　　　　張　先<lb/>
溪山别意烟樹去程日落采蘋春晩欲上征鞍更掩翠<lb/>
簾回靣相盻惜彎彎淺黛長長眼奈画閣歡遊也學狂<lb/>
風飛絮輕散　水影横池舘對静夜無人月高雲逺一<lb/>
<pb n="KR4j0087_WYG_003-31a"/>
餉凝思兩眼淚㾗還滿難遣恨私書又逐東風㫁縱夢<lb/>
澤層樓萬尺望湖城那見<lb/>
　<hi>比柳作多相盻難遣四字圖譜讀更掩翠簾為一句回靣相盼為一句且註回靣云可用仄平怪絶怪絶</hi>
　<hi>又有傖父讀作相盼惜者不知靣字與後叚滿字是六字句叶韻盼與遣亦二字句叶韻者也無知妄讀</hi>
　<hi>何哉歡遊下十字據後叚及栁詞應于學字分句人謂歡遊也學不可㫁句不知此本十字句歌者原不</hi>
　<hi>于學字歇拍正不妨畧住即如水龍吟之結誤讀坡詞而謂另一體者相類甚矣拘墟者之未可與權也</hi>
　<hi>諸仄字皆宜玩而去翠淚等去聲妙妙觀前栁詞可知</hi>
　<lb/>
<pb n="KR4j0087_WYG_003-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞律巻三<lb/>
</p>
<p>
</p>
  </div>
</body>
</text>
</TEI>
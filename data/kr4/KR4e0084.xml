<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>虚舟集巻一</head> <lb/>
    <p>
<pb n="KR4e0084_WYG_001-1a"/>
欽定四庫全書<lb/>
　虚舟集巻一<lb/>
　　　　　　　　　　　　　明　王偁　撰<lb/>
　五言古詩<lb/>
　　感寓<lb/>
吾聞上古初渾灝本一氣羲皇肇人丈龍馬颯已至軒<lb/>
鴻埀衣紳唐虞臻至治有巢邈以逺黼黻日云貴自從<lb/>
蒼姬還𤣥酒薄真味鳯衰其如何寥落匪一世<lb/>
<pb n="KR4e0084_WYG_001-1b"/>
　　其二<lb/>
雙精激飛輪循虚節驚至逝川無迴波千秋倏如駛浮<lb/>
生日及榮孰與喬松齒君看邙山墳纍纍正相似鵙鳴<lb/>
羣芳歇大暮同歸矣誰知清濁間中有恒不死<lb/>
　　其三<lb/>
圓魄載陽燄終古無虧盈因人示朏朓側見死與生蟾<lb/>
蜍薄隂采顧兎潛其形何當凌倒景一覩天地精<lb/>
　　其四<lb/>
<pb n="KR4e0084_WYG_001-2a"/>
璇穹埀至象衆曜何煌煌能符調庶極帝車斡隂陽晝<lb/>
夜無停機所職各有章蒼精奉東璧神虎屯西央淵淵<lb/>
北辰尊穆爾居其方司契古有成無為位彌昌<lb/>
　　其五<lb/>
素琴絙朱絃中有流水音連城為之彈太息發哀吟仙<lb/>
人空中來鸞鶴翔幽岑斯意不可述江漢清且深<lb/>
　　其六<lb/>
中空發駕辯清聲間陵阿鄭客一在坐自以延露和至<lb/>
<pb n="KR4e0084_WYG_001-2b"/>
音乆寥寂窊靡世共歌俚耳不可尚竽瑟將奈何<lb/>
　　其七<lb/>
驅車首陽下望古懐清芬斯人久已化令名今尚存讓<lb/>
國就倫命殺身以成仁如何有千駟寂寞身無聞<lb/>
　　其八<lb/>
端居閲元文云是古苔編中有羽化術煉服可延年中<lb/>
夜養𤣥牝積虚成自然朝餐沆瀣粮夕飲玉醴泉東邀<lb/>
青童君西揖金母前笑攀若木枝頫見昆吾顛茲事茍<lb/>
<pb n="KR4e0084_WYG_001-3a"/>
不繆吾將命求旃<lb/>
　　其九<lb/>
真人趣恬澹漠爾中若浮無心亦無為日與至道游羣<lb/>
生接為搆水火鬬不休軒轅赤水珠須以象罔求寥寥<lb/>
六合間可以命虛舟<lb/>
　　其十<lb/>
太白夜食昴流輝燭天街精感動穹漢君心寕見懐白<lb/>
璧忌暗投徒使按劍猜所以狂接輿鳯歌歸去來<lb/>
<pb n="KR4e0084_WYG_001-3b"/>
　　十一<lb/>
𤣥穹貯幽黙至理何寥寥良窳潛一機迴薄如旋飈嬙<lb/>
嫫孰妍媸殤耼詎遄遼張生既中廢單子亦外彫所以<lb/>
塞北翁頗識理亂條云胡徇物者汲汲徒内焦咄哉感<lb/>
吾衷長歌且行謡<lb/>
　　十二<lb/>
龍虎啟晉伯熊羆兆齊封豺聲餒敖鬼牛禍成庚宗廢<lb/>
興自古來吾將訊其蒙蒼旻本何心至理元冲冲<lb/>
<pb n="KR4e0084_WYG_001-4a"/>
　　十三<lb/>
嬴皇<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>威武漢帝非仙才𤣥闗袐靈府何處求蓬萊終<lb/>
遺鎬池璧空獻新垣杯但見三泉下寶衣變寒灰<lb/>
　　十四<lb/>
大庭昔酣醉遺此鈞天章遂令鶉首墟虎視吞八荒嬴<lb/>
基苦莫敦所恃逾兇狂詭命終見奪百二空蒼凉<lb/>
　　十五<lb/>
金行昔馳馭邊馬窺神州譸張厭神鬼狂恣輕王侯蹴<lb/>
<pb n="KR4e0084_WYG_001-4b"/>
踏五都裂穢濁三精収上天實禍淫所佑在祥休豈伊<lb/>
否泰運一氣恒相遒經過覽故墟落日黄雲浮㝠穹不<lb/>
可訊涇渭方安流<lb/>
　　十六<lb/>
商君挾三術西遊詫秦君上陳帝王畧邈已寧見珍陽<lb/>
春信寡和下里迺得親孔轍七十週信哉無停輪我有<lb/>
縈絃思區區向誰陳<lb/>
　　十七<lb/>
<pb n="KR4e0084_WYG_001-5a"/>
番番南昌尉不知名位卑上書抱區區忠懇何由知靈<lb/>
鳥鳴朝陽莫為世所希終然吳門市散髮招鴟夷<lb/>
　　十八<lb/>
蚩尤卓長空漢兵出隂朔材官三千萬旌甲蔽墟落長<lb/>
驅破轒輼萬里靖寥廓朔南無王庭功成衛與霍誰知<lb/>
青塞月白骨照沙漠<lb/>
　　十九<lb/>
元精格至理寂感通幽明造化雖甚微焉能外吾形飛<lb/>
<pb n="KR4e0084_WYG_001-5b"/>
霜激齊臺振風揚楚庭庶賤尚復爾况與至道并聖功<lb/>
極中和二儀為清寧緬彼歸昌音何時復來吟<lb/>
　　二十<lb/>
秋風肅萬物嚴霜下空庭不惜百草晚惜此蘭蕙傾祥<lb/>
麟一朝羈尼父為涕零大運固莫測聖哲那能營容成<lb/>
安徃哉逺跡良㝠㝠<lb/>
　　二十一<lb/>
艶色不足貴所貴在適時昭君傾國容遂為丹青欺蛾<lb/>
<pb n="KR4e0084_WYG_001-6a"/>
眉嫁絶域一徃不可追至今青塚月夜夜令人悲<lb/>
　　二十二<lb/>
玉麗不盈把德輝照四隣段生日偃卧迺能蕃衛君澆<lb/>
風薄士節自碎明月珍求蟬貴明火俛仰懐古人<lb/>
　　二十三<lb/>
闤居嬰世媒局束無安歩石火流狂飈憂來鬒成素誓<lb/>
言濯吾纓釋此出門去臨流弄滄浪升丘引遐顧仰羡<lb/>
雙飛鴻肅肅在雲路<lb/>
<pb n="KR4e0084_WYG_001-6b"/>
　　二十四<lb/>
蘭以薌見焚膏以明自煎髙才信非美賢智成禍愆龔<lb/>
生蹈偉節楚老有遺言清風雖可希惜哉夭天年<lb/>
　　二十五<lb/>
直木忌先伐甘井忌先竭何為抱區區昭如揭日月至<lb/>
人善閉闗埋照慎不發入獸不亂羣虛舟任超越襄壄<lb/>
迷帝軒汾陽枉堯轍棲心𤣥靈臺可與人世絶<lb/>
　　二十六<lb/>
<pb n="KR4e0084_WYG_001-7a"/>
春至百卉生感我池上情折芳玩新緑臨風為誰榮蠲<lb/>
忿樹合歡忘憂樹萱草忿蠲憂亦忘希夷自為寶<lb/>
　　二十七<lb/>
幽居玩羣生小大俱物役嗟嗟羽族微擾擾亦何極鶼<lb/>
鶼共聯羽精衛勞木石何如三青禽翹尾戴勝側<lb/>
　　二十八<lb/>
庖丁擅操割目行神為虛三年無全牛投刃劃有餘淵<lb/>
情妙至理豈受外物拘㝠筌茍不棄安能得神珠<lb/>
<pb n="KR4e0084_WYG_001-7b"/>
　　二十九<lb/>
凌晨採琅玕泝彼洛水涯翛然有神遇綽約間令姿投<lb/>
我以珮環却致交甫辭艶色豈不姣贈賂良亦稀但恐<lb/>
結縭好中道有所虧<lb/>
　　三十<lb/>
夭夭園中桃灼灼映綺忩忩中有織婦顔色如青陽三<lb/>
年弄機杼七襄成報章成章欲何為願以充君裳但恐<lb/>
不見察徘徊空感傷<lb/>
<pb n="KR4e0084_WYG_001-8a"/>
　　三十一<lb/>
緐條藴徂謝清宫媒炎寒涇陽擅秦寵豈得常交歡一<lb/>
朝成逺間斂怨東出闗昔日夭桃花今同秋草殘所以<lb/>
龍陽魚痛哉涕汎瀾<lb/>
　　三十二<lb/>
富貴千里合貧賤促膝離骨肉尚云爾何况他人為不<lb/>
覩竇門士請看藺庭綦翟公何為者謝客無乃遲<lb/>
　　三十三<lb/>
<pb n="KR4e0084_WYG_001-8b"/>
祈龍敏辯給惠施夸便儇竹書信激詭堅白方自賢騰<lb/>
口徒見尤胡能事幽𤣥九州誰復徵多方亦已然去矣<lb/>
桃李蹊予將欲㤀言<lb/>
　　三十四<lb/>
翩翩遊俠子出入咸陽城千金買意氣五陵交弟兄袖<lb/>
中徐匕首拂拭秋霜明十歩殺一人千里不留行世人<lb/>
矜勇智中貴聯芳聲末路賤行檢此輩方縱横至今季<lb/>
布死尚識朱家名<lb/>
<pb n="KR4e0084_WYG_001-9a"/>
　　三十五<lb/>
拂檻引菱荷當風和激楚皓齒揚修蛾清尊閒芳爼三<lb/>
川美少年五陵游俠子取樂不知疲但畏韶光阻焉知<lb/>
董生帷妙心在千古<lb/>
　　三十六<lb/>
我有太阿劍龍文粲竒章精光動星斗揮霍迴隂陽淬<lb/>
以金鸊鵜衣之古盤囊夜深雷雨驚恐逐風雲翔剛明<lb/>
易㸃缺貴能斂其鋩用之如發硎保之在深藏去去勿<lb/>
<pb n="KR4e0084_WYG_001-9b"/>
復道相期霄漢長<lb/>
　　三十七<lb/>
齧膝志萬里蘭筋何權竒長鳴一見馭蹀躞遺風追伯<lb/>
樂茍不值曠世誰能知離離玉山禾曷慰渴與饑八龍<lb/>
𦕈何許宛足長相随<lb/>
　　三十八<lb/>
東園桃李樹灼灼春妍華佳人不再摘芳意其如何白<lb/>
日每不退流光竟蹉跎大運苦難遇感此哀情多<lb/>
<pb n="KR4e0084_WYG_001-10a"/>
　　三十九<lb/>
孤鳯久不食所志金琅玕喧呼百鳥中束翮斂羽翰㑹<lb/>
當覽徳輝飛下青雲端虞廷方見待阿閣當空盤誰令<lb/>
抱威儀局促風雲間<lb/>
　　四十<lb/>
宋人得燕石自謂璠與璵徒勞什襲重見哂周大夫流<lb/>
俗久繆誤美價恒異沽所以卞和子抱璞空長吁<lb/>
　　四十一<lb/>
<pb n="KR4e0084_WYG_001-10b"/>
公軒處懿鶴白屋譏千秋菉葹盈髙閣申椒掩荒陬頎<lb/>
頎東方生虚為嵗星遊方將猿鶴化豈為沙蟲謀歸從<lb/>
紫泥海再弄青淺流<lb/>
　　四十二<lb/>
照影莫唾井種葵莫傷根傷根葵不生唾井隳明神樂<lb/>
生北去趙由余西霸秦壯士感知已鄙人懐私恩止止<lb/>
且勿哀千秋黄金臺<lb/>
　　四十三<lb/>
<pb n="KR4e0084_WYG_001-11a"/>
昏壁中始見烈風號北林飄飄逺遊子中夜抱單琴緐<lb/>
音激楚奏清商悲越吟豈茲異鄉感兼之年嵗侵胡為<lb/>
苦行役薄暮猶駸駸<lb/>
　　四十四<lb/>
四時有代謝千古誰成功昔時東陵侯今日𤓰田中雄<lb/>
劍且勿悲骫順天地同武安豈不偉掩關終何庸<lb/>
　　四十五<lb/>
桂樹生髙嶺揚芬散天風濯濯甘露滋泠泠被芳叢託<lb/>
<pb n="KR4e0084_WYG_001-11b"/>
根既得所衆卉羞與同幽蘭獨何為顦顇荆棘中<lb/>
　　四十六<lb/>
楚夫重鴟夷詫作丹穴翹鷃飛東南至文羽不見邀一<lb/>
鳴旭日升再弄律吕調簫臺有練實去去翔遐霄<lb/>
　　四十七<lb/>
世人競功利志得靡暫寧邴生事薄遊匆匆懐蘭馨游<lb/>
心不滯物泛若浮雲輕豈徒漆園傲百世同髙情<lb/>
　　四十八<lb/>
<pb n="KR4e0084_WYG_001-12a"/>
微禽變淮海流光遷驚湍人生豈不化徒結千載歡昔<lb/>
為金虎臺今見荆棘攅碧海不可蹈紫闗邈難攀誰邀<lb/>
大丙馭去覔無窮山<lb/>
　　君子行<lb/>
君子勵苦節恒在造次間造次茍不念履霜成氷堅邪<lb/>
蒿豈不美惡木豈不繁雖勞亦不息雖飢亦不餐顧此<lb/>
夙尚乖濁涇溷清瀾勝母里不入朝歌邑還轅徃哲有<lb/>
明戒君子防未然<lb/>
<pb n="KR4e0084_WYG_001-12b"/>
　　長安有狹斜<lb/>
長安有狹斜車馬相馳驅被服紈與素賓從閒且都金<lb/>
章何煌煌旄節照四衢借問従何來云自許史廬炙手<lb/>
手可熱炎凉在吹嘘豈無範驅子亦有歩矩儒一身困<lb/>
蓬藜終嵗空囁嚅秉躬信如矢不悟世道迂在昔弦與<lb/>
鈎封侯死道隅寧知此狹斜徑捷良可趨微生頗有尚<lb/>
夙志誓不渝念無此容顏䇿蹇旋吾車<lb/>
　　野田黄雀行<lb/>
<pb n="KR4e0084_WYG_001-13a"/>
黄雀何翩翩羣飛野田側飛鳥自相呼飲啄仍共適誰<lb/>
知遊俠子張丸事彈射腥驅薦鼎俎腐壤委毛翮㣲物<lb/>
何足甄感念在疇昔蔡侯富遊盤行樂方未極安知子<lb/>
發至一旦殞其國至哉莊辛談可以長太息不覩黄雀<lb/>
哀千秋復何益<lb/>
　　結客少年場<lb/>
玉勒驕驌驦寶刀耀星芒相逢鬬雞里結客少年場探<lb/>
丸殺公吏白日醉咸陽司隸不敢捕意氣凌秋霜一朝<lb/>
<pb n="KR4e0084_WYG_001-13b"/>
許報國投驅赴邊疆蹀躞匈奴庭萬人不敢當彎弓射<lb/>
月支斬首得賢王歸來不受賞出入金殿旁輕脱季布<lb/>
死却哂聶政狂鄙哉汗陽石不使俠傳芳<lb/>
　　今日良宴㑹<lb/>
三川富豪雄濟濟美少年驩遊及芳嵗鞍馬何翩翩秦<lb/>
箏奏新聲妙舞妖且妍今日良宴㑹意氣如雲煙人生<lb/>
若朝榮灼灼寧久鮮無為坐坎壈流光悲逝川<lb/>
　　置酒髙堂上<lb/>
<pb n="KR4e0084_WYG_001-14a"/>
置酒髙堂上豐㕑出鮮肥廣筵羅衆賓清尊間蛾眉羽<lb/>
觴若流星絲竹清且悲陽阿屢迴雪激楚超蘭猗晝盡<lb/>
繼以燭取樂良未涯流連豈不荒所慎白日移一朝委<lb/>
山丘琴瑟將奚為嗟彼蟋蟀詩無為世所嗤<lb/>
　　車遥遥<lb/>
車輪何遥遥西上長安道不見車中人空悲道傍草君<lb/>
行日已逺恩愛難自保憂來當何如一夕夣顛倒豈無<lb/>
中山酒一浣我懐抱但恐三春華顏色不再好車聲何<lb/>
<pb n="KR4e0084_WYG_001-14b"/>
粼粼風吹馬蹄塵願随馬蹄塵飛逐君車輪<lb/>
　　苦别離<lb/>
瑶瑟對玉巵中有千萬思欲彈再三嘆多是苦别離妾<lb/>
顔如秋華零落方在茲君心如逝水一去無迴時皎皎<lb/>
雲間月㡬見圓復缺月缺有圓時君胡苦别離<lb/>
　　歩虛詞<lb/>
東華青陽君授我寶篆文六角粲星芒讀之了不分謂<lb/>
之蕋珠篇玉檢得空云持此可度世出入齊化鈞再拜<lb/>
<pb n="KR4e0084_WYG_001-15a"/>
服至言歸來嗽芳芬火粒一排棄永此偕仙真<lb/>
　　其二<lb/>
卿雲爛冲霄祥景啟大羅紫㣲穆虛皇太清為我家鏘<lb/>
鏘八琅璈和以希夷歌一氣但浮衍至道良不頗頫觀<lb/>
區中縁蜉蝣競春華夭濁不自愛真意其如何<lb/>
　　其三<lb/>
精心仰真範稽首朝𤣥都祥氛結靈宇雙闕浮太虛離<lb/>
羅古仙人羽駕紛來趨㝠言感至理道化超羣無口吟<lb/>
<pb n="KR4e0084_WYG_001-15b"/>
三洞章身佩五嶽圖真詮諒斯在邈矣浩刼初<lb/>
　　其四<lb/>
瓊臺瑶圃西弱水扶桑東飈輪歘上征八龍儼來從整<lb/>
佩訪金母弭節朝玉童津津九霞觴粲粲方諸宫授以<lb/>
至道言所濟良無窮却馭俯倒景八表空㝠濛<lb/>
　　從軍行<lb/>
投筆出虎觀従軍事龍韜平生弧矢志誰慙五陵豪大<lb/>
江天宇晴平明集千艘組練照雲日戎師候旌旄一笑<lb/>
<pb n="KR4e0084_WYG_001-16a"/>
挽弓胎三杯拂豪曹酒酣意氣重萬事輕鴻毛袖中黄<lb/>
石編可與烈士髙<lb/>
　　又<lb/>
上將躬受脤鉄鉞専南征熊羆百萬師長驅下青㝠五<lb/>
嶺息瘴癘三邊讋威靈指揮動星漢嘯咤生風霆洗兵<lb/>
當載櫜斬馘期弗爭上以立國威下以甦民生周詩有<lb/>
遺什敢不滋令名<lb/>
　　遊仙曲為張真人羽化而作<lb/>
<pb n="KR4e0084_WYG_001-16b"/>
祥雲凝素華初景麗璇霄羽駕集萬靈上下何飄颻要<lb/>
𦕈笙鶴音和以空仙謡塵縁一洗脱頓覺神形超下士<lb/>
盼末光長跪不可招回飈灑而至矯首空雲翹<lb/>
　　其二<lb/>
剛飈載飛軒上泝無始鄉心㝠一氣表坐斷萬刼場茲<lb/>
來食色身緬邈情俱忘長歌畣雲璈朗詠流玉章空明<lb/>
結真無晝夜何煌煌嗟哉下土家仰止徒悲傷<lb/>
　　其三<lb/>
<pb n="KR4e0084_WYG_001-17a"/>
晞髮九暘城濯足咸池津松喬相邂逅翼我登飈輪金<lb/>
天謁西母紫府朝玉真朝遊扳曜羅夕憩邇結璘空同<lb/>
仰真棾愚濁慙下民因之一緘札稽首黄麒麟<lb/>
　　其四<lb/>
化機無停輪萬有互始終至人出陶鈞與道相無窮大<lb/>
庭儼羣仙羽葢時來從逍遥玉虛境一無每自同真詮<lb/>
久云遼至理標鴻濛何時復降世清都振𤣥風<lb/>
　　詠史<lb/>
<pb n="KR4e0084_WYG_001-17b"/>
達人志莫測變化猶鵬鵾倐忽翔九萬虞羅空見存莊<lb/>
生揮楚璧仲連却秦軍峻武薄層漢髙情寄浮雲昔過<lb/>
聊城側復經濮水濆餘風尚不冺肅肅來清芬<lb/>
　　其二<lb/>
狐白僅一腋勝彼千羊皮壯士出片言萬諾空奚為毛<lb/>
生逢平原自脱囊中錐提携十九人咤彼猶嬰兒一語<lb/>
定従盟不待日昃時英風被廣座磊落誠可竒知人豈<lb/>
不難長鋏聲同悲<lb/>
<pb n="KR4e0084_WYG_001-18a"/>
　　其三<lb/>
丈夫一言合不論故與新傾葢即相許白首如路人夕<lb/>
為牛下士旦作座上賓吐論即見收揚芳及後塵豈無<lb/>
私嬖讒不能間其親虞卿起相趙五羖西入秦一旦魚<lb/>
水歡舉屬疏賤臣志士慕知已臨風一馳神<lb/>
　　其四<lb/>
讒言信罔極搆亂成禍媒不有明哲鑒誰能知是非青<lb/>
蠅一朝集白璧成瑕疵姬文不見明宋墨名為隳賢聖<lb/>
<pb n="KR4e0084_WYG_001-18b"/>
尚云爾耿耿將誰為爍金不待燃毁骨痛莫追空懐素<lb/>
絲志寧却貝錦詩白圭懐魏珠季子食駃騠膠漆茍有<lb/>
契誰能為别離<lb/>
　　其五<lb/>
芝蘭生中林寂寞翳荆杞豈不擅芬芳乃與茆蕪齒丈<lb/>
夫昔未遇憔悴亦如此范睢快仇敵蘇秦笑妻子淮隂<lb/>
出胯下相如困泥滓悠悠世俗態落落誰知己<lb/>
　　其六<lb/>
<pb n="KR4e0084_WYG_001-19a"/>
戍役赴闗隴馳車經洛陽羣公蓊雲集節鉞何輝煌炎<lb/>
精啟初輝云定神鼎方顧瞻瀍澗瀕山川蔚蒼蒼脱輓<lb/>
棄道左躡履整敝裳叩軍陳便宜炯目如曙光析此利<lb/>
害端吐論何軒昂咸秦古天府百二誠帝疆丈夫鏡時<lb/>
機識此理亂章一語棄貧賤笑談綰銀黄此儒竟何為<lb/>
空守蓬蓼場<lb/>
　　其七<lb/>
賈生洛陽人年少有逺識當其痛哭時漢祚如磐石其<lb/>
<pb n="KR4e0084_WYG_001-19b"/>
言非實狂四座為動色抱火厝積薪寢食方自得長沙<lb/>
卑暑地自古舞鯤窄吞舟詎能容驥足誠窘迫弔湘見<lb/>
㣲志感鵩成太息道大古莫容夫子亦何極駑駘服上<lb/>
襄騄駬棄道側卓哉治安書遺耀在簡册<lb/>
　　其八<lb/>
昔人有竒䇿折衝尊俎間何必百萬師出入無時閒司<lb/>
成久不作晏嬰邈難攀廟勝久已非徒興聖父嘆莫酬<lb/>
突徙薪賞及焦面顔神功貴無迹此道良獨難<lb/>
<pb n="KR4e0084_WYG_001-20a"/>
　　其九<lb/>
三卿譏世及孔華粲若星尾大恒不掉拊枝攀根榮火<lb/>
光儵中㣲五䜿並列庭禁兵設蘭錡金彯貂長纓私門<lb/>
填萬軌指顧山嶽平龜鼎潛欲移擁弱徒虛名豈無賢<lb/>
智謀發言炳中誠根蟠固已久大運終就傾<lb/>
　　其十<lb/>
彭薛志已卓貢公榮未遺二邴近止足兩疏明見幾朗<lb/>
識洞在初何勞張械機功成有代謝四序恒推移狂瀾<lb/>
<pb n="KR4e0084_WYG_001-20b"/>
方横流六合飄驚颸天損不我加至樂同希夷<lb/>
　　十一<lb/>
鳯躍難為枝龍潛難為淵驥足不一展百里枉大賢士<lb/>
元困已委文舉類左遷茍足知已明虛為世所捐劒埋<lb/>
風胡悲璞殞卞氏諐黄鐘雜瓦缶舉世方復然<lb/>
　　十二<lb/>
翩翩城隅雀所產得鵋䳢孰云小可臣殷祀乃忽而正<lb/>
祥不足恃昏狂禍之基畨畨老黄冠出語驚耄期嗟哉<lb/>
<pb n="KR4e0084_WYG_001-21a"/>
倪侯館得死乃所宜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0084_WYG_001-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虛舟集巻一<lb/>
</p>
<p>
</p>
  </div>
<div>
<head>虛舟集巻二</head> <lb/>
    <p>
<pb n="KR4e0084_WYG_002-1a"/>
欽定四庫全書<lb/>
　虛舟集巻二<lb/>
　　　　　　　　　　　　　明　王偁　撰<lb/>
　五言古詩<lb/>
　　遊小雄澗壑有成<lb/>
隂島變殘雪流新吐溶溶偶尋一徑微獨與採樵同兩<lb/>
崖濕花霧衆竅吟天風雲根濯苔髮亂篠相㝠濛盤嵓<lb/>
折磴道似各㝠搜窮石門忽中斷曠望開烟叢蘿雨澤<lb/>
<pb n="KR4e0084_WYG_002-1b"/>
毛髪松栝清心胸了然青洲霞照影寒潭空始知人境<lb/>
外别有仙源通振舄揮片雲投情依逺鴻𤣥棲極要𦕈<lb/>
神遊小崆峒真仙金鵝蕋一室丹火紅勅授紫囊訣永<lb/>
期變鶴蹤却憶望城市白日氛埃中<lb/>
　　尋小雄仙嵓二龍潭值風雨歸草堂作<lb/>
昔人洗玉髄幽洞驅龍耕丹成輟瑶耒成此秋水泓飛<lb/>
厓夾兩鏡洞見雲霞生百鬼不敢啼雌雄常夜鳴有時<lb/>
湍瀬寒㡬曲流瓊英清秋堕蟾影白日聞雷聲偶兹訪<lb/>
<pb n="KR4e0084_WYG_002-2a"/>
靈竒掃石窺清泠洗心盟鷗鷺濯髪解冠纓長風動懸<lb/>
羅颯爽毛骨驚飛雨洒而至萬壑秋㝠㝠歸途檉桂影<lb/>
了了心目醒到家興未已石室披丹經<lb/>
　　登屴崱峯宿湧泉寺得仍字<lb/>
翠㣲白雲裏逢秋思一登聳身躡雲壁飛泉揺古藤洞<lb/>
豁海天際坐見萬景澄飲澗動羣鹿宴林逢真僧邀我<lb/>
宿化城珠林懸古燈寥寥片月上悄悄天籟凝因悲向<lb/>
城市塵髪秋相仍<lb/>
<pb n="KR4e0084_WYG_002-2b"/>
　　水亭夜懐黄八粲林六敏<lb/>
孤亭水雲深人境自幽絶七絃罷鳴彈桐隂初上月偶<lb/>
酌尊中醪髙卧望雲闕荷露清角巾松飈濯毛髪寥寥<lb/>
天籟寒吟咏了未輟志偕南阜隠興藉東山發同心念<lb/>
離居中坐思超忽<lb/>
　　入西山訪張隠士<lb/>
兩涯噴飛瀑結屋烟蘿裡山人不冠履客至同隠几獨<lb/>
鶴海上歸孤雲澗中起净掃白石牀風來堕松子<lb/>
<pb n="KR4e0084_WYG_002-3a"/>
　　晩至石潭遇孤鶴懐仙<lb/>
洞口拾瑶草石流正淙淙尋源信輕䇿一徑披鴻濛攀<lb/>
縁雜花島亂聒松桂風石牀留片雲玉鏡莓苔空少焉<lb/>
羣壑靜落景明西峯獨鶴何處來舞影寒潭中因之想<lb/>
長馭乗化入無窮<lb/>
　　遊清源别後寄温陵田處士<lb/>
夙性慕𤣥賞少年復離羣囊書不得意菽水懐親恩請<lb/>
纓卑任俠㸃筆徒工文腰間脱寶劔歸卧清溪雲擢歌<lb/>
<pb n="KR4e0084_WYG_002-3b"/>
有時閒放浪滄海濆雲水秀孤島石壁澄霞紋茸茸紫<lb/>
藤花濯濯敷泉根鶴影波上歸龍吟水中聞興來拂瑶<lb/>
軫蘭情灑餘芬曲罷劃長嘯衆籟清衣巾夫子弄玉簫<lb/>
邀予醉瓊尊紅泉看洗藥碧澗思埀綸區縁一以説恍<lb/>
若超埃氛别後緬靈境中夜飛吟魂昨夢紫峯岑月色<lb/>
何紛紛清光阻天未眇懐猶為君拒我手中䇿拂我衣<lb/>
上塵明當營丹砂去與壺公隣<lb/>
　　晚至嚢山寺<lb/>
<pb n="KR4e0084_WYG_002-4a"/>
蒼山入踈烟狀若土嚢决振衣秋磵鐘投舄化城月天<lb/>
吟動風籟霞想陋雲闕沉沉慧燈影了了見毛髮余生<lb/>
值多故所性慕禪悦偶偕真僧期始若妄縁絶㝠心依<lb/>
覺塲度世賴慈筏誰能量虚空澹爾離言説<lb/>
　　自牧居士與玉壺道人古嚢善復二師共結三生<lb/>
　　　之社書來與余論老釋二師遂用畣之<lb/>
觀空冺羣有崇虛悟真𤣥㣲言掃煩障妙契排㝠筌况<lb/>
之憩逺跡邈在雲蘿巔空香入人境花雨來諸天三縁<lb/>
<pb n="KR4e0084_WYG_002-4b"/>
等無生衆妙同自然喻心了無取濯濯如清蓮襄城除<lb/>
害馬祗舎留真銓願君解明月示我造刼前<lb/>
　　遊清源山道院<lb/>
仙人有竒觀鷄犬白雲裡春至桃花開千枝映流水星<lb/>
壇藥草青夜空丹光紫天上期鶴笙人間識島履伊余<lb/>
倦俗流千載困泥滓久矣期大還乗風一來此金書啟<lb/>
真秘石洞洗𤣥髄河車信可營心期羡門子<lb/>
　　登薛仙峰寄自牧知已<lb/>
<pb n="KR4e0084_WYG_002-5a"/>
小年學劍術頴脱神鋒生身嫺韜畧書吐論吞從横傍<lb/>
搜百家言復得夷鞅情自顧萬人豪不慙一代英擔簦<lb/>
赴神州十上空無成巍巍黄金臺邈哉阻天庭歸來守<lb/>
故墟索寞羅秋螢作書謝知已閉門絶浮榮悄悄林下<lb/>
居一室有餘清閒尋白社約或作青山行傲吏期解冠<lb/>
漁父同濯纓縦酒竹林逸尋仙松子盟匣中雙寶器棄<lb/>
置蛟龍鳴偶兹凌丹梯足下雲霞昇孤鴻天外出白日<lb/>
波上明九節菖蒲花採掇延吾齡飄颻羽人居蜕骨遺<lb/>
<pb n="KR4e0084_WYG_002-5b"/>
𤣥經吸景若可弄丹砂思一營惟君抱孤絶襟懐洞春<lb/>
冰相期茍有志雲鴻極㝠㝠<lb/>
　　與鳴秋趙山人夜宿山居述懐有贈<lb/>
塵居厭湫隘抗節慕逺遊道逢佺喬侣假以雙翠虬周<lb/>
覽六合虚閬風不可留兹山富形勝歸來事𤣥謀紉蘭<lb/>
理初服飲水期前修芳盟及嵗晚世事輕雲浮伊人負<lb/>
竒抱泛若乘虚舟斂跡三十年不應當世求髙齋探𤣥<lb/>
黙衆妙窮㝠搜有時發逸興登臨眺髙秋鳴奕送天籟<lb/>
<pb n="KR4e0084_WYG_002-6a"/>
酌酒環清流朝尋蘿谷曉暝期蓮社幽布衾清夜䦨欵<lb/>
語相綢繆冲懐薄華組心跡同悠悠青楓落逺磵芳蘭<lb/>
蔽層丘眇彼天際雲非君誰與儔<lb/>
　　送陳貢士<lb/>
陳生江海士趿履當豪門五侯少知已倚劍思平原海<lb/>
國一相訪别余歸故園杯銜霜夜月袂拂秋山雲四望<lb/>
大野空蕭蕭鳴鴈羣意氣但自許離懐何足論<lb/>
　　送黄紀事濟<lb/>
<pb n="KR4e0084_WYG_002-6b"/>
寶劔雙轆轤鍔吐青芙蓉臨岐一脱贈恍若騰蛟龍君<lb/>
行感我懐起視雲海空百年閲幻境萬里吹飛蓬登天<lb/>
覽餘暉孰挽濛汜東詩書古有立貧賤道何窮常希日<lb/>
月私獨負雨露功長卿卧茂陵不為世所容季子黒貂<lb/>
敝當年怨秋風泥塗困布衣渭水悲釣翁山松落澗草<lb/>
海鶴羞樊籠大運自古來俛仰那能終感兹不成歡别<lb/>
去何匆匆城南登髙丘眺逺情所鍾一水㵼寒練斷雲<lb/>
引歸鴻中座擊筑心醉吟氣頗雄興落逺天碧思染秋<lb/>
<pb n="KR4e0084_WYG_002-7a"/>
山紅暌離自茲始夢繞青林楓<lb/>
　　存耕堂<lb/>
原田積荼堇莆田莠驕驕何如方寸間濯濯敷靈苗内<lb/>
顧無町畦孰能辨肥磽蟊賊莫我害旱暵莫我焦但願<lb/>
保良稼毋令崇艾蕭<lb/>
　　悦心齋<lb/>
稟化凝正氣虛靈淡無為鑿鑿方寸間熒熒啟天機匪<lb/>
伊芻豢甘不假文繡資一理茍不昧為善咸足怡雍雍<lb/>
<pb n="KR4e0084_WYG_002-7b"/>
樂道園蕩蕩崇德基徃哲有遺訓服膺諒無違<lb/>
　　守黙<lb/>
礪石鼓天讒敖客司南箕昭茲捲舌戒可喻緘口辭無<lb/>
言希聖謨守中當我師誰知淵黙中成貸良在茲<lb/>
　　其二<lb/>
哲人守樞機所慎在禍門存心堅玉鑰内顧乃靜専金<lb/>
人埀徃訓白圭有遺編三復諒不忘令名當與全<lb/>
　　其三<lb/>
<pb n="KR4e0084_WYG_002-8a"/>
便便夸毗子辯口相矜欺寧知起羞訓悖出來亦違一<lb/>
朝捫舌悔四馬曠莫追我思磨兠堅千載猶須斯<lb/>
　　其四<lb/>
躁妄伐天性幽元養明神如何嗇夫雄喋喋忘苦辛辯<lb/>
鉅恒若訥辭多非吉人君看桃李花無為禍所隣<lb/>
　　素齋<lb/>
大樸斵已久斯人抱冲襟寥寥一室間坐契千古心片<lb/>
月瀉寒練疎雲澹流隂俗塵飛我緇名跡寧見侵靜念<lb/>
<pb n="KR4e0084_WYG_002-8b"/>
真素流端居積幽沉何當啟𤣥秘一奏瑶華音<lb/>
　　褧齋<lb/>
黄中貴通理至文斯黯然如何表暴士藻飾徒外鮮斯<lb/>
人當自治齋居日乾乾褧衣服明訓白賁守聖言豈無<lb/>
黼黻章所惡非至𤣥山輝玉藴石川媚珠藏淵炳外㑹<lb/>
有時弸中道彌宣<lb/>
　　慎獨<lb/>
㳙流一髮細厥患誠滔天煌煌燎原火起自㝠爝間人<lb/>
<pb n="KR4e0084_WYG_002-9a"/>
生理欲㡬相去良亦然滋明實隠㣲昭灼天與淵所以<lb/>
徃哲謨慎獨埀至言存誠保天君兢懼無過諐撲燄在<lb/>
始熱塞患當其源美哉屋漏詩三復當拳拳<lb/>
　　拙齋<lb/>
渾沌七日死衆巧雕斵之孰知希夷初民生乃無為所<lb/>
以漢隂叟機事戒莫施抱甕豈不勞我心恒自怡<lb/>
　　習靜山房<lb/>
潛虛念無事幽齋閉空林超然燕坐間孰識靜者心悠<lb/>
<pb n="KR4e0084_WYG_002-9b"/>
悠塵慮忘悄悄天籟沉良斯守𤣥黙何必丘中琴<lb/>
　　其二<lb/>
萬物互轇轕探探無停悰我心念何為淡然惟抱冲鑑<lb/>
明止水靜雲斂青山空始知造化樞乃在淵黙中<lb/>
　　其三<lb/>
齋心遁喧俗一室絶垢氛寥寥天宇空鏡覽萬化源芳<lb/>
林謝春花空山變浮雲理勝亦有時於茲可忘言<lb/>
　　其四<lb/>
<pb n="KR4e0084_WYG_002-10a"/>
莊生守宇泰老氏念無為惟應屏物累可與悟𤣥機狂<lb/>
流射波瀾世路多險巇此心方寂如安能為變移<lb/>
　　養素為黄山道士賦<lb/>
太始逺無象浮生多磷緇紛紛白黒間誰能辨雄雌至<lb/>
理一朝變文章雜然施雕斵樸已喪青黄木為菑念子<lb/>
葆冲素觀養得所宜一氣每獨完三素流華滋黄農有<lb/>
真趣坐見淳風熙<lb/>
　　味菜居為俞延平賦<lb/>
<pb n="KR4e0084_WYG_002-10b"/>
菜根有真味淡漠良自然長筵列氷壺愧彼腥與膻况<lb/>
君理劇郡日晏飽一饘已瘠民以肥何必具萬錢鄙哉<lb/>
肉食譏不顧口爽言惟應勵斯節可以酌貪泉<lb/>
　　永思堂<lb/>
茫茫宇宙内蕩蕩成古今凄凄霜露繁惻惻遊子心終<lb/>
天何漫漫長夜竟沉沉庭闈不復趨宰木風滿林林中<lb/>
有啼鳥嗚嗚吐哀音感茲物性㣲我懐良不禁入室若<lb/>
有見焄蒿或來臨區區抱遺體戚戚幽怨深嗟余念弗<lb/>
<pb n="KR4e0084_WYG_002-11a"/>
髦多難早見侵為君賦永思潸然淚盈襟<lb/>
　　夢萱堂為孫進士子良題<lb/>
堂前種嘉草端以志親憂我憂何能忘愛日遲此留如<lb/>
何一朝變庭樹驚髙秋悲風委殘緑薄暮寒颼飀緬懐<lb/>
堂上人欲展情無由慘慘隔下泉㝠㝠閉荒丘惟應中<lb/>
夜魂庶以慰永愁<lb/>
　　其二<lb/>
中夜有遐思寤寐忽見之覺來起徬徨四顧令心悲是<lb/>
<pb n="KR4e0084_WYG_002-11b"/>
時返哺烏方遶庭樹枝㣲禽果何知亦各懐其私念我<lb/>
罔極恩欲報情何施鑑帷月姢姢動幔風凄凄鸞哀不<lb/>
成章隕涕雙漣洏<lb/>
　　其三<lb/>
白楊風蕭蕭日久來古道不見堂下萱空吹墓間草緬<lb/>
懐疇昔時如何間音儀入室若靡至出門當訴誰上山<lb/>
山有巔渉水水有涯傷哉陟岵心永作終天悲<lb/>
　　其四<lb/>
<pb n="KR4e0084_WYG_002-12a"/>
日沒晨復旦海落潮再生如何長逝魂終天竟㝠㝠長<lb/>
風振林柯颯爽久不停心將寸草折淚逐衣線零倚門<lb/>
不可見登輿竟誰榮眷兹椿與梓頫仰當中庭<lb/>
　　愛日堂為陳編修全賦<lb/>
羲和整六轡晝夜無停機青陽方届候朱火倐已馳壯<lb/>
士感芳嵗佳人惜流暉懐我孝子心視景起徘徊奉觴<lb/>
庭闈趍喜懼恒共之去日不可留來日方在茲中堂絃<lb/>
管清疏房幃幄埀誰揮魯陽戈為我駐四時<lb/>
<pb n="KR4e0084_WYG_002-12b"/>
　　節婦吟為上虞黄氏作<lb/>
祁祁寒日暝嫋嫋秋風涼凄凄捲素幔切切悲空牀昔<lb/>
為雙飛鴻今作獨宿凰妾身豈復惜子㓜姑在堂捐生<lb/>
諒非難老稚誰扶將日月良有食海水良有極妾身千<lb/>
秋年當化山頭石<lb/>
　　虛舟<lb/>
剡桂破崑玉刳蘭移楚芳濟深良可憑横淺徒自傷偶<lb/>
值䝉莊叟無心寄大荒<lb/>
<pb n="KR4e0084_WYG_002-13a"/>
　　山中寄郡城諸生<lb/>
還山見孤雲悠然與心契素琴横石牀泠泠寫秋意却<lb/>
憶社中人寥寥在城市<lb/>
　　厯峰蘭若宿偉上人禪房<lb/>
烟林晚蒼蒼白石開禪扉閒中叩幽寂恍似東林時大<lb/>
千息羣動水月破隂霏出世逢真僧允矣旃檀枝空香<lb/>
出深竹棾貝諸天随真源寂無取化有潛一機嗟我食<lb/>
色身未能釋羣疑嘗希妙髙聚洞豁杳莫窺因心了衆<lb/>
<pb n="KR4e0084_WYG_002-13b"/>
幻稽首成皈依<lb/>
　　秋夜齋居懐唐泰<lb/>
髙梧月未出暝色疎烟裏雝雝鳴鴈來聲在秋塘水孤<lb/>
燈捲簾坐寒影對忩几青空吹㣲霜瑟瑟動輕葦援琴<lb/>
不成音感别在千里誰值晨風翰淮波盼游鯉<lb/>
　　寶山蘭若<lb/>
山門隠松桂花雨浮半空金仙青蓮居乃在烟霞中石<lb/>
竹覆紫苔四璧泉濛濛因窺一燈影晏坐萬刼同衆籟<lb/>
<pb n="KR4e0084_WYG_002-14a"/>
清棾音浮塵愧㣲蹤願言别苦海永矣投禪宫<lb/>
　　登仰山一覽亭<lb/>
久懐名山遊偶宿翠㣲寺化城依寶坊累刼即初地心<lb/>
空萬籟寂夜久衆壑閉寥寥水月觀了了獨忘寐凌晨<lb/>
覽孤峰更在白雲際躋攀興未已恍惚身若寄危欄儵<lb/>
而倚曠望海天細松際烏鳥巢簪裾落烟翠惟時物候<lb/>
肅千里軼纎翳神行極空濶豁爾心目霽翩翩鸞鶴影<lb/>
冉冉芝蘭氣浮蹤浩天遊蟬蜕隔人世顧余眷名藍似<lb/>
<pb n="KR4e0084_WYG_002-14b"/>
與夙縁契因偕緇錫侣尚覺章甫累便當脱塵纓投情<lb/>
緬靈異<lb/>
　　牛路春耕<lb/>
晨光照墟里屋下春泉鳴驅牛出東阡旦作農事畊不<lb/>
惜筋力劬但願禾黍成遐哉鹿門意千古斯能并<lb/>
　　龜湖晚釣<lb/>
投竿緬平湖興與雲水俱直鈎豈無取所志不在魚荷<lb/>
蓧者誰子得匪商賢徒偶來坐磐石共諒希夷初<lb/>
<pb n="KR4e0084_WYG_002-15a"/>
　　兎峰孤月<lb/>
靈鵲堕寒羽清輝澹溶溶誰將一片秋絓向溪南峰蔓<lb/>
壁絡金鏡隂忩鳴夜桐幽懐逈未已香靄東林鐘<lb/>
　　鶴峰閒雲<lb/>
前溪孤嶺秀旦夕浮雲隂暝結鳥巢白靚連蘿蓽深蕭<lb/>
蕭丘中賞游心在鳴琴悠然太古調相期鸞鶴岑<lb/>
　　龍寺寒泉<lb/>
靈源沁寒泉仍在翠㣲頂中有修鱗蟠白日烟雨暝山<lb/>
<pb n="KR4e0084_WYG_002-15b"/>
仙習止觀水客照孤影予亦洗心人坐來白雲冷<lb/>
　　烏崖積雪<lb/>
隂崕積空雪粲粲照前嶺山人拂瑶琴風來布衣冷疎<lb/>
林浮曙色孤鶴沒去影疑有剡中人溪頭櫂歸艇<lb/>
　　塹石歸樵<lb/>
旦出事斤斧薄暮歸青林澗迷猿鹿引路滑莓苔侵白<lb/>
雲覆我頂山風吹我襟嘯歌靜炎燠邈矣烟霞心<lb/>
　　漳溪晚渡<lb/>
<pb n="KR4e0084_WYG_002-16a"/>
㣲鐘逗前林林端晚烟發扁舟去俄頃雲水空超忽中<lb/>
流離思起天際孤帆沒日夕緬同心相看成楚越<lb/>
　　草堂成題以見志<lb/>
幽棲搆茆宇窈窕雲蘿中潛光葆真素遂此達世蹤青<lb/>
山列前楹金飈但鳴松聽之比竽瑟玩之若芙蓉簪玉<lb/>
豈不華列㦸非凢庸重闗邈天路短翮慙排風瓢飲潁<lb/>
水淥邑謝駢氏封散帙期道侣假寐登方蓬茲焉遂偃<lb/>
仰沆瀁應無窮<lb/>
<pb n="KR4e0084_WYG_002-16b"/>
　　其二<lb/>
五陵遊俠場中林隠淪託寄情傲世詮矯志在𤣥漠况<lb/>
茲棲息地風景擅丘壑瑩神汰餘滓引氣事虛蹻匠樗<lb/>
笑支離莊瓠慙濩落有時睇崇丘緬想契衛霍雲霞冠<lb/>
層巔松桂被叢薄金膏逺輝煌水碧亦連礫采掇欲有<lb/>
貽𤣥情在寥廓<lb/>
　　其三<lb/>
自惜藜藿腸不懐肉食憂鳯凰覽德輝黄鵠千里遊出<lb/>
<pb n="KR4e0084_WYG_002-17a"/>
處各有宜何必相嘲尤羊質冐虎皮祗足承之羞誅茅<lb/>
架岩壑逺託茲山幽追攀絶人競靜然保自修朝擷石<lb/>
上英夕漱澗底流五難一脱畧養生復何求<lb/>
　　其四<lb/>
金張七葉貴出入珥漢貂亦有張仲蔚中園隠蓬蒿窮<lb/>
達自有分貴賤匪一鑣誰知衡茅中於焉可逍遥閒從<lb/>
閔叔飯幸有顏氏瓢夜來白露團商聲振林飈泠然白<lb/>
雲章逺和緑水謡緘辭寄三島目極天寥寥<lb/>
<pb n="KR4e0084_WYG_002-17b"/>
　　其五<lb/>
寒谷待鄒律虞韶來鳯儀堪坯育萬化感召理亦㣲谷<lb/>
風應兎嚎空雲擁鱗飛茲生豈不念潛躍㑹有時况予<lb/>
輪翮纎而乏塵世姿雖不事巢蠡敢與周任規超遥一<lb/>
死生散朗忘是非陸沉古有然安用人所稀<lb/>
　　𤓰田寄南山處士<lb/>
種𤓰一畆間榛蔓苦翳之雨深苖未抽惻然令我悲侵<lb/>
晨行荷鉏芟刈亦忘疲仰觀天宇寛俯視羣物滋却憶<lb/>
<pb n="KR4e0084_WYG_002-18a"/>
南山老終年澹無為<lb/>
　　練溪<lb/>
波小水溶溶湍急秋濺濺颺風皺㣲綃漱月皎平練鮫<lb/>
人寧敢専謝客或來玩<lb/>
　　菊逸為三衢金山人賦<lb/>
百草委霜露黄花濯其英端居忽見之遂此遺世情臨<lb/>
風擷朝餐採掇巾袖盈顑頷良所願况云製頺齡<lb/>
　　其二<lb/>
<pb n="KR4e0084_WYG_002-18b"/>
閒居何所營種菊繞籬下種之亦何為愛此傲霜者秋<lb/>
香襲衣裾寒色堕杯斚豈無洛陽華所貴輪鞅寡<lb/>
　　其三<lb/>
結廬避喧俗青嶂託四隣乃知寰壤中而有羲皇民閒<lb/>
邀白衣酒坐對黄花晨所樂憂患除陶然任天真<lb/>
　　其四<lb/>
郊原掩窮秋孤思久寥寂賴此霜下英庶以見顏色開<lb/>
尊命濁醪取酒聊自適坐望飛鳥還不見南山夕<lb/>
<pb n="KR4e0084_WYG_002-19a"/>
　　㸃蒼山為戴少府賦<lb/>
峨峨雲中山萬㸃積蒼翠壯為九夷尊獨立九嶽外孤<lb/>
峰盪層雲衆壑走空籟仰瞻參旗光坐見斗杓大乾坤<lb/>
寄端倪日月論顯晦真流入㣲茫僰鳥飛霮䨴秋髙崖<lb/>
勢豁春至林影碎天聲迴滄溟曉色浮渤澥登攀客趣<lb/>
恬眺覽宦情醉搴帷與駐笏為我謝先輩<lb/>
　　畫馬篇為童將軍賦<lb/>
聖皇覽乾馭天駟流星芒太乙貺靈異倐見渥水傍神<lb/>
<pb n="KR4e0084_WYG_002-19b"/>
精何權竒意氣尤軒昻两顴夾明月四蹄亂秋霜早為<lb/>
汗血駒三載清大荒長驅掩上征逸態凌雲翔驍騰日<lb/>
萬里脱畧誰能當歸來驂六龍殊恩擅中黄賜浴天池<lb/>
津剪拂鬚鬛張顧影驕玉姿含嘶泛清商丹青特餘照<lb/>
對之亦騰驤駑駘世豈乏伏櫪空成行<lb/>
　　題醫師巻<lb/>
相業久寂寞濟世誰稱賢賴有肘後書可拯斯民顛親<lb/>
逢長桑君飲以上池泉置之百一方洞見五臟偏羣生<lb/>
<pb n="KR4e0084_WYG_002-20a"/>
欲為闊夭札相沿旋七粒或見遺沉痾頓而蠲至哉神<lb/>
聖功可以侔化𤣥中和逺莫躋獨與岐黄専奈何<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾<lb/>
者尚忌良工先腠理忽不治膏肓竟胡痊因君感吾衷<lb/>
示此元命篇<lb/>
　　晚宿雙峰驛樓與故人陳哲言别<lb/>
山暝烟已斂林凉月初生扁舟沿江汜候吏欣相迎登<lb/>
樓引孤興開筵坐空明杯分斂溪緑簾捲雙峰青几席<lb/>
湛碧流蘭氣浮冠纓泠泠露叢鵲中夜四五驚偶因念<lb/>
<pb n="KR4e0084_WYG_002-20b"/>
物性終焉感吾情十載懐一枝三匝棲未寧茲晨胡為<lb/>
哉又逐孤雲征良宵一邂逅明發増屏營蕭蕭衆籟寒<lb/>
萬壑同時鳴緘辭别知已解纜揺行旌<lb/>
　　讀書樓為四明王子沂賦<lb/>
曠野豁烟翠層梯標石叢奎輝貫忩牗颯颯來天風良<lb/>
宵清諷音飄落如半空雅調既云逺古心誰與同豈無<lb/>
華搆崇飛軒切層穹春風羅綺醉落日烟花紅詎知靜<lb/>
心者兀坐窺鴻濛游心太古巢寤寐雲霞中幽艶適自<lb/>
<pb n="KR4e0084_WYG_002-21a"/>
媚清芬在無窮<lb/>
　　題畦樂處士成趣園<lb/>
凌晨啟柴扉有客過我廬雕鞍照玉勒輕紈曳羅襦入<lb/>
門坐髙堂騶從閒且都自言匪他人少小六郡徒二十<lb/>
登漢朝三十執金吾五侯吐然諾七貴相追趨笑我久<lb/>
淪落勸我無迂疏富貴不早致白首徒棼如而我聞其<lb/>
言笑謝陳區區緬彼堂構姿安用散與樗以茲避軒裳<lb/>
悟靜解天誅况云樂丘園取適自有餘朝搴邵侯𤓰夕<lb/>
<pb n="KR4e0084_WYG_002-21b"/>
灌鮑氏蔬榮辱不我干憂患豈我虞閒心託浮雲不知<lb/>
巻與舒揖客上馬去還歸倒一壺<lb/>
　　其二<lb/>
逺生貴忘我守靜體自然外物茍不榮取樂無過愆鼎<lb/>
食豈不甘軒裳詎匪賢大功難久居盛名難久全淮隂<lb/>
登將壇條侯寄重邊寵辱一朝異殞替誰能憐寧茲逺<lb/>
世氛寄身在中園閒濯魚父纓時誦老氏篇曠志適古<lb/>
初㝠心超至𤣥知止幸不殆胡必誇輕儇嗤彼當世人<lb/>
<pb n="KR4e0084_WYG_002-22a"/>
碌碌随貸遷端居有真趣此意誰能傳<lb/>
　　其三<lb/>
勞生厭喧市養痾閉幽樊角巾念何從孤興寄南園南<lb/>
園曠且深春至卉木繁嘈嘈鳥雀鳴聒聒泉流喧呼兒<lb/>
牽蔓籬殷勤薙荒殘時雨倐已至佳蔬茁而蕃臨風襲<lb/>
芳馨繞籬擷蘭蓀倦來聊自息支頤對前山載歌緑水<lb/>
詞和以白石言東陵有傲吏邀我相與旋取意一自慰<lb/>
此外寧復論<lb/>
<pb n="KR4e0084_WYG_002-22b"/>
　　其四<lb/>
稍烟吹林墟㣲雨被空谷雜來翳層陂秀色宛如沐籬<lb/>
落相逶迤鳥雀繞我屋行行出幽徑散帙寧見束濯纓<lb/>
臨清流解帯絓修竹殘花明亂畦曲沼䕃喬木神行趣<lb/>
已恬理愜心自足閒情適虚曠空籟時斷續茲焉謝紛<lb/>
擾亦以靜歊燠山風吹衣巾落日候樵牧顧同張翰心<lb/>
寧事季主卜<lb/>
　　題友松軒<lb/>
<pb n="KR4e0084_WYG_002-23a"/>
交友道日喪伐木空遺音因人樹榛杞感物論素心豈<lb/>
無桃李花朝芳夕仍改何如松樹枝青青色長在傾葢<lb/>
白日晚忘形霜霰深庶其嵗寒意永矣諧南金<lb/>
　　題黄鸝圖<lb/>
伐木輟遺響索居抱幽清緬此幽谷姿如聞求友聲我<lb/>
欲徃和之水緑春山青<lb/>
　　辨誣代常山吳權作<lb/>
相逢白晝間豈盡攫金者亦有披裘生採芝當盛夏東<lb/>
<pb n="KR4e0084_WYG_002-23b"/>
陵髙西山孰辨真與假長睇天地間茲懐向誰冩不疑<lb/>
懐直躬取惑在同舎白璧棲青蠅可損連成價大夫埀<lb/>
貞觀庶雪覆盆下<lb/>
　　古意二首寄鄒參政濟<lb/>
火旻儵西流庭柯落疎影端居掩空闈懐人思方永月<lb/>
華漏疎隙風籟籥𤣥牝殘編散金帙鳴琴罷瑶軫相望<lb/>
更何許迢迢寄江嶺折芳欲有贈奈此霜露𦂳憂來當<lb/>
何理一夕變𤣥鬒<lb/>
<pb n="KR4e0084_WYG_002-24a"/>
　　其二<lb/>
亭亭江上樓綺忩洞然開上有愁思婦感嘆當為誰良<lb/>
人别經年遊宦苦不歸憂來不自媚堂下尋履綦感彼<lb/>
三春花將同秋葉飛中懐如轆轤日夜不停移髙堂張<lb/>
素絲彈作别鶴悲餘音入雲漢何由使君知<lb/>
　　晚至洞神宫<lb/>
晚直下仙闗乗閒清道機福地集萬靈迢遥麗神圻入<lb/>
門喧有息㣲風吹我衣烟林閉虚境宻竹埀隂扉於時<lb/>
<pb n="KR4e0084_WYG_002-24b"/>
東嶺霽素月流清輝妙賞愜初願閒心不知歸夜桐有<lb/>
商意掃石横金徽<lb/>
　　遊靈谷寺<lb/>
東城領霞矚北山開禪宫松聲度衆壑塔影懸晴空衣<lb/>
冠有時暇幽期白雲中八水覔解流三生咏𤣥風上人<lb/>
啟竺墳説法超羣䝉是時寶花堕十里香濛濛别來問<lb/>
𤣥度㡬日還相從<lb/>
　　楊進士新卜幽居<lb/>
<pb n="KR4e0084_WYG_002-25a"/>
大隠在朝市蕭然小蓬丘藥欄醉歌鳥竹逕沿清流良<lb/>
朋偶而集雜花映觥籌遂忘簪組念頗似山林幽片雲<lb/>
池上來傍我几席浮重遊未超隔佳㑹何能酬<lb/>
　　與諸公同遊神樂觀<lb/>
凉雨度髙閣蕭條秋氣深洞門薄㣲寒逸興生前林道<lb/>
人琳館靜開忩修竹隂詎因避書簡偶此諧纓簪掃石<lb/>
鳴素絃遂忘名跡侵前山倐已見秀色浮重襟翳翳青<lb/>
桑枝颯颯來逺音笑言欲遺返落影明西岑<lb/>
<pb n="KR4e0084_WYG_002-25b"/>
　　畫菖蒲<lb/>
晞髪慕逺遊端居閲𤣥文願言金光草緬此九節根芳<lb/>
叢何葳蕤冉冉幽澗濆溪雨濯秀色林風動清芬嘗聞<lb/>
嵩山客乃是九疑君採佩却百邪服餌諧仙真蓬壺翠<lb/>
水區𤣥圃鸞鶴羣吾將整吾駕去與烟霞親<lb/>
　　寄壺山道士<lb/>
清溪幽且深猿鶴邈雲嶠中有㝠棲士隠几若埋照我<lb/>
昔従之遊逺落蘇門嘯顧余指石髄示以斯道妙其言<lb/>
<pb n="KR4e0084_WYG_002-26a"/>
直而純梗槩領其要别來在風塵摧赧中若燎未遂鴻<lb/>
鵠舉將貽碧山誚因之冩雲緘日夕引遐眺<lb/>
　　題林處士璧<lb/>
荒居厭藜莠寂如張仲園閒來枕肱卧廓爾排真筌仰<lb/>
觀浮雲生舒巻任自然綬無蕭氏結冠乏貢公彈暝色<lb/>
起修竹寒光流逺川因心𤣥㝠子共樂壺中天<lb/>
　　别意寄友人<lb/>
北風吹浮雲飛度秦淮水西江與之馳迢迢去千里端<lb/>
<pb n="KR4e0084_WYG_002-26b"/>
居懐離憂對此曷能已在昔巧笑言宛若雙飛翰别來<lb/>
不須臾邈在天南端為君啟瑶琴臨風時一彈中有白<lb/>
雪操哀響聲未䦨日月有弦望寒暑亦循環棄置茍不<lb/>
移相期金石堅<lb/>
　　寄題吳太僕鑑滁州皆山軒<lb/>
環滁富山水秀特東南叢蒼蒼瑯琊峰削出金芙蓉芙<lb/>
容夾蕙帳萬壑縈相向岩烟吹亂霏滅沒不可望昔人<lb/>
五馬來笑舉青霞杯雙旌舊遊處石徑滋莓苔至今餘<lb/>
<pb n="KR4e0084_WYG_002-27a"/>
松聲瀟洒在林薄絶巘瀉飛泉孤亭倚寥廓懿哉延陵<lb/>
君此地懐清芬開忩引列岫坐詠醉翁文醉翁久不作<lb/>
羡子有仙骨良時但開尊公暇惟拄笏雲生島樹沒雲<lb/>
散翠㣲連璧月動海色亘若壺中天嗟予戀塵鞅青山<lb/>
勞夢想為君發孤吟風泉寄遺響<lb/>
　　秋夜同諸公神樂觀玩月<lb/>
秋臨萬象空良夜寂如水了然東山月照影清尊裡塵<lb/>
蹤厭汨沒緬此方悠然况有仙壇髙俯瞰區中縁坐授<lb/>
<pb n="KR4e0084_WYG_002-27b"/>
紫霞笙嘯引琪林鶴參差斗未横零落露已薄朋簪諧<lb/>
夙驩佳期感二難中思拂衣去永卧烟霞間<lb/>
　　初秋夜坐寄王紋<lb/>
輕飈生早凉孤館清興發桐隂落前墀遥空瞰華月方<lb/>
此抱冲素况值清境豁濁酒聊自持瑶琴弄應闋知音<lb/>
念乖阻咫尺不可越相思良未已坐見曙河沒<lb/>
　　送張謙<lb/>
東風變碧草積雪開紫垣都門集同袍酌酒送行軒劍<lb/>
<pb n="KR4e0084_WYG_002-28a"/>
歌一何長波烈驚心魂丈夫顧義分豈為兒女言名駒<lb/>
出幽隠枳棘鳴祥鵷千年值嘉運萬里期騰鶱<lb/>
　　其二<lb/>
崑山固多玉抵鵲良可悲羣龍方盈庭子行獨何之空<lb/>
懐徑寸珠粲粲五色輝相投不相矚魚目甘同歸至寶<lb/>
豈真秘良材終見希誰能辨瑜瑾遲爾黄金閨<lb/>
　　其三<lb/>
醉呼秦淮酒臨岐歌慨慷吳姫小埀手一曲春風長扁<lb/>
<pb n="KR4e0084_WYG_002-28b"/>
舟不停橈去路但茫茫青山入楚甸白雲思越鄉豈無<lb/>
壯士懐擊節心飛揚慿將繞朝䇿一贈嚢中裝<lb/>
　　其四<lb/>
海鶴青雲姿豈解司晨鳴時來暫斂翮終當遊太清奔<lb/>
鶉復何知開口笑沉㝠飢來不飲啄再唳長風生請看<lb/>
昻藏軀寧與雞鶩争維應瑶臺鳯可與蜚英聲<lb/>
　　其五<lb/>
故人發白馬翩翩臨路歧腰間脱玉劍贈子表相思霜<lb/>
<pb n="KR4e0084_WYG_002-29a"/>
鋏爾勿彈狂歌欲為誰英風洒毛骨四座驚别離别離<lb/>
豈足惜意氣方在斯何當凌九萬並駕青雲歸<lb/>
　　投胡學士<lb/>
撫劍坐中夜長吟思一彈彈之有餘音激烈摧心肝出<lb/>
處分以然中道敢不安但恐春華衰白日凋朱顏伊余<lb/>
羽翼㣲宜棲枳棘間清樾茍自適誰能事鵬摶那因遇<lb/>
知己刷羽排鵷鸞雲霄一翺翔九萬期風端昔侣丹穴<lb/>
雛志薄金瑯玕今如涸轍鮒鬐鬛空摧殘有沬不自濡<lb/>
<pb n="KR4e0084_WYG_002-29b"/>
焉能禦所患淮山饒桂枝楚澤有芳蘭欲去戀明主引<lb/>
領徒悲歎故人把天瓢豈憚一滴艱願因終號呼庶以<lb/>
脱險艱毋令東溟使仰候西江瀾<lb/>
　　送僧歸越中<lb/>
錫挑龍河雲衣帶越溪雨説法方西來随縁復東去松<lb/>
枝偃故房栢子落庭樹從此上方遥人間但凝佇<lb/>
　<lb/>
　虚舟集巻二<lb/>
</p>
<p>
</p>
  </div>
<div>
<head>虛舟集巻三</head> <lb/>
    <p>
<pb n="KR4e0084_WYG_003-1a"/>
欽定四庫全書<lb/>
　虛舟集巻三<lb/>
　　　　　　　　　　　　　明　王偁　撰<lb/>
　五言古詩<lb/>
　　賦得幔亭峰送張員外還閩中<lb/>
秋色照海甸百里青嶙峋衆山如游龍一峰髙出雲昔<lb/>
傳武夷君於茲宴曽孫鸞飈載河車來徃何繽紛羽葢<lb/>
云已久𤣥賞今尚存夜深天籟寒猶疑鶴笙聞而我昔<lb/>
<pb n="KR4e0084_WYG_003-1b"/>
遊覽望之隔塵氛天影㵼潭鏡翠碧明㣲曛别來區中<lb/>
縁汨沒摧心魂茲山不可見夢寐懐清芬張侯有仙骨<lb/>
㡬年在雞羣中林赤松期久負瑶池尊斯行問初服訪<lb/>
古清溪濆幻宇結空翠層崕閉氤氲棹歌九曲來餘聲<lb/>
振衣巾玉女或可訊為余謝天真<lb/>
　　送吕沁州<lb/>
良材蔽幽壑大匠終不遺驊騮困百里伯樂為之悲顧<lb/>
無適時材焉能嗟明時使君姑蘇彦夙負英俊姿開口<lb/>
<pb n="KR4e0084_WYG_003-2a"/>
論阿䝉耻為吳下兒倐起佐民邑頓令絃誦施朝餐戒<lb/>
貪泉夕寐抱素絲松栢有貞操不受霜雪欺一旦勞譽<lb/>
流徵書走南陲衡鏡懸大庭凖平良在茲五馬錫中廏<lb/>
雙旌擁前麾銅鞮古沁源尚在羊腸西居人迎露冕稚<lb/>
子瞻纓綏行將寄専城蚤為蘇民疲春風五袴謠莫遣歌<lb/>
來遲<lb/>
　　送杜參政之廣西<lb/>
五嶺隔南服輿圖亦茫洋昔為椎髻區今變冠與裳蕩<lb/>
<pb n="KR4e0084_WYG_003-2b"/>
蕩風氣開生齒日富强叢山薄大海壯哉封四疆邇來<lb/>
覃聖仁幽昧靡不彰人材上國齒兵賦擅一方惟公寄<lb/>
重牧虎節何輝煌上以紓國懐下以撫凋傷當令寒谷<lb/>
吹撚指回春陽桂山方峩峩桂水亦湯湯誰與傳誦聲<lb/>
千古流芬芳<lb/>
　　送胡處士還豫章<lb/>
我懐髙士風矯然若游龍南州久寂寞水碧青山空夫<lb/>
子振流俗清芬千載同明時棄軒冕白首棲雲松出門<lb/>
<pb n="KR4e0084_WYG_003-3a"/>
不逺適西到匡廬峰天風吹衣巾飄落塵鞅中倦翮思<lb/>
故林孤雲懐舊蹤角巾洒秋雨别我金陵東冠葢餞道<lb/>
周雕筵進肥醲揮之一不顧舉目送飛鴻寒波駛歸流<lb/>
川上落日紅孤鶴倐已逺悵望那能窮<lb/>
　　送胡郡守歸泉州<lb/>
吾君撫城運治化期虞唐藹藹吉士征庸庸登廟堂南<lb/>
風五絃奏端拱垂衣裳鷹隼有時擊威鳯鳴崇岡夫子<lb/>
南國秀乗時亦翺翔姓字落御屏久霑雨露香茲晨按<lb/>
<pb n="KR4e0084_WYG_003-3b"/>
節去肘後懸金章春來刺桐花飄飄㸃仙裝褰帷出白<lb/>
鹿竹馬夾道傍愧我斥鷃姿逺逐鵷鷺行送君都門野<lb/>
握手神飛揚雲開五湖白鳥沒吳天長雙旌忽不見酒<lb/>
醒山蒼蒼<lb/>
　　送徐布政之廣東<lb/>
連山隔星紀雄藩控邊陲内分青瑣彦逺牧滄海涯春<lb/>
雲擁畫㦸白日明繡衣一朝立意氣萬里生光輝都門<lb/>
别同袍尊酒秋風時丈夫貴有為豈作兒女悲停杯贈<lb/>
<pb n="KR4e0084_WYG_003-4a"/>
馬䇿脱頴囊中錐何必守章句終年困蓬藜<lb/>
　　送劉太守之任福州<lb/>
海國變民俗君行領専城千室豈云小所志在蒼生烈<lb/>
士慕知已編民歸頌聲驅馬登古臺覽望窮滄溟山雲<lb/>
拂露冕海月生霞旌鄙人舊茅屋桑梓連雞鳴溪流九<lb/>
曲水門掩三山青異時偶樵牧此日慙簪纓因茲送君<lb/>
去悵望難為情<lb/>
　　送鄭舎人之嶺南<lb/>
<pb n="KR4e0084_WYG_003-4b"/>
祥因散華甸靈景耀神圻東序盛玉帛南面埀裳衣五<lb/>
嶽畢効靈八荒殫同歸欣欣木德榮郁郁皇風熙矞雲<lb/>
從何來欲抱紅日飛㣲風忽吹去使我心徘徊春山黄<lb/>
鳥鳴離筵醉斜暉淊淊江漢流此㑹當何時鳯凰鳴髙<lb/>
岡載見終來儀文明正茲日忽嘆知音稀<lb/>
　　送林少府還九江得月字<lb/>
握手白下門棹歌莫催發且沽玉壺酒共醉金陵月明<lb/>
日望匡廬孤舟坐超忽<lb/>
<pb n="KR4e0084_WYG_003-5a"/>
　　齋所示同宿諸寮友<lb/>
華館敞清夜空香靄氤氲孤懐湛如水因之絶垢氛城<lb/>
闕度疎雨河漢霽微雲明發奉禋祀坐待禁鐘聞<lb/>
　　秋署中寄鮑紀善<lb/>
出門車馬喧秋煬烈如燀不有靜者心茲懐曷由展念<lb/>
君守幽素閉跡同偃蹇塵榻鳥字頻閒忩晝絲罥誰開<lb/>
蔣生徑獨契子雲館何時風雨來一洗煩慮逭<lb/>
　　龍江阻風寄同院諸公<lb/>
<pb n="KR4e0084_WYG_003-5b"/>
客心疾如飛咫尺隔大江長風夜半生濁浪曉來降戀<lb/>
闕情豈緩望鄉思彌切且呼一斗酒坐待艫頭月艫頭<lb/>
月漸明抽簪散長纓潮生揚子白山出石頭青却念携<lb/>
手好如何寫懐抱明發烟際帆萋萋但芳草<lb/>
　　宿釣臺<lb/>
髙堂薄層霄仰視烟霞深羊裘昔何為遺身在雲林漢<lb/>
宫久荒凉霸業成古今飄飄釣臺絲尚爾清煩襟㡬年<lb/>
倦羇旅扁舟宿溪濱折芳欲有酧洒酒絃素琴臨流恍<lb/>
<pb n="KR4e0084_WYG_003-6a"/>
中夜霄漢星光沉<lb/>
　　過武夷約遊不果<lb/>
　　　武夷為閩望山余十年三過其下期一遊而屢<lb/>
　　　以事阻世傳蓬萊方丈去人間不逺顧非有仙<lb/>
　　　風道骨者莫得而至焉是則茲山之靈異予輒<lb/>
　　　將以塵跡混之宜其迴巒返嶂却我於風塵之<lb/>
　　　表因賦此詩尚俟後遊果於何日<lb/>
扁舟下溪口薄暮煙沉沉羣峰暝色厚九曲寒流深不<lb/>
<pb n="KR4e0084_WYG_003-6b"/>
見幔亭君徒懐笙鶴音雲霞結飛夢風雨生平林半生<lb/>
慕山名十年阻登臨長懸紫宫戀未遂滄溟心豈伊真<lb/>
仙源避我岩跡侵回橈發長嘯起坐鳴吾琴<lb/>
　　宿分水闗<lb/>
凌晨起芻秣驅馬白雲間倒窺猿鶴岑薄暮宿層闗闗<lb/>
門閉古色落日鳴哀湍我行倦前征憩息天風寒下臨<lb/>
羣壑隂仰視星宇寛攬衣不成寐脱劔膝上彈劍歌有<lb/>
餘情豈為行路難<lb/>
<pb n="KR4e0084_WYG_003-7a"/>
　　題吳山伍子胥廟<lb/>
朝驅下越坂夕飲當吳門停車訪古跡靄靄林烟昏青<lb/>
山海上來勢若游龍奔星臨斗牛域氣與東南吞九折<lb/>
排怒濤壯哉天地根落日見海色長風捲浮雲山椒戴<lb/>
遺祠興廢今猶存殘香弔水客倒樹哀清猿我來久沉<lb/>
抱重此英烈魂吁嗟屬鏤鋒㝠爾國士存峨峨姑蘇臺<lb/>
榛棘曉露繁深居麋鹿遊此事誰能論因之毛髮䜿落<lb/>
葉秋紛紛<lb/>
<pb n="KR4e0084_WYG_003-7b"/>
　　登金山寺<lb/>
江近海勢鬭中流孤島分化城若浮出鐘棾空中聞真<lb/>
僧何方來於茲巢白雲魚龍䕶法界日月棲山門而我<lb/>
泛梗蹤偶因滌囂紛真源杳莫測積氣長氤氲一洒甘<lb/>
露言便覺蘇焦焚棲身恍圓鏡永絶諸漏音<lb/>
　　發龍江和同官王洪之作時使節之長沙<lb/>
朝發龍河津駕言適南楚顧茲念王程臨流不遑處是<lb/>
時長風來遥空霽疎雨羣山坐滅沒千里但延佇豈不<lb/>
<pb n="KR4e0084_WYG_003-8a"/>
懐友生幸此息辛苦歸命諒有期毋為惜乖阻<lb/>
　　舟中望匡廬<lb/>
茲山東南美植立雲霞中九疊縈秀色萬古青茸茸我<lb/>
懐志靈竒絓帆喜相逢林端望飛瀑天際數雲峰香爐<lb/>
紫烟滅玉鏡澄湖空飛醉落巾袖毛髮梳天風顧此逐<lb/>
行役無由訪仙蹤長詠逺公傳坐憶東林鐘<lb/>
　　登黄鶴樓<lb/>
迢迢江上樓飛構梯層穹黄鶴何年來結巢白雲中仙<lb/>
<pb n="KR4e0084_WYG_003-8b"/>
人整羽葢一徃無遺蹤瑶笙紫河車瀟灑餘天風至今<lb/>
啟重闗呵守虎豹雄雕簷敞白日䦨檻標晴虹我因駐<lb/>
旄節登攀興何窮神行萬物表目送雙飛鴻依依烟際<lb/>
帆逺落三湘東霜清楚天碧樹盡荆門空長辭愧禰生<lb/>
髙興懐庾公落日下樓去烟水青濛濛<lb/>
　　望衡嶽<lb/>
絓席湘水上始觀祝融峯何人奠炎服植此金芙蓉下<lb/>
窺俯南極仰攀接層穹昻昻五峰尊同立元氣中隂晴<lb/>
<pb n="KR4e0084_WYG_003-9a"/>
變氣候衆壑應寡同縁蘿石磊磊噴壑泉濛濛遥洒洞<lb/>
庭雪五月飛凉風伊昔禮明禋望秩猶三公靈湫出雲<lb/>
雨有禱無不通離明舞朱雀星紀専化工而我契㝠漠<lb/>
覽眺殊未窮火黎記昔冢圮剥今無蹤營丘秘真圖孤<lb/>
魂竟誰從浮雲鳥道沒白日長天空惟應弔虞舜一嘯<lb/>
蒼梧東<lb/>
　　游浯溪録呈陳司馬及同登諸公<lb/>
客舟曉探竒興落浯水上搴蘿豁逺目所志窮異狀是<lb/>
<pb n="KR4e0084_WYG_003-9b"/>
時天宇晴物象自清曠烟開楚山斷千里彌一望遐延<lb/>
極覽眺近厯飽搜訪層崕劃中開峭壁摩萬丈顏公英<lb/>
烈姿元叟士林仗文辭金石奏字畫蛟龍壯伊余抗塵<lb/>
容所志在清賞孤雲寄㣲蹤獨鶴引空杖豈無千載懐<lb/>
亦有髙山仰同遊二三侣相與情頗暢芳蘭薦山庖林<lb/>
瀑洒竹帳醉揮紫霞觴亂落白雲唱歸舟漫容與潭月<lb/>
吐雲嶂幽興任時違心遠覺神王但云諧斯遊何以答<lb/>
清貺<lb/>
<pb n="KR4e0084_WYG_003-10a"/>
　　全州道中<hi>夾道松栢千株前守章復所植</hi>
全南走百里碧澗縁幽岑躋險屢得勝曠望清煩襟道<lb/>
傍菀菀松誰氏甘棠隂聞有章大夫昔年兹撫臨政循<lb/>
俗云變世逺澤尚深顧茲千植繁蓊沃猶至今天長日<lb/>
色薄風靜雲滿林我行念徒侣苦被名跡侵畏影且息<lb/>
䕃避喧聊洗心據牀久兀傲思奏丘中琴知音何寥哉<lb/>
猿鶴空哀吟<lb/>
　　南海登粤王臺<lb/>
<pb n="KR4e0084_WYG_003-10b"/>
載酒豁清眺嘯歌粤臺巔粤臺久寂寞海色空蒼然荒<lb/>
城南斗外碧草春風前雲木隠暝色落日哀啼鵑緬懐<lb/>
全盛日萬里恢疆躔疏封赤社大列雉南溟専茲臺一<lb/>
何髙頫視如控弦運化神物改代徃陵谷遷千金買辯<lb/>
士古瓦空寒煙惟有山僧來此地開梵筵諷唄發深夜<lb/>
鐘鼔羅諸天觀物理則如倐徃猶千年誰將峴山淚為<lb/>
洒南雲邊<lb/>
　　南海郡庠宴集書贈董郡愽<lb/>
<pb n="KR4e0084_WYG_003-11a"/>
髙堂輟絃誦秩秩敷賓筵朋來何雍容對此方穆然勸<lb/>
酢禮有加陟降容無偏芳蘭發中座品物羅庶籩是時<lb/>
海雨至須臾遍南天夏日如凉秋清風洒軒懸酣情久<lb/>
已暢秉徳良益䖍用言賦茲什以代伐木篇<lb/>
　　龍州道中<lb/>
㣲生易為役逺節恒自持夙興戒前征萬里投南陲迢<lb/>
迢古龍州山猺雜羣夷浮雲翳兩曜衆壑昏隂扉由茲<lb/>
望明都尚隔天一涯淹留暫停騎促刺心不怡所媿子<lb/>
<pb n="KR4e0084_WYG_003-11b"/>
桑户中林人見稀<lb/>
　　交趾贈節鎮黄司空<lb/>
補衮美周甫分岳咨堯牧晤言懐古人于茲緬芳躅圭<lb/>
璋信偉器麟鳯豈凡族天南一星明萬里忻共矚朅來<lb/>
炎海濱莫拓古輿服懐柔心為勤撫馭令尤肅政淳回<lb/>
澆漓仁逺起頽伏鯨濤安中流鳥語變華俗頓令天地<lb/>
春浩蕩被隂谷伊余慕光華幸此近膏沃衆中覩節鉞<lb/>
丰采朗如玉天狼晝已堕神珠夜當復願言歌德音吉<lb/>
<pb n="KR4e0084_WYG_003-12a"/>
頌愧清穆<lb/>
　　交州病中喜林伯正大參歸<lb/>
孤館抱餘瘵殊方積沉憂况茲風雨交薄暮來颼颼中<lb/>
夜夢九遷上國魂獨遊豈無同心人曠望阻林丘驅馳<lb/>
王事勤未得休戈矛旦坐念暌違此㑹良悠悠忽聞擁<lb/>
前髦載見迴輕輈欣遂懐如開晤言疾徐瘳須臾笳鼓<lb/>
悲耿耿星漢流餘情寄長劔激烈何能休<lb/>
　　出雞陵闗<lb/>
<pb n="KR4e0084_WYG_003-12b"/>
手麾白羽箑凌晨出夷闗夷闗春始開行旅多歡顏笑<lb/>
掬青澗流為洗瘴癘殘浮雲引征佩共結輕隂還前登<lb/>
忘險疲慿髙眺林巒却憶征南暮溟濛海霧間<lb/>
　　宿烏岩灘<lb/>
扁舟宿層灘灘漲夜來雨飄颻逺客情寂厯榜人語登<lb/>
途畏虎跡突瀨逢鱷怒東山尚沉㝠推篷㡬延佇<lb/>
　　蒼梧道中<lb/>
驅車九疑道獨鳥東南飛看山不覺逺秋雲生我衣深<lb/>
<pb n="KR4e0084_WYG_003-13a"/>
谷走羣籟半岑明夕暉中林有蘭茝薄暮空芳菲<lb/>
　　道上觀别者<lb/>
完山有鳴鳥其聲一何哀死别徒已矣生離當告誰聖<lb/>
人出應期玉燭耀九垓三殤無怨苛四表罔不諧爾行<lb/>
獨何之萬里觸炎埃五嶺表異服更邈天一涯毒蜧噆<lb/>
人肌瘴露冐草萊荷戈方前馳夙夜敢怠哉去去逐行<lb/>
侣悠悠念中懐心存長相思身沒淪死灰願同六月志<lb/>
倚輪為徘徊落日雲始暝長嘯悲風來<lb/>
<pb n="KR4e0084_WYG_003-13b"/>
　　曲江謁張文獻祠<lb/>
停舟曲江滸願言謁遺祠巖巖始興公遺澤芬在斯堂<lb/>
傾風雨萃碑斷苔蘚滋芳春奠行旅落日歸文貍唐宫<lb/>
昔全盛衡鑒方獨持弼諧展嘉猷讜論非詭随雝雝朝<lb/>
陽鳯粲粲補衮絲側聞卧病後九廟烟塵飛漁陽突騎<lb/>
來中華混羣夷信知砥柱功用舎同安危昭陵鐵馬空<lb/>
仙李祚久移維餘蘭菊存千秋恒若茲我來薦㣲誠再<lb/>
拜當前墀顧瞻廟貌間風度猶可希武溪何淫淫蓉峰<lb/>
<pb n="KR4e0084_WYG_003-14a"/>
亦巍巍只今相業隆孰與前修期臨風一長嘆山雨來<lb/>
霏霏<lb/>
　　過清逺峽<lb/>
兩山夾飛流曲折始東走排空殷崩雷出峽去愈驟商<lb/>
人數畏津漁子駭奔溜回瀾乍窺淵迸瀨亂洩竇上當<lb/>
羣石爭下及衆川潄勢齊龍門險雄長碣石右惜哉神<lb/>
禹功奠畫逺莫究遂令五嶺南别與萬靈鬭我行一停<lb/>
舟適值風雨候崩騰心為徨滉瀁目已瞀篙師戒前征<lb/>
<pb n="KR4e0084_WYG_003-14b"/>
薄暮不敢逗開蓬訝驚湍宛若羣鷺簉乃知造化神茲<lb/>
寔亘宇宙三復忠信言呼酒聊獨侑<lb/>
　　過道源書院謁濓溪祠<lb/>
百家騁異説聖道汨其真運極理必反光嶽生斯人手<lb/>
探闔闢樞示我動靜根絶緒既有授再見宣人文二賢<lb/>
韡華萼中州儀鳯麟遂開濓洛流逺接洙泗津大哉作<lb/>
聖功疊疊光後塵我昔披圖書玩讀忘苦辛㣲言冀可<lb/>
㑹弱質慙弗振况經講道邦仰止希先民其如覩光霽<lb/>
<pb n="KR4e0084_WYG_003-15a"/>
衆草閒庭春晨興䇿我馬遲暮膏吾輪逸軌尚可駕敢<lb/>
云替斯勤<lb/>
　　舟移豫章髙士亭址下寄新喻文學潘時彦<lb/>
雲水極杳靄一櫂東南歸青林相掩映白鳥烟中飛新<lb/>
蒲乍隠舟漫流侵夕磯偶尋髙士宅忽悵故人違揺曳<lb/>
鳴玉琴誰云出處非明發引前望五老收隂霏<lb/>
　　送林大全赴天台縣幕<lb/>
枳棘宿鸞鳯百里淹驊騮郎官古猶薄况秉帷幄籌君<lb/>
<pb n="KR4e0084_WYG_003-15b"/>
如紅蓮花艶色閒且幽芳馨當自揚豈值濁水流紉蘭<lb/>
世方敦服艾衆所羞匪無太華仙置爾玉井頭去去但<lb/>
自保毋以増煩憂<lb/>
　　幽中送張用剛還晉安<lb/>
海水天際落北風捲蓬根愁烟結逺思薄暮空紛紛京<lb/>
洛子不留驅車出都門離筵楓葉下客路逺聲聞借問<lb/>
此日還何時鷗鷺羣舟移九曲棹樹隠重闗雲笑我鸞<lb/>
鶴姿久閉樊籠春烟霞有歸夢為爾飛吟魂<lb/>
<pb n="KR4e0084_WYG_003-16a"/>
　七言古詩<lb/>
　　前有尊酒行<lb/>
前有尊酒我為君夀有瑟在筵有螯在手青年既阻白<lb/>
髮被首於今不樂古人奚有自昔有言俟河之清人夀<lb/>
㡬何云胡不醉起舞傞傞側弁以俄弗鼓缶而歌恐大<lb/>
耋之蹉跎秋露如玉下被庭緑良夜未央胡不秉燭東<lb/>
陵死利西山死名莊周放達禹稷躬畊吾誠何暇以論<lb/>
此前有尊酒君須傾<lb/>
<pb n="KR4e0084_WYG_003-16b"/>
　　長歌行<lb/>
有淚莫泣鮫人珠有足莫獻荆山玉赤心徒使按劔猜<lb/>
至寶翻令笑魚目千金蹈海稱達人五噫出闗西去秦<lb/>
負芻不復遇知已空歌白石南山春楚卿棄相復何有<lb/>
於陵甘作灌園叟雜縣偶集魯東門惆悵胡能事杯酒<lb/>
長風蕭騷百草殘長鋏悲歌涕汍瀾金臺駿骨久已化<lb/>
瑶水風波不可攀畏途羊腸能折軸緘書為謝雲間鵠<lb/>
海上三花久負期醉歸漫託平原宿<lb/>
<pb n="KR4e0084_WYG_003-17a"/>
　　將進酒<lb/>
故人手持金屈巵進酒與君君莫辭仲孺不援同産服<lb/>
孟公肯顧尚書期當歌激風和結楚吳姫白苧莫停舞<lb/>
黄河東走不復回白日經天豈能駐田文昔日盛經過<lb/>
朝酣暮樂艶綺羅髙臺已傾曲池廢祇今誰聽雍門歌<lb/>
我有一曲側君耳世事悠悠毎如此子雲浪作投閣人<lb/>
賈生空弔湘江水春風南園花滿枝莫待秋風揺落時<lb/>
東山笑起徒為爾乗時莫負髙陽池<lb/>
<pb n="KR4e0084_WYG_003-17b"/>
　　古别離<lb/>
將軍嫖姚北伐時漢兵五道同出師使者三河募豪傑<lb/>
材官半是幽并兒鴈門燕郊一丈雪交河蹴踏層氷裂<lb/>
鳥斾遥翻青海雲蛇弓亂射隂山月青海隂山若箇邊<lb/>
芳閨桃李為誰妍三年玉筯頻啼處萬里金鉦尚未旋<lb/>
機中錦字織成久漫訴相思别離後鴛被春來夜夢多<lb/>
龍沙秋盡寒川走飛書昨夜入咸陽詔更徵兵屯朔方<lb/>
苦戰匈奴圍未解鐡衣著盡邊庭霜邊庭風霜那可度<lb/>
<pb n="KR4e0084_WYG_003-18a"/>
望斷關山不知處衣冠詎惜鸞帯賖樓髙枉盼鴻音暮<lb/>
自古封侯燕頷身肯思中婦鳯樓塵但令疏勒風烟掃<lb/>
丼作陽臺雲雨人<lb/>
　　怨歌行<lb/>
絃奏鈞天素娥之寶瑟醉傾紫霞碧海之瓊杯宿居七<lb/>
采流蘇之錦帳坐我九成白玉之髙臺臺髙帳煖春雲<lb/>
薄金縷輕身掌中托結成比翼天上期不羡連枝世間<lb/>
樂嵗嵗年年樂未涯鴉黄粉白淡相宜巻衣羞比秦王<lb/>
<pb n="KR4e0084_WYG_003-18b"/>
女抱衾肯賦宵征詩參差雙鳯裁筠管誰信韶華有凋<lb/>
換魏園未泣龍陽魚漢宫忍聽長門雁長門蕭蕭秋影<lb/>
稀粉屏珠綴流螢飛苔生舞席塵䝉鏡空傍閒堦尋履<lb/>
綦宛宛青陽日將暮惆悵君恩棄中路妾心如月君不<lb/>
知斜倚雲和雙淚埀<lb/>
　　行路難<lb/>
倚劔且勿嘆聽我行路難世途反覆多波瀾焦原九折<lb/>
未為艱君不見漢謡斗粟歌未闌長門一夕秋草殘骨<lb/>
<pb n="KR4e0084_WYG_003-19a"/>
肉之恩尚如此何况他人方寸間又不見綘侯身榮應<lb/>
繋獄賈生終對長沙鵩功成更覺小吏尊才髙寜避明時<lb/>
逐所以赤松子逺赴中林期誰能吳江上見笑鴟夷皮<lb/>
驪龍有珠在滄海勸君逆鱗勿嬰之子推介山下屈原<lb/>
湘江湄當時枘鑿自不量至今憔悴令人悲行路難難<lb/>
為言滄海一棹且歸去長安大道横青天<lb/>
　　少年行<lb/>
千金換寶劍短髮鬘長纓銀鞍照紫燕䬃沓洛陽城洛<lb/>
<pb n="KR4e0084_WYG_003-19b"/>
陽城中足年少陌上相逢開口笑按鋏長歌猛虎詞彎<lb/>
弓直上呼鷹道歸來買笑何所驩白日擁擲夜未闌百<lb/>
觴毎共孫賓醉一飯羞從漂毋餐吳姫二八小埀手短<lb/>
笛横吹折楊桞一曲臨風意氣生珊瑚撃碎亂從横春<lb/>
來秋去只如此五侯七貴為知己却笑侯嬴空抱闗白<lb/>
首夷門不暫閒<lb/>
　　短歌行<lb/>
東風吹花堕錦筵楊桞半軃青樓烟主人自為鴝鵒舞<lb/>
<pb n="KR4e0084_WYG_003-20a"/>
小妓更奏鴛鴦絃當杯入手君不醉落日已在西山巔<lb/>
短歌一拍心茫然請看明鏡髙臺上何須白髪悲芳年<lb/>
　　逺遊曲<lb/>
蟭螟棲蟁睫鯤鵬運天淵看來小大各有適人生出處<lb/>
同所然蘇秦未佩六國印一身落魄誰相問相如去蜀<lb/>
謁武皇髙車四馬生輝光以兹感慨慕昔人起秣吾車<lb/>
膏吾輪出門仰天發長笑寧辭斷梗随風塵朝趨楓陛<lb/>
謁明主夕掌蘭臺作貴臣自謂半生有竒遇從閒因獻<lb/>
<pb n="KR4e0084_WYG_003-20b"/>
甘泉賦雕蟲小技何足誇白日天光屢迴顧朝回勅賜<lb/>
飛龍駒玉勒光輝驕道隅雕筵象几進綺食不但醉飽<lb/>
同侏儒君不見漢家主父寧久貧買臣無復恒負薪當<lb/>
時妻子笑相薄一朝四海來相親閔生寂寞困藜莠榮<lb/>
期憔悴䝉埃塵請君試聽逺遊曲何必長為畎畆民<lb/>
　　塞下曲<lb/>
君不見鴈門九月風如刀筋强蹄健騰天驕邊庭列障<lb/>
走烽燧旄頭夜出天山髙隂磧茫茫走千里刁斗聲沉<lb/>
<pb n="KR4e0084_WYG_003-21a"/>
塞雲紫重圍未破殺氣昏萬衆同呼士心死起看壯士<lb/>
皆裹創援桴鼔之氣益張三軍奮迅一敵萬戰龍血染<lb/>
天為黄自此匈奴知姓字漢家盡雪穹廬恥可憐白首<lb/>
未封侯一片雄心向誰是<lb/>
　　君馬黄<lb/>
君馬黄我馬白二馬同嘶出南陌南陌東阡夾濁橋馬<lb/>
行平地似青霄羈金絡月人皆羡振玉鳴珂意自驕朝<lb/>
出相随暮相逐可憐人馬皆如玉如何與君生别離君<lb/>
<pb n="KR4e0084_WYG_003-21b"/>
馬東行我馬西欲知後夜長鳴處羞對駑駘一萬蹄<lb/>
　　長相思<lb/>
長相思乃在瀛洲之上碧海之涯閬風蓬壺相蔽虧瑯<lb/>
玕碧草何離離安期偓佺空有期五龍起舞鸑鷟随祥<lb/>
風化日同熙怡碧桃紅杏春滿枝鸞驂鶴馭同遨嬉我<lb/>
獨何為困羈離弱水三萬不可飛長相思心為悲<lb/>
　　醉歌行畣鄭五迪<lb/>
人生三十古所立嗟余落拓竟何有眼中萬事皆等閒<lb/>
<pb n="KR4e0084_WYG_003-22a"/>
帳下一經空自守揚雄寂寞人皆羡長卿憔悴誰相偶<lb/>
五陵西上事已非百粤南歸嵗應久侯門無分曳長裾<lb/>
别墅閒來閉虚牖感懐徒使壯士悲託交何處論新舊<lb/>
與君一見即傾倒握手相驩情頗厚意氣能凌豪士前<lb/>
風流肯落當時後毎於結客散黄金縱令負郭無百畆<lb/>
白社吟來落木秋青山醉倒芳尊酒知己終憐水上萍<lb/>
年光暗擲門前桞惟有長歌一片心此日贈君君識否<lb/>
　　紈扇歌贈别張秀才<lb/>
<pb n="KR4e0084_WYG_003-22b"/>
手把白紈扇贈君表深情諸君試揮揚座上仁風生紈<lb/>
扇團團似明月不比君心圓復缺聊將霜雪比貞素那<lb/>
謂炎凉有離别念爾相携似故人氷壺玉樹宛相親草<lb/>
聖從經内史筆西風漫障元規塵憶當長信深幽地曽<lb/>
對佳人掩雙淚此日臨岐一送君莫學秋來便相棄<lb/>
　　贈吳六<lb/>
少年結客遊五陵布衣落魄喜談兵是時氐羌殺主將<lb/>
邊庭一夕烟塵生當筵意氣許君死飲血報仇為知己<lb/>
<pb n="KR4e0084_WYG_003-23a"/>
一生猿臂挽兩弧三尺魚腸走千里窮秋絶漠羽書飛<lb/>
輕身陷陣解重圍眼看旄頭闗塞落手持讐首轅門歸<lb/>
帳下三杯躍紫燕衆中萬嵗瞻白衣功成幕府失姓字<lb/>
扁舟歸釣滄江湄爾來時平復何有萬事磋跎付杯酒<lb/>
昔年蓮鍔吐星鋩今日茅茨閉虛牖大夫感激驚心魂<lb/>
平原食客有誰存臨風夜夜弔孤月長歌撃筑聲俱吞<lb/>
閒來遇我何所為未言徃事先凄其鬢毛零落已如此<lb/>
心跡悠悠誰復知<lb/>
<pb n="KR4e0084_WYG_003-23b"/>
　　送陳熚<lb/>
池上百草緑春城黄鳥吟玉壺清酒與君别青山去後<lb/>
空雲林問君此行何慷慨一嘯揚眉起滄海須使功名<lb/>
及早成莫教緑鬢流年改拂劔酣歌四座傾共看仙籍<lb/>
快登瀛上林奏賦久相待宣室求賢方未寧縱醉臨岐<lb/>
不知晚落渚蕭蕭送歸鴈别路雲程兩地分目極烟江<lb/>
去帆逺<lb/>
　　寄答黄伯亨<lb/>
<pb n="KR4e0084_WYG_003-24a"/>
我馬從東來君車正西去有似風吹海上雲天際無心<lb/>
忽相遇與君相遇即相知瀝膽輸肝無復疑虞卿豈顧<lb/>
雙白璧平原輕擲二美姬狂歌一斗酒共醉六屏月拂<lb/>
曙登古臺慷慨與君别君行五嶺南我阻三山道何處<lb/>
我思君天涯但芳草昨朝鴻鴈下烟江銜得君書置我<lb/>
前開緘拂冰雪千里情灑然念昔與君多意氣相期豈<lb/>
作桃李妍鬷生立堂下叔向知其賢袁𢎞發朗詠謝公<lb/>
遂回舡丈夫一語茍有合何必結交窮嵗年我有古干<lb/>
<pb n="KR4e0084_WYG_003-24b"/>
將銹澁久棄捐寧甘困泥滓恥為兒女憐君有長歌向<lb/>
余冩我將古調為君宣月明洞口鳴風泉清商一曲付<lb/>
哀絃雲山麋鹿可為侣紛紛薄俗何其偏<lb/>
　　贈李道士<lb/>
大樸已散𤣥風澆函闗紫氣騰赤霄邇來蓬壺㡬清淺<lb/>
孫枝秀出何飄飄君從胡來載雲軺仙裾揺曳凌晨朝<lb/>
紫皇天上吹碧簫左揖羡門右松喬東祈若華夀西母<lb/>
麻姑緑鬢顔未凋有時馭列缺攜招揺頫降昆吾丘飲<lb/>
<pb n="KR4e0084_WYG_003-25a"/>
我長生瓢霓為鈴兮風為馬白日羽翰何翛翛吾將挈<lb/>
日月以觀乎無始與夫子兮遊遨<lb/>
　　西亭夜送林六敏還山<lb/>
今夜西亭月秋風梧葉凉故人發孤興别夢遶林塘浮<lb/>
世相逢心草草羡君拂衣一何早百畆風泉繞桂枝歸<lb/>
去南山跡如掃南山松桂北山雲飲澗穿雲麋鹿羣牕<lb/>
間明月但髙枕洞口飛泉長對門知君自是悠悠者何<lb/>
須叩角歌長夜鄭谷年來秋草稀鹿門誰伴白雲歸君<lb/>
<pb n="KR4e0084_WYG_003-25b"/>
行好覔赤松子余亦將紉薜荔衣<lb/>
　　送吳生赴閩中<lb/>
吳生落魄志不羈世上悠悠那復知長希一代賢豪士<lb/>
不學千金遊俠兒三十窮經坐環堵四壁蕭條但榛莽<lb/>
客路偏驚季子裘故人誰薦揚雄賦酣歌擊筑不堪聞<lb/>
中宵起舞思紛紛功名且付杯中酒富貴從輕天上雲<lb/>
平生髙懐有如此青眼論交見生死俗流未足論升沉<lb/>
丈夫應須有知己茲行逺遊何時還西窺太華浮雲間<lb/>
<pb n="KR4e0084_WYG_003-26a"/>
也知局促蓬蒿底終然莫掩冲霄翰<lb/>
　　宿桃溪方翁家贈别<lb/>
清溪一帶縁桃花春來水上流胡麻東風尋源泛瑶棹<lb/>
雲中逺見山人家於茲水木相含景裊裊松杉亂天影<lb/>
少焉林壑衆籟鳴巾舄飛來片雲冷二三老翁住東陂<lb/>
薜衣霜雪埀兩眉自言入山嵗已久不知人世今何時<lb/>
傳聞有客驚還喜共薦清泉飯松子烟林霧篠不逢人<lb/>
碧草苔花應滿地問余何事在塵間那似山中日月閒<lb/>
<pb n="KR4e0084_WYG_003-26b"/>
澗户聊同魚鳥醉石牀常伴雲霞眠乍逢靈境真堪悦<lb/>
區縁未謝還成别别後重來定㡬時夢繞溪邊緑蘿月<lb/>
　　題深溪草堂<lb/>
草堂住在深溪裡四面牕開玩清泚空翠長浮半壁隂<lb/>
凉颷時傍虚簾起雲收月堕吟幌明雨過苔侵釣磯紫<lb/>
心閒野鳥自忘機客至談𤣥聊隠几髙情澹蕩付琴尊<lb/>
有時落魄不冠履已知人境得蓬丘恍若漁舟問桃水<lb/>
滄洲有約在投竿白首何心懐帝里祗今方憐世態薄<lb/>
<pb n="KR4e0084_WYG_003-27a"/>
逢君况值丘壑美荷衣蕙帶或可紉也向溪頭拾芳芷<lb/>
　　聽琴歌送方氏逸民歸天台<lb/>
嶧陽孤桐節風雨月中雙鳯幽修語一辭㸑下登髙堂<lb/>
徽向黄金思何苦初彈一曲南風生端拱埀衣虞舜庭<lb/>
悄然再鼓神欲徃美人頎而結遐想須臾改調絃亂鳴<lb/>
引宫刻角流新聲泛如陽春激白雪淡如緑水涵秋清<lb/>
羡君操成有如此十指游心在千古户外翩翩鸞鶴翔<lb/>
松下傞傞鬼神舞世間箏□徒紛紛可憐此調誰能聞<lb/>
<pb n="KR4e0084_WYG_003-27b"/>
江湖寥寥少知己抱歸獨卧空山雲<lb/>
　　送友還劔上<lb/>
手把一尊酒送君白下門秋風官道傍落葉何紛紛念<lb/>
我辭家久為客京華一日㡬人别茲晨慷慨復送君令<lb/>
人却憶故山雲君家舊在劍溪上門外雙峰宛相向雲<lb/>
屏九曲倚醉過青山别後近如何君行漫浪不須久舊<lb/>
業荒凉風雨後㑹予得買南山航蘿逕苔磯一相候<lb/>
　　賦得郎官湖送蕭長史<lb/>
<pb n="KR4e0084_WYG_003-28a"/>
郎官不見今已久平湖誰泛郎官酒芳尊空負東園花<lb/>
落日長懸漢城柳送君扁舟湖上過荆雲郢樹勝槩多<lb/>
㣲風十里留孤櫂細雨三湘送晚波謫仙祠古何寥寞<lb/>
郎官佳句誰繼作羡君雅調希昔賢湖中早望寄來篇<lb/>
　　賦得釣龍臺送友人還閩<lb/>
九原鹿迹何茫茫五星東井熙炎光無諸功成裂漢土<lb/>
組練三千還故鄉當時築臺青㝠中閒來埀釣滄江龍<lb/>
屠龍技成去不返至今百粤山河空臺外蒼山落平楚<lb/>
<pb n="KR4e0084_WYG_003-28b"/>
臺下江流自今古野水荒烟古戍寒落日精靈尚來去<lb/>
過客慿髙眺逺鴻可憐何處聽歌鍾愁雲偏結謝端渚<lb/>
海月長懸薛老峰故人舊隠螺江側曽共吟秋弔陳迹<lb/>
此日南歸興不窮别後登臺好相憶<lb/>
　　劍潭歌送董大令還晉江<lb/>
兩山何來勢峥嶸山下碧潭秋水清昔人寶劍化神物<lb/>
至今白日風雷争送君南行感疇昔秋深擁棹蛟龍窟<lb/>
醉起登艫牛斗爛夜凉擊汰精靈出千里寒流赴海深<lb/>
<pb n="KR4e0084_WYG_003-29a"/>
宦游同到海天溟明朝霄漢還相㑹未必牛刀嘆陸沉<lb/>
　　賦得龍江送蕭御史<lb/>
君不見龍江水流東到海天塹由來知㡬代三月春潮<lb/>
繞帝城噴雪鳴濤走澎湃徃事流殘落照中六朝遺迹<lb/>
恨無窮清時不用限南北萬國梯航此日通烟開目極<lb/>
澄波渺海門一㸃孤帆小勢吞九派落雲間雄浸三山<lb/>
出天表江上潮來一送君中流宛見繡衣新青年好遂<lb/>
澄清志莫羡當時撃楫人<lb/>
<pb n="KR4e0084_WYG_003-29b"/>
　　送陳將軍還鎮三河<lb/>
紫髯將軍身七尺早拜金吾未三十臂挽雕弧二石强<lb/>
腰横寶劍千人敵曽随驃騎過祁連論賞平蕃功最先<lb/>
直向交河馳羽檄肯教烽燧照甘泉名髙飛將傳異域<lb/>
氣凌屬國雄燕然百年思刷㑹稽恥萬里曽屯充國田<lb/>
邇來移鎮三河久馬上黄金埀紫綬偏禆皆為六郡英<lb/>
賢豪不數雲中守平原草色獵騎還鴈門雪盡春歸後<lb/>
邏靜無傳紫塞烟客來但醉芳尊酒良時躍馬獨朝天<lb/>
<pb n="KR4e0084_WYG_003-30a"/>
闕下相逢思藹然久知公子能虛左苦憶將軍恒在邊<lb/>
錦帯紅纓士如虎明日都門仍出祖節鉞翩翩不見君<lb/>
惟見雲臺天尺五<lb/>
　　送楊世顯還温陵兼寄胡郡守童將軍<lb/>
八月江南鴻雁翔蒹葭夕露凝如霜典衣沽酒不成醉<lb/>
遊子此時思故鄉故鄉别來在何許秋風吹落桐花樹<lb/>
歸夢長懸嶺嶠雲客衣久翳秦淮雨以茲慷慨賦式㣲<lb/>
都門祖帳送斜暉舟從揚子江頭發路指嚴陵灘下歸<lb/>
<pb n="KR4e0084_WYG_003-30b"/>
壺公片月生滄海紫㡌嵐光拂翠微温陵太守蘭臺客<lb/>
徃日詞林見顔色虎頭將軍懸轆轤金尊為爾酒剰沽<lb/>
到時相見即傾倒為我問訊今何如<lb/>
　　贈遼陽僧慧峰<lb/>
上人出家絶世縁少小入山今㡬年悟得真空無住著<lb/>
手探濁海神珠圓草衣百結幽巖裡晝拾松花飲泉水<lb/>
野性無心狎澗麋大法時譚聽山鬼遼海蒼蒼接逺天<lb/>
居人漁獵厭腥膻山中有僧誰解識長日安禪祇晏眠<lb/>
<pb n="KR4e0084_WYG_003-31a"/>
此生自笑機縁薄欲接㣲言解羣縛昨夜中峰禮白雲<lb/>
唯見諸天寶花落<lb/>
　　古劍行贈周辰<lb/>
殺氣貫斗牛精光何陸離風胡不可遇千載令人悲憶<lb/>
昔干將初鑄日五夜龍池飛霹靂秋水芒寒鸊鵜膏虹<lb/>
光鍔吐蓮花質當年曽聞易水歌荆卿不濟當如何從<lb/>
來相随赤帝子颯颯秋郊泣嫠鬼乃知神物用有時風<lb/>
雲變化誰能知祗今蕭條鐔水上白日徃徃蛟龍飛俠<lb/>
<pb n="KR4e0084_WYG_003-31b"/>
客相看魂欲死一片雄心許知己别來夜夜匣裡鳴憶<lb/>
君清淚如鉛水為君摩挲君試看劍歌有曲君莫彈從<lb/>
來烈士皆如此茫茫萬古悲風寒<lb/>
　　騶虞歌<lb/>
玉壺漏咽銅龍曉香煖蓬萊百花繞閶闔平臨寶仗催<lb/>
千官跪進騶虞表慶世騶虞此日生普天率土頌昇平<lb/>
般般文采樂君囿濟濟威儀叶聖徵周詩自昔歌忠厚<lb/>
此物由來世稀有五龍八駿詎能追紫鳯祥麟本同友<lb/>
<pb n="KR4e0084_WYG_003-32a"/>
南薫方理朱絲絃莵昌懸精光麗天瑶編綵毫瑞青史<lb/>
吁嗟騶虞古無比<lb/>
　　東湖春意圖為樵門李姚生題<lb/>
鴛鴦湖上春風軟栁絲無力桃㾗淺暖烟籠碧水如雲<lb/>
纎纎細草苔香滿滿樓罨畫大堤傍羅綺晴嬌緑錦鄉<lb/>
氷絃玉柱新調吕半蹙雙蛾倚淡粧鸂鶒雙雙㸃晴霧<lb/>
百勞東飛燕西去紫泥誰染天上春雲緘留得相思句<lb/>
日暮相思枉斷腸緑波千里共悠揚龜甲屏風花夢曉<lb/>
<pb n="KR4e0084_WYG_003-32b"/>
一抺修蛾鏡中小<lb/>
　　王芾家詠梅花燈<lb/>
并娥剪素鏤秋水蘭燄傳春破瑶蕋粉屏射蠟揺珠光<lb/>
的厯氷魂廣寒裡嚴城畫角聲咿咿羲馭漸軋搏桑枝<lb/>
芳心暗逐烟燼落玉鳬咮冷沉烟薄<lb/>
　　紫芝山房歌為鄭尚書賦<lb/>
我昔慕幽賞山水縱竒觀朝揮海客棹暮宿山霞闗武<lb/>
夷羣峰白雲端幔亭玉女非人間層巒叠嶂去何極空<lb/>
<pb n="KR4e0084_WYG_003-33a"/>
際軒翥如騰鸞雙溪夾出繞明鏡百歩九折鳴飛湍就<lb/>
中紫芝一峰峭恍惚溪上凝烟鬟深林瑶草晝可拾山<lb/>
人笙鶴無時閒紫芝之山不可攀須知聖世非商顔祇<lb/>
應吐祥産竒瑞煌煌三秀被林巒何人卜居此山下康<lb/>
成子孫世文雅朶朶芙蓉鏡㡳青淙淙瀑布屏間瀉山<lb/>
寂寂兮山房幽蘭膏烟帳夜埋頭經史縱横一萬巻天<lb/>
地上下三千秋閒尋方外屐笑掬磵底流採芳結瑶佩<lb/>
濯足歌逺遊蒼生海内望安石謝公不得東山留一朝<lb/>
<pb n="KR4e0084_WYG_003-33b"/>
束書謝丘壑嘯咤風雷起寥廓石牀松月為誰明清夜<lb/>
徒聞弔猿鶴南宫作賦安足竒大廷對䇿禆衮衣才髙<lb/>
萬乗屢回顧承明出入生光輝玉騘曽錫天間騎節鉞<lb/>
重煩大藩寄小吏蘭臺識馬周居人渤海懐龔遂勝槩<lb/>
相看無處無烟蘿不似故園居瞻雲㡬動親闈念歸思<lb/>
空因託鯉魚爾來中朝屬耆舊廊廟端嚴軃章綬廷尉<lb/>
人傳天下平秩宗名在當時右當時之名信可稱回望<lb/>
故山山更青晉公緑野久寂寞白傅匡廬未足榮秖<lb/>
<pb n="KR4e0084_WYG_003-34a"/>
今八荒歌太平三台位列中天明功成早晚拂衣去仙<lb/>
舟九曲能相迎此時君當倒却建溪緑我亦為君歌一<lb/>
曲何必相携茹紫芝四海清風緬髙躅<lb/>
　　雙桂堂為彭進士汝器賦<lb/>
君家庭前雙桂枝翠芳金粟枝離離塵世豈同凡木比<lb/>
雲間自有天香吹人言此種蟾宫得曽映清光滿仙陌<lb/>
移植君家今㡬年日日開簾玩芳色請看雙桂共青青<lb/>
五桞三槐漫獨榮月中鸞鳯交加影風裏虬龍答和聲<lb/>
<pb n="KR4e0084_WYG_003-34b"/>
更愛君家好兄弟早歳香名折仙桂君不見庭前此<lb/>
樹根不移直上凌雲日相對<lb/>
　　薜蘿山房歌為新寧王錫賦<lb/>
陶公栁莊蕭索久蔣生竹逕開何有何似君家隠處偏<lb/>
開門蘿薜向人懸蘿薜蒼蒼送晚凉縈烟絡月繞林塘<lb/>
鳥啼宻葉籠書愰客去飛花滿石牀寒侵細蔓秋仍薄<lb/>
飲覆春泉香濯濯夜深惟恐蛟龍爭幽處無論鬼神託<lb/>
我憶山房昔訪君繁烟裊裊更紛紛别後山衣夢中冷<lb/>
<pb n="KR4e0084_WYG_003-35a"/>
何日重紉蘿薜雲林間泉石題名久澗畔莓苔藉醉頻<lb/>
緘藤為報故人意瑶琴一曲山房春<lb/>
　　凌歊臺懐古<hi>臺在黄山巔宋太祖離宫</hi>
朝發石頭渚暮宿黄山道携酒眺古臺離離但烟草憶<lb/>
昔茲臺何壯哉宋祖離宫臺上開臺前寶樹入層漢臺<lb/>
下炎歊隘九垓楚山望盡蜀山出雄跨全吳勢凌突欲<lb/>
吞銅雀俯中原不數黄金貴竒骨三千歌舞宿雲端公<lb/>
子王孫徃復還秦闗捷書不再返鼎湖飛龍誰復攀繁<lb/>
<pb n="KR4e0084_WYG_003-35b"/>
華一旦乃如此寂寂荒臺秋色裡徃事徒悲禾黍場殘<lb/>
碑半堕滄江水滄江水流去不回空陵刼火變寒灰欲<lb/>
將霸業問行客黄山落日清猿哀<lb/>
　　蒼梧與鄒郎中别<lb/>
五兩絓飛雨夜宿蒼梧隂蒼梧烟水正愁絶江上誰歌<lb/>
離别吟與爾别離何草草百壺且盡開懐抱霜鱠紅鱗<lb/>
入座鮮錦荔堆盤出林早醉起長歌一慨然客中况是<lb/>
客中憐明朝海上能相憶只有青天片月懸<lb/>
<pb n="KR4e0084_WYG_003-36a"/>
　　藤江别思為徐枝文題<lb/>
秋風泛鷁凌寒渚繞座鳴鵾促飛雨羽觴爭勸不須停<lb/>
醉發蒼梧下湓浦三年綘帳淑青衿此日臨岐識爾心<lb/>
為問藤江汪汪水别意與之誰淺深<lb/>
　<lb/>
　<lb/>
　<lb/>
　<lb/>
<pb n="KR4e0084_WYG_003-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虛舟集巻三<lb/>
</p>
<p>
</p>
  </div>
<div>
<head>虚舟集巻四</head> <lb/>
    <p>
<pb n="KR4e0084_WYG_004-1a"/>
欽定四庫全書<lb/>
　虚舟集巻四<lb/>
　　　　　　　　　　　　　明　王偁　撰<lb/>
　五言排律<lb/>
　　山居約馬自牧同隠<lb/>
卜築逺囂塵松泉落澗濱山雲常共醉海月不羞貧看<lb/>
竹琴留客尋芝鹿傍人露巾裁落芰野飯薦香芹樹變<lb/>
啼園鳥溪遊縱壑鱗蕙牀眠薄暝桂酒賞芳春入社髙<lb/>
<pb n="KR4e0084_WYG_004-1b"/>
僧共尋山短屐頻市城能掃迹遲爾結為隣<lb/>
　　夏日同吕民部宴臺山閣書贈邑令沈丙<lb/>
林吹遶横塘山亭挹衆芳琴尊延勝引環佩集仙郎髙<lb/>
詠揮瓊麈飛泉激羽觴葛輕衣入暑玉冷簟浮湘鳯渺<lb/>
辭丹掖鸞緘貯縹囊羣峰屏遍列一水鏡牽長寶瑟頻<lb/>
調柱清歌逈繞梁澗花開互對山鳥下成行已判徵仙<lb/>
事還疑到醉鄉染塵慚汨沒畢景恣徜徉桂域流初魄<lb/>
松梢促晚凉幽期殊未已書此報河陽<lb/>
<pb n="KR4e0084_WYG_004-2a"/>
　　贈童將軍<lb/>
聖德埀文統開疆仗武臣熊羆偏兆渭崧嶽再生申控<lb/>
節三邊靜謳歌萬國春䇿勲來汗馬剖劵寄雄闉何處<lb/>
推名閥淮陽識異人起家龍劔舊錫命虎符新略地功<lb/>
名在専城寵渥臻朔方推鄧禹南土戴曹彬事業誰能<lb/>
擬賢郎更絶倫鳯毛看鸑鷟驥種得麒麟勇略仍無匹<lb/>
雄韜動有神聲名傳此日光彩擅常陳閫外今無事邊<lb/>
陲早控塵轆轤閒夜月睥睨倚秋旻國士延毛遂華筵<lb/>
<pb n="KR4e0084_WYG_004-2b"/>
召郄詵五羊流美頌百粤仰深仁自笑飄蓬客難同入<lb/>
幕賓轅門叨接猛斗篆未誇秦王粲登樓處相如作賦<lb/>
晨不因知己戀誰作浪遊身伏櫪心猶壯攣鞲氣未馴<lb/>
素書如可試黄石舊為隣<lb/>
　　寶珠蘭若<lb/>
萬花明晚嶂一逕靄天香問法逢龍勝尋山到鴈堂梵<lb/>
輪標月相石鏡讓珠光野興看雲逸松泉捲幔凉洗心<lb/>
依覺苑作禮面空王初地超凡品泠然萬慮忘<lb/>
<pb n="KR4e0084_WYG_004-3a"/>
　　蔣山法㑹瑞應詩應制作<lb/>
寶地奉金仙璇宫啟梵筵真僧騰異域開士唱三縁説<lb/>
法雲成盖談經花雨天祥光凝彩絢甘露㵼珠圓天樂<lb/>
慿虚下神燈徹夜懸勝因濟妙筏覺路指迷川秪樹春<lb/>
光溢靈山㑹儼然願茲宏至化皇運共千年<lb/>
　　白鹿應制<lb/>
樂囿歌周室呈祥出漢圻神胚金毓秀瑞采玉為姿顧<lb/>
兎寧堪匹祥烏未足竒露毛偏濯濯霜角自離離漫㸃<lb/>
<pb n="KR4e0084_WYG_004-3b"/>
蒼崖雪曽銜紫嶺芝來依琪苑靜馴傍玉階宜海嶠遺<lb/>
仙跡窮荒貢赤墀何如昭景貺重覩聖明時<lb/>
　　送人戍邊<lb/>
玉勒浮雲騎雕鞬明月弓日邊辭帝輦天際逐沙蓬百<lb/>
戰兵符動三門將略雄戈矛明積雪旌斾疊髙風朔漠<lb/>
窮隂外幽闗落照中壯懐何以贈劍氣欲吹虹<lb/>
　　挽林思和校文<lb/>
冠冕長林後詩書百粤尊九侯傳世澤雙闕表名門學<lb/>
<pb n="KR4e0084_WYG_004-4a"/>
海文風盛黌宫教雨存朋簪方濟濟逝水竟沄沄寂寞<lb/>
餘詩社飄零散酒樽琴書徒爾恨鐘鼎更誰論夜月看<lb/>
歸鶴秋猿伴旅魂園林荒竹樹風雨敗蘭蓀走訃驚千<lb/>
里悲歌向九原猶疑騎列宿箕尾不堪捫<lb/>
　　題天台梁氏聚青山房<lb/>
絶巘隣滄島中峰接上台林間别阜出忩外聚青來選<lb/>
勝宜招隠棲幽異鑿坯白雲華頂鶴瀑布石屏雷羽客<lb/>
停鸞吹仙人共酒杯烟霞林鹿伴冠盖嶺猿猜自笑羈<lb/>
<pb n="KR4e0084_WYG_004-4b"/>
塵内何由避俗媒慿題紫芝曲寄謝赤城隈<lb/>
　　題嘉禾楊郡守緑野亭<lb/>
南藩開别邸五馬駐仙軿地接三吳壯山連百粤青簪<lb/>
纓延上客詩酒聚文星妬舞花當户傳歌鳥近屏園丁<lb/>
供核篚野老獻茶經架展黄封軸門題墨客銘白雲随<lb/>
捲幔華月似窺櫺雅趣林泉洽幽懐海岳㝠徐生髙士<lb/>
宅揚子草𤣥亭未足同風調徒應襲露螢須知潁川政<lb/>
鳴鳯下郊坰<lb/>
<pb n="KR4e0084_WYG_004-5a"/>
　　呈陳司馬<lb/>
大將分雄閫名卿出上台六韜資廟略萬里掃炎埃鐵<lb/>
騎如雲集樓船際曉開月將弓影滿霜逐劍鋒摧寵賚<lb/>
當陽節人憐定逺材指麾停羽箑談笑許龍媒銅柱功<lb/>
寧羡金臺志不回豈伊専鉞斧更爾賴鹽梅自笑疲駑<lb/>
甚聊因附驥來未攜孫楚䇿屢接禰衡杯汲引寧忘自<lb/>
吹嘘幸見陪酬恩看玉劍千里動風雷<lb/>
　　環璧軒為劉僉憲題<lb/>
<pb n="KR4e0084_WYG_004-5b"/>
憲節依南紀開軒得最幽引泉窺蜃胍鑿地應龜謀團<lb/>
魄疑初墮輪光訝未収不隨方沼合宜傍月江流荷盖<lb/>
侵書幌芹香㸃客裘漫同瞻泮水非是奠圓丘蒲榖生<lb/>
當異琮璜勢欲侔奎文時貫户雲漢半藏陬色媚沉珠<lb/>
浦輝聨釣玉洲探源窮妙理觀化仰前修映采迴軺鷺<lb/>
㤀機狎野鷗鑑容堪整佩濯足詫埀鈎檻俯花如笑橋<lb/>
成木自樛燕衝飛絮入魚噞亂萍浮潤溥臺前栢聲諧<lb/>
阼外璆瑩深瑕不染光重價難酬才子誇神遇羣公事<lb/>
<pb n="KR4e0084_WYG_004-6a"/>
勝遊賦詩偕酌泂載酒擬消愁凉思通規牖清源得上<lb/>
遊懸車曽有約揮棹倚髙秋<lb/>
　　游海珠寺示同遊文憲使周僉憲<lb/>
絶島波心見棲身玉鏡中欲觀鼇背日還仗鷁樓風客<lb/>
思員壺外雲程若木東蜃光晴作霧海氣晝成虹僧刹<lb/>
蛟龍䕶神珠水月通同遊多逸侣歸棹擬乗空<lb/>
　五言律詩<lb/>
　　塞上曲<lb/>
<pb n="KR4e0084_WYG_004-6b"/>
飛雪逈千里春來草不生曉辭驃騎幕夜薄左賢營性<lb/>
命酬恩寵心魂戀苦旌誰知麟閣上青簡貯芳名<lb/>
　　其二<lb/>
中夜旄頭躍將軍逺戍邊磧昏旗影暗水滑馬蹄穿劍<lb/>
拂秋霜冷弓彎塞月圓直須清大漠萬里勒燕然<lb/>
　　其三<lb/>
代馬風雲色吳駒霜雪明三邊傳警候萬里事横行擬<lb/>
促隂山騎遥連瀚海兵願開沙漠北持答泰階平<lb/>
<pb n="KR4e0084_WYG_004-7a"/>
　　其四<lb/>
逺戍金㣲道一上單于臺闗門秋色斷羌笛夜聲哀少<lb/>
婦龍沙夢長安鶴使回祇今青海月流影碧天來<lb/>
　　隴頭水<lb/>
隴底望秦闗蕭蕭隴水寒照人猶帶恨飲馬不成湍落<lb/>
日邊塵合秋風候騎殘誰磨三尺劍直為斬樓蘭<lb/>
　　楊桞枝<lb/>
春光曉漸饒楊桞暗宫橋嫩葉凝愁黛纎枝倦舞腰祗<lb/>
<pb n="KR4e0084_WYG_004-7b"/>
應悲戍□那解綰蘭橈更待花如霰紅顏為爾凋<lb/>
　　梅花落<lb/>
青樓嘆落梅獨起自徘徊帶雪粘歌扇因風上鏡臺晚<lb/>
糚誰更㸃邊角正堪哀望斷尋香徑依依滿緑苔<lb/>
　　小埀手<lb/>
秦女騁妖嬈春風歩翠翹只疑花作臉更訝桞為腰燭<lb/>
暗花鈿墮風輕羅帶飄自矜纎弱態不羡掌中嬌<lb/>
　　巫山髙<lb/>
<pb n="KR4e0084_WYG_004-8a"/>
巫山不可望望極使人悲樹暗啼猿峽雲空神女祠秋<lb/>
聲留别恨夜月悵佳期欲問髙唐事惟應宋玉知<lb/>
　　入西山訪張隠士<lb/>
兩㟁噴飛瀑結屋烟蘿裡山人不冠屨客至同隠几獨<lb/>
鶴海上歸孤雲澗中起凈掃白石牀風來墮松子<lb/>
　　晚歸湖上<lb/>
一逕惬幽尋悠然世外心不縁流水泛那識落花深潭<lb/>
影澄天鏡松聲韻素琴前林烟磬發歸晚月沉沉<lb/>
<pb n="KR4e0084_WYG_004-8b"/>
　　偶行山中得清冷泉<lb/>
萬籟曉俱寂風泉有逺音偶隨清嶂去因到白雲深噴<lb/>
薄疑飛雪冷清可照心坐來天影澹一曲韻瑶琴<lb/>
　　山寺尋僧<lb/>
尋山憶慧能問偈遇真僧竹覆山門雪花藏古殿燈千<lb/>
家供法食一衲絓踈藤不是遺經呪多應悟上乗<lb/>
　　尋鄭道士坐清暉閣<lb/>
吟秋入翠微髙閣坐清暉鴻寶傳真訣清齋話息機磵<lb/>
<pb n="KR4e0084_WYG_004-9a"/>
雲生野屐山雨拂塵衣自是支離久依方早有歸<lb/>
　　憶陳昇<lb/>
京國一為别橋門十載春虀鹽朝共飯風雨夜連茵玉<lb/>
樹誰先折泉臺竟不晨空將知己淚西望洒風塵<lb/>
　　過董江臺懐從範<lb/>
陳君才八斗何謝建安人不折月中桂誰憐泉下身髙<lb/>
臺枕流水故業委荒蓁忽聽山陽笛凄清滿四隣<lb/>
　　送夏廷簡宿怡山蘭若<lb/>
<pb n="KR4e0084_WYG_004-9b"/>
别路繞珠林秋來落葉深一燈今夜雨千里故人心已<lb/>
覺空門幻還驚旅况侵坐聞鐘鼓曙離思轉沉沉<lb/>
　　陸氏山池<lb/>
淡淡牽銀藻娟娟種玉蓮誰聞照膽鏡中有洗心泉萍<lb/>
散山流影雲收月墮天願随鷗鷺侣薄暮宿寒烟<lb/>
　　送黄尊師歸華山<lb/>
我送金華子西歸玉女峰瑶笙飛一鶴寶劍佩雙龍人<lb/>
問丹砂訣天清碧澗鐘遥知騎白鹿韓衆定相逢<lb/>
<pb n="KR4e0084_WYG_004-10a"/>
　　送人以故將召用<lb/>
秋風大道傍立馬盡餘觴興逐孤雲逺情隨去路長亷<lb/>
頗思趙士漢主憶馮唐莫奏桓伊笛蕭條兩鬂霜<lb/>
　　楊秀才幽居<lb/>
楊子幽居處開忩面逺空水喧明鏡裡雲落畫屛中捲<lb/>
幔留山月揮絃送晚鴻何人問竒字載酒野橋東<lb/>
　　白雲寺贈僧<lb/>
道林説法處應在白雲邊宴坐度小刼㝠觀入大千諸<lb/>
<pb n="KR4e0084_WYG_004-10b"/>
天花雨遍雙樹慧燈懸何日東林社相期種白蓮<lb/>
　　詠毛女<lb/>
拂黛逃秦苑羞蟬入漢年羽毛滋異藥山谷遇真仙夜<lb/>
月思金屋春風潄玉泉折花壽王母嬴女解相憐<lb/>
　　詠西施<lb/>
浣紗白石上本住越溪濱一入吳王苑遂為傾國人春<lb/>
華嬌艶質秋水助精神寄謝東隣女雙蛾莫效顰<lb/>
　　朝退懐南湖草堂寄舎弟及舊社諸游好<lb/>
<pb n="KR4e0084_WYG_004-11a"/>
朝回獨掩扉髙卧息塵機春色如憐客飛花故㸃衣雁<lb/>
行驚别久鶴病憶羣稀何日南湖上春雲滿棹歸<lb/>
　　題金道士丹室<lb/>
石洞掃烟霞仙壇覆落花人間尋鶴侣天上駐鸞車瑶<lb/>
圃桃成實金盤棗似𤓰待予休物累從爾問丹砂<lb/>
　　立春早朝賜酺答鄭編修之作<lb/>
玉厯新頒後千門曉色鮮青雲干舜呂和氣入堯年髙<lb/>
品初傳勅中庖預列筵愧非枚乗侶雨露沐恩偏<lb/>
<pb n="KR4e0084_WYG_004-11b"/>
　　大祀候蹕有成<lb/>
天上開黄道雲間落鳯韶侍臣瞻豹尾列從䕶鷄翹羡<lb/>
錫皇心豫春迴瑞靄飄萬方霑雨露鼓舞頌軒堯<lb/>
　　贈羽林翟大<lb/>
十二羽林郎星文暎上蒼承恩當列仗走馬出長楊夜<lb/>
宿平康里春遊俠客場袖中徐匕首萬里報君王<lb/>
　　閣下贈同官王洪<lb/>
王子才無敵冰壺映世稀賦成金韻逺詩奪錦袍歸入<lb/>
<pb n="KR4e0084_WYG_004-12a"/>
侍趍丹禁承恩拜𤨏闈茂陵慙久病因欲解朝衣<lb/>
　　其二<lb/>
日射黄金闕春回白玉堂地分清切處人在碧雲鄉彩<lb/>
筆傳天語宫袍染露香明朝還獻賦遲爾沐恩光<lb/>
　　寄茅山道士<lb/>
天轉招揺近山藏句曲深龍歸丹井暗松覆碧壇隂賣<lb/>
藥留金訣看雲抱玉琴夜來笙鶴下相應歩虛吟<lb/>
　　和王舜舉春日襄陽之作因送之歸<lb/>
<pb n="KR4e0084_WYG_004-12b"/>
漢水千年緑襄陽二月時人歌大堤曲春到習家池且<lb/>
縱山公醉寧同叔子悲葛疆今已老歸馬莫教遲<lb/>
　　賦得邊城雪送行人胡敬使靈武<lb/>
萬里燉煌道三春雪未晴送君走馬去遥似踏花行度<lb/>
蹟迷沙逺臨闗訝月明故鄉飛鴈絶相送若為情<lb/>
　　賦得騘馬送黄采巡按北京兼寄蕭福王選二豸<lb/>
　　　史<lb/>
錦勒玉花騘長鳴向北風已看千里去坐覺萬羣空歕<lb/>
<pb n="KR4e0084_WYG_004-13a"/>
玉燕山逺鳴鑾薊水通使君同攬轡早晚奏竒功<lb/>
　　贈御醫蔣彦文<lb/>
昔年遊海上晚嵗住京華肘秘盤囊訣爐存伏火砂進<lb/>
方親御扆種藥借隣家欲問廬山杏年來㡬度花<lb/>
　　挽周員外元<lb/>
早嵗擅芳名中年一宦成鶯花平日淚烟月故山情落<lb/>
魄嵇中散猖狂阮歩兵可憐埋玉處芳草傍誰生<lb/>
　　送李校尉致仕還江左<lb/>
<pb n="KR4e0084_WYG_004-13b"/>
雄劔委龍鳴闗河白髪生功成百戰後老去一身輕夜<lb/>
月桓伊笛秋風驃騎營燕歌何處冩曲罷有餘情<lb/>
　　送趙友同還華亭時水泛三吳<lb/>
積水渺無際送君江上還九峰何處所迢逓白雲間舊<lb/>
業菱荷在秋風鷗鷺閒定知三泖月相見一開顔<lb/>
　　送人之昆陵<lb/>
興盡一杯酒相看欲别時孤帆乘吹發一鴈度江遲千<lb/>
古蘭陵令秋風季子祠勝遊多感慨為爾寄遐思<lb/>
<pb n="KR4e0084_WYG_004-14a"/>
　　書懐寄友人還建安<lb/>
游乏金張援官無子孟資庖人羞獨割尸祝漫相知此<lb/>
夜金陵月明朝瓊樹枝武夷山水郡相憶在題詩<lb/>
　　送友游吳適越<lb/>
斗酒興不淺南遊㡬日迴擔囊無俗物訪古及吳臺腰<lb/>
下延陵劔手中張翰杯若逢梅福問相與上天台<lb/>
　　送平直之沔陽學正<lb/>
楚澤三秋近荆門一望開沔流縁泮入巫樹擁屏來共<lb/>
<pb n="KR4e0084_WYG_004-14b"/>
訝平當老誰憐宋玉才鳯歌時有客狂狷待君裁<lb/>
　　舟中贈司馬秀才<lb/>
才子茂陵客何年賦逺遊家藏封禪草身著鷫鸘裘未<lb/>
贈王祥劍先同郭泰舟明朝霄漢上一鶚看横秋<lb/>
　　贈妓<lb/>
白雪調歌曲芳蘭託慧心舞迴香影亂笑掩黛㾗深夜<lb/>
月牽情夢秋鴻覔斷音江舟司馬淚曽為一霑襟<lb/>
　　其二<lb/>
<pb n="KR4e0084_WYG_004-15a"/>
竹枝歌送君錦瑟不堪聞欲識芳心恨愁將寶帶分碧<lb/>
峰留黛墨秋水學湘裙明日陽臺上空瞻一段雲<lb/>
　　分題賦得白櫻桃<lb/>
嫩葉雕輕翠新葩倚淡粧鳥來雲度影人靜月籠香未<lb/>
擬收珠實先應倒玉觴綸巾才欲岸㣲墜露華凉<lb/>
　　賦得花影<lb/>
欲拂更紛紛空香寂不聞亂迷芳蝶夢輕䕶錦苔紋襯<lb/>
月籠書幌因風颺舞裙莫移庭下歩蹴碎一階雲<lb/>
<pb n="KR4e0084_WYG_004-15b"/>
　　送人之蜀郡守<lb/>
聞道蠶叢國西連漢隴平三年懐紫䄂萬里慰蒼生夜<lb/>
月巴川靜秋風錦水清請看霜鍔試莫使雪山傾<lb/>
　　渡揚子江<lb/>
四月驚濤白扁舟發大江不因臨絶險那使壯心降天<lb/>
際羣峰碧磯頭白馬雙勝遊殊未已聊爾駐麾幢<lb/>
　　岳陽送同官王洪中書舎人吳均入蜀<lb/>
五月不可觸三巴未易行共因嚴使命同此念王程月<lb/>
<pb n="KR4e0084_WYG_004-16a"/>
下猿聲斷雲中鳥道横明朝相憶處夢繞錦官成<lb/>
　　嚴州江上<lb/>
短棹蕩江春春風物侯新岸花飛送酒沙鳥近窺人碧<lb/>
樹籠青嶂芳洲㸃緑蘋因悲城市裡日日醉車塵<lb/>
　　其二<lb/>
嚴子投竿處春來載酒過潮聲通越近山色入吳多沙<lb/>
際舟如月雲邊鳥似歌客程随去住那許嘆風波<lb/>
　　西山訪李徵士夜歸<lb/>
<pb n="KR4e0084_WYG_004-16b"/>
山翠雲邊墮溪聲竹外虚尋秋窮謝屐隔水訪陶居隣<lb/>
嫗供新醖家童剪夜蔬醉歸蘿蓽底殘月在襟裾<lb/>
　　别宗上人<lb/>
孤琴宿白枌一錫喜逢君只為譚鋒妙因悲染世氛窮<lb/>
秋燈影靚殘月梵聲聞明發身無住空山又斷雲<lb/>
　　舟中望九華<lb/>
雲錦積岧嶤屏風倚碧霄猿聲聽不盡山翠望還消俗<lb/>
駕何由税仙人不可招夜深理孤棹乗月逐歸潮<lb/>
<pb n="KR4e0084_WYG_004-17a"/>
　　送孤處士歸四明<lb/>
聞説四明路迢迢隔剡溪天連滄海闊樹擁白雲低山<lb/>
憶謝公詠人宜賀監栖送君從此去欲使宦情迷<lb/>
　　除夕<lb/>
殘雪初消夜陽光已報春客懐誰共慰孤燭自相親寂<lb/>
寞烟霞夢飄颻霄漢身君恩何以報來日嵗華新<lb/>
　　送沙子進赴禄州别駕<lb/>
客舎酒初香都門桞色黄一官仍别駕萬里赴炎荒江<lb/>
<pb n="KR4e0084_WYG_004-17b"/>
路猿聲早山城榕葉凉逺人勞撫字且勿厭殊方<lb/>
　　送人令南海<lb/>
二月都門桞那堪綰别離雙鳬舞日下匹馬到天涯海<lb/>
氣滄溟夕山郵瘴雨時惟應南海月千里照相思<lb/>
　　平樂溪巾<lb/>
一水縈銀練亂山攅劍鋒誰家孤嶼火落日古城鐘衰<lb/>
病易為感韶華何處逢平生慕幽寂對此太愁濃<lb/>
　　五羊城遇張順論舊有懐<lb/>
<pb n="KR4e0084_WYG_004-18a"/>
匹馬到炎荒逢君髩已蒼邑人傳左語官樹隠殊鄉感<lb/>
舊看長劒緘情憶縹囊明朝愁又别天海共茫茫<lb/>
　　其二<lb/>
握手京華道相看又㡬年宦情從淡泊鄉思共依然滄<lb/>
海浮空逺孤城落日邊斗槎如可借同覔閬壺仙<lb/>
　　邕州<lb/>
五管推名郡雙江接上游人家蠻洞曉山雨瘴烟浮逺<lb/>
客誰青眼殊方易白頭夜來南極上分野望牽牛<lb/>
<pb n="KR4e0084_WYG_004-18b"/>
　　舟中懐彭詡<lb/>
逺漢落星稀踈林驛火㣲已知去國逺况與故人違旅<lb/>
夢驚殘葉凉聲到客衣何時聨畫舫同望楚雲歸<lb/>
　　與張從事夜坐幕府有贈<lb/>
亞夫登上將劇孟在軍中敵國真堪倚雄姿獨數君詞<lb/>
鋒傳電檄劍氣動星文戎幕新無事髙談坐夜分<lb/>
　　從軍樂軍中録示諸將<lb/>
為問從軍樂東南早罷兵尚資磐石計同醉伏波營寶<lb/>
<pb n="KR4e0084_WYG_004-19a"/>
玦千金換珠纓五采成却慙揚子宅終嵗一書生<lb/>
　　其二<lb/>
秋原草色殘千騎擁雕鞍共道從軍樂誰歌行路難琱<lb/>
戈揮日落玉劍抉雲寒凖擬功成日同歸謁禁鑾<lb/>
　　聞總戎破敵有作<lb/>
功成指顧間一劍定諸蠻後騎方踰甸前軍已斬闗兇<lb/>
徒應破膽黎庶漸開顏麟閣専相待征旗及早還<lb/>
　　過梅闗<lb/>
<pb n="KR4e0084_WYG_004-19b"/>
五嶺壯炎服茲闗勝獨超舄留南斗近劍侍北風遥夜<lb/>
艤商人棹晨經使者軺清時閒柝吏山水自蕭條<lb/>
　五言絶句<lb/>
　　楚調曲<lb/>
君行巫陽道妾住渚宫湄莫戀荆臺樂輕抛桃李時<lb/>
　　紈扇詞<lb/>
皎潔渾無染團團孰與裁秋風原不妬四序自相催<lb/>
　　飲牛潭<lb/>
<pb n="KR4e0084_WYG_004-20a"/>
洗耳在潭下飲牛在潭上白鷺飛復來烟中立相向<lb/>
　　送人隠松溪<lb/>
送爾松溪上猿聲樹樹聞夜凉弄溪月衣上拂松雲<lb/>
　　寄友人<lb/>
去嵗春歸日與君成别離今年春又到君尚客天涯<lb/>
　　秋江漁唱<lb/>
漁舟晚唱來聲在秋江水月明曲未終前汀鷺飛起<lb/>
　　荷露<lb/>
<pb n="KR4e0084_WYG_004-20b"/>
翠盤捧明珠蕩漾圓復碎夜來明月中留得蛟人淚<lb/>
　　題美人撲蝶圖<lb/>
為惜韶華去春深出繡幃撲將花底蝶祇為妬雙飛<lb/>
　　從劉禮部折菊花歸<lb/>
三徑猶未歸東籬露華冷折得一枝來蕭蕭怨秋影<lb/>
　　望君山<lb/>
風來洞庭白雨歇君山青巴陵明月夜瑶瑟怨湘靈<lb/>
　　附詞一闋<hi>調寄唐多令</hi>
<pb n="KR4e0084_WYG_004-21a"/>
湖水接天流君山一㸃浮倚丹青畫出層樓欲弔湘君<lb/>
何處也煙草色滿汀洲　把酒記重逰相看漸白頭賦<lb/>
青蘋誰更悲秋却戀晚峯雲外笛滄海意付扁舟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0084_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虚舟集巻四<lb/>
</p>
<p>
</p>
  </div>
<div>
<head>虛舟集巻五</head> <lb/>
    <p>
<pb n="KR4e0084_WYG_005-1a"/>
欽定四庫全書<lb/>
　虛舟集巻五<lb/>
　　　　　　　　　　　　　明　王偁　撰<lb/>
　七言律詩<lb/>
　　登無諸釣龍臺懐古<lb/>
髙臺逺枕大江流江上雲屏宿靄收才子揮毫春作賦<lb/>
商人醉酒晚移舟空潭龍去山河改古殿雲寒劒㦸愁<lb/>
莫向此中多感慨漢家陵樹已千秋<lb/>
<pb n="KR4e0084_WYG_005-1b"/>
　　留别梅溪諸友<lb/>
凉風才動芰荷衣却憶青山賦獨歸近别慈親温省曠<lb/>
乍抛酒伴醉吟稀天邊鴻鴈秋雲薄水面蒹葮夕鳥飛<lb/>
後夜與君相憶處蕭蕭蘿月掩荆扉<lb/>
　　新築草堂成有述<lb/>
買得幽溪絶世塵林間車馬到無因茅廬新就堪招隠<lb/>
松菊移來散及隣薄暝鳥歸臨水樹傍崖鹿趂採芝人<lb/>
廟堂豈敢干時用但願雲泉了此身<lb/>
<pb n="KR4e0084_WYG_005-2a"/>
　　草堂與山僧夜坐自牧馬大見過<lb/>
移居深入水南村五桞新栽正對門傍岸春流沿翠篠<lb/>
亂藤棲鳥近黄昏牀頭折簡山人致燈下名香野衲焚<lb/>
童子夜深知客至隔鄰呼取醉芳尊<lb/>
　　春暮同周元郊行宿烟霞道院時約黄生同奕<lb/>
累月看花奈醉吟不知春樹變鳴禽偶随芳草同閒屐<lb/>
靜拂孤雲響素琴塵世闗情人事少松壇期宿夜燈深<lb/>
明朝入洞觀棊去未許樵夫得見尋<lb/>
<pb n="KR4e0084_WYG_005-2b"/>
　　晚至鶴林寺<lb/>
問訊山人指白雲數聲烟磬隔溪聞竹房燈靜知僧梵<lb/>
松院苔深見鶴羣聽法夜深山寂寂懶吟衣上月紛紛<lb/>
曉鐘又逐塵縁散此地心期孰與論<lb/>
　　山中送陳生歸海上<lb/>
洞口花飛春欲䦨玉缸携酒送君還三年厭見天涯月<lb/>
千里歸尋海上山壯志功名看髪變浮雲世事與心閒<lb/>
要知别後相思意萬壑松濤懶閉闗<lb/>
<pb n="KR4e0084_WYG_005-3a"/>
　　登宿雲臺<lb/>
一逕縁蘿到上方宿雲臺閣樹蒼蒼憑虚目送秋鴻逺<lb/>
向夕忩涵海雨凉童子見人能下拜老僧出定自焚香<lb/>
近來性癖耽禪悦長向空門禮法王<lb/>
　　寄張員外<lb/>
新年栁色滿都城僊掖朝迴聽早鶯日隠層埤殘雪在<lb/>
香傳别殿曉寒輕瑶池阿母憐方朔漢室公卿羡賈生<lb/>
獨笑長卿淹病久茂陵髙卧有餘情<lb/>
<pb n="KR4e0084_WYG_005-3b"/>
　　登古囊山辟友岩和瓢所居士之作因寄黄八粲<lb/>
何處秋吟覔逺公蒼苔古道石林東月生雙樹聞虚籟<lb/>
香繞諸天見化宫萬法已超言説外此身多在别離中<lb/>
明朝更冩三生偈去約忘機海上翁<lb/>
　　中秋與劉大㑹温陵因寄舎弟<lb/>
相逢斗酒粤江濱客裡襟期有故人天上㡬回今夜月<lb/>
此生空笑百年身且須縱醉清尊倒漫説憂時白髪新<lb/>
却憶鴈行同賞處故山回首一霑巾<lb/>
<pb n="KR4e0084_WYG_005-4a"/>
　　温陵送劉大還三山<lb/>
江流幔曙入河低一尺魚箋醉懶題古道菊花秋草裡<lb/>
敗林莎井露螿啼空林寒影凋芳樹逺澗泉聲下碧溪<lb/>
客路相逢方絶倒馬蹄何事又東西<lb/>
　　秋日與胡泉州㑹小山叢竹亭分韻得飛字<lb/>
秋風江上早鴻飛桂樹團團影漸稀此日尊前須盡醉<lb/>
古來林下㡬人歸青山烏㡌情何戀翠竹黄花願不違<lb/>
更愛山亭車馬散照人蘿月自依依<lb/>
<pb n="KR4e0084_WYG_005-4b"/>
　　客清源贈董别駕<lb/>
清時不逐登壇貴瘴海聊因作郡過細桞營中辭虎竹<lb/>
刺桐花底聽絃歌雙旌暇日朋簪盍别駕行春雨露多<lb/>
自是清源山水勝日勤車馬訪烟蘿<lb/>
　　山中黄博士不至因再約以寄之<lb/>
秋風吹落桂花殘寂寞淮南賦小山自笑草堂魚佩冷<lb/>
空將瑶水鶴書還石門蘿月誰同醉洞口松枝秖獨攀<lb/>
明日角巾能到否呼童竹下掃柴闗<lb/>
<pb n="KR4e0084_WYG_005-5a"/>
　　春日對酒酬鄭公啟<lb/>
與君相見即相歡况值芳春感二難尊酒且邀花底醉<lb/>
流年不用鏡中看江頭草色侵衣袂雨後鶯聲滿石欄<lb/>
世事悠悠祇如此出門何處可彈冠<lb/>
　　送人歸任南海<lb/>
一曲長歌梁甫吟百年人事㡬浮沉青雲北上功名薄<lb/>
白首南還嵗月深贈别臨岐思解劒歸來相憶在鳴琴<lb/>
江頭日夜東流水欲識滔滔是此心<lb/>
<pb n="KR4e0084_WYG_005-5b"/>
　　登九僊山懐林頫因寄<lb/>
雪後空山一棹過新年草色送離歌心知别後登臨少<lb/>
福地重來感慨多谷口飛花看薄暝澗門啼鳥掩埀蘿<lb/>
知君亦有東山屐歸去雲林近若何<lb/>
　　遊仰山寺<lb/>
優鉢曇花㡬樹開寶坊作禮面如來竹邊野衲叅方至<lb/>
龕裡神僧入定回鹿女獻芝依法苑鴈王銜果繞經臺<lb/>
空門且得休塵累何待人間變刼灰<lb/>
<pb n="KR4e0084_WYG_005-6a"/>
　　崇川寄懋功張秀才<lb/>
百尺灘頭一訪君碧雲秋靄正紛紛故人已嘆晨星少<lb/>
此㑹翻成落葉分逺樹孤城江上閉晴空踈鴈醉中聞<lb/>
也知西去寧親日還有相思寄斷雲<lb/>
　　呈芮建安<lb/>
翩翩五馬擁朱轓逺駐旌旗嶺海間不以専城居虎竹<lb/>
誰當西顧慰天顏訟庭落葉知秋早階樹啼烏見吏閒<lb/>
旦晚潁川先奏捷大廷車劍為君頒<lb/>
<pb n="KR4e0084_WYG_005-6b"/>
　　與夏少府迪話别登薛老峰<lb/>
新秋客裡喜相逢絶頂登臨興不窮逺嶼緑波孤島外<lb/>
亂山黄葉白雲中明朝霄漢應誰共别墅琴尊此㑹同<lb/>
去後重來相憶處短笻吟倚候歸鴻<lb/>
　　同自牧瓢所宿張氏南樓<lb/>
鳥下平蕪夕靄収偶携江客宿層樓月明清夜聞鴻鴈<lb/>
忩近天河絓斗牛㡬杵鐘聲雲外杳千家曙色暝中浮<lb/>
醉來枕藉秋衿薄疑借僊槎覔逺遊<lb/>
<pb n="KR4e0084_WYG_005-7a"/>
　　過舊遊有感<lb/>
濕雲如醉䕶輕塵黄蝶東風滿四隣新緑只疑鎖晚黛<lb/>
落紅猶記掩歌唇舞樓春去空殘日月榭香飄不見人<lb/>
欲覔棃雲僊夢逺坐臨芳沼獨傷神<lb/>
　　秋日懐林源前輩<lb/>
載酒行吟野寺秋青山去後與誰遊懐人獨卧雲中島<lb/>
感興頻登江上樓黄菊久拚陶令醉白頭重抱仲宣愁<lb/>
夜來明月還相照好寄心期到劍州<lb/>
<pb n="KR4e0084_WYG_005-7b"/>
　　冬日與諸生登天香臺書寄王處士<lb/>
拂曉登臨上翠臺天風吹送逺香來雲空碧海三山小<lb/>
臘盡寒梅一樹開下界人看塵刼外上方鐘斷白雲隈<lb/>
緱山忽憶吹簫侣為冩鸞緘付鶴迴<lb/>
　　寄自牧時客林王生别館<lb/>
芙蓉秋水漫魚磯白石蒼苔靜掩扉南國懐人成久别<lb/>
茂陵多病有誰依花飛别澗空流水客去髙齋對落暉<lb/>
料得只應賢地主相看未訝故人稀<lb/>
<pb n="KR4e0084_WYG_005-8a"/>
　　挽石泉藍公前元閩省知事<lb/>
曽將孤憤負當時老判南荒衆豈知王氣已随陵谷改<lb/>
劍歌空對海天悲秋風白髪驚殘夢落日窮泉有所思<lb/>
欲弔𤣥沙孤鶴逺不堪惆悵淚如絲<lb/>
　　送蔣大尹<lb/>
秋來城下栁條稀祖席官亭醉落暉小邑絃歌千室逺<lb/>
空林悵别㡬人歸舟移越渚清砧候路入吳門驛火微<lb/>
此去料應承寵渥臨岐何必淚霑衣<lb/>
<pb n="KR4e0084_WYG_005-8b"/>
　　元日早朝<lb/>
鍾山瑞靄曉蒼蒼紫禁猶傳玉漏長雙闕旌旗低鳯輦<lb/>
千官環珮列鴛行恩光已共陽和布草木均霑雨露香<lb/>
獨愧此身無補報年年萬嵗祝堯觴<lb/>
　　閣中書贈陸員外顒<lb/>
西京冠盖日紛紛那得才華似陸雲北苑停驂時聽漏<lb/>
南宫載筆擅摛文龍旗影度天香近玉佩聲移曙色分獨<lb/>
愧才非枚乘侣也陪霄漢逐鵷羣<lb/>
<pb n="KR4e0084_WYG_005-9a"/>
　　送卓民逸還越中民逸以善書客翰林者三年至<lb/>
　　　是得請告歸<lb/>
送君尊酒發都亭亭下春深桞色青别思漫縈風裡絮<lb/>
浮生慣學水中萍客程蘭棹天邊逺舊業柴扉海上扄<lb/>
若向山隂逢道士也應為冩換鵞經<lb/>
　　駕幸大學扈從有作兼似胄監諸博士<lb/>
金輿旦出九重城璧水風雲氣色清千載衣冠尊爼豆<lb/>
萬方禮樂值文明橋門列士瞻天近雲路羣仙捧日行<lb/>
<pb n="KR4e0084_WYG_005-9b"/>
講席更聞敷典誥願將虞夏翊昇平<lb/>
　　退朝左掖聞鶯追和鄭紀善之作<lb/>
帝城春早覺春和朝罷鶯聲送珮珂文羽不随天仗散<lb/>
調音偏傍上林多嬌連茝石花前聽響雜雲韶栁外過<lb/>
却憶故園芳樹底停盃為爾罷狂歌<lb/>
　　元夕午門侍宴<lb/>
臘雪霏㣲栁外消天衢香靄逐人飄千門火樹攅珠斗<lb/>
五夜笙歌下碧霄玉醴恩頒春色早金波影浸漏聲遥<lb/>
<pb n="KR4e0084_WYG_005-10a"/>
侍臣湛露將何補願頌康哉答聖堯<lb/>
　　早朝同員外元賦時有祀事<lb/>
花擁千官刻漏傳蓬萊遥在五雲邊星移北斗當宸極<lb/>
樂動南薫捧帝筵遲日漸晞仙掌露輕風猶裊御爐烟<lb/>
明朝海上祠金馬紫鳯丹書下九天<lb/>
　　元夕黄庶子淮宅詠蓮花燈和胡學士廣韻<lb/>
剪製芙蕖朶朶新元宵分得玉堂春祗疑金炬來深夜<lb/>
未許青藜繼後塵星萼乍移光滿座月波才動影随人<lb/>
<pb n="KR4e0084_WYG_005-10b"/>
年年此㑹逢佳賞醉落筵前紫綺巾<lb/>
　　㯶殿成侍宴和趙郎毅之作<lb/>
别殿新開上苑東旌旗遥駐五雲中花深綺席來僊佩<lb/>
香逐金貂引上公自是衣冠逢盛世非闗歌舞樂春風<lb/>
何人賦有凌雲調明日天書許薦雄<lb/>
　　送曽侍講棨從幸北京<lb/>
羽林仙仗擁皇圻鳯輦時巡出禁闈萬國歌謡歸盛世<lb/>
兩京玉帛望天威相如扈蹕人皆羡賈誼匡時志不違<lb/>
<pb n="KR4e0084_WYG_005-11a"/>
明日甘泉還獻賦㑹令列從有光輝<lb/>
　　送戴子義之揚州幕府之作<lb/>
二月都門桞未眠行人朝發廣陵船酒酣起舞停鵾奏<lb/>
惜别臨岐贈馬鞭徃事玉簫明月夜江南春雨緑蕪天<lb/>
憑君早慰居民望莫學青樓覔翠鈿<lb/>
　　晚集黄審理濟池上<lb/>
池上凉風泛夕波筵前紅粉動髙歌朝迴不惜清尊倒<lb/>
醉後從教白髪多寒色又驚秋社燕露香猶送晚空荷<lb/>
<pb n="KR4e0084_WYG_005-11b"/>
歸鞍未許随明月良㑹人生信㡬何<lb/>
　　送馬進士之姑塾<lb/>
門外驪歌不忍聞城頭落葉正紛紛數尊白下分殘雨<lb/>
一棹青山宿暮雲吳苑砧聲霜後急杜陵秋色鴈邊分<lb/>
朝迴玉珮成行處年少心期獨憶君<lb/>
　　送文良輔湖廣憲副擢廣東憲使<lb/>
玉節重持出禁闈都門觀餞有光輝三湘曉色随騘馬<lb/>
五嶺春雲上繡衣鳥樹盡随霜後落逺人多在日邊歸<lb/>
<pb n="KR4e0084_WYG_005-12a"/>
㑹看滄海澄清遍一鶚横空似子稀<lb/>
　　送林叔亮教授四明<lb/>
秦淮斷鴈不堪聞惆悵官亭一送君尊酒暫留吳市月<lb/>
扁舟遥指越溪雲秋來㡬處寒聲早海上千峰秀色分<lb/>
帳下諸生相待久未應寂寞嘆離羣<lb/>
　　送顯上人還閩中<lb/>
半生踪跡慕雲山結得真僧住世間夜宿孤燈隣妙梵<lb/>
曉隨清磬度禪闗心通萬法縁俱寂目泯空華意自閒<lb/>
<pb n="KR4e0084_WYG_005-12b"/>
此日㣲官牽物累更堪江上送師還<lb/>
　　寄鳴秋趙山人兼似幻居閒士<lb/>
石橋低覆薜蘿隂澗戸虛窻憶醉吟書寄逺公林下偈<lb/>
調髙中散竹邊琴藥欄春去啼禽換茶竈秋来落葉深<lb/>
别後此情何所似題封一寄故人心<lb/>
　　送龍河傑首座自五臺歸將赴天台<lb/>
偶逐孤雲下五臺又擕明月上天台衣傳異域曽留偈<lb/>
楓落長江見渡杯上界經行人世别天宫説法夢中廻<lb/>
<pb n="KR4e0084_WYG_005-13a"/>
明朝相憶霞城逺空仰金繩覺路開<lb/>
　　太常葛寺丞恵菊花賦答<lb/>
重陽陶令嗟無酒笑我霜餘未見花黄菊忽驚移奉禮<lb/>
白衣從遣到隣家寒生客邸秋光滿秀擷踈英舞影斜<lb/>
三逕縱令歸未得也應一粲墜烏紗<lb/>
　　輓清暉亭林處士<lb/>
芳洲蘭芷正霏霏忽訝中峰隕少㣲雅調何因寄流水<lb/>
孤琴空自掩清暉雨荒脩竹棊聲静塵滿閒床鳥跡稀<lb/>
<pb n="KR4e0084_WYG_005-13b"/>
為問沙頭鷗鷺侣此時誰與更忘機<lb/>
　　輓林給事中正<lb/>
少年簪筆侍承明誰復才華似賈生零落桂枝天上夢<lb/>
凄凉薤露世間情秋風旅櫬歸何處落日泉扉閉九京<lb/>
欲致生芻陳楚些不堪南望淚霑纓<lb/>
　　過皖城謁余忠宣祠<lb/>
寂寞孤城野水濆亂餘猶見幾家存女牆日落埋秋草<lb/>
官樹啼烏集暮雲百戰徒聞存國歩孤忠誰復弔英魂<lb/>
<pb n="KR4e0084_WYG_005-14a"/>
夜来遺廟空庭月長□悲笳不忍聞<lb/>
　　登小姑山和何禮部韻<lb/>
宦遊久憶惬登臨此日憑髙快賞心水盡平湖空外落<lb/>
天開絶島望中沉仙人遊珮春雲染神女宫鬟曉霧侵<lb/>
却羡漁舟煙浦笛數聲何處答清吟<lb/>
　　泛舟漢江示同使何禮部韻<lb/>
郢樹西連鸚鵡洲洲前浩蕩漢江流當年神女曽遺珮<lb/>
此日仙郎更泛舟雨歇鷗鳬屏底見烟光島嶼鏡中浮<lb/>
<pb n="KR4e0084_WYG_005-14b"/>
平生最有滄浪意一曲傳君入棹謳<lb/>
　　過鐵甕城<lb/>
大江東去浩無窮江上孤城勢最雄天地今逢王業盛<lb/>
山河曽笑霸圖空寒潮落盡春雲白沙鳥飛来夕照紅<lb/>
欲訪遺踪尋海岳月明跨鶴共凌風<lb/>
　　過昆陵懷浦舎人源<lb/>
昆陵烟樹晚依依短徑行尋到夕暉吟舎空餘秋草没<lb/>
故園時見野禽飛晉宫詞筆應誰繼聖代才名似子稀<lb/>
<pb n="KR4e0084_WYG_005-15a"/>
此日懷君何處冩臨風惟有一沾衣<lb/>
　　到南湖草堂<lb/>
草堂舊隠白雲邉湖上春風耐醉眠别去松楸頻入夢<lb/>
重来猿鶴又經年移文漫假山靈誚謝病終須聖主憐<lb/>
明發江頭荀御動晚林重鎖緑蘿烟<lb/>
　　登采石蛾眉亭<lb/>
牛渚磯頭烟水生蛾眉亭下大江横春歸楚樹浮空盡<lb/>
山隠淮雲入望平瓊館有才看倚馬錦袍無夢借飛鯨<lb/>
<pb n="KR4e0084_WYG_005-15b"/>
停橈欲和渝洲曲都付吳歌子夜聲<lb/>
　　宿巴陵聞笛<lb/>
玉篴飄殘月下聲空江秋入思冥冥怪来楊栁移闗塞<lb/>
可是梅花落洞庭半夜旅魂隨調切誰家少婦倚樓聽<lb/>
曉来更覔龍吟處一㸃君山水靣青<lb/>
　　幕中贈張郎中<lb/>
共投簪筆出蓬莱萬里従戎亦壯哉閫外論材需豹畧<lb/>
尊前説劍許龍媒中朝人物希先輩午夜文星接上台<lb/>
<pb n="KR4e0084_WYG_005-16a"/>
坐見烽烟銷㓕盡秋風聨轡到雲臺<lb/>
　　寄郭麾使希武<lb/>
青年建節似君稀千騎轅門擁鐵衣萬里獨留孤劍在<lb/>
三苖已見逺人歸西風暫及黄花醉逺檄時將白羽揮<lb/>
却笑叅軍淹病久未諧清論寸心違<lb/>
　　九月朔日起覺寒甚<lb/>
誰道炎荒暑氣蒸重陽未到早寒生也知天運隨皇運<lb/>
頓覺南行似北行季子貂裘猶未理楚人騷珮暫辭榮<lb/>
<pb n="KR4e0084_WYG_005-16b"/>
晚来笳鼔城頭急祗有歸心對月明<lb/>
　　贈閫帥張鎰<hi>航海侯之孫</hi>
將軍簪弁舊名門奕葉曾承雨露恩汗馬樓船成往事<lb/>
玉符金劵至今存節旄正倚雄邉重弓劍休嗟瘴海昏<lb/>
早晚馮唐勞帝想定從白下候歸軒<lb/>
　　憑祥道中遇元夕有懷<lb/>
曽向蓬莱捧壽觴良宵湛露沐㤙光鳯笙曲奏梨園譜<lb/>
鼇背燈移火樹芳往事别来傷旅恨流年老去在他鄉<lb/>
<pb n="KR4e0084_WYG_005-17a"/>
夷歌蠻舞誰能解馬上看山夜未央<lb/>
　　與友人詠分得紅葉<lb/>
一片飛来堦下紅滿林驚覺夜霜空緑圭不剪封周弟<lb/>
錦字頻題出漢宫亂撲征衣山徑裏染成秋色夕陽中<lb/>
幾廻記得停車處錯把春華認晚楓<lb/>
　　詠萍<lb/>
忽見新荷長緑萍恍疑殘雨散銀屏幻身慣舞風前白<lb/>
弱質終浮水靣青斗實當年歌赤日中逵何處覔繁星<lb/>
<pb n="KR4e0084_WYG_005-17b"/>
却慚誰是深根蒂雨約風翻總未停<lb/>
　七言絶句<lb/>
　　懷仙寄上清何尊師<lb/>
崇臺髙映大羅顛三素流雲繞碧天王母不來春又暮<lb/>
洞門閒却古苔編<lb/>
雲母屏風月影孤碧雲琪樹兩三株道童慣識鈞天舞<lb/>
偷向堦前教鶴雛<lb/>
　　漢苑行<lb/>
<pb n="KR4e0084_WYG_005-18a"/>
羞將團扇泣秋風懶掃蛾眉傍笑叢一自掖庭辭輦罷<lb/>
棃花殘雨鎻深宫<lb/>
露凝仙掌月華清燈暗長門夢不成咫尺昭陽承寵處<lb/>
夜深猶自按歌聲<lb/>
　　閨思<lb/>
冷落殘筝十指疎良人逺戍近何如樓頭數盡南飛雁<lb/>
不見遼陽一字書<lb/>
　　山居偶成<lb/>
<pb n="KR4e0084_WYG_005-18b"/>
拂斷紅塵與俗違雲屏幾曲傍深依幽蘭小徑無行跡<lb/>
亂落松花自㸃衣<lb/>
　　秋山吟望<lb/>
一徑吟秋到石壇烟蘿逺映碧峰寒松邉獨鶴歸来晚<lb/>
贏得閒雲片片看<lb/>
　　題畫美人<lb/>
八駿瑶池去不迴蛾眉蕭颯鏡中哀至今楚水荒臺上<lb/>
化作行雲夢裏来<lb/>
<pb n="KR4e0084_WYG_005-19a"/>
　　題張友謙倭扇山水<lb/>
萬里空濛海上山僊人樓閣有誰攀只縁博望星河棹<lb/>
移得蓬莱到世間<lb/>
　　題畫白翎雀<lb/>
塞花原草度交河往日曽隨鳯輦過一自翠華消息斷<lb/>
空將遺恨寄雲和<lb/>
　　題米老山水<lb/>
海岳菴前覔舊蹤蒼茫雲樹米南宫别来幾片青山影<lb/>
<pb n="KR4e0084_WYG_005-19b"/>
都付寒鷗一笛風<lb/>
　　題趙仲穆小景<lb/>
踈烟淡月大堤傍逺樹連墻接水鄉子夜呉歌驚宿鷺<lb/>
風流宛似趙家莊<lb/>
　　題鵪鶉<lb/>
五陵鞍馬醉芳塵翠袖籠香錦翼馴一自雕屏辭鬬影<lb/>
露苔烟草幾回春<lb/>
　　為周處士題枯木<lb/>
<pb n="KR4e0084_WYG_005-20a"/>
風摧雨蝕大江濆寂寞盤龍百尺根莫笑支離空老却<lb/>
五陵烟翠幾枝存<lb/>
　　為林尚黙題新竹<lb/>
粉籜新凋亂玉叢青青已覺萬林空軒廷未製伶倫管<lb/>
翠濕江南烟雨中<lb/>
　　題畫馬<lb/>
鳯臆龍鬃意氣雄霜蹄蹀躞襯輕風時清不作沙塲夢<lb/>
日日承恩列仗中<lb/>
<pb n="KR4e0084_WYG_005-20b"/>
　　題林檎山雀圖<lb/>
人間不見函封帖粉墨驚傳落畫屏山鳥飛来林雨後<lb/>
蒼苔啄破子青青<lb/>
　　題棃花折枝<lb/>
庭院深沉簾幙垂雪香雲影露參差别来環珮春如夢<lb/>
為洗殘粧付阿誰<lb/>
　　題王孟端畫梧竹<lb/>
洞門一夜起凉颷萬籟無聲聽漸遥記得朝回明月底<lb/>
<pb n="KR4e0084_WYG_005-21a"/>
井梧埤竹共蕭蕭<lb/>
　　題馬苑小景<lb/>
天際蛾眉淡欲消樓臺染出襯層霄玉簫吹徹鸞飛去<lb/>
人在西湖第幾橋<lb/>
　　題僧自悦山中白雲<lb/>
度壑穿林元是幻風收雨散却還空要知自悦與持贈<lb/>
都在青天片月中<lb/>
　　題清源持上人萬壑松濤亭<lb/>
<pb n="KR4e0084_WYG_005-21b"/>
一徑蕭森萬籟寒翠濤烟縠𦕈蒼巒道人夜半經行處<lb/>
悟入聲聞向上闗<lb/>
　　題畫鶯<lb/>
半窣芳簾醉夢驚數聲拂曙繞花城憑誰借得東風力<lb/>
吹入簫韶雜鳯笙<lb/>
　　題畫鵪鶉<lb/>
原草飄殘作雪絲日斜馬上鬬歸時五陵别後傷心事<lb/>
零落凉州笛裏吹<lb/>
<pb n="KR4e0084_WYG_005-22a"/>
　　送僧歸山<lb/>
一錫東歸雪正深孤峰片月助禪心道門亦有叅方者<lb/>
踏遍空花何處尋<lb/>
　　贈李進士<lb/>
自古鐔津騰寶劍爾家况住湛盧峯盤根此日方看試<lb/>
白日青天見躍龍<lb/>
　　王奉祠宅餞其伯氏之蜀縣令<lb/>
我家仙令来何處又見雙鳬日下歸明發謝庭看玉樹<lb/>
<pb n="KR4e0084_WYG_005-22b"/>
可憐片月憶光輝<lb/>
都門飲散動行旌千里看花到錦城好借三巴江上水<lb/>
與君流作玉琴聲<lb/>
　　夜泊潯陽江驛<lb/>
度盡名山問楚湘扁舟此夜泊潯陽琵琶聲斷知何處<lb/>
江水江烟自𦕈茫<lb/>
　　雨中過洞庭<lb/>
昨夜南風起洞庭曉来湖上雨溟溟忽看天際驚濤白<lb/>
<pb n="KR4e0084_WYG_005-23a"/>
失却君山一㸃青<lb/>
　　長沙懷古<lb/>
孤城獨上思徘徊何似人間苦棄材寂寞湘南烟雨裡<lb/>
賈生還弔屈生来<lb/>
　　重登岳陽樓望君山<lb/>
南湖烟水接天流天際青螺掌上浮欲弔湘均何處是<lb/>
不堪重倚岳陽樓<lb/>
　　常山道中即事<lb/>
<pb n="KR4e0084_WYG_005-23b"/>
前山近曉樹蒼蒼野蕨初抽緑笋長一路春風如有約<lb/>
馬頭吹送落花香<lb/>
提壺聲裡愛山春山色菁葱滿四隣便欲共尋荷芰服<lb/>
却慚簪紱苦縈身<lb/>
　　黄州夜泊<lb/>
岸籠芳樹水籠煙山月江風共客船半夜洞簫聲起處<lb/>
不知誰是玉堂仙<lb/>
　　宿鄂渚<lb/>
<pb n="KR4e0084_WYG_005-24a"/>
襧衡洲古白雲低庾亮樓空緑樹齊惟見晚空漁艇火<lb/>
隨風逺過漢陽西<lb/>
　　陳司馬舟中賞牡丹分韻得歡字<lb/>
折露移雲出楚山錦筵畫舫鏡中看洛陽久負春風約<lb/>
相對無辭盡醉歡<lb/>
　　黄陵廟<lb/>
芳洲烟草碧萋萋古廟雲深落日低剥盡殘碑無可問<lb/>
春山惟有鷓鴣啼<lb/>
<pb n="KR4e0084_WYG_005-24b"/>
　　蔚林與陳司馬言别<lb/>
鶴轡嘶風千嶂裏鷁樓衝浪萬灘中暮雲春樹重重見<lb/>
客裏相思更不窮<lb/>
　　潯州驛<lb/>
客裏潯陽暫泊舟驛樓官樹晚烟稠多情誤作琵琶夢<lb/>
驚覺蠻天瘴雨秋<lb/>
　　潢州憶丁顯<lb/>
故人自是龍頭客何似南荒久不歸欲把一觴陳楚些<lb/>
<pb n="KR4e0084_WYG_005-25a"/>
月江烟雨正霏霏<lb/>
　　登月江樓<hi>仙人槎浦也</hi>
朝来一上月江樓江雨長涵瘴水流望斷釣槎人已逺<lb/>
青山㸃㸃是邕州<lb/>
　　左江錄似友人<lb/>
左江江水日潺湲鳥語沙裳住百蠻莫道天涯應在此<lb/>
交州更隔萬重山<lb/>
　　交州即事<lb/>
<pb n="KR4e0084_WYG_005-25b"/>
一騎衝嚴到市橋夕陽烟樹草蕭蕭居人猶指髙駢塔<lb/>
碧瓦朱甍尚未凋<lb/>
莫道平居是百蠻烟江花月也同攀一從烽火連天後<lb/>
縦有神珠去不還<lb/>
　　交州病中録似諸友時軍中絶餉以手帖干主帥<lb/>
　　　索粮<lb/>
問病尋方事總虚漫勞車馬慰躊躇三年玉署蘭臺筆<lb/>
學冩顔公乞米書<lb/>
<pb n="KR4e0084_WYG_005-26a"/>
　　答謝主帥<lb/>
半欹烏㡌病叅軍萬里従戎未䇿勲不有轅門賢主帥<lb/>
飄零誰與慰殘魂<lb/>
曳裾進作轅門客擁節終慚使者星投李報瓊何日遂<lb/>
空餘豪氣倚青㝠<lb/>
　　病中懷故山<lb/>
逺向清溪掩石門碧蘿烟帳鶴成羣一從誤作遊仙夢<lb/>
誰管秋山幾片雲<lb/>
<pb n="KR4e0084_WYG_005-26b"/>
裊裊檉隂石徑斜野人迎住近烟霞别来門外滄浪月<lb/>
開遍青松幾度花<lb/>
　　九日有懷<lb/>
故園松菊應無恙上國新醪也自佳兩地思歸俱未得<lb/>
一身長笑在天涯<lb/>
　　九日黄司空招飲不赴書以答之<lb/>
菊觴萸豆有佳期客裏逢迎慰所思不是叅軍招不赴<lb/>
病来烏帽未勝吹<lb/>
<pb n="KR4e0084_WYG_005-27a"/>
　　為馮叅議貴題畫風竹馮沅湘人曽為給事中<lb/>
移得孤根過洞庭禁埤曽送珮珂聲如今座上凉颷滿<lb/>
一掃炎荒瘴雨清<lb/>
　　寄莫叅政時在寶陸破賊<lb/>
九月西風太白髙笑麾白羽氣偏豪明朝掃振轅門捷<lb/>
凖擬盧江倒濁醪<lb/>
　　送趙侍郎毅還京<lb/>
富春江畔草萋萋旌斾如雲鐵馬嘶帳下為君斟别酒<lb/>
<pb n="KR4e0084_WYG_005-27b"/>
京華歸夢使人迷<lb/>
　　晚眺鬱孤臺<lb/>
百尺髙臺却暮寒虎頭城枕碧雲端縈迴二水蒼龍合<lb/>
流下前溪十八灘<lb/>
　　雨中登快閣寄畦樂處士<lb/>
江風吹雨晚霏霏江上孤鴻濕倦飛欲向滄波期釣侣<lb/>
清時未許著荷衣<lb/>
　　江上見酴醿分得人字<lb/>
<pb n="KR4e0084_WYG_005-28a"/>
向来同醉帝城春馬首東風落絳茵玉架錦屏消息斷<lb/>
只今誰是冶遊人<lb/>
　　閲兵呈總戎<hi>時積雨大霽</hi>
青天昨夜將星明際曉風雲氣色清試向閲兵臺上望<lb/>
豺狼何處敢横行<lb/>
將臺髙築颭旌旗百萬貔貅試閲時上下風雲同一色<lb/>
天心元與將心期<lb/>
　　凱歌四首<lb/>
<pb n="KR4e0084_WYG_005-28b"/>
大將南征討不庭節旄萬里耀威靈轅門五夜狼星墮<lb/>
直挽天河洗甲兵<lb/>
萬里炎荒貼海平腥波千尺舞長鯨王師百萬従天下<lb/>
瘴雨蠻烟一霎清<lb/>
瘴海樓船一夕過瀘江鐵騎曉鳴珂皇家飛將功成日<lb/>
不數當年馬伏波<lb/>
熠熠參旗䕶陣門喧闐鼔角擁回軍當年麟閣休專美<lb/>
此日雲臺更䇿勲<lb/>
<pb n="KR4e0084_WYG_005-29a"/>
　　又四首<lb/>
六龍曉駕出居庸萬里沙塲一掃空無限山川歸奏凱<lb/>
一時天地為昭融<lb/>
旗翻魚海三秋雪馬躞狼居萬里氷五夜旄頭横陣落<lb/>
六師齊和凱歌聲<lb/>
燕支山下起秋風飲馬河邊日射虹従此玉門開不閉<lb/>
欣逢南北一家同<lb/>
六符同覩泰堦懸壯士長歌北到天萬國衣冠陳玉帛<lb/>
<pb n="KR4e0084_WYG_005-29b"/>
兩京日月照山川<lb/>
　七言排律<lb/>
　　暮雲春樹送張謙<lb/>
岐路逢君賦逺遊傷心雲樹粤江頭輕隂向夕花前度<lb/>
秀色將春雨外浮却訝梁園看漸杳恍疑巫峡散還收<lb/>
白衣靄靄迷征斾翠幄籠籠引去舟惜别不縁今日賦<lb/>
髙情那記昔人留遥連蜃氣江東暝逈帶猿聲渭北愁<lb/>
夢覺㣲茫沙上驛醉来掩映水邊樓宦情已共青霄永<lb/>
<pb n="KR4e0084_WYG_005-30a"/>
别思空隨緑水流若到上林成五色好分餘䕃及南州<lb/>
　　南宫呈大宗伯<lb/>
東壁文章映列曹南宫冠盖富英髦名埀霄漢當時重<lb/>
身接風雲盛世遭花引爐香聞整珮風移扇影見揮毫<lb/>
蓬莱宴罷春雲集鴳鵲朝回朔雪髙坐客盡擕毛遂頴<lb/>
故人曽贈吕䖍刀獨憐璧海才華地久逐詞林姓字叨<lb/>
已覩重光歌舜禹更期獨歩訪䕫臯天瓢若借恩波及<lb/>
未必臨風嘆二毛<lb/>
<pb n="KR4e0084_WYG_005-30b"/>
　　醴泉應制時有禧事青禽白鶴先集慶雲甘露降<lb/>
寶筵初建曉蒼蒼大駕躬臨禮玉皇白鶴青鸞昭孝感<lb/>
慶雲甘露兆佳祥更傳聖水符前代忽訝靈源湧上方<lb/>
玉竇泛春時脈脈金罍貯月乍泱泱薦来只擬羞萍實<lb/>
挹處渾疑剖蜜房𤣥酒奠壇同瑩徹黄流在<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>等芬芳<lb/>
漫誇沆瀣移仙掌迥謝蒲萄入醉鄉瓊液久䟽神島瀝<lb/>
瑶池曽引帝臺漿中元表異還超漢貞觀論功逺邁唐<lb/>
妙絶醍醐班十瑞𠻳餘雲母已千霜冰壺瀉罷同欣忭<lb/>
<pb n="KR4e0084_WYG_005-31a"/>
天乳霑廻等壽康自媿涓㣲無補報祗應上祝紫霞觴<lb/>
　　寄題張真人耆山精舎<lb/>
旭日初霞晃翠屏琅玕芝草近珠庭玉簫吹徹鸞初下<lb/>
丹液凝成鼎自扃海濶傳緘曽命鶴夜深飛佩欲騎星<lb/>
洞中石<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>移仙乳雲際松根長茯苓象□朱旙朝太乙<lb/>
寶函金訣授𤣥經凡情久斷懸應解塵刧都忘慮已𡨕<lb/>
却笑蜉蝣同草露也應歳月羡椿齡何由共把浮丘袂<lb/>
指㸃三山掌上青<lb/>
<pb n="KR4e0084_WYG_005-31b"/>
　　贈馮叅議貴馮以給事中從軍交阯擢任其職<lb/>
平蕪古堞晚蕭蕭秋盡炎荒草不凋北望休嗟邉徼逺<lb/>
南来已見瘴烟消受恩部節分清要託顧專城協上寮<lb/>
海國諸生多在席中朝老將半迴貂文雄慣草軍門檄<lb/>
地僻曽迂使者軺萬里正看摶羽翼一枝従此詫鷦鷯<lb/>
座中論侠心逾壯幕下延材氣不驕㑹見徴書還賈誼<lb/>
未應投筆羡班超愧余感遇情初洽念爾相逢意獨饒<lb/>
孤館療除頻見過遐方溽暑不辭歊呼童日午尋茶臼<lb/>
<pb n="KR4e0084_WYG_005-32a"/>
隔壁時来問醴瓢正喜詞華泉倒峡俄驚歳月斗旋杓<lb/>
星河耿耿當窻見島樹依依入望遥一曲劍歌何處冩<lb/>
不堪聽盡海門潮<lb/>
　　南海劉閫帥席間有成<lb/>
雨収雲散海天空萬里相逢興不窮畫㦸轅門閒夜月<lb/>
髙堂粉署坐薫風也知弓劍長懸久且仗壺觴宴坐同<lb/>
櫪馬亂嘶邀上客佩魚初妥列羣公芳尊瓊醴蒲萄色<lb/>
錦席雕盤荔子紅作客久經南瘴逺當筵偏激劍歌雄<lb/>
<pb n="KR4e0084_WYG_005-32b"/>
玉繩低繞雙星外銀甲移来一笑中醉後忽思驃騎幕<lb/>
燈前含笑看吳鴻<lb/>
　　續書評<hi>附</hi>
盖聞規矩方圓之至聖人以體天地之撰以類萬物之<lb/>
情故竒圓而偶方轉筆為圓摺筆為方方之平為凖圓<lb/>
之直為繩隂陽五行所以成象成形也書以方圓平直<lb/>
為之主而輕重大小低昻長短邪正寓其變焉上字之<lb/>
於下字左行之於右行横邪踈宻各有攸當所謂増一<lb/>
<pb n="KR4e0084_WYG_005-33a"/>
分則太長虧一分則太短魚翼鳥翅花鬚葉芒油然粲<lb/>
然各止其所上下連延左右顧矚意象森嚴血脈生動<lb/>
縱横曲折無不如意毫髪之間直無遺憾其四靣八方<lb/>
巧於善陣所謂紛紛紜紜鬬亂而不亂渾渾沌沌形圓<lb/>
而不可破豈足喻其妙哉必其一字之間自應絜矩一<lb/>
篇之中可無絜矩之道乎故右軍書古本最善行列近<lb/>
世惟趙吳興深得其㫖然就一篇之中固皆欲佳必有<lb/>
數字登峰造極者為之王一字之中雖皆欲善必有一<lb/>
<pb n="KR4e0084_WYG_005-33b"/>
㸃一鉤一披一拂主之如兵之有將石之有玉使人玩<lb/>
繹不可名言若握筆則虚圓正𦂳四字盡之其餘以意<lb/>
變通則壓捺鉤掲抵拒遒逸其説益宻矣至於用筆之<lb/>
功鋒芒毫釐之間正用之側用之偏用之批答用之背<lb/>
向用之承覆用之傲讓用之低昻用之長短用之逆而<lb/>
順之下而上之襲而掩之空中擲之架空搶之窮深掣<lb/>
之頓挫之鬱屈之周而折之抑而揚之藏而出之埀而<lb/>
縮之往而復之盤旋之踴躍之瀝之使之入衂之使之<lb/>
<pb n="KR4e0084_WYG_005-34a"/>
凝築之如穿按之如掃注之趯之指之擢之揮之掉之<lb/>
提之拂之収而縱之蟄而伸之淋之浸淫之使之茂巻<lb/>
之蹙之雕而琢之使之宻覆之削之使之瑩鼔之舞之<lb/>
使之竒喜而舒之如見佳麗如逺行客過故鄉發其怡<lb/>
怒而激之如撫劍操戈介萬騎而馳之發其壯哀而思<lb/>
也低回聚促登髙弔古慨然而發其悲樂而融之如夢<lb/>
華胥之遊聽鈞天之樂與其簞瓢而樂之也忘情筆硯<lb/>
之間和調心手之用不知物我之有間體合造化而生<lb/>
<pb n="KR4e0084_WYG_005-34b"/>
成之也而後為能書之至爾<lb/>
　　自述誄<lb/>
王偁字孟揚其先東阿人宋寶元康定用兵西方士有<lb/>
没於吳昊者王氏遂為西方人元有天下其地最後附<lb/>
賜姓唐古氏髙祖王父某従下江淮授武德將軍總管<lb/>
鎮廬州曽祖王父某祖王父某相繼襲爵改上千戸没<lb/>
俱葬大蜀山下先府君某當搶攘以材用薦者調民職<lb/>
廬州路治中厯江南福建行省郎中至階朝列大夫潮<lb/>
<pb n="KR4e0084_WYG_005-35a"/>
州路總管當時稱㢘吏第一人所蒞政績卓異字惠小<lb/>
民攘剔豪右禮賢士植綱紀民奉以祠元運改玉度時<lb/>
不可為浮海去之道閩閩父老遮留退居永福山中為<lb/>
黄冠服者十年朝廷聘之恥為二姓臣遂自引决嗚呼<lb/>
是時偁方生九齡家觳然壁立太夫人守節自誓艱難<lb/>
備嘗手疏先君之蹟與古今豪傑大畧教之外王父姓<lb/>
劉氏諱某由宣文閣博士出簽閩憲再召入為秘書丞<lb/>
没王事贈嘉議大夫福建行省叅知政事淹貫靡不䆒<lb/>
<pb n="KR4e0084_WYG_005-35b"/>
博古好雅翰墨之妙絶當世偁不及見之閩先生聞過<lb/>
齋吳公學行醇偉為士林望與先君交誼相與也先君<lb/>
没時屬偁夫子教之苐未弱冠夫子没倀倀罔依歸賴<lb/>
外王父遺圖書手澤多杜門自研淈少多病負第者三<lb/>
年莫臻其至弱冠入庠序與陳君從範遊陳蚤入聞過<lb/>
夫子室獲其指授懇懇汰其瑕礫示以瑜瑾一旦斯發<lb/>
蔀矣洪武庚午賔興歳領薦方去海濵觀光上國㑹試<lb/>
禮部不利例入國子處縉雲朱先生館下日求齊魯士<lb/>
<pb n="KR4e0084_WYG_005-36a"/>
與談訪其遺風及四方之賢者而私淑之上表陳情乞<lb/>
終養髙帝憫之南歸越震澤徘徊吳㑹間不敢留趨侍<lb/>
湯藥膝下始冀收其實而從範已物故閩故老亦凋剥<lb/>
殆盡四涕毗落無可與語晚得晉昌林誌相與論學假<lb/>
以模範抗顔為多暇則窮幽極深徜徉物表趣豁如也<lb/>
未幾太夫人捐館舎嗚呼居䘮不敢渝禮既合先君塋<lb/>
廬墓下者六年永樂初元以推轂者至京師待命黄閣<lb/>
因自陳願處學校勵人材不允授従事郎史官翰林檢<lb/>
<pb n="KR4e0084_WYG_005-36b"/>
討進講經筵以文字供職時錢塘王洪擅詞垣與同官<lb/>
一見過相推重勅修大典萃内外儒臣及四方韋布士<lb/>
毋慮數千人濫竽總裁之列大將軍英公覆征交阯辟<lb/>
居幕下於是泛洞庭浮沅湘厯九疑弔蒼梧徴兵南海<lb/>
既而窮象桂道五管觀師於日南九真之交時有贊勴<lb/>
大將軍待以為揖客歸仍守其舊官先娶鄭氏新安人<lb/>
前名御史潛之孫女先卒再娶薛氏閩故族孝養於姑<lb/>
貞淑内得其亮生男一人振女子某一人其次男拱女<lb/>
<pb n="KR4e0084_WYG_005-37a"/>
子某一人側室李氏出也此族系出處之概少鋭志於<lb/>
有為毅乎思凖古以馭今而用弗以施學雖服羣聖獵<lb/>
百家窮幽明亟於聞道而質淪惷杌遇登髙弔古慨然<lb/>
發其悲壯愉樂一寓於文若詩而辭媿土苴其為人則<lb/>
似戅而容似傲而恭家貧而心樂身困而處裕然疾惡<lb/>
太過遇權貴不能俯首下之任情以直不能骩以徇人<lb/>
成功此其見短於世也見人善不啻若已有之雖匹夫<lb/>
問未嘗不竭以盡與人交内外不敢携此則自以為長<lb/>
<pb n="KR4e0084_WYG_005-37b"/>
焉若夫倇以為終身之憾者齓失所怙哭吾父幾不能<lb/>
生初知學而哭吾師如哭吾之父焉未幾哭吾友如哭<lb/>
吾之師比得祿而太夫人不逮養有子教之未立荷兩<lb/>
朝之恩而莫一舉報嗚呼况兹身繫絏縲西山東陵淆<lb/>
而未分孤臣之號庶女之慟南音之戚梁岸之章孰為<lb/>
發之日者以支幹推定人禍福生死謂吾年日皆庚廸<lb/>
於丙歳在閼逢麗於鶉火其弗延矣嗚呼其果然耶孟<lb/>
子曰桎梏死者非正命也晝夜之理吾曷念之因述其<lb/>
<pb n="KR4e0084_WYG_005-38a"/>
系而極之以呼天之辭用自誄俾後之為烏鳬為螻螘<lb/>
在陽侯在回祿或返其遺骸而招其魂魄或藏其衣冠<lb/>
庶令有考者憫其志而哀之焉辭曰予概觀古之人怙<lb/>
材者恒困於弗施志大者惟顛頓之屢躋嗚呼孟揚矧<lb/>
爾乏古之才而尚其志焉得不竒於時而諉於戾爾負<lb/>
而君爾負而親嗚呼誰其白之悠悠蒼天<lb/>
　<lb/>
　<lb/>
<pb n="KR4e0084_WYG_005-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虛舟集巻五<lb/>
</p>
<p>
</p>
  </div></body>
</text>\m</TEI>
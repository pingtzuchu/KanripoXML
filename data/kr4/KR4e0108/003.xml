<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0108_SBCK_003-1a"/>
白沙子卷之三<lb/>
　簡<lb/>
　　與陳進士時周<lb/>
時周水菽之養自垂髫迄今三十年韓退之稱<lb/>
孟東野無田而衣食事親左右無違混混與世<lb/>
相濁獨其心追古人而從之時周盖有之矣時<lb/>
周別去益思時周平生履歷之難大畧與老杇<lb/>
同而又過之求之古人如徐節考者真百錬金<lb/>
孝子也頃歲有荅林府主夀老毋生日詩云有<lb/>
<pb n="KR4e0108_SBCK_003-1b"/>
母年齡暮逢辰喜懼深多儀焉敢郤揣分故難<lb/>
任錦叚拈香拜仙醅洗盞斟獨慙非節孝未了<lb/>
百年心因事惟賢寄不足扵詞詩中發之盡矣<lb/>
抑聞之子不私扵親非子也士不明扵義非士<lb/>
也賢者審擇内外取舎之冝以事其親愛日之<lb/>
誠而無不及之悔在我而已<lb/>
　　與袁進士書<lb/>
足下去青山登黄甲一旦取貴官如反掌人皆<lb/>
華足下而不知足下之不樂乎内足下之心形<lb/>
<pb n="KR4e0108_SBCK_003-2a"/>
扵書尺足下之辭甚直誦之揆之凢足下之事<lb/>
無是非可否得失足下一一具言之足下過扵<lb/>
<hi>時人逺矣</hi>或錚錚自許其不欺反岀足下下雖然足<lb/>
下慷慨自任不䏻吞炭爲啞以取容扵時則将<lb/>
大聲長鳴扵仗馬間乎此非㒒所敢聞也緝熈<lb/>
坐青湖山三年矣徳孚旦夕過我其問足下也<lb/>
告之<lb/>
　　復林府尊<lb/>
順徳令來辱書承以送東山先生序文属之㒒<lb/>
<pb n="KR4e0108_SBCK_003-2b"/>
東山先生愛百姓如己子百姓戴之如父毋徧<lb/>
觀當世未見有如此者㒒所目擊序奚冝辭顧<lb/>
㒒平生拙學扵岀䖏語默有不容不致其愼者<lb/>
不敢不告也㒒扵送行之文間嘗一二爲之而<lb/>
不以施扵當道者一則嫌扵上交一則恐其難<lb/>
繼守此戒來三十餘年矣苟不自量勇扵承命<lb/>
後有求者将何辭以拒之㒒聞愛其人必欲其<lb/>
羙㒒之辱愛扵執事不可謂不厚獨扵此厚未<lb/>
之察耳伏惟執事終始此愛不強其所不䏻幸<lb/>
<pb n="KR4e0108_SBCK_003-3a"/>
甚幸甚有李某者嘉魚人近自其郷來白沙其<lb/>
人東山先生知之其爲文有氣采㒒譲之慷慨<lb/>
特逹樂聞人之善而樂道之㒒謂執事倘可以<lb/>
此文托之乎然否惟命<lb/>
　　與黄太守<lb/>
聖天子即日命下拜端守黄公叅政病夫某聞<lb/>
之喜連日病夫與公舊故䏻知公剛方有力䏻<lb/>
集事使得髙位以行其志以有聞于後病夫之<lb/>
心公之心也能勿慶乎謹具羊酒菲儀帕一方<lb/>
<pb n="KR4e0108_SBCK_003-3b"/>
絹一疋以表下忱伏希鑑納<lb/>
　　與張太守克脩<lb/>
邇者修建祠宇墓亭各已有緒實頼仁者廣濟<lb/>
之力知感知感竊聞治郡以嚴令下而人爭趍<lb/>
之無敢後者向去買木人不知所裁木𬒳雨漂<lb/>
流者民之負約者一切冝置之而以聞扵左右<lb/>
夫利乃衆人所趍義則君子所獨萬一以我故<lb/>
干累扵民非細事也告乞巳之千萬之懇自茲<lb/>
以徃更不發人買木亦乞明示該縣将來切嘱<lb/>
<pb n="KR4e0108_SBCK_003-4a"/>
切嘱制中不他及<lb/>
　　與丘蘇州<lb/>
辱書知起處甚慰㒒以疾病跧伏海隅比扵縉<lb/>
紳徃還中非平昔素知不敢輙上問多罪多罪<lb/>
承喻周翠渠守廣徳有聲因記曩歲周侯贈賀<lb/>
克恭詩云黄門仙客歸遼左少室山人憶嶺南<lb/>
我亦塵埃難乆住木蘭溪上浣青衫周侯後以<lb/>
進士留亰以書來番禺㒒次韻戯之未及寄去<lb/>
周侯㝷守廣徳㒒以不能黙默而竊喜周侯之<lb/>
<pb n="KR4e0108_SBCK_003-4b"/>
有爲又喜先生䏻與人善益思周侯所以處扵<lb/>
克恭與㒒之間其始終去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>可不可之權先生<lb/>
盖未知之也爲絶句一篇并前次韻録去以發<lb/>
千里一笑<lb/>
　　又<lb/>
自閣下領郡去亰師與㒒不相見者五年矣閣<lb/>
下䆠業益進㒒沾疾來凢百事不如昨今羸然<lb/>
一衰氓矣常常思慕閣下然但意其在黄耳不<lb/>
知其去而爲蘇也比者獲手敎承先府君棄世<lb/>
<pb n="KR4e0108_SBCK_003-5a"/>
已乆閣下復守此大郡豈無悲忻終闕吊賀不<lb/>
罪不罪閣下秉好徳之常性有成物之羙意辭<lb/>
氣所發藹然盛大如閣下之心逹之天下有餘<lb/>
也奚論一郡㒒扵是不䏻不一賀非賀閣下也<lb/>
賀蘇之人得賢守使鰥寡孤獨者得其所也雖<lb/>
然閣下不以行道自任而以養親爲辭㒒扵此<lb/>
盖又不䏻無疑也郡凖古封建爵爲諸侯岀入<lb/>
備五馬之容刑賞行一郡之政邦之安危民之<lb/>
休戚無不繋也孟子曰有官守者不得其軄則<lb/>
<pb n="KR4e0108_SBCK_003-5b"/>
去言不可濡滯也㒒聞之君子之事親也盡其<lb/>
在我者不必其在人者苟吾之所爲不畔乎道<lb/>
不愆乎義則其爲孝也大矣禄之失得弗計也<lb/>
閣下以爲何如朱侯詩䟦向何䖏批判幸飛示<lb/>
㒒在亰時居仁嘗通一札但未識面耳梁石克<lb/>
恭皆㒒平生所深望便中聲意爲感<lb/>
　　與鍾地曹<lb/>
所卜新兆形勢甚具穴甚的竊料其中當有好<lb/>
土昨日所見止是膚淺䖏更冝深掘見之但不<lb/>
<pb n="KR4e0108_SBCK_003-6a"/>
及水泉儘深無害盖土色羙惡不同氣亦随之<lb/>
而異乗其羙者則吉乗其惡者則否此可理推<lb/>
不可拘泥塟法淺深之文如范越鳯云凢穴冝<lb/>
及一丈外則不爲草木之根所及其說亦似有<lb/>
拘若掘止八九尺間見有好土不止則傷龍若<lb/>
深掘而無好土則無如之何今限以塟隴冝淺<lb/>
之說恐其下實有好土而或爲浮面粗惡所隔<lb/>
則舉全地而棄之矣可不慎欤程子以土色光<lb/>
潤爲地之羙塟家以驗土色爲辨吉㐫捷法此<lb/>
<pb n="KR4e0108_SBCK_003-6b"/>
不易之論可以黙會矣况此山來势極是雄猛<lb/>
必得融液之土方為全羙亦不可草草也<lb/>
　　與林春官<lb/>
辱書乆未謝今者寄到手札并手扇二握仰仭<lb/>
來忱可勝愧感閣下以六品之秩居部官非禄<lb/>
仕明矣要䏻脫外榮樹立㓛名天下共責望况<lb/>
扵㒒者㢤㒒非不願爲此顧無閣下之才與閣<lb/>
下之位矧今髪日就種老逐病來病與懶遭扵<lb/>
世間凢百事脫落盡故扵左右期之耳承諸公<lb/>
<pb n="KR4e0108_SBCK_003-7a"/>
起居甚慰周先生爲廣徳得人心稍稍前此丘<lb/>
蘇州書來亦謂如此可賀可賀徃者亰師與廣<lb/>
徳歩月閑談異日或岀或䖏必相料理今日閱<lb/>
此𥿄罷因記木蘭溪上浣青衫之句不覺呵呵<lb/>
遂成拙詩梁石終爲廣徳州木蘭溪上水空流<lb/>
詩中徃昔三人共海上如今兩鳥囚給事易爲<lb/>
清靜退山人真脱網羅愁如何皂盖不歸去應<lb/>
爲蒼生未肯休以爲使廣徳及克恭軰見之當<lb/>
發一笑故併録奉左右倘逹之諸公亦足當一<lb/>
<pb n="KR4e0108_SBCK_003-7b"/>
簡也<lb/>
　　與呉惠州繹思<lb/>
㒒腐儒也生嶺左四十又七年矣乃無以自見<lb/>
扵天下頃因一二軰流妄加推譲扵有所不爲<lb/>
之中置賤姓名焉執事從而齒録之乃不自矜<lb/>
重具酒與幣勤一介扵千里賜之手札而問焉<lb/>
㒒何足以當此慚慚悚悚然㒒之所以不辭扵<lb/>
執事非昧於自度辱執事使也徒欲以廣執事<lb/>
之心使天下稱執事者以執事爲有禮且曰執<lb/>
<pb n="KR4e0108_SBCK_003-8a"/>
事扵不賢而譽且禮之况其所謂賢者乎亦昔<lb/>
人請自隗始之義也郡大封也太守大官也當<lb/>
風化未還之日獄訟日䌓幸而主者不敢怠扵<lb/>
其軄疲神竭知夜以繼日孳孳猶恐弗及如此<lb/>
者今之所謂賢守也執事光明磊落優㳺而敦<lb/>
大規模氣象逈異常流使勤扵聽訟矣而又不<lb/>
遺其本焉此㒒所以乗風而知慕覧幣而弗辭<lb/>
其心盖又有激扵此也若夫君子進爲君退爲<lb/>
親進退可否之機執事研之熟矣㒒何敢仰疑<lb/>
<pb n="KR4e0108_SBCK_003-8b"/>
扵萬一㢤使囬并此布悃不罪<lb/>
　　與汪提舉<hi>弘治戊午月九日作</hi>
白沙陳某啓千里一緘由辭以得意足下垂愛<lb/>
之至非尺牘能盡章何徳以報之承示近作足<lb/>
見盛年英邁之情大抵論詩當論性情論性情<lb/>
先論風韻無風韻則無詩矣今之言詩者異扵<lb/>
是篇章成即謂之詩風韻不知甚可笑也情性<lb/>
好風韻自好性情不真亦難強説幸相與勉之<lb/>
知廣大髙明不離乎日用求之在我毋泥見聞<lb/>
<pb n="KR4e0108_SBCK_003-9a"/>
優㳺厭飫乆之然後可及也人自海南來者称<lb/>
足下事功之偉阮從事至益聞所未聞足慰翹<lb/>
企雖然局扵見聞者未必知也如修古等作誠<lb/>
羙矣人徒知慕修古之名抑孰知修古之實<hi>之著</hi>
扵今日者何如也觀徃可以知來一真一切真<lb/>
得其門而入者無逺弗届也慕竹記文章心許<lb/>
之病未䏻耳足下欲顕其親扵無竆豈專待是<lb/>
耶白洋真境想像不來別𥿄塞命良慕髙尚耳<lb/>
不多及<lb/>
<pb n="KR4e0108_SBCK_003-9b"/>
　　又<lb/>
足下事㓛之竒襟韻之勝安得一寄目扵冷香<lb/>
以盡作者之妙今之畫圖䏻令武夫俗吏見者<lb/>
莫不鼓舞称快况吾人㢤雖然非病夫意也病<lb/>
夫何足以當之足下以是心求進扵古之人庶<lb/>
乎無逺之不至矣嘉貺不一照領録來諸作毎<lb/>
讀一篇輙欲奉和而病未䏻慕竹記文大書表<lb/>
墓均之未可牽勉小詩四首録扵卷中徒扵阮<lb/>
從事過江門一次依准還海上耳髙明必䏻亮<lb/>
<pb n="KR4e0108_SBCK_003-10a"/>
之李世卿期我扵朱陵沈督府書來問行張東<lb/>
所巳辦一杖双屨随我顧今病势尚未可動餘<lb/>
無足道者<lb/>
　　與顧別駕止建白沙嘉㑹樓<lb/>
執事未有不以公務而止弊邑者今日之事欲<lb/>
爲名敎樹無竆風聲扵後代而姑托始扵㒒以<lb/>
爲之名伏惟按治廣東侍御熊公掲名嘉會選<lb/>
䏻集事一人使相地白沙問扵我府主林先生<lb/>
以得執事遂盡聞扵我藩憲諸老先生倡斯和<lb/>
<pb n="KR4e0108_SBCK_003-10b"/>
之興一役而衆論攸同舉一義而多士知勸百<lb/>
餘年間嶺海之内未聞有如今日之盛者也顧<lb/>
㒒何人俾以虚譽濫竽斯㑹區區不勝感激愧<lb/>
悚之至執事以才識卓異見重扵時諸公誠信<lb/>
而委之㒒愚以今地方多虞民苦力役斯亭之<lb/>
建雖以賢別駕主之然寸土尺木不無勞費在<lb/>
民願執事再加䖏分以復按治之命苟可已之<lb/>
不但紓民之力而負且乗之譏亦且不及老杇<lb/>
以貽玷諸賢尤見執事相愛之至也幸甚幸甚<lb/>
<pb n="KR4e0108_SBCK_003-11a"/>
　　又<lb/>
山樓小搆清白俸餘之助得之公不以愧謝士<lb/>
詘扵不知巳而信於知已此㒒所以毎受賜而<lb/>
毎不辭扵公也雖然厚徳不可以不報尚友古<lb/>
人永矢一心進以禮退以義不受變扵時俗近<lb/>
之則可親逺而望之益光此㒒所願望扵公如<lb/>
是若徒以身爲溝壑無所規益舍巳循人與時<lb/>
势上下非㒒之志也鐫者偶有所適碧玉樓詩<lb/>
刻俟復寄所示從吾先生送張廵檢詩何不類<lb/>
<pb n="KR4e0108_SBCK_003-11b"/>
平生之言也分惠諸児軰及諸士友曆日分付<lb/>
一一感公盛徳并此爲謝<lb/>
　　與余通守<lb/>
某啓今日里長付到黄曆五夲前此寄來郷試<lb/>
小録一本具有封識已一一驗領疊辱台貺豈<lb/>
勝榮幸某夲田野之人濫竽士列凢扵公卿之<lb/>
門惟知尊敬盡禮而已不敢随衆奔走以負其<lb/>
𥘉其有賜扵某者既扵家中拜受更不進謝惟<lb/>
炤亮不具<lb/>
<pb n="KR4e0108_SBCK_003-12a"/>
　　復胡推府<lb/>
辱書英特不群之氣溢扵言外而其中耿耿欲<lb/>
與世抗尤扵詩焉見之前數日托倪指揮送去<lb/>
手書弗及想未逹也承以得卑官爲喜古之善<lb/>
䖏困者如是雖然未若忘之愈也忘之都無事<lb/>
矣詩本温厚和平深沉婉宻然後可望大雅之<lb/>
庭執事之作其果近之乎如其未近則當易故<lb/>
求新増其所未髙濬其所未深然不獨作詩爲<lb/>
然也卧病餘旬不能舉動感兹逺別又重違左<lb/>
<pb n="KR4e0108_SBCK_003-12b"/>
右強勉數𥿄不能佳也不審何日離省區區馳<lb/>
戀之私想䏻亮之書墨并此謝<lb/>
　　與左知縣<lb/>
章啓頃者欲留一飯爲他客所併別去匆匆一<lb/>
語不䏻究至今惜之黎生來辱書兼多貺硯石<lb/>
之竒尤爲難得昔伊川先生以一詩酬王佺惠<lb/>
藥傳之至今明府善爲邑使百姓歌之老杇雖<lb/>
不習扵辭尚䏻爲明府執筆作循吏傳傳之天<lb/>
下後世以為羙也明府寜不許我耶瞻奉未涯<lb/>
<pb n="KR4e0108_SBCK_003-13a"/>
謹奉啓不宣<lb/>
　　又<lb/>
昨來枉顧老夫胸中又著一左明府矣由鄧生<lb/>
之言知明府遺愛仁化已多今者僯封得此賢<lb/>
牧幸甚幸甚老病林下毎聞四方郡縣得人輙<lb/>
爲生靈喜况目撃其人乎公程還日過白沙少<lb/>
留片餉細話平生志業以慰老懷是所願也<lb/>
　　與順徳呉明府<lb/>
頃者從事至辱書貺爲感適姜仁夫在坐不即<lb/>
<pb n="KR4e0108_SBCK_003-13b"/>
裁荅仁夫說足下縷縷去歲首夏李世卿過白<lb/>
沙至臘𥘉始別閑與論一時人物世卿亦以後<lb/>
進之才稱足下章扵足下所存不待書而悉也<lb/>
念昔蒼梧之會潦畧㡬扵失君矣顧今乃蒙不<lb/>
鄙瞻望清光扵咫尺得非幸欤章衰疾不岀足<lb/>
下拘扵官守未有相見之期惟當洗耳林下以<lb/>
冀僯壌頌聲之來足下将不以循吏之事譲古<lb/>
人也<lb/>
　　又<lb/>
<pb n="KR4e0108_SBCK_003-14a"/>
岀䖏語黙咸率乎自然不受變扵俗斯可矣以<lb/>
張梧州先生與獻臣近日所爲章皆未得其詳<lb/>
不敢懸<hi>决是</hi>非俟靣盡<lb/>
　　又<lb/>
梁生至辱手書具審𬒳誣事今已釋然甚慰明<lb/>
府惠愛在民民以是報何耶凢天損之來吾無<lb/>
以取之可以言命矣唐中丞称潘時用之賢悼<lb/>
鄒汝愚之死小抑大扶朝低夕昻張梧州之扵<lb/>
督府皆可謂知已之遇夫復何憾承一一示明<lb/>
<pb n="KR4e0108_SBCK_003-14b"/>
府豈徒羡彼者耶陶邦伯才䏻集事威䏻禦暴<lb/>
便可當一面之寄其它未敢輕議大抵用人不<lb/>
求備議者謂中丞公人物一大鑪冶百錬之則<lb/>
真金岀焉順徳小邑治之不難而有難者其誠<lb/>
乎誠則不言而民信無爲而化成觀扵明道先<lb/>
生治縣則可知用智之不足貴矣承下問不敢<lb/>
不盡明府以爲何如<lb/>
　　與趙明府<lb/>
平後山碑文㒒已謝扵陶公非敢有愛扵言也<lb/>
<pb n="KR4e0108_SBCK_003-15a"/>
夫文以紀㓛必書首事主後山之役者誰乎今<lb/>
秦公已去存者兩府皆非知㒒者也孟子譏未<lb/>
同而言此豈止扵未同而已耶一二十年來㒒<lb/>
與人爲記序等文多不過十數碑而已爲陶公<lb/>
者半之謂㒒扵公有所擇扵言乎必不然矣司<lb/>
馬公作相欲除諫官而難其人問扵伊川先生<lb/>
不對公曰岀扵子口入扵光耳何害伊川終不<lb/>
爲言之語黙要自有當也若不問可否惟以相<lb/>
與之宻而責之言伊川爲不忠矣㒒廢退之餘<lb/>
<pb n="KR4e0108_SBCK_003-15b"/>
恐收歛之不謹以取罪累實非有他也惟執事<lb/>
亮之<lb/>
　　荅陽江柯明府<lb/>
頃者有胡秀才來謁白沙䏻道執事志行之羙<lb/>
章多病少岀扵執事無一日之雅聞秀才言爲<lb/>
之動容起敬已置執事扵東南十郡内賢守宰<lb/>
之列所謂生<hi>而民</hi>愛戴之死而民爼豆之以此期<lb/>
待陽江而注仰之人矣䝉辱手敎承已表識張<lb/>
太傅墓又扵墓前搆祠祀之與厓山同幸甚幸<lb/>
<pb n="KR4e0108_SBCK_003-16a"/>
甚以今觀之執事所作皆風化首事㝷常只是<lb/>
簿書俗吏取辦扵目前耳何嘗望見陽江脚板<lb/>
耶祠記某當作昔聞秀才言執事表墓建祠某<lb/>
已心許執事矣顧今拙病未䏻脫體少延歲月<lb/>
爲之未晚也病倦不䏻具大状使囬聊此復餘<lb/>
不一一<lb/>
　　與任明府<lb/>
昨蒙枉顧感感一談之頃愧乆病未得脱體精<lb/>
神不䏻自逹愧負何限雖然造次間已覺明府<lb/>
<pb n="KR4e0108_SBCK_003-16b"/>
英邁之氣岀扵人上者可畏可喜異時當爲賢<lb/>
宰牧有聞扵天下後世新寜之民一何幸欤今<lb/>
日又蒙多貺之及感怍感怍以新作之邑遇新<lb/>
除之令凢百政令皆自我岀未有壞扵前者事<lb/>
機之㑹如此亦可賀也老拙以爲天下之事成<lb/>
之惟在威信威信一立無事不可爲苟無威信<lb/>
則無其本難乎其立政矣明府裁之病倦執筆<lb/>
匆匆不䆒所欲言謹此布謝而已惟照亮幸幸<lb/>
　　與曹知縣<lb/>
<pb n="KR4e0108_SBCK_003-17a"/>
執事去新會二十年矣何由復見執事日侍貞<lb/>
節堂延接四方賔友與言昔者土木之興衆工<lb/>
一日具舉執事悉心扵名敎常在人目雖不見<lb/>
猶見也堂成而執事觧官堂今存而老母下世<lb/>
俯仰今昔情如之何恭惟執事才足以立事勇<lb/>
足以行志而竟不爲世用或云見曹長官扵亰<lb/>
師或云退而家居慷慨如平時欲致一書慰執<lb/>
事無可托者男子盖棺事方定士所遇有時焉<lb/>
耳鮑叔有聞扵後代以其䏻真知管仲也雖不<lb/>
<pb n="KR4e0108_SBCK_003-17b"/>
仕齊有功九合諸侯一匡天下鮑叔賢之烏乎<lb/>
世復有斯人乎執事以某之言爲然則凢世所<lb/>
汲汲而後見者皆不足以望執事亦非所以厚<lb/>
執事也李世卿還嘉魚輙此奉候粗布二端表<lb/>
逺忱制中不多及<lb/>
　　與梁知縣<lb/>
三郎囬能道漳平𥘉政甚慰懐仰居下而䏻獲<lb/>
乎上事功将日大聲聞将日著可賀今之從政<lb/>
者豈必盡如古之人但髣髴其一二世必以良<lb/>
<pb n="KR4e0108_SBCK_003-18a"/>
吏目之矣又能始終表裏無間将來必大有可<lb/>
觀幸卒勉之老拙之望也比者小廬山茔封粗<lb/>
畢逺煩致奠哀感可涯竒娘子毋計各安好漳<lb/>
平風土想與此間無甚異惟善調攝勿令生疾<lb/>
惠絹感感耳邊常得好消息不用寄物也<lb/>
　　與鄺知縣兄弟<lb/>
丁明府彦誠今之良宰官也遺愛在邑邑人思<lb/>
其徳欲爲廟以報之此義舉也吾軰當爲之倡<lb/>
今附去䟽文一首幸留意冨者多助貧者一錢<lb/>
<pb n="KR4e0108_SBCK_003-18b"/>
勿棄大要見此舉報徃勸來岀扵民心之公庶<lb/>
㡬光明正大可以傳逺今卜地在白沙里社前<lb/>
與嘉會樓相望亦其平生所樂逰之地晋題真<lb/>
蹟尚在壁間吾知其必享也<lb/>
　　與林郡愽<hi>先生門人</hi>
近連得緝熈两書烏乎尚忍言㢤平湖別家踰<lb/>
十年官滿來歸不見仲氏見母夫人豈非幸耶<lb/>
再如亰師謁選未及一載歸哭几筵前有<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>禄<lb/>
之請而人見疑後有終養之圗而母不待且母<lb/>
<pb n="KR4e0108_SBCK_003-19a"/>
與褒之恩孰重章謂哭子之愛尚可割哭母之<lb/>
恨無時休不肖孤不丐　先帝之仁寜免終天<lb/>
之憾耶緝熈孝禀自天豈無念母之誠因斗升<lb/>
之禄以求便養無難䖏者特於語黙進退斟<hi>酌早</hi>
晩之冝偶欠一决遂貽今日之悔而世之議緝<lb/>
熈者多矣當是時雖使一恒人非沉酣利欲得<lb/>
已不已者處之亦必不䏻不爲之動心而變色<lb/>
况賢者乎自兹以徃緝熈其皎潔磊落不爲混<lb/>
混之迹所以慰慈靈扵地下而觧群惑扵當年<lb/>
<pb n="KR4e0108_SBCK_003-19b"/>
如毛義<hi>焉可</hi>也若不理㑹此䖏則大錯二十四州<lb/>
鐡打不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>矣素辱厚愛計必不見訝是以盡言<lb/>
之定山近日之出誰實啓之其意云何希垂示<lb/>
江西來日者未過白沙銀瓶嶺合塟只看年月<lb/>
利否餘不用問人憂病中未由奔慰謹奉䟽不<lb/>
盡欲言<lb/>
　　又<lb/>
子逢家人至得書具審太夫人以正月六日祔<lb/>
于竹齋府君銀瓶嶺之墓褒亦祔焉爲慰是月<lb/>
<pb n="KR4e0108_SBCK_003-20a"/>
三日章亦奉遷先考墓于小廬山與先妣同處<lb/>
日者云是歲官交承之日百無所忌遂用之居<lb/>
䘮不䏻免俗多此類也君子所以報其親盖自<lb/>
有其大者顧吾之所立何如耳來喻知孔而不<lb/>
知毛老杇所望扵賢非欤此翁明年滿七十世<lb/>
寧有七十老人發狂著書與故舊作炒也有言<lb/>
無𥙷扵人之不足託扵靈龜以正朶頥而不知<lb/>
止耶李世卿自嘉魚來與湛民澤徃逰羅浮今<lb/>
殆一月矣未知所得何如老杇亦欲深潜逺去<lb/>
<pb n="KR4e0108_SBCK_003-20b"/>
爲終老計此間民日變爲盗地方多虞白洲李<lb/>
先生爲卜地扵省城破數百金古人之事不意<lb/>
今復見之顧今暮景所冝落莫耳目之用不息<lb/>
事随日生委餘齡扵㝷常喧囂之境恐卒不䏻<lb/>
成其羙未易裁也歲首白沙嘉㑹樓成白洲李<lb/>
先生遣人走定山求記比得南亰李學録書中<lb/>
間報荘驗封以去秋八月履任㝷得疾卧家至<lb/>
冬間發此書時已聞定山将出謝病未審然否<lb/>
想欲知故及<lb/>
<pb n="KR4e0108_SBCK_003-21a"/>
　　又<lb/>
碧玉樓上聮句云大海從魚躍長空任鳥飛吾<lb/>
以待時之人可也聖人不爲也吾以待門人子<lb/>
弟不已薄乎有不得不然者免怨而已緝熈抱<lb/>
耿耿于玆㡬年今發扵此適有客及門求見不<lb/>
暇詳荅然大畧具矣如何如何<lb/>
　　又<lb/>
違闊日多忽枉來問不啻如珠貝之入手也亡<lb/>
兄不幸早世十月在殯後此尚二十日始充就<lb/>
<pb n="KR4e0108_SBCK_003-21b"/>
窆積痛成疾章不足念如老母何承少寛之喻<lb/>
伏𥿄摧咽頃者與子逢書中間一二近况與悼<lb/>
秉之等詩想次苐經目矣餘非靣莫究主考閩<lb/>
藩令譽藹然可賀可賀傳聞郷試録好文字想<lb/>
皆出總裁之手恨未及見耳別𥿄見示奏草此<lb/>
事在今日不言而去揆諸易果不當欤夫以無<lb/>
所著之心行扵天下亦焉徃而不得㢤老孺人<lb/>
之旁計未䏻猝離而平湖之斾亦難乆晋不審<lb/>
何以䖏之區區注仰之私與月俱積録近作一<lb/>
<pb n="KR4e0108_SBCK_003-22a"/>
二見意早晚能一過白沙否耶景雲如桂陽未<lb/>
返張憲僉日夕至學景易惟課訪是急諸姪營<lb/>
塟事徃候無人惟加照<lb/>
　　又<lb/>
承諭進學所見甚是超脱甚是完全病卧在床<lb/>
忽得此柬讀之慰喜無量自不覺呻吟之去體<lb/>
也終日乹乹只是收拾此而已此理干渉至大<lb/>
無内外無終始無一䖏不到無一息不運㑹此<lb/>
則天地我立萬化我岀而宇宙在我矣得此覇<lb/>
<pb n="KR4e0108_SBCK_003-22b"/>
柄入手更有何事徃古來今四方上下都一齊<lb/>
穿紐一齊收拾随時随處無不是這箇充塞色<lb/>
色信他本來何用爾脚勞手攘舞雩三三两两<lb/>
正在勿忘勿助之間曽點些児活計𬒳孟子一<lb/>
口打併出來便都是鳶飛魚躍若無孟子工夫<lb/>
驟而語之以曽點見趣一似説夢會得雖堯舜<lb/>
事業只如一點浮雲過目安事推乎此理包羅<lb/>
上下貫徹終始衮作一片都無分別無盡蔵故<lb/>
也自兹巳徃更有分殊䖏合要理會毫分　縷<lb/>
<pb n="KR4e0108_SBCK_003-23a"/>
析義理儘無竆工夫儘無竆書中所云乃其統<lb/>
體該括耳病中還荅不周言多未瑩乞以意會<lb/>
前此所諭命之理以下數段亦甚切實有味愧<lb/>
不時復草席香各領賜感感<lb/>
　　復梁二敎伯鴻<lb/>
尹秀才至辱書兼拜汝帖之貺感感足下病不<lb/>
䏻任官貧不䏻供母迂不䏻入俗直不䏻干人<lb/>
足下持此孑孑何以度世㦲承欲挾卜以逰足<lb/>
下設言之以自遣耶将仰給扵是如昔君平之<lb/>
<pb n="KR4e0108_SBCK_003-23b"/>
爲耶頃者何廷舉在胥江開卜肆竟無一人售<lb/>
者足下聞之否耶此非愚慮所及足下善自謀<lb/>
之無令古人笑今人也顏淵季路皆可師法聞<lb/>
足下有少田業勤耕而節用可以不死雖甘㫖<lb/>
之奉不足亦士之常分揆扵道義無不安也舎<lb/>
此而他圖心日勞而困日甚足下其如命何㢤<lb/>
人還匆匆聊此復不能悉<lb/>
　　與湛民澤<hi>先生門人</hi>
來喻與拙裁意不相渉無恠乎前此之多言也<lb/>
<pb n="KR4e0108_SBCK_003-24a"/>
乆居扵危不在仕止之間盖嘗两遭不測之變<lb/>
㡬䧟虎口矣不得已爲謁銓之行所以避之非<lb/>
岀䖏本意也吾子其亦聞之否乎平生故人朱<lb/>
少保李閣老潘待詔徃徃寄聲以不䏻去離此<lb/>
邦爲懼假令見㡬而作當不俟終日遑恤其他<lb/>
特患不得其時耳康節詩云幸逢堯舜爲真主<lb/>
且放巢由作外臣然則百年之遇冝未有今日<lb/>
所恨子孫世家于越老杇亦欲爲後人立少基<lb/>
緒使可傳也目今要建㡬祠宇修㡬墳墓政恐<lb/>
<pb n="KR4e0108_SBCK_003-24b"/>
小祥在轉瞬間若更因循措辦不來更一轉瞬<lb/>
大祥至矣吾事不了柰何柰何憂病相持歲云<lb/>
暮矣安知其終不汩没扵塵土耶區區可疑者<lb/>
吾子其深亮之<lb/>
　　又<lb/>
飛雲之髙㡬千仭未若立本扵空中與此山平<lb/>
置足其巔若履平地四顧脱然尤爲竒絶此其<lb/>
人内忘其心外忘其形其氣浩然物莫䏻干神<lb/>
逰八極未足言也承羅浮之㳺甚樂第恐心有<lb/>
<pb n="KR4e0108_SBCK_003-25a"/>
所徃情随境遷則此樂亦未免俗樂耳黄龍朱<lb/>
眀不可居吾之此心已在祝融之上矣吾非厭<lb/>
近而求逺顧民澤何以䖏我耶世卿録去近稿<lb/>
二幅可以代靣語不具<lb/>
　　又<lb/>
碧玉樓卧病踰半月忽得手札讀之喜甚遂忘<lb/>
其病也學無難易在人自覺耳才覺退便是進<lb/>
也才覺病便是藥也眼前朋友可以論學者㡬<lb/>
人其失在扵不自覺耳近因　衰病精力大<lb/>
<pb n="KR4e0108_SBCK_003-25b"/>
不如前恐一旦<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>木平生學所至如是譬之行<lb/>
萬里之途前程未有脱駕之地真自枉了也思<lb/>
扵吾民澤告之非平時澷浪得已不已之言也<lb/>
倘天假之年其肯虚擲耶附去藥錢一百煩手<lb/>
丸寄渡子囬景雲在病也<lb/>
　　囬祝主簿<lb/>
未拜一顧之勤此貺疊至皇恐皇恐閣下以至<lb/>
公待民使一邑受賜則惠之所及廣矣豈獨某<lb/>
㢤夫公必有養而後䏻某扵今日之賜不敢不<lb/>
<pb n="KR4e0108_SBCK_003-26a"/>
受亦不敢不譲所以廣閣下之廉以養公也僣<lb/>
率不罪<lb/>
　　與寳安諸友<lb/>
章衰矣齒髮日變于舊亡兄属纊之𥘉老母哭<lb/>
之欲絶積憂之餘面足俱腫由某獲罪于天不<lb/>
死延禍同氣以上累于髙堂痛徹骨髄如何可<lb/>
言諸君不遺老朽慰之連尺撫状不勝悲哽傾<lb/>
感之至子逢別𥿄具得平湖履任之詳可歎可<lb/>
歎彭澤不折腰扵督郵平湖不屈膝扵當道樂<lb/>
<pb n="KR4e0108_SBCK_003-26b"/>
則行之憂則違之古今一揆也數日前閱甲辰<lb/>
舊詩改贈平湖章云偶從道路得行藏南北東<lb/>
西又此郷滄海一身堪此逺平湖數口爲他忙<lb/>
江山舊宅香株老籬落西風荳角長小與先生<lb/>
分岀處扶晋窓下細抄方又改次章頷聮云到<lb/>
手閑官如䖏士從頭詩卷又江湖去秋與張進<lb/>
士唱和絶句云不求老馬在長途誰道乹坤一<lb/>
馬無伯樂未來幽薊北憑君傳語到平湖諸詩<lb/>
謾爾豈遂爲之兆乎諸君其亟椽㰖山之室南<lb/>
<pb n="KR4e0108_SBCK_003-27a"/>
川之歸無日矣景易今秋不免随俗應試非得<lb/>
巳也家貧不能日給無可仰干扵人一也祖母<lb/>
年髙氣衰悼徃憂來懐抱作惡<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>得一觧可以<lb/>
慰觧二也是児賦分已定責之以越常之事必<lb/>
不䏻堪三也功服不得科試程子據禮言之當<lb/>
如此亦古人常事耳在今日可以望扵賢者而<lb/>
不律衆人也若曰祖父䘮在淺土雖服已除亦<lb/>
不應試此又過今之人逺甚子逢自量力爲之<lb/>
孟子曰持其志無暴其氣爲之而力弗逮反暴<lb/>
<pb n="KR4e0108_SBCK_003-27b"/>
其氣矣秉之在獄安否禍變之成非一朝夕今<lb/>
日之事不知秉之平生費多少麯蘖醖醸來也<lb/>
爲我謝平湖秉之雖竆使甘心觚翰如蔵用軰<lb/>
低佪扵里塾寜有此惜㢤<lb/>
　　與鄧勝之<lb/>
勝之足下自頃歲寒舍一話別去未嘗忘但懶<lb/>
作書耳春𥘉聞太夫人委蛻又闕一䟽多罪多<lb/>
罪㒒之心事惟足下知其無他則知㒒之交扵<lb/>
人者如是使世之知㒒者異扵足下㡬何不斥<lb/>
<pb n="KR4e0108_SBCK_003-28a"/>
其簡而怒且譏耶足下勤勤于㒒之意毎見徳<lb/>
孚與語未嘗不増戚戚扵胸次顧足下之所欲<lb/>
爲者其機未始不在我如足下亦何所不至慎<lb/>
勉之母以畏難止也承枉隂陽家諏日等問㒒<lb/>
不究其得失然大槩以爲術家之書其說主扵<lb/>
禍福故不冝盡拘盡拘則害理聖人無是也吾<lb/>
徒作事冝何所法守聽命扵術家之說而我無<lb/>
所可否焉㒒竊爲今人不取也小五星等書自<lb/>
地理家秘而不傳然其說亦動静两端而止耳<lb/>
<pb n="KR4e0108_SBCK_003-28b"/>
足下将求之不一耶反求之吾心以觀其會耶<lb/>
抑徒寳愛其術而思蔵其故𥿄耶足下欲之必<lb/>
有其指不愛一言以慰懸仰幸甚幸甚<lb/>
　　復李世卿<hi>先生門人</hi>
圭峯山靈相候已乆何濡滯爾耶世情不可盡<lb/>
徇盡徇則失巳與諸郷老龍興寺舎相對竟日<lb/>
孰與置一榻扵圭峯爲足快也邑中山水白龍<lb/>
玉䑓最勝諸前軰有賦詠可盡收拾志中慎勿<lb/>
留意拙作爲世卿累也切嘱切嘱昨晚陳伯謙<lb/>
<pb n="KR4e0108_SBCK_003-29a"/>
過白沙出示與僧文定詩頗有援捄意不審聞<lb/>
扵邑主否封去某近作記文一首據拙見詞格<lb/>
不古終傷安排不知世卿以爲何如朋友間評<lb/>
論文字在扵求益奚事虚譲爲讀畢還一字示<lb/>
可否乃老拙所望扵世卿者也<lb/>
　　與賀諮<lb/>
賀生秀才得生書把讀未半亟呼童子使召犬<lb/>
子來讀之何生之言似乃翁也幸甚昔在長安<lb/>
日過乃翁生時方毀齒能知两翁意見輙呼曰<lb/>
<pb n="KR4e0108_SBCK_003-29b"/>
我老先生來矣坐則置生膝前橅生頂與乃翁<lb/>
語至今𡵨嶷可想生猶畧記老先生面目乎味<lb/>
生之言其志逺且大恨生不生南海又恨風疾<lb/>
支離老脚不䏻及逺冀一見生容止接生言論<lb/>
有疑相與對面折衷之何可得㢤里生陳紹裘<lb/>
行託以告區區禮闈之㑹可必否耶<lb/>
　　荅陳宗湯<hi>先生門人</hi>
得宗湯六月十日書書中作字太竒老眼不識<lb/>
服周讀之以告我耳丘侍御取道還閩過白沙<lb/>
<pb n="KR4e0108_SBCK_003-30a"/>
留語竟日獲聞考察事詳微侍御宗湯索我扵<lb/>
黄雲矣周憲長半辭之頃詘已信人洞見肺腑<lb/>
二公爲天下惜人才公去取同此心也侍御尤<lb/>
拳拳扵桓温問孟嘉之一語噫何愛人之無已<lb/>
也宗湯念之一時交㳺東顛西覆民澤可期逺<lb/>
到西望衡山神爽飛去然自去秋感疾迄今未<lb/>
堪舉踵餘亦無足顧者所須縣誌謾徃一冊世<lb/>
卿爲此書盖亦自以爲未足云<lb/>
　　與周文都<hi>先生門人</hi>
<pb n="KR4e0108_SBCK_003-30b"/>
來喻具悉畜來始末前此未知也昨日簡中言<lb/>
偶與之合耳然不害爲義也非子來死扵道路<lb/>
乆矣度來之心不肯舍子而之我來若自計口<lb/>
不違主之命是亦報主也吾斯納來矣來雖小<lb/>
所以䖏扵來大者存焉吾此心是也此心滌之<lb/>
則明物涴之則暗此吾所以不敢茍扵子也傳<lb/>
曰以友輔仁<lb/>
　　與梁貞<hi>先生門人</hi>
肺病外感則風内感則煩調攝之方莫先虚静<lb/>
<pb n="KR4e0108_SBCK_003-31a"/>
秋舉逼人能置之否耶戒鄺珙之覆轍念老朽<lb/>
之狂言惟在正<lb/>
　　與羅冕<hi>先生門人</hi>
得五月十九日手書具審比來侍奉吉慶徒以<lb/>
老朽旦夕徃來于心憂之深言之切有如吾服<lb/>
周者乎老病不勝䘮頼諸友之助亡妣得安小<lb/>
廬山之兆迄今茔封粗畢遣人去買藤縣木歸<lb/>
建茔前小屋爲祭亨之所立祭田使人守之孝<lb/>
子欲報扵親之心如此而已耶痛㢤無可議者<lb/>
<pb n="KR4e0108_SBCK_003-31b"/>
矣溽暑不可䖏近遷上碧玉西偏病稍輕扵昔<lb/>
幸未即死吾子無爲老朽戚戚也官窰牛啇云<lb/>
扵館中便畧此見區區不能悉<lb/>
　　與鄭文吉<lb/>
章之内兄羅經水母湾人金成之義主翁也内<lb/>
兄存日窘甚棄其居第還車陂死無子遺二妾<lb/>
女一居孀一在其室其困日甚今欲取來白沙<lb/>
恃愛干瀆倘遇人船之便先令金成走車陂取<lb/>
至廣搭附來白沙極感極感頃者市藥之費遣<lb/>
<pb n="KR4e0108_SBCK_003-32a"/>
人致之不及裁謝<lb/>
　　又<lb/>
金成役者借勞一日盖有弗獲已者實恃知愛<lb/>
瑣瀆爲愧外氏零替之餘一坏土賴以僅存雖<lb/>
在螟蛉吾敢藐焉公且随力剪拂之不但金成<lb/>
之徳之也茶果盛惠前此藥資感感不別裁謝<lb/>
山茗二褁表枕<lb/>
　　與黎潜蕭倫<hi>先生門人</hi>
先妣不幸卒扵今年二月十六日即日茔封甫<lb/>
<pb n="KR4e0108_SBCK_003-32b"/>
畢穴在小廬山圖新書舎旁某以衰疾執䘮氣<lb/>
息奄奄如賔客知舊徃來記一忘十間獨扵潜<lb/>
也倫也思之不置二生之思我從可知矣愛之<lb/>
深言之切老朽何以荅二生之拳拳發憤進歩<lb/>
一日千里<lb/>
　　與趙日新<lb/>
乆不見生一日得生手書如吾予館中不知其<lb/>
在羅城也去白沙㡬年味生之言欲再見白沙<lb/>
而不可得甚矣生不忘白沙也憂病之餘泯泯<lb/>
<pb n="KR4e0108_SBCK_003-33a"/>
黙黙可爲他人言者念生忠信之人可與共學<lb/>
然問之者未切告之者無序生雖有求扵我其<lb/>
何𥙷扵日用乎賔陽陳掌敎可人也可一通之<lb/>
餘不具<lb/>
　　與太虚<lb/>
太虚師真無累扵外物無累扵形骸矣儒與釋<lb/>
不同其無累同也太虚尚䏻覔我扵衡山否耶<lb/>
別𥿄録去舊稿試爲我誦之章非䏻言者太虚<lb/>
豈俟多言㢤<lb/>
<pb n="KR4e0108_SBCK_003-33b"/>
　　與鄭舉人<lb/>
昔錢宣靖公推官同州有冨民亡其女奴女奴<lb/>
父母訟于州州命録事參軍鞠之録事實貸扵<lb/>
冨民不獲乃劾冨民父母共殺女奴罪應死公<lb/>
疑其獄晋數日不决録事詬曰若受冨民錢欲<lb/>
出其死罪耶公笑謝<hi>宻使</hi>人訪求女奴得之則免<lb/>
冨民父子扵死知州以公雪冤死者數人欲爲<lb/>
論奏其㓛扵朝公固辭曰若水但求獄事正人<lb/>
不冤耳論功非本心也且朝廷若以此爲若水<lb/>
<pb n="KR4e0108_SBCK_003-34a"/>
㓛當置録事扵何地耶録事詣公叩頭請謝公<lb/>
曰獄情難知偶有過誤何謝也㒒毎讀書見此<lb/>
等事未嘗不歎息古人用意之厚而平生區區<lb/>
所存亦未多愧頃因田土細故與足下有言足<lb/>
下遽賜之手札辭亦費矣假令質成扵官司尺<lb/>
寸壌得未足爲喜而此事一白則直在已而曲<lb/>
在人斯自慚耳㒒非不願爲古人之髙特事有<lb/>
專主義不容扵自遂惟足下亮之而已<lb/>
　　與鄧球<hi>先生門人</hi>
<pb n="KR4e0108_SBCK_003-34b"/>
韶廣相去未逺一問不通今㡬年悵想無巳即<lb/>
日蒼頭至辱手書并惠米布諸物具審雅履佳<lb/>
勝志業日新爲慰某奉毋之外無他况惟益衰<lb/>
耳首夏湖廣嘉魚貢士李承箕世卿者過白沙<lb/>
甚聦眀有文章晋白沙數月不忍別去議論間<lb/>
頗覺有益恨足下不與同也眼中朋友求可與<lb/>
言者不可得世味之移人者不少大者文章㓛<lb/>
業然亦爲道之障為其溺也足下茍有見扵此<lb/>
幸甚幸甚章所欲告扵足下者非尺牘䏻盡<lb/>
<pb n="KR4e0108_SBCK_003-35a"/>
　　與趙夀卿<lb/>
蔡三兄弟欲求夀卿長蓢田耕住以舊扵我佃<lb/>
故求通一言惟裁之不可則止亦無固必也謝<lb/>
伯倚近至白沙以前所托通好扵李氏者委之<lb/>
唯唯可見人心所同也知之<lb/>
　　與周用中兄弟<lb/>
天地自然之利人得而取之何分彼我使諸子<lb/>
姪如老杇何所不譲使老朽如諸子姪亦何所<lb/>
不爭向義不如就利尚徳不如用智朝三暮四<lb/>
<pb n="KR4e0108_SBCK_003-35b"/>
口與心違強之以其所不能則怨諸君豈不謂<lb/>
然乎今只以鄭明府所書劵爲實更不問其是<lb/>
非但據用中用到價銀若干老朽願償之如此<lb/>
旣不獲罪扵鄭又不負用中諸子姪亦可以釋<lb/>
然矣觧紛之䇿莫過扵此諸君其亮之<lb/>
　　與李孔脩<hi>先生門人</hi>
子長乳瘡當一塲重病今脫然矣聞之慰喜頼<lb/>
朋友之助先妣得安小廬山之兆即日茔封甫<lb/>
畢三月而<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>禮也亦時也始以吾爲殯宫論者<lb/>
<pb n="KR4e0108_SBCK_003-36a"/>
紛紛今帖然矣寝食夢寐舉安事不揆諸道徒<lb/>
人言是狥奚可㦲未有㑹晤之期惟加愛<lb/>
　　與苑規<hi>先生門人</hi>
近有人自南亰來承定山先生偶得右手足風<lb/>
痺之疾近雖小愈尚未脱然欲求養生之術非<lb/>
能用莫能盡之以此相托定山平生故人老而<lb/>
嬰疾可念可念䏻用定山之交亦不可謂淺淺<lb/>
者何愛一行如能用寄跡山水間去來自由自<lb/>
此至彼數千里坦途計日可到然亦不敢必盖<lb/>
<pb n="KR4e0108_SBCK_003-36b"/>
行止非人所䏻頃來衡山之約如許又可固必<lb/>
耶專此馳問倘蒙金諾先乞飛示早晩須一至<lb/>
精舎啇量切望切望<lb/>
　　與趙汝䕫<lb/>
即辰聞舜英護母夫人䘮歸矣逺道無虞幸甚<lb/>
幸甚但未審几筵安在何䖏近來邑里中夜刼<lb/>
之盗横甚可畏冝得一稳便處無水火盗賊之<lb/>
虞方可停柩此送死苐一義君子見㡬而作時<lb/>
義當然幸自裁之勿奪於浮議憂病中未由奔<lb/>
<pb n="KR4e0108_SBCK_003-37a"/>
慰想䏻亮之<lb/>
　　與董子仁<lb/>
前九月得周文選書知子仁乆乞省家居多賀<lb/>
多賀又云在髙亦養病歸或不可起不審此語<lb/>
何謂前此獲手敎及克恭書感歎屢日凢百且<lb/>
置之勿論只平生問學一事極索理會不可悠<lb/>
悠人一身與天地參立豈可不知自貴重日與<lb/>
逐逐者伍耶某奉別後更無他惟一味守此盖<lb/>
信古人所謂自得者非虚語今幸老母粗康地<lb/>
<pb n="KR4e0108_SBCK_003-37b"/>
方無事日夕與二三友討論所未至亦殊不厭<lb/>
惟有志者少薄俗振作尤難日邁月征良可憂<lb/>
耳聞羅先生杜門廣昌張内翰會講西山克恭<lb/>
闢書齋扵後圃靜坐皆不以病癈學子仁何日<lb/>
復亰尚希一札以慰惓惓某自春間一病自汗<lb/>
到今尚未脱體臨𥿄牽勉言不䏻盡惟亮察<lb/>
　　與張聲逺<hi>先生門人</hi>
乆不得字去年託賀官人徃一𥿄尚未卜沉浮<lb/>
一別音耗便爾難得可歎可嘆秋試㨗否不足<lb/>
<pb n="KR4e0108_SBCK_003-38a"/>
憂喜謾欲知之耳時用孑然客帝亰忍寒餓二<lb/>
十年爲毋家不去誠亦可憫萬一了此心事不<lb/>
東入呉即南走羅浮與児軰下上四百峯頭采<lb/>
蕨亦可供也謾思及之此日病正愈臨𥿄不復<lb/>
一一<lb/>
　　又<lb/>
得正月十日手書悲憤填𥿄㡬不可讀平居相<lb/>
與論議慷慨未始不以外生死爲逹填溝壑爲<lb/>
賢一旦臨大故不可堪忍之時尊卑疾病盈室<lb/>
<pb n="KR4e0108_SBCK_003-38b"/>
家無錢財作何措置况扵東呉反<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>水陸數千<lb/>
計亦不下二十金所費将誰仰耶勢利風馳朋<lb/>
友道缺昔人所䏻者例不可望扵俗軰如某一<lb/>
二粗知抑皆所謂旋渦裹佛不能捄落水羅漢<lb/>
柰何柰何情切事違心邇人逺撫𥿄興懐徒增<lb/>
悲怍惟亮察不具<lb/>
　　與譚有蓮<lb/>
比日家僮自貴里來承口喻欲爲小孫田議婚<lb/>
以平卿之孫女平卿善士與古愚先兄㳺處亦<lb/>
<pb n="KR4e0108_SBCK_003-39a"/>
通家也幸甚幸甚第恐傳言或誤好事多魔扵<lb/>
是叩諸蓍得大過之豫盖吉占也未審果如尊<lb/>
意否夫量才求配聞之先賢計産許婚甚扵流<lb/>
軰癡孫疑未中東床之選世業恐重貽西僯之<lb/>
憂是以未䏻釋然扵鬼神之謀也專此馳白庶<lb/>
㡬爲是一來倘不以疎外見疑拱俟拱俟<lb/>
　　與陳徳<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>
聞近𬒳繋郡獄懸切懸切計今當道多明察想<lb/>
不加害扵無罪之人否泰數也勿過爲隕越人<lb/>
<pb n="KR4e0108_SBCK_003-39b"/>
不幸所遭有甚扵此者亦無可柰何且安心順<lb/>
命善将攝爲禱<lb/>
　　復陳冕<lb/>
蒼頭至得書承貴恙漸平復喜慰之至更愼小<lb/>
愈以赴秋闈之選幸甚幸甚得失雖云有命然<lb/>
便委之命亦恐未盡今一科所取士若干多備<lb/>
數一時耳安可據以自比耶如莆中舉子多真<lb/>
舉子與僥倖㝷常者相去奚啻十倍如是而失<lb/>
觧誦伊川之言以自觧可以無愧矣餘不悉<lb/>
<pb n="KR4e0108_SBCK_003-40a"/>
　　與舊生陳魁<lb/>
生仰給歲月扵鉛槧瓶無<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>粟以畜其妻子年<lb/>
㡬六十益以疾病困以盗刼士一竆至若是㢤<lb/>
昨望見生龍鍾如東田老人稍<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>之疲頓與石<lb/>
翁異者㡬希然與之論舊事冩平生扵我三沐<lb/>
三薫之歷歷猶是也使我嚢中有九還大丹䏻<lb/>
反老爲童與生共之庶㡬其成也可待生旣絶<lb/>
望扵我矣我更望扵何人惟日孜孜斃而後已<lb/>
生與我皆然復何道㢤復何道㢤佃者還聊此<lb/>
<pb n="KR4e0108_SBCK_003-40b"/>
復制中不具<lb/>
　　與容一之<hi>先生門人</hi>
㡬日不得至祠下眠食何如一之平時筋力倍<lb/>
予今云瘠甚則老者可知矣古人處老有道䖏<lb/>
病有道䖏死有道夫子曰朝聞道夕死可矣其<lb/>
䖏之之道乎旦夕欲見一之與論之不審力疾<lb/>
乗竹兠子䏻一至碧玉樓否耶專此馳問惟自<lb/>
量<lb/>
　　又<lb/>
<pb n="KR4e0108_SBCK_003-41a"/>
今日貴恙輕否老梁課好决定不死可無憂也<lb/>
昨晚手書與陶公勸勿建書舎未見報札爲此<lb/>
一事數日徃來于心殊無好况章因多病厭苦<lb/>
人事决䇿徃平岡朋友間多不省事多言平岡<lb/>
土瘠難望成田老母聞之遂阻此行柰何柰何<lb/>
此非不忠愛扵我抑未知所以忠愛也平岡土<lb/>
雖瘠然便謂其終不成田則又踈矣天下豈有<lb/>
棄物而人欲争者乎不信人之言眼前事所見<lb/>
徃徃如此可笑也何日可動到齋一話甚懸懸<lb/>
<pb n="KR4e0108_SBCK_003-41b"/>
也比聞足疾傷扵勞而發由老朽故今思之但<lb/>
有慙負而巳柰何柰何先妣墓即日塋封粗畢<lb/>
遣人去采藤縣木爲祭享之室使人守之立祭<lb/>
田求墓誌事皆不可缺又不知人子思慕其親<lb/>
而欲報之其大者安在耶困扵則限扵分盖亦<lb/>
無可議矣近苦憂病相持無以自遣㝷思只有<lb/>
虚寂一路又恐名敎由我壞佛老安䏻爲我謀<lb/>
也付之一歎而已何日對靣罄其所欲言<lb/>
　　與馬貞<lb/>
<pb n="KR4e0108_SBCK_003-42a"/>
前日舟中與一之談及神理爲天理萬物主本<lb/>
長在不㓕人不知此虚生浪死與草木一耳神<lb/>
理之物非但不可戀著亦其勢終不䏻相及扵<lb/>
我何有伯幹病至此當大爲休置縦未至灑脫<lb/>
地亦漸省得些撓亂幸而天年未盡便從此覺<lb/>
悟神理日著非小益也老倦不䏻再省視令真<lb/>
福往候以此䏻一開目否<lb/>
　　與陳秉常<hi>先生門人</hi>
辱書見勉勿斷酒肉扶養衰軀真情苦語足仭<lb/>
<pb n="KR4e0108_SBCK_003-42b"/>
拳拳頃者頼諸友之助先妣得安小廬山之兆<lb/>
即日塋封甫畢遣人去采藤縣木爲祭享之室<lb/>
立祭田求墓誌事皆不可缺又不知人子思慕<lb/>
其親而欲報之大者安在耶限扵分困扵財盖<lb/>
亦無可議者矣到亰見定山先生潘時用姜主<lb/>
事問我以是告餘不敢嘱別𥿄所議禮想是但<lb/>
老朽檢閱未得且置之病畏多言念吾子逺別<lb/>
聊復此耳途次見東山劉都憲先生告厓山慈<lb/>
元廟成甚完好因以先母訃告某在病不具䟽<lb/>
<pb n="KR4e0108_SBCK_003-43a"/>
　　與崔楫<hi>先生門人</hi>
承示諸作見意思始者期民澤九月入羅浮<hi>四百</hi>
仙峯依舊見之但不在脚底耳來喻不忘在學<lb/>
幸甚但恐進退未决不立背水陣終難勝敵希<lb/>
說勉之歲月不待人也李子長落水羅漢吾軰<lb/>
皆旋渦佛耶何故無一人救之狶薟草果神效<lb/>
當求識者致之感掛意某復希說秀才<lb/>
　　又<lb/>
某䟽不意先府君奄忽傾逝衰病多遺不時奉<lb/>
<pb n="KR4e0108_SBCK_003-43b"/>
慰罪罪比日寒甚想孝履如冝棄禮從俗壞名<lb/>
敎事賢者不爲願更推廣此心於一切事不令<lb/>
放倒名節道之藩蘺藩蘺不守其中未有䏻獨<lb/>
存者也老拙所見多矣願希說勉之<lb/>
　　與伍光宇<lb/>
昨晩景雲歸具悉老兄動定某通夕爲之不䏻<lb/>
寐覺得老兄此病非止疾痛之爲心害心寓扵<lb/>
形而爲主主失其主反亂扵氣亦疾病之所由<lb/>
起也今人惟知形體之爲害而不知歸罪其心<lb/>
<pb n="KR4e0108_SBCK_003-44a"/>
多矣心之害大而急者莫如忿争夫有所不平<lb/>
然後爭爭至扵忿斯不平之至而氣爲之逆逆<lb/>
則病生矣雖所致疾之由寒暑飢飽勞佚失節<lb/>
居多而此之弗謹實吾自爲之不可不知也據<lb/>
㬌雲所說老兄扵此一項罪過全未肯認全未<lb/>
磨洗縦疾痛不積扵此氣家所関尤非細故林<lb/>
緝熈所謂怡怡之說殆亦忠告之言也盍深省<lb/>
之否則未有入道之期也不罪不罪<lb/>
　　又<lb/>
<pb n="KR4e0108_SBCK_003-44b"/>
賤軀失養百病交集近過胡按察請敎以心馭<lb/>
氣之術試效立見驗但日用應接事煩不免妨<lb/>
奪工夫不精今欲自五月一日爲始以家事權<lb/>
属之老母非大賔客令諸児管得及光宇未復<lb/>
白沙借㝷樂齋靜居百日有驗即奉還也光宇<lb/>
决䇿徃青湖則此屋亦須有分付某将來却是<lb/>
東道非僦屋人矣呵呵<lb/>
　　又<lb/>
令晚叔貞兄弟過白沙適有客逺方來而賤疾<lb/>
<pb n="KR4e0108_SBCK_003-45a"/>
又作遂辭去晡時螟姪歸自南山具審比日遺<lb/>
恙増劇皇恐皇恐天果無意扵善類耶未可知<lb/>
也陳后山之詩一時人皆不好獨山谷與坡翁<lb/>
知之卒䏻行扵世后山亦到今不死夫苟有可<lb/>
恃雖死可也况未必死乎不具<lb/>
　　與陳徳雍<lb/>
某啓清江之去白沙㡬山㡬水一夕恍然與徳<lb/>
雍先生葛巾青蔾相值扵寳林拍手笑語坐佛<lb/>
燈前促膝嬉戯若平生不知其在夢也及覺始<lb/>
<pb n="KR4e0108_SBCK_003-45b"/>
悵然若有所失即復閉目入華胥㝷向來所見<lb/>
一恍惚既不可得則又歎清江之去我遠徳雍<lb/>
今存亡不可知况欲與之握手耶某別後况味<lb/>
如昨但年來益爲虚名所苦應接既多殊妨行<lb/>
樂耳平生只有四百三十二峯念念欲徃亦且<lb/>
不果男女一大俗縁何日可盡雖云道無凝滯<lb/>
其如野性難抝㝷欲振奮一岀又未䏻也徳雍<lb/>
老矣頗復䏻記憶寳林昔日之言否乎臨𥿄不<lb/>
勝悵惘<lb/>
<pb n="KR4e0108_SBCK_003-46a"/>
　　與李徳孚<lb/>
某聞古之廉士資送其子有鬻一犬而足者今<lb/>
犬之殖㡬何貧者雖有百犬不以資送鬻也不<lb/>
鬻則耻之矣耻非其所耻何所不至甚矣俗之<lb/>
䏻移人也别𥿄稱清門羅某何敢不從脫尚未<lb/>
免芥蔕人言則莫若崇儉以導之令盡去俗様<lb/>
異時資送之來白沙必勿晋一塵以累吾自然<lb/>
幸甚幸甚凢此一聘之費大率不過十金但如<lb/>
來敎則太近俗而惡無文故以釵與幣易之而<lb/>
<pb n="KR4e0108_SBCK_003-46b"/>
侑以羊酒不審以爲何如<lb/>
　　又<lb/>
別𥿄乞恕專擅聞老兄近復假舘禪林靜坐此<lb/>
囬消息必定勝常耳根凢有所感便判了一箇<lb/>
進退老兄今日此心比諸平時更稳帖無疑否<lb/>
賤疾幸少脫體但㝷常家中亦被聒噪情緒無<lb/>
歡大抵吾人所學正欲事事點檢今䖏一家之<lb/>
中尊卑老少咸在才點檢著便<hi>有不</hi>由巳者抑之<lb/>
以義則咈和好之情扵此處之必欲事理至當<lb/>
<pb n="KR4e0108_SBCK_003-47a"/>
又無所忤逆亦甚難矣如此積漸日乆恐別生<lb/>
乖戾非細事也将求其病根所在而去之秪是<lb/>
無以供給其日用諸児女婚嫁在眼不䏻不相<lb/>
責望在已旣無可増益又一切裁之以義俾不<lb/>
得妄求此常情有所不堪亦乖戾所冝有也<lb/>
<pb n="KR4e0108_SBCK_003-47b"/>
　　與潘徐二生<lb/>
去冬得二生手書半月置床頭日一展展時一<lb/>
發嘆後生所急者何後生所畏者何轉瞬來便<lb/>
都望三十四十不自激昻不自鞭䇿将來伎俩<lb/>
又似拙者模様耳奈何奈何蕭先生書報近聘<lb/>
岳家甥女可喜可喜然自是轉多事矣拙者正<lb/>
在不了中自暁事者觀之未必不以爲憂也呵<lb/>
呵<lb/>
　　與伍伯饒<lb/>
<pb n="KR4e0108_SBCK_003-48a"/>
有牛眠扵此意中了了而不䏻使人信得伯樂<lb/>
一顧増價十倍甚幸甚幸山人眼家人夢卜人<lb/>
卜三事不期而合復奚疑謹此馳賀餘不具<lb/>
　　與林蒙庵<lb/>
某啓不聞問乆矣忽得手書讀之恍若蒙庵之<lb/>
登我堂也昔者嘗一造蒙庵扵亰師則拜蒙庵<lb/>
今思蒙庵而不見見蒙庵之書則拜其書如對<lb/>
蒙庵焉嗚呼可勝慰㢤賢者之愛人也期扵<hi>徳不</hi>
<hi>賢者之愛人也期扵姑息讀蒙庵之書知蒙庵</hi>之愛我亦如我之愛蒙<lb/>
<pb n="KR4e0108_SBCK_003-48b"/>
庵也雖然有甚愛者有甚憂也蒙庵之愛我甚<lb/>
其扵人也則憂㒒之自愛則憂其扵人也則否<lb/>
憂其憂無憂人之憂其亦有以異乎蒙庵官于<lb/>
朝也則行乎朝㒒之居山林也則行乎山林蒙<lb/>
庵欲以其道施諸人㒒猶未免扵自治其不䏻<lb/>
無憂一也在已在人則殊耳梁石時可之憂在<lb/>
已者而亦爲人憂克恭則舎其在人者以自憂<lb/>
是三人者㒒皆有慕焉而其憂不同又何怪乎<lb/>
岀處之殊也蒙庵所稱胡提學亦如蒙庵之憂<lb/>
<pb n="KR4e0108_SBCK_003-49a"/>
者也彼其意以爲古之道不徴扵今則人不信<lb/>
不信民弗從是固憂時者之所圖也其爲人也<lb/>
雍容平恕樂善而忘勢其扵㒒也有一日之雅<lb/>
焉㒒之得譽扵提學苟非其爲人之急亦朋友<lb/>
相好之私耳非提學之心本然也蒙庵置之勿<lb/>
言可也古之爲士者急乎實之不至今之爲士<lb/>
者急乎名之不著周子曰實勝善也名勝耻也<lb/>
㒒竊願與諸公共勉焉若無徃來音問之有無<lb/>
各随所感應之冝䟽䟽冝數數不過乎情不弛<lb/>
<pb n="KR4e0108_SBCK_003-49b"/>
乎敬惟當乎時義焉耳此之謂易也必曰我無<lb/>
利乎彼我勿言<hi>不可</hi>也持此以廣䝉奄之意何如<lb/>
　　與時矩<hi>先生門人</hi>
宇宙内更有何事天自信天地自信地吾自信<lb/>
吾自動自靜自闔自闢自舒自卷甲不問乙供<lb/>
乙不待甲賜牛自爲牛馬自爲馬感扵此應扵<lb/>
彼發乎邇見乎逺故得之者天地與順日月與<lb/>
明鬼神與福萬民與誠百世與名而無一物奸<lb/>
扵其間烏乎大㢤前軰云銖視軒冕塵視金玉<lb/>
<pb n="KR4e0108_SBCK_003-50a"/>
此盖畧言之以諷始學者耳人争一個覺纔覺<lb/>
便我大而物小物盡而我無盡夫無盡者㣲塵<lb/>
六合瞬息千古生不知愛死不知惡尚奚暇銖<lb/>
軒冕而塵金玉耶<lb/>
　　又<lb/>
某慰言四月二十五日得黎三報悲惋連日太<lb/>
夫人一旦厭世時舉不幸遭此痛極奈何柰何<lb/>
今日之慟昔日之思何者爲怨何者爲憾縦浪<lb/>
大化此徃彼來吾将校計其短長非耶溝填壑<lb/>
<pb n="KR4e0108_SBCK_003-50b"/>
委在我者一切任之而獨晋情扵水菽非耶賢<lb/>
者力行巳志惟恐一事不底于道其䏻合扵親<lb/>
者㡬何吾重爲時舉悲之老病支離不供走吊<lb/>
惟強粥自大不宣<lb/>
　　又<lb/>
禪家語𥘉㸔亦甚可喜然實是儱侗與吾儒似<lb/>
同而異毫釐間便分霄壌此古人所以貴擇之<lb/>
精也如此辭所見大體處了了如此聞者安䏻<lb/>
不爲之動但起脚一差立到前靣無歸宿無凖<lb/>
<pb n="KR4e0108_SBCK_003-51a"/>
的便日用間種種各別不可不勘破也拙和一<lb/>
首奉去可一閲更将中庸首尾緊要處沉潜要<lb/>
見著落却還一字也獻章書與時矩<lb/>
　　與謝伯欽<lb/>
聞子酣於闘矣老衰無䏻爲援請竭端末利害<lb/>
爲子籌之知貪得之爲害絶禍扵未形上䇿也<lb/>
不役一錢不損一人以直道爭之官府失得付<lb/>
之扵數必不已而與之均焉中䇿也損財以争<lb/>
而家日耗殺人以争而冤日積僥倖錙銖難得<lb/>
<pb n="KR4e0108_SBCK_003-51b"/>
之利自違鈞石不測之憂此下䇿也若能歸咎<lb/>
扵已舎之勿争以分産悉推諸弟清修苦節以<lb/>
立扵世如子才不岀十年天下皆服其義而仰<lb/>
其徳令聞洋洋播於四方輝光赫赫流于無極<lb/>
視平生不得意處如秋風之振木葉零亂脱落<lb/>
無復芥蒂之蹟因敗成㓛此又䇿之竒者也諸<lb/>
䇿惟上䇿省力而易行然已無及矣其餘可否<lb/>
更請擇之<lb/>
　　又<lb/>
<pb n="KR4e0108_SBCK_003-52a"/>
葫蘆甚羙山厨得此免乞僯之瀆感感聞近欲<lb/>
遷居木洲求静可喜可喜然未若北角就田而<lb/>
家尤便也韓子云恨入山之不深入林之不宻<lb/>
去煩入靜當亦有漸乎未間閑來一話<lb/>
　　與潘舜絃<lb/>
儀禯一書訛缺板多一經先生與黄大理手校<lb/>
便爲完帙野人平生際遇未有如此竒者敢不<lb/>
拜賜空山深夜兀爾一榻撫卷即如對靣耿耿<lb/>
逹旦<lb/>
<pb n="KR4e0108_SBCK_003-52b"/>
　　與庠中諸友<lb/>
春𥘉承諸君枉顧属有哀事既不獲披接又不<lb/>
果以時還謝多罪多罪近按察胡先生過白沙<lb/>
青燈叙舊之餘輒及此方人士惓惓以爲已之<lb/>
學望諸君甚盛意也某親領誨言不勝感感㝷<lb/>
欲與諸君共言之賤疾固未及諸君方急扵秋<lb/>
試區區迂闊之談恐難驟聽然又不敢淺窺諸<lb/>
君而謂吾言之無益而不言也謹此奉瀆萬一<lb/>
諸君之晋意焉<lb/>
<pb n="KR4e0108_SBCK_003-53a"/>
　　與僧文定<lb/>
僧文定嘗參學四方坐関扵觀音山三年蓋廣<lb/>
僧中之知者也偶以事繋縣獄慮是非之不見<lb/>
察也懇予爲白之予以邑主楊侯公明必不妄<lb/>
加害扵無罪之人予嚴干謁人之戒乆不可破<lb/>
文定從西方之敎苟有得焉則䏻以四大形骸<lb/>
爲外物榮之辱之生之殺之物固有之安䏻使<lb/>
吾戚戚㢤示以是詩一戒持來三十年何曽長<lb/>
揖長官前山僧若了西來意不把形骸乞世憐<lb/>
<pb n="KR4e0108_SBCK_003-53b"/>
　　慰馬黙齋䘮子<lb/>
吾子得數之竒孰與孟郊孟郊産三子哭之連<lb/>
日今吾子之哭凡㡬抑又有不盡同者焉郊爲<lb/>
詩盡泄天地鬼神之秘而不爲造物所予不知<lb/>
其後何如吾子厚積隂徳終必有鳯雛麟種降<lb/>
爲家寳此未足深惜也<lb/>
　　慰鍾五<lb/>
令兄竟爲泉下客矣足下當甚悲痛令兄今生<lb/>
㡬何矣眼中如此逝者不少又何足怪但人未<lb/>
<pb n="KR4e0108_SBCK_003-54a"/>
死前一日誰肯信著此事終日勞勞而不自足<lb/>
及至死時便無可主張亦可悲也已拙疾未由<lb/>
奔慰謾徃此𥿄惟足下亮之<lb/>
　　與林時表<lb/>
時表而代而父侍奉大夫人几筵何得舎朝夕<lb/>
奠而來應試老杇聞之竟日不樂欲致一書計<lb/>
已無及扵事遂不果比發去兖州訃否褒弟去<lb/>
冬死北亰果然惜㢤適得尊甫翁濟寜四月望<lb/>
日發來手書進退不䏻無遺憾矣奈何奈何老<lb/>
<pb n="KR4e0108_SBCK_003-54b"/>
母塋封甫畢未由遣人致慰幸亮區區緝熈行<lb/>
時云到部須求便養而自去冬謁選至今年春<lb/>
四越月矣授以山東兖州府敎授然後奏請便<lb/>
親冢宰不許前此何不引例告選司當言而黙<lb/>
欲焉待㦲舉措如此謂之不濡滯人孰信之冝<lb/>
其不見許也中間揀選冡宰見怪假令不病将<lb/>
不計其不便扵養而就選耶自古進退不决扵<lb/>
内則其形扵外依違可否之間而欲人之不我<lb/>
疑不可得也烏乎惜㢤　三卷<hi>終</hi>
<pb n="KR4e0108_SBCK_003-55a"/>
</p>
<p>
</p>
  </div>
</body>
</text>
</TEI>
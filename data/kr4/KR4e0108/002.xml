<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0108_SBCK_002-1a"/>
白沙子卷之二<lb/>
　書簡<lb/>
　　與西涯李學士<lb/>
相别六七年邇者不通問扵亰師然自周文都<lb/>
南歸後先生之音耗遂絶扵耳曩聞先生在䘮<lb/>
且歸長沙無一知舊自北亰來者無不問其詳<lb/>
不敢奉状毎一見周生相與悵然乆之尚未審<lb/>
所值何艱長沙無舊業未必可歸當歸何䖏也<lb/>
近者白洲李憲副過寒舎乃知先府君塋于都<lb/>
<pb n="KR4e0108_SBCK_002-1b"/>
下嬴博之<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>古今未必以爲非然亦有非其情<lb/>
之所安顧吾力有所弗及萬里外某能亮先生<lb/>
之心也柰何柰何居今之世欲超然無累扵心<lb/>
無累扵後先生計之亦熟矣然事徃徃有不期<lb/>
而至非人思慮所䏻及惟在我者所當盡而或<lb/>
牽制扵外爲之弗豫至不可爲然後圖之亦弗<lb/>
及矣此亦先生平昔所嘗慮及漫一道之耳頃<lb/>
歲承惠貞節堂八詩真嶺南竹枝也李世卿已<lb/>
收入縣誌門户之光非言語可謝也藤蓑尚欠<lb/>
<pb n="KR4e0108_SBCK_002-2a"/>
𥙷章能復賜之否乎世卿自去年首夏至白沙<lb/>
臈然後歸蚤晚㑹試入亰區區衰病百状問之<lb/>
可知已去秋得時用一書足慰鄙懐他人愛我<lb/>
不如時用先生諒䏻悉之也張進士附此不䏻<lb/>
盡所欲言粗絹二匹表忱外苧一端奉時用不<lb/>
别具<lb/>
　　與鄧督府<lb/>
翰林院檢討古岡病夫陳某再拜復書督府都<lb/>
憲鄧大人先生執事某不得望見扵執事五十<lb/>
<pb n="KR4e0108_SBCK_002-2b"/>
年矣南海野人徒抱迂拙不可爲世用執事鴻<lb/>
猷盛烈聲聞四逹皎如日星之照臨甚賀甚賀<lb/>
兹者伏蒙手書錫之名香歲曆别奉鈞帖令本<lb/>
縣月給白米一石撥人夫二名不敢當不敢當<lb/>
執事所稱逋野誠隠逸士如今日之賜使逋等<lb/>
受之冝也其不受未見其譲之過也某何敢自<lb/>
列於古之名流㢤某無寸善可以及人有田二<lb/>
頃耕之足以自養而又受賜扵當道以自列扵<lb/>
古之名流其怠扵自脩亦甚矣引領蒼梧衰病<lb/>
<pb n="KR4e0108_SBCK_002-3a"/>
無由自致拙作一首紀述仁政傳示嶺海以彰<lb/>
盛徳餘二小詩以撰慈元記望西涯閣老以請<lb/>
祀典望督府共成東山之羙此野人之志也伏<lb/>
乞鈞裁<lb/>
　　與朱都憲<lb/>
頃者獲拜執事扵蒼梧十餘年間執事之心不<lb/>
忘乎㒒與㒒願見執事之誠交慰並沃扵一堂<lb/>
之上一日之間至矣盡矣執事負一世之豪才<lb/>
際百年之嘉㑹故䏻受知　當宁進位都憲奉<lb/>
<pb n="KR4e0108_SBCK_002-3b"/>
璽書督三軍以經營扵一方誰不瞻仰誰不歸<lb/>
戴㒒一介書生生長東南聞見寡陋徒負虚名<lb/>
無𥙷扵世乃蒙追憶十餘年相與尺牘徃來之<lb/>
雅而賜見焉幸甚幸甚㒒之齒非少然以方扵<lb/>
執事則爲後進執事先生長者也長者有問不<lb/>
辭譲而對非禮也隱而不告非禮也㒒之始至<lb/>
執事問以出䖏㒒未敢率爾執事又益之以薦<lb/>
進之說且令囬自决之㒒扵是乎若負芒刺避<lb/>
席而不敢言慚也退而思之又大慚也明日具<lb/>
<pb n="KR4e0108_SBCK_002-4a"/>
以情告且言其不可當是時也執事亦見㒒之<lb/>
顔色乎始者㒒欲徃見執事扵蒼梧凢三復計<lb/>
之而後果行誠以執事之賢固所願識然自念<lb/>
二三十年所守進退之節一旦由此而變亦不<lb/>
䏻不少踧踖也况諭之以薦進之說耶㒒竊以<lb/>
爲執事好崇奨人之善偶見一士少異乎人亟<lb/>
以此言寵之使勉乎善云耳不然則将悼其竆<lb/>
且老踽踽焉無所與同恤恤焉無所與歸故問<lb/>
而遣之使自爲禄仕之計焉耳不然執事之明<lb/>
<pb n="KR4e0108_SBCK_002-4b"/>
足以照物豈不知㒒之駑鈍不可驅䇿而思進<lb/>
之萬里之途也執事又以韓退之之事見朂退<lb/>
之雖賢不及孟子孟子不肯枉尺直㝷退之以<lb/>
書千宰執㒒固不得舎孟而學韓也㒒之歸白<lb/>
沙㡬一月矣郷之逄掖士無日不來問詢㒒告<lb/>
以所接盛徳之光莫不鼓舞興起信乎徳之流<lb/>
行速扵置郵而傳命也惟是進退岀䖏之念尚<lb/>
日往來扵心誠懼執事所以待㒒者如此而人<lb/>
之知㒒者淺也此意已託丘侍御逹之左右不<lb/>
<pb n="KR4e0108_SBCK_002-5a"/>
審亮之否乎未䏻黙黙伏此布聞且以代面謝<lb/>
惟少垂鑒焉<lb/>
　　又<lb/>
陳某頓首啓伏蒙今月十八日遣使降臨衡茅<lb/>
惠以羊酒粟楮諸儀君子之賜光動閭里顧愚<lb/>
何人可以當此恭惟執事位髙而望重徳博而<lb/>
民化而恒患乎善之不彰士罔攸勸故䏻尊重<lb/>
名敎秩秩其儀以興起山林之遺逸大㢤執事<lb/>
之心㒒雖駑鈍敢不夙夜秪奉然㒒竊觀來喻<lb/>
<pb n="KR4e0108_SBCK_002-5b"/>
之言大意欲勸㒒出仕耳非直勸之且加責焉<lb/>
是固出扵愛㒒之誠而㒒之心亦有未蒙照察<lb/>
者何則掇科登仕固㒒之素志抱病違時非㒒<lb/>
之得已㒒自染疾來六七年間每遇疾作徧身<lb/>
自汙若雨或遭數月不止旣止復作畏勞怯冷<lb/>
沉綿反復元氣䆮耗力加防慎庶㡬保全而母<lb/>
氏年益髙百疾交苦是以未䏻出門耳假令㒒<lb/>
疾愈可以出矣而忘親之老豈人之情也㢤在<lb/>
親爲親在君爲君無所徃而不然矣夫天下之<lb/>
<pb n="KR4e0108_SBCK_002-6a"/>
理至扵中而止矣中無定體随時䖏冝極吾心<lb/>
之安焉耳若昔之李宻是也宻𬒳徴時宻之心<lb/>
盖自揆安扵事劉則止爲中而行非中也今若<lb/>
槩以聖賢出䖏之常責宻以必仕恐非宻之心<lb/>
宻之心天理之時中也㒒今自䖏亦欲無愧扵<lb/>
宻耳執事信以爲何如㢤願終敎之㒒不敢固<lb/>
執也承録示諸公子文稿筆勢滔滔有氣𦦨當<lb/>
是一才子可畏可畏若導其志使不差開其學<lb/>
使有益又在敎者何如耳使囬謹此申覆辰下<lb/>
<pb n="KR4e0108_SBCK_002-6b"/>
哭一姪婦故言無文采伏乞台照<lb/>
　　又<lb/>
陳某啓伏承此月二十四日都憲老大人命使<lb/>
降臨衡茅諭令某即日起程赴亰春闈在邇不<lb/>
許推延聞命悚惶爲慰爲懼伏念某質本庸愚<lb/>
頼蒙　聖朝作養于兹三十餘年雖無用世之<lb/>
才竊有忠君之志其未仕也豈果扵自爲而忘<lb/>
世　㢤誠欲吾身親見之豈不知時之可爲㢤<lb/>
執事知之乆而愛之深旣重之以手書復勤之以<lb/>
<pb n="KR4e0108_SBCK_002-7a"/>
口喻執事扵後進拳拳接引如此某雖駑疲豈<lb/>
無飛動之意㢤直以受氣不豊病與年長去年<lb/>
秋自汗纔息因得進謁執事扵蒼梧比歸途間<lb/>
冐風舊病㝷發至今年七月𥘉寒熱交攻自汗<lb/>
猶劇而必欲驅此疾羸之軀行扵風波之途萬<lb/>
一不虞雖悔何益伏願執事垂日月之明擴天<lb/>
地之量假之歲月俾得調治疾愈之日自行起<lb/>
程赴部不敢推延以負尊命干冐威嚴某不勝<lb/>
戰越之至<lb/>
<pb n="KR4e0108_SBCK_002-7b"/>
　　與劉方伯東山先生<lb/>
餘㓂未殄先生得無爲百姓戚戚耶比聞下令<lb/>
各郷村自爲城守伏計當道憂民之至必無過<lb/>
舉恨未得其詳耳曹匪石抵家病即愈先生冐<lb/>
大暑負疴而出動靜勞逸仕與止固不同也未<lb/>
涯瞻奉謹此申忱匪石所徴樂記文字已托周<lb/>
汝愚具稿早晚録上轉逹<lb/>
　　又<lb/>
亡妣墓扵小廬山居舎之旁襄事扵乙卯夏四<lb/>
<pb n="KR4e0108_SBCK_002-8a"/>
月八日去始䘮才四十日耳萬里一䟽無任哀<lb/>
感之至崖山慈元廟乆完但未立主耳拙記録<lb/>
去想已經目若西涯閣老有作用之制中别無<lb/>
佳思作得文字強勉塞命無以老朽爲嫌也祀<lb/>
典記當與西涯閣老圖之屢聞先生上䟽乞休<lb/>
致然毎扵邸報中未見端的未審何如也近陳<lb/>
進士茂烈過寒舎與語東山先生告歸西涯閣<lb/>
老留之疑先生未䏻去者以此故也<lb/>
　　又<lb/>
<pb n="KR4e0108_SBCK_002-8b"/>
得五月二十日書良慰想仰先生即日命駕還<lb/>
東山山靈輙喜雖然先生不忘天下之心山靈<lb/>
未必識也章近有衡山之約去東山非甚逺他<lb/>
日東山漁釣之暇尚䏻索我扵朱陵洞中否耶<lb/>
昔者寄去慈元記稿幸一字批破還示爲感<lb/>
　　又<lb/>
賞倪指揮知感激矣弊邑民得免扵盗賊水火<lb/>
之害公一瓢酒之力耳活國者手叚固如是耶<lb/>
感服感服里人問徭役告以昔者舟中所聞聴<lb/>
<pb n="KR4e0108_SBCK_002-9a"/>
者雀躍交慶如赤子之慕慈母不審比日斟酌<lb/>
何如捄民水火之中惟恐其不早也貪官汚吏<lb/>
侵漁百姓甚扵盗賊此軰不除雖有良法羙意<lb/>
孰與行之竊謂徭法雖更必痛懲一二貪黷然<lb/>
後法行之可乆也祭田事料理恐未免水火之<lb/>
相射欲乞少緩裁之如何恃愛饒舌<lb/>
　　復彭方伯書<lb/>
古岡陳某薫沐頓首復書大方伯彭大人先生<lb/>
執事新凉惟台履吉慶去冬林别駕過白沙得<lb/>
<pb n="KR4e0108_SBCK_002-9b"/>
執事手書後又得所寄絶句詩具悉雅愛繼又<lb/>
聞諸人執事以賤名汚薦尺天官以執事之言<lb/>
爲重亟賜允行近者蒙遣守令降臨衡宇書幣<lb/>
煒煌先後疊至太守執犖宣喻扵庭曰是大方<lb/>
伯彭公使某歸陳白沙徵幣也聞命兢惶罔知<lb/>
攸措執事當世之豪傑也吾黨以執事爲模範<lb/>
斯文以執事爲司命廟堂以執事爲柱䂖執事<lb/>
一嚬笑一舉措天下将視以爲輕重取舎甚㢤<lb/>
執事之動不可輕也㒒本麋鹿之性者也雖少<lb/>
<pb n="KR4e0108_SBCK_002-10a"/>
讀書全無抱負中歲閉門惟近藥餌好事相傳<lb/>
類多失實執事徒信人言以爲可用斯名一岀<lb/>
士類揚之閭里榮之㒒不知何以得此扵執事<lb/>
意者方今之俗㢘耻未興将以興之歟奔兢未<lb/>
抑将以抑之歟不然執事眼髙一世必不以天<lb/>
下之望負天下之人也夫天下非誠不動非才<lb/>
不治誠之至者其動也速才之周者其治也廣<lb/>
才與誠合然後事可成也孔子曰如有用我者<lb/>
朞月而已可也三年有成聖人過化存神之妙<lb/>
<pb n="KR4e0108_SBCK_002-10b"/>
不可一二窺測天下不動不治動以治之聖人<lb/>
與學者一爾未有不須誠以動不須才以治者<lb/>
也如㒒者忠信不脩章句爲陋才旣不足以集<lb/>
事誠又不足以動物徒以虚名玷汚薦尺進則<lb/>
無益於事徒䘮所守以上累執事之明止則人<lb/>
将以我爲固守一節非通扵道者亦非所以立<lb/>
大中而奉明訓也二者之慮徃來乎胸中㡬日<lb/>
而後决之子使漆雕開仕對曰吾斯之未䏻信<lb/>
開以夫子爲的者也夫子不能使之仕何則人<lb/>
<pb n="KR4e0108_SBCK_002-11a"/>
之知已不如已之自知苟未信也師不能強扵<lb/>
弟子㒒自知甚明惟謹素履罔彼玷缺庶㡬丘<lb/>
園之義尚足以少禆明時奔競者愧而恬退者<lb/>
勸亦㒒所以報執事之萬一也若曰可以仕焉<lb/>
㒒不知其可也矧今自汗又作俯仰或過衣裳<lb/>
盡濕此亦郡守所目撃設任之勞事何以堪之<lb/>
伏惟執事察㒒之志矜㒒之愚而弗強焉幸甚<lb/>
幸甚<lb/>
　　與陶方伯<lb/>
<pb n="KR4e0108_SBCK_002-11b"/>
比聞在師中能坐馬矣幸甚幸甚周二來得書<lb/>
人情世態相見多不合柰何䖏之交㳺中有不<lb/>
勸人進者乎某獨不然是以退爲進也非髙明<lb/>
莫䏻亮之承問改題諸墓石可否書法與銘旌<lb/>
畧同所以存其名不當云某府君忠烈公則書<lb/>
其自得扵　先朝者至顯矣後來恩典所加冝<lb/>
列諸神道碑不必改題也李世卿乆在館中恐<lb/>
要知不多及<lb/>
　　又<lb/>
<pb n="KR4e0108_SBCK_002-12a"/>
潭滘拘晋稻舫稱大府下差人果岀扵尊意否<lb/>
耶乞降指揮比歲鹹田之入㒒扵執事所謂待<lb/>
晏子而後舉火者也然非鄧馬二生㒒安得坐<lb/>
享此田㢤㒒與二生約毎歲入三分之㒒猶以<lb/>
爲愧焉黄田苐四蓢諸姪與易賛共成之賛比<lb/>
二生用力尤難所費十未酬一伏惟執事擴造<lb/>
化之量垂不朽之仁念㒒平生不苟取之小㢘<lb/>
不負人之小節無易舊圖則㒒始終受賜大矣<lb/>
恃愛輕瀆不罪<lb/>
<pb n="KR4e0108_SBCK_002-12b"/>
　　與歐緫戎<lb/>
逺枉專使下問某不幸今年二月間先妣下世<lb/>
自是以來憂病相持不復知有人世事忽枉<lb/>
手敎具審　朝廷大閫外之任寄扵公府江之<lb/>
患已平可賀可賀雖然平蠻之頌老杇竊願公<lb/>
忘之昔者㫁藤峽凱歌適足爲韓公之累此廣<lb/>
右之役所以有煩扵今日諸公也公識量宏逺<lb/>
所到豈可涯安地方復民業惟公晋意焉病畏<lb/>
多言感公厚愛故及此幸勿示他人以爲詬也<lb/>
<pb n="KR4e0108_SBCK_002-13a"/>
<hi>厚賜</hi>謹已拜領感怍無量南井昨爲致區區扵察<lb/>
院此不贅<lb/>
　　復張東白内翰<lb/>
承諭義理須到融液䖏操存須到灑落䖏㒒僻<lb/>
䖏海隅相與麗澤者某軰數人耳抱愚守迷無<lb/>
足以副内翰期待之重然嘗一思之夫學有由<lb/>
積累而至者有不由積累而至者有可言傳者<lb/>
有不可以言傳者夫道至無而動至近而神故<lb/>
蔵而後發形而斯存大抵由積累而至者可以<lb/>
<pb n="KR4e0108_SBCK_002-13b"/>
言傳也不由積累而至者不可以言傳也知者<lb/>
䏻知至無扵至近則無動而非神蔵而後發明<lb/>
其㡬矣形而斯存道在我矣是故善求道者求<lb/>
之易不善求道者求之難義理之融液未易言<lb/>
也操存之灑落未易言也夫動已形者也形斯<lb/>
實矣其未形者虚而已虚其本也致虚之所以<lb/>
立本也戒慎恐懼所以閑之而非以爲害也然<lb/>
而世之學者不得其說而以用心失之者多矣<lb/>
斯理也宋儒言之備矣吾嘗惡其太嚴也使著<lb/>
<pb n="KR4e0108_SBCK_002-14a"/>
扵見聞者不睹其真而徒與我嘵嘵也是故道<lb/>
也者自我得之自我言之可也不然辭愈多而<lb/>
道愈窒徒以亂人也君子奚取焉㒒扵義理之<lb/>
原窺見髣髴及操存䖏大畧如此不知是否疾<lb/>
病之餘言不逮意惟髙明推而盡之還示一字<lb/>
㒒之幸也比者婁克貞敎諭亦有書來㒒既未<lb/>
接其人不可遽有徃復内翰倘以愚言爲有益<lb/>
擇其中一二可者示之否則置之陳布衣竟不<lb/>
及面而卒當此衰否之極又失此人可嘆可嘆<lb/>
<pb n="KR4e0108_SBCK_002-14b"/>
良晤無由伏惟順時以道自重不宣<lb/>
　　與賀克恭黄門<lb/>
離隔年多彼此交夢神亦勞止老矣寜復有相<lb/>
見之時耶今年春二月十六日老母傾背毀瘠<lb/>
不能自制與死爲僯平生知舊㡬人死者已矣<lb/>
存者或失其故歩柰何柰何今之論人扵岀處<lb/>
曰賀黄門賀黄門亦蒙厠賤名扵黄門之下豈<lb/>
不以同志者少不同者多耶比歲得所惠書繼<lb/>
又得賢郎北京書甚慰甚慰有子如此足矣天<lb/>
<pb n="KR4e0108_SBCK_002-15a"/>
将以是大賀之門盖可知也三十年妄意古人<lb/>
之學衆說交騰如水底撈月恨不及與克恭論<lb/>
之今自謂少有見䖏得其門而入一日千里其<lb/>
在諮耶南北萬里意所欲言非尺簡所䏻盡里<lb/>
中舉子赴春官附此草草前有詩稿一冊寄范<lb/>
長史處託渠轉逹遼東乆不報爲無便耳亮之<lb/>
　　又<lb/>
爲學須從靜中坐飬岀箇端倪來方有啇量處<lb/>
林緝熈此𥿄是他向來經歷過一箇㓛案如此<lb/>
<pb n="KR4e0108_SBCK_002-15b"/>
是最不可不知録上克恭黄門歲首已託鍾鍈<lb/>
轉寄未知逹否今再録去若未有入處但只依<lb/>
此下工不至相悮未可便靠書䇿也前𥿄所録<lb/>
徃來書問二首又記夢一首後有林緝熈秉之<lb/>
䟦尾通奉去病中不能作書然所欲言者大畧<lb/>
不過此而已亮之<lb/>
　　與呉黄門世羙<lb/>
小詩不足以光先徳但比於他文此爲切實耳<lb/>
凢觀人者審扵愛惡取舎去就之間足以見之<lb/>
<pb n="KR4e0108_SBCK_002-16a"/>
矣所貴乎作者謂其言之不妄可以傳逺若筆<lb/>
鋒無力拈掇不起則無如之何<lb/>
　　與丘侍御<lb/>
承差廿裏來得至蒼梧書起居通例也而何其<lb/>
辭之切切前此兩附問皆不至死者已矣宋先<lb/>
生旦夕臨弊邑将必見之無状何以致公之惓<lb/>
惓如是耶感怍至矣　聖天子念逺方簡命名<lb/>
御史出按治公以井渫之才治之廣右幸甚幸<lb/>
甚夫人之才大小必用之而後見不遇盤根錯<lb/>
<pb n="KR4e0108_SBCK_002-16b"/>
節無以别利噐閒居竊聞廣右之積弊甚矣斯<lb/>
民之望治切矣樹公道明賞罰去故即新使人<lb/>
人盡力扵所事而民𬒳實惠正今日圖任之盛<lb/>
意亦公之䏻事也老朽何足以知之引領蒼梧<lb/>
徒深向徃比與李世卿期至南岳世卿今行矣<lb/>
道路其有藉㢤酒楮不瀆謝<lb/>
　　與葛侍御<lb/>
古岡病夫陳某頓首奉書侍御葛大人先生執<lb/>
事頃者㢘憲陶公惠書稱執事之命以平後山<lb/>
<pb n="KR4e0108_SBCK_002-17a"/>
碑文委㒒爲之旣辭以不能矣恐執事者不察<lb/>
㒒之心而以爲慢别簡托扵東山劉先生白之<lb/>
今者趙知縣自省還過白沙復申前命竊計區<lb/>
區之私非但執事與當道諸公雖東山亦未之<lb/>
悉也㒒請畧言之㒒毎讀宋史至曹彬克金陵<lb/>
一事未嘗不對卷歛袵而嘆趙太祖之仁與曹<lb/>
武惠之不伐也盖自岀師以至凱旋士衆畏服<lb/>
無敢䡖肆克城之日兵不血刃凢所得一十九<lb/>
州三兵一百八十縣可謂有㓛矣武惠視之若<lb/>
<pb n="KR4e0108_SBCK_002-17b"/>
無有也捷至群臣稱賀太祖泣曰宇縣分割民<lb/>
受其禍攻城之際必有横罹鋒刃者實可哀也<lb/>
命出米一萬賑䘏之當是時君不知以得地爲<lb/>
喜将不知以克敵爲㓛一念好生之仁洋溢上<lb/>
下自秦漢以來未及見也史臣稱武惠位兼将<lb/>
相不以等威自異遇大夫士扵塗必引車避之<lb/>
不名下士噫何其謙之至也易曰勞謙君子有<lb/>
終吉武惠有之今後山之役信有㓛扵民矣諸<lb/>
公豈自與耶此賊近之省城民遭其毒者㡬年<lb/>
<pb n="KR4e0108_SBCK_002-18a"/>
于兹前此有司固有任其咎者矣夫以今日平<lb/>
盗之㓛𥙷前禦武之不及正相乗除在扵仁人<lb/>
君子之心視民如傷豈容有彼此先後之間㢤<lb/>
夫上之治民當休戚同之夫乆病者不以得一<lb/>
日之安而棄𥙷羸之劑病飢者不以得一飯之<lb/>
飽而忘終歲之憂執事試求之百姓憂樂之情<lb/>
而忘其在巳必䏻以趙太祖之所存者䖏民以<lb/>
曹武惠之所存者䖏㓛則光明者益光明矣以<lb/>
㒒觀扵一時開誠布公未有如執事舎己從人<lb/>
<pb n="KR4e0108_SBCK_002-18b"/>
未有如執事樂善忘勢未有如執事以執事之<lb/>
才應天下之務何所不可㒒所望扵執事者非<lb/>
直以曹武惠軰人爲法姑舉其一事之近似者<lb/>
爲執事言之耳惟亮之裁之<lb/>
　　復江右藩憲諸公<lb/>
七月二十四日㒒方困暑閉齋獨卧而李劉二<lb/>
生適至書幣交陳輝映茅宇㒒再拜讀書識其<lb/>
所以來之意不敢當不敢當匡廬五老名山也<lb/>
白鹿名書院也諸公皆世偉人也脩名山復名<lb/>
<pb n="KR4e0108_SBCK_002-19a"/>
書院之舊希世偉事也㒒生扵海濵今五十有<lb/>
四年矣未始聞天下有如是之事悠然得趣扵<lb/>
山水之中超然用意扵薄書之外旁求儒師俾<lb/>
式多士将以培殖化原輔相　皇極以無負扵<lb/>
斯世斯民也扵乎盛㢤昔朱文公之晋意扵斯<lb/>
也一賦一詩足以見之其與諸公之心盖異世<lb/>
同符也諸公讀文公之書慕文公之道亦罔不<lb/>
惟文公是師也自文公殁至今垂四百載仕於<lb/>
江右者多矣其間有䏻一動其心扵白鹿之興<lb/>
<pb n="KR4e0108_SBCK_002-19b"/>
廢者誰歟文公固有待扵諸公也諸公誠念之<lb/>
不冝謀及鄙人鄙人非不欲斯道之明也學焉<lb/>
而不得其術其識昏以謬其志弱以小其氣乏<lb/>
餒其行怠肆其文落莫而不章歲月侵㝷老将<lb/>
至矣其扵聖賢之道非直不能至而已其所求<lb/>
扵<hi>其心</hi>措扵其躬者亦若存而若亡雖欲自信自<lb/>
止而不可得况以導人㢤百鈞之任以與烏獲<lb/>
而不與童子慮弗稱乎力也故夫天下之事慮<lb/>
而作者患恒少不慮而作者患恒多千里之足<lb/>
<pb n="KR4e0108_SBCK_002-20a"/>
不蹶扵逺途萬斛之舟不虞扵大水其才足以<lb/>
勝之非不慮而作者也使之不以其誠任之而<lb/>
過其分與自欺而誤人者其失均耳諸公獨不<lb/>
慮至此乎天下有任大責重而禄位不與者苟<lb/>
䏻勝之則至大至通無方無體故䏻爲天地立<lb/>
心爲　立極爲徃聖繼絶學爲萬世開太平所<lb/>
謂建諸天地而不悖質諸鬼神而無疑百世以<lb/>
俟聖人而不惑此其分内也宇宙無竆誰當負<lb/>
荷伏惟諸公念之慮之勿遷惑扵衆口期匹休<lb/>
<pb n="KR4e0108_SBCK_002-20b"/>
扵先賢收囬束幣更聘真儒俾諸士子有所効<lb/>
法以無負扵今日之意也幸甚幸甚<lb/>
　　與李白洲憲副<lb/>
近者諸姪以鹵田之訟上干臬司此未論是非<lb/>
只觀古人所以敎扵家化於州閭其道何如甚<lb/>
可愧也甚可愧也今聞臬司公䖏分之一一論<lb/>
之如法加強占者罪恐其不堪故具此白此軰<lb/>
愚民亦嘗遣人諭之不肯信卒罹扵法誠可哀<lb/>
憫伏乞先生操縦法外之意曲垂寛貸老朽此<lb/>
<pb n="KR4e0108_SBCK_002-21a"/>
外别有䖏之使知感激彼此無怨乃爲盡耳亮<lb/>
之裁之干瀆死罪<lb/>
　　又<lb/>
郁丞來得手書并近稿二幅元日扶醉等作殊<lb/>
有意思非但言語之工而巳也來喻所以處病<lb/>
夫至矣病夫何徳以堪之頃荅張主事書尚未<lb/>
聞扵左右耶北門園池之勝孰與潭州山泉先<lb/>
生冨馬之惠孰與弘農公今且使病夫爲邵堯<lb/>
夫乎爲戴簡乎病夫得附驥尾爲羊城添勝迹<lb/>
<pb n="KR4e0108_SBCK_002-21b"/>
扵後代豈假言㢤破數百金先生不惜與人顧<lb/>
受之者未易耳病夫平生山水稍癖待明年服<lb/>
缺後采藥羅浮訪醫南岳上下黄龍洞嘯歌祝<lb/>
融峯少償夙願然後歸拜先生之賜未晚也河<lb/>
洛後天數過九九病夫一生不受人間供養或<lb/>
者其超出六合乎顧别駕送契來且與領状若<lb/>
委人承管則未也先生亮之<lb/>
　　又<lb/>
劉門子帶來書信必欲自致白沙不附他人卒<lb/>
<pb n="KR4e0108_SBCK_002-22a"/>
歸之水府對之太息而已數日前鄧督府附到<lb/>
東山手書獲聞東山好消息喜慰無量頃者雖<lb/>
遭劾者之口計不足爲盛徳累周生行時有奉<lb/>
懐拙詩想聞之一笑區區憂病之餘精力日不<lb/>
如舊但偶未死耳無足爲故人道者㝷醫南岳<lb/>
耿耿一念未䏻出門盖自去秋七月感風手足<lb/>
不仁至今尚未脫體嶺南地方㓂盗日益民已<lb/>
竆而徵歛無已天下理亂所關謂何誰其憂之<lb/>
北門園池之惠毎念及此慨息乆之仁人君子<lb/>
<pb n="KR4e0108_SBCK_002-22b"/>
之爲朋友慮至此乎周生倘及面必䏻盡所欲<lb/>
言劉門子告囬病中草草致此不䏻悉<lb/>
　　又<lb/>
數日前山東邦伯之報至矣彼有來蘇之望此<lb/>
有卧轍之憂柰何柰何不審何日啓行制中但<lb/>
有心送南北日逺日踈歲云暮矣復有盍簮之<lb/>
期否耶北門園池之賜聞者以爲羙談某不欲<lb/>
以一時虚名累左右劵書一通謹封納平生山<lb/>
水債欲償之餘年者託周生口陳髙明想䏻亮<lb/>
<pb n="KR4e0108_SBCK_002-23a"/>
之<lb/>
　　復陶㢘憲<lb/>
使至辱手書承當道諸公欲以平後山碑文見<lb/>
委爲之㒒竊怪執事之知㒒猶未至也今天下<lb/>
䏻文章冨經術言足以取信将來如一時諸公<lb/>
㑹扵省中可謂盛矣不自<hi>操筆而以</hi>委扵不䏻若㒒<lb/>
者素無文彩比年以來益以衰病愈見荒落無<lb/>
足觀者強顔爲之徒爲有識所哂况扵多言干<lb/>
譽尤非退者所安區區之私執事䏻亮之使囬<lb/>
<pb n="KR4e0108_SBCK_002-23b"/>
謹復<lb/>
　　又<lb/>
昨縣如彦誠其賢未皆古之循吏邑人懐其惠<lb/>
矣議立廟以報之倘以聞扵執事頷之民将歸<lb/>
心焉盖民之所好好之民之所惡惡之此得民<lb/>
之要道也况丁令在官簡扵事上執事嘗抑而<lb/>
敎之今因民之請廟而與之而遂成其名執事<lb/>
之量宏矣抑聞之千金市駿骨况生馬乎㒒知<lb/>
執事百歲後爼豆扵斯民當自我■始則有徵<lb/>
<pb n="KR4e0108_SBCK_002-24a"/>
矣<lb/>
　　又<lb/>
比日邑中聞執事至■凢近年以邑科取民者<lb/>
皆罷之民大恱服爲可賀也前此豈不恤其情<lb/>
而強徵之歟感應之機捷於影響願執事永矢<lb/>
此心所以保㓛名扵晚節期爼豆扵将來耳憂<lb/>
病中聞此消息不勝慰喜之至謹此布忱未涯<lb/>
瞻奉惟兾以時調攝以慰注仰之拳拳<lb/>
　　又<lb/>
<pb n="KR4e0108_SBCK_002-24b"/>
李剛囬具審福履康佳甚慰懸仰近傳方伯之<lb/>
除的否造次未敢奉賀竊惟寵辱在外惟以時<lb/>
倍加保嗇事獲已力辭就閑此最上䇿拙見如<lb/>
此不審髙明以爲何如荷公厚愛不敢不盡<lb/>
　　又<lb/>
秋暑旣退伏惟體况清和納福勝常頃者陳都<lb/>
閫過白沙具言當道所以論薦執事之詳想<lb/>
朝廷不日命下班次必崇付卑必重執事自此<lb/>
可以樹大勳業酬平生之言而東西託處亦惟<lb/>
<pb n="KR4e0108_SBCK_002-25a"/>
便之圖令名不失公私两全此人情所至願而<lb/>
不可必得非積累之厚其孰能當之某病卧一<lb/>
齋寄名扵䂖而無其實英徳石形峭立或層起<lb/>
十數尺竒絶可愛者能致數片置庭兩隅朝夕<lb/>
趺坐對之志願足矣然須得便舟可付閧然勞<lb/>
人則又非所愛欲也不具<lb/>
　　又<lb/>
辱手敎興師弭患動中機㑹爲可喜也後山禍<lb/>
機乆伏使謹扵微則無今日之役今首惡旣誅<lb/>
<pb n="KR4e0108_SBCK_002-25b"/>
暫停搜捕之師冝慎玉䂖之辨扵疑似不决者<lb/>
寧詘法以信㤙此則天地好生之仁子孫享無<lb/>
彊之慶執事固有之奚容贅<lb/>
　　復趙提學僉憲<lb/>
來敎摘諸聖賢垂世之言與㒒之事叅而辨之<lb/>
大抵愛我深而告我盡也㒒用是知執事之心<lb/>
一峯明白不欺之心也一峯死㒒哭之慟以爲<lb/>
自今而後不復有如一峯者今乃有執事幸甚<lb/>
幸甚執事爲說本之經訓　與㒒所以爲學所<lb/>
<pb n="KR4e0108_SBCK_002-26a"/>
以語人者同歸而殊途但㒒前簡失之太畧執<lb/>
事見之太明故疑㒒之意異扵執事而實不異<lb/>
也執事謂浙人以胡先生不敎人習四禮爲疑<lb/>
㒒因謂禮文雖不可不講然非所急正指四禮<lb/>
言耳非統論理也禮無所不統有不可須㬰離<lb/>
者克己復禮是也若橫渠以禮敎人盖亦由是<lb/>
而推之敎事事入途轍去使有所據守耳若四<lb/>
禮則行之有時故其說可講而知之學者進徳<lb/>
脩業以造扵聖人緊要却不在此也程子曰且<lb/>
<pb n="KR4e0108_SBCK_002-26b"/>
省外事但明乎善惟進誠心外事與誠心對言<lb/>
正指文爲度數若以其至論之文爲度數亦道<lb/>
之形見非可少者但求道者有先後緩急之序<lb/>
故以且省爲辭省之言畧也謂姑畧去之不爲<lb/>
害耳此盖爲𥘉學未知立心者言之非𥘉學不<lb/>
云且也若以外事爲外物累巳而非此之謂則<lb/>
當絶去豈直省之云乎不䂓䂓扵徃迹以干譽<lb/>
目前㒒之此言亦有爲而發嘗與胡先生言之<lb/>
矣非諷執事也此不欲形扵筆札俟靣告執事<lb/>
<pb n="KR4e0108_SBCK_002-27a"/>
扵㒒謂無間者也苟事有未當㒒得盡言之豈<lb/>
假諷㢤㒒才不逮人年二十七始發憤從呉聘<lb/>
君學其扵古聖賢垂訓之書盖無所不講然未<lb/>
知入䖏比歸白沙杜門不岀專求所以用力之<lb/>
方既無師友指引惟日靠書冊㝷之忘寝忘食<lb/>
如是者亦累年而卒未得焉所謂未得謂吾此<lb/>
心與此理未有湊泊脗合䖏也扵是舎彼之繁<lb/>
求吾之約惟在靜坐乆之然後見吾此心之體<lb/>
隱然呈露常若有物日用間種種應酬随吾所<lb/>
<pb n="KR4e0108_SBCK_002-27b"/>
欲如馬之御衘勒也體認物理稽諸聖訓各有<lb/>
頭緒來歷如水之有源委也扵是渙然自信曰<lb/>
作聖之㓛其在兹乎有學扵㒒者輙敎之静坐<lb/>
盖以吾所經歴粗有實効者告之非務爲髙虚<lb/>
以誤人也執事知我過胡先生而獨不察此㒒<lb/>
是以盡言之<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>少留意餘不屑屑<lb/>
　　又<lb/>
易元至辱手敎數幅并諸作見示更相規益有<lb/>
交友之道幸甚幸甚然謂㒒示諸生詩末聮有<lb/>
<pb n="KR4e0108_SBCK_002-28a"/>
激而發則恐觀者過扵求索㒒之意徃徃不然<lb/>
也此詩亦但謂歲月流邁諸生學不加進故汲<lb/>
汲焉告之兾其有所感發而自憂耳至扵末聮<lb/>
則爲我所以爲諸生憂　若但　如楊<lb/>
朱爲我而不恤人則彼　楊朱<lb/>
何爲者耶扵是終告之曰闢楊氏者孟子也豈<lb/>
若是𥚹㢤道固爾也反復言之不過使學者知<lb/>
吾之憂岀扵當然而不容已則其所當自憂者<lb/>
将惕然扵中而亦不容已也乃作詩者属意扵<lb/>
<pb n="KR4e0108_SBCK_002-28b"/>
此訂頑砭愚咸此焉在何嫌扵人我爲敵與自<lb/>
任孟軻之重耶記語類所載文公力疾與學者<lb/>
語勉齋見而止之文公曰除是楊朱不理㑹人<lb/>
我即不曽學得楊朱亦此類也執事顧以爲不<lb/>
可乎海雲更號極是率爾敢不承敎執事録示<lb/>
張東白詩且疑㒒更號逃禪不能擺脫此語聞<lb/>
之不覺失笑執事固愛助我者請問今所疑扵<lb/>
㒒如此果何自來耶若岀扵東白未可據也東<lb/>
白盖㒒昔論學書中一二語偶未深契而料想<lb/>
<pb n="KR4e0108_SBCK_002-29a"/>
至此從而疑之竊恐未爲至論只如此詩者偶<lb/>
讀宋文鑑和得半山詩數首論者云陳公甫喜<lb/>
荆公軰人直如此草草　㒒平生得無巴<lb/>
鼻之謗多類此可恠也聞執事将赴京不獲數<lb/>
侍誨聊復此不一一<lb/>
　　又<lb/>
古岡病夫陳某再拜書復僉憲趙大人先生執<lb/>
事伏讀來諭執事所以進㒒者至矣所以敎㒒<lb/>
者亦至矣㒒一顓愚人耳凢百無所　通暁<lb/>
<pb n="KR4e0108_SBCK_002-29b"/>
惟知自守而巳曩者至亰師與諸賢士大夫㳺<lb/>
日聴其論議天下之事亦頗有益惟是愚懵終<lb/>
不䏻少變以同乎俗是以信已者少疑已者多<lb/>
也㒒之所深與者皆執事同年而獨執事之名<lb/>
未聞也奉附到董給事書其中穪道盛徳不少<lb/>
置㒒私心喜甚以爲此來當得一見非子仁㒒<lb/>
無以知執事然以子仁之言又未嘗不追恨扵<lb/>
亰逰之日也承喻有爲毀㒒者有曰自立門戸<lb/>
者是流扵禪學者甚者則曰妄人率人扵僞者<lb/>
<pb n="KR4e0108_SBCK_002-30a"/>
凢扵數者之詆執事皆不信之以爲毀人者無<lb/>
所不至自古聖賢未免見毀扵人甚矣執事之<lb/>
心異扵時人之心也㒒又安敢與之強辯姑以<lb/>
迹之近似者爲執事陳之孔子敎人文行忠信<lb/>
後之學孔氏者則曰一爲要一者無欲也無欲<lb/>
則静虚而動直然後聖可學而至矣所謂自立<lb/>
門戸者非此類歟佛氏敎人曰静坐吾亦曰静<lb/>
坐曰惺惺吾亦曰惺惺調息近扵數息定力有<lb/>
似禪定所謂流扵禪學者非此類歟㒒在亰師<lb/>
<pb n="KR4e0108_SBCK_002-30b"/>
適當應魁養病之𥘉前此克恭亦以病去二公<lb/>
皆䏻審扵進退者也其行止𥘉無與扵㒒亦非<lb/>
㒒所䏻與也不幸其迹偶與之同出亰之時又<lb/>
同是以天下之責不仕者輙渉扵㒒其責取証<lb/>
扵二公而㒒自已丑得病五六年間自汙時發<lb/>
母氏加老是以不䏻出門耳則凢責㒒以不仕<lb/>
者遂不可觧所謂妄人率人扵僞者又非此類<lb/>
歟㒒嘗讀程子之書有曰學者當審己何如不<lb/>
可恤浮議㒒服膺斯言有年矣安敢争天下之<lb/>
<pb n="KR4e0108_SBCK_002-31a"/>
口而浪爲憂喜耶其晦也不乆則其光也不大<lb/>
其詘也不甚則其信也不長物理固亦有然者<lb/>
矣㒒或不爲此戚戚也且㒒聞投規扵矩雖工<lb/>
師不䏻使之合雜工扵羽雖師曠不能使之一<lb/>
何則方圎之體不同緩急之聲異也尚何言㢤<lb/>
尚何言㢤惟執事矜其志而畧其迹取之群咻<lb/>
之中置之多士之列則天下之知㒒者無如執<lb/>
事矣幸甚幸甚都憲公<hi>雖未</hi>見顔色然仰之十餘<lb/>
年矣比聞下車以來徳政之布沛若時雨上自<lb/>
<pb n="KR4e0108_SBCK_002-31b"/>
士大夫下至閭閻小民莫不欣躍鼓舞㒒固願<lb/>
一見况始者嘗辱一言之譽㒒又豈敢自爲踈<lb/>
放比扵固執者乎使囬謹此以復冐瀆威尊惶<lb/>
恐無已<lb/>
　　復當道䟽<lb/>
頃者亡妣出殯之日伏蒙藩臬列位老先生大<lb/>
賢遣使臨祭備極情文光生泉壤不肖孤無任<lb/>
感激慚負之至今者仙舟來過江門扶病褰帷<lb/>
引領流涕不敢任情乖禮以遂謁見之私徒抱<lb/>
<pb n="KR4e0108_SBCK_002-32a"/>
哀忱無由上逹謹奉䟽荒迷不次謹䟽<lb/>
　　與徐嶺南<lb/>
切見本縣近年以來盗賊日生訟牒日䌓人情<lb/>
放濫畧無檢束風俗惟見日不如前矣未聞有<lb/>
反復之機扵乎安得賢守令識理亂之源者與<lb/>
語是耶頃者誤蒙寵顧衰病不出無由進謝自<lb/>
念老病山林徒負虚名無㳙埃可以荅一顧之<lb/>
辱謹以是言進惟閣下亮之程子曰治天下以<lb/>
正風俗得賢才爲本秦漢以下論天下之治者<lb/>
<pb n="KR4e0108_SBCK_002-32b"/>
必以復三代爲至三代之君何君也其政敎何<lb/>
政敎也苟欲復之從何處下手耶必如明道先<lb/>
生之言是真䏻復三代手叚也而不見用扵時<lb/>
惜㢤伏惟大賢爲政務實而行庶㡬䏻順復人<lb/>
情爲國家樹立長治乆安之根本非如俗吏其<lb/>
所用心者惟簿書期㑹取辦扵目前而已也自<lb/>
今而徃一令之下一政之行必求其有關扵風<lb/>
俗者三致意焉是誠聴訟理人之第一義也是<lb/>
誠經綸天下之實地也幸甚幸甚<lb/>
<pb n="KR4e0108_SBCK_002-33a"/>
　　與張憲副廷學<lb/>
亰師一别逮今六年中間不幸彭年早世㒒自<lb/>
已丑得疾以來人事十廢八九雖承訃以興哀<lb/>
乃無䟽以奉慰㝷自度扵閣下如此冝得棄絶<lb/>
之罪然而終不復疑者誠以閣下愛㒒亦猶㒒<lb/>
之愛閣下故也比者獲手書三四讀之然後知<lb/>
衆人所以待㒒之心異扵閣下之心然閣下不<lb/>
欲正言之但㣲示其端扵㒒非㒒有嫌扵閣下<lb/>
乃閣下引而不發其不可者以意示之将使㒒<lb/>
<pb n="KR4e0108_SBCK_002-33b"/>
深思而識之耳雖然㒒何敢以望扵閣下者望<lb/>
衆人㢤不知其人而好之畏其人之加已而勿<lb/>
與之争自古未嘗有此也是故始求之深以取<lb/>
困大易所以㐫浚恒也言不離乎道行不迷乎<lb/>
竆出處語黙去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>之權操而用之必槩乎義苟<lb/>
如是榮辱之至自外者斯任之而已㒒之所守<lb/>
如此閣下信以爲何如㢤㒒不善交人數十年<lb/>
間所交其在上者乆而不衰惟閣下與莆守潘<lb/>
舜絃而已然止扵相愛之深知已則未也而以<lb/>
<pb n="KR4e0108_SBCK_002-34a"/>
望扵一切之人此㒒所以不敢也㒒受氣本不<lb/>
多疾病乗之近年以來齒髮都耗精力䆮衰故<lb/>
又不樂與人俯仰方将投名山選幽谷枕流漱<lb/>
石而老焉幸而老母粗康諸兒女婚嫁漸次可<lb/>
畢徃無日矣閣下仕扵朝爲䑓官其在外也爲<lb/>
按察官可謂進得其地矣大丈夫欲行其道扵<lb/>
當時自宰執而下冝無有先焉者矣閣下謂鷹<lb/>
鸇不如鳯凰即如引𥚑折檻請劍斬倿臣頭埋<lb/>
輪都亭将壊白麻而慟哭凢若此類疑閣下小<lb/>
<pb n="KR4e0108_SBCK_002-34b"/>
之而不爲耳至如明刑弼敎保任皇極以夀國<lb/>
家無窮之脉其次抑邪與正彰善癉惡必行已<lb/>
志不爲利誘障百川而東之囬狂瀾扵旣倒此<lb/>
冝無不在我者顧猶有掣肘之嘆耶閣下昔何<lb/>
所自任今忽諭以乞身之圖㒒之所不敢聞也<lb/>
恃故縷縷辭多率易伏惟恕納而賜聴焉幸甚<lb/>
幸甚<lb/>
　　與黄大叅<lb/>
某啓人岀處進退去就之節不可苟也非但不<lb/>
<pb n="KR4e0108_SBCK_002-35a"/>
可苟仕亦不可苟止始者執事由端陽入省履<lb/>
任之𥘉枉棹白沙獲聞仕止之言夫絶塵歩驟<lb/>
固知其不與凢馬同然不謂得意而徃超然脫<lb/>
其衘勒一息萬里如是速也相逢盡道休官去<lb/>
林下何曽見一人非靈澈寄韋丹詩耶流傳世<lb/>
間識者咲之執事真無負斯言㢤病卧山樓聞<lb/>
此信息竊以爲喜他皆未暇論只不爲苟出始<lb/>
終一意進退合義如此扵名敎何如㢤扵世道<lb/>
何如㢤未審何日就道專此馳問伏乞飛示<lb/>
<pb n="KR4e0108_SBCK_002-35b"/>
　　與戴憲副<lb/>
恭聞執事榮拜憲副之命引領台階陪増喜躍<lb/>
不知㣲痾之在體也小廬岡書屋近方粗完四<lb/>
方士來逰白沙者扵此處之䏻使退休腐人暮<lb/>
齒不忘于學猶日與二三子周旋考徳問業其<lb/>
中庶㡬其少有得焉則此屋之名或者可配此<lb/>
山林無竆是亦執事之賜也并此叙謝帕二方<lb/>
表賀忱耳不拒爲榮<lb/>
　　與胡僉事提學<lb/>
<pb n="KR4e0108_SBCK_002-36a"/>
惠曆乆不謝罪罪李山人至蒙賜相山骨髄等<lb/>
書珍感無已㒒常粗渉郭景純<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>書愛其辭約<lb/>
而㫖奥反復讀之盖無難暁及乎真形在目羙<lb/>
惡雜陳則又茫然無所區别以此知讀書非難<lb/>
領悟作者之意執其機而用之不泥扵故𥿄之<lb/>
難也况此經鄭玄黙所注穴法處謂不得師傳<lb/>
口授終無自悟之理呉草廬亦云提耳而誨之<lb/>
可使不識一字之凢夫立造神妙如其言盡讀<lb/>
堪輿家書不若得其人而問之易了李君經宿<lb/>
<pb n="KR4e0108_SBCK_002-36b"/>
别去非乆當囬白沙其人頗謹厚而又爲髙明<lb/>
所與疑亦有過人者第患無䏻深扣之耳承喻<lb/>
欲來新㑹企渇企渇予乆卧衡茅未即進拜則<lb/>
有其説布衣陋儒謬爲王公大人所愛惟恐不<lb/>
自重以爲門下辱矧今士習非古一驕一謟交<lb/>
病天下有識方以爲憂如㒒者縦不䏻捄忍助<lb/>
之乎惟亮察幸幸<lb/>
　　又<lb/>
奉别忽已踰年想望之私無日不爾昨者生員<lb/>
<pb n="KR4e0108_SBCK_002-37a"/>
易彬送到羅明仲林蒙庵丘蘇州書札得知先<lb/>
生體况安佳深慰勤企某近又以人事過煩自<lb/>
汗時發畏風如昨閉齋偃卧竟日絶去思慮酬<lb/>
應以俟此氣之復而已下車之始即欲遣人上<lb/>
問㝷聞徃梧州昨晚兒自五羊囬乃知先生自<lb/>
梧州還尚未知何日得拜見也閩中陳剰夫者<lb/>
先生所知不幸去年秋間死矣其人雖未面然<lb/>
嘗粗聞其學術専一敎人静坐此㝷向上人也<lb/>
可惜可惜舊歲莆田有一舉人林體英來訪白<lb/>
<pb n="KR4e0108_SBCK_002-37b"/>
沙與語兩月比歸亦䏻激昻自進不知其後何<lb/>
如也此學寥寥世間無人整頓得起士習日見<lb/>
頽靡殊可憂也疲極未由徃拜専令學生持此<lb/>
候先生起居别後相遇何人伏乞垂示幸幸<lb/>
　　又<lb/>
某啓昨來枉駕感愧無量承寄示逰山詩改定<lb/>
次聮又佳又佳上下二句大小氣力停匀自是<lb/>
實事魚鳥亦指隱居而言晦庵詩云我是湖山<lb/>
舊主人歸來魚鳥便相親意亦如此或以爲形<lb/>
<pb n="KR4e0108_SBCK_002-38a"/>
容道體之言則恐渉扵太深上下承接不來未<lb/>
知是否大凢文字不厭改患改之不多耳惟改<lb/>
方䏻到妙處而發之易者恒不䏻多改比見閣<lb/>
下扵此詩畧不經意以爲當終置之不復改此<lb/>
詩雖不改亦無害但不知其扵他文如何深以<lb/>
不及對靣一扣爲恨後得此𥿄然後知閣下非<lb/>
吝扵改而改之益善日令児軰誦此二句以爲<lb/>
喜昔者嘗聞歐公作一小簡反復改之有改至<lb/>
八九次者歐公期扵言者也其不苟有如此冝<lb/>
<pb n="KR4e0108_SBCK_002-38b"/>
其傳之逺也吾人大抵以不專之學方其爲之<lb/>
也鹵莾潦畧而不自知又何恠夫古人之不可<lb/>
及也推之凢事亦莫不皆然盖非止作文一事<lb/>
而已使囬謹此奉瀆不罪不罪拙作末一章属<lb/>
意尤切尚未知何日可遂此約男女一大俗縁<lb/>
比扵軒冕外物誠未易盡湖山之盟信如何也<lb/>
江山魚鳥何處非吾樂地閣下既以此自信而<lb/>
無疑扵㒒望終賜之首㫖<lb/>
　　與王樂用僉憲<lb/>
<pb n="KR4e0108_SBCK_002-39a"/>
以詩之盛莫如唐然而世之大儒君子類以技<lb/>
目之而不屑效焉則所謂詩之至者果何人㢤<lb/>
㒒扵此道未嘗一得其門戸㝷常間聞人說詩<lb/>
輙屏息退聴不敢置一語可否問其孰爲工與<lb/>
拙罔然莫知也比歲聞南亰有荘孔易者䏻自<lb/>
樹立扵辭不一雷同今人語心竊喜之稍<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>而<lb/>
問焉果岀竒無窮及退取陶謝少陵諸大家之<lb/>
詩學之或得其意而亡其辭或得其辭而遺其<lb/>
意或并辭意而失之盖其所謂夙生暈血終欠<lb/>
<pb n="KR4e0108_SBCK_002-39b"/>
一洗之力而又愳其見譏扵大儒君子終所謂<lb/>
技不可曠歲月扵無用故絶意不爲凢學扵㒒<lb/>
者亦以是語之而無有疑焉者矣<lb/>
　　又<lb/>
執事懐抱利噐退處林下者㡬三十年晚用薦<lb/>
者復起爲䑓官岀臨嶺海首舉盛禮酹扵亡妣<lb/>
墓前逺近聞者興嘆不肖孤無任感徳愧謝之<lb/>
至一峯先生墓木拱矣執事言必稱一峯豈但<lb/>
<pb n="KR4e0108_SBCK_002-40a"/>
思慕之不忘而已亦将以一峯平生念念不肯<lb/>
忘天下卒莫逹之天下者小試之見道之可行<lb/>
耳夫士能立扵一世或以道徳或以文章或以<lb/>
事㓛各以其所長其岀處語黙進退去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>不䏻<lb/>
皆同亦不期扵同也執事安扵所遇不求其迹<lb/>
之似其未慊扵用者姑置之以其䏻者用之而<lb/>
益小心焉幸甚幸甚某病且老無足爲世用或<lb/>
能爲執事紀録一二成績以昭示後代慎無曰<lb/>
人莫知我也過辱厚愛謹此復制中不果自書<lb/>
<pb n="KR4e0108_SBCK_002-40b"/>
　　又<lb/>
惠州孔子廟作者不自爲記而以委諸人某屏<lb/>
棄筆硯事于今三年矣呉秀才請試之不亦左<lb/>
乎國㓕臣死歷代之常堂堂華夏夷狄據而有<lb/>
之非常之變也遇變而死爲君義也爲中國死<lb/>
内夏外夷春秋大義也故大之大之者謹之也<lb/>
文山與張陸同祀扁曰大忠謹書法也今廟于<lb/>
海陽直取文山所存與其所遇拈岀碑之以風<lb/>
勵百代其亦可也不必襲大忠之名與厓山同<lb/>
<pb n="KR4e0108_SBCK_002-41a"/>
也拙見如此可否幸裁之幣金留面謝奉和佳<lb/>
作三章近以附五羊驛送去不審經目否餘不<lb/>
及<lb/>
　　與左行人廷弼<lb/>
片腦大惠也前此寄示傑作兼喻以風水所冝<lb/>
感慰之極不審比日起居何如秋且盡矣拉何<lb/>
山人駕扁舟岀扶胥口東望羅浮鐡橋之勝遂<lb/>
登飛雲訪朱明洞天此其時乎因想足下䏻飄<lb/>
然自適益覺某之匏繋扵病爲可厭也近藁十<lb/>
<pb n="KR4e0108_SBCK_002-41b"/>
數首録在别𥿄早晚東逰則此𥿄或可随行有<lb/>
至飛雲頂且令從者歌之爲我通一語扵山靈<lb/>
也呵呵黄秀才行令犬子專此馳候基茗山蕉<lb/>
貧者之獻于人止此勿笑<lb/>
　　與光禄何子完<hi>先生門人</hi>
乆别想念無已比年承貺不一張秀才南都還<lb/>
又承寄到坐几一事老拙毎日飽食後輙瞑目<lb/>
坐竟日甚稳便也好事者或借出效爲之多荷<lb/>
多荷近陳汝學報子完即日謝事歸矣不知其<lb/>
<pb n="KR4e0108_SBCK_002-42a"/>
實非也昔者致幣扵定山者儀多不足非子完<lb/>
誰其助之然以爲求文者可也爲老拙非也諸<lb/>
公始作嘉㑹樓白沙以地參焉耳記者自有其<lb/>
說子完嘗一日在館下顧不䏻以謙恭自䖏掠<lb/>
他人之羙以爲巳有耶竊爲子完不取也子完<lb/>
出處語黙進退之冝子完自知之非老拙所䏻<lb/>
與也獨憂定山先生平生故人或因子完之言<lb/>
而爲斯文留意焉則未免爲識者所議且笑之<lb/>
矣故具此白餘不悉<lb/>
<pb n="KR4e0108_SBCK_002-42b"/>
　　與羅一峯<lb/>
大忠祠碑皎皎烈烈見先生之心矣可嘆可賞<lb/>
諸生蒙薫炙歸來又是一畨人物多荷多荷三<lb/>
峯叙文并諸作實有意思但恐入未得禪耳先<lb/>
生欲理㑹著述及諸外事莫若且打疊令我潔<lb/>
潔凈凈先生平昔所篤信者非朱紫陽乎非全<lb/>
放下終難湊泊是紫陽語否門中有鄧秀才可<lb/>
試問之幹異児也一日千里寧不厭家鷄耶一<lb/>
笑餘不具<lb/>
<pb n="KR4e0108_SBCK_002-43a"/>
　　遺言湛民澤<lb/>
孟子見人便道性善言必稱堯舜此以堯舜望<lb/>
人也橫渠見人便告以聖人之事此以聖人望<lb/>
人也吾意亦若是耳竊附孟子橫渠之後彼何<lb/>
人㢤予何人㢤有爲者亦若是文王我師也周<lb/>
公豈欺我㢤區區之意在覧者深思而自得之<lb/>
既以寄民澤亦以告有志扵門下者咸得自勵<lb/>
而日勉焉非但爲羙言以恱人也<lb/>
與平湖語連日不如與賔州一尺簡易曰𥘉筮<lb/>
<pb n="KR4e0108_SBCK_002-43b"/>
告再三瀆瀆則不告此敎者之事夫豈有所隠<lb/>
㦲承示教近作頗見意思然不欲多作恐其滯<lb/>
也人與天地同體四時以行百物以生若滯在<lb/>
一處安䏻爲造化之主耶古之善學者常令此<lb/>
心在無物處便運用得轉耳學者以自然爲宗<lb/>
不可不著意理㑹俟面盡之<lb/>
民澤足下李世卿書來問守䑓者老朽以民澤<lb/>
告之冷㷔并騰殆出楚雲之山盖以勉世卿使<lb/>
求諸言語之外如世卿可惜平生只以歐蘇軰<lb/>
<pb n="KR4e0108_SBCK_002-44a"/>
人自期安䏻逺到賢郎在病可徐徐而來眼中<lb/>
未有䏻奪公楚雲手叚也五月十二日䂖翁書<lb/>
此學以自然爲宗者也承諭近日來頗有湊泊<lb/>
處譬之適千里者起脚不差将來必有至處自<lb/>
然之樂乃真樂也宇宙間復有何事故曰雖之<lb/>
夷狄不可棄也今世學者各標榜門墻不求自<lb/>
得誦說雖多影響而已無可告語者暮㬌侵㝷<lb/>
不意復見同志之人託區區於無竆者已不落<lb/>
莫矣幸甚幸甚楚雲雖日望囬萬一髙堂意有<lb/>
<pb n="KR4e0108_SBCK_002-44b"/>
未安亦未可率尓行也珍重草白民澤進士<lb/>
章乆處危地以老母在堂不自由耳近遣人徃<lb/>
衡山問彼田里風俗㝷胡致堂住處古人託居<lb/>
必有所見儻今日之圖可遂老脚一登祝融峯<lb/>
不復下矣是将託以畢吾生非事逰觀也三年<lb/>
之䘮在人之情豈由外㢤令之人大抵無識見<lb/>
便卑闒得甚愛人道好怕人道惡做出世事不<lb/>
得正坐此耳吾軰心事質諸鬼神焉徃而不㤗<lb/>
然也耶病中不欲多言幸以意推而盡之未可<lb/>
<pb n="KR4e0108_SBCK_002-45a"/>
草草也五月五日石翁書復民澤侍者<lb/>
民澤足下去冬十月一日發來書甚好日用間<lb/>
随處體認天理著此一鞭何患不到古人佳處<lb/>
也章自去秋感疾迄今尚未平昔者髙堂未傾<lb/>
病轍叩天願少假之年今廬岡之木且拱吾何<lb/>
求㢤其未忘者衡山一念而已皇皇靈芝一年<lb/>
三秀予獨何爲有志不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>其可念也夫其亦可<lb/>
嘆也夫廷實近多長進但憂其甚銳耳子長病<lb/>
且愈曰髙音耗亦無黄巾納婦舘中惟一之與<lb/>
<pb n="KR4e0108_SBCK_002-45b"/>
服周敎諸孫海北汪提舉向慕亦切作懐沙亭<lb/>
扵海上此外有脩古書院冷香橋之作所費不<lb/>
少恨無以成<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>之耳民澤在郷安否禍福原扵<lb/>
人情不可不仔細察也謾及之不一一戊午季<lb/>
春三月𥘉二日䂖翁在碧玉樓力疾書<lb/>
<pb n="KR4e0108_SBCK_002-46a"/>
　　與荘定山<lb/>
李上舎囬辱賻帛爲感承口諭比年手足作秋<lb/>
風痺尚未全愈今專托范生徃視未知此生能<lb/>
了此疾否耶聞諸李學録之子數日前謝病䟽<lb/>
已上甚慰翹企自古賢人出處不同世多議之<lb/>
此豈衆人所䏻識㢤太虚近徃來石洞否向揮<lb/>
使處不奉簡因見爲道下懇病中不一不一<lb/>
　　又<lb/>
不意㐫變太夫人奄棄榮飬前九月龍克温報<lb/>
<pb n="KR4e0108_SBCK_002-46b"/>
繼又得周文選書連𥿄不勝驚怛仰惟先生孝<lb/>
徳純備不幸際此荼毒心死形留何可想儗伏<lb/>
願撙哀自防勉副憂禱某支離之人不堪走哭<lb/>
束芻之忱可見于此惟照察不具<lb/>
　　與張廷實主事<hi>先生門人</hi>
盗走海上及今不即料理令盡絶後難圖北方<lb/>
信息不到耳竊以爲憂也順徳人謗李世卿由<lb/>
呉獻臣王嶺南恠李世卿由某多言孟子曰愛<lb/>
人者人恒愛之敬人者人恒敬之今之愛人者<lb/>
<pb n="KR4e0108_SBCK_002-47a"/>
人惡之敬人者人侮之與古不同置之勿復道<lb/>
矣緝熈携家謁選不過白沙以書來别今有一<lb/>
簡復之昨見范䏻用道定山事可怪恐是乆病<lb/>
昏了也出處平生大分顧令児女軰得專制其<lb/>
可否耶吾意定山爲窘所逼無如之何走去平<lb/>
湖商量㡬日求活一齊誤了也緝熈畏天下清<lb/>
議苦不肯承認耳今此簡與之更不道著一字<lb/>
大海從魚躍長空任鳥飛何與吾事耶謾及之<lb/>
　　又<lb/>
<pb n="KR4e0108_SBCK_002-47b"/>
孫侍御屏置公事千里一顧别後連枉數詩不<lb/>
可謂無意扵區區者惜其所急者筆札間細事<lb/>
某且引之扵道旣有以復之矣又慮薄俗不可<lb/>
處喻人亦難不知我者且以我爲慢㑹間以一<lb/>
言擴之使彼此有益幸甚幸甚<lb/>
　　又<lb/>
來詩感憤之速足慰所望著此一鞭無難扵天<lb/>
下矣他人讀拙詩只是讀詩求之甚淺何足與<lb/>
語此也抑猶有未盡者更諷詠之千周燦彬彬<lb/>
<pb n="KR4e0108_SBCK_002-48a"/>
兮萬變将可覩神明或告人兮魂靈忽自悟雖<lb/>
拙作之淺陋能以是法求之恐更有自得䖏非<lb/>
言語可及也犬子應科在省百凢可告敎之幸<lb/>
毋吝<lb/>
　　又<lb/>
承示䟦語推之欲其髙反之欲其實用心扵内<lb/>
者如是以示一之亦未灑然讀至贈行之作則<lb/>
歛袵嘆賞不已林郡博何日過五羊不留一字<lb/>
耶舶司昨遣呉瑞卿携所作雲窩圖至白沙題<lb/>
<pb n="KR4e0108_SBCK_002-48b"/>
云若個丹青可此翁雲窩自有主人封扁舟一<lb/>
去無消息黄鶴樓前望五峯衡山之興勃然矣<lb/>
未審開春䏻便行否耶湛民澤近無一耗廷實<lb/>
䏻過白沙一話爲慰然未敢必也<lb/>
　　又<lb/>
陳留市隱使不遇陳后山黄涪翁一市傭而巳<lb/>
耳雲谷老人李孔脩非吾廷實吾安知吾郡有<lb/>
二賢士㢤得手書讀之喜而不寐所惜者拙疾<lb/>
拘綴而雲谷巳老雲谷将不可得見則雲谷之<lb/>
<pb n="KR4e0108_SBCK_002-49a"/>
所有者吾安䏻揣摩之而得其真耶獨孔脩妙<lb/>
年如廷實所稱非俛首當世之人也萬一他日<lb/>
徃來雲水之便庶㡬一接其緒論以信吾廷實<lb/>
䏻知人善取友以爲快也把渡人去復此病倦<lb/>
不多及<lb/>
　　又<lb/>
承喻求靜之意反復圖之未見其可若遂行之<lb/>
秪益動耳惡在其䏻靜耶必不得已如來喻搆<lb/>
所居旁小屋處之庶㡬少靜耳適與容一之論<lb/>
<pb n="KR4e0108_SBCK_002-49b"/>
李廣射石没羽曰至誠則金石可開又舉荘子<lb/>
語云置之一處無事不辦此理殊可恱顧今老<lb/>
矣惟日孳孳豈能及也并此告<lb/>
　　又<lb/>
得正月廿日書百錢自喜貧者說金學能以此<lb/>
自檢其過人逺矣甚賀甚賀斬釘截鐡工夫當<lb/>
自益但須由其道耳由其道而徃無逺不至也<lb/>
或謂廷實氣髙好自是不䏻下人比觀與民澤<lb/>
諸作殊有意思未必盡如或者之論也大抵虚<lb/>
<pb n="KR4e0108_SBCK_002-50a"/>
巳極難若䏻克去有我之私當一日萬里其它<lb/>
徃來踈數不計也睡起憒憒不多及<lb/>
　　又<lb/>
譬之謌曲遺響直唐調耳近見偶拈諸作斬新<lb/>
以爲絶倡而何求和者多耶百凢如人飲水冷<lb/>
暖自知老朽所望扵賢夫豈淺淺㢤此㨿景元<lb/>
口告李子長懐集之行恐未免内顧之慮䏻照<lb/>
之否石翁白廷實地曹<lb/>
　　又<lb/>
<pb n="KR4e0108_SBCK_002-50b"/>
數旬來無一的便故不奉問後山不意騷擾崐<lb/>
岡之焚玉石雜䖏䏻無誤傷者乎承示諸作驟<lb/>
看似勝前細㸔詞調欠古無優柔自得忘言之<lb/>
妙看來詩真是難作其間起伏徃來脉絡緩急<lb/>
浮沉當理㑹處一一要到非但直說岀本意而<lb/>
已此亦詩之至難前此未易語也文字亦然古<lb/>
文字好者都不見安排之跡一似信口說出自<lb/>
然妙也其間體制非一然本扵自然不安排者<lb/>
便覺好如栁子厚比韓退之不及只爲太安排<lb/>
<pb n="KR4e0108_SBCK_002-51a"/>
也據拙見如此不審然否世卿修志邑中近方<lb/>
下手其行恐在冬春之間厓山之逰不遂約秉<lb/>
常早晩可得一㑹否近稿頗有之倦不多録俟<lb/>
續寄<lb/>
　　又<lb/>
簡復張君席珍足下㒒知秉常秉常知足下故<lb/>
不待面知足下過人逺矣老拙無所爲但碩足<lb/>
下軰䏻樹立扵世俾斯文有頼幸甚幸甚蒙示<lb/>
諸作徤逸可愛但得稍入規矩乃佳耳拙稿數<lb/>
<pb n="KR4e0108_SBCK_002-51b"/>
篇録去以代靣語浮謗未息老母眠食不忘甚<lb/>
無聊不多及<lb/>
　　又<lb/>
時矩語道而遺事秉常論事而不及道時矩如<lb/>
師也過秉常如啇也不及胥失之矣道無徃而<lb/>
不在仁無時而或息天下何思何慮如此乃至<lb/>
當之論也聖人立大中以敎萬世吾儕主張世<lb/>
道不可偏髙壞了人也重作别章感感夜坐第<lb/>
二篇佳復時矩對病之藥也蒼梧歸後人事益<lb/>
<pb n="KR4e0108_SBCK_002-52a"/>
冗煩暑爲災起倒不供行期尚在後八月也都<lb/>
憲有意催促緝熈廷實只在明年春夏間行耳<lb/>
俟面旣<lb/>
　　又<lb/>
近來弊邑夜㓂甚扵前日有盡殺一家十餘口<lb/>
者矣地方如此不可不蚤爲之所况有大扵此<lb/>
者乎意欲<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>省城内求一地頗幽僻且寛廣及<lb/>
此時築室奉老母居之適得白洲口信亦惓惓<lb/>
以此爲言與鄙意正合需者事之賊見㡬而作<lb/>
<pb n="KR4e0108_SBCK_002-52b"/>
不俟終日可也幸爲我裁之數日後令児軰詣<lb/>
左右聴處分也所欲與語非筆札所䏻盡非相<lb/>
愛深者告且宻之切嘱切嘱<lb/>
　　又<lb/>
半江改稿翻出窼臼可喜學詩至此又長一格<lb/>
矣前軰謂學貴知疑小疑則小進大疑則大進<lb/>
疑者覺悟之機也一畨覺悟一畨長進章𥘉學<lb/>
時亦是如此更無别法也凢學皆然不止學詩<lb/>
即此便是科級學者須循次而進漸到至䖏耳<lb/>
<pb n="KR4e0108_SBCK_002-53a"/>
近稿録在别𥿄别後所作惟此耳緝熈諸稿覽<lb/>
畢還一字章復廷實心契前日半江遣子來白<lb/>
沙拜謝至則仙舟行矣幸照<lb/>
　　又<lb/>
章因起倒傷煩諸疾乗之自汗耳鳴心氣虚損<lb/>
肌膚由是不實得七月五日書承養生在去其<lb/>
害生者章之病多自取由不介意生死故一切<lb/>
任之今則末如之何矣古人漏舡之喻良有以<lb/>
也他日見雲谷丈人試爲叩之曰閭丘之命将<lb/>
<pb n="KR4e0108_SBCK_002-53b"/>
懸扵豐干之手屈平數語盡攝生之妙或者知<lb/>
之而爲之弗蚤終亦無𥙷扵漏舡不如探嚢中<lb/>
一丸與之又恐分薄縁淺者無以當之如何書<lb/>
中㫁制平湖去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>章亦未敢率爾盖一時事體<lb/>
所関萬一有甚難處者非但欲存忠厚而巳俟<lb/>
更得其曲折詳細是非不難見也别𥿄報袁徳<lb/>
純來按治陳邦伯死扵道路此扵天命亦何所<lb/>
増損而使人動念耶是豈無害扵生終不如坐<lb/>
忘之愈也<lb/>
<pb n="KR4e0108_SBCK_002-54a"/>
　　又<lb/>
近得林子逢書頗悉平湖履任來消息大都<hi>是雅</hi>
不勝俗寡不敵衆非但所執者古之道祖宗來<lb/>
制典昭昭亦依不得了可歎可歎緝熈此岀固<lb/>
不得已終是欠打筭聞去秋九月巳在告此直<lb/>
圖歸計耳别無分付也秉常想巳<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>道前承寄<lb/>
手䟽賻帛謹已拜領感感歐太素傳好章舊亦<lb/>
聞郷里有此人但不得其詳耳周文都如省託<lb/>
渠一訪雲谷老隱竟以疾弗果此老自世外恐<lb/>
<pb n="KR4e0108_SBCK_002-54b"/>
亦未易謁也溽暑不審體况何似朋友凋落交<lb/>
道陵夷士風頽靡莫甚此時置之勿以汚筆墨<lb/>
可也<lb/>
　　又<lb/>
左廷弼遺來白金二十两簡中疑似若只岀扵<lb/>
東白借助之意則㒒巳辭之矣㑹問爲叩其的<lb/>
還一字東白販𥿄失利故不欲受<lb/>
　　又<lb/>
曩辱佳章并賀儀媿感千萬李世卿行時諸友<lb/>
<pb n="KR4e0108_SBCK_002-55a"/>
追餞倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>不及奉簡亦謂與世卿相知不待面<lb/>
安事簡耶世卿闊逹善評文想青燈對榻髙論<lb/>
層出麗澤之益多矣更兾寛廣以來天下不一<lb/>
之善别有贈章勿愛垂示<lb/>
　　又<lb/>
承示諸作以拙者觀之近體可驟看乆看則别<lb/>
古選纔看便不似不知平日與秉常論者何如<lb/>
以吾子之才加以涵飬之力乆當得之未用催<lb/>
促也拙庵記文字議論好非拙者可及但不知<lb/>
<pb n="KR4e0108_SBCK_002-55b"/>
較扵古人情性氣象又何如也更須自討分暁<lb/>
大作規模不堕落文士蹊徑中乃佳也九月四<lb/>
日章復廷實廬墓詩若未登卷請更作<lb/>
　　又<lb/>
近作皆已經目詩不用則已如用之當下工夫<lb/>
理㑹觀古人用意深處學他語脉徃來呼應淺<lb/>
深浮沉輕重疾徐當以神㑹得之未可以言盡<lb/>
也到得悟入時随意一拈即在其妙無涯毎見<lb/>
所作只是潦草如忙中應事無味可味大畧如<lb/>
<pb n="KR4e0108_SBCK_002-56a"/>
此難一二指點病痛處欲告又恐見難而止反<lb/>
爲所沮故不欲輙言耳子長亦未有捉摸撞來<lb/>
撞去不知如何用心也如李世卿平日自負至<lb/>
論詩則以爲甚難不敢出一語亦近方得覺也<lb/>
秉常南亰寄來諸稿讀之不䏻竟又不知所養<lb/>
者近來何如也别𥿄録去拙作閑呼子長共讀<lb/>
之懐世卿末一聮以問容一之亦不能了知音<lb/>
者真難得也正月人日石翁書復廷實侍者前<lb/>
柬相逹見漢清嘱勿漏恐倉卒生謗也草率石<lb/>
<pb n="KR4e0108_SBCK_002-56b"/>
翁云<lb/>
　　又<lb/>
半江十詠接引意然有次第前後一一相照求<lb/>
柬所爲作一䟦爲此號者謝徳明居邑之南郭<lb/>
疇昔有桓温少年之習喜其勇扵改革閉戸不<lb/>
出與俗交者四年矣郷曲徃還忠扵門下者也<lb/>
䟦中畧見此意然亦不必專繋其人也若興動<lb/>
和拙詩亦可不必䟦也髙作毎見跌蕩可喜但<lb/>
不知置之古人文字中䏻入得他規矩否如王<lb/>
<pb n="KR4e0108_SBCK_002-57a"/>
節婦墓表只以信手冩岀古之作者意鄭重而<lb/>
文不煩語曲折而理自到此等䖏似未能無少<lb/>
缺也何如觀其言可以知其人彼沉酣世味者<lb/>
泥滓滿腔又惡可與論此㢤讀漳州功徳碑絶<lb/>
句别𥿄録上两山先生一笑得便即寄去也餘<lb/>
不悉<lb/>
　　又<lb/>
承屢寄示近作得之憂病之中雋永之味咀嚼<lb/>
不來㝷常喜言詩值小煩惱開卷釋然今則末<lb/>
<pb n="KR4e0108_SBCK_002-57b"/>
如之何矣合是障得重後與物扞挌非干詩力<lb/>
弱打不破也蔵之篋中以俟他日披閱<lb/>
　　又<lb/>
文祥兄弟繼逝甚可憫也存者季弟諸姪䏻不<lb/>
墜其家業否文祥始從湖西㳺頗見意趣後爲<lb/>
仕進累心遂失其故歩至不得一第而死是亦<lb/>
命也夫人生㡬何徒以難得之歲月供身外無<lb/>
益之求弊弊焉終其身而不知悔惜㢤頑姪景<lb/>
鍾最爲老母所愛今之亡也正如來詩所謂柰<lb/>
<pb n="KR4e0108_SBCK_002-58a"/>
何柰何老朽此旬來體中頗熱甚無聊不一一<lb/>
　　又<lb/>
李世卿<hi>承箕也</hi>不逺數千里來訪白沙朝夕與<lb/>
之談英偉特逹鄙陋當世欲扵聲利外立脚者<lb/>
非但文辭之工而已期過秋方還嘉魚因便䏻<lb/>
一來㑹否耶<lb/>
　　又<lb/>
柬所寄興壼字韻下五首遣辭寛緩稍就沉著<lb/>
可以望作者之庭矣謂非學力可乎自餘皆不<lb/>
<pb n="KR4e0108_SBCK_002-58b"/>
及此至日在病數首近日方寄到近作皆勝舊<lb/>
聲口與拙作相近可愛可愛晦翁自云𥘉學陶<lb/>
詩平仄皆依韻閉門两箇月方得逼真自古未<lb/>
有不專心致志而得者更望完養心氣臻極和<lb/>
平勿為豪放所奪造詣深後自然如良金羙玉<lb/>
略無瑕纇可指摘若恣意横爲詞氣間便一切<lb/>
飛沙走石無老成典雅規矩蕩然識者笑之台<lb/>
字韻首句以閑字易眠字何如間字韻第二句<lb/>
當改途字韻俯慙作每慙佳目昏筆駑不䏻一<lb/>
<pb n="KR4e0108_SBCK_002-59a"/>
一<lb/>
　　又<lb/>
乆病未脫體猥蒙督府鄧先生數年知待之厚<lb/>
無以報之甚懸懸也昨承見示和荅督府見寄<lb/>
髙作病中牽勉次韻一首少見區區近見邸報<lb/>
亰師戒嚴正求才如不及之時也東山先生爲<lb/>
天下属望不見起取甚以爲疑故末聮及之雖<lb/>
受饒舌之誚所不敢辭也國家安危所繋全視<lb/>
用人如何耳且如我两廣地方雖逺然用人小<lb/>
<pb n="KR4e0108_SBCK_002-59b"/>
大得失事體則無二致人才有無顧作興如何<lb/>
耳倪指揮可用之才乆𬒳誣在獄人共惜之當<lb/>
道處分如此因循不决下人不免有疑且将以<lb/>
倪某爲覆轍而怠扵立事此事雖㣲所關扵國<lb/>
家用人之機當轉移以救一時之弊則甚急也<lb/>
若見督府言次可及無吝一言謂此能分理一<lb/>
人之冤尤未也有益扵地方用人有益扵國家<lb/>
不可不慮也切嘱切嘱<lb/>
　　又<lb/>
<pb n="KR4e0108_SBCK_002-60a"/>
得定山三月九日書云扵是月告病不識此㡬<lb/>
發之早晩在考察前尚有一分之說在考察後<lb/>
則更無說矣拙詩云百年将滿日心亂不成詩<lb/>
易曰見㡬而作不俟終日竟何謂㦲據如是殆<lb/>
不可開眼衡山之行吾其可已耶緝熈書中怨<lb/>
非已者云一渉䆠途即爲棄物天下固有棄之<lb/>
者矣章何敢棄朋友也報帖即封寄緝熈雖非<lb/>
所喜然不可不報也五月十八日石翁書于碧<lb/>
玉樓雨中廷實閱此簡畢有便轉寄民澤可也<lb/>
<pb n="KR4e0108_SBCK_002-60b"/>
　　又<lb/>
省城之遷不决緩急無所歸决恐于累扵人今<lb/>
歲創脩祠墓凢五處財用竭矣不如且置之近<lb/>
聞緫督之請扵上萬一東山復來地方可以少<lb/>
安亦未可知也廷實念我深不自知其傷扵饒<lb/>
舌昨見白洲憲長問何以不决老朽不敢盡言<lb/>
正爲此也盖有離世樂道如戴簡以居東池之<lb/>
地然後可當弘農公之賜主之以鄭公司馬在<lb/>
康節則可無康節之才與量豈不爲識者所譏<lb/>
<pb n="KR4e0108_SBCK_002-61a"/>
乎有可得之勢無可受之義取舎之間甚不茍<lb/>
也亮之亮之<lb/>
　　又<lb/>
承示楊栁之曲情蹙辭盡㡬不可讀樂莫樂兮<lb/>
新相知悲莫悲兮生别離騷人真得此心所同<lb/>
然耳沿途遇便風得一字爲慰慎無若區區之<lb/>
懶也近來弊郷東西盗刼連夜白石譚蘭雪一<lb/>
家遭害馬黙齋軰剥床以膚可畏之甚眼中惟<lb/>
倪舜祥可委捕盗一事顧今無可告語者未信<lb/>
<pb n="KR4e0108_SBCK_002-61b"/>
而言将不免扵人之我疑况扵欲取一善之長<lb/>
而遺衆疪之短主者豈䏻聴此一夫之言而遽<lb/>
爲之予奪㢤但爲郷里憂盗之至不得已而有<lb/>
言耳見子長寄定山先生詩可是率爾定山豈<lb/>
可輙寄以詩耶後生且存取謙退此進學之地<lb/>
也仁夫㑹間多爲申覆見示諸作實有意思更<lb/>
不奉字章白廷實從者<lb/>
　　又<lb/>
前後寄到病中志喜及冩懐諸作讀之嘆曰進<lb/>
<pb n="KR4e0108_SBCK_002-62a"/>
修在我成我者天也两山先生識量終非時流<lb/>
可比前此廷實不以出䖏之義告豈非惑耶今<lb/>
而後父子間自爲<hi>知己他人</hi>莫䏻與也幸甚幸甚漳<lb/>
州功徳碑絶不類時様文字亦一竒也中秋食<lb/>
冷芉腹中作痛連日痛已當爲作絶句詩寄漳<lb/>
州託林蒙庵刻于功徳碑隂以彰太守之羙可<lb/>
否俟報<lb/>
　　又<lb/>
近承寄示手稿讀之比舊稍勝莫有悟入處否<lb/>
<pb n="KR4e0108_SBCK_002-62b"/>
秉常亦毎有新得大抵辭氣終欠自然廷實乗<lb/>
快時有觕硬處不類此情性所發正在平日致<lb/>
養到醇細䖏則發得又别章告廷實侍者稿通<lb/>
五𥿄看畢煩寄秉常以代一簡<lb/>
　　又<lb/>
秉常近㑹否何乆不聞耗也前承録示贈安指<lb/>
揮詩序讀之令人快意亦一時傑作也章閑居<lb/>
和陶淵明古詩十餘篇一二篇中頗自以爲近<lb/>
之欲録去一笑未䏻也廷實近作詩否不必作<lb/>
<pb n="KR4e0108_SBCK_002-63a"/>
不必不作道固爾也近看祭鱷魚文作絶句云<lb/>
刺史文章天下無海中靈物識之乎可憐甫李<lb/>
生人世不及潮州老鱷魚録去一笑<lb/>
　　又<lb/>
袁侍御無病暴卒扵龍川其跡可駭不審當道<lb/>
何以處之張兼素一病遂不起昨見李僉憲云<lb/>
此訃得之朱茂恭侍御當是的耗也天道扵善<lb/>
人如此如國家何平生交舊凋謝殆盡聞此殆<lb/>
不䏻爲情也哭而爲之緦踰月乃已聊以申吾<lb/>
<pb n="KR4e0108_SBCK_002-63b"/>
心而已两山先生近眠食何似服藥見効否古<lb/>
今庸醫誤處方殺人如麻此不可不慎也非乆<lb/>
遣犬子徃奠徳純先生不知柩行在何時便示<lb/>
一字近稿奉寄廷實見意承惠書已悉近况行<lb/>
人告急不及奉簡惟心照<lb/>
　　又<lb/>
右稿寄東所收閱病乆轉覺淹淹無以自觧倘<lb/>
還一字以自廣是所望也卜者多云此病至立<lb/>
冬節脫體立冬在今九月二十四日去此不逺<lb/>
<pb n="KR4e0108_SBCK_002-64a"/>
今病如此恐未爲的断如何如何只得順受而<lb/>
已此外更無他可仰廷實将安爲我謀㦲淹病<lb/>
之餘聊此草草<lb/>
　　又<lb/>
承欲學詩自古未有足扵道而不足扵言者也<lb/>
學人言語終是舊套子長病小愈曾親見之否<lb/>
耶子長服黄栢不死必且以黄栢爲有㓛諸君<lb/>
爲子長憂黄栢也白沙村裏老人呈縣發去渡<lb/>
船一夫造言百啄交扇亦有數乎㦲數旬來左<lb/>
<pb n="KR4e0108_SBCK_002-64b"/>
手足不仁毎扵中夜起坐卜者謂必至大雪前<lb/>
後疾乃可平是亦數也寳安道白日殺人可畏<lb/>
北方信息近復何如民澤還増江非乆龔志明<lb/>
亦還潮地方多虞朋友各散萬一不免避㓂之<lb/>
行柰何病卧山樓如在井底凢有聞但頻示數<lb/>
字切望切望九月十三日章簡復廷實足下送<lb/>
丁一桂詩不可不作<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>附來登卷石齋書<lb/>
　　又<lb/>
承喻岀䖏與迯患兩事此重則彼輕足下之論<lb/>
<pb n="KR4e0108_SBCK_002-65a"/>
偉矣但須觀今日事體所關輕重大小酌以淺<lb/>
深之冝随時屈信與道消息若居東微服皆順<lb/>
應自然無有凝滯孔子曰知㡬其神乎今以衆<lb/>
人有滯之心欲窺聖人至神之用恐其不似也<lb/>
更似他日面論以决之見示與時矩詩痛至然<lb/>
知其不䏻囬矣惜㢤先夫人挽詩不詳善行只<lb/>
如此亦何益扵死者聊以紓足下哀思耳奉去<lb/>
苑筆書通六𥿄凢書視筆楮工拙固不䏻工也<lb/>
勿訝<lb/>
<pb n="KR4e0108_SBCK_002-65b"/>
　　又<lb/>
廷實守道無求扵人携十數口在路日飯米一<lb/>
斗何以給之使内不遺扵親外不欺扵君進退<lb/>
取舎㮣以義此古人難之非直今日也自廷實<lb/>
别去毎念廷實至此世之論人物者觀其外而<lb/>
遺其内以是爲非以非爲是者多矣在人自審<lb/>
處何如古人不必盡賢扵今今人不必不如古<lb/>
但當日勉其難勿輕自恕此則區區所望扵廷<lb/>
實者不敢不盡也李子長在館中已半月梁貢<lb/>
<pb n="KR4e0108_SBCK_002-66a"/>
士告行草草奉此不䏻悉不䏻悉别詩奉懐廷<lb/>
實世卿録與世卿𥿄此不再書<lb/>
　　又<lb/>
傳曰道在邇而求之逺事在易而求諸難又曰<lb/>
行之而不著焉習矣而不察焉終身由之而不<lb/>
知其道者衆矣聖賢敎人多少直截分暁而人<lb/>
自不察索之渺茫求諸髙逺不得其門而入悲<lb/>
乎次韻廷實見寄二首其言因廷實而發非專<lb/>
爲廷實也<lb/>
<pb n="KR4e0108_SBCK_002-66b"/>
　　又<lb/>
承録寄近稿讀之作者如是豈易得然便謂之<lb/>
然竊恐未然不審廷實自視以爲何如也言詞<lb/>
不能盡人詞氣足以見人有諸内形諸外識者<lb/>
觀之思過半矣故老朽嘗謂文字之學非也學<lb/>
豈在詩耶廷實資甚明敏當以古之立言者自<lb/>
期彼汲汲扵人之賛毀無病而呻吟若是者亦<lb/>
何與論斯理也病中不多及<lb/>
白沙子卷二<hi>終</hi>
<pb n="KR4e0108_SBCK_002-67a"/>
</p>
<p>
</p>
  </div>
</body>
</text>
</TEI>
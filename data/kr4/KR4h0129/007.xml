<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後周文紀巻七</head>
    <p>
<pb n="KR4h0129_WYG_007-1a"/>
欽定四庫全書<lb/>
　後周文紀巻七　　　　　明　梅鼎祚　編<lb/>
　　庾信<hi>四</hi>
　　　周大將軍襄城公鄭偉墓誌銘<lb/>
公諱偉字子直滎陽開封人也周宣母弟就封於鄭河<lb/>
洛之地即有民人虢鄶之君非無郡邑其後蛇鬬於門<lb/>
黿嘗於鼎韓侵負黍晉滅陽城其祀忽諸以國為氏祖<lb/>
徹撫軍贈濟州刺史父先䕶驃騎大將軍儀同三司襄<lb/>
<pb n="KR4h0129_WYG_007-1b"/>
城郡公青州刺史永安中洛城晝掩黄河凌合翟泉㑹<lb/>
盟之地蒼鳥忽飛武庫兵欄之中鱗魚遂上三師北絏<lb/>
五馬南浮梁武帝大造中原樹君伊洛公之憑軾棧車<lb/>
言歸舊壤起為通直散騎侍郎天厭魏徳政在強臣公<lb/>
耻入亂階乃於陳留起義太祖封函谷而待諸侯坐鄷<lb/>
宫而朝羣后威懐是接席捲西飛大統三年入朝蒙授<lb/>
武陽縣開國伯食邑六百户尋除龍驤將軍北徐州刺<lb/>
史開河橋之陳解玉壁之圍張旃於富平被練於伊闕<lb/>
<pb n="KR4h0129_WYG_007-2a"/>
探虎穴而揮戈上魚門而懸胄故以策名司勲功髙舍<lb/>
爵魏將侯景狼顧荆河天子命我偏師赴接垂餌虎口<lb/>
中途背盟事獲交綏公之力也除中軍將軍散騎常侍<lb/>
大都督襲襄城郡公食邑二千户仍除使持節車騎大<lb/>
將軍儀同三司餘如故遷驃騎大將軍開府加侍郎常<lb/>
伯位重霍去病之登朝上將官尊公孫敖之出塞以今<lb/>
方昔異代同榮魏後二年授大將軍事江陵防主都督<lb/>
十五州諸軍事吳兵教士艫舳習流島嶼憑陵波瀾衝<lb/>
<pb n="KR4h0129_WYG_007-2b"/>
激公暫臨江界巳悉南越之兵裁汎樓船即善昆彌之<lb/>
戰遂得安歌灃浦弭節涔陽留魯侯而宴章臺對齊人<lb/>
而畋雲夢周保定元年授使持節都督宜州諸軍事宜<lb/>
州刺史天和六年授都督華州刺史餘如故崤函重嶂<lb/>
汧渭分流陽陵之盗既奔華隂之學還聚而消渴連年<lb/>
屢有相如之患至於大漸遂如范増之疾桐君對藥分<lb/>
闕神明李柱侍醫更無方便以天和六年四月十七日<lb/>
薨年五十七詔贈本官加少傅都督司豫洛相冀五州<lb/>
<pb n="KR4h0129_WYG_007-3a"/>
諸軍事司州刺史謚曰肅公禮也天子輟朝彌深大臣<lb/>
之議羣公㑹塟咸得同盟之禮夫人李氏頓丘貴姓卿<lb/>
相之門賢才之室霜露先侵策封郊次以其年十一月<lb/>
六日合塟於咸陽之長安縣某原合塟非古既異三王<lb/>
之前死則同穴還同六載之始雖復銜珠兩鶴同歸紫<lb/>
蓋之松出匣雙龍共沒延平之水嗚呼哀哉乃為銘曰<lb/>
國有巖邑朝多君子武公莊公平王卿士温麥渝盟祊<lb/>
田廢祀驂乘停輿來朝識履惟祖惟考既侯既公樞機<lb/>
<pb n="KR4h0129_WYG_007-3b"/>
周宻出納清通治繁政簡處亂心雄濟河遺恵海岱餘<lb/>
封世濟其美載誕其器忠無不為孝則不匱幽冀紛梗<lb/>
闗河鼎沸自北自南聲聞梁魏揚旌汝潁威震三川擁<lb/>
旄江漢席捲樓船成臯塵起廣武烽燃麋興麗箭鴈落<lb/>
驚弦摠衛蘭錡申威河外山類鼓樓樹如車蓋都護兩<lb/>
道將軍獨拜梧桐茂苑楊栁倡家千金回雪百日流霞<lb/>
凋零倐忽悽愴榮華河陽古樹金谷殘花隴昏雲暝山<lb/>
深路晩風氣纔髙松聲即逺疇昔親友懽愉交結不為<lb/>
<pb n="KR4h0129_WYG_007-4a"/>
平生應為此别<hi>祖徹撫軍周書北史並作祖思明值閤將軍旃一作旂</hi>
　　　周驃騎大將軍開府侯莫陳道生墓誌銘<lb/>
君諱道生字某朔州武川人也本系隂山出自國族降<lb/>
及於魏在秦作劉父少興武川鎮將山河抗拒闗塞被<lb/>
邉早擅威聲咸多雄烈君子讀書馬上清談劔端獨運<lb/>
六竒專精三畧雖復身居末將而勇冠旌門位在支軍<lb/>
而謀叅幕府魏正光五年任統軍𨽻天柱爾朱榮征北<lb/>
海王永安三年隨太師賀拔勝入闗尋轉别將滑源巻<lb/>
<pb n="KR4h0129_WYG_007-4b"/>
甲闗城束馬並皆克㨗君有力焉永熙三年補都督太<lb/>
祖文皇帝奄有闗河令行天下以君幹畧委之爪牙名<lb/>
洽中涓功叅上造兵臨河曲前登白馬之津冦發蒲城<lb/>
先戰黄沙之苑臨晉横船既禽趙將馬陵削樹復下齊<lb/>
兵班瑞司勲披圖䟽爵授驃騎大將軍金紫光禄大夫<lb/>
鄠縣開國公食邑五百趙儼之為驃騎正駕單車張堪<lb/>
之拜光禄長乘白馬以斯連類朝野榮之大統九年更<lb/>
姓侯莫陳氏隨大將軍拓跋逺經始陽二水長鬬三川<lb/>
<pb n="KR4h0129_WYG_007-5a"/>
無市擐甲構病死於轅門春秋五十一贈持節都督朔<lb/>
州刺史君在武川文皇帝同鄉里霸功既立王業克成<lb/>
不忘捨講猶論償博今嗣徳惟新功臣追逺東都馬鳴<lb/>
不無見日之歎北陵車過終憶平生之言有詔更贈使<lb/>
持節驃騎大將軍開府儀同三司都督宜敷絳三州諸<lb/>
軍事敷州刺史謚某公禮也夫人拓跋氏安邑郡夫人<lb/>
庭有鐘鼓家承箴誡敎容敎徳言告言歸天和五年六<lb/>
月薨即以其年十月同塟於京兆某縣洪源鄉武子成<lb/>
<pb n="KR4h0129_WYG_007-5b"/>
寢請西階而合塟平陽下嫁即廬山而共墳銘曰<lb/>
凝隂逺寂廣漠平寒沙窮翰海地盡臯蘭塞鴻秋去稠<lb/>
桑夏乾風土壯氣山河凛然師旅上谷威雄武川君則<lb/>
繼踵代不乏賢匣有忠劔庭流孝泉魏室多故餘風未<lb/>
殄天保讓徳當塗廢典上將指蹤中涓力展洛城夜㨗<lb/>
河梁朝剪鐵劔金龜榮追玉鉉身胄漢祚門承魏緒並<lb/>
擅華宗俱稱當路伉儷云匹年齡並故趙瑟秦聲同為<lb/>
丘墓小陵石槨洪源鄉泉芻靈兩引池栁雙前隧路仍<lb/>
<pb n="KR4h0129_WYG_007-6a"/>
合松城即連霜隨柳白月逐墳圓芝蘭㡬代陵谷何年<lb/>
　　　周車騎大將軍贈小司空宇文顯墓誌銘<lb/>
公諱顯字某上黨武鄉人也自大霧浮河長虹映渚承<lb/>
源於若水纂系於蒼林上黨居韓之西常山在趙之北<lb/>
因地為氏可畧而言焉祖求南衛將軍冀州刺史父金<lb/>
殿征南將軍定州刺史並控鶴兵俱張戎樂聲榮之盛<lb/>
繼踵當年公禀山嶽之靈擅風雲之氣容止矜莊聲名<lb/>
籍甚彎弧挽強左右馳射故得名髙上谷威振樓煩襲<lb/>
<pb n="KR4h0129_WYG_007-6b"/>
爵安吉縣侯食邑五百户永興三年幽并叛渙有無君<lb/>
之心帝顧謂公曰天下洶洶將若之何公曰擇善而從<lb/>
之乃誦詩云彼美人兮西方之人兮帝曰是吾心也乃<lb/>
定入闗之策以公母老家大令預為計公曰今日之事忠<lb/>
孝不並君不宻則失臣臣不宻則失身帝愴然改容曰<lb/>
卿是我王陵遷朱衣直閣閣内大都督改封長廣縣公<lb/>
邑一千五百户武帝初至潼闗太祖親迎溱水太祖素<lb/>
知公名而未之識也目於衆疑而不問直云令此人射<lb/>
<pb n="KR4h0129_WYG_007-7a"/>
水傍小鳥應手即着太祖喜云我知卿名矣即用為帳<lb/>
内都督滄州諸軍事滄州刺史増邑并前二千五百户<lb/>
黄公衡之決事魏后是以推心潘承明之忠壯吳王為<lb/>
之盡禮異代同榮見之今日東夏邉隅地連荒服井陘<lb/>
塞道飛狐路斷乃以公為使持節衛將軍都督東夏州<lb/>
諸軍事東夏州刺史白波青犢之兵銅馬金繩之亂莫<lb/>
不交臂屈膝牽羊抱馬在州遘疾解任還朝小馬留廐<lb/>
餘牀掛壁吏人攀戀刋石陘山雖非漢陽之城還似扶<lb/>
<pb n="KR4h0129_WYG_007-7b"/>
風之路授使持節車騎大將軍開府儀同三司加散騎<lb/>
常侍以魏後元年疾甚亡于同州春秋五十七天子輟<lb/>
樂羣公㑹䘮太祖親臨弔祭哀慟左右于時兵革交侵<lb/>
普斷贈諡即以本官印綬權塟于同州之北山今建徳<lb/>
二年二月二十三日遷𦵏于咸陽長安縣之洪瀆原時<lb/>
逢禮樂之遷代屬謳歌之變國雖異政人足追榮乃贈<lb/>
使持節驃騎大將軍開府儀同三司小司空丹延綏三<lb/>
州諸軍事延州刺史謚某公禮也夫人髙氏渤海人也<lb/>
<pb n="KR4h0129_WYG_007-8a"/>
柔叅晋政拒曹爽之異謀起在漢庭共王陵而俱對况<lb/>
乎箴訓有儀言容以徳肅恭中興賢才内則豈直不聽<lb/>
雜樂以變齊國之風不食鮮禽以斷荆王之獵昔之命<lb/>
塟季武子之西寢今之同穴長平侯之北陵世子神舉<lb/>
兄弟至性純孝善居䘮禮有終有始於身無改是以宦<lb/>
成名立孝顯忠貞銘曰<lb/>
北岳二名葱河兩本其峻惟極其源惟逺俗禀山川人<lb/>
資台衮義烈桓桓才雄悃悃乃祖乃父繼踵威雄摐金<lb/>
<pb n="KR4h0129_WYG_007-8b"/>
北陸鳴玉南宫隠若吳漢賢哉竇融負霜依徳無雷向<lb/>
風挺此含章生兹秉徳孝實天性忠為人則暢轂鏤膺<lb/>
燕南趙北若水將通九部可勒帷幄叅謀宫闈典職善<lb/>
擇忠言能防變色繁弱巳勁淇園乃直㦸中小支禽穿<lb/>
左翼建旟赤谷揮戈武州長城萬里河水雙流潁川多<lb/>
恙淮水未瘳義重穿壁恩深置郵于谷之口于渭之陽<lb/>
丘山零落碑闕低昂草銜秋火樹抱春霜書劔俱沒人<lb/>
琴並亡哀哀嗣子純心靡託孝水未祜悲松先落室進<lb/>
<pb n="KR4h0129_WYG_007-9a"/>
巢鵀門通弔𦙍功臣身殞㑹圖麟閣<lb/>
　　　周大將軍琅琊莊公司馬裔墓誌銘<lb/>
公諱裔字遵<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>河内温人也南正司天北正司地是謂<lb/>
羲和之官即嗣重黎之政卬之歸楚與章邯而並封豫<lb/>
之避秦共毛公而俱去祖金龍仍居選部水鏡三臺父悅<lb/>
再牧荆河威風千里而身遭禍機遂為季布所哭獲存<lb/>
遺嗣實頼程嬰之忠國家追念功臣更撫叔敖之子言<lb/>
思官族還求女齊之𦙍公始應辟為河内功曹除員外<lb/>
<pb n="KR4h0129_WYG_007-9b"/>
郎常侍汲郡治兵黄河浮馬摧鋒軹闗之㨗逐北長城<lb/>
之陣授平東將軍北徐州刺史柳泉風塵三城席捲棠<lb/>
隂鋒鏑千室入闗遷車騎大將軍儀同三司開國龍門<lb/>
縣伯仍除巴州刺史雖復巴水三廻夷歌數曲徒逢白<lb/>
竹之弩巳濟青衣之功朝廷以漢之功臣須開上將之<lb/>
府晉之代胄宜紹琅琊之國遷驃騎大將軍開府改封<lb/>
琅琊公食邑一千五百户宫闈近宻寔俟忠貞詔為大<lb/>
御伯仍除大御正職司常伯任摠䕫龍王道既平絲言<lb/>
<pb n="KR4h0129_WYG_007-10a"/>
惟允尋除始州刺史都督始州諸軍事蠻夷恃險狼顧<lb/>
鴟張髙山尋雲深谷無景九地縱横三門起伏峰危馬<lb/>
束水險橋飛遂得谷静山空氷消霧散仍為信州刺史<lb/>
都督信州諸軍事精兵守於白帝足懼巴州之城船秭<lb/>
下於荆州彌動西陵之戍即授使持節大將軍都督西<lb/>
寜州諸軍事西寧州刺史將啓北户之人向通南雲之<lb/>
國聞寵若驚奄從深夜天和六年正月十八日亡春秋<lb/>
六十五詔贈本官加懐邵邠晉四州刺史諡莊公禮也<lb/>
<pb n="KR4h0129_WYG_007-10b"/>
以建徳元年七月十三日塟于武功郡之三疇原公愛<lb/>
敬純深有隠無犯忠貞亮直知無不為在戎四十二年<lb/>
身經六十九戰至于多竈唱籌並得成功飛沙擁石未<lb/>
嘗乖律恂恂教義吳起西河之風閑閑鼓旗李牧長平<lb/>
之政身死之日家無餘財山木所資一由詔塟有始有<lb/>
卒生榮死哀銘曰<lb/>
祝融是命重黎克舉公族乃建天官即序避世於秦承<lb/>
家於楚金行失馭玉鏡淪輝我之烈祖識變乘機黄旗<lb/>
<pb n="KR4h0129_WYG_007-11a"/>
東沒青蓋西飛落星置道長州出圍及我皇父荆河再<lb/>
撫世屬䘮亂身沒猾豎嗟我遺嗣崎嶇趙武寒覆鳥翼<lb/>
飢吞獸乳獲歸河内更襲琅琊年方小馬怨結長蛇蔵<lb/>
兵九地置劔千家雪山理馬氷河陷車既乃班政超然<lb/>
榮守朱鷺頻飛金龜轉紐築塞長榆營車髙栁玉案推<lb/>
食河橋勸酒石門氷釋金隄電散蘆水門闗茅津成觀<lb/>
馭風逸翮脩途始半建武功臣先悲吳漢泬㵳揺落游<lb/>
揚浸㣲金城路斷郿塢人稀風松雲蓋白水山衣賢巳<lb/>
<pb n="KR4h0129_WYG_007-11b"/>
星殞人沒蘭衰<lb/>
　　　周大將軍懐徳公吳明徹墓誌銘<lb/>
公諱明徹字通昭兖州秦郡人也西都列國長沙王功<lb/>
被山河東京貴臣大司馬名髙霄漢豈直西河有守智<lb/>
足抗秦建平有城威能動晉而巳也祖尚南譙太守父<lb/>
標右軍將軍抗拒淮沂平夷濟漯代為名將見於斯矣<lb/>
公志氣縱横風情倜儻圯橋取履早見兵書竹林逢猿<lb/>
徧知劔術故得勇爵登朝材官入選起家東宫司直後除<lb/>
<pb n="KR4h0129_WYG_007-12a"/>
左軍葛瞻始嗣兵戈仍遭蜀滅陸機纔論功業即值吳<lb/>
亡公之仕梁未為逹也自梁受終齊卿得政禮樂征伐<lb/>
咸歸舜後是以威加四海徳教諸侯蕭索烟雲光華日<lb/>
月公以明畧佐時雄圖賛務鱗翼更張風飈遂逺冠軍<lb/>
侯之用兵未必師古武安君之養士能得人心擬於其<lb/>
倫公之謂矣為左衛將軍尋遷鎮軍丹陽尹北軍中堠<lb/>
摠政六師河南京尹冠冕百郡文武是寄公無愧焉蕭<lb/>
湘之役憑陵島嶼風船火艦周瑜有赤璧之兵蓋舳襜<lb/>
<pb n="KR4h0129_WYG_007-12b"/>
艫魏齊有横江之戰仍為平南將軍開府儀同三司都<lb/>
督湘衡桂武四州刺史遂得左廣廻扃轔車反暢長沙<lb/>
楚鐵更入兵欄洞浦蔵犀還輸甲庫雖復戎歌屢凱軍<lb/>
幕猶張淮南望廷尉之囚合肥稱將軍之冦莫不失穴<lb/>
驚巢沉水陷火為使持節侍中司空車騎大將軍都督<lb/>
南北兖青譙五州諸軍事南兖州刺史南平郡開國公<lb/>
食邑八千户鼓吹一部中台在𤣥武之宫上將列文昌<lb/>
之宿髙蟬臨鬢吟鷺陪軒平陽之邑萬家臨淄之馬千<lb/>
<pb n="KR4h0129_WYG_007-13a"/>
駟坐則玉案推食行則中分麾下生平若此功業是焉<lb/>
既而金精氣壯師出有名石鼓聲髙兵交可逺故得舳<lb/>
艫所臨蓋於淮泗旌旗所襲奄有龜蒙魏將巳奔猶書<lb/>
馬陵之樹齊師其遁空望平隂之烏俄而南仲出車方<lb/>
叔蒞止暢轂文茵鈎膺鞗革遂以天道在北南風不競<lb/>
昔者禆將失律衛將軍於是待罪中軍爭濟荀桓子於<lb/>
焉受戮心之憂矣胡以事君宣政元年届於東都之亭<lb/>
有詔釋其鸞鑣蠲其舋社始𢎞就館之禮即受登壇之<lb/>
<pb n="KR4h0129_WYG_007-13b"/>
策拜持節大將軍懐徳郡開國公邑二千户歸平津之<lb/>
館時聞櫪馬之嘶舍廣城之傳裁見諸侯之客亷頗眷<lb/>
戀寜聞更用之期李廣盤桓無復前驅之望覇陵醉尉<lb/>
侵辱可知東陵故侯生平巳矣大象二年七月二十八<lb/>
日氣疾増暴奄然賔館春秋七十七即以其年八月十<lb/>
九日寄瘞於京兆萬年縣之東郊詔贈某官謚某禮也<lb/>
江東八千子弟從項籍而不歸海島五百軍人為田横<lb/>
而俱死焉嗚呼哀哉毛修之埋於塞表流落不存陸平<lb/>
<pb n="KR4h0129_WYG_007-14a"/>
原敗於河橋死生慙恨反公孫之柩方且未期歸連尹<lb/>
之尸竟知何日逰魂羈旅足傷温序之心𤣥夜思歸終<lb/>
有蘇韶之夢遂使廣平之里永滯寃魂汝南之亭長聞<lb/>
夜哭嗚呼哀哉乃為銘曰<lb/>
九河宅土三江貢職彼美中邦君之封殖負才矜智乘<lb/>
危恃力浮磬戢鱗孤桐埀翼五兵早竭一鼓前衰移營<lb/>
減竈空幕禽飛羊皮詎贖畫馬何追荀罃永去隨會無<lb/>
歸存沒俄頃光隂愴悽岳裂中台星空上將眷言妻子<lb/>
<pb n="KR4h0129_WYG_007-14b"/>
悠然亭障魂或可招䘮何可望壯志沉淪雄圖埋沒西<lb/>
隴足抵黄塵碎骨何處池臺誰家風月墳𡑞羈逺營魂<lb/>
流寓覇岸無封平陵不樹壯士之隴將軍之墓何代何<lb/>
年還成武庫<lb/>
　　　周大將軍上開府廣饒公鄭常墓誌銘<hi>墓誌作鄭常九</hi>
　　　　<hi>百十九巻神道碑作宇文常蓋其後賜也</hi>
公諱常字某滎陽人也周宣王之弟初封其國鄭穆公<lb/>
之孫始成其姓祖思慶建威將軍山陽太守考頊儀同<lb/>
<pb n="KR4h0129_WYG_007-15a"/>
三司豫州刺史南陽坐嘯值此邦君西河建隼逢斯刺<lb/>
舉公侯繼踵冠冕連鑣可得而言傳於史籍公髫齓知<lb/>
禮早年馳譽就經黌舍畧見書堂習武兵欄偏知劔術<lb/>
雖復年猶小學巳為儒者所稱位在偏禆即入將軍之<lb/>
賞大統三年起義華陽授本縣開國男文皇帝覇迹初<lb/>
基英雄輻輳公拔劔轅門潁川從我洛城逆戰壯於白<lb/>
馬之兵河橋解圍勇於烏林之策授平東將軍帥都督<lb/>
襲父封魏後三年授持節車騎大將軍儀同三司車騎<lb/>
<pb n="KR4h0129_WYG_007-15b"/>
用郭淮之勲儀同取王沉之貴公之此授僉曰得人進<lb/>
爵廣饒縣公邑千户保定三年授使持節都督遷州諸<lb/>
軍事遷州刺史即摠領金州兵馬開拓北戎髙山尋雲<lb/>
深谷無景梯繩乃上浮竹裁通閩越影嚮勾吳聲勢公<lb/>
出戰短兵並皆奔北瓦解氷碎山空谷静授持節開府<lb/>
儀同大將軍栢梁髙宴有大將軍之詩幕府初開有平<lb/>
陵侯之國比之今日豈可同年而語哉自是使車被之<lb/>
繡服風謡是察刑政是觀公露節東驅風奔羣盗埋輪<lb/>
<pb n="KR4h0129_WYG_007-16a"/>
當路威振中原武皇帝有盟津之師以公為中權之勁<lb/>
外從决勝内侍軍謀及文軌既同旃旌巳偃司勲行賞<lb/>
軍吏舉功乃授使持節上開府増邑五百户賜姓宇文<lb/>
與國同乘之榮周之宗盟非復異姓之後藩屏是寄隆<lb/>
寵所歸公室無踈此之謂矣九州都督須得其才千里<lb/>
諸侯實俟其政乃為使持節都督東徐州諸軍事徐州<lb/>
刺史尋遷南兖州諸軍事南兖州刺史公並摠六條再<lb/>
勞十部俗變風移人懐吏畏滯穂遺秉有利疲人山桑<lb/>
<pb n="KR4h0129_WYG_007-16b"/>
野蠶足充貢賦化被殊俗威行鄰境奏事京師四方第<lb/>
一謂真刺史其在斯乎春秋未髙奄然遘疾以大象元<lb/>
年薨於州鎮時年六十三嗚呼哀哉吏人扳慕飛走變<lb/>
色河濟輟舂淮沂罷市以今年歸塟於滎陽之山詔贈<lb/>
某官禮也嗟陵谷之貿遷懼徽猷之永逺地乆天長敢<lb/>
鐫貞石銘曰<lb/>
荆河惟豫洛食之本水遶滎波山斜陸渾徳星猶照祥<lb/>
風未逺代不乏賢文無闕袞公之生也實降英靈忠為<lb/>
<pb n="KR4h0129_WYG_007-17a"/>
徳本孝禀天經觀書虎館學劔龍亭雕弓偃月行馬流<lb/>
星置陣黎陽麾兵官渡平隂聽鳥馬陵書樹氣視廻津<lb/>
星占飛步火斷羌營沙崩賊路及驅犀節乃牧雄州吏<lb/>
不驚犬人無喘牛西蠶得嵗東作逢秋草爛獄户星低<lb/>
市樓五將星亡三台岳折哀哉天道遂當明哲棟梁崩<lb/>
壊風雲寂滅北郭長悲東都永别幽深此地宅兆斯憑<lb/>
山廻虎圏路上魚陵悲風夜烈苦露晨凝蘭芬菊茂終<lb/>
古相成<hi>遷州神道碑作羅州按隋地里志西魏時于竹山縣置羅州宇文後周于房陵縣置遷州至隋</hi>
<pb n="KR4h0129_WYG_007-17b"/>
<hi>并號房州</hi>
　　　周大將軍聞嘉公栁遐墓誌銘<hi>聞嘉當作聞喜</hi>
君諱遐字子昇河東解縣人也秦始征晉之地漢開平<lb/>
越之鄉律中夷則星居鶉首况復莊謀於衛既為社稷<lb/>
之臣喜對於齊無廢諸侯之職祖叔珍宋員外散騎常<lb/>
侍義陽内史有徐邈之應對居於散騎之省有汲黯之<lb/>
正直理於淮陽之郡父季逺臨川王諮議叅軍宜都太<lb/>
守蘭臺石室是所洽聞白馬飛狐逾髙詞氣西都吳融<lb/>
<pb n="KR4h0129_WYG_007-18a"/>
擅名江表言談相㑹宛如舊焉君膺令德之靈稟冲天<lb/>
之氣齠齓髻髪夙智早成愛敬自天䖍恭得性含仁抱<lb/>
義履信居貞世父儀同忠惠公特加器異乃謂公曰吾<lb/>
昔逮事伯父太尉公見語云我昨夢汝登一髙樓樓盡<lb/>
峻麗吾以坐席乞汝汝或富貴恨吾不及見耳吾向聊<lb/>
復晝寢又夢將昔時坐席還復賜汝汝位官當復見及<lb/>
王祥佩刀世為卿族鮑永驄馬家傳司𨽻以此連類差<lb/>
無慙德輕車西昌侯作藩襄漢君時年十二以民禮脩<lb/>
<pb n="KR4h0129_WYG_007-18b"/>
謁進止端詳神情雅正侯目送之不輟試遣左右踐君衣<lb/>
裾欲視舉動君徐歩稍前曾無顧盻魏侯之見劉廙不覺<lb/>
歛容漢主之觀田鳯遂令題柱比之今日曾何足云驃騎<lb/>
廬陵王帝子出藩懸衡髙選以君華望召為主簿張坦直<lb/>
諫既稱荀令之香鄒湛知言彌見羊公之徳諮議府君于<lb/>
都薨背君奔赴六日即届京師形骸毁瘁不復可識靈柩<lb/>
渡江中川薄晚亂流乘選迴風反㠶舟中之人相視失色<lb/>
抱棺號慟誓不求生俄爾之間風波即靜咸以君精誠所<lb/>
<pb n="KR4h0129_WYG_007-19a"/>
致成都孝子自赴江流貴陽先賢身彰野火並存靈柩咸<lb/>
可傷嗟太夫人乳間發瘡醫云惟得人吮膿血或望可差<lb/>
君方寸已亂應聲即吮旬日之間遂得痊復君之事親<lb/>
可謂至矣從兄右衞擁旌嶺表苦相携致昔馬遊志氣<lb/>
為馬援所知班嗣才學為班彪見賞復聞於今日矣乃<lb/>
除永化縣令靜除欹案或吟長岑之逺乍撫鳴琴不以<lb/>
河陽為陋日南金柱合浦珠泉莫肯經懐未曾留目解<lb/>
巾平西邵陵王法曹叅軍仍轉尚書工部郎始入禮闈<lb/>
<pb n="KR4h0129_WYG_007-19b"/>
既登蘭閣尚書僕射陳郡謝舉人望國華引君言論謂<lb/>
同位坐曰江漢英靈見於此矣西中郎岳陽王以緑車<lb/>
之重臨西河之牧勅用君為本州治中尋遷别駕王叔<lb/>
理以品物流名陳仲舉以題軒馳譽君之賢驥兼而有<lb/>
之及乎大盜移國王室騷然月動星揺雲平虹直岳陽<lb/>
王承制陜左當璧漢南天綱所頓英賢畢集授君散騎<lb/>
侍郎吏部員外郎散騎常侍兼太子侍讀監儲甲觀事<lb/>
重史丹侍講桂宫名髙張禹俄遷車騎大將軍大都督<lb/>
<pb n="KR4h0129_WYG_007-20a"/>
賜爵聞喜縣公侍中開府儀同三司餘如故方之驂乘<lb/>
霍去病為侍中譬彼將兵公孫敖為驃騎足以照曜六<lb/>
府謨明九德豈直允諧上將匡贊中軍而已哉既而言<lb/>
從梁國服政酆都管仲有詞即受下卿之禮臧孫見德<lb/>
還奉嘉賓之宴有詔授使持節驃騎大將軍開府儀同<lb/>
三司霍州諸軍事霍州刺史犀節去關衮衣馳傳迎郊<lb/>
則文學前驅賓衞則邦君負弩直以五溪遼逺馬伏波<lb/>
之思歸三湘卑濕賈長沙之不頋是以宜城刺史直㑹<lb/>
<pb n="KR4h0129_WYG_007-20b"/>
鹿門白沙故地仍㽞龍種天厲弗戒奄然終極天和五<lb/>
年歸窆於襄陽白沙之舊塋君器宇詳正風鑒𢎞敏澡<lb/>
身浴德游藝依仁汝南令望扶風長者不言財利王夷<lb/>
甫之為德不談人物阮嗣宗之為人從容亂離之機保<lb/>
此令德舒巻風雲之際無妨貴仕張衡渾儀之後即賦<lb/>
歸田杜預沈碑巳來遂停鄉里王仲宣有讀書之樓諸<lb/>
葛亮有彈琴之宅實欲因此謝病閑居終焉鳴琴在膝<lb/>
或對故人寶劍自隨時遇稚子百年俄頃嗚呼哀哉<lb/>
<pb n="KR4h0129_WYG_007-21a"/>
遂使君子之陵止埋銅劔賢臣之墓唯銘石函銘曰<lb/>
有莊有恵居魯居衛義是隨時才堪濟世北部尚書東<lb/>
京司𨽻必復其始侯君相繼華葢一岳文昌一星青衿<lb/>
辨志童子離經義朂非馬書勤映螢往年靈柩漂泊江<lb/>
沲以君哀慟川后停波揚名北海馳譽西河誰登九折<lb/>
不入朝歌蔚炳胥變攀陪遂逺白鹿隨軒丹翬附冕位<lb/>
叅上將榮兼本選蛇盤綬結龜廻印轉來朝平樂歸政<lb/>
咸陽蕃維即啓軍幕仍張起兹禮數峻此戎章長離宛<lb/>
<pb n="KR4h0129_WYG_007-21b"/>
宛刷羽陵江世急奔流年催驚隼滅沒頓轡扶桑揺軫<lb/>
智士石折賢人星隕西鄂芝枯南陽菊盡愴焉啓首生<lb/>
榮終極相杵輟春鳴機罷織㷀㷀<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>子視隂餘息霜露<lb/>
履之哀哉欒棘龍巢北望鳯闕前觀松長風逺地厚泉<lb/>
寒書埋簡落琴覆絃寛贈行之册書而納棺<hi>柳遐周書作柳霞吳</hi>
<hi>融一作英融廬江周書作廬陵啓首疑作啓手</hi>
　　　故周大將軍義興公蕭公墓誌銘<lb/>
昔司徒之敷五教當堯讓之初丞相之摠萬機值秦亡<lb/>
<pb n="KR4h0129_WYG_007-22a"/>
之後若殷人受氏乃承㣲子之封梁運應圗實啓延陵<lb/>
之國公諱太字世怡蘭陵人也太祖文皇帝之孫鄱陽<lb/>
忠烈王之子派别天潢支分若木直幹自髙澄源巳逺<lb/>
茂親明徳是稱毛畢之功宗子維城乃建邢茅之國大<lb/>
同元年年十六封豐城縣開國公食邑五百户山臨鶴<lb/>
塞非無陶侃之賔氣連斗牛即有張華之劔解褐給事<lb/>
中仍太子洗馬公子出身非郎官而同品中朝洗馬異<lb/>
式道而前驅以公居之誠為髙選大同元年入直殿省<lb/>
<pb n="KR4h0129_WYG_007-22b"/>
其年轉太子中書舍人南宫宿衛職司簡錡北閣崇班<lb/>
榮叅顧問通籍兩宫得賢斯在大同三年授持節仁威<lb/>
將軍譙州刺史褰帷祥氣之境刺舉消憂之地南陽風<lb/>
俗文學更多美稷相迎童兒逾逺既而亂離漠矣王室<lb/>
騷然大夫有行役之悲君子有無期之怨背闗懐楚扁<lb/>
舟而行江漢奉當璧之君華夏歸中興之主承聖元年<lb/>
拜侍中無雙對問實踵武於丁鴻多識舊章足齊衡於<lb/>
王粲二年除持節平西將軍臨川内史仍轉平南將軍<lb/>
<pb n="KR4h0129_WYG_007-23a"/>
桂陽内史尚方鑄劔再轉金龜御史分符雙封銅虎豈<lb/>
直鄧攸清白見稱五鼓之歌劉寵㢘能名為一錢之郡<lb/>
遂以天保未定王途多梗還吳不可歸蜀無路臨淄負<lb/>
海翻然改圗竄身清漳垂翅渤海蒙授車騎大將軍散<lb/>
騎常侍仍為持節都督永州刺史而秦亭壓境邾柝聞<lb/>
城鼓角地鳴將軍天落雖復瓶缶聽聲無防於地道冠<lb/>
繩柴<hi>疑</hi>結不却於雲梯請命受降翻歸都䕶周朝以楚<lb/>
材晉用不停於平章趙璧秦求無論於羈逺以保定五<lb/>
<pb n="KR4h0129_WYG_007-23b"/>
年除使持節驃騎大將軍開府儀同三司義興郡開國<lb/>
公食邑一千三百户天和二年授使持節都督蔡州諸<lb/>
軍事蔡州刺史楚頃襄之愛子既布衣而戍谷魏安釐<lb/>
之母弟亦羈旅於邯鄲憂既傷人降年不永春秋五十<lb/>
有一薨於蔡州之鎮送故入闗空餘衮服歸軒載道還<lb/>
更埀帷嗚呼哀哉有詔贈官謚禮也五年十一月塟於<lb/>
長安北原樗里子之墳正臨武庫太史公之墓直對臯<lb/>
門銘曰<lb/>
<pb n="KR4h0129_WYG_007-24a"/>
𤣥鳥逺烈相土𢎞謨東封宋社西歛秦圗人承佐漢國<lb/>
紹開吳有美令徳茂親藩邸建國皇支承家帝弟率由<lb/>
冥㑹亮直天啓轅固聞詩唐都習禮博望之苑金華之<lb/>
宫文林講徳武帳叅戎名書柱上䇿滿帷中託身淄右<lb/>
蒞政淮東秦亭西逼楚澤南窮時驚獵火或懼秋風屬<lb/>
期逺畧逢兹應變陣横十里兵圍一面月暈孤城塵驚<lb/>
虛援春筍非糧秋蒿無箭埀翅卧龍夷衿輟戰時值懐<lb/>
來恩加始賞王爵愈峻戎章更上朱鷺才飛虞歌即響<lb/>
<pb n="KR4h0129_WYG_007-24b"/>
泣子留恨藏書長往炎凉迭運零落山丘霜芬幕月松<lb/>
氣凌秋嗟南國之王子成東陵之故侯<hi>諱太周書南史並作泰避周太</hi>
<hi>祖諱改中書舍人周書作太子中舍人南史止作中書舍人贈官周書作贈本官加并洛永三州刺史運一作</hi>
<hi>送</hi>
　　　故周大將軍趙公墓誌銘<lb/>
公諱廣字乾歸邵恵公之元孫幽孝公之長子若水拂<lb/>
日長蛇委天龍圗幕河之光神鼎連雲之氣六辯搆字<lb/>
五運徴祥是以維嶽降神自天生徳凝脂㸃漆日角珠<lb/>
<pb n="KR4h0129_WYG_007-25a"/>
庭為子則名髙五都為臣則光照千里華葢中天之峰<lb/>
未階其峻虞淵浴日之水不盡其源歳在琱車年方竹<lb/>
馬月内桂樹切問能訓石上木生懸思即悟年十一孝<lb/>
公薨㷀㷀在疚孺慕過禮泉驚孝水竹動寒林三行克<lb/>
宣八翼斯舉大周建國宗子維城設壝封人分司典命<lb/>
開國天水郡公食邑二千户元年授使持節驃騎大將<lb/>
軍開府儀同三司其年四月授都督秦州刺史孝公久<lb/>
牧汧隴遺愛在人今兹見撫我君之子豈獨司𨽻之臺鮑<lb/>
<pb n="KR4h0129_WYG_007-25b"/>
宣累葉丞相之府韋賢重代二年拜大將軍方衛青之<lb/>
張幕册重元勲譬韓信之登壇榮髙獨拜武成元年遷<lb/>
都督興梁等十九州諸軍事梁州刺史嶓冡導漾乃濟<lb/>
漢之東流蔡蒙旅平實華陽之西極其年九月改封蔡<lb/>
國公食邑萬户地接韓城闗鄰楚鄣户封八縣恩深冦<lb/>
恂之功邑啓萬家事極曹參之賞保定元年授少司冦<lb/>
犴户苔生囹闗籥動載酒屬車幸無寃氣觀囚軍府或<lb/>
聽鳴琴二年轉守蒲城都督潼闗等六防諸軍事其年<lb/>
<pb n="KR4h0129_WYG_007-26a"/>
閏月遷都督秦渭等十二州諸軍事秦州刺史公亟牧<lb/>
冀城頻藩隴坻豪傑歛手貪殘解印加以上谷精兵漁<lb/>
陽噪鼓北臨髙柳南望長榆匈奴下馬之山貴相蔵酒<lb/>
之谷莫不逺慕威聲遥承風化二年奉詔向甘州迎皇<lb/>
后有文書手仲子之歸紀裂繻來卿為君逆自非名髙<lb/>
絶國威被和鄰豈得稱族而行尊君之命四年授柱國<lb/>
大將軍昭陽以功髙見用頃梁以名將當官以今方之<lb/>
彼有慙徳天和三年授都督虞陜等八州甘防諸軍事<lb/>
<pb n="KR4h0129_WYG_007-26b"/>
陜州刺史屈産垂棘既有滅虢之兵王官羈馬非無絶<lb/>
秦之路公以正正鼓旗閑閑車軌服叛威邉筭無遺策<lb/>
但以中外久勞積斯災疾山川則並走羣望賔客則諸<lb/>
侯在門是以請謁承明言歸湯沐方詢夏郊之祀或辯<lb/>
桑林之祟更除秦州刺史仍襲父爵豳國公分流之嶺<lb/>
未登晩塞之城空望太夫人以公羸疾相守悲泣胸氣<lb/>
交衝奄捐館舍公頓伏苫寢水漿不入雖王人勸奪創<lb/>
鉅愈増母死於子子死於親慈孝之道一朝摠集大漸<lb/>
<pb n="KR4h0129_WYG_007-27a"/>
之辰春秋二十有九四闗罷市三軍行哭言尋聽訟猶<lb/>
見寒棠還顧空營惟餘衰柳謚贈某官禮也六年六月<lb/>
歸塟於秦州之某原𤣥甲啓路追旌驃騎之功龍旂贈<lb/>
行深悼東平之逺公諒直惟忠温恭惟孝居之仁義飾<lb/>
以禮樂風神機警聰叡精明有仭於宫墻無形於喜愠<lb/>
金版玉策之記枕籍忘疲蘭葉芝花之圗膏映必舉碣<lb/>
石秋雲昭陽落月思風含臆言泉流吻翩翩書記則阮<lb/>
瑀陳琳荏荏風流則王濛謝朓語其百發弓絶於猿吟<lb/>
<pb n="KR4h0129_WYG_007-27b"/>
論其百中劔深於鴈陣枚乘之望梁苑不憚棄官樂毅<lb/>
之求燕路無辭千里至如應變將畧雷電立成帷帳謀<lb/>
猷孫呉闇合有品藻人偷之志有清平天下之心鵬路<lb/>
忽催龍津遂壅嗚呼哀哉太宰早茂三荆長辭萬始撫<lb/>
養遺孤連枝同氣馬援之戒兄子義存謹飭王沉之事<lb/>
世叔情深愛敬同徳比義此之謂乎乃為銘曰<lb/>
御乾從紀乘離作聖白環讓徳𤣥珪受命平一地紐増<lb/>
輝天鏡傍廕數國前臨七政地屬先登時逢下武玉璜<lb/>
<pb n="KR4h0129_WYG_007-28a"/>
撥亂金縢光輔衛晉承家邢茅胙土波分建木派流𤣥<lb/>
扈景命寅序徽猷淵塞忠有令圗孝為全徳山節涖政<lb/>
桓珪守國瀚海將臨燕山行勒平樂髙宴金華說經論<lb/>
儒璧水親禮明庭相風待賦承露須銘乘舟向日策馬<lb/>
隨星徳舉克明能賢允淑上將授脤元戎推轂趙失東<lb/>
漁敵亡南牧箭下遼城泥封函谷衮衣頻露丹襜亟巻<lb/>
約法情推繁辭理遣盜烏懸察疑蛇立辯人共官園家<lb/>
同野繭籋雲推景轉風落仞星裂中台山傾左鎮夏楹<lb/>
<pb n="KR4h0129_WYG_007-28b"/>
舍爵殷階啓殯縿幕躐行明旍庭引秦川直望隴水分<lb/>
飛山河滿目容衛靈歸陵圗石馬車畫衮衣小山揺落<lb/>
長林變衰悽愴原隰荒凉宅兆樹宻人稀山多路小十<lb/>
里松城千年華表夜臺尤寂窮泉無曉<lb/>
　<lb/>
　<lb/>
　<lb/>
　後周文紀巻七<lb/>
</p>
<p>
</p>
  </div>
</body>
</text>
</TEI>
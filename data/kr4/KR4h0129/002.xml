<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後周文紀卷二</head>
    <p>
<pb n="KR4h0129_WYG_002-1a"/>
欽定四庫全書<lb/>
　後周文紀卷二　　　　　明　梅鼎祚　編<lb/>
　　宣帝<hi>名贇字乾伯武帝長子即位元年傳位太子闡自稱天元皇帝二年薨</hi>
　　　尊天元上皇太后册<hi>武帝阿史那皇后突厥木扞可汗俟斤之女宣帝自</hi>
　　　　<hi>稱天元皇帝尊后為天元皇太后大象二年復上尊號</hi>
天元皇帝臣贇奉璽綬册謹上天元皇太后尊號曰天<lb/>
元上皇太后伏惟窮神盡智含𢎞載物道洽萬邦儀刑<lb/>
四海聖慈訓誘恩深明德雖册徽號未極尊嚴是用増<lb/>
<pb n="KR4h0129_WYG_002-1b"/>
奉鴻名光縟常禮俾誠敬有展歡慰在兹福祉無疆億<lb/>
兆斯賴<lb/>
　　　天元聖皇太后册<hi>武帝李皇后大象元年為天皇太后二年復上尊號</hi>
天元皇帝臣<hi>諱</hi>奉璽綬册謹上天皇太后尊號曰天元<lb/>
聖皇太后伏惟月精効祉坤靈表貺瑞肇丹陵慶流華<lb/>
渚雖率由令典夙奉徽號而因心盡敬未極尊名是用<lb/>
思𢎞稱首上昭聖德敢竭誠敬永綏福履顯揚慈訓貽<lb/>
厥孫謀<lb/>
<pb n="KR4h0129_WYG_002-2a"/>
　　　天元四皇后加太册<hi>宣帝揚皇后隋文帝長女為天元皇后尋又立天皇</hi>
　　　　<hi>后及左右皇后與后為四皇后二年詔並加太</hi>
帝降二女后德所以儷君天列四星妃象於焉垂耀朕<lb/>
取法上𤣥稽諸令典爰命四后内正六宮庶𢎞賛柔德<lb/>
廣修粢盛比殊禮雖降稱謂曷宜其因天之象増錫嘉<lb/>
名<lb/>
　　　楊后為天元太皇后册<lb/>
咨爾含章載德體順居貞肅恭享祀儀刑邦國是用嘉<lb/>
<pb n="KR4h0129_WYG_002-2b"/>
兹顯號式暢徽音爾其敬踐厥猷寅荅靈命對揚休烈<lb/>
可不慎歟<lb/>
　　　朱后為天太皇后册<hi>宣帝朱皇后大象元年為天皇后二年改號太生静</hi>
　　　　<hi>帝</hi>
咨爾彌宣四德訓範六宮軒庭列序堯門表慶嘉稱既<lb/>
降盛典宜膺爾其飾性履道無愆禮正永固休祉可不<lb/>
慎歟<lb/>
　　　陳后為天左太皇后册<hi>宣帝陳皇后大象元年為天左皇后二年改號</hi>
<pb n="KR4h0129_WYG_002-3a"/>
　　　　<hi>大又立為天中太皇后</hi>
咨爾儀範柔閑操履凝㓗淑問彰于逺近令則冠于宮<lb/>
闈是用申彼寵章加兹徽號爾其復禮問詩披圗顧史<lb/>
永隆嘉命可不慎歟<lb/>
　　　又立天中太皇后册<lb/>
正内之重風化之基嘉耦之制代多殊典軒嚳繼軌次<lb/>
妃並四虞舜受命厥娶猶三禮非相襲隨時不無朕祗<lb/>
承寳圗載𢎞徽號自我改作超革先古曰天元居極五<lb/>
<pb n="KR4h0129_WYG_002-3b"/>
帝所以仰崇王者稱尊列后於焉上儷且坤儀比德土<lb/>
數惟五既縟恒典宜取斯儀四太皇后外可増置天中<lb/>
太皇后爰主粢盛徽音日躋肇建嘉名宐膺顯册<lb/>
　　　元后為天元太皇后册<hi>宣帝元皇后大象元年為天右皇后二年改太</hi>
咨爾資靈姜水載德塗山懿淑内融徽音潜暢是用加<lb/>
兹寵數式光踐禮爾其聿修儀範肅膺顯册祗承休命<lb/>
可不慎歟<lb/>
　　　尉遲后為天左太皇后册<hi>后初適西陽公温温坐父亮反誅入宮拜</hi>
<pb n="KR4h0129_WYG_002-4a"/>
　　　　<hi>長貴妃大象二年立為天左太皇后</hi>
咨爾門膺積善躬表靈貺徽音茂德朕寔嘉之是用𢎞<lb/>
兹盛典申彼寵章爾其克慎厥猷寅荅景命永承休烈<lb/>
可不慎歟<lb/>
　　　修復洛都詔<hi>大象元年發山東諸州兵起洛陽宮移相州六府于洛稱東京六府</hi>
河洛之地世稱朝市上則于天隂陽所㑹下紀于地職貢<lb/>
路均聖人以萬物阜安乃建王國時經五代世厯千祀規<lb/>
模𢎞逺邑居壯麗自魏氏失馭城闕為墟君子有戀舊之<lb/>
<pb n="KR4h0129_WYG_002-4b"/>
風小人深懐土之思我太祖受命酆鎬胥宇崤函蕩定四<lb/>
方有懐光宅髙祖神功聖略混一區宇徃廵東夏省方觀<lb/>
俗布政此宮遂移氣序朕以𦕈身祗承寳祚庶幾聿修之<lb/>
志敢忘燕翼之心一昨駐蹕金墉備嘗遊覧百王制度基<lb/>
趾尚存今若因修為功易立宜命邦事修復舊都奢儉取<lb/>
文質之間功役依子來之義北瞻河内咫尺非遥前詔經<lb/>
營今宜停罷<hi>世北史作舊</hi>
　　　傳位太子闡詔<hi>帝傳位自稱天元皇帝</hi>
<pb n="KR4h0129_WYG_002-5a"/>
有聖大寳寔惟重器𤣥天表命人事與能幽顯同謀確乎<lb/>
不易域中之大實懸定于杳冥天下為公盖不避於内舉<lb/>
我大周感蒼昊之精受河洛之錫武功文德光格區宇創<lb/>
業垂統永光無窮朕以寡薄祗承鴻緒上賴先朝得一之<lb/>
迹下藉羣后不貳之心職貢與雲雨俱通憲章共光華並<lb/>
亘圎首方足咸登仁壽思隆國本用𢎞天厯皇太子衍地<lb/>
居上嗣正統所歸逺慿積德之休允叶无疆之祚帝王之<lb/>
量未肅而成天禄之期不謀已至朕今傳位於衍乃睠四<lb/>
<pb n="KR4h0129_WYG_002-5b"/>
海深合謳歌之望俾予一人髙蹈風塵之表萬方兆庶知<lb/>
朕意焉可大赦天下改大成元年為大象元年<lb/>
　　　洛州遷户聽還詔<hi>大象元年</hi>
洛陽舊都今既修復凡是元遷之户並聽還洛州此外<lb/>
諸民欲往者亦任其意河陽幽相豫亳青保七摠管受<lb/>
東京六府處分<lb/>
　　　災異修省詔<hi>大象元年十二月以災異屢見帝御露寢見百官詔曰</hi>
穹昊在上聰明自下吉凶由人妖不自作朕以寡德君<lb/>
<pb n="KR4h0129_WYG_002-6a"/>
臨區㝢大道未行小信非福始於秋季及此𤣥冬幽顯<lb/>
殷勤屢貽深戒至有金入南斗木犯軒轅熒惑干房又<lb/>
與土合流星照夜東南而下然則南斗主於爵禄軒轅<lb/>
為於後宮房曰明堂布政所也火土則憂孽之兆流星<lb/>
乃兵凶之驗豈其官人失序女謁上行政事乖方憂患<lb/>
将至何其昭著若斯之甚上瞻俯察朕實懼焉将避正<lb/>
寢克居克念惡衣减膳去飾撤懸披不諱之誠開直言<lb/>
之路欲使刑不濫及賞弗踰等選舉以才宮闈修德宜<lb/>
<pb n="KR4h0129_WYG_002-6b"/>
宣諸内外庶盡弼諧允叶民心用銷天譴<hi>官人北史作宮人</hi>
　　　除刑書要制詔<hi>大象元年帝誅殺無度又廣刑書更峻其法</hi>
髙祖所立刑書要制用法深重其一切除之<hi>隋書</hi>
　　　追封孔子後置廟詔<hi>以下大象二年</hi>
盛德之後是稱不絶功施于民義昭祀典孔子德惟藏<lb/>
往道實生知以大聖之才屬千古之運載𢎞儒業式叙<lb/>
彞倫至于幽賛天人之理裁成禮樂之務故以作範百<lb/>
王垂風萬葉朕欽承寳厯服膺教義眷言洙泗懐道滋<lb/>
<pb n="KR4h0129_WYG_002-7a"/>
深且褒成啓號雖彰故實旌崇聖績猶有闕如可追封<lb/>
為鄒國公邑數准舊并立後承襲别于京師置廟以時<lb/>
祭享<lb/>
　　　天旱原罪詔<lb/>
朕以寡薄昧于治方不能使天地休和隂陽調序自春<lb/>
涉夏甘澤未豐既軫西郊之歎将虧南畆之業興言惕<lb/>
夕無忘鑒昧良由德化未敷刑政多舛萬方有罪責在<lb/>
朕躬思覃寛惠被之率土見囚死罪並降從流流罪從<lb/>
<pb n="KR4h0129_WYG_002-7b"/>
徒五歲刑已下悉皆原宥其反叛惡逆不道及常赦所<lb/>
不免者不在降例<lb/>
　　静帝<hi>名衍改為闡宣帝長子在位三年禪于隋</hi>
　　　司馬氏為皇后册<hi>滎陽公消難之女大象二年立為静帝后以消難奔陳廢</hi>
　　　　<hi>為庶人</hi>
坤道成形厚德于焉載物隂精迭運重光所以麗天在<lb/>
昔皇王膺乾御厯内政為助昭被圗篆惟爾門積慶靈<lb/>
家韜休烈徽音令範無背一時是用命爾作儷皇極爾<lb/>
<pb n="KR4h0129_WYG_002-8a"/>
其克勵婉心肅膺盛典追皇英之逸軌庶任姒之芳塵<lb/>
褘翟有光粢盛無怠雖休勿休以隆嘉祚<lb/>
　　　誅尉遲迥大赦詔<hi>大象二年</hi>
朕祗承洪業二載于兹籍祖考之休慿宰輔之力經天<lb/>
緯地四海晏如逆賊尉遲迥才質凡庸志懐姦慝因緣<lb/>
戚屬位冠朝倫屬上天降禍先皇晏駕萬國深鼎湖之<lb/>
痛四海窮遏宻之思獨幸天災欣然放命稱兵擁衆便<lb/>
懐問鼎乃詔六師肅兹九伐而凶徒孔熾充原蔽野諸<lb/>
<pb n="KR4h0129_WYG_002-8b"/>
将肆雷霆之威壯士縱貔貅之勢芟夷縈拂所在如莽<lb/>
直指漳濵擒斬元惡群醜喪魄咸集鼓下順髙秋之氣<lb/>
就上天之誅兩河妖孽一朝清蕩自朝及野喜抃相趨<lb/>
昔上皇之時不言為治聖人宰物有教而己未戢干戈<lb/>
實深慚徳思𢎞寛簡之政用副億兆之心可大赦天下<lb/>
其共迥元謀執迷不悟及迥子姪逆人司馬消難王謙<lb/>
等不在赦例<lb/>
　　　賜姓復舊詔<lb/>
<pb n="KR4h0129_WYG_002-9a"/>
詩稱不如同姓傳曰異姓為後盖明辯親疎皎然不雜<lb/>
太祖受命龍德猶潜籙表革代之文星垂除舊之象三<lb/>
分天下志扶魏室多所改作兾允上𤣥文武羣官賜姓<lb/>
者衆本殊國邑實乖胙土不歆非類異骨肉而共烝甞<lb/>
不愛其親在行路而叙昭穆且神徴革姓本為厯數有<lb/>
歸天命在人推讓終而弗獲故君臨區㝢累世于兹不<lb/>
可仍遵謙抑之㫖久行權宜之制諸改姓者悉宜復舊<lb/>
　　　改元大定詔<lb/>
<pb n="KR4h0129_WYG_002-9b"/>
朕以不天夙遭極罰光隂遄速遽及此辰窮慕纒綿言<lb/>
增號絶踰祀革號憲章前典可改大象三年為大定元<lb/>
年<lb/>
　　　舉才詔<hi>大定元年</hi>
帝王設官惟才是務人臣報國薦賢為重去歲己未屢<lb/>
有妖㓂宰臣英筭咸得清蕩逆亂之後兵車始朅遐邇<lb/>
勞役生民未康居官之徒致治者寡斯故上失其道以<lb/>
至于兹亦由下有幽人未展其力今四海寧一八表無<lb/>
<pb n="KR4h0129_WYG_002-10a"/>
塵元輔執鈞垂風揚化若使天下英傑盡升于朝銓衡<lb/>
陟降量才而處垂拱無為庶幾可至<lb/>
　　晉公護<hi>字薩保太祖兄邵惠公顥少子封晉國公位太師大冢宰以專暴為武帝所誅</hi>
　　　與趙公招書<hi>趙公名招字豆盧突文帝子進封王以謀害隋文帝被誅</hi>
　　　　<hi>陸騰字顯聖代人遷隆州摠管領刺史武成四年齊公憲與晉公護東征請騰為副趙公</hi>
　　　　<hi>招時在蜀復留之護與招書於是命騰入朝副憲東討</hi>
今朝廷令齊公掃蕩河洛欲與此人同行汝彼無事且<lb/>
宜借吾也<hi>周書</hi>
<pb n="KR4h0129_WYG_002-10b"/>
　　閻姬<hi>河南河隂人</hi>
　　　與子宇文護書<lb/>
　　　　<hi>護母閻姬與皇第四姑及諸戚屬並沒在齊護居宰相之後每遣尋求莫知音息至是並</hi>
　　　　<hi>許還朝齊主以護既當權重乃留其母以為後圗仍令人為閻作書報護護得書悲不自</hi>
　　　　<hi>勝報母書齊朝不即發遣更令與護書要護重報往返再三而母竟不至朝議以其失信</hi>
　　　　<hi>令有司移齊書未送而母至舉朝慶悦凡所資奉備極華盛榮貴之極振古未聞</hi>
天地隔塞子母異所三十餘年存亡斷絶肝腸之痛不<lb/>
能自勝想汝悲思之懐復何可處吾自念十九入汝家<lb/>
<pb n="KR4h0129_WYG_002-11a"/>
今已八十矣既逢喪亂備甞艱阻恒兾汝等長成得見<lb/>
一日安樂何期罪釁深重存歿分離吾凡生汝輩三男<lb/>
三女今日目下不覩一人興言及此悲纒肌骨賴皇齊<lb/>
恩䘏差安衰暮又得汝揚氏姑及汝叔母紇于汝嫂劉<lb/>
新婦等同居頗亦自適但為微有耳疾大語方聞行動<lb/>
飲食幸無多恙今大齊聖德逺被特降鴻慈既許歸吾<lb/>
於汝又聽先致音耗積稔長悲豁然獲展此乃仁侔造<lb/>
化将何報德汝與吾别之時年尚幼小以前家事或不<lb/>
<pb n="KR4h0129_WYG_002-11b"/>
委曲昔在武川鎮生汝兄弟大者屬䑕次者屬兎汝身<lb/>
屬虵鮮于修禮起日吾之闔家大小先在博陵郡住相<lb/>
将欲向左人城行至唐河之北被定州官軍打敗汝祖<lb/>
及二叔時俱戰亡汝叔母賀抜及兒元寳汝叔母紇于<lb/>
及兒菩提并吾與汝六人同被擒捉入定州城未幾間<lb/>
将吾及汝送與元寳掌賀㧞紇于各别分散寳掌見汝<lb/>
云我識其祖翁形狀相似時寳掌營在唐城内經停三<lb/>
日寳掌所掠得男夫婦女可六七十人悉送向京吾時<lb/>
<pb n="KR4h0129_WYG_002-12a"/>
與汝同被送限至定州城南夜宿同鄉人姬庫根家茹<lb/>
茹奴望見鮮于修禮營火語吾云我今走向本軍既至<lb/>
營遂告吾輩在此明旦日出汝叔将兵邀截吾及汝等<lb/>
還得向營汝時年十二共吾並乗馬隨軍可不記此事<lb/>
縁由也於後吾共汝在受陽住時元寳菩提及汝姑兒賀<lb/>
蘭盛洛并汝身四人同學博士姓成為人嚴惡汝等四<lb/>
人謀欲加害吾與汝叔母等聞之各捉其兒打之唯盛<lb/>
洛無母獨不被打其後爾朱天柱亾歲賀拔阿斗泥在<lb/>
<pb n="KR4h0129_WYG_002-12b"/>
關西遣人迎家累時汝叔亦遣奴來富迎汝及盛洛等<lb/>
汝時著緋綾袍銀裝帯盛洛著紫織成纈通身袍黄綾<lb/>
裹並乗騾同去盛洛小於汝汝等三人並呼吾作阿摩<lb/>
敦如此之事當分明記之耳今又寄汝小時所著錦袍<lb/>
表一領至宜檢看知吾含悲戚多歴年祀屬千載之運<lb/>
逢大齊之徳矜老開恩許得相見一聞此言死猶不朽<lb/>
况如今者勢必聚集禽獸草木母子相依吾有何罪與<lb/>
汝分離今復何福還望見汝言此悲喜死而更蘇世間<lb/>
<pb n="KR4h0129_WYG_002-13a"/>
所有求皆可得母子異國何處可求假汝位極王公富<lb/>
過山海有一老母八十之年飄然千里死亡旦夕不得<lb/>
一朝暫見不得一日同處寒不得汝衣飢不得汝食汝<lb/>
雖窮榮極盛光耀世間汝何用為於吾何益吾今日之<lb/>
前汝既不得申其供養事往何論今日以後吾之殘命<lb/>
惟繫于汝爾戴天履地中有鬼神勿云冥昧而可欺負<lb/>
汝楊氏姑今雖炎暑猶能先發關河阻逺隔絶多年書<lb/>
依常體慮汝致惑是以每存欵質兼亦載吾姓名當識<lb/>
<pb n="KR4h0129_WYG_002-13b"/>
此理勿以為怪<hi>三女北史作二女劉新婦等作劉新婦及汝新婦等恙作損次者作第二六七</hi>
<hi>十人作六七千人分離作分隔不以作勿以</hi>
　　　宇文護報母書<hi>護字薩保</hi>
區宇分崩遭遇災禍違離膝下三十五年受形禀氣皆<lb/>
知母子誰同薩保如此不孝宿殃積戾惟應賜鍾豈悟<lb/>
網羅上嬰慈母但立身立行不負一物明神有識宜見<lb/>
哀憐而子為公侯母為俘𨽻熱不見母熱寒不見母寒<lb/>
衣不知有無食不知飢飽冺如天地之外無由暫聞晝<lb/>
<pb n="KR4h0129_WYG_002-14a"/>
夜悲號繼之以血分懐寃酷終此一生死若有知兾奉<lb/>
見于泉下爾不謂齊朝觧網惠以徳音摩敦四姑竝許<lb/>
矜放初聞此㫖魂爽飛越號天叩地不能自勝四姑即<lb/>
蒙禮送平安入境以今月十八日于河東拜見遥奉顔<lb/>
色崩動肝腸但離絶多年存亡阻隔相見之始口未忍<lb/>
言惟叙齊朝寛𢎞每存大徳云與摩敦雖處宮禁常蒙<lb/>
優禮今者來鄴恩遇彌隆矜哀聽許摩敦垂敕曲盡悲<lb/>
酷僃述家事伏讀未周五情屠割書中所道無事敢忘<lb/>
<pb n="KR4h0129_WYG_002-14b"/>
摩敦年尊又加憂苦常謂寢膳貶損或多遺漏伏奉論<lb/>
述次第分明一則以悲一則以喜當鄉里破敗之日薩<lb/>
保年已十餘歲鄰曲舊事猶自記憶况家門禍難親戚<lb/>
流離奉辭時節先後慈訓刻肌刻骨常纒心腑天長喪<lb/>
亂四海横流太祖乗時齊朝撫運兩河三輔各值神機<lb/>
原其事跡非相負背太祖升遐未定天保薩保屬當猶<lb/>
子之長親受顧命雖身居重任職當憂責至于歲時稱<lb/>
慶子孫在庭顧視悲摧心情斷絶胡顔履戴負媿神明<lb/>
<pb n="KR4h0129_WYG_002-15a"/>
霈然之恩既以霑洽愛敬之至施及傍人草木有心禽<lb/>
魚感澤况在人倫而不銘戴有家有國信義為本伏度<lb/>
來期已應有日一得奉見慈顏永畢生願生死骨肉豈<lb/>
過今恩負山戴岳未足勝荷二國分隔理無書信主上<lb/>
以彼朝不絶子母之恩亦賜許奉答不期今日得通家<lb/>
問伏紙嗚咽言不宣心蒙寄薩保别時所留錦袍表年<lb/>
歲雖乆宛然猶識抱此悲泣至于拜見事歸忍死知復<lb/>
何心<hi>宜見北史作宣先矜放作哀放哀動作哀慟各值作各遇霈然之恩作齊朝霈然之恩有家有國作</hi>
<pb n="KR4h0129_WYG_002-15b"/>
<hi>有國有家</hi>
　　　周有司移齊書<lb/>
夫有義則存無信不立山岳猶輕兵食非重故言誓弗<lb/>
違重耳所以享國祝史無媿隨㑹所以為盟未有司牧<lb/>
生民君臨有國可以忘義而多食言者也自數屬屯夷<lb/>
時鍾圮隔皇家親戚淪陷三紀仁姑世母望絶生還彼<lb/>
朝以去夏之初德音爰發已送仁姑許歸世母乃稱煩<lb/>
暑指尅來秋謂其信必由衷嘉言無爽今落木戒候氷<lb/>
<pb n="KR4h0129_WYG_002-16a"/>
霜行及方為世母虗設詭詞未議言歸更徵酬答子女<lb/>
玉帛既非所湏保境寧民又云匪報詳觀此意全乖本<lb/>
圗愛人以禮豈為姑息要子責誠質親求報實傷和氣<lb/>
有悖天經我之周室太祖之天下也焉可捐國顧家殉<lb/>
名虧實不害所養斯曰仁人卧鼓潜鋒孰非深計若令<lb/>
迭爭尺寸兩競錐刀瓦震長平則趙分為二兵出函谷<lb/>
則韓裂為三安得猶全謂無損益大冢宰位隆将相情<lb/>
兼家國銜悲茹血分畢寃魂豈意噬指可尋倚門應至<lb/>
<pb n="KR4h0129_WYG_002-16b"/>
徒聞善始卒無令終百辟震驚三軍憤惋不為孝子當<lb/>
作忠臣去歲北軍深入數俘城下雖曰班師餘功未遂<lb/>
今兹馬首南向更期重入晉人角之我之職矣聞諸道<lb/>
路早已戒嚴非直北拒又将南略儻欲自送此之願也<lb/>
如或嬰城未能求敵詰朝請見與君周旋為惠不終祗<lb/>
増深怨愛親無慢垂訓尼父矜恤窮老貽則周文環玦<lb/>
之義事不由此自宜内省豈宜有間<hi>並周書</hi>
　　齊王憲<hi>字毗賀突文帝第五子為宣帝所誅</hi>
<pb n="KR4h0129_WYG_002-17a"/>
　　　上武帝助軍費表<hi>髙祖東討憲賛成其事上私財以助軍費詔不納而以表</hi>
　　　　<hi>示公卿乃詔憲率衆為前軍齊主奔鄴及鄴破湝尚據信都憲軍過趙州獲湝間諜二人</hi>
　　　　<hi>乃即充使與湝書大破之禽湝</hi>
臣聞撫機適運理藉時來兼弱攻昧事資權道伏惟陛<lb/>
下繼明作聖闡業𢎞風思順天心用恢武略方使長虵<lb/>
外剪宇宙大同軍民内向車書混一竊以龍旗雷動天<lb/>
網雲布芻粟糧餼或湏周給昔邊隅未静卜式願上家<lb/>
財江海不澄衛兹請獻私粟臣雖不敏敢忘景行謹上<lb/>
<pb n="KR4h0129_WYG_002-17b"/>
金寶等一十六件少助軍資<lb/>
　　　與齊任城王湝書<lb/>
山川有間每深勞佇仲春戒節履納惟宜承始届兩河<lb/>
仍圗三魏二者交戰想無虧德昔魏厯云季海内横流<lb/>
我太祖撫運乗時大庇黔首皇上嗣膺下武式隆景業<lb/>
興稽山之㑹總盟津之師雷駭唐郊則野無横陣雲騰<lb/>
晉水則地靡嚴城襲偽之酋既犇竄于草澤竊號之長<lb/>
亦委命于旌門德義振于無垠威風被于有截彼朝宿<lb/>
<pb n="KR4h0129_WYG_002-18a"/>
将舊臣良家戚里俱升榮寵皆縻好爵是使臨漳之下<lb/>
効死爭驅營丘之前奮身畢命此豈惟人事抑亦天時<lb/>
宜訪之道路無俟傍説吾以不武任摠元戎受命安邉<lb/>
路指幽冀列邑名藩莫不屈膝宣風導化皆荷來蘇足<lb/>
下髙氏令王英風夙著古今成敗備諸懐抱豈不知一<lb/>
木不維大厦三諌可以逃身哉且殷微去商侯服周代<lb/>
項伯背楚賜姓漢朝去此弗圗茍狥亡轍家破身殞為<lb/>
天下笑夫足下諜者為候騎所拘軍中情實具諸執事<lb/>
<pb n="KR4h0129_WYG_002-18b"/>
知以弱卒弊甲欲抗堂堂之師縈帶汙城兾保區區之<lb/>
命戰非上計無待卜疑守乃下策或未相許已勒諸軍<lb/>
分道並進相望非逺慿軾有期兵交命使古今通典不俟<lb/>
終日所望知機也<hi>文苑英華作履納周書作納履三魏作三位導化作導禮弊甲作瑣甲</hi>
　　滕王逌<hi>字爾固突文帝少子位上柱國為隋文帝所害所著文章頗行世</hi>
　　　庾信集序<lb/>
盖聞五聲調應則宮徴成其文八音克諧則絃管和其<lb/>
韻所以周南召南之篇為風人之首小雅大雅之作寔<lb/>
<pb n="KR4h0129_WYG_002-19a"/>
王政之由復有陽春白雪之唱郢中之曲彌髙秋風黄<lb/>
竹之詞伊上之才尤盛遂能𢎞孝敬敘人倫移風俗化<lb/>
天下兼夫吟咏情性沉欝文章者可畧而言也開府司<lb/>
宗中大夫義城公庾信字子山南陽新野人也若夫有<lb/>
周之時掌庾源其得姓皇晉之代太尉闡其宗譜舄奕<lb/>
氤氲布在方策國史家牒世並詳焉入世祖滔散騎常<lb/>
侍領大著作遂昌縣侯祖易徵士隠遯無悶確乎不拔<lb/>
宋終齊季早擅英聲父肩吾散騎常侍中書令文宗學<lb/>
<pb n="KR4h0129_WYG_002-19b"/>
府智囊義窟鴻名重譽獨歩江南或昭或穆七世舉秀<lb/>
才且珪且璋五代有文集貴族華望盛矣哉幼而清惠<lb/>
唯良之美稱共治之能佩犢帶牛有侔龔遂桑枝麥穗<lb/>
無謝張堪入為司憲中大夫帥掌三勑之法助宣五禁<lb/>
之書秋府得人于斯為盛甞正旦上府賦詩曰詰旦啟門<lb/>
闌繁辭湧筆端蒼鷹下獄吏獬豸飾刑官司朝引玉節<lb/>
盟載捧珠盤窮紀星移次歸餘律未殫雪髙三尺厚氷<lb/>
深一寸寒短笋猶埋竹香心未起蘭孟門乆失路扶揺<lb/>
<pb n="KR4h0129_WYG_002-20a"/>
忽上摶栖烏遷得府棄馬復歸欄榮華名義重虗薄報<lb/>
恩難枚乗還起疾貢禹遂彈冠方隨蓮葉歛未用竹根<lb/>
丹一知𤣥象法詎思垂釣竿其王事之中優遊如此出<lb/>
為洛州刺史德茂褰帷才膺刺舉吏不敢賄人不忍欺<lb/>
上洛童兒如迎郭伋商山故老似値劉𢎞復為司宗中<lb/>
大夫摠轄禮府佐治春卿辨九拜之儀敎六詩之義自<lb/>
梁朝筮仕周氏馳驅至今歲在屠維龍居淵獻春秋六<lb/>
十有七齒雖耆舊文更新竒才子詞人莫不師敎王公<lb/>
<pb n="KR4h0129_WYG_002-20b"/>
名貴盡為虗襟信降山岳之隆藴煙霞之秀器量侔瑚<lb/>
璉志性甚松筠妙善文詞尤工詩賦窮緣情之綺靡盡<lb/>
體物之瀏亮誄奪安仁之美碑有伯喈之情箴似揚雄<lb/>
書同阮籍少而聰敏綺年而播華譽齠歲而有俊名孝<lb/>
性自然仁心獨秀忠為令德言及文詞穿壁未勤映螢<lb/>
逾甚若乃德聖兩禮韓魯四詩九流七略之文萬巻百<lb/>
家之説名山海上金匱玉版之書魯壁魏墳縹帙緗囊<lb/>
之記莫不窮其枝葉誦其篇簡豈止仲任一見之敏世<lb/>
<pb n="KR4h0129_WYG_002-21a"/>
叔五行之速強記獨絶博物不群年十五侍梁東宮講<lb/>
讀雖桓驎十四之歲答宿客之詩魯連十二之年杜離<lb/>
堅之辨匪或斯尚同日語哉玉墀射策髙等甲科公孫<lb/>
金馬之時仲舒鴻漸之日未能連類曽何足云觧褐授<lb/>
安南府行參軍尺木未階髙衢方騁尋轉尚書度支郎<lb/>
中壯歲精練必以吏能上象列宿非因忿氣夜不離閣<lb/>
無愧于黄香開霧睹天有同于樂廣仍為郢州别駕刺<lb/>
史之半驥足斯展于時江路有賊梁先主使信與湘東<lb/>
<pb n="KR4h0129_WYG_002-21b"/>
王論中流水戰事醜徒聞其名德遂即散奔深為梁主<lb/>
所賞盖善戰者不陣此之謂乎兼通直常侍使于魏土<lb/>
接對有才辨雖子貢之旗鼓陳説仲山之專對智謀無<lb/>
以加也還本國為正員郎職位清顯以望以實又為東<lb/>
宮領直春宮兵馬並受節度龍樓蘭錡寵寄逾隆値侯<lb/>
景簒逆攻圍淮海建康宮殿非無流矢之兵丹陽帝居<lb/>
遂有生荆之痛出往上流來歸全楚于時州后即湘東<lb/>
王其後封豕既誅長蛇受戮湘東有雪恥之功淮海有<lb/>
<pb n="KR4h0129_WYG_002-22a"/>
勤王之旅同少康之復夏若太戊之紹殷即于荆江驟<lb/>
置文物復為梁後主蕭繹御史中丞中興司直具瞻斯<lb/>
在貴戚歛手豪族屏氣遷散騎常侍右衛将軍豐貂右<lb/>
珥戎章再徙阮籍非好之職鄭黙叅乗之官著德廊廟<lb/>
切問近對拜武康縣開國侯開國承家信圭是執河帶<lb/>
山礪貽厥于后即以本官奉使大國光華重出原隰再<lb/>
來太祖夾輔魏朝作相關右三分有二九合一匡德邁<lb/>
晉宣雄踰魏武功髙網地道映在田一見子山賜識如<lb/>
<pb n="KR4h0129_WYG_002-22b"/>
舊屬我太祖獻策魏帝命将荆衡尋値本朝青盖入洛<lb/>
于是拾節入仕乃沐霸恩改授使持節車騎大将軍儀<lb/>
同三司戎號光隆比儀台鉉髙官美宦有踰舊國又遷<lb/>
驃騎大将軍開府義城公王沉晉代始授此榮黄權魏<lb/>
時首膺斯命降在季世秩居上品爵為五等榮貴兩朝<lb/>
出為𢎞農郡守職寔剖符寄深分竹加以冥心資敬篤<lb/>
信天倫孝實人師刑惟士則愠喜不形于色忠恕不離<lb/>
于懐矜簡儼然師心獨徃似陸機之愛弟若韓康之養<lb/>
<pb n="KR4h0129_WYG_002-23a"/>
甥環堵之間怡怡如也屢聘上國特為太祖所知江陵<lb/>
名士唯信而已綢繆禮遇造次推恩明帝守文偏加引<lb/>
接武王英主彌相委寄宻勿王事多歴歲年自携老入<lb/>
關亟移灰琯烝烝色養勤同扇席及丁母憂杖而後起<lb/>
病不勝哀青鸞降宿樹之祥白雉有依欄之感晉國公<lb/>
廟期受託為世賢輔見信孝情毁至每自憫嗟嘗語人<lb/>
曰庾信南人羈士至孝天然居喪過禮殆将㓕性寡人<lb/>
一見遂不忍看其至德如此被知亦如此昔在揚都有<lb/>
<pb n="KR4h0129_WYG_002-23b"/>
集十四巻値太清罹亂百不一存及到江陵又有三卷<lb/>
即重遭軍火一字無遺今之所撰止入魏以來爰洎皇<lb/>
代凡所著述合二十巻分成兩帙付之後爾余與子山<lb/>
夙期欵密情均縞紵契此金蘭欲余製序聊命翰札幸<lb/>
無愧色非有絢章方當貽範搢紳懸諸日月焉<lb/>
　　于謹<hi>字思敬河南洛陽人仕魏柱國大司徒入周遷太傅改封燕國公</hi>
　　　傳梁檄<hi>周伐梁于謹大軍攻樊鄧岳陽王蕭詧㑹之傳檄于梁元帝出降  西魏恭帝</hi>
　　　　<hi>元年平江陵時宇文泰輔政三年而魏禪泰之子毓為周典畧竟稱周從之</hi>
<pb n="KR4h0129_WYG_002-24a"/>
告梁文武衆官夫作國者罔弗以禮信為本惟爾今主<lb/>
徃遭侯景逆亂之始實結我國家以為隣援今忽背德<lb/>
黨賊髙洋引厥使人置之堂宇傲我王命擾我邉人我<lb/>
皇帝龔天之意弗敢以寧分命衆軍奉揚廟畧凡衆十<lb/>
萬直指江陵<lb/>
　　　伐梁射城内書<hi>梁後畧云上自長沙寺移住天居寺是日此君射書城内  按</hi>
　　　　<hi>此太平御覧所引其云上者元帝也是時柱國于謹中山公護大将軍楊忠韋孝寬等並</hi>
　　　　<hi>綂師不知此君為何今附于謹後</hi>
<pb n="KR4h0129_WYG_002-24b"/>
今者行兵不貪城隍土地不貪子女玉帛志存救弊濟<lb/>
此生民廣訪民人擇善而立梁朝士庶尚未相領觧蟻<lb/>
聚窮城寂無求問尋此異卜良用致惑<lb/>
　　樂遜<hi>字遵賢河東猗氏人歴授東揚州刺史</hi>
　　　上明帝陳時宐封事<hi>武成元年六月以霖雨經時詔百官上封事遜陳時</hi>
　　　　<hi>宜十四條其五條切於政事</hi>
　　　　其一崇治方<lb/>
竊惟今之在官者多求清身克濟不至惠民愛物何者<lb/>
<pb n="KR4h0129_WYG_002-25a"/>
比來守令年期既促歲責有成盖謂猛濟為賢未甚優<lb/>
養此政既代後者復然夫政之于民過急則刻薄傷緩<lb/>
則弛慢是以周失舒緩秦敗急酷民非赤子當以赤子<lb/>
遇之宜在舒疾得衷不使勞擾頃承魏之衰政人習逋<lb/>
違先王朝憲備行民咸識法但可宣風正俗納民軌訓<lb/>
而已自非軍旅之中何用過為迫切至于興邦致治事<lb/>
由德教漸以成之非在倉卒竊謂姬周盛德治興文武<lb/>
政穆成康自斯厥後不能無事昔申侯将奔楚子誨之<lb/>
<pb n="KR4h0129_WYG_002-25b"/>
曰無適小國言以政狹法峻将不汝容敬仲入齊稱曰<lb/>
幸若獲宥及于寛政然關東諸州淪陷日乆人在塗炭<lb/>
當慕息肩若不布政優優聞諸境外将何以使彼勞民<lb/>
歸就樂土<lb/>
　　　　其二省造作<lb/>
頃者魏都洛陽一時殷盛貴勢之家各營第宅車服噐<lb/>
玩皆尚奢靡世逐浮競人習澆薄終使禍亂交興天下<lb/>
䘮敗比來朝貢噐服稍華百工造作務盡竒巧臣誠恐<lb/>
<pb n="KR4h0129_WYG_002-26a"/>
物逐好移有損政俗如此等事頗宜禁省記言無作淫<lb/>
巧以蕩上心傳稱宮室崇侈民力彫弊漢景有云黄金<lb/>
珠玉饑不可食寒不可衣彫文刻鏤傷農事者也錦繡<lb/>
纂組害女功者也以二者為饑寒之本源矣然國家非<lb/>
為軍戎噐用時事要湏而造者皆徒費功力損國害民<lb/>
未如廣勸農桑以衣食為務使國儲豐積大功易舉<lb/>
　　　　其三明選舉<lb/>
選曹賞錄勲賢補擬官爵必宜與衆共之有明揚之授<lb/>
<pb n="KR4h0129_WYG_002-26b"/>
使人得盡心如覩白日其材有升降其功有厚薄禄秩<lb/>
所加無容不審即如州郡選置猶集鄉閭况天下選曹<lb/>
不取人物若方州郡自可内除此外付曹銓者既非機<lb/>
事何足可密人生處世以榮禄為重修身履行以纂身<lb/>
為名然逢時既難失時為易其選置之日宜令衆心明<lb/>
白然後呈奏使功勤見知品物稱悦<lb/>
　　　　其四重戰伐<lb/>
魏祚告終天睠在德而髙洋稱僣先迷未敗擁逼山東<lb/>
<pb n="KR4h0129_WYG_002-27a"/>
事切肘腋譬猶棊刼相持争行先後若一行非當或成<lb/>
彼利誠應捨小營大先保封域不宜貪利在邉輕為興<lb/>
動捷則勞兵分守敗則所損已多國家雖彊洋不受弱<lb/>
詩云德則不競何憚于病惟德可以庇民非恃彊也夫<lb/>
力均勢敵則進德者勝君子道長則小人道消故昔之<lb/>
善戰者先為不可勝以待敵之可勝彼行暴戾我則寛<lb/>
仁彼為刻薄我必惠化使德澤旁流人思有道然後觀<lb/>
釁而作可以集事<lb/>
<pb n="KR4h0129_WYG_002-27b"/>
　　　　其五禁奢侈<lb/>
按禮人有貴賤物有等差使用之有節品類之有度馬<lb/>
后為天下母而身服大練所以率下也季孫相三君矣<lb/>
家無衣帛之妾所以勵俗也比來冨室之家為意稍廣<lb/>
無不資装婢𨽻作車後容儀服飾華美眩曜街衢仍使<lb/>
行者輟足路人傾盖論其輸力公家未若介胄之士然<lb/>
其坐受優賞自踰攻戰之人縱令不惜功費豈不有虧<lb/>
厥德必有儲蓄之餘孰與務恤軍士魯荘公有云衣食<lb/>
<pb n="KR4h0129_WYG_002-28a"/>
所安不敢愛也必以分人詩言豈曰無衣與子同袍皆<lb/>
所以取人力也又陳事上議之徒亦應不少當有上徹<lb/>
天聽者未聞是非陛下雖念存物議欲盡天下之情而<lb/>
天下之情猶為未盡何者取人受言貴在顯用若納而<lb/>
不顯是而不用則言之者或寡矣<lb/>
　　柳虬<hi>字仲蟠觧人歴祕書監加驃騎大将軍儀同三司魏恭帝元年卒</hi>
　　　上文帝論史疏<hi>虬為宇文泰丞相府記室以史官宻書善惡未足懲勸乃上疏</hi>
　　　　<hi>事遂施行</hi>
<pb n="KR4h0129_WYG_002-28b"/>
古者人君立史官非但記事而已盖所以為監誡也動<lb/>
則左史書之言則右史書之彰善癉惡以樹風聲故南<lb/>
史抗節表崔杼之罪董狐書法明趙盾之愆是知直筆<lb/>
于朝其來乆矣而漢魏已還宻為記注徒聞後世無益<lb/>
當時非所謂将順其美匡救其惡者也且著述之人宻<lb/>
書其事縱能直筆人莫知之何止物生横議亦自異端<lb/>
互起故班固致受金之名陳壽有求米之論著漢魏者<lb/>
非一氏造晉史者致數家後代紛紜莫知准的伏惟陛<lb/>
<pb n="KR4h0129_WYG_002-29a"/>
下則天稽古勞心庶政開誹謗之路納忠讜之言諸史<lb/>
官記事者請皆當朝顯言其状然後付之史閣庶令是<lb/>
非明著得失無隠使聞善者日修有過者知懼敢以愚<lb/>
管輕冐上聞乞以瞽言訪之衆議<lb/>
　　　書簡<hi>魏文帝崩太子欽嗣立三年周太祖時為安定公廢之立齊王廓是為恭帝元年大</hi>
　　　　<hi>饗羣臣魏史栁虬執簡書於朝太祖乃令太常盧辨作告諭公卿</hi>
廢帝文皇帝之嗣子年七歲文皇帝託于安定公曰是<lb/>
子才由于公不才亦由于公宜勉之公既受兹重寄居<lb/>
<pb n="KR4h0129_WYG_002-29b"/>
元輔之任又納女為皇后遂不能訓誨有成致令廢黜<lb/>
負文皇帝付屬之意此咎非安定公而誰<hi>是子才北史作此子也才</hi>
　　　盧辯為安定公告諭公卿<hi>辯字景宣范陽涿人</hi>
嗚呼我羣后暨衆士維文皇帝以襁褓之嗣託于予訓<lb/>
之誨之庶厥有成而予罔能革變厥心庸暨乎廢墜我<lb/>
文皇帝之志鳴呼兹咎予其焉避予實知之矧爾衆人<lb/>
之心哉惟予之顏豈惟今厚将恐來世以予為口實<hi>革北</hi>
<hi>史作弗</hi>
<pb n="KR4h0129_WYG_002-30a"/>
　　長孫紹逺<hi>字師河南洛陽人少名仁歴小司空</hi>
　　　啓明帝<lb/>
　　　　<hi>周六官建紹逺拜大司樂初紹逺為太常卿廣召工人創造樂器土木絲竹各得其宜惟</hi>
　　　　<hi>黄鍾不調嘗經韓使君佛寺其浮圗三層上有鳴鐸焉音合宮調取而配奏方始克諧因</hi>
　　　　<hi>啓世宗行之所奏樂以八為數故梁黄門侍郎裴正上書以七為數詔與紹逺詳議遂定</hi>
　　　　<hi>為八後髙祖讀史見武王克殷而作七始又欲廢八懸七并除黄鍾之正宮用林鍾為調</hi>
　　　　<hi>首紹逺復奏然竟廢八音屬紹逺遘疾與樂部元樹書疾篤命其子覽曰夫黄鍾者天子</hi>
　　　　<hi>之宮大吕者皇后之位今廢黄鍾之位是禄去王室若用林鍾為首是政出私門将恐八</hi>
<pb n="KR4h0129_WYG_002-30b"/>
　　　　<hi>百之祚不得同姬周之永也</hi>
魏氏來宅秦雍雖祖述樂章然黄鍾為君天子之正位<lb/>
往經創造歴稔無成方知水行将季木運伊始天命有<lb/>
歸靈樂自降此葢乾坤佑助宗廟致感方當降物和神<lb/>
祚隆萬世<lb/>
　　　明帝詔荅<lb/>
朕以菲薄何德可以當之此葢天地祖宗之祐亦由公<lb/>
達鍳所致也<lb/>
<pb n="KR4h0129_WYG_002-31a"/>
　　　裴正上論樂書<lb/>
昔者大舜欲聞七始下洎周武爰創七音持林鍾作黄<lb/>
鍾以為正調之首<lb/>
　　　奏武帝<lb/>
天子懸八肇自先民百王共軌萬世不易下逮周武甫<lb/>
修七始之音詳諸經義又無廢八之典且黄鍾為君天<lb/>
子正位今欲廢之未見其可臣案周禮奏黄鍾歌大呂<lb/>
此則先聖之𢎞範不易之明證願勿輕變古典趣改樂<lb/>
<pb n="KR4h0129_WYG_002-31b"/>
章<lb/>
　　　與樂部齊樹書<hi>周書作與齊樹之</hi>
伏聞朝廷前議而欲廢八縣七然則天子縣八有自來<lb/>
矣古先聖殊塗一致逮周武克殷逆取順守專用干戈<lb/>
事乖揖讓反求經義是用七音蓋非萬代不易之典其<lb/>
縣八筍簴不得毁之宜待吾疾瘳當别奏聞<lb/>
　　　遺表<hi>紹逺疾篤命其子覧曰黄鍾者天子之宮大呂者皇后之位今廢黄鍾之位是禄去</hi>
　　　　<hi>王室若用林鍾為首是政出私門乃上遺表</hi>
<pb n="KR4h0129_WYG_002-32a"/>
謹按春秋隠公傳云天子用八周禮云天子縣二八倕<lb/>
氏之鍾十六毋句氏之磬十六漢成帝獲古磬十六周<lb/>
禮圗縣十六此數事者照爛典章揚㩁而言足為龜鏡<lb/>
伏惟陛下受圗蒼帝接統𤣥精秦漢以還獨為稱首至<lb/>
如周武有事干戈臣獨鄙之而况陛下以臣自揣餘息<lb/>
匪夕伊朝伏願珍御萬機不勞改八從七<hi>並北史</hi>
　　賀蘭祥軍司<lb/>
　　　檄吐谷渾文<hi>武成初吐谷渾侵凉州詔賀蘭祥與宇文貴摠兵討之詳乃遣其軍</hi>
<pb n="KR4h0129_WYG_002-32b"/>
　　　　<hi>司檄吐谷渾與戰大破之拔其兆陽洪和二城</hi>
夫二氣既分三才定位樹之以君本為黔首豈使悖義<lb/>
違道肆于民上昔魏氏不綱群方幅裂豺狼横噬龜玉<lb/>
已毁喁喁黔黎咸墜塗炭我先皇神武應期一匡天下<lb/>
東戡南剪無思不服天鑑有周世篤英聖遂廓洪基奄<lb/>
荒萬㝢固則神臯西嶽險則百二猶在卿士師師羣后<lb/>
率職故三靈之所睠集四隩之所來蘇也彼國世在西<lb/>
垂作藩于魏値中原政亂遂阻皇風首䑕兩端伺我邉<lb/>
<pb n="KR4h0129_WYG_002-33a"/>
隙先皇含垢藏疾仍存聘享欲睦之以隣好申之以婚<lb/>
姻彼國包藏禍心屢違盟約外結仇讎自貽近患是故<lb/>
往年致突厥之師也自爾迄今蜂蠆彌毒入我姑臧俘<lb/>
我河縣芟夷我菽麥䖍劉我蒼生我皇武以止戈文以<lb/>
懐逺德覃四海化溢八荒以彼惡稔禍盈故命龔行九<lb/>
伐武臣猛将天張雷動皆六郡良家三秦精鋭揮戈擐<lb/>
甲同萃龍沙柱國博陵公祥貴戚重望乃文乃武受脤<lb/>
廟堂元戎啓路太傅燕國公于謹英猷不世應變無窮<lb/>
<pb n="KR4h0129_WYG_002-33b"/>
杖旄指麾為其謀主柱國化政公貴早播威聲竒正兼<lb/>
設直取龍涸濟自南河突厥與國睦親同恥反道驅引<lb/>
弓之民摠窮廬之衆觧鞍成山雲蒸霧合往歲王師西<lb/>
伐成都不守桴鼓南臨江陵底定鑿空萬里闢地千都<lb/>
荒服畏威膜拜厥角成敗之機較然可見若能轉禍為<lb/>
福深識事宜君臣相率輿櫬稽顙則爵等顯除永蕃西<lb/>
服如其徘徊危邦覬延時漏覆宇湮祀良助寒心幸思<lb/>
嘉謀以圗去就<lb/>
<pb n="KR4h0129_WYG_002-34a"/>
　　李充信等<lb/>
　　　上言豳國公廣表<hi>廣為太祖兄邵公顥之孫除陜州摠管以病免毋李以廣</hi>
　　　　<hi>患憂歿廣又以毁薨其故吏儀同李充信等上表加贈太保</hi>
臣聞資孝成忠生民髙義旌德樹善有國常規竊惟故<lb/>
豳國公臣廣懿親令望具瞻攸在道冠羣后功懋維城<lb/>
受脤建斾威行秦隴班條驅傳化溢崤函比腠理舛和<lb/>
奉詔還闕藥石所及沉痾漸愈而災釁仍集丁此窮憂<lb/>
至性過人遂増舊疾因茲毁頓以至薨殂尋繹貫切不<lb/>
<pb n="KR4h0129_WYG_002-34b"/>
能自己臣等接事每承餘論仰之平昔約已立身位極<lb/>
上公賦兼千乗所獲祿秩周贍無餘器用服玩取給而<lb/>
已每言及終始尤存簡素非秦政而褒呉禮譏石椁而<lb/>
美厚薪今卜兆有期先逺方及誠恐一從朝露此志莫<lb/>
伸伏惟陛下𢎞不世之慈垂霈然之澤留情既往降愍<lb/>
幽魂爰敕有司申其宿志窀穸之禮庶存儉約<lb/>
　　　武帝詔荅<lb/>
省充信等表但增哀悼豳國公廣藩屏令望宗室表儀<lb/>
<pb n="KR4h0129_WYG_002-35a"/>
言著身文行成士則方慿懿戚用匡朝政奄丁荼蓼便<lb/>
致毁滅啓手歸全無忘雅操言念既徃震于厥心昔河<lb/>
間才藻追叙于中尉東海謙約見稱于身後可斟酌前<lb/>
典率由舊章使易簀之言得申遺志黜殯之請無虧令<lb/>
終<lb/>
　　黎季明<hi>名景熈以字行河間鄚人歴車騎大将軍儀同三司</hi>
　　　上武帝言大旱書<hi>季明好占𤣥象頗知術數為外史下大夫保定三年盛營</hi>
　　　　<hi>宫室春夏大旱詔公卿百僚極言得失季明上書</hi>
<pb n="KR4h0129_WYG_002-35b"/>
臣聞成湯遭旱以六事自陳宣王太甚而珪璋斯竭豈<lb/>
非逺慮元元俯哀兆庶方今農要之月時雨猶愆率土<lb/>
之心有懐渇仰陛下垂情萬類子愛羣生覲禮百神猶<lb/>
未豐洽者豈或作事不節有違時令舉措失中儻邀斯<lb/>
旱春秋君舉必書動為典禮水旱隂陽莫不應行而至<lb/>
孔子曰言行君子之所以動天地可不慎乎春秋莊公<lb/>
三十一年冬不雨五行傳以為是歲一年而三築臺奢<lb/>
侈不恤民也僖公二十一年夏大旱五行傳以為時作<lb/>
<pb n="KR4h0129_WYG_002-36a"/>
南門勞民興役漢惠帝二年夏大旱五年夏大旱江河<lb/>
水少谿澗水絶五行傳以為先是發民十四萬六千人<lb/>
城長安漢武帝元狩三年夏大旱五行傳以為是歲發<lb/>
天下故吏穿昆明池然則土木之功動民興役天輒應<lb/>
之以異典籍作誡倘或可思上天譴告改之則善今若<lb/>
息民省役以荅天譴庶靈澤時降嘉穀有成則年登可<lb/>
覬子來非晩詩云民亦勞止迄可小康惠此中國以綏<lb/>
四方或恐極陽生隂秋多水雨年復不登民将無覬如<lb/>
<pb n="KR4h0129_WYG_002-36b"/>
又荐饑為慮更甚<lb/>
　　　又上書<hi>時富豪之家競為奢麗季明上書帝覧而嘉之</hi>
臣聞寛大所以兼覆慈愛所以懐衆故天地稱其髙厚<lb/>
者萬物得其容養焉四時著其寒暑者庶類資其忠信<lb/>
焉是以帝王者寛大象天地忠信則四時招揺東指天<lb/>
下識其春人君布德率土懐其惠伏惟陛下資乾御㝢<lb/>
品物咸亨時乗六龍自強不息好問受規天下幸甚自<lb/>
古至治之君亦皆廣延博訪詢採芻微置鼓樹木以求<lb/>
<pb n="KR4h0129_WYG_002-37a"/>
其過頃年亢旱踰時人懐望歲陛下爰發明詔廣求民<lb/>
瘼同禹湯之罪已髙宋景之守正澍雨應時年穀斯稔<lb/>
尅己節用慕質惡華此則尚矣然而朱紫尚耀于衢路<lb/>
綺縠猶侈于豪家裋褐未完于細民糟糠未厭于編户<lb/>
此則勸導之理有所未周故也今雖導之以政齊之以<lb/>
刑風俗固難以一矣昔文帝集上書之囊以作帷帳惜<lb/>
十家之產不造露臺後宮所幸衣不曳地方之今日富<lb/>
室之飾曾不如婢𨽻之服然而以身率下國富刑清廟<lb/>
<pb n="KR4h0129_WYG_002-37b"/>
稱太宗良有以也臣聞聖人乆于其道而天下化成今<lb/>
承魏氏喪亂之後貞信未興宜先遵五美屏四惡革浮<lb/>
華之俗抑流競之風察鴻都之小藝焚雉頭之異服無<lb/>
益之貨勿重于時虧德之器勿陳于側則民知德矣臣<lb/>
又聞之為治之要在於選舉若差之毫釐則有千里之<lb/>
失後來居上則致積薪之譏是以古之善為治者貫魚<lb/>
以次任必以能爵人于朝不以私愛簡材以授其官量<lb/>
能以任其用官得其材用當其器六轡既調坐致千里<lb/>
<pb n="KR4h0129_WYG_002-38a"/>
虞舜選衆不仁者逺則庶事康哉民知其化矣<hi>至治北史作治</hi>
<hi>道豪家作豪富用當其器作任當其用</hi>
　　　上言外史廨宇<hi>時屢移未有定所季明上言於是廨宇方立</hi>
外史之職漢之東觀儀等石渠司同天祿是以廣内祕<lb/>
府藏言之奥帝王所寳此焉攸在自魏及周公館不立<lb/>
臣雖愚瞽猶知其非是以去年十一月中敢冐陳奏将<lb/>
降中㫖即遣修營荏苒一周未加功力臣職思其憂敢<lb/>
不重請<lb/>
<pb n="KR4h0129_WYG_002-38b"/>
　　趙煚<hi>字通賢天水西人仕周大宗伯入隋終冀州刺史</hi>
　　　請赦斛斯徴密奏<hi>煚武帝時遷御正上大夫素與齊州刺史斛斯徴不恊徴</hi>
　　　　<hi>坐事下獄踰獄走帝購之甚急煚密奏從之</hi>
徵自以罪重懼死遁逃若不北走匈奴則南奔呉越徵<lb/>
雖愚陋乆歴清顯奔彼敵國無益聖朝今炎旱為災可<lb/>
因兹大赦<hi>北史</hi>
　　韓褒<hi>字𢎞業昌黎人歴拜少保</hi>
　　　請放還俘賊奏<hi>褒保定三年為汾州刺史擊獲齊冦故事囚送京師褒奏許焉</hi>
<pb n="KR4h0129_WYG_002-39a"/>
所獲賊衆不足為多俘而辱之但益其忿耳請一切放<lb/>
還以德報怨<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0129_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後周文紀巻二<lb/>
</p>
<p>
</p>
  </div>
</body>
</text>
</TEI>
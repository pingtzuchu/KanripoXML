<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後周文紀</head>
    <p>
<pb n="KR4h0129_WYG_000-1a"/>
欽定四庫全書　　　　　集部八<lb/>
　後周文紀　　　　　　　總集類<lb/>
　　提要<lb/>
　　　　<hi>臣</hi>等謹案後周文紀八巻明梅鼎祚編按東<lb/>
　　　　漢東晉之名所以別於西南齊之名所以別<lb/>
　　　　於北若周則豐鎬舊京年祀綿逺中原江左<lb/>
　　　　別無國號相同盧思道作興亡論題曰後周<lb/>
　　　　殊為無義故令狐徳棻所撰國史但曰周書<lb/>
<pb n="KR4h0129_WYG_000-1b"/>
　　　　鼎祚仍以後題未免失於刋正所録宇文氏<lb/>
　　　　一代之文不過八巻而庾信一人乃居五巻<lb/>
　　　　次則王褒撰著尚十八篇使非借材異國其<lb/>
　　　　寂寥更甚於髙齊然宇文泰為丞相時干戈<lb/>
　　　　擾攘之中寔獨能尊崇儒術釐正文體大統<lb/>
　　　　五年正月置行䑓學十一月命周惠達唐瑾<lb/>
　　　　制禮樂大統十一年六月患晉氏以来文章<lb/>
　　　　浮華命蘇綽作大誥宣示羣臣仍命自今文<lb/>
<pb n="KR4h0129_WYG_000-2a"/>
　　　　章咸依此體今觀其一代詔令大抵温醇雅<lb/>
　　　　令有漢魏之遺風即間有稍襍俳偶者亦摛<lb/>
　　　　詞典重無齊梁綺艷之習他如庾信集中春<lb/>
　　　　賦鐙賦之類大抵在梁舊作其入北以後諸<lb/>
　　　　篇亦皆華寔相扶風骨不乏故杜甫有庾信<lb/>
　　　　文章老更成凌雲健筆意縱横語豈非黜雕<lb/>
　　　　尚樸導之者有漸歟無平不陂無往不復六<lb/>
　　　　朝靡麗之風極而將返寔至周而一小振未<lb/>
<pb n="KR4h0129_WYG_000-2b"/>
　　　　可以流傳之寡而忽之也乾隆四十三年五<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
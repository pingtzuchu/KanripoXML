<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後周文紀卷五</head>
    <p>
<pb n="KR4h0129_WYG_005-1a"/>
欽定四庫全書<lb/>
　後周文紀卷五　　　　明　梅鼎祚　編<lb/>
　　庾信<hi>二</hi>
　　　周上柱國齊王憲神道碑<lb/>
昔者軒皇受姓十有四人周室先封十有五國自爾承<lb/>
基纂冑保姓受氏雖復千年一聖終是百世同宗故知<lb/>
昔之東京既稱大漢再受今之周厯即是鄷都中興公<lb/>
諱憲字毗賀突恒州武川人也晉太康之世據有黄龍<lb/>
<pb n="KR4h0129_WYG_005-1b"/>
魏孝昌之初奄荒𤣥菟太祖以百二諸侯三分天下函<lb/>
谷先登鴻溝大定功業如此人臣以終公含章天挺命<lb/>
世誕生降太一之神下文昌之秀珠角擅竒山庭表徳<lb/>
儀範清泠風神軒舉聳動廊廟光華城闕未逾髫齓巳<lb/>
議論天下事人或曰是謂弱水一枝旁䕃數國長河一<lb/>
直自然千里風飇欲逺光景將昇後魏二年封涪城縣<lb/>
開國公時年五嵗也虹蜺滿野是廢當塗之髙鸑鷟鳴<lb/>
岐實始惟新之命國家光宅受圖欽明秉厯大風初卷<lb/>
<pb n="KR4h0129_WYG_005-2a"/>
長沙始封周元年進爵安城郡公食邑二千户仍授使<lb/>
持節驃騎大將軍開府儀同三司開府同於馬駿秩擬<lb/>
六卿驃騎等於劉蒼位髙三事宗子維城彼多慚色武<lb/>
成二年授使持節大將軍都督益夀寕等二十四州諸<lb/>
軍事益州刺史改封齊國公食邑萬户公時年十有六<lb/>
王武子以上將開府未滿立年荀中郎為十州都督才<lb/>
踰弱冠方之於公已為老矣加復營丘負海齊桓公受<lb/>
脤之城岷山導江漢武帝求仙之地自非名陵孤竹聲<lb/>
<pb n="KR4h0129_WYG_005-2b"/>
振沉黎豈得南至穆陵西登積石幸無白虎之患寕待<lb/>
黄龍之盟卭筰畏威微盧仰德生為立廟刻石頌功成<lb/>
都有文翁之祀非謂生前漢陽有諸葛之碑止論身後<lb/>
比之今日豈可同年而語哉保定四年與大司馬蜀國<lb/>
公圍金墉城師臨洛浦則廣武營奔兵上邙山則河橋<lb/>
路斷八川風俗五方名利鐵市銅街風飛塵起天和元<lb/>
年徵還行雍州牧公以日月之明威神其政漆沮既從荆<lb/>
岐即乂少陽用事路不喘牛仲秋以殷民無驚水二年<lb/>
<pb n="KR4h0129_WYG_005-3a"/>
拜大司馬仍理小冢宰營室殿軍噐太監天官以邦國<lb/>
為基是司六典夏官以兵戈為主專謀七徳是以噐械<lb/>
填委既包吳漢之功宮殿峥嶸彌壯蕭何之法時以白<lb/>
露凉風務閑農隙督兵三萬出自宜陽㧞伏龍之城平<lb/>
姚萇之壘馬陵削樹魏將路窮平隂聽烏齊師其遁天<lb/>
子冢弟禮絶羣公仁義所徃事資道徳建徳元年進爵<lb/>
為王仍拜大冢宰姬旦封於曲阜不廢居中劉交國於<lb/>
彭陽無妨常從豈直周召二南並居師傅晉鄭兩國俱<lb/>
<pb n="KR4h0129_WYG_005-3b"/>
為卿士而已哉匈奴突于武川爟火通于灞上公述職<lb/>
廵御治兵朔方馬邑星飛龍城月動撓留犂之酒經畧<lb/>
不前失煙支之山下馬而去東隣逆命反道敗徳囚箕<lb/>
子於塞庫罵文王於玉門天子將有孟津之師召公獨<lb/>
議公報以誕應天命克成厥勲昔者秦昭起師于蜀直<lb/>
問張儀晉武用兵于吳惟謀羊祜於是中軍無帥僉曰<lb/>
有歸五年拜上柱國元戎東討給王鐵騎二萬先襲太<lb/>
原斗建麾兵天離轉戰虎嘯風騰雲飛電掩林胡棗栗<lb/>
<pb n="KR4h0129_WYG_005-4a"/>
詎得充飢晉陽荻蒿何能拒防又加王精兵六萬長圍<lb/>
晉州然後六軍星陳萬騎雷動中權始及前茅已戰自<lb/>
爾即為前鋒橫行入鄴觀彼車絓槐本馬驚旋濘積甲<lb/>
髙昆陽之城尸封塞冨平之水莫不如彼建瓴同斯破<lb/>
竹一朝指揮六合大定是用光昭下武翼亮中都足以<lb/>
攄祖宗之宿憤觧生民之怨黷方當待彼石閭部斯玉<lb/>
鼓經緯天地光華日月既而赤烏夾日黄熊入寢實沈<lb/>
無祀桑林不祭宣政元年六月二十八日薨春秋三十<lb/>
<pb n="KR4h0129_WYG_005-4b"/>
有四季友之亡魯可知矣齊䘮子雅姜其危哉公噐宇<lb/>
淹曠風神透逺璣鏡照林山河容納置樽待酌懸鍾聽<lb/>
扣聲動天下光照四鄰武皇帝以介弟懿親特垂友愛<lb/>
而蜜謀竒策加禮敬焉常謂左右曰孔子云自吾有回<lb/>
門人日親其齊王之謂也用之作宰則萬方協和用之<lb/>
撫軍則四表懾伏豈直臯陶為士國無不仁隨㑹為卿<lb/>
民無羣盜愛翫書籍敦崇禮樂管絃入耳則溪谷俱調<lb/>
文雅沿心則煙霞並韻飬由百發落鴈吟猿應奉五行<lb/>
<pb n="KR4h0129_WYG_005-5a"/>
綈緗縹帙雍容舉止抑揚談論當世以為楷模搢紳以<lb/>
為軌範則少有壯志頗校兵書𤣥水降靈穀城授策飛<lb/>
風長栁月角星眉莫不吟誦在心撰成于手所著兵法<lb/>
凡有五卷六韜九法不用吳起舊書三令五申無勞孫<lb/>
武先誡可謂有忠孝焉有壯武焉不自驕矜謙光下物<lb/>
宋人獻玉不貪為寳伯成子髙守仁為富不謂以信致<lb/>
欺為善非樂天年不享嗚呼哀哉以某年月日葬于石<lb/>
安縣洪瀆川之里原隰悽愴埋於盛徳幾年丘陵揺落<lb/>
<pb n="KR4h0129_WYG_005-5b"/>
藴于才良永矣乃為銘曰<lb/>
悠悠朔方逖矣窮隂山連鳥道地盡龜林重黎業大伯<lb/>
翳功深胄其積徳必有君臨太祖撥亂䘮君有君功廽<lb/>
地軸策動天文猶臨赤水尚復黄雲諸侯八百天下三<lb/>
分公之挺生寔惟天假翠微神降文昌星下照于四國<lb/>
充于兩社舟檝江河棟梁華夏水涌詞鋒風飛文雅純<lb/>
深之性地極天經忠貞之道事感百靈君親惟一臣子<lb/>
惟寕忠泉出井孝笋生庭乃宰天官為國之輔是居上<lb/>
<pb n="KR4h0129_WYG_005-6a"/>
將為天之柱乃聖乃神惟文惟武䇿髙開闢威移雲雨<lb/>
九宮神略三術謨明天離轉陣月徳廽兵黎陽水駭官<lb/>
渡山驚冀州既載東京底平溟波欲運弱木將危中鋒<lb/>
岳斷半海鵬垂鳯沉丹穴龍亡黒陂臨淄廢市東武山<lb/>
移千齡萬古英聲在斯<hi>大漢一作炎漢世一作始天下事等句一作天下衣裘裳先能</hi>
<hi>問曰是謂若木一枝益夀寕周書作益寕巴瀘仍理一作釐星飛一作廽留犂出漢書匈奴傳一作蒲桃非黷</hi>
<hi>疑作讎噐一作墻禮樂一作典九法一作地鳥道一作鳥羽䘮君有君一作有功實君非臣疑作神充于兩社</hi>
<hi>一作問于兩社地一作義</hi>
<pb n="KR4h0129_WYG_005-6b"/>
　　周太子少保步陸逞神道碑<lb/>
公諱逞字季明本姓陸吳郡人也君子至止既紹虞賔<lb/>
鳯凰于飛實興齊國南越使者觧漢帝之衣西陵將軍<lb/>
覆吳王之蓋曽祖載為宋王司馬留鎮闗中赫連之亂<lb/>
仗劒魏室黄河叅陵或亡追路烏江艤船更無歸迹今<lb/>
為河南洛陽人也髙祖冠軍將軍榮州刺史吳人有䧏<lb/>
附者悉領為别軍自是官師擁鐸更為吳越之兵君子<lb/>
習流別有樓船之陣父政驃騎大將軍儀同三司恒州<lb/>
<pb n="KR4h0129_WYG_005-7a"/>
刺史中都獻公太祖扶危濟傾經綸夷阻報君之恥逺<lb/>
襲平原以髙平霸業所基委命留事闗中饋食非直滎<lb/>
陽之師河内供軍豈但淇園之竹公秉照晉之靈䧏明<lb/>
神之徳猛虎振檻七年不驚羝羊觸藩九齡能對諸兄<lb/>
以公先君愛子稱之曰仁推而襲封雖復季末大成之<lb/>
心守莭<hi>疑有闕誤</hi>既遭燻穴翻從壓紐太祖初封咸谷始合<lb/>
諸侯以公詞令叅謀機宻故得戎政克宣師言無漏賜<lb/>
姓步陸孤氏委鹿輅而論都入鴻門而舞劒方之吹律<lb/>
<pb n="KR4h0129_WYG_005-7b"/>
綽有餘榮出身羽林監輕車將軍除尚書右丞官聮㑹<lb/>
計務殷平準水衡貫朽常平粟紅授使持節車騎大將<lb/>
軍儀同三司増邑千户尋遷駕部中大夫領兵部中大<lb/>
夫領蕃部<hi>疑誤</hi>東京鼎實先加鄧騭之勳西晉官人多用<lb/>
山濤之啟豈若五王登朝必司賔主之禮六龍銜轡取<lb/>
定鸞和之節御正以官觸父名不拜㑹稽有王㑹之名<lb/>
其子不為太守博陵有王沉之封其兒不為刺史遷驃<lb/>
騎大將軍開府入掌納言治司宗伯又為軍司馬職居<lb/>
<pb n="KR4h0129_WYG_005-8a"/>
常伯勤問於南宮位管王言連官於北斗豈止郊天祀<lb/>
地龍門嶰谷之聲賛鼔頌旗白露凉風之月闇夜有人<lb/>
餉羅數十匹公閉門不受行人干觸具以聞奏朝野稱<lb/>
之太尉楊震直推故吏之金凉州張奐髙揖羌人之馬<lb/>
清畏人知我無慙徳齊國通和封人受使以公有出境<lb/>
之才見命張<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>之禮既珠盤㰱血定楚國之連名匕首<lb/>
登壇反齊人之侵地是謂使乎固稱光國久三輔公侯<lb/>
五陵鐘鼎銅街栁市塵起風飛乃授京兆尹増邑通前<lb/>
<pb n="KR4h0129_WYG_005-8b"/>
一千六百户餘官如故上林兵息蘭池盜静不學王陽<lb/>
平生鑄金之術未同張敞終日章䑓之遊家僮暮行還<lb/>
得遺錢于道并白絁十匹公訪得其主即以還之見金<lb/>
於路指以示人得錢於道留持掛樹方之今日異代同<lb/>
風俄遷司㑹治小司馬重摠六軍再操八柄考績入於<lb/>
嵗成論功書之年表尋授都督宜州諸軍事宜州刺史露<lb/>
冕觀風停車待雨百城解印惮朱穆之威千里相迎愛王<lb/>
基之徳曽未朞月被敕追還眷眷吏民不無河内之請<lb/>
<pb n="KR4h0129_WYG_005-9a"/>
依依故老實念黎陽之別少陽飬徳前星守噐尊師讓<lb/>
齒必俟賢能乃授太子太保方之劉寔道髙於大邦譬<lb/>
以山濤榮深於小輦本有消渇之疾常餌金石自理舊<lb/>
疾微増奄捐舘舍茂陵之下不留封禅之書校尉之營<lb/>
惟餘服食之噐嗚呼哀哉春秋四十有七建徳二年五<lb/>
月十一日也天子以大臣之䘮躬輟聽訟東朝以師傅<lb/>
之尊親臨攅祭詔贈某官謚某公禮也以今三年正月<lb/>
十日葬於京兆之髙陽原夫人郁久閭西遇王姬愛敬<lb/>
<pb n="KR4h0129_WYG_005-9b"/>
肅恭言容令淑有聞箴盥無廢紘綖爰在盛年先從大<lb/>
夜今節婦開墳松栢已拱季孫成寢丘陵始同况復圖<lb/>
畵賢妃方在甘泉之室瘞埋才子即用髙陽之原公儀<lb/>
表外明風神内照噐量深沉階基不測事君惟忠事親<lb/>
惟孝言為世範行為士則留連墳素怊悵文詞霜府録<lb/>
于尚書天官摠于司㑹出入匡賛常帶數職身具六龜<lb/>
腰恒四綬陳平密謀既非天子所見荀彧上策又非諸<lb/>
侯所聞其為郡也惟取赤土封書其為州也唯以青鹽<lb/>
<pb n="KR4h0129_WYG_005-10a"/>
換粟留家則千樹無資遺子則一經而已嫡子操至性<lb/>
過禮純孝不遺墳前之樹染淚者先枯庭際之禽聞悲<lb/>
者則下銘曰<lb/>
山連日觀水枕滇機富春沙起開陽柱飛大夫屈節將<lb/>
軍振威南越受吏西陵觧圍昔我烈祖垂翅秦中白馬<lb/>
無路烏江不通笛吟鄊里琴哀土風營州恒州擁旄世<lb/>
載壯節旃矜人雄闗塞直河穿趙平雲臨代生為立功<lb/>
沒為留愛䧏兹岳瀆誕此貞明祥符雲氣慶合星精宮<lb/>
<pb n="KR4h0129_WYG_005-10b"/>
帷定策殿柱書名忠泉暗漏孝笋寒生世屬殷周時逢<lb/>
楚漢天下三分鴻溝一半以我明略來叅匡賛日乃再<lb/>
中天成兩旦遞叅三事歴副六卿天師光宅地載謨明<lb/>
春官定禮夏官治兵䜟言黙識温樹無名謙恭周宻言<lb/>
行無乖忠公兕殪隂徳虵埋軍國紛總部領填堦馬不<lb/>
入廐金不入懐具瞻惟徳髙山惟仰甲觀初登龍樓初<lb/>
上東國桓榮西京疎廣年齡俄頃風電相推銘旌兩沒<lb/>
池栁雙廽焭焭<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>子御疚銜哀身彰野火心懼天雷日<lb/>
<pb n="KR4h0129_WYG_005-11a"/>
月其除榮終哀始馬歸司𨽻書還太史厯對天星墳連<lb/>
地市山勢接飛松形蓋起徳音無絶平原忽矣<hi>妃一作姻天作一作</hi>
<hi>天司堦一作偕</hi>
　　周大將軍崔説神道碑<hi>説周書作訦</hi>
公諱説字某博陵郡安平縣人也昔者華陽之野䧏龍<lb/>
首之神烈山之都啓龜文之繇匡周則盟津有㑹佐夏<lb/>
則龍門始鑿西遊則起家秦相東入則載世齊卿備乎<lb/>
史籍可得言矣祖辨中軍將軍定州刺史父楷鎮北將<lb/>
<pb n="KR4h0129_WYG_005-11b"/>
軍司馬烈侯並厲風霜俱張鋒穎邸史疉迹官曹凛然<lb/>
是謂鮑恢都官百城振懼葛豐握節京師歛手公特禀<lb/>
英靈偏鍾山岳雄姿俊茂眉目疎朗觀虎于檻髫髪不<lb/>
驚稱象於船勝衣能對至于拉虎羈雄摧斑碎掌忘歸<lb/>
繁弱落鴈吟猿故得氣蓋闗中威申河外觧褐領軍府<lb/>
録事轉諮議叅軍時當塗失御政在權門始論函谷之<lb/>
兵即起韓陵之戰太師賀㧞勝作牧西荆公為假節冠<lb/>
軍將軍防城都督及南陽失守巻甲奔梁樂毅羈旅猶<lb/>
<pb n="KR4h0129_WYG_005-12a"/>
思燕路陳軫愴悽終戀秦聲幸值和鄰言歸舊國授衛<lb/>
將軍都督封安昌縣開國子食邑三百户𢎞農尅復沙<lb/>
苑摧鋒進爵為侯増邑并前一千一百户信珪則更受<lb/>
司勲穀璧則還輸典瑞鐵馬有河橋之戰戈船有汾水<lb/>
之兵除京兆太守移民下邑未學邉韶走馬章䑓不同<lb/>
張敞遷帥都督持節撫軍通直散騎常侍大都督尋遷<lb/>
使持節車騎大將軍儀同三司都官尚書定州大中正<lb/>
五曹奏事有朱穆之忠九品論人見楊喬之直改封安<lb/>
<pb n="KR4h0129_WYG_005-12b"/>
國縣侯益邑合前一千四百户賜姓宇文改名為説漢<lb/>
王改婁敬之族事重論都魏后變程昱之名恩深捧日<lb/>
遷車騎大將軍開府儀同三司加侍中竇憲連官單于<lb/>
之寳鼎可致張寛固位渭橋之流星可識司木七工既<lb/>
掌丘陵之賦司㑹六典乃均邦政之才居官得人於斯<lb/>
為盛進爵為公改封萬年縣通前二千四百户除隴州<lb/>
刺史都督隴州諸軍事隴坻路遥秦州望逺鄧仲華之<lb/>
不去馬文淵之願歸尋除凉州刺史摠督河西甘瓜諸<lb/>
<pb n="KR4h0129_WYG_005-13a"/>
軍事地似伏龍城如飛鳥燉煌實録宛在胷襟玉門亭<lb/>
障無勞圖畵有馬如羊不以入廄有金如粟不以入懐<lb/>
柱國齊王今上之介弟龔行薄伐問罪河陽以公為行<lb/>
軍長史叅謀帷幄中軍之司既舉魏綘上卿之佐實用<lb/>
荀林以公方之差無慙徳除使持節大將軍大都督崇<lb/>
徳安義建忠九曲安樂三泉伏流周張平泉固安蠻通<lb/>
谷凡十三防禦熊和中三州黄蘆起谷王晏供超牽羊<lb/>
温狐交河大嶺避雨木柵寺一十戍諸軍崇徳防主宜<lb/>
<pb n="KR4h0129_WYG_005-13b"/>
陽上地更有秦兵熊耳山前還逢積伏用是連營函谷<lb/>
獵騎黎陽威振兩河名陵三晉改封安平縣公淮隂一<lb/>
國韓信之故人户牗萬家陳平之鄉里公此衣錦足為<lb/>
連類建徳四年正月十日薨于長安之永貴里私第春<lb/>
秋六十有四詔贈敷延丹綏恒五州諸軍事敷州刺史<lb/>
謚曰莊公禮也即以其年二月二十四日葬于京兆平<lb/>
原鄉之吉遷里北陵追逺大司馬有賜綬之恩西京贈<lb/>
行冠軍侯有詔葬之禮嗚呼哀哉世子儀同衍生事以<lb/>
<pb n="KR4h0129_WYG_005-14a"/>
禮死𦵏以禮愛親有王祥之孝同氣有姜肱之睦百行<lb/>
之本於斯備焉况復松檟深沉既封青石之墓丘陵標<lb/>
榜須勒黄金之碑乃為銘曰<lb/>
華陽之神厲山之祖鳯野匡周龍門佐禹日浴溟池山<lb/>
浮海浦甫穆霸國營丘樂土𦙍斯宗邑承此壤王移封<lb/>
東武就君安陽中軍節目鎮北鋒芒商飇獵草電火驅<lb/>
霜公之輪奐繼體貞幹儀表丘墟風神墻㟁孝有至徳<lb/>
忠能匡賛不廢横琴無妨欹案既班三事又貳六官衛<lb/>
<pb n="KR4h0129_WYG_005-14b"/>
青受詔韓信登壇長城馬窟廣武兵欄軍吏無犯營民<lb/>
不零乃用六謀乃論三䇿城壘向背星辰主客劍起沉<lb/>
犀弓開伏石楚后讓盟秦君還璧百齡危脆千仭摧藏<lb/>
諸侯地裂邉將星亡輕車騎士𤣥甲黄腸社如齊地廟<lb/>
似桐鄉銘功賛德碑闕相望<hi>中軍將軍魏書北史並作安南將軍鎮北將軍司馬</hi>
<hi>魏書周書北史並作驃騎將軍開府儀同三司羈熊一作柙熊遷車騎周書作遷驃騎慙徳下周書有軍還二</hi>
<hi>字敷周書作鄜恒作長</hi>
　　　周大將軍司馬裔神道碑<lb/>
<pb n="KR4h0129_WYG_005-15a"/>
公諱裔字遵𦙍河内温人也昔顓頊之命始則南正司<lb/>
天重黎之後又以羲和掌厯夏陽適晉得隨㑹而同奔<lb/>
東海避秦與毛公而俱隠其後金行受命玉笥南遷帝<lb/>
系極于東圖中朝至于江表曾祖楚之晉太傅録尚書<lb/>
揚州牧㑹稽文孝王之次子元顯之幼弟也元顯見害<lb/>
之後桓𤣥簒逆之初爰自髫齓客身屠釣河内道左抱<lb/>
劍長號代郡城前慟悲靈祭江淮志節之士汝潁風塵<lb/>
之客感激一言咸多依附既而雲生伏龜星出鯨魚太<lb/>
<pb n="KR4h0129_WYG_005-15b"/>
白經天蚩尤映野公乃収合餘燼泣血登陴臨武牢之<lb/>
闗據成臯之坂擁衆萬家歸於魏室魏明元皇帝遥授<lb/>
平南大將軍荆州刺史襲封瑯琊郡王尚河内公主命<lb/>
王承制從賔國之儀于時宋兵憑陵旗鼔侵逼虎牢不<lb/>
封金墉無援魏太武皇帝授王使持節侍中安南大將<lb/>
軍開府儀同三司給前後部鼓吹元戎啓行志雪寃恥<lb/>
登壇慷慨三軍掩泣黄河漕粟已出石門仕馬連旗將<lb/>
臨野坂既而雲中柝起代郡烽然反斾南轅途窮北畧<lb/>
<pb n="KR4h0129_WYG_005-16a"/>
贈征西大將軍都督梁益秦寧荆兖青豫郢洛十州諸<lb/>
軍事揚州牧司徒謚貞王祖金龍封瑯琊鎮西大將軍<lb/>
儀同三司吏部尚書贈司空謚康王父悦鎮南將軍豫<lb/>
州刺史漁陽莊侯以荆河刺舉時值亂離釁起蕭墻遂<lb/>
終非命公遺腹載誕流離冦逆複壁襁負深山擁樹程<lb/>
嬰之匿趙武從役家臣王成之藏李爕為傭酒市遭太<lb/>
夫人憂苫草墳塋以終灰燧形骸毁瘠逾于喪禮年十<lb/>
有五始幹家事楹前鑿柱即取遺書石上開松仍求故<lb/>
<pb n="KR4h0129_WYG_005-16b"/>
劒出身司徒府叅軍除中堅將軍員外散騎常侍值魏<lb/>
氏多難所在烽起孟津以北無復封畿嵩山已南即為<lb/>
鋒鏑公建議修武立栅温城函谷西封河橋北斷長亭<lb/>
籍馬並入武城百里祖車咸輸温縣太祖文帝締構闗<lb/>
都經綸夷阻招携以禮懐逺以徳馬文淵之擇主去隴<lb/>
坻而歸身竇周公之入朝在河西而奉詔大統七年䝉<lb/>
授平東將軍北徐州刺史十年河内故義四千餘家願<lb/>
立忠誠須公衣錦乃授使持節領河内太守加前將軍<lb/>
<pb n="KR4h0129_WYG_005-17a"/>
懐州拓境兩鎮奔波栁泉轉戰三城授首十三年太祖<lb/>
召山東諸立義之將能率衆入闗者有加重賞公率先<lb/>
而至領户千室即以為封固辭不受其菽粟之賜或以<lb/>
指囷馬牛之賞將同量谷朝廷以華陽西極漢水東流<lb/>
歎孟達之奔兵怪劉封之失策魏前元年移鎮漢中除<lb/>
白馬城主領華陽郡守者昔稱導漾今聞上瀦烟沉氷<lb/>
井雨歇雲門其年授大都督加散騎常侍柱國蜀國公<lb/>
開金牛之道通牧馬之闗公巻甲北塞懸軍束馬遂得<lb/>
<pb n="KR4h0129_WYG_005-17b"/>
策預葭萌勲叅綿竹封龍門縣開國子蒲州刺史仍領<lb/>
新州尋授使持節車騎大將軍儀同三司大中正隆周<lb/>
授圖天保大定以公才望仍為舊臣遂乃義深追逺恩<lb/>
隆繼絶即改封瑯琊縣公邑五百户仍遷驃騎大將軍<lb/>
開府儀同三司都督巴州諸軍事巴州刺史武成二年<lb/>
被敕赴援信州魚復道阻屢却岑彭荆門水急幾沉吳<lb/>
漢公乃月峽先登瞿塘直上天子以公操履忠勤儀刑<lb/>
亮直乃徴為大御伯尋轉大御正邑一千一百户樞機<lb/>
<pb n="KR4h0129_WYG_005-18a"/>
近侍出納絲言所謂多識舊章殿中無雙者矣四年大<lb/>
將軍東討公所領義衆先守枳闗授都督懐州諸軍事<lb/>
懐州刺史偃師張幕河陽牧馬雖接戰于冨平已連營<lb/>
于官渡五年詔追還拜始州刺史更封信州賊山彰尋<lb/>
寳渝恃險峽路五尺絙釣纔通縣水三門橋飛濟渡既<lb/>
而風行草偃谷静山空前後平十一城獲九千餘口馬<lb/>
歸平樂金輸水衡天保二年除信州刺史都督信州諸<lb/>
軍事朝發白帝暮宿江陵氣振巴丘之兵威警建平之<lb/>
<pb n="KR4h0129_WYG_005-18b"/>
戍五年遷潼州刺史益州柱國公降帝子之重鎮天井<lb/>
之星延閣擬於叢臺岷山方於代郡公仰禀雄謨叅謀<lb/>
逺略故得身預舞陽之功位極長平之寵六年授使持<lb/>
節大將軍大都督西寜州諸軍事西寜州刺史方欲闗<lb/>
沫若徼䍧牱見夜郎之侯習昆彌之戰而飛鳶墮水馬<lb/>
援去而無歸金馬騁光王褒行而不反嗚呼哀哉七年<lb/>
正月十日薨春秋六十有五詔贈使持節大將軍懐邠<lb/>
汾晉四州諸軍事懐州刺史夫人襄城公主魏獻帝之<lb/>
<pb n="KR4h0129_WYG_005-19a"/>
曾孫趙穆王之季女王姬肅恭榆翟禮典四教競莊三星<lb/>
令淑有隆光裕之賢足表平陽之盛生則從夫以秩死<lb/>
則同穴以禮建徳元年八月十二日合𦵏于武功三時<lb/>
原大夫墓樹以栢諸侯墳高于雉于嗟滕公來居此里<lb/>
詔謚定公禮也公資忠履孝藴義懐仁直幹千尋澄波<lb/>
萬頃逢䝉射法力牧兵書星辰高下之占風雨逢迎之<lb/>
氣故得師出以律天幸將軍者也至於官曹案牘未嘗<lb/>
煩壅戎馬交馳不妨餘裕足使四岳彌峻三台更明在<lb/>
<pb n="KR4h0129_WYG_005-19b"/>
朝四十一年身經一百餘戰凡任四郡歴八州未嘗以<lb/>
貨殖經懐去如始至渭南千畆之竹更懼盈滿池陽二<lb/>
頃之田常思止足身歿之日家無餘財素車白馬狹室<lb/>
﨑嶇黄腸𤣥甲堦庭仄陋有詔冬官為營寢室朱邑祭<lb/>
酹無所漢后是以賜金陳表妻子露立吳王為之開館<lb/>
嗚呼哀哉世子侃孝家忠國揚名顯親是以勒此豐碑<lb/>
懼從陵谷殖之松栢不忍凋枯銘曰<lb/>
欽若厯象平秩寅賓少梁奔華地入咸秦族夷興馬書<lb/>
<pb n="KR4h0129_WYG_005-20a"/>
窮獲麟玉鏡云始金行乃構象浦通闗龍沙開候上糁<lb/>
石起河陽水闘五馬南浮三星東宿太傅作牧奄有江<lb/>
沱司徒避亂承制荆河南勞推轂猶思枕戈龍媒被野<lb/>
蒼兕凌波莊侯季年禍機相接誕公遺嗣﨑嶇懐挾山<lb/>
竄趙武家藏李爕五貟道阻燕丹路遥南奔楚塞北避<lb/>
秦橋水流登隴寒風度遼有功都䕶則重嫖姚懐書上<lb/>
馬習禮從戎陣圖六甲兵占八風藏松寳劒射栁琱弓<lb/>
推誠賈復屈節亷公八翼頻飛六條亟秉勇此仁義行<lb/>
<pb n="KR4h0129_WYG_005-20b"/>
兹寛猛持印山開沉黎盜静取甲無丘均田不井懋功<lb/>
賜爵上將賞官軍中受詔塞外登壇方屠叅合更鏖臯<lb/>
蘭渝川毒水僰道灾氛地亡都尉灘悲使君谷寒無日<lb/>
山空足雲北風吹旐秋霖泣軍遣奠雙設銘旌兩布沁<lb/>
水同墳平陽合墓悲哀嗣子攀號靡訴慟甚風枝悲深<lb/>
霜路自此何世從斯幾年麒麟欲鬬華表中燃地形樓<lb/>
起松心蓋圓茫茫丘壠代代英賢<hi>莊侯周書北史並作子十三並作十五競</hi>
<hi>一作兢循一作條</hi>
<pb n="KR4h0129_WYG_005-21a"/>
　　　周柱國大將軍拓㧞儉神道碑<lb/>
蓋聞放勛立而羲和昇重華登而元凱用思皇多士既<lb/>
成西伯之功俊徳克明乃定南巢之伐是知惟賢非后<lb/>
弗食惟后非賢弗乂若夫君臣一徳啟心沃心見之昌<lb/>
寜文公矣公諱儉字慶明恒州高陸人也北岳天孫之<lb/>
星燕河帝子之國故多竒節甚茂華風高闕圖南二王<lb/>
齊軫長城抜本十族分源高祖太尉北平王光輔五君<lb/>
允釐百揆恒衛既從淮沂其乂祖豹龍驤將軍恒州刺<lb/>
<pb n="KR4h0129_WYG_005-21b"/>
史常山刺舉非無取代之符龍驤摠戎或似平吳之號<lb/>
父䤋年止弱冠榮終觧印公以五常藴智六氣資徳乗<lb/>
天則策馬秉靈降神則牽狼應象直心於物水火恬然<lb/>
無負于天雷霆不懼冨貴自取豈資唐舉之言聲名有<lb/>
聞無勞李膺之識年十八觧褐貟外散騎侍郎尋授輕<lb/>
車將軍羽林監太祖文皇帝駕馭天綱苞羅英傑選公<lb/>
才徳光佐中書諸葛亮之西歸玉壘成三分之業管夷<lb/>
吾之入仕葵丘有一匡之功天水黠羌漁陽羣盜乃遷<lb/>
<pb n="KR4h0129_WYG_005-22a"/>
秦州刺史長史防城大都督封信都縣開國伯三年滑<lb/>
州蟻聚保鄣沉命靡旗亂轍乗氷渡河丞相大行䑓授<lb/>
假節撫軍行滑州刺史大統元年授持節西夏州刺史<lb/>
加散騎常侍郅支抱馬如聞耿秉之戰單于願識似畏<lb/>
王商之威五年遷使持節鎮東將軍都督東北三夏州<lb/>
諸軍事西夏州刺史増邑千户改伯為公既而江漢遼<lb/>
逺車書寂寞蜀主的顱未出檀溪之水秦王飛雉猶向<lb/>
南陽之城六年以公為使持節都督三荆三襄南雍平<lb/>
<pb n="KR4h0129_WYG_005-22b"/>
信江隨郢浙一十二州諸軍事荆州刺史東南道行䑓<lb/>
僕射楚城鄰境實有讓田吳人對營無妨贈藥部内屬<lb/>
城為人所訟公遂集文武肉袒自罰兄弟不讓延夀責<lb/>
躬吏民有過翁歸引咎天子異之璽書勞問贈賄加幣<lb/>
王人接踵大丞相書云此之羙事耳目之所未經歎尚<lb/>
無極故遣專使公善於撫馭長於接引山藪無棄苞苴<lb/>
不行示人赤心與人顔色盜不敢發民不忍欺至是將<lb/>
校耆老於州城之南起清徳之樓勒賢臣之頌杜鎮南<lb/>
<pb n="KR4h0129_WYG_005-23a"/>
之作牧當世樹碑竇車騎之臨戎生年刻石方之今日<lb/>
彼獨何人于時户口日増荒萊畢墾華實紛敷黔黎茂<lb/>
豫但恐衮職有闕待公而補鼎餁未和須公而正是以<lb/>
漢民隂望荆南杞梓並皆上書詣闕連名乞留河内之<lb/>
借冦恂更慙謁帝交州之請士爕還著上表九年授車<lb/>
騎大將軍儀同三司十二年除大行䑓尚書仍為大丞<lb/>
相司馬以公識度嚴明志節清儉遂改公名儉字慶明<lb/>
非闗書月詎待看碑幸得千畆不同二山無廢十三年<lb/>
<pb n="KR4h0129_WYG_005-23b"/>
加開府餘官如故十四年除尚書右僕射加侍中進驃<lb/>
騎大將軍居上星執法在文昌之位以公才望兼而有<lb/>
之十五年更除東南道行䑓僕射都督十五州諸軍事<lb/>
行荆州事十六年大丞相總十六軍尅清河洛公又中<lb/>
分麾下叅謀幃幄髙選覇僚公為長史其年加都督南<lb/>
道三十六州諸軍事餘官如故南陽文學更遇王基章<lb/>
華衮衣還迎郭賀昔日伐蜀之謀張儀與秦昭計合平<lb/>
吳之利羊祜與晉武意同太祖始定成都即有江陵之<lb/>
<pb n="KR4h0129_WYG_005-24a"/>
志公宻獻其策懸符深㫖糧運久積梯衝立備一戰而<lb/>
舉鄢郢再戰而燒夷陵遂得席巻三荆此又公之勲也<lb/>
詔賞奴婢三百口太祖與公書云由公立計果如所謀<lb/>
令公作鎮江陵以安蜀地後魏二年改武川昌寧縣開<lb/>
國公歴陽居民非惟景丹之封曲逆户口豈但陳平之<lb/>
國其年授大將軍太和之中曹真于府户受冊元封之<lb/>
末衛青于軍中即拜公之此比綽有餘榮詔曰吳人未<lb/>
復須助謀謨今使梁王兵馬受公節度三年加都督東<lb/>
<pb n="KR4h0129_WYG_005-24b"/>
南道五十二州諸軍事増邑萬户維周革命光宅欽明<lb/>
作貳天官允諧邦治元年授小冢宰保定二年治蒲州<lb/>
刺史檢校六防諸軍事四年治襄州仍授柱國大將軍<lb/>
餘官如故秩登四岳階平六府豈不功重昭陽名髙蔡<lb/>
賜控馭五十州風行數千里㧞園葵而去織婦無三惑<lb/>
而絶四知一室之中未免虛白日膳之資三杯而已詔<lb/>
乃賜繒綵一千段粟麥二千斛天和元年陜州刺史都<lb/>
督八州二十防諸軍事觧荆州總管餘悉如故路出王<lb/>
<pb n="KR4h0129_WYG_005-25a"/>
官城臨河曲戍清陜右高視棠隂部領宴繁晦明為疾<lb/>
天和四年謝病故京薨于私第春秋七十有八鑾蹕降<lb/>
臨軒懸徹樂九旒龍斾之錫三河騎士之送詔贈太保<lb/>
凉夏靈銀長原河鄯甘瓜十州諸軍事凉州刺史謚曰<lb/>
文公狀貌丘墟風神磊落玉山秀立喬松直上烟霞之<lb/>
涯際莫尋江海之波瀾不測少遭荼苦在山服終攀栢<lb/>
樹枯侵松獸死盡忠事國竭力從政其門如市其心若<lb/>
水奇策宻謀百僚仰止忠貞亮直明主敬焉至如風后<lb/>
<pb n="KR4h0129_WYG_005-25b"/>
隂陽之占力牧星辰之度魏公子之兵書李將軍之射<lb/>
法莫不成誦在心取為時用居常服翫或以布被松牀<lb/>
盤案之間不過桑杯石鼎遺令山陵一無所用公私贈<lb/>
襚竝不得受止依太祖陵側無忘事君墩等兄弟並至<lb/>
性善居䘮號墓墳埏奉遵遺訓是以衛青之塚仍陪漢<lb/>
武之陵管仲之墳即接齊桓之墓天和六年天子以四<lb/>
海未寧三方鼎峙有懐將帥之志言念封疆之臣既畵<lb/>
雲䑓乃題麟閣更贈公為鄶國公邑五千户追崇列辟<lb/>
<pb n="KR4h0129_WYG_005-26a"/>
事極神魂再改銘旌恩隆封墓公在民留愛身後見思<lb/>
吉日良辰郊祠野祭儀同趙超等六百九十七人表求<lb/>
立廟陳請象魏有詔許焉桂棟杏梁緑墀青瑣按歌㑹<lb/>
舞鳯蓋霓裳南浦送而行雲東風飇而零雨是知漢陽<lb/>
郡前非徒武侯之廟臨淄城下豈獨欒公之社嗚呼哀<lb/>
哉乃為銘曰<lb/>
道鍾屯剥世屬雲雷地軸左轉天闗北開客車周室繫<lb/>
馬秦䑓乃齊七政爰荅三才烈祖爕諧九龔梁棟取才<lb/>
<pb n="KR4h0129_WYG_005-26b"/>
逢獵求賢入夢匡賛官雲謀猷紀<hi>作絶非</hi>鳯律定公族珪<lb/>
分職貢乃惟嗣徳實秉英靈身圖斗宿靣繞樞星青衿<lb/>
敬業童子離經信陵虚右干木分庭忠孝純深樞機周<lb/>
宻孔光不言曹參勿失温席扇枕承顔悦膝凍浦魚驚<lb/>
寒林笋出肅肅風政沉沉器局直似貞筠温如瑞玉清<lb/>
不置水明非舉燭馬願如羊金須似粟上將克昇元戎<lb/>
既序夏陽三㨗夷陵一舉慿軾下齊陵江入楚鼎反歴<lb/>
室鐘歸大吕六卿咸事天官是司二南作伯棠隂實治<lb/>
<pb n="KR4h0129_WYG_005-27a"/>
清風有頌緑竹聞詩贈行之冊超然帝師昔侍蘭苑今<lb/>
陪杏林死生契闊無違一心風雲積慘山陣連隂陵田<lb/>
野寂松逕寒深夏嬰之隴喬𤣥之墓馬見千年車廻三<lb/>
步左無長樂前非武庫直望高碑増悲行路<lb/>
　<lb/>
　<lb/>
　<lb/>
　<lb/>
<pb n="KR4h0129_WYG_005-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後周文紀巻五<lb/>
</p>
<p>
</p>
  </div>
</body>
</text>
</TEI>
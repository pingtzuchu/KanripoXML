<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後周文紀卷四</head>
    <p>
<pb n="KR4h0129_WYG_004-1a"/>
欽定四庫全書<lb/>
　後周文紀卷四　　　　　明　梅鼎祚　編<lb/>
　　庾信<hi>字子山南陽新野人肩吾子仕梁散騎常侍入周歴司宗中大夫</hi>
　　　賀平鄴都表<hi>周武帝建徳六年</hi>
臣某言臣聞太山梁甫以來即有七十二代龍圖龜書<lb/>
之後又已三千餘年雖復制法樹司禮殊樂異至於文<lb/>
離武落剡木弦弧席卷天下之心包含八荒之志其揆<lb/>
一矣伏惟皇帝陛下握天樞秉地軸駕馭風雲驅馳龍<lb/>
<pb n="KR4h0129_WYG_004-1b"/>
虎沉雄内斷不勞謀于力牧天策勇决無待問子容成<lb/>
是以威風所振烈火之遇鴻毛旗鼓所臨衝風之卷秋<lb/>
葉竊聞伊洛戎夷幽并僣偽抱闗載籍巳歸丞相之府<lb/>
銜玉繫綬並詣中軍之營百年逋誅遂窮巢窟三代敵<lb/>
怨俄然掃蕩昔周王鮪水之師尚勞再駕軒轅上谷之<lb/>
戰猶須九伐未有一朝指麾獨决神慮平定㝢内光宅<lb/>
天下二十八宿止於吴越一星千二百國裁漏麟洲小<lb/>
水若夫咸康之年四方始定建武之伐諸侯並朝不得<lb/>
<pb n="KR4h0129_WYG_004-2a"/>
同年而語矣雖復八風並唱未足頌其英聲六樂俱陳<lb/>
無以歌其神武坐釣䑓而誓衆姒啓繼夏禹之功入商<lb/>
郊而問罪姬發成周文之志無改之道大孝也歟當今<lb/>
鹿䑓巳散離宫巳遣兵藏武庫馬入華山立明堂之制<lb/>
奏太武之樂盛矣哉上天降休未之有也政須東南一<lb/>
尉立于比景之南西北一候置于交河之北然後命東<lb/>
后詔蒼冥衢壇琬碑銀䋲瓊檢告厥成功差無慙徳臣<lb/>
忝竊榮幸蒞政東藩不獲躬到闕庭預觀大慶不勝鳬<lb/>
<pb n="KR4h0129_WYG_004-2b"/>
藻踊躍之至謹遣主簿陪臣曹敏奉表以聞<hi>于文藝文類聚作天</hi>
<hi>矣作焉</hi>
　　　賀新樂表<hi>周武帝</hi>
臣等言臣聞天地順動則雷出為豫聖人成功則風行<lb/>
有節故六徳在咸池之宫山谷可調八風入承雲之奏<lb/>
人神不雜我太祖文皇帝體國經野設官分職變魏作<lb/>
周移風正雅衣裳而朝萬國珪璧而㑹諸侯至如經綸<lb/>
圖籍校讐烟燼樂正無闕章秩宗無廢典豈但商頌十<lb/>
<pb n="KR4h0129_WYG_004-3a"/>
篇得諸太師之室虞書五禮取于恭王之宫伏惟皇帝<lb/>
以下武嗣典中陽繼業運日月之明動淵泉之慮律厯<lb/>
著微無煩于太史隂陽晷度躬定於天官故得叅考八<lb/>
音硏精六代封晉魏為二王序殷周為三恪雖服朱干<lb/>
玉戚尚識典刑素韍纁裳猶因雄㩀未若山雲特起八<lb/>
卦成形鳯凰于飛九州觀徳改金奏于八列合天元于<lb/>
六舞聲含撃石更入登歌調起初鍾還參玉管足以感<lb/>
天地而通神明康帝徳而光𤣥象昔者齋居𤣥扈為曲<lb/>
<pb n="KR4h0129_WYG_004-3b"/>
在於雲門師度盟津習舞歸于山立遂乃包括三名克<lb/>
諧一代作者之謂聖天之所啟乎豈惟路鼓靈鼗空桑<lb/>
孤竹廣矣大矣輪焉奐焉是知零陵孝㢘空傳玉管始<lb/>
平太守虚稱銅尺臣等並預鈞天同觀張樂軒墀𢎞敞<lb/>
欄檻眺聽崇牙業業猛簴趪趪翠鳯揚旌靈鼉樹鼓杳<lb/>
冥雲霧蕩薄丘陵醴泉與甘露同飛赤鴈與斑麟俱下<lb/>
聘魯請觀理當見其盛徳適齊忘味定是知其盡美昔<lb/>
淵魚聽曲尚得聳鱗櫪馬聞絃猶能仰秣臣等誠媿知<lb/>
<pb n="KR4h0129_WYG_004-4a"/>
音敢忘悦豫若使詳其音律是所邈然但能記其鏗鏘<lb/>
於兹為幸不勝慶悦之誠謹詣朝堂奉表以聞<lb/>
　　　為閻大將軍乞致仕表<lb/>
臣某言臣聞禮云大夫七十致仕於朝傳家於子膳則<lb/>
貳珍衣稱時制臣自出身奉國四十餘年遭遇風雲從<lb/>
微至著太祖文皇帝扶危濟難奄有闗河臣實無堪中<lb/>
涓從事自洛食風塵河梁旗鼓華隂有白馬之兵河曲<lb/>
有黄沙之陣臣雖用命不能奇策功薄賞厚因人成事<lb/>
<pb n="KR4h0129_WYG_004-4b"/>
恩澤年表常以愧心仰逢周朝以揖讓登庸謳歌受命<lb/>
主貴臣遷頻煩榮寵三槐以鑄鼎象物知其神姦五等<lb/>
以桓珪飾瑞守其宫室臣以何徳兼而有之况復水土<lb/>
之職王梁以應䜟受徴兵戈之王韓信以登壇獨拜語<lb/>
其連類臣又何人當今四海未寧三方鼎峙陛下勞心<lb/>
之日羣公展効之秋而臣甲子既多耄年又及無忝賔<lb/>
客之事謬達諸侯之班尸禄素餐久紊彞典負乗致冦<lb/>
徒煩有司加以寒暑乖違節宣失序風木交侵菁華巳<lb/>
<pb n="KR4h0129_WYG_004-5a"/>
竭雖復廉頗强飯馬援據鞍求欲報恩何能為役榮啟<lb/>
期之樂適足自貽燭之武之言無能為也特乞解所居<lb/>
官言從初服事符骸骨之請非謀几杖之賜若臣北陵<lb/>
移病東臯歸老山河茅社一反司勲公侯珪璧還封典<lb/>
瑞則朝無冐位之人臣免妨賢之責虞氏養老敢希東<lb/>
序之榮周朝如荼豈望西郊之禮但瞻仰天威方違咫<lb/>
尺徘徊城闕私増悽戀不任知止之情<lb/>
　　　代人乞致仕表<lb/>
<pb n="KR4h0129_WYG_004-5b"/>
臣遡言臣聞一葉將隕寧待于風露百川皆到自竭者潢<lb/>
汚臣輒感之以悲以咽臣某中謝臣仲春之末舊患漸加<lb/>
雙足頗蹇四支不利扶步有邯鄲之失勉視無離婁之明<lb/>
安可率此留務溷兹恒典陛下恩周曲成未忍捐棄㣲臣<lb/>
困至於亟轉不堪勝臣所以自咎自傷淚繼之血臣某中<lb/>
謝臣特承先緒進不因人陛下憫臣無用舉直而有戅自<lb/>
奉圖太極宣綍中書陛下收臣以一心任臣以獨掌九年<lb/>
兾登宰輔八嵗載踐宗伯出擁干旄入叅衡鏡或雲臺之<lb/>
<pb n="KR4h0129_WYG_004-6a"/>
上㣲臣預疇咨之㫖或日觀之下詔臣操刋勒之文美而<lb/>
暢之臣實尤忝明憲不敢以纎負𤣥造竟㣲於滴助日月<lb/>
其渝水炭交集誠懷伏以前陪政事親荷德音謂臣等經<lb/>
侍軒墀子孫尚延保䕶臣荷螻蟻歘戴邱山臣宜生亦盡<lb/>
命死且陳力竊不知終而不知止朝列三數與臣同儕臣<lb/>
未六十推臣則幼獨臣彌當頓顇病不俟年盈量窮涯滿<lb/>
而招損逾時毎乖于勿藥永日猶繫于苞桑覽分必然貪<lb/>
榮所忌伏乞免臣見職退畢餘生察臣榮不可支矜臣分<lb/>
<pb n="KR4h0129_WYG_004-6b"/>
不能强迺臣之幸也豈悟仁壽之闥有此一時承明之廬<lb/>
無緣再謁心神已弊晷刻增悲叨睿鑒則多士莫先違聖<lb/>
顔則小臣何逺惟兾三條啓道萬乗巡京悦西怨之羣黎<lb/>
逮東封之從者危䰟倘駐枯骨如存是臣之愜非臣所望<lb/>
臣又聞驅奔効駕先輟於羸駘翔集賀成近遺於鎩翮彼<lb/>
尚知慕而况臣哉聞未遑請臣之懇戀至於墮官臣合書<lb/>
罪無任戰慄戀結之至<lb/>
　　齊王進白兎表<lb/>
<pb n="KR4h0129_WYG_004-7a"/>
臣聞輿圖欲逺則玉虎晨鳴轍迹方開則銀麞入貢伏<lb/>
惟陛下明明在上翼翼居尊徳動天闗威移地軸是以<lb/>
風烟照燭毛羽禎祥史不絶書府無虚日臣受服元戎<lb/>
用綏邉鄙轅門所届始次熊山前茅慮無乃獲白兎光<lb/>
鮮越雉色麗秦狐月徳符徴金精表瑞呈祥輿頌効異<lb/>
披圖尊敬之迹既明應事之機斯兆臣之龔行實從陜<lb/>
略瑞以素質彌雄西氣庶重承廟筭方事申威揜代偃<lb/>
奔分韓裂趙不任鳬藻踊躍之情<lb/>
<pb n="KR4h0129_WYG_004-7b"/>
　　　齊王進蒼烏表<lb/>
臣某言臣聞飛南陽之雉尚闡霸圗下建章之鵠猶調<lb/>
和氣况乃虞庭告瑞姬社呈祥咸髙識哺之心實貴能<lb/>
知之性伏惟皇帝陛下徳敎百姓孝刑四海攝提從紀<lb/>
天下文明是以東海輸禽乍改黔質西山度羽或變蒼<lb/>
精臣去月三十日行到陜州獲大都督莫仁回樂列稱<lb/>
於州射堂内見一蒼烏林薄回翔循環不去駐乗木之<lb/>
精轉司風之翼即召儀同某甲等同時觀見斯實禮敬<lb/>
<pb n="KR4h0129_WYG_004-8a"/>
所覃孝慈之感理宜歸瑞秘圖書祥帝册用光至徳取<lb/>
効升平無令赤鳯留止偏為瘞玉之歌𤣥鶴徘徊獨擅<lb/>
銜珠之舞<hi>鶴一作鵠孝刑一作刑于</hi>
　　　齊王進赤雀表<lb/>
臣某言臣聞南陽雉飛尚論秦覇建章鵠下猶明漢徳<lb/>
當今天不愛寳地必呈祥自應長樂觀符文昌啟瑞伏<lb/>
惟皇帝欽明文思惟以劬勞成務厯象日月允釐百工<lb/>
海水無波天星不動去四月十三日獲隴右符府叅軍<lb/>
<pb n="KR4h0129_WYG_004-8b"/>
李暉牒稱户屬秦州清水郡伯陽縣文谷林在家庭獲<lb/>
一赤雀光同朱鳯色類丹烏降火飛精似入公車之府<lb/>
流金成製若上凌雲之䑓謹按赤雀銜書止於鄷户周<lb/>
之受命興乎此祥即事所觀同符合契實可圖形瑞譜<lb/>
書頌儒林事足成䑓名堪紀號豈直雲中太守見赤心<lb/>
之奉主蓬萊童子知白環之報恩臣等預觀休徴情廹<lb/>
恒慶不任鳬藻之至<lb/>
　　　為晉陽公進玉律秤尺斗升表<lb/>
<pb n="KR4h0129_WYG_004-9a"/>
臣某言臣聞三才既立君臣之道已陳六位時成禮樂<lb/>
之功斯正故以叶和日月測度隂陽悦豫兆人儀刑萬<lb/>
國者也伏惟皇帝應籙馭天披圖受命㩀太陽而懸像<lb/>
履文昌而建極白環表讓徳之符𤣥珪告成功之瑞泰<lb/>
階既平升中可習必當水逮千年山稱萬嵗伏見敕㫖<lb/>
刋正音律平章厯象奏黄鍾而歌大吕變孤竹而舞雲<lb/>
門莫不逺取疎通聲從安樂四分既明三微且定是以<lb/>
聞鐘於洛浦即辨聲乖聽鐸於邯鄲先知響韻二分二<lb/>
<pb n="KR4h0129_WYG_004-9b"/>
至行於司厯之官九變九成被於中和之職足以動天<lb/>
地感鬼神被風俗平寒暑豈直吟嘯谿谷回翔鸞鳯而<lb/>
已哉是知零陵廟前徒尋舜管始平城下空論周尺臣<lb/>
聞上制其禮下習其儀君定其法臣行其事謹造玉律<lb/>
一具並玉秤尺斗升合等始得成功至于分粟累黍量<lb/>
絲數龠實以仰禀聖規叅詳神思所兾節移隂管無勞<lb/>
河内之灰氣動陽鍾不待金門之竹而琬琰事輕般倕<lb/>
慮淺不足展乎成均増輝度量賫器奉表以聞<lb/>
<pb n="KR4h0129_WYG_004-10a"/>
　　　進象經賦表<lb/>
臣某言臣伏讀聖製象經并觀象戯私心踴躍不勝忭<lb/>
舞伏以性與天道本絶尋求直以懸諸日月遂獲瞻仰<lb/>
九州既奠近對河圖四轍中䋲全觀玉䇿未飛𤣥鶴先<lb/>
聞金石之聲不上赤城獨見烟霞之氣置管而測光景<lb/>
愈髙沉玉而觀淵泉益逺寢不自涯課虚為賦詞非寥<lb/>
亮學無雕刻遂敢陳述誠為厚顔况復日之逺近本非<lb/>
童子所問天之渾盖豈是書生所談冒用奏聞伏増流<lb/>
<pb n="KR4h0129_WYG_004-10b"/>
汗之至<lb/>
　　　賀傳位於皇太子表<lb/>
臣某言伏見二月十九日詔傳位於皇太子昔者降居<lb/>
弱水登庸有優劣之殊來朝櫟陽繼體有君臣之異不<lb/>
得與夫天之兩日日之再中並曜聮輝重明雙照同年<lb/>
而語矣伏惟天元皇帝惟聖作聖惟親尊親降意於與<lb/>
能鳴謙於神器欲令百二相和先聞揖讓之風天下無<lb/>
為早識吾君之子是以運獨見之明行非常之事先天<lb/>
<pb n="KR4h0129_WYG_004-11a"/>
不違後天而奉皇太子身貞萬國道照四門夙膺再命<lb/>
之符寔允基天之命非闗復子明辟異於遷虞事夏既<lb/>
損既益尚或二天為離為火何妨兩日且平陽蒲坂賢<lb/>
臣則二十五人顓頊高辛才子則一十六族與此計事<lb/>
何遽無成鼚乎鼓之軒乎舞之自當八風通慶雲聚五<lb/>
老同逰三星連曜豈直雙龍再賜九雉重飛而已哉皇<lb/>
帝藐然姑射正當乗雲馭龍問道崆峒豈復先秋木落<lb/>
臣生遇堯年時逢舜日覩惟新之慶實倍萬恒情<lb/>
<pb n="KR4h0129_WYG_004-11b"/>
　　　為杞公讓宗師表<lb/>
臣某言伏見詔書以臣為使持節驃騎大將軍開府儀<lb/>
同三司宗師中大夫伏奉綸言心魂震讋臣聞堯分四<lb/>
岳是以望秩山川舜命九官是以光華日月必須儀刑<lb/>
以徳明試以功乃可協和萬邦咸熈庶績臣幼無學植<lb/>
長闕裁成鴻都之門不能定其章句鷄鹿之塞無以名<lb/>
其碑碣憑天潢之泒水附若木之分枝東岳則朝宿有<lb/>
名南宫則門䦨有籍在臣庸劣久知滿盈武陽以功臣<lb/>
<pb n="KR4h0129_WYG_004-12a"/>
之重特拜宗師東平以母弟之尊超登上將臣有何徳<lb/>
能兼此榮臣早傾廷䕃曽未扶墻母氏慈訓哀矜勞苦<lb/>
甫及成人復垂捐棄几筵如在忍離鞠飬之恩終天無<lb/>
報叩地難任欲草土丘陵終身塋域霜露申履時之感<lb/>
燕雀展廻翔之心不悟天澤沛然謬垂提㧞當今玉燭<lb/>
調和既非金革之世璿璣齊政豈忘松檟之餘况復一<lb/>
枝踡曲終危九層之䑓一股涔蹄必傷千里之駕皇帝<lb/>
欽明文思光宅區宇禮格四方無容奪臣之志孝治天<lb/>
<pb n="KR4h0129_WYG_004-12b"/>
下自當哀臣此情大宗為師更求同姓之國元戎叅乗<lb/>
别選能賢之臣伏願覧青蒲之奏曲允微誠詔鳯凰之<lb/>
池特収嚴召則天慈無濫私願獲從臣之容身便當有<lb/>
地不任荒悚戰懼之誠謹詣朝堂奉表以聞<lb/>
　　　功臣不死王事請門襲封表<lb/>
臣聞以法施民必傳祀典以勞定國必有承家孫叔敖<lb/>
祭酹無聞有傷良相汝叔齊𦙍嗣絶沒實貶賢臣謹案<lb/>
大統十六年格先有封爵死於王事絶嗣者聽以支子<lb/>
<pb n="KR4h0129_WYG_004-13a"/>
繼襲非死王事不許承封前牒五等功臣皆是勤勞王<lb/>
室身當患難扞禦災禍翼賛大猷一日遇疾身捐館舍<lb/>
不幸無𦙍享祀便絶于禮則不足于義則有傷未求上<lb/>
林之獵已削其侯不服襜褕之衣先除其國伏惟皇帝<lb/>
崇徳旌庸興亡繼絶聞鼓鼙而思將帥畵雲䑓而念舊<lb/>
臣豈有功存社稷而無後可守事盡忠貞而無祠可祭<lb/>
周于藩屏為約事在世功漢以山河為誓義存長久臣<lb/>
聞存人之國大於救人之災立人之後重於封人之墓<lb/>
<pb n="KR4h0129_WYG_004-13b"/>
竊以殷朝繼及無廢小宗周室興亡貴存身後紹髙宻<lb/>
者累葉豈專鄧禹之正𦙍嗣平陽者重世何必曹參之<lb/>
嫡孫愚謂生有其勞死非王事雖在支庶並聽承襲幸<lb/>
使伯有之魂不能為厲若敖之鬼其無餒而幽顯對揚<lb/>
人神咫尺<lb/>
　　　為梁上黄侯世子與婦書<hi>上黄侯蕭曄字通明始興王憺子初封安</hi>
　　　　<hi>陸侯厯晉陵太守</hi>
昔仙人導引尚刻三秋神女將梳猶期九日未有龍飛<lb/>
<pb n="KR4h0129_WYG_004-14a"/>
劒匣鶴别琴䑓莫不銜怨而心悲聞猿而下淚人非新<lb/>
市何處尋家别異邯鄲那應知路想鏡中看影當不含<lb/>
啼欄外將花居然俱笑分杯帳裏却扇牀前故是不思<lb/>
何時能憶當學海神逐潮風而來往勿如織女待填河<lb/>
而相見<hi>藝文類聚</hi>
　　　謝周明帝賜絲布等啓<hi>明帝名毓文帝第二子初封寕都公在位四年</hi>
　　　　<hi>為宇文護所弑廟號世宗</hi>
　　　　<hi>世宗髙祖皆雅好文學信特䝉恩禮至於趙滕諸王周旋欵至有如布衣之交</hi>
<pb n="KR4h0129_WYG_004-14b"/>
臣某啓奉勅垂賜雜色絲布綿絹等三十叚銀錢二百<lb/>
文某比年以來殊有闕乏白社之内拂草看氷靈䑓之<lb/>
中吹塵視甑懟妻狠妾既嗟且憎瘠子羸孫虚恭實怨<lb/>
王人忽降大賚先臨天帝賜年無踰此樂仙童贈藥未<lb/>
均斯喜張袖而舞𤣥鶴欲來撫節而歌行雲幾斷所謂<lb/>
舟檝無岸海若為之反風薺麥將枯山靈為之出雨况<lb/>
復全抽素蠒雪坂疑傾併落青鳬銀山或動是知青牛<lb/>
道士更延將盡之命白鹿真人能生已枯之骨雖復㧞<lb/>
<pb n="KR4h0129_WYG_004-15a"/>
山超海負徳未勝垂露懸針書恩不盡蓬萊謝恩之雀<lb/>
白玉四環漢水報徳之虵明珠一寸某之觀此寜無媿<lb/>
心直以物受其生於天不謝謹啓<lb/>
　　　荅趙王啓<lb/>
　　　　<hi>招初封趙國公建徳三年進爵為王除雍州牧大軍東討招為後三軍摠管又從髙祖攻</hi>
　　　　<hi>齊汾州中信歴遷驃騎大將軍開府儀同三司司憲  大夫  按書云渑池函谷又云遂</hi>
　　　　<hi>摠憲司當是此時與趙王啓</hi>
某啓仰承張幕全韓連營上地渑池置陣觧鄧禹之圍<lb/>
<pb n="KR4h0129_WYG_004-15b"/>
函谷開闗削王元之印蜂旗朝上刁斗夜鳴彌雄壯士<lb/>
之心足起横行之志况復才人出娉還得賢夫塞外有<lb/>
夫人之城軍中有女子之氣都尉青旗即時春色將軍<lb/>
大樹巳復花開雲氣浮壘流星汎枕細舞長歌横簫直<lb/>
笛當乎此時青雲之上信不學無術本分泥沉忽逢天<lb/>
造捜揚仄陋今者遂摠憲司預聞刋鼎獻嵗刑書既應<lb/>
懸法上春木鐸方須徇人但年髮已秋性靈久竭嘉石<lb/>
肺石無以測量舌端筆端惟知繁擁乖展一月遂涉兩<lb/>
<pb n="KR4h0129_WYG_004-16a"/>
年傾首東瞻山河千里風塵未盡霜露沾衣仰願珍宜<lb/>
以為身寳謹啓<lb/>
　　　謝趙王示新詩啓<lb/>
　　　　<hi>王好屬文學信體詞多輕艷</hi>
某啓鄭叡至奉手教累紙并示新詩八體六文足驚毫<lb/>
翰四始六義實動性靈落落詞髙飄飄意逺文異水而<lb/>
湧泉筆非秋而垂露藏之山嵓可使雲霧欝起濟之江<lb/>
浦必當蛟龍繞船首夏清和聖躬怡豫琉璃彫管鵲顧<lb/>
<pb n="KR4h0129_WYG_004-16b"/>
鸞廽婉轉緑沉猿驚鴈落下風傾首以日為年犍為舍<lb/>
人實有誠願碧雞主簿無由遂心寂寞荆扉疎蕪蘭徑<lb/>
驂駕來梁未期卜日遣騎到鄴希垂枉道<lb/>
　　　謝趙王賚絲布等啓<lb/>
某啓鄭叡至䝉賜絲布綾等十叚王褒至又䝉許賜錢<lb/>
等望外之恩實符大賚非常之錫乃溢生涯曳練且觀<lb/>
無勞白馬之望流泉欲委佇見青鳬之蜚楊池掘荷李<lb/>
園移樹既欣谷利彌思青林陳留下粟有愧深恩櫟陽<lb/>
<pb n="KR4h0129_WYG_004-17a"/>
雨金翻慙曲施靈䑓久客從此數炊黍谷長寒於今更<lb/>
暖從雲夢之田不踰此樂得豐城之劒未均斯喜謹啓<lb/>
<hi>林一作木</hi>
　　　謝趙王賚絲布啓<lb/>
某啓奉敎垂賚襍色絲布三十叚去冬凝閉今春嚴勁<lb/>
雪似瓊田凌如鹽浦張超之壁未足障風袁安之門無<lb/>
人開雪覆鳥毛而不暖然獸炭而逾寒逺降聖慈曲垂<lb/>
矜賑諭其蠶月殆罄桑車津實秉杼幾空織室遂令新<lb/>
<pb n="KR4h0129_WYG_004-17b"/>
市數錢忽疑賑綵平陵月夜驚聞擣衣妾遇新縑自然<lb/>
心伏妻聞裂帛方當含笑莊周車轍實有涸魚信陵鞭<lb/>
前元非窮鳥仰䝉經濟伏荷深慈謹啓<hi>實一作費</hi>
　　　又<lb/>
某啓某息荀娘昨䝉恩引曲賜絲布等五叚南冠獲宥<lb/>
既預禮延稚子勝衣還䝉拜謁闗尹津梁之織鄴地雙<lb/>
絲扶風彩文之機仙園獨璽青衿宜襲書生無廢學之<lb/>
詩春服既成童子得雩沂之舞况復栖烏挾子同知桂<lb/>
<pb n="KR4h0129_WYG_004-18a"/>
樹之恩澤雉將雛共喜行春之令根株一潤枝葉俱榮<lb/>
謹啓<lb/>
　　　謝趙王賚白羅袍袴啓<hi>白藝文作皁誤</hi>
某啓垂賚白羅袍袴一具程㩀上表空論雉頭王恭入<lb/>
雪虚稱鶴氅未有懸機巧緤變躡奇文鳯不去而恒飛<lb/>
花雖寒而不落披千金之暫暖棄百結之長寒永無黄<lb/>
葛之嗟方見青綾之重對天山之積雪尚得開衿冐廣<lb/>
樂之長風猶當揮汗白龜報主終自無期黄雀謝恩竟<lb/>
<pb n="KR4h0129_WYG_004-18b"/>
知何日<hi>緤一作綜</hi>
　　　謝趙王賚犀帶等啓<lb/>
某啓奉敎垂賚犀裝帶錢十貫魏君寳帶特賜劉楨趙<lb/>
王國租偏資裴楷貫藏文馬如燒安息之銀帶插通犀<lb/>
似獵雲南之獸北郭騷之長貧是所甘愜南宮敬之載<lb/>
寳殊非念望花開四照惟見其榮鼇戴三山深知其重<lb/>
昔沈羲將盡逢司命而還生士爕行埋值仙人而更活<lb/>
今日慈矜斯之謂矣馬前驅而導路或以識恩雞未曉<lb/>
<pb n="KR4h0129_WYG_004-19a"/>
而開闗容能報主謹啓<hi>三國志注童子謂杜畿司命使我召子畿固請童子為求代者</hi>
<hi>沈畿未詳埋集作終</hi>
　　　謝趙王賚米啓<lb/>
某啓奉教垂賚米十石丹烏銜穗既集西周黄雀隨車<lb/>
還蜚東市漬而為種不無霜雪之精取以論兵即有山<lb/>
川之勢某陋巷簞瓢櫛風沐雨剥榆皮于秋塞掘蟄燕<lb/>
于寒山仰費國租遂開塵甑非丹竈而流珠異荆䑓而<lb/>
炊玉東方朔之捧米既息長飢西門豹之墾田方慙此<lb/>
<pb n="KR4h0129_WYG_004-19b"/>
賚<hi>捧藝文作俸炊一作碎  並文苑英華</hi>
　　　謝趙王賚雉啓<lb/>
夏翟秋飛江翬春潤中牟縣之客遂得坐觀賈大夫之<lb/>
妻已應含笑仰費中㕑來供下客山川道逺口腹知恩<lb/>
<hi>藝文類聚</hi>
　　　謝趙王賚乾魚啓<lb/>
某啓䝉賚乾魚十畨醴水朝浮光疑朱鼈文鰩夜觸翼<lb/>
似青鸞况復洞庭鮮鮒温湖美鯽波瀾成雨鱗甲防寒<lb/>
<pb n="KR4h0129_WYG_004-20a"/>
某本吴人常想江湖之味及其飢也惟資藜藿之餘慈<lb/>
賚渥恩膏腴流竈不勞獅子之亭即勝雷池之長翻驚<lb/>
河伯獨不愛人足笑任公終年垂釣謹啓<lb/>
　　　謝趙王賚馬并繖啓<lb/>
某啓奉教垂賚紫騮馬并銀釘乗具紫紬繖一張上天<lb/>
降雨特垂深澤若木流光偏䝉私照廻兹翠葢事重劉<lb/>
基之恩降此青驪榮深李忠之賜北部丹帷更須髙捲<lb/>
西河竹馬即巳郊迎在命之輕鴻毛浮於弱水知恩之<lb/>
<pb n="KR4h0129_WYG_004-20b"/>
重鼇背負於靈山况復驚鴻别水但見裴徊黄鶴去闗<lb/>
惟知反顧棲戀之心事同於此<hi>並文苑英華</hi>
　　　謝滕王集序啓<hi>滕王名逌字爾固突文帝子位上柱國為隋文帝所害</hi>
　　　　<hi>滕王少好經史善屬文</hi>
某啓伏覽制垂賜集序紫微懸映如傳闕里之書青鳥<lb/>
遥蜚似送層城之璧若夫甘泉宮裏玉樹一叢𤣥武闕<lb/>
前明珠六寸不得譬此光芒方斯照燭有節有度即是<lb/>
能平八風愈唱愈髙殆欲去天三尺殿下雄才葢代逸<lb/>
<pb n="KR4h0129_WYG_004-21a"/>
氣横雲濟北顔淵闗西孔子譬其毫翰則風雨争蜚論<lb/>
其文采則魚龍百變蒲桃繞舘新開碣石之宮脩竹夾<lb/>
池始作睢陽之苑瑠璃汎酒鸚鵡承杯鳯穴歌聲鸞林<lb/>
舞曲况復行雲逐雨廻雪隨風湖陽之尉既成為喜之<lb/>
因舂陵之侯便是銷憂之地某本乏才用無多述作加<lb/>
以建業陽九劣免儒硎江陵百六幾從士隴至如殘編<lb/>
落簡竝入塵埃赤軸青箱多從灰燼比年痾恙彌留光<lb/>
隂視息桑榆已逼蒲栁方衰不無秋氣之悲實有途窮<lb/>
<pb n="KR4h0129_WYG_004-21b"/>
之恨是以精采瞀亂頗同宋玉言辭蹇喫更甚揚雄一<lb/>
吟一咏其可知矣好事者不求知音者不用非有班超<lb/>
之志遂以棄筆未見陸機之文久同燒硯至於凋零之<lb/>
後殘缺所餘又已雜用補袍隨時覆醬聖慈憐憫遂垂<lb/>
存録始知逾揚過差君子失辭比擬從横小人迷惑荆<lb/>
玉抵鵲正恐輕用重寳龍淵削玉豈不徒勞神慮匠石<lb/>
廻顧朽材變於彫梁孫陽一言奔蹄成於駿馬故知假<lb/>
人延譽重於連城借人羽毛榮于尺玉溟池九萬里無<lb/>
<pb n="KR4h0129_WYG_004-22a"/>
踰此澤之深華山五千仞終愧斯恩之重即日金門細<lb/>
管未動春灰石壁輕雷尚藏冬蟄伏願聖躬與時納豫<lb/>
南陽寳雉幸足觀瞻酈縣菊泉差能延夀伏遲至鄴可<lb/>
期從梁有日同杞子之盟㑹必欲瞻仰風塵共薛侯而<lb/>
來朝謹當逢迎冠蓋魚腸尺素鳯足數行書此謝辭終<lb/>
知不盡謹啓<hi>士一作事</hi>
　　　謝滕王賚巾啓<lb/>
某啓奉教垂賜鹿子巾一枚觧角新胎戴藤初朶落星<lb/>
<pb n="KR4h0129_WYG_004-22b"/>
交映連珠疎㸃盤龍之刀既剪長命之縷仍縫翠羽懸<lb/>
推芙蓉髙讓游斯隠士足笑鼔皮入彼春林方誇笋籜<lb/>
某蓬鬢鬆䬃衰容耆朽三秋不沐實荷今恩十年一冠<lb/>
彌欣此賚謹啓<lb/>
　　　謝滕王賚馬啓<lb/>
某啓奉教垂賚烏騮馬一匹栁谷未開翻逢紫鷰臨源<lb/>
猶逺忽見桃花流電争光浮雲連影張敞畵眉之暇直<lb/>
走章䑓王濟飲酒之歡長驅金埒謹啓<lb/>
<pb n="KR4h0129_WYG_004-23a"/>
　　　謝滕王賚豬啓<lb/>
某啓奉教垂賚肥豕一腔白腹見珍度遼東之水赤欄<lb/>
為重對襄陽之城忽降全恩謹充炮烙孫𢎞牧于淄水<lb/>
惟以求錢卜式養于上林豈知其味謹啓<hi>以上並文苑英華</hi>
　　　荅移市教<lb/>
昔張楷碩儒尚移𢎞農之市宜官妙篆猶致酒壚之客<lb/>
况復徳摠郇周聲髙梁楚希風慕義之士舉袂成帷卧<lb/>
轍反車之流摩肩相接遂使王充閲市之處逺出荒郊<lb/>
<pb n="KR4h0129_WYG_004-23b"/>
石苞販鐡之所翻臨涯㟁聖徳謙虚未忘諠湫欲令吹<lb/>
簫舞鶴還反舊鄽賣卜屠羊請辤新闠而交貿之黨好<lb/>
留豳岐之衆難遣<lb/>
　　　移齊河陽執事文<lb/>
周天和四年四月二十七使持節車騎大將軍儀同三<lb/>
司大都督陜西摠管府移齊河陽執事自疆場卧鼓邉<lb/>
鄙收烽義讓之行未能朞月孔誠誨盜即值苞藏是以<lb/>
板載之師須時而動自安封域非求拒防雖復風塵暫<lb/>
<pb n="KR4h0129_WYG_004-24a"/>
接旗鼓無侵五將即廻雙崤巳静始奉朝㫖獲被移書<lb/>
令受叛城使廻軍實想彼邉司已奉處分既有此還輒<lb/>
須領納未知何日可遣戍兵指附行人遲能速報盟且<lb/>
不渝隣境相善顧瞻原野幸甚實多故移<hi>獲被一作獲彼</hi>
　　　同前<lb/>
周天和四年十一月十日陜州摠管長史梁昕移齊河<lb/>
陽執事自拭玉繼書通闗去傳實謂上方銷劒山陽息<lb/>
馬過兹禦客或慢重扃屬故司疆隂行善盜君一臣二<lb/>
<pb n="KR4h0129_WYG_004-24b"/>
上穆下乖國家以邉鄙心揺須固備守大司馬齊國公<lb/>
天子介弟中軍元帥駕馭孫吴驅馳貔虎舉因農隙義<lb/>
異城郎師廵我境曾非反鄆縮載甫畢前旗已廻彼國<lb/>
兵馬不防殿後餘塵遂致相接建旌疉上未及五申安<lb/>
鄴城傍先驚七伏當時鋒刃或膏原野所獲彼將夏州<lb/>
刺史梁老首領今以相還户鄉不逺無令久客馬驢甲<lb/>
兵具條相勒封人宜依領納宿無鬪志不獲交綏致此<lb/>
埃塵誰階其咎<lb/>
<pb n="KR4h0129_WYG_004-25a"/>
　　　移敵留使文<lb/>
年月朔日某官告配某州郡前本欲發遣彼使但某入<lb/>
境以來國祥甫邇自秋迄冬未申欵接且狼星表邦嚴<lb/>
霜已戒浮河亂濟長路苦寒時當獻嵗惟新三元告慶<lb/>
珪贄盈庭華裔參軫式觀盛禮洽此嘉讙陽和既動澤<lb/>
漸萬邦便當遣使相隨永敦鄰睦故移<lb/>
　　　終南山義谷銘<hi>并序</hi>
周保定二年嵗次壬午七月己已朔大冢宰晉國公命<lb/>
<pb n="KR4h0129_WYG_004-25b"/>
鑿石闗之谷下南山之材維公匡濟彞倫𢎞敷庶績爕<lb/>
理餘暇披閲山經以為終南敦物日月虧蔽杶幹栝栢<lb/>
椅桐梓漆年代藴積于何不有乃謀山澤之官兼引衡<lb/>
虞之匠東出藍田則控灞乗滻西連子午則據涇浮渭<lb/>
派别八溪流分九谷銅梁四柱石闗雙啓青綺春門溝<lb/>
渠交映緑槐秋市舟檝相通蓄之則為屯雲泄之則為<lb/>
行雨青牛文梓白鶴貞松運以寘宮崇斯雲屋千櫨抗<lb/>
殿龍首干雲萬頃踈苗蟬鳴再熟川后讓徳山靈景從<lb/>
<pb n="KR4h0129_WYG_004-26a"/>
豈如運石甘泉纔通櫟陽之殿穿渠穀水直繞金墉之<lb/>
城將事未勞為功實重國富人殷方傳千載因功立事<lb/>
敢勒山阿銘曰<lb/>
寥廓上浮峥嶸下鎮直立千丈峯横萬仞桂月危懸風<lb/>
泉虛韻乗輿嶺阪舉鍤雲根八溪分注九谷通源北涵<lb/>
桐井南浮石門樸象大狀規䋲百堵交葛九成徘徊千<lb/>
柱桂棟凌波栢梁乗雨疏川剪谷落實摧柯事均刋木<lb/>
功侔鑿河<hi>關初學記作開引作列西作四闗作闕寘作冥直立作壁立樸作模樸象大狀句作横鴻</hi>
<pb n="KR4h0129_WYG_004-26b"/>
<hi>大河規作銀交作膠乗作垂剪作奠</hi>
　　　明月山銘<lb/>
竹窓標嶽四面臨虚山危簷迥葉落窓踈看椽有笛對<lb/>
樹無風風生石洞雲出山根霜朝唳鶴秋夜鳴猿堤梁<lb/>
以堰野路疑村船横埭下樹夾津門寧殊華盖詎識桃<lb/>
源<lb/>
　　　行雨山銘<hi>一作梁東宮行雨山銘</hi>
山名行雨地異陽䑓佳人無數神女看來翠幔朝開新<lb/>
<pb n="KR4h0129_WYG_004-27a"/>
粧旦起樹入牀頭花來鏡裏草緑衫同花紅面似開年<lb/>
寒盡正月遊春俱歸錦帔併脱紅綸天絲劇藕蝶粉生<lb/>
塵横藤礙路弱栁低人誰言洛浦一箇河神<hi>看來藝文類聚作羞</hi>
<hi>來頭作前緑作色生作多弱作垂</hi>
　　　刀銘三首<lb/>
風伯吹鑪雲師鍊冶鐵焰朝流金精夜下價重十城名<lb/>
髙千馬<lb/>
千金穎合百鍊鋒成光連斗氣燄動山精身文水動刃<lb/>
<pb n="KR4h0129_WYG_004-27b"/>
古珠生<lb/>
斗精遥降山靈下從水文千曲蛇鱗百重燕砥歛刃蜀<lb/>
水開鋒氣生分景環成曲龍<lb/>
　　　思舊銘<hi>并序</hi>
嵗在攝提星居監徳梁故觀寧侯蕭永卒嗚呼哀哉人<lb/>
之滅也既非金石所移士之悲也豈有春秋之異髙䑓<lb/>
已傾稷下有聞琴之泣壯士一去燕南有擊筑之悲項<lb/>
羽之晨起帳中李陵之徘徊岐路韓王孫之質趙楚公<lb/>
<pb n="KR4h0129_WYG_004-28a"/>
子之留秦無假窮秋于時悲矣况復魚飛武庫預有棄<lb/>
甲之徴鳥伏翟泉先見横流之肇星紀吴亡庚辰楚滅<lb/>
紀侯大去鄅子無歸原隰載馳轘轅長别甲裳失矣餘<lb/>
皇棄焉河傾酸棗杞梓與樗櫟俱流海淺蓬萊魚鼈與<lb/>
蛟龍共盡焚香複道詎歛逰魂載酒屬車寧消愁氣芝<lb/>
蘭蕭艾之秋形殊而共瘁羽毛鱗介之怨聲異而俱哀<lb/>
所謂天乎乃曰蒼蒼之氣所謂地乎其實摶摶之土怨<lb/>
之徒也何能感焉彫殘鎩翮無所假于風飇零落春枯<lb/>
<pb n="KR4h0129_WYG_004-28b"/>
不足煩于霜露幕府昔開賢俊翹首為羈終嵗門人謝<lb/>
焉至于東首告辭西陵長徃山陽車馬望别郊門潁川<lb/>
賔客遥悲松路嵇叔夜之山庭尚多楊栁王子猷之舊<lb/>
徑唯餘竹林王孫葬地方為長樂之宮烈士埋魂即是<lb/>
將軍之墓昔嘗歡宴風月留連追憶平生宛然心目及<lb/>
乎垂翅秦川闗河羈旅降乎悲谷之景實有憂生之情<lb/>
羙酒酌焉猶思建鄴之水鳴琴在操終思華亭之鶴重<lb/>
為此别嗚呼甚哉麟亡星落月死珠傷瓶罄罍恥芝焚<lb/>
<pb n="KR4h0129_WYG_004-29a"/>
蕙歎所望鐘沉徳水聲出風雲劒沒豐城氣存牛斗潸<lb/>
然思舊乃作銘云<lb/>
風雲上慘舟壑潜移駸駸霜露君子先危紀侯大去懐<lb/>
王不返玉樹長埋風流遂逺荀伯舊縣慶封餘邑萬里<lb/>
歸魂脩門詎入墳横武庫山枕盧龍思歸道永返葬無<lb/>
從徒留送鴈空靡長松平陵之東無復梧桐松聲蕭瑟<lb/>
長起秋風疇昔隆貴提携語黙託情嵇阮風雲相得有<lb/>
酒如澠終温且克朝陽落鳯大野傷麟佳城欝欝流寓<lb/>
<pb n="KR4h0129_WYG_004-29b"/>
于秦山陽相送唯餘故人孀機嫠緯獨鳯孤鸞閨深夜<lb/>
静風髙月寒生平已矣懐舊何期匣中絃絶隣人笛悲<lb/>
昔為幕府今成繐帷<hi>監徳藝文類聚作鶉首滅作戚肇作兆别作往傾作流與作共共作</hi>
<hi>並焚作燃共瘁作並瘁摶摶作博博至于作及乎摠作私庭作廬氣存作氣連伯舊作鄊故歸魂作傷魂墳横</hi>
<hi>作城連阮作琴獨鳯作獨鶴風髙月寒作風月俱寒舊作故絶作斷</hi>
　　　自古聖帝名賢讃二十七首<lb/>
　　　　黄帝見廣成子<lb/>
治身紫府問政青丘龍湖鼎沒丹竈珠流踈雲即雨落<lb/>
<pb n="KR4h0129_WYG_004-30a"/>
木先秋至道須極長生可求<lb/>
　　　　堯登壇受圖<hi>藝文作登壇銘</hi>
登壇洛汭沉玉河湄丹圖馭馬緑甲乗龜榮光上幕休<lb/>
氣連帷雖存克讓於見文思<lb/>
　　　　舜舞干戚<lb/>
平風變律擊石來儀先齊七政更服三危朱干獨舞玉<lb/>
戚空麾南風一曲恭已無為<lb/>
　　　　禹渡江<lb/>
<pb n="KR4h0129_WYG_004-30b"/>
三江初鑿九谷新成風飛鷁涌水起龍驚樂天知命無<lb/>
待憂生危舟遂静亂檝還平<lb/>
　　　　湯解祝網<lb/>
連珠兩起合玉雙沉穀為祥樹桑成樂林三方落網一<lb/>
面驅禽徳矣聖政仁乎用心<lb/>
　　　　武丁迎傅説<lb/>
虞田路斷辭澗泉飛躬勞版築有敝韋衣賢臣入夢天<lb/>
賜無違千巖之下遂得同歸<lb/>
<pb n="KR4h0129_WYG_004-31a"/>
　　　　文王見呂尚<lb/>
言歸養老垂釣西川岸止磻石溪唯小船風雲未感意<lb/>
氣怡然有此相望于兹幾年<hi>兹御覽作今</hi>
　　　　成王刻桐葉封虞<lb/>
虞叔百里居河之汾帝刻桐葉天書掌文禮以成徳樂<lb/>
以歌薰天子無戲唐其有君<lb/>
　　　　師尚父授丹書<lb/>
尚父一遇周王是親赤雀既下丹書已陳自論秉鉞長<lb/>
<pb n="KR4h0129_WYG_004-31b"/>
别垂綸獨有磻石留名渭濵<lb/>
　　　　周公戒伯禽<lb/>
伯禽居魯鳴玉來朝周公政治為國風謡北山有梓南<lb/>
山有橋禮容雖備俯仰無驕<lb/>
　　　　秦穆公飲盜駿馬<lb/>
駿馬遇盜秦王不嗔先傾羙酒翻畏傷人隣兵向國窮<lb/>
冦侵秦于時大盜還作功臣<lb/>
　　　　延陵季子遇徐君<lb/>
<pb n="KR4h0129_WYG_004-32a"/>
徐君有禮季子惟賢經過一遇如舊依然人非别後心<lb/>
許生前長松雖合寳劒猶懸<lb/>
　　　　五月披裘負薪<lb/>
披裘當夏俗外為心雖逢季子不拾遺金禽巢欲逺魚<lb/>
沉唯深清聲滅跡何必山林<hi>聲一作蹤</hi>
　　　　鉏麑見趙盾<lb/>
趙盾將朝端衣整笏鉏麑受命衝冠怒髮惆悵賢臣顧<lb/>
瞻城闕利劍不抽青槐先絶<lb/>
<pb n="KR4h0129_WYG_004-32b"/>
　　　　夫子見程生<lb/>
程生夫子一遇相知薄言傾蓋桑隂遂移清陽共羙賢<lb/>
聖同羇陳詩難别贈絹傷離<lb/>
　　　　榮啓期三樂<lb/>
榮期三樂唯人與年夫子相遇即以為賢性靈造化風<lb/>
雲自然雅琴雖古獨有鳴絃<lb/>
　　　　孫叔敖逢蛇<lb/>
叔敖朝出容悴還家母氏顧訪知埋怪蛇爾有隂徳陽<lb/>
<pb n="KR4h0129_WYG_004-33a"/>
報將加終為楚相卒受榮華<lb/>
　　　　蔡澤就唐生相<lb/>
蔡澤羇旅唐生决疑無勞神策不問靈龜富貴自取年<lb/>
夀須期雖云異相㑹待逢時<lb/>
　　　　漢髙祖置酒沛宮<lb/>
遊子思舊來歸沛宮還迎故老更召歌童雖欣入沛方<lb/>
念移豐酒酣自舞先歌大風<lb/>
　　　　漢武帝聚書<lb/>
<pb n="KR4h0129_WYG_004-33b"/>
獻書路廣藏書柱開秦儒出谷漢簡吹灰芝泥印上玉<lb/>
匣封來坐觀風俗不出蘭䑓<hi>柱御覽作府</hi>
　　　　張良遇黄石公<lb/>
張良取履跪授無辭兵書一卷長者三期昔稱韓相今<lb/>
為漢師穀城餘石還歸舊祠<lb/>
　　　　樊噲見項王<lb/>
樊噲將軍漢王車右不憚鋒刃何辭巵酒霸上屯軍鴻<lb/>
門固守持謝范増唯留玉斗<lb/>
<pb n="KR4h0129_WYG_004-34a"/>
　　　　袁盎諫文帝<lb/>
千乗峻轍六轡危行跡廻松坂山叙栁城龍淵地狹華<lb/>
蓋風驚賢臣攬轡可謂忠貞<lb/>
　　　　李陵蘇武别<lb/>
李陵北去蘇武南旋歸驂欲動别馬將前河橋兩㟁臨<lb/>
路悽然故人此别知應幾年<lb/>
　　　　朱雲折檻<lb/>
上書直諫有怙明君先求斬馬遂請魚文身摧欄檻義<lb/>
<pb n="KR4h0129_WYG_004-34b"/>
烈風雲應從御史翻頼將軍<lb/>
　　　　髙鳯好書不知流麥<lb/>
髙鳯好學專心不廻流連經笥對翫書䑓石門雲渡銅<lb/>
梁雨來麥流雖逺書卷猶開<lb/>
　　　　王祥扣氷魚躍<lb/>
王祥之母鮮鱗是求氷連釣浦凍塞寒流精誠有感無<lb/>
假沉鉤二老同膳雙魚共浮<lb/>
　　　　鶴讃<hi>并序</hi>
<pb n="KR4h0129_WYG_004-35a"/>
武成二年春三月雙白鶴飛集上林園大將鄭偉布弋<lb/>
設罝並皆禽獲六翮已摧雙心俱怨相顧哀鳴孤雄先<lb/>
絶孀妻向影天子愍焉信奏事階墀立使為讃<lb/>
九臯遥集三山迴歸華亭別唳洛浦仙飛不妨離繳先<lb/>
遭見羈籠摧月羽弋碎霜衣塞傳餘號闗承舊名南遊<lb/>
湘水東入遼城雲飛欲舞露落先鳴六翮摧折九門嚴<lb/>
閉相顧哀鳴肝心斷絶松上長悲琴中永别<lb/>
　<lb/>
<pb n="KR4h0129_WYG_004-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後周文紀巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻十九</head>
    <p>
<pb n="KR4d0030_WYG_019-1a"/>
欽定四庫全書<lb/>
　祠部集巻十九　　　　　　宋　强至　撰<lb/>
　　狀<lb/>
　　代上施待制狀<lb/>
右某自督漕舟鎮繁使部居靡定所日無少閒職是音<lb/>
縢之缺然曠諮徳履之安否恭以某官稟氣間傑為時<lb/>
聞人由妙年而取甲科不累日而都顯位外臺重使誠<lb/>
曰藉才之司内閣詞臣决非久次之地行膺迅召亟踐<lb/>
<pb n="KR4d0030_WYG_019-1b"/>
元台顧惟孱㣲有所棲倚<lb/>
　　代上潤州知郡曹殿丞狀<lb/>
右某近者伏遇某官駕言于藩道出兹土輙緣門下之<lb/>
舊履獲坐隅之親方敘感悰遽零别涕惟兩轓之税駕<lb/>
聳雅俗以瞻風仍審剛辰已開尊府宿官兹限馳賀無<lb/>
階恭以某官職貫㡬深量函剛實雄文取重于時論大<lb/>
雅追還于古風圭衮儻來靡嬰于素志江山有助不廢<lb/>
于清吟而况先一州乃大用之基為三公繇此塗而出<lb/>
<pb n="KR4d0030_WYG_019-2a"/>
行甄治狀入對王休列職近嚴副時傾矚俛惟孱懦最<lb/>
辱奬題企頌兼常文陳匪悉<lb/>
　　代上本州知郡虞部狀<lb/>
右某自除近屏久偃故廬輙縁恭梓之由屢叩訟棠之<lb/>
下備䝉優顧隂激懦衷為郡事叢貢書禮曠仰惟坐鎮<lb/>
俯順生經恭以某官親遘熙朝洊揚膴仕紫垣應宿早<lb/>
厯于清郎秀野班春聊蘇于雅俗行膺宸選少慰人言<lb/>
伏望上為國家精調寢餗<lb/>
<pb n="KR4d0030_WYG_019-2b"/>
　　代上致政相公狀<lb/>
自領守麾日棲鈞庇仰惟吉履俯萃醲休恭以某官道<lb/>
著將明量函方重出應千齡之旦來翊兩朝之功天下<lb/>
既安巳休于廟畧宸衷得請遽致于官榮<lb/>
　　代上新知南京歐陽龍圖狀<lb/>
某士鄉近器儒世緒風頃繇天幸之然獲綴賢科之後<lb/>
輙階素分嘗覯清塵旋縁位貌之殊邈有霄泥之隔自<lb/>
視冗外不敢貢書而凟尊日聞軒翔徒爾望風而竊抃<lb/>
<pb n="KR4d0030_WYG_019-3a"/>
伏審祗承恩詔出尹留都某適督漕舟矧往來之皆道<lb/>
復欣里開將鎮撫之焉依榮幸兼常企瞻倍切恭以某<lb/>
官際天藴識名世標才中外洊揚明哲一致主盟吾道<lb/>
於變文章之淳昌言當時幾臻風俗之厚尚緩台衡之<lb/>
拜聊司宫鑰之嚴然父母一邦不足充天下之望而領<lb/>
袖百辟行以副上心之傾<lb/>
　　代上栁侍郎狀<lb/>
叨紆守紱獲邇侯封如憐洪河日所蒙潤不逺數舍缺<lb/>
<pb n="KR4d0030_WYG_019-3b"/>
然貢音伏惟鎮撫雄藩綏寧泰宇恭以某官早紆賢業<lb/>
親㑹聖辰挺忠諒之一心出誠明之正性華要之選翺<lb/>
翔巳周訟樹班條寧容於滿嵗公槐正位行在於匪朝<lb/>
　　代上錢内翰狀<lb/>
徘徊未路荏苒外麾日為吏事之勞分絶朝遊之齒自<lb/>
視冗散罔敢片言之凟尊豈圖高明遽加餘論之垂飾<lb/>
諒其愚介謂可甄揚遐佩恩暉陰盈感愫恭以某官忠<lb/>
諒許國文章世家親逢聖期獨膺賢選究國體而指人<lb/>
<pb n="KR4d0030_WYG_019-4a"/>
事巳極著篇之竒潤化神而輔帝猷佇觀行事之效矧<lb/>
禁林之上笏即台衮之便途匪朝登庸為世休福<lb/>
　　代上昭文相公狀<lb/>
適抵官局遐企台光去國非遥盡出大鈞之賜貢書差<lb/>
緩重干上衮之威伏惟燮調氤氲翕受禧福恭以某官<lb/>
際天藴識名世標賢以文章取甲科以忠誼結明主向<lb/>
專將渥之制力厎冦巢之平衣冠百工大大臣之能事<lb/>
富庶四海見真相之偉才<lb/>
<pb n="KR4d0030_WYG_019-4b"/>
　　代上潤州曹殿丞狀<lb/>
奔馳吏部密邇侯封間輙貢書而凟尊遽蒙記室之還<lb/>
教拜而伏讀藏以為榮伏惟鎮撫善藩綏寧泰宇恭以<lb/>
知郡殿丞夙鐘間氣親遘熙辰父母一州不足充天下<lb/>
之望旦夕中詔行以副上心之傾徊翔顯途暉映當世<lb/>
俛惟孱懦鎮託甄題感臆所懷名言匪悉<lb/>
　　代上王承㫖狀<lb/>
一違牆宇尋蒞方州有簿領之裝懷寢成冗𤨏顧音縢<lb/>
<pb n="KR4d0030_WYG_019-5a"/>
之布問坐致濶稀伏惟某官業術精奥方格淳修學足<lb/>
以挹軻雄之源行足以蹈淵騫之軌親逢文雅之㑹優<lb/>
冠秀㢘之科華要洊揚聲光以綽視草玉堂之署密奉<lb/>
辰猷調元金鉉之司行被神化<lb/>
　　代上交代郎中狀<lb/>
伏審入奉宸緡出紆守紱夫何榮幸輙預交承善政缺<lb/>
然靡尤於既往高賢繼者當俟於更張方覩除書之來<lb/>
因馳賀牘之晚恭以某官學際聖閫才為吏師泗當淮<lb/>
<pb n="KR4d0030_WYG_019-5b"/>
服之衝佇凝於治狀嵗上甘泉之課首被於恩章咨覯<lb/>
非遼欣瞻倍切<lb/>
　　代上畱守龍圖狀<lb/>
就蒙恩詔移領邑章往來江淮顧舊學之幾廢委寄民<lb/>
社於有政而曷施尚幸單蹤早棲大庇髙明有造諒舊<lb/>
物之不移鎮統焉依幸孤生之有託行瞻大斾増忭寸<lb/>
襟<lb/>
　　代上栁龍圖狀<lb/>
<pb n="KR4d0030_WYG_019-6a"/>
把麾侯服遠跡賓除徒然徳誼之傾缺爾牋縢之奉仰<lb/>
惟純履舉萃醲休恭以某官盛業熙邦雄文經世席兩<lb/>
朝之宸眷夙著耆明踐内閣之官榮行聞登用<lb/>
　　代上潤州曹國博狀<lb/>
猥𤨏無堪惷頑惟舊乘以吏曹之冗缺然牋牒之修伏<lb/>
蒙自損達尊時占勤教而復諒其孤進之自絶有先容<lb/>
之為府矜滯蹤力發薦口常自策於駑猥庶託稱於奬<lb/>
提伏惟鎮撫善邦綏安泰宇恭以某官直清不倚莊重<lb/>
<pb n="KR4d0030_WYG_019-6b"/>
自居才為吏師名重物論東南之屏聊布於寛條左右<lb/>
之廷渴聞於正議行承温檢驟陟顯塗<lb/>
　　代上南京歐陽龍圖狀<lb/>
某早會石文寖階下列出繇寒士之目樂聞大夫之賢<lb/>
若夫作世之宗師立朝有風采逖聽輿論率歸巨公如<lb/>
揭日月而行孰不仰望居為秦楚之隔未嘗進趨比者<lb/>
伏遇就奉詔音出觀藩政夫何恭梓之里獲被訟棠之<lb/>
風敢縁幸㑹之機以紆平素之願恭以某官徳函剛實<lb/>
<pb n="KR4d0030_WYG_019-7a"/>
識貫幾深道簡上心聲聞天下而自振藻書殿代言禁<lb/>
廷文章大醇坐復古道制作一出立為人模固宜暢鈞<lb/>
軸之弼謀廣幅員之休祉尚淹符冊屈布寛條然祕殿<lb/>
侍臣寧久外補而上台貴仕行被外庸副國倚毗協時<lb/>
瞻矚<lb/>
　　代上知郡郎中狀<lb/>
比者知郡郎中得請宸疏奉安親兆暫還僊墅兼侍夀<lb/>
輿自使斾之戒塗即秋霖之綿日稔獲晨昏之奉諒忘<lb/>
<pb n="KR4d0030_WYG_019-7b"/>
跋履之勞仰料冲頤翕臻純祉恭以某官體凝簡重氣<lb/>
迪醇深親逢復旦之期寖踐列星之位晝繡旋里兹極<lb/>
於時榮昔𥜗興謡方繄於風治<lb/>
　　代上端公狀<lb/>
近者伏值某官臨督通漕留止屬封俛惟冗遭適備下<lb/>
吏獲委草茅之賤屢趨旌棨之嚴使車南轅倐兹累月<lb/>
官簿盈案曽無暇時第馳戀於門牆廣布誠於牋牒伏<lb/>
惟坐籌大計舉萃龎禠恭以某官道具粹醇器函剛實<lb/>
<pb n="KR4d0030_WYG_019-8a"/>
早紆賢業自結主知總金穀而贍中都久茂風績秉鈞<lb/>
衡而調大化遲膺册書眷言單𤨏之蹤訖望埏容之賜<lb/>
　　代上宋内翰歐陽龍圖狀<lb/>
祗奉臺移往提河役奔馳俗狀畱止治封伏蒙忘宗工<lb/>
之顯嚴顧郎曹之散冗外厨五鼎靡獨享於豐珍清酒<lb/>
百壺並曲加於撫勞比需訖事亟往拜嘉一瞻體貌之<lb/>
尊少叙腹心之感遽被上官之命俾從他郡之行鄙願<lb/>
頓違愚衷第切伏惟坐班風教翕萃福禧恭以某官上<lb/>
<pb n="KR4d0030_WYG_019-8b"/>
天元精清廟偉器高文經世亮節在廷鉤姬孔之聖微<lb/>
發為事業輔勲華之主徳動罄謀謨暫淹公輔之才出<lb/>
鎮藩垣之寄行膺徽册登冠中階益隆宸扆之知庶協<lb/>
朝紳之議<lb/>
　　代上文相公狀<lb/>
伏審還印宰廷領麾藩服肅使旌而就道露公冕以觀<lb/>
風仍即便時已開尊府恭惟某官器函剛實才貫幾深<lb/>
出對休辰進更顯仕密藴廟堂之略往分邊閫之憂旋<lb/>
<pb n="KR4d0030_WYG_019-9a"/>
總計於漕臺亟陞華於延閣殿坤維之劇部尋被更書<lb/>
掌樞幄之繁機未嘗坐席遽膺宸詔改貳台司值强敵<lb/>
之不咸嬰孤城而自守獨形忠憤請殄姦妖果廟算之<lb/>
萬全破冦巢於一舉晉公平蔡宜位絶於官師傅説賚<lb/>
商以道開於人主登庸賢俊振拔滯淹拒塞幸門追講<lb/>
闊典少見大臣之能事弗殫真相之偉才懇瀝讓封願<lb/>
還幾政雖斷章趣戒重違金石之誠而俞命隨頒聊付<lb/>
圭符之寄加尊八座均逸陪京諒五月之政成復三篇<lb/>
<pb n="KR4d0030_WYG_019-9b"/>
之冊拜<lb/>
　　代上兩轉運狀<lb/>
寄身節下日棲蔭宇之濃董役河濵斗曠音函之奉抗<lb/>
塵客而亡狀企使範以増勞伏惟主計多餘嗇神増裕<lb/>
恭以某官郎垣碩徳王國偉才親遘光華之辰備伸久<lb/>
大之業綢繆利柄矧風績之茂焉趨走詔音行恩章之<lb/>
嘉止<lb/>
　　代上張端明狀<lb/>
<pb n="KR4d0030_WYG_019-10a"/>
昨者沿牒上臺假塗大府企門牆而竊抃將卜嚴趨貢<lb/>
牋牒以凟尊預紆下悃伏惟被細書之温厚移巨屏於<lb/>
東南阻叩坐隅徒瞻廷表豈謂廟堂之量廣不遺塵土<lb/>
之跡疎首占鈞函仍頒釋部拜嘉甚渥撫巳増榮伏以<lb/>
某官方格淳修業術精奥髙文大策蚤踐於賢科至論<lb/>
昌言有禆於聖世旋持荷槖道陟嚴塗司内命於禁扃<lb/>
方殫儒效暢偉謀於計府巳集邦須輟祕殿之華班分<lb/>
左符之重寄民瞻滋切上意方傾遽遘親闈之悲差池<lb/>
<pb n="KR4d0030_WYG_019-10b"/>
公衮之拜然萬鍾及養足少抑於哀摧儻細札奪情庶<lb/>
兩全於忠孝<lb/>
　　上徐都官狀<lb/>
昨調天銓始官淮服風波起乎萬狀初驚宦路之艱塵<lb/>
土萃于一身因識掾曹之辱若乃接人情之至術治獄<lb/>
事之大方侗然而愚罔所知嚮備蒙教朂僅保傾危以<lb/>
至陰沸滯蹤力開薦口皆重恩之難報第孤抱之知歸<lb/>
去徳彌年瞻風惟日悵簿書之犯慮汩沒無休顧牋牒<lb/>
<pb n="KR4d0030_WYG_019-11a"/>
之問安缺疎不講分從譴怒自爾擯遺何長者優容之<lb/>
深出微生忖度之外兩頒勤誨愈篤曩懷固始望之大<lb/>
踰加積憂之頓釋仍審協宣寛詔増裕冲襟恭以某官<lb/>
莊重粹温剛明精敏闗掌郡治尚鬰高賢之資鉤深聖<lb/>
微行躋太史之局其為慶幸曷盡敷陳<lb/>
　　上陳主客狀<lb/>
某承學不優宿官亡狀當淮州之雜會决囹圄之重繁<lb/>
慚磔鼠之微能訖無智慮挾籠狙之小數間得事情其<lb/>
<pb n="KR4d0030_WYG_019-11b"/>
如鄙訥少文羈孤寡援第慤亷而自守雖顛躓以誰憐<lb/>
散木之出溝中匠無顧者棄芻之委道上人皆踐之尚<lb/>
繄吏局之卑正𨽻使旌之下時矜寒素弗忍擯遺坦然<lb/>
開至公之懷舉以堪一邑之寄發蹤自始論感無涯遘<lb/>
外計之需才遽嚴麾之易地心傾恩館戀極疲軒伏惟<lb/>
順泛齋舲具綏泰宇恭以某官器能膚敏風業宏長親<lb/>
對休辰洊揚顯仕按簡書之輕重方及朞年董金穀之<lb/>
輸將驟移南服矧時論以剛明推重主上以忠誼知名<lb/>
<pb n="KR4d0030_WYG_019-12a"/>
行聞被優詔於塗中趣還轅於闕下亟更大任少副羣<lb/>
言<lb/>
　　代上揚州張學士狀<lb/>
千騎過郊向諧瞻覯貳車監郡鎮若將迎間叅决於簿<lb/>
書因寖稽於牋牒伏審肇開尊府肅布寛條密接化封<lb/>
日聞治狀歊炎貫序燕寢飡和恭以某官學造聖微識<lb/>
探經奥對休辰而逢吉躋顯仕以揚光預計財闈茂經<lb/>
畫宣風漕節多所澄清久簡帝宸洊紆守紱露章按罪<lb/>
<pb n="KR4d0030_WYG_019-12b"/>
巳著於威明増秩疏恩行膺於甄擢<lb/>
　　代上省主并二漕狀<lb/>
庇迹崇麾尸官再嵗五能俱短固乏於寸長一个無他<lb/>
或矜於小善被文移於計府鬻籍入之民家奔走道塗<lb/>
淹徊日月覬成拙效罄竭微勞以訖事經敢希賞格偶<lb/>
獲免於瘝曠幸不辜於使令報知已之心雖堅於金石<lb/>
助公家之利何啻於涓埃遷次一官兹誠始望之外挈<lb/>
提孤跡更頼剡章之明恭以某官道廣進人恩隆成物<lb/>
<pb n="KR4d0030_WYG_019-13a"/>
開推轂之言味多所揄揚發踰衮之褒華願加慰薦庶<lb/>
令駑猥足企龍光苟無似之叨榮則有能之知勸深懷<lb/>
厚徳第劇愚誠<lb/>
　　上廣徳知軍袁郎中狀<lb/>
頃以諸生最蒙優遇居常策勵報稱奬憐再舉登科尋<lb/>
喪慈母一官來泗遂為冗曹跡久去門牆之嚴名不徹左<lb/>
右之聽謂由疏賤從爾擯遺企軍壘之剖符自淮州而<lb/>
假道首傳勤誨愈篤曩恩損齒爵之達尊屢紆騶御顧<lb/>
<pb n="KR4d0030_WYG_019-13b"/>
州縣之勞職俾侍坐隅而復垂憫滯蹤許開薦口始終<lb/>
被惠感服無涯恭以某官才貫幾深器函剛實守麾最<lb/>
樂聊布於寛條公衮儻來靡闗於素志行旌善狀亟陟<lb/>
嚴塗<lb/>
　　上代許州相公狀<lb/>
伏審繼列讓封願還幾政奉宸緡而得請露公冕以宣<lb/>
風因瀝愚誠仰陳台睠況朝廷有達尊之訓廟堂有絶<lb/>
禮之嚴豈料厚慈兼持謙徳親命記室回貺鈞函拜伏<lb/>
<pb n="KR4d0030_WYG_019-14a"/>
究觀驚惶失據恭以某官天民先覺王佐偉才出對休<lb/>
辰進揚顯仕更弼謨於兩府聳烈業於本朝寖簡上心<lb/>
登冠羣后拔賢俊以開治路抑權豪以閉倖門佐闊典<lb/>
之未行殫豐功於巳試懇辭上衮出鎮巨邦矧巖石具<lb/>
瞻尚思於鈞造而陜郊處外行被於詔還<lb/>
　　代上龎昭文狀<lb/>
自塵下士之列蚤出大賢之門旋庇台光寖陞郎位悉<lb/>
心圖報思樹立以無階造物誤恩亟甄提於不次擢自<lb/>
<pb n="KR4d0030_WYG_019-14b"/>
計廷之末董兹漕節之繁去國非遥誠荷洪鈞之賜貢<lb/>
書差緩懼干上衮之威伏惟坐論猷為力宣利澤神明<lb/>
所相福祚載蕃恭以某官業履崇髙智謀光大抱廟堂<lb/>
之偉器挺金石之純誠出對休辰進揚顯仕更弼謨於<lb/>
兩府聳風烈於本朝獨深真主之知首宅元台之序圖<lb/>
講至治薫陶太和百度清明羣生舒暢稷卨視已儀刑<lb/>
列辟之先堯舜吾君拱揖法宫之上躋宗工之極致光<lb/>
信史之直書曾是冗微最叨奬遇庶成毫髪之效訖稱<lb/>
<pb n="KR4d0030_WYG_019-15a"/>
埏鎔之仁<lb/>
　　代上栁龍圖狀<lb/>
曏縁崇斾戾止陋邦適佐郡符幸通謁舍不遺門下之<lb/>
舊屢獲坐隅之親造使車之西還倐彌年所顧官簿之<lb/>
堆積缺貢信音伏惟坐布寛條誕膺純祉恭以某官冲<lb/>
襟有裕亮節不回明哲于躬具存大雅之美典刑在事<lb/>
允藉老成之資獨臨端朝自結真主履官階於延閣冠<lb/>
鄉列於禮司藩服一麾暫勞於王事詔音三節行簡於<lb/>
<pb n="KR4d0030_WYG_019-15b"/>
帝心<lb/>
　　代上李兵部狀<lb/>
比者進承恩詔往領計臺自江而東厥賦彌夥矧惟封<lb/>
蔀隣小醜之繹騷宜有經謀贍一方之支度豈圖繁使<lb/>
遽假菲才獲幸於天借棲有地恭以某官器函剛實識<lb/>
貫幾深早邀聰哲之知出總東南之漕剗去宿弊樹成<lb/>
親規董淮海之輸將適凝風績副京師之供億行被褒<lb/>
章紀美王常増光相閥<lb/>
<pb n="KR4d0030_WYG_019-16a"/>
　　代上安撫舍人狀<lb/>
伏審宣命列邦著聲近署揭使旌而就道聳侯服以傾<lb/>
風拜徳有期實天與幸恭以某官器函夷雅道具粹醇<lb/>
言施當世而可行學質古人而不謬帝念東南之郡民<lb/>
罹水旱之年屈邇臣侍從之華奉承明詔將天子惠綏<lb/>
之意慰撫羣元某適守陋藩行瞻上笏永言企抃曷究<lb/>
文陳<lb/>
　　代上張學士狀<lb/>
<pb n="KR4d0030_WYG_019-16b"/>
早繇寒士之目嘗出大賢之門尋冒俊科寖陞閨籍第<lb/>
銜恩而有素怵論報以無階而且跡久去師牆之嚴名<lb/>
不徹閽人之聽謂由疎簡從爾擯遺㑹督府之剖符自<lb/>
陋邦而假道獲瞻威采愈篤顧憐何天幸之復然續恩<lb/>
暉而有所外臺轉給方渴於英才明詔褒優亟還於要<lb/>
職俛惟官次得𨽻使麾新命傳聞寸襟竊忭恭以某官<lb/>
道先民覺學貫聖微夙躋朝弁之華久列書林之選主<lb/>
知物論率髙恬退之風賢業忠謨行罄將明之效<lb/>
<pb n="KR4d0030_WYG_019-17a"/>
　　代上揚州知府學士狀<lb/>
伏念向從遠宦方復故棲夫何恭梓之邦獲被坐棠之<lb/>
化巳浮單舸將次近封拜徳有涯實天與幸恭以某官<lb/>
才謀高亮器識宏通早陞朝弁之華旋被書林之選郎<lb/>
垣久次素髙恬退之風帝詔趣歸行懋褒加之典餘須<lb/>
瞻伏以訖悃悰<lb/>
　　代上致政杜相公狀<lb/>
南郡下僚西州末介被臺符而奔命曾靡寧居遡材館<lb/>
<pb n="KR4d0030_WYG_019-17b"/>
以馳心第勞景仰曠修牋牒上凟燕興恭以某官河嶽<lb/>
上靈瑚璉茂器懿妙文而表世端亮節以在廷股肱兩<lb/>
朝體貌一徳厯豐功於巳試避要路而弗居珍䇿熙邦<lb/>
備見將明之效安車就第益全恬退之風素里揮金聊<lb/>
追於逸致青編載筆増美於臺書<lb/>
　　代上江寧府郎待制狀<lb/>
冒職云初究心乃事仰止燕言之美缺然牋牒之修伏<lb/>
惟吉壤觀風冲襟毓粹恭以某官識深經奥學造聖微<lb/>
<pb n="KR4d0030_WYG_019-18a"/>
言施當世而可行道質古人而不謬厭司内閣之待樂<lb/>
駕兩轓之遊圭衮儻來靡嬰於素志江山有助不廢於<lb/>
清吟行被詔歸驟光柄任<lb/>
　　上南京通判都官狀<lb/>
頃在鄉閭嘗依師席訖無優學止綴下科遂參冗吏之<lb/>
遊誠玷先生之誨當淮州之雜會决犴獄之重繁跡久<lb/>
去門牆之嚴書不徹左右之聽謂由疏賤從爾擯遺近<lb/>
偶北轅輙嘗進謁伏蒙忘其位貌之隔視若子姓之親<lb/>
<pb n="KR4d0030_WYG_019-18b"/>
曲以顧存優于奬最旋違盛徳増企寸心恭以某官學<lb/>
鉤聖微聲重時論闗决名都之治聊以康民延登袐館<lb/>
之華乃為宜職<lb/>
　　代上田省主狀<lb/>
近縁臺檄往督漕舟止神甸之近郊無由越進企恩閎<lb/>
於一舍第效臺趨因紓瞻嚮之懷仰凟高明之聽願登<lb/>
翹館釋戀疲軒遽錫公移俯從愚悃逮通名於謁舍旋<lb/>
拜徳於賓除伏蒙損計相之達尊顧郎官之冗列虚襟<lb/>
<pb n="KR4d0030_WYG_019-19a"/>
引納更僕優延省已毫毛之輕衝恩山嶽之重自還吏<lb/>
局増想台儀伏惟坐籌邦計之繁翕受天和之粹恭以<lb/>
某官民靈先學王佐偉才親遘重熙之辰蚤躋特達之<lb/>
選兼禁扃之華序領財府之劇謀富國康民皆出著篇<lb/>
之舊經邦致主行登秉軸之崇<lb/>
　　代上青州文相公狀<lb/>
伏審出臨治屏巳整齊艫鐃鼓沸川允極行暉之盛壺<lb/>
奬溢路前知輿望之濃矧在冗僚最叨巨造淮壖雅守<lb/>
<pb n="KR4d0030_WYG_019-19b"/>
獲在於便塗道左瞻風庶伸於下拜日需台斾竊忭愚<lb/>
襟<lb/>
　　代上判監檢討王學士狀<lb/>
自阻緒言旋嬰細務第瞻書殿之貴差緩公函之修方<lb/>
春肇和所履綏福恭以某官術業經遠文章世家親逢<lb/>
聖辰早暢賢藴譌文缺簡叅藏寶之刋修善教素風兼<lb/>
成均之早育少殫儒效行被帝咨亟踐嚴塗繼陞顯仕<lb/>
伏望為國自籌以時考祥<lb/>
<pb n="KR4d0030_WYG_019-20a"/>
　　代上王承㫖狀<lb/>
枵淺之資㝠頑惟舊頃縁吏役嘗拜台儀鈞造特深有<lb/>
容一介之技天幸何薄不出大賢之門殆逺貳於州符<lb/>
復累從於臺檄奔命弗暇貢音絶疎尚繄全度之寛靡<lb/>
誅苛禮之失伏惟總司内命誕萃繁禧恭以某官識宇<lb/>
閎通才謨髙亮蚤甲儁科之選亟更書殿之游洊厯班<lb/>
榮宻謀邦體以至提綱憲府作尹天京旋出殿於邊藩<lb/>
益茂凝於風績甘棠勿翦方惠政之化民零雨既濛既<lb/>
<pb n="KR4d0030_WYG_019-20b"/>
介圭之脩覲上心宿注時論僉歸金鼎調元行顯持於<lb/>
宰柄玉堂視草聊首暢於宸猷<lb/>
　　上裁造太博狀<lb/>
右某自逺師牆鎮膺吏局日臨鞭扑之囂冗坐致音縢<lb/>
之缺疎仰跂恩暉第盈感戀顧歊炎之在序諒燕起之<lb/>
惟時恭以某官識貫幾深徳函剛實出納闗慮誠屈髙<lb/>
賢之資校讎需才行歸太史之局俛惟孱陋永托甄題<lb/>
伏望上為邦朝精調寢餗<lb/>
<pb n="KR4d0030_WYG_019-21a"/>
　　代上省主張端明狀<lb/>
右某向奉朝參嘗修板謁世蒙授進之賜跡免凟尊之<lb/>
嫌濶絶台光倐焉累月棲遲旅次邈矣一涯曠敘暄涼<lb/>
仰諮寢味恭以某官夙鍾間氣親遇熙辰秉忠諒之一<lb/>
心出誠明之正性入尹京邑進居樞廷允極將明之資<lb/>
以基太平之業然而國朝重選主計為艱金穀大司得<lb/>
才則濟意先財府之充給即議冊書之寵加匪朝登庸<lb/>
爲世休福伏望上爲邦社精調宴興<lb/>
<pb n="KR4d0030_WYG_019-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻十九<lb/>
</p>
<p>
</p>
  </div>
</body>
</text>
</TEI>
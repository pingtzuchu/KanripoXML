<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻二十七</head>
    <p>
<pb n="KR4d0030_WYG_027-1a"/>
欽定四庫全書<lb/>
　祠部集巻二十七　　　　　宋　强至　撰<lb/>
　　書<lb/>
　　賀鄭毅夫内翰書<lb/>
伏審就奉茂恩入司内命比傳睿選始厭羣言竊以翰<lb/>
林諸公禁路元老文有體要代為訓辭凡詔書之諭臣<lb/>
民或贊冊之除將相惟廷中誥令之所出雖海外豳荒<lb/>
之必聞導宣上心粲如星斗之掲鼓動羣聽肅若雷霆<lb/>
<pb n="KR4d0030_WYG_027-1b"/>
之馳豈文章之獨難抑論議之兼頼恭惟内翰秉彛惇<lb/>
大涵徳極深學造聖賢力跂列科之回賜量包公輔蚤<lb/>
名未仕之臯䕫及出而冠天下之英翹進以立朝端之<lb/>
風采道誼時懋聲光日新掌王言者數年追聖作於三<lb/>
代適圖西掖之舊更直北門之嚴大筆足以寫造化之<lb/>
微情宻謀足以贊太平之偉績居常被前席之問威嚴<lb/>
最親由此踐中階之尊足跡相躡聊演彌綸之大手即<lb/>
諧經國之初心謨明四鄰宰制萬類某聞命竊忭銜恩<lb/>
<pb n="KR4d0030_WYG_027-2a"/>
未酬懼冺功名隨衆人而空老第形歌詠喜君子之丁<lb/>
時東望門牆不勝竦躍<lb/>
　　賀王中丞充翰林學士書<lb/>
伏審顯對明恩榮書内命朝倫胥慶物議惟均恭惟某<lb/>
官名世挺才際天藴識懐直道以執中憲履正徳以儀<lb/>
庻工白日貫誠實高忠諒之結主青雲隨歩便仰文章<lb/>
之致身方開納諌之聰遽屬演綸之手訓詞鼓動於天<lb/>
下兹鬯辰猷謨論參陪於禁中益紓賢業矧内相之要<lb/>
<pb n="KR4d0030_WYG_027-2b"/>
地即中台之便塗南山之峻維瞻徐膺徽冊淮水之流<lb/>
不竭増衍清門企躍并深文陳非悉<lb/>
　　上益州趙龍圖書<lb/>
伏審已即便時肇開尊府兩川父老淪肌浹髓以識曩<lb/>
時之恩千里士民延頸拭目以觀今日之政盛徳所厎<lb/>
私心竊懽恭惟知府龍圖道誼可師文學之老以孝悌<lb/>
甚高之美行起於鄉黨而汔至四方之知以忠純不倚<lb/>
之亮誠信於朝廷而遂為多士之服率謂蕃宣之寄决<lb/>
<pb n="KR4d0030_WYG_027-3a"/>
非嵗月可期得賢使君未足為蜀人之賀輔明天子行<lb/>
當隨漢詔之歸<lb/>
　　代賀陳副樞書<lb/>
伏審顯對制函進陪宥省出帝心之慎選允天下之公<lb/>
言伏惟慶慰恭以某官學造聖賢器包公輔早陞華於<lb/>
近侍寖服采於皇僚危言正色以立乎諫垣宻禆王體<lb/>
碩畫周才以總乎漕節増羡邦財方假尹於都畿旋登<lb/>
賢於陪幄屢形囊奏懇請州麾爰倚重於邉藩復兼榮<lb/>
<pb n="KR4d0030_WYG_027-3b"/>
於祕殿唯太原風物之古領一道兵民之權茂績休成<lb/>
清衷簡在會洪樞之虚位被嚴詔以還朝付之繁機時<lb/>
乃舊物有生相慶知聖王之用人至治可需幸君子之<lb/>
得主<lb/>
　　賀新知邠州閻諫議書<lb/>
竊審峻躋要秩移守劇州伏惟慶慰伏以某官精識際<lb/>
天偉才名世蚤論譔於秘殿旋翺翔於禁塗風聲有休<lb/>
時望愈重乃陟諫垣之長以臨豳土之民行布教條復<lb/>
<pb n="KR4d0030_WYG_027-4a"/>
餘風於貴儉即聞詔召輔新政以告猷欣頌并深文陳<lb/>
匪悉<lb/>
　　賀致仕趙少卿書<lb/>
竊審懇列封章許還印綬冠名三少追跡二疏進退無<lb/>
虧古今有幾清議皎若髙風灑然伏惟某官挺才碩膚<lb/>
函徳渾厚坐參國論常㑭萬化之調成出布藩條靡俟<lb/>
三公之入拜致其君事以去信矣老成之賢側聴歸榮<lb/>
祗増榮羨<lb/>
<pb n="KR4d0030_WYG_027-4b"/>
　　賀正上許州賈相公書<lb/>
伏以嵗厯闓端兆二儀之載毓春祺備舍與萬寶以俱<lb/>
新恭惟某官勲濟王塗器包民極履正徳以儀庻位挾<lb/>
重計以尊本朝宰廷三事之司首調元化宥省五兵之<lb/>
本旋總繁幾措邦體於既平隠廟謨而弗有享崇高之<lb/>
極而自均出處之致斂康際之大而樂就蕃宣之勞露<lb/>
公冕以觀風坐訟堂而聴治一相在外思周伯之未歸<lb/>
萬民俱瞻願晉公之再入遹臨開祚參嚮純禧莫前夀<lb/>
<pb n="KR4d0030_WYG_027-5a"/>
斚之稱乃後慶函之獻台光在望愚抱焉依<lb/>
　　賀正與職官書<lb/>
右某啓伏以天吏肇和王正謹始稱漢觴而薦夀欽堯<lb/>
厯以授時恭以某官植操端方賦才肅給早傳家府之<lb/>
慶暫屈幕廷之謀屬獻嵗之膺辰期自天而集福永言<lb/>
祝頌曷究指云<lb/>
　　代回相州李太尉賀正書<lb/>
嵗功肇起祗列於慶函禮意相仍嗣紆於榮牘仰銜勤<lb/>
<pb n="KR4d0030_WYG_027-5b"/>
眷第劇銘藏恭惟某官茂畧濟時純忠衛社出臨藩閫<lb/>
繄寛詔之奉行進陟樞廷佇壯猷之施設伏望為國自<lb/>
輔副時所瞻<lb/>
　　賀正書<lb/>
伏以春秋之一為元肇謹嵗端之起天地之交曰泰遹<lb/>
觀物象之通恭惟某官業履崇高智謀光大慘舒萬物<lb/>
躬調造化之鈞翼戴一人日入泰平之域維春祺之所<lb/>
嚮與嵗厯以咸新某假守闗中馳誠門下適阻夀觴之<lb/>
<pb n="KR4d0030_WYG_027-6a"/>
獻曷勝頌牘之䖍<lb/>
　　代王尚書賀富相公出鎮河陽書<lb/>
伏審懇求便鎮思解繁機比奉俞音誕膺徽册掲使旌<lb/>
而就道露公冕以觀風伏惟慶慰恭以某官業履崇高<lb/>
智謀博大更元猷於二府被隆遇於兩朝勳濟王塗道<lb/>
光台路君臣之有一徳入平泰階文武之憲萬邦出倡<lb/>
羣牧請盟津之守寄鬱巖石之民瞻衮衣之留周公難<lb/>
全西土之願舟楫之命商相行副巨川之求<lb/>
<pb n="KR4d0030_WYG_027-6b"/>
　　代元給事河陽判府相公賀冬書<lb/>
恭惟某官山河間氣社稷宗工謨明二府之宗登翼兩<lb/>
朝之盛屢形露奏蘄解神機太師維垣倚重河喬之鎮<lb/>
一相處外増高巖石之瞻陽徳初升天和參嚮永保貴<lb/>
福益康夀祺某職總計臺跡疎材館莫從慶列徒瀝頌<lb/>
言<lb/>
　　三司端明侍郎賀冬書<lb/>
恭惟某官才包王佐道貫民彛名躋日月之高學破鬼<lb/>
<pb n="KR4d0030_WYG_027-7a"/>
神之奥擅中都之調度坐懋豐功掲四海之儀刑行膺<lb/>
徽册迎長云始介福攸同某跡繫河濵心馳門下適阻<lb/>
夀觴之獻第䖍慶牘之修<lb/>
　　代回諸郡賀冬書<lb/>
寶册履長雲臺視朔復太陽於七日亞儀會於三朝恭<lb/>
惟順履令辰誕膺厖祉慶函未列珍札先貽感頌交深<lb/>
名言非悉<lb/>
　　代元給亊賀蔡舍人書<lb/>
<pb n="KR4d0030_WYG_027-7b"/>
伏審入對王休進司帝制伏惟慶慰竊謂訓辭之任尤<lb/>
資體要之工導宣上心明如星斗之掲鼓動羣聴震若<lb/>
雷霆之馳唯時傑才乃稱華選恭以某官氣涵渾厚道<lb/>
際醇深蚤勸學於宗藩久讎書於儒館出領江湖之寄<lb/>
歸瞻天日之光賢業素高主知逾重諌垣納誨方開當<lb/>
扆之聰禁掖代言遽屬演綸之手曷涯大用増忭丹衷<lb/>
　　賀宋舍人書<lb/>
恭以某官學優聖閫名重士林蚤踐列星之垣久提太<lb/>
<pb n="KR4d0030_WYG_027-8a"/>
史之筆繇螭頭之注録陟鳯閣之凝嚴讀書五車極多<lb/>
聞於編簡掌誥三世増盛事於衣冠忭躍殊深文陳曷<lb/>
罄<lb/>
　　賀韓舍人書<lb/>
恭惟某官性恬榮利學造聖賢朱邸裁牋方綴應劉之<lb/>
賔客紫垣演誥遽歸蘇賈之文章潤色皇猷發揮素藴<lb/>
取鴒原之舊物紹鳯閣之清門時論所榮朝游胥抃<lb/>
　　代賈魏公賀致政宋相公書<lb/>
<pb n="KR4d0030_WYG_027-8b"/>
伏審懇列封章蘄還印綬重違確請旋發俞音徽册告<lb/>
廷安車就第進上公之極品光信史之直書高風凛然<lb/>
當世仰止恭以某官重名照映耆徳精明緑髪青雲蚤<lb/>
冠士科之選鴻樞黄閣厯更台序之嚴遽收富貴之身<lb/>
以養夀康之福偶一相之處乎外得謝以歸與二䟽之<lb/>
嘆其賢較美無媿側聞盛事増快丹衷<lb/>
　　賀致政范侍郎書<lb/>
竊審拂衣榮路脫屣禁林高風可激於一時逸軌絶攀<lb/>
<pb n="KR4d0030_WYG_027-9a"/>
於千載某官文章大手忠亮丹心屢貢危言之誠不虗<lb/>
内相之職顯官厚禄視如一羽之輕盛徳高名坐若㤗<lb/>
山之重志確還於君事年未及於禮經邦家失賢朝野<lb/>
興嘆側聞勇退増聳懦衷<lb/>
　　賀致政曽太傅侍中書<lb/>
竊審確還君事訖被宸俞増峻品儀之尊弗離進退之<lb/>
正伏惟致政太傅侍中際天傑識許國純忠蚤紆圭衮<lb/>
之偉謨厯冠鈞樞之重任建册萬世奮庸三朝不居大<lb/>
<pb n="KR4d0030_WYG_027-9b"/>
勲懇避元宰勤勞逾紀乃心固在於王家出處隨時維<lb/>
翰遹臨於帥路遽渇老成之燕見方祗詔召以旋歸驟<lb/>
爾引年久而得謝雖清衷之逾眷以素志之重違顯册<lb/>
告廷拜絶班於帝傅安車就地畢能事於人臣將相兼<lb/>
榮公卿増嘆俛惟晩景常與並㳺勇退先諧懦懐内愧<lb/>
　　泛謝書<lb/>
短才所賦逺略尤䟽一隨從事之辟書三入上公之幕<lb/>
府用兵西夏常參與於戎機總帥北方復専司於軍檄<lb/>
<pb n="KR4d0030_WYG_027-10a"/>
甫諧就職未暇馳音豈圖謙矩之勤首舉慶函之辱厚<lb/>
辭相假雖非凉徳之可當重意所臨敢不珍藏而自貴<lb/>
　　回相州傅待制書<lb/>
審即便時已班寛詔何幸故鄉之父老獲觀新政之神<lb/>
明某官道際大醇氣函間傑經帷勸講非帝王之道不<lb/>
陳諌霤弼違以忠義之心自處聊就更於治屏行入贊<lb/>
於熙朝欣頌并深名言非悉<lb/>
　　回懐州吕大卿書<lb/>
<pb n="KR4d0030_WYG_027-10b"/>
兹審涓辰已諧視事首貽榮牘備寫謙懐矧風力之素<lb/>
强加治功之連最再屈公卿之重俯臨民俗之繁佇善<lb/>
政之告成即寵章之増懋永言欣頌曷盡名云<lb/>
　　回真定陸待制書<lb/>
竊審前騶將之劇鎮甫次都畿之近首紆函訊之勤承<lb/>
冒春暄載蕃時祉别京無事誠病守之所冝重客見臨<lb/>
庻欵言之可接餘需瞻挹併叙欣翹<lb/>
　　回知博州杜郎中寄詩書<lb/>
<pb n="KR4d0030_WYG_027-11a"/>
比守别都兼綏北道初膺重任首枉長篇載研大雅之<lb/>
餘風真謂少陵之後裔仍親紆於妙翰尤取稱於佳章<lb/>
不無溢美之過情第用珍藏而為好<lb/>
　　回權發遣棣州馬都官書<lb/>
比藉長才暫臨劇郡旋承交印累辱詒書行入對於清<lb/>
光佇前膺於渥寵益希保衛少副願言<lb/>
　　回洛州通判宋郎中書<lb/>
比承交印逋邇還臺首枉珍函多䝉盛意矧治功之尤<lb/>
<pb n="KR4d0030_WYG_027-11b"/>
最諒恩奬之加優感頌尤深諭言非悉<lb/>
　　回京西提刑康左藏書<lb/>
久暌使範滋渇於晤言比總帥符益疎於訊問豈圖高<lb/>
誼逺枉珍題戢感尤深諭言非悉<lb/>
　　回深州竇學士書<lb/>
頃繇冗掾得備屬官趨走下風每荷嚴顔之為霽違離<lb/>
數載敢忘盛徳之所䝉起居之禮不修疎逺之蹤分絶<lb/>
夫何容貸弗爾瑕疵首占教文過形恩奬跽然拜賜益<lb/>
<pb n="KR4d0030_WYG_027-12a"/>
以懐慙恭惟知郡學士學際聖賢器包公輔坐安流瘵<lb/>
矧利澤之冝民入罄論思行忠謨之致主炎威云兆時<lb/>
祉載蕃伏望上為邦家倍綏燕餗<lb/>
　　回洛州通判范純熙比部書<lb/>
比縁天幸行覯風期别席未終行騶亟引方劇賢規之<lb/>
跂遽䝉誨牘乏詒審履初炎誕膺蕃祉伏惟某官才猷<lb/>
膚敏風績宏長暫屈貳於藩條行進承於邦選永言感<lb/>
頌曷究名言<lb/>
<pb n="KR4d0030_WYG_027-12b"/>
　　代魏公回司馬内翰逺迎書<lb/>
竊審䖍承詔文出案河役屈禁扃之清重勤行道之阻<lb/>
脩甫次近圻即瞻前斾首詔榮誨増戢感悰<lb/>
　　回越州通判曽學士書<lb/>
適懐清範遽獲盛牋粲然辭意之形宛爾聲顔之接㑹<lb/>
稽請去暫虛嚴助之直廬宣室歸來行對漢文之前席<lb/>
炎威寖劇時祉載蕃<lb/>
　　集賢相公往西京問候書<lb/>
<pb n="KR4d0030_WYG_027-13a"/>
伏審奉二宗之神御云往别都勤十舍之啟行乃煩元<lb/>
老緬想車之既飭扈真駕以載馳宜有神明隂懋福祉<lb/>
伏惟某官格天偉績經世壯猷蚤牋宰塗協平王路聖<lb/>
朝眷倚矧久頼於謀猷原廟妥綏兹兩完於忠孝益祈<lb/>
夀重少慰依瞻<lb/>
　　問候集賢相公往西京還書<lb/>
竊審寧神元廟告大禮之熙成復命明廷慰上心之永<lb/>
慕甫休道路還宅廟堂㡬政多餘善祥備舍伏惟某官<lb/>
<pb n="KR4d0030_WYG_027-13b"/>
格天丕業經世元猷謀謨厯罄於三朝利澤徧孚於四<lb/>
國唐虞之際圖極治於無前邴魏有聲肩一心而永厎<lb/>
炎威在序燕餗惟時<lb/>
　　回南京王宣徽書<lb/>
竊審圖任宗工保釐寰服比諏吉日肇布寛條伏惟某<lb/>
官經世壯猷際天傑識洊揚兩禁厯事三朝徽府鬯謀<lb/>
重少煩於元老别京均逸聊兼拊於吾民濬淮水之慶<lb/>
源積商巖之素望未煖居留之席即持入覲之圭登踐<lb/>
<pb n="KR4d0030_WYG_027-14a"/>
鼎司協平輿議慶函未列榮牘先臨感忭并深名言非<lb/>
悉<lb/>
　　回新富順監雷判官書<lb/>
竊審特縁精學亟拜茂恩遂去家居將叅幕畫側聞新<lb/>
命増快宿心伏惟某官風度甚高塵游不雜心潛藝苑<lb/>
自成篆籒之一家名在薦章獨繼颷流於先世逺蹠此<lb/>
始喜情可量脩慶未遑占書猥及永言感忭曷罄文陳<lb/>
　　回新知成都府陸龍圖書<lb/>
<pb n="KR4d0030_WYG_027-14b"/>
審膺睿選就拜恩章領印綬於蜀門遷圖書之禁閣某<lb/>
官氣函渾厚才貫㡬深屢更帥節之行厯厎治功之懋<lb/>
往綏逺俗繄威惠之兼孚入置近司殆後先之相躡未<lb/>
馳慶問首枉珍題感忭并懐名言非諭<lb/>
　　回邠州閻諫議書<lb/>
符守相望每聽風聲之懋函音遽及特縁年契之深審<lb/>
順履於歊炎益茂迎於戩糓矧惟舊徳克著壯猷樂土<lb/>
勸耕方爾陳書於七月追鋒促召靡須告政於三年倍<lb/>
<pb n="KR4d0030_WYG_027-15a"/>
䕶燕興前膺眷任<lb/>
　　回絳州宋舍人書<lb/>
審即便時已頒寛詔矧惟厚望獨映近班早懋淳修之<lb/>
聲世傳該洽之學垂光禁掖未殫澤物之初心布政善<lb/>
藩聊輟演綸之大手甫温坐席當被詔函逺枉書音増<lb/>
銘感臆<lb/>
　　回西京李給事書<lb/>
審被恩緡出司留鑰已班條教首枉牋函惟識度之深<lb/>
<pb n="KR4d0030_WYG_027-15b"/>
閎加才猷之膚敏優游延閣矧侍從之久勞偃息别都<lb/>
適中和而自樂佇甄新治益治褒章<lb/>
　　回濵州經畧馮端明書<lb/>
向者府罷西方道繇東里會簿書之未暇阻談席之相<lb/>
親仰止高風惄如終日僅領故鄉之守紱旋兼諸路之<lb/>
帥符多病所縁一書不講詎謂禁塗之傑首詒音尺之<lb/>
勤賁飾過情謙詞溢幅矧惟俊徳夙簡睿心眷薄伐之<lb/>
故心實勁兵之要處境控二敵地繇百城比煩細候並<lb/>
<pb n="KR4d0030_WYG_027-16a"/>
䕶諸將暫往宣於逺略即歸寘於近司感頌并深文陳<lb/>
奚悉<lb/>
　　回殿前郝太尉書<lb/>
自暌英概頻領劇權日圖綏御之經坐曠寒暄之問首<lb/>
紆訊尺備戢謙懐某官偉畧沈雄傑材超敏早疏榮於<lb/>
勇爵旋拜寵於劇壇入衛殿廷提禁屯之紀律行躋樞<lb/>
幄陪近弼之謀謨順履秋嚴載蕃時祉<lb/>
　　回皇叔祖横海太尉書<lb/>
<pb n="KR4d0030_WYG_027-16b"/>
多病蘄閒誤恩治劇日勤綏御以先帥路之諸侯坐厯<lb/>
暄凉從企宗藩之元老敢圖謙矩逺枉音函兼審順履<lb/>
蕭辰翕臻茨福伏惟某官籍尊天屬望重王家信厚夙<lb/>
成衆仰翰藩之重寵靈益懋早分節制之榮倍衞燕興<lb/>
永綏戩榖<lb/>
　　回蒲學士書<lb/>
審奏書篇旋登文館惟聖神躬嚮於儒學俾丞弼各言<lb/>
於爾知曽是傑才首當清舉騁辭甚盛占等絶優不同<lb/>
<pb n="KR4d0030_WYG_027-17a"/>
無用之空文可贊有為之至治方欽逺蹠遽貺長牋欣<lb/>
佩兼懐文陳非諭<lb/>
　　賀蔡副樞書<lb/>
竊審寧朝經逺陪幄登賢成命既行羣言胥穆伏惟某<lb/>
官際天傑識高世元猷累年勞鎮於蕭闗小醜絶窺於<lb/>
漢壁乃眷本兵之地適圖制勝之才㕘總神機一歸睿<lb/>
選卓然多算方運留侯之籌皎若成規即隨蕭相之畫<lb/>
某適司留鑰阻叩賔除企抃并深名言非悉<lb/>
<pb n="KR4d0030_WYG_027-17b"/>
　　賀路分駐泊張供備改正使書<lb/>
肅承宸綍顯正使名側聽褒陞載深抃躍伏惟路分供<lb/>
備才推膚敏氣禀純雄襲慶名門躋榮顯爵蚤懋四方<lb/>
之壯志暫提一道之勁兵富貴自如行發紓於逺略公<lb/>
侯必復坐追繼於先芬感頌并深指云奚悉<lb/>
　　賀焦總管書<lb/>
就被宸緡叅提師律矧北門之要地迺朔野之會都彈<lb/>
壓彊隣方頼上公之逺略訓齊銳卒實資亞帥之傑才<lb/>
<pb n="KR4d0030_WYG_027-18a"/>
成命既行羣言胥穆俛惟懦品將庇末光未列慶函首<lb/>
詒誨牘永言感忭曷盡敷云<lb/>
　　代王内翰上前兩府書<lb/>
曏託大鈞與書内命無禆王體奄遘親䘮䘖哀苫塊之<lb/>
間假活江湖之上了無生意絶貢音函比至祥除勉隨<lb/>
詔起存幽憂之餘息舊學逾荒踐潤色之華塗復來滋<lb/>
媿惕然就職迄此踰年旋兼領於他司得少陳於寸臆<lb/>
逖懐恩紀増跂台儀伏惟順履春和懋膺時祉坐致邦<lb/>
<pb n="KR4d0030_WYG_027-18b"/>
猷之盛百度其熙出觀藩政之休羣情猶鬱行膺徽册<lb/>
還陟黄堂<lb/>
　　代賈魏公答徐州王綽龍圖書<lb/>
伏審移疾自陳露章得請解臺端之要職領藩守之便<lb/>
麾鯁議嘉謨雖進思之未足長才逺用抑卧理之有餘<lb/>
甫飭行騶遽占温教永言感戀曷既名云<lb/>
　　謝耀州雲陽知縣陳端祕書<lb/>
伏䝉高誼特貺華牋賁飾過情巽言溢福重惟盛禮之<lb/>
<pb n="KR4d0030_WYG_027-19a"/>
所屈殆非鄙人之可當伏以某官氣博以深行醇而潔<lb/>
小而一邑已施恵而在民前有諸公即文章而為地勉<lb/>
綏福履行服恩榮企頌并深名云非悉<lb/>
　　代張龍圖謝二府書<lb/>
井絡奥區既就紆於守紱河圖内閣仍進直於禁聯寵<lb/>
溢於涯据非其地惟本朝之講治重全蜀之分麾長材<lb/>
多擇於近班撫衆要明於逺畧如某者賦資甚拙應務<lb/>
尤䟽曽風力之不强於事功而何有洊揚三紀無補萬<lb/>
<pb n="KR4d0030_WYG_027-19b"/>
分頃乘單傳之行嘗引兩川之漕叱忠臣之馭得少慕<lb/>
於昔賢剖刺史之符幸復臨於舊俗而且江山雄勝風<lb/>
土寛饒班詔其間叨榮為甚顧乏致身之術良階造物<lb/>
之私此蓋伏遇某官甄品官能謨明王體特屈朝言之<lb/>
重俾膺邦選之華亟委劇藩載遷邇職敢不博求利疚<lb/>
勤布教條安輯兵民撫柔遐邇覬續中和之詠少酬鎔<lb/>
埴之思<lb/>
　　代王尚書回兩制賀到任書<lb/>
<pb n="KR4d0030_WYG_027-20a"/>
比解藩符旋司宫鑰纔休道路之勤頓即有詔條之奉<lb/>
行曽謝懇之未敷遽慶音之先墜美辭賁飾之相假厚<lb/>
誼謙懐之兩存念素寡於猷為第久塵於侍從絶毫毛<lb/>
之云補驚齒髪之漸踈止覬代歸丐僻州而閒放曷圖<lb/>
居守委近器以保釐胡然邦選之誤優得匪朝言之借<lb/>
重揆能自愧戢感愈深伏惟翔歩禁塗日奉前旒之對<lb/>
致身臺路行膺徽册之延銘頌并懐文陳非諭<lb/>
　　回近上軍知州官員書<lb/>
<pb n="KR4d0030_WYG_027-20b"/>
居守别京坐班寛詔云初視事未逮馳音敢為高明自<lb/>
存撝抑重隣封之講好飭記室以占書爛然兼幅之盈<lb/>
殊有美辭之溢發函以感置䄂為榮伏惟望重本朝寄<lb/>
隆巨屏出觀民政矧登治狀之優入對王休靡俟更書<lb/>
之滿欽銘勒頌并萃于懐<lb/>
　　回唐龍圖謝轉大龍知并州書<lb/>
伏審并門印綬延閣圖書雙拜恩華一均慶抃伏惟某<lb/>
官性餘忠諒學有本元危言朝犯於雷霆高祖夕摩於<lb/>
<pb n="KR4d0030_WYG_027-21a"/>
星斗不計身謀之進退自全國體之重輕流離江海之<lb/>
城轉給舟車之運換麟符於戎閫遽趣諍臣之歸領烏<lb/>
府之憲綱方開真主之聽會東藩之擇帥倚逺畧以勞<lb/>
賢往提萬兵坐制二敵兒曺喜細候之至夾道拜迎王<lb/>
命嘉申伯之功匪朝褒賞愧寸誠之未布荷尺牘之先<lb/>
詒感抃所叢名言非悉<lb/>
　　謝文侍中答書<lb/>
比貢單函懼塵上衮敢謂捐鈞衡之絶禮飭管記以嗣<lb/>
<pb n="KR4d0030_WYG_027-21b"/>
音伏讀誨言深藏感臆恭以某官山河間氣社稷宗臣<lb/>
蚤登台序之嚴甞宅宰司之冠繫安危於天下自任非<lb/>
輕謨左右於廷中上知逾重遽析麟符之寄往臨鶉首<lb/>
之封擁方伯之旄旗帶上公之印綬付以西畧倚如長<lb/>
城靡須五月之政成復被三篇之冊拜<lb/>
　　到任謝二府書<lb/>
别京要重留鑰謹嚴輒宣布於寛條得撫柔於雅俗兹<lb/>
為厚幸奚稱茂恩伏念某才可語中識非輕逺自洊揚<lb/>
<pb n="KR4d0030_WYG_027-22a"/>
於三紀思少補於萬分向為朔野之極州曽是中山之<lb/>
故地兵皆素練民復久寧適丁無事之時略諧綏御比<lb/>
及終更之嵗訖享安閒敢謂詔除就膺居守増以冡卿<lb/>
之秩寵夫更道之行致此假人出於造物此蓋伏遇某<lb/>
官股肱一徳體貎兩朝持循宰柄之公登翊王塗之正<lb/>
坯治所暨方圓畢成贊行睿選之華圖任從聯之舊付<lb/>
之都會倚以保釐敢不祗訓兵韜博求民隠保閻閭之<lb/>
安堵絶疆埸之驚塵上酬乾造之仁次答化鈞之賜<lb/>
<pb n="KR4d0030_WYG_027-22b"/>
　　回孫運判書<lb/>
承被茂恩出參外計用才兹稱為慶良多矧風力之素<lb/>
精加治功之屢試仍繄碩畫貳山海之輸將即厎顯庸<lb/>
贍京師之調度逺貽書好殊戢謙懐<lb/>
　　回賀安肅軍通判吳職方書<lb/>
伏審嵗課陟明郎曺増秩伏惟慶慰恭惟某官學探聖<lb/>
閫名重士林别乘雍容聊貳軍城之治秘文紬繹行從<lb/>
儒館之㳺豈兹序陞可稱賢業首䝉書貺苐劇感悰<lb/>
<pb n="KR4d0030_WYG_027-23a"/>
　　代沈兵部回賀相州李太尉禮上書<lb/>
伏審已即便時肇班寛詔伏惟慶慰恭以某官傑才高<lb/>
邁偉略沈雄履親賢之所兼享富貴而能守詩書結客<lb/>
莫非天下之英弓劍絶人固有山西之氣繇亷車之茂<lb/>
秩啓齊鉞之壯猷出擁戎旜環萬兵而開府坐紆守紱<lb/>
屏四國以為蕃寧閫制之久勞即殿廷之驟選慶函未<lb/>
列榮牘首臨感忭并懐文陳非諭<lb/>
　　代回謝三路安撫并知澶相等州答賀冬書<lb/>
<pb n="KR4d0030_WYG_027-23b"/>
近以陽徳初升冝茂膺於蕃祉書辭胥慶輒祗率於常<lb/>
彛煩管記之嗣音損緘縢而答貺仰欽謙矩増戢感悰<lb/>
恭以某官名世偉才禁塗碩徳觀風治屏暫繄綏御之<lb/>
經入覲嚴宸行倚弼謨之畧<lb/>
　　代王尚書謝二賢良書<lb/>
伏審䇿當工心名在優等榮開賢躅喜動儒林竊以士<lb/>
固有極忠之言而不逄欲治之主抑自陳而曷繇工渇<lb/>
聞至直之對而不得非常之人或後言之是悼遭時以<lb/>
<pb n="KR4d0030_WYG_027-24a"/>
進竭慮為難某官學際聖源識該治體能條教化之所<lb/>
阻莫匪邦家之可行隨詔以登廣廷有可言之路悉心<lb/>
以奮大筆皆毋諱之辭觀進説於此時知立朝於異日<lb/>
未遑修慶首辱占書感忭并深名言曷既<lb/>
　　代賀李駙馬太尉書<lb/>
在復之來七日陽徳初升建子之貫三㣲王心所慎恭<lb/>
惟某官氣鍾間傑世襲重侯自潛詩禮之精不溺綺紈<lb/>
之習茂仙枝於厲曲増大清門問主第於平陽蚤光盛<lb/>
<pb n="KR4d0030_WYG_027-24b"/>
選屬景長之啟候惟時萬以叢休某適領漕符正遥賔<lb/>
閣苐馳慶牘阻薦夀杯<lb/>
　　回謝接伴并逺迎書<lb/>
右某啟伏審進承詔音出迓隣使冒風霜之正凛飭車<lb/>
馬以良勤首貺書函益銘謙矩即諧瞻晤増劇欣翹<lb/>
　　代答提刑沈主客書<lb/>
陽徳初升慶音首列計方塵於齋几遽嗣辱於誨函禮<lb/>
意備行感懐増劇恭惟某官風力强濟才猷茂明北道<lb/>
<pb n="KR4d0030_WYG_027-25a"/>
按章固多於隂徳要塗被用行藉於老成欽頌并深名<lb/>
言非悉<lb/>
　　代元給事回二賢良書<lb/>
伏審隨詔造廷竭忠奮筆耀士倫而甚盛躋䇿等之最<lb/>
高竊以六科之擢異才聖王憲祖宗之用三道之陳大<lb/>
要賢者條教化之原伏惟某官猷為懋明道誼充擴親<lb/>
遘鴻圖之紹首承清問之臨正論危言著厥篇而毋隠<lb/>
逺謨重計措諸世而可行上當睿心優入華選側聆榮<lb/>
<pb n="KR4d0030_WYG_027-25b"/>
問適總計文曽未列於慶函遽先紆於珍牘并深愧忭<lb/>
曷究名言<lb/>
　　代賀新省副王郎中書<lb/>
伏審就膺恩綍進貳財闈伏惟慶慰恭以某官名重本<lb/>
朝才兼數器洊領事權之要累凝風績之優華省握蘭<lb/>
正郎垣之美秩西州轉粟懋使節之膚功旋隨中詔之<lb/>
嚴還任大農之劇坐籌碩畫佇仰給於京師行服徽章<lb/>
即進㕘於侍從側聞成命竊忭丹衷<lb/>
<pb n="KR4d0030_WYG_027-26a"/>
　　賀新判都水監楊待制書<lb/>
伏審顯對詔函進陞法從兼膺茂幄榮總劇權伏惟慶<lb/>
慰恭以某官才貫㡬深器函剛實親遘聖神之㑹蚤紓<lb/>
賢業之光董淮海之輸將備圖碩畫贍京師之調度方<lb/>
貳大農風力其凝智謀有裕遽當睿選登踐華班増峻<lb/>
官儀直雲章於内閣佇或績用統水利於庶邦實允僉<lb/>
言行膺柄任某方棲暉庇倍極欣愉燕賀方深蟻私曷<lb/>
罄<lb/>
<pb n="KR4d0030_WYG_027-26b"/>
　　上北京王尚書書<lb/>
某東南孤生左右寡援向從鄉里之便仕罕識朝廷之<lb/>
顯人比為令於河濵始拜公於棨下一見許以國士從<lb/>
此知名相遇踰於幕賔特然加禮以至奉清樽而侍飲<lb/>
授華楮以騁辭唯䝉恩紀之山丘不知位貌之霄壤方<lb/>
台光之下燭遽辟命之西來迓兵及門征馬在道色不<lb/>
忍去言猶欲留屈千騎以榮臨加百壺而寵餞命僚從<lb/>
以供都門之帳假車乘以濟道塗之行仁浹諸肌感深<lb/>
<pb n="KR4d0030_WYG_027-27a"/>
以泣載念官能之短了無民政之長訖由保全乃免瘝<lb/>
曠忽身居於幕府駭迹逺於門墻盛徳未酬寸心如結<lb/>
恭惟某守安撫尚書元猷經世偉績光朝領䄂百工聊<lb/>
掌别京之鑰鑪錘萬物即持當國之鈞俛惟單庸乞望<lb/>
成就報知恐後敢效古人之所存託庇雖遐肯縁故吏<lb/>
而自外<lb/>
　　上運使盧工部書<lb/>
右某啓某性得滯固學迷本根戢翼泥塗之中抗心霄<lb/>
<pb n="KR4d0030_WYG_027-27b"/>
漢之工無媒仕世所持謹亷以直投人或逄嫌怒向從<lb/>
銓筦補掾淮洲于時使車按臨未甞虛月民口臧否易<lb/>
見鄙材較諸孤宦之流最辱上官之薦今兹陋邑越在<lb/>
窮山雖牒訴究懐時有一得而衣冠過境嵗無㡬何尚<lb/>
安善治之聞以動當塗之聴因竊念居雖獨必加乎慎<lb/>
室雖暗猶不可欺愈自操修庶全始卒迄兹再考敢有<lb/>
貳心豈謂伏遇運使工部識度内融聰明外照視千里<lb/>
猶跬歩之近無一吏遁潔汚之形察知介愚意欲採㧞<lb/>
<pb n="KR4d0030_WYG_027-28a"/>
齒牙讒啓羽黨隨生念㣲躬成就之期在此舉耳捨盛<lb/>
徳挈提之力更何門哉况運使工部夙簡上衷甫成最<lb/>
狀朝僉所屬柄用其歸行優詔之趣還懼薦章之弗及<lb/>
伏望曲矜濡滯亟賜甄收庻使垂成之蹤免懐不滿之<lb/>
意斯辰題品儻一出於厚恩異日埏鎔願復依於巨造<lb/>
捨是而往未知所裁<lb/>
　　回都運孫待制書<lb/>
洊枉珍函備形勤思登車攬轡承甫次于近封輓粟飛<lb/>
<pb n="KR4d0030_WYG_027-28b"/>
芻行總圖于碩畫冒早春之餘凜萃妙履之多休良晤<lb/>
非遥倍深欣企<lb/>
　　回賀秦州馬給事謝到任書<lb/>
審即便時肇開於幕府未馳慶問首枉于牋函惟望重<lb/>
于朝端加任雄于閫外兵民一道繄綏御之大方文武<lb/>
兼才佇設施于逺略罔須累日亟厎丕功<lb/>
　　回華州桑少卿書<lb/>
自濶風規已更月律方阻晤言之接俄欣音問之來承<lb/>
<pb n="KR4d0030_WYG_027-29a"/>
履春和益蕃時祉甫告成于治績行入對于恩章餘覬<lb/>
珍頤少符勤禱<lb/>
　　回延州郭宣徽書<lb/>
自聞開府甞獲布書喜條教之已頒知兵民之有頼旋紆<lb/>
珍牘備寫謙懐審順履于春固載蕃于時祉伏惟某官<lb/>
純忠許國偉略絶人緩帶邉藩方坐籌于勝算運樞陪<lb/>
幄行入暢于元猷益䕶燕興少符頌臆<lb/>
　　權延州薛司勲書<lb/>
<pb n="KR4d0030_WYG_027-29b"/>
恭惟運使司勲才兼數器望重本朝自結主知益紆賢<lb/>
業付之西略倚若長城勲鼎待銘鬯無前之偉績詔函<lb/>
趣覲膺不次之徽恩茂對令辰載蕃景福某心馳闕下<lb/>
跡繫幕中徒䖍慶牘之修實阻夀杯之獻<lb/>
　　代魏公到任謝集賢僕射相公樞宻司空侍中書<lb/>
被遇三朝榮躋二府無補乾坤之造但驚嵗月之遷矧<lb/>
冠宰塗恐妨賢路屢陳封奏始解繁機仍叨帥節之持<lb/>
將耀里門之入兩轓北去未容翁子之還鄉六纛西來<lb/>
<pb n="KR4d0030_WYG_027-30a"/>
已繼召公之分陜并䕶諸將兼綏爾民實謀謨之久勞<lb/>
殆思慮之都耗曷經逺畧可稱劇權此蓋某官宻啟睿<lb/>
心力陳宰論稱某忠藎之所守苟有使令而弗辭遂易<lb/>
守符乃付兵要上慿神聖之妙算頼鈞樞之偉謨庻㡬<lb/>
薄才克濟大亊<lb/>
　　中丞誎議書<lb/>
伏審就膺朝紱進領臺綱成命既行羣言惟允恭以中<lb/>
丞諌議器函剛實才貫㡬深學到聖賢之歸性兼忠義<lb/>
<pb n="KR4d0030_WYG_027-30b"/>
之守誎垣謇諤職衮闕之彌縫禁掖翺翔寫綸言之温<lb/>
厚旋登憲府之長獨立治朝之班臺中之評補聰明于<lb/>
真主天下之望聳風采于諍臣企抃并深文陳非悉<lb/>
　　謂渭州蔡待制書<lb/>
往嵗從知踰年叅畫在平時之無事猶曰匪才方今日<lb/>
之用兵復云何補會上台之開府總西略以議邉勢難<lb/>
苟安誼合引去隨辟書之新選矧自有于諸公仍戎幕<lb/>
之舊居但免為于逐客豈謂禁塗之元老不遺冗路之<lb/>
<pb n="KR4d0030_WYG_027-31a"/>
孤生特屈謙尊過垂慶問百拜伏讀仰佳貺之所臨一言<lb/>
賜褒獲珍藏而何幸<lb/>
　　代魏回回趙參政書<lb/>
藩條初布甞諧謝懇之敷國論多餘遽荷慶音之墜厚<lb/>
辭溢羙隆禮過謙惟參斷於萬㡬益順綏于百福伏以<lb/>
某官學優聖域名重王朝挺公中不倚之亮誠履孝悌<lb/>
甚高之美行貳洪鈞之宰制未攄真相之偉才敡徽冊<lb/>
以登庸行畢大臣之能事倍調燕餗少副瞻祈<lb/>
<pb n="KR4d0030_WYG_027-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻二十七<lb/>
</p>
<p>
</p>
  </div>
</body>
</text>
</TEI>
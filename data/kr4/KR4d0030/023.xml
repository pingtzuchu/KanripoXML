<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻二十三</head>
    <p>
<pb n="KR4d0030_WYG_023-1a"/>
欽定四庫全書<lb/>
　祠部集巻二十三　　　　　宋　强至　撰<lb/>
　　啟<lb/>
　　代趙閲道待制謝中書樞密三相公啟<lb/>
總計司之劇部大懼曠官兼法從之後陳兩慙竊寵伏<lb/>
以明君之使人以器當適小大之宜元宰之造物若鈞<lb/>
亦存窳良之别矧此洪河之道是為諸路之先制牙環<lb/>
守者三十六城實煩吏職張口待哺者數萬餘卒尤費<lb/>
<pb n="KR4d0030_WYG_023-1b"/>
軍須與權之使必也賢器如某者性愚而不可及才短<lb/>
而無所堪親逢聖宸朂起孤宦㕘諫垣之未能祗知重<lb/>
國體而敢言領財省之要司不能贍邦儲于既足方負<lb/>
甘泉之責遽塵通漕之榮靖言載惟厥有攸自此葢伏<lb/>
遇某官丹青元化坯冶庶工取才不求其周所以亦收<lb/>
片善進人欲勸其後所以特用匪功敢不講求利源澄<lb/>
序官品罔有貳事庻成薄勞上酬覆幬之仁次答埏鎔<lb/>
之賜<lb/>
<pb n="KR4d0030_WYG_023-2a"/>
　　代上參政樞密啟<lb/>
輪將使權之要論撰儒職之榮誤寵獲兼短才増愧云<lb/>
初眡事竊懼隳官竊惟金穀之司實佐邦家之費每當<lb/>
朝中之所選尤以河北而為先盖邊宿重兵境控强敵<lb/>
州縣至衆而官屬亦倍隄防雖固而河流靡常軍須吏<lb/>
稍之所資嵗歛月支而僅給付之外計必也兼能如某<lb/>
者山東鯫生天下孤宦早據法令而自效晩喜事功之<lb/>
可為嘗馳使者之車按章遐服旋總理官之局主讞丹書<lb/>
<pb n="KR4d0030_WYG_023-2b"/>
比叨邦選之謬思㕘董京司之劇務有禁扄之老以臨<lb/>
長得以備員無甘泉之課以黜幽偶云逃責敢圗餽輓<lb/>
之寄乃屬空疎之徒載惟忝塵良有階自此盖伏遇某<lb/>
官協開國論㕘亮天工匠物謂無可捐器人容有不備<lb/>
遂令甄擢施及寒微敢不夙夜以思始終乃職庶收薄<lb/>
效以答厚知<lb/>
　　代上謝宋侍讀啓<lb/>
某支郡下僚西州末吏傾服大名之日久願見盛徳而<lb/>
<pb n="KR4d0030_WYG_023-3a"/>
跡疎一被臺移往推民訟寓樂邦而彌月方束詔條拜<lb/>
黄堂之下風蔑諧願望豈謂高明之造不遺冗外之姿<lb/>
以至命記室以占音飭公牙而説諭噢咻備至銘刻逾<lb/>
常遽逺治封㝷還賤守營局無狀貢書不時伏惟觀政<lb/>
多餘毓神増裕恭以某官民靈先覺王佐偉才由妙年<lb/>
而登科甲不累日而都顯位華要之選翱翔殆周藩屏<lb/>
一方聊寄中和之詠丹青萬化行攄爕理之才<lb/>
　　代問侯毫州宋侍讀啓<lb/>
<pb n="KR4d0030_WYG_023-3b"/>
某黽勉副車阻遥巨屏㳂臺移而奔命曽靡寧居貢郵<lb/>
訊以問安因成曠禮企台儀而敻邈馳塵想以増勞伏<lb/>
惟坐布寛條翕臻純祉恭以某官道先民覺文擅辭宗<lb/>
忠簡上心名重天下而自羽議朝宁黼黻辰猷待乙夜<lb/>
之親程已殫明效宣二天之美化聊鬱賢謀行被詔還<lb/>
亟陞柄任<lb/>
　　代上謝張修撰啓<lb/>
泮宫領教曽㣲善狀之足甄通漕剡章誤謂鄙才之可<lb/>
<pb n="KR4d0030_WYG_023-4a"/>
取所得出于望外其感溢于情涯竊惟北道之雄是稱<lb/>
諸路之最上臺之公舉有限屬部之吏員實繁㳂牒而<lb/>
奔走者困于道塗據按而區理者疲于州縣率有忮心<lb/>
之交騖庶乎薦口之一開援能以勞在義為允某也曲<lb/>
士今之愚人進乏世資之憑動乖時用之適學雖絶意<lb/>
于非聖任亦甘心于為貧識軒冕之儻來自安愚分無<lb/>
田園之歸去敢冒人知尚司闗市之征盖徇斗升之禄<lb/>
旋逢上相之居守樂得諸生而養成猥䝉薦書遂置學<lb/>
<pb n="KR4d0030_WYG_023-4b"/>
館傳道何術真愧人師之妄為素餐匪功了無嵗課之<lb/>
可攷敢望重言之慰藉輙先諸吏以挈提揣躬靡他載<lb/>
徳有自此盖伏遇某官兼收介善力啓至公重輕士倫<lb/>
若運權衡之物名教巳任首掄庠序之官乃俾鯫生亦<lb/>
叨清舉敢不益堅素守増廣未聞肯效陋儒惟専翰墨<lb/>
之際尚須異曰自致功名之間庶幾立身少報知已<lb/>
　　代上謝徐職方啓<lb/>
自違風範日詠賢規㳂牒他邦未嘗安席奏書下執邈<lb/>
<pb n="KR4d0030_WYG_023-5a"/>
爾無階夫何恩詔之深數有誨音之及兼審歊炎貫序<lb/>
緩履飡和恭以某官王國美才郎垣碩徳素重上心之<lb/>
眷洊臨方面之雄増秩賜金行膺于寵數飛緌鳴玉亟<lb/>
踐于嚴塗<lb/>
　　都官王義甫到任謝史館相公啓<lb/>
按章北道顧慙薄效之未伸㕘計外臺誤謂短能之可<lb/>
使恩忽推于望表幸兹溢于情涯竊以國家置使于四<lb/>
方漕運難才于三路咸云河溯之付畀尤繫朝中之選<lb/>
<pb n="KR4d0030_WYG_023-5b"/>
掄葢制牙環守者三十四城吏員倍費乎刺舉張口待<lb/>
哺者數萬餘卒兵餉實煩于轉輸而又河防嵗苦于常科<lb/>
民力日疲于庶役舉是職者豈易人乎宜得衣冠之<lb/>
賢久知金穀之要不曰冒處始逃深譏如某者受性直<lb/>
愚與時迂濶仕宦最為孤進器資何有他長徒以公家<lb/>
之事可為勇于竭力衆人之言不恤要在便時憲車方<lb/>
懼于竊乘漕柄遽䝉于虛授論資既淺度術復疎省其<lb/>
由來何所自得獲此假人之寵率由造物之私此盖伏<lb/>
<pb n="KR4d0030_WYG_023-6a"/>
遇某官道啓至公人收片善終始成就再三挈提寒苦<lb/>
頑金首被宰鈞之所鑄朽如散木更煩化匠之為容致<lb/>
兹要劇之權次屬庸交之品敢不觕殫駑拙稍集事功<lb/>
有所建明講爾俗爾民之利病弗専聚歛副吾君吾相<lb/>
之使令<lb/>
　　代答平陽方寺丞啓<lb/>
兹者謬器小材獲官下邑賴昔高賢之治者及今善政<lb/>
之存焉民口能言時聞大畧使愚心矜式第守于成規<lb/>
<pb n="KR4d0030_WYG_023-6b"/>
未暇裁緘猥先賜教過敦禮意増劇銘藏恭以某官業<lb/>
履蹈中才猷彪外進丞卿寺方啓于脩塗出長民封連<lb/>
陞于最狀倍綏燕餗行對襃嘉感臆所深名言非悉<lb/>
　　代上樂職方與管御容皇城啓<lb/>
伏審奉三后之粹容降列真之祕宇順浮齋舸甫次敝<lb/>
封拜徳有涯望風竊抃恭以某官早逢熈旦獨映榮班<lb/>
傾忠諒于端朝宻隆宸脊肅表儀于禁列増峻使聨餘<lb/>
遲趨承倂紓悃臆<lb/>
<pb n="KR4d0030_WYG_023-7a"/>
　　代上本州知州啟<lb/>
自塵仕綴即稔賢聲萬里宦遊方貳脩候之屏一㕓農<lb/>
畝獲依刺史之天論幸固多貢音為懬伏惟坐班寛詔<lb/>
誕擁厖褫恭以某官經世偉才搢紳碩望禁塗翔歩計<lb/>
在于匪朝郡閣觀風寧需于滿嵗伏望益綏寢味以迓<lb/>
寵休<lb/>
　　代上到任謝監司啓<lb/>
過承優詔獲典重藩初見吏民自慙師帥兹有公庥之<lb/>
<pb n="KR4d0030_WYG_023-7b"/>
託得無私幸之多伏念某一冒榮階久糜稍食﨑嶇官<lb/>
路之險少所備當黽勉公家之為老而逾勵嚮按章于<lb/>
遐服旋佐幕于中㡬專領一司甫彌周嵗罔禆尹治僅<lb/>
脫官癏誤奉朝恩俾分州寄矧孟門之劇鎮乃禹貢之<lb/>
粤區風宜信佳氣俗殊悍桑土之資既富雈苻之萃亦<lb/>
繁過家之上先塋實為便道守邸之驚兩組殆是故鄉<lb/>
撫柔其間疎短為懼兹盖伏遇某官器函閎博才貫㡬<lb/>
深上簡淵𠂻外臨要部澄清一道舒慘百城特霽使臺<lb/>
<pb n="KR4d0030_WYG_023-8a"/>
之嚴顔與之假借有容卿寺之朽質得所據依敢不祇<lb/>
服攸箴勉圗所報推行新法之本意以便吾民宣布本<lb/>
朝之寛條俾知上徳下情感賴曷究名言<lb/>
　　代上參政趙侍郎啓<lb/>
撫闗輔之一方殆周嵗籥逺京師之千里増跂台光日<lb/>
有教條之奉行坐成書禮之稀濶伏惟參聞國論翕受<lb/>
天和恭以某官學際聖賢量包公輔至誠以矯物偽重<lb/>
徳以鎮世浮自先帝之知人洎上方之圖舊十載台路<lb/>
<pb n="KR4d0030_WYG_023-8b"/>
一心王家致主暢謀益秘省中之語貳公論道弗收天<lb/>
下之名行徽冊之延登慶洪鈞之付畀<lb/>
　　代上樞宻侍郎啓<lb/>
向以短才猥當重寄撫綏何術可臨西土之民兵疾苦<lb/>
所詢或見故鄉之父老中心爰究累月于兹曠尺牘之<lb/>
問安積寸襟之馳仰伏惟神機所總時祉載藩恭以某<lb/>
官業履崇高智謀光大經正徳以儀庶位挾重計以尊<lb/>
本朝嚮冠序于宰廷久宣勞于王室蒐濶儀之未講範<lb/>
<pb n="KR4d0030_WYG_023-9a"/>
成憲於可行乃收真相之極功以畢大臣之能事付鴻樞<lb/>
之要柄采英衮之昔謨文武以兼安危所繫矧廟堂之<lb/>
畫一尚循蕭相舊規帷幄運竒更藉留侯之前箸聊制<lb/>
五兵之本復調萬物之鈞<lb/>
　　回上制置發運待制啓<lb/>
蚤以頑䝉謬塵奬拔發蹤門下致諸公之交章去徳嵗<lb/>
餘無一日而忘惠向他邦之待次方小邑之效官訟諜<lb/>
相紛日嗟州縣之勞職公函缺謀懼凂朝廷之逹尊伏<lb/>
<pb n="KR4d0030_WYG_023-9b"/>
惟大計坐籌繁禧來集恭以制置發運待制鍾氣問傑<lb/>
為時老成董轉給于外臺久繄碩畫歩凝嚴于内閣獨<lb/>
映榮班主知益明賢業彌劭紅粟朽貫已増羡于邦儲<lb/>
英衮繡裳行進圗于廟畧俛惟疎賤訖託埏鎔<lb/>
　　代回答毫州朱侍讀啓<lb/>
自塵劇使曽靡定居間走浙檽亟來淮服董漕臺之將<lb/>
給精爽㡬殫企鈴閣之䆳嚴晤言都隔豈謂乘偃藩之<lb/>
多暇飭記室以占音祗服眷存第勤銘刻恭以某官名<lb/>
<pb n="KR4d0030_WYG_023-10a"/>
重天下道簡上心屏翰一邦聊寄中和之治埏鎔萬品<lb/>
行攄康濟之才益保興居庻符瞻頌<lb/>
　　代答度主簿啓<lb/>
某寡能近器承乏劇封顧使檄之已行不敢輙讓恃賢<lb/>
僚之餘裕可容匪才豈謂祕書先被郡符暫煩獄寄方<lb/>
違始望遽辱好音感慰并懷名言非諭<lb/>
　　代與王内翰啟<lb/>
被詔西來曏假金城之守引領東望日企玉堂之賢缺<lb/>
<pb n="KR4d0030_WYG_023-10b"/>
貢書音仰咨徳履想嚴塗之眡草擁龎福以如茨恭惟<lb/>
某官學入聖㣲道先民覺文章取重于榮路詔命推高<lb/>
於禁林導宣睿心明如星斗之掲鼔動羣聴震若雷霆<lb/>
之馳聲名素格於上聰潤色乆煩於大手行自複門之<lb/>
要徑躋二府之崇賢業得申朝言方允<lb/>
　　代上太保啓<lb/>
伏以某官術業該深才猷膚敏親逢盛際獨映榮班洊<lb/>
更使領之崇自結宸嚴之眷將明恩于郡國方諭上仁<lb/>
<pb n="KR4d0030_WYG_023-11a"/>
書茂績于鼎彛行攄將畧<lb/>
　　又<lb/>
伏審逺泛仙艫甫臨陋壤行瞻使範増忭愚襟恭以某<lb/>
官莊亮秉心忠純迪操羽儀環衛蚤踐于班榮陟降禁<lb/>
嚴特優于主眷瞻風伊邇獲幸良多<lb/>
　　代上集賢相公啓<lb/>
往違翹館來刺劇州省才畧之短疎愧恩榮之優重坐<lb/>
勤官事罔知日月之遷仰庇台光曽缺寒暄之問伏惟<lb/>
<pb n="KR4d0030_WYG_023-11b"/>
宻謨王體參嚮天祺恭以某官涵徳淳深秉彛惇大得<lb/>
位行道擴經濟之初心尊主庇民鬯太平之偉績彌縫<lb/>
衮職之闕調適鼎司之和崇謙矩以自持避豐功而弗<lb/>
有堯舜相授方逢極治之期邴魏有聲永底協恭之績<lb/>
　　問侯上青州文相公啓<lb/>
伏審茂對詔音出班藩政埏鎔有舊歡抃増深恭以某<lb/>
官社稷宗臣山河間氣秉直道以結人主挟重計以尊<lb/>
朝廷曏宅鼎司首調國縡裁黜貴倖振拔滯淹窒塞濫<lb/>
<pb n="KR4d0030_WYG_023-12a"/>
源啓闢治路底邦猷扵甚盛宻簡中宸避廟略而弗居<lb/>
懇辭上衮剖守符而均佚露公冕以觀風巻康濟之大<lb/>
而就一州遂藩宣之樂而鬰四海朝端劇位累復於登<lb/>
庸京左數邦更繫於鎮撫一相處外勞周伯之未歸萬<lb/>
民具瞻願晉公之再入行膺徽冊還陟元台<lb/>
　　又<lb/>
伏審茂對明緡改臨重鎮肅使旌而就道露公冕以觀<lb/>
風休命傳聞列藩竦抃恭以某官器函簡厚道備將明<lb/>
<pb n="KR4d0030_WYG_023-12b"/>
儲精上天佐命皇國富貴由道宜位冠于中階君臣同<lb/>
心俾世登于至治暢衮謀於已試隠廟畧而弗居出甸<lb/>
陪京靡容滿嵗副天子詔書之意思慰遐氓分大臣方<lb/>
面之權就更巨屏行聞鎮撫雅俗布宣寛條五月政成<lb/>
趣晉公之再入三篇冊拜復周尹之具瞻<lb/>
　　代上吕舍人啓<lb/>
曏者伏值知府舍人被命于藩擁麾過泗輙縁幸㑹獲<lb/>
拜台儀自爾吏職相乗日有泥塗之辱公函不講懼干<lb/>
<pb n="KR4d0030_WYG_023-13a"/>
爵徳之尊洎解賤官復沾巨惠無舉家投足之地方困<lb/>
他邦給異日濟川之舟俾還素里沐恩至渥論敢寧殫<lb/>
恭惟知府舍人道備將明器函簡厚髙文取重於時論<lb/>
大筆追還於古風陟降嚴塗蚤揚于仙貫發揮外命適<lb/>
暢于辰猷固宜徑登政府之崇増重本朝之列眷言右<lb/>
淛之㑹樂駕兩轓之㳺觀風澤民尚屈一州之用得位<lb/>
行道未平四海之瞻佇對宸緡亟陞台席<lb/>
　　代與永康仙尉祕校啓<lb/>
<pb n="KR4d0030_WYG_023-13b"/>
瑣焉近器效此冗官幸陋邑之宻藏分清流之勝境豈<lb/>
圗髙議首枉珍函奬與過優銘藏増劇恭惟某官天資<lb/>
夷爽士檢淳明較藝省闈數當髙選試才縣道尚抑修<lb/>
程行對華章勉綏素履<lb/>
　　回泛與諸官啓<lb/>
自解守符逖疎賢檢邈爾道途之阻徒然燕語之傾契<lb/>
濶以還起居何若官能肅給行對於寵褒時序歊炎勉<lb/>
加於遵衛企頌之切敷述奚殫<lb/>
<pb n="KR4d0030_WYG_023-14a"/>
　　代與錢塘知縣張殿丞啓<lb/>
一辭鄉邦三仕京府參差歸計汩沒塵容邈然先疇適<lb/>
在治部聞滕公之仁政庶得相依因馬卿之宦游未縁<lb/>
親炙伏惟字民有裕膺福無疆恭以知縣殿丞業履純<lb/>
明氣質高爽治有餘地誠百里之淹才誦已載塗喜萬<lb/>
家之䝉福行躋華貫遹踵清門伏望善順節宣精調燕<lb/>
餗<lb/>
　　代與㐮州劉待制啓<lb/>
<pb n="KR4d0030_WYG_023-14b"/>
逺據歸鞍適經便道氓謡溢耳甫及仁侯之封賓所馳<lb/>
心行瞻延閣之範屬嵗筒之遒盡惟福履之綏和峴首<lb/>
班春尚淹柄任堯心圗舊即被召還企嚮兼深指云莫罄<lb/>
　　代答上荆南府知府啓<lb/>
自違節下尋吏淮邊念簿領之裝懷曽無暇日願音縢<lb/>
之致問不覺曠時溽暑貫辰粹襟迪吉恭以某官名重<lb/>
朝論才為吏師自結上心之知暫受方面之寄荆渚江<lb/>
山之勝聊助清吟槐庭位著之嚴行膺寵拜<lb/>
<pb n="KR4d0030_WYG_023-15a"/>
　　代上張成殿丞啓<lb/>
入奉宸緡出紆守紱方休道路之勤頓即有詔條之奉<lb/>
行馳謝未遑賜音俄及仰銜雅好隂激懦𠂻恭以某官<lb/>
夷靖自居直清不倚朝閨著籍茲漸于榮階利局沈才<lb/>
行祗於休命<lb/>
　　回上省副兵部啓<lb/>
恭惟省副兵部才兼數器名重本朝屈貳財闈甫足中<lb/>
都之費進登法從行為近署之光陽徳方升天和參嚮<lb/>
<pb n="KR4d0030_WYG_023-15b"/>
永言瞻頌曷盡文陳<lb/>
　　代上發運兵部啓<lb/>
右某啓某胄系單㣲天資鄙固懼無名於沒世因有意<lb/>
於興宗力究聖賢之書弗㳂父祖之業人皆誚其狂妄<lb/>
天獨啓於愚㝠兩與計偕一塵舉首方激昂於壯節遽<lb/>
困墜於下科母未嘗於君羮子巳泣於封樹念徧親之<lb/>
需養延餘息以圗生勉就銓除之官淮服矧在掾曹之<lb/>
賤獨稱獄吏之難盖上官之議有重輕而細民之罪係<lb/>
<pb n="KR4d0030_WYG_023-16a"/>
出入苟持平之一失則置法於必傾以故攷求物情執<lb/>
守公是然孤音寡和動畏於謗譏而方枘投圓間逢於<lb/>
嫌怒第慤廉而自信且朴訥之誰憐如𣪚木之出溝中<lb/>
匠無顧者若棄芻之委道上人皆踐之伏遇制置發運<lb/>
兵部振起時風陶成士類忘其位號之隔視若子姓之<lb/>
親許力倡於諸公將首形於清舉齒牙過奬羽翼隨生<lb/>
昔者魯經尊仲尼之褒有如贈衮楚諺珍季布之諾不<lb/>
啻得金而况通漕劇權薦紳碩望一言所與羣議為榮<lb/>
<pb n="KR4d0030_WYG_023-16b"/>
决期孤跡之成弗自他門而致當繇恩館以漸亨塗重<lb/>
念某粗免官瘝甫周考格儻受代而去不備於使令則<lb/>
蒙遇雖優何縁而振拔是猶茂林弗能庇欲墜之葉巨<lb/>
浸不足活巳枯之鱗伏望制置發運兵部垂惻滯蹤助<lb/>
開公道特加慰薦訖保孱庸如此則孤抱如丹誓圗於<lb/>
補報羣才知勸率厲於廉隅捨是以還未知所指<lb/>
　<lb/>
　祠部集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻十六</head>
    <p>
<pb n="KR4d0030_WYG_016-1a"/>
欽定四庫全書<lb/>
　祠部集巻十六　　　　　　宋　强至　撰<lb/>
　　表<lb/>
　　代魏公比京謝上表<lb/>
獨當一道尚容觕竭於㣲才兼撫連城實恐難勝於重<lb/>
任肇班寛詔深愧厚恩中謝伏念臣風力不强器能實<lb/>
譾致身奚識於枉道接物惟存於至誠朝廷非繋于重<lb/>
輕將相輒更於出入且所臨皆劇精神已耗于當年而<lb/>
<pb n="KR4d0030_WYG_016-1b"/>
其得過多疾病遂乗於今日方戢倦飛之翼少安舊集<lb/>
之林甫爾渉春遽然易地大稱全魏之部比控强敵之<lb/>
疆比雖水旱之稍平兹尚民流之未復冀蘇疲俗爰屬<lb/>
老臣顧無惠術以安人慮乏威聲之服敵始懇辭而弗<lb/>
獲訖冒處以為慚此盖伏遇皇帝陛下政在圖新任先<lb/>
求舊特自清衷之所簡不惟綿力之不堪敢不蒐講武<lb/>
經道宣利澤殘軀黽勉倘偶立於事功睿㫖丁寕庶弗<lb/>
孤於器使<lb/>
<pb n="KR4d0030_WYG_016-2a"/>
　　代謝遣使齎詔賜藥表<lb/>
詔㫖趣行方就所封之國聖心垂軫俯憐多病之軀爰<lb/>
飭貴璫特頒珍劑捧受惟知於恩重報償愈覺於命輕<lb/>
中謝伏念臣自効孤忠累更大任俱殫智力勇為不復<lb/>
於當年兼撫兵民劇用尚䝉於今日靡容辭病豈敢圖<lb/>
安勉去故鄉亟來㑹府䘏民寛詔奉行未及於彌旬將<lb/>
命輕軺傳問已臨於所部賜細書之温厚加靈藥之光<lb/>
輝此盖伏遇皇帝陛下愛篤老臣念深舊物以驅馳之<lb/>
<pb n="KR4d0030_WYG_016-2b"/>
即舍俾服餌以扶衰仰戴睿慈曷勝愚抱<lb/>
　　代魏公謝都知傳宣撫問並賜龍茶表<lb/>
北門居守未宣駑力之寸勞南土貢珍遽鍚龍盤之上<lb/>
品仍屈王人之長親傳天語之慈恩重難勝感深以惕<lb/>
中謝伏念臣初無逺業訖至近司間縁疹疾之乘方避<lb/>
寵榮之極勉來全魏且兼撫於兵民幸邇故鄉猶少安<lb/>
于習俗一叨師領屡拜君言存問既勤匪頒尤渥矧靈<lb/>
芽之異産豈俗肺之易嘗此盖伏遇皇帝陛下克念老<lb/>
<pb n="KR4d0030_WYG_016-3a"/>
臣弗遺舊物埀睿音而下及加寵賚以俱霑載省衰疲<lb/>
奚從報塞<lb/>
　　代魏公謝賜生日禮物表<lb/>
親生在旦方萃感於巳孤君賜維時遽拜嘉而至渥寵<lb/>
榮所集震厲無從中謝伏念臣底滯天資迂疏時用特<lb/>
縁一介之術業洊歴三朝之弼謨罄竭短才猶坐兼於<lb/>
衮鉞徘徊重禄未歸就於田廬左弧第謹於私庭中詔<lb/>
忽傳於子舍衣頒内府馬鍚天閑韉葉有輝器文加鏤<lb/>
<pb n="KR4d0030_WYG_016-3b"/>
生而維翰實慙山甫之降神今也所䝉又異桓榮之稽<lb/>
古此盖伏遇皇帝陛下愛深舊物禮厚孤臣垂記始生<lb/>
猥加異數敢不益殫駑怯少荅龍光庶逃不稱之譏仍<lb/>
謹且乗之戒上恩既重臣命逾輕<lb/>
　　代謝歴日表<lb/>
日月所纒天地之紀㑹成密課例被誕班中謝恭惟皇<lb/>
帝陛下握斗宅尊撫辰凝命靈承乾縡首飭人時黼坐<lb/>
儲精長茂在躬之數清䑓攷法順稽合體之元臣適守<lb/>
<pb n="KR4d0030_WYG_016-4a"/>
留符與觀明訓豈敢失墜唯謹奉行<lb/>
　　代賀正表<lb/>
伏以東國著經謹春秋之五始西京講物覽圖籍於三<lb/>
朝於皇盛時尤重令節中賀恭惟皇帝陛下欽修人紀<lb/>
茂憲天心七政之察璿璣四氣之和玉燭方對時而育<lb/>
物屬獻嵗之發春星拱臣鄰稱慶嵗元之㑹日章聖徳<lb/>
同符歴紀之新臣適守别都正遥丹戺阻預夀杯之獻<lb/>
不勝魏闕之情<lb/>
<pb n="KR4d0030_WYG_016-4b"/>
　　賀同天節表<lb/>
粤若首夏肇惟浹旬是生聖人克享天命傳祖宗相受<lb/>
之業六五帝以御圖竭臣子仰祈之心億萬年而慶夀<lb/>
中賀恭惟皇帝陛下聖躋維日徳肖乎天發威斷之神<lb/>
明藏政㡬於鼓舞虹流電繞臨載誕之初辰日永風薰<lb/>
亘無窮之協氣臣欣逢慶節阻望清光適縻北土之居<lb/>
留徒罄南山之頌祝<lb/>
　　代謝詔書撫問表<lb/>
<pb n="KR4d0030_WYG_016-5a"/>
念臣衰之多病適履歊炎煩主聖之推慈有加軫䘏詔<lb/>
音開諭使指親臨中謝伏念臣蚤備近司初無逺業猶<lb/>
兼將相之過寵盡出聖神之誤知忠與生俱罄厥股肱<lb/>
之效疾隨老至僅乎皮骨之存溽暑貫時淵衷閔舊因<lb/>
曲頒於睿㫖俾自補於殘軀此盖伏遇皇帝陛下盛徳<lb/>
海涵至仁天覆治恐傷於一物欲盡安全愛尤篤於四<lb/>
鄰弗殊内外特垂清問爰及孤臣<lb/>
　　代謝詔書賜湯藥撫問表<lb/>
<pb n="KR4d0030_WYG_016-5b"/>
舊疴荏苒乃貽君父之深憂温詔丁寜更屬王人之曲<lb/>
諭言頒靈劑俾輔殘軀中謝伏念臣學昧聖賢名兼將<lb/>
相禄既浮而量溢福不勝以災生忠激一心雖曰股肱<lb/>
之自力疾攻四體僅乎皮骨之獨存敢圖皇慈特遣使<lb/>
指形十行細札之訓分五色一丸之輝豈云衰遲可稱<lb/>
矜䘏此盖伏遇皇帝陛下愛偏舊物義篤老臣為憐犬<lb/>
馬之嘗勞不輕螻蟻之至細始終乃眷逺近弗移儻積<lb/>
疹有瘳喜敢言於勿藥顧大恩欲報命何啻於如毛<lb/>
<pb n="KR4d0030_WYG_016-6a"/>
　　代魏公謝進仁宗實録賜詔奨諭表<lb/>
大典告成實虞漏畧細書垂諭猥被褒嘉伏讀載周兢<lb/>
榮失措中謝恭以仁宗皇帝稽古文思憲天聰明髙拱<lb/>
博臨享國既乆至仁廣澤入人者深威惠之漸外夷命<lb/>
令之孚羣聼忠賢哲輔之參用墜禮濶儀之並修可著<lb/>
無窮悉歸所載編研之手固曰難才典領之司尤非易<lb/>
處而臣叨榮有日逮事當時乆居㡬政之間親奉徳音<lb/>
之數雖見聞之靡惑終才識之非長妄董諸儒獲成信<lb/>
<pb n="KR4d0030_WYG_016-6b"/>
史比塵聖覽方悸愚衷伏遇皇帝陛下祗服孫謀遹追<lb/>
祖烈以天地之徳難紀赦其摭實之非工以嵗月之積<lb/>
頗多因以念勞而加奨欽承寵賜唯謹榮藏<lb/>
　　代謝生日禮物表<lb/>
親生在旦方追顧復之恩君賜維時遽被寵榮之數拜<lb/>
嘉既渥萃感兼深中謝伏念臣自任孤忠遂階顯服萬<lb/>
錢之享十年已負於空餐六印之歸一道尚尸於重寄<lb/>
適臨誕日垂記淵衷賜出帝庭命銜子舍織文鏤器以<lb/>
<pb n="KR4d0030_WYG_016-7a"/>
光其玩繡韉良駟以飬其安蔀室増輝羸軀動色維周<lb/>
之翰固慙山甫之生稽古所䝉何有桓榮之力此盖伏<lb/>
遇皇帝陛下至仁天冒大度海涵曽舊物之弗遺省初<lb/>
辰於載育遹頒多物併及孤臣敢不觕建事功盖循涯<lb/>
分既謹且乗之戒仍逃不稱之譏庶荅洪私曷勝丹抱<lb/>
　　代魏公謝歴日表<lb/>
清臺宻課緑檢細書既叨拜貺之榮又被勸民之訓中<lb/>
謝竊以布治正月雖萬俗之具觀頒朔諸侯欲四方之<lb/>
<pb n="KR4d0030_WYG_016-7b"/>
皆曉恭惟皇帝陛下乾綱總攬王事遹新户牖儲精自<lb/>
坐知於天道璣衡則象復敬授於人時臣適忝居留與<lb/>
聞辰告當仰䖍於詔意使畢懋於嵗功<lb/>
　　又<lb/>
臣某言伏以西京講物萃圖籍於三朝東國尊王書春<lb/>
秋之五始臣誠歡誠抃頓首稽首恭惟皇帝陛下至仁<lb/>
天冒盛徳日躋宴然享函夏之歸坐以湏大明之旦蒸<lb/>
民觀象㑹嵗歴之更端上帝降康宜春祺之備舍臣懐<lb/>
<pb n="KR4d0030_WYG_016-8a"/>
章北道方階偃息之求稱夀南山阻與歡呼之列<lb/>
　　賀同天節表<lb/>
臣某言伏以日御盈旬風薰報夏髙厚協賛聖神挺生<lb/>
慶節誕臨歡聲四起中謝伏惟皇帝陛下纉烈淳曜宅<lb/>
心太清濬堯思之欽明懋禹躬之勤儉清和首月震夙<lb/>
丁時六五帝以御圖傳祖宗相授之業億萬年而享祚<lb/>
對天地無疆之休臣適守宫符阻陪廷著第罄岡陵之<lb/>
祝一均海㝢之情<lb/>
<pb n="KR4d0030_WYG_016-8b"/>
　　代劉希道待制謝上表<lb/>
獨當一道兼拊六城初見吏民敢言師帥第奉行夫寛<lb/>
詔奚取稱于明恩中謝伏念臣比自孤生驟叨近侍進<lb/>
不由於累日幸實岀於遭時言責所司那避貴權之側<lb/>
目計文云總初知功利之究心僅此再朞訖無寸效㑹<lb/>
坤維之缺守荷乾造之曲成簡自淵衷畀之重寄食君<lb/>
之禄義難取於便安以親為辭情盖縁於危迫露章既<lb/>
上悸魄弗寜不能叱馭以為忠方爾闔門而待罪適逢<lb/>
<pb n="KR4d0030_WYG_016-9a"/>
廣愛特緩嚴誅眷朔野之奥區號常山之劇鎮弗離舊<lb/>
部就付要麾侍慈母板輿之來近踰十舍觀居民雲屋<lb/>
之盛雄眡四封竊寵尤多載恩有所此盖伏遇皇帝陛<lb/>
下至仁天冒大度海涵孝治之行不欲一夫之闕養睿<lb/>
慈所及尚容千里之班條敢不圖講政經刺求民瘼庶<lb/>
集涓埃之績少酬覆載之私<lb/>
　　代謝賜生日禮物表<lb/>
左弧之志四方日記親生之所始細書之行一札時䝉<lb/>
<pb n="KR4d0030_WYG_016-9b"/>
君賜之云臨期服寵榮彌深震疊中謝伏念臣素無逺<lb/>
業特恃孤忠夤縁誤恩塵玷重任岀入将相萬錢乆負<lb/>
於空餐綏御兵民六印洊叨於兼綰適逢載毓之旦方<lb/>
軫已孤之懐奉将温辭垂遺愚息衣岀内府馬分上閑<lb/>
帯飾光軀器文溢目降神之羙維翰既慙山甫之生稽<lb/>
古之誇所䝉又匪桓榮之力此盖伏遇皇帝陛下不遺<lb/>
舊物曲示厚恩名器所司輒容於假寵服乗以拜唯有<lb/>
於論酬誓訖餘生少償洪造<lb/>
<pb n="KR4d0030_WYG_016-10a"/>
　　代魯公謝男授龍圖閣直學士表<lb/>
臣某言伏奉聖恩除臣男某龍圖閣直學士者愚息進<lb/>
秩就加舊閣之從聨老臣退居愈幸私門之榮觀仰承<lb/>
乾造俯劇震驚中謝伏念臣歴事三朝蚤更二府遽至<lb/>
禮經之七十未償恩紀之萬分印綬寵名悉上王朝之<lb/>
乆圖書寳構誤延子舍之㣲何意頺齡與逢顯渥此盖<lb/>
伏遇皇帝陛下至仁天覆盛徳海涵愽延衆材畢取介<lb/>
善不遺輔國之舊遂及趨庭之私敢不教忠俾盡馳駑<lb/>
<pb n="KR4d0030_WYG_016-10b"/>
之薄效庶其論報弗辜舐犢之㣲情<lb/>
　　代魏公賀明堂大禮畢表<lb/>
臣某等言九月日明堂大禮畢者伏以聖人唯能於饗<lb/>
帝並侑五精之神嚴父莫大於配天兼風億姓之孝合<lb/>
宫已事罄宇䝉休臣某等誠歡誠忭頓首稽首伏惟皇<lb/>
帝陛下詔浮燿之烈光享重熈之盛福九榖登富二儀<lb/>
降康益謹靈心之承勿專聖徳之有遂沿報本之故事<lb/>
參講思文之曩篇既欵殊庭載假清廟爰及宗祀維時<lb/>
<pb n="KR4d0030_WYG_016-11a"/>
總章百靈居歆六樂備奏廼薦鬯之夕昭格神光之靈<lb/>
瘞幣之時歘䝉天表之應思共蕃祉隨宣湛恩協氣交<lb/>
流一均雷兩之施歡心各得並浹人祗之和臣等適聼<lb/>
休成倍深竊忭方祗留務異興歎於周南莫克駿奔第<lb/>
馳誠於魏北臣某等無任慶幸忭蹈屏營之至謹差某<lb/>
官齎表詣闕賀以聞<lb/>
　　代謝加功臣食邑實封表<lb/>
熈事遹成湛恩隨布載加寵號兼衍真封賦仍進於爰<lb/>
<pb n="KR4d0030_WYG_016-11b"/>
田懼實深於維谷中謝伏念臣素慙逺業自信孤忠朝<lb/>
廷非繫於重輕將相輙更於出入平生許國竭愚慮而<lb/>
不無連嵗撫民論治功而何有伏值寜朝展宷陽館奉<lb/>
禋四海各來莫克陪祠於夙夜九州畢獻尚安助費於<lb/>
毫釐逮推神貺之均首及宰司之舊蕃然異數萃此罔<lb/>
功飭詞臣而賜書遣族孫而将命禮踰常矩恩激危衷<lb/>
此盖伏遇皇帝陛下靈承天儀風示民孝雖鴻名弗受<lb/>
自存聖徳之全而丕祉所䝉嘉與臣鄰之共敢不勤宣<lb/>
<pb n="KR4d0030_WYG_016-12a"/>
睿訓勉懋壯猷庶逃空食之羞兼塞假名之議<lb/>
　　賀同天節表<lb/>
臣某言伏以火徳兆時協契景炎之運虹光薦瑞挺生<lb/>
睿哲之姿慶節誕臨歡聲四起臣某誠歡誠忭頓首稽<lb/>
首伏惟皇帝陛下徳符乾健治對離明性循仁義之行<lb/>
躬發神明之斷風薰報夏日御盈旬厥月清和維時震<lb/>
夙觀文太史喜逢箕翼之明稱夀羣工願等岡陵之固<lb/>
臣跡遥廷署守在宫符第䖍就望之誠阻與歡呼之列<lb/>
<pb n="KR4d0030_WYG_016-12b"/>
　　代百官謝御筵并傳宣表<lb/>
順理大川實由王道之正推慈廣燕益盡臣心之忠馳<lb/>
遣使人宣傳法語涵濡睿渥鼓舞輿情中謝恭惟皇帝<lb/>
陛下總擥萬機畢張百度眷言二埽之决尤動數城之<lb/>
憂塞故開新雖交陳於羣䇿取長舍短繄獨斷於淵𠂻<lb/>
亟興厥工隂有所相如期底績飛奏告成盖建中克應<lb/>
於天心故潤下不違於水性爰即㑹府以頒慶筵廣坐<lb/>
多歡同聼鹿鳴之什寜朝信史復紀河平之年<lb/>
<pb n="KR4d0030_WYG_016-13a"/>
　　代魏公納節表<lb/>
躬荷兵民之重任既非有疾之能勝生䝉将相之兼榮<lb/>
抑豈無功之可據比懇還於印節庶僻守於麾符盖髙<lb/>
未動於物情宣諭遽煩於使指洊敷危悃决俟俞音中<lb/>
謝伏念臣四紀逢亨三朝竊寵良自寡能而厚禄遂罹<lb/>
多病以乆衰一辭東府之鈞衡再領北門之筦鑰莫非<lb/>
强勉以濟劇繁心雖云勞力有不逮以至河齧舊防而<lb/>
失備民逃常産而未歸職由冒居皆合引去然猶徘徊<lb/>
<pb n="KR4d0030_WYG_016-13b"/>
嵗月偃息朝昏庶㡬小康翻覺筋骸之漸憊若曰㣲效<lb/>
訖無毫髪之足甄於兹不能可以遂止苟尚貪於要地<lb/>
将不保於餘生唯有至仁能全㣲欲伏望皇帝陛下俯<lb/>
憐舊物特軫孤臣許上戎旃并收貂冕小邦簡静俾專<lb/>
近於方書悴質支離免即填於溝壑瀝膽願囬於天聼<lb/>
沒身期報於君恩<lb/>
　　第二表<lb/>
由衷叩露納節矧縁於疾辭冀上哀憐改麾兼賜於可<lb/>
<pb n="KR4d0030_WYG_016-14a"/>
報物情必至天意未回苟避雷霆之誅恐先溝壑之委<lb/>
敢殫危懇决俟俞音中謝伏念臣生賦樸忠早塵顯服<lb/>
不惟智力之可否但務私恩之報償甫及中年遂罹多<lb/>
病自叨再任之後已是乆衰之餘雖復親近簿書繕完<lb/>
城府盖一日效昔人之必葺固非樂為且三載乏徃典<lb/>
之陟明自宜引去况兵民非卧疴而可治將相豈尸禄<lb/>
而得居更勉强以貪榮將顛隮而速禍弗全殘喘有累<lb/>
至仁伏望皇帝陛下日月照臨乾坤覆載任别圖於衆<lb/>
<pb n="KR4d0030_WYG_016-14b"/>
哲志曲就於匹夫許上戎旃免司留鑰息肩閒郡俾士<lb/>
意之稍完沒齒盛朝庶皇慈之可荅<lb/>
　　第三表<lb/>
罔功納節以疾請麾再嘗自陳一切未許行恐餘生之<lb/>
不保敢千萬死以有聞中謝伏念臣中實枵然生而戇<lb/>
甚寵榮欲報勇於遇事而輒為筋力既衰失在知難而<lb/>
未止比救将顛之質疊傾必至之誠厚禄戒貪願上淮<lb/>
南之旄鉞小藩乞守免當河朔之喉襟尚遲矜從尤激<lb/>
<pb n="KR4d0030_WYG_016-15a"/>
危懼盖殘軀不息漸歸溝壑之為鄰空食寖深轉愧㳙<lb/>
埃之無補伏望皇帝陛下特囬天聼俯徇物宜不遺螻<lb/>
蟻之㣲情各任鷦䳟之常分有民人足以為政畀支郡<lb/>
足以養疴許将相之辭隆絶公朝之假寵既完素守仍<lb/>
息乆勞恩施難名報償何有<lb/>
　　第四表<lb/>
病難任劇職合辭隆開可不時顛隮無日危迫敢殫於<lb/>
血懇哀憐願軫於皇情中謝伏念臣起自孤生初無逺<lb/>
<pb n="KR4d0030_WYG_016-15b"/>
業禄常過量寵榮最早於他人福不勝灾疾疹遂纒於<lb/>
今日所以懇還将相之印力避兵民之權庶就閒州少<lb/>
舒瘁質私計已决愚誠不移雖委寄誤深不謂三年之<lb/>
已乆而衰疲待報翻嗟一日之為長矧是戎旃固非虗<lb/>
器無功以領於義未安使老臣兩失於寸心豈人主相<lb/>
優之本意伏望皇帝陛下特囬天鑒曲盡物宜就更麾<lb/>
符許上旄節馳驅駑足免令濵死於未休偃息殘骸或<lb/>
冀餘生之可保大恩難状丹抱奚論<lb/>
<pb n="KR4d0030_WYG_016-16a"/>
　　第五表<lb/>
重負未釋日寖乆而力窮疾呼欲聞天轉髙而聼緩敢<lb/>
罄論於懇追願畢賜於矜從中謝伏念臣自信直誠所<lb/>
羞枉道寵利雖豐而宜取未始輒辭事為至劇而可當<lb/>
曽何少避唯是戎旃兼一品之要留鑰守三年之餘得<lb/>
既過多處亦云乆且無功而享厚禄雖貪夫有所不為<lb/>
多病而荷重權在老者尤難自强所以納節以逃空食<lb/>
之恥乞守以息殘軀之勞凡經危悃之五陳未賜徳音<lb/>
<pb n="KR4d0030_WYG_016-16b"/>
之一可苟遂循於緘黙是坐待以顛隮伏望皇帝陛下<lb/>
曲貸餘生洞明孤抱知辭隆非出於飾偽念避劇實縁<lb/>
於負疴就改麾符并收旄鉞親近醫藥免令溝壑之即<lb/>
填養安形骸悉自乾坤之再造謀心巳决得請後休<lb/>
　　代謝再任表<lb/>
悃愊累陳從欲許還於新節衰疲自力竭能勉撫於舊<lb/>
封委寄逾陳顛隮是懼中謝伏念臣本縁一介之曲學<lb/>
歴被三朝之誤知自解宰鈞繼紆守紱早年遇事風霜<lb/>
<pb n="KR4d0030_WYG_016-17a"/>
不計於殘軀晩嵗纒疴藥餌乃同於常膳比引揣躬之<lb/>
分數裁辭劇之章力丐閒州少安病質而恩生望外事<lb/>
與願違俄更西雍之帥旄仍赴北門之留鑰所以極陳<lb/>
去就仰凟聰明幸寵利非事君之宜必冀寝加恩之命<lb/>
䇿疲駑雖老臣可强敢不拜再任之休訖奉諭音兩諧<lb/>
愚懇此盖伏遇皇帝陛下至仁天冒盛徳海㴠器使庶<lb/>
工愛偏舊物雖俊傑甚衆並試有為之時而尫瘁之餘<lb/>
惜投無用之地敢不勤宣條教兼拊兵民儻溝壑之未<lb/>
<pb n="KR4d0030_WYG_016-17b"/>
填尚乾坤之可報<lb/>
　　代張景元龍圖知成都府謝上表<lb/>
優加職任特私名器之大公初見吏民即諭朝廷之廣<lb/>
徳才㣲責重寵至懼深中謝竊惟益郡之奥區兹實坤<lb/>
維之劇鎮有江山之控帯兼民卒之撫綏從來守臣多<lb/>
采宿望如臣甚陋自視無堪侍從最為晩躋技能奚適<lb/>
時用更計籌于内外乏政績于毫分及此踰年遽云増<lb/>
秩顧巨藩之所委非小器之可當而又煩使向臨于两<lb/>
<pb n="KR4d0030_WYG_016-18a"/>
川先臣嘗列于近職領蜀門之印綬曽是昔游直廷閣<lb/>
之圖書復叨世選何乃㣲躬之幸獲兹數事之兼此盖<lb/>
伏遇皇帝陛下躬攬乾綱日新睿斷眷先朝之舊物記<lb/>
通漕之孤臣躐等班行之間推恩屏翰之寄敢不博求<lb/>
民隠祗訓戎韜坐布寛條厎輿情于安集力圖靖治副<lb/>
聖訓之丁寜<lb/>
　　代人謝知成都府表<lb/>
初見吏民即宣條教重任而力不逮寵過而心若驚中<lb/>
<pb n="KR4d0030_WYG_016-18b"/>
謝伏念臣江海㣲生朝廷孤士當龍徳離潜之始方參<lb/>
貳于大農洎天心求治之間復總司于外計未嘗伸愚<lb/>
瞽之慮得以補聖神之聰忽䝉誤恩起置華選矧頃馳<lb/>
於單傳嘗歴使于兩川今兹守封實乃故地叱忠臣之<lb/>
馭雖媿於古人剖刺史之符獲綏于舊俗倍為榮幸尤<lb/>
荷生成此盖伏遇皇帝陛下躬攬權綱首敦勸嚮不責<lb/>
已試之驗而觀其後效特屈非常之命而激其壮圖遂<lb/>
俾短能亦叨劇委而且徑從便道祗領嚴程阻瞻前旒<lb/>
<pb n="KR4d0030_WYG_016-19a"/>
弗克禀睿謨而後徃務靖逺服庶㡬䖍詔㫖以㳟行<lb/>
　　代謝進和御詩奨諭表<hi>案此表以下俱據宋文鑑増入</hi>
參羣篇而奏御𢋫載非工被優詔之發中褒嘉甚渥惕<lb/>
然拜君父之賜藏以為子孫之榮伏惟書曰帝庸作歌<lb/>
所以極道明良之意雅云臣能歸羙所以上酬福禄之<lb/>
辭惟千載一時之逢踰三王二帝之際乗太平之多暇<lb/>
講稀濶之盛游歴寳宇以披祖宗相受之文御飛帚以<lb/>
縱神聖有餘之學以至置酒别殿賦詩中宸于時從聨<lb/>
<pb n="KR4d0030_WYG_016-19b"/>
咸續睿唱如臣者有朴愚而植性無文采以表身自陪<lb/>
風憲之要司都廢㣲言之舊學妄抉鄙思綴成斐章大<lb/>
樂在前發哇聲而接響太陽臨下衒爝火以交光既凟<lb/>
䆳旒若臨深谷敢謂兼容之度例形過奨之辭游聖門<lb/>
者謂之難言矧繼堯文之後踰華衮者重夫褒字况䝉<lb/>
漢訓之加夫何孤臣叨此厚幸此盖伏遇尊號皇帝陛<lb/>
下齊徳乾覆育材士倫善雖小而弗遺力或矜其不逮<lb/>
誓竭講劘之效庶酬勉朂之仁<lb/>
<pb n="KR4d0030_WYG_016-20a"/>
　　代都運趙待制謝上表<lb/>
小材而臨大計不知經畫之所從薄量以函厚恩唯有<lb/>
思勤而可補竊以今之北道重曰外䑓邊宿勁兵境控<lb/>
疆敵嵗支洪河之備而民力㡬屈所以艱於賦輸地列<lb/>
數鎮之師而吏負益繁所以要在刺舉宜擇精明疆濟<lb/>
之器以付轉給澄清之權若臣空孱於事迂拙曏引兩<lb/>
川之漕近貳大農之司率觕竭於愚衷訖罕通於利術<lb/>
敢期煩使乃委孤臣此盖伏遇皇帝陛下廓天地之容<lb/>
<pb n="KR4d0030_WYG_016-20b"/>
收涓埃之細特加不次之命而欲勸來者弗責已試之<lb/>
効而俾懐後圖得不夙夜以思始終乃職豈敢專聚歛<lb/>
之最以上累於君仁亦當拊凋殘之餘庶下蘇於民瘼<lb/>
　<lb/>
　<lb/>
　<lb/>
　<lb/>
　祠部集巻十六<lb/>
</p>
<p>
</p>
  </div>
</body>
</text>
</TEI>
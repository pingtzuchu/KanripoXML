<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻三十五</head>
    <p>
<pb n="KR4d0030_WYG_035-1a"/>
欽定四庫全書<lb/>
　祠部集巻三十五　　　　　宋　强至　撰<lb/>
　　誌銘<lb/>
　　桂州司法參軍贈太子中允葉君墓銘<lb/>
君諱某字杲卿姓葉氏世為杭州錢塘人曽祖諱某避<lb/>
亂唐季故名不載仕牒及錢氏王呉越祖諱某考諱某<lb/>
始受偽爵後呉越以國歸京師凢陪臣之從行者皆受<lb/>
命於朝獨其父中道以事辭歸不得命已而自悼曰吾<lb/>
<pb n="KR4d0030_WYG_035-1b"/>
悔其可追耶當擇吾兒之秀使應舉覔官他日吾家有<lb/>
天子命士與身得均耳君生而頴㧞遂讀書成父志凢<lb/>
三試開封府進士而考官率以高等處君訖用甞試御<lb/>
前恩授鄭州長史後司法桂州參軍慶厯六年十月二<lb/>
十八日以疾卒官所年五十九方君之在桂有閩人呉<lb/>
謐死象州武化縣令謐妻挈二女欲歸閩至桂而其妻<lb/>
又死時本道轉運使杜公祀在君父子間為知己哀呉<lb/>
無所歸欲妻君二子君曰為子娶婦豈勢利之娶而舎<lb/>
<pb n="KR4d0030_WYG_035-2a"/>
孤窮耶從之人以為義家故饒財諸弟用之殆盡且求<lb/>
異籍君喟然曰家道至此繇吾不能取厚禄以聚親族<lb/>
汝曹何咎耶惟汝欲其寛厚多此類師事郡人林先生<lb/>
逋先生篇翰為當時二絶君盡得其妙天禧末年錢塘<lb/>
有巨石浮於江太守異之即問先生此何祥也未有以<lb/>
對先生以問君乃按譙子五行志以應曰其為萬乗之<lb/>
憂乎未幾真宗棄天下於是益服君多聞而始知譙子<lb/>
之志為奇書君早以經術自任晩傳其學於二子二子<lb/>
<pb n="KR4d0030_WYG_035-2b"/>
者昌言祕書丞昌齡尚書屯田員外郎同年取進士第<lb/>
皆有學行政術知名士林聞次子先登朝始用祀明堂<lb/>
恩贈君光禄寺丞累至太子中允君配宋氏封萬年縣<lb/>
太君三女長適漳州判官周彭孺次適常州司理參軍<lb/>
晁端仁季適邵武縣尉徐簡孫君初與英宗同諱没後<lb/>
凢若干年追改今諱二子於某同年生同既卜以某年<lb/>
月日𦵏君於錢塘縣履泰鄉北山之原因以銘屬其銘<lb/>
曰有寶於此積勤蓄久三出以鬻不豐厥售衆人之得<lb/>
<pb n="KR4d0030_WYG_035-3a"/>
君獨無有維其不偶是以有後<lb/>
　　尚書都官郎中盧公墓誌銘<lb/>
皇祐二年冬十一月十九日將𦵏贈尚書都官郎中盧<lb/>
公諱諮於濰州昌樂縣長壽鄉鳯林里祖塋之庚地公<lb/>
子泗守比部郎中某名屬吏司吏參軍强某語之曰吾<lb/>
父世濰人累以明經舉鄉里不第因太息曰士之仕也<lb/>
欲行道其進也欲及時吾時過矣吾道不行矣寧若教<lb/>
吾子以成吾志乃授予以經不復言仕進間甞語予曰<lb/>
<pb n="KR4d0030_WYG_035-3b"/>
夫經豈空言哉居者守以治其身仕者傳以行於事吾<lb/>
止得治身之效而不及行事之深切汝齒尚㓜汝學不<lb/>
已二者俱享焉予懼不能成吾父之志故夙夜强學以<lb/>
自勉一舉而中第比予登朝而吾父死矣始用郊祀恩<lb/>
贈為大理評事累贈至今官卒時年五十三人皆謂善<lb/>
有餘而壽不足今也將𦵏子其為我銘之某再拜曰唯<lb/>
銘曰<lb/>
生公孔難宜深而蟠志卒乃完子榮公官公宅既安公<lb/>
<pb n="KR4d0030_WYG_035-4a"/>
後其蕃<lb/>
　　尚書虞部郎中曽府君夫人廣陵縣君朱氏墓誌<lb/>
　　銘<lb/>
皇祐五年春晉江曽君諱濬由殿中丞知蘇州呉江縣<lb/>
是年冬十有一月八日䘮其夫人廣陵縣君天長朱氏<lb/>
夫人於某為外姑既哭夫人於其官舎明年春公遣二<lb/>
子奉其䘮徃窆杭州之天竺山某又得相其終事後十<lb/>
三年殿丞為虞部郎中卒知光州卜以某年月日𦵏鄭<lb/>
<pb n="KR4d0030_WYG_035-4b"/>
州之新鄭二子者復遷夫人之柩自杭來合𦵏夫人之<lb/>
考諱㢲甞擢真宗朝高第後為兵部侍郎贈某官夫人<lb/>
生而其父已顯又極為其親之所愛目所習見者盡富<lb/>
貴也身所甞享者盡豐佚也入門事舅姑能左右不懈<lb/>
嵗時賔祭必嚴服潔具不敢後諸婦若素厯艱難然方<lb/>
其夫在州縣而食客甞滿坐用一不給輒陰鬻奩中所<lb/>
有而辦之其享之而退者無不腆之語入而其夫無不<lb/>
足之色若慣處匱約然弗煩傳姆之教而女功善不失<lb/>
<pb n="KR4d0030_WYG_035-5a"/>
上下之懽而家道得皆天性之所自有也二子者用其<lb/>
世父丞相兖國公蔭孝綽今為光禄寺丞孝總太常寺<lb/>
太祝女三人某其最長婿次嫁衛尉寺丞王諶次嫁殿<lb/>
中丞杜諲於其𦵏也某又得銘其墓銘曰<lb/>
嗟夫人性慈祥式母婦宜壽域四十四奄云亡先族𦵏<lb/>
於南方後踰紀合夫藏<lb/>
　　汝南周氏夫人墓誌銘<lb/>
夫人餘杭周氏女二十嫁郡人朱有安入門主饋上下<lb/>
<pb n="KR4d0030_WYG_035-5b"/>
相慶公姑曰能孝我僮媪曰能仁我閨房雍雍樂得賢<lb/>
婦朱氏素貧約夫人治生頗力家用是豐給生男四人<lb/>
宗顔宗孟宗閔皆富而有守其一曰仲琪為比丘有律<lb/>
行女三人長適姚宗雅次並㓜夫人年五十六至和二<lb/>
年十一月二十一日以疾終静柔淑祥性酷嚮佛朝不<lb/>
茹葷逮暝弗變遺命諸子鬻奩中所有以飯浮屠其真<lb/>
所為好善者歟将以明年三月二十一日窆履㤗鄉顯<lb/>
明寺之山圃諸孤來乞銘因銘曰<lb/>
<pb n="KR4d0030_WYG_035-6a"/>
夫哭順妻子號慈母弗衍厥齡而徳有裕<lb/>
　　將仕郎守杭州文學參軍陸先生墓誌銘<lb/>
嘉祐六年夏四月丁已先生陸氏卒其子求古章革覃<lb/>
有方逢休将以某年十月已酉合其母夫人蔡氏履㤗<lb/>
鄉龍井村之封以𦵏六孝子者聚泣以議吾父蓄道淳<lb/>
徳生七十有六年其藴不得久施於時死矣獨世之大<lb/>
夫與鄉人之口有傳焉且吾父誼應銘其習予父子間<lb/>
而應以文字銘吾父者宜莫如强君以書來求銘某因<lb/>
<pb n="KR4d0030_WYG_035-6b"/>
得次以銘先生諱滋字元象嵗方童已自如成人通毛<lb/>
鄭二詩易春秋既冠以文辭試鄉舉一鬻其業而售有<lb/>
司母且病不行後三年復在選察母面有難别色先生<lb/>
亦絶口不忍出别語已而自訣夫仕不獨為時亦為親<lb/>
苟慼吾親而去得仕如勿仕吾何為行哉時故相陳公<lb/>
堯佐使兩浙雅待先生厚手十餘書以遺之曰行矣持<lb/>
此足以遊公卿先生謝不受公亦不能强自是頽然自<lb/>
得顧天地間無足介吾慮者惟一肆其意於書不復言<lb/>
<pb n="KR4d0030_WYG_035-7a"/>
進取凢聖經賢史九流百家僻異祗説無不讀或引以<lb/>
答客問必章解句析卒不差一字問者退輒服以為終<lb/>
年讀書不如與陸先生一日語尤嗜風雅日哦樹石間<lb/>
有以家事闗先生者急麾之使去曰吾方作詩無溷我<lb/>
皇祐四年詔録先朝遺士搢紳縫掖合百餘以狀白府<lb/>
請用先生塞詔府上之朝得杭州文學先生捧㫖喜自<lb/>
以不出屋廬間天子就官我又獲掾於父母之邦抑幸<lb/>
矣嵗時隨州吏趨公府或憫焉先生曰此跡爾惡屈吾<lb/>
<pb n="KR4d0030_WYG_035-7b"/>
心哉常治居材且具矣其隣有以侵我地紿之者先生<lb/>
第笑與語吾忍取劵以白汝妄耶即為之縮材其寛厚<lb/>
多此類與故人飲必諧調笑歌賔主各盡懽若将樂之<lb/>
不厭然及賔去席撤復以嚴自處里俗襲呉越偽禮其<lb/>
甚者至僣惡不可聴先生為援典制家矯而户正之此<lb/>
敝遂革平生所著詩賦文論書誌合二十巻自就學至<lb/>
垂沒目未甞去書若先生可謂好古信道終始自篤而<lb/>
不變者歟大王父諱超以功為錢氏衢州刺史王父諱<lb/>
<pb n="KR4d0030_WYG_035-8a"/>
紹父諱承祖皆不仕女二人皆有歸銘曰<lb/>
於乎先生飬璞自少成而珪璋訖曰能照唯是羣籍我<lb/>
攷其要矯革偽禮俾逭非肖與時獨行追古同調元龜<lb/>
云亡人哭人弔濟濟有子徳罔弗紹於後其門當大有<lb/>
耀<lb/>
　　安府君妻趙氏人墓誌銘<lb/>
嘉祐六年十二月九日大理寺丞知開封府右軍廵判<lb/>
官安君既䘮其母夫人趙氏於官舎將以明年四月某<lb/>
<pb n="KR4d0030_WYG_035-8b"/>
日還𦵏其州之呉縣靈巖鄉呉山某原以狀與䟽託銘<lb/>
於某曰不孝不能致封號之榮於父母之存今死且𦵏<lb/>
若婦儀母規又將泯而不克紀是重不孝之恨於已窮<lb/>
君忍不銘吾母耶某又何可辭夫人蘇州人三世無仕<lb/>
者㓜孤隨母嫁張氏遂假氏以張既長歸安府君入門<lb/>
盡婦道舅姑喜甞語之曰今若善事我他日當得賢子<lb/>
婦以為若幸已而長子及婚里人有甚貧者願以其弟<lb/>
之孤女為配府君議未决慨然曰彼欲以遺孤託吾兒<lb/>
<pb n="KR4d0030_WYG_035-9a"/>
納婦必勢貲耶第娶無易府君於是不能奪已而其婦<lb/>
果賢卒如舅姑言府君始娶陳氏夫人繼之凢子男四<lb/>
人夫人出者長寺丞君也次翰早死次沆應進士學女<lb/>
四人其三出夫人而夫人概視之雖習於安氏者不知<lb/>
孰為孰出也享年六十八以疾卒吾甞愛寺丞君當官<lb/>
不屈倚而剛介謹㢘以自持亦夫人内教云銘曰<lb/>
我勤姑嫜夙夜左右男女我戒以順以守刻此銘辭以<lb/>
式母婦<lb/>
<pb n="KR4d0030_WYG_035-9b"/>
　　朝奉郎守尚書虞部郎中上輕車都尉賜緋魚袋<lb/>
　　曽府君墓誌銘<lb/>
曽氏得姓最逺其族散在四方未聞有顯者繇泉州晉<lb/>
江之曽諱某始以文學取進士高第久之進修撰集賢殿<lb/>
復有子今丞相僕射兖國公能世科等既貴得追贈三<lb/>
代故自曽大父諱某逮修撰累至太師中書令兼尚書<lb/>
令又命豫楚二國以公其祖父於是曽氏遂大顯公諱<lb/>
公望字武仲丞相之弟楚國公第五子用父任補太廟<lb/>
<pb n="KR4d0030_WYG_035-10a"/>
齋郎甞一試進士不中曰安能事此求合耶遂勉調州<lb/>
縣後數年主明之鄞縣簿是時朝廷用兵西方詔舉材<lb/>
吏可為縣令闗中者或薦公可任即拜衛尉寺丞知華<lb/>
之渭南縣由寺丞八遷至虞部郎中由渭南厯簽書寧<lb/>
海奉國兩軍節度觀察判官事去持楚國太夫人䘮服<lb/>
除知舒州桐城改蘇州呉江縣知忠州通判江州遷光<lb/>
州以卒公囊蓄智慮視天下事無難者僅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出罅見措<lb/>
之行事人固以為不可及渭南豪家置磑以擅水利嵗<lb/>
<pb n="KR4d0030_WYG_035-10b"/>
旱一勺不以與人公至即破磑渠水使得與衆共凢溉<lb/>
民田千頃杭州江堤壊水使極悍一州恐當立辦堤役<lb/>
諸從事莫可與者太守以屬公即白下諸縣調丁夫至<lb/>
則富陽人欲亡役撼衆公鈎得唱者捽致之罪衆懼且<lb/>
力堤亟成有詔褒諭忠州民負官鹽十七萬有破産不<lb/>
足於償者或負者死至子孫猶償不釋公奏罷之仁宗<lb/>
朝寛䘏諸道民力遣公江西多稱上㫖治平二年淮察<lb/>
饑公適為光州流民聞仁政日輳其境募富家出倉實<lb/>
<pb n="KR4d0030_WYG_035-11a"/>
以食之人活數百萬煦窮䘏弱一郡視公猶父母明年<lb/>
正月二十一日以疾卒於官凢閤封之人與旁郡之饑<lb/>
民食於光者哭數日不絶聲嗚呼公仁若此而壽止五<lb/>
十七官不過一州守豈其命耶其臨下氣嚴色厲若觸<lb/>
之立蹈於咎而中實寛然以恕與人交誠至誼篤滋久<lb/>
不壊雖甚愛物彼挈之以去不問即有所欲取於彼亦<lb/>
不為辭謝又天性强記文字一經目輒終身不忘好談<lb/>
前史事厯厯如指掌善刑名書或問某事若是法何如<lb/>
<pb n="KR4d0030_WYG_035-11b"/>
曰某事應某法聞者服其精甞著軍政備覽二十七篇<lb/>
摭諸家兵法為之説觀其方畧三軍可將凢材之用用<lb/>
世者卒不一施其可悲也已娶朱氏封廣陵縣君兵部<lb/>
侍郎贈某官巽之女静柔淑明先公十三年卒子男三<lb/>
人孝綽光禄寺丞孝總太常寺太祝孝緼大廟齋郎女<lb/>
六人長適某次適衛尉某丞王諶次適殿中丞杜諲餘<lb/>
尚㓜公之在呉江夫人卒焉遂𦵏杭州之天竺山及公<lb/>
𦵏有日孝綽與其仲弟遷夫人之柩自杭至乃以某年<lb/>
<pb n="KR4d0030_WYG_035-12a"/>
某月某日合𦵏鄭州新鄭之墓原銘曰<lb/>
公初起家父蔭是承中則已致乃終有稱公在郡縣害<lb/>
寢利興豪奪爾破衆揺爾懲釋其負逋如解急繩哺厥<lb/>
饑口數不可勝惠於民人義於朋友裕其在已霈然自<lb/>
増强其在天則莫我能亶有餘祉後人是膺<lb/>
　　贈衛尉卿梁公夫人李氏墓誌銘<lb/>
户部侍郎梁公諱某之冡婦衛尉卿諱某之夫人姓李<lb/>
氏其考諱著有寵真宗朝至濠州刺史縁藩之舊前後<lb/>
<pb n="KR4d0030_WYG_035-12b"/>
賜予甚渥家以富盛夫人年十六歸梁氏方是時侍郎<lb/>
議審刑院及其季舒國公在翰林為學士合處京師族<lb/>
大用屈夫人入門能服勞履約如素習然事舅姑終日<lb/>
無惰容撫諸子人莫知為嫡庶者衛尉愛客樂施每鬻<lb/>
奩中物以佐之其來而享之於外者人稱所欲而其夫<lb/>
不見不足之色率不知費自奩中出也衛尉䘮不衣采<lb/>
食葷以此終身焉一日感疾語諸子曰七十人壽罕至<lb/>
者矧吾年又加二吾死何憾獨乃父有志無命不克大<lb/>
<pb n="KR4d0030_WYG_035-13a"/>
耀以死吾所慊然者如有待於後汝曹其勉諸語訖不<lb/>
起嘉祐五年六月九日也夫人喜釋氏書且深探其理<lb/>
能頽然委順不惑於死生之際豈非效與夫貴封永安<lb/>
上黨二縣君後以子改封賛皇縣太君子男八人曰訪<lb/>
湖州徳清縣令卒於官曰詠今為太子中舎人致仕曰<lb/>
詢今為尚書比部員外郎曰彦世今為廣安軍岳池縣<lb/>
令曰誦曰諮並郊社齋郎曰諷梧州司理參軍曰翊鄆<lb/>
州壽張縣尉皆早卒女九人長嫁試将作監主簿李貫<lb/>
<pb n="KR4d0030_WYG_035-13b"/>
之次嫁尚書屯田員外郎王衛次嫁進士郭宗道次嫁<lb/>
右班殿直張倜次嫁進士武孜餘未嫁早卒熙寧四年<lb/>
九月甲午𦵏夫人鄲州須城縣登庸鄉調鼎里望南山<lb/>
之南原祔衛尉卿之兆銘曰<lb/>
來儀大家雝雝其鳴仰肅俯順婦道以成宜爾君子卒<lb/>
至正卿盛服文軒始從夫榮子籍在朝顯封載更壺則<lb/>
不外有聞維聲孰曰男子獨後有名請視銘章以較重<lb/>
輕<lb/>
<pb n="KR4d0030_WYG_035-14a"/>
　　太常少卿楊公夫人福昌縣君王氏墓誌銘<lb/>
太常少卿楊公諱某之子曰元崇元忠將𦵏母夫人福<lb/>
昌縣君王氏於某縣某鄉某原合太常公之兆以至聫<lb/>
姻聞夫人宜最詳願有銘諸壙噫至固聞其賢矣方其<lb/>
歸楊氏也太常蓋甞娶謝氏生二女矣夫人視之如己<lb/>
出比夫人生二男其愛行男女間未能有以毫髪窺原<lb/>
薄者後女嫁至竭匳中所有贍費且王氏故顯祖樸贈<lb/>
中書令父球任尚書兵部員外郎夫人獨能忘貴驕之<lb/>
<pb n="KR4d0030_WYG_035-14b"/>
習奉其夫以禮入門主饋無一日輒懈太常卒登州䕶<lb/>
其䘮以歸非臨哭與祭未甞不勉子於學以故二子皆<lb/>
有文元崇前大名府内黄縣尉元忠太廟齋郎至始見<lb/>
夫人於堂上環立而左右者無一有惰容既知其得家<lb/>
節也及其亡而徃奠婦媵皆哭盡哀知其能以仁逮下<lb/>
也夫人達佛理故死無怛惻樂施與故歛無餘服得不<lb/>
謂賢也已享年六十三熙寧四年十二月甲子以疾卒<lb/>
其𦵏以明年三月某日其封君福昌也繇太常登朝用<lb/>
<pb n="KR4d0030_WYG_035-15a"/>
郊祀恩云銘曰<lb/>
事生送死盡禮君子出禮愛均鳲鳩之仁維此懿徳母<lb/>
婦之式<lb/>
　　朝奉郎尚書司門員外郎通判大名府兼北京留<lb/>
　　守司畿内河堤勸農及羣牧事上柱國賜緋魚袋<lb/>
　　李君墓誌遺事記<lb/>
尚書司問員外郎李君既𦵏之明年其嗣子鎬自雍以<lb/>
書至京師謂余曰先君之𦵏端明年公實銘其墓當時<lb/>
<pb n="KR4d0030_WYG_035-15b"/>
遺其可書者數字鎬食不下咽者亦既一年矣今得盡<lb/>
書之以碣諸墓遂使先烈不泯於後鎬無愧為人子矣<lb/>
乃從而為之書君初監宻州税一日同職為大適所紿<lb/>
閲貨不為實將稍隠其數以曲減征算君固執不可不<lb/>
聴遂往白州守時蔡文忠公守密特多君而沮其同職<lb/>
者復器以為能吏由是知名一郡故敢以少年視君後<lb/>
為縣崑山有監酒楚豫者貧甚能以㢘自處君憐之先<lb/>
是縣主田獨酒官無有君議斤已田百畆主簿尉各半<lb/>
<pb n="KR4d0030_WYG_035-16a"/>
之以割𨽻酒官莫不以君議為當至今為例不改甞與<lb/>
尉同得偽印尉圖免逺官願獨以為已獲君一聴尉便<lb/>
訖不復自言後州守桞公植轉運使葉公清臣聞之交<lb/>
稱斯二事皆刻己以與人亦常情之難能者鄭文肅公<lb/>
為杭守辟君幕府州事多所倚辦公移雍而代者宿望<lb/>
於公輙鉤摭公短同幕吏有雅不為鄭禮者請索公庫<lb/>
副厯以尋其隙代者悦明日果索副本君曰庫有正厯<lb/>
奚用副為前此毁之矣代者無所得既而嘆曰天休雖<lb/>
<pb n="KR4d0030_WYG_035-16b"/>
去此幕中猶有人焉吾無能為己復從辟京兆謁丞相<lb/>
吕文靖公於都下見之喜意将用君未幾且坐事方是<lb/>
時朝廷専以文法升絀天下士一跌遂不復振君明果<lb/>
有餘而智慮無不足者遇事無問難易而一切敢為使<lb/>
君而得至於今之時棄瑕以録可用之才挾術舒藴馳<lb/>
騁從事於其間其進而取功名也未易可度於戲死矣<lb/>
豈其命歟君諱某字景仁若世次閥閱行治則具王公<lb/>
銘序云熙寧六年十月十七日<lb/>
<pb n="KR4d0030_WYG_035-17a"/>
　　權大名府朝城縣主簿陳君墓誌銘<lb/>
君諱肱字叔良洪州武寧陳氏子生而諱嚴貌似仲尼<lb/>
衆目為陳夫子然其中亦自信不苟讀書務通大義其<lb/>
為文贍而有制舉進士中皇祐元年第釋褐鄂州江夏<lb/>
縣尉遭母䘮去職服除主舒之懷寧縣簿又司法大寧<lb/>
監未滿去持父䘮既又權寧國軍節度推官後補安州<lb/>
雲夢縣令未赴而縣廢改大名府朝城主簿闕君曰是<lb/>
亦為禄乃絀其資以就久之留守韓魏公知其賢本道<lb/>
<pb n="KR4d0030_WYG_035-17b"/>
都轉運使繼以事諉君且交稱君為才未及薦熙寧四<lb/>
年春役夫漳河君部役河上四月朔得疾以歸經三日<lb/>
遂卒享年五十三貧未克舉𦵏權窆浮屠舍後四年長<lb/>
子碩扶其柩歸以某年月日𦵏君先塋之次大畧君為<lb/>
吏敏於舉職其行已㢘於自進其在寧國也是州之寄<lb/>
倉蕪湖者於出納為最劇監司之委主吏常艱其選凡<lb/>
前後兩屬君一切務去宿弊而或有餘數其在江夏也<lb/>
嵗凶多盜君捕無遺類掾曹忌其功悉從末减故盜得<lb/>
<pb n="KR4d0030_WYG_035-18a"/>
不死賞典亦從而殺或不平之君曰捕盜尉職爾必欲<lb/>
害彼以利我豈吾心哉於是忌者聞以愧初君之主簿<lb/>
懷寧也考試黄州進士得今太子中允孫公素賁程文<lb/>
讀之喜即擢為第一明年公素登進士甲科且名在第<lb/>
八後籍籍為聞人於是人莫不以識鑒推君而君亦以<lb/>
此自負公素報君甚厚君死䘏其家以其弟員娶君之<lb/>
孤女後君之所以得歸𦵏其鄉皆公素力也君於知言<lb/>
可謂無負矣然士大夫猶為惜者獨無位與年不及少<lb/>
<pb n="KR4d0030_WYG_035-18b"/>
紓其藴耳君曽祖諱某祖諱某父諱某皆不仕娶余氏<lb/>
生二男曰碩砥一女孫氏婦也銘曰<lb/>
嗟夫君命孰使莫或行輙此止用慊心術足已得一賢<lb/>
享衆羙貽後慶在二子宅新宫安故里嗟夫君兹巳矣<lb/>
　<lb/>
　<lb/>
　<lb/>
　祠部集巻三十五<lb/>
</p>
<p>
</p>
  </div>
</body>
</text>
</TEI>
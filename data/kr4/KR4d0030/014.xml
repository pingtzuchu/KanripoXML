<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻十四</head>
    <p>
<pb n="KR4d0030_WYG_014-1a"/>
欽定四庫全書<lb/>
　祠部集巻十四　　　　　　宋　强至　撰<lb/>
　　表<lb/>
　　賀乾元節表<lb/>
臣某言伏以維夏肇和厥月幾望訢是穀旦實生聖人<lb/>
罄率土以騰驩比南山而稱夀臣某誠歡誠抃頓首稽<lb/>
首恭惟皇帝陛下神靈天縱文思日躋敺民仁夀之中<lb/>
豋治唐虞之表重熈復旦載誕膺辰九五君臨肇洪基<lb/>
<pb n="KR4d0030_WYG_014-1b"/>
於不拔億萬天算綿景祚於無垠臣無任瞻天樂聖聳<lb/>
躍歡呼之至<lb/>
　　代泗州盧郎中謝到任表<lb/>
戚休千里宜求外牧之良忝冒一麾兹實下臣之愧揆<lb/>
恩至渥引分何堪臣某誠惶誠感頓首稽首竊念臣學<lb/>
弗名家器難適用尸榮僅四紀出守者數邦罄竭鄙才<lb/>
訖微善狀而況沿汴置郡臨淮據衝舟車徃來之繁曽<lb/>
無虚日金榖運輸之入率由此途俗薄好爭地卑多潦<lb/>
<pb n="KR4d0030_WYG_014-2a"/>
雖賢守長猶艱智力之周若臣愚蒙曷稱要繁之委此<lb/>
蓋伏遇尊號皇帝陛下乾坤其量何細不包嵗月之勞<lb/>
雖微亦采使之治劇敢不究心宣布詔條之寛變移風<lb/>
俗之厚庶幾一得云補萬分<lb/>
　　賀明堂禮畢表<lb/>
精饗告成湛㤙隨布庶邦聞慶億口騰歡中賀竊以合<lb/>
宫之祠厯代不講肇自有唐之際迄于我宋之初議者<lb/>
欲興寢而弗暇邈哉墜典舉在熙辰恭惟皇帝陛下紹<lb/>
<pb n="KR4d0030_WYG_014-2b"/>
三聖之休御九圍之廣洪造天冒盛猷日躋行教化之<lb/>
所未行紹禮樂之所未紹祭典咸秩治具畢張謂夫布<lb/>
王政者在明堂爰修曠制示民孝者由宗祀乃奉嚴禋<lb/>
逮乎訖大禮於總章坐中天之嶢闕追肆赦於往中許<lb/>
自新於吾民靈心顧歆並貺多福渙渥汪濊一清賤牢<lb/>
人神共和遐邇均幸臣迹縻守土籍逺侍祠第聽徳音<lb/>
之宣阻觀帝饗之盛<lb/>
　　代泗州盧郎中明堂大禮陳乞次子恩澤表<lb/>
<pb n="KR4d0030_WYG_014-3a"/>
伏遇國家詔舊禮之常修合宫之饗稀闊之典事遽復<lb/>
於我朝疏逺之臣澤庶霑於厥嗣輒披愚欵仰瀆聰聞<lb/>
臣有次男某生㑹右文少知從學以其本專儒術未能<lb/>
自致於榮名欲乞特受文資所覬不違於素願兼臣厯<lb/>
任以來並無贓私過犯伏望尊號皇帝陛下廓如天之<lb/>
造推延世之私曲軫聖慈俯從臣請如是則人神胥慶<lb/>
喜曠制之舉行父子知榮荷茂㤙之均及<lb/>
　　代謝進職表<lb/>
<pb n="KR4d0030_WYG_014-3b"/>
㤙數推優禁聫増峻名浮已甚寵至惟驚中謝伏以本<lb/>
朝敞宸構以藏書憲羲圖而署目因名學士之職以擢<lb/>
從臣之才所宜職際聖微術鉤經奥俾塵清選廼稱徽<lb/>
章竊念臣一介單寒片文猥𤨏蚤縁曲藝輒冒異科幸<lb/>
既出於逢辰仕不由於累日參憲臺之風議無所見明<lb/>
預財府之權謀曽何經畫如守愚而歛分敢蠟等以越<lb/>
思亟叨内閣之華密奉前旒之邃固未能發揮儒效藻<lb/>
潤帝猷㑹邊閫之須人假州麾而出守樸忠自信已誤<lb/>
<pb n="KR4d0030_WYG_014-4a"/>
簡于睿心闇懦少機弗過防於讒口果飛疑似之語仰<lb/>
凟神聖之聰蓋孤根之易揺致謗燄之肆起尚頼睿慈<lb/>
垂惻皇鑒照微止頒尺一之書移總東南之漕荷知臣<lb/>
之至哲堅執國之初心雖金榖數藂江淮間歉力經大<lb/>
計未始寧居旁均百郡之輸仰給中都之費偶充嵗課<lb/>
僅免官瘝遽收采以寸勞加顯嚴於近署況臣間闗官<lb/>
路久去於清光鞅掌利權怳迷於舊學拜嘉非稱竊幸<lb/>
居多此葢伏遇尊號皇帝陛下天造曲成帝暉下燭以<lb/>
<pb n="KR4d0030_WYG_014-4b"/>
臣夙因㑹遇嘗備使令簪履之舊弗捐靡遺於煩使毫<lb/>
髮之功亦奬示勸於勞臣特假寵光濫延疏外敢不激<lb/>
昂志尚究悉事為誓策疲駑庶酬覆露<lb/>
　　代馬察院謝表<lb/>
昨叨寵數因揣器能弗稱徽章乃呈讓奏靡回成命豈<lb/>
敢固辭勉强拜嘉兢慙失措中謝伏以憲府之選官材<lb/>
實艱論朝廷是非舉臣寮過失秩輕責重受易才難専<lb/>
一意以謹司尚虞敗職假他官而兼授豈曰慎名竊念<lb/>
<pb n="KR4d0030_WYG_014-5a"/>
臣發跡寒鄉策名昭世最為平進絶少他竒畿縣補官<lb/>
未施於寸效庭闈遘祸偶及於終喪宦緒間闗生意衰<lb/>
落㑹曲㤙之延被佐通漕之輸將而且金榖數藂江淮<lb/>
嵗歉僅充舊課遽録微勞弗循官次之常俾預臺中之<lb/>
列布衣奉詔有媿於祖風赤芾貽譏深防於物議臣所<lb/>
以厯披悃愊懇避龍光渙渥不休尸榮為甚此葢伏遇<lb/>
尊號皇帝陛下乾坤覆燾日月照臨采臣銖兩之勤欲<lb/>
有功知勸加臣紏察之目欲雖逺竭忠敢不力樹壯猷<lb/>
<pb n="KR4d0030_WYG_014-5b"/>
思稱上意經營大計之暇圖講當今之宜國家之事可<lb/>
言雖危不避君父之㤙欲報之死無他<lb/>
　　代泗州陳郎中待罪表<lb/>
臣任叨守土職在長人不能宣諭教條發揚孝治曽無<lb/>
善政副共理唯良之稱是致下民抵五刑莫大之憲竊<lb/>
以古之良守名布册書因昆弟之忿争尚閉閣而至咎<lb/>
而況子之毆母事越常聞傷教悖倫莫兹為甚未能投<lb/>
紱引去以謝匪才是敢拜章自陳恭俟出典<lb/>
<pb n="KR4d0030_WYG_014-6a"/>
　　代待罪表<lb/>
長人亡狀致條教之不行匹婦何知抵刑科之莫大中<lb/>
謝臣聞古之刺史名在册書悼昆弟之訟田謝吏民而<lb/>
閉閣矧茲同産輒爾相殘有傷孝治之風其實守臣之<lb/>
罪左符所繫未能投紱而遂歸甲令有文是敢拜章而<lb/>
自劾<lb/>
　　代賀冬表<lb/>
臣某言伏以雲物望書因豫知於祥祲天陽來復方漸<lb/>
<pb n="KR4d0030_WYG_014-6b"/>
發於孳萌中賀恭惟皇帝陛下握斗披元對時凝命遹<lb/>
臨慶序翕受鴻禧鳴玉造廷儀亞三朝之盛測圭視日<lb/>
景同萬夀之長臣適領守符方遥陛墄阻預捧觴之列<lb/>
第䖍拱極之誠<lb/>
　　代王禹玉内翰謝兼侍讀學士表<lb/>
右臣伏蒙兼侍讀學士特賜衣一襲金腰帶一條金鍍<lb/>
銀鞍轡馬一匹者玉署代言之地老於文學之所居金<lb/>
華進讀之聨通厥古今而後與兩塗踐一已為儒者之<lb/>
<pb n="KR4d0030_WYG_014-7a"/>
極榮孤宦獲兼兹實聖時之盛遇而又華韀良駟以安<lb/>
其體美衣博帶以文其容難俯傴以循辭輒服乗而拜<lb/>
貺竊以珮服與徳而相對始免於譏車馬稽古之所蒙<lb/>
可誇乎寵而臣者學未到聖賢之奥處論或剽父師之<lb/>
緒餘蚤縁科選之誤優寖辱禁嚴之首據侍牲幣告豐<lb/>
之聖饗何有駿奔之勤敷雷霆作渙之王言復無潤色<lb/>
之狀詎意上㤙之博遽加中講之崇御府頒衣天閑授<lb/>
駿申錫副帶環之麗餽金増韀葉之光載省無堪深虞<lb/>
<pb n="KR4d0030_WYG_014-7b"/>
不稱洪私甚昵屈名器之大公危抱如丹竭涓塵之少<lb/>
效<lb/>
　　代包孝肅公謝樞密副使表<lb/>
臣某言伏以疏㤙至渥懼大取於時譏瀝懇維勤弗少<lb/>
移於詔意勢不遑讓寵其可驚免服華章難安悸魄中<lb/>
謝伏念臣仕以孤進術無他長獨信樸忠之可持不知<lb/>
徼幸之為利蚤際聖世頃塵諌員遇事輒論以身當怨<lb/>
殿邊隅之巨屏曷暢逺圖專江滸之孤城訖無善狀旋<lb/>
<pb n="KR4d0030_WYG_014-8a"/>
膺迅召假尹中畿近則頼天子之聰明逺則學古人之<lb/>
鉤鉅雖奸豪之稍戢於暗拙以何功誤聽朝僉擢持風<lb/>
憲紀綱之地未能為國體而一言金穀之司猥以付邦<lb/>
須之大柄事端萃止心計茫然方虞曠<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>俄正使號列<lb/>
讓封而懇避曽未踰旬綴陪幄之後塵遽焉易地在責<lb/>
愈重揆才弗勝然有時乎為貧尚且辭冨以前日不受<lb/>
是抑恐今非而況主計惟艱運籌不易識曉治亂方能<lb/>
合四輔之謀略具武文始可究五兵之本自視近器曷<lb/>
<pb n="KR4d0030_WYG_014-8b"/>
參繁機厯開不可之端庶寢已行之命愚衷第確天㫖<lb/>
靡回俾附樞躔之末光許聞廟算之餘論此葢伏遇尊<lb/>
號皇帝陛下大明如日全度惟天乃眷孤臣不遺造物<lb/>
舎盈庭之衆哲特取菲能忘假器之煩言專融睿斷敢<lb/>
不夙夜重寄渇飢一心切平世防微之圖凛聖經慎戰<lb/>
之戒誓畢餘齒仰酬上仁<lb/>
　　謝生餼表<lb/>
載誕丁辰方集已孤之感匪頒列品俾供式宴之私出<lb/>
<pb n="KR4d0030_WYG_014-9a"/>
拜王人之命於庭入聞宗黨之慶於室㤙榮相照喜幸<lb/>
交深中謝伏念臣偶以樸忠驟當睿選智小不足以識<lb/>
大體才近不足以經逺猷自坐論於中階殆空餐於厚<lb/>
禄第懼煩言之起敢希飫賜之臨豈謂尊號皇帝陛下<lb/>
分篤君臣禮優丞弼記其生日將以歡㤙均肥㫖之醪<lb/>
牽加精甘之麴蘖仰對需雲之施愈慙鼎食之浮飽上<lb/>
徳以何厭醉皇慈而難酢唯勤夙夜稱今日之所蒙稍<lb/>
立事功庶爾生之無忝<lb/>
<pb n="KR4d0030_WYG_014-9b"/>
　　代沂國公主明堂禮畢賀皇帝表<lb/>
伏以聖人唯能於饗帝並侑五精之神嚴父莫大於配<lb/>
天兼風億姓之孝合宫訖事罄宇均歡中賀伏惟皇帝<lb/>
陛下紹淳耀之烈光享重熙之盛福念物蕃俗阜兹二<lb/>
氣之所以降休謂徳大報微非一純莫可將意以至徹<lb/>
鼓吹以盡齋容之恪潔圭幣以謹靈心之承臣民忻睹<lb/>
盛儀隨霑渥澤兒妾夙蒙睿訓亟被皇慈側聞玉輅之<lb/>
旋誠切素襟之忭<lb/>
<pb n="KR4d0030_WYG_014-10a"/>
　　代媫妤俞氏才人朱氏賀表<lb/>
伏以徳産至大惟至䖍可以上交孝思無窮非昭配不<lb/>
能自達於穆宗祀維時總章人祗普和㤙禮並洽中賀<lb/>
伏惟皇帝陛下暢配天之偉績秉順帝之清衷乗泠露<lb/>
之感懐傃旻穹而謁欵玉帛薦潔粢盛報豐靈心顧歆<lb/>
協氣充塞妾等陶生盛世玷號後宫竊觀熙事之成同<lb/>
慶洪私之布<lb/>
　　代曽魯公辭加恩表<lb/>
<pb n="KR4d0030_WYG_014-10b"/>
合宫已事罄宇均禧首眷近司併推蕃數罔功被奬匪<lb/>
服懷慙在義未安獲辭乃止中謝伏念臣蚤縁家學繼<lb/>
竊朝榮策足冗塗致身華貫始校文於書殿尋勸講於<lb/>
經帷進司西掖之言起眡北門之草以至攝治大衆參<lb/>
聞萬幾往冠斗宫曷坐籌於勝算旋豋台路第隨講於<lb/>
成規迄是踰年居然備位伏遇國家風示民孝靈承天<lb/>
儀尊推先君昭配上帝並升圭幣之潔益凛廟祧之嚴<lb/>
祼將于宫樂徹乃俎熙成禋禮霈發徳音慶浹人祗寵<lb/>
<pb n="KR4d0030_WYG_014-11a"/>
先丞弼既疏美號并衍真封而況克濟上儀實非一力<lb/>
有主計之臣以助乎經費有陪祀之衆以供乎駿奔禮<lb/>
率按於舊常事動咨於睿訓夫惟彼相於此何功翻兼<lb/>
冒於王明懼弗容於物議尚繄確讓可弭煩言伏望尊<lb/>
號皇帝陛下全度天涵大明日照洞微衷之必至追成<lb/>
命於已行特寝誤㤙俾諧愚分<lb/>
　　第二表<lb/>
賛書錫寵録相祀之微勤讓牘敬陳具假名之大略靡<lb/>
<pb n="KR4d0030_WYG_014-11b"/>
回宸㫖促拜㤙章雖前蹈於嚴誅難少移於確請洊披<lb/>
危悃決俟俞音中謝竊以輔相乃表儀之司匪義則動<lb/>
將安仰慶賞無巨細之異當分則處之勿疑而況捍難<lb/>
者是謂功臣固非虚號進律者抑存王制莫重真封豈<lb/>
有陪原廟之天臨扈屬車之雷動陟降九筵之次雍容<lb/>
萬玉之先密奉清光縱觀盛禮顧粢盛之豐薦益抃時<lb/>
和省俎豆之前聞頓還舊學兹為厚幸復敢叨㤙矧聖<lb/>
饗之先期有王言誕告具咨列辟毋上鴻名而臣則地<lb/>
<pb n="KR4d0030_WYG_014-12a"/>
在具瞻誼當一徳侍嚴祠而何力儻爾尸榮思明詔以<lb/>
何顔甚於得責伏望尊號皇帝陛下如天縱欲與物終<lb/>
仁念志莫奪者匹夫且賞不妄者人主亟追繆寵以勸<lb/>
有功<lb/>
　　代魯公謝生日禮物表<lb/>
門弧設左親生適記於初辰邦詔發中君賜遽頒於多<lb/>
物拜嘉有腆萃感無涯中謝伏念臣南服孤生端朝平<lb/>
進偶縁樸學寖厯華塗器不兩周安適方圓之用才無<lb/>
<pb n="KR4d0030_WYG_014-12b"/>
一可矧兼文武之資自樞幄之冠謀即宰庭而亞政未<lb/>
竭股肱之效已驚齒髪之衰亶畏人言曷禆王體惟載<lb/>
生之始旦第自謹於私門敢謂睿明亦煩省記敇身枝<lb/>
而將命俾手舞以敭休鏤器織文殫巧工之精制華韉<lb/>
良駟分寳技之餘輝榮動比閭先生豐蔀仰寵章之特<lb/>
異知恩紀之由來此葢伏遇尊號皇帝陛下與物終仁<lb/>
為邦隆體乃眷四隣之輔謂同一徳之親爰舉舊常併<lb/>
推蕃數皇慈甚渥恵固絶於能名愚抱如丹誼惟知於<lb/>
<pb n="KR4d0030_WYG_014-13a"/>
欲報<lb/>
　　代賀皇帝登極表<lb/>
大明相繼景命維新凡在懷生熟不稱慶中賀臣聞帝<lb/>
出乎震品物所以咸蘇龍飛在天聖人所以有作恭惟<lb/>
皇帝陛下至仁生禀盛徳日躋孝悌恭温發於主器之<lb/>
際聰明睿哲廣自承祧之初人祗交歡宗社永頼雲行<lb/>
雨施矧霶霈於徳音乾端坤倪率薫蒸於喜氣臣適提<lb/>
外計久去邇聨第深欣戴之誠阻預歡呼之列<lb/>
<pb n="KR4d0030_WYG_014-13b"/>
　　代謝加㤙轉官表<lb/>
官榮不次列讓讀以啟還宸㫖莫回降批章而促拜寵<lb/>
靈滋極涯分深踰承命若驚撫躬莫措中謝伏念臣日<lb/>
蒙樂育天與樸忠才不足以濟時誼唯知於許國因縁<lb/>
資序寖厯禁嚴孤立公朝固絶心於朋勢久登宰路常<lb/>
持慮於滿盈建功無塵露之微負責有邱山之重遘昌<lb/>
期之相繼膺景命以惟新霈發徳音並均澤浸特舉便<lb/>
蕃之數示優燮理之司遽進崇階仍躋榮於鳯閣驟加<lb/>
<pb n="KR4d0030_WYG_014-14a"/>
庸品將取刺於鵜梁竊揆誤恩愈知厚幸此葢伏遇皇<lb/>
帝陛下至仁丕冐大度兼容曲眷柄臣務全邦體苟筋<lb/>
骸之可强誓効微勤在肌髓以寧忘仰酬洪造<lb/>
　　夀聖節賀表<lb/>
臣某言伏以陽春之首四時既謹書王之始月魄之成<lb/>
三日聿臨誕聖之期罄海㝢以騰歡擬岡陵而薦夀中<lb/>
賀恭惟皇帝陛下心游道秘躬攬乾綱宴然享函夏之<lb/>
歸坐以須大昕之旦雷霆號令常必信於四方天地生<lb/>
<pb n="KR4d0030_WYG_014-14b"/>
成曽靡遺於一物躋時極治與古同符㑹嵗籥之更端<lb/>
紀電樞之啟瑞大開路寢普見羣臣萬笏稱觴前祝無<lb/>
疆之算八音奏雅間歌既醉之篇喜動明廷事光甲觀<lb/>
臣比司留鑰久去從聨未望清光敢嘆周南之滯阻陪<lb/>
盛禮第勤嵩極之呼<lb/>
　　代趙都運夀聖節進奉功徳疏表<lb/>
嵗聿發春月兹成魄當五始書王之後廼千齡誕聖之<lb/>
初繞電流虹蚤開於瑞應普天率土均沸於歡聲臣是<lb/>
<pb n="KR4d0030_WYG_014-15a"/>
敢叩金地之莊嚴靣玉毫之竒妙恭延浄侣積演秘文<lb/>
覬不盡之勝因資無疆之睿算第切後天之祝曷勝向<lb/>
日之誠<lb/>
　　代元給事夀聖節進功徳疏表<lb/>
右臣伏以王春謹始遹臨月魄之成聖運發祥嘗紀電<lb/>
樞之繞蒼精出震炎厯承乾㑹載風之初辰洽均歡於<lb/>
率土臣是敢躬趨金地靣對玉毫命浄侣以薰修誦秘<lb/>
文而演暢所覬離明照燿與世界以無邊睿算延長等<lb/>
<pb n="KR4d0030_WYG_014-15b"/>
河沙而莫數第極後天之祝曷勝向日之誠<lb/>
　　代韓魏公賀淮陽郡王進封潁王表<lb/>
臣某言伏覩邸報皇子淮陽郡王進封潁王者真封易<lb/>
地徽册告庭遹増王爵之光載發宸闈之慶薦紳聳聽<lb/>
罄宇均歡臣某中賀恭惟皇帝陛下一徳溥臨萬機獨<lb/>
運性堯仁而睦族躬禹度以儉家乃眷天支曰咨國典<lb/>
以主器莫尊乎長子而擇日以命夫有司寵換舊蕃進<lb/>
疏新渥孝恭天至克謹問安之朝文敏日躋靡煩在傅<lb/>
<pb n="KR4d0030_WYG_014-16a"/>
之日側聞盛禮大惬羣情臣跡限居留心馳慶列無任<lb/>
瞻天樂聖聳躍歡呼之至<lb/>
　　代王君貺尚書北京謝上表<lb/>
臣某言環封千里開府萬兵坐制此方據非其地班條<lb/>
云始負愧于中中謝載惟全魏之區遐控强敵之境洪<lb/>
河襟帶於其左朔野咽喉之所衝自罷郡以置都常擇<lb/>
人而作屏地望滋重朝僉愈艱曽紆兩府之印章方付<lb/>
北門之管鑰授之近侍誠曰曲恩伏念臣少也短能初<lb/>
<pb n="KR4d0030_WYG_014-16b"/>
無遠業先朝親試之次牓甫冠首叨於甲科臺省回翔<lb/>
藩維偃息犬馬之年尚壯鵷鴻之序徧揚蒼鬢嚴塗靦<lb/>
顔空食曏領中山之一道兼提支郡之十城尤幸菲才<lb/>
適丁無事日常安枕嵗聿更書未瞻天日之清光敢圖<lb/>
省録又乏涓塵之素效何所甄陞就畀别京弗沿曩制<lb/>
仍加冡宰之秩以示邦人之榮此葢伏遇皇帝陛下神<lb/>
造曲成乾綱獨運懋法宫之新治念仁廟之舊臣特蠟<lb/>
彛章俾尸甸服敢不刻求民瘼蒐講武經謹視河防之<lb/>
<pb n="KR4d0030_WYG_014-17a"/>
虞豫嚴邊鄙之備報償恩施猶知今日之能為揭立功<lb/>
名豈獨少年之所慕<lb/>
　　代謝傅宣撫問表<lb/>
貂璫中使因將命於别京管鑰守臣辱記名於丹扆俯<lb/>
宣温諭増感危悰中謝伏念臣僅有薄材亶無竒節樸<lb/>
忠自信竊蹈古人之為孤直誰容特膺先帝之遇洊揚<lb/>
中外奚補毫分自聖統之紹臨即帥符之遐部靡須受<lb/>
代旋易居留固未能舞抃廣墀一瞻天日之表論思近<lb/>
<pb n="KR4d0030_WYG_014-17b"/>
署少竭涓埃之愚矧全魏之奥區實朔方之㑹府控制<lb/>
邊瑣繕完河防總一道之戎鈐𨽻萬屯之兵籍前有元<lb/>
台之舊老巳建成規上繄真主之睿謨第行寛詔曽微<lb/>
善狀可格淵聰秪自顧循敢圖省録適遘星軺之降遽<lb/>
聞天語之傳出如絲綸仰撫存之甚渥煖於布帛愈蒙<lb/>
被以為榮特越常彞誠知厚幸此葢伏遇皇帝陛下至<lb/>
仁丕冐大度兼容念法從之典藩屢更全節乗皇華之<lb/>
至部親𨗳玉音下堂拜嘉守土増耀敢不深為㤙假益<lb/>
<pb n="KR4d0030_WYG_014-18a"/>
勵忠勤誓畢微生覬酬洪造<lb/>
　　代王尚書謝傳宣撫問表<lb/>
使臨所部傳温語之丁寧跡逺於朝荷清衷之省録才<lb/>
微自恨恩重難勝中謝伏念臣受性至疏逢時獨早勵<lb/>
孤忠而自進堅一節而靡踰用不兼人曷周臺省之務<lb/>
拙於從政漫厯藩維之行自龍徳之天飛即虎符而州<lb/>
守決需滿嵗歸覲清光就移全魏之封漸近長安之日<lb/>
神都南望未一拜於帝暉星傳北徂遽再垂於天語噢<lb/>
<pb n="KR4d0030_WYG_014-18b"/>
咻斯至蒙被為榮念久冒於華塗復累更於劇鎮第勤<lb/>
夙夜曽乏猷為止虞物論之非罔禆毫髪敢謂主知之<lb/>
誤曲記姓名毎常遣於皇華即𨗳宣於睿誨此葢伏遇<lb/>
皇帝陛下至仁天覆大度海涵以法從之近聨實先朝<lb/>
之舊物念數經於事任弗忍去遺思特示於恩勤洊加<lb/>
存撫誓圖薄效仰答洪私<lb/>
　　代謝添公使錢一千貫文表<lb/>
公須匱乏輒請益以上聞天㫖矜從遽増多而下濟仰<lb/>
<pb n="KR4d0030_WYG_014-19a"/>
蒙曲賜内激危悰中謝維全魏之要都當朔陲之孔道<lb/>
軍校之所犒設使人之所勞迎向除兩府之舊臣有緡<lb/>
謂之隨使苟待四方之過客在禮不致闕供臣比忝於<lb/>
居畱事頓裁於往例去者太半不承權輿捃遺利以相<lb/>
兼恐傷大體告常貲之不及妄叩淵衷伏遇皇帝陛下<lb/>
至徳包涵大明臨照飾厨傳以自喜知臣不為損府庫<lb/>
之有餘如臣所請乾坤施大塵路報微敢不益勵乃心<lb/>
自矢清冰之節庶幾勉供厥職上酬洪覆之仁<lb/>
<pb n="KR4d0030_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻十四<lb/>
</p>
<p>
</p>
  </div>
</body>
</text>
</TEI>
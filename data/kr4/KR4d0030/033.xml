<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻三十三</head>
    <p>
<pb n="KR4d0030_WYG_033-1a"/>
欽定四庫全書<lb/>
　祠部集巻三十三　　　　　宋　强至　撰<lb/>
　　雜著<lb/>
　　夀聖節人使三幅書<lb/>
　　　右番大使<lb/>
誕聖膺期方祝岡陵之夀協隣遣使遹觀原隰之華遐<lb/>
冒冬嚴益番時祉<lb/>
　　　右番副使<lb/>
<pb n="KR4d0030_WYG_033-1b"/>
流虹紀節㑹聖厯之開祥乘驛相儀亞使旜而修慶載<lb/>
惟妙履茂擁龎休<lb/>
　　　右番大使<lb/>
祥繞電樞紀書王之首月命䖍星傳赴誕聖之先期載<lb/>
惟跋履之勤益介綏將之祉<lb/>
　　　右番副使<lb/>
國夀開先紀千齡之震夙使才登貳動六轡之輝華順<lb/>
履隆寒亶膺多福<lb/>
<pb n="KR4d0030_WYG_033-2a"/>
　　又<lb/>
　　　左番大使<lb/>
比者電樞紀瑞行臨誕節之良星傳増華來奉慶儀之<lb/>
好仰惟妙履參萃繁褫<lb/>
　　　左番副使<lb/>
比者國夀有開鄰懽胥講適屆流虹之節遹勤飛驛之<lb/>
行順履冬嚴載蕃時祉<lb/>
　　　右番大使<lb/>
<pb n="KR4d0030_WYG_033-2b"/>
比者華渚發祥紀聖期之震夙寳鄰講好飭使傳以馳<lb/>
驅遐冒隆寒倍綏吉履<lb/>
　　　右番副使<lb/>
比者誕聖膺期睦鄰講好參使軺而戾止奉信節以勤<lb/>
斯征轡甫休粹襟滋鬯<lb/>
　　同天節國信三幅書<lb/>
　　　左番大使<lb/>
虹渚發祥臨聖期之載誕星軺講好飭使傳以遐驅適<lb/>
<pb n="KR4d0030_WYG_033-3a"/>
冒時暘愈完氣宇<lb/>
　　　左番副使<lb/>
繞樞紀瑞符聖誕之初辰將幣相儀奉協鄰之雅好適<lb/>
臨近服滋鬯粹襟<lb/>
　　　右番大使<lb/>
千秋紀節適符祝嘏之期四牡戒行爰奉張旜之聘載<lb/>
惟菲薄諒協釐祥<lb/>
　　　右番副使<lb/>
<pb n="KR4d0030_WYG_033-3b"/>
乘離首月出震初辰肅將信幣之來參示使軺之寵載<lb/>
勤長道聿集繁禧<lb/>
　　與賀同天節人使三幅書<lb/>
　　　左番大使<lb/>
里社發祥舉罄岡陵之祝軺車將命遹勤原隰之行適<lb/>
冒時暘諒安福履<lb/>
　　　左番副使<lb/>
國夀有開符聖期之載夙隣懽胥講持使節以偕來將<lb/>
<pb n="KR4d0030_WYG_033-4a"/>
事云初綏祺無爽<lb/>
　　　右番大使<lb/>
火行在候符誕聖之初辰星傳戒行奉睦隣之重好征<lb/>
驂甫舎泰宇惟寜<lb/>
　　　右番副使<lb/>
流虹紀節㑹聖厯之開祥乘驛戒行亞使旜而相禮適<lb/>
臨近服滋鬯粹襟<lb/>
　　代邵興中賀正旦人使三幅書<lb/>
<pb n="KR4d0030_WYG_033-4b"/>
　　　皇太后大使<lb/>
某啓伏以嵗時云始肆儀㑹於三朝原隰其華通懽恩<lb/>
於二國載馳嚴馭甫戾近圻屬寒籥之貫辰諒粹襟之<lb/>
廸吉<lb/>
　　　皇太后副使<lb/>
玉琯肇和方慶嵗功之起寳隣修睦乃勤使驛之來多<lb/>
厯郵程比臨㡬次神明所相福祚其蕃<lb/>
　　　皇帝大使<lb/>
<pb n="KR4d0030_WYG_033-5a"/>
斡旋斗位㑹王嵗之開端修講隣懽寵使華而將命冒<lb/>
風霜之餘凛驅騑傳以少休増固生經茂迎時福<lb/>
　　　皇帝副使<lb/>
五始遹臨百嘉滋鬯爰講邦家之好以均天下之休禮<lb/>
意交伸使才登選征騑遐御良多跋履之勞寰服甫臨<lb/>
益介綏將之祉<lb/>
　　　排食<lb/>
遐冒霜稜肅馳星傳已次神畿之近竊循主道之常敢<lb/>
<pb n="KR4d0030_WYG_033-5b"/>
羞庖餐以勞車從不腆之禮有慙在顔<lb/>
　　　攀違<lb/>
奉幣成儀啓塗復命顧官居之有守躬祖席以無階少<lb/>
駐行暉觕塵禮具<lb/>
　　代留守侍中契丹賀正旦人使三幅書<lb/>
　　　左番大使<lb/>
玉琯肇和謹王春之此始寳隣修睦嚴使節之斯來星<lb/>
傳載驅天祺參嚮<lb/>
<pb n="KR4d0030_WYG_033-6a"/>
　　　左番副使<lb/>
嵗厯更端春祺備舎協隣講好交修禮意之勤將幣相<lb/>
儀登貳使華之選沍寒云冒福祚其蕃<lb/>
　　　右番大使<lb/>
比者邦家相慶甫王嵗之闓端原隰其華繄使才而相<lb/>
命載厯闗河之邈豈無車馬之勤審次近圻亶膺多福<lb/>
　　　右番副使<lb/>
天地發春邦家均慶榮命使旜之出肅將信幣之來矧<lb/>
<pb n="KR4d0030_WYG_033-6b"/>
寒籥之貫辰諒粹襟之廸吉<lb/>
　　代王尚書契丹賀正旦人使三幅書<lb/>
　　　左番大使<lb/>
蒼震發春行講三朝之㑹皇華將命來通二國之歡甫<lb/>
舎征驂益依泰宇<lb/>
　　　左番副使<lb/>
遹新正嵗開天地之大生登貳使才奉邦家之相慶適<lb/>
臨寒籥兹鬯粹襟<lb/>
<pb n="KR4d0030_WYG_033-7a"/>
　　　右番大使<lb/>
王春謹始仰新璿運之觀使節講和増固寳鄰之好隆<lb/>
寒云冒純福其蕃<lb/>
　　　右番副使<lb/>
華嵗闓端具慶儀而有舊寳隣修睦簉使節以斯來六<lb/>
轡載馳百祥備舎<lb/>
　　代滕元發北使三幅書<lb/>
　　　皇太后大使<lb/>
<pb n="KR4d0030_WYG_033-7b"/>
某啓伏以吹律宣和方謹嵗時之始協隣講好思同天<lb/>
地之休爰寵使華交伸禮意載厯闗河之邈竊惟車騎<lb/>
之勞順氣自持與時廸吉<lb/>
　　　皇太后副使<lb/>
嵗厯更端春祺備舎惟使車之修睦於鄰國以交懽星<lb/>
傳載驅適持於信節霜稜尚厲益固於粹襟<lb/>
　　　皇帝大使<lb/>
蒼震發春行講三朝之㑹皇華將命來通二國之懽冒<lb/>
<pb n="KR4d0030_WYG_033-8a"/>
霜序以勤斯聴車音之戾止仰惟妙履參萃繁禧<lb/>
　　　皇帝副使<lb/>
王春謹始遹新璿運之觀使驛講和益固寳隣之契適<lb/>
増華於原隰行稱慶於軒墀霜氣餘嚴天和參嚮<lb/>
　　代馮内翰北朝賀登寳位人使三幅書<lb/>
　　　皇太后大使<lb/>
炎運紹休肇御天飛之極皇華奉慶遹䖍星駕之行甫<lb/>
次近畿亶膺多福<lb/>
<pb n="KR4d0030_WYG_033-8b"/>
　　　皇太后副使<lb/>
伏審逺持信節㳟致慶函驅星傳以少勤冒火旻之餘<lb/>
熾燕興遂適福祚其蕃<lb/>
　　　皇帝大使<lb/>
嗣聖膺圖中天即阼邦家相慶増修鄰好之深原隰其<lb/>
華逺耀使才之美甫臻寰服兹鬯粹襟<lb/>
　　　皇帝副使<lb/>
聖統纘寜使旜修慶載厯闗河之邈深惟車馬之勞兼<lb/>
<pb n="KR4d0030_WYG_033-9a"/>
冒秋炎諒雖時祉<lb/>
　　㸔詳知開封府縣度支郎中王克臣所進熈寜通<lb/>
　　議<lb/>
臣㸔詳政簡厚則民説而不擾是以有樂生之意而富<lb/>
夀臻矣三代所以得民心者也夫欲行王道而不先乎<lb/>
此者戾也是以簡苛禁厚仁術戒吏察之為明而本乎<lb/>
恕知民力之有限而用以節皆為政之所宜急者<lb/>
臣㸔詳君子勸不待賞沮不待罰惟賞罰所以待衆人<lb/>
<pb n="KR4d0030_WYG_033-9b"/>
然賞過乎輕不惟失勞而又沮為善之效罰過乎重不<lb/>
唯失罪而又賊人㤙之大兹二者實近世尤病願詔有<lb/>
司審處之<lb/>
臣㸔詳冗兵之可汰戍卒之可損固已汰其所可去而<lb/>
損其所可留矣若方今未革之弊知理財之為急而不<lb/>
知耗財之所漸者増置官局是也以其所得而不補所<lb/>
失者數易利柄是也置苟不一則財不勝耗矣易苟不<lb/>
已則失不勝計矣望員品之清府庫之實難矣<lb/>
<pb n="KR4d0030_WYG_033-10a"/>
臣㸔詳有警則嚴兵備無事則惜邉費類皆能言之殊<lb/>
不知費有不得已者而備不可一日弛也譬如巨藏之<lb/>
家曰固吾堂室而藩墻不足守曽不知外圉既虚則固<lb/>
於其内者將不能獨恃噫備之不可廢於邊也如此况<lb/>
近年戍卒其分此近郡者不為不多矣若又損外而益<lb/>
内安知契丹專利吾金繒而不窺邊備之虚實也<lb/>
　　判官舉詞<lb/>
本官行實利資為衆推與自主幕畫舉有所長觀其政<lb/>
<pb n="KR4d0030_WYG_033-10b"/>
能無施不可<lb/>
　　推官舉詞<lb/>
本官精明謙㢘敏於從事他日采用必有可觀<lb/>
　　代王龍圖舉李國博詞<lb/>
伏覩郡人國子博士李庠操守堅正博極墳史塵游不<lb/>
雜風度自逺孝友行誼推高鄉黨屢辟藩臣幕府邊事<lb/>
尤所通曉與之論議實有深識亦既倦仕方退里閈急<lb/>
才之際庠不可失<lb/>
<pb n="KR4d0030_WYG_033-11a"/>
　　盱眙周尉忻第二考詞<lb/>
夫志大而位卑者謂小官不足效往往則從而弛前件<lb/>
官位以文進道為時屈官修而職舉其志何患不伸哉<lb/>
政成再幕直書無愧<lb/>
　　招信馬主簿第一考詞<lb/>
夫已嘗為之而使治其所嘗為者疾苦必知焉前件官<lb/>
列於搢紳深悉民事故主簿於一邑而一邑之民頼焉<lb/>
政雖朞月已足稱能吏<lb/>
<pb n="KR4d0030_WYG_033-11b"/>
　　臨淮李縣尉第三考詞<lb/>
官無巨細材患大塞職瀕河之地寇賊多有尉無他焉<lb/>
捕冦其職前件官悉力乃事冦亦衰減三載書績於職<lb/>
亡愧焉<lb/>
　　王司户第一考詞<lb/>
户掾之職甚卑而其事不得專視糾之與奪以為可否<lb/>
雖有過不至大咎前件官欲善其職而小累焉勉哉自<lb/>
力以圖後效其考可書中中<lb/>
<pb n="KR4d0030_WYG_033-12a"/>
　　杜主簿第三考詞<lb/>
前件官勾稽一邑告政三年成績可嘉直書無愧其考<lb/>
可書中中<lb/>
　　聶司法第一考詞<lb/>
法之大原縁情而度中及弊者去之或刻而好深或寛<lb/>
而務出前件官舉得中道可謂能吏效職一載無愧直<lb/>
書其考可書中中<lb/>
　　盱眙周縣令第一考詞<lb/>
<pb n="KR4d0030_WYG_033-12b"/>
夫與民親而其責備者無若為邑積日累資之制行而<lb/>
昏懦貪墨者得以進故民殃而政弛朝廷患其然間下<lb/>
新格須舉乃用前件官由舉得邑悉力於政朞嵗成效<lb/>
其往孰量哉其考可書中中<lb/>
　　馬主簿第三考詞<lb/>
前件官佐令再嵗情與民通寃枉疾苦必即而告其考<lb/>
可書中中<lb/>
　　招信馬主簿第三考詞<lb/>
<pb n="KR4d0030_WYG_033-13a"/>
夫主簿之於邑唯才者能究政之是非與令議可否其<lb/>
次不越勾稽簿書足以保無過前件官掾邑三載訖無<lb/>
敗事秩滿而去弗媿直書其考可書中中<lb/>
　　推官第一考詞<lb/>
前件官操履純潔識度沈逺自賔幕席宻有嘉畫不求<lb/>
聞於人而薦者交許其材也歟政已及朞直書亡媿<lb/>
　　盱眙周縣令第二考詞<lb/>
百里之邑有民與社民之休戚繫令之才否前件官為<lb/>
<pb n="KR4d0030_WYG_033-13b"/>
邑再嵗究心乃事職修民豫無愧直書其考可書中中<lb/>
　　賈繹充堂長牒詞<lb/>
稽於衆求學行完懋而可以為諸生長者咸以前件人<lb/>
為言迺詢羣議以補斯職其勉力以贊學事益副諸生<lb/>
之所望<lb/>
　　楊祖益充學録牒詞<lb/>
學録於一學之事無不與凡齒于生員者又得以佐學<lb/>
官而教諭之其責任重不可委非其人前件人經明學<lb/>
<pb n="KR4d0030_WYG_033-14a"/>
充行信鄉里而諸生比名合議請補斯職爰稽衆言俾<lb/>
録學事<lb/>
　　李常充學訃牒詞<lb/>
學訃主出納用度其職近於有司雖然非得樸茂㢘實<lb/>
之士則職隳而弊生前件人性潔文敏衆謂可委他日<lb/>
從政其肯忽有司之守乎<lb/>
　　劉大雅充典客牒詞<lb/>
前件人學術該敏儀矩修飭賔客之事可使主之噫赤<lb/>
<pb n="KR4d0030_WYG_033-14b"/>
也立朝聖門所取雖在庠序其可忽諸<lb/>
　　王新轉孔目官牒詞<lb/>
前件人能法而吏庀司有年兹以序陞良允衆議勉翰<lb/>
乃職以圖厥終<lb/>
　　秦恭等補官牒詞<lb/>
前件人㢘以飭已勤以服事出入公府能厎無過嵗月<lb/>
既久茲用序遷宜勉爾勞以國成效<lb/>
　　代王龍圖祈雪文<lb/>
<pb n="KR4d0030_WYG_033-15a"/>
嵗云窮紀氣則長晹顧宿麥之待滋恐新年之作癘農<lb/>
憂于野縁旱暵之相仍神食此方冝戚休之與共矧曰<lb/>
聰明之徳實參造化之權願乘臘天速降時雪啓田疇<lb/>
之有望銷疫沴於將然豈専神休兼塞尹責尚饗<lb/>
　　記惡<lb/>
癸已嵗予待次吳江親舎客有過邑下者動眉睫揺唇<lb/>
舌其類則人也承臺省名朝籍其貴則士也即而見之<lb/>
彼方鱠鮮鱗以恣大嚼頂烏紗而曵華袍極笑言以談<lb/>
<pb n="KR4d0030_WYG_033-15b"/>
時事將枉道以興賈販徐而睨之獨布其帶若有喪者<lb/>
叩其端而曰親柩在南今將往矣噫聞喪之禮見星則<lb/>
奔乃往道以與賈販三年不見齒古之達禮乃笑言以<lb/>
談時事衰裳厭冠孝子之服乃頂紗而曵袍三日水漿<lb/>
不入於口乃鱠鱗而恣嚼嗚呼今蚩蠢之氓有一以非<lb/>
孝抵罪為吏者必瞑目而怒抶之唯恐不加毒戮之唯<lb/>
恐不加嚴若之何使斯人之徒坐㕔事以風細民不敺<lb/>
親而胥效幸矣尚安張國家孝治之本哉將置之以不<lb/>
<pb n="KR4d0030_WYG_033-16a"/>
孝之刑乎則予非立朝者將讓之以名教之罪乎則禽<lb/>
犢不知愧苐隂憤而黙誅作記惡云<lb/>
　　惜木<lb/>
窮山之崖有木焉幹修而挺風剥雨蝕外無皴理樵豎<lb/>
過之弗知其材棟梁也操斧熟睨隂有戕意苟材脆幹<lb/>
弱早為㸑中灰矣頼其高累丈非一豎之力能制其圍<lb/>
合抱非一斧之利能斷爾噫斯木也使幸而生匠石之<lb/>
園匪梁則棟為明堂之用久矣不幸而託窮山掄材者<lb/>
<pb n="KR4d0030_WYG_033-16b"/>
猶未遇為樵豎之所睥睨惜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻三十三<lb/>
</p>
<p>
</p>
  </div>
</body>
</text>
</TEI>
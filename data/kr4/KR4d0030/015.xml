<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻十五</head>
    <p>
<pb n="KR4d0030_WYG_015-1a"/>
欽定四庫全書<lb/>
　祠部集巻十五　　　　　　宋　强至　撰<lb/>
　　表<lb/>
　　代賀南郊表<lb/>
聖人能饗即陽位以齋明上帝居歆擁神休而孚佑照<lb/>
臨所暨鼓舞維均中賀恭惟皇帝陛下紹淳燿之烈光<lb/>
享重熈之盛福謂俗康物阜兹二氣所以降休徳大報<lb/>
㣲唯一純可以將慤乃乘長日之至遹奉圓丘之禋四<lb/>
<pb n="KR4d0030_WYG_015-1b"/>
海之助各來九州之力畢獻髙禋上逹昭格靈心之承<lb/>
協氣旁流並緣精意之感祖考參侑人神普和臣等顯<lb/>
相侍祠阻觀大報之盛節歡呼聞禮第誦思文之曩篇<lb/>
　　代賀南郊禮畢表<lb/>
圓丘肇祀率土均休熈事遹成湛恩隨霈中賀竊原經<lb/>
禮之載莫重神明之交三年親祠盛王所以報本列聖<lb/>
參侑孝子所以奉先於皇我朝尤縟徃典恭惟皇帝陛<lb/>
下聖躋維日徳肖于天有懐前人初見上帝卜南至之<lb/>
<pb n="KR4d0030_WYG_015-2a"/>
長晷罄中虚之一心既欵殊庭載假清廟遂登蒼璧之<lb/>
幣祗奠紫觚之營百靈居歆六樂備奏乃薦鬯之夕神<lb/>
光陸離升禋于陽霄㝢澄廓天旋法駕星拱端闈鼔舞<lb/>
兆民普均雷雨之施壽康丕后並浹人祗之歡臣適聽<lb/>
休成倍深竊抃忝司留鑰異興歎於周南阻從屬車第<lb/>
馳誠於魏北<lb/>
　　代元厚之給事賀南郊禮畢表<lb/>
躬行聖饗遹觀熈事之成嘉共神休隨肆湛恩之霈羣<lb/>
<pb n="KR4d0030_WYG_015-2b"/>
生鼓舞諸福紛綸中賀洪惟盛朝參用徃典報徳産之<lb/>
本所以三年一郊盡孝心之思所以四聖同侑恭惟皇<lb/>
帝陛下紹烈精之淳耀承累洽之休期聿懐前人初見<lb/>
上帝卜日南之長晷祠地上之圜丘百靈居歆六樂備<lb/>
奏乃薦鬯之夕昭格神光之臨升禋于陽歘蒙天表之<lb/>
應旋鳴清蹕還御端闈協氣交流普均雷雨之施歡心<lb/>
各得並浹人祗之和臣久去從聨比塵使指阻肅雍而<lb/>
相祀第抃蹈以馳誠<lb/>
<pb n="KR4d0030_WYG_015-3a"/>
　　代沈兵部賀南郊禮畢表<lb/>
竭精意於圓丘熈成祀事浹歡心於率土霈發徳音凡<lb/>
在周行維均竊抃中賀國家順稽古道參用禮經以天<lb/>
地大神有廣生之惠祖宗故事存並侑之文乘三年之<lb/>
親祠追四聖以嚴配恭惟皇帝陛下濟躬乾健至徳離<lb/>
明自臨皇氣之尊肇奉紫觚之饗謁泰壇而徧乎道祖<lb/>
假清廟以極乎孝思力畢獻於九州助各來於四海陶<lb/>
匏有踐幣玉普登神明相交禮樂並作髙禋上達通肸<lb/>
<pb n="KR4d0030_WYG_015-3b"/>
蠁於靈心協氣旁流格紛綸之瑞應於昭景貺以右丕<lb/>
圖乃御端闈之崇遹孚渙號嘉與罄宇之内共沐龎休<lb/>
臣跡繫朔陲心馳魏闕陪祠莫及拜慶徒深<lb/>
　　代賀皇太后受册表<lb/>
寳文温厚奉國典之休稱聖孝尊親極母儀之大奉遹<lb/>
光盛禮増抃周行中賀恭惟皇太后殿下夙懋柔儀誕<lb/>
敷隂教含坤元之徳久内助於先皇育天下之君旋尊<lb/>
居於長樂比厭政幾之聽屢形慈訓之勤復辟踰年尚<lb/>
<pb n="KR4d0030_WYG_015-4a"/>
淹於顯册有司擇日爰上於隆名臣適領漕符欽聞國<lb/>
慶阻就歡呼之列第深鼓舞之情<lb/>
　　又<lb/>
恩篤内朝禮崇顯册四海臣妾一辭歡呼中賀恭惟皇<lb/>
太后殿下坤徳静柔母儀光大進賢以輔先帝有内助<lb/>
之勤斷愛以戒後君無外施之失動懐明識嗣鬯徽昔<lb/>
含飴弄孫早優游於長樂臨軒遣使方享受於隆名臣<lb/>
比領左符側聞盛典阻從慶列第激歡誠<lb/>
<pb n="KR4d0030_WYG_015-4b"/>
　　又<lb/>
寳字肅將飭輔臣而䖍使隆名恭上極聖帝之尊親慶<lb/>
浹天區事光坤極中賀恭惟皇太后殿下懋静專之懿<lb/>
徳推涵育之慈懷順承上天輔佐先帝有相成之道無<lb/>
私謁之心逮聖嗣之繼臨預政幾之同聽大公天下未<lb/>
嘗恩澤於外家密導宸衷多用祖宗之政事旋還明辟<lb/>
益廣徽音長樂優游自享九州之養内朝定省乃惟四<lb/>
海之君欲報厚恩遹崇顯册嚴母儀之大奉盡臣屬以<lb/>
<pb n="KR4d0030_WYG_015-5a"/>
均歡臣久去陛廉比司宫鑰側聞盛典竊忭愚襟<lb/>
　　又<lb/>
欽奉内朝上進極尊之號歡呼罄宇下均欲報之心中<lb/>
賀恭惟皇太后殿下坤徳静專母儀光大進賢以輔先<lb/>
帝有内助之勤斷愛以勗嗣君無外施之失自懇還於<lb/>
明辟益増廣於徽音含飴弄孫遂優游於長樂臨軒遣<lb/>
使旋享受於隆名臣適領漕符方遥廷署莫陪慶列第<lb/>
激歡誠<lb/>
<pb n="KR4d0030_WYG_015-5b"/>
　　代賀皇帝為皇太后受册表<lb/>
思齊大任方受尊名之禮稽古帝舜益光絶徳之風凡<lb/>
在照臨率均抃蹈中賀恭惟皇帝陛下聖躋維日徳肖<lb/>
於天念撫毓於清宫荷愛慈於文母極九州之味以為<lb/>
養未充孝心上萬年之壽以為歡自篤恩性遣輔臣而<lb/>
申飭奉顯册以上聞寳刻粲然光有司之備物宸衷祗<lb/>
若答莫厚之深仁臣久去近班側聞盛典阻歡呼於嵩<lb/>
極猶繫滯於周南<lb/>
<pb n="KR4d0030_WYG_015-6a"/>
　　又<lb/>
上崇名於長樂仰慰慈顔舉盛典於熈朝益光孝治照<lb/>
臨所及歡蹈其均中賀恭惟皇帝陛下獨運乾綱若稽<lb/>
古道自臨正宁之凝命克謹内朝之問安荷文母之仁<lb/>
深撫清躬而愛篤夙厚恩性比同政㡬復辟踰年遂髙<lb/>
懐而退處有司擇日奉顯册以上聞臣久去從聨方恪<lb/>
司於留鑰阻陪慶列第延望於明廷<lb/>
　　又<lb/>
<pb n="KR4d0030_WYG_015-6b"/>
尊名恭上慰長樂之慈顔盛禮敷聞廣中宸之孝治照<lb/>
臨所及鼓舞維均中賀恭惟皇帝陛下駿命紹休清衷<lb/>
覃粹懋聖人之至徳仰事内朝大文母之徽音寅加顯<lb/>
册飭輔臣而䖍使奉寳字以尊親能報厚恩豈止三牲<lb/>
之養載光大號可刑四海之風臣適處外臺正遥丹戺<lb/>
激歡誠而尤劇就慶列以無從<lb/>
　　代賀皇帝為中宫受册表<lb/>
埦琰敷言遹恭行於盛典宫闈動色益増耀於徽名凡<lb/>
<pb n="KR4d0030_WYG_015-7a"/>
在有生維均大慶中賀恭惟皇帝陛下寳有重器勤懐<lb/>
永圖踐宸極以稱尊重坤儀之作配念邦家之所御先<lb/>
在儀刑猶日月之相須始全臨照繄進賢而輔佐廣稽<lb/>
古之聰明以正位於長秋未膺顯册因熈成於大禮爰<lb/>
舉上儀臣職繫朔陲身遥丹戺徒仰母臨之慶莫從鼇<lb/>
抃之聨<lb/>
　　又<lb/>
有司備物謹擇日以選儀乃聖臨軒重俔天之作配文<lb/>
<pb n="KR4d0030_WYG_015-7b"/>
敷琬琰喜動宫闈中賀恭惟皇帝陛下稽古稱尊撫辰<lb/>
凝命不有至明之極亦資内助之賢厚徳承乾貴天王<lb/>
之同體長秋正位懋太姒之徽音爰加册禮之崇以稱<lb/>
坤儀之大輔臣將命持使節以奉行率土傾心仰母臨<lb/>
而歡忭臣任縻朔野跡逺明廷就慶列以無階馳愚衷<lb/>
而第切<lb/>
　　代賀皇帝為中宫受册表<lb/>
儷宸極之尊嚴屢周華嵗膺寳文之温厚増耀長秋凡<lb/>
<pb n="KR4d0030_WYG_015-8a"/>
在懐生率同大慶中賀臣聞闗睢所以基王化坤順所<lb/>
以承乾元岐陽之宜百男騐進賢之效媯汭之嬪二女<lb/>
輔稽古之明以迄盛朝亦資内助恭惟皇帝陛下清衷<lb/>
昭曠至治登閎大亘地以稱尊重俔天之作配以禕衣<lb/>
之奉宗廟祼獻時勤而赤綬之正宫闈柔恭日茂尚淹<lb/>
盛典未稱徽名申飭柄臣肅將册禮臨軒以遣使節示<lb/>
極襃崇率土之仰母臨維均抃蹈臣比司宫鑰阻侍殿<lb/>
帷第激歡誠莫從慶列臣無任瞻天樂聖聳躍歡呼之<lb/>
<pb n="KR4d0030_WYG_015-8b"/>
至<lb/>
　　代王尚書謝加食邑實封表<lb/>
三年親郊遹成熈事一曰慶澤爰及從臣疏新命於訓<lb/>
辭増舊封之食賦罔功被寵匪報懐慙中謝伏念臣禀<lb/>
性樸忠與世迂濶歴華塗而始徧愧薄效之未收一離<lb/>
鳴玉之朝數換剖符之地宣上方之恩澤亦既累年撫<lb/>
北道之兵民汔兹半稔伏念國家嚴順帝之大奉講就<lb/>
陽之肇禋四海各勤其來九州畢獻其力而臣適專留<lb/>
<pb n="KR4d0030_WYG_015-9a"/>
鑰之掌絶望屬車之馳奉引諸塗空預甘泉之籍駿奔<lb/>
以職莫陪吉土之祠第率守臣之常坐修方物之貢甫<lb/>
訖聖饗頻沾睿恩既廣爰田復加其户容孤臣之竊幸<lb/>
由洪覆之推仁此蓋伏遇皇帝陛下靈承天心均施神<lb/>
貺雖清衷寅畏自抑於鴻名而慈渥㴠濡亦周於外輔<lb/>
敢不勤宣條教益勵忠規免貽素食之羞思稱鴻恩之<lb/>
渥<lb/>
　　代元給事謝加勲并食邑表<lb/>
<pb n="KR4d0030_WYG_015-9b"/>
親郊己事灑澤均休賜詔十行轉勲一級賦益爰田之<lb/>
數寵深維谷之憂中謝伏念臣起自諸生最為孤仕秪<lb/>
洊揚於三紀奚云補於萬分頃貳大農旋陞近侍引南<lb/>
州之紱何有治功籠北道之財復無利術㑹盛旦之展<lb/>
采奉圓丘之肇禋第羡諸候之駿奔敢嗟太史之留滯<lb/>
固不能聽屬車之雷動扈從諸塗觀吉土之天臨肅雍<lb/>
在位遹成熈事例沐湛恩併蒙異數之加彌積罔功之<lb/>
愧此蓋伏遇皇帝陛下務均神貺祇順天心雖於穆猗<lb/>
<pb n="KR4d0030_WYG_015-10a"/>
那已形容於羙頌而克自抑畏弗享受於隆名尚霈洪<lb/>
私俯延庶尹敢不益圖忠藎匪懈論思誓畢㣲生庶酬<lb/>
上徳<lb/>
　　代賀潁王納妃表<lb/>
宜家淑徳作配元良極典册之盛儀誠邦家之大慶中<lb/>
賀臣聞人倫兹始嘉禮所以重乎婚宗事其承親迎所<lb/>
以聞於誡恭惟皇帝陛下建大清之極治紹淳耀之烈<lb/>
光畢張朝經爰及家事乃眷天支之愛矧居王爵之尊<lb/>
<pb n="KR4d0030_WYG_015-10b"/>
孝友生知温文日就雖曰少成之善當資内助之賢歴<lb/>
選華門進嬪朱邸適得公台之後備該圖史之聞禮法<lb/>
自嫻言容兼懋長子主器既度越於戚藩遣使臨軒亦<lb/>
寵優於嘉耦將傳萬世之嗣茂對三星之期動嘉氣於<lb/>
深宫沸歡聲於罄宇適司留鑰阻預朝鑾鳯飛遥聽於<lb/>
吉占鼇抃第馳於愚悃<lb/>
　　代賀皇帝登位表<lb/>
臣某言伏以䖍遵末命光紹丕基天地同符人祇共悦<lb/>
<pb n="KR4d0030_WYG_015-11a"/>
中賀臣聞重華之協於帝所以陟元后之尊下武之繼<lb/>
於文所以昭先人之業恭惟皇帝陛下聖躋維日徳肖<lb/>
乎天性于欽文躬有歴數四方所照適仰燭於離明萬<lb/>
國以寕遽獨觀於乾造荷五聖之謨烈副三靈之眷懐<lb/>
臣蚤與禁聨久違朝宁恭聼龍飛之會阻陪鼇抃之行<lb/>
　　代賀太皇太后受册表<lb/>
載享尊名益光令典欽聞大慶胥悦羣情中賀恭惟太<lb/>
皇太后殿下至徳静專柔儀閑淑粤嬪仁廟以位中宫<lb/>
<pb n="KR4d0030_WYG_015-11b"/>
訖無私謁之心隂有相成之道全節鉅羙揜前世之徽<lb/>
音順子慈孫續兩朝之孝養惟是聖功之超卓歡哉顯<lb/>
册之形容臣逖聽禮成不知手抃方居留於北道阻馳<lb/>
慶於明廷<lb/>
　　代賀皇帝為太皇太后皇太后受册表<lb/>
輔臣䖍使奉寳刻於二宫聖主尊親廣孝心於四海中<lb/>
賀恭惟皇帝陛下寶有重器勤懐永圖妙斷日新睿能<lb/>
天縱雖神㡬聖烈蓋自得於生知而子道孫謀乃一歸<lb/>
<pb n="KR4d0030_WYG_015-12a"/>
於慈訓爰舉極尊之號以酬莫大之恩臣適守宫符遽<lb/>
聞國慶阻就歡呼之列第深鼔舞之情<lb/>
　　代賀皇帝為皇后受册表<lb/>
禮行吉日册備長秋喜動六宫慶均萬㝢中賀恭惟皇<lb/>
帝陛下紹休五聖齊徳二儀不有至明亦資内助乃眷<lb/>
中闈之重尚稽顯册之加爰命弼臣奉將盛典維邦家<lb/>
之所御先在儀刑猶日月之相湏始全臨照臣比司留<lb/>
鑰正逺朝鑾莫從鼇抃之聨徒仰母臨之慶<lb/>
<pb n="KR4d0030_WYG_015-12b"/>
　　代元給事同天節進奉功徳疏表<lb/>
右臣㐲以風薰貫序肇天令之清和日御盈旬戒聖期<lb/>
之震夙虹樞擁慶鳯歴標祥沸萬笏之歡聲横九門之<lb/>
協氣臣是敢躬趨金地面禮玉毫命浄侣以薰修誦秘<lb/>
文而演暢所覬宸暉普照與塵界以無邊睿算増多等<lb/>
河沙而莫數第劇後天之祝曷勝向日之誠<lb/>
　　代漕使謝上表<lb/>
才難稱責既當煩使之劇權恩在圖新復冒從臣之舊<lb/>
<pb n="KR4d0030_WYG_015-13a"/>
籍寵緣任假感與懼并中謝竊以維今外臺莫重北道<lb/>
邊控强敵戌屯勁兵籠貨民間而惟恐渉傷財之名轉<lb/>
粟塞下而僅能供待哺之口而又歳支洪河之備而官<lb/>
用幾屈所以艱於運輸地列數鎮之師而吏員實煩所<lb/>
以要在刺舉苟虧精明强濟之具曷振轉給澄清之綱<lb/>
如臣空疎於事暗拙漫更委寄蔑著勞能比分帥符偶<lb/>
陷吏議官非理去既一跌於嚴塗咎止退思已都忘於<lb/>
榮路尚荷皇慈之寛置每䝉法語之矜存通漕朔方果<lb/>
<pb n="KR4d0030_WYG_015-13b"/>
疏恩於不次進班延閣仍還職以如初載省生成率歸<lb/>
造化此蓋伏遇皇帝陛下乾綱獨運神斷日新進退朝<lb/>
論必清衷之自擇予奪官序絶浮議之可移遂俾單庸<lb/>
訖叨甄録敢不内殫愚慮仰副睿懐少見事功庶酧燾<lb/>
覆<lb/>
　　代漕使謝上表<lb/>
小才之臨大計未知經畫之所從薄量之函厚恩尤懼<lb/>
寵榮之不稱中謝竊推諸路並建外臺特陜西領使之<lb/>
<pb n="KR4d0030_WYG_015-14a"/>
難蓋軍須自昔之為重緣康定用兵之後顧民力至今<lb/>
而未完籠貨闗中而唯恐渉傷財之名轉粟塞土而僅<lb/>
能供待哺之口加用度之百出無利源之一遺而頻年<lb/>
薦飢常賦罕入在平時之無事尚或須才方近日之餽<lb/>
邊豈容冒選宜得老於金榖之要術號曰朝廷之能臣<lb/>
俾總漕權始安物議如臣暗拙於事迂疏曽㣲日月之<lb/>
勤第幸風雲之會預嚴塗之陟降迨此彌年董朔野之<lb/>
輸將止於踰月驟更劇部誠出誤恩此蓋伏遇皇帝陛<lb/>
<pb n="KR4d0030_WYG_015-14b"/>
下曲軫清衷弗遺舊物蓋念自塵於侍從未嘗少見於<lb/>
事功使効㣲勞免慙空食敢不内殫愚慮上體睿懐雖<lb/>
云轉給之司務充常課不為聚斂之計取累至仁<lb/>
　　代韓魏公謝賜生日禮物表<lb/>
報極終身感遂親生之日禮頒多物恩深君賜之時中<lb/>
謝伏念臣蚤竭孤忠久更大任效㣲毫髪之可數力覺<lb/>
筋骸之己疲竊愧妨賢屢求去位萬錢空食進無補於<lb/>
聖明六纛啓行出猶叨於將相兆涼厥月載育初辰垂<lb/>
<pb n="KR4d0030_WYG_015-15a"/>
記淵衷猥加異數衣均内帛駟出天閑飭有繡韉玩兼<lb/>
鏤器遣子舍以將命耀公庭而拜嘉生也降神為翰實<lb/>
慙於山甫力非稽古所蒙何望於桓榮此蓋伏遇皇帝<lb/>
陛下徳厚生成愛侔顧復俾孤臣之誕日榮寵錫於聖<lb/>
時敢不觕勉事功益循涯分既謹且乘之戒仍逃不稱<lb/>
之議誓罄丹衷仰酬洪造<lb/>
　　代魏公謝傳宣撫問表<lb/>
恭被徳音逺聞睿訓以帥權尤劇防閑俾慎於怱㣲而<lb/>
<pb n="KR4d0030_WYG_015-15b"/>
聖慮過深愛惜實同於顧復中謝臣本無逺業止任孤<lb/>
忠相二宗之日雖多事陛下之時猶淺第云智力之逾<lb/>
竭未有謀猷之可嘉尚賴風雲協期日月垂照灼知戅<lb/>
樸可備使令斷自上心付之西畧迄去離於左右䝉記<lb/>
憶於姓名恐識不明未朕之前而事或暗可虞之際導<lb/>
至言之委曲遣中使以丁寧難勝之恩有如九鼎之重<lb/>
欲報之命不啻一毛之輕昔告齊宣嘗聞孟子謂君之<lb/>
視臣如手足則臣之視君如腹心今陛下念區區之蹤<lb/>
<pb n="KR4d0030_WYG_015-16a"/>
其撫存既若此之厚在臣某荷巍巍之徳其愛戴宜如<lb/>
何之深誓委㣲躬仰酬洪造<lb/>
　　代魏公謝賜藥物表<lb/>
老臣告疾累奏於囊封聖主推仁特頒於藥物恩踰望<lb/>
表感極情涯中謝伏念臣幸適逢時才非經世昔懇辭<lb/>
於冢仕旋總制於西師夙夜忘疲庶寸勞之報國寒暄<lb/>
乖攝俄舊疾之嬰身瀝愚悃於上聞動睿慈之垂䘏命<lb/>
使者之駕傳宣惻隠之言按神農之經仍賚蠲疴之品<lb/>
<pb n="KR4d0030_WYG_015-16b"/>
自慚弱質有軫清衷此蓋伏遇皇帝陛下禮厚近司愛<lb/>
偏舊物欲勉驅於衰苶因曲賜於矜憐良劑載和庶仰<lb/>
資於衛養洪私所被敢少怠於報償<lb/>
　　代魏公謝生日禮物表<lb/>
門弧之志四方適記親生之始邦詔之書十札遽䝉君<lb/>
賜之臨矧惟被惠之優榮敢不拜嘉而竦激中謝伏念<lb/>
臣比塵冢任自信樸忠才近不足以鬯逺猷智小不足<lb/>
以諳大體未竭股肱之效己嗟筋力之疲妨賢懇避於<lb/>
<pb n="KR4d0030_WYG_015-17a"/>
宰塗本覬鄉邦之養疾易守忽兼於帥路復叨闗輔之<lb/>
宣風西略是經寸勞何有遹丁誕日第謹私門敢謂睿<lb/>
明亦煩省録飭身枝而將命獲手舞以敭休良駟繡韉<lb/>
既輟天閑之數織文鏤器復分御府之餘光生陋軀榮<lb/>
動衆目考愚衷而自省知恩紀之由來此蓋伏遇皇帝<lb/>
陛下禹度并容堯仁廣被乃眷四隣之舊不遺千里之<lb/>
遥爰舉舊章併推蕃錫孰為進退一酬今日之所蒙必<lb/>
也功名庶保爾生之無忝<lb/>
<pb n="KR4d0030_WYG_015-17b"/>
　　代謝生餼表<lb/>
抱恨已孤記親生之有日載𢋫既渥感君賜之維時拜<lb/>
命云初銜恩莫罄需雲寵被震厲交深中謝伏念臣風<lb/>
力不强時才甚陋萬鍾厚禄十年己負於空餐六印重<lb/>
權半嵗頗慙於假器身逐戎旃之逺心存王室之間厥<lb/>
生之初在秋云孟遽荷懽恩之浹仍蒙飫賜之臨此蓋<lb/>
㐲遇皇帝陛下優渥老臣始終舊物記其誕日嘉乃丁<lb/>
時均䵄粲之精甘輟醪牽之肥㫖既醉既飽愈防鼎食<lb/>
<pb n="KR4d0030_WYG_015-18a"/>
之浮有猷有為畢望豐功之立庶殫塵露少答雲天<lb/>
　　代謝賜詔允相州表<lb/>
引疾拜章不覺懇言之累發賜書遣使忽䝉聖諭之矜<lb/>
從恩重何勝感深以泣中謝伏念臣久塵大任一信孤<lb/>
忠禦邊未究於薄能卧閤旋嬰於宿疹徒然自勉曽未<lb/>
有瘳勢不遑安顧總帥非養疴之地情無所隠冀上心<lb/>
推從欲之私果軫淵衷特頒温詔備詒禮遇之非薄更<lb/>
赦赤愚之可誅俾息殘軀許還舊守書奏而臨淵每懼<lb/>
<pb n="KR4d0030_WYG_015-18b"/>
恩俞而勿藥自康豈曰衰罷可當眷寵此蓋伏遇皇帝<lb/>
陛下仁如天冒徳與日躋虛懐最後於四隣愛不移於<lb/>
内外拂性恐傷於一物念愈篤於始終容解劇煩庶期<lb/>
完復優游此日儻存犬馬之餘生黽勉異時誓答乾坤<lb/>
之大施<lb/>
　　代謝中使齎詔令赴闕朝見表<lb/>
故鄉得請合從便道之行温詔垂音特許明廷之覲仍<lb/>
飭王人而將命愈知君父之隆恩俯伏拜嘉兢榮萃感<lb/>
<pb n="KR4d0030_WYG_015-19a"/>
中謝伏念臣自明愚分獨恃主知懐章本望於息肩改<lb/>
帥弗容於量力私心尚歉未遑觀戍卒之旋歸宿疹俄<lb/>
嬰安敢效古人之卧治雖獲鄉邦之願豈忘魏闕之思<lb/>
召節遹臨禮數尤異此蓋伏遇皇帝陛下不遺舊物垂<lb/>
記孤臣親遣星軺俾傳天㫖仰荷乾坤之愛曷勝犬馬<lb/>
之情<lb/>
　　代魏公謝傳宣撫問并賜湯藥表<lb/>
星軺將命忽傳金玉之音天㫖均慈仍拜刀圭之賜兢<lb/>
<pb n="KR4d0030_WYG_015-19b"/>
榮維谷荷戴如山中謝伏念臣久玷冢司備䝉睿奬知<lb/>
樸忠之可使付寵寄而不疑一逺威顔再經旬浹悉心<lb/>
圖報弗知道路之勤回首瞻恩唯有闕廷之戀方休徒<lb/>
御初見吏民遽被温言兼班珍劑此蓋伏遇皇帝陛下<lb/>
俯憐舊物有軫深仁念病質之久衰冐時寒而遐適特<lb/>
賚養疴之具仰銜惻隠之恩誓竭愚能少酬聖眷<lb/>
　　代謝賜詔及湯藥表<lb/>
議將易地先開諭於温書念此養疴復分頒於靈藥禮<lb/>
<pb n="KR4d0030_WYG_015-20a"/>
誠出於特異力敢忘於自量中謝伏念臣幸適逢辰才<lb/>
非經世少則被用不謂精神之有涯老猶謹身至於衰<lb/>
苶而後已向徃經於疆場比入覲於闕廷天光照見於<lb/>
殘骸鄉曲許還於素志優游偃息纔安僻郡之十旬委<lb/>
曲丁寜欲付朔陲之數路屬此大寒之際軫其多病之<lb/>
餘新領輕軺兼頒珍劑此蓋伏遇皇帝陛下眡孤臣之<lb/>
厚無舊物之遺拜嘉雖荷於深恩揣己難勝於大任臣<lb/>
已别具劄子奏論謹奉表稱謝以聞<lb/>
<pb n="KR4d0030_WYG_015-20b"/>
　　代謝加功臣食邑表<lb/>
三年親郊一日慶澤乃眷近司之舊遹加羙號之榮賦<lb/>
兼益於爰田懼實深於維谷懇辭弗獲虚受為慙中謝<lb/>
伏念臣力學不强賦能俱短二府迭居於一紀三朝奚<lb/>
補於萬分要路妨賢故鄉乞守自季秋之去國僅三月<lb/>
之偃藩伏值朝家若考前經肇禋上帝九州畢獻其力<lb/>
四海各勤其來而臣適領左符第聞盛禮固不能聽屬<lb/>
車之雷動扈從諸塗觀吉土之天臨肅雍在位逮成熈<lb/>
<pb n="KR4d0030_WYG_015-21a"/>
事首沐湛恩併推異數之優増負罔功之愧此蓋伏遇<lb/>
皇帝陛下祇飭聖饗永承天心雖於穆猗那己形容於<lb/>
羙頌而克自抑畏弗專享於蕃禧均霈洪私俯延外牧<lb/>
敢不勤宣條教益勵忠規免貽空食之羞兼塞假名之<lb/>
議<lb/>
　　代魏公謝遣使齎詔撫問及授大名判府兼河北<lb/>
　　安撫使表<lb/>
使指親臨詔音開諭清漳病骨䝉典軫於餘生全魏髙<lb/>
<pb n="KR4d0030_WYG_015-21b"/>
牙俾勉從於重任成命固知於難免私心間有於未安<lb/>
中謝伏念臣幸適逢時才非經世早以功名而自許不<lb/>
知量力而後行晚惟衰苶之相乘未即乞身於勇退丐<lb/>
故鄉而偃息冀滿嵗以優游會朔野之洊菑動上方之<lb/>
北顧乃分綏御之柄以屬短疎之材而又丁寧以遵䘏<lb/>
民之言周旋以盡使臣之禮此蓋伏遇皇帝陛下寛仁<lb/>
兼愛終始誤知因付畀於劇權首簡圖於舊物儻止以<lb/>
别都而假守猶堪强䇿於疲駑如兼數路之提封實恐<lb/>
<pb n="KR4d0030_WYG_015-22a"/>
坐成於瘝曠所有兼河北安撫使臣已别具劄子論奏<lb/>
謹奉表稱謝以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0030_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻十五<lb/>
</p>
<p>
</p>
  </div>
</body>
</text>
</TEI>
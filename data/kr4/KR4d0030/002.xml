<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>祠部集巻二</head> <lb/>
    <p>
<pb n="KR4d0030_WYG_002-1a"/>
欽定四庫全書<lb/>
　祠部集巻二<lb/>
　　　　　　　　　　　　　宋　强至　撰<lb/>
　五言古詩<lb/>
　　賀陳右司生辰<lb/>
悠悠大塊間萬類紛相敵偉哉拔俗人真宰豈無力六<lb/>
經䧟邪説釋儒共一律天未䘮斯文公生抱絶識著書<lb/>
羅古今射策開胷臆前輩幾欲盡後來昧所適天將激<lb/>
<pb n="KR4d0030_WYG_002-1b"/>
頺波公生秉孤直數諫難居中三已無愠色海宇屬無<lb/>
虞天工或曠職天保祐皇帝公生藴竒德培擁棟梁姿<lb/>
一旦壯王國禁網雖小寛疲俗未全逸惟天念我民公<lb/>
生富才術發揚雲雨勢諸方待膏澤天既責公深眉壽<lb/>
夫何惜行看佩相印不羨登仙籍南山雅望重北斗威<lb/>
聲赫禀生固難朽吐納自不息惟昔軒冕徒尤喜山林<lb/>
跡留侯追赤松志就亦何益傅説為列星但己脱寰域<lb/>
孰如我公貴與國長無極<lb/>
<pb n="KR4d0030_WYG_002-2a"/>
　　送張升甫三十韻<lb/>
歳餘客秦雍處俗失大方眼前紛朋游外同異中腸最<lb/>
得張子晚一見合柔剛拜我十年兄本非以其長直緣<lb/>
父兄舊及此三紀强子之先大夫疇昔倅餘杭予時以<lb/>
童子進謁升公堂仲兄齒予亞同學𨽻州庠行聫坐接<lb/>
席無異彼雁行此時君尚孩縱記今亦忘去住忽南北<lb/>
中間異行藏後予與君兄鄉貢入帝鄉見面初驚疑偕<lb/>
問徐乃詳同年忝進士茲復同省郎伊予論契好始見<lb/>
<pb n="KR4d0030_WYG_002-2b"/>
今髪蒼昨君解下邽東去隨薦章歸來婦翁家春風到<lb/>
秋霜予居幸對舍有酒呼隔牆往還興頗熟間外絶毫<lb/>
芒乘月歩横橋觀漁立回塘詩句迭唱酬稍稍積巾箱<lb/>
自許先功名知我尚激昂放言遺形骸不以我為狂古<lb/>
稱管鮑交千載竊相望辭我復云東坐不安吾床汴水<lb/>
日向落更久不可航甬東抛田園不治乆欲荒急省江<lb/>
南兄數事皆不遑慇懃挽征袖强留盡一觴何以將别<lb/>
意時菊有清香<lb/>
<pb n="KR4d0030_WYG_002-3a"/>
　　送吴令常甫之武平<lb/>
朝廷重一邑悼昔容備員自嚴薦舉法頗號近得賢仕<lb/>
者既擇地主恩那罄宣遐封暨惡壤十必九棄捐武平<lb/>
杳何所閩裔天南偏林密毒虺藏吐瘴蟠長煙冬候氣<lb/>
亦暖里俗衣不綿舊冬昨請代闕榜張三銓無人議一<lb/>
往常甫獨不然丈夫志四海豈安廬室邊畏避屬衰怯<lb/>
我今幸壯年所寄有民社勇去無山川吴天破新臘雪<lb/>
片衝離筵闔坐勸别盃情厚禱亦䖍藥餌慎勿疎善保<lb/>
<pb n="KR4d0030_WYG_002-3b"/>
食與眠柂牙起驚濤餞車㪚江壖吏民前塗奔争迎上<lb/>
瀧船到脩府中謁首低小侯前主人知才名應以塵土<lb/>
憐下車轉春首訟未臨婚田逺人喜新君有訴恐不先<lb/>
據案掃滯務一决如流泉呼兒伴兒戯邑事樂静便地<lb/>
寛人物稀林實雜海鮮荔子委樹旁毛魚不論錢飲食<lb/>
信云美那肯事宴筵政休寜閑齋空腸味陳編他人保<lb/>
無過歳滿猶自遷矧君資性好進業補未全材長老松<lb/>
榦氣强直弩弦坐養青雲資歸着要路鞭君家新蔡後<lb/>
<pb n="KR4d0030_WYG_002-4a"/>
清節能世傳豈必因賞格薦狀期聫翩鄙人忝末契相<lb/>
識由童顛憂懐自足感况復别緒纒君其慰我私北鴻<lb/>
附新篇<lb/>
　　曽元恕累日不相見以詩垂寄依韻和答<lb/>
丈夫収功名要在少壯時今予四十强才短良時遺俯<lb/>
首入掾曹所託真一枝動静繫他人何異馬受縻事業<lb/>
乖聖賢饑寒愧妻兒浩歌望青雲致身分已遲江湖乆<lb/>
去眼終日懐釣絲元恕知我深愛惡非衆隨憐我事冗<lb/>
<pb n="KR4d0030_WYG_002-4b"/>
宦役役猶兒嬉十日不一見敢以奔走辭與子結永好<lb/>
交情保無移相從文酒歡晚歳滄洲期<lb/>
　　走筆成一篇答徐君先輩見寄<lb/>
定交初何年昔齒㑹稽學君壯我尚少道復先我覺子<lb/>
時于衆人百鳥一鸑鷟學官程諸生題品或義卓衆方<lb/>
縮手顧君筆已一捉落紙千餘言渾如金出璞辭塲或<lb/>
鼓行無敢犯鋒矟有時談遺經聖賢在口角憤疾異説<lb/>
妄摘抉三傳駮語氣清不休旱天冽雷雹南北俄乖張<lb/>
<pb n="KR4d0030_WYG_002-5a"/>
同時去師幄未㡬㑹京國君羽正濯濯以文試有司好<lb/>
古拙雕琢一失太常第聞子繼屯剥翠鎩累在毛龜剔<lb/>
釁由殻古人亦憂患千載名愈卓予雖綴小官夙志負<lb/>
山嶽簿領但戕性禄粟不周啄再命作陋邑舉動尤齷<lb/>
齪旋巢子何所距我幸非邈寄詩冬為期當遂笑一握<lb/>
待將得䘮理同付尊酒濁<lb/>
　　送元恕<lb/>
我本生窮閻才命兩乖塞再試得一第失足落銓格去<lb/>
<pb n="KR4d0030_WYG_002-5b"/>
年赴選集摩肩雜𨽻役吏口駢名呼摧沮氣填臆僦居<lb/>
在閑坊門巷少人迹于時苦病吟誰肯顧越舄髙冠縱<lb/>
一臨車馬有屈色平生青雲志帖帖若墜翼羨君富詞<lb/>
才時志復兩得解褐拜初命便綴審官籍秋髙馬足徤<lb/>
駕言往京國諸父列禁嚴南北羅第宅往來伯叔間此<lb/>
行穩棲息君家世儒林圖史况山積燈火今可親幽探<lb/>
勉餘力京都號紛華君志定非溺勿貽雙親念此外慎<lb/>
眠食<lb/>
<pb n="KR4d0030_WYG_002-6a"/>
　　早行澠池道中<lb/>
二年别咸秦八月過崤澠碎石隱地起險塗抱山轉我<lb/>
馬無完蹄我僕有重趼林紅烈炬暴澗白亂流淺夙駕<lb/>
露濕衣夕休獨臨饌轍迹環九州孔子未能免咨予獨<lb/>
何人安坐顔輒靦區區適其宜誓將策疲軟<lb/>
　　乙已十月七日過黄河中流遇巨浪偶作<lb/>
清旦絶大河拍隄滚黄沙巨舟忽揺簸心悸眼亦花咨<lb/>
予豈輕生將身試魚蝦忠信固所慿此理懼或差定息<lb/>
<pb n="KR4d0030_WYG_002-6b"/>
神魂寜歸心眇天涯故鄉念昔游湖靣貼碧紗醉舫穿<lb/>
芰荷坦腹如眠家天水自照映鷗鷺相交加雖無風波<lb/>
憂齷齪未足誇豈如尋河源安穩浮靈槎脱略遺近觀<lb/>
飄飄薄飛霞低頭顧濁流卑險吾汝嗟<lb/>
　　過潼關<lb/>
巨方信天開嵽嵲土山口豈惟控内外勢不漏飛走一<lb/>
夫或當關可敵萬夫守山河此襟帶怙險聖所否明皇<lb/>
晚倦勤意恃太平乆絶艷荒真妃轉盻六宫醜禄山假<lb/>
<pb n="KR4d0030_WYG_002-7a"/>
天性恩豢不知厚鐡騎長驅來哥舒苦徒手吾君暢道<lb/>
德四海一父母人心自固結茲關復何有<lb/>
　　苦雨<lb/>
關輔連歳旱耕地千里赤官家放租税猶有道邊瘠羣<lb/>
國乞膏雨童巫呌蜥蝪神聽乆寂寞民意轉凄惻天公<lb/>
忽瞑目一怒乖龍殛雨師偃其旁驚起振厥職不復計<lb/>
多寡傾㵼信朝夕入地知㡬犁<hi>陜人以犁測雨之深淺</hi>地上但盈<lb/>
尺渹如三峽注那辨四簷滴落勢曽未停廬井反憂溺<lb/>
<pb n="KR4d0030_WYG_002-7b"/>
始知天公難不易人願適舉頭告風伯速吹濕雲坼却<lb/>
還秋日光迤邐照阡陌俾民布新種來歳飽麰麥<lb/>
　　幕中偶書<lb/>
劉侯驅車東幕府賔客稀凭几獨蕭然真與萬事違巢<lb/>
燕無世情閑堂時一歸東風忽怒號輒來撼窻扉攪我<lb/>
静中趣聒聒無停威塵沙亦侵人猶喜勢力㣲日暮風<lb/>
稍息出户聊振衣行吟視庭木枝空但花飛幽思感晚<lb/>
春浩歌送斜暉翟公大書門怨激恐已非俗物喜去眼<lb/>
<pb n="KR4d0030_WYG_002-8a"/>
杜子吾庻㡬<lb/>
　　徙居<lb/>
人生如寄客况復真客宦南舟與北車來往若征雁殘<lb/>
暑赴西雍冉冉忽秋宴三徙乃定居<hi>始至寓法掾㕔又徙倅㕔又徙書記</hi>
<hi>㕔遂安居</hi>什物旋營辦騰移費負挈猶恐僕夫訕幕府文書<lb/>
稀食息有餘間短才乏所補公給浪䝉豢懼辜主人恩<lb/>
從事不敢慢南軒有佳趣流渠㵼幽澗潺潺無時休弄<lb/>
水悦童丱關中氣候晚時菊始云綻亦有終南雲朝暮<lb/>
<pb n="KR4d0030_WYG_002-8b"/>
生顧盼浩歌一樽酒常分任鵬鷃<lb/>
　　幕中書懐<lb/>
宦游老歳月春花漸空枝坐耗鏡中顔日饒鬢邊絲流<lb/>
俗宜重輕青雲勢參差剛腸寡所合出門復何之趨向<lb/>
於今乖考古聊自怡黄巻有聖賢目覽心與期君子顧<lb/>
萬世小人較一時不見九原骨貴賤共狐狸惟有賢愚<lb/>
名縱乆亦兩岐退之賦二鳥無乃為物移信已一推天<lb/>
孟子真吾師得䘮付濁醪身外非所知<lb/>
<pb n="KR4d0030_WYG_002-9a"/>
　　九日與諸君飲<lb/>
寒暑當遞遷日月㑹陽九緑鬢驚秋風黄花泛樽酒行<lb/>
樂重此辰登髙命諸友古人感塵世宜開笑歌口<lb/>
　　送粹中赴舉<lb/>
朔風攪疎林短日寒無暉有客氣軒昂束書赴禮闈行<lb/>
槖雖云輕滿抱藏珠璣出以售春官善價其可希骨肉<lb/>
送出門稚子猶牽衣我為舉别觴一言庻不違京師足<lb/>
紛華慎勿事輕肥白首有雙親待子得官歸<lb/>
<pb n="KR4d0030_WYG_002-9b"/>
　　石亢之出銅雀臺硯相示信筆題其後<lb/>
銅臺遺荒基寂寞千載下黄埃朽壤間所得或片瓦硯<lb/>
材世共珍購金不論把浪好昧所别往往亂真假<lb/>
　　聞毁<lb/>
憶初向關中觸熱事西走淋漓汗征衣早夜犯星斗驩<lb/>
然赴所知辛苦復何有主人喜賔至相見勞杯酒誓將<lb/>
効毫髪聊以塞所厚遇事因輒言何嘗計從否平生性<lb/>
坦率間或忤交友是非長安城側身避讒口彼姦乘其<lb/>
<pb n="KR4d0030_WYG_002-10a"/>
前吾慮亦已後二叔誣周公三人惑曽母青蠅亂黒白<lb/>
視潔以為垢聖賢且不免予免焉能苟浩歌動歸歟至<lb/>
此信不偶春風憶東南巖花映溪栁南山有屋廬釀熟<lb/>
喚鄰叟何時理扁舟舊物入吾手回頭謝狺狺投北汝<lb/>
誰受<lb/>
　　壬子歳旱<lb/>
熈寜歳壬子春旱初可怪不雨訖夏尾天地一爐鞲赤<lb/>
日裂厚土黄埃沒經界農夫望雲霓脰折意未懈侍中<lb/>
<pb n="KR4d0030_WYG_002-10b"/>
守北門撫俗先罷瘵閔雨憂更深徧禱劇齋戒老宫與<lb/>
佛廟三日一往拜冠者厭於呪褐者勞於唄雨應絶不<lb/>
聞煩欝何由快憑誰訴天公請執乖龍械<lb/>
　　予初春被病中夏少間勉入省局偶成二十二韻<lb/>
東風吹春來移疾聊少休寒熱戰予軀漸如錯春秋侵<lb/>
尋日以劇謁告牒屢投性命吾自安所負空食羞交親<lb/>
每問訊愛者或見憂伏枕數晦朔忽忽月四周有叟肆<lb/>
囁嚅咄哉我何尤騰口狀予疾張大實頗浮背憎詋休<lb/>
<pb n="KR4d0030_WYG_002-11a"/>
咎唯恐予疾瘳寜獨冀術勝仍欲悦予仇叟乎汝何愚<lb/>
天命非爾謀生死籍素定理莫移恩讎身世如寄客日<lb/>
月速置郵引照盍自儆霜雪滿汝頭胡然不知止脅肩<lb/>
謟貴游干進苟朝暮利吻銛戈矛予今偶不死官意滋<lb/>
悠悠卻來坐省局心跡逾林丘北扉對新篁隂薄榦巳<lb/>
脩薰風送瀟灑不愽千户侯富貴功名間有待終無求<lb/>
鸞鳳志寥廓燕雀徒啾啾<lb/>
　　某蒙君章兄寵示櫻桃佳篇輒依韻奉和<lb/>
<pb n="KR4d0030_WYG_002-11b"/>
炎蒸有正色下與地氣關相結成含桃使冠百果班獨<lb/>
憂赤日曝坐變紅成殷多應綘闕種<hi>上聲</hi>流落來塵寰金<lb/>
盤瀉不定四走如循環睡龍失火齊頷空皆血澘以口<lb/>
比樊素白傅誇嬌鬟卻嗟茘子陋逺在炎荒山每歳貢<lb/>
天子險路勞縁扳豈如盛京洛地廣生不慳朝須暮可<lb/>
進先御後匪頒離樹既不乆弗改猶童顔嗟嗟唐中宗<lb/>
游樂芳林閑<hi>芳林園名</hi>君臣失儀度口摘省手攀不聞薦先<lb/>
廟書在史冊間愈藉爭詩豪勁句嘗徃還予知青㝠賜<lb/>
<pb n="KR4d0030_WYG_002-12a"/>
難到山溪灣<hi>韓退之和張水部敇賜櫻桃詩有傳賜出青㝠之句</hi>林園幸自有圓<lb/>
顆赫不黫雖熱豈厭食縱密寜忍刪况此鮮嫩質非並<lb/>
青梅頑<lb/>
　　羣牧司雨中池上作<lb/>
累朝困炎威一雨轉愁意偶看碧蘆叢宛在滄州地岸<lb/>
草閑自滋庭葉紛以墜移床就幽窻簷溜聒清睡<lb/>
　　送章傳道東歸三十八韻<lb/>
一日或數篇數日哦一軸夫子之於詩夜補晝不足長<lb/>
<pb n="KR4d0030_WYG_002-12b"/>
吟天地間萬象困題目天徒飽其才而特餒其腹聲名<lb/>
三十載半百事場屋今年試春官淡榜輒不録東風吹<lb/>
殘花客淚迸京轂囬頭謝青雲却抱來時玉河陽謁相<lb/>
公每見輟飯沭贐金實空囊禮遇駭僮僕遂游西諸侯<lb/>
騎馬度函谷長安尋素交零落半丘木惟有終南山相<lb/>
看似舊緑東李雅好客既親意轉篤授館如投家晨杯<lb/>
繼宵燭羸馬殘青芻饑僮厭餘肉予方坐幕府䧟嫉苦<lb/>
流俗羣吠耳且盈介立趣頗獨得君倍歡然坦不置邊<lb/>
<pb n="KR4d0030_WYG_002-13a"/>
幅論情雖云晚聞誼固已夙二章初交鋒懦氣令避縮<lb/>
自笑不量力强和旋取衂從此遺形骸留饌或脱粟有<lb/>
酒時招邀共醉小軒竹論議到聖賢道德富停蓄豈比<lb/>
篇章流烟雲繞心曲飄颻走邊城新禁察儒服戎帥不<lb/>
敢延進退勢俱觸六月汗霑衣㡬作窮途哭回來卧旅<lb/>
舍所得不充欲鄉思生秋蛩輕裝遽云促行當買淮田<lb/>
晚歳謀退築予材覺無庸計慮亦既熟無資媚要權與<lb/>
世背馳逐秪合從漁樵胡為苟寸禄淮吴幸相望有隣<lb/>
<pb n="KR4d0030_WYG_002-13b"/>
可容卜浩歌老吾生争食任雞鶩薄宦猶縻人歸飛羡<lb/>
黄鵠<lb/>
　　予以病乆不赴朝謁因灸三里穴罷信筆偶書<lb/>
竊禄了無補卧疴慙有日空聽朝雞鳴阻挂朝衣出啓<lb/>
處不自安灼艾加諸膝庶㡬起沈苶犬馬委㣲質<lb/>
　　立秋後病作此寫懐<lb/>
卧病喜秋至昬煩庶以平清風不少濟宿疢仍相攖凉<lb/>
葉猶未振隂蛩已先鳴四時順萬物奚獨戕吾生<lb/>
<pb n="KR4d0030_WYG_002-14a"/>
　　入山謁怡然上人因成短篇皆書即時事<lb/>
行穿六松隂鳥語逢人寂林僧洗山缽正了寒堂食揖<lb/>
我喜滿顔吟窻半軒闢鳯凰<hi>山名</hi>不無情天外送佳色春<lb/>
風動花雨枝上或涓滴羨師得安住我亦有閑適出門<lb/>
懶鞍馬把袂歩幽石石盡浮泥深恰恰露雙屐臨别心<lb/>
徘徊野店更一息<lb/>
　　僧副普濟過予詰其師名僧職之所自則曰嘗濟<lb/>
　　活饑民百萬朝廷論酬以得之欽嘆不足繼以詩<lb/>
<pb n="KR4d0030_WYG_002-14b"/>
　　云<lb/>
佛子葦麻衆槩能蠶食人庸奴買師名納貲不計緡普<lb/>
濟釋苑秀類同行佛均往歳東陽饑愁聲聒蒼旻天民<lb/>
坐欲死誰肯發一囷師勇營饘糜全活百萬民外臺上<lb/>
其事朝廷嘉師仁相府議優賞美號寵厥身汝往貳爾<lb/>
正示勸出聖神今時士大夫體雖具纓紳十九飽妻孥<lb/>
何暇及困貧視師固有激抑可警其倫<lb/>
　　墨蟹<lb/>
<pb n="KR4d0030_WYG_002-15a"/>
𤨏𤨏江湖中忽在幽人壁短螯利雙鉞長跪生六㦸骨<lb/>
眼驚自然熟視審精墨初疑蟺穴束猶帯浮泥黒横行<lb/>
竟何從躁心固已息終朝牆壁間頗有肥霜色我來空<lb/>
持杯左手莫汝食誰奪造化功生成歸筆力<lb/>
　<lb/>
　<lb/>
　<lb/>
　<lb/>
<pb n="KR4d0030_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻二<lb/>
</p>
<p>
</p>
  </div>
</body>
</text>
</TEI>
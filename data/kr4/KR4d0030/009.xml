<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>祠部集巻九</head> <lb/>
    <p>
<pb n="KR4d0030_WYG_009-1a"/>
欽定四庫全書<lb/>
　祠部集巻九<lb/>
　　　　　　　　　　　　　宋　强至　撰<lb/>
　七言律詩<lb/>
　　依韻和判府司徒侍中雪霽登休逸臺<lb/>
環臺雪後從公登四顧乾坤表裏明粉水半消池日薄<lb/>
玉枝相戛竹風清園林洒落人間世樽酒逍遙物外情<lb/>
冩景不須搜畫筆詩參化匠自天成<lb/>
<pb n="KR4d0030_WYG_009-1b"/>
　　依韻奉和判府司徒侍中壕林<lb/>
星榆落種還生地營栁移根總傍壕夸父林稠宜較盛<lb/>
太師垣峻敢争高歳科充蠧疲民産<hi>公詩首句有鹿角科民歳甚勞之句</hi>
城守勝提壯士旄長與萬家添外圉鄴人心結此思牢<lb/>
　　留守司徒侍中寵示上巳屬疾鈞什謹依韻奉和<lb/>
上巳曽陪宴後池風光一匝又花時當年簪履誰猶在<lb/>
今日門牆獨未離歩怯園林雖晩到恩深草木已先知<lb/>
都人不省憂民病只訝行春繡斾遲<lb/>
<pb n="KR4d0030_WYG_009-2a"/>
　　和登金銅門<lb/>
高門締構自何年朱栱金鋪麗目前樓上台光臨暇日<lb/>
座間凉氣失炎天草涵宿雨濃如染林曝晴曦燥欲然<lb/>
早晩定歸黄閤去剰移夏榻就風眠<lb/>
　　某伏覩判府司徒侍中置酒宴客即時雪作謹成<lb/>
　　七言律詩一首上獻<lb/>
相君東閣冒寒開朔雪貪隨樂事來臘信未通先漏洩<lb/>
台光欲近却遲囬勢輕漫擬凌歌袖片小纔能綴酒盃<lb/>
<pb n="KR4d0030_WYG_009-2b"/>
寂寞相如孤客在定應授簡屬鄒枚<lb/>
　　某不度輕僭始以鄙句塵獻判府安撫司徒侍中<lb/>
　　特屈威尊過賜寵和伏讀榮荷謹成律詩一首代<lb/>
　　啓上謝<lb/>
司馬當年侍兎園只攄祕思奉清樽豈如下客吟飛雪<lb/>
繼屈三公賜雅言句揣物形雖有迹筆鑱天巧獨無㾗<lb/>
豈惟一府誇榮玩猶得他時耀子孫<lb/>
　　依韻奉和判府司徒侍中望宸閣雪後<lb/>
<pb n="KR4d0030_WYG_009-3a"/>
雪中氣象但漫漫雪後乾坤净好看零落瑶林晴照裏<lb/>
參差銀闕暮雲端疑開粉墨圖新就猶洒樓臺筆未乾<lb/>
萬井都人蒙煦育恩深不覺夜來寒<lb/>
　　再和<lb/>
公到層軒雪已殘蕭林素節曉相看山融愛日酥千㸃<lb/>
地接頑雲縞萬端曽有金樽開兎苑况無鐡甲戌桑乾<lb/>
清風落紙成佳句身世渾疑在廣寒<lb/>
　　春日送王明逺<lb/>
<pb n="KR4d0030_WYG_009-3b"/>
馬蹄乗興急離秦輕雪初消塞外塵談笑暫來趨幕府<lb/>
文章猶記從車茵雍雍妙畫平邊徼衮衮清言服座人<lb/>
詩句不須論别意臨岐探破故都春<lb/>
　　依韻奉和司徒侍中春隂席上<lb/>
未消殘雪在牆隂晝景昏昏似日沉土凍轉愁花信逺<lb/>
天寒唯仗酒分深笑談四座相歡色富貴三朝不動心<lb/>
詩句一傳人競冩也應潛購到雞林<lb/>
　　别王彦祖宫贊<lb/>
<pb n="KR4d0030_WYG_009-4a"/>
别襟曽判宋王臺魏北相逢一笑開帥府紅蓮曽入幕<lb/>
公堂黄菊偶<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>杯未應許國全無䇿秖恐趨時自有才<lb/>
且置功名歸度外詩筒頻附塞鴻來<lb/>
　　奉和龍興燈夕<lb/>
結綵仙山對浄坊曵珠賔履捧台光燈搖夜月天形動<lb/>
歌聒春風物態狂刻燭詩成傳魏國吐茵酒釅醉程鄉<lb/>
今年始徹清宵禁倍覺都人樂意長<hi>河朔上元久不放夜</hi>
　　依韻奉和司徒侍中上元遇雨即席<lb/>
<pb n="KR4d0030_WYG_009-4b"/>
金絡香軿匼匝來門闌徹禁夜無猜正憐舞曲隨風轉<lb/>
驟覺燈花冒雨開屏翳呼雲何倐忽嫦娥収月漫徘徊<lb/>
相君未放春宵醉倒盡宜城第㡬罍<lb/>
　　依韻奉和司徒侍中春雪<lb/>
草木空催造化忙六花先出壓羣芳酒寒玉斚消春味<lb/>
烟濕金爐減晝香地暖落霙堆旋失風和亂片舞初長<lb/>
相公更好調元去已兆豐年在此鄉<lb/>
　　送河北轉運燕刑部被命充三司副使<lb/>
<pb n="KR4d0030_WYG_009-5a"/>
億萬供須仰縣官大農選造徧朝端外臺心計推公最<lb/>
中詔恩除副帝難文石近班趨玉筍紫絲新帕覆銀鞍<lb/>
行攄仁義裁經費天下征繇不日寛<lb/>
　　晝眠<lb/>
酣酣枕上息吾形日過南窓第㡬櫺所得高眠容幕府<lb/>
為無深責繫朝廷苦遭浮蟻催來熟忽被幽禽喚得醒<lb/>
却整葛巾尋晩酌竹間呼客盡吾缻<lb/>
　　留守安撫司徒侍中生辰<lb/>
<pb n="KR4d0030_WYG_009-5b"/>
七月穹旻大火流元精信宿降伊周公師一品儀型重<lb/>
將相三朝徳業優桑梓鄉邦兼鎮撫苴茅封國正居留<lb/>
人間盛事仍難老富貴功名未白頭<lb/>
宰衡倚頼更三聖神器傳歸定兩朝㡬御銅符雙在手<lb/>
尊榮金印六垂腰流民相率歸仁政疲俗新蒙罷横徭<lb/>
夀考轉隨隂徳逺開倉累萬活黎苗<lb/>
凛凛威名逺邇知去年談笑屈西陲平時旌節臨全魏<lb/>
計日朝廷起一䕫狎賜綵衣今禮數待還繡衮舊麻詞<lb/>
<pb n="KR4d0030_WYG_009-6a"/>
佇看來歳稱公夀荀令依前在鳯池<lb/>
　　走筆謝司徒侍中惠柑<lb/>
十年空憶滿林香今日堆盤得恣嘗摘處嫩苞金隐粟<lb/>
剖來清液露盈嚢自堪珍玩誇羣目可惜餘甘落俗腸<lb/>
拜賜愈知公意重不同設醴望元王<lb/>
　　安正堂<lb/>
居守園林氣象間堂成壯觀入躋攀三朝力輔乾坤倦<lb/>
一國身偷歳月閒傾座語驚邪說破勒碑詩召正風還<lb/>
<pb n="KR4d0030_WYG_009-6b"/>
險夷出處皆公跡不動公心似泰山<lb/>
飛飛燕雀倦簷牙繡栱雲楣鬭彩霞樽爼燕閒歸相閤<lb/>
鼎鍾勲業在王家直紋惜破牆隂竹巧笑嫌開席外花<lb/>
今日正風傳魏國平居詩思亦無邪<lb/>
　　酬楊立之進士見贈<lb/>
詞塲緑髪競才雄幕府朱衫覺道窮孤憤掃除詩句裏<lb/>
壯圖流落酒盃中宦游已倦年將暮人事隨生日又東<lb/>
珠玉滿篇勞寵贈建溪風格襲文公<hi>立之實翰林文公族弟</hi>
<pb n="KR4d0030_WYG_009-7a"/>
　　依韻和酬王明逺見寄<lb/>
一日論交坐席間肯平壯氣就衰顔篇章漫欲窺滄海<lb/>
道誼從來仰泰山白日聲名君籍籍青雲意緒我斑斑<lb/>
元戎幕府那能久太學諸生已望還<lb/>
　　送河北提刑王詹叔郎中被詔充開封府判官<lb/>
人物神州雜五方平明京兆坐黄堂民投牒訟千狙詐<lb/>
吏抱文書百鴈行幕府要人關聼斷朝廷自昔選才良<lb/>
朔陲使者聲名久隨詔南轅佐趙張<lb/>
<pb n="KR4d0030_WYG_009-7b"/>
　　次韻通判都官和諸公雪中席上之作<lb/>
龍沙千里絶纎埃銀色渾疑王母臺宴席此時驚酒薄<lb/>
曉枝無處認梅開騁辭梁苑客方至乘興越谿人自來<lb/>
從古六花長一色化工應不費培栽<lb/>
　　和判府司徒侍中喜雪<lb/>
朔雪飛花趁歳隂喜看不覺酒杯深應時自合蒼生望<lb/>
澤物真同上相心未怕春風融粉水恍疑江國見梅林<lb/>
西山一夜千層白那復能留寸碧岑<lb/>
<pb n="KR4d0030_WYG_009-8a"/>
　　送王敏夫判官赴舉京師<hi>韓魏公壻</hi>
㕁公門下識羲之風骨無塵聳秀姿壯氣海鯤翻碧浪<lb/>
逸才天馬脫金覊旋憑辭律趨明試首聼文衡中有司<lb/>
太學舊游應刮目青衫事業盛當時<lb/>
　　伏覩留守安撫司徒侍中鎮魏三日遂獲甘雨吟<lb/>
　　成律詩一章上薦<lb/>
相衮前年撫雍民下車飛雪滿咸秦<hi>陕右屢年不雪公眂事長安之日時</hi>
<hi>雪大作</hi>風行魏國纔三日雨作商巖恰半春<hi>二月十五日兩</hi>忠節<lb/>
<pb n="KR4d0030_WYG_009-8b"/>
此生存社稷誠心是處感天人二方豈合偏蒙潤四海<lb/>
思歸舊化鈞<lb/>
　　即席依韻奉和司徒侍中上已㑹許公亭二首<lb/>
禊事初脩樂未涯晴陽濃淡薄雲遮風光轉入庭前栁<lb/>
春色隨來席上花千載風流追曲水萬人游豫揜長沙<lb/>
<hi>杜工部有着處繁華矜是日長少千人萬人出之句</hi>相公今日携諸吏那比山公<lb/>
醉習家<lb/>
三春樂事揖蘭亭駐斾名園敞繡扃酒盞緑深須露白<lb/>
<pb n="KR4d0030_WYG_009-9a"/>
花梢紅少已多青賔裾特盛人間㑹公衮能忘物外形<lb/>
化筆暫歸詩句裏清風一誦醉還醒<lb/>
　　上巳飲許公亭通判錢郎中以詩獻因依韻和呈<lb/>
丞相開筵御水頭席間别乗擅詩流特誇元巳從公飲<lb/>
不比常年結客逰淡色雲隂籠日薄暖香花氣傍人浮<lb/>
篇章唱絶雖容和酒盞恩深豈敢酬<lb/>
　　和推官壓沙寺惠詩<lb/>
上相行春樂有餘繡旗朝共宿雲舒特教紅䄂停妍唱<lb/>
<pb n="KR4d0030_WYG_009-9b"/>
為許朱衫託後車肯說大烹專鼎食旋容小摘薦園蔬<lb/>
多才幕府論榮遇詩句飄飄動客裾<lb/>
　　走筆依韻和楊進士倜登南樓之作<lb/>
當年割㨿屬英雄樓觀誠奢物産窮藩鎮一歸平削後<lb/>
關河盡入照臨中離宫此日號大壯織杼無人歌小東<lb/>
全魏萬家今樂業衮衣惟恐迓周公<lb/>
　　瓦亭偶書<lb/>
城中塵土眯人眼隄上風煙醒客心沙擁河聲時斷續<lb/>
<pb n="KR4d0030_WYG_009-10a"/>
雲含野色屢晴隂平蕪㸃白鷺雙起細栁弄青蝉一吟<lb/>
魏北古來車馬地此亭偶爾得幽尋<lb/>
　　送謝先生歸紫霄峯<lb/>
不同賣藥入都市又異執帚見相君冠葢臨門求上劑<lb/>
公台解榻叩多聞應思夜鶴侣蕙帳却笑伯鸞家布裙<lb/>
藜杖還尋紫霄頂無心出處似山雲<lb/>
　　送傳宣李子範供奉歸闕<lb/>
曽共征西幕府來相逄今日魏王臺喜情重把論交袂<lb/>
<pb n="KR4d0030_WYG_009-10b"/>
感涙頻添話舊杯此别情懷無限惡他時談笑尚容陪<lb/>
馬蹄歸趁春風急應有花先禁苑開<lb/>
　　依韻奉和司徒侍中西園初暑之什<lb/>
夏木參雲百尺長晝隂籠日一軒凉雜追楚榭迎風袂<lb/>
冷笑淄川作雨滂歌扇參差立燕趙客裾容曵赴原嘗<lb/>
坐來詩句清人骨勝抱冰壺飲玉漿<lb/>
　　聞參政王侍郎令子著作登第復除崇文校書<lb/>
宫壺移刻對延英文帝從容問賈生儒舘旋承恩詔入<lb/>
<pb n="KR4d0030_WYG_009-11a"/>
士林尤説御批榮丹山鳯出寧無種滄海鵬摶遂有程<lb/>
漸待青氊歸舊物區區羲獻漫家聲<lb/>
　　依韻奉和司徒侍中苦熱未雨<lb/>
乾坤五月氣炎歊丞相憂農心更焦思脱塵埃遺暑濕<lb/>
擬排寥廓御風飈穴中戰蟻空知驗雲外晴虹尚肆祅<lb/>
下土顒顒望霖雨好回天意慰黎苗<lb/>
　　韓魏公生日<lb/>
上公拜表請休官中使傳宣未聼聞雍府遥兼新節鎮<lb/>
<pb n="KR4d0030_WYG_009-11b"/>
鄴城重領舊山川左弧共記生賢始右席誰居獻夀間<lb/>
隂施在人天報逺蟠桃三熟鬢毛斑<lb/>
　　依韻和趙晦夫書記將替冩懐<lb/>
芙蓉幕裏住三年鸚鵡才高動四筵風月漫勞吟杜曲<lb/>
文章自好紀燕然朋簪㑹合愁分手官簿縱横待息肩<lb/>
直道先難終易偶近聞知已薦書全<lb/>
　　代上余大宰生辰<lb/>
瑞挺真儒翊聖時溈山秀氣育丰規慶符昌運千齡㑹<lb/>
<pb n="KR4d0030_WYG_009-12a"/>
前應中秋十日期天上光連奎昴宿人間身占鳯凰池<lb/>
枌榆暫領旬宣寄榮誕衣冠祝夀眉<lb/>
　　送公度赴詔歸闕<lb/>
兩京三仕並交遊有道從來慕太丘白日聲名隨詔召<lb/>
青雲家世踵飈流數程去路朱蹄駿一曲離筵翠黛愁<lb/>
材力如君當抜擢敢辭幕府獨淹留<lb/>
　　依韻奉和司徒侍中庚戌秋分<lb/>
金氣纔分向此朝天清林葉擬辭條三秋半去吟蛩逼<lb/>
<pb n="KR4d0030_WYG_009-12b"/>
百感中來醖蟻消候早初逢旬甫浹月圓前距望非遥<lb/>
<hi>十日秋分</hi>如今晝夜均長短占録無勞史姓譙<hi>晉天文志云蔡邕譙周各</hi>
<hi>有撰録</hi>
　　奉和司徒侍中中秋遇雨韻<lb/>
要盡賔歡醉繡筵凖憑良月作夤縁孤光巳蔽浮雲外<lb/>
衆目猶傾小雨前聲入鬢毛同颯颯潤生林葉自娟娟<lb/>
宴杯纔撤寒蟾露疎影參差魄正圓<lb/>
　　依韻奉和司徒侍中中秋筵散雨餘微見月色<lb/>
<pb n="KR4d0030_WYG_009-13a"/>
待月開筵細雨侵月來賔去意空深未容午夜瞻全璧<lb/>
先隔微雲漏碎金萬户漸宜歸一望重樓恨不起千尋<lb/>
應須潤澤周封内始放清輝出暝隂<lb/>
　　依韻奉和司徒侍中重九㑹安正堂<lb/>
茱萸綴席落新堂丞相詩鋒不可當九日繡筵吟節物<lb/>
十年黄閤運隂陽酒邉和氣忘公衮風外清歌出女牆<lb/>
賔去毎來安正坐泰然徳宇發天光<lb/>
萸杯引滿宴公堂病客偏容泛淺觴為愛菊花驚晩節<lb/>
<pb n="KR4d0030_WYG_009-13b"/>
不羞蓬鬢挿秋香衆賔談笑誰傾座上相風騷獨擅塲<lb/>
來歳鳯池吟此日䕫龍高㑹耀辭鋩<lb/>
　　和重九晩登騎山樓<lb/>
登臨樓觀一重重下客追隨豈易逄九日燕私同愷樂<lb/>
三台禮數極優容自酬佳節揮鴻筆誰詫元勲載景鐘<lb/>
只恐斜陽催勝事時時回首望西峯<lb/>
　　依韻和崔伯憲謝王正甫遺三靈丸蜀茶<lb/>
一丸道士曽投藥七椀先生亦愛茶<hi>事見玉川先生詩</hi>服久有<lb/>
<pb n="KR4d0030_WYG_009-14a"/>
時輕俗骨味新應早摘靈芽病軀自健遺藤杖睡眼全<lb/>
醒耐燭花可是兼饒詩力壯芙蓉幕裏句堪嘉<lb/>
　　依韻和伯憲九日感懐<lb/>
隔霧南山愁漠漠破烟東日淡暉暉風欺白髪勤吹帽<lb/>
酒妬黄花故㸃衣九日涙兼踈葉落㡬時身逐短篷歸<lb/>
青雲欲早秋先晩更惜登高樂事違<lb/>
　　依韻奉和司徒侍中壓沙寺梨<lb/>
誰將氷蜜共嚢封結實祇園顆顆同蔽芾舎傍思召伯<lb/>
<pb n="KR4d0030_WYG_009-14b"/>
周流林下賦揚雄<hi>長楊賦云周流棃栗之林</hi>花經春月千層白頰傅<lb/>
秋霜一抹紅江橘空甘得奴號果中清品合稱公<lb/>
　　讀尹師魯集<lb/>
章句横行古道堙先生筆力障頽津高文簡得春秋法<lb/>
大體嚴如劍佩臣氷鐡剛顔低獄吏雲風壯略竦邉人<lb/>
謫官竟死空名在一讀遺編涙滿巾<lb/>
　　依韻奉和司徒侍中辛亥二月十五日<lb/>
去去春光鳥翼過雲隂風惡更相和屢探花信猶全閟<lb/>
<pb n="KR4d0030_WYG_009-15a"/>
擬借鶯聲肯暫那鈴吏事來湏緩報相公賔退正閑哦<lb/>
九旬已是中分了詩酒尤宜併一科<lb/>
　　和司徒侍中清明㑹壓沙寺詩<lb/>
野寺尋芳二月殘弄晴幽鳥自關關堤沙壓雨迎金勒<lb/>
斾繡翻風蔽玉顔<hi>官妓隨車</hi>翠幄飲張花雪底綵舟歸漾水<lb/>
天間五年貪戀行春樂不覺移文笑北山<lb/>
　　依韻奉和司徒侍中同賞梨花<lb/>
千株綴雪紺園中數頃花開㡬度逢體瑩直憂春欲妬<lb/>
<pb n="KR4d0030_WYG_009-15b"/>
色孤猶喜月相容香浮翠葢台光近瓣落清樽飲興濃<lb/>
公恰徘徊吟妙句不須忙打寺樓鐘<lb/>
　　送大名府簽幕吳都官㡬復移倅安肅<lb/>
相公樽爼納豪英使者封章薦姓名落日送愁離幕府<lb/>
翔雲隨眼入邊城萬蹄宛馬休南牧一嘯燕姬慰北征<lb/>
敵頸憤來還請繫雒陽前後有書生<lb/>
　　送朱傳道推官赴刑部詳覆<lb/>
文章自老齒獨壯富貴偶遲名最先冷落官曹按丹筆<lb/>
<pb n="KR4d0030_WYG_009-16a"/>
風流幕府别紅蓮高談傾座逈無敵清骨照人長欲仙<lb/>
好在胷中書萬巻校讎四庫續登賢<lb/>
　　依韻奉和司徒侍中辛亥上巳㑹許公亭<lb/>
許開壯觀舊平津今日還延相閣賔茅社一臨封國地<lb/>
花亭三見禊杯春隨車和氣蒙魚鳥即席高吟動鬼神<lb/>
西北連年參幕府東風長忝從逰人<lb/>
　　依韻奉和司徒侍中同賞牡丹<lb/>
按譜新求洛下栽朱欄圍土事深培半粧曉日争光照<lb/>
<pb n="KR4d0030_WYG_009-16b"/>
一笑春風喜競開得地自依孫相閣飛香欲繞鄴王臺<lb/>
繡簾對賞猶嫌逺翦上金盤近酒杯<lb/>
　　依韻奉和留守尚書㑹六同年感舊詩<lb/>
鼎科第一䇿名人金榜誰能躡後塵三紀鵬圖猶緑髪<lb/>
累朝龍首最青春同懷談笑宜開口間代文章各致身<lb/>
<hi>古詩有惜無同懐客共登青雲梯句</hi>醉倒不知歌舞罷杏園舊態恰如新<lb/>
好傳此㑹詫時人歌掲青雲動暗塵霄漢得仙同白日<lb/>
風騷寡和敵陽春笑談未减題名地富貴相高報主身<lb/>
<pb n="KR4d0030_WYG_009-17a"/>
誰向衣冠増盛事龍頭結客事尤新<lb/>
　　依韻奉和司徒侍中辛亥三月十八日遊御河<lb/>
玉勒牙旌駐水湄萬人齊看柁開時此朝河伯想増氣<lb/>
去嵗國公還賦詩岸蝶偶然穿翠箔沙禽曽不避紅旗<lb/>
旬餘即報行春足可厭歸軒暮雨隨<lb/>
此日河生舊俗傳相公同衆樂沙堧迎舟戯羽來低岸<lb/>
罥席游絲落半天佳句獨高珠履上貴名都忘玉樽前<lb/>
明年盛㑹知難再行看還朝百辟先<lb/>
<pb n="KR4d0030_WYG_009-17b"/>
　　㳺河遇雨<lb/>
翠幄初防日影侵春雲送雨信無心莫愁客散妨車馬<lb/>
且喜農安得砭針侍妓㸃衣重結束游人霑葢尚追尋<lb/>
臨歸未盡杯中興却放船頭醉裏吟<lb/>
　　依韻奉和司徒侍中喜雨應禱<lb/>
合書時雨奏銀䑓潤澤從今徧九垓應禱豈惟三日後<lb/>
為霖曽是十年來巳逃虐魃知何地自起乖龍不待雷<lb/>
無數公堂森賀笏盡同秋種荷陶坯<lb/>
<pb n="KR4d0030_WYG_009-18a"/>
　　依韻奉和司徒侍中辛亥七夕末伏<lb/>
七夕三庚共此辰風迎西火轉南薰金盤𤓰果隨時俗<lb/>
玉盞笙歌勸相君月下巧心空自競天邊私語復誰聞<lb/>
早歸肯效東方朔待㸔星橋夜度雲<lb/>
　　依韻奉和司徒侍中元城埽行河<lb/>
一皷千夫下揵聲缺堤漏穴㡬時平盤渦倒吸湍流住<lb/>
巨浸疑浮厚地行舉鍤毎年勞衆力治河無䇿貢愚誠<lb/>
頼公自有安邦徳何處風波敢更生<lb/>
<pb n="KR4d0030_WYG_009-18b"/>
　　行河道中<lb/>
風起秋河吹斾旌林梢初日露微明壤歌接野知堯力<lb/>
水害横堤想禹平無數焚香迎使節不妨傍轡問農耕<lb/>
江湖未敢生歸興為戀車茵毎侍行<lb/>
　　即席再賦<lb/>
樂事遙追戲馬臺高吟節物縱天才三朝致主誠心竭<lb/>
九日携賔笑口開白酒似隨秋露滴清歌疑喚曉雲迴<lb/>
放懷不有公台貴慣得萸枝首賜來<lb/>
<pb n="KR4d0030_WYG_009-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0030_WYG_009-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻九<lb/>
</p>
<p>
</p>
  </div>
</body>
</text>
</TEI>
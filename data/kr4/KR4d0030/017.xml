<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻十七</head>
    <p>
<pb n="KR4d0030_WYG_017-1a"/>
欽定四庫全書<lb/>
　祠部集巻十七　　　　　　宋　强至　撰<lb/>
　　狀<lb/>
　　賀韓魏公生日狀<lb/>
素商肇序元精萃在於金行大昴儲祥上相出符於寳<lb/>
厯維時載誕與國同休恭以判府司徒侍中道濟王塗<lb/>
望髙宰路功名自著而避逺無跡徳爵極隆而持循以<lb/>
謙一巳安行而有餘衆心仰慕之不足巻三朝之鉅業<lb/>
<pb n="KR4d0030_WYG_017-1b"/>
乆退守於宫符撫千里之環封復懇紆於鄉里門弧戒<lb/>
旦鼎食増榮宜夀而臧合萬辭而祝頌若富與貴永百<lb/>
福之崇髙某適倅計庭正遥恩館馳懽誠而第劇就慶<lb/>
列以無從北望台光卑情無任激切㙴禱之至<lb/>
　　樞宻富相公加户部尚書状<lb/>
伏審誕敭内命具告外廷進長地官増崇台序伏惟慶<lb/>
慰恭以樞宻相公噐包民極勲濟王塗洞安危之大機<lb/>
更文武之二柄宰庭論道尚存鄼侯之舊規樞幄本兵<lb/>
<pb n="KR4d0030_WYG_017-2a"/>
不聞敵騎之南牧兩朝感㑹一徳將明遘繼聖之重光<lb/>
采建儲之前議特加峻秩示奬元勲雖懇列譲封隠廟<lb/>
謀而弗有而勉從制册激朝論以逾髙<lb/>
　　上富資政狀<lb/>
向紆守紱逖逺台符當淮州囂冗之衝積官簿沉迷之<lb/>
慮馳心材館徒爾増勞奏記鈴齋缺然不講伏惟布黄<lb/>
堂之政事萃泰宇之福禧恭以某官道簡上心名重天<lb/>
下髙文大册蚤中於賢科要職美官獨揚於聖世將命<lb/>
<pb n="KR4d0030_WYG_017-2b"/>
絶域能尊大於本朝避寵鴻樞益光華于全徳進陞祕<lb/>
殿出領巨邦綏一州之氓惜利澤之未廣調大鈞之化<lb/>
庻中外之咸依行奉詔書入居鼎席<lb/>
　　樞宻張太尉加吏部侍郎狀<lb/>
伏審顯對冊書増崇命數優國老之舊徳進天官之亞<lb/>
卿邸報初聞朝論胥慶恭以樞宻太尉天民先覺王佐<lb/>
偉才抱忠諒之一心出誠明之正性參鼎司而調萬化<lb/>
清風尚存坐宥省以論五兵白首逾厲適報受遺之徳<lb/>
<pb n="KR4d0030_WYG_017-3a"/>
遽疏進秩之恩垂光中階登貳冡宰鴻樞之秘想妙畧<lb/>
之咸依赤松之遊追先芬而未可永言企躍曷盡敷云<lb/>
　　㕘政趙侍郎加吏部侍郎狀<lb/>
伏審帝制發中天官登貳埏陶所暨喜躍惟鈞恭以㕘<lb/>
政侍郎道備將明徳含惇大忠言坐㫁乎國論文體追<lb/>
還於古風自結主知厯紓賢業拜先皇於卧内親受遺<lb/>
言出嗣聖之宸𠂻特崇舊徳加峻中臺之貴秩益光近<lb/>
輔之榮班某總計朔陲馳誠翹館顧業官之有守思展<lb/>
<pb n="KR4d0030_WYG_017-3b"/>
慶以無從<lb/>
　　代賀向少卿狀<lb/>
伏審宸檢疏恩月卿進秩暉映之下躍抃兼常恭以某<lb/>
官亮節在廷懿文表世榮寵紳緌之貴慶鐘圭衮之餘<lb/>
領通漕之事權贍大邦之用度芝函錫命棘位登賢心<lb/>
計無垠聊屈外臺之寄聰聞甚熟佇觀迅詔之來俛惟<lb/>
冗㣲鎮卜棲倚<lb/>
　　代賀李參政狀<lb/>
<pb n="KR4d0030_WYG_017-4a"/>
伏審帝詔登賢宰庭進序埏鎔所暨懽躍惟鈞恭以某<lb/>
官上天元精清廟偉器行出世表文為人師識度宏深<lb/>
夙稱大臣之業忠誼肅正自結真主之知遽違京邑之<lb/>
雄徑宅廟堂之貴圖講治安之䇿今也其時樹立太平<lb/>
之基决於匪日九州四海萬口一辭某適貳守符逖遥<lb/>
台屏雖聞風而増忭惕馳賀以無階<lb/>
　　代賀待制諫議狀<lb/>
伏審入覲宸旒峻躋諫闥側聞新命竊忭丹悰恭以某<lb/>
<pb n="KR4d0030_WYG_017-4b"/>
官莊重自居直清不倚早逢文雅之㑹優踐㢘良之科<lb/>
回翔顯塗暉映當世早居侍從之職屈領事為之權掌<lb/>
通漕之司方凝於荗績奏甘泉之計宻簡於上𠂻遽兼<lb/>
内閣之華驟置七人之列金榖之委聊慎於才難鈞衝<lb/>
之崇佇膺於册籍即圖趨伏併述忻翹<lb/>
　　代賀梁副樞改給事狀<lb/>
一違牆宇乆偃邦鄉有簿領之攖懐習成慵放顧音函<lb/>
之布問坐致濶稀兹承疏渥嚴宸登賢華序矧叨暉庇<lb/>
<pb n="KR4d0030_WYG_017-5a"/>
實倍忻愉恭以某官莊重自居直清不倚逄辰熙穆筮<lb/>
仕光亨飛緌金馬之廷早揚仙貫視草玉堂之署宻暢<lb/>
宸猷日親奉於威顔位益隆於體貎鴻樞之府叅掌於<lb/>
繁機責瑣之門驟光於寵拜矧時所傾屬上方倚毗咫<lb/>
尺台衡聿攄真相之業仁夀億姓以畢大臣之能<lb/>
　　代賀歐陽龍圖知府狀<lb/>
伏審光奉制書就移治屏伏惟欣慰恭以某官際天藴<lb/>
識名世標才允極將明之資以基太平之業屈司宫鑰<lb/>
<pb n="KR4d0030_WYG_017-5b"/>
欝四海巖巖之瞻行被宸緍宅上台兩兩之曜<lb/>
　　代賀文相公狀<lb/>
伏審恩章均霈册命發中慶與國均榮動物聴竊以昊<lb/>
天著象酌氣者機衡之司皇國設官賦政者喉舌之任<lb/>
審是要選歸於宗工恭以某官上台元精清廟偉噐厯<lb/>
二府之重委踐三槐之絶班晉公厎淮右之平入持宰<lb/>
柄山甫補周家之闕逺踵賢規大屬股肱之良益隆體<lb/>
貎之地某職貳方郡跡遙廟堂馳賀無階企悚良極<lb/>
<pb n="KR4d0030_WYG_017-6a"/>
　代賀發運待制狀<lb/>
右某伏以寳典履長盛儀亞嵗羲易紀某來復魯史載<lb/>
夫望書恭以某官才貫幾深徳㴠剛實外臺重委誠曰<lb/>
藉才之司内閣邇聫决非乆次之地順迎令序誕擁龎<lb/>
禠某適守賤司不獲躬詣堦墀稱慶卑情無任瞻頌激<lb/>
切悚惶之至<lb/>
　　代賀運使張刑部狀<lb/>
伏審寵承鴻渥榮改清郎伏惟慶慰恭以某官業履蹈<lb/>
<pb n="KR4d0030_WYG_017-6b"/>
中才猷彪外洊更重委率著能名括地賦於列城實闗<lb/>
心計陟秋官之要秩兹副恩章俛惟下寮方備屬吏側<lb/>
聆甄擢倍萬忻愉<lb/>
　　代賀許發運賜出身狀<lb/>
伏審光被詔音榮升科等側聞異數隂忭丹悰竊以國<lb/>
家圖講聖治之端追捄時文之弊以有司持尺寸之度<lb/>
豈盡得人而賢者具經濟之資或艱中第爰頒不次之<lb/>
命以擢非常之才恭以某官識洞深幾學探精藴雄文<lb/>
<pb n="KR4d0030_WYG_017-7a"/>
大筆自結於主知細札温書特躋於賢選天下知勸朝<lb/>
論加優燕賀良深葵忱曷罄<lb/>
　　代賀龎昭文狀<lb/>
伏審就膺制册陞冠宰庭成命既行有生同慶恭以某<lb/>
官髙文經世鉅業代天道誼致君忠諒行巳間綏邉閫<lb/>
旋貳樞廷浸隆萬乘之知㕘斷三公之論厎邦猷於甚<lb/>
盛宻簡中宸隠廟略而勿居一歸上衮遽正元台之位<lb/>
以彰真相之才廟堂之號得賢莫先今日區夏之觀至<lb/>
<pb n="KR4d0030_WYG_017-7b"/>
治計在匪朝某職預漕臺迹遥政府亞紳緌之懽蹈邈<lb/>
矣無階託鈞治之埏鎔幸而有地<lb/>
　　代賀陳雜端狀<lb/>
伏審榮改諫聫就登憲職伏惟慶慰竊以臺選之妙官<lb/>
材實艱言朝廷是非紏臣僚過失其膺慎簡允屬宗賢<lb/>
恭以某官行潔性醇徳宏業鉅髙文大册早中於賢科<lb/>
美職要官進揚於聖世才為時而傑出道遇主而盛行<lb/>
間分九五之憂往撫東南之地全安罷俗宣諭至仁甄<lb/>
<pb n="KR4d0030_WYG_017-8a"/>
擢俊良抑黜姦懦迨使車之還止果宸扆之嘉焉開英<lb/>
衮之便塗濟繡衣之上笏彌逢庻政之闕今也其時樹<lb/>
立太平之基决於匪日俛惟冗瑣舊辱奨憐新命傳聞<lb/>
寸𠂻竊忭訖恩成而有地從賀列以無階<lb/>
　　又<lb/>
祗服恩華進更臺選伏惟慶慰竊以國家深講至治並<lb/>
登偉人風議所闗憲職為最紏朝行之過失正色不回<lb/>
論邦體之是非危辭無避其膺妙簡允屬宗工恭以某<lb/>
<pb n="KR4d0030_WYG_017-8b"/>
官術業宏長才猷膚敏見不忠於君者直哉必言苟可<lb/>
利於國乎行且弗顧嚮領嚴宸之命盡觀列郡之風陞<lb/>
賢黜姦扶弱抑蠧迨旋崇斾入覲䆳旈宣詔意而甚明<lb/>
果上心之稱允繡衣劇序聊示於徽章英衮絶班行光<lb/>
於寵拜<lb/>
　　代賀陳相公狀<lb/>
伏審寵建使旌榮兼相印仍躋祕殿復鎮舊藩伏惟慶<lb/>
慰恭惟某官社稷宗臣山河間氣秉直道以結人主挟<lb/>
<pb n="KR4d0030_WYG_017-9a"/>
重計以尊朝廷曏宅鼎司首膺晉錫裁黜貴倖振拔滯<lb/>
淹窒塞濫源啓闢治路厎邦猷於甚盛密簡嚴宸避廟<lb/>
畧而弗居懇辭上衮部守符而均佚露公冕以觀風巻<lb/>
康濟之大而就一州遂蕃宣之樂而欝四海帝心乆注<lb/>
恩數推優謂體貎舊臣宜帶宰臣之序欲節制諸郡因<lb/>
加將鉞之雄禮意甚隆輿言弗愜一相處外勞周伯之<lb/>
來歸萬民具瞻望晉公之再入行膺徽册還陟元台曽<lb/>
是疎頑甞依挺造頑金待噐更期大冶之開廣厦既成<lb/>
<pb n="KR4d0030_WYG_017-9b"/>
敢效翾飛之賀<lb/>
　　代賀發運鄧郎中狀<lb/>
伏審祗奉荗恩出司通漕側聞成命竊抃寸襟恭以某<lb/>
官術業宏長智謀膚敏郎垣應宿蚤躋位著之嚴使節<lb/>
宣風洊領事權之劇旋聞名於法坐亟佐職於財闈眷<lb/>
言淮海之輸實備邦家之計董外臺之轉給宜得周才<lb/>
被温詔之褒陞允資碩畫俛惟屬部將庇末暉欣幸交<lb/>
深名言非悉<lb/>
<pb n="KR4d0030_WYG_017-10a"/>
　　又<lb/>
伏審祗奉恩函總司利柄竊以中都之費率繄通漕之<lb/>
供乃簡周才以分重寄恭惟某官中和廸哲亮直秉彛<lb/>
謹漕節之輸將洊登最狀叅財闈之經度乆試豐功遽<lb/>
為總哲之知却領東南之計俛惟懦品嘗庇末光復<lb/>
依使斾之嚴不失君軒之舊永言慶忭倍萬等倫<lb/>
　　又<lb/>
伏審進膺宸誥出總使臺將托末暉預深竊抃恭以<lb/>
<pb n="KR4d0030_WYG_017-10b"/>
某官行推髙爽道具醇全遘復旦之聖期踐列星之<lb/>
郎位備紓賢藴自結主知洊持漕節之嚴入預計廷之<lb/>
劇綢繆利柄厯詳金榖之原䝉被朝僉都領江淮之<lb/>
運物論皆允邦須所依俛惟下寮行備屬吏永言欣<lb/>
幸曷䆒名言<lb/>
　　代賀施龍圖狀<lb/>
伏審北轅按部中路改恩罷總漕臺往司宫鑰伏惟<lb/>
慶慰恭以某官器包民極勲濟王塗親對休辰洊揚膴仕<lb/>
<pb n="KR4d0030_WYG_017-11a"/>
領邉藩之劇部叅財省之偉謀風績並凝褒章増峻遄<lb/>
陞延閣之祕益注嚴宸之懐董大計於東南乆煩經畫<lb/>
副具瞻於中外差緩陞庸遽被温書暫班寛詔俛惟屬<lb/>
吏夙荷恩私歡戀并懐指云非諭<lb/>
　　代賀錢侍讀移青州狀<lb/>
伏審光膺細札移殿巨藩伏惟慶慰恭以某官方格淳<lb/>
修噐識宏逺髙文大册早决於世科至論昌言有禆於<lb/>
國體進直禁扄之祕旋陪乙夜之觀禮遇益隆地望絶<lb/>
<pb n="KR4d0030_WYG_017-11b"/>
擬輟居嚴署出守南麾已躋雅俗之安靡俟更書之滿<lb/>
朝端上衮差緩於登庸京左數邦聊繄於鎮撫即光册<lb/>
拜大副巖瞻<lb/>
　　代沈主客賀文侍中知永興狀<lb/>
進膺册命出布政條伏惟慶慰恭以某官王佐偉才天<lb/>
民先覺濟極功於天下暢鉅業於朝端蚤躋台序之嚴<lb/>
旋宅宰司之冠蒐闊儀之未講墜典畢修畫常憲於可<lb/>
行成規永賴去終禮制起應詔音建淮海之髙牙鎮闗<lb/>
<pb n="KR4d0030_WYG_017-12a"/>
河之巨屏式是逺畧穏如長城繄樽俎之前籌寛朝廷<lb/>
之西顧外蕃王室暫勞申伯之行歸秉國鈞再俟晉公<lb/>
之入伏望上為宗社精調燕興<lb/>
　　代賀知府李密學狀<lb/>
伏審祗奉制音就觀㡬政側聞新命竊抃寸襟恭以某<lb/>
官經世偉才薦紳碩望由妙年而取上第不累日而都<lb/>
要官亟自禁林之遊徑登樞府之直時論歸重上知愈<lb/>
明京邑四方之表儀翕騰於尹治宰廷百辟之師帥當<lb/>
<pb n="KR4d0030_WYG_017-12b"/>
被於朝僉咫尺聰聞旦夕册拜未遑馳慶先辱占書媿<lb/>
喜并深名言非諭<lb/>
　　代賀安撫太保狀<lb/>
伏審肅膺朝命出諭上仁拜徳有階普天共幸恭以某<lb/>
官識度沈逺機神迅清名簡萬乘之心才兼數器之任<lb/>
帝念東南之郡民罹水旱之年分使臣之光華奉承温<lb/>
詔布天子之恵愛撫慰羣元某適守陋藩行瞻嚴斾永<lb/>
言企抃曷究文陳<lb/>
<pb n="KR4d0030_WYG_017-13a"/>
　　代賀青州文相公狀<lb/>
伏審就膺細札移鎮巨邦凡出埏陶惟均抃躍恭以某<lb/>
官山河間氣社稷宗臣道遇主而盛行位因功而數易<lb/>
運神機於樞幄纔服華章叅正議於鼎司遽更徽册方<lb/>
將緝熙當世之縡舒暢蒼生之心㑹狂敵之悖常嬰孤<lb/>
城而假息獨形忠憤請殄姦妖廟算畧施㓂巢隨破晉<lb/>
公登用最髙平蔡之勲傳説賛襄休有弼商之䇿追合<lb/>
宫之濶典一旦舉行詔列郡之禮闈同時開設少見大<lb/>
<pb n="KR4d0030_WYG_017-13b"/>
臣之效弗殫真相之才露冠冕以觀風剖守符而均佚<lb/>
朝端上衮矧乆欝於民瞻京左數邦後暫勞於君重行<lb/>
祗明命還宅元台曽是孤生甞叨清舉請假書林之職<lb/>
俾兼漕節之權雖寝曲恩如沾大賜自違鈞屏尋總計<lb/>
臺苐切歡誠阻從賀列<lb/>
　　代賀宋内翰移鎮狀<lb/>
伏審祗奉明緡移専巨鎮伏惟慶慰恭以某官民靈先<lb/>
覺王佐偉才道簡上心名重天下陞華延閣蚤潤色於<lb/>
<pb n="KR4d0030_WYG_017-14a"/>
宸篇翔歩禁扄乆發揮於内命旋陪乙夜之覽允極丁<lb/>
辰之光固宜陟降王塗優游公路遽出觀於藩政巳外<lb/>
欝於巖瞻復被恩函改臨邉閫眷惟中國之望恃若長<lb/>
城之堅綏懐逺人節制諸郡講兵命之利疚攷風俗之<lb/>
便宜行聞敵騎悚威固無南牧之意朝廷倚重不復西<lb/>
顧之憂紀績王常調元台鼎某適司通漕方庇末光亟<lb/>
聞新命之行徒劇懦𠂻之戀葵傾倍切燕賀無階<lb/>
　　代賀制置端公狀<lb/>
<pb n="KR4d0030_WYG_017-14b"/>
伏審拜嘉朝右進秩臺端凡被埏鎔惟均慶慰竊以國<lb/>
家盛重中都之計率繄通漕之才謂金榖之繁尤國之<lb/>
要務而嵗月既乆兹見於成功將大升庸之階故先雄<lb/>
劇序恭以某官性與道㑹器隨用周邃冕對敡方嘉<lb/>
於碩畫法冠直指遽踐乎榮班恩出主知事光物論矧<lb/>
繡衣之上笏即英衮之便塗時議皆然愚言非佞俛惟<lb/>
孱薄最辱奬憐新命傳聞喜踰於他等賤司嬰縶跡<lb/>
阻於前趨企悚攸深名言匪悉<lb/>
<pb n="KR4d0030_WYG_017-15a"/>
　　冬至賀錢内翰狀<lb/>
寳典履長盛儀亞嵗義易紀其來復魯史重夫望書恭<lb/>
以某官業術崇髙智謨光大厭禁林之乆侍聊以觀風<lb/>
暢台衮之偉謀行聞祗召順迎令序誕擁龎禠某守在<lb/>
小邦跡遙巨屏祝南山而為夀適阻前趨託縑幅以貢<lb/>
音曷殫下懇<lb/>
　　代賀張刑部得替狀<lb/>
伏審顯膺召節榮解利權行乗卓馬之朝入覲蒼龍之<lb/>
<pb n="KR4d0030_WYG_017-15b"/>
闕良階柄任増忭禁悰恭以某官風業宏長才謀膚邵<lb/>
自領漕臺之劇益為辰扆之知給食京師已報輸將之<lb/>
最敡休軒陛佇嘉經畫之明亟列近嚴庶符頌願<lb/>
　　代賀省副端公充待制狀<lb/>
伏審祗奉恩函榮躋禁職側聞顕命竊忭丹悰恭以某<lb/>
官識宇宏通才謨髙亮□休辰而逄吉揚膴仕以開榮<lb/>
蚤為聰哲之知出總東南之漕剗去積弊樹成新規力<lb/>
董輸将矧勤勞於十稔訖繄幹濟已瞻足於中都固風<lb/>
<pb n="KR4d0030_WYG_017-16a"/>
績之茂焉果上心之嘉乃適因奏計之便遽被疇庸之<lb/>
章對命嚴宸陞華延閣訂兹慎選誠曰當賢籠金榖於<lb/>
百城暫還舊物秉機衡於二府佇拜明恩<lb/>
　　代賀張待制知揚州狀<lb/>
伏審解麾呉服移鎮淮壖審即便時已開尊府伏惟慶<lb/>
慰恭以某官秉心峭介懋徳優宏素履清風最髙乎時<lb/>
論美官要職厯踐以班榮蚤居延閣之華累典名城之<lb/>
重蘋州舊俗方結於去思蕪城故知尚嗟於來暮適兩<lb/>
<pb n="KR4d0030_WYG_017-16b"/>
轓之稅駕班寛詔以觀風靡俟政成行光柄任<lb/>
　　代賀發運端公授省副狀<lb/>
伏審顯承恩詔進貳財闈成命已行寸襟竊忭恭以某<lb/>
官才兼數器名重當時弗援強近之知自結聖神之眷<lb/>
兼臺綱之美秩總漕節之劇司給食京師矧風猷之乆<lb/>
懋敡休軒陛會嵗課之告成亟嘉經畫之明旋被褒陞<lb/>
之渥亞計廷之要職方倚國才暢台路之宻謀行光寵<lb/>
命俛惟疏冗最辱奨題適領守符阻從賀列<lb/>
<pb n="KR4d0030_WYG_017-17a"/>
　　代賀運判賜章服狀<lb/>
伏審被詔發中拜嘉不次伏惟慶慰恭以某官鍾氣間<lb/>
傑為時聞人名動薦紳道結當扆髙文大筆自取於要<lb/>
官鉅業周才遽當於顯用乘江淮之嵗歉加金榖之數<lb/>
藂力暢偉謀助成大計果申慶典以録豐功將興歎於<lb/>
能臣乃疏榮於品服主恩至當物議皆然某適貳守符<lb/>
阻陪賀列瞻言使斾曷諭愚悰<lb/>
　　代賀二漕改官狀<lb/>
<pb n="KR4d0030_WYG_017-17b"/>
伏審嵗課告成星垣増峻公庥所暨私抃惟均恭以某<lb/>
官名重薦紳才兼數器被邦家之選遇蚤暢賢謨董山<lb/>
海之輸將洊登最狀旋承鴻渥進改清郎矧繄碩畫之<lb/>
明更聴茂恩之擢屬官居之有守趨慶列以無階企悚<lb/>
交深文陳非諭<lb/>
　　代賀副樞給事狀<lb/>
伏審顯承明制㕘掌繁機成命既行有生胥慶恭以某<lb/>
官智謀光大業履崇髙挻金石之純誠抱廟堂之偉器<lb/>
<pb n="KR4d0030_WYG_017-18a"/>
忠言坐㫁乎國論亮節素邀乎主知間倚重於翰垣將<lb/>
往綏於邊閫遘谿酋之崛强憑巖險以繹騷議舉靈誅<lb/>
僉推碩畫方使旌之就道俄宸詔之命還果廟算之萬<lb/>
全破㓂巢於一舉洎聞大凱因荅豐功拜嘉青瑣之門<lb/>
貳職鴻樞之府圖講治安之䇿今也其時樹立太平之<lb/>
基决於匪日佇更徽册進陟元台副函夏之具瞻畢大<lb/>
臣之能事俯惟愚品乆託鈞庥散木弗材嘗荷先容之<lb/>
賜頑金能躍更聞大冶之開第劇歡誠阻趨賀列<lb/>
<pb n="KR4d0030_WYG_017-18b"/>
　　代賀何龍圖移慶州狀<lb/>
伏審茂對宸緡就更藩閫受知有素抃躍惟深恭以某<lb/>
官才為世生道先民覺蚤署含元之上第旋直承明之<lb/>
秘廬當扆以忠誼知名薦紳以文章矜式俄持太史之<lb/>
筆乆列侍臣之班益峻恩章遄陞禁列眷惟治屏俯控<lb/>
西陲宜得國楨以綏邉俗用恩威之二道専節制於一<lb/>
方隠若長城暫繄於坐鎮霈然中詔行趣於登庸某適<lb/>
貳麾符阻趨旌棨遥瞻使節曷罄愚誠<lb/>
<pb n="KR4d0030_WYG_017-19a"/>
　　賀得賛都監王殿直狀<lb/>
伏審告成羙課入覲嚴宸驟奪公庥第増愚戀恭以某<lb/>
官清端不倚沈毅有謀董師律於方州適兹滿嵗佐戎<lb/>
旃於邉閫其在匪朝倍慎寢興以酬光渥<lb/>
　　賀田户曹移令狀<lb/>
伏審顕奉宸緡就紆縣紱伏惟懽慰恭以某官器資夷<lb/>
逺品格端嚴决科妙年掾郡更嵗薦書交上劇論於羙<lb/>
材褒詔亟頒優分於便邑未遑修慶先辱占音感抃并<lb/>
<pb n="KR4d0030_WYG_017-19b"/>
深名言非悉<lb/>
　　賀金華著作狀<lb/>
審即便時已臨劇邑方棲餘庇竊抃丹悰恭以某官學<lb/>
有本原性函剛實叅華金馬兹漸於清塗分寄銅章遂<lb/>
攄於素藴宿官所限稱慶莫前瞻抃交深名言非諭<lb/>
　　賀文潞公狀<lb/>
伏審肅即便時肇臨宥省神機所總福祚具蕃恭以某<lb/>
官涵徳淳深秉彛光大協風雲之盛㑹揭日月之貴名<lb/>
<pb n="KR4d0030_WYG_017-20a"/>
早冠序以宰塗汔致平於王路比煩逺畧往殿劇藩建<lb/>
淮海之髙牙方開尊府挹河汾之間氣趣覲清光夙推<lb/>
英衮之謀首付鴻樞之柄方隅無事暫賴留侯之運籌<lb/>
廊廟有聲復歸蕭相之畫一鬯熙朝之偉績收髙世之<lb/>
極功鐘鼎所銘邦家之耀俛惟衰晚訖託埏鎔第内激<lb/>
於懽誠阻前陪於慶列<lb/>
　代趙待制賀昭文相公加左僕射狀<lb/>
伏審誕膺徽册祗服華章進陞右相之尊増重元台之<lb/>
<pb n="KR4d0030_WYG_017-20b"/>
體伏惟慶慰恭以昭文相公世濟人傑道包聖微揭日<lb/>
月之髙名㑹風雲於先帝奉綴衣之末命定䇿禁中暢<lb/>
英衮之偉謨立功天下上念大忠之力恩推異數之文<lb/>
加峻秩於天臺光元勲於王室傳聞成命舉慰具瞻某<lb/>
職總利權心遥材館阻從慶列第劇歡誠<lb/>
　　代趙内閣賀昭文相公狀<lb/>
伏以在復之来七日陽徳其升建子之貫三㣲王心所<lb/>
慎恭惟某官先識經世元勲格天衣冠百工鈞冶萬彚<lb/>
<pb n="KR4d0030_WYG_017-21a"/>
繋安危於天下感㑹兩朝輔左右之廷中周旋再紀遹<lb/>
臨慶序翕受純禧具瞻之石巖巖永堅民望相比之星<lb/>
兩兩增耀台光某兼冒從聫總司漕節薦夀觴而莫及<lb/>
跂相閣以逾勤<lb/>
　　代李才元學士賀西京文相公狀<lb/>
伏審就膺徽册更尹别都尊府初開薦紳均抃恭惟某<lb/>
官器包民極勲濟王塗蚤殄㓂巢旋持宰炳履正徳以<lb/>
表庻位挾重計以重本朝蒐未紹之闊儀遹殫能事暢<lb/>
<pb n="KR4d0030_WYG_017-21b"/>
無前之偉業重享成功措邦體於既平隠廟謨而弗有<lb/>
踐崇髙之極而自鈞出處之致歛康濟之大而樂就蕃<lb/>
宣之勞亟換左符兼陞右揆列譲封而避寵順成命以<lb/>
居留然而幅員蒼生咸願晉公之再入坏冶舊物豈忘<lb/>
周尹之具瞻行對宸緡復調台鼎<lb/>
　　代賀何舍人狀<lb/>
伏審宸緡疏渥法從登賢向聼朝僉預伸靣賀旋承拜<lb/>
命適偶戒行徒増忭于寸襟阻裁誠於尺牘竊以代訓<lb/>
<pb n="KR4d0030_WYG_017-22a"/>
誥宣明之作真見文心惟文章雅正之才能體詔意膺<lb/>
是妙選允歸宗工恭以某官識貫㡬深學該鉅細早躋<lb/>
諫垣之秘列亟踐禁廷之貴游丕變時文一至古道載<lb/>
筆書萬代之法兹為儒榮持衡宰四海之平猶欝時議<lb/>
矧注録之上笏即登庸之便塗行奉詔音驟光册拜某<lb/>
嚮縁同籍之分嘗被虚襟之容逖聞褒陞倍深茂悦<lb/>
　　代賀韓舍人狀<lb/>
伏審茂對恩書榮躋法從側聞褒擢隂切欣愉恭以某<lb/>
<pb n="KR4d0030_WYG_017-22b"/>
官器資淳修業術精奥早逢文雅之㑹優陟秀㢘之科<lb/>
華要洊揚聲光愈綽方載言於法座俄給札於禁林有<lb/>
文章温厚之才能體詔意代誥令宣明之作遽當上心<lb/>
行追三代之醇逺駕二京之右殫儒者之顯效置鄰哉<lb/>
之近班<lb/>
　　代賀安撫陳舍人狀<lb/>
伏惟某官品格淳修才猷膚敏言經邦國之體學際天<lb/>
人之交道簡宸襟地嚴諌署珍䇿重計施諸當世而可<lb/>
<pb n="KR4d0030_WYG_017-23a"/>
行要職美官不由累日而自致出宣温誥溥諭上仁行<lb/>
入對于清光亟徑躋於嚴近順迎令序誕集純禧某别<lb/>
乘庀司矧宿官之兹限南山興祝固介夀之莫前<lb/>
　　代賀李刑部移襄州狀<lb/>
右某伏審就䝉細劄移鎮巨蕃伏惟慶慰恭以某官經<lb/>
世偉才縉紳碩望露章懇郡方俞詔之褒優當軸須賢<lb/>
行寵恩之陞擢伏望上為邦國精調燕興<lb/>
　　代賀張待制移揚州狀<lb/>
<pb n="KR4d0030_WYG_017-23b"/>
伏審膺圭符之寵寄易淮海之奥區肅柬剛辰巳班寛<lb/>
詔俛惟陋壌獲邇大邦榮庇末暉喜踰常等恭以某官<lb/>
才猷髙亮風績宏長早㑹遇於聖辰乆翺翔於禁職觧<lb/>
呉興之郡印尚仰褒書改廣陵之守麾復開督府露章<lb/>
按罪方紹昔賢之風加秩賜金行光循吏之目某適膺<lb/>
州棨阻叩賔閎從慶列以無階馳懦𠂻而第劇<lb/>
　　代賀廣州王少卿狀<lb/>
伏審茂對明緡就移巨屏躋奉常之少列兼文館之秘<lb/>
<pb n="KR4d0030_WYG_017-24a"/>
聫盖以國家慎重長人愛綏逺俗因推不次之命以付<lb/>
非常之賢登庸出於此塗懽頌均乎衆口恭以某官直<lb/>
清不倚莊重自居行髙薦紳名記當扆雄文取重於時<lb/>
論大雅追還於古風董淮服之輸將瞻神都之供億才<lb/>
周數器勲濟本朝督府千兵暫臨南海之鎮温書一札<lb/>
行陟中台之階俛惟下僚乆備屬吏側聞異數竊忭寸<lb/>
襟藐如嬰兒驟奪慈母苶若疲馬止思故軒喜戀交情<lb/>
名言非諭<lb/>
<pb n="KR4d0030_WYG_017-24b"/>
　　代賀湯都官狀<lb/>
伏念自奪恩暉寢更月所門墻愈逺牋牒不時豈謂不<lb/>
遺冗賤之蹤特賜丁寧之誨拜而伏讀藏以為榮旋聞<lb/>
入奉明緡寵更巨屏庇廕之下喜忭兼常恭以知郡都<lb/>
官秉節直清賦才雄健㑹龍飛之復旦被龜紫以光朝<lb/>
出守之領使麾矧隆帝渥衣繡之過故里兹實儒榮趨<lb/>
伏非遥瞻依倍切<lb/>
　　代賀正上亳州宋侍讀狀<lb/>
<pb n="KR4d0030_WYG_017-25a"/>
恭以某官學際天淵名重纓禬早陪乙夜之覽允極丁<lb/>
辰之榮翔步王塗居勞侍從之事班條侯閫出詠中和<lb/>
之詩順履慶辰具膺景福宅上台而秉軸諒在匪朝祝<lb/>
南山而奉觴莫遑為夀<lb/>
　　代賀正上昭文相公狀<lb/>
斗初建寅帝出乗震西京講物允重三元之朝東國著<lb/>
經實尊五始之月恭以某官山河間氣社稷宗臣挟重<lb/>
計以尊朝廷秉直道以結人主位隆公衮勲濟王塗太<lb/>
<pb n="KR4d0030_WYG_017-25b"/>
平之䇿畧行巳濟至治畫一之歌繼作第守成規坐掄<lb/>
大猷首調元縡廟堂之上深暢於偉謀旒扆之間日傾<lb/>
於正誼聊觀風於雅俗因均佚於陪京須五月之政成<lb/>
復三篇之册拜伏望順迎令序誕擁龎禠南山之石巖<lb/>
巖鎮為民望泰階之星兩兩永耀台光某職列漕臺迹<lb/>
遙相閤薦夀觴而進拜阻預後陳貢慶牘以凂尊曷涯<lb/>
下悃<lb/>
　祠部集巻十七<lb/>
</p>
<p>
</p>
  </div>
</body>
</text>
</TEI>
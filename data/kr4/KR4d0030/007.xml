<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>祠部集巻七</head> <lb/>
    <p>
<pb n="KR4d0030_WYG_007-1a"/>
欽定四庫全書<lb/>
　祠部集巻七<lb/>
　　　　　　　　　　　　　宋　强至　撰<lb/>
　七言律詩<lb/>
　　依韻和令綽兄弟春日出郊<lb/>
春色纔從野外知桞隂花氣暖霏霏出林啼鳥逢人住<lb/>
掠路游蜂傍馬飛薄宦塵埃空自哂長吟風物阻相依<lb/>
弟酬兄唱饒才思珠玉同携滿䄂歸<lb/>
<pb n="KR4d0030_WYG_007-1b"/>
　　依韻和張叔毅讀桞先生文<lb/>
先生蕭瑟半塗休一跌青雲不再収名壓班行來衆毁<lb/>
筆鑱造花起天讎王韋黨破誰為地栁播風殊願易州<lb/>
廟食羅池今尚否滿編遺韻掩鳴球<lb/>
　　呈陸革進士<lb/>
魚沫遇窮能一煦鸎聲得意亦相求近來無復友朋義<lb/>
獨善頗為魚鳥羞今日指心論皎皎明朝掉臂逐悠悠<lb/>
世間唯我交夫子憂喜同懷二十秋<lb/>
<pb n="KR4d0030_WYG_007-2a"/>
　　逰華藏寺<lb/>
我今作邑水雲鄉一到猶疑換俗腸况在塵區正紛汩<lb/>
乍來法界得清凉松筠鎻霧姿逾秀楼閣摩霄勢欲翔<lb/>
更即髙僧叩空理功名富貴盡毫芒<lb/>
　　書呉江埀虹亭詩<lb/>
千尺危橋跨浪雄壓橋虗閣勢凌空直疑有路通銀漢<lb/>
又訝横天卧玉虹盡挹江山歸醉目獨開懷抱向清風<lb/>
却嗟景出天隨後不得當年一詠工<lb/>
<pb n="KR4d0030_WYG_007-2b"/>
　　登陸氏書楼<lb/>
塵土長愁舉眼低轉身今喜近晴霓天邉牛斗開呉墅<lb/>
鳥外山川走越溪擬觧醉冠從此宿恨無健筆為君題<lb/>
牙籖繞架藏書滿知與青雲别作梯<lb/>
　　依韻和答陸革進士招飲池上詩<lb/>
主人愛客掃林亭天影波光相與明蝶傍池邉飛舞慣<lb/>
鳥從花上徃來輕滄浪傲世不復羡鶗鴂妬春惟欲鳴<lb/>
能趂繁枝開熟醸先拚黃㡌為君傾<lb/>
<pb n="KR4d0030_WYG_007-3a"/>
　　送張叔毅北歸<lb/>
公子姓張天上有少年如誼雒陽無滿編秀氣同歸楚<lb/>
後夜文星不照呉雲宻蛟龍閑未試霜寒鴻鴈急相呼<lb/>
<hi>賢昆學士有詩促還</hi>知君懶愛平湖緑白日聲名㑹早圖<lb/>
　　送范君武<lb/>
謫仙放蕩來江東醉吟三見江花紅呉兒聚觀玉勒駿<lb/>
越女一笑金錢空筆端靈文落彩鳯席上古氣舒長虹<lb/>
飄然又趁白雲北别語有盡情無窮<lb/>
<pb n="KR4d0030_WYG_007-3b"/>
　　依韻和鄭中立秘丞將替冩懷<lb/>
宰邑優㳺不足為傳家事業復能持政兼子產那專恵<lb/>
學近康成最愛詩百里耕桑增日課三年閭井見風移<lb/>
襟懷洒落恬榮進清節從來畏衆知<lb/>
　　和知府王給事官舍北軒新竹<lb/>
子猷雅愛此君深清白傳家直至今有似致身憐勁節<lb/>
更應待物並虛心閑來㸃筆書新粉醉後移牀傍細隂<lb/>
分到渭川青玉種嚴公宅裏許同吟<hi>杜甫有嚴公宅同詠竹詩</hi>
<pb n="KR4d0030_WYG_007-4a"/>
　　得叔毅書<lb/>
故人消息苦難真終日呉天望楚雲黄鵠不知何處舉<lb/>
新鶯應似此中聞舊來飲量還能幾别後詩才轉不羣<lb/>
忽遣長髯馳短札數行千里贈殷勤<lb/>
　　别林仁祖御史<lb/>
論交鄉里各兒童三紀相㸔雨鬢蓬孤宦無資元附驥<lb/>
故人得意近乘騘秦儀面激殊今日管鮑心知有古風<lb/>
歸興嚴程何太急片時車馬復西東<lb/>
<pb n="KR4d0030_WYG_007-4b"/>
　　晩鶯獻都官<lb/>
自恨飛遷出谷遲東君不是故相遺園林縱許容羇迹<lb/>
蜂蝶還應笑後時休恃綿蠻能巧囀還須冷落守空枝<lb/>
春風着力年年在未必羽翰今便衰<lb/>
　　再和都官見答<lb/>
離幽便欲趁芳時越分非能守一枝多語羞隨禽反舌<lb/>
逢辰強學鳯來儀故林有約依前去落絮無蹤逐處隨<lb/>
若得東風聊借力免教燕燕競差池<lb/>
<pb n="KR4d0030_WYG_007-5a"/>
　　湯七秀才見和再和<lb/>
清吭臨風囀較遲春光相背去如遺名園已失堪棲處<lb/>
幽谷何如未出時早恨狂風偷好景更和㣲雨宿殘枝<lb/>
齋庭健翼飛雖晩一舉青雲笑我衰<lb/>
　　送施野夫赴舉<lb/>
胷中六籍収髙誼手撫辭章應禮闈不飲故人相别酒<lb/>
恐沾夀母自縫衣呉河擊棹開深凍汴日迎鞭弄短暉<lb/>
四十明年方得仕平生未與古人違<lb/>
<pb n="KR4d0030_WYG_007-5b"/>
　　秋試甫期輙成短篇呈馬公節裴進士光世<lb/>
妙譽相髙聳一郷士林注目㸔軒翔玉蹄駿欲騰先路<lb/>
<hi>光世</hi>金距雄思擅舊場<hi>公節</hi>只待秋闈排甲乙稳擕曉硯冩<lb/>
文章如今老將雖無勇憶㧞蟊弧尚激昻<lb/>
　　依韻和李持正晩晴出謁王子髙馬上口占之作<lb/>
謫仙醉跨玉鯨鱗夷甫名談喜更聞照眼暖光開野日<lb/>
入懷晴氣散江雲塵埃洗去人家好空濶飛來鳥翼勤<lb/>
莫望帝鄉頻感慨世間隨處有珍羣<lb/>
<pb n="KR4d0030_WYG_007-6a"/>
　　次韻公勝曉起對雪<lb/>
向曉寒威覺倍濃雪霙紛糅冷兼風亂装瓊樹千林宻<lb/>
疑㵼銀河一夜空鷗鷺失羣吟景内乾坤同色醉眸中<lb/>
青衫瘦馬凌朝出翻羡袁安得卧窮<lb/>
　　次韻公勝早梅<lb/>
昨夜寒梅忽一枝早如常嵗合開時欲冬天地恩先及<lb/>
未雪園林色易知世眼已教容易賞曉風何用再三吹<lb/>
若論霜菊無多晩只此春葩苦較遲<lb/>
<pb n="KR4d0030_WYG_007-6b"/>
　　予官將滿婢子始植小柏於堂下因感而書<lb/>
孤根初掘出巖隈赤脚殷勤手自裁翠葉未成官秩滿<lb/>
清隂别待主人來堦墀好養今朝操梁棟須歸異日材<lb/>
猶勝夭桃清意薄劉郎去後始花開<lb/>
　　暮春偶書呈才甫慎㣲<lb/>
觧去銅章尚月餘一春文酒㑹全疎無機自好親鷗鳥<lb/>
雖弱仍甘下鱷魚樂事易空如委蛻流年難挽甚奔車<lb/>
酒徒文友心期在任有臧倉毁子輿<lb/>
<pb n="KR4d0030_WYG_007-7a"/>
　　予解邑過杭遇介之學士謁告南歸<lb/>
同時兩郡冠鄉書屈指俄經一紀餘顧我冗塗移蹇足<lb/>
羡君榮路駕奔車方從觧紱辭巖邑已見飛章厭石渠<lb/>
自古盖棺人事定未應今日較龍豬<lb/>
　　依韻和楊尉郊外懷鄉<lb/>
䇿馬長郊羡子真獨贏風物與詩論驚飛雁鶩投前澗<lb/>
歸去牛羊識舊村暴漲溪聲聞逺近久隂山氣亂朝昏<lb/>
異鄉我亦嗟㳺宦莫説啼鵑有怨魂<hi>楊詩有回望鄉闗在何處更聞杜宇</hi>
<pb n="KR4d0030_WYG_007-7b"/>
<hi>轉凝魂之句</hi>
　　鄭君天常有詩貽楊尉因次韻以贈<lb/>
屡衂名場嵗已髙此行誰贈一綈袍乆從客路嗟重趼<lb/>
獨對秋風感二毛游倦幾漫許都刺憤深將廣楚人騷<lb/>
而今薦口難開吻第愛窮途節可褒<lb/>
　　彭及之邀呉仲源楊公濟與某夜㑹望湖樓獨某<lb/>
　　後期為闗所隔偶成篇以呈諸君<lb/>
月底雲樓一水湄天光湖色兩瑠璃罇前更坐清風客<lb/>
<pb n="KR4d0030_WYG_007-8a"/>
筆下爭翻白雪詞物外骨毛應自爽世間笑語不容追<lb/>
千年庾亮胡牀後此興今人亦未衰<lb/>
諸公愛月欲狂顛脚踏花欄手襞牋那作常時揮綵筆<lb/>
直須飛句上青天豈無劇笑驚山叟應有妍詞調水仙<lb/>
獨我清宵塵滓甚亂蚊聲裏汗膚眠<lb/>
波射飛樓縹緲間雲梯豈合在塵寰金樽倒盡星垂地<lb/>
玉滴書乾月過山檻底呂僧空仰望座中蜀客頼西還<lb/>
我遭魚鑰無情甚只許吟䰟夜度闗<lb/>
<pb n="KR4d0030_WYG_007-8b"/>
故國英雄已寂寥飛樓氣象自飄颻天邊鳥翼愁簷額<lb/>
雨後虹光轉檻腰直恐笑歌驚白日却憐身世近青霄<lb/>
雲梯縱險容人上始信明河亦有橋<lb/>
　　再寄元真宮讀書<lb/>
讀書曽寄此軒頭官路歸來十二秋文酒故人無一在<lb/>
蓬蒿荒徑有餘愁差池嵗月辜金印憔悴乾坤復布裘<lb/>
郤掃塵埃張舊榻雲中雞犬笑淹留<lb/>
　　二月二日作<lb/>
<pb n="KR4d0030_WYG_007-9a"/>
江上初逢社燕歸青春二月色猶微茸茸屐底草煙合<lb/>
冉冉樽邉花霧飛蹭蹬容圖雙鬢改蒼茫樂事寸心違<lb/>
紫絲結鞚誰家子馬躍東風試薄衣<lb/>
　　將渡楊子風雨忽作<lb/>
南徐景物古愁人薄宦扁舟更水濵不識濁醪傾北固<lb/>
獨隨寒雨出西津連天風浪聲兼厲當路鼋鼉氣亦振<lb/>
吾道屈伸非一日世情未要責江神<lb/>
　　登梵天上方<lb/>
<pb n="KR4d0030_WYG_007-9b"/>
廊腰偃月勢環遭秋㝢澄明照一毫樓檻轉身侵白日<lb/>
海山隨眼沒驚濤泉枯碧甃鰻形遁屋跨蒼崖鳥翼勞<lb/>
屈指舊遊今二紀新愁爛熳入風騷<hi>寺冇靈鰻井遺甃在焉</hi>
　　舟過三郡率值風雨呈同行沈氏昆仲<lb/>
𡨕𡨕細雨濕髙秋花底歌前也合愁烟樹幾株踈雨岸<lb/>
風㠶一夢過三州生涯未觧謀根固官路那能免葉浮<lb/>
却羡隣船樽有酒不妨弟勸與兄酬<lb/>
　　依韻和公濟寄仲靈禅老<lb/>
<pb n="KR4d0030_WYG_007-10a"/>
藤州大士兩眉厖萬巻叢身寄一窻詩力健能支倒岳<lb/>
詞源湧可截奔江髙名聳動朝中士舊隱荒蕪嶺外邦<lb/>
想像孤風猶未見何時能使片心降<lb/>
　　贈承天月長老<lb/>
幾年巾屦四方㳺倦足還逢勝地留電迅禅機超逹磨<lb/>
雲閑詩意等湯休絶塵貎與烟霞古疊石心存岱華秋<lb/>
<hi>此軒累石為山</hi>今我取師觀所嚮豈嫌儒墨不同流<lb/>
　　承天元長老棄本寺寄淨慈以詩戯之<lb/>
<pb n="KR4d0030_WYG_007-10b"/>
城裏叢林一唾捐收身㣲笑寄湖邊此生直欲㸔山老<lb/>
不住真為出世賢野屐懶穿雙露脚雲裘嫌重右披肩<lb/>
人間萬事都無著獨與風騷有愛緣<lb/>
　　詩贈寳應禅老溢公<lb/>
或來犬室問師禅師觧臨機示意筌雲在虛空寧有礙<lb/>
月當隂晦亦長圓更無餘事牽塵想猶有能醫結世緣<lb/>
缻錫憧憧叅祖學幾人垂老得林泉<hi>師被府命駐錫此山</hi>
　　前日奉和仲靈禅老春雨詩復辱見答走筆依元<lb/>
<pb n="KR4d0030_WYG_007-11a"/>
　　韻酬之<lb/>
千年支許事如新欲作前㳺漫㦄旬雨帯黒雲障俗客<lb/>
猨呼飛鳥伴幽人從容劇論知何日感激佳篇慰此辰<lb/>
四海聲光非鑿齒道安名重若為親<lb/>
　　觀嘉祐南宮奏名<lb/>
主司撥馬選龍媒二百珍羣奏籍開皎皎公衡垂日月<lb/>
儀儀士類望風雷誠知至鑑無遺照那免良工有滯材<lb/>
鄉國幾人同應詔只將春色與闗裴<lb/>
<pb n="KR4d0030_WYG_007-11b"/>
　　寄題殊公禅老黄雲閣<lb/>
大士當年宻行成山居黃色有雲生黃雲巳共斯人去<lb/>
飛閣猶為此地名欲到塵埃先擺落縱觀氣象亦峥嶸<lb/>
誰云瑞應難追復禅老而今祖意明<lb/>
人悦禅翁巧結廬更營飛閣取幽虗溪山雨後翠欲活<lb/>
櫺檻風來清有餘龍象幾年成佛界猨猱深夜雜僧居<lb/>
還如夢得聞涵碧誰冩丹青復寄予<lb/>
　　經故明静師支離堂<lb/>
<pb n="KR4d0030_WYG_007-12a"/>
支公昔講支離學堂上無容坐客氊徃日衣冠今尚否<lb/>
經春几席自蕭然談間精義門人記身後清風嗣子傳<lb/>
一紀宦游㝷舊社空將感涕灑塵編<lb/>
　　戯呈宋周士<lb/>
臘去垂垂凍欲消春光未動思先饒最宜才客臨歌席<lb/>
更㸔佳人轉舞腰一笑勞生應有定三冬薄宦獨無聊<lb/>
蘭䑓侍從風流裔合為行雲賦此朝<lb/>
　　洪君然太博以元日刺字交馳卒不一見作詩相<lb/>
<pb n="KR4d0030_WYG_007-12b"/>
　　遺依韻和答<lb/>
知君元日趂鵷行雙觀雲邊聳百常拜表歸來乘逸興<lb/>
跨鞍相就攪吟膓還同皇甫㝷僧孺却笑山公顧葛强<lb/>
我亦及門空刺字不容髙論聴琅琅<lb/>
　　暮春感懷<lb/>
雨聲日夜催春老不頋愁人鬢欲華堂上自來相熟燕<lb/>
樹間猶有未飛花詩篇閑裏曽無数酒盞生前亦有涯<lb/>
傳語東風且從欵蒼顏更畏数年加<lb/>
<pb n="KR4d0030_WYG_007-13a"/>
　　賞春<lb/>
到老能逢幾度春直須飲量強増分<hi>予素少飲</hi>吟情無際共<lb/>
芳草㳺思難収如亂雲還見春風與桃笑却教人意嘆<lb/>
芝焚<hi>予近喪偶</hi>妖紅爛白方争賞踈竹休誇號此君<lb/>
　　昨日以鄙詩示王君遽辱贈篇過有推飾輙依元<lb/>
　　韻奉答<lb/>
未有功名與世傳且驅懷抱向詩篇昔曽篆刻工童伎<lb/>
今敢風騷領將權媿匪窮經臻聖處妄推聞道在君先<lb/>
<pb n="KR4d0030_WYG_007-13b"/>
還知苦意㣲吟否不巳猶云博奕賢<lb/>
　　荅章傳道二首<lb/>
旋刻辭章就禮闈禁園花在遂空歸客愁春雪杯間釋<lb/>
詩句青雲紙上飛從祖近持丞相印舊交半著侍臣衣<lb/>
揚雄未老猶堪薦忍聴滄州買釣磯<lb/>
夫子詞源湧大江相逢早覺片心降日哦李白詩千首<lb/>
<hi>累日獲觀盛編</hi>夜獲虞卿璧一雙<hi>昨日辱貺二詩</hi>屡發彩牋移曲几不<lb/>
知紅燭短幽窗吟髙莫信須窮滯亦有從來擁節幢<lb/>
<pb n="KR4d0030_WYG_007-14a"/>
　　送吕監簿歸淮南侍下<lb/>
花邊把酒趂晴暉春去花空興盡歸白髪親庭寛北望<lb/>
青簾客舫喜南飛京埃衮衮休囘首淮月娟娟好振衣<lb/>
年少身名當自立不須裘馬事輕肥<lb/>
　　贈蘇宣甫<lb/>
謫宦多因衆口䜛猶君戰衂困羈銜鷹拏羣雀翻遭網<lb/>
舟駕長風忽斷㠶曽擁貔貅交白刃肯同兒女泣青衫<lb/>
有才恐失朝廷意不日房陵被詔函<lb/>
<pb n="KR4d0030_WYG_007-14b"/>
　　某嘗約才甫游雙溪以連雨多事因循未果辱詩<lb/>
　　督行謹依韻和<lb/>
共君曽約訪煙霞欲趂芳時物物嘉宿諾古人嘗有誡<lb/>
春游今我果成賖眼㸔日下無窮事腸斷風前已落花<lb/>
天氣清明當趣駕此詩先寄謫仙家<lb/>
　　送宋國叟赴吉州司理<lb/>
水光山翠一城浮碧瓦朱甍萬井稠平日居人皆富庻<lb/>
少年新掾更風流傳家妙術觀尊府决獄能聲擅劇州<lb/>
<pb n="KR4d0030_WYG_007-15a"/>
利刄有餘清興足不應詩句廢江楼<lb/>
　　依韻和正老自嘆之什<lb/>
妙年為學恥迂踈直欲聲光擅八區已是宦情嗟澹泊<lb/>
可堪世態較錙銖不調台鼎行吾道便翼天兵戮汝孥<lb/>
出入功名當若此自餘瑣細盡非夫<lb/>
我無尺地可耕鋤君有高田占具區<hi>正老吴門冇上腴數頃</hi>若論<lb/>
生涯猶厚薄獨於宦意等分銖壮年未建鴻毛利寸禄<lb/>
聊甘稚齒孥不學庸庸自持者髙冠空食上農夫<lb/>
<pb n="KR4d0030_WYG_007-15b"/>
　　贈辟疆<lb/>
人譏徐子迹飄零我愛文章輔六經大筆疑争造化力<lb/>
幽吟難遁鬼神形良金縱毁剛無耗寳劒雖埋氣自靈<lb/>
進則臯䕫退荀孟莫容得喪擾中扄<lb/>
　　依韻奉和王平甫學士寄元内翰詩<lb/>
蓬萊仙闕地深沉視草讎書此盍簮禁漏傳聲來閣外<lb/>
宮雲曵影過廊隂能詩摩詰淹儒舘未相㣲之在翰林<lb/>
馬躍秋風出閶闔片時相失遂成吟<lb/>
<pb n="KR4d0030_WYG_007-16a"/>
　　送紫㣲沈舍人守越州<lb/>
翁子懷章未足多㑹稽歸日已蹉跎舍人緑髪垂金印<lb/>
院吏朱衫導玉珂去國忠心傾斗極過鄉喜氣壓江波<lb/>
君王許便雙親養奈渴黄麻紫誥何<lb/>
　　依韻和酬閬州劉侍禁季孫見寄<lb/>
别來雙鬢一衰翁近喜劉郎信息通劒氣未閑頻犯斗<lb/>
賦聲無用尚摩空<hi>君頃以能賦稱太學而竟屈于不得科試</hi>傳聞蜀道踰天<lb/>
上見説城南冠閬中<hi>杜子美有閬中勝事可膓斷閬中城南天下稀之句</hi>山水縱<lb/>
<pb n="KR4d0030_WYG_007-16b"/>
游那覺久清霜兩度變丹楓<lb/>
　　人日立春輦下作<lb/>
楼上滿傾人日酒更逢春氣到京華盤擎白玉來生菜<lb/>
勝挿黃金出<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>花客興紛紜那可数年光流轉亦無涯<lb/>
天邊梅桞應相笑兩度東風不在家<lb/>
　　依韻和鎮叔送元霄之什<lb/>
一夜雲衢火樹空照人唯有月華同却思廣陌追遊處<lb/>
都似南柯夢寐中未分園林辜樂事况栽桃杏有春工<lb/>
<pb n="KR4d0030_WYG_007-17a"/>
可憐此景何時再直待明年嵗起東<lb/>
　　席上呈正老<lb/>
去年贈别折寒梅盡道行人不再來今日樽前成邂逅<lb/>
大家花下且徘徊經春雨脚無時斷浮世眉頭幾度開<lb/>
莫待明朝離闊後空將餘恨寄吟杯<lb/>
　　送鎮叔<lb/>
三月將交雨細時餘花撲撲栁飛飛已於樹底聞鸎恨<lb/>
更向花前送客歸暗緑幾行迎去馬亂紅無數落征衣<lb/>
<pb n="KR4d0030_WYG_007-17b"/>
傷春惜别鍾吾軰此際寧容瘦骨肥<lb/>
　　次韻荅正老<lb/>
幽懽閒憶去年時飲量人人灌漏巵我更典衣邀淺飲<lb/>
君猶刻燭賦新詩由來世事都無定再結朋㳺未可期<lb/>
一紙清風惠佳句慇懃勝寄隴頭枝<lb/>
　　依韻和正老暮秋郊行感事<lb/>
秋郊物物作秋容目送橫天一鶚雄更逺更疑山隔霧<lb/>
或飄或聚葉隨風對時唯恐朱顏改遣興除非白酒充<lb/>
<pb n="KR4d0030_WYG_007-18a"/>
感事子真成䴡倡恨無佳句敵才翁<lb/>
　　再和<lb/>
有客秋郊曠望中更慿佳句發才雄牛羊飽食眠平野<lb/>
鵰鶚乘時擊迅風倦目幾隨殘照斷渴膓惟藉濁醪充<lb/>
登臨不用頻興感憂喜能忘是塞翁<lb/>
　　再和<lb/>
我行平野覧秋空物象吟懷覺兩雄逺水有時明返照<lb/>
踈林無限戰西風京坻相望農収足廬井多懽嵗計充<lb/>
<pb n="KR4d0030_WYG_007-18b"/>
亦向此時追樂事歸來倒載效山翁<lb/>
　　依韻和荅公諤郎中冠氏道中偶成<lb/>
<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>
                    <graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>黄埃接大河驅車底處覓陽和參差花信春將半<lb/>
惱亂詩情日轉多樂事恍如初覺夢年光撇若迅流波<lb/>
馬蹄莫放歸時緩知有佳人聴玉珂<lb/>
　　依韻走筆和荅徐無畏見招<lb/>
憶初識面越庠時餘教嘗蒙覺後知早念兒童能刻賦<lb/>
晩逢夫子許言詩從容江介心方壮蹭蹬京華鬢已衰<lb/>
<pb n="KR4d0030_WYG_007-19a"/>
道舊不須親握手滿篇往事畧無違<lb/>
　　馬上口占呈注記李才元學士<lb/>
一時聞望絶朝裾幾嵗文章動直廬鳯尾新批天子詔<lb/>
螭頭㸔載史臣書故闗即路嚴霜後曉殿初班瑞雪初<lb/>
蜀道歸時須六印不應駟馬擅相如<lb/>
　　送曽元恕太祝赴漢陽監征<lb/>
漢江山色秀蒼煙山擁江光入馬鞭行思欲飄飛鳥外<lb/>
别顏空慘落花前勉旃闗賦那終嵗好在家聲幸壮年<lb/>
<pb n="KR4d0030_WYG_007-19b"/>
鸚鵡故洲應寂寞得無新句發晴川<hi>古詩有晴川厯歴漢陽樹之句</hi>
　　次韻通判張靜之郎中席上對客<lb/>
一飲真須盡百杯異鄉懷抱酒邊開田園幾日能歸去<lb/>
軒冕浮雲亦儻來交態與誰論淡水宦情空自學寒灰<lb/>
何如席上張公子白雪辭兼郢客來<hi>杜子美贈張翰林句有天上張公子之</hi>
　　寄秦倅呂四丈職方淵<lb/>
丈人宦意靜如山五十朱衣鬢未斑富庻謳歌歸别駕<lb/>
太平談笑服諸蠻熊羆一兆髙門後鴻雁連飛絶塞間<lb/>
<pb n="KR4d0030_WYG_007-20a"/>
<hi>愛弟翰林時帥邊閫</hi>莫學馮唐終蹭蹬功名猶好出秦闗<lb/>
　　寄保安軍楊公濟判官<lb/>
髙吟絶塞十年前醉筆纔停萬紙傳麟閣主人䧏健句<lb/>
雞林官長購精篇舊㳺㪚落今誰在新感縱横日自憐<lb/>
肝膽不同軀幹小幾時獻畫請開邊<lb/>
　　依韻和張君儀職方城上觀雪<lb/>
重城雉堞粉相圍亂片情多故㸃衣浩蕩闗河無表裏<lb/>
㣲茫草樹有光輝冷侵容鬢雙蓬短急伴年華一箭飛<lb/>
<pb n="KR4d0030_WYG_007-20b"/>
却憶水曹詩句好羣鴉接翅傍昏歸<lb/>
　　㑹故人集崔侍郎園池<lb/>
貳卿園沼壓闗西上相篇章絶景宜舊日宮墻流水過<lb/>
至今苑地畫圖知孤花春去猶臨岸野蔓晴來欲占籬<lb/>
荀令鳯凰池更好不須遊斾此遲遲<lb/>
　　侍次陛對已再見春感懷成篇<lb/>
旅食一朝還一朝紫宸前對轉迢迢青雲事業應全誤<lb/>
緑髪光隂已半銷始愛古人輕禄仕擬將生理付漁樵<lb/>
<pb n="KR4d0030_WYG_007-21a"/>
春風又入長安陌依舊閑愁絆桞條<lb/>
　　和過尉氏林香陂韻<lb/>
長年京洛事塵埃懷抱那能一日開魚鳥宿心聊此得<lb/>
江湖清興劃然回天圍野色鱗鱗合風獵林香滚滚來<lb/>
漸有人喧迎馬足郊原佳處好徘徊<lb/>
　　迭馬特失薦還蘇囬舟中作<lb/>
一客空歸顏色低衆人氣亦喪虹蜺淚添酒盞霜天闊<lb/>
目斷㠶檣海日西交臂㪚零如木葉别膓縈轉似山蹊<lb/>
<pb n="KR4d0030_WYG_007-21b"/>
遥知名在鄉書者雨洗秋街躍馬蹄<hi>是日鄉薦諸君謝辭</hi>
　　送俞元宰失薦東歸<lb/>
蛟龍水淺一戰失鴻雁天寒相背飛踈栁不堪霜後折<lb/>
故人轉覺酒邊稀朱顏有改宜㸔鏡黃巻無窮且杜扉<lb/>
事業計從勤憤得未妨鄰里笑空歸<lb/>
　<lb/>
　<lb/>
　祠部集巻七<lb/>
</p>
<p>
</p>
  </div>
</body>
</text>
</TEI>
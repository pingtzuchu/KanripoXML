<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻二十六</head>
    <p>
<pb n="KR4d0030_WYG_026-1a"/>
欽定四庫全書<lb/>
　祠部集巻二十六　　　　　宋　强至　撰<lb/>
　　書<lb/>
　　上通判屯田書<lb/>
某竊以君子之所貴者道也道者何經天下治國家修<lb/>
身誠意之大本也堯舜之所以帝禹湯文武之所以王<lb/>
周公孔子孟軻楊雄韓愈氏之所以為聖賢本此者也<lb/>
其為術重矣今之士有扶之以求遇彼當其求者見而<lb/>
<pb n="KR4d0030_WYG_026-1b"/>
為之禮葢稀矣禮之而知其所存人稀矣知其所存而<lb/>
遂取之或無焉有一士於此恃王公之薦以求之其當<lb/>
其求者禮焉不暇屣知焉不旋踵取焉不問賢不肖嗚<lb/>
呼勢勝於道矣若之何使天下之本大不委而墜諸地<lb/>
唯大人者為不然能重其所以輕輕其所以重彼以勢<lb/>
動雖力逾千鈞弗吾重也彼以道進雖微如一羽弗吾<lb/>
輕也吾之所以輕重云者有賢不肖之分焉爾能之者<lb/>
誰其見之執事恭惟執事文醇德完學周孔孟韓之道<lb/>
<pb n="KR4d0030_WYG_026-2a"/>
而至焉者也□雖甚賤其亦蹈其籓牆而未及者若是<lb/>
與執事所趨之道同矣其不同而異者位爾道内也位<lb/>
外也唯失人者取其内不取其外道苟我同雖在厮御<lb/>
猶將進之矧亦士其服者歟以故某之今日不藉千鈞<lb/>
之力直以一羽之㣲求遇於門下者知執事不能以勢<lb/>
動某乃得以道進爾有誚於傍者曰夫下吏之於上官<lb/>
有貴賤之别今子僣而同之抑過矣某應之曰鳯之於<lb/>
鳥徳矣彼羽而飛者皆類也麟之於獸祥矣彼跂而走<lb/>
<pb n="KR4d0030_WYG_026-2b"/>
者皆類也猶上官之於下吏貴矣彼士其服者亦類爾<lb/>
雖同何僣哉誚者復曰凡薦子者五六人今人懇懇于<lb/>
公之門多見其不知止也某謹應曰天獲褒於衆人雖<lb/>
千百其辭猶為虚寵與過美得孔子之一字乃定某之<lb/>
區區正為此爾於是誚者翻然解執事倘知而取之使<lb/>
天下之士知道不為勢勝者其自執事始干冒威重無<lb/>
任戰慓待罪之至<lb/>
　　代萬表臣上魏公書<lb/>
<pb n="KR4d0030_WYG_026-3a"/>
某竊以王公大人垂念官屬之下者必其人才業政術<lb/>
有足過人與夫傑識妙畫於吾治有所補或奔走左右<lb/>
且嵗之久是宜均戚休愛若子姪無過也乃前日執事<lb/>
之坐鎮全魏而魏人服化己舊一府十七縣之民無有<lb/>
煽姦搆詐以干静洽者訟事至庭下聴無留斷雖有傑<lb/>
識妙盡之士以為之官屬於執事之洽何補矧某才短<lb/>
而術䟽者耶而又備位幕府纔數月任奔走為未久若<lb/>
前之云者咸無焉而惻然垂執事之念者徒以某頃為<lb/>
<pb n="KR4d0030_WYG_026-3b"/>
監司所捃文致其罪鬱抑之氣蟠結於胸中者累年矣<lb/>
近輒一吐憤執事之前言未出口而憐憫之色已見於<lb/>
容此無他不欲匹夫一物之慊其中伊尹之用心爾今<lb/>
伏遇肆覲過闕將力雪某之任如得滌濯其疵復為完<lb/>
人則站站墜翼再有青𡨕飛意數年鬱結一旦變為和<lb/>
氣今日以往實執事更生之也<lb/>
　　上魏公書<lb/>
方閣下慶厯相天子而某六年以進士得第嘗出造物<lb/>
<pb n="KR4d0030_WYG_026-4a"/>
之鑪而未為造物者所識欿然乎其中垂二十年矣前<lb/>
日閤下鎮全魏某為縣令元城始得以屬官進見語未<lb/>
及竟而許以國士見愈數而其遇毎加厚凡十人之受<lb/>
知於人其必有以取之也某自視無有間下於某乎何<lb/>
取若浮文曲學固不足為大臣道奉法履潔又士之常<lb/>
守其所晝夜惕恩度無以當閤下之遇方求為真可知<lb/>
者庶幾為閤下報已而閤下解魏印將行且曰必繼辟<lb/>
某以從審如是復備閤下官屬其期不數月故臨别之<lb/>
<pb n="KR4d0030_WYG_026-4b"/>
容不甚戚戚比聞閤下舎某而他取矣其復吏於左右<lb/>
未有期感知而戀徳源源乎復來乎胸中矣屢欲一布<lb/>
其懇於下執事竊以為大臣新見天子顧天下有大利<lb/>
害與夫傑才潜徳或未為國家用必將精思而力言之<lb/>
矣某雖苟布一書閤下其暇省覽耶近暏邸報伏審陛<lb/>
辭有日是敢少進其説嗚呼士之於知已雖在數千百<lb/>
里外常若造諸膝雖榮悴戚休寒暑事物萬變而感知<lb/>
之心獨在豈偶失其望少濶其庇而其心輙易耶某之<lb/>
<pb n="KR4d0030_WYG_026-5a"/>
區區直若是爾哉誠激語切浼噴台重不任戰汗待罪<lb/>
之至不宣某惶恐百拜<lb/>
　　謝運使司勲書<lb/>
閏三月二十二日具位某謹裁書百拜運使司勲執事<lb/>
某挾術甚短顧其才不足施之髙文大論之間獨為小<lb/>
詩以自喜然為之數十年未嘗輒出以示人非家藏瓦<lb/>
石而私以為珍也葢自視猶不可矧求可於他人哉前<lb/>
日獲侍坐䝉道及鄙詩且俾少録以來因幡然以思與<lb/>
<pb n="KR4d0030_WYG_026-5b"/>
其深藏之而遂其短寧若經作者之鑒即受嗤於作者<lb/>
不猶愈獲譽於衆人又後進者執業於先逹則必被慮<lb/>
考卜以決可否及其門猶將前而復却不敢捉然以進<lb/>
為先逹者未必果好之今某不煩若之云云而乃䝉見<lb/>
索雖欲自匿其得自匿耶謹退而發舊稾去其甚惡而<lb/>
取其觕者得百餘篇輒録以獻恭惟執事學充器博操<lb/>
古道而行今世凡六經百氏之説其闗於治亂而足以<lb/>
扶教厚俗者莫不囊括笥蓄以措諸行事又自陜而右<lb/>
<pb n="KR4d0030_WYG_026-6a"/>
凡四軍二十八州兵民事物之情吏屬㢘汚勤怠之狀<lb/>
與夫嘗邉贍國之術莫不坐照而黙計顧執事所觀而<lb/>
省者不小而大可知矣前日之獻是猶大樂在聴而么<lb/>
絃促管啾然作於金石摐擊之間豈足動賞音之耳哉<lb/>
而又語淳意局篇次不貫俗書惡紙殆非可以為上官<lb/>
獻者慙悸累日謂將獲罪於左右而執事方且誘激奬<lb/>
貸賜之書以褒假之噫其激可勉也其褒非敢當也若<lb/>
乃上自三代下暨歴世風雅之作罔不極論其淵源使<lb/>
<pb n="KR4d0030_WYG_026-6b"/>
小子讀之不待受教座下而略聞詩要敢不拜執事之<lb/>
賜佩服盛徳不任感悚之至不宣某惶恐百拜<lb/>
　　上荆南知府鄭舎人書<lb/>
某惶恐再拜知府紫㣲舎人執事去年詔舉宫中官伏<lb/>
蒙執事首以某塞詔事雖不允論感等爾何則方執事<lb/>
謀於心而發之於薦也不虞不中適偶與事戾成與否<lb/>
在某為休戚若執事之恩固不繫乎成否也曏某居京<lb/>
師遊諸公之門凡六年或屢言以諾賤貧他日苟有論<lb/>
<pb n="KR4d0030_WYG_026-7a"/>
薦人誰子先若斯言也執事未嘗出諸口某固無望於<lb/>
執事矣重以執事負天下之望天下之士挾其所業而<lb/>
争歸門下者類不下數百聞詔書初出其有求於此舉<lb/>
也袂相連而履相接方是時獨某去門牆四百里之外<lb/>
為邑朔方執事舍其門下日親而近者數百而一疏逺<lb/>
之是取不應其所力求而與某之無求使四方之觀邸<lb/>
報者必以某賢於數百者彼數百人者亦未必不自疑<lb/>
某賢乎其已也不然何舎彼而獨取也某失於諸公之<lb/>
<pb n="KR4d0030_WYG_026-7b"/>
所嘗諾乃得於執事之未嘗諾人天下莫不知有執事<lb/>
而莫知某也一日區區之名附薦書而遂以彰則執事<lb/>
之賜如何其重也某之重如何其光也嗚呼陷冗途二<lb/>
十年矣未嘗一日輒去學力勤而道逾逺尚不敢覬衆<lb/>
人之知今乃辱知於執事某今而後審不隨俗吏泯沒<lb/>
者恃有執事之知在若乃䇿具所未至期自奮乎功名<lb/>
之途雖老而益壯庶幾不沗前日之舉使執事知某為<lb/>
不謬亦未敢在門下數百人後也誠激辭切伏俟罪斥<lb/>
<pb n="KR4d0030_WYG_026-8a"/>
不宣某惶恐百拜<lb/>
　　謝盧郎中舉縣令書<lb/>
十二月日其位某謹百拜獻書知郡郎中執事某為官<lb/>
屬數月職在訊獄自餘公議一切不預又執事為治非<lb/>
囚黨蔓衍皆決之庭下使獄官果才其施設能幾况某<lb/>
之不才而無所施設於何求執事之知哉縱齪齪能以<lb/>
㢘自謹猶待嵗月而後見又於何取信之速哉昨日伏<lb/>
蒙執事不以某不佞謂堪任一邑之政遽以上聞是執<lb/>
<pb n="KR4d0030_WYG_026-8b"/>
事知某不俟嵗月之久取人不求才節之兼古君子之<lb/>
用心也噫寄之以民與土百里之内惟所休戚彼一受<lb/>
賕皆坐舉者是國家授令之意既慎且重其保任之責<lb/>
不細而鉅可知矣執事惜此舉以進能者宜矣今乃遽<lb/>
然取某以塞舉則執事之賜宜如何報惟勉所不能濟<lb/>
以素守之節少答知己於萬一耳無任戴恩荷徳之至<lb/>
不宣某惶恐百拜<lb/>
　　與荆南鄭舎人書<lb/>
<pb n="KR4d0030_WYG_026-9a"/>
某初到魏既深鄙其土風又日負洪河決溢之憂圖所<lb/>
以脱去未能也止得易此而之他無不為樂地况以詩<lb/>
書為職業而無吏責於其間者此正某年生所願為而<lb/>
不可得也方是時忽聞宮官之薦不唯覬脱此以去後<lb/>
適平生之所欲為以是喜躍俟命而不暇自度夫不可<lb/>
為人師也已而報罷茫然愈失乎所從譬如陷深墜險<lb/>
者有人焉引綆而欲出諸危方一施手而綆絶其徬徨<lb/>
甚於未引綆之前者知施乎之難為力而出此之未有<lb/>
<pb n="KR4d0030_WYG_026-9b"/>
期也自被薦一年半矣蚤作而夜息其心未嘗忘斯舉<lb/>
獨無一言以逹區區者直以向兼數職又上官交以管<lb/>
記見屬每視牒訴簿領纔暇且<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹙囁嚅作四六矣實<lb/>
公私未嘗有少間矧某之徳執事者大非遽云觕説之<lb/>
所能盡又筆未落紙而鬰鬱之氣已蟠於毫端使言不<lb/>
及竟日復一日不覺遂至於今也愚言不誣皎日所鑒<lb/>
不宣某再拜<lb/>
　　又<lb/>
<pb n="KR4d0030_WYG_026-10a"/>
某竊聞荆渚為天下遊觀之最足以坐鎮而縱賞一官<lb/>
之繫恨不得從公以遊然入輔大政期在旦夕豈能久<lb/>
與江山為主人也某再拜<lb/>
　　上提刑祠部書<lb/>
提刑祠部執事某為執事屬吏幾二年以區區之跡願<lb/>
收於門下者踰一年矣事久不遂私自謂保任之責在<lb/>
本朝為最重彼被舉者一受賕則舉者與之均罪某事<lb/>
蹟猶未試執事知某宜未熟寧肯遽然薦之其必博訪<lb/>
<pb n="KR4d0030_WYG_026-10b"/>
廣聴俟可薦而薦焉自視無纎缺又有交譽旁賛者然<lb/>
後執事之知特深而薦某無疑矣以特深之知被無疑<lb/>
之薦抑將倡於諸公使薦之又薦之豈獨執事一薦而<lb/>
止也無何數日前有來告某曰有謗子於憲使范公者<lb/>
曰子之所為不逮於初子宜辯某對之曰夫不逮於初<lb/>
者非素然之謂也若先潔而後汚始勤而末怠翻然易<lb/>
之之辭也噫不欲為良吏則已如欲為之必曰終身焉<lb/>
惡在一嵗再嵗而易也猶千里之逺不求及則已如欲<lb/>
<pb n="KR4d0030_WYG_026-11a"/>
及之必極於千里而後止惡在五十步百步或半途而<lb/>
畫哉始某之來浦江也嚴一切之防革積久之弊政惟<lb/>
恐不得為才吏節惟恐少虧於古人今日省昨日之所<lb/>
行後月修前月之未至豈暇易初耶夫小人固有易常<lb/>
者或為士修飾以求為大夫得大夫而忘士之操為大<lb/>
夫修飾以求為卿得卿而脱大夫之守某選人而求為<lb/>
京官者也設其心誠小人獨不能勉強俟得京官而後<lb/>
易耶奚若是之速也雖謗言日來范公必不聴某何辯<lb/>
<pb n="KR4d0030_WYG_026-11b"/>
既而又有告者曰有謗子於范公曰尉所為因循而令<lb/>
縱之且與之同波子宜辯某對曰自某之來浦江也聞<lb/>
尉有不善則必苦言切責未嘗絶於口乃有傳某牓署<lb/>
門以召言尉過者恐此言遂行則䧟名於好訐以是外<lb/>
和其色而示同内堅其節而自處且尉方少年初仕此<lb/>
任無所立猶有他任某年既踰壯而又得第近一紀若<lb/>
榮與悴在此舉爾設尉所為因循烏肯縱而同之也某<lb/>
在身無赫赫之譽身外無强近之援初掾泗舉者凡九<lb/>
<pb n="KR4d0030_WYG_026-12a"/>
人今又得二人是無他拔獨謹亷以得之也雖然彼十<lb/>
一人者寧不傾耳以聴某之善否今同郡而仕者不下<lb/>
三十人某之不佞守倅交薦彼三十人者寧不駐目以<lb/>
窺某之舉動浦江雖僻陋而強宗横族不啻數十戸今<lb/>
皆束手不得騁彼數十戸者寧不張口以待言某之非<lb/>
是雖欲為不謹獨不畏十一人之耳三十人之目數十<lb/>
戸之口哉設謗言日來范公必不聴某何辯已而自咎<lb/>
曰以旦聖而被流言以參賢而遭投杼况其下者乎何<lb/>
<pb n="KR4d0030_WYG_026-12b"/>
恃而不辯今夫薦京官者纔五人而又其間又未知果<lb/>
用成某之跡者獨望范公爾萬一謗言之行則愚望絶<lb/>
矣安得自黙耶因敢布前之云云執事以為然則某之<lb/>
枉洒然無餘矣如曰不然願行麾一日臨按遣左右家<lb/>
到而戸詢之或千百人之言有一與謗者合則請暴某<lb/>
之罪亟黜而速去之以警類某者果千百人言無一合<lb/>
謗者則願呼謗者使前叱而數之然後收孤跡於薦書<lb/>
之上㑭知無根之謗能惑於衆人而不能為大賢君子<lb/>
<pb n="KR4d0030_WYG_026-13a"/>
惑也執事之美不亦盛哉意迫言直冒凟威重不任戰<lb/>
汗待罪之至<lb/>
　　上運使盧工部書<lb/>
運使工部執事去年春執事按部過婺某得伏謁境上<lb/>
伏䝉降車為留賜坐與語問吾民之利疚輒以某事某<lb/>
事對言未卒而稱善隨之且曰還寫所言來因謹寫一<lb/>
通以進復親筆諭之曰善某退自喜夫部吏之見上臺<lb/>
有所問必立對今乃賜坐與語執事禮某為過矣而又<lb/>
<pb n="KR4d0030_WYG_026-13b"/>
部吏之欲以言徹上臺者不為少皆鬱而不得通今乃<lb/>
辱先問言獲徹而千沮百詆者亦甚衆今乃辱稱善執<lb/>
事知某為深矣已而自尤曰禮過而知深而遇不常得<lb/>
不於此時以一言及身計是果於自棄爾因作詩一章<lb/>
具道所以願舉之心以獻復䝉親筆曰深悉乃意以是<lb/>
家人賀於内曰盧公必薦汝僚友賀於外如家人之言<lb/>
某亦私自賀既而事久不遂繼獻以書復不遂於是向<lb/>
之賀者反相唁曰噫豈有短子於公者耶抑公將拔部<lb/>
<pb n="KR4d0030_WYG_026-14a"/>
吏之尤異而不及子耶不然何遅遅而不薦耶某曰否<lb/>
使誘舌之巧惡能誣伯夷以貪而毁栁下惠以濫哉設<lb/>
拔吏必尤異而執事嵗取二十人雖某甚愚極陋獨不<lb/>
足塞二十人之數哉偶未及某爾以韓愈氏之賢猶三<lb/>
上時相書今書再上而遽相唁慮某亦過哉矧識足以<lb/>
超萬事之表明足以照千里之逺某之所為固已深詳<lb/>
而密察以言乎考格則尚少一嵗爾以言乎舉者則尚<lb/>
缺一人爾是玉成之徳猶有望於執事也恭惟執事仁<lb/>
<pb n="KR4d0030_WYG_026-14b"/>
義充諸心黜陟繁諸手振某於汙塗之中劇反掌之易<lb/>
倘矜憐而成就之使不為家人僚友唁則縻軀碎首弗<lb/>
足論知已之報也冒凟威重無任戰汗待罪之至不宣<lb/>
　　賀發運金部賜進士出身書<lb/>
伏覩邸報主上以進士賜執事出身大哉朝廷此舉其<lb/>
有意於教化哉昔成周以事言徳三者升造士之秀進<lb/>
而官諸位其養之有素攷之以實故所得皆良材今有<lb/>
司乃以聲病儷偶為法度進者又猝然而聚苟能以曼<lb/>
<pb n="KR4d0030_WYG_026-15a"/>
辭麗句中程品則決科第如拾芥雖三代之文有一不<lb/>
與法度合棄不復顧以是執事用髙文大筆嘗試於有<lb/>
司而輒屈焉亦曰以言取人其失之逺今朝廷能知執<lb/>
事文章事業所施者大彼有司法度烏足較其萬一直<lb/>
以此科賜執事天下有道之士如執事者知文章事業<lb/>
能屈於有司而朝廷不能屈益髙其為人矣噫成周之<lb/>
制稍行今日則三代之士有為時而出者某故曰朝廷<lb/>
此舉其有意於教化哉延頸麾下不任抃賀之至不宣<lb/>
<pb n="KR4d0030_WYG_026-15b"/>
　　上運使王工部書<lb/>
某竊嘗謂知人不以古君子之道不足稱知人為人知<lb/>
不以古君子之道不足稱知己古之知人者在盜囚徒<lb/>
𨽻而知其賢落魄困衂而知其非常材千百人譽之不<lb/>
加重千百人毁之不加輕為人知者以道自處而不苟<lb/>
終始一節而不奪雖榮悴萬變而知已之分不移也今<lb/>
知人者或始徳而終凶或始收而終棄目顯榮者謂之<lb/>
賢顧卑賤者為不肖一常人譽之唯恐知之不深焉一<lb/>
<pb n="KR4d0030_WYG_026-16a"/>
常人毁之唯恐黜之不早焉求知於人者松筠不足語<lb/>
其操氷霜不足語其潔惴惴焉唯恐人之不已知幸一<lb/>
知焉則向之操反為殆向之潔反為汚故改節首舉之<lb/>
弊興焉然則孰為然哉葢古之人以誠今之人以不誠<lb/>
噫豈古之人皆誠而今之人皆不誠哉其之言主乎人<lb/>
不主乎時處合而行古之道豈必不誠哉在古而反若<lb/>
今之為豈曰必誠哉繫乎其人爾恭以執事文章事業<lb/>
與古賢並知人之明有過焉者矣若某之愚亦似豈宜<lb/>
<pb n="KR4d0030_WYG_026-16b"/>
以古知已之説干左右盖其他誠不足采也若一節不<lb/>
變自謂無愧色是敢進説於大君子之前若乃執事之<lb/>
全徳其美揚諸當世而甚白故畧而不講凂凟威重伏<lb/>
地待罪不宣某惶懼百拜<lb/>
　　上河北都運元給事待制書<lb/>
七月十五日其官某惶恐百拜奏記都運給事待制某<lb/>
四厯州縣三任部屬今兹一官始飄然去此道千里之<lb/>
外後辟西上雖然豈如他人朝離門牆則蹤跡暮䟽葢<lb/>
<pb n="KR4d0030_WYG_026-17a"/>
鄉里之愛無有逺邇不移也恭惟待制文章徳業致身<lb/>
法從出入更履聲光益懋久勞於外時論所鬱行聞趣<lb/>
召置帝左右使晚生故吏訖託鈞冶功名之塗萬一自<lb/>
奮庶幾知奬拔之公不獨縁鄉里私愛而止也庚伏在<lb/>
序伏望為國自夀犬馬之戀豈忘故軒引領馳誠曷勝<lb/>
愚悃不宣某惶恐百拜<lb/>
　　上提刑司封書<lb/>
竊謂犬馬之為畜賤矣人所以芻豢而仁之者必其有<lb/>
<pb n="KR4d0030_WYG_026-17b"/>
守警馳載之効爾彼犬馬者豈特厭糠飫秼荷其仁而<lb/>
自惰亦欲展所效於人爾設有犬馬雖獰健趫猂非韓<lb/>
獹之比顧其聲足以守警也盜且至不幸傷其吻不能<lb/>
吠而齧焉為其主者將叱而扶之歟抑豢而哀之歟噫<lb/>
吻之傷非犬之所欲然也豢而哀之宜矣設有馬馬雖<lb/>
驍騰蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>非驥騄之等顧其力足以馳載御且至不幸<lb/>
跪其足不能負而馳馬為其主者將鞭而毒之歟抑芻<lb/>
而憐之歟噫足之踠非馬之所欲然也芻而憐之宜矣<lb/>
<pb n="KR4d0030_WYG_026-18a"/>
夫州縣之為吏冗且卑矣上官所以拔用而思之者以<lb/>
其有奔命任事之勞爾為下吏者豈特竊禄飽食幸其<lb/>
思而自安亦欲伸寸勞於上官爾不幸命適至體適病<lb/>
不能勉而從焉為上官者將咎而斥之歟抑撫而恩之<lb/>
歟噫體之病非下吏之所欲然也撫而恩之亦宜矣某<lb/>
不佞𨽻執事麾下且嵗餘雖欲朝夕趨走以愚自効余<lb/>
所守之邑介在僻壤其路亡繇而自進前日伏㑹越之<lb/>
疑獄執事使景覆劾而考察於時負薪之疾發於彌月<lb/>
<pb n="KR4d0030_WYG_026-18b"/>
而又明不足決疑似之狀智不足究是非之實雖然譬<lb/>
之犬馬是亦効守警馳載之秋也方將強起而行悉意<lb/>
乃事無何綿力弗逮訖以病告伏蒙執事諒其懇廹惻<lb/>
然開許猶踠足傷吻雖主人知非其欲然若鞭與叱尚<lb/>
未能忘犬馬之憂也意逼辭鄙干冒威重無任戰汗待<lb/>
罪之至不宣某惶恐百拜<lb/>
　　答董太傅書<lb/>
某頓首某所學失其原方少壯時不幸以辭賦得名於<lb/>
<pb n="KR4d0030_WYG_026-19a"/>
世今雖老矣猶將更為強勉以追捄厥初以故遇博雅<lb/>
有道之君子必喜與之游庶幾講論規劘有得於萬一<lb/>
爾今閤下之來正適愚顧又以生事不足汲汲有謀於<lb/>
人凡某之有望閤下者皆所未暇何私懐之難耦而講<lb/>
劘之益不易得耶相見纔一二閤下遽以胸中所欲為<lb/>
傾盡於愚畧無毛髪間外真相知之速而相期之甚重<lb/>
也有可以出力愚何憚而不為昨日雨不能往少頃當<lb/>
得拜誨言矣<lb/>
<pb n="KR4d0030_WYG_026-19b"/>
　　上提刑舎人書<lb/>
某聞為下者心有所欲言情有所未盡必告於為上者<lb/>
酌其所以言究其所未盡以聴於下故民有疾苦必訴<lb/>
於州縣吏之庭吏有沈鬱必伸於部使者之前州縣吏<lb/>
之庭去民近可日往而訴也部使者之前去吏逺不可<lb/>
日往而伸也可日往則民見吏以為常不可日往則吏<lb/>
見使者以為非常之遇也某官於窮山僻壤之邑且二<lb/>
年矣欲拜使者之威采尚不可得矧聴其誨言哉聴其<lb/>
<pb n="KR4d0030_WYG_026-20a"/>
誨言尚不可得矧卜其奬顧哉是三者俱不可得雖有<lb/>
絶人之治不世之才從何而自露矧某之斷然無似其<lb/>
抑塞濡滯不為上之取宜矣前日聞使車臨境上竦然<lb/>
奮袂躍然出門以為得一拜威采一聴誨言一卜奬顧<lb/>
在此行矣無何積雨溪漲乏船以渡彷徨溪涘仰天而<lb/>
呼曰噫豈天之欲某沈鬱不遂固虐之耶不然何使車<lb/>
在境而溪潦為暴絶其往見之路若此之甚耶已而自<lb/>
辭曰天徒能絶某之路烏能絶某之筆哉使某攄區區<lb/>
<pb n="KR4d0030_WYG_026-20b"/>
之意於累紙之上不猶愈一見一言之詳哉是敢犯不<lb/>
測之誅少布其愚某之作此邑也雖政無尤異視古之<lb/>
良縣令間或有慊色其奉法飭已較一時為縣者固未<lb/>
敢自議其先後也今考限垂滿而舉者猶未足此正吏<lb/>
之沈鬱宜就執事而伸之也儻執事酌某之言究某之<lb/>
情而垂聴之惻然哀其冗且滯挈孤单之跡一掛薦章<lb/>
之末則某之沈鬱洒然無餘矣生成卵翼之惠豈在他<lb/>
門哉若乃報事之全徳逺業掲諸當世而甚白此則略<lb/>
<pb n="KR4d0030_WYG_026-21a"/>
而不講焉干冒威重俯伏待罪之至不宣某惶恐百拜<lb/>
　　上提刑祠部書<lb/>
某聞有適萬里之塗者跬而起寸而進所未徹者數舎<lb/>
之逺爾不幸足力弛焉裹糧匱焉得輿馬之代兼宿之<lb/>
儲則萬里可以徹否則喪前勞死道邉無日矣與夫五<lb/>
寸步而畫或百步半塗而畫者均焉爾適有力者居傍<lb/>
其家之富不知其糧幾囷輿幾兩馬幾駟也目斯人之<lb/>
厄將哀而救之歟抑忍而遂其死歟噫斷無仇讐於斯<lb/>
<pb n="KR4d0030_WYG_026-21b"/>
人而欲其死者其必假輿馬貸裹糧以濟其行也某困<lb/>
銓選之塗有日矣其髙非在天也其險非在山也陷穽<lb/>
滿眼未見平地行之數年尚未能徹然而本朝著令繇<lb/>
縣令而遷京秩者其考限必六載其舉者必五人某必<lb/>
六者既五矣必五者既四矣是猶萬里之適所未至者<lb/>
數舎爾知已尚缺其一是亦足弛糧匱之厄也捨執事<lb/>
將赴訴何門哉恭以執事雄剛偉卓名重當世而又一<lb/>
軍十四州部吏陞絀之柄當執事之手其勢非特有力<lb/>
<pb n="KR4d0030_WYG_026-22a"/>
者之比不假輿馬裹糧之救而拔集汚塗之中置之霄<lb/>
衢之上劇反掌之易寧獨萬里而止也第懼勿為爾是<lb/>
敢借前之云云一布左右儻執事哀憐而成就之使不<lb/>
貽道邉羞則翳桑結草豈足為門下報也冒凟威尊伏<lb/>
地待罪不宣某惶恐百拜<lb/>
　<lb/>
　<lb/>
　<lb/>
<pb n="KR4d0030_WYG_026-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻二十六<lb/>
</p>
<p>
</p>
  </div>
</body>
</text>
</TEI>
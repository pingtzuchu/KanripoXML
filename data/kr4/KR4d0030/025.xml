<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻二十五</head>
    <p>
<pb n="KR4d0030_WYG_025-1a"/>
欽定四庫全書<lb/>
　祠部集巻二十五　　　　　宋　强至　撰<lb/>
　　書<lb/>
　　代上姚都官書<lb/>
某愚無所似得綴一官以吏左右不逢叱恕於願已足<lb/>
敢望引以為可舉哉恭以執事之賢人人願出於門下<lb/>
雖甚愚極陋亦知得舉之榮非才卓業鉅烏能捨衆<lb/>
人而獨取哉今執事之取某不惟人人疑之其亦私自<lb/>
<pb n="KR4d0030_WYG_025-1b"/>
疑噫豈執事知某之誤耶將哀其窮賤而欲推之大亨<lb/>
之塗耶不然安能捨衆人而獨取也苟執事誤以為可<lb/>
舉則某當履其真可舉之術庶無玷知人之明或哀其<lb/>
窮賤而然亦黽勉自立以副執事推近之意若是糜軀<lb/>
論報亦不敢在衆人之後辭意鄙直仰冒威重下情無<lb/>
任惶懼之至<lb/>
　　代上發運大諫書<lb/>
十一月初一日其位某謹齊祓裁書百拜有獻於某官<lb/>
<pb n="KR4d0030_WYG_025-2a"/>
執事某竊以士之貴於三代也可謂盡矣進則頒厚禄<lb/>
以寵其行退則翹車聘幣以勸其進士生此時宜無求<lb/>
矣然猶有自進者故箕子之書曰予攸好徳皇則錫之<lb/>
福噫徳如三代之士猶有自進而後知者矧今之士哉<lb/>
竒林偉行可貴而寵之者無幾問有焉或沉鬱卑辱不<lb/>
為上之知可黙而俟舉耶唐之儒韓愈氏卓矣然猶三<lb/>
上時相書惴惴焉以不出為懼况衆人哉某愚甚於他<lb/>
不通曉獨知士之所以為士者以有守而或脫則轉而<lb/>
<pb n="KR4d0030_WYG_025-2b"/>
之小人之域不待旋踵故雖賤貧困躓未嘗脫所守綴<lb/>
下科與士齒者六年矣𨽻執事麾下且二年顧其術無<lb/>
可以貴而寵之者而辭未始一進書未始一上反黙而<lb/>
受執事之知抑難矣恭惟執事學際聖賢道充當世由<lb/>
文章取上第立朝廷為名臣天下之所共聞也執事之<lb/>
門下孰不願出哉某今為屬吏獨不能圗進是待欲高<lb/>
於韓氏進身不本於箕子他日天子以政之柄授執事<lb/>
其願出於門下者益衆而某之跡益疎雖辭日進而書<lb/>
<pb n="KR4d0030_WYG_025-3a"/>
百上無及矣是敢執自進之說求出於門下伏望寛其<lb/>
誅斥一賜采擇使士不獨見貴於三代自執事始冒犯<lb/>
台嚴跼地待罪不宣某恐懼百拜<lb/>
　　代友人上張刑部書<lb/>
正月日具官某謹齋沐拜書運使刑部節下某前日獲<lb/>
見伏䝉執事畧僚屬之禮顧問甚密退自度曰豈執事<lb/>
與某同産子嘗聮職而然耶不然何待之渥也若執事<lb/>
固記之矣奚假援以為說哉抑有欲聞者徒以仕宦三<lb/>
<pb n="KR4d0030_WYG_025-3b"/>
紀謹亷自守雖前後薦者二十餘力憊心怠墜不能奮<lb/>
中夜浩嘆甘為廢人歸無田園未決引退竊嘗謂上之<lb/>
人求人為用愈於在下者之求為人用也何則部使者<lb/>
持外臺之柄不獨以按舉為已任抑將擇能者以分職<lb/>
治一官否則一職弛宜得强敏精幹之為用若某之病<lb/>
弗堪烏足當執事之用哉方其往來督舟運宜其慮也<lb/>
今乃獲免將受代而去家貧族重患弗能任伏望執事<lb/>
就舉廬夀暨舒一監兵以處某使得從容養病而又食<lb/>
<pb n="KR4d0030_WYG_025-4a"/>
口百指獲圭田以自贍則生成之賜盡出門下矣干凂<lb/>
威重伏地待罪不宣某惶恐百拜<lb/>
　　上京西運使田刑部書<lb/>
自使車北轅凡五六月而一書之奉不徹將命豈特為<lb/>
簡惰哉蓋大人者不責人以苛禮雖一書不通未爾得<lb/>
罪某不佞兩得備屬吏頃官河朔不幸以喪去因不得<lb/>
玷清舉之末及執事領淮漕某復佐泗幕覬執事收麾<lb/>
下之舊雖愚不遺矣而天奪之幸適㑹移部噫豈某之<lb/>
<pb n="KR4d0030_WYG_025-4b"/>
望絶耶曰然然天其或者俾某因梗濡滯官久益練抑<lb/>
待執事之知深然後挈而躋大亨之塗不為艱矣若是<lb/>
未能絶意於甄錄也伏望為國自夀以副區區不宣某<lb/>
惶恐百拜<lb/>
　　上運判馬太傅書<lb/>
正月日具位某謹百拜獻書運判太傅明公執事某常<lb/>
病今之學者始攘取六經之文以為辭章幸一中第則<lb/>
志滿意得曰吾方從政安學為浮剽不根遂為淺人<lb/>
<pb n="KR4d0030_WYG_025-5a"/>
噫君子之於學豈獵其名而止哉蓋曰終身而已矣某<lb/>
不佞於學無足道惟是嚮學之心異前之云者雖奔走<lb/>
賤辱未嘗輒忘學也竊嘗謂學患不通經經苟通則性<lb/>
誠明而丈深醇不經之文猶葩華爛熳見者恱之終無<lb/>
益於實也雖間嘗為小文視今之得名者恱輒犯其鋒<lb/>
然於聖人之道則浩不知所濟思得大人先生傳授聖<lb/>
言之微使術明而性通然後發為文章行為事業以成<lb/>
某之志者有日矣恭惟執事學際聖賢名重當世六經<lb/>
<pb n="KR4d0030_WYG_025-5b"/>
之道自已誠明而深醇然豈獨裕諸已哉必將推其餘<lb/>
以及學者則其平日之志願成於門下或曰下吏之於<lb/>
上官非公事起居不得輒至前乃欲受教僭矣某曰<lb/>
不然爵位有尊賤傳道無尊賤之隔設孔子為司冠須<lb/>
三千之徒均為司冠然後乃傳道聖人之意不亦狹哉<lb/>
則誨人不倦不為孔子言也若乃論窮訴滯懇懇有乞<lb/>
憐之辭此衆之所以望衆人非某之所以望執事也干<lb/>
冒威重進退俟命不宣某惶恐百拜<lb/>
<pb n="KR4d0030_WYG_025-6a"/>
　　上運使李刑部書<lb/>
某竊以疏賤之士或嘗得王公大人一言之賜他日獲<lb/>
進猶藉以為說者何耶蓋貴豪之門人所歸也歸者日<lb/>
衆則疏賤之迹有時而遺其意邈不得通矣必道其嘗<lb/>
所得之言以信左右彼大人者必曰是吾嘗所言者然<lb/>
後賤士之意通而其迹不遺矣頃執事領漕某時以衰<lb/>
裳見門下執事不以越禮而加罪與之進而賜之坐使<lb/>
極其所欲言而去及執事倅計府某方調官得泗掾復<lb/>
<pb n="KR4d0030_WYG_025-6b"/>
進謁於門下執事教之曰泗車舟之所㑹上官之耳目<lb/>
甚近當潔汝行幹汝局事人將汝知矣某再拜而謝曰<lb/>
公之言聖賢不過是敢不拳拳孜孜以戒夫失墜今執<lb/>
事按兹部某適得備屬吏則向之言不獨使銘之於心<lb/>
奉行於已異日知某者不在他人而在執事爾某固疏<lb/>
賤不敢他云以凟尊者止道嘗所得之言取信執事干<lb/>
冒威重伏地俟譴不宣某惶恐百拜<lb/>
　　上發運主客書<lb/>
<pb n="KR4d0030_WYG_025-7a"/>
發運主客執事伏自使車南轅即欲一拜書以諮起居<lb/>
之安而且布其區區焉朝以奔命夕以訊獄輒因循而<lb/>
至今甚畏服執事之名為日滋久重以大漕使之尊越<lb/>
在麾下目未嘗觀盛徳之光耳未嘗剽訓言之餘一旦<lb/>
獲見遽以吏事白左右其禮有所限隔也其情固未相<lb/>
接也使明且辨猶將踖焉而不能通况某之愚且訥既<lb/>
畏執事之威又迫尊卑之勢哉宜乎局從而無所建明<lb/>
也夫聲之巨莫若雷霆無顛踣起隊而駭之者以常聞<lb/>
<pb n="KR4d0030_WYG_025-7b"/>
也光之巨莫若日月無蒼黄掩目而畏之者以常見也<lb/>
設不常聞其聲而聞焉不常見其光而見焉將疾走折<lb/>
足之不敢豈止畏且駭哉某前日之見執事何異初聞<lb/>
雷霆而乍覩日月偶不病走耳尚安吏事之建明哉噫<lb/>
江淮僅百郡郡約十吏若然則奔走於使部者殆干計<lb/>
其聞以文著以法稱以幹聞辱知於執事者几幾人知<lb/>
而深器之者復幾人某以不佞無似之迹泯然於千百<lb/>
人中覬執事之知抑難矣雖然常内訟而自咎曰某文<lb/>
<pb n="KR4d0030_WYG_025-8a"/>
如是某法如是胡不强其所不能而求及其所能哉故<lb/>
夙夜孜孜庶幾有立而後有立而人捨夫畫者而取夫<lb/>
將進者執事之心不過若此其知之器之非所敢望儻<lb/>
憫其進而憐之不勝大幸干凟鎔造無任戰汗之至不<lb/>
宣某惶恐百拜<lb/>
　　上運使李刑部書<lb/>
某聞有困於路隅者垂朝夕之命反低遲其聲而欲人<lb/>
之哀之雖過者千萬莫知其求救也幸有一知將轉溝<lb/>
<pb n="KR4d0030_WYG_025-8b"/>
壑矣寧若大聲疾呼及救之速哉某自得第歸已喪母<lb/>
制除調官待踰歳位早禄微族弗能贍不為不困矣竊<lb/>
嘗思禄足周數口位足以見行事之效者惟邑為可然<lb/>
本朝慎重此選須舉乃用某勉雖所不能而隂覬塞舉<lb/>
者有日矣懼左右或未信故黙而不敢遽言其亦低遲<lb/>
而欲哀者歟昨日覩舉邑新格外臺慰薦歳定常數令<lb/>
而後求出於門下者日益衆求者既衆執事必拔其尤<lb/>
異者而遺其常品者某以不似之迹若又後衆人而進<lb/>
<pb n="KR4d0030_WYG_025-9a"/>
縱執事録門下之舊不以不才而遺之一旦某不𨽻麾<lb/>
下則執事徒有振拔之心某徒切覬望而事且無及矣<lb/>
今日疾呼而告者此也儻哀而救之卑預清舉之來則<lb/>
困躓之迹免為路隅之比矣干冒威重不任戰汙之至<lb/>
　　上提刑主客書<lb/>
某聞詢樂工之能否宜就太常問吏狀之殿最宜就考<lb/>
功何則所統専者其知詳設太常曰某吏之狀最未必<lb/>
果才也考工曰某工之藝下未必不能也何則非其所<lb/>
<pb n="KR4d0030_WYG_025-9b"/>
統者其知必畧是故雖考功陞黜然後知矣狀太常進<lb/>
退然後辨樂工今天子登賢材而試諸用命執事領外<lb/>
憲然則執事所統何等為最専不在刑獄乎某獄官也<lb/>
將有問才否於執事者儻執事謂某才雖千百人交毀<lb/>
不為損謂不才雖千百人交譽不為益何則毁譽者雖<lb/>
衆不若執事所統専而其言取信之必也然則獄官之<lb/>
職何為哉曰囹圄謹訊劾審而已矣能髙下其議而卒<lb/>
與法㑹者獄官之才也若是某之才豈足當執事之稱<lb/>
<pb n="KR4d0030_WYG_025-10a"/>
耶曰不然執事之責某者職於才何預焉恭惟執事雄<lb/>
剛卓越當代罕儷異日取家世舊物相人主圖教化某<lb/>
將與天下之吏程公狀於政府豈特區區今日論獄官<lb/>
才否乎干凂威重伏地待罪不宣某惶恐百拜<lb/>
　　答李裁造屯田書<lb/>
阻侍師席歳行一周而一書之通復不得繼竊念孤生<lb/>
之迹出自門下雖曰奉書猶不足報恩奬之萬一矧一<lb/>
書之不能繼哉自顧怠惰分從棄絶而大賢之心乃惓<lb/>
<pb n="KR4d0030_WYG_025-10b"/>
惓於賤子夫行事之效者其小惟百里之邑然朝廷慎<lb/>
重此選須舉乃用若是某不能無望於執事也恭惟執<lb/>
事文章事業當代鮮儷總外臺之計歳行十周輦運有<lb/>
經矣財用有羡矣事之敝蠧者盡更張而剗去矣執事<lb/>
之於利權可謂成功矣某不以今日求一邑之舉於執<lb/>
事執事不置某於清舉之末一旦國家以教化之柄授<lb/>
執事則天下之士皆願埏鎔矣執事必將取其尤異者<lb/>
以備器使某於彼時復何望哉幸執事憫其困濡一賜<lb/>
<pb n="KR4d0030_WYG_025-11a"/>
振拔使某増寸禄以活㣲族得民杜以攄素志則生成<lb/>
之造不在他門矣若才與器某烏足云而齪齪謹㢘自<lb/>
信固明甚豈復累大賢之明哉干冒威重俯伏待罪不<lb/>
宣某恐懼百拜<lb/>
　　上提刑太保書<lb/>
某竊見今世之士有一言自進於王公大人之前必獲<lb/>
自衒之咎而士亦此自以此某獨謂不然其用憑藉貴<lb/>
髙之地附託左右之援豈復自媒哉挺然而進者其必<lb/>
<pb n="KR4d0030_WYG_025-11b"/>
賤貧滯鬱有志欲伸之士也夫弟子之於師門跡相與<lb/>
處也言相與椄也術業之髙下志慮之逺邇可較而知<lb/>
也仲尼猶患不知而曰盍各言爾志矧下士之見上官<lb/>
哉羣而趨黙而出位貎之隔如天地之相邈不言誰知<lb/>
其志哉噫士之志有二公焉則建勲名興利澤為天下<lb/>
萬世之休私焉則享厚禄活親族為一身之計今賤為<lb/>
九品而曰某欲建勲名興利澤人必謂之任癡僭妄不<lb/>
誅而唾幸矣安敢言公志哉若一身之私志豈得黙黙<lb/>
<pb n="KR4d0030_WYG_025-12a"/>
耶於戯銓選之吏禄粟不足蓄數口代者一至則不復<lb/>
可得不渝而蹈窮餓之壑者幾希逮一沾京秩則禄給<lb/>
弗暫絶可以活親族矣然則由銓選而之京秩無他也<lb/>
恨簾舉而已恭惟本朝重使臺之寄付陞然之柄自貧<lb/>
墨弛曠類可以伸使志某吏執事麾下行二年矣懐私<lb/>
志而覬公舉者抑有日矣今將代去是敢蹈自媒之咎<lb/>
挺然自進其説伏望執事哀憐而采收使某一與慰薦<lb/>
之末免擠窮餓之壑滯鬱之志獲伸於門下則執事之<lb/>
<pb n="KR4d0030_WYG_025-12b"/>
進人仲尼之用心也意迫辭切干犯威重無任戰汗待<lb/>
罪之至不宣百拜<lb/>
　　謝提刑學士書<lb/>
某嚮典泗獄得吏麾下纔數月獲見於左右不踰再雖<lb/>
䇿駑砥鈍靳有以為執事知且沉㣲之跡䟽而奔走之<lb/>
日不甚久勢不可得已及官滿如京師或有持執事簏<lb/>
士之日示某者則某之名在焉始疑中信終而惕然感<lb/>
以媿何則淮南之郡𨽻使部者二十有四其銓選之吏<lb/>
<pb n="KR4d0030_WYG_025-13a"/>
仕焉者豈下數百人彼才了一局而用兼數器者又豈<lb/>
少哉然後事之門望清舉者常數百而執事歳舉不<lb/>
過二十人必將錄其才稱而拔其尤異者某獨泯於其<lb/>
間安望捨衆人而舉某哉設執事知奬之猶待日月之<lb/>
久何見取之遽哉或者之傳似可疑也徐而思之執事<lb/>
以髙文逺業傑然為三公後是必收寒素聞至公以増<lb/>
大無窮之體某雖不佞亦士之甚寒而求進之未已者<lb/>
寧之不為執事先隗之取乎故疑去而感來噫古之報<lb/>
<pb n="KR4d0030_WYG_025-13b"/>
知已者豈縻軀碎首而止耶抑將忠君澤民圖建勲利<lb/>
為受知之効某之區區竊所慕焉若乃謹㢘自持特衆<lb/>
人之常守爾不足為執事道戴負厚恩重踰山岳無任<lb/>
激切荷德之至不宣某再拜<lb/>
　　代人上李兵部書<lb/>
知府兵部執事某委質下吏越在外邑惟公事起居乃<lb/>
得一至鈴下才空跡疏宜左右之所棄忽頼執事聰明<lb/>
廓然坐照千里察賢接姦不以逺邇易視聼故吏雖疏<lb/>
<pb n="KR4d0030_WYG_025-14a"/>
外常若奔走於其間以是某之區區或為執事之亮拔<lb/>
始以萑苻㣲聚輒冠邑境雖上憑府威悉力殄獲而朝<lb/>
廷大制考信州郡須保委明甚方議賞格伏䝉執事録<lb/>
下吏之纎效斷然鑑其情偽剡奏列上謂同真狀某苟<lb/>
粗拜一命寸進一級則天地之惠出朝廷而卵翼之賜<lb/>
繇執事也自被奏以來益勵操守蹈氷臨谷未踰其慎<lb/>
庶幾副執事之奬爾近有執之宵人非意往愬謂某雖<lb/>
市米當價而不時儻直雖考之者今未越旬浹而孤危<lb/>
<pb n="KR4d0030_WYG_025-14b"/>
之蹤不能無憂懼也何則一邑之民或受枉於吏自非<lb/>
刑虐誅掠殆不可忍其他自直於府君者可無一二今<lb/>
市文木而為其所愬當爾之時夷齊可疑為汚士卓魯<lb/>
可疑為暴吏曷以自明哉故終日惶惑不知罪戾之所<lb/>
從復䝉執事精明是非外判終始信察謀其無他并容<lb/>
曲全置而弗問若是𨽻治下者已三歳知已之遇未一<lb/>
報而䝉庇於執事者已至于再雖被寛釋愈於重責之<lb/>
為媿儻執事垂憫儒介力畢大患不以一眚加擯斥則<lb/>
<pb n="KR4d0030_WYG_025-15a"/>
翳桑結草寧知不為門下報耶<lb/>
　　上提刑司封書<lb/>
某嘗病今銓選之吏拙於為治而巧於知已者人十八<lb/>
九平居不事事一旦榮進欲激於内不惟口之於言<lb/>
而又筆之於書冒上官之聽曰某材且職人不某知使<lb/>
有志之士恥混斯人之徒不敢一言卜知遇矧敢以書<lb/>
哉某𨽻執事麾下數月矣言未嘗一發而書未嘗一進<lb/>
者正為是爾然事有不可以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者因敢輒布左右某初<lb/>
<pb n="KR4d0030_WYG_025-15b"/>
命泗獄掾使䑓外諸侯不以某不材舉以堪一邑奏可<lb/>
移浦江而浦江地僻陋前後為令者或以膏潤自利一<lb/>
切務市恩噤口不敢議威刑民視官府如私家吏易令<lb/>
如僚及某始至呼吏問某事閲某簿則癡視矒對如市<lb/>
人然私自謂其弊不甚矯無以頓革帥民者宜身先以<lb/>
故渴不妄飲浦江水倖民慢吏弗率者以刑頽波壞紀<lb/>
力澄而躬緝然後浦江之人知今所以在治民而民所<lb/>
以在奉令未幾㑹來陽缺宰州郡誤以某為可使困俾<lb/>
<pb n="KR4d0030_WYG_025-16a"/>
承乏而東陽地完户殷民校喜訟毎更一新令則必搆<lb/>
虚懷牒坌入於庭下以探令之能否彼計苟行則將接<lb/>
迹而來矣某鈎得姦狀數扶其不直者此弊幾少息然<lb/>
猶有以辭來浹枉直者日不下百數朝與之辨至㫙僅<lb/>
能無留事假攝方朞月遽遇執事臨按兹邑其間管庫<lb/>
簿領朞月以内者固已躬治自餘素弊實未遑䆒若乃<lb/>
民有叩行麾自訴者吏有守庫緡不謹者斷罪之夫輕<lb/>
兵器之不籍罰金之差厥數田訟之積有日然雖伏䝉<lb/>
<pb n="KR4d0030_WYG_025-16b"/>
執事明哲内照仁恕外及以其前之數事率開舊令朞<lb/>
月而變聖賢猶難優容横貸弗忍罵斥某寧獨不媿於<lb/>
心哉尚覬借堦前容足之地一吐其愚又值執事兼程<lb/>
取道前旌不留益懼且嘆曰竭駑力供賤事孜孜不敢<lb/>
少弛者俯恐負於斯民仰圖知於上臺爾儻上臺遂以<lb/>
不職齒之則愚事去矣而又使車之按婺歳或一往浦<lb/>
江在婺為竊僻雖綿歳不一歴今假他邑幸而遇使車<lb/>
之臨不得少進其說某之區區將説不伸矣恭惟執事<lb/>
<pb n="KR4d0030_WYG_025-17a"/>
文章器業傑出不羣天子以美禄養賢材而朝廷推賢<lb/>
材者歸執事始先公以直諒稱當時今搢紳議直諒者<lb/>
歸執事如執事可謂在朝為名臣在家為名子矣有志<lb/>
之士孰不願出執事之問哉某雖無似竊亦覬願重念<lb/>
某再試於禮部得一第得第垂十年獲一邑同時下科<lb/>
之人籍朝闕綴京秩者不可勝計某誠為困且滯矣雖<lb/>
曏時薦者凡九人而舉邑越太平本朝之格繇銓選陞<lb/>
京秩者用五人今闕其二不瀝懇於執事之門將誰憐<lb/>
<pb n="KR4d0030_WYG_025-17b"/>
乎意迫言直不覺輕僭干凂威重不任戰汙待罪之至<lb/>
不宣某再拜<lb/>
　　謝提刑司書<lb/>
某前日之貢書左右也家人沮於内曰若為屬吏不逢<lb/>
上官罵叱幸矣乃敢别白是非耶若將得罪於范公矣<lb/>
僚友沮於外如家人之言亦曰若將得罪於范公矣某<lb/>
獨曰不然夫賢者樂與人辨是非豈惡人自辨是非哉<lb/>
事有因言而後白豈有不言而自白哉與其言而獲罪<lb/>
<pb n="KR4d0030_WYG_025-18a"/>
不猶愈不言而獲罪歟遂決而不顧不逺數百里使人<lb/>
持書以聞事未報翻惶然甚於家人僚友之惑隂自訟<lb/>
曰人言不言其必得罪於公矣既而持書者還則執事<lb/>
之賜教在焉趨迎亟受百拜以讀則奬借之辭燦乎如<lb/>
龍章之飾祼壤勉最之辭温乎如父師之詔子弟恩假<lb/>
之辭廓乎如山藪之包汚疾然後僚友賀於外家人賀<lb/>
於内曰公不汝罪而汝容則公之恩天地不如曷為公<lb/>
報哉某曰大焉澤民小焉飾身而已矣引領麾下不勝<lb/>
<pb n="KR4d0030_WYG_025-18b"/>
感切之至<lb/>
　　上提刑司封書<lb/>
提刑司封執事某竊謂士生於今之世及媿以今之士<lb/>
待已乃曰古之士人求為知己我惡肯求之於人哉語<lb/>
介可也適時則未也殊不知古之士也修而寡今之士<lb/>
也雜而衆雜而衆故賤修而寡故貴古之士或潛徳不<lb/>
輝朝廷闕之不能為治至有禮文交聘而不肯一起州<lb/>
郡敦逼乃起為朝廷用者不曰寡且貴歟於斯之時猶<lb/>
<pb n="KR4d0030_WYG_025-19a"/>
有老死巖谷而卒不聞當時者焉矧今之士千百進朝<lb/>
廷之治不加益千百退朝廷之治不加損而又籍銓管<lb/>
者見上官則踖踖焉而趨帖帖焉而去不可曰衆且賤歟<lb/>
當爾之時尚曰我介而志古我惡肯求知於人雖然人<lb/>
誰求汝耶鳴呼行已非艱知已其艱哉唐之士韓愈氏<lb/>
卓然其賢矣猶曰法秃齒豁不見知已矧下於韓萬萬<lb/>
而復生今之世歟不老死不遇幸矣何止鬚秃齒豁而<lb/>
知已不見哉某不佞得邑最窮僻雖守官職不敢以<lb/>
<pb n="KR4d0030_WYG_025-19b"/>
僻自懈奈何使車按部多道旁縣是徒有伸於知已之<lb/>
心其路無繇自伸也譬鬻貨者羅列當市門則道利而<lb/>
易售苟挾而走窮巷其良與仁偽無復自辨望其見售<lb/>
於人也某前日承乏東陽幸一㑹使車之來其亦挾貨<lb/>
窮巷而遇趨都市者歟儻執事一顧而畧售則貨雖偽<lb/>
人少謂之良矣或遇而不顧顧而不售復执之歸窮巷<lb/>
將委棄無日矣尚安良偽之自列哉恭惟執事道醇而<lb/>
器完德髙而業鉅而又十四州部吏榮悴之柄當執事<lb/>
<pb n="KR4d0030_WYG_025-20a"/>
之乎某部吏之一者執事挈而出汙塗之中甚於及年<lb/>
之易使其髪未秃齒未豁又獲大賢為知己與夫老死<lb/>
巖谷而卒不一遇者榮悴相萬則執事之賜山岳來重<lb/>
某之貨將交顧而競售焉千凂威重無任戰汗待罪之<lb/>
至不宣某百拜<lb/>
　　上運使工部書<lb/>
竊謂匠石天下之工也欲得天下之材而用之而天下<lb/>
之材常少間有焉或不為匠石用者豈匠之心固遺之<lb/>
<pb n="KR4d0030_WYG_025-20b"/>
耶抑材之生幸不幸繫焉耳其幸而生平達之地匠石<lb/>
過焉苟睨而斧之則人謂其材必良材矣其不幸而生<lb/>
窮險之巖崖雖拙工之目不以寓焉矧匠石睨而且斧<lb/>
是尤不可得已縱其材堅拔完挺人將以朽木齒之矣<lb/>
夫士之仕於世也何以異此且上官之心欲得部吏之<lb/>
賢而簏之而部吏之賢常少間有焉或不為上官薦者<lb/>
豈固遺之耶亦仕之地幸不幸繫焉耳其幸而度通都<lb/>
要邑上官過焉苟一顧而遽取則人必謂之才吏矣其<lb/>
<pb n="KR4d0030_WYG_025-21a"/>
不幸而處陋僻之壤求衆人之顧不可得矧上官之顧<lb/>
且薦哉雖其守通亷介特人將以下吏齒之矣浦江即<lb/>
山為邑山險而不可車谿斷而不可航以是上臺之按<lb/>
部雖曠嵗不一歴使才者居之猶將冺黙沈鬱而不自<lb/>
達况不才者能自達乎某於兹歳餘矣雖動民飭已㒺<lb/>
敢少懈而迹孤能短何所借譽前日幸遇使車過境得<lb/>
以伏謁道左猶窮崖之木邂逅匠右其睨而斧之有動<lb/>
於心哉恭惟執事全德偉勳取重當世上心所眷將漕<lb/>
<pb n="KR4d0030_WYG_025-21b"/>
呉服老姦宿豪既已誅鋤而屏絶矣積弊巨蠧既已掃<lb/>
除而剗革矣生民之利已修建中都之費巳充給趣召<lb/>
嚴覲期在旦暮異日謀王體圖治本其肯取天下之財<lb/>
為明堂之用雖材堪欒櫨執事其肯遺之罪則某之區<lb/>
區願采於今日也千凂威尊伏地待罪不宣某百拜<lb/>
　　上知府卿書<lb/>
某竊謂無位以行道無夀以守貴無權以薦士此丈夫<lb/>
之不足者何足雖志摩穹霄業包經綸乃飢吟圭衡一<lb/>
<pb n="KR4d0030_WYG_025-22a"/>
命不亨道可行乎哉或冠纓峩峩珮聲鏘如方朱顔猶<lb/>
童已肉飽螻蟻貴可守乎又若委身下僚自辱塵泥雖<lb/>
耳目英趐秪若聾瞽士可薦乎是三者不可明矣若乃<lb/>
位足以行吾道夀足以守吾貴權足以薦吾士執事其<lb/>
人焉恭惟執亊抱不世之偉德出三公之慶門今殿邦<lb/>
東南環地千理吏目督郵而下皆趨走以聽命不曰有<lb/>
位乎凜然秋霜以肅疆梗煦然春陽以曝困窮執事之<lb/>
道既行矣年過六十齒堅髪稠人望儀采盛逾未艾不<lb/>
<pb n="KR4d0030_WYG_025-22b"/>
曰有夀乎樂只愷悌其錫難老鼎司㐮章兹子青氊旦<lb/>
夕取之以揚祖休執事之貴可守矣扶奬亷善抉鉏姦<lb/>
贓陞絀之柄我得以執不曰有權乎𨽻吾治者厥邑惟<lb/>
七准詔拔吏歳常四人今乎其時士可薦矣抑未知所<lb/>
薦之士果何士也某竊料之夫良匠搆厦必度堅挺之<lb/>
材彼脆而屈者何預斤斧某跡卑地寒復官窮山治聲<lb/>
不長薦口孰開譬孤株生陋僻之壤而匠石之足不到<lb/>
日為樵豎之所睨不薪而灰幸矣惡望斤斧之及哉雖<lb/>
<pb n="KR4d0030_WYG_025-23a"/>
然執柯局於近則已必欲取林之周則欒櫨榱桷之用<lb/>
寧以地而捨謂某之㣲躬敢借此諭凂瀆台重無任戰<lb/>
汗待罪之至<lb/>
　　謝江西轉運程大卿寄詩書<lb/>
某啟大江之西漕權為劇才者所處乃有餘地特抒佳<lb/>
句逺將動意辭語警發真得清助吟諷數過手不能置<lb/>
感服之私并深悃臆不宣祗白<lb/>
　　集賢相公權蜜大尉問候手書<lb/>
<pb n="KR4d0030_WYG_025-23b"/>
某啟維眷之暮氣序喧甚伏惟坐斷國論台候萬福企<lb/>
仰盛德與日兹劇某總帥於外事有中覆率頼成筭之<lb/>
濟疎拙惟知勉勵庶寒寵寄東望門宇千里而逺縻限<lb/>
符節末繇曕對伏冀上為眷倚益䕶寢餗不勝區區之<lb/>
禱不宣某再拜<lb/>
　<lb/>
　<lb/>
　祠部集巻二十五<lb/>
</p>
<p>
</p>
  </div>
</body>
</text>
</TEI>
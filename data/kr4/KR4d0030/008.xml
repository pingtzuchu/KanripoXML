<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>祠部集巻八</head> <lb/>
    <p>
<pb n="KR4d0030_WYG_008-1a"/>
欽定四庫全書<lb/>
　祠部集巻八<lb/>
　　　　　　　　　　　　　宋　強至　撰<lb/>
　七言律詩<lb/>
　　南都二月二日憶杭州去嵗之逰<lb/>
去嵗江頭對此辰花邊弄筆詠青春異鄉愁緒還隨客<lb/>
今日風光不着人蹭蹬宦名侵緑髪飄颻生理托洪鈞<lb/>
湖隄草軟辜游屐空踏平臺陌上塵<lb/>
<pb n="KR4d0030_WYG_008-1b"/>
　　題姚氏三頭牡丹<lb/>
姚黃容易雒陽觀吾土姚花洗眼看一抹臙脂勻作艶<lb/>
千窠蜀錦合成團春風應笑香心亂曉日那傷片影單<lb/>
好為太平圖絶瑞卻愁難下彩毫端<lb/>
　　文懿大師院假山<lb/>
繞郭非無海上山更收紫翠入禪闗竺峯飛過傳聞後<lb/>
蓬島移來想像間草樹細含生意足雲烟輕帯野情還<lb/>
主人髙卧嵩衡畔應放幽尋杖履閒<lb/>
<pb n="KR4d0030_WYG_008-2a"/>
　　宋都憶梅<lb/>
古屋前頭幾樹梅長年臘後已全開自經逺别慿誰寄<lb/>
欲問清香無使來空與吟懷驚嵗月愁將客眼對塵埃<lb/>
棗林榆筴粗踈甚索寞山東把酒杯<lb/>
　　留别西京僉幕陳子雍著<lb/>
夷門一别三年夢雒宅相逢二紀心人事漸隨詩筆老<lb/>
交情似共酒杯深從今日望青雲色寄逺時傳白雪吟<lb/>
不獨此間堪下淚秋風無處好開襟<lb/>
<pb n="KR4d0030_WYG_008-2b"/>
　　題魯司徒廟<lb/>
司徒精爽儼如昨舊史風流傳至今一雨能隨賢宰意<lb/>
<hi>石舍人頃宰中牟嵗旱有禱於廟不日甘雨霑足</hi>千年不死愛民心蟲縁壞壁<lb/>
青苔合鳥噪荒庭古樹隂桑雉逢人雖逺避近來僮豎<lb/>
殺機深<lb/>
　　迓漕䑓感書<lb/>
郡縣齊瞻使者麾馬蹄行處是霜威前驅寧免為負弩<lb/>
髙謝未能圖拂衣顧已自知吾道在折腰甘被俗人譏<lb/>
<pb n="KR4d0030_WYG_008-3a"/>
古來䇿足皆貧賤伊起耕夫呂釣磯<lb/>
　　送竇彥法學士被詔赴闕<lb/>
緑髪傳家五丹桂青雲錯路兩朱轓鳯批天語來嚴詔<lb/>
馬躍春風候禁門造膝從容應有問披心慷慨不無言<lb/>
君王一見知堪用未厯財闈定改恩<lb/>
　　剛叔以雅言題拙稿輙依韻和酧<lb/>
每恨塵勞荒舊學更慙篆刻得初名聖賢閫奥期深入<lb/>
風雅源流庻一清短技示人方蓄縮雄篇鏖我太崢嶸<lb/>
<pb n="KR4d0030_WYG_008-3b"/>
君詩合作咸韶秘何爾輕酧鄭濮聲<lb/>
　　送江卿知徐州<lb/>
鳬繹州山繡畫開東方重鎮仗卿才過家喜氣隨行盖<lb/>
入境懽謳接賀杯玉甃試尋彭祖宅金覊㸔戯項王臺<lb/>
都門送别無新句盡屬文通自賦來<lb/>
　　送程公闢郎中知洪州二首<lb/>
滕閣欄髙紅螮蝀章江水闊碧琉璃幾年氣象歸談笑<lb/>
一道藩垣繫指麾那待韓公來屬部無勞王勃冩雄辭<lb/>
<pb n="KR4d0030_WYG_008-4a"/>
使君自有文章手能與山川作好碑<lb/>
君王從此不南憂善付名郎第一州笳鼓出嚴千騎從<lb/>
旌麾坐制九諸侯城巔觀閣屏間見江底乾坤鏡裏浮<lb/>
門下賢豪常滿榻却應仲舉减風流<lb/>
　　送喬岑<lb/>
世俗誰誇晝錦歸鄉人應笑舊儒衣一言許與經詞伯<lb/>
三道聲名出禮闈<hi>天府試䇿特為主司所稱</hi>好在青雲須逺歩莫愁<lb/>
黃鵠不髙飛還家便飬軒騰志當使閭閻見面稀<lb/>
<pb n="KR4d0030_WYG_008-4b"/>
　　題錢安道節推環秀亭<lb/>
嶫巘虬簷挿斗飛乾坤秀色四暉暉晴江對酒平如掌<lb/>
晩樹開簾細作圍笑裏城烏啼月過吟邊巢燕掠花歸<lb/>
主人風骨争森爽無處容塵到客衣<lb/>
　　送公濟還闕下<lb/>
不候闗征滿嵗歸<hi>乞成資得請</hi>邑人徒爾挽行衣肯將淚對<lb/>
殘花落應自心先去鳥飛官向長安多富貴君當即日<lb/>
享輕肥緑槐隂合天街後恰輟辰班拱帝暉<lb/>
<pb n="KR4d0030_WYG_008-5a"/>
　　送劉伯夀團練致政歸雒陽舊隱<lb/>
幾年笑傲負緱雲一日重尋麋鹿羣歸老慢賢疏太傅<lb/>
不侯誰念李將軍霜天劒氣閑中見月嶺笙聲醉裏聞<lb/>
囬首功名今似夢逢人嬾説守邊勤<lb/>
　　和唐林夫正字韻<lb/>
共是江山棄水雲更同魏北走埃塵官書斷手何多日<lb/>
樂事囘頭已一春入夏觧衣宜野逸幾時縱酒到天真<lb/>
由來朋字難為正莫漫剛顏忤世人<lb/>
<pb n="KR4d0030_WYG_008-5b"/>
　　初秋與趙無愧小飲下闗河亭季秋送客復至其<lb/>
　　間偶成短句<lb/>
秋早津亭一笑歌紅粧晩景落清波重來霜後攀踈桞<lb/>
更向風前數敗荷物理盛時能有幾人生樂處亦無多<lb/>
不知當日樽前曲郤傍誰邊歛翠娥<lb/>
　　依韻和王立之中秋隂雲不見月<lb/>
更長不見水精盤搔首庭除夜向闌一氣人間清自轉<lb/>
孤光雲外好誰㸔闗河夜色暗朔漢楼閣吟魂飛廣寒<lb/>
<pb n="KR4d0030_WYG_008-6a"/>
幕府病眠憔悴客獨無樂事可相干<lb/>
　　夜㑹洪方叔<lb/>
别盃曽破菊花期今夕相逢菊又衰宦路經年能㑹合<lb/>
人生何處免參差漸驚老態侵常日猶喜交情似舊時<lb/>
一笑形骸俱自失三更星斗席邊移<lb/>
　　再宿白巖院<lb/>
寺在踈林積靄間舉頭無處不蒼山老松恠石莫知嵗<lb/>
幽鳥孤雲相與閑衮衮紅塵嗟宦路時時飛夢繞禪闗<lb/>
<pb n="KR4d0030_WYG_008-6b"/>
上方大士觀空坐應笑喧卑數徃還<lb/>
　　立之臨别連以佳篇見貺依韻和酬<lb/>
建溪夫子惠新詩雅道深慙未得知曲享鶢鶋真過矣<lb/>
吟成欵叚復何之日斜留煑山家茗煙重愁燃客舍萁<lb/>
我繫一官君四海可憐出處不同時<lb/>
　　依韻和居方觀崔生畫<lb/>
古今畫手得名人一物纔工自出倫字與丹青俱是絶<lb/>
勢闗飛動不無神浪傳誤筆成蠅㸃那待青田冩鶴真<lb/>
<pb n="KR4d0030_WYG_008-7a"/>
侯鴈枯荷含逺意江湖歸興劃然新<lb/>
　　次韻知郡郎中應期喜雪<lb/>
公將民欲逹天心瑞雪如期白晝隂皓色恍疑霄宇接<lb/>
濃寒都為嵗華深辭妍席右人雄贍興盡溪邊客訪㝷<lb/>
鈴閣唱髙宜和寡不才剛綴郢中吟<lb/>
　　依韻和荅晉倅洪君然都官三益見寄<lb/>
别乘文章晩更竒全家才業繼前徽閨中蔡琰詩無敵<lb/>
<hi>魚軒善詩</hi>膝下劉歆筆有譏<hi>令子嘗論厯代頗有譏正</hi>歸意我慙彭澤桞<lb/>
<pb n="KR4d0030_WYG_008-7b"/>
清膓君愛首陽薇案頭簿領真流俗獨喜吟懷與世違<lb/>
　　丙午嵗與府中諸君重逰張氏園慨然成詩<lb/>
醉書曽記並游人今日重遊墨尚新對酒年來驚白髪<lb/>
惜花時復數青春四方㪚落幾交臂萬事參差一病身<lb/>
傍水園林自蕭洒不須出郭逺風塵<lb/>
　　題余公亭<lb/>
公自披榛上築城以公題榜壮圖經名佳應與溪山乆<lb/>
地勝渾疑草木靈到喜琴樽能滿意退嫌圭組只勞形<lb/>
<pb n="KR4d0030_WYG_008-8a"/>
異時邦俗思賢化還似甘棠愛此亭<lb/>
　　喜晴<lb/>
雷威無節雨霖頻倍喜晴陽照火旻野外芻蕘㝷故道<lb/>
田間簫鼓賽閑神亂苖豎似痿人起積靄披如舊屋新<lb/>
更待髙楼今夜月一樽且樂有涯身<lb/>
　　中秋對月有感<lb/>
西風入夜掃微雲皓魄來無一㸃塵楼閣通宵雙玉户<lb/>
水天隨處兩氷輪光揺樽酒清宜客影落闗河思煞人<lb/>
<pb n="KR4d0030_WYG_008-8b"/>
我向乾坤違樂事孤蟾照淚滴衣巾<lb/>
　　送劉嗣復都官赴辟秦州幕府<lb/>
安西幕府藹聲華禮幣迎門促去家長日壮圖㸔劍氣<lb/>
隔宵喜信報燈花輕装度隴由來慣逸轡追塵不待撾<lb/>
賔主禦戎俱有䇿只陪談笑却邊沙<lb/>
十萬強弓略未彎妖氛漸滅賀蘭山元侯把詔開新府<lb/>
上客隨書出故闗詩酒不妨行樂外功名只在立談間<lb/>
主人待勒燕然石誰道能銘獨姓班<lb/>
<pb n="KR4d0030_WYG_008-9a"/>
幾載闗西任醉醒一朝意緒屬青㝠舌端江海傾談韻掌<lb/>
内風雲指陣形烏府中丞知國器<hi>中憲王公知兄最深嘗薦于朝</hi>鴻樞<lb/>
學士納邊庭二公逺近觀成效莫使旄頭尚有星<lb/>
入秦乘夏頗相宜笑拂征鞍盡别巵鸚鵡隴西迎賦筆<lb/>
芙蓉幕裏近花期祖琨清發能長嘯老杜冥搜有雜詩<lb/>
<hi>杜子美有秦州雜詩</hi>君去定應兼二美軍書暇日戍楼時<lb/>
　　走筆和楊蟠從事庭菊<lb/>
楊子門無載酒賔菊開誰共醉天真簷前寂寞逢吟客<lb/>
<pb n="KR4d0030_WYG_008-9b"/>
霜後蹉跎伴主人鈿帶綴花疑細翦金錢繞屋豈全貧<lb/>
東家早秀誇桃李今日空枝不似春<lb/>
　　河北送洪景之進士如荆南<lb/>
十年肝膽照交情朔漠相逢意轉傾蒼鬢飄颻予薄宦<lb/>
青雲蹭蹬子諸生更同樽爼知何地漫與詩篇送子行<lb/>
南北倦游那得定扁舟江外欲之荆<lb/>
　　依韻和荅陳公度五邑季㸃道中見寄之什<lb/>
幕府清郎安在哉方冬行縣冐塵埃寂寥坐客思車樂<lb/>
<pb n="KR4d0030_WYG_008-10a"/>
㸃檢詩朋欠鼎來按吏最誰官簿整教民幾處戰旗開<lb/>
<hi>此行兼郷兵</hi>未應輸我論文飲贏得新詩滿篋囘<lb/>
　　北都春日漫書<lb/>
蓬鬢雙侵京國塵花枝五别故園春曉鸎莫漫驚游宦<lb/>
夜鶴多應怨主人日月名遲愁攬鏡江湖興在憶垂綸<lb/>
天邊涕淚懷吾弟却恨衣冠繫此身<lb/>
　　苦熱<lb/>
羣鳥無聲抱翠條乾坤雖廣絶微飇魚龍尚懼滄溟沸<lb/>
<pb n="KR4d0030_WYG_008-10b"/>
草木甘從赤日焦只與火雲張氣勢未容霖雨觧炎歊<lb/>
經時未雨猶閑事莫放晴虹作旱祅<lb/>
　　觀蓮<lb/>
水仙也曝晩霞衣萬片鮮紅照緑池花近酒盃逾酷烈<lb/>
盖隨舞䄂忽欹垂且延勝賞觀靈匹好折清香贈侍姬<lb/>
苦被濁泥埋沒乆題詩今喜相公知<lb/>
　　韓魏公生日<lb/>
早陪樞筦晩持衡曽與君王致太平一代盡宗蕭相畫<lb/>
<pb n="KR4d0030_WYG_008-11a"/>
四夷猶服晉公名乾坤爽氣初秋動社稷元勲翌日生<lb/>
今嵗故鄉諸父老夀樽應喜得親傾<lb/>
功名冨貴舊元台誕日新歸故里來綺席重張孫相閣<lb/>
錦衣三照鄴王臺相望全魏榮封國不盡清漳伴夀盃<lb/>
最是衘恩門下客秀眉前祝落鄒枚<lb/>
　　榮歸堂<lb/>
堂就新紆上相車名尊為出紫泥書<hi>公以詔語名堂</hi>清杯燕喜<lb/>
三春半黃閣歸來一紀餘香徑生輝榮草木畵簷垂䕃<lb/>
<pb n="KR4d0030_WYG_008-11b"/>
樂禽魚官輕可笑江東老也漫懷章詫里閭<lb/>
嫩桞濃花圍舊圃朱甍碧瓦照春池黄金腰下還鄉印<lb/>
翠琰胷中報國詩乘駟長卿羞志淺懷章公子恨名遲<lb/>
知公觸事須尊主揭榜新堂是訓辭<lb/>
　　依韻和酬留别<lb/>
魏國山河氣自雄殊方客子一身窮靈文獨富肝脾内<lb/>
秀句連成咳唾中細数舊㳺如俯仰俄驚新别又西東<lb/>
郡侯早晩論高行懶就秋闈望至公<lb/>
<pb n="KR4d0030_WYG_008-12a"/>
　　九日<lb/>
去嵗重陽踏路塵異鄉今日恨還新如何佳節長為客<lb/>
却恐黃花觧笑人強飲破愁為樂酒自憐多病足情身<lb/>
龍山舊事知難問千載相期屬此辰<lb/>
漸老襟懷已足悲登高節物可無詩秋聲颯爽侵蓬鬢<lb/>
晩意蕭條伴菊枝故里江山㝷好處重陽樽酒負當時<lb/>
天邊鴻鴈隨南望憶弟雙眸淚欲垂<lb/>
　　馬上見華山<lb/>
<pb n="KR4d0030_WYG_008-12b"/>
身寄秦川紫翠間舉頭行坐對南山忽來煙際逢仙掌<lb/>
更覺天邊慰客顔霖雨不知何日作片雲猶向此時閑<lb/>
三峯信美那能戀自有家林未得還<lb/>
　　西距渭南二十里有佛祠曰梁田其主僧守遂者<lb/>
　　引予登閣乆之欲題名屋壁守遂遽阻曰有牓諭<lb/>
　　恐得罪于邑大夫願勿題又閣有韓玉汝赴洋州<lb/>
　　日留題詩板而書字猶新詢于守遂曰前日韓將<lb/>
　　漕本道亦邑宰令冩之詩也因感世態而作<lb/>
<pb n="KR4d0030_WYG_008-13a"/>
洋州太守駐雙輪佳句曽留渭水春一紀却題闗右節<lb/>
二篇纔出屋間塵濡毫忽聼山僧語題柱須防縣令嗔<lb/>
只道衣冠專世態炎凉也屬不毛人<lb/>
　　五路嶺<lb/>
一徑髙盤十里餘人心馬足厭﨑嶇只慿頑石專為險<lb/>
不識青雲自有衢地氣難通樹多瘦陽暉應近草先枯<lb/>
我行方欲奮遐蹠顧爾安能礙坦途<lb/>
　　和梁潤之晩登繡嶺<lb/>
<pb n="KR4d0030_WYG_008-13b"/>
翠華絳節去忘還輦路宮墻壞舊山青史空文興廢後<lb/>
玉真餘恨有無間杖藜一笑縁危徑弄筆高吟望故闗<lb/>
足力怪君強徤甚慣行棧道不為艱<lb/>
　　依韻酬獻陳州王宻學見寄<lb/>
觸熱初來太華西恐煩後命促佳期<hi>杜子美送李祕書赴杜相公幕有恐</hi>
<hi>失佳期後命催之句</hi>兩人幕府叨同日<hi>裴晉公詩有兩人同日事征西之句某與張宮舍俱</hi>
<hi>叅幕下</hi>千載門闌值一時儲邸忽開趨詔召賔筵空在失<lb/>
棲遲念公詩句情無極更聼秦民話去思<lb/>
<pb n="KR4d0030_WYG_008-14a"/>
憶昨驅車始向西樊川又見菊花期滯留舊幕嗟今日<lb/>
淡笑清樽記昔時屢辟濫充賔客晩厚恩慙報主人遲<lb/>
淮南卧治那能乆天子懷賢入夢思<lb/>
　　和張文通書懷<lb/>
仕塗衆偽雜吾真誰信千鈞重一身赫赫朱門公相逺<lb/>
寥寥黃巻聖賢親府居此日嗟孤宦郷飲當年謬上賔<lb/>
猶喜故人同舊幕每容詩句續陽春<lb/>
　　依韻和張文通寺丞寄鮮于子駿職方<lb/>
<pb n="KR4d0030_WYG_008-14b"/>
西州夫子善談天語入精微服四筵<hi>子駿尤深於易</hi>交分正論<lb/>
詩巻裏别愁忽到酒樽邊馬衝雪片歸梁苑鸎喚年芳<lb/>
憶渭川盛事青雲㸔接跡衣冠鄉里舊多賢<hi>閬州陳氏在衣冠盛</hi>
<hi>事為最多</hi>
　　送隴州使君劉仲儀左藏赴治<lb/>
夾道濃香𢾗里焚隨車和氣一城薰兵民如見古循吏<lb/>
文武兼能今使君冷射祠堂汧水月晴飛郡閣隴山雲<lb/>
幕中知有才從事樽爼清談定喜聞<hi>雷従事實長安佳士</hi>
<pb n="KR4d0030_WYG_008-15a"/>
　　依韻和酬順安使君王大觀見寄之什<lb/>
蒼鬢蕭踈並曲臺<hi>予嘗與大觀同為博士太常</hi>北門笑口屢同開仲<lb/>
升投筆燕南去王粲從軍陜右來月冷戍楼悲短笛<hi>奉状</hi>
<hi>洏川</hi>天寒戎幕頼深杯更為後㑹知何地終日思君首懶<lb/>
囘<lb/>
　　送人還闕<lb/>
談笑三年陪主帥文章二紀在公卿莫辭别酒傾秦地<lb/>
<hi>古詩冇秦地少年多醸酒之句</hi>且聼離歌唱渭城鞍馬入闗侵臘尾宮<lb/>
<pb n="KR4d0030_WYG_008-15b"/>
鶯到闕破春聲朝廷㧞擢賢才急合有當塗薦姓名<lb/>
　　依韻和逹守徐郎中見寄<lb/>
鐃鼓鳴船送出都中間不奉一行書荷公恩禮無時薄<lb/>
接物襟懷似舊虛乆别近叅元帥幕相逢屢枉使君車<lb/>
詩筒自附西來驛那要烟波雙鯉魚<lb/>
　　依韻奉和經略司徒侍中寒食後池詩二首<lb/>
放懷吟笑艶陽天誰似征西相國賢春酒丁寧終席滿<lb/>
風花㸃檢幾枝全桞間鶯踏柔條軟池面魚吹細浪圓<lb/>
<pb n="KR4d0030_WYG_008-16a"/>
東閣恨叅賔客晩五湖那暇憶漁船<lb/>
置酒高吟禁火天主人勲德重韋賢廟朝論道㸔三入<lb/>
樽爼談兵已萬全曉竹洗煙叢玉瘦春池濺雨亂珠圓<lb/>
曲江壮觀今蕪沒不復紅粧照客船<lb/>
　　南軒小桃盛開皆言羣花未發而此獨先之偶成<lb/>
　　短篇呈諸君<lb/>
紫萼紅英細細装新枝短短舊枝長未經曉日誰言艶<lb/>
可藉春風自有香却恐折殘妨把酒若為遮佳莫臨墻<lb/>
<pb n="KR4d0030_WYG_008-16b"/>
關中氣候由來晩二月花開豈是忙<lb/>
　　長安春日感懷<lb/>
誰道關中莭候遲晴川二月繡參差有期去燕尋歸棟<lb/>
不改新花發舊枝宦路飄颻無定所客顔顦顇異當時<lb/>
林花巢燕休相笑攬照懷鄉已自知<lb/>
　　保安楊公濟書來問疾以詩荅之<lb/>
青雲意緒漸悠然白晝昏昏懶欲眠詩攪肺腸來暇日<lb/>
病驅腰脚入衰年春來把酒猶能強老去逢花秖漫憐<lb/>
<pb n="KR4d0030_WYG_008-17a"/>
童稚情親今好在逺煩問信到秦川<lb/>
　　次韻荅方晦之<lb/>
昔時英傑未伸時胯下淮隂尚俛眉之子古心能自信<lb/>
衆人謗口不須疑討論直取遺經夲芟剔寧容異説枝<lb/>
聖世尊儒君冨學等閑危涕莫交洟<lb/>
　　依韻奉和經略司徒侍中清明興慶池上之作<lb/>
後騎前騶拂曉晴風光初轉綉旗明功名上相班春樂<lb/>
談笑西戎計日平烟際飛禽屏上見水邊游妓鑑中行<lb/>
<pb n="KR4d0030_WYG_008-17b"/>
勸公急趂花時醉宰席猶虛主意傾<lb/>
　　春日興慶池上作<lb/>
韋杜風光掠眼明南山秀色入重城林端衮衮晴煙起<lb/>
氷底濺濺亂水鳴載酒小舟聊晩泊隔花幽鳥忽春聲<lb/>
漢唐壮觀今何在惟有新蒲細草生<lb/>
　　奉和經略司徒侍中埀蘿洞之什<lb/>
洞裏流泉過幾家洞門一醉興何賖桐飄欲下題詩葉<lb/>
桃笑猶存誤客花清結晩隂堪宿鳥緑牽春蔓擬蔵蛇<lb/>
<pb n="KR4d0030_WYG_008-18a"/>
相君宴喜縁賔樂滻上誰人合姓車<lb/>
　　和司徒侍中上已㑹興慶池韻<lb/>
熒煌台座隔魁三<hi>杜工部詩冇君家最近魁三象之句</hi>喜對新詩見二南<lb/>
好酒似聼山鳥勸落花真惜野蜂衘天光不斷連春水<lb/>
月影初來破夕嵐紅斾欲歸珠履㪚逰人猶愛盡船攙<lb/>
　　依韻奉和判府經略司徒侍中上已晩㳺九曲池<lb/>
　　詩<lb/>
地勢盤紆巧鑿開當年匠意亦多才池名不逐唐宫廢<lb/>
<pb n="KR4d0030_WYG_008-18b"/>
岸折猶如蜀阪來水落有時逢舊石草深無處覔遺臺<lb/>
行春丞相㝷陳迹徃事空嗟浩刼灰<lb/>
　　長安上巳日對雨憶杭州<lb/>
三月吾鄉三日盛一春盛事一時傳山花迎笑探芳騎<lb/>
水鳥驚飛張樂船今對清樽㸔細雨更搔短髪数流年<lb/>
曲江蕪沒不堪覷那復麗人來水邊<lb/>
　　經春長在幕府今日偶出見花<lb/>
幕府文書日日同愧無長䇿議平戎但驚蓬鬢㸔雙白<lb/>
<pb n="KR4d0030_WYG_008-19a"/>
不覺花枝巳半紅宦意蹉跎侵晩景客愁㪚漫逐春風<lb/>
古人枉説從軍樂興在江湖短艇中<lb/>
　　逰寳掌院<lb/>
當年祕寳巳無形獨有層峯似舊青不許俗人留轍跡<lb/>
却應神物䕶巖扄山腰猨嘯孤煙暝洞口龍歸暴雨腥<lb/>
今日一來探絶賞始知全勝考圖經<lb/>
　　登塔<lb/>
身世如追汗漫遊丹梯一歩擬三休漢唐前後漫陳迹<lb/>
<pb n="KR4d0030_WYG_008-19b"/>
城郭是非勞寸眸寒日微明飛鳥背孤烟漸起暮山頭<lb/>
姓名滿壁今空在登此幾人忘百憂<hi>杜子美登塔詩有自非曠士懷登兹</hi>
<hi>翻百憂之句</hi>
　　依韻和尹嗣復祕校登囘鑾寺閣有感之什<lb/>
尹子辭才兩崛竒家聲好繼漢翁歸人間茂器無施設<lb/>
天畔危欄獨據依詩興逺隨孤鳥逝客心閑傍片雲飛<lb/>
登臨不比江南節何事徘徊怨落暉<lb/>
　　依韻奉和判府經略司徒侍中春隂馬上之什<lb/>
<pb n="KR4d0030_WYG_008-20a"/>
濕雲落地未囬天墜絮將飛力尚綿霧重自侵旗尾潤<lb/>
日髙誰傍甕頭眠行田嵗望三登穀按轡詩成萬選錢<lb/>
霖雨長應隨出處春來只見月光圓<lb/>
　　送成都舊尹趙龍圖至驪山作<lb/>
阻傍嚴公住浣花喜從秦地見高牙致君前去心逾赤<lb/>
撫俗歸來髪未華路出錦江乘夜月騎停繡嶺揖朝霞<lb/>
自憐二紀㳺門下今日聊能託後車<lb/>
　　依韻奉和判府司徒侍中賞西禪院牡丹之什<lb/>
<pb n="KR4d0030_WYG_008-20b"/>
花蒙一顧重長安從此時人洗眼㸔留艶徘徊供燕席<lb/>
飛香迤邐上貂冠露苞含曉宜三嗅風朶揺春似七盤<lb/>
便好移歸東閣種免教來嵗隔欄干<lb/>
　　依韻奉和經畧司徒侍中過湫馬上始見終南<lb/>
紫誥泥封墨未乾暫班全陜詔條寛舊來霖雨從神覓<lb/>
好在晴山立馬㸔翠入重城朝自潤勢吞平野夏猶寒<lb/>
公師巖石同臨鎮關右人心轉覺安<lb/>
　　依韻奉和司徒侍中留題靈泉觀<lb/>
<pb n="KR4d0030_WYG_008-21a"/>
壞道頽墻遶舊山空餘繡嶺欝㠝岏庭柯引蔓長垂盖<lb/>
林莢遺妖尚合歡<hi>觀有垂盖古藤温泉之側皂角生輙相並俗謂楊妃皂角云</hi>清渭<lb/>
不隨人事改温泉那觧客心寒唐宮蕪沒今何在漫拂<lb/>
津陽石記㸔<lb/>
　　題靈泉觀閣<lb/>
山腰碧瓦鬰參差勢壓開元觀閣基野氣欲來雲拂地<lb/>
天光不動水平池飛簷鳥道愁相逼故國人煙入俯窺<lb/>
便擬幽㝷隨杖屨清秋幕府事文移<lb/>
<pb n="KR4d0030_WYG_008-21b"/>
　　韓魏公生日<lb/>
勲名一代俱稱首將相三朝愈飭躬雅意自安台鼎外<lb/>
羣生長願化鈞中破除白髪留賔醉收拾黃金濟士窮<lb/>
舊鄴山川齊夀考秀眉何獨魯龜蒙<lb/>
天地開秋氣兆凉當年大昴降星芒溢城鼓吹迎恩賜<lb/>
傾府衣冠望寵光馬出上閑牽駿足衣頒内府疊濃香<lb/>
令孫今日方傳詔更待曽雲捧夀觴<lb/>
　　依韻奉和司徒侍中戊申西雒中秋對月<lb/>
<pb n="KR4d0030_WYG_008-22a"/>
白玉盤從海面浮閑雲一㸃即時收山川表裏無遺照<lb/>
天地㝷常可是秋清景似偏孫相閣髙情更屬庾公楼<lb/>
暫紓化筆歸詩句不泯長隨洛水流<lb/>
　　渑池<lb/>
古邑人煙陜雒間馬蹄車轍許誰閒不堪曉雨妨行興<lb/>
猶喜秋風慰客顔老去稍知筋力勌年來祇益鬢毛斑<lb/>
相如屈趙無遺跡獨有空名重泰山<lb/>
　　長安九日<lb/>
<pb n="KR4d0030_WYG_008-22b"/>
鴈落霜清對此辰螘浮酒濁喚何人二年不見江南弟<lb/>
九日空憐渭北身白髪轉多羞挿㡌黃花漫好擬霑巾<lb/>
功名又逐秋風晩惟有登高詩句新<lb/>
　　離京兆日獨里人葉舜舉祕丞胡從道户曺逺餞<lb/>
　　至長樂坂<lb/>
兩經辟命住秦闗府罷東隨相國還物態當時傾附後<lb/>
人情今日有無間青門雨送歸行色白酒風吹上别顏<lb/>
相見去留終不改秖應同里與南山<lb/>
<pb n="KR4d0030_WYG_008-23a"/>
　　嶽廟齋宮與崔伯憲都官王正甫殿丞飲别二君<lb/>
　　各以詩送行席上作短篇奉荅<lb/>
鄉人分㪚幾流萍長樂坡頭巳涕零太華相逢聊永日<lb/>
故交漸少似殘星别杯猶恨樽前緩詩筆那容席上停<lb/>
車馬東西從此隔明朝惟見亂山青<lb/>
　　九月二十六日河上雪<lb/>
昨朝今日盡天風九月長河雪片中雲外誰偷榆莢種<lb/>
人間自滿菊花叢羣隂已鼓先時勇萬井應愁卒嵗窮<lb/>
<pb n="KR4d0030_WYG_008-23b"/>
亦欲蹇驢乘逸興㶚橋何處覓詩翁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻八<lb/>
</p>
<p>
</p>
  </div>
</body>
</text>
</TEI>
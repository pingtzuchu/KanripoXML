<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>祠部集巻六</head> <lb/>
    <p>
<pb n="KR4d0030_WYG_006-1a"/>
欽定四庫全書<lb/>
　祠部集巻六<lb/>
　　　　　　　　　　　　　宋　强至　撰<lb/>
　七言律詩<lb/>
　　立春<lb/>
北風已作東風客昨日何如今日暄造化有期尋萬木<lb/>
陽和無迹走千門土牛陌上摧花杖玉鷰釵頭墜綵旛<lb/>
獨我題詩添意緒又看殘臘委氷㾗<lb/>
<pb n="KR4d0030_WYG_006-1b"/>
　　春日山中感懷<lb/>
春中酣酣破宿霾春心衮衮㵼長淮無情草樹相㸔久<lb/>
得意親朋一笑乖世俗冰霜誰暖眼古人金石已枯骸<lb/>
愁來獨對青山坐唯有東風入舊懐<lb/>
　　贈楊尉純甫<lb/>
君家茂族出關西壯氣長干萬丈霓斥鷃羡鵬舒海翼<lb/>
駑駘觀驥騁霜蹄詩才多慕謫仙逸宦緒猶嫌梅福低<lb/>
千里霄程方䇿足莫云今日是卑棲<lb/>
<pb n="KR4d0030_WYG_006-2a"/>
　　若師院詠筍<lb/>
戢戢新芽迸舊林纔生有節便虚心已隣佛界黄金地<lb/>
更學仙家碧玉簪失灌要須防倦僕偷餐切莫聴饑禽<lb/>
憑師養取成修竹截管終令作鳯吟<lb/>
　　席上次韻純甫牡丹<lb/>
絶豔濃香一倍繁青春歸去巳珊珊障風䕶恐檀心損<lb/>
和雨攀應玉手寒今日我來頻舉爵明年誰共凭欄干<lb/>
盛傳京雒多名品未得尋芳洗眼看<lb/>
<pb n="KR4d0030_WYG_006-2b"/>
　　寄湖掾楊浩然<lb/>
新持手版苕溪掾應恨浮名别故鄉澤國㡬瞻飛鴈序<lb/>
<hi>令弟公濟在杭</hi>春風自入墜鱣堂坐曹未改平生好開巻能如<lb/>
徃日忙龍首主人監郡樂定蒙賔禮考文章<lb/>
　　送春<lb/>
年年不㑹春來處疑自深紅嫩白間今日卻從何處去<lb/>
明年依舊待君還不堪眼見鶯花老安得心同木石頑<lb/>
身外韶華猶可再其如緑鬢與朱顔<lb/>
<pb n="KR4d0030_WYG_006-3a"/>
　　經和靖林先生舊隐<lb/>
獨行先生舊隐荒大名寧受一棺藏能詩秀骨應無朽<lb/>
近塜閑花亦自香巻軸門人収篋笥嵗時族子奉烝嘗<lb/>
<hi>隐居不娶諸妷承祀</hi>逸民未許先賢傳猶說梁鴻有孟光<lb/>
　　贈陸元象文學<lb/>
漢世最優文學掾因君官稱復榮今青春事業収名路<lb/>
白首光華照士林風月毎邀花底醉乾坤共老水邉吟<lb/>
安車正好追先烈子舎唯増二百金<hi>陸賈五男今君愛嗣六人</hi>
<pb n="KR4d0030_WYG_006-3b"/>
　　依韻和陸文瑞香花<lb/>
花下詩翁已富情愛花相詠句還成纔開秀格能殊衆<lb/>
到老清香不負名世上流芳歸㡬處江南傳價入中京<lb/>
乾坤定是憐馨徳那許風前趁落英<lb/>
　　競渡<lb/>
畫鷁追風千楫動錦標翻日萬人呼驕龍戰水争先後<lb/>
采蜃横川半有無波底魚蝦愁破窟㟁傍車馬看盈塗<lb/>
競心猶出功名下吟倚扁舟為一呼<lb/>
<pb n="KR4d0030_WYG_006-4a"/>
　　謝純甫恵筆<lb/>
管勁毫尖匠製宜故人珍贈我何為分殊定逺初投日<lb/>
得似文通舊夢時大手媿無才翰用正心惟見友朋規<lb/>
紛紛紙尾方勞署辜負詞林視草詞<lb/>
　　次韻和純甫秋隂悶書<lb/>
乾坤泱漭作秋容節物情懷兩莫窮山雨欲来隂竟日<lb/>
溪雲不斷氣浮空頼存樽酒時傾緑更有歌裙可醉紅<lb/>
偶爾登臨愈興感朱顔容易變衰翁<lb/>
<pb n="KR4d0030_WYG_006-4b"/>
　　再次前韻<lb/>
晻曖秋旻氣象濃對時覧物兩無窮纔開又合煙光重<lb/>
欲落還収雨意空直恐客頭先老白卻思日腳帯斜紅<lb/>
天真不擾無餘感誰似前溪下釣翁<lb/>
　　純甫出近郊以梅花未開成篇見貽因次元韻奉<lb/>
　　酬<lb/>
朔吹鳴時萬葉黄獨留瓊蘃擅幽芳水邉野外開雖晚<lb/>
臘後春前賞未忙素豔若敷應雪妬嫩心猶閟已風香<lb/>
<pb n="KR4d0030_WYG_006-5a"/>
此花更是梅仙詠消得花間飲百觴<lb/>
　　過練湖<lb/>
湖畔難尋使者麾湖光猶照旅人衣氣蒸澤國能無潤<lb/>
隄貯雲天别有圍楊栁經霜相對老鳬鷖飽食自由飛<lb/>
繫舟索紙題詩句更把閑愁付落暉<lb/>
　　題吳山伍子胥祠<lb/>
江上胥山古木隂祠堂氣象亦蕭森江雲不散憂君色<lb/>
山月猶明死國心遷史簡編今斷缺吳人牲酒日肥深<lb/>
<pb n="KR4d0030_WYG_006-5b"/>
鄙懐異代悲忠烈一拜威靈涙滿襟<lb/>
　　資國山口石橋<lb/>
前日枯槎接斷溪今朝白石跨完隄牧兒静立牛磨角<lb/>
詩客閑驚馬駐蹄澗雨漲來流淺瀬山風掃過斷纎泥<lb/>
十家豈乏相如輩當有人從柱上題<lb/>
　　立春<lb/>
魚尋細脉上輕澌鳥趁微和哢好枝多病强傾春日酒<lb/>
苦吟還接暮冬詩江南信息梅應蘂京國風流栁未絲<lb/>
<pb n="KR4d0030_WYG_006-6a"/>
最有佳人隨節序釵頭綵勝競垂垂<lb/>
　　送朱郎中得謝歸淮南二首<lb/>
一束衣冠四十春公今収得自由身朱顔出仕看同輩<lb/>
白髪歸榮有㡬人何䖏覔金分素里只聞行路羡清塵<lb/>
扁舟急解隋河䌫猶恐京埃汙葛巾<lb/>
天香猶在入朝衣早見都門解綬歸晩歳高風増慷慨<lb/>
今宵列宿動光輝誰供白酒開談笑自向滄洲洗是非<lb/>
從此淮禽相看喜沙邉不復背公飛<lb/>
<pb n="KR4d0030_WYG_006-6b"/>
　　次韻酬荅胡一之<lb/>
六科頓網索豪雄巖穴賢羣為一空夫子獨沈窮巷底<lb/>
故人多列要塗中<hi>君之交㳺多在顯貴</hi>志行應在功名早欲大難<lb/>
為富貴充年未平津學晁董佇觀晝繡耀江東<lb/>
　　立春輦下作<lb/>
雪意徘徊収臘尾風光迤邐上花梢强傾浮蟻嘗春酌<lb/>
終似南禽憶舊巢愁裏年華侵短髪吟邉生意滿東郊<lb/>
玉盤絲菜無消息索寞空齋畏客嘲<lb/>
<pb n="KR4d0030_WYG_006-7a"/>
　　依韻和擇之惜春<lb/>
何門織婦為春魔㡬聴啼鸎暗輟梭美釀入唇宜莫算<lb/>
芳期屈指已無多迎風栁絮飄都盡著雨花枝落半過<lb/>
正好狂歌對餘景休因節物嘆蹉跎<lb/>
　　寄陳介進士<lb/>
聖門顔子最稱貧猶有簞瓢奉一身罕似饑腸游太學<lb/>
獨将生意託洪鈞常時閔笑遭流俗今日依歸得主人<lb/>
早夜從容諮道誼切防事業去青春<lb/>
<pb n="KR4d0030_WYG_006-7b"/>
　　次韻和秋扇<lb/>
形如圓月色欺霜曽許佳人掩靣藏袁守揚風方慰愜<lb/>
班姬中道忽悲凉自知掌握初經用豈顧塵埃此暫傷<lb/>
只恐來年清暑殿别將紈素上君堂<lb/>
　　月卿大師以書抵予言到自永嘉今將還杭因索<lb/>
　　詩送行聊書短章塞來請之勤<lb/>
京洛多年作意游撇然歸思滿林丘塵衣纔洗吳中水<lb/>
吟錫還尋海畔州<hi>還杭未㡬復游永嘉</hi>獨夜揮弦泣山鬼<hi>師能琴</hi>㡬<lb/>
<pb n="KR4d0030_WYG_006-8a"/>
旬談妙動藩侯<hi>温守劉侯延師講經</hi>孤雲高跡真無定又理輕裝<lb/>
買客舟<hi>由永嘉赴婺女復将還杭</hi>
　　菊<lb/>
花濃新出黄金鑛枝軟輕垂緑玉條正色逢人何太晩<lb/>
清香到酒亦終朝籬邉此意同蕭瑟霜後無言對寂寥<lb/>
凢卉不為孤艷地淵明真賞欲爭邀<lb/>
　　立春<lb/>
殘臘新春判此朝斗寒猶未動寅杓白催曉色融氷片<lb/>
<pb n="KR4d0030_WYG_006-8b"/>
緑轉風光入栁條絲菜落盤隨玉手鏤花垂勝壓金翹<lb/>
六年不見江梅影長覺歸心似斾揺<lb/>
　　次韻丁評事春雨<lb/>
溪樓鷰子懶飛飛一皷輕雷漸作威細濯林花紅抺淺<lb/>
低濛㟁栁翠光㣲偶穿縱步尋山屐且解銷憂貰酒衣<lb/>
華表有人還未得更堪取次送春歸<lb/>
　　送王文玉歸浙<lb/>
挿旗打皷放船頭二紀蓬萊一夢游囘首誰能顧庭鷺<lb/>
<pb n="KR4d0030_WYG_006-9a"/>
收心自可近江鷗盤堆玉縷鱸初膾盞溢金波酒旋篘<lb/>
<hi>嘉興酒有名金波者</hi>摩詰定懐廊廟弟新詩未免到皇州<hi>維弟縉也</hi>
　　依韻和逹夫泛湖之作<lb/>
雨氣隨雲却上天山頭已掃欲晴煙栁條不盡空圍㟁<lb/>
荷葉猶新未礙船時序百年催樂事乾坤一笑入詩篇<lb/>
主人著姓平原後莫惜金罇醉綺筵<lb/>
　　賈麟自睦來杭復將如蘓戯贈短句<lb/>
春風那解繫狂遊朝醉桐江暮栁洲大手千篇隨電掃<lb/>
<pb n="KR4d0030_WYG_006-9b"/>
孤蹤四海學雲浮榮名不落閑宵夢退築聊為晩歳謀<lb/>
老橘殘鱸猶有興片心還起洞庭舟<lb/>
　　題於潛張明甫愛拙堂<lb/>
髙洒潛川愛拙翁堂閒雅與拙情同宦塗恥用機心達<lb/>
聖世寧為直道窮千載姦纎羞白骨一時夷坦擅清風<lb/>
邑人三歳觀賢化巧詆銷萌訟缿空<lb/>
　　月夜與陳行父楊公濟吳常甫出詣蔡子難<lb/>
月色無雲喜共看葛衣藜杖到君邊宦遊易作浮雲散<lb/>
<pb n="KR4d0030_WYG_006-10a"/>
人事難同好月圓菊露凄清吟可老竹風幽洒坐疑仙<lb/>
明年席上天南北<hi>行父常甫各将赴治</hi>合破高齋此夜眠<lb/>
　　丈人生辰<lb/>
纔過中元九日期人間最重早秋時當年間傑凝天粹<lb/>
此際生賢作吏師候屬金行資義節氣鍾庚宿究兵竒<lb/>
願公大用齡盈百歳歳長吟祝夀詩<lb/>
　　依韻和楊公濟嘉定帥王待制移成都<lb/>
把詔心先劒外飛一身與國繫安危玉關落日辭金印<lb/>
<pb n="KR4d0030_WYG_006-10b"/>
錦水春風轉繡旗厯見本朝歸秉軸多由全蜀出分麾<lb/>
少陵漫為知音喜行到花溪已恐遲<lb/>
　　聞楊公濟冒寒訪契嵩上人<lb/>
凍雲朝濕萬峰寒鑿齒辛勤訪道安世外更無吳水石<lb/>
林中還有晉衣冠襟期飄洒隨煙靄詩句縱横出肺肝<lb/>
見說松門長不鎖夜凉猶過别山㸔<lb/>
　　楊公濟歳暮惠酒<lb/>
紺缾白酒下吟堂洗盞傾甆肯漫嘗寒屋自融春日靣<lb/>
<pb n="KR4d0030_WYG_006-11a"/>
煖盃能轉少年腸山妻相對驚愁破稚子無端笑飲狂<lb/>
百歳光隂空自逺醉時苦短醒時長<lb/>
　　經春久雨未嘗尋芳舟次黎驛始見桃李紅白成<lb/>
　　陣愛而有題<lb/>
春風不散三冬雪暖日猶明五月霞病眼漫開常見雨<lb/>
客顔新破始逢花故園何在情還劇舊驛空存使轉賖<lb/>
白白朱朱今頗驗退之詩句亦天葩<lb/>
　　曉出<lb/>
<pb n="KR4d0030_WYG_006-11b"/>
一聲殘角繞千門霜氣涵空亂宿氛車馬徃來無僻地<lb/>
星河収去有閑雲余生惨淡身宜佚人事﨑嶇足反勤<lb/>
漸喜太陽浮海靣羣鴉鳴噪尚紛紛<lb/>
　　依韻和酬楊公濟澄江見寄長句<lb/>
子美幕中贍暇日喜傳幽事到京華地偏浙水開孤壘<lb/>
風散江雲覆萬家日出魚蝦來早市潮空鳬雁落晴沙<lb/>
羡君吏隐能終歳却恨吾游未有涯<lb/>
　　九日至嘉禾<lb/>
<pb n="KR4d0030_WYG_006-12a"/>
登高時節異鄉中囘首家山隔亂峯白酒莫辭今日醉<lb/>
黄花不似故園逢苦嗟節物經秋老贏得情懷為别濃<lb/>
卻愛紫微詩意好笑歌開口强為容<hi>杜牧有塵世難逢開口笑之句</hi>
　　知郡都官示答盱眙周令詩有感而作<lb/>
臨淮郡事素稱繁太守才明此典藩毎歳欲甄羣吏狀<lb/>
是人思出大賢門孤生自恨方趨走末跡無縁被薦論<lb/>
異日願公持大柄畢身猶足望洪恩<lb/>
　　送前水監王仲賢郎中赴闕<lb/>
<pb n="KR4d0030_WYG_006-12b"/>
素節清明照水臺夷塗行騁忽徘徊驚人險句何妨露<lb/>
向闕丹心未可灰馬勒春風朝弁集雞呼曉日禁門開<lb/>
從來早賜清閒對不信君王肯棄才<lb/>
　　病起偶書<lb/>
病眠官舎趣方高强起區區視冗曹當世纎機漫蝸角<lb/>
除身萬事盡鴻毛田園歸去古稱逹軒冕儻來人自勞<lb/>
汩没青衫踰壯歳窮通一任大鈞陶<lb/>
　　感懷寄楊公濟<lb/>
<pb n="KR4d0030_WYG_006-13a"/>
身世飄颻水上萍時情暗淡草邊螢百年日月空憂喜<lb/>
一笑乾坤任醉醒此外浮沈俱委命相逢汝我即忘形<lb/>
尋山各有襄陽馬莫遣題詩筆暫停<lb/>
　　冬盡日睢陽感事<lb/>
天邊愁緒細如毛眼底詩情付濁醪張許忠魂空日月<lb/>
<hi>河隄巡逺䨇廟在焉</hi>鄒枚樂事委蓬蒿積成鄉思心頻折送盡年<lb/>
華首重搔杜子南賔猶此日主人恩意覺徒勞<lb/>
　　依韻和尹嗣復仲春㑹食船場<lb/>
<pb n="KR4d0030_WYG_006-13b"/>
野色寛圍四繚牆一穿林徑百憂忘濃花細草青春半<lb/>
語燕游蜂白日長寄興不知詩筆倦惜時猶喜酒杯香<lb/>
席間數㸃殘英墜萬片隨風此濫觴<lb/>
　　次韻酬禮之見貽<lb/>
慶厯天王設網羅君時遺俊我登科當時未識名猶熟<lb/>
此日相逢分固多摩戛青雲知志在驚嗟素業怵時過<lb/>
朱顔皓齒偷歡處暫置功名任酒<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>
　　再次韻禮之見貽之什<lb/>
<pb n="KR4d0030_WYG_006-14a"/>
傳家素業志雄軻烏足區區羡决科以道自尊今古少<lb/>
不才而第葦麻多聖門奥閫期君至賔館清談許我過<lb/>
文酒有時留劇飲長教阿買到醺酡<hi>予不善飲</hi>
　　次韻禮之淮上吟<lb/>
泗上風宜舊罕傳邦人誰說貢鱗鮮隔淮小市若古畫<lb/>
接楚逺山疑宿烟民舎卑窪多困水農疇磽瘠少逄年<lb/>
顧予居里號繁勝舉目只為鄉思牽<lb/>
　　董役河上風霾繼日<lb/>
<pb n="KR4d0030_WYG_006-14b"/>
奉遲地冷日蕭騷野曠林疎風怒號畚鍤一聲趨蟻垤<lb/>
旗幡四靣落鴻毛黄埃成穂坐還積緑鬢欲絲歌漫勞<lb/>
暫閉柴荆如避宼江湖歸思入漁舠<lb/>
　　排㟁判官以荷花為貺書五十六字以謝<lb/>
江國芙蕖夏最繁臨隄毎見尚盤桓清淮况是稀疎有<lb/>
江蕚爭教取次看曉艷不隨生意絶孤根寧減舊時安<lb/>
主人知我江鄉客弗忍池邊獨自觀<lb/>
　　九日上兵部<lb/>
<pb n="KR4d0030_WYG_006-15a"/>
重陽無酒上高臺冷對西風笑㡬回雖信佳辰從古重<lb/>
不知今日為誰來忽聞天外清歌發云是淮邊曲晏開<lb/>
自歎弗如籬下菊此時翻得伴吟杯<lb/>
　　謝徐屯田恵海味<lb/>
儒腸多病怯肥羶海産從來獨所便淮甸風宜乖素嗜<lb/>
江鄉水品憶經年分甘已佩公情重加飯寧須俗禱䖍<lb/>
食箸不停資大嚼免教饞吻鎮流涎<lb/>
　　常尉擕酒饌就部役所見勞<lb/>
<pb n="KR4d0030_WYG_006-15b"/>
酒蟻清香緑琖飛河魴雪縷玉盤肥三春花草殊南北<lb/>
一笑乾坤外是非膏血生民勞版築筋骸薄宦走都畿<lb/>
陶潛此日方蕭瑟那啻籬邊遇白衣<lb/>
　　詠鴈<lb/>
乾坤搖落滿風霜候鴈來時道路長玉塞哀音驚逺戍<lb/>
滄洲寒影伴殘陽燈前客鬢愁雙白天外鄉書斷一行<lb/>
莫倚善飛江漢闊暗中矰繳絶須防<lb/>
　　立春後連雨<lb/>
<pb n="KR4d0030_WYG_006-16a"/>
東風自動故園枝未見終朝不雨時遮莫年光浮水嫩<lb/>
定應春色上花遲山川慘淡隨人意車馬艱難誤客期<lb/>
萬瓦煙青猶足慰始知井屋有晨炊<lb/>
　　春日感懐<lb/>
壯年不覺登三紀正月如今過一旬人夀短長難定凖<lb/>
春期九十更逡巡縱當簿領無餘暇自合眉頭且强伸<lb/>
况值山城公事簡不謀笑飲是癡人<lb/>
　　獻知府張少卿<lb/>
<pb n="KR4d0030_WYG_006-16b"/>
當年直氣吐虹霓因使平津位晩躋大筆驅馳爭化匠<lb/>
纎機擺落得天倪名隨婺女雙溪逺詩壓休文八咏低<lb/>
官是諸卿郡山水志完寧獨在公圭<lb/>
　　邑齋偶書<lb/>
作邑窮山奈拙何簿書期㑹損天和卻縁衆醉獨醒甚<lb/>
翻覺同舟敵國多豈顧有人張巧舌第憂無術拯頺波<lb/>
偏親垂老妻孥少獨愧淵明歸去歌<lb/>
　　寄題甘露寺文岳上人環翠閣<lb/>
<pb n="KR4d0030_WYG_006-17a"/>
鐡甕城邊古道埸近來人說贊公房江盤北固山形轉<lb/>
雲抱南朝樹色蒼世外青鴛誰結構坐間紫鴿自囘翔<lb/>
十年滯客空吟想未識諸天在上方<lb/>
　　送吕貫中<lb/>
陋邑相逢樂且敖一枰纔了又丹醪酒因校户知君大<lb/>
棊為論饒覺我高忽對溪山揮别袂卻憂棊酒寡同袍<lb/>
勉哉各努當年力無使功名見二毛<lb/>
　　寒食值雨<lb/>
<pb n="KR4d0030_WYG_006-17b"/>
山城寒食已冷落更值暴雨過園林餘花似對晩春泣<lb/>
好鳥時傍殘枝吟况逢節物宜笑飲莫待老大惜光隂<lb/>
明朝雖晴未可出溪水溢路浮泥深<lb/>
　　送郡判鄭世表庫部奉使陜西<lb/>
心馳關右氣軒軒笑著征袍謝别樽靣對延和知逺器<lb/>
力城東洛是名門邊需前去勞多算疆事歸來聴一言<lb/>
洮隴居人瞻漢使此行知不為河源<lb/>
　　久雨不果行樂偶書短篇自戯<lb/>
<pb n="KR4d0030_WYG_006-18a"/>
年來窮山少見日十日陰雨一日晴春色于人既無分<lb/>
酒徒與我宜違盟林花及時亦自蘂山鳥應節猶知鳴<lb/>
况復吾生異花鳥何為對景如忘情<lb/>
　　粹中先輩以甘雨時降兆為豐歳過形雅什猥推<lb/>
　　凉徳輒次元韻以答來貺<lb/>
字人亡狀序宜愆何意天心獨不然甘㴻未嘗差十日<lb/>
豐儲應使足三年井廬但覺塗歌溢水旱寧憂牒訟煎<lb/>
自是化工蘓百榖誤褒多謝邑中賢<lb/>
<pb n="KR4d0030_WYG_006-18b"/>
　　元卿舟次丹陽讀予與諸君前年送别聮句因作<lb/>
　　以道南還愆期之意逺垂寄示輒依元韻和答<lb/>
歸舟南過練塘時重閲前年送别詩人世闔棺方始定<lb/>
客程流梗固難期君還里閈尋三雅<hi>諸君尚在東白</hi>我尚山城<lb/>
守一枝<hi>今予獨處浦陽</hi>涵碧春來應倍好何縁吟對舉清巵<lb/>
　　以詩還府推楊學士無為編辱佳篇見答謹次元<lb/>
　　韻和酬<lb/>
貪諷高吟日㡬囘辭珍轉覺意逾瑰子雲天禄慙餘地<lb/>
<pb n="KR4d0030_WYG_006-19a"/>
工部花溪揜舊才渴肺喜因秋水療病眸驚對夜光開<lb/>
今朝那獨誇榮貺更貯私囊耀後來<lb/>
　　秋日詠樓感懐<lb/>
公踰四十氣方强未怕秋風作鬢霜人物此時仍富樂<lb/>
襟懷無事可悲凉嚴塗行取青氊物末路寧同白首郎<lb/>
滿目溪山宜曠望醉提北斗挹霞漿<lb/>
搖落秋旻一望長浮空顥氣白如霜樓頭待月郡城晚<lb/>
水底有天江國凉郤恨人生如寄客未容年少即衰郎<lb/>
<pb n="KR4d0030_WYG_006-19b"/>
除非爛醉酬清景莫惜千金換斗漿<lb/>
　　和人食橘<lb/>
洞庭一夜落清霜枝上新苞葉底黄摘去金沙搏作顆<lb/>
剖來玉露結成囊嶺頭梅小酸無味渭北棃麤冷欠香<lb/>
合薦甘馨調鼎實未宜登俎奉君嘗<lb/>
　　戯贈孫師尹<lb/>
是非不到酒樽邊樗散誰呼小謫仙天上浮查空有路<lb/>
人間種秫獨無田花明緑野吟毫秃月近青樓飲帽偏<lb/>
<pb n="KR4d0030_WYG_006-20a"/>
姓字未勞金簡記聖經方倚大儒傳<lb/>
　　程舅夜見過<lb/>
風雨衡門此夜開羊曇喜報謝安來病眸強對題詩燭<lb/>
感涙頻添話舊盃江上索居空嵗月渭陽故事未塵埃<lb/>
不眠且聴寒更坐日夕相過復㡬囘<lb/>
　　苦寒<lb/>
南雪今年㡬尺高林飛壙走亦嗷嗷閭閻易冷無煙火<lb/>
巢穴雖空有羽毛對客懶能傾凍酒令人自媿着温袍<lb/>
<pb n="KR4d0030_WYG_006-20b"/>
何當萬丈縫狐貉寛作良裘覆汝曹<lb/>
　　謝知郡郎中惠酒<lb/>
禄鍾不滿俸錢慳伏臘纔周聚族艱僅足晨羞供色養<lb/>
未能日飲樂慈顔醇醲獲奉偏親夀珍重縁從太守頒<lb/>
詩雅百壺誇寵贈豈如公惠敵丘山<lb/>
　　梅<lb/>
牆邊㡬樹玉參差照眼幽花冷自宜香陣晚交風破蘂<lb/>
粉花朝濕雪融枝故人消息從誰寄造物生成似我遲<lb/>
<pb n="KR4d0030_WYG_006-21a"/>
且慰蹉跎盡詩興江樓閑笛不須吹<lb/>
　　寄劉道秘書<lb/>
夫子文章老更工六經俱逹一身窮為逃州縣時情薄<lb/>
不問田園歳計空别酒正思傾夜雪書郵忽喜寄春風<lb/>
遙知父子傳家樂郤笑當年論異同<hi>子舎良賢尤得家學</hi>
　　春盡<lb/>
江花飄去不留春海燕飛來獨語人局促年光花過眼<lb/>
飄颻生理燕謀身壯懐已入雙蓬鬢樂事還成一窖塵<lb/>
<pb n="KR4d0030_WYG_006-21b"/>
唯有濁醪存妙趣不容憂喜擾吾真<lb/>
　　涵碧閣東陽山水佳處予聞且久獨未能徃近得<lb/>
　　進士與邑官唱和詩讀之景物依然如暫經目因<lb/>
　　次元韻附諸篇之末云<lb/>
山水相和碧色鮮中間飛閣挿雲端水聲噴薄如孤瀉<lb/>
山勢巉巗復對盤吟恐昔人精魄笑<hi>劉禹錫方干詩在焉</hi>到疑盛<lb/>
夏骨毛寒流觴已徃雙魚在懷古探竒兩事干<lb/>
　　依韻答元卿<lb/>
<pb n="KR4d0030_WYG_006-22a"/>
手把君詩媿暗投為論昔㑹覺難酬巨盃既醉行無算<lb/>
大句相鏖敵固求别後溪山應故態近來寤寐憶前㳺<lb/>
致身不早真吾恥猶喜清驩尚黒頭<lb/>
　　某蒙太守盧公惠酒因作詩以謝公子仇香遽賜<lb/>
　　光和復次韻叙事酬答<lb/>
予懷天地惠何慳頼有仁侯念拙艱塵土未嘗輕俗狀<lb/>
風霜多為霽嚴顔兵厨美釀纔嘉貺子舎清吟繼寵頒<lb/>
詩酒而今諧素嗜更兼春雪滿羣山<lb/>
<pb n="KR4d0030_WYG_006-22b"/>
　　張君枉道顧予因書短篇以答來貺<lb/>
煌煌肉食有高冠附者如馳順坂丸吾子與時誠異嚮<lb/>
窮山為我肯相看更煩溢幅投璣琲自媿無門借羽翰<lb/>
努力窮年求禄仕而今行路倍云難<lb/>
　　某前日以鄙詩叙謝通判國博特垂寵和謹復依<lb/>
　　韻上答<lb/>
夫子文章卻異端横流遏盡見平湍間于風雅能臻極<lb/>
粹甚圭璋不假刋累句輒嘗論盛美賜篇還與作榮觀<lb/>
<pb n="KR4d0030_WYG_006-23a"/>
起予自媿無商學何敢言詩向杏壇<lb/>
　　送同年周濤赴吉幕<lb/>
廬陵風物素稱繁幕府雄誇列郡間從事有才詩筆健<lb/>
平時無警檄書閑清吟良足償風月曲讌應頻醉髻鬟<lb/>
行矣功名及年少未宜留意屬江山<lb/>
　　和通判國博和金華著作陪知府少卿遊北山韻<lb/>
盛府年來訟缿空等閑深入亂雲中驚禽引避前驅斾<lb/>
寶刹幽尋數畆宫飛葢塞塗溪影雜行歌聒地谷聲通<lb/>
<pb n="KR4d0030_WYG_006-23b"/>
東陽屈指風流尹前有休文後有公<lb/>
　　旱秋喜雨<lb/>
風吹旱葉作秋聲凉氣微從雨脚生赤地黄埃歸一洗<lb/>
寸心逺目覺雙清乾坤應救街前暍黎庶如逃釜内烹<lb/>
我喜南牕無俗物葛衣飄洒體還輕<lb/>
　　東陽九日寄浦江同寮<lb/>
重陽獨步上層巗目斷吾疆尚載瞻人世只能愁杜牧<lb/>
菊花豈解憶陶潛吟無舊友辭多感飲為佳辰量倍添<lb/>
<pb n="KR4d0030_WYG_006-24a"/>
旅宦七迴逢此節旋銷壯歳似磨鎌<lb/>
　　次韻國愽九日<lb/>
秋光未老已風酸還似春來料峭寒酒琖莫辭今日醉<lb/>
人心况是在時懽佳辰從古逾金重逺岫登高見黛攅<lb/>
且學牧之開口笑休因菊蘂涙䦨干<hi>白傅有眼看菊蘂重陽涙之句</hi>
　　東陽吳氏昆仲並薦詣闕<lb/>
予昔嘗推二子能試篇毎出輒嗟驚文章即日開鵬運<lb/>
兄弟同時醉鹿鳴樂善自憐心不負知人獨喜眼偏明<lb/>
<pb n="KR4d0030_WYG_006-24b"/>
來春早附登科録甲乙應聮舊姓名<lb/>
　　題公節醉鄉亭<lb/>
莫向醉鄉尋畔域古今容盡太平人沈酣天地來同處<lb/>
脫畧衣冠去卜鄰一境斷無車下土四時惟有甕頭春<lb/>
虚亭未敢從君飲猶欠陶公漉酒巾<lb/>
　　冬末郡學感懐和韻<lb/>
我向榮塗倒足行折腰尚可代深耕嗟君二紀差高第<lb/>
猶爾三冬伴後生壯志㡬多成墜鵠明年四十趁啼鶯<lb/>
<pb n="KR4d0030_WYG_006-25a"/>
金章衮衮從韋布窮逹何時不逓更<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0030_WYG_006-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祠部集巻六<lb/>
</p>
<p>
</p>
  </div>
</body>
</text>
</TEI>
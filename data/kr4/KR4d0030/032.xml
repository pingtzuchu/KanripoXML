<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集巻三十二</head>
    <p>
<pb n="KR4d0030_WYG_032-1a"/>
欽定四庫全書<lb/>
　祠部集巻三十二　　　　　宋　强至　撰<lb/>
　　䇿問<lb/>
　　試京兆府學生策問八道<lb/>
問讓者天下之美道所以息忮心而長㢘節也處夫上<lb/>
者或為之先在下者隂從以效今公卿大臣間旦受一<lb/>
命焉暮必讓讓至于三四不聼則必就噫果可讓也奚<lb/>
三四而遂至雖百十猶為之必聼焉而後已其不可讓<lb/>
<pb n="KR4d0030_WYG_032-1b"/>
而讓也是率天下以偽也其從而效者皆偽道也望忮<lb/>
心之息㢘之長難乎矣今之讓可行也不可<lb/>
問肉刑之刑慘也後世憫其體膚之㫁而去之然罪有<lb/>
大於髠黥者遂無等以處置一加而至於死於戲㫁者<lb/>
誠不可續較死不猶近輕乎若是變肉刑之慘而反重<lb/>
之豈法之得就慘與重奚適為可<lb/>
問記曰君子行禮不求變俗夫不求變俗固也然俗固<lb/>
有媺惡又可槩而不之變乎如是則固簡者得籍以為<lb/>
<pb n="KR4d0030_WYG_032-2a"/>
説覩惡俗而恬不一變焉將敺其俗以就吾體又慮夫<lb/>
安於故習有不得已而就焉者非中心樂而成變也君<lb/>
子之於禮如何為可行願以聞其説<lb/>
問戰危事也雖機變不出或先克以濟方長勺之役曹<lb/>
劌問莊公何以戰公曰小大之獄雖不能察必以情劌<lb/>
曰可以一戰噫矢石既接敵者在望驅生人而就死地<lb/>
而曰我察獄能以情可使之一戰必克乎劌之言偶取<lb/>
於當時耶遂可以為後世用兵之術耶<lb/>
<pb n="KR4d0030_WYG_032-2b"/>
問昔洚水氾濫蛇龍交人之跡禹導而行諸地中然後<lb/>
九川以濬而中國得以食河自金隄之役興其故道遷<lb/>
而横流肆者後世不絶今瀕河之地或種不得下有既<lb/>
耕殆穫而隨被水害者無虚嵗欲順其性而從其所自<lb/>
流則有毁城壊畝之患將堅其防以禦之然水行地上<lb/>
不決則溢未見其可禦也講河策者必有長利<lb/>
問孟子對齊宣王以為明堂者王者之堂欲行王政則<lb/>
勿毁噫聖人之君世其道徳仁義凡可以為治者莫不<lb/>
<pb n="KR4d0030_WYG_032-3a"/>
講鰥寡孤獨莫不皆有養雖無是堂王政可勿行乎苟<lb/>
宴然自得於九重之上弗講其所以為治之具而施仁<lb/>
弗先夫四者又可以行王政乎若是王政之行否果繫<lb/>
一堂之存毁乎否也既曰王者之堂矣於齊焉得有諸<lb/>
軻之㫖安在諸君試辯之<lb/>
問書稱鯀陻洪水汩陳其五行帝乃震怒弗畀洪範九<lb/>
疇乃錫禹噫天高乎在上將睹其赫然震威以怒鯀又<lb/>
諄諄然有所命以錫禹耶不然豈箕子之言過耶抑禹<lb/>
<pb n="KR4d0030_WYG_032-3b"/>
得九疇其取以治水者果何法耶及夫決天下之水而<lb/>
注之海然後任九州之土以定貢彼八州者先田後賦<lb/>
莫不皆有貢而兾獨反是何耶<lb/>
問夫子曰吾四十而不惑孟子曰四十不動心有以異<lb/>
乎苟無以異也是二者聖賢少時何不能必待四十而<lb/>
後可孟子以為顔淵具體而微且淵也短命是未嘗至<lb/>
四十也苟不至夫子之年已不惑則過聖人逺已烏在<lb/>
其㣲也若猶未也既未能無惑其於聖人之道有不足<lb/>
<pb n="KR4d0030_WYG_032-4a"/>
者矣烏在其能具體也諸君為辯之<lb/>
　　試徳州進士策問二道<lb/>
問儒苟名則已必欲蹈其實而不心乎治亂之原未見<lb/>
其能儒也自古皆有治亦莫不有亂治亂之來非天降<lb/>
地出直根夫君臣得失之歸爾若二帝三王之盛有治<lb/>
而無亂不待講而白孤秦五季又無足道者繇漢以迄<lb/>
于唐其間有欲治之君而無治臣或臣得矣而君失之<lb/>
於上與夫君臣一徳號為至治之極者此宜就諸君以<lb/>
<pb n="KR4d0030_WYG_032-4b"/>
考也其厯代史籍之載各按往古以對庶觀儒者之用<lb/>
心<lb/>
問鹽於海利為最巨欲利一於上而絶下之侵也故防<lb/>
峻而網逾密自竊鬻私販之興而愚民俱入於罪甚者<lb/>
或轉而為盜至制挺以殺捕間入死法而不知止何利<lb/>
之誘人也如是議者欲天下通行而商焉則又官之所<lb/>
得纔闗市之算爾是刑罰可省而利入或無㡬噫通行<lb/>
傷官禁止害私害私滋刑傷官耗利若之何其可也<lb/>
<pb n="KR4d0030_WYG_032-5a"/>
　　頌<lb/>
　　上文相公生辰頌<lb/>
某盖聞昔在宗周則有若申甫鍾神喬嶽而克宣四方<lb/>
之澤粤惟炎漢則有若蕭相儲精大昴而終厎第一之<lb/>
功皇天眷宋思佑真主和正之氣上不為景星慶雲殊<lb/>
尤之祉下不在靈芝屈軼中萃河汾是生王佐公翕受<lb/>
純粹亶為誠明入則暢衮謀裨王體以躋君於堯舜出<lb/>
則布上恩厚民徳以措世於仁夀方將施澤於無垠較<lb/>
<pb n="KR4d0030_WYG_032-5b"/>
功於無前區區周漢之佐不足為公議也惟月孟冬日<lb/>
僅盈數實公載誕之辰謹獻頌以夀夀曰<lb/>
月十為陽日九為良河汾之鄉于時發祥是生我公徳<lb/>
完道充文乎深厚志乎粹忠出殄强敵入登元輔甘雨<lb/>
早嵗和氣緜宇誕辰爰臨幅員一心祈公之夀松筠千<lb/>
尋<lb/>
　　銘<lb/>
　　鐡漏壺銘<lb/>
<pb n="KR4d0030_WYG_032-6a"/>
注之涓涓弗舎晝夜節數之正差不容罅作於熈寕庚<lb/>
戌孟夏<lb/>
　　序<lb/>
　　盧君字序<lb/>
古之人有所志且戒或寓文銘器以自謹有時而汜也<lb/>
豈若名在已稱於口而終身焉名不徒立具見君子之<lb/>
志善哉盧君之名正臣也其志於忠者歟然正之施不<lb/>
一有諫諍之正焉有議論之正焉有容色之正焉有進<lb/>
<pb n="KR4d0030_WYG_032-6b"/>
退之正焉諫諍之正過中則失亢議論之正過中則傷<lb/>
泥容色之正過中則太剛進退之正過中則近僻若是<lb/>
不得中之助亦不足云也故云既定朋友之間又為字<lb/>
以稱道使聞而知所表焉予於盧君則友也字君字職<lb/>
請字曰中甫君方屈才佐一邑他日立朝廷事人主使<lb/>
人稱之曰盧某正人也則君之名不虚命又曰正而且<lb/>
得中則予之字不虚表中甫其勉之皇祐三年正月十<lb/>
二日餘杭某序<lb/>
<pb n="KR4d0030_WYG_032-7a"/>
　　呉三班字序<lb/>
致政宫師杜公昔為樞密使今三班呉君嘗給事其府<lb/>
謹㢘敏慧能自得公意故未嘗以吏視君問因視側命<lb/>
之名曰希逺公㫖必曰功名事業在希其逺者而不以<lb/>
近器期君也今諮字於䝉請字曰伯强何則適千里者<lb/>
在足力之强爾否則跬歩不能到君子之於逺業亦曰<lb/>
自强而已矣皇祐五年六月二十四日友生强某序<lb/>
　　送監征錢宗哲序<lb/>
<pb n="KR4d0030_WYG_032-7b"/>
人心之仁均有也然而不能者利奪之爾闗征之吏探<lb/>
囊發篋索人之隠其心豈索不仁哉盖曰賞格誘之爾<lb/>
今有司之令主闗征者月校季比嵗終㑹其祼視前嵗<lb/>
之増减以為殿最課増有厚賞惟恐搜隠之不至仁何<lb/>
預我哉浦陽在婺為窮山商旅之過婺者多道旁邑故<lb/>
闗征之官常病嵗課益張其防伺人之來間有一觸者<lb/>
則必傾囊倒篋算緡而去譬夫設機待獸中則不擇故<lb/>
商旅益不來常嵗之課益不登獨錢君宗哲之莅是局<lb/>
<pb n="KR4d0030_WYG_032-8a"/>
其術大抵本仁誼且曰籠商之術在寛不在急急則吏<lb/>
與商為表裏將寡取其賄而私縱之寛則商喜輸官而<lb/>
吏無以為私計宗哲持是術凡商旅之過者必裁减其<lb/>
數而征之繇是皆願出其塗而常嵗之課愈登羡四方<lb/>
之商率稱宗哲為材官又浦陽俗善織凡補吏者指此<lb/>
邑為膏潤其空槖而來盈装而歸者前後或相繼獨宗<lb/>
哲解官去家儲無擔石吏負而隨者皆先世賜書與父<lb/>
祖誥軸一邑之民愈以宗哲為㢘吏宗哲嘗語予我高<lb/>
<pb n="KR4d0030_WYG_032-8b"/>
祖挈東南之籍歸天子始有功王室厥後用直言登科<lb/>
選者一門凡三人故家聲大于當世今我階䕃籍列冗<lb/>
官苟復規規嵗課覬賞格之及寜獨媿吾門抑豈不貽<lb/>
仁誼之羞耶故學不喜章句仕不圖苟進惴惴焉唯弗<lb/>
紹家世之烈為懼以是宗哲能文善詩卓然有逺器噫<lb/>
能言宗哲之材而不能知其㢘者四方之商也能知其<lb/>
廣而不能知其文者一邑之民也知材與㢘而復能知<lb/>
其有文且仁者予也於其行并取行商居民之誦以為<lb/>
<pb n="KR4d0030_WYG_032-9a"/>
序云至和乙未三月十一日浦江令强某㡬聖題<lb/>
　　劉君仙尉字序<lb/>
世治安則士得伸其藴而見貴於時自古竒偉士或遭<lb/>
世不幸避冦干戈之際窮死巖谷之下而其藴意不得<lb/>
伸者衆矣宋興垂百載天下號無事東南之民不識兵<lb/>
革西北貢享不絶於廷士遭此時真治安矣劉君生綺<lb/>
紈家既得為太平之臣而名復以世安命君是名得其<lb/>
實矣今一命尉武川武川邑小事簡固宜以學問自力<lb/>
<pb n="KR4d0030_WYG_032-9b"/>
異日效古人乗軺上書一伸于當時不徒為治安之士<lb/>
矣請以伸之為君字苟名與字兩得其實則得不為虚<lb/>
矣劉君其勉之至和二年三月二十七日浦江令强某<lb/>
序<lb/>
　　送嚴公裕序<lb/>
每天下詔貢士而吾鄉應者不下二百人其選而升禮<lb/>
部者十二人而已吾友公裕嘗預焉既而十二人者偕<lb/>
試於禮部禮部總天下貢士之籍其數纔三千餘其選<lb/>
<pb n="KR4d0030_WYG_032-10a"/>
而進於天子者不下七百餘公裕弗預焉議者曰十五<lb/>
而取一焉公裕得之五取一焉公裕乃失之豈其命耶<lb/>
不然何得於寡取而失之多取也為公裕父母兄弟者<lb/>
亦曰命朋友於公裕者亦曰命公裕亦自惑於其命而<lb/>
已耳昔有習舟者往來絶大江未嘗或失也一旦猝與<lb/>
風濤遇篙亂檝横既覆厥載歸而嘆曰自吾汎大江而<lb/>
吾舟未嘗危也今特為風濤之困爾豈吾術未至耶毁<lb/>
檝折篙不復習舟事客有笑於旁者曰夫操舟患不工<lb/>
<pb n="KR4d0030_WYG_032-10b"/>
爾苟工焉則之江之河之巨海無不利寜有利於安流<lb/>
而敗於驚波哉子弗汝咎而尤風濤今而後吾將見子<lb/>
不能舟斷港寜復大江之能絶乎於是舟者釋然悟再<lb/>
拜為客謝治篙整檝畢力於舟事期於工而止焉予與<lb/>
公裕别十年矣今嵗詔罷貢士而公裕自婺過予道所<lb/>
為學則粹然其正矣出所為文則曄然其冨矣殆非予<lb/>
昔别之公裕然獨所謂取名之術者若將易而不為耶<lb/>
未㡬告歸因語之曰士患業不精業苟精即於鄉於禮<lb/>
<pb n="KR4d0030_WYG_032-11a"/>
部於天子之廷何試而不可安有工於其鄉而拙於禮<lb/>
部哉今公一衂而弛其亦由風濤而毁篙檝者歟寜知<lb/>
無竊笑於傍者公裕亦幡然悟再拜為吾謝而去<lb/>
　　送邵秀才序<lb/>
予官泗四方之學者與其州之士凡過予不言其他而<lb/>
輙及賦彼果不能其他而惟賦之知固不足怪苟畧其<lb/>
他而止予以知賦其待人既薄其自處必不厚向予之<lb/>
於賦豈好為而求其能且工哉偶作而偶能爾始用此<lb/>
<pb n="KR4d0030_WYG_032-11b"/>
科等既得其方捨而專六經之㣲鉤聖言之深發而為<lb/>
文章行而為事業所謂賦者烏復置吾齒牙哉譬嘗為<lb/>
盜者今既為良民有人道向時之為必頸漲面赤惡人<lb/>
之訐也秀才邵君自楚及門貺予以書其間多易春秋<lb/>
發明聖人之道無一及前之云者待人既厚其自處果<lb/>
不薄今還楚有待予若前者一為予辯之<lb/>
　　送向秘丞序<lb/>
民不見治其原在州縣之情分州者曰縣吾統事無便<lb/>
<pb n="KR4d0030_WYG_032-12a"/>
不利檄一下責縣之必從縣者曰縣自有政檄如予何<lb/>
事不問當否一切欲違州故州病勢削縣患氣沮上下<lb/>
交闘戾而民不得見治儻州可行縣曰必不可行縣曰<lb/>
是州曰非州忘其勢縣抑其氣唯其當而從焉則上下<lb/>
交相通而治可見一賢一否不能獨治州縣俱賢焉而<lb/>
後治今范公鎮青社向侯為屬縣范公屈廊廟之尊就<lb/>
一郡固不識州之所以謂勢也向侯之台輔之後領一<lb/>
邑固不識縣之所以謂氣也而又向侯志古力學處事<lb/>
<pb n="KR4d0030_WYG_032-12b"/>
有本末得天下之賢而事之范公斂大施小獲竒材為<lb/>
官屬州縣之情將合如符節青之民其見大治豈止上<lb/>
下相通而已哉<lb/>
　　純甫仙尉正性齋序<lb/>
室以齋名無他也盖居之者内焉諸心外焉諸身藏焉<lb/>
為萬慮行焉為萬事無不潔齋而居之也苟身黷于貨<lb/>
心溺于偽慮發而不端事行而不正獨㤗然以居是有<lb/>
齋名而無齋實矣純甫名家子一命尉此邑因即署東<lb/>
<pb n="KR4d0030_WYG_032-13a"/>
舊宇葺以為齋六經置諸前羣史列左右純甫日居其<lb/>
間取詩之無邪以秉心禮樂之中和以治身易之精微<lb/>
以端慮春秋之斷以行事書之洪範以蹈中其考諸往<lb/>
古則姦邪雖死我得以筆誅忠骨雖朽我景其遺烈是<lb/>
無愧于齋實矣顧其名猶缺且諮于予予曰夫身末也<lb/>
心本也性之於心又本也性正則心正心正則其身與<lb/>
事無不正也宜以正性名君齋若乃苟華榱桷苟積圖<lb/>
史動静不由于正則非予所以名齋之意也<lb/>
<pb n="KR4d0030_WYG_032-13b"/>
　　考徳集序<lb/>
熈寜八年六月甲寅魏國公獻韓公薨訃聞皇帝震悼<lb/>
追榮送終皆軼舊典既𦵏親為製文刻石以褒大之所<lb/>
以哀寵之意甚厚自朝廷三事大夫以及四方閭巷之<lb/>
士婦人孺子知公名莫不嘆息相與感動顔色而公所<lb/>
素厚者則皆匍匐㑹哭於其堂或不得往則瞻望歔欷<lb/>
寓使人以祭將葬又皆為詩以抒其哀於是其孤戴上<lb/>
之施且榮卿士大夫之能盡於公也既類次上賜録而<lb/>
<pb n="KR4d0030_WYG_032-14a"/>
為集又裒卿士大夫所為文詩以屬公之故吏强某而<lb/>
序之謹名其集曰考徳而言曰宋興四世仁宗以恭儉<lb/>
慈仁繼承於上而公以碩徳偉望感㑹于下君臣一心<lb/>
遂被顧託建萬世之利定二帝之策而社稷以尊人神<lb/>
有主此其功業與日月並明與天地並乆雖前世顧命<lb/>
大臣載在冊書磊落駿偉者不能過也若夫結髪從事<lb/>
以暨白首出入將相垂四十年深謀達識動中機㑹忠<lb/>
厚樂易人化其徳寛而有制剛而無虐小心大度夷險<lb/>
<pb n="KR4d0030_WYG_032-14b"/>
一節卒能佐佑三后格于皇天有勲于王有功于國有<lb/>
庸在民此則前世顧命大臣有不能及也至于功大而<lb/>
志愈虛位高而身愈降多財而愈貧既老而愈壯則又<lb/>
合於伊尹之不以寵利居成功周公之不驕吝孔子之<lb/>
年彌高而徳彌劭可謂有始有卒者也公之徳業誄于<lb/>
太常著在史官金石有銘旂常有紀宜其暴耀震顯傳<lb/>
於無窮而某又以為考徳於斯集者盖公所最著者固<lb/>
已溢於人之耳目至於㣲言片善雖一介之寡有學士<lb/>
<pb n="KR4d0030_WYG_032-15a"/>
大夫終身弗能及者而公則具有焉然不可以一言盡<lb/>
也是集作者非一人述者非一辭合而觀之巨細悉傋<lb/>
後世窺公之全者繇斯文以求之不為無補則名曰考<lb/>
徳其有不可者乎公之門人多一時豪傑之士而其孤<lb/>
乃獨以此屬於某豈以某從公為最久識公行事為最<lb/>
詳而某亦貪於頌述功徳以稱公始終待遇之意故輙<lb/>
忘其材之淺陋言之樸鄙以為之序<lb/>
　　跋<lb/>
<pb n="KR4d0030_WYG_032-15b"/>
　　跋大名縣主簿石亢之東齋巻後<lb/>
亢之治平間與予令尉元城者也於是乎兩人者交甚<lb/>
好其相從未嘗一日不懽也乆之予辟京兆後亢之喪<lb/>
其親以去相望千百里之外竊以為他時縱得游豈復<lb/>
如前日之數也熈寜已酉春予隨司徒魏國公府來魏<lb/>
居無何亢之亦主簿大名以吾兩人者如逸羽驚鱗東<lb/>
西奔逐復相逢於茂林滄海乃其所不意爾知必散易<lb/>
得而偶聚之為難也故情愈好好而遊愈以密一日亢<lb/>
<pb n="KR4d0030_WYG_032-16a"/>
之徹腐屋敞新構揭以為東齋家藏圖史左右而前後<lb/>
疎忩浄榻據依而坐卧䕃有翠栢之景濯有小池之流<lb/>
亢之且不得而獨有復與予共於此每幕府無事未嘗<lb/>
輙舎此以不來也亢之修潔明俊自其祖而上二世連<lb/>
執大政能俛首州縣不知其貴家子也於戲使亢之而<lb/>
出於先世方盛之時其附而遊也必苟取勢利謟言媚<lb/>
道或因以驕其志氣寜若今日為亢之者無可附之勢<lb/>
可希之利耶凡予之相從也亦曰無可苟而來正言直<lb/>
<pb n="KR4d0030_WYG_032-16b"/>
道更益而迭進則吾兩人共樂於一齋之中豈不裕如<lb/>
哉<lb/>
　　記<lb/>
　　漣水軍監轉般鹽倉題名記<lb/>
海利鹽最為巨故法有禁私煑欲利一於公而防民之<lb/>
至也雖食者必市於官矧敢商焉若是官鹽之流通不<lb/>
可一日而息也漣水轉般倉受四塲之鹽其石常二十<lb/>
餘萬以友下淮數州之用苟出納不謹則吏得以乗慢<lb/>
<pb n="KR4d0030_WYG_032-17a"/>
而攘取於其間般運不時則民闕其用而公家之利亦<lb/>
乏然倉興厯二十有九年鹽官凡十有九人至於能究<lb/>
吏弊以謹出納足公利以時般運而數州之用未嘗一<lb/>
日闕者何耶盖官舉於省則所得皆材吏嵗滿有賞格<lb/>
人人思懋力爾殿省丞張公繇鹽局權泗倅某為獄官<lb/>
間以獄事詣公因從容語倉事且曰予與同職供奉官<lb/>
和侯議欲第其官之名氏而誌諸壁子其為我記之某<lb/>
不敢讓謹記云年月日具位某題<lb/>
<pb n="KR4d0030_WYG_032-17b"/>
　　湖州徳清縣覺華寺藏記記<lb/>
吾聞聖人之書曰經荀孟而下不預焉經常也盖言彌<lb/>
天地亘萬世可常行之爾然則經之稱尊矣而諸佛之<lb/>
書無小大統名曰經其尊抑甚矣吾聖人之書其言修<lb/>
身誠意經國家治天下之術備矣惟賢者能知其説彼<lb/>
愚者投其書墜諸地雖千百過之孰肯一援手以置安<lb/>
處謂其無益於已也佛之書窮死生論報應其言曰今<lb/>
世修其善來世享某福今世作某惡來世獲某罪某書<lb/>
<pb n="KR4d0030_WYG_032-18a"/>
在前雖甚愚不敢䙝視必稽首而對之口不潄不誦手<lb/>
不盥不執謂其能罪福于已也凡數口之家數家之聚<lb/>
未有不蓄其書而奉焉矧浮屠之舎哉湖州徳清縣覺<lb/>
華寺佛之徒曰昭序自落髪已能悚然服其師之教既<lb/>
尸寺事又能募錢若干緡購其書若干巻為髹函鈿軸<lb/>
以華之復嚴一室其所謂藏者類而聚焉故觀者益信<lb/>
嚮誦者益精進逮訖事以記屬予予嘉佛之書能信千<lb/>
百嵗今昭序復能尊其師之書使益信於人是為其徒<lb/>
<pb n="KR4d0030_WYG_032-18b"/>
有力於師矣遂為記云至和二年三月二十六日記<lb/>
　　湯隂縣思賢堂記<lb/>
龍圖閣直學士㑹稽陸公嘗為令湯隂公去愛留久而<lb/>
民思思公不得見輙寓其情於物凡過公昔所居堂必<lb/>
徘徊想像若有所戀而不能去今令張漸伯因民之所<lb/>
慕榜其堂曰思賢去年公解常山帥節移鎮全蜀過故<lb/>
治邑邑民歡呼焚香夾道争拜馬首噫公之不為邑久<lb/>
矣雖有餘風遺愛在民耳目其觀迎而望拜者未必盡<lb/>
<pb n="KR4d0030_WYG_032-19a"/>
當時之人猶喜公若是使其人盡嘗親被公惠與其方<lb/>
去邑之時其喜若思宜如何也公為詩以道邑民之勤<lb/>
漸伯并刋諸石始公能以善政使民思今漸伯能名堂<lb/>
以慰民之所以思民之思止於跡漸伯能思公所以為<lb/>
賢而履其實苟去而他日過此安知不能使湯隂人如<lb/>
望陸公於前日也陸公字介夫名詵熈寜三年四月初<lb/>
六日記<lb/>
　　重建左藏庫記<lb/>
<pb n="KR4d0030_WYG_032-19b"/>
大名河北之要處為官府必高甍巨桷相望以稱别都<lb/>
之雄又其聚人也廣其養兵也衆金繒泉布之蓄與夫<lb/>
每嵗十七縣常賦之入海輸而山委所謂左藏庫者宜<lb/>
壯而嚴乃旁雜吏舎偪隘衙門之側嘗比舎火延燎㡬<lb/>
殆今司徒侍中魏國公居守封國㑹主藏吏白状願得<lb/>
更造因按有羡數者兵㡬何官所自有者材㡬何者兵<lb/>
足吾使材足吾用可不賦吾民而辦吾事矣一日條所<lb/>
宜改作之状請於朝報可遂易其故處而新之匠出於<lb/>
<pb n="KR4d0030_WYG_032-20a"/>
心巧隨於目崇庳廣袤之勢無一不中度四無附居閎<lb/>
爽軒豁出納之令不戒自謹受藏於内者得以安置如<lb/>
律而左藏庫屹然雄眡一府非他屋可並凡為楹百一<lb/>
十有七始作於熈寜二年十月之丙申訖工於三年三<lb/>
月之丙午在城廵檢魏繼宗實董役事奉行規制無尺<lb/>
寸不如指者初河朔饑天子處公北門以四路三十四<lb/>
州之人全屬公撫民嵗穰爰及興作為政信有先後哉<lb/>
方公坐廟堂時聞天下某事有未便或人以為便而事<lb/>
<pb n="KR4d0030_WYG_032-20b"/>
未舉雖出京師數千百里之外必立罷而即行之矧是<lb/>
庫既在公宇下又始當騶馭六纛出入往來之道目擊<lb/>
其陋且非所宜處其圖新而侈舊去彼而就此也宜慮<lb/>
之已熟况主吏有請所以庫成居諸役之先公特為字<lb/>
二十門揭一字有倫有訓有司成誦足以為官箴云公<lb/>
以本末俾某書屢辭不獲聴故書熈寜三年四月十一<lb/>
日謹記<lb/>
　祠部集巻三十二<lb/>
</p>
<p>
</p>
  </div>
</body>
</text>
</TEI>
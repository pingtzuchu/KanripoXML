<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祠部集</head>
    <p>
<pb n="KR4d0030_WYG_000-1a"/>
欽定四庫全書　　　　　　集部三<lb/>
　祠部集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案祠部集三十五巻宋强至撰至字<lb/>
　　　　幾聖錢唐人官至三司户部判官尚書祠部<lb/>
　　　　郎中宋史不為立傳曽鞏序稱其為韓琦所<lb/>
　　　　知常引入幕府自助今世所傳韓忠獻遺事<lb/>
　　　　即至所撰其歴官本末見於集中者大約登<lb/>
<pb n="KR4d0030_WYG_000-1b"/>
　　　　第後謁選得泗掾以薦令浦江東陽元城諸<lb/>
　　　　邑又嘗入為京曹從韓琦辟入陜西幕府其<lb/>
　　　　上河北都運元給事書所云四歴州縣三任<lb/>
　　　　部屬者可以見其生平大槩至為大賢所嘉<lb/>
　　　　契其才品卓有可稱而所作奏牘之文曲折<lb/>
　　　　疏鬯切中事情尤為有禆世用杭州志稱韓<lb/>
　　　　琦出鎮時上奏及他書皆至屬稿琦乞弗散<lb/>
　　　　青苗錢神宗閲之曰此必强至之文也因出<lb/>
<pb n="KR4d0030_WYG_000-2a"/>
　　　　其疏以示宰臣新法幾罷是固琦之忠誠惻<lb/>
　　　　怛足以感動人主而至之文章懇摯亦有以<lb/>
　　　　助之集中諸體詩沈鬱頓挫氣格頗髙在北<lb/>
　　　　宋諸家中尤可别樹一幟觀所作送邵秀才<lb/>
　　　　序稱初為鄉試舉首賦出四方皆傳誦之既<lb/>
　　　　得第恥以賦見稱乃專力六經發為文章有<lb/>
　　　　譽其賦者輒頸漲面赤惡其薄已是其屏斥<lb/>
　　　　時好力追古人實有毅然以著作自命者宜<lb/>
<pb n="KR4d0030_WYG_000-2b"/>
　　　　其根柢之深厚若此也宋史藝文志馬端臨<lb/>
　　　　經籍考俱載祠部集四十巻文淵閣書目尚<lb/>
　　　　著於録其後遂湮沒不傳近時厲鶚撰宋詩<lb/>
　　　　紀事僅從髙似孫蟹畧方回瀛奎律髓採録<lb/>
　　　　二詩而其他均未之見今從永樂大典各韻<lb/>
　　　　中裒輯編綴得詩文數百篇雖原目久佚無<lb/>
　　　　由知其完闕而準計巻帙當尚存十之八九<lb/>
　　　　謹分類排纂釐為三十五巻而稍据其出處<lb/>
<pb n="KR4d0030_WYG_000-3a"/>
　　　　之迹以為詮次庶知人論世者猶得考見其<lb/>
　　　　崖略焉乾隆四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0030_WYG_000-4a"/>
祠部集原序<lb/>
幾聖諱至姓強氏餘杭人幾聖字也為三司戸部判官<lb/>
尚書祠部郎中既沒其子浚明集其遺文為四十巻屬<lb/>
予序幾聖少貧能自謀學為進士材㧞出輩類出輒收<lb/>
其科其文詞大傳於時及為吏未嘗不以其間益讀書<lb/>
為文尤工於詩句出驚人世皆推其能然最為相國韓<lb/>
魏公所知魏公既罷政事鎮京兆及徙鎮相魏常引幾<lb/>
聖自助魏公喜為詩每合屬士大夫賓客與游多賦詩<lb/>
<pb n="KR4d0030_WYG_000-4b"/>
以自見其屬而和之者幾聖獨思致逸發若不可追躡<lb/>
魏公未嘗不歎得之晩也其在幕府魏公每上奏天子<lb/>
以歲時慶賀候問及為書記以通四方之好幾聖為屬<lb/>
藁草必聲比字屬曲當繩墨然氣質渾渾不見刻畫逺<lb/>
近多稱誦之及為他文若誌銘序記䇿問學士大夫則<lb/>
簡古典則不少貶以就俗其所長兼人如此魏公數薦<lb/>
之朝廷以謂宜在館閣然未及用魏公既薨之明年幾<lb/>
聖亦以疾卒幾聖之遺文在魏公幕府為最多故序亦<lb/>
<pb n="KR4d0030_WYG_000-5a"/>
特反復見之覽者可推而考之也其行治官世已著於<lb/>
誌幾聖之葬者故此不著元豐三年七月五日亳州樗<lb/>
堂曾鞏序<lb/>
</p>
<p>
</p>
  </div>
</body>
</text>
</TEI>
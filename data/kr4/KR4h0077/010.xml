<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古賦辯體巻十</head> <lb/>
    <p>
<pb n="KR4h0077_WYG_010-1a"/>
欽定四庫全書<lb/>
　古賦辯體巻十<lb/>
　　　　　　　　　　　　　元　祝堯　撰<lb/>
　　外録下<lb/>
　　　文<lb/>
　昔漢賈生投文而後代以為賦葢名則文而義則賦<lb/>
　也是以楚辭載韓栁諸文以為楚聲之續豈非以諸<lb/>
　文並古賦之流歟今故録歴代文中之有賦義者于<lb/>
<pb n="KR4h0077_WYG_010-1b"/>
　此若夫賦中有文體者反不若此等之文為可入於<lb/>
　賦體云<lb/>
　　　六朝孔德璋<hi>名稚圭</hi>
　　北山移文<lb/>
　　　<hi>北山者建康蔣山是也時周顒彦倫嘗隠此山後應名為海鹽令以事赴京欲再經此山徳璋</hi>
　　　<hi>以彦倫不能終其隠節為此山之羞遂假山靈為言作移文以絶之迂齋云此篇當看節奏紆</hi>
　　　<hi>餘虛字轉摺然造語騷麗下字新竒所當詳味愚謂語麗字新乃六朝人所長亦所宜學但不</hi>
　　　<hi>可專事此爾</hi>
<pb n="KR4h0077_WYG_010-2a"/>
鍾山之英草堂之靈馳煙驛路勒移山庭夫以耿介拔<lb/>
俗之標瀟灑出塵之想度白雪以方潔干青雲而直上<lb/>
吾方知之矣若其亭亭物表皎皎霞外芥千金而不盼<lb/>
屣萬乗以如脱聞鳳吹於洛浦值薪歌於延瀨固亦有<lb/>
焉豈期終始參差蒼黄反覆淚翟子之悲慟朱公之哭<lb/>
乍迴跡以心染或先貞而後黷何其繆哉嗚呼尚生不<lb/>
存仲氏長往山阿寂寥千載誰賞世有周子雋俗之士<lb/>
既文既博亦𤣥亦史然而學遁東魯習隠南郭竊吹草<lb/>
<pb n="KR4h0077_WYG_010-2b"/>
堂濫巾北嶽誘我松桂欺我雲壑雖假容於江臯乃纓<lb/>
情於好爵其始至也將欲排巢父拉許由傲百氏蔑王<lb/>
侯風情張日霜氣横秋或歎幽人長往或怨王孫不游<lb/>
談空空於釋部覈𤣥𤣥於道流務光何足比涓子不能<lb/>
儔及其鳴騶入谷鶴書赴壠形馳魄散志變神動爾乃<lb/>
眉軒席次袂聳筵上焚芰製而裂荷衣抗塵容而走俗<lb/>
狀風雲凄其帶憤石泉咽而下愴望林巒而有失顧草<lb/>
木而如喪至其紐金章綰墨綬<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>屬城之雄冠百里之首<lb/>
<pb n="KR4h0077_WYG_010-3a"/>
張英風於海甸馳妙譽於淛右道帙長擯法筵久埋<lb/>
敲朴喧囂犯其慮牒訴倥傯裝其懐琴歌既斷酒賦無<lb/>
續常綢繆於結課每紛綸於折獄籠張趙於往圖架卓<lb/>
魯於前籙希蹤三輔豪馳聲九州牧使我髙霞孤映明<lb/>
月獨舉青松落隂白雲誰侣澗户摧絶無與歸石逕荒<lb/>
凉徒延佇至於還飈入幕寫霧出楹蕙帳空兮夜鶴怨<lb/>
山人去兮曉猿驚昔聞投簮逸海岸今見解蘭縛塵纓<lb/>
於是南嶽獻嘲北隴騰笑列壑爭譏攢峯聳誚慨游子<lb/>
<pb n="KR4h0077_WYG_010-3b"/>
之我欺悲無人以赴弔故其林慙無盡澗愧不歇秋桂<lb/>
遣風春蘿罷月騁西山之逸議馳東臯之素謁今又促<lb/>
裝下邑浪拽上京雖情投於魏闕或假步於山扃豈可<lb/>
使芳杜厚顔薜荔䝉恥碧嶺再辱丹崖重滓塵遊躅於<lb/>
蕙路汙緑池以洗耳宜扃岫幌掩雲闗斂輕霧藏鳴湍<lb/>
截來轅於谷口杜妄轡於郊端於是叢條瞋膽疊穎怒<lb/>
魄或飛柯以折輪乍低枝而掃迹請迴俗士駕為君謝<lb/>
逋客<lb/>
<pb n="KR4h0077_WYG_010-4a"/>
　　　唐李遐叔<hi>名華</hi>
　　弔古戰場文<lb/>
　　　<hi>遐叔與蕭頴士齊名世號蕭李遐叔文辭綿麗少宏傑氣穎士俊爽自肆時謂不及頴士遐叔</hi>
　　　<hi>自疑過之常作弔古戰場文托之古人雜以梵書之庋以示頴士問曰今誰可及頴士曰君若</hi>
　　　<hi>精思便可至矣遐叔愕然而服愚謂此篇文體雖多然用賦之體亦不少分其文而取其賦儘</hi>
　　　<hi>有以露筆端處詳玩自見</hi>
浩浩乎平沙無垠夐不見人河水縈帶羣山糾紛黯兮<lb/>
慘悴風悲日曛蓬斷草枯凜若霜晨鳥飛不下獸挺亡<lb/>
<pb n="KR4h0077_WYG_010-4b"/>
羣亭長告余曰此古戰場也常覆三軍往往鬼哭天隂<lb/>
則聞傷心哉秦歟漢歟將近代歟吾聞夫齊魏徭戍荆<lb/>
韓召募萬里奔走連年暴露沙草晨牧河氷夜渡地濶<lb/>
天長不知歸路寄身鋒刃腷臆誰訴秦漢而還多事四<lb/>
夷中州耗斁無世無之古稱戎夏不抗王師文教失宣<lb/>
武臣用竒竒兵有異於仁義王道迂濶而莫為嗚呼噫<lb/>
嘻吾想夫北風振漠胡兵伺便主將驕敵期門受戰野<lb/>
竪旄旗川迴組練法重心駭威尊命賤利鏃穿骨驚沙<lb/>
<pb n="KR4h0077_WYG_010-5a"/>
入面主客相搏山川震眩聲折江河勢崩雷電至若窮<lb/>
隂凝閉凜冽海隅積雪没脛堅氷在鬚鷙鳥休巢征馬<lb/>
踟蹰繒纊無温墮指裂膚當此苦寒天假强胡憑陵殺<lb/>
氣以相翦屠徑截輜重横攻士卒都尉新降將軍復没<lb/>
屍填巨港之岸血滿長城之窟無貴無賤同為枯骨可<lb/>
勝言哉鼓衰兮力盡矢竭兮弦絶白刃交兮寶刀折兩<lb/>
軍蹙兮生死決降矣哉終身夷狄戰矣哉暴骨沙礫鳥<lb/>
無聲兮山寂寂夜正長兮風淅淅魂魄結兮天沈沈鬼<lb/>
<pb n="KR4h0077_WYG_010-5b"/>
神聚兮雲幕幕日光寒兮草短月色苦兮霜白傷心慘<lb/>
目有如是耶吾聞之牧用趙卒大破林胡開地千里<lb/>
遁逃匈奴漢傾天下財殫力痡任人而已其在多乎周<lb/>
逐獫狁北至太原既城朔方全師而還飲至策勲和樂<lb/>
且閑穆穆棣棣君臣之間秦起長城竟海為闗荼毒生<lb/>
靈萬里朱殷漢擊匈奴雖得隂山枕骸遍野功不補患<lb/>
<hi>平聲</hi>蒼蒼烝民誰無父母提攜捧負畏其不壽誰無兄弟<lb/>
如足如手誰無夫婦如賔如友生也何恩殺之何咎其<lb/>
<pb n="KR4h0077_WYG_010-6a"/>
存其没家莫聞知人或有言將信將疑悁悁心目寢寐<lb/>
見之布奠傾觴哭望天涯天地為愁草木悽悲弔祭不<lb/>
至精魂無依必有凶年人其流離時邪命邪從古如斯<lb/>
為之奈何守在四夷<lb/>
　　　唐韓退之<lb/>
　　弔田横文<lb/>
　　　<hi>晁氏曰愈有大志不為世知故行經横墓感其義髙能得士而為文以弔之時唐宰相董晉為</hi>
　　　<hi>汴州纔奏愈從事愈終始感遇稱隴西公而不姓後從裴度亦自謂知己然後終不引愈共天</hi>
<pb n="KR4h0077_WYG_010-6b"/>
　　　<hi>下事故躊躇發憤太息於區區之横以謂夫茍如横之好士天下將有賢於五百人者至焉愚</hi>
　　　<hi>謂此篇雖無他寄託亦有賦中之風義</hi>
事有曠百世而相感者余不自知其何心非今世之所<lb/>
稀孰為使余歔欷而不自禁余既博觀乎天下曷有庶<lb/>
幾夫子之所為死者不復生嗟余去此其從誰當秦氏<lb/>
之敗亂得一士而可王何五百人之擾擾而不能脱夫<lb/>
子於劍鋩抑所寶之非賢亦天命之有常昔闕黨之多<lb/>
士孔聖亦云其遑遑茍余行之不迷雖顛沛其何傷自古死<lb/>
<pb n="KR4h0077_WYG_010-7a"/>
者非一夫子至今有耿光跽陳辭而薦酒魂髣髴其來享<lb/>
　　　唐栁子厚<lb/>
　　弔屈原文<lb/>
　　　<hi>晁氏曰宗元得罪與昔人離讒去國者異其弔原殆困而知悔者其辭慙矣愚謂此篇亦用比</hi>
　　　<hi>賦體而雜出於風興之義其迹原之心亦頗得之晦翁嘗稱揚栁於楚辭逼真必非茍言者</hi>
後先生葢千祀兮余再逐而浮湘求先生之汨羅兮擥<lb/>
衡若以薦芳願荒忽之顧懐兮冀陳辭而有明<hi>叶音芒</hi>先<lb/>
生之不從世兮惟道是就支離搶攘兮遭世孔疚華蟲<lb/>
<pb n="KR4h0077_WYG_010-7b"/>
薦壤兮進御羔袖牝雞咿嚘兮孤雄束咮哇咬環觀兮<lb/>
䝉耳大吕堇喙以為羞兮焚棄稷黍犴獄之不知避兮<lb/>
宫庭之不處陷塗藉穢兮榮若繡黼榱折火烈兮娭娭<lb/>
笑語讒口之嘵嘵兮惑以為咸池便媚鞠恧兮美愈西<lb/>
施謂謨言之怪誣兮反置瑱而逺違匿重痼以諱避兮<lb/>
進俞緩之不可為何先生之凜凜兮厲鍼石而從之仲<lb/>
尼之去舍魯兮曰吾行之遲遲栁下惠之直道兮又焉<lb/>
往而可施今夫世之議夫子兮曰胡隠忍而懐斯惟達<lb/>
<pb n="KR4h0077_WYG_010-8a"/>
人之卓軌兮固僻陋之所疑委故都以從利兮吾知<lb/>
先生之不忍立而視其覆墜兮又非先生之所志窮<lb/>
與達故不渝兮夫惟服道以守義矧先生之悃愊兮<lb/>
滔大故而不貳沈璜瘞珮兮孰幽而不光荃蕙蔽匿<lb/>
兮胡久而不芳先生之貌不可得見兮猶髣髴其文<lb/>
章託遺編而歎喟兮渙余涕之盈眶呵星辰而驅詭<lb/>
怪兮夫孰救於崩亡何揮霍雷電兮茍為是之荒茫<lb/>
耀姱辭之曭朗兮世果以是之為狂哀余衷之坎坎<lb/>
<pb n="KR4h0077_WYG_010-8b"/>
兮獨藴憤而増傷諒先生之不言兮後之人又何望<lb/>
忠誠之既内激兮抑銜忍而不長芉為屈之幾何兮<lb/>
胡為獨焚其中腸吾哀今之為仕兮庸有慮時之否<lb/>
臧食君之禄畏不厚兮悼得位之不昌退自服以黙<lb/>
黙兮曰吾言之不行既媮風之不可去兮懐先生之<lb/>
可忘<lb/>
　　弔萇𢎞文<lb/>
　　　<hi>萇𢎞周靈王之賢臣為劉文公之屬大夫文公與𢎞欲城成周使告于晉魏獻子涖政悦萇𢎞</hi>
<pb n="KR4h0077_WYG_010-9a"/>
　　　<hi>而與之合諸侯于狄泉衞彪傒曰萇𢎞其不殁乎天之所壊不可支也及范中行之難周人殺</hi>
　　　<hi>萇𢎞莊周云萇𢎞死藏其血三年而化為碧葢語其忠誠然也子厚哀𢎞以忠死故弔之云愚</hi>
　　　<hi>謂此文皆用比賦義</hi>
有周之羸兮邦國異圖臣乗君則兮王易為侯威强逆<lb/>
制兮鬱命轉幽疹蠱膠密兮肝膽化仇奸權䝉貨兮忠<lb/>
勇以劉伊時云幸兮大夫之羞嗚呼危哉河渭潰溢兮<lb/>
横軀以抑嵩髙折陊兮舉手排直壓溺之不慮兮堅剛<lb/>
以為式知死不可撓兮明章人極夫何大夫之炳烈兮<lb/>
<pb n="KR4h0077_WYG_010-9b"/>
王不悟夫讒賊卒施快於剽狡兮怛就制乎强國松栢<lb/>
之斬刈兮蓊茸欣植盜驪折足兮罷駑抗臆鷙鳥之髙<lb/>
翔兮㜸狐惴而不食竊畏忌以羣朋兮夫孰病百而申<lb/>
一挺寡以校衆兮古聖人之所難援羸以威傲兮茲固<lb/>
蹈殆而違安殺身之匪余戚兮閔宗周之不完豈成城<lb/>
以夸功兮哀清廟之將殘嫉彪子之肆誕兮彌皇覽以<lb/>
為謾姑舍道以從世兮焉用考古以登賢指白日以致<lb/>
憤兮卒頽幽而不刋版上帝以飛精兮黮寥廓而殄絶<lb/>
<pb n="KR4h0077_WYG_010-10a"/>
朅馮雲以羾愬兮終㝠㝠以鬱結欲登山以號辭兮愈<lb/>
洋洋以超忽心沍涸其不化兮形凝冰而自慄圖始而<lb/>
慮末兮非大夫之操陷瑕委厄兮固衰世之道知不可<lb/>
而愈進兮擔不偷以自好陳誠以定命兮侔貞臣與為<lb/>
友比干之以仁類兮緬遼絶以不羣伯夷殉潔以莫怨<lb/>
兮孰克軌其遺塵茍端誠之内虧兮雖耆老其誰珍古<lb/>
固有一死兮賢者樂得其所大夫死忠兮君子所與嗚<lb/>
呼哀哉兮敬弔忠甫<lb/>
<pb n="KR4h0077_WYG_010-10b"/>
　　弔樂毅文<lb/>
　　　<hi>燕昭王怨齊迺先禮郭隗而毅往委質焉昭王以為上將軍下齊七十餘城昭王死田單間之</hi>
　　　<hi>毅畏誅遂奔趙以書遺燕惠王曰臣聞聖賢之君功立而不廢故著於春秋蚤知之士名成而</hi>
　　　<hi>不毁故稱於後世子厚傷毅有功不見知而以讒廢故弔之愚謂子厚三弔古文皆本於騷而</hi>
　　　<hi>用比賦之義為多然弔屈文意最佳弔萇𢎞次之弔樂毅又次之</hi>
大厦之騫兮風雨萃之車亡其軸兮乗者棄之嗚呼夫<lb/>
子兮不幸類之尚何為哉昭不可留兮道不可常畏死<lb/>
疾走兮往顛徬徨燕復為齊兮東海洋洋嗟夫子之專<lb/>
<pb n="KR4h0077_WYG_010-11a"/>
直兮不慮後之為防胡去規而就矩兮卒陷滯以流亡<lb/>
惜功美之不就兮俾愚昧之周章豈夫子之不能兮無<lb/>
亦惡是之遑遑仁夫對趙之悃欵兮誠不忍其故邦君<lb/>
子之容與兮彌億載而愈光諒遭時之不然兮匪謀慮<lb/>
之不長跽陳辭以隕涕兮仰視天之茫茫茍偷世之謂<lb/>
何兮言余心之不臧<lb/>
　　操<lb/>
　風俗通云琴曲曰操操者言其窮阨猶不失其操也<lb/>
<pb n="KR4h0077_WYG_010-11b"/>
　然舜南風歌亦被之琴豈謂窮阨乎亦歌之别名爾<lb/>
　晁氏曰孔子於三百篇皆弦歌之操亦弦歌之辭也<lb/>
　離騷本古詩之衍者至漢而衍極故離騷亡操與詩<lb/>
　賦同出而異名葢衍復於約者約故去古不逺然則<lb/>
　後之欲學離騷者惟約猶近之<lb/>
　　　尹伯竒<lb/>
　　履霜操<lb/>
　　　<hi>尹吉甫子伯竒無罪為後母譖而見逐自傷作愚按古操極多但多是古詩今録履霜雉</hi>
<pb n="KR4h0077_WYG_010-12a"/>
　　　<hi>飛二操者以其似騷而可入于賦也</hi>
朝履霜兮採晨寒考不明其心兮信讒言孤恩離别兮<lb/>
摧肺肝何辜皇天兮遭斯愆痛没不同兮恩有偏誰説<lb/>
碩兮知此寃<hi>末句疑有脱誤</hi>
　　　牧犢子<lb/>
　　雉朝飛操<lb/>
　　　<hi>牧犢子七十無妻見雉雙飛有感而作愚謂此以比興而賦也</hi>
雉朝飛兮鳴相和雌雄羣遊兮山阿我獨有命兮未有<lb/>
<pb n="KR4h0077_WYG_010-12b"/>
家時將暮兮可奈何嗟嗟暮兮可奈何<lb/>
　　　韓退之<lb/>
　　將歸操<lb/>
　　　<hi>孔子之趙聞殺鳴犢作眺氏曰愈博學羣書竒辭奥㫖如取諸室中物以其所涉博故能約而</hi>
　　　<hi>為此其取興幽眇怨而不言最近離騷十操取其四以近楚辭其刪六首者皆詩也愚按晁氏</hi>
　　　<hi>所取誠近騷今從之此篇則比而賦也</hi>
狄之水兮其色幽幽我將濟兮不得其由涉其淺兮石<lb/>
齧我足乗其深兮龍入我舟我濟而悔兮將安歸尤歸<lb/>
<pb n="KR4h0077_WYG_010-13a"/>
乎歸乎無與石鬭兮無應龍求<lb/>
　　龜山操<lb/>
　　　<hi>孔子以季桓子受女樂諌不從望龜山而作愚謂此亦比而賦也</hi>
龜之氣兮不能雲雨龜之枿兮不中梁柱龜之大兮秪<lb/>
以奄魯知將隳兮哀莫余伍周公有思兮嗟余歸輔<lb/>
　　拘幽操<lb/>
　　　<hi>文王羑里作末云臣罪當誅兮天王聖明正與詩中所謂母氏聖善我無令人意合真得古人</hi>
　　　<hi>之心也夫</hi>
<pb n="KR4h0077_WYG_010-13b"/>
目揜揜兮其凝其盲耳肅肅兮聽不聞聲朝不日出兮<lb/>
夜不見月與星有知無知兮為死為生嗚呼臣罪當誅<lb/>
兮天王聖明<lb/>
　　殘刑操<lb/>
　　　<hi>曾子夢一狸不見其首作愚謂此雖賦實有比義</hi>
有獸維狸兮我夢得之其身孔明兮而頭不知吉凶何<lb/>
為兮覺坐而思巫咸上天兮識者其誰<lb/>
　　　漢蔡文姬<hi>琰</hi>
<pb n="KR4h0077_WYG_010-14a"/>
　　胡笳<lb/>
　　　<hi>文姬漢中郎蔡邕女也嫁為衞仲道妻遭亂没於南匈奴左賢王十二年為生二子曹操素善</hi>
　　　<hi>邕痛其無後以重賂贖之歸於董玘文姬自傷失節而不能忘二子故作此晦翁云此雖不規</hi>
　　　<hi>規於楚語而其哀怨發中不能自已琰失身異域不能死義固無可言然琰猶知愧以自訟則</hi>
　　　<hi>與揚雄反騷之意又有間矣琰母子無絶道若雄則反詘前哲以自文宜不得與琰比愚謂胡</hi>
　　　<hi>笳胡中樂也此辭乃其樂曲亦古琴操之類故以附操之後其義則賦而兼比興者也</hi>
我生之初尚無為我生之後漢祚衰天不仁兮降亂離<lb/>
地不仁兮使我逢此時干戈日尋兮道路危民卒流亡<lb/>
<pb n="KR4h0077_WYG_010-14b"/>
兮共哀悲煙雲蔽野兮㓂充斥志意乖兮義節虧對殊<lb/>
俗兮非我宜遭惡辱兮當告誰笳一㑹兮琴一拍心憤<lb/>
怨兮無人知○戎人逼我兮為室家將我行兮向天涯<lb/>
雲山萬重兮歸路遐疾風千里兮風揚沙人多暴猛兮<lb/>
如虺蛇控弦被風兮為驕奢兩拍張絃兮絃欲絶志摧<lb/>
心折兮自悲嗟○越漢國兮入胡城亡家失身兮不如<lb/>
無生氊裘為裳兮骨肉震驚羯羶為味兮枉遏我情鞞<lb/>
鼓喧兮從夜達明胡風浩浩兮暗塞營傷今感昔兮三<lb/>
<pb n="KR4h0077_WYG_010-15a"/>
拍成銜悲蓄恨兮何時平○無日無夜兮不思我鄉土<lb/>
稟氣含生兮莫過我最苦天災國兮人無主惟我薄命<lb/>
兮没戎土殊俗心異兮身難處嗜慾不同兮誰可共語<lb/>
尋思涉歴兮多囏阻四拍成兮益悽楚○雁南征兮欲<lb/>
寄邊聲雁北歸兮為得漢音雁飛髙兮邈難尋空斷腸<lb/>
兮思愔愔攅眉向月兮撫雅琴五拍泠泠兮意彌深○<lb/>
冰霜凜凜兮身苦寒飢對肉酪兮不能飱夜聞隴水兮<lb/>
聲鳴咽朝見長城兮路杳漫追思往日兮行李難六拍<lb/>
<pb n="KR4h0077_WYG_010-15b"/>
悲來兮欲罷彈○日暮風悲兮邊聲四起不知愁心兮<lb/>
説向誰是原野蕭條兮烽戍萬里咨賤少弱兮少壯為<lb/>
美逐有水草兮安家葺壘牛羊滿野兮聚如蜂蟻草盡<lb/>
水竭兮羊馬皆徙七拍流恨兮惡居於此○為天有眼<lb/>
兮何不見我獨漂流為神有靈兮何故處我天南海北<lb/>
頭我不負天兮天何配我殊匹儔我不負神兮神何殛我<lb/>
越荒州製茲八拍兮擬俳優何知曲成兮心轉愁○天<lb/>
無涯兮地無邊我心愁兮亦復然人生倐忽兮如白駒<lb/>
<pb n="KR4h0077_WYG_010-16a"/>
之過隙然不得歡樂兮當我之盛年怨兮欲問天天蒼<lb/>
蒼兮上無縁舉頭仰望兮空雲煙九拍懐情兮誰與傳<lb/>
○城南烽火不曽滅疆場征戰何時歇殺氣朝朝衝塞<lb/>
門胡風夜夜吹邊月故鄉隔兮音塵絶哭無聲兮氣將<lb/>
咽一生辛苦兮縁别離十拍悲深兮淚成血○我非貪<lb/>
生而惡死不能捐身兮心有以生仍冀得兮歸桑梓死<lb/>
當埋骨兮長已矣日居月諸兮在戎壘胡人寵我兮有<lb/>
二子鞠之育之兮不羞恥問之念之兮生長邊鄙十有<lb/>
<pb n="KR4h0077_WYG_010-16b"/>
一拍兮因茲起哀響纏綿兮徹心髓○東風應律兮暖<lb/>
氣多知是漢家天子兮布陽和羌胡蹈舞兮共謳歌兩<lb/>
國交懽兮罷兵戈忽遇漢使兮稱近詔遣千金兮贖妾<lb/>
身喜得生還兮逢聖君嗟别稚子兮㑹無因十有二拍<lb/>
兮哀樂均去住兩情兮誰具陳○不謂殘生却得全歸<lb/>
撫抱胡兒兮泣下沾衣漢使迎我兮四牡騑騑號失聲<lb/>
兮誰得知與我生死兮逢此時愁為<hi>去</hi>子兮日無光輝<lb/>
焉得羽翼兮將汝歸一步一逺兮足難移魂消影絶兮<lb/>
<pb n="KR4h0077_WYG_010-17a"/>
恩愛遺十有三拍兮弦急調悲肝腸攪刺<hi>戚</hi>兮人莫我<lb/>
知○身歸國兮兒莫知隨心懸懸兮長如飢四時萬物<lb/>
兮有盛衰惟我愁苦兮不暫移山髙地濶兮見汝無期<lb/>
更深夜䦨兮夢汝來斯夢中執手兮一喜一悲覺後痛<lb/>
吾心兮無休歇時十有四拍兮涕涙交垂河水東流兮<lb/>
心是思○十有五拍兮節調促氣填胷兮誰識曲處穹<lb/>
廬兮偶殊俗願得歸來兮天從欲再回漢國兮歡心足<lb/>
心有懐兮愁轉深日月無私兮曽不照臨子母分離兮<lb/>
<pb n="KR4h0077_WYG_010-17b"/>
意難任同天隔越兮如商參生死不相知兮何處尋○<lb/>
十有六拍兮意茫茫我與兒兮各一方日東月西兮徒<lb/>
相望不得相隨兮空斷腸對萱草兮憂不忘彈鳴琴兮<lb/>
心何傷今别子兮歸故鄉舊怨平兮新怨長泣血仰頭<lb/>
兮訴蒼蒼胡為生我兮獨罹此殃○十七拍兮心鼻酸<lb/>
闗山阻脩兮行路難去時懐土兮心無緒來時别兒兮<lb/>
思漫漫塞上黄蒿兮枝枯葉乾沙場白骨兮刃痕箭瘢<lb/>
風霜凜凜兮春夏寒人馬飢豗兮筋力單豈知重得兮<lb/>
<pb n="KR4h0077_WYG_010-18a"/>
入長安歎息欲絶兮涙䦨干○胡笳本出自胡中縁琴<lb/>
翻出音律同十八拍兮曲雖終響有餘兮思無窮是知<lb/>
絲竹微妙兮均造化之功哀樂各隨人心兮有變則通<lb/>
胡與漢兮異域殊風天與地隔兮子西母東苦我怨氣<lb/>
兮浩於長空六合雖廣兮受之應不容<lb/>
　　歌<lb/>
　漢藝文志云不歌而誦謂之賦然騷中抽思篇有少<lb/>
　歌荀卿賦篇内佹詩有少歌及漁父篇末又引滄浪<lb/>
<pb n="KR4h0077_WYG_010-18b"/>
　孺子歌則賦家亦用歌為辭未可泥不歌而誦之言<lb/>
　也是故後代賦者多為歌以代亂亦有中間為歌者<lb/>
　葢歌者樂家之音節與詩賦同出而異名爾今故載<lb/>
　歴代本謂之歌而有六義可以助賦者<lb/>
　　　虞舜氏<lb/>
　　南風歌<lb/>
　　　<hi>舜調五絃之琴歌南風之詩愚謂此歌亦琴操葢比而賦也</hi>
南風之薫兮可以解吾民之愠兮南風之時兮可以阜<lb/>
<pb n="KR4h0077_WYG_010-19a"/>
吾民之財兮<lb/>
　　　箕子<lb/>
　　麥秀歌<lb/>
　　　<hi>箕子過故殷墟欲哭則不可欲泣為近婦人乃作歌以詠之愚謂此歌與詩之黍離騷之哀郢</hi>
　　　<hi>同感葢興而賦也</hi>
麥秀漸漸兮禾黍油油彼狡童兮不與我好仇<lb/>
　　　伯夷<lb/>
　　采薇歌<lb/>
<pb n="KR4h0077_WYG_010-19b"/>
　　　<hi>伯夷諫伐不從采薇於首陽而歌愚謂此賦也</hi>
登彼西山兮采其薇矣以暴易暴兮不知其非矣神農<lb/>
虞夏忽然没兮我安適歸矣吁嗟徂兮命之衰矣<lb/>
　　　孔子<lb/>
　　獲麟歌<hi>賦也</hi>
唐虞世兮麟鳳遊今非其時來何求麟兮麟兮我心憂<lb/>
　　　楚狂接輿<lb/>
　　鳳兮歌<lb/>
<pb n="KR4h0077_WYG_010-20a"/>
　　　<hi>晦翁云鳳有道則見無道則隠接輿以比孔子而譏其不能隠而德衰也葢知尊孔子而趨不</hi>
　　　<hi>同者也愚按此言則比而賦也四書中惟有此歌及滄浪孺子歌然滄浪歌已見騷篇内茲不</hi>
　　　<hi>重出</hi>
鳳兮鳳兮何德之衰往者不可諫來者猶可追已而已<lb/>
而今之從政者殆而<lb/>
　　　寡陶嬰<lb/>
　　黄鵠歌<lb/>
　　　<hi>嬰魯門之女少養母孤無强昆弟紡績為産魯人聞其義將求焉嬰聞之恐不得免作歌明已</hi>
<pb n="KR4h0077_WYG_010-20b"/>
　　　<hi>魯人遂不復求愚謂此比而賦也</hi>
悲夫黄鵠之早寡兮七年不雙宛頸獨宿兮不與衆同<lb/>
夜半悲鳴兮想其故雄天命早寡兮獨宿何傷寡婦念<lb/>
此兮泣下數行嗚呼哀哉兮死者不可忘飛鳥尚然兮<lb/>
况於貞良雖有賢雄兮終不重行<lb/>
　　　楚漁父<lb/>
　　渡伍員歌<lb/>
　　　<hi>伍員逃楚入吳時欲渡江後騎追急漁父渡之而歌愚謂此直賦之義</hi>
<pb n="KR4h0077_WYG_010-21a"/>
日月昭昭兮寢已馳與子期乎蘆之漪　日已夕兮余<lb/>
心憂悲月已馳兮何不渡為事寖急兮將奈何<lb/>
　　　榜枻越人<lb/>
　　越人歌<lb/>
　　　<hi>晦翁云楚王弟鄂君乏舟榜枻越人扣棹而歌於周太師六詩之所謂興者有契焉愚按此言</hi>
　　　<hi>則賦之中有興義</hi>
今夕何夕兮搴洲中流今日何日兮得與王子同舟䝉<lb/>
羞被好兮不訾詬恥心幾頑而不絶兮得知王子山有<lb/>
<pb n="KR4h0077_WYG_010-21b"/>
木兮木有枝心悦君兮君不知<lb/>
　　　燕荆軻<lb/>
　　易水歌<lb/>
　　　<hi>燕太子丹患秦攻伐無已使軻入秦刺秦王將發太子及賔客皆白衣以送之至易水之上既</hi>
　　　<hi>祖取道髙漸離擊筑荆軻和而歌為變徴之聲士皆垂涕又為羽聲忼慨士皆瞋目髪盡上指</hi>
　　　<hi>冠其詞悲壯激烈有足觀者愚謂此雖賦也起一句却兼比興之義</hi>
風蕭蕭兮易水寒壯士一去兮不復還<lb/>
　　　項羽<lb/>
<pb n="KR4h0077_WYG_010-22a"/>
　　垓下帳中歌<lb/>
　　　<hi>晦翁云其詞慷慨激烈有千載不平之餘慣若其成敗得失亦可為强不義者之戒愚謂此賦</hi>
　　　<hi>也</hi>
力拔山兮氣葢世時不利兮騅不逝騅不逝兮可奈何<lb/>
虞兮虞兮奈若何<lb/>
　　　漢髙祖<lb/>
　　大風歌<lb/>
　　　<hi>晦翁云此歌正楚聲也亦名三侯之章文中子曰大風安不忘危其霸心之存乎美哉乎其言</hi>
<pb n="KR4h0077_WYG_010-22b"/>
　　　<hi>漢之所以有天下而不能三代其以是夫然自千載以來人主之詞未有若是壯麗竒偉者也</hi>
　　　<hi>愚謂此比而賦也</hi>
大風起兮雲飛揚威加海内兮歸故鄉安得壯士兮守<lb/>
四方<lb/>
　　　漢武帝<lb/>
　　瓠子歌<lb/>
　　　<hi>帝既封禪乃發卒數萬人瓠子决河還自臨祭沈白馬玉璧令羣臣從官皆負薪置決河東東</hi>
　　　<hi>郡燒柴薪少乃下淇園之竹以為揵為作歌詩二章卒塞瓠子築宫其上名曰宣防    自此</hi>
<pb n="KR4h0077_WYG_010-23a"/>
　　　<hi>梁楚無水災歸來子曰此歌乃閔然有籲神憂民惻怛之意愚謂此賦也</hi>
瓠子决兮將奈何浩浩洋洋慮殫為河殫為河兮地不<lb/>
得寧功無已時兮吾山平吾山平兮鉅野溢魚弗鬱兮<lb/>
柏<hi>迫同</hi>冬日正道㢮兮離常流蛟龍騁兮放逺遊歸舊川<lb/>
兮神哉沛不封禪兮安知外為我謂河伯兮何不仁泛<lb/>
濫不止兮愁吾人齧桑浮兮淮泗滿久不返兮水維緩<lb/>
河湯湯兮激潺湲北渡回兮迅流難搴長筊兮沈美玉河<lb/>
公許兮薪不屬薪不屬兮衛人罪燒蕭條兮噫乎何以禦<lb/>
<pb n="KR4h0077_WYG_010-23b"/>
水隤林竹兮犍石菑宣防塞兮萬福來<lb/>
　　　烏孫公主<lb/>
　　烏孫公主歌<lb/>
　　　<hi>武帝元封中以江都王建女細君為公主妻烏孫王昆莫為右夫人公主至其國自治宫室居</hi>
　　　<hi>時一再與昆莫㑹昆莫年老言語不通公主悲愁有為作歌詞悲哀愚謂此賦義也</hi>
吾家嫁我天一方逺託異國兮烏孫王穹廬為室兮氊<lb/>
為墻以肉為食兮酪為漿居常土思兮心内傷願為黄<lb/>
鵠兮歸故鄉<lb/>
<pb n="KR4h0077_WYG_010-24a"/>
　　後漢梁鴻<lb/>
　　五噫歌<lb/>
　　　<hi>鴻出京作此歌肅宗聞而悲之求鴻不得愚謂此賦義也</hi>
陟彼北邙兮噫顧瞻帝京兮噫宫闕崔嵬兮噫民之劬<lb/>
勞兮噫遼遼未央兮噫<lb/>
　　　唐李太白<lb/>
　　鳴臯歌<lb/>
　　　<hi>晦翁云白此篇近楚辭歸來子以為白才自逸蕩故或離而去之者亦為知言愚謂此賦也其</hi>
<pb n="KR4h0077_WYG_010-24b"/>
　　　<hi>間出入六朝體與楚辭終有徑庭</hi>
若有人兮思鳴臯阻積雪兮心煩勞洪河凌兢不可以<lb/>
徑度氷龍鱗兮難容舠邀仙人之峻極兮聞天籟之嘈<lb/>
嘈霜崖縞練以含沓兮若長風扇海涌滄溟之波濤𤣥<lb/>
猿緑羆舔舕岌危咆柯振石駭膽慄魄羣呼而相號峯<lb/>
崢嶸以路絶挂星辰於巖㟼送君之歸兮動鳴臯之新<lb/>
作交鼓吹兮彈絲觴清冷之池閣君不行兮何待若<lb/>
反顧之黄鶴掃梁園之羣英振大雅於東洛巾征軒兮<lb/>
<pb n="KR4h0077_WYG_010-25a"/>
歴阻折尋幽居兮越巘㟧盤白石兮坐素月琴松風兮<lb/>
寂萬壑望不見兮心氤氲蘿㝠㝠兮霰紛紛水横洞以<lb/>
下渌波小聲而上聞虎嘯谷而生風龍藏溪而吐雲寡<lb/>
鶴清唳飢鼯嚬呻魂獨處此幽黙兮愀空山而愁人雞<lb/>
聚族以爭食鳳孤飛而無隣蝘蜒嘲龍魚目混珍嫫母<lb/>
衣錦西施負薪若使巢由桎梏於軒冕兮亦奚異乎夔<lb/>
龍䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>於風塵哭何苦而救楚笑何誇而却秦吾誠不<lb/>
能學二子沽名矯節以耀世兮固將棄天地而遺身白<lb/>
<pb n="KR4h0077_WYG_010-25b"/>
鷗兮飛來長與君兮相親<lb/>
　　　韓退之<lb/>
　　盤谷歌<lb/>
　　　<hi>此篇雖歌也實賦也起一段如詩中至末一段如騷</hi>
盤之中維子之宫盤之土維子之稼盤之泉可濯可沿<lb/>
盤之阻誰爭子所窈而深廓其有容繚而曲如往而復<lb/>
嗟盤之樂兮樂且無央虎豹逺跡兮蛟龍遁藏鬼神守<lb/>
䕶兮呵禁不祥飲且食兮壽而康無不足兮奚所望膏<lb/>
<pb n="KR4h0077_WYG_010-26a"/>
吾車兮秣吾馬從子于盤兮終吾生以徜徉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0077_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古賦辯體巻十<lb/>
</p>
<p>
</p>
  </div>
</body>
</text>
</TEI>
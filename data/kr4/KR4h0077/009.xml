<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古賦辯體巻九</head> <lb/>
    <p>
<pb n="KR4h0077_WYG_009-1a"/>
欽定四庫全書<lb/>
　古賦辯體巻九<lb/>
　　　　　　　　　　　　元　祝堯　撰<lb/>
　　外錄上<lb/>
　嘗觀眺氏續騷以陶公歸去來辭為古賦之流疑其<lb/>
　詩流為賦賦又流為他文何其愈流愈逺邪又觀唐<lb/>
　元微之曰詩訖于周離騷訖于楚是後詩人流而為<lb/>
　二十四名賦頌銘賛文誄箴詩行吟詠題怨歎章篇<lb/>
<pb n="KR4h0077_WYG_009-1b"/>
　操引謡謳歌曲詞調自操以下八名皆是起於郊祭<lb/>
　軍賔吉凶等樂由詩以下九名皆屬事而作雖題號<lb/>
　不同而悉謂之詩愚謂二十四名或為文或為詩要<lb/>
　皆是韻語其流悉源於詩但後代銘賛文誄箴之類<lb/>
　終是有韻之文何可與詩賦例論亦嘗反覆推之然<lb/>
　後知後代之賦本取於詩之義以為賦名雖曰賦義<lb/>
　實出於詩故漢人以為古詩之流後代之文間取於<lb/>
　賦之義以為文名雖曰文義實出於賦故眺氏亦以<lb/>
<pb n="KR4h0077_WYG_009-2a"/>
　為古賦之流所謂流者同源而殊流爾如是賦體之<lb/>
　流固當辯其異賦體之源又當辯其同異同兩辯則<lb/>
　其義始盡其體始明此古賦外録之辯所以繼於古<lb/>
　賦辯體之辯也歟夫自帝王之書有明良之歌五子<lb/>
　之歌詩文雖互見而詩體實自異及聖人刪商周之<lb/>
　詩為一經而詩體始與文體殊趍然論詩之體必論<lb/>
　詩之義詩之義六惟風比興三義真是詩之全體至<lb/>
　於賦雅頌三義則已鄰於文體何者詩所以吟詠情<lb/>
<pb n="KR4h0077_WYG_009-2b"/>
　性如風之本義優柔而不直致比之本義託物而不<lb/>
　正言興之本義舒展而不刺促得於未發之性見於<lb/>
　已發之情中和之氣形於言語其吟詠之妙真有永<lb/>
　歌嗟歎舞蹈之趣此其所以為詩而非他文所可混<lb/>
　人徒見賦有鋪叙之義則鄰於文之叙事者雅有正<lb/>
　大之義則鄰於文之明理者頌有褒揚之義則鄰於<lb/>
　文之賛德者殊不知古詩之體六義錯綜昔人以風<lb/>
　雅頌為三經以賦比興為三緯經其詩之正乎緯其<lb/>
<pb n="KR4h0077_WYG_009-3a"/>
　詩之葩乎經之以正緯之以葩詩之全體始見而吟<lb/>
　咏情性之作有非復叙事明理賛德之文矣詩之所<lb/>
　以異於文者以此賦之源出於詩則為賦者固當以<lb/>
　詩為體而不當以文為體後代以來人多不知經緯<lb/>
　之相因正葩之相須吟咏無所因而發情性無所縁<lb/>
　而見問其所賦則曰賦者鋪也如以鋪而已矣吾恐<lb/>
　其賦特一鋪叙之文爾何名曰賦是故為賦者不知<lb/>
　賦之體而反為文為文者不拘文之體而反為賦賦<lb/>
<pb n="KR4h0077_WYG_009-3b"/>
　家髙古之體不復見於賦而其支流軼出賦之本義<lb/>
　乃有見於他文者觀楚辭於屈宋之後代相祖述續<lb/>
　騷後語等編中所載如二招惜誓以下至王荆公寄<lb/>
　蔡氏女邢敦夫秋風三疊皆本於騷猶曰於賦之體<lb/>
　無以異他如秋風絶命歸去來辭等作則號曰辭弔<lb/>
　田横萇𢎞等作則號曰文易水越人大風等作則號<lb/>
　曰歌雖異其號然取於賦之義則同葢於其同而求<lb/>
　其異則賦中之文誠非賦也於其異而求其同則文<lb/>
<pb n="KR4h0077_WYG_009-4a"/>
　中之賦獨非賦乎必也分賦中之文而不使雜吾賦<lb/>
　取文中之賦而可使助吾賦分其所可分吾知分非<lb/>
　賦之義者爾不以彼名曰賦而遂不敢分取其所可<lb/>
　取吾知取有賦之義者爾不以彼名他文而遂不敢<lb/>
　取此正魯男子學栁下惠法也賦者其可泥於體格<lb/>
　之嚴而又不知曲暢旁通之義乎今故以歴代祖述<lb/>
　楚語者為本而旁及他有賦之義者因附益於辯體<lb/>
　之後以為外録庶幾既分非賦之義於賦之中又取<lb/>
<pb n="KR4h0077_WYG_009-4b"/>
　有賦之義於賦之外嚴乎其體通乎其義其亦賦家<lb/>
　之一助云爾<lb/>
　　　後騷<lb/>
　楚臣之騷即後來之賦愚於前已屢辨之然愚載屈<lb/>
　宋之騷而未及於後來之為騷者則以賦雖祖於騷<lb/>
　而騷未名曰賦其義雖同其名則異若自首至尾以<lb/>
　騷為賦混然並載誠恐學者徒泥圖駿之間而不索<lb/>
　驪黄之外騷為賦祖雖或信之賦終非騷亦或疑之<lb/>
<pb n="KR4h0077_WYG_009-5a"/>
　矣故先以屈宋之騷載之為正賦之祖而别以後來<lb/>
　之騷録之為他文之冠有源有委而因委知源有祖<lb/>
　有述而因述知祖則古賦之體或先或後同源並祖<lb/>
　於此乎辨之其可也葢其意實與續騷及楚辭後語<lb/>
　之意同然不敢自並前脩故少異其號謂之後騷焉<lb/>
　　招魂<hi>楚辭辯證曰屈原離騷謂之經自宋玉九辯以下謂之傳晦翁葢引眺補之本為據而言</hi>
　　　<hi>也愚按眺氏續騷九辯招魂大招惜誓弔屈原鵩賦哀時命招隠士凡八題悉謂之傳葢原為</hi>
　　　<hi>作者玉乃述者爾然玉之九辯精於招魂故昔人並稱之曰屈宋是以載九辯於騷篇之後以</hi>
<pb n="KR4h0077_WYG_009-5b"/>
　　　<hi>為賦家之祖而以招魂至招隠録於此古者人死則以其上服升屋履危北面而號曰臯某復</hi>
　　　<hi>遂以其衣三招之乃下以覆尸以為招魂而楚俗乃以施之生人玉閔原放逐恐其魂魄離不</hi>
　　　<hi>復還遂因國俗託帝命假巫語以招之其盡愛以致禱則猶古人之遺意然其間全是比賦義</hi>
朕幼清以亷潔兮身服義而未沬<hi>昧</hi>主此盛德兮牽於<lb/>
俗而蕪穢上無所考此盛德兮長離殃而愁苦帝告巫<lb/>
陽曰有人在下我欲輔之魂魄離散汝筮予之巫陽對<lb/>
曰掌□<hi>夢通</hi>上帝其命難從若必筮予之恐後之謝不<lb/>
能復用巫陽焉乃下招曰魂兮歸來去君之恒<hi>常</hi>榦<hi>體</hi>
<pb n="KR4h0077_WYG_009-6a"/>
何為兮四方些舍君之樂處而離彼不祥些魂兮歸來<lb/>
東方不可以託些長人千仞惟魂是索些十日代出流<lb/>
金爍石些彼皆習之魂往必釋<hi>銷</hi>些歸來歸來不可以<lb/>
託些魂兮歸來南方不可以止些雕題黒齒得人肉以<lb/>
祀以其骨為醢些蝮蛇蓁蓁封狐千里些雄虺九首往<lb/>
來儵忽吞人以益其心些歸來歸來不可以久淫些魂<lb/>
兮歸來西方之害流沙千里些璇入雷淵爢散而不可<lb/>
止些幸而得脱其外曠宇些赤螘若象𤣥蜂若壺些五<lb/>
<pb n="KR4h0077_WYG_009-6b"/>
穀不生藂菅是食些其土爛人求水無所得些彷徉無<lb/>
所倚廣大無所極些歸來歸來恐自遺賊些魂兮歸來<lb/>
北方不可以止些増氷峩峩飛雪千里些歸來歸來不<lb/>
可以久些魂兮歸來君無上天些虎豹九闗啄害下人<lb/>
些一夫九首拔木九千些豺狼從目往來侁侁些懸人<lb/>
以娭<hi>嬉同</hi>投之深淵些致命於帝然後得暝些歸來歸來<lb/>
往恐危身些魂兮歸來君無下此幽都些土伯九約其<lb/>
角觺觺些敦脄血拇逐人駓駓些參目虎首其身若牛<lb/>
<pb n="KR4h0077_WYG_009-7a"/>
些此皆甘人歸來歸來恐自遺災些魂兮歸來入脩門<lb/>
些工祝招君背行先些秦篝齊縷鄭綿絡些招具該備<lb/>
永嘯呼些魂兮歸來反故居些天地四方多賊姦些像<lb/>
設君室靜閑安些髙堂邃宇檻層軒些層臺累榭臨髙<lb/>
山些網户珠綴刻方連些冬有突<hi>於呌切</hi>厦夏室寒些川<lb/>
谷徑復流潺湲些光風轉蕙氾崇蘭些經堂入奥朱塵<lb/>
筵些砥室翠翹挂曲瓊些翡翠珠被爛齊光些蒻阿拂<lb/>
壁羅幬張些纂組綺縞結琦璜些室中之觀多珍怪些<lb/>
<pb n="KR4h0077_WYG_009-7b"/>
蘭膏明燭華容備些二八侍宿射遞代些九侯淑女多<lb/>
迅衆些盛鬋<hi>箭</hi>不同制實滿宫些容態好比順彌代些<lb/>
弱顔固植謇其有意些姱容脩態絙洞房些蛾眉曼睩<lb/>
<hi>禄</hi>目騰光些靡顔膩理遺視矊些離榭脩幕侍君之閒<lb/>
些翡帷翠帳飾髙堂些紅壁沙版𤣥玉之梁些仰觀刻<lb/>
桷畫龍蛇些坐堂伏檻臨曲池些芙蓉始發雜芰荷些<lb/>
紫莖屏風文縁波些文異豹飾侍坡陀些軒輬既低步<lb/>
騎羅些蘭薄户樹瓊木籬些魂兮歸來何逺為些室家<lb/>
<pb n="KR4h0077_WYG_009-8a"/>
遂宗食多方些稻粱穱麥拏<hi>汝居切</hi>黄粱些大苦醎酸辛<lb/>
甘行些肥牛之腱臑若芳些和酸若苦陳吳羮些胹<hi>而</hi>
鼈炮羔有柘漿些鵠酸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鳬煎鴻鶬些露雞臛<hi>霍</hi>蠵厲<lb/>
而不爽些粔籹<hi>汝</hi>蜜餌有餦<hi>張/</hi>餭些瑶漿<graphic n="KR2597" url="https://raw.githubusercontent.com/kanripo/KR-Gaiji/master/images/KR2597.png" mimeType="image/png"/>
                    <hi>幕/同</hi>勺<hi>酌同</hi>實<lb/>
羽觴些挫糟凍飲酎清凉些華酌既陳有瓊漿些歸反<lb/>
故室敬而無妨些肴羞未通女樂羅些敶鐘按鼓造新<lb/>
歌些涉江采菱發揚荷<hi>當作阿字</hi>些美人既醉朱顔酡些娭<lb/>
<hi>嬉同</hi>光眇視目曽波些被文服纎麗而不竒些長髪曼鬋<lb/>
<pb n="KR4h0077_WYG_009-8b"/>
豔陸離些二八齊容起鄭舞些袵若交竿撫案下些竽<lb/>
瑟狂㑹填<hi>田</hi>鳴鼓些宫庭震驚發激楚些吳歈<hi>俞</hi>蔡謳<lb/>
奏大吕些士女雜坐亂而不分些放敶組纓班其相紛<lb/>
些鄭衞妖玩來雜陳些激楚之結獨秀先些箟蔽象棊<lb/>
有六<graphic n="KR2170" url="https://raw.githubusercontent.com/kanripo/KR-Gaiji/master/images/KR2170.png" mimeType="image/png"/>些分曹並進遒相迫些成梟而牟呼五白些晉<lb/>
制犀比費白日些鏗鐘揺虡揳<hi>戛</hi>梓瑟些娛酒不廢沈<lb/>
日夜些蘭膏明燭華鐙錯<hi>措同</hi>些結撰至思蘭房假些人<lb/>
有所極同心賦些酎飲盡歡樂先故些魂兮歸來反故<lb/>
<pb n="KR4h0077_WYG_009-9a"/>
居些亂曰獻嵗發春兮汩<hi>聿</hi>吾南征菉蘋齊葉兮白芷<lb/>
生路貫廬江兮左長薄倚沼畦瀛兮遥望博青驪結駟<lb/>
兮齊千乗懸火延起兮𤣥顔烝步及驟處兮誘騁先抑<lb/>
騖若通兮引車右還與王趍夢兮課後先君王親發兮<lb/>
憚青兕朱明承夜兮時不可淹臯蘭被徑兮斯路漸<hi>尖</hi>
湛湛江水兮上有楓目極千里兮傷春心魂兮歸來哀<lb/>
江南<lb/>
　　惜誓<hi>史記漢書載賈生弔屈鵩鳥二賦而無惜誓一篇晦翁據洪興祖説謂其間數語與弔屈</hi>
<pb n="KR4h0077_WYG_009-9b"/>
　　　<hi>辭指畧同意為生作無疑又云黄鵠之一舉兮知山川之紆曲再舉兮睹天地之圜方此語超</hi>
　　　<hi>然拔出言意之表未易以筆墨蹊徑論其髙下淺深也愚謂此比而賦也</hi>
惜余年老而日衰兮嵗忽忽而不反登蒼天而髙舉兮<lb/>
歴衆山而日逺觀江河之紆曲兮離四海之霑濡攀北<lb/>
極而一息兮吸沆瀣以充虛飛朱鳥使先驅兮駕太一<lb/>
之象輿蒼龍蚴<hi>於糾切</hi>虬<hi>渠糾切</hi>於左驂兮白虎騁而為右<lb/>
騑<hi>叶方無切</hi>建日月以為葢兮載玉女於後車馳騖於杳㝠<lb/>
之中兮休息虖崑崙之墟樂窮極而不厭兮願從容虖<lb/>
<pb n="KR4h0077_WYG_009-10a"/>
神明<hi>叶音謨</hi>涉丹水而馳騁兮右大夏之遺風<hi>叶孚光切</hi>黄鵠<lb/>
之一舉兮知山川之紆曲再舉兮睹天地之圜方臨中<lb/>
國之衆人兮託回飈乎尚<hi>平</hi>羊乃至少原之壄兮赤松<lb/>
王喬皆在旁二子擁瑟而調均兮余因稱乎清商澹然<lb/>
而自樂兮吸衆氣而翺翔念我長生而久仙兮不知反<lb/>
余之故鄉黄鵠後時而寄處兮鴟梟羣而制之神龍失<lb/>
水而陸居兮為螻蟻之所裁夫黄鵠神龍猶如此兮况<lb/>
賢者之逢亂世哉壽冉冉而日衰兮固儃<hi>邅同</hi>回而不息<lb/>
<pb n="KR4h0077_WYG_009-10b"/>
俗流從而不止兮衆枉聚而矯直或偷合而茍進兮或<lb/>
隠居而深藏苦稱量之不審兮同權槩而就衡<hi>叶杭</hi>或推<lb/>
迻<hi>移同</hi>而茍容兮或直言之諤諤傷誠是之不察兮并紉<lb/>
茅絲以為索方世俗之幽昏兮眩白黒之美惡放山川<lb/>
之龜玉兮相與貴夫礫石梅伯數諫而至醢兮來革順<lb/>
志而用國悲仁人之盡節兮反為小人之所賊比干忠<lb/>
諫而剖心兮箕子被髪而佯狂水背源而流竭兮木去<lb/>
根而不長非重軀以慮難兮惜傷身之無功<hi>叶光</hi>已矣哉<lb/>
<pb n="KR4h0077_WYG_009-11a"/>
獨不見夫鸞鳳之髙翔兮乃集大皇之壄循四海以回<lb/>
周兮見盛德而後下<hi>叶下</hi>彼聖人之神德兮逺濁世以自<lb/>
藏使麒麟可得羈而係兮又何以異乎犬羊<lb/>
　　　漢莊忌<lb/>
　　哀時命<lb/>
　　　<hi>忌梁孝王客也孝王好客招致四方游士忌與鄒枚輩皆以善辭賦客於梁愚謂此篇出入比</hi>
　　　<hi>賦兩義亦騷體之雅似者</hi>
哀時命之不及古人兮夫何予生之不遘時往者不可<lb/>
<pb n="KR4h0077_WYG_009-11b"/>
扳<hi>攀</hi>援兮徠<hi>來/同</hi>者不可與期志憾恨而不逞兮抒<hi>常與切</hi>
中情而屬<hi>燭</hi>詩夜炯而不寐兮懐隠憂而歴茲心鬱鬱<lb/>
而無告兮衆孰可與深謀<hi>叶謨悲切</hi>欿<hi>坎</hi>愁悴而委惰兮老<lb/>
冉冉而逮之居處愁以隠約兮志沈抑而不揚道壅塞<lb/>
而不通兮江河廣而無梁願至崑崙之懸圃兮采鐘山<lb/>
之玉英<hi>叶央</hi>擥瑶木之橝<hi>覃/</hi>枝兮望閬風之板<hi>坂</hi>桐弱水<lb/>
汨其為難兮路中斷而不通勢不能凌波以徑度兮又<lb/>
無羽翼而髙翔然隠憫而不達兮獨徙倚而徬徨悵惝<lb/>
<pb n="KR4h0077_WYG_009-12a"/>
<hi>倘</hi>罔以永思兮心紆軫而増傷倚躊躇以淹留兮日饑<lb/>
饉而絶糧廓抱景而獨倚兮超永思乎故鄉廓落寂而<lb/>
無友兮誰可與玩此遺芳白日晼晼其將入兮哀余壽<lb/>
之弗將車既弊而馬疲兮蹇邅徊而不能行<hi>叶杭</hi>身既不<lb/>
容於濁世兮不知進退之宜當冠崔嵬而切雲兮劍淋<lb/>
漓而縱横衣攝葉以儲與兮左袪挂於榑<hi>扶同</hi>桑右袵拂<lb/>
於不周兮六合不足以肆行<hi>叶杭</hi>上同鑿枘於伏羲兮下<lb/>
合矩矱於虞唐願尊節而式髙兮志猶卑夫禹湯雖知<lb/>
<pb n="KR4h0077_WYG_009-12b"/>
困其不改操兮終不以邪枉而害方世並舉而好朋兮<lb/>
壹斗斛而相量衆比周以肩迫兮賢者逺而隠藏為鳳<lb/>
凰作鶉籠兮雖翕翅其不容靈皇其不寤知兮焉陳詞<lb/>
而效忠俗嫉妒而蔽賢兮孰知余之從容願舒志而抽<lb/>
馮兮庸詎知其吉凶璋珪雜於甑窐<hi>攜</hi>兮隴亷與孟娵<lb/>
<hi>鄒</hi>同宫舉世以為恒俗兮固將愁苦而終窮幽獨轉而<lb/>
不昧兮惟煩懣而盈匈魂眇眇而馳騁兮心煩寃之<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>志欿憾而不憺<hi>淡</hi>兮路幽昧而甚難塊獨守此曲隅<lb/>
<pb n="KR4h0077_WYG_009-13a"/>
兮然欿<hi>坎</hi>切而永歎<hi>平/</hi>愁脩夜而宛轉兮氣涫<hi>管/</hi>沸鬲<hi>沸</hi>
其若波握剞<hi>掎</hi>劂<hi>鱖/</hi>而不用兮操規矩而無所施<hi>叶疎何切</hi>
騁騏驥於中庭兮焉能極夫逺道置猿狖于櫺檻兮夫<lb/>
何以責其捷巧駟跛鼈而上山兮吾固知其不能陞釋<lb/>
管晏而任臧獲兮何權衡之能稱箆簬雜於黀蒸兮機<lb/>
蓬矢以䠶<hi>射同</hi>革負擔荷以丈尺兮欲伸要<hi>腰同</hi>而不可得<lb/>
外迫脅於機臂兮上牽聯於矰隿<hi>弋同</hi>肩傾側而不容兮<lb/>
固愜<hi>挾</hi>腹而不得息務光自投於深淵兮不獲世之塵<lb/>
<pb n="KR4h0077_WYG_009-13b"/>
垢<hi>叶古</hi>孰魁摧之可久兮願退身而窮處鑿山楹而為室<lb/>
兮下被衣於水渚霧露濛濛其晨降兮雲依斐<hi>非</hi>其承<lb/>
宇虹霓紛其朝霞兮夕淫淫而淋雨怊茫茫而無歸兮<lb/>
悵逺望此曠野下垂釣於谿谷兮上要<hi>平</hi>求於仙者與<lb/>
赤松而結友兮比王僑而為耦使梟楊先導兮白虎為<lb/>
之前後浮雲霧而入㝠兮騎白虎以容與魂眐<hi>征</hi>眐以<lb/>
寄獨兮汨<hi>聿</hi>徂往而不歸處卓卓而日逺兮志浩蕩而<lb/>
傷懐<hi>叶胡威切</hi>鸞鳳翔於蒼雲兮故矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>而不能加蛟龍潛<lb/>
<pb n="KR4h0077_WYG_009-14a"/>
於旋淵兮身不挂於網羅知貪餌而近死兮不如下游<lb/>
於清波寧幽隠以逺禍兮孰侵辱之可為子胥死而成<lb/>
義兮屈原沈於汨羅雖體解而不變兮豈忠信之可化<lb/>
<hi>叶胡戈切</hi>志怦怦而内直兮履繩墨而不頗<hi>平</hi>執權衡而無<lb/>
私兮稱輕重而不差<hi>叶七何切</hi>摡<hi>溉同</hi>塵垢之狂攘兮除穢累<lb/>
而反真形體白而質素兮中皎潔而淑清時厭飫而不<lb/>
用兮且隠伏而逺身聊竄端而匿迹兮嗼<hi>漠同</hi>寂黙而無<lb/>
聲獨便悁而煩毒兮焉發憤而紓情時曖曖其將罷<hi>疲</hi>
<pb n="KR4h0077_WYG_009-14b"/>
兮遂悶歎而無名伯夷死於首陽兮卒夭隠而不榮太<lb/>
公不遇文王兮身至死而不得逞懐瑶象而佩瓊兮願<lb/>
陳列而無正生天墬<hi>古地字</hi>之若過兮忽爛漫其無成邪<lb/>
氣襲余之形體兮疾憯怛而萌生願一見陽春之白日<lb/>
兮恐不終乎永年<lb/>
　　招隠士<lb/>
　　　<hi>淮南王安好古愛士招致賔客客有八公之徒分造詞賦以類相從或稱大山或稱小山如詩</hi>
　　　<hi>之火小雅此乃小山篇中之一愚謂興而賦也其間用楚招意晦翁云此篇視漢諸作最髙古</hi>
<pb n="KR4h0077_WYG_009-15a"/>
挂樹叢生兮山之幽偃蹇連蜷兮枝相繚<hi>樛同</hi>山氣巃<hi>隴</hi>
嵸<hi>總</hi>兮石嗟峩谿谷嶄<hi>巉同</hi>巖兮水曽波猨狖羣嘯兮虎<lb/>
豹嘷攀援桂枝兮聊淹留王孫遊兮不歸春草生兮萋<lb/>
萋嵗暮兮不自聊<hi>叶留</hi>蟪蛄鳴兮啾啾坱兮軋山曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>
                    <hi>弗</hi>
心淹留兮恫<hi>通</hi>慌惚罔兮沕<hi>勿</hi>憭兮栗虎豹穴叢薄深<lb/>
林兮人上慄嶔岑<hi>吟</hi>碕<hi>綺/</hi>礒<hi>蟻/</hi>兮硱磳<hi>増/</hi>磈<hi>於鬼/切</hi>硊<hi>魚毁</hi>
<hi>切</hi>樹輪相糾兮林木茷<hi>拔/</hi>骪<hi>委/</hi>青莎雜樹兮薠草靃<hi>髓</hi>
靡白鹿麏麚兮或騰或倚狀貌崯崯<hi>吟</hi>兮峩峩<hi>蟻</hi>凄凄<lb/>
<pb n="KR4h0077_WYG_009-15b"/>
兮漇漇<hi>㵁綺切</hi>獼猴兮熊羆慕類兮以悲攀援桂枝兮聊<lb/>
淹留虎豹鬭兮熊羆咆禽獸駭兮亡其曹王孫兮歸來<lb/>
山中兮不可以久留<lb/>
　　　漢揚子雲<lb/>
　　反騷<lb/>
　　　<hi>子雲少好詞賦怪屈原文過相如至不容而死以為君子得時則大行不得時則龍蛇遇不遇</hi>
　　　<hi>命也何必沈身哉乃摭騷文而反之投諸江流以弔原晦翁云雄固為屈原之罪人此文乃離</hi>
　　　<hi>騷之讒賊他尚何説愚謂雄之行先賢辯之詳矣然此文亦學者所當知故録於此</hi>
<pb n="KR4h0077_WYG_009-16a"/>
有周氏之嬋嫣兮或鼻祖於汾隅靈宗初諜伯僑兮流<lb/>
于末之楊侯<hi>叶胡</hi>淑周楚之豐烈兮超既離乎皇波因江<lb/>
潭而<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>
                    <hi>往同</hi>記兮欽弔楚之湘纍惟天軌之不辟<hi>閾同</hi>兮何<lb/>
純絜而離紛紛纍以其淟涊兮暗纍以其繽紛漢十世<lb/>
之陽朔兮招揺紀于周正正皇天之清則兮度后土之<lb/>
方貞圖纍承彼洪族兮又覽纍之昌辭帶鈎矩而背衡<lb/>
兮履攙槍以為基纍初貯厥麗服兮何文四而質䪥資<lb/>
娵娃之珍髢<hi>係</hi>兮鬻九戎而索賴鳳皇翔於蓬陼兮豈<lb/>
<pb n="KR4h0077_WYG_009-16b"/>
駕鵝之能捷騁驊騮以曲囏兮驢騾連巻而齊足枳棘<lb/>
之榛榛兮蝯貁擬而不敢下靈脩既信椒蘭之唼佞兮<lb/>
吾纍忽焉而不蚤睹枔芰茄<hi>古荷字</hi>之緑衣兮被芙容之<lb/>
朱裳芳酷烈而莫聞兮不如襞而幽之離房閨中容競<lb/>
綽約兮相態以麗佳知衆嫭之嫉妒兮何必颺纍之䖸<lb/>
眢懿神龍之淵潛兮竢慶雲而將舉亡春風之被<hi>披</hi>離<lb/>
兮孰焉知龍之所處愍吾纍之衆芬兮颺曄曄之芳苓<lb/>
遭季夏之凝霜兮慶夭顇而喪榮横江湘以南<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>兮云<lb/>
<pb n="KR4h0077_WYG_009-17a"/>
走乎彼蒼吾<hi>梧同</hi>馳江潭之汎溢兮將折中虖重華舒中<lb/>
情之煩或兮恐重華之不纍與陵陽侯之素波兮豈吾<lb/>
纍之獨見許精瓊靡與秋菊兮將以延夫天年臨汨羅<lb/>
而自隕兮恐日薄於西山解扶桑之總轡兮縱令之遂<lb/>
奔馳鸞皇騰而不屬兮豈獨飛亷與雲師巻薜荔與若<lb/>
惠兮臨湘淵而投之棍<hi>衮</hi>申椒與蘭桂兮赴江湖而漚<lb/>
之費椒醑以要神兮又勤索彼瓊茅違靈氛而不從兮<lb/>
反湛<hi>沈</hi>身於江臯纍既艸<hi>古攀字</hi>夫傳説兮奚不信而遂<lb/>
<pb n="KR4h0077_WYG_009-17b"/>
行徒恐鷤䳏之將鳴兮顧先百草為不芳初纍棄彼虙<lb/>
妃兮更思瑶臺之逸女抨<hi>伻</hi>雄鳩以作媒兮何百離而<lb/>
曽不一耦乗雲蜺之旖柅兮望崑崙以樛流覽四㐬而<lb/>
顧懐兮奚必云女彼髙丘既亡鸞車之幽藹兮焉駕八<lb/>
龍之委蛇臨江瀕而淹涕兮何有九招與九歌夫聖哲<lb/>
之不遭兮固時命之所有雖増欷以於邑兮吾恐靈脩<lb/>
之不纍改昔仲尼之去魯兮斐斐<hi>匪</hi>遲遲而周邁終回<lb/>
復於舊都兮何必湘淵與濤瀨溷漁父之餔歠兮絜沐<lb/>
<pb n="KR4h0077_WYG_009-18a"/>
洛之振衣棄由<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>之所珍兮蹠彭咸之所遺<lb/>
　　　唐韓退之<lb/>
　　訟風伯<lb/>
　　　<hi>晁氏曰旱以喻時澤不下流風以比小人實為此厲雲以比君子欲施而不可得近於詩投畀</hi>
　　　<hi>有昊之義愚謂此比而賦也</hi>
維兹之旱兮其誰之由我知其端兮風伯是尤山升雲<lb/>
兮澤上氣雷鞭車兮電揺幟雨寖寖兮將墜風伯怒兮<lb/>
雲不得止暘烏之仁兮念此下民閟其光兮不鬭其神<lb/>
<pb n="KR4h0077_WYG_009-18b"/>
嗟風伯兮其獨謂何我於爾兮豈有其他求其時兮修<lb/>
祀事羊甚肥兮酒甚㫖食足飽兮飲足醉風伯之怒兮<lb/>
誰使雲屏屏兮吹使醨之氣將交兮吹使離之鑠之使<lb/>
氣不得化寒之使雲不得施嗟爾風伯欲逃其罪其又<lb/>
何辭上天孔明兮有紀有綱今我上訟兮其罪誰當天<lb/>
誅加兮不可悔風伯雖死兮人誰汝傷<lb/>
　　享羅池<lb/>
　　　<hi>栁子厚守栁州死而栁民廟之於羅池退之作迎享送神詩晦翁名之曰享羅池愚謂此篇賦</hi>
<pb n="KR4h0077_WYG_009-19a"/>
　　　<hi>也其體自九歌中來亦幾逼真矣</hi>
荔子丹兮蕉黄雜肴蔬兮進侯堂侯之船兮兩旗度中<lb/>
流兮風汨之待侯不來兮不知我悲侯乗駒兮入廟慰<lb/>
我民兮不嚬以笑鵝之山兮栁之水桂樹團團兮白玉<lb/>
齒齒侯朝出遊兮暮來歸春與猿吟兮秋鶴與飛北方<lb/>
之人兮謂侯是非千秋萬嵗兮侯無我違福我兮壽我<lb/>
驅厲鬼兮山之左下無苦濕兮髙無乾秔稌<hi>杜</hi>充羨兮<lb/>
蛇蛟結蟠我民報事兮無怠其始自今兮欽于世世<lb/>
<pb n="KR4h0077_WYG_009-19b"/>
　　　宋王介甫<hi>安石</hi>
　　寄蔡氏女<hi>荆公女也妻蔡卞</hi>
　　　<hi>晦翁云其言平澹簡邃翛然有出塵之趣愚謂此興而賦也</hi>
建業東郭望城西堠千嶂承宇百泉遶霤青遥遥兮纚<lb/>
屬緑宛宛兮横逗積李兮縞夜崇桃兮炫晝蘭馥兮衆<lb/>
植竹娟兮常茂○栁蔫綿兮含姿松偃蹇兮獻秀鳥跂<lb/>
兮下上魚跳兮左右顧我兮適我有班兮伏獸感時物<lb/>
兮念汝遲汝歸兮攜幼○我營兮北渚有懐兮歸女石<lb/>
<pb n="KR4h0077_WYG_009-20a"/>
梁兮以苫葢緑隂隂兮承宇仰有桂兮俯有蘭嗟女歸<lb/>
兮路豈難望超然之白雲臨清流兮長歎<lb/>
　　　宋黄魯直<hi>庭堅</hi>
　　毁璧<lb/>
　　　<hi>山谷此篇為其女弟而作也葢歸而失愛於其姑死而猶不免於水火故其詞極悲哀晦翁以</hi>
　　　<hi>為賢於他語愚謂此賦也</hi>
毁璧兮隕珠執手者兮問過愛憎兮萬世一軌居物之<lb/>
患兮固常以好為禍羞桃茢兮飯汝有席兮不嬪汝坐<lb/>
<pb n="KR4h0077_WYG_009-20b"/>
歸來兮逍遥采芝英兮禦餓○淑善兮清明陽春兮玉<lb/>
氷畸於世兮天脱其纓愛罥人兮生㝠㝠棄汝陽侯兮<lb/>
遇汝曽不如生未可以去兮殆其雛嬰衆雛羽翼兮故<lb/>
巢傾歸來兮逍遥西江浪波何時平○山涔涔<hi>岑</hi>兮猿<lb/>
鶴同社瀑垂天兮雷霆在下雲月為晝兮風雨為夜得<lb/>
意山川兮不可繪畫寂寥無朋兮去<hi>去法道</hi>如咫彼幽坎<lb/>
兮可謝歸來兮逍遥増膠兮不聊此暇<hi>晦翁云卒章疑有誤字</hi>
　　　宋邢居實<lb/>
<pb n="KR4h0077_WYG_009-21a"/>
　　秋風三疊寄秦少游<lb/>
　　　<hi>居實恕之子少有逸才大為蘇黄諸公稱許其為此時未弱冠晦翁云味其言神㑹天出如不</hi>
　　　<hi>經意而無一字作念人語同時之士號稱前輩名好古學者皆莫及使天夀之則其所就豈可</hi>
　　　<hi>量哉愚謂此興而賦也而賦中亦有比義</hi>
秋風夕起兮白露為霜草木憔悴兮竊獨悲此衆芳明<lb/>
月皎皎兮照空房晝日苦短兮夜未央有一美人兮天<lb/>
一方欲往從之兮路渺茫登山無車兮涉水無航願言<lb/>
思子兮使我心傷○秋風淅淅兮雲㝠㝠鴟梟晝號兮<lb/>
<pb n="KR4h0077_WYG_009-21b"/>
蟠蟀夜鳴嵗月徂邁兮忽如流星少壯幾時兮老冉冉<lb/>
其相仍展轉反側兮從夜達明悵獨處此兮誰適為情<lb/>
長歌激烈兮涕泣交零願言思子兮使我心怦○秋風<lb/>
浩蕩兮天宇髙羣山逶迤兮溪谷寂寥登髙望逺兮不<lb/>
自聊駕言適野兮誰與遊遨空原無人兮四顧蕭條猿<lb/>
狖與伍兮麋鹿為曹浮雲千里兮歸路逺遥願言思子<lb/>
兮使我心勞<lb/>
　　辭<lb/>
<pb n="KR4h0077_WYG_009-22a"/>
　休齋云詩變而騷騷變而為辭皆可歌也辭則兼風<lb/>
　騷之聲而尤簡邃者愚謂辭與賦一體也特名異爾<lb/>
　故古人合而名曰辭賦騷號楚辭漁父篇亦號辭是<lb/>
　其例也<lb/>
　　　漢武帝<lb/>
　　秋風辭<lb/>
　　　<hi>序云上行章河東祠后土顧視帝京欣然中流與羣臣飲燕上歡甚乃自作秋風辭文中子曰</hi>
　　　<hi>秋風辭其悔心之萌乎休齋曰此辭一章凡易三韻其節短其辭哀此辭之權輿乎前則二句</hi>
<pb n="KR4h0077_WYG_009-22b"/>
　　　<hi>一叶自泛樓船以下五韻一叶錯雜成章亦楚辭之體愚謂此興而賦也</hi>
秋風起兮白雲飛草木黄落兮雁南歸蘭有秀兮菊有<lb/>
芳懐佳人兮不能忘○泛樓船兮濟汾河横中流兮揚<lb/>
素波簫鼔鳴兮發櫂歌歡樂極兮哀情多少壯幾時兮<lb/>
奈老何<lb/>
　　　漢息夫躬<lb/>
　　絶命辭<lb/>
　　　<hi>躬在哀帝時以上變告東平王雲封侯後數上書言事險譎自知其危故作絶命辭後竟以罪</hi>
<pb n="KR4h0077_WYG_009-23a"/>
　　　<hi>誅死晦翁云躬利口作姦死有餘責此辭特以其髙古似賈誼故録之愚謂此比而賦也</hi>
𤣥雲泱鬱將安歸兮鷹隼横厲鸞徘徊兮矰若淡焱<hi>飈</hi>
動則機兮叢棘棧棧曷可棲兮發忠亡身自繞罔兮寃<lb/>
頸折翼庸得往兮涕泣流兮萑<hi>桓</hi>瀾心結愲<hi>骨</hi>兮傷肝<lb/>
虹霓曜兮日微孽杳㝠兮未開<hi>叶歸比也</hi>痛入天兮鳴嘑<hi>呼去</hi>
<hi>聲</hi>寃際絶兮誰語仰天髙兮自列招上帝兮我察秋風<lb/>
為我唫浮雲為我隂嗟若是兮欲何之撫神龍兮㩜其<lb/>
須<hi>叶閭</hi>游曠迥兮反亡<hi>無同</hi>期雄失據兮世我思<lb/>
<pb n="KR4h0077_WYG_009-23b"/>
　　　晉陶淵明<lb/>
　　歸去來辭<lb/>
　　　<hi>晦翁云其辭義夷曠蕭散雖托楚聲而無其尤怨切蹙之病定齋云世謂歸去來辭亦得漢魏</hi>
　　　<hi>賦體予以為不然賦家漫衍其流體亦叢雜長卿長於叙事淵雲長於説理張平子而下著意</hi>
　　　<hi>為之其律愈切而詞愈庳淵明葢沛然出肺腑如首云歸去來中間又云歸去來兮分為二篇</hi>
　　　<hi>而了無端緒如莊列言大道縱横飄忽而中自有䋲削但人不得而窺蹈之耳愚謂此篇實用</hi>
　　　<hi>賦義而中亦兼比</hi>
歸去來兮田園將蕪胡不歸既自以心為形役奚惆悵<lb/>
<pb n="KR4h0077_WYG_009-24a"/>
而獨悲悟已往之不諫知來者之可追實迷途其未逺<lb/>
覺今是而昨非舟揺揺以輕颺風飄飄而吹衣問征夫<lb/>
以前路恨晨光之熹微迺瞻衡宇載欣載奔童僕歡迎<lb/>
稚子候門三徑就荒松菊猶存攜幼入室有酒盈樽引<lb/>
壺觴以自酌眄庭柯以怡顔倚南窓以寄傲審容膝之<lb/>
易安園日涉以成趣門雖設而常闗策扶老以流憩時<lb/>
矯首而遐觀雲無心以出岫鳥倦飛而知還景翳翳以<lb/>
將入撫孤松而盤桓歸去來兮請息交以絶游世與我<lb/>
<pb n="KR4h0077_WYG_009-24b"/>
而相違復駕言兮焉求悦親戚之情話樂琴書以消憂<lb/>
農人告余以春及將有事乎西疇或命巾車或棹孤舟<lb/>
既窈窕以尋壑亦﨑嶇而經丘木欣欣以向榮泉涓涓<lb/>
而始流善萬物之得時感吾生之行休已矣乎寓形宇<lb/>
内復幾時曷不委心任去留胡為乎遑遑欲何之富貴<lb/>
非吾願帝鄉不可期懐良辰以孤往或植杖而耘耔登<lb/>
東臯以舒嘯臨清流而賦詩聊乗化以歸盡樂夫天命<lb/>
復奚疑<lb/>
<pb n="KR4h0077_WYG_009-25a"/>
　　　宋黄魯直<lb/>
　　濓溪辭<lb/>
　　　<hi>序云舂陵周茂叔人品甚髙胷中灑落如光風霽月中嵗乞身老于湓城有水名之曰濓溪茂</hi>
　　　<hi>叔短于取名而鋭于求志薄于徼福而厚于得民菲于奉身而燕及㷀婺陋于希世而尚友千</hi>
　　　<hi>古聞茂叔之餘風猶足以律貪則此溪之水配茂叔以永久故余詩詞不及世故猶髣髴其音</hi>
　　　<hi>塵其畧如此愚謂此辭全用賦義</hi>
溪毛秀兮水清可飯羮兮濯纓不漁民利兮又何有於<lb/>
名弦琴兮觴酒寫溪聲兮延五老以為壽蟬蜕塵埃兮<lb/>
<pb n="KR4h0077_WYG_009-25b"/>
玉雪自清聽潺湲兮鑒澄明激貪兮敦薄非青蘋白鷗<lb/>
兮誰與同樂○津有舟兮蕩有蓮勝日兮與客就閒人<lb/>
聞拏音不知何處散髪醉髙荷為葢兮倚芙蓉以當妓<lb/>
霜清水寒兮舟著平沙八方同宇兮雲月為家懐連城<lb/>
兮佩明月魚鳥親人兮野老同社而爭席白雲䝉頭兮<lb/>
與南山為伍非夫人攘臂兮誰余敢侮<lb/>
　　　宋楊誠齋<lb/>
　　延陵懐古辭<lb/>
<pb n="KR4h0077_WYG_009-26a"/>
　　　<hi>序云予假守延陵葢州來季子之墟也既而問諸故老古今之士或邑於斯或寓於斯獨三人</hi>
　　　<hi>焉作延陵懐古辭愚謂三辭實用賦義</hi>
　　延陵季子<hi>吳季札也</hi>
荆之溪兮澹以幽惠之山兮雲侔思君子兮不見莽草<lb/>
木兮翛翛面句吳兮東而坐背朱方兮北卧齊楚豈不<lb/>
强而大兮吾王以妥賢於國其無裨兮不曰季子存而<lb/>
吳賀彼懵者之躗<hi>乖去聲</hi>言兮謂兆亡於讓王弗丕承於<lb/>
考心兮用五湖之與三江祀太伯其忽諸兮顧襲譽於<lb/>
<pb n="KR4h0077_WYG_009-26b"/>
子臧曽不知民無讓而不立兮自古皆有亡諏屺岵與<lb/>
耡箕兮疇莫知其重輕若千乗與簞食兮絜豐約而則<lb/>
明迨躬逢而利怵兮亦幾何而靡爭謂吾札之不懿兮<lb/>
札亦恬受而茹聲思復思兮君子乾坤毁而日月息兮<lb/>
則君子之亦死<lb/>
　　蘭陵令<hi>荀卿也</hi>
密雲兮終風健順閉兮罔寸蹊之通喟葵丘踐土而迹<lb/>
熄兮矧冀方岐山之與逢草堂豀以鑄兵兮靡遺蒲於<lb/>
<pb n="KR4h0077_WYG_009-27a"/>
董澤燕簴無趾而造齊兮楚甿而秦其魄鬭六王於一<lb/>
説兮微儀衍之舌而不國嗟若先生兮雖知時之不如<lb/>
儲唐虞之故冕兮鬻洙泗之敝裾乗方輪與折軸兮欲<lb/>
先鞭而疾驅豈不家捐而人棄兮載之萬世之亨衢伊<lb/>
素王兮中都若蘭陵兮聖之徒征九伯而佩六印兮晞<lb/>
二邑宰而不得俱儻不欲以天球玉磬而貿康瓠兮嗟<lb/>
爾後死者其舍諸<lb/>
　　東坡先生<lb/>
<pb n="KR4h0077_WYG_009-27b"/>
吹赤壁之月笛兮瞻黄州之雪堂彈湘妃之玉瑟兮織<lb/>
天孫之錦裳招先生其來歸兮何必懐眉山之故鄉歴<lb/>
九州而猶隘兮誕置之祝融之汪酌乳泉以當醴兮飱<lb/>
荔子以為糧葺榕葉以作屋兮托桄榔之䕃以為堂驅<lb/>
海濤以入硯滴兮挽南斗文星於筆鋩昌黎兮歐陽視<lb/>
先生兮雁行韞不洩兮忠憤烱不揜兮文章乞鏡湖兮<lb/>
九闗營莬裘兮是邦予之來兮云暮與先生兮相望視<lb/>
履迹兮焉在問故宫兮就荒俯仰兮永懐渺山川兮蒼<lb/>
<pb n="KR4h0077_WYG_009-28a"/>
蒼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0077_WYG_009-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古賦辯體巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古賦辯體巻七</head> <lb/>
    <p>
<pb n="KR4h0077_WYG_007-1a"/>
欽定四庫全書<lb/>
　古賦辯體巻七<lb/>
　　　　　　　　　　　　元　　祝堯　撰<lb/>
　　唐體<lb/>
　嘗觀唐人文集及文苑英華所載唐賦無慮以千計<lb/>
　大抵律多而古少夫古賦之體其變久矣而况上之<lb/>
　人選進士以律賦誘之以利祿耶葢俳體始於兩漢<lb/>
　律體始於齊梁俳者律之根律者俳之蔓后山云四<lb/>
<pb n="KR4h0077_WYG_007-1b"/>
　律之作始自徐庾俳體卑矣而加以律律體弱矣而<lb/>
　加以四六此唐以來進士賦體所由始也雕蟲道喪<lb/>
　頽波横流光鋩氣燄埋鏟晦蝕風俗不古風騷不今<lb/>
　後生務進干名聲律大盛句中拘對偶以趍時好字<lb/>
　中揣聲病以避時忌孰肯學古哉退之云時時應事<lb/>
　作俗語下筆令人慙及以示人大慚以為大好小慚<lb/>
　以為小好不知古文真何用於今世斯言也其傷今<lb/>
　也夫其懐古也夫是以唐之一代古賦之所以不古<lb/>
<pb n="KR4h0077_WYG_007-2a"/>
　者律之盛而古之衰也就有為古賦者率以徐庾為<lb/>
　宗亦不過少異於律爾甚而或以五七言之詩為古<lb/>
　賦者或以四六句之聯為古賦者不知五七言之詩<lb/>
　四六句之聯果古賦之體乎宋廣平大雅君子也其<lb/>
　為梅花賦皮日休尚稱其清便富艶得南朝徐庾體<lb/>
　殊不類其為人他可知矣且古賦所以可貴者誠以<lb/>
　本心之情有為而發六義之體隨寓而形如雲之行<lb/>
　空風之行水百態横生為變不測縱横顛倒不主故<lb/>
<pb n="KR4h0077_WYG_007-2b"/>
　常委蛇曲折畧無留碍有不齊之齊焉用俳有不調<lb/>
　之調焉有律及為俳體者則不然駢花儷葉含宫泛<lb/>
　商如無鹽輩膏沐為容而又與西施鬭美然天下之<lb/>
　正色終自有在子美詩云詞賦工無益其意殆為俳<lb/>
　律者發李太白天才英卓所作古賦差强人意但俳<lb/>
　之蔓雖除律之根故在雖下筆有光燄時作竒語只<lb/>
　是六朝賦爾惟韓柳諸古賦一以騷為宗而超出俳<lb/>
　律之外韓子之學自言其正葩之詩而下逮於騷栁<lb/>
<pb n="KR4h0077_WYG_007-3a"/>
　之學自言其本之詩以求其恒參之騷以致其幽要<lb/>
　皆是學古者唐賦之古莫古於此至杜牧之阿房宫<lb/>
　賦古今膾炙但大半是論體不復可專目為賦矣毋<lb/>
　亦惡俳律之過而特尚理以矯其失與或疑詩序謂<lb/>
　發乎情止乎禮義言情言理而不言辭豈知古人所<lb/>
　賦其有理也以其有辭其有辭也以其有情其情正<lb/>
　則辭合於理而正其情邪則辭背於理而邪所謂辭<lb/>
　者不過以發其情而達其理故始之以情終之以禮<lb/>
<pb n="KR4h0077_WYG_007-3b"/>
　義雖未嘗言辭而辭實在其中葢其所賦固必假於<lb/>
　辭而有不專於辭者去古日逺人情為利欲所汨而<lb/>
　失其天理之本然情涉於邪而不正則以游辭而釋<lb/>
　之理歸於邪而不正則以强辭而奪之易係六辭軻<lb/>
　書四辭固不出於理之正而亦何莫不從心上來吁<lb/>
　辭者情之形諸外也理者情之有諸中也有諸中故<lb/>
　見其形諸外形諸外故知其有諸中辭不從外來理<lb/>
　不由他得一本於情而已矣若所賦專尚辭專尚理<lb/>
<pb n="KR4h0077_WYG_007-4a"/>
　則亦何足見其平時素藴之懐他日有為之志哉方<lb/>
　今崇雅黜浮變律為古愚故極論律之所以為律古<lb/>
　之所以為古賦者知此則其形一國之風言天下之<lb/>
　事當有得古人吟咏情性之妙者矣<lb/>
　　　駱賔王<lb/>
　賔王幽縶有感於夜螢出入之時託之以寫其憂思<lb/>
　之意因作螢火賦唐初王楊盧駱專學徐庾穠纎妖<lb/>
　媚當時尚之惟此賦猶有發乎情之㫖得鸚鵡野鵝<lb/>
<pb n="KR4h0077_WYG_007-4b"/>
　之微者故特辨之<lb/>
　　螢火賦<lb/>
　　　比而賦也本取螢自比而又取他物比螢所謂<lb/>
　　　比中之比或以比螢之明或以比螢之化非不<lb/>
　　　精工但先後複出既䌓且塞體物瀏亮恐不其<lb/>
　　　然其病源正在學齊梁賦爾葢古人所賦篇簡<lb/>
　　　而不䌓何待俳事之碎句質而不華何待對偶<lb/>
　　　之巧字通而不怪何待琢眼之工韻寛而不狹<lb/>
<pb n="KR4h0077_WYG_007-5a"/>
　　　何待協律之切賦家必知此四者則其辭進於<lb/>
　　　古矣因就論焉<lb/>
伊𤣥功之播氣有丹鳥之賦象順隂陽以亭毒資變化<lb/>
而涵養每寒潛而暑出若知來而藏往既發暉而外融<lb/>
亦含光而内朗若夫小暑南收大火西流林塘改夏雲<lb/>
物凝秋忽凌虚而起逺乍排叢而出幽均火齊之宵映<lb/>
如夜光之暗投逝將歸而未返忽欲去而中留入槐榆<lb/>
而焰發若改燧而環周繞堂皇而影遍疑秉燭以嬉遊<lb/>
<pb n="KR4h0077_WYG_007-5b"/>
㸃綴懸珠之網隠映落星之樓乍滅乍興或聚或散居<lb/>
無定所習無定玩曳影周流飄光凌亂泛灔乎池沼徘<lb/>
徊乎林岸狀火井之沈熒似明珠之出漢值衝飈而不<lb/>
烈逢滛雨而逾煥照灼兮如湛盧之夜飛的㿨兮象招<lb/>
揺之夕爛與夜燎而相炫照重隂於已昏共爝火而齊<lb/>
息避太陽於始旦爾其光　周物明足自資偶仙䑕而<lb/>
伺夜謝飛蛾之赴熺類君子之有道入暗室而不欺同<lb/>
至人之無迹懐明義以應時處幽不昧居照斯晦隨隠<lb/>
<pb n="KR4h0077_WYG_007-6a"/>
顯而動息候昏明以進退委性命兮幽𤣥任物理兮推<lb/>
遷化腐木以含彩集枯草而藏煙不貪熱而茍進每和<lb/>
光而曲全豈如鎔金而自鑠寧學膏火而相煎陋蟬蜩<lb/>
之習蜕怵螻螘之慕羶匪傷蜉蝣之夕不羨龜鶴之年<lb/>
搶榆飛而控地搏扶起而垂天雖小大之殊品豈逍遥<lb/>
之異筌夫何化之斯化無使然而自然若乃有來斯通<lb/>
無去不至排朱門而獨逺昇青雲而自致匪偷光於隣<lb/>
壁寧假暉於陽燧終徇已以效能靡因人而成事物有<lb/>
<pb n="KR4h0077_WYG_007-6b"/>
感而情動迹或均而行異響必應之於同聲道固求之<lb/>
於同類始未明以趍捨終詎識其㫖意子尚不知魚水<lb/>
之為樂吾又安知螢火之所利明兮能遷變兮無窮牛<lb/>
哀倐而化贙<hi>衒</hi>羽泉忽兮生熊血三年兮藏碧魂一變<lb/>
兮成虹知戰場之化燐悟寃獄之為蟲彼翩翻之弱質<lb/>
尚矯翼而凌空何微生之多躓獨宛頸以觸籠異璧光<lb/>
之照廡同劍影之埋豐覬道迷而可復庶鑒幽而或通<lb/>
覽光華以自照顧形影而相弔感秋夕之殷憂慙宵行<lb/>
<pb n="KR4h0077_WYG_007-7a"/>
之熠燿熠燿飛兮絶復連殷憂積兮明自煎見流光之<lb/>
不息愴驚魂之屢遷如過隙兮已矣同奔電兮忽焉儻<lb/>
餘景之可照庶寒灰之重然<lb/>
　　　李太白<lb/>
　太白小嵗通詩書蘇頲異之曰是子天才英特少益<lb/>
　以學可比相如賀知章見其文嘆曰子謫仙人也又<lb/>
　於江陵見司馬子微子微謂太白有仙風道骨可與<lb/>
　神遊八極之表因著大鵬遇希有鳥賦以自廣王荆<lb/>
<pb n="KR4h0077_WYG_007-7b"/>
　公嘗謂太白才髙而識卑山谷又曰好作竒語自是<lb/>
　文章之病建安以來好作竒語故其氣象衰薾愚謂<lb/>
　二公所言太白病處正在許裏<lb/>
　　大鵬賦<lb/>
　　　比而賦也太白葢以鵬自比而以希有鳥比司<lb/>
　　　馬子微賦家宏衍鉅麗之體楚騷逺遊等作已<lb/>
　　　然司馬班揚尤尚此此顯出於莊子寓言本自<lb/>
　　　宏濶而太白又以豪氣雄文發之事與辭稱俊<lb/>
<pb n="KR4h0077_WYG_007-8a"/>
　　　邁飄逸去騷頗近然但得騷人賦中一體爾若<lb/>
　　　論騷人所賦全體固當以優柔婉曲者為有味<lb/>
　　　豈專為閎衍鉅麗之一體哉後人以莊比騷實<lb/>
　　　以莊騷皆是寓言同一比義豈知騷中比兼風<lb/>
　　　興豈莊所及莊文是異端荒唐繆悠之説騷文<lb/>
　　　乃有先王盛時發乎情止乎禮義之遺風學者<lb/>
　　　果學莊乎學騷乎<lb/>
南華老僊發天機于漆園吐崢嶸之髙論開浩蕩之竒<lb/>
<pb n="KR4h0077_WYG_007-8b"/>
言徴至怪于齊諧談北溟之巨魚吾不知其幾千里其<lb/>
名曰鯤化成大鵬質凝胚腪脱脩鬛于海島張廣翅于<lb/>
天門刷渤澥之春流晞扶桑之朝暾赫奕乎宇宙憑陵<lb/>
乎崑崙一鼓一舞煙朦沙昏五嶽為之震動百川為之<lb/>
崩奔爾乃蹶巨壑摩太清亘層霄突重溟激三千以崛<lb/>
起搏九萬以迅征背嶪太山之崔嵬翼舉垂雲之縱横<lb/>
左迴右旋倐隂忽明歴汗漫以天矯排閶闔之崢嶸簸<lb/>
鴻濛扇雷霆斗轉而天動山揺而海傾怒無所搏雄無<lb/>
<pb n="KR4h0077_WYG_007-9a"/>
所爭固可想像其勢髣髴其形若乃足縈虹蜺目耀日<lb/>
月連軒沓柂揮霍翕忽噴氣則六合生雲灑毛則千里<lb/>
飛雪邈彼北荒將窮南圖運逸翰以旁擊鼓奔飈而長<lb/>
驅燭龍含光而照影列缺施鞭而啟途塊視三山盃觀<lb/>
五湖其動也神應其行也道俱任公見之而罷釣有窮<lb/>
不敢以彎弧莫不投竿失鏃仰之長吁爾其雄姿壯觀<lb/>
映背河漢上摩蒼蒼下覆漫漫盤古開天而直視羲和<lb/>
倚日以傍嘆繽紛乎八荒之間隠映乎四海之半横大<lb/>
<pb n="KR4h0077_WYG_007-9b"/>
明而掩晝若混茫之未判忽勝覆以迴旋則霞廓而霧<lb/>
散然後六月一息至于海湄歘翳景以横榰逆髙天而<lb/>
下垂憩乎洪漭之野入乎汪湟之池猛勢所射餘風所<lb/>
吹溟漲沸渭巖岳紛披天吳為之怵慄海若為之躨跜<lb/>
巨鼇冠山而却走長鯨騰海而下馳縮殻挫鬛莫之敢<lb/>
窺吾亦不測其神怪而若此葢亦造化之所為豈比夫<lb/>
蓬萊之黄鵠誇金衣與菊裳恥蒼梧之𤣥鳳耀彩質與<lb/>
錦章既服御于靈仙亦馴擾于池隍精衞殷勤于銜木<lb/>
<pb n="KR4h0077_WYG_007-10a"/>
鶢鶋悲愁乎薦觴天雞警曙于蟠木踆烏炳燿于太陽<lb/>
不曠蕩以縱適何拘攣而守常未若茲鵬之逍遥無厥<lb/>
類而比方不矜大而慕猛每順時而行藏參𤣥根以比<lb/>
壽飲元氣以充腸戲暘谷以徘徊憑炎洲而抑揚俄而<lb/>
希有鳥見而謂之曰偉哉鵬乎若此之樂也吾左翼掩<lb/>
乎東極右翼蔽乎西荒跨躡地絡周旋天綱以恍惚為<lb/>
巢以虚無為場我呼爾游爾呼我翔於是大鵬許之欣<lb/>
然有隨此二禽已登於寥廓而斥鷃之輩空見笑於藩<lb/>
<pb n="KR4h0077_WYG_007-10b"/>
籬<lb/>
　　明堂賦<lb/>
　　　賦也實從司馬揚班諸人之賦來氣豪辭艶疑<lb/>
　　　若過之若論體格則不及逺甚葢漢賦體未甚<lb/>
　　　俳而此篇與後篇大獵等賦則悦於時而俳甚<lb/>
　　　矣晦翁云白有逸才尤長於詩而其賦乃不及<lb/>
　　　魏晉斯言信矣<lb/>
伊皇唐之格天創元也我髙祖乃仗大順赫然雷發以<lb/>
<pb n="KR4h0077_WYG_007-11a"/>
首之於是横八荒漂九陽掃叛渙開混茫景星耀而泰<lb/>
階平虹霓滅而日月張欽若太宗繼明重光廓區宇以<lb/>
立極綴蒼昊之頽綱淳風沕穆鴻恩滂洋武義烜赫於<lb/>
有截仁聲馺沓乎無疆若乃髙宗紹興拓綂錫羨神休<lb/>
傍臻瑞物咸薦元符剖兮地珍見既應天以順人遂登<lb/>
封而降禪將欲考有洛崇明堂惟厥功之未輯兮乗白<lb/>
雲於帝鄉天后勤勞以輔政兮中宗以欽明克昌遵先<lb/>
軌以繼作兮揚列聖之耿光則使軒轅草圖羲和練日<lb/>
<pb n="KR4h0077_WYG_007-11b"/>
經之營之不綵不質因子來於四方豈殫税於萬室乃<lb/>
準水臬攅雲梁罄玉石於壠坂空瓌材於瀟湘巧奪神<lb/>
鬼髙窮昊蒼聽天語之察察擬帝居之鏘鏘雖暫勞而<lb/>
永固兮貽聖謨於我皇觀夫明堂之宏壯也則突兀曈<lb/>
曨乍明乍䝉像太古元氣之結空巃<hi>力孔</hi>嵸<hi>子孔</hi>頽沓若嵬<lb/>
若嶪似天閫地門之開闔爾乃劃岝<graphic n="KR2664" url="https://raw.githubusercontent.com/kanripo/KR-Gaiji/master/images/KR2664.png" mimeType="image/png"/>以嶽立郁穹崇<lb/>
而鴻紛冠百王而垂勲燭萬象而騰文窙惚恍以洞啟<lb/>
呼嵌巖而傍分又比乎崑山之天柱矗九霄而垂雲於<lb/>
<pb n="KR4h0077_WYG_007-12a"/>
是結構乎黄道岧嶤乎紫微絡勾陳以繚垣闢閶闔以<lb/>
啟扉崢嶸<graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>嶷粲宇宙兮光輝崔嵬赫奕張天地之神<lb/>
威夫其背泓黄河垠漱清洛太行却立通谷前廓逺則<lb/>
標熊耳以作碣豁龍門以開闗㸃翠綵於洪荒洞隂清<lb/>
乎羣山及乎煙雲巻舒忽出乍没岌嵩噴伊倚日薄月<lb/>
雷霆之所鼓蕩星斗之所伾扢<hi>訖</hi>拏金龍之蟠蜿挂天<lb/>
珠之硉矹勢拔五嶽形張四維軋地軸以盤根摩天倪<lb/>
而創規樓臺崛岉以奔附城闕嶔崟而蔽虧珍樹翠草<lb/>
<pb n="KR4h0077_WYG_007-12b"/>
含華揚㽔目瑶井之熒熒拖玉繩之離離㨖華葢以灙<lb/>
漭仰太微之參差擁以禁扃横以武庫獻房心以開鑿<lb/>
瞻少陽而舉措採殷制酌夏步雜以代室重屋之名括<lb/>
以辰次火木之數壯不及奢麗不及素層簷屹其霞矯<lb/>
廣厦鬱以雲布掩日道遏風路陽烏轉影而翻飛大鵬<lb/>
横霄而側度近則萬木森下干宫對出熠乎光碧之堂<lb/>
靈乎瓊華之室錦爛霞駮星錯波沏颯蕭寥以颼飀窅<lb/>
隂鬱以櫛密含佳氣之青蔥吐祥煙之鬱嵂九室窈窕<lb/>
<pb n="KR4h0077_WYG_007-13a"/>
五闈連綿飛楹磊砢走拱夤縁雲楣立岌以横綺綵桷<lb/>
攅巒而仰天皜壁晝朗朱甍晴鮮頳欄各落偃蹇霄漢<lb/>
翠楹迴合蟬聯汗漫沓蒼穹之絶垠跨皇居之大半逺<lb/>
而望之赫煌煌以輝輝忽天旋而雲昏迫而察之粲炳<lb/>
煥以照爛倐山譌而晷換跨蓬壺之海樓吞岱宗之日<lb/>
觀猛虎失道潛虬蟠梯經通天而直上俯長河而復低<lb/>
玉女攀星於網户金娥納月於璇題藻井綵錯以舒蓬<lb/>
天窓赩<hi>奭</hi>翼而銜霓扶標川而罔足擬跟絓而罷躋要<lb/>
<pb n="KR4h0077_WYG_007-13b"/>
離歘曤而外喪精視氷背而中迷亘以複道接乎宫掖<lb/>
坌入西樓是為崑崙前疑後丞正儀躅以出入九夷五<lb/>
狄順方面而來奔其左右也則丹陛崿崿彤庭煌煌列<lb/>
寶鼎歊金光流辟雍之滔滔像環海之湯湯闢青陽而<lb/>
啟總章廓明臺而布𤣥堂儼以太廟處乎中央發號施<lb/>
令采時順方其閫閾也三十六户七十二牖度筵列位<lb/>
南七西九白虎列序而躨跜青龍承隅而蚴蟉其深沈<lb/>
奥密也則赤熛掌火招拒司金靈威制陽汁光摧隂神<lb/>
<pb n="KR4h0077_WYG_007-14a"/>
斗王土據乎其心若乃熠燿五色張皇萬殊人物禽獸<lb/>
竒形異模勢若飛動瞪盼睢盱明君暗主忠臣烈夫威<lb/>
政興滅表賢示愚於是王正孟月朝陽登曦天子乃服<lb/>
蒼玉轡蒼螭臨乎青陽左个方御瑶瑟而彈鳴絲展乎<lb/>
國容輝乎皇儀傍瞻神臺順觀雲之軌俯對清廟崇配<lb/>
天之規欽若肸蠁維清緝熈崇牙樹羽熒煌葳㽔納五<lb/>
服之貢受萬邦之籍張龍旗與虹旌攅金㦸與玉戚延<lb/>
五更進百辟奉珪瓉獻琛帛顒昻俯僂儼容叠迹乃潔<lb/>
<pb n="KR4h0077_WYG_007-14b"/>
葅醢脩粢盛奠三犧薦五牲享于神靈太祝正辭庶官<lb/>
精誠鼓大武之隠轔張鈞天之鏗鍧孤竹合奏空桑和<lb/>
鳴盡六變齊九成羣神來兮降明庭葢聖主之所以孝<lb/>
治天下而享祀窅㝠也然後臨辟雍宴羣后隂陽為庖<lb/>
造化為宰飡元氣灑太和千里鼓舞百寮賡歌于斯之<lb/>
時雲油雨霈恩鴻溶兮澤汪濊四海歸兮八荒㑹嚨聒<lb/>
乎區㝢駢闐乎闕外羣臣醉德揖讓而退而聖主猶夕<lb/>
惕若厲懼人未安乃目極于天耳下于泉飛聰馳明無<lb/>
<pb n="KR4h0077_WYG_007-15a"/>
逺不察考鬼神之奥摧隂陽之荒下明詔班舊章振窮<lb/>
乏散敖倉毁玉沈珠卑宫頽墻使山澤無間往來相望<lb/>
帝躬于天田后親於郊桑棄末兮反本人和兮時康建<lb/>
翠華兮萋萋鳴玉鑾之鉠鉠游乎昇平之圃憩乎穆清<lb/>
之堂天欣欣兮瑞穰穰巡陵於鶉首之野講武於驪山<lb/>
之旁封岱宗兮祀后土掩栗陸兮包陶唐遨遊乎崆峒<lb/>
之上汾水之陽吸沆瀣之精英黜滋味之馨香貴理國<lb/>
其若夢幾華胥之故鄉於是元元澹然不知所在若羣<lb/>
<pb n="KR4h0077_WYG_007-15b"/>
雲從龍衆水奔海此真所謂我大君登明堂之政化也<lb/>
豈比夫秦趙吳楚爭髙競奢結阿房與崇臺建姑蘇及<lb/>
章華非享祀與嚴配徒掩月而凌霞由此觀之不足稱<lb/>
也况瑶臺之巨麗復安可語哉敢揚國美遂作辭曰穹<lb/>
崇明堂倚天開兮巃崧鴻濛構瓌材兮偃蹇坱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>邈崔<lb/>
嵬兮周流辟雍岌靈臺兮赫日星噴風雷宗祀肸蠁王<lb/>
化𢎞恢鎮八荒兮通九垓四門啟兮萬國來考休徴兮<lb/>
進賢才儼若皇居而作固窮千祀兮悠哉<lb/>
<pb n="KR4h0077_WYG_007-16a"/>
　　大獵賦<lb/>
　　　賦也與子虚上林羽獵等賦首尾布叙用事遣<lb/>
　　　辭多相出入<lb/>
粤若皇唐之挈天地而襲氣母兮粲五葉之葳㽔惟開<lb/>
化廓海㝢而運斗極兮總六聖之光熈誕金德之純精<lb/>
兮潄玉露之華滋文章炳乎七曜兮制作參乎兩儀括<lb/>
衆妙而為師明無幽而不燭兮澤無逺而不施慕逺昔<lb/>
之三驅兮順生殺於四時若乃嚴冬慘切寒氣凜烈不<lb/>
<pb n="KR4h0077_WYG_007-16b"/>
周來風𤣥㝠掌雪木脱葉草解節土囊煙隂火井冰閉<lb/>
<hi>瞥</hi>是月也天子處乎𤣥堂之中滄八水兮休百工考王<lb/>
制兮遵國風樂農人之閒隙兮因校獵而講戎乃使神<lb/>
兵出於九闗天仗羅於四野徴水衡與林虞辨土物之<lb/>
衆寡千騎飈掃萬乗雷奔捎扶桑而拂火雲兮刮月窟<lb/>
而搜塞門赫壯觀於今古嶪揺蕩於乾坤此其大畧也<lb/>
而内以中華為天心外以窮髪為海口豁咽喉以洞開<lb/>
吞荒裔以盡取大章按步以來往夸父振策以奔走足<lb/>
<pb n="KR4h0077_WYG_007-17a"/>
跡乎日月之所通囊括乎隂陽之未有君王於是撞鴻<lb/>
鐘發鑾音出鳳闕開宸襟駕玉輅之飛龍歴神州之層<lb/>
岑遊五柞兮瞰三危挾細栁兮過上林攅髙牙以總總<lb/>
兮駐華葢之森森於是擢倚天之劍彎落月之弓崑崙<lb/>
叱兮可倒宇宙噫兮増雄河漢為之却流川嶽為之生<lb/>
風羽旄揚兮九天絳獵火燃兮千山紅乃召蚩尤之徒<lb/>
聚長㦸羅廣澤呵雨師走風伯稜威耀乎雷霆烜赫震<lb/>
於蠻貊陋梁都之體制鄙靈囿之規格而南以衡霍作<lb/>
<pb n="KR4h0077_WYG_007-17b"/>
襟北以岱恒作袪夾東海而為塹兮施西溟而流渠麾<lb/>
九州之珍禽兮迴千羣以坌入聯八荒之竒獸兮屯萬<lb/>
族以來居雲羅髙張天網密布罝罘緜原峭格掩路蠛<lb/>
蠓過而猶礙蟭螟飛而不度彼層霄與殊榛罕翔鳥與<lb/>
伏兎從營合技彌巒被岡金戈森行洗晴野之寒霜虹<lb/>
旗電掣巻長空之飛雪吳驂走練宛馬蹀血縈衆山之<lb/>
聯綿隔逺水之明滅使五丁摧峯一夫拔木下整髙頽<lb/>
深平險谷擺樁栝開林叢喤喤呷呷葢奔突於場中而<lb/>
<pb n="KR4h0077_WYG_007-18a"/>
田疆古冶之儔烏獲中黄之黨越崢嶸獵莾蒼喑呼哮<lb/>
[口*闞]風旋電往脱文豹之皮抵𤣥熊之掌批狻<hi>筌</hi>手猱挾<lb/>
三挈兩既徒搏以角力又揮鋒而爭先行甝<hi>酣</hi>號以鶚<lb/>
睨兮氣赫火而敵煙拳封猯肘巨狿<hi>延</hi>梟羊應叱以斃<lb/>
踣䝟貐亡精而墜巔或碎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以折脊或歕<hi>噴</hi>髓以飛涎<lb/>
窮遐荒蕩林藪扼土狛<hi>粕</hi>殪天狗脱角犀頂探牙象口<lb/>
掃封狐於千里捩<hi>延入</hi>雄虺之九首咋騰蛇而仰合拖奔<lb/>
兕以却走君王於是峩通天靡星㫋奔雷車揮電鞭觀<lb/>
<pb n="KR4h0077_WYG_007-18b"/>
壯士之效獲顧三軍而欣然曰夫何神抉鬼慄之駭人<lb/>
也又命建夔鼓勵武卒雖躪躒之巳多猶抝怒而未歇<lb/>
集赤羽兮照日張烏號兮滿月戎車轞轞以陸離彀騎<lb/>
煌煌而奮發鷹犬之所騰捷飛走之所蹉蹶攫麏麚之<lb/>
咆哮蹂豺貉以挂格膏鋒染鍔填巖掩窟觀殊材舉逸<lb/>
羣尚揮霍以出没别有白猸飛駿窮竒貙<graphic n="KR3962" url="https://raw.githubusercontent.com/kanripo/KR-Gaiji/master/images/KR3962.png" mimeType="image/png"/>牙若錯劍<lb/>
鬛如叢竿口吞殳鋋目極槍櫓碎琅弧攫玉弩射猛彘<lb/>
透奔虎金鏇一發旁叠四五雖鑿齒而致伉誰謂南山<lb/>
<pb n="KR4h0077_WYG_007-19a"/>
白額之足覩總八校搜四隅馳專諸走都盧趫喬木撇<lb/>
絶壁抄獑<hi>讒</hi>猢攬貊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>囚鼬鼯於峻崖頓䝘<hi>谷</hi>貜於穹<lb/>
石養由發箭竒肱飛車巧聒更<hi>平</hi>嬴妙兼蒱且<hi>平</hi>墜鸀<lb/>
鳿於青雲落鴻雁於紫虚捎鶬鵠漂鸕<graphic n="KR1445" url="https://raw.githubusercontent.com/kanripo/KR-Gaiji/master/images/KR1445.png" mimeType="image/png"/>彈地廬與神<lb/>
居斬飛鵬於日域摧大鳳於天墟龍伯釣其靈鼇任公<lb/>
獲其巨魚窮造化之譎詭何神怪之有餘所以噴血流<lb/>
川飛毛灑雪狀若乎髙天雨獸上墜於大荒又似乎積<lb/>
禽為山下崩於林穴陽烏沮色於朝日隂兎喪精於明<lb/>
<pb n="KR4h0077_WYG_007-19b"/>
月思騰裝上獵於太清所恨穹昊於路絶而忽也莫不<lb/>
海晏天空萬方來同雖秦皇與漢武兮復何足以爭雄<lb/>
俄而君王茫然改容愀然有失於是居安思危防險戒<lb/>
逸斯馳騁以狂發非至理之𢎞術且夫人君以端拱為<lb/>
尊𤣥妙為寶暴殄天物是謂不道乃去三面之網示六<lb/>
合之仁已殺者皆其犯命未傷者全其天真雖剪毛而<lb/>
不獻豈割鮮以焠輪解鳳皇與鸑鷟兮旋騶虞與麒麟<lb/>
獲天寶於陳倉載飛熊於渭濵於是享獵徒封勞苦軒<lb/>
<pb n="KR4h0077_WYG_007-20a"/>
行庖騎酌酤韜兵戈火網罟然後登九霄之臺宴八紘<lb/>
之圃開日月之扃闢生靈之户聖人作而萬物覩覽蒐<lb/>
岐與狩敖何宣成之足數哂穆王之荒誕歌白雲之西<lb/>
母若飽人以淡泊之味醉以醇和之觴鼓之以雷霆舞<lb/>
之以隂陽虞乎神明狃於道德張無外以為罝琢大朴<lb/>
以為杙頓天網以掩之獵賢俊以御極若此之狩罔有<lb/>
不克使天人晏安草木蕃殖六宫斥其珠玉百姓樂於<lb/>
耕織寢鄭衞之聲却靡曼之色天老掌圖風后侍側是<lb/>
<pb n="KR4h0077_WYG_007-20b"/>
三階砥平而皇猷允塞豈比夫子虚上林長楊羽獵計<lb/>
麋鹿之多少誇苑囿之大小哉方將延榮光於後昆軼<lb/>
𤣥風於邃古擁嘉瑞臻元符登封於泰山篆德於社首<lb/>
豈與乎七十二帝同條而共貫哉君王於是迴蜺旌反<lb/>
鑾輿訪廣成之至道問大隗之幽居使罔象掇𤣥珠於<lb/>
赤水天下不知其所如也<lb/>
　　惜餘春賦<lb/>
　　　賦也太白諸短賦雕脂鏤氷只是江文通别賦<lb/>
<pb n="KR4h0077_WYG_007-21a"/>
　　　等篇步驟晦翁嘗謂離騷興少而比賦多愚謂<lb/>
　　　後代之賦但咏景物而不咏情性并此廢之而<lb/>
　　　况他義乎欲復古者當何如哉<lb/>
天之何為令北斗而知春兮迴指於東方氷蕩漾兮碧<lb/>
色蘭葳㽔兮紅芳試登髙兮望逺極雲海之茫茫魂一<lb/>
去兮欲斷淚流頰兮成行吟青楓兮詠滄浪懐洞庭兮<lb/>
悲瀟湘何余心之縹緲兮與春風而飄揚思飄揚兮無<lb/>
限念佳期兮莫展平原萋其綺色愛芳草兮如剪惜餘<lb/>
<pb n="KR4h0077_WYG_007-21b"/>
春之將䦨每為恨而不淺漢之曲兮江之潭把瑶草兮<lb/>
思何堪想遊女於峴北愁帝子於湘南恨無極兮心氤<lb/>
氲目眇眇兮愁紛紛披衞情於淇水結楚夢於陽雲春<lb/>
每歸兮花開花已䦨兮春改嘆長河之流速送馳波於<lb/>
東海春不留兮時已失老衰颯兮逾疾恨不得掛長繩<lb/>
於青天繫此西飛之白日若有人兮情相親去南越兮<lb/>
往西秦見遊絲之横洛網春暉以留人沈吟兮哀歌躑<lb/>
躅兮傷别送行子之將逺看征鴻之稍滅醉愁心於垂<lb/>
<pb n="KR4h0077_WYG_007-22a"/>
楊隨柔條以糾結望夫君兮咨嗟横涕淚怨春華寄遥<lb/>
影於明月惜送君於天涯<lb/>
　　愁陽春賦<lb/>
　　　賦也上句先用連綿字以起下句之意正是學<lb/>
　　　九辨第一首語意及至若乃以下則又只是梁<lb/>
　　　陳體<lb/>
東風歸來見碧草而知春蕩漾惚恍何垂楊旖旎之愁<lb/>
人天光清而妍和海氣緑而芳新綵翠兮芉綿雲飄飄<lb/>
<pb n="KR4h0077_WYG_007-22b"/>
兮相鮮演漾兮夤縁規青苔之生泉縹緲兮翩綿見遊<lb/>
絲之縈煙魂與此兮俱斷醉風光兮凄然若乃隴水秦<lb/>
聲江猿巴吟明妃出塞楚客楓林試登髙兮望逺痛切<lb/>
骨而傷心春心蕩兮如波春愁亂兮如雪兼萬情之悲<lb/>
歡茲一感於芳節若有一人兮湘水濵隔雲霓而見無<lb/>
因灑别淚於尺波寄東流於情親若使春光可攬而不<lb/>
滅兮吾欲贈天涯之佳人<lb/>
　　悲清秋賦<lb/>
<pb n="KR4h0077_WYG_007-23a"/>
　　　賦也澄湖練明遥海上月與赤壁賦人影在地<lb/>
　　　仰見明月語意同謂之倒句若云遥海上月澄<lb/>
　　　湖練明仰見明月人影在地語意雖順意味便<lb/>
　　　減<lb/>
登九疑兮望清川見三湘之潺湲水流寒以歸海雲横<lb/>
秋以蔽天余以鳥道計於故鄉兮不知去荆吳之幾千<lb/>
于時西陽半規映島欲没澄湖練明遥海上月全佳期<lb/>
之浩蕩渺懐燕而望越荷花落兮江色秋風嫋嫋兮夜<lb/>
<pb n="KR4h0077_WYG_007-23b"/>
悠悠臨窮溟以有羨思釣鼇於滄洲無脩竿以一舉撫<lb/>
洪波而増憂歸去來兮人間不可以託些吾將採藥於<lb/>
蓬丘<lb/>
　　劍閣賦<lb/>
　　　賦也其前有上則旁則等語是揫斂上林兩都<lb/>
　　　鋪叙體格而裁入小賦所謂天吳與紫鳳顛倒<lb/>
　　　在短褐者歟故雖以小賦亦自浩蕩而不傷儉<lb/>
　　　陋葢太白才飄逸其為詩也或離舊格而去之<lb/>
<pb n="KR4h0077_WYG_007-24a"/>
　　　其賦亦然<lb/>
咸陽之南直望五千里見雲峯之崔嵬前有劍閣横斷<lb/>
倚青天而中開上則松風蕭颯瑟䫻有巴猿兮相哀旁<lb/>
則飛湍走壑灑石噴閣汹湧而驚雷送佳人兮此去復<lb/>
何時歸來望夫君兮安極我沈吟兮嘆息視滄波之東<lb/>
注悲白日之西匿鴻别燕兮秋聲雲愁秦而溟色若明<lb/>
月出於劍閣兮與君兩鄉對酒而相憶<lb/>
　　　韓退之<lb/>
<pb n="KR4h0077_WYG_007-24b"/>
　退之才髙數黜頗自傷其不遇作閔已賦其貶陽山<lb/>
　令與湖南支使楊儀之别作别知賦<lb/>
　　閔已賦<lb/>
　　　賦也畧有比義退之葢思古人靜俟之義自堅<lb/>
　　　其志終之以無悶云<lb/>
余悲不及古之人兮伊時勢而則然獨閔閔其曷已兮<lb/>
憑文章以自宣昔顔氏之庶幾兮在隠約而平寛固哲<lb/>
人之細事兮夫子乃歎其賢惡飲食乎陋巷兮亦足以<lb/>
<pb n="KR4h0077_WYG_007-25a"/>
頥神而保年有至聖而為之依歸兮又何不自得於艱<lb/>
難曰余昏昏其無類兮望夫人其已逺行舟楫而不識<lb/>
四方兮涉大水之漫漫勤祖先之所貽兮勉汲汲於前<lb/>
脩之言雖舉足以蹈道兮哀與我者為誰衆皆捨而已用<lb/>
兮忽自惑其是非下土茫茫其廣大兮余一不知其可<lb/>
懐就水草以休息兮恒未安而既危久拳拳其何故兮<lb/>
亦天命之本宜惟否泰之相極兮咸一得而一違君子<lb/>
有失其所兮小人有得其時聊固守以靜俟兮誠不及<lb/>
<pb n="KR4h0077_WYG_007-25b"/>
古之人兮其焉悲<lb/>
　　别知賦<lb/>
　　　賦也其中山敖敖其相軋四句殊覺自在方是<lb/>
　　　賦家語有比興之義存焉宋王介甫書山石辭<lb/>
　　　有云水冷冷而北出山靡靡以旁圍欲窮源而<lb/>
　　　不得竟悵望以忘歸談者尚之以為非今人言<lb/>
　　　辭其妙意雖在後二句然前二句亦雅淡正與<lb/>
　　　此賦四語相似<lb/>
<pb n="KR4h0077_WYG_007-26a"/>
余取友於天下將嵗行之兩周下何深之不即上何髙<lb/>
之不求紛擾擾其既多咸喜能而好修寧安顯以獨裕<lb/>
顧阨窮而共愁惟知心之難得斯百一而為收嵗癸未<lb/>
而遷逐侣蟲蛇於海陬遇夫人之來使闢公館而羅羞<lb/>
索微言於亂志發孤笑於羣憂物何深而不鏡理何隠<lb/>
而不抽始參差以異序卒爛漫而同流何此歡之不可<lb/>
恃遂駕馬而迴輈山磝磝其相軋樹蓊蓊其相摎雨浪<lb/>
浪其不止雲浩浩其常浮知來者之不可以數哀此去<lb/>
<pb n="KR4h0077_WYG_007-26b"/>
而無由倚郭郛而掩涕空盡日以淹留<lb/>
　　　栁子厚<lb/>
　子厚在唐憲宗時坐王叔文黨貶官永柳州幽困歴<lb/>
　年不得還悔其年少氣鋭不識幾微不幸喪志失身<lb/>
　以至此遂作閔生夢歸等賦其悔厲亦極矣<lb/>
　　閔生賦<lb/>
　　　賦也亦用比義葢纔有古義便與後代體不同<lb/>
閔吾生之險阨兮紛喪志以逢尤氣沈鬱以杳眇兮涕<lb/>
<pb n="KR4h0077_WYG_007-27a"/>
浪浪而常流膏液竭而枯居兮魄離散而逺遊言不信<lb/>
而莫余白兮雖遑遑欲焉求合喙而隠志兮幽黙以待<lb/>
盡為與世而斥繆兮固離披以顛隕騏驥之棄辱兮駑<lb/>
駘以為騁𤣥虬蹶泥兮畏避鼃黽行不容之崢嶸兮質<lb/>
魁<hi>口賄切</hi>壘<hi>磊</hi>而無所隠鱗介稿以横陸兮鴟嘯羣而厲<lb/>
吻心沈抑以不舒兮形低摧以自愍肆余目於湘流兮<lb/>
望九疑之垠垠波淫溢以不返兮蒼梧鬱其蜚雲重華<lb/>
幽而野死兮世莫得其偽真屈子之悁微兮執危辭以<lb/>
<pb n="KR4h0077_WYG_007-27b"/>
赴淵古固有此極憤兮矧吾生之藐艱列往則以考已<lb/>
兮指斗極以自陳登髙巖而企踵兮瞻故邦之殷轔山<lb/>
水浩以蔽虧兮路蓊勃以揚氛空廬頽而不理兮翳丘<lb/>
木之榛榛塊窮老以淪放兮匪魑魅吾誰隣仲尼之不<lb/>
惑兮有垂訓之謨言孟軻四十乃始持心兮猶希勇乎<lb/>
黝賁顧余質愚而齒减兮宜觸禍以阽<hi>炎</hi>身知徙善而<lb/>
革非兮又何懼乎今之人噫禹績之勤備兮曽莫理夫<lb/>
茲川殷周之廓大兮南不盡夫衡山余囚楚越之交極<lb/>
<pb n="KR4h0077_WYG_007-28a"/>
兮邈離絶乎其原壤汙潦以墳洳兮蒸沸熱而恒昏戲<lb/>
鳬鸛於中庭兮蒹葭生於堂筵雄虺蓄形於木杪兮短<lb/>
狐伺累於深淵仰矜危而俯慄兮弭日夜之拳攣慮吾<lb/>
生之莫保兮忝代德之元醇孰眇軀之可愛兮竊有繼<lb/>
乎古先明神之不欺余兮庶激烈而有聞冀後害之無<lb/>
辱兮匪徒葢乎曩愆<lb/>
　　夢歸賦<lb/>
　　　賦也中含諷與怨意其有得於變風之餘者中<lb/>
<pb n="KR4h0077_WYG_007-28b"/>
　　　間意思全是就離騷中脱出<lb/>
罹擯斥以窘束兮余惟夢之為歸精氣注以凝沍兮循<lb/>
舊鄉而顧懐夕余寐于荒陬兮心慊慊而莫違質舒解<lb/>
以自恣兮息愔翳而愈微歘騰踴而上浮兮俄滉瀁之<lb/>
無依圓方混而不形兮顥純白之靡靡上茫茫而無星<lb/>
辰兮下不見夫水陸若有鉥余以往路兮馭儗儗以回<lb/>
復浮雲縱以直度兮云濟余乎西北風纚纚以驚耳兮<lb/>
類行舟迅而不息洞然于以瀰漫兮虹蜺羅列而傾側<lb/>
<pb n="KR4h0077_WYG_007-29a"/>
横衝飈以蕩擊兮忽中斷而迷惑靈幽漠以瀄汩兮進<lb/>
怊悵而不得白日邈其中出兮隂霾離披以泮釋施岳<lb/>
瀆以定位兮㸦<hi>互</hi>參差之白黒崩騫上下以迴徨兮聊<lb/>
按衍以自抑指故都以委墜兮瞰鄉閭以脩直原田蕪<lb/>
穢兮崢嶸榛棘喬木摧解兮垣廬不飾山嵎嵎以岩立<lb/>
兮水汩汩以漂激魂恍惘若有亡兮涕汪浪以隕軾類<lb/>
曛黄之黔漠兮欲周流而無所極紛若喜而佁儗兮心<lb/>
迴㸦以壅塞鐘鼓喤以戒旦兮陶去幽而開寤罾罻䝉<lb/>
<pb n="KR4h0077_WYG_007-29b"/>
其復體兮孰云桎梏之不固精神之不可再兮余無蹈<lb/>
夫歸路偉仲尼之聖德兮謂九夷之可居惟道大而無<lb/>
所入兮猶流游乎曠野老<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>遁而適戎兮指淳茫以縱<lb/>
步䝉莊之恢怪兮寓大鵬而逺去茍逺適之若茲兮胡<lb/>
為故國之為慕首丘之仁類兮斯君子之所譽鳥獸之<lb/>
鳴號兮有動心而曲顧膠余哀之莫能捨兮雖判析而<lb/>
不悟列茲夢以往復兮極明昏而告愬<lb/>
　　　杜牧之<lb/>
<pb n="KR4h0077_WYG_007-30a"/>
　牧之為舉子時崔郾試進士東都吳武陵謂郾曰君<lb/>
　方為天子求竒才敢獻所益因出阿房宫賦辭既警<lb/>
　拔而武陵音吐鴻暢坐客大驚武陵請曰牧方試有<lb/>
　司請以第一人處之郾謝已得其人至第五郾未對<lb/>
　武陵勃然曰不爾宜以賦見還牧果異等<lb/>
　　阿房宫賦<lb/>
　　　賦也前半篇造句猶是賦後半篇議論俊發醒<lb/>
　　　人心目自是一段好文字賦之本體恐不如此<lb/>
<pb n="KR4h0077_WYG_007-30b"/>
　　　以至宋朝諸家之賦大抵皆用此格潘子真載<lb/>
　　　曽南豐曰牧之賦宏壯巨麗馳騁上下累數百<lb/>
　　　言至楚人一炬可憐焦土其論盛衰之變判於<lb/>
　　　此然南豐亦只論其賦之文而未及論其賦之<lb/>
　　　體后山談叢云曽子固短於韻語若韻語是其<lb/>
　　　所短則其以文論賦而不以賦論賦毋怪焉<lb/>
六王畢四海一蜀山兀阿房出覆壓三百餘里隔離天<lb/>
日驪山北構而西折直走咸陽二川溶溶流入宫墻五<lb/>
<pb n="KR4h0077_WYG_007-31a"/>
步一樓十步一閣廓腰縵迴簷牙髙啄各抱地勢鈎心<lb/>
鬭角盤盤焉囷囷焉蜂房水渦矗不知其幾千萬落長<lb/>
橋卧波未雩何龍複道行空不霽何虹髙低㝠迷不<lb/>
知西東歌臺暖響春光融融舞殿冷袖風雨凄凄一日之<lb/>
内一宫之間而氣候不齊妃嬪媵嬙王子王孫辭樓下<lb/>
殿輦來于秦朝歌暮弦為秦宫人明星熒熒開粧鏡也<lb/>
緑雲擾擾梳曉鬟也渭流漲膩棄脂水也煙斜霧横焚<lb/>
椒蘭也雷霆乍驚宫車過也轆轆逺聽杳不知其所之<lb/>
<pb n="KR4h0077_WYG_007-31b"/>
也一肌一容盡態極妍縵立逺視而望幸焉有不得見<lb/>
者三十六年燕趙之收藏韓魏之經營齊楚之精英幾<lb/>
世幾年收掠其人倚叠如山一旦有不能輸來其間鼎<lb/>
鐺玉石金瑰珠礫棄擲迤邐秦人視之亦不甚惜嗟乎<lb/>
一人之心千萬人之心也秦愛紛奢人亦念其家奈何<lb/>
取之盡錙銖用之如泥沙使負棟之柱多於南畝之農<lb/>
夫架梁之椽多於機上之工女釘頭磷磷多於在庾之<lb/>
粟粒瓦縫參差多於周身之帛縷直欄横檻多於九土<lb/>
<pb n="KR4h0077_WYG_007-32a"/>
之城墎管弦嘔啞多於市人之言語使天下之人不敢<lb/>
言而敢怒獨夫之心日益驕固戍卒呌函谷舉楚人一<lb/>
炬可憐焦土嗚呼滅六國者六國也非秦也族秦者秦<lb/>
也非天下也嗟夫使六國各愛其人則足以拒秦秦復<lb/>
愛六國之人則遞三世可至萬世而為君誰得而族滅<lb/>
也秦人不暇自哀而使後人哀之後人哀之而不鑒之<lb/>
是使後人而復哀後人也<lb/>
　<lb/>
<pb n="KR4h0077_WYG_007-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古賦辯體巻七<lb/>
</p>
<p>
</p>
  </div>
</body>
</text>
</TEI>
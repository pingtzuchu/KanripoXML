<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻十二</head>
    <p>
<pb n="KR4h0035_WYG_012-1a"/>
欽定四庫全書<lb/>
　嵗時雜詠巻十二　　　　宋　蒲積中　編<lb/>
　　寒食<hi>古詩</hi>
　　　中書連直寒食不歸因懐元九　　白居易<lb/>
去嵗清眀日南巴古郡樓今年寒食夜西省鳳池頭併<lb/>
上新人直難隨舊伴遊誠知視草貴未免對花愁鬢髪<lb/>
莖莖白光隂寸寸流經春不同宿何異在忠州<lb/>
　　　送李校書趂寒食歸義興山居<lb/>
<pb n="KR4h0035_WYG_012-1b"/>
大見騰騰詩酒客不憂生計似君稀到舍將何作寒食<lb/>
滿船唯載樹栽歸<lb/>
　　　寒食洛下宴遊贈馮李二少尹<lb/>
豐年寒食節美景洛陽城三尹皆强健七日盡清眀東<lb/>
郊踏青草南園攀紫荆風拆海榴艶露墜木蘭英假開<lb/>
春未老宴合日屢傾珠翠混花影管絃藏水聲佳㑹不<lb/>
易得良辰亦難并聽吟歌暫輟看舞杯徐行米價賤如<lb/>
土酒味濃於餳此時不盡醉但恐負平生殷勤二曹長<lb/>
<pb n="KR4h0035_WYG_012-2a"/>
各奉一銀觥<lb/>
　　　病中多雨逢寒食<lb/>
水國多隂常懶出老夫饒病愛閒眠三旬卧度鶯花月<lb/>
一半春消風雨天薄暮何人吹觱篥新晴㡬䖏轉鞦韆<lb/>
絲繩芳樹長如舊唯是年年換少年<lb/>
　　　洛陽寒食日作十韻<lb/>
上苑風烟好中橋道路平蹴毬塵不起潑火雨新晴宿<lb/>
醉頭仍重晨游眼乍眀老慵雖省事春誘尚多情遇客<lb/>
<pb n="KR4h0035_WYG_012-2b"/>
踟蹰立尋花取次行連錢嚼金勒鑿落㵼銀<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>府醖傷<lb/>
教送官娃喜要迎舞腰那及柳歌舌不如鶯鄉國真堪<lb/>
戀光隂可合輕三年遇寒食盡在洛陽城<lb/>
　　　寒食<lb/>
人老何所樂樂在歸鄉國我歸故園來九度逢寒食故<lb/>
園在何䖏時館東城側四鄰梨花時二月伊紅色豈獨<lb/>
好風土仍多舊親戚出去恣懽遊歸來聊燕息有官共<lb/>
禄俸無事勞心力但恐憂隠多微躬消不得<lb/>
<pb n="KR4h0035_WYG_012-3a"/>
　　　翫半開花贈皇甫郎中<hi>八年寒食日池東小樓上作</hi>
忽訝春來晚無煩花發遲人憐全盛日我愛半開時紫<lb/>
䗶黏為蔕紅酥㸃作㽔成都新夾纈梁漢碎燕支樹杪<lb/>
真珠顆墻頭小女兒淺深粧駁落高下火參差蝶戯争<lb/>
香朶鶯啼選穏枝好教郎作伴合共酒相隨醉翫無勝<lb/>
此狂嘲更讓誰猶殘少年興未似老人詩西月憑輕照<lb/>
東風莫教吹眀朝應爛熳後夜更離披林下遙相憶樓<lb/>
前暗有期銜盃嚼蕋思唯我與君知<lb/>
<pb n="KR4h0035_WYG_012-3b"/>
　　　寒食日寄楊東川<lb/>
不知楊六逢寒食作<hi>音佐</hi>
                    <graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>歡娱過此辰兠率寺高宜望<lb/>
月嘉陵江近好逰春蠻旌似火行隨馬蜀妓如花坐遶<lb/>
身不使黔婁夫婦看誇張富貴向何人<lb/>
　　　病後寒食<lb/>
故紗絳帳舊青氊美酒醺醺引醉眠抖擻弊袍春晚後<lb/>
摩挲病脚日陽前行無筋力尋山水坐少精神聽管弦<lb/>
抛擲風光負寒食曾來未省似今年<lb/>
<pb n="KR4h0035_WYG_012-4a"/>
　　　寒食日過棗糰店<lb/>
寒食棗糰店春堤楊柳枝酒香留客住鶯語撩人詩困<lb/>
立攀花久慵行上馬遲若為將此意前字與僧期<lb/>
　　　寒食夜寄姚侍御　　　　　張　籍<lb/>
貧官多寂寞不異野人居作酒和山藥教兒寫道書五<lb/>
湖歸去逺百事病來踈況憶同懐客寒亭月上初<lb/>
　　　寒食日内宴<hi>二首</hi>
朝光瑞氣滿宫樓綵纛魚龍四靣稠廊下御㕑分冷食<lb/>
<pb n="KR4h0035_WYG_012-4b"/>
殿前香騎逐飛毬千官盡醉猶教坐百戱皆呈亦未休<lb/>
共喜拜恩侵夜出金吾不敢問行由<lb/>
城闕沈沈向晚寒恩當冷節賜餘歡瑞烟深䖏開三殿<lb/>
香雨微時引百官寶樹樓前分綉幕綵花廊下映朱欄<lb/>
空庭戱樂年年別已得三迴對御看<lb/>
　　　寒食看花　　　　　　　　王　建<lb/>
早入空門到夜歸不因寒食少開時顛狂遶樹猿離鏁<lb/>
踴躍縁崗馬斷羈酒汚衣裳從客笑醉饒言語覔花知<lb/>
<pb n="KR4h0035_WYG_012-5a"/>
老來自喜常無事仰靣西園得詠詩<lb/>
　　　寒食憶歸<lb/>
京中曹局無多事寒食貧兒要在家遮莫杏園勝別䖏<lb/>
亦湏歸看傍邨花<lb/>
　　　寒食<lb/>
緑楊枝上五絲繩枝弱春多顧不勝惟有一年寒食日<lb/>
女郎相喚擺階<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
　　　寒食後<lb/>
<pb n="KR4h0035_WYG_012-5b"/>
田舍清眀日家家出火遲白衫眠古巷紅紫搭高枝紗<lb/>
帶生難結銅釵重易垂斬新衣着盡還似去年時<lb/>
　　　寒食書事<hi>二首</hi>
今朝一百五出户雨初晴舞愛雙飛蝶歌聞數里鶯江<lb/>
深青草㟁花滿白雲城為政多孱懦應無酷吏名<lb/>
出城烟火少況復是今朝雨坐將誰語臨觴只自謠堦<lb/>
前春蘚偏衣上落花飄妓樂州人戱使君心寂寥<lb/>
　　　寒食城南即事因訪藍田韋眀府殷竟藩<lb/>
<pb n="KR4h0035_WYG_012-6a"/>
閒出城南禁火天路傍騎馬獨搖鞭青松古墓傷碑碣<lb/>
紅杏春園羨管絃徒説鶗鴂膏玉劍漫誇蚨血㸃銅錢<lb/>
世間盡是悠悠事且飲韋家冷酒眠<lb/>
　　　建元寺<hi>寺在常州東郭松扉竹院各在崗阜地甚踈野郊外無嵗寒食時里人猶埽徑</hi>
　　　<hi>過之大厯中詩人郭鄖曾賦寒食詩贈吏部先是當時以為絶唱嘗在兒童即聞此詩非欲和</hi>
　　　<hi>葢記事因書</hi>
江城物候傷心地逺寺經過禁火辰芳草壠邊回首客<lb/>
野花叢裡斷腸人紫荆繁艶空門畫紅藥深開古殿春<lb/>
<pb n="KR4h0035_WYG_012-6b"/>
歎惜光隂催白髪莫悲風月獨沾巾<lb/>
　　　寒食後憶山中<lb/>
遙思寒食後野老林下醉月照一山眀風飄百花氣幽<lb/>
泉與萬籟髣髴疑簫吹不待曙華分已應喧鳥至<lb/>
　　　寒食日三殿侍宴奉進<lb/>
宛轉龍歌節差池燕羽高風光搖禁柳霽色暖宫桃春<lb/>
露眀仙掌晨霞照日袍雪凝陳組練林植聳干旄黄鶴<lb/>
初蹌鳳神仙欲抃鼇鳴霞朱鷺起叠鼔紫騮豪象舞嚴金<lb/>
<pb n="KR4h0035_WYG_012-7a"/>
鎧豐歌耀寶刀不勞孫子法自得太公韜<hi>已上奉述内樂破陳樂</hi>
分席羅𤣥冕行觴舉緑醪殼中時落羽橦末乍昇獟瑞<lb/>
景開隂翳薰風散鬱陶天顏歡益睟臣節罄忘勞楛矢<lb/>
方來貢雕弓已載櫜武威揚絶漠神筭静臨洮<hi>已上四句奉述</hi>
<hi>北敵欵塞西域畏威</hi>赤縣陽和布蒼生雨露膏野平唯秀麥田闢<lb/>
久無蒿禄秩榮三事功勤乏一毫寢謀慙汲黯秉羽媿<lb/>
孫敖煥若逰𤣥圃懽如享太牢輕生何以報只自比鴻<lb/>
毛<lb/>
<pb n="KR4h0035_WYG_012-7b"/>
　　　寒食野望　　　　　　　　李　郢<lb/>
舊墳新隴笑多時流世都堪㡬度飛烏鳥亂啼人未逺<lb/>
野風吹散白棠梨<lb/>
　　　寒食節日寄楚望<hi>二首</hi>　　　温庭筠<lb/>
芳蘭無意緑弱柳何窮縷心斷入淮山夢長穿楚雨繁<lb/>
花如二八好月當三五愁碧竟平臯韶紅換幽圃流鶯<lb/>
隱貟樹乳燕喧餘哺曠望戀層臺離憂集環堵當年不<lb/>
自遣晚得終何補鄭谷有樵蘇歸來要腰斧<lb/>
<pb n="KR4h0035_WYG_012-8a"/>
家乏兩千萬時當一百五颸颸楊柳風瀼瀼櫻桃雨年<lb/>
芳苦沈燎心事如摧魯金犢近瀾汀銅龍接花塢青葱<lb/>
建楊宅隱轔端門鼓綵索拂庭柯輕毬落鄰圃三春謝<lb/>
遊衍一笑牽規矩獨有恩澤侯歸來㸔楚舞<lb/>
　　　寒食前有懐<lb/>
萬物鮮華雨乍晴春寒寂歴近清眀殘芳荏苒雙飛蝶<lb/>
曉睡朦朧百囀鶯舊侣不歸來獨酌故園雖在有誰耕<lb/>
悠然更起嚴灘恨一宿東風蕙草生<lb/>
<pb n="KR4h0035_WYG_012-8b"/>
　　　寒食日作<lb/>
紅深緑暗遙相交抱暖含春披紫袍綵索平時墻婉娩<lb/>
輕裘落䖏脱寥捎忩中草色妬鷄卵盤上芹泥憎燕巢<lb/>
自有玉機芳意在不能騎馬度烟郊<lb/>
　　　走筆答評事翁家賜餳粥　　李商隱<lb/>
粥香餳白杏花天省對流鶯坐綺筵今日寄來春已老<lb/>
鳳樓迢遞憶鞦韆<lb/>
　　　寒食行次冷泉驛<lb/>
<pb n="KR4h0035_WYG_012-9a"/>
歸途仍近節旅思倍思家獨夜三更月空庭一樹花介<lb/>
山當驛秀汾水遶闗斜自怯春寒苦那堪禁火賖<lb/>
　　　禁火　　　　　　　　　　薛　逢<lb/>
日月冒烟塵怱怱禁火辰塞榆闗水濕邊草賊回春嵗<lb/>
月傷行邁瘡痍念苦辛沙中看白骨腸斷故鄉人<lb/>
　　　寒食夜池上對月懐友　　　雍　陶<lb/>
人間多別離䖏䖏是相思海内無烟夜天涯有月時跳<lb/>
魚翻荇葉驚鳥出花枝親友皆千里三更獨遶池<lb/>
<pb n="KR4h0035_WYG_012-9b"/>
　　　寒食　　　　　　　　　　趙　嘏<lb/>
折柳城邊起暮愁可憐春色獨懐羞霑襟正歎人間事<lb/>
回首更慙江上鷗鶗鴂聲中寒食酒芙蓉花外夕陽樓<lb/>
憑高滿眼送清渭去傍故山山下流<lb/>
　　　寒食新豐別友<lb/>
一百五日家未歸新豐鷄犬獨依依滿樓春色傍人醉<lb/>
半夜雨聲前計非繚繞溝塍含緑晚荒凉樹石向川微<lb/>
東風吹泪對花落憔悴故交相見稀<lb/>
<pb n="KR4h0035_WYG_012-10a"/>
　　　東都居寒食下作　　　　　陳　潤<lb/>
江南寒食早三月杜鵑鳴日暖山初緑春寒雨欲晴浴<lb/>
蚕看社日改火待清眀更喜𤓰田好令人憶邵平<lb/>
　　　寒食遣懐　　　　　　　　張　燦<lb/>
繁花泣清露悄悄落衣巾眀日逄寒食春風見故人病<lb/>
來羞滯楚西去欲迷秦憔悴此時夜青山歸四隣<lb/>
　　　寒食山館書情<lb/>
獨把一盃山館中每經時節恨飄蓬侵堦草色連朝雨<lb/>
<pb n="KR4h0035_WYG_012-10b"/>
滿地愁花昨夜風蜀魄啼來春寂寞楚囚吟後月朦朧<lb/>
分眀記得還家夢徐孺宅前湘水東<lb/>
　　　越中遇寒食　　　　　　　施肩吾<lb/>
去嵗清眀霅溪口今朝寒食鏡湖西信知天地心不易<lb/>
還有子規依舊啼<lb/>
　　　樊川寒食　　　　　　　　喻　鳬<lb/>
新和抽緑草古栢翳黄沙珮珂客驚鳥綺羅人間花蹙<lb/>
塵南北馬碾石去來車川晚悲風動墳前碎紙斜<lb/>
<pb n="KR4h0035_WYG_012-11a"/>
　　　寒食日郊外　　　　　　　雲　表<lb/>
寒食悲看郭外春野田無處不傷神平原纍纍添新塚<lb/>
搃是年來吾哭人<lb/>
　　　寒食日東陽道中作　　　　方　干<lb/>
百花香氣傍行人花底埀鞭日易曛野火不知寒食節<lb/>
穿林轉壑自燒雲<lb/>
　　　寒食日十二時亥時　　　　李宣古<lb/>
人定朱門尚半開𥘉星粲粲㸃昭囘此時寒食無燈燭<lb/>
<pb n="KR4h0035_WYG_012-11b"/>
花柳蒼蒼月欲來<lb/>
　　　寒食　　　　　　　　　　薛　能<lb/>
美人寒食事春風折盡青青賞盡紅夜半無燈還不寐<lb/>
鞦韆懸在月眀中<lb/>
　　　寒食日曲江<lb/>
曲江地邊青草㟁春風林下落花杯都門此日是寒食<lb/>
人去看多身獨來<lb/>
　　　寒食日有懐<lb/>
<pb n="KR4h0035_WYG_012-12a"/>
流落傷寒食登臨望嵗華邨毬高過索墳樹緑和花晉<lb/>
聚應搜火秦喧定走車誰知恨榆柳風景似吾家<lb/>
　　　新定陪太守一百五夜南館玩月　陸龜䝉<lb/>
風雨殺春處處傷一宵雲盡見滄浪全無片燭侵光彩<lb/>
只有青灘助雪霜烟蔽棹歌歸浦溆露將花影到衣裳<lb/>
却嫌殷浩南樓夕一帶秋聲入恨長<lb/>
　　　洛中寒食<hi>二首</hi>　　　　　　皮日休<lb/>
千門萬户掩斜暉綉幰金䘖晚未歸擊踘王孫如錦地<lb/>
<pb n="KR4h0035_WYG_012-12b"/>
鬬鷄公子似花衣嵩雲静對行臺起浴鳥閒穿上苑飛<lb/>
唯有路傍無意者獻書未納問淮淝<lb/>
逺近垂楊映鈿車天涯橋影壓神霞㺯春公子正迴首<lb/>
趂節行人不到家洛水萬年雲母竹漢陵千載野棠花<lb/>
欲知豪貴堪愁䖏請看邙山晚照斜<lb/>
　　　登第後寒食杏園有宴因寄録事宋垂文同年<lb/>
雨洗清眀萬象鮮滿城車馬簇紅筵恩榮雖得陪高㑹<lb/>
科禁惟憂犯列仙當醉不知開火日正貧那似看花年<lb/>
<pb n="KR4h0035_WYG_012-13a"/>
搃來恐被青娥笑未納春風一宴錢<lb/>
　　次韵酬張補闕俯臨寒食見寄　鄭　谷<lb/>
柳近清眀翠縷長多情右衮不相忘開緘雖覩新篇麗<lb/>
破鼻湏聞冷酒香時態頗隨人上下花心甘被蝶分張<lb/>
朝稀旦莫輕春賞勝事由來在帝鄉<lb/>
　　　鍾陵寒食日與同年裴顏李先輩鄭校書郊外<lb/>
　　　同遊<hi>二首</hi>　　　　　　　　曹　松<lb/>
寒節鍾陵香騎隨同年相命楚江湄雲間預過秋千女<lb/>
<pb n="KR4h0035_WYG_012-13b"/>
地上聲喧蹴踘兒何䖏寄烟歸草色誰家送火在花枝<lb/>
銀瓶冷酒皆傾盡早卧垂楊自不知<lb/>
可憐時節足風情杏子粥香如冷餳無柰無風偷舊火<lb/>
遍教人喚作山櫻<lb/>
　　　寒食日題杜鵑花<lb/>
一朶又一朶併開寒食時誰家不禁火搃在此花枝<lb/>
　　　寒食洛陽道　　　　　　　吳　融<lb/>
路岐無樂䖏時節倍思家綵索颺輕吹黄鸝啼落花連<lb/>
<pb n="KR4h0035_WYG_012-14a"/>
軌馳寶馬厯轆鬬香車紆客賸回首看看春日斜<lb/>
　　　寒食夜　　　　　　　　　韓　偓<lb/>
惻惻輕寒剪剪風小桃如雪杏花紅夜深斜搭秋千索<lb/>
樓閣䑃朧烟雨中<lb/>
　　　避地寒食<lb/>
避地淹留已自悲況逢寒食欲霑衣濃春孤館人愁坐<lb/>
斜日空園花亂飛跡辱漸憂知已薄時危又與賞心違<lb/>
一名所繫無窮事争敢當年便息機<lb/>
<pb n="KR4h0035_WYG_012-14b"/>
　　　寒食日沙縣雨中看薔薇<lb/>
何䖏遇薔薇殊鄉冷節時雨聲籠錦帳風勢偃羅帷通<lb/>
體全無力酡顏不自持緑踈微露刺紅宻欲藏枝愜意<lb/>
憑欄久貪吟放盞遲官人應見訝自醉自題詩<lb/>
　　　鞦韆<hi>二首</hi>
池塘夜歇清明雨遶院無塵近花塢五絲繩繫出墻遲<lb/>
力盡纔瞵見隣圃下來嬌喘未能調斜倚朱欄久無語<lb/>
無語兼動所思愁轉眼看天一長吐<lb/>
<pb n="KR4h0035_WYG_012-15a"/>
鞦韆打困解羅裙指㸃醍醐索一樽見客入來和笑走<lb/>
手搓梅子映中門<lb/>
　　　寒食夜有寄<lb/>
風流大底是倀倀此際相思必斷腸雲薄月昏寒食夜<lb/>
隔簾微雨杏花香<lb/>
　　　寒食日重遊李氏林亭有懷<lb/>
往年曾在彎橋上見倚朱欄詠柳綿今日獨來香逕裏<lb/>
更無人跡有苔錢傷心濶別三千里屈指思量四五年<lb/>
<pb n="KR4h0035_WYG_012-15b"/>
料得他鄉遇佳節亦應懐抱暗凄然<lb/>
　　　寒食<hi>二首</hi>　　　　　　　　李山甫<lb/>
柳帶東風一向斜春隂澹澹蔽人家有時三㸃兩㸃雨<lb/>
到䖏十枝五枝花萬井樓臺疑彩畫九原珠翠似煙霞<lb/>
年年今日誰相問獨卧長安泣嵗華<lb/>
風煙放蕩花披猖秋千女兒飛出牆綉袍馳馬掇遺翠<lb/>
錦袖鬬鷄喧廣塲天地氣和融霽色池臺日暖繞春光<lb/>
自憐塵土無多事空脱荷衣泥醉鄉<lb/>
<pb n="KR4h0035_WYG_012-16a"/>
　　　寒食日早出城東　　　　　羅　隱<lb/>
青門欲曙天車葢已喧填禁柳梳風細牆花拆露鮮向<lb/>
誰誇麗景只此是流年不得高飛便迴頭望紙鳶<lb/>
　　　丙辰年鄜州寒食城外醉吟<hi>五首</hi>
　　　　　　　　　　　　　　　韋　莊<lb/>
滿街楊柳緑絲煙畫出清眀二月天好是隔簾花樹動<lb/>
女郎撩亂送鞦韆<lb/>
淮隂寒食足遊人金鳯羅衣濕麝燻腸斷入城芳草路<lb/>
<pb n="KR4h0035_WYG_012-16b"/>
澹紅香白一羣羣<lb/>
開元坡下日初斜拜埽歸來走鈿車可惜數枝紅艷好<lb/>
不知今夜落誰家<lb/>
馬驕風疾玉鞭長過去唯留一陣香閒客不湏燒破眼<lb/>
好花曾属富家郎<lb/>
雨絲烟柳欲清眀金屋人閒暖鳳笙永夜迢迢無一事<lb/>
隔街聞蹴氣毬聲<lb/>
　　　寒食都門作　　　　　　　胡　曾<lb/>
<pb n="KR4h0035_WYG_012-17a"/>
二年寒食住金華寓目春風萬萬家金絡馬銜原上草<lb/>
玉釵人折路傍花軒車競出紅塵合冠葢爭回白日斜<lb/>
誰念都門兩行淚故園寥落在長沙<lb/>
　　　樊川寒食<hi>二首</hi>　　　　　　盧延讓<lb/>
寒食權豪盡出門一川如畫雨初晴誰家金絡遊春盛<lb/>
擔入花間軋軋聲<lb/>
鞍馬和花總是塵歌聲處處有佳人五陵年少粗于事<lb/>
栲栳量金買斷春<lb/>
<pb n="KR4h0035_WYG_012-17b"/>
　　　寒食日戲贈李曉侍御<lb/>
十二月如市紅塵咽不開洒蹄驄馬汗没處看花來<lb/>
　<lb/>
　<lb/>
　<lb/>
　<lb/>
　<lb/>
　嵗時雜咏巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歳時雜詠巻十三</head>
    <p>
<pb n="KR4h0035_WYG_013-1a"/>
欽定四庫全書<lb/>
　歳時雜詠巻十三　　　　宋　蒲積中　編<lb/>
　　寒食<hi>今詩</hi>
　　　作詩寄王晉卿忽憶前年寒食北城之遊走筆<lb/>
　　　為此詩　　　　　　　　　蘓　軾<lb/>
北城寒食煙火㣲落花蝴蝶作團飛王孫出遊樂忘歸<lb/>
前門騘馬紫金勒吹笙帳底煙霏霏行人舉動誰敢睎<lb/>
扣門狂客君不麾更遣傾城出翠幃書生老眼省見稀<lb/>
<pb n="KR4h0035_WYG_013-1b"/>
畵圖但覺周昉肥前來春物已再菲西望不見紅日圍<lb/>
何時東山歌采薇把盞一聴金縷衣<lb/>
　　　寒食雨<hi>二首</hi>
自我來黄州已過三寒食年年欲惜春春去不容惜今<lb/>
年又苦雨兩月秋蕭瑟卧聞海棠花泥汚燕脂雪暗中<lb/>
偷負去夜半真有力何殊病少年疾起頭已白<lb/>
春江欲入户雨勢來不已小屋如漁舟濛濛水雲裏空<lb/>
庖煮寒菜破竈燒濕葦那知是寒食但見鳥衘紙君門<lb/>
<pb n="KR4h0035_WYG_013-2a"/>
深九重墳墓在萬里也擬哭塗窮死灰吹不起<lb/>
　　　徐使君分新火<lb/>
臨臯亭中一危坐三見清明改新火溝中枯木應笑人<lb/>
鑚灼不愁誰似我黄州使君憐久病分我五更紅一朶<lb/>
從來破釡躍江魚只有清詩嘲飲顆起擕䗶炬遶空屋<lb/>
願事烹煎無一可爲公分作無盡燈照破十方昏暗鎖<lb/>
　　　和子由寒食<lb/>
寒食今年二月晦樹林深翠已生煙遶城駿馬誰能借<lb/>
<pb n="KR4h0035_WYG_013-2b"/>
到處名園意盡便但掛酒壺那計盞偶題詩句不須編<lb/>
忽聞啼鵙驚覊旅江上何人治廢田<lb/>
　　　寒食與器之游南塔寺寂照堂<lb/>
城南鐘鼓鬬清新端為投荒洗瘴塵總是鏡空堂上客<lb/>
誰為寂照鏡中人紅英埽地風驚曉緑葉成隂雨洗春<lb/>
記取明年作寒食杏花曽與此為隣<lb/>
　　　和代器之<lb/>
雨過郊原一畨新尋芳車馬踏無塵普天冷食聞前古<lb/>
<pb n="KR4h0035_WYG_013-3a"/>
蕭寺清游屬兩人不作佺期陽親歴頗同之問感餘春<lb/>
明年歸籍蔾花上應㑹羣姻及四隣<lb/>
　　　寒食遊湖上<hi>集本作寒食未明至湖上太守未來兩縣令先在</hi>
城頭月落尚啼烏鳥傍紅船早滿湖鼓吹未容迎五馬<lb/>
水雲先已颺雙鳬映山黄帽螭頭舫夾道青煙鵲尾爐<lb/>
乆病逢春只思睡且求僧榻寄須臾<lb/>
　　　寒食日答公擇<hi>三首</hi>
從來蘇李得名雙只恐全齊笑陋邦詩似懸河供不辦<lb/>
<pb n="KR4h0035_WYG_013-3b"/>
故欺張籍壠頭瀧<lb/>
簿書鼛鼓不知春佳句相呼賴故人寒食徳公方上冢<lb/>
歸來誰主復誰賔<lb/>
巡城已困塵埃眯執扑仍遭蟣虱縁欲脫布衫携素手<lb/>
試開病眼㸃黄連<lb/>
　　　寒食遊南湖<hi>三首</hi>
春睡午方覺隔墻聞樂聲肩輿試扶病畵舫聴徐行適<lb/>
性逢樽酒開懐憶友生遊人定相笑白髪近縱横<lb/>
<pb n="KR4h0035_WYG_013-4a"/>
遶郭春水滿坡堤新柳黄官池無禁約野艇得飛揚浪<lb/>
泛歌聲逺花浮酒氣香晚風歸棹急細雨濕紅粧<lb/>
携手臨池路時逢賣酒壚柳斜低繫纜草緑薦傾壺波<lb/>
蕩春心逺風吹酒力無冠裳强包裹半醉遣誰扶<lb/>
　　　寒食前一日寄仇池<lb/>
寒食明朝一百五誰家冉冉尚厨煙桃花開盡葉初緑<lb/>
燕子飛來體自便愛客漸能陪痛飲讀書無思嬾開編<lb/>
秦川雪盡南山出思共肩輿看麥田<lb/>
<pb n="KR4h0035_WYG_013-4b"/>
　　　寒食御筵口號<hi>二首</hi>　　　　司馬光<lb/>
雨意沉沉潑水餘䕫龍盛集退朝初酒聲絡繹來丹禁<lb/>
冠劍叅差下玉除紫鳳歸飛雲爛熳黄鸝新囀柳扶疎<lb/>
麥禾滿野邊烽息佳節何妨賦樂胥<lb/>
聖主褒優賜軸臣金觴玉醴照青春萬家煙火朝來靜<lb/>
九陌風光雨後新飛燕髙翻驚紫綬餘花㸃綴託朱輪<lb/>
問牛因得觀民俗不獨嬉遊惜令辰<lb/>
　　　次韻和韓子華寒食休沐與諸公㑹趙令園暮<lb/>
<pb n="KR4h0035_WYG_013-5a"/>
　　　　歸馬上偶成<lb/>
冠盖連翩陌上來風光爛漫擁樓臺玉巵貯酒隨宜飲<lb/>
綺席尋花解處開小雨前宵先潑火季春明日又吹灰<lb/>
須知勝集人間少惆悵金覊容易回<lb/>
　　　寒辰許昌道中寄幕府諸君<lb/>
原上煙蕪淡復濃寂寥佳節思無窮竹林近水半邊緑<lb/>
桃樹連村一片紅盡日解鞍山店雨晚天迴首酒旗風<lb/>
遙知幕府清明飲應笑區區覊旅中<lb/>
<pb n="KR4h0035_WYG_013-5b"/>
　　　寒食南宫夜飲<lb/>
積旬留省署容易慶春華芳草踏青晚長楸行樂賖雲<lb/>
疎時送雨風細闇飛花直有黄金百無因過酒家<lb/>
　　　寒食遊南園獨飲<lb/>
寒食良辰無賞心雜花爛漫柳成隂若非獨酌酬佳景<lb/>
一日風光直萬金<lb/>
　　　花山寒食　　　　　　　　歐陽修<lb/>
客路逢寒食花山不見花歸心隨北雁先向洛陽家<lb/>
<pb n="KR4h0035_WYG_013-6a"/>
　　　寒食　　　　　　　　　　宋　白<lb/>
山上杏花飛階前柳線垂欲歸歸未得羞見鴈歸時<lb/>
　　　壬辰寒食　　　　　　　　王安石<lb/>
寒食似楊柳春風千萬條更傾寒食淚欲漲治城潮白<lb/>
髪雪爭出朱顔金早凋未知軒冕樂但欲老漁樵<lb/>
　　　湖州寒食日陪太守南園宴　梅堯臣<lb/>
寒食二月三月交紅桃破蕋柳染稍隂晴不定野雲密<lb/>
黕黕鼓聲湖岸㘭使君千騎出南圃歌吹前導後鳴鐃<lb/>
<pb n="KR4h0035_WYG_013-6b"/>
是時輒預車馬末傾市競觀民業抛竹亭臨水美可愛<lb/>
嗑咂草木皆吐苞遊人春服靚妝出笑踏俚歌相與嘲<lb/>
使君白髪體尤健自晨及暮奏酒肴爾輩少年翻易倦<lb/>
倚席欠伸誰得教公雖不責以正禮我意未容誠斗筲<lb/>
逡巡秉燭各分散小人爭路何呶呶<lb/>
　　　依韻和禁煙近事之什<lb/>
狂風暴雨已頻過近水梨雲著未多窈窕踏歌相把袂<lb/>
輕浮賭勝各飛堶閒牽白日遊絲颺細驀黄金舞帶拖<lb/>
<pb n="KR4h0035_WYG_013-7a"/>
小苑芳非花鬭蘂華堂嘲哳燕爭窠西州駿馬頭如駁<lb/>
南國佳人領似搓結客追隨傾畵榼分甪游樂藉青莎<lb/>
鞦韆競打遺鈿翠芍藥將開剪纈羅我病乞求新火炙<lb/>
無心更聴竹枝歌<lb/>
　　　寒食<lb/>
墳塜徧青山髙低占原谷向來路已荒今迷問樵牧陟<lb/>
水到雲林隔崗聞近哭沃酒白楊下悲風何飋飋雨止<lb/>
梨園殘鳩聲在茅屋<lb/>
<pb n="KR4h0035_WYG_013-7b"/>
　　　依韻和寒食偶書<lb/>
去嵗逢今日雨寒田舍家繫驄烏桕樹燒眼杜鵑花轉<lb/>
塢泥塍滑迷村草徑义旋挑初出筍謾搯自生茶農斧<lb/>
穿粲獻齒牛童綰髻了鄉園方在逺看及種胡麻<lb/>
　　　依韻和李舍人旅中寒食感事<lb/>
一百五日風雨急斜飄細濕春郊衣梨花半殘意思少<lb/>
客子漸老尋游非戢戢車徒幾門感寥寥燭火萬家㣲<lb/>
今朝甘自居窮巷無限墦間得醉歸<lb/>
<pb n="KR4h0035_WYG_013-8a"/>
　　　何隂中寨寒食<lb/>
擊柝聲初絶為魚夢已殘幽禽哢清曉宿雨度餘寒爨<lb/>
火明千竈風旗展一竿歸心慙社燕自歎此㣲官<lb/>
　　　寒食日過荆山<lb/>
山郵難禁火嶺樹自生煙嗚咽同歸櫓悲哀欲問天泣<lb/>
親非泣玉流淚劇流泉春鮆横刀鱠何心更食鮮<lb/>
　　　寒食前一日陪希深逺遊大字院<lb/>
一百五將近千門煙火㣲閒過少傅宅喜見老萊衣曉<lb/>
<pb n="KR4h0035_WYG_013-8b"/>
雨竹間霽春禽花上飛禪庭清溜滿幽興自忘歸<lb/>
　　　再至洛中寒食<lb/>
西洛遇寒食依依似昔年千門方禁火九野自生煙飄<lb/>
泊梨花雨追隨杏葉韀遊人莫惜醉風景滿伊川<lb/>
　　　宋次道一百五日往鄭拜墓<lb/>
去不避春雨泣望松栢門䬃然風悲響如感泉下魂沃<lb/>
酹向墳上空濕陳草根人歸夜月冷石馬在九原<lb/>
　　　一百五日歌<lb/>
<pb n="KR4h0035_WYG_013-9a"/>
山民歳時亊莽鹵猶知拜掃一百五平明士女出城闉<lb/>
黄土岡前列樽俎蒻苞粉餌蒸野蔬富家烹羊貧薦魚<lb/>
日暮肩輿踏風雨江鄉人家無犢車挿花飲酒山邊市<lb/>
醉後歌聲動隣里南人聞歌笑相語<hi>一作尋</hi>北人聞歌泪<lb/>
滿襟<lb/>
　　　江城寒食近<lb/>
江城寒食近風雨作輕寒花落已可惜春衣又怯單畏<lb/>
人成不出已老自無懽沽酒金明道回頭十五年<lb/>
<pb n="KR4h0035_WYG_013-9b"/>
　　　自二月末苦雨前一日始晴視園中花殊不敗<lb/>
　　　口占<lb/>
春雲霮䨴弄朝暉清峭餘寒透夾衣最喜園花渾似舊<lb/>
十分春色一分歸<lb/>
　　　十八日寒食<lb/>
寒食清明人意閒春城士女出班班柳黄花自樓臺外<lb/>
紫翠江南數叠山<lb/>
　　　雨中<hi>三首</hi>
<pb n="KR4h0035_WYG_013-10a"/>
手種堦前樹今朝亦見花春隂寒食節陋巷逐臣家欲<lb/>
酌消愁酒先澆破睡茶游人歸踏雨里巷晚喧嘩<lb/>
節物只自好客心何颯然早風清野市夜雨濕江天破<lb/>
屋疎茅滴空厨濕葦煙政煩一杯酒相與慶流年<lb/>
庭院輕寒春雨過江城寒食野花飛故園北望一千里<lb/>
極目江楓客未歸<lb/>
　　　寒食後東園游人甚盛因賦<hi>二首</hi>
芳物忽過半寒食已䦨珊園靜鳴鳥下花稀新葉繁焚<lb/>
<pb n="KR4h0035_WYG_013-10b"/>
香翻貝葉謝客掩柴闗止酒方清坐畦蔬助晚飡<lb/>
朝寒却覺春衣薄禪誦還將酒盞疎落盡江城千樹雪<lb/>
門前楊柳已藏烏<lb/>
　　　黄人謂寒食上冢為澆山其祭饌多用蒻燕菜<lb/>
　　　事已則鳴鉦而歸因成<lb/>
携酒澆山去鳴鉦徹祭歸青蔬燕裏蒻白酒市無旗<hi>市多</hi>
<hi>私醖不立旗望</hi>日暮人皆醉夜深歌似啼<hi>上冢歸則路歌還聲似悲泣</hi>故人<lb/>
書問我何用久居夷<lb/>
<pb n="KR4h0035_WYG_013-11a"/>
　　　寒食前一日大雨不止<lb/>
寒食窮愁嘆陋邦可憐終日雨淙淙不妨農畝雲連稼<lb/>
獨惜園花錦脫粧最苦繁聲欺陋巷願看晴色放春江<lb/>
明朝日出誰能料已喜燈光照夜窓<lb/>
　　　寒食<lb/>
荒山野水非吾土寒食清明似去年楊柳挿門人競笑<lb/>
呉兒不信子推賢<hi>黄有效此方作子推挿柳者人笑之</hi>
　　　寒食離白沙<hi>二首</hi>
<pb n="KR4h0035_WYG_013-11b"/>
莫驚客路已經年尚有青春一半妍試上芳堤望春野<lb/>
萬絲楊柳拂晴天<lb/>
花枝裊裊水溶溶楊柳輕明二月風景物可憐人寂寞<lb/>
年年寒食醉眠中<lb/>
　　　寒食日同婦子輩東園小宴<hi>二首</hi>
寒食無與樂携孥宴小園青春積雨闋白日萬花繁<lb/>
時節悲江國窮愁滯酒樽故鄉終在眼樂事得重論<lb/>
　　　寒食招和叔遊園　　　　　蘇舜欽<lb/>
<pb n="KR4h0035_WYG_013-12a"/>
異鄉風俗傷嘉節久客情懐喜友人共挈一樽諸處賞<lb/>
誰家得似故園春<lb/>
　　　寒食阻風　　　　　　　　曽　鞏<lb/>
畵船齊泊倚青山正值春風阻往還江作鼔鼙聲浩渺<lb/>
樹為戎障緑回環幽花婀娜偏宜眼啼鳥交加亦解顔<lb/>
使者文章才不淺盡將模楷寄柴闗<lb/>
　　　寒食假中作　　　　　　　宋　祁<lb/>
九門煙樹蔽春㕓小雨初殘潑火前草色引開盤馬路<lb/>
<pb n="KR4h0035_WYG_013-12b"/>
簫聲催暖賣餳天縈絲早絮輕無著㺯袖和風細不憐<lb/>
鼇署侍臣貪出沐泯䴢珠饀愧頒宣<lb/>
　　　寒食野外書所見<lb/>
一雨初回逗曉凉近郊連帟儼相望乞漿易醉墦間客<lb/>
厮養初閒竈下郎暖吹未休縁逈野低煙不散為垂楊<lb/>
家家鐘鼓爭行樂肯信龍蛇是怨章<lb/>
　　　寒食始長<lb/>
四海秋風晚千門夜刻長桐梧老空井蟋蟀近人牀晴<lb/>
<pb n="KR4h0035_WYG_013-13a"/>
燭勤垂燼離鴻短趁行生平江海志耿耿未渠央<lb/>
　　　寒食日送李公佐歸漢東<lb/>
有客改南轅春郊駐祖筵罇寒禁火國風煖浴沂天茂<lb/>
草年無際殘花慘更妍鹿鳴偕計近簮盍約初年<lb/>
　　　寒食夜偶題<lb/>
前庭露氣壓輕埃風砌花隂聚復開苦恨浮雲心不淨<lb/>
月中時汚太清來<lb/>
　　　寒食東城作　　　　　　　晏　殊<lb/>
<pb n="KR4h0035_WYG_013-13b"/>
王城百五車馬繁重帷黕幕紛郊原游人得意惜光景<lb/>
恣尋複樹登髙軒平蕪逺水知何許眼入迢迢空處所<lb/>
梨花澹艶柳絲長百計撩春作煙雨歌哭聲中半落暉<lb/>
琱鞍綉轂尚遲歸荒田野草人間亊誰向伶𤣥淚滿衣<lb/>
　　　寒食遊王氏城東園林因寄王虞部<lb/>
謝墅林亭汴水濵偶携佳客共尋春看花便擬思君子<lb/>
對竹何曽問主人促席正逢羲日暖酡顔仍有郢醪醇<lb/>
朝中九列無門暇願作新詩贈季倫<lb/>
<pb n="KR4h0035_WYG_013-14a"/>
　　　次韻和參政陳給事寒食杜門感懐<hi>二首</hi>
班班疎雨欲晴天迴避春風入醉眠新火未來絲閣靜<lb/>
砌苔窓樹兩依然<lb/>
謝堂新句入清歌雨箔風簾有燕過未免芳辰嘆心賞<lb/>
始知猶患陸才多<lb/>
　　　渝南寒食　　　　　　　　賈宗諒<lb/>
異地逢寒食客情誰與儔心搖隴雲下身寄楚江頭落<lb/>
絮絲絲恨飛花片片愁東風似相念終日倚扁舟<lb/>
<pb n="KR4h0035_WYG_013-14b"/>
　　　禁煙即事　　　　　　　　謝景初<lb/>
時節一百五疾風收雨天鳥催青帝馭人重子推錢蹴<lb/>
踘逢南陌鞦韆送晚煙墦間無限醉唯我獨蕭然<lb/>
　　　寒食梨花小飲　　　　　　蔡　襄<lb/>
江南寒薄春常早花卉入春先自老嗟予衰病不及時<lb/>
出見園池半青草縱有餘葩在葉間行看落片隨風掃<lb/>
尋春已過索寞歸重憶歡娯耿懐抱雖然妖艶難再得<lb/>
但只逢花須醉倒二月中央寒食朝墻隈忽見梨花飄<lb/>
<pb n="KR4h0035_WYG_013-15a"/>
開門四顧粲然白傳催翠奕賔朋招長吟環遶不知數<lb/>
漸值明月臨清宵誰翦輕雲成碎蘃天留密雪封枯條<lb/>
重重盡挂珠瓔珞<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>初呈玉步搖傍花行酒發新唱<lb/>
滿座例舉黄金瓢西都姚黄髙一尺揚州寶髻分雙翹<lb/>
幽香絶艶信尤物設欲致之千里遙壁間寫生亦名畵<lb/>
未免五彩塗鮫綃莫如此君愜人意相對一笑開無憀<lb/>
古來英豪多感激坐使緑鬢共顔彫勸君且作梨花飲<lb/>
慎勿稱量别品流<lb/>
<pb n="KR4h0035_WYG_013-15b"/>
　　　寒食西湖<lb/>
山前雨氣曉終收水際風光醉欲流盡日旌旗停曲岸<lb/>
滿潭鉦鼔競飛舟浮來煙島疑相就引去沙禽好自由<lb/>
歸騎不令歌吹歇萬枝燈燭度花樓<lb/>
　　　寒食遊公謹園池<lb/>
二月名園蓊欝清為憐佳節此閒行偶因觴詠心還適<lb/>
蹔離塵埃眼倍明風靜落花深一寸日遲啼鳥度千聲<lb/>
主公髙意何須道芳物於人自有情<lb/>
<pb n="KR4h0035_WYG_013-16a"/>
　　　寒食樂詞<lb/>
皇州令節已藏煙帝渥乘時錫廣筵和氣去添春色重<lb/>
恩光來助月華鮮千聲鳳吹朱門裏一種花香穀雨前<lb/>
更喜簮裳嘉宴日親逢干羽治平年<lb/>
　　　次韻和柳之寒食<hi>二首</hi>　　　白子儀<lb/>
良辰今日正寒食收拾賔槃宜再三落筆唱醻宜不倦<lb/>
把花醒醉亦何慙客來常滿眼無白人道半痴心所甘<lb/>
<hi>此自謂也</hi>幸是禁煙芳節在接䍦倒戴定能堪<lb/>
<pb n="KR4h0035_WYG_013-16b"/>
餘花茂草引醺酣禮節休言爵止三芳歳再逢雖强笑<lb/>
少年相對但多慙尚驅俗駕終何適不闢愁門却未甘<lb/>
難把長繩繫春日若非觴斚更誰堪<lb/>
　　　寒食值雨　　　　　　　　梁　顥<lb/>
春波㣲緑草連門寒食煙光可斷魂細雨隔簾煙火滅<lb/>
落花風動欲黄昏<lb/>
　　　寒食寓懐<lb/>
明日一百五春風餘幾何愁隨新火出病憶故人多草<lb/>
<pb n="KR4h0035_WYG_013-17a"/>
色墻隂合花香宿雨和耿懐殊不寐終夕扣壺歌<lb/>
　　　奉和聖製寒食五七言<hi>各一首</hi>
　　　　　　　　　　　　　　　劉　筠<lb/>
垣禁申嚴日餘萌盡達初蹋青游騎逺浮棗禊波舒錫<lb/>
市喧簫吹鷄場隘酒車俗康春更樂綺榭煥晴虚<lb/>
黍盤交薦藏煙日絲雨㣲沾解禊辰家有鞦韆憐月夕<lb/>
尸垂楊柳慶芳春波浮素卵祥蘭馥壟戱名翬瑞麥新<lb/>
千里神畿多勝賞熈熈胥㑹可封民<lb/>
<pb n="KR4h0035_WYG_013-17b"/>
　　　山中寒食二首<lb/>
方塘波渌杜蘅青布穀提壺已足聴有客新嘗寒具罷<lb/>
據梧慵復散幽陘<lb/>
氣象纔過一百五且持春酒養衰年中林不是不禁火<lb/>
其奈山櫻發欲然<lb/>
　　　禁煙遊園　　　　　　　　劉　攽<lb/>
寒食風光雨歛塵病餘寒極强頒春傳呼廣陌雙搖斾<lb/>
乘興名園一柅輪列座賔寮皆俊雅遶池花木盡竒珍<lb/>
<pb n="KR4h0035_WYG_013-18a"/>
長吟淺醉歸時晚蠟炬熒煌改火新<lb/>
　　　許州寒食<lb/>
灌嬰臺畔路憧憧寒食追遊喜退公堤柳媚煙行細緑<lb/>
野橋横水陣殘紅鞦韆冷颺梨花雨蹴踘髙騰燕子風<lb/>
幾處笙歌幾家哭却愁迴馬夕陽中<lb/>
　　　寒食　　　　　　　　　　魏　野<lb/>
清明時節出郊原寂寂山城柳映門木隔淡煙疎竹寺<lb/>
路經㣲雨落花村天寒酒薄難成醉地逈臺髙易㫁魂<lb/>
<pb n="KR4h0035_WYG_013-18b"/>
回首故人千里外别離心緒向誰論<lb/>
　　　同前　　　　　　　　　　汪元量<lb/>
年年于此日未有不傷嗟何處未歸客滿頭猶戴花折<lb/>
碑横道路亂𦵏逺人家向暮香車散春風細雨斜<lb/>
　　　寒食雨　　　　　　　　　楊　齊<lb/>
一片春隂一倍寒萬家春色寂無煙冷催杜宇朝相咲<lb/>
寒逼嫦娥夜不圓添得山房澆藥水負他公子賞花天<lb/>
東君欲助之推怨泪濕垂楊恨不眠<lb/>
<pb n="KR4h0035_WYG_013-19a"/>
　　　寒食野外<lb/>
寒食人家事踏青偶驅羸馬出郊坰禽聲喚雨嬌相語<lb/>
天色和春困不醒芳草碧來絲作毯好花紅處錦為屏<lb/>
回頭畵角江城晚人倚秋千月半庭<lb/>
　　　寒食偶成　　　　　　　　佘安行<lb/>
海角逢寒食春風氣尚寒異鄉追往事逺客少情歡稚<lb/>
子今趨闕吾身盍掛冠老來諸事怯煮冷作朝飡<lb/>
　　　寒食雨晴書事　　　　　　趙崇磻<lb/>
<pb n="KR4h0035_WYG_013-19b"/>
如何夜來雨欲妬清明天皎皎日華曉千門羅管絃風<lb/>
吹綺𥜗艶深入楊柳煙我與君子意歸心皆浩然<lb/>
　　　寒食日見海榴花感懐遣興<lb/>
　　　　　　　　　　　　　　　沈　遘<lb/>
東皇六轡不停撾三月嘉期已及𤓰鳳斚未頽春院玉<lb/>
海榴驚見夏亭花年光轉轂真堪惜恨景循環慢自嘉<lb/>
壯士不妨頻感慨騷人風詠正而葩<lb/>
　　　寒食後雜詠<lb/>
<pb n="KR4h0035_WYG_013-20a"/>
百歳窓櫺看馬軍三分春色半分存人防白髪無靈藥<lb/>
花到明年有宿根蘂殿角宫蜂鼓吹土嚢襁褓竹兒臨<lb/>
風流不及芸芸物勝物都盧只酒樽<lb/>
　　　寒食<lb/>
三月亂花飛煤煙禁此時厝家占大火風土醮之推故<lb/>
事何勞問芳辰獨可追香隂陳熟食日煖有瑤巵<lb/>
　　　寒食日蘇林同馬中玉提刑過訪有詩示怊然<lb/>
　　　并余次韻之作　　　　　　釋道潜<lb/>
<pb n="KR4h0035_WYG_013-20b"/>
使君薄珪組富貴良易足一麾下東南千里爭拭目援<lb/>
毫賦山水詞力瀉溪谷勝游便杖屨聒耳厭絲竹西湖<lb/>
破春氷曉漲翻暗緑相將二使軺遵從還屏遝後先度<lb/>
巖壑鳺鳩追鸞鵠樂事殊未央酒行宜侷促風流俄醉<lb/>
舞客坐嗒頽玉嵇阮真達生秦唐漫歌哭斜陽絶湖去<lb/>
兩槳凌波速却尋天然居隱隱隔喬木到門呼主人展<lb/>
畵滿髙屋夕鼓來逺近雨聲飄㫁續藍輿入城市夾道<lb/>
閙燈燭盛事在餘杭他年見圖録<lb/>
<pb n="KR4h0035_WYG_013-21a"/>
　　　寒食二日與王仲聖同㑹李觀察池上分韻得<lb/>
　　　風字　　　　　　　　　　秦　觀<lb/>
經春抱病百端慵偶到平陽舊地中池籞信為三輔冠<lb/>
杯盤真有五陵風美人賦韻分春色上客揮毫奪化工<lb/>
報老漸於花柳薄但憐流水碧相通<lb/>
　<lb/>
　<lb/>
　<lb/>
<pb n="KR4h0035_WYG_013-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歳時雜詠巻十三<lb/>
</p>
<p>
</p>
  </div>
</body>
</text>
</TEI>
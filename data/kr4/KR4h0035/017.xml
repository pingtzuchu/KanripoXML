<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠</head>
    <p>
<pb n="KR4h0035_WYG_017-1a"/>
欽定四庫全書<lb/>
　嵗時雜詠　　　　　　　宋　蒲積中　編<lb/>
　　上已<lb/>
　　　舟中和蕭令<hi>潭字</hi>　　　　　張　說<lb/>
暮春三月日重三春水桃花滿禊潭廣樂逶迤天上下<lb/>
仙舟揺衍鏡中酣<lb/>
　　　奉和聖製三日　　　　　　陳希烈<lb/>
上已迂龍駕中流泛羽觴酒因朝太子詩為樂賢王錦<lb/>
<pb n="KR4h0035_WYG_017-1b"/>
䌫方舟渡瓊筵大樂張風揺垂栁色花發異林香野老<lb/>
歌無事朝臣飲嵗芳皇情被羣物中外洽恩光<lb/>
　　　和聖製太子諸王三月龍池春禊<lb/>
　　　　　　　　　　　　　　　王　維<lb/>
故事修春禊新宫展豫逰明君移鳳輦太子出龍樓賦<lb/>
掩陳王作盃如洛水流金人來捧劒畵鷁去廻舟苑樹<lb/>
浮宫闕天池照冕旒宸章在雲漢垂象滿皇州<lb/>
　　　奉和聖製上已於望春亭觀禊飲應制<lb/>
<pb n="KR4h0035_WYG_017-2a"/>
長樂青門外宜春小苑東樓開萬户上輦過百花中畵<lb/>
鷁移仙妓金貂列上公清歌邀落日妙舞向春風渭水<lb/>
明秦甸黄山入漢宫君王來祓禊灞滻亦朝宗<lb/>
　　　三月三日曲江侍宴應制<lb/>
萬乘親齋祭千官喜豫逰奉迎從上苑祓禊向中流草<lb/>
樹連雲衛山河對冕旒畵旗揺浦溆春服滿汀洲仙籞<lb/>
龍媒下神臯鳳蹕留從今億萬嵗天寳紀春秋<lb/>
　　　三月三日勤政樓侍宴應制<lb/>
<pb n="KR4h0035_WYG_017-2b"/>
綵仗連宵合瓊樓拂曙通年光三月裏宫殿百花中不<lb/>
數秦王日誰將洛水同酒筵嫌落絮舞袖怯春風天保<lb/>
無為徳人歡不戰功仍臨九衢宴更達四門聰<lb/>
　　　上已潤南期王山人不至　　孟浩然<lb/>
揺艇俟明發花源弄早春在山懷綺季臨頴憶荀陳上<lb/>
已期三月浮杯興十旬坐歌空有待行樂恨無隣日晚<lb/>
蘭亭北烟花曲水濵浴池逢婉女採藥值幽人石壁堪<lb/>
題序沙塲好醉神群公望不至虚擲此芳辰<lb/>
<pb n="KR4h0035_WYG_017-3a"/>
　　　上已日洛中寄王十九<lb/>
卜洛成周地浮杯上已筵鬬鷄寒食下走馬射堂前垂<lb/>
栁金堤合平沙翠幕連不知王逸少何處㑹羣賢<lb/>
　　　上已日徐司錄園林　　　　杜　甫<lb/>
鬢毛垂領白花蕋亞枝紅欹倒衰年廢招尋令節同薄<lb/>
衣臨積水吹面受和風有喜留攀桂無勞問轉蓬<lb/>
　　　上已祓禊應制　　　　　　崔國輔<lb/>
元已秦中節吾君灞上逰鳴鑾通禁苑别館遶芳洲鴛<lb/>
<pb n="KR4h0035_WYG_017-3b"/>
鷺千官列魚龍百戱浮桃花春欲盡穀雨夜來收慶向<lb/>
堯尊祝歡從楚棹謳逸詩何足對睿作掩東周<lb/>
　　　上已<lb/>
已日帝城春傾都祓禊辰停車湏傍水奏樂要驚塵弱<lb/>
栁障行騎浮橋擁看人獨言日早晚更向九龍神<lb/>
　　　三月三日自京到華隂扵水亭獨酌寄裵六薛<lb/>
　　　八　　　　　　　　　　　獨孤及<lb/>
祗役匪遑息經時客三秦還家問節候知到上已辰山<lb/>
<pb n="KR4h0035_WYG_017-4a"/>
縣何所有高城閉青春和風不吾欺桃杏滿四鄰舊友<lb/>
適逺别誰當接歡欣呼兒命長瓢獨酌湘吳醇一酌一<lb/>
朗詠既酣意亦申言筌暫兩忘霞月祗相新裴子塵表<lb/>
物薛侯席上珍寄言二傲吏何日同車茵詎肻使空名<lb/>
終然羈此身何年解桎梏長作海上人<lb/>
　　　上已日兩縣寮友㑹集時主郵不遂馳赴輒題<lb/>
　　　以寄方寸　　　　　　　　劉　商<lb/>
踏青行看共佳期春水晴山祓禊詞獨坐郵亭心欲醉<lb/>
<pb n="KR4h0035_WYG_017-4b"/>
櫻花落盡暮愁時<lb/>
　　　上已接清明逰宴　　　　獨孤良弼<lb/>
上已歡初罷清明賞又追閏年侵舊厯令節併芳時細<lb/>
雨鶯飛重春風酒醒遲尋花迷白雪看栁折青絲淑氣<lb/>
如相待天和意為誰吁嗟名未立空詠宴逰詩<lb/>
　　　三月三日義興李明府後亭泛舟<lb/>
　　　　　　　　　　　　　　　皇甫冉<lb/>
江南烟景復如何聞道新亭更可過處處萟蘭春浦緑<lb/>
<pb n="KR4h0035_WYG_017-5a"/>
萋萋藉草逺山多壺觴須就陶彭澤風俗猶傳晉永和<lb/>
更使輕橈徐轉去㣲風落日水增波<lb/>
　　　上已日越中與鮑侍御泛舟耶溪<lb/>
　　　　　　　　　　　　　　　劉長卿<lb/>
蘭橈方轉傍汀沙應接雲峰到若耶舊浦滿來移渡口<lb/>
垂楊深處有人家永和春色千年在曲水鄉心萬里賒<lb/>
君見漁舟時借問前洲幾路入烟霞<lb/>
　　　上已日　　　　　　　　　耿　湋<lb/>
<pb n="KR4h0035_WYG_017-5b"/>
共來修禊事内顧一悲翁玉鬢風塵下花林絲管中故<lb/>
山離水石舊侣失鵷鴻不及㳺魚樂徘徊蓮葉東<lb/>
　　　奉陪渾侍中上已日泛渭河　盧　綸<lb/>
素舸錦帆開浮天接上台曉鶯和玉笛春浪動金罍舟<lb/>
楫方潮海鯨鯢自曝腮應憐似萍者空逐榜人回<lb/>
　　　上已日陪齊相公花樓宴<lb/>
鍾陵暮春月飛觀延群英晨霞耀中軒滿席羅金瓊持<lb/>
盃凝逺睇觸物結幽情樹杪參差緑湖光㶑灧明禮卑<lb/>
<pb n="KR4h0035_WYG_017-6a"/>
瞻絳帳恩浹厠華纓徒記山隂日祓禊乃為榮<lb/>
　　　奉和聖製三日書懷因以示百寮<lb/>
　　　　　　　　　　　　　　　崔元翰<lb/>
佳節尚元已芳時屬暮春流觴想蘭亭捧劍傳金人風<lb/>
輕水初綠日晴花更新天文信昭廻皇道頗敷陳恭已<lb/>
毎從儉清心常保真戒兹遊衍樂書以示羣臣<lb/>
　　　上已泛舟<hi>得遲字</hi>　　　　　　張　登<lb/>
令節推元已天涯喜有期初筵臨泛地舊俗祓禳時枉<lb/>
<pb n="KR4h0035_WYG_017-6b"/>
渚潮新上殘春日正遲竹枝逰女曲桃葉渡江詞風鷁<lb/>
今方退沙鷗亦不疑且同山簡醉倒載莫褰帷<lb/>
　　　上已寄常瓘樊宗憲兼呈孟中丞<lb/>
　　　　　　　　　　　　　　　鮑　防<lb/>
世間禊事風流處鏡裏家山若畵屏今日㑹稽王内史<lb/>
好將賔客醉蘭亭<lb/>
　　　上已日試院考雜文不遂赴九華觀祓禊之㑹<lb/>
　　　以二絶句贈内<hi>二首</hi>　　　　權徳輿<lb/>
<pb n="KR4h0035_WYG_017-7a"/>
三日韶光處處新九華仙洞七香輪老夫留滯何由去<lb/>
珉玉相和正遶身<hi>時以沽美玉為詩題</hi>
禊飲尋春興有餘深情婉婉見雙魚同心齊體如身到<lb/>
臨水煩君便祓除<lb/>
　　　酬樂天三月三日　　　　　元　稹<lb/>
舊年此日花前醉今日花時病裏銷獨倚破簾閒悵望<lb/>
可憐虛度好春朝<lb/>
　　　三月三日與樂天及河南李尹奉陪令公泛洛<lb/>
<pb n="KR4h0035_WYG_017-7b"/>
　　　禊飲　　　　　　　　　　劉禹錫<lb/>
洛下今修禊羣賢勝㑹稽盛筵陪玉鉉通籍盡金閨波<lb/>
上神仙妓㟁傍桃李蹊水嬉如鷺振歌響雜鶯啼厯覽<lb/>
風光好㳂洄意思迷棹歌能儷曲㕓客競分題翠幄連<lb/>
雲起香車向道齊人誇綾歩障馬惜錦障泥塵暗宫牆<lb/>
外霞明花樹西舟形隨鷁轉橋影與虹低川色晴猶逺<lb/>
鳥聲莫欲棲唯餘踏青伴待月魏王堤<lb/>
　　　上已日恩賜曲江宴㑹即事　白居易<lb/>
<pb n="KR4h0035_WYG_017-8a"/>
賜歡仍許醉此㑹興如何翰苑主恩重曲江春意多花<lb/>
低羞艷妓鶯散讓清歌共道昇平樂元和勝永和<lb/>
　　　三月三日庾樓寄庾三十二<lb/>
春日歡逰辭曲水二年愁卧在長沙毎登髙處長相憶<lb/>
何况茲樓屬庾家<lb/>
　　　三月三日懐㣲之<lb/>
良時光景長虛擲壯嵗風情已暗銷忽憶同為校書日<lb/>
毎年同醉是今朝<lb/>
<pb n="KR4h0035_WYG_017-8b"/>
　　　三月三日<hi>二首</hi>
暮春風景初三日流水光隂半百年欲作閑逰無好伴<lb/>
半江惆悵卻廻船<lb/>
畵堂三月初三日絮撲紗窻燕拂簷蓮子數盃甞冷酒<lb/>
柘枝一曲試春衫堦臨池面勝看鏡户暎花叢當下簾<lb/>
指㸃南樓翫新月玉鈎素手兩纎纎<lb/>
　　　三月三日宴舟中獻晉公<lb/>
三月草萋萋黄鶯歇又啼栁橋晴有絮沙路潤無泥禊<lb/>
<pb n="KR4h0035_WYG_017-9a"/>
事修初畢逰人到欲齊金鈿耀桃李絲管駭鳬鷖轉㟁<lb/>
廻船尾臨流簇馬蹄閙扵楊子渡踏破魏王堤妓接謝<lb/>
公宴詩陪荀令題舟同李膺泛醴為穆生携水引芳心<lb/>
蕩花牽醉眼迷塵街從鼓動烟樹任鴉棲舞急紅腰凝<lb/>
<hi>去聲</hi>歌遲翠黛低夜歸何用燭新月鳳樓西<lb/>
　　　奉和裴令公上已日逰太原龍泉憶去嵗禊樂<lb/>
　　　<hi>依來體雜言</hi>
去嵗暮春上已共泛洛水中流今嵗暮春上已獨立香<lb/>
<pb n="KR4h0035_WYG_017-9b"/>
山上頭<hi>時居易經逰香山寺</hi>風光閑寂寂旌斾逺悠悠丞相府歸<lb/>
晉國太行山礙并州鵬背負天龜曳尾雲泥不可得同<lb/>
逰<lb/>
　　　上已日憶江南禊事　　　　李徳裕<lb/>
黄河西繞郡城流上已應無祓禊逰為憶渌江春水色<lb/>
更隨宵夢向吴洲<lb/>
　　　奉和上已憶江南禊事　　　劉禹錫<lb/>
白馬津頭春日遲沙洲歸雁拂旌旗栁營唯有軍中戱<lb/>
<pb n="KR4h0035_WYG_017-10a"/>
不似江南三月時<lb/>
　　　曲江上已日　　　　　　　趙　璜<lb/>
長堤十里轉香車南㟁烟花錦不如欲問神仙在何處<lb/>
紫雲樓閣向空虚<lb/>
　　　上已日華下閒歩　　　　　　吳　融<lb/>
十里香塵撲馬飛碧峰蓮下踏青時雲鬟照水和花重<lb/>
羅袖擡風惹絮遲可便無心邀娬媚還應有淚憶袁熙<lb/>
如烟如夢爭尋得溪栁廻頭萬萬絲<lb/>
<pb n="KR4h0035_WYG_017-10b"/>
　　　上已日<lb/>
本學多情劉武威尋花傍水看春輝無端遇着傷心事<lb/>
嬴得凄凉索漠歸<lb/>
　　　觀競渡　　　　　　　　　薛　逢<lb/>
三月三日天清明楊花繞江啼曉鶯使君未出郡齋内<lb/>
江上已聞齊和聲使君出時皆有引馬前已被紅旗陣兩<lb/>
岸羅衣破鼻香銀釵照日如霜刃鼓聲三下紅旗開兩龍<lb/>
躍出浮水来擢影幹波飛萬劒鼓聲劈浪鳴千雷雷聲衝<lb/>
<pb n="KR4h0035_WYG_017-11a"/>
急波相近兩龍望標目如瞬江上人呼霹靂聲竿頭綵挂虹<lb/>
霓暈前船搶水已得標後船失勢空揮橈瘡眉血首争不<lb/>
定輸岸一朋心似燒只將標示輸嬴賞兩岸十舟五来徃<lb/>
須臾戲罷各東西竟脫文身請書上吾今細觀競渡兒何<lb/>
殊當路權相持不思得所各休去會到摧舟折楫時<lb/>
　　　上已日　　　　　　　　　　劉　駕<lb/>
上已曲江濵喧於市朝路相尋不見者此地皆相遇日<lb/>
光去此逺翠幕張如霧何事歡娱中易覺春城暮物情<lb/>
<pb n="KR4h0035_WYG_017-11b"/>
重此節不是愛芳樹明日花更多何人肻廻顧<lb/>
　　　上已日寄韓八　　　　　　　唐彦謙<lb/>
上已接寒食鶯花寥落晨㣲㣲潑火雨草草踏青人凉<lb/>
似三秋景清無九陌塵伯與同病者對此合傷神<lb/>
　　　三月三日曲江逰眺贈郁上人　　殷堯藩<lb/>
三月初三日千家與萬家蝶飛秦地草鶯入漢宫花鞍<lb/>
馬皆爭麗笙歌盡鬬奢吾師無所願惟願老烟霞<lb/>
　　　三月三日又贈郁上人<lb/>
<pb n="KR4h0035_WYG_017-12a"/>
曲水公卿宴香塵晝滿街無心修禊事獨歩到禪齋細<lb/>
草縈愁日繁花逆旅懷綺羅人走馬遺落鳳凰釵<lb/>
　　　三月三日申王園亭宴集　　宋之問<lb/>
稽亭追徃事睢苑勝前聞飛閣陵芳樹華池落采雲藉<lb/>
草留人酌銜花鳥赴羣向來同賞處惟恨碧林曛<lb/>
　　　三月三日承恩讌樂逰園　　張　說<lb/>
樂遊形勝絶表裏望郊宮北闕連雲嶺南山對掌中皇<lb/>
恩貸芳月旬宴美成功魚戱芙蓉水鶯啼楊栁風春華<lb/>
<pb n="KR4h0035_WYG_017-12b"/>
看欲暮天澤戀無窮長袖招斜日留光待曲終<lb/>
　　　三月三日承恩逰宮莊池上作<lb/>
鳳凰樓下帯天泉鸚鵡洲中雜管絃舊試平陽佳麗地<lb/>
今逢上已盛明年舟將水動千尋日幕共林横兩㟁烟<lb/>
不降王人觀禊飲誰令醉舞拂賔筵<lb/>
　　　三月三日登龍山<lb/>
伊川與灞津今日祓除人豈似龍山上還同湘水濵衰<lb/>
顔憂更老淑景望非春禊飲豈吾事聊將偶俗人<lb/>
<pb n="KR4h0035_WYG_017-13a"/>
　　　三月三日寄諸弟懷崔都水　韋應物<lb/>
莫節看已謝茲晨愈可惜風淡意傷春池寒花歛夕<hi>一作</hi>
<hi>色</hi>對酒始依依聽人還的的誰當曲水行相思尋舊跡<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0035_WYG_017-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻十七<lb/>
</p>
<p>
</p>
  </div>
</body>
</text>
</TEI>
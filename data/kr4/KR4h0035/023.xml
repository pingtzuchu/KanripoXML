<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歲時雜詠巻二十三</head>
    <p>
<pb n="KR4h0035_WYG_023-1a"/>
欽定四庫全書<lb/>
　歲時雜詠巻二十三　　　宋　蒲積中　編<lb/>
　　立秋<lb/>
　　　立秋日題安昌寺北山亭　　孫　逖<lb/>
樓觀倚長霄登攀及霽朝髙如石門頂勝擬赤城標天<lb/>
路雲虹近人寰氣象遥山圍伯禹廟江落伍員潮徂暑<lb/>
迎秋薄凉風是日飄果林餘苦李萍水覆甘蕉覽古嗟<lb/>
夷漫凌空愛泬寥更聞金刹下鐘鼓晚蕭蕭<lb/>
<pb n="KR4h0035_WYG_023-1b"/>
　　　同諸公立秋日登琴臺　　　髙　適<lb/>
古跡使人感琴臺空寂寥靜然顧遺塵千載如昨朝臨<lb/>
眺自兹始羣賢久相邀徳與形神髙孰知天地遥四時<lb/>
何倐忽六月鳴秋蜩萬象歸白帝平川橫赤霄猶是對<lb/>
夏伏幾時有凉飈鷰雀滿簷楹鴻鵠將扶揺物性各自<lb/>
得我心在漁樵兀然還復醉尚握尊中瓢<lb/>
　　　立秋日雨院中有作　　　　杜　甫<lb/>
山雲行絶塞大火復西流飛雨動華屋蕭蕭梁棟秋窮<lb/>
<pb n="KR4h0035_WYG_023-2a"/>
途愧知己暮齒借前籌已費清晨謁那成長者謀解衣<lb/>
開北户髙枕對南樓樹濕風涼進江喧水氣浮禮寛心<lb/>
有適節爽病微瘳主將歸調鼎吾還訪舊丘<lb/>
　　　立秋後題<lb/>
日月不相饒節序昨夜隔𤣥蟬無停號秋燕已如客平<lb/>
生獨往願惆悵年半百罷官亦由人何事拘形役<lb/>
　　　立秋日　　　　　　　　　劉言史<lb/>
商風動葉初蕭索一貧居老性容茶少羸肌與簟踈舊<lb/>
<pb n="KR4h0035_WYG_023-2b"/>
醅難重漉新菜未勝鋤才薄無潘興便便晝偃廬<lb/>
　　　立秋<lb/>
兹晨戒流火商飈早已驚雲天收夏色木葉動秋聲<lb/>
　　　立秋日　　　　　　　　　司空曙<lb/>
律變新秋至蕭條自此初花酣蓮報謝葉在柳呈踈澹<lb/>
日非雲暎清風似雨餘巻簾凉暗度迎扇暑先除草靜<lb/>
多翻燕波澄乍露魚今朝散騎省作賦興何如<lb/>
　　　王太常立秋日即事<lb/>
<pb n="KR4h0035_WYG_023-3a"/>
秋宜何處看試問白雲官暗入蟬鳴樹微侵蝶繞蘭向<lb/>
風涼稍動近日暑猶殘九陌浮埃滅千峯爽氣攅換衣<lb/>
防竹暮沈果訝泉寒宫響傳花杵天清出露盤髙禽當<lb/>
側弁遊鮪對凴欄一奏招商曲空令繼唱難<lb/>
　　　又　　　　　　　　　　　盧　綸<lb/>
山髙雲日明潘岳賦初成籬槿花無色階桐葉有聲絳<lb/>
紗垂簟靜白羽拂衣輕鴻雁悲天逺龜魚覺水清别絃<lb/>
添楚思牧馬動邊情田雨農官問林風苑吏驚松篁餘<lb/>
<pb n="KR4h0035_WYG_023-3b"/>
盛茂蓬艾自衰榮遥仰慿軒夕惟應善宋生<lb/>
　　　立秋日與陸三原於縣界送鄒十八<lb/>
　　　　　　　　　　　　　　　武元衡<lb/>
風入宜陽池館秋片雲孤鶴兩難留明朝獨向青山郭<lb/>
唯有蟬聲催白頭<lb/>
　　　立秋日悲懐　　　　　　　令狐楚<lb/>
清曉上髙臺秋風今日來又添新節恨猶抱故年哀淚<lb/>
豈揮能盡泉終閉不開更傷春月過私服示無縗<lb/>
<pb n="KR4h0035_WYG_023-4a"/>
　　　立秋日<lb/>
平日本多恨新秋偏易悲燕詞如惜别柳意已呈衰事<lb/>
國終無補還家未有期心中舊氣味若校去年時<lb/>
　　　立秋日曲江憶元九　　　　白居易<lb/>
下馬柳隂下獨上堤上行故人千萬里新蟬三兩聲城<lb/>
中江曲水江上江陵城兩地新愁思應同此日情<lb/>
　　　立秋日登樂游原<lb/>
獨行獨語曲江頭迴馬遲遲上樂游蕭颯涼風與衰髩<lb/>
<pb n="KR4h0035_WYG_023-4b"/>
誰教同㑹一時秋<lb/>
　　　立秋夕有懐夢得<lb/>
露簟荻竹清風扇蒲葵輕一與故人别再見新蟬鳴是<lb/>
夕涼飈起閒境入幽情迴燈見棲鶴隔樹聞吹笙夜茶<lb/>
一兩杓秋吟三數聲所思𣺌千里雲外長洲城<lb/>
　　　立秋夕涼風忽至炎暑稍清即事詠懐寄汴州<lb/>
　　　節度使李二十尚書<lb/>
嫋嫋簷樹動好風西南來紅釭霏微滅碧幌飄颻開披<lb/>
<pb n="KR4h0035_WYG_023-5a"/>
襟有餘涼拂簟無纎埃但喜煩暑退不惜光隂催河秋<lb/>
稍清淺月午方徘徊或行或坐卧體適心悠哉美人在<lb/>
浚都旌旗繞樓臺雖非滄溟阻難見如蓬莱蟬迎節又<lb/>
換雁送書未迴君位日寵重我年日摧頺無因風月下<lb/>
一共平生盃<lb/>
　　　奉酬樂天立秋日有懐見寄　李　紳<lb/>
深夜星漢静秋風初報涼堦篁淅瀝響露葉參差光氷<lb/>
兎半升魄銅壺微滴長薄帷乍飄巻襟帶輕揺颺此際<lb/>
<pb n="KR4h0035_WYG_023-5b"/>
昏夢清斜月滿軒房屣履歩前楹劍㦸森在行重城宵<lb/>
正分號鼓互相望獨坐有所思夫君鸞鳯章天津落星<lb/>
河一葦安可航龍泉白玉首魚服黃金装報國未知効<lb/>
惟鵜徒在梁徘徊顧戎㫋顥氣生東方衰葉滿欄草斑<lb/>
毛盈鏡霜羸牛未脱轅老馬强騰驤吟君白雪唱慙愧<lb/>
巴人腸<lb/>
　　　華州周侍郎立秋日奉詔祭嶽聊寄是詩以申<lb/>
　　　誠恐　　　　　　　　　　李景讓<lb/>
<pb n="KR4h0035_WYG_023-6a"/>
關河廓靜曉雲開承詔秋祠太守來山霽蓮花添翠黛<lb/>
路隂桐葉少塵埃朱幡入廟威儀肅玉佩升壇歩武囘<lb/>
往歲今朝幾時事謝君非重我非才<lb/>
　　　酬李常侍立秋日奉詔祭嶽見寄<lb/>
　　　　　　　　　　　　　　　周　墀<lb/>
秋祠靈嶽奉樽罍風過深林古陌開蓮掌月髙珪幣列<lb/>
金天羽衞鬼神陪質明三獻雖終禮祈壽千年别上杯<lb/>
豈是瑣才能祀事𢎞農太守主張來<lb/>
<pb n="KR4h0035_WYG_023-6b"/>
　　　立秋後自京歸家　　　　　李　郢<lb/>
籬落秋歸見豆花竹門當水㟁橫槎松風一雨宜清簟<lb/>
小閣孤燈對絳紗盡日抱愁跧似鼠移時不動懶於蛇<lb/>
西江近有鱸魚否張翰扁舟始到家<lb/>
　<lb/>
　<lb/>
　<lb/>
　歲時雜詠巻二十三<lb/>
</p>
<p>
</p>
  </div>
</body>
</text>
</TEI>
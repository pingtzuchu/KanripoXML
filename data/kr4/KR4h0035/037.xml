<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻三十七</head>
    <p>
<pb n="KR4h0035_WYG_037-1a"/>
欽定四庫全書<lb/>
　嵗時雜詠巻三十七　　　宋　蒲積中　編<lb/>
　　重陽下<lb/>
　　　九日藥市作　　　　　　　宋　祁<lb/>
陽九恊嘉辰斯人始多暇五藥㑹廣㕓㳺肩閙相駕靈<lb/>
品羅賈區仙芬冒闉舍擷露來山阿斸烟去巖罅係道<lb/>
雜提攜盈䄡更薦藉乘時物無賤投乏利能射饔苓互<lb/>
作王參薺交相假<hi>音架</hi>曹植謹雁令韓康無二價西南嵗<lb/>
<pb n="KR4h0035_WYG_037-1b"/>
多癘卑濕連春夏佳劑止刀圭千金厚相謝刺史主求<lb/>
瘼萬室繋吾化顧賴藥石功捫衿重慙唶<lb/>
　　　九日侍宴太清樓<lb/>
洊九標佳節中天駐翠輿晨光清複道秋色徧儲胥畦<lb/>
稲霜成後宫橙露飽初省收紆步玉拜賜儼華裾<hi>皇帝臨視</hi>
<hi>刈稲宣許從臣同觀又令觀燈訖並賜粻稲新米</hi>曼衍來長樂鴟夷下屬車帝<lb/>
韶儀瑞鶠玉藻躍恩魚霽霧供披拂涼風助掃除高陽<lb/>
穿葉外仙菊汎花餘寒入弓聲厲觀留酒算徐神池元<lb/>
<pb n="KR4h0035_WYG_037-2a"/>
不浪溫樹未曽疎帝眷憑秋稼臣心仰夏渠承平將樂<lb/>
事併入史臣書<lb/>
　　　九日宴射<lb/>
佳節慿高駐綵旗亭臯霧罷轉晨曦堋間羽集號猿後<lb/>
臺外塵飛戲馬時芳菊治痾爭汎蘂丹萸辟惡徧傳枝<lb/>
明年此㑹知何處醉玉頹山不用辭<lb/>
　　　和晏相公九日郡筵<lb/>
令序凝秋籥歡㳺駐使軒行觴酒籌宻踏節舞鞾翻榴<lb/>
<pb n="KR4h0035_WYG_037-2b"/>
熟丹房解萸香紫粒繁風頭獵輕慘日脚送斜暄鏤管<lb/>
新篇逸<hi>轉運學士即席賦詩</hi>吹花舊俗存請為丞相夀長乆慶調<lb/>
元<lb/>
　　　十日宴江瀆亭<lb/>
節去歡猶在賓來賞更延悠揚初短日凄𦂳乍寒天霽<lb/>
沼元非漲秋花自少妍蟻留新獻酎蕙續不殘烟河鰋<lb/>
衝餘藻㳺龜避折蓮流芳真可惜従此遂凋年<lb/>
　　　九日食糕有詠<lb/>
<pb n="KR4h0035_WYG_037-3a"/>
飈館輕霜拂曙袍糗餈花飲鬬分曹劉郎不敢題糕字<lb/>
虚負詩中一世豪<hi>夢得嘗作九日詩欲用糕字思五經中無之輟不復為又白樂天呼為詩</hi>
<hi>豪</hi>
　　　九日置酒<lb/>
秋晚佳辰重物華高臺悵飲駐鳴笳邀歡任落風前帽<lb/>
促飲爭吹酒上花溪態澄明初畢雨日痕清淡不成霞<lb/>
白頭太守真愚甚滿挿茱萸望辟邪<lb/>
　　　九日<lb/>
<pb n="KR4h0035_WYG_037-3b"/>
商館慿髙爽氣濃露萸千穗拂枝紅餅食交遺嘉籩上<lb/>
蘂菊爭吹夀斚中撃隼勵威平隰濶戲驂沈響故臺空<lb/>
何人盛繼龍山集醉帽須防榖鬱風<lb/>
　　　閏九月九日登高有感<lb/>
隔霜雲葉繞天愁閏節重來續舊逰賦客豈辭聊暇日<lb/>
楚人無奈剩悲秋寒萸實老猶薰佩晚菊香殘不占甌<lb/>
悵憶故園歸信㫁渚鴻川鯉兩悠悠<lb/>
　　　九日<lb/>
<pb n="KR4h0035_WYG_037-4a"/>
帝京䝉福近相國偃藩初瓮熟中齊酒厨鮮上客魚高<lb/>
懷日蕭散外物乆驅除犀首無妨飲宣尼或飯蔬林凋<lb/>
疑野濶荷罷似池虚此樂慿誰辨須煩藻思餘<lb/>
　　　九日至衛南<lb/>
良辰獨據鞍節物强相干酒駐衰顔淺風欺客帽寒暫<lb/>
吟非有属倦曲不成歡多謝黄金意還如故國看<lb/>
　　　偶思桓景登高故事<lb/>
桓景全家遂得仙佩萸吹菊對陶然汝南雞犬縁何事<lb/>
<pb n="KR4h0035_WYG_037-4b"/>
不似淮王許上天<lb/>
　　　重陽不見菊<hi>二首</hi>
戲馬佳辰菊未黄有人惆悵獨持觴心知不作匆匆意<lb/>
故欲凌寒走早霜<lb/>
蜀地秋高未擬寒翠苞如粒露方乾重陽已過君休恨<lb/>
留取金英日日看<lb/>
　　　九日慿高有感<lb/>
把酒慿高念嵗華此身流滯屬天涯故園叢菊無人賞<lb/>
<pb n="KR4h0035_WYG_037-5a"/>
露壓風欺只自花<lb/>
　　　九日<lb/>
長愛鴨陂頭平波澹不流相君時獨汎准擬五湖舟<lb/>
　　　次韻和司空相公閏秋重九中書對菊<lb/>
　　　　　　　　　　　　　　　晏　殊<lb/>
兩掖儀台峻珍叢應序黄積分迴令節伏檻賞幽芳昧<lb/>
谷重延律仙州剩借霜冒寒知薏苦逾分得荃香漢幄<lb/>
羣生遂虞廷萬事康與人同所樂留翫屬澄觴<lb/>
<pb n="KR4h0035_WYG_037-5b"/>
　　　九日北郡登髙見寄<lb/>
前日登髙泛玉巵撃銅賡唱有新辭如何偶作銷魂别<lb/>
又復重吟把菊詩上苑盍簮延景刻北都投轄盛官儀<lb/>
煩君見想懽言者可奈衡門絶貢綦<hi>近日諫臣請二府罷接賔以專國論</hi>
<hi>執政奏許休務日見客常日則門無車馬矣</hi>
　　　九日宴集和徐通判韻<lb/>
散挿黄花兩佩萸粉饘蓬餌釂觴初清歌咽後雲生袂<lb/>
妙舞翻時雪滿裾上客采香逢木蜜佳人投釣得王餘<lb/>
<pb n="KR4h0035_WYG_037-6a"/>
秋光屈指猶三七莫向賔朋綺宴疎<lb/>
　　　次韻和史館吕相公九日偶成<hi>時史館充大内修葺使罷重陽苑宴</hi>
鳯閣千門制不奢上公精意在朝家重陽蜜餌承班詔<lb/>
西苑璆樽輟泛花蕭相未央功已半漢皇宣室宴非賒<lb/>
由来位極妨行樂目㫁黄壚酒斾斜<lb/>
　　　八日菊<hi>是日與集賢彭祕書承集賢王寺丞琪良水富監丞弼王進士許西園㑹飲同</hi>
　　　<hi>賦此題洎酒胡一章薄暮王殿中軫見訪因亦與㑹</hi>
瑞蓂才半拆金蘂已爭妍幸得重陽近貪為一日先登<lb/>
<pb n="KR4h0035_WYG_037-6b"/>
髙謀宿約泛酒試芳筵詰旦尋餘馥明知賞愛偏<lb/>
　　　重陽夕内宿<lb/>
把菊醒陶酒揚鞭入漢闈聚蚊秋未息獨鳥暮先歸世<lb/>
有涼暄隔人無今昨非悠然倒館佩頻夢北山嶶<lb/>
　　　九月八日㳺渦<hi>徐通判李譙縣楊察監丞朱従道縣尉同之</hi>
黄花夾徑疑無路紅葉臨流巧勝春前去重陽猶一日<lb/>
不辭傾盡蟻醪醇<lb/>
　　　閏九月九日<lb/>
<pb n="KR4h0035_WYG_037-7a"/>
閏秋重九再佳辰猶見黄花裛露新更作登高亦何害<lb/>
恨無彭澤苦吟人<lb/>
　　　重陽日㑹有美堂南望　　　蔡　襄<lb/>
越邑呉封此地分高堂繁吹半空聞山峰高下抽青笋<lb/>
江水東西卧白雲菊蘂芬芳初應節松枝照曜欲迎曛<lb/>
州人不見歸時醉未擬風流待使君<lb/>
　　　北園登高即事呈諸同僚<lb/>
江雲寒薄不成霜九日登高菊未黄飛鏑有聲弓已力<lb/>
<pb n="KR4h0035_WYG_037-7b"/>
小槽分溜酒初嘗秋容行見丹楓老客意難勝紫陌長<lb/>
曾是禁園風物好故鄉時節可能忘<lb/>
　　　九日許當世以詩見率登高<lb/>
霜雲明凈海山隈一嵗登臨始北回堂上夀觴淋浪滿<lb/>
欄邊叢菊似疑開故鄉情味人生好今日恩榮使節来<lb/>
正是秋風洗煩暑力將衰䬃上高臺<lb/>
　　　九日分題<hi>得湖字</hi>　　　　　　張無盡<lb/>
十里澄波接縣郛曲江勝餞號東湖園林晚境歸無盡<lb/>
<pb n="KR4h0035_WYG_037-8a"/>
道德遺風想吉夫九日昔人傳落帽一時吾輩共攜壺<lb/>
丹青國手㣲加意未必姑蘇有此圖<lb/>
　　　同前<hi>得臺字</hi>
楚郊極目望蓬萊地勢高高獨此臺豈為登臨邀爾飲<lb/>
應教意思廓然開太虚蕩蕩觀無極俗賞區區勞數杯<lb/>
多謝紅茱與甘菊應時納祜亦竒哉<lb/>
　　　九日赴宴不及簡館中同寮　劉　筠<lb/>
野趣風流屬此辰帝臺高㑹敞重茵絳囊為佩仙萸宻<lb/>
<pb n="KR4h0035_WYG_037-8b"/>
緑醖飛觴夀菊新兼豆豐盈堯箑饌雅歌清壯漢營人<lb/>
年來多病歡逰阻溫玉蒼葭豈易親<lb/>
　　　黔中重九<lb/>
澤國秋殘已可傷佳辰愈是覺凄涼鏡中謾歎頭都白<lb/>
籬下那堪菊未黄老去情深多感舊登高心緒只思鄉<lb/>
臨風莫使陶陶醉酒欲醒時更㫁腸<lb/>
　　　九日登屏嶂山<lb/>
屏嶂山頭酒百鍾年年清景屬山翁催人白髮落何處<lb/>
<pb n="KR4h0035_WYG_037-9a"/>
勸客黄花開數叢入峡路盤深地底出瀧船下半天中<lb/>
仕途巇嶮時情薄莫愛嘉魚鱠縷紅<lb/>
　　　次韻和縣樓九日<lb/>
紅葉青峰輳目圍茱茰香重菊花肥已邀結駟共傾盖<lb/>
不聽賔鴻催授衣漳浦亦攀風御起龍山還競羽觴飛<lb/>
但知嵗嵗佳辰在莫歎人間有是非<lb/>
　　　九日蕺山戒珠寺作<lb/>
秦望山前曉鴈斜蕺山雲入看黄花誰能蔕芥闗心緒<lb/>
<pb n="KR4h0035_WYG_037-9b"/>
且種茱茰伴物華嵗計簿書寧有盡日生公事了無涯<lb/>
樽前况有兵厨酒不待兵厨酒亦賖<lb/>
　　　九日<lb/>
節物驚心兩髩華東籬空遶未開花百年將半仕三已<lb/>
五畝就荒天一涯豈有白衣来剥啄亦従烏帽自欹斜<lb/>
真成獨坐空搔首門栁蕭蕭噪晚鵶<lb/>
　　　九日汴中<lb/>
旅棹出江湖漂然出更孤風波數破膽時事一長吁聞<lb/>
<pb n="KR4h0035_WYG_037-10a"/>
説西羌使猶稽北苑誅欲言無上䇿且復醉茱茰<lb/>
　　　九日懷舍弟<lb/>
重陽陶令節單閼賈生年秋色蒼梧外衰顔紫菊前登<lb/>
高知地盡引滿覺天旋去嵗京城雨茱茰對惠連<lb/>
　　　九日獨酌<lb/>
登高無老伴引滿自高歌歡喜天邊少重陽野外多黄<lb/>
花空嵗月白首尚闗河他日龍山興吾今在網羅<lb/>
　　　九日登堯山書事<lb/>
<pb n="KR4h0035_WYG_037-10b"/>
滿頭黄菊鬢毛斑曽議皇王對爾顔今日臨風輕霸迹<lb/>
堯山應合勝牛山<lb/>
　　　九日<hi>三首</hi>
霜冷風清九月九茱萸黄菊家園有何時玉殿接千官<lb/>
稱觴共進南山夀<lb/>
陶家籬落菊花開醉擬西風立釣臺一座良交皆不見<lb/>
數聲燕鴈戛雲来<lb/>
秋色蕭蕭野水邊茱萸時節菊花天明時未逹青雲晚<lb/>
<pb n="KR4h0035_WYG_037-11a"/>
惆悵登高又一年<lb/>
　　　重陽雨獨酌<lb/>
蹋泥作客應狼籍帶雨㣲吟免鬱陶花滿山樽獨酌好<lb/>
靜中高味是登高<lb/>
　　　和景初九日登高不見菊<lb/>
従来秋菊不曽栽敢向西風怨不開我自傷秋有高興<lb/>
非闗特為看花来<lb/>
　　　九日集句<lb/>
<pb n="KR4h0035_WYG_037-11b"/>
高秋寓目更徘徊<hi>呉融</hi>多少鄉心入酒杯<hi>趙嘏</hi>正被遶<lb/>
籬荒菊笑<hi>陸龜䝉</hi>望中難見白衣来<hi>李郢</hi>
　　　和燕勉道九日<lb/>
年年載病客天涯愁看秋風鴈字斜聊倚暮山消日月<lb/>
休題醉語壓烟霞薦君𤣥鶴千年夀泛我黄金萬㸃花<lb/>
歸去尚憐烏帽在孟翁頭髮映霜華<lb/>
　　　九日<lb/>
采采堂前衣零亂滿筐筥桂枝欲自簮鬢髮吁可數因<lb/>
<pb n="KR4h0035_WYG_037-12a"/>
之尋萬世乃是足下土利害何必問簮花式歌舞<lb/>
　　　客中九日<lb/>
漸入黄花路徐登紅麥岡回頭望鄉樹車馬背斜陽逝<lb/>
矣嵗華晚渺然歸興長風塵不須畏吾鬢舊蒼筤<lb/>
　　　九日寄湛文之<lb/>
今日喜九日東行復西行黄花侵馬路紅樹繞龜城樂<lb/>
嵗知佳節登高宜晚晴遙憐湛夫子有酒不同傾<lb/>
　　　九日作<lb/>
<pb n="KR4h0035_WYG_037-12b"/>
日暮鴻雁急天清雲物消此生餘㡬許勝日得今朝老<lb/>
懶詩全閣悲傷酒屢饒能来望高阜鳩杖一聲高<lb/>
　　　九日招友人<lb/>
萬㸃黄花薦夀杯欲君常見此花開莫嫌窮巷青泥滿<lb/>
不碍方明履板來<lb/>
　　　重九舟次太湖惜此佳時無菊可以自慰呼兒<lb/>
　　　取綵菊戴之<lb/>
綵花染出鬱金黄便似微聞裛裛香挿破角巾渾不惜<lb/>
<pb n="KR4h0035_WYG_037-13a"/>
要知今日是重陽<lb/>
　　　九日與蔡伯世兄弟城上採菊伯世誦居仁九<lb/>
　　　日絶句因用其韻<lb/>
老頭未易見清香折取蕭蕭滿把黄歸去醵錢煩里社<lb/>
買糕沽酒作重陽<lb/>
　　　九日登武氏東山<lb/>
秋色入東山丹黄若圖寫開林置齋館寓目盡原野佳<lb/>
節共登臨霜天若瀟洒二室對高峻雲烟相上下洛浦<lb/>
<pb n="KR4h0035_WYG_037-13b"/>
接平蕪川光時變化下有神州路皇皇走車馬貴賤競<lb/>
紅塵役心忘晝夜流年悲過隙節去愁衰謝予心異於<lb/>
是委分従天假不復慮死生疇能校用舎對景自無感<lb/>
逢歡有餘暇北海酒盈樽東籬菊滿把芬芳必三嗅清<lb/>
醇須覆斚盡醉陶陶歸誰是整冠者<lb/>
　　　九日寄姪世衡<lb/>
林紅零落菊花風塵世拘牽少㑹同獨把一盃思小阮<lb/>
故懷吟醉白雲中<lb/>
<pb n="KR4h0035_WYG_037-14a"/>
　　　秦岷道中值重九　　　　　李　新<lb/>
宫栁飄黄菊粲霜秦原沙冷值重陽縵山賸飫東籬秀<lb/>
浮斚應思蜀釀香霧日破峰寒峽靜黍田迷阜古岷長<lb/>
皇威革衽連葱嶠亦變千箱與萬倉<lb/>
　　　西崗重九<hi>周奉議座中賦得黄字韻</hi>
天涯一角見重陽瀟洒西風客㫁腸麻紵未更今日白<lb/>
菊花還似去年黄陶潛把酒重開解宋玉臨牆乍感傷<lb/>
借問龍山歌㑹者座中誰認緑衣郎<lb/>
<pb n="KR4h0035_WYG_037-14b"/>
　　　忠吿重九<lb/>
出户非吾識長安雖萬家有愁燋緑髮無語撚黄花酒<lb/>
僻喜宫醖衾寒怯絳紗欲傳此情况行客在天涯<lb/>
　　　重陽舟次高郵<lb/>
途逺舟程未到家此身誰念客天涯東籬下破黄金蕋<lb/>
舊鬢新添白雪芽蓴美不須添醬豉蠏肥無復羨魚蝦<lb/>
白衣送酒知何在疎放終難學孟嘉<lb/>
　　　重陽<lb/>
<pb n="KR4h0035_WYG_037-15a"/>
簟箑辭勞始乞身夾衣溫麗燕和辰秋容刮黛披夭姣<lb/>
秫米長腰漱蟻囷黄菊明朝為長物江山今日笑醒人<lb/>
不煩孫順貽嘲弄預對西風脱醉巾<lb/>
　　　閏重陽<lb/>
鳯厯推移二十霜一回重見閏重陽稻秔收早醪將熟<lb/>
朔氣來時菊正香緑鬢不堪禁晚景醉杯聊可浣愁腸<lb/>
幽人百萬揚州鶴鼎足成歡未易當<lb/>
　　　九日羅江旅情呈文孺<lb/>
<pb n="KR4h0035_WYG_037-15b"/>
山程十驛䇿駑來中路㡬成興盡回旅次白醪饒客醉<lb/>
故園黄菊為誰開漏長更箭遲翻鼓坐乆燈花細落煤<lb/>
不是學無經濟術道書教我壯心灰<lb/>
　　　次韻重陽節過月餘方和此韻<lb/>
蜂愁節去已焉哉賔友追稱上宴臺詩韻此時傳我和<lb/>
酒樽當日為誰開光隂碌碌駒奔過氣候新新轂轉來<lb/>
身卦令辰如舞袖急忙須趂管絃催<lb/>
故事登高㑹流風落帽文客樽常滿滿籬菊任紛紛馬<lb/>
<pb n="KR4h0035_WYG_037-16a"/>
埒攄豪氣萸囊想舊聞不須蘭作佩騷客恨如雲<lb/>
　　　重陽近有作<lb/>
短晷西風冷殘秋令節頻菊花無㡬日竹葉勸何人飽<lb/>
稲黄雞矮抛房紫栗新時來持此備未覺野夫貧<lb/>
　　　九日無菊<lb/>
芳物及時難良辰曠野歡古園荒草莽秋雨秃闌干香<lb/>
桂風流減紅萸氣味單書紳懲淡飲活取宿根寒<lb/>
　　　重陽後有作<lb/>
<pb n="KR4h0035_WYG_037-16b"/>
白酒賢人趣黄花道貌粧物情殊未厭時節不加長自<lb/>
是良辰徃何妨復令張試看人化鬼不異露為霜<lb/>
　　　重陽後折菊泛酒<lb/>
芳樽畢獻酬世態等閒休金蕋香猶在騷人意重畱泛<lb/>
觴詩老座作古飲家流従此重陽後慇懃送暮秋<lb/>
　　　重陽醖未熟無菊絶句<lb/>
露寒黄菊怯芬芳入甕新醅未可嘗痛飲不須撞令節<lb/>
花開酒熟是重陽<lb/>
<pb n="KR4h0035_WYG_037-17a"/>
　　　又三絶戲老友<lb/>
二十年中一度逢百年能見㡬回重幽人樂事無由併<lb/>
且醉良宵瑪瑙鍾<lb/>
西風學得不風流每怪衰逢末伏秋一陣酒樽飄醉帽<lb/>
故教人見老人頭<lb/>
摘盡霜髭秃蝟髯年来地閣不任尖芙蓉為惜斑斑鬂<lb/>
着力風前壓帽簷<lb/>
　<lb/>
<pb n="KR4h0035_WYG_037-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻三十七<lb/>
</p>
<p>
</p>
  </div>
</body>
</text>
</TEI>
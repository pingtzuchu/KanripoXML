<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠卷三十四</head>
    <p>
<pb n="KR4h0035_WYG_034-1a"/>
欽定四庫全書<lb/>
　嵗時雜詠卷三十四　　　宋　蒲積中　編<lb/>
　　重陽<lb/>
　　　奉和聖製重陽節宰臣及羣官上夀<lb/>
　　　　　　　　　　　　　　　王　維<lb/>
四海方無事三秋大有年百生逢此日萬夀願齊天芍<lb/>
藥和金鼎茱萸插玳筵玉堂開右个天樂動宫懸御栁<lb/>
疎秋景城鴉拂曙烟無窮菊花節長奉栢梁篇<lb/>
<pb n="KR4h0035_WYG_034-1b"/>
　　　九月九日憶山東兄弟<hi>時年十七</hi>
獨在異鄉為異客每逢嘉節倍思親遙知兄弟登髙處<lb/>
遍插茱萸少一人<lb/>
　　　九日　　　　　　　　　　孟浩然<lb/>
初九未成旬重陽即此晨登髙聞古事載酒訪幽人落<lb/>
帽恣歡飲授衣同試新茱萸正可佩折取寄情親<lb/>
　　　九日龍沙寄劉大眘虚<lb/>
龍沙豫章北九日挂帆過風俗因時見湖山發興多客<lb/>
<pb n="KR4h0035_WYG_034-2a"/>
中誰送酒櫂裏自成歌歌竟乘流去滔滔任夕波<lb/>
　　　途中九日懷襄陽<lb/>
去國已如昨倐然經杪秋峴山杳不見風景令人愁誰<lb/>
採籬下菊應閒池上樓宜城多美醖歸與葛彊遊<lb/>
　　　和盧明府九月九日峴山宴馬使君崔員外<lb/>
宇宙誰開闢江山此鬱盤登臨今古用風俗嵗時觀地<lb/>
理荆州分天涯楚塞寛百城今刺史華省舊郎官共美<lb/>
重陽節俱懷落帽歡酒邀彭澤載琴輟武城彈獻夀先<lb/>
<pb n="KR4h0035_WYG_034-2b"/>
浮菊尋山或藉蘭烟虹鋪藻翰松竹挂衣冠叔子神如<lb/>
在山公興欲闌常聞騎馬醉還向習池看<lb/>
　　　九月九日登峴山寄張容<lb/>
北山白雲裏隠者自怡悅相望試登髙心隨飛鳥滅愁<lb/>
因薄暮起思是清秋發時見歸村人沙行渡頭歇天邊<lb/>
樹若薺江畔舟如月何當載酒來共醉重陽節<lb/>
　　　九日陪潤州邵使君登北固山<lb/>
　　　　　　　　　　　　　　　張子容<lb/>
<pb n="KR4h0035_WYG_034-3a"/>
五馬向山椒重陽出麗譙徐州帶渌水楚國在青霄張<lb/>
幕連江樹開筵接海潮凌雲詞客語迴雪舞人嬌梅福<lb/>
慙仙吏羊公賞下僚新豐酒舊美况是菊花朝<lb/>
　　　重陽日陪元魯山徳秀登北城矚對新霽因以<lb/>
　　　贈别時元兄屢有挂冠之意　蕭穎士<lb/>
山縣遶古堞悠悠快登望雨餘秋天髙目盡無隠狀<lb/>
綿連滍川迴杳渺鴉路深彭澤興不淺臨風動歸心<lb/>
賴兹鳴琴暇傲睨傾菊酒人和嵗已登從政復何有<lb/>
<pb n="KR4h0035_WYG_034-3b"/>
逺山十里並一道銜長雲青霞半落日混合疑晴曛<lb/>
漸聞驚栖羽坐歎清夜月中歡愴有違行子念明發<lb/>
僅能冺寵辱未免傷别離江湖不可忘風雨勞相思<lb/>
明時當盛才短伎安所設何日謝百里從君漢之澨<lb/>
　　　宣城九日聞崔侍御宇文太守游敬亭余時登<lb/>
　　　響山不同此賞醉寄崔侍御<hi>二首</hi>
　　　　　　　　　　　　　　　李　白<lb/>
九日茱萸熟插鬢傷早白登髙望山海滿目悲古昔逺<lb/>
<pb n="KR4h0035_WYG_034-4a"/>
訪投沙人因為逃名客故交竟誰在獨有崔亭伯重陽<lb/>
不相知載酒任所適手持一枝菊調笑二千石日暮㟁<lb/>
幘歸傳呼溢阡陌彤襜雙白鹿賓從何輝赫夫子在其<lb/>
間遂成雲霄隔良辰與美景兩地方虚擲晚從雨霽歸<lb/>
蘿月下水壁却登郡樓望松色寒轉碧咫尺不可親棄<lb/>
我如遺舄<lb/>
九卿天上落五馬道傍來列㦸朱門曉褰帷碧嶂開登<lb/>
髙望逺海召客得英才紫綬歡情洽黄花逸興催山從<lb/>
<pb n="KR4h0035_WYG_034-4b"/>
圖上見溪即鏡中迴遙羨重陽作應過戲馬臺<lb/>
　　　九日登巴陵置酒望洞庭水軍<hi>時賊逼華容縣</hi>
九日天氣清登髙無片雲造化闢川岳了然楚漢分長<lb/>
風鼔横波合㳫蹙龍文憶昔傳遊豫樓船壯横汾今兹<lb/>
討鯨鯢旌斾何繽紛白羽落酒樽洞庭羅三軍黄花不<lb/>
掇手戰鼔遙相聞劒舞轉頽陽當時日停曛酣歌激壯<lb/>
士可以摧妖氛齷齪東籬下泉明不足羣<lb/>
　　　九日龍山飲<lb/>
<pb n="KR4h0035_WYG_034-5a"/>
九日龍山飲黄花笑逐臣醉看風落帽舞愛月留人<lb/>
　　　九日<lb/>
今日雲景好水緑秋山明攜壺酌流霞搴菊泛寒榮地<lb/>
逺松石古風揚絲管清窺觴照歡顔獨笑還自傾落帽<lb/>
醉山月空歌懷友生<lb/>
　　　九日登山<lb/>
淵明歸去後不與世相逐為無杯中物遂偶本州牧因<lb/>
招白衣人笑酌黄花菊我來不得意虚過重陽時題輿<lb/>
<pb n="KR4h0035_WYG_034-5b"/>
何駿發遂結城南期築土接響山俯臨逺水湄胡月呌<lb/>
玉笛越女彈霜絲自作英王胄斯樂不可窺赤鯉湧琴<lb/>
髙白龜道氷夷靈仙如髣髴奠酹遙相知古來登髙人<lb/>
今復幾人在滄洲違宿諾明日猶可待連山似驚波合<lb/>
沓出溟海揚袂揮四座酩酊安所知齊歌送清觴起舞<lb/>
亂參差賓隨落葉散帽逐秋風吹别後登此臺願言長<lb/>
相思<lb/>
　　　九日藍田崔氏莊　　　　　杜　甫<lb/>
<pb n="KR4h0035_WYG_034-6a"/>
老去悲秋强自寛興來今日盡君歡羞將短髮還吹帽<lb/>
笑倩傍人為正冠藍水逺從千澗落玉山髙並兩峰寒<lb/>
明年此㑹知誰健更把茱萸子細看<lb/>
　　　九日楊奉先㑹白水崔明府<lb/>
今日潘懷縣同時陸浚儀坐開桑落酒來把菊花枝天<lb/>
宇清霜浄公堂宿霧披晚酣留客舞鳬舄共差池<lb/>
　　　九日陪淳侍中宴白樓<lb/>
露白菊氤氳西樓盛襲文玉筵秋令節金鉞漢元勲說<lb/>
<pb n="KR4h0035_WYG_034-6b"/>
劒風生坐拍琴鶴遶雲謏儒無以答願得備前軍<lb/>
　　　九日奉陪侍中宴後亭<lb/>
玉堂傾菊酒一顧得淹留綵筆徴枚叟花筵舞莫愁管<lb/>
絃能駐景松桂不停秋為謝蓬蒿輩如何霜霰稠<lb/>
　　　九日奉陪令公登白樓同詠菊<lb/>
瓊罇有仙菊可以獻留侯願此三花秀非同百卉秋金<lb/>
英分蘂細玉露結房稠黄雀知恩在銜飛亦上樓<lb/>
　　　九日同司直九叔崔侍御登寶鷄南樓<lb/>
<pb n="KR4h0035_WYG_034-7a"/>
把菊歎將老上樓悲未還短長新白髮稠疊舊青山霜<lb/>
氣清衿袖琴聲引醉闌竹林唯七友何幸亦登攀<lb/>
　　　和趙端公九日登石亭上和州家兄<lb/>
洛浦想江津悲歡共此晨採花湖㟁菊望國舊樓人雁<lb/>
别聲偏苦松寒色轉新傳書問漁叟借冦爾何因<lb/>
　　　九日奉寄嚴大夫<lb/>
九日應愁思經時冒險艱不眠持漢節何路出巴山小<lb/>
驛香醪嫩重巖細菊斑遥知簇鞍馬迴首白雲間<lb/>
<pb n="KR4h0035_WYG_034-7b"/>
　　　九日贈司空曙　　　　　　李　端<lb/>
我有惆悵調待君醉時說長來逢九日難與菊花别摘<lb/>
却正開花蹔言花未發<lb/>
　　　重陽宴集<hi>同用寒字</hi>　　　　　　張　登<lb/>
錫宴逢佳節窮荒亦共歡恩深百日澤雨借九秋寒望<lb/>
嵗人謠洽臨風客况難座移山色在杯盡菊香殘欲識<lb/>
投醪遍應從落帽看還宵須命燭舉手謝三官<lb/>
　　　九日宴集　　　　　　　　唐徳宗<lb/>
<pb n="KR4h0035_WYG_034-8a"/>
　朕在位行將十載實賴忠賢左右克致小康是以擇<lb/>
　三令節錫兹宴賞俾大夫卿士得同歡洽也夫共<lb/>
　其慼者同其歡榮有其初者貴其終始資爾羣寮順<lb/>
　朕不暇樂而能節職司其憂咸若時則庶乎理矣因<lb/>
　重陽之㑹聊示所懷<lb/>
早衣對庭燎躬化勤意誠時此萬機暇適與佳節并曲<lb/>
池潔寒流芳菊舒金英乾坤爽氣澄臺殿秋光清朝野<lb/>
慶年豐髙㑹多歡聲永懷無荒戒良士同斯情<lb/>
<pb n="KR4h0035_WYG_034-8b"/>
　　　重陽日中外同歡以詩言志因示羣官<lb/>
爽節在重九物華新雨餘清秋黄葉下菊散金潭初萬<lb/>
寶行就稔百工欣所如歡心暢遐邇殊俗同車書至化<lb/>
自敦睦佳辰宜宴胥鏘鏘間絲竹濟濟羅簪裾此樂匪<lb/>
足躭此誠期永孚<lb/>
　　　重陽日即事<lb/>
令節曉澄霽四郊烟靄空天清白露潔菊散黄金樷寡<lb/>
徳荷𤣥貺順時休百工豈懷歌鐘樂思與君臣同至化<lb/>
<pb n="KR4h0035_WYG_034-9a"/>
在亭育相成資始終未知康衢詠所仰惟年豐<lb/>
　　　豐年多慶九日示懷<lb/>
爽氣肅時令早衣聞朔鴻重陽有佳節具物欣年豐皎<lb/>
潔暮潭色芬敷新菊叢芳樽滿衢室繁吹凝烟空惠洽<lb/>
信吾道保和惟爾同推誠致𤣥化天下期為公<lb/>
　　　九日絶句<lb/>
禁苑秋來爽氣多昆明風動起滄波中流簫鼔誠堪賞<lb/>
詎假横汾發棹歌<lb/>
<pb n="KR4h0035_WYG_034-9b"/>
　　　奉和聖製重陽㑹聊示所懷　李　泌<lb/>
大唐造昌運品物荷時成乘秋適令節錫宴歡羣情俯<lb/>
臨秦山川髙㑹漢公卿<hi>闕一韻</hi>赤松子且泛黄菊英賡歌<lb/>
聖人作海内同休明<lb/>
　　　奉和聖製重陽日百寮曲江宴示懷<lb/>
　　　　　　　　　　　　　　　崔元翰<lb/>
偶聖睹昌期受恩慙弱質幸逢良宴㑹况是清秋日逺<lb/>
岫對壺觴澄瀾映簪紱炰羔備豐膳集鳳調鳴律薄劣<lb/>
<pb n="KR4h0035_WYG_034-10a"/>
厠英豪歡娯忘衰疾平臯行雁下曲渚雙鳬出沙㟁菊<lb/>
開花霜枝果垂實天文見成象帝念資勤恤探道得𤣥<lb/>
珠齋心居特室豈如横汾唱其事徒驕逸<lb/>
　　　奉和聖製九日言懷賜百僚　權徳輿<lb/>
令節在豐嵗皇情喜乂安絲竹調六律簪裾列千官烟<lb/>
霜莫景清水木秋光寒筵開曲池上望盡終南端天文<lb/>
麗慶霄墨妙驚飛鸞願言黄花酒永奉今日歡<lb/>
　　　奉和聖製重陽日中外同歡以詩言志示羣臣<lb/>
<pb n="KR4h0035_WYG_034-10b"/>
玉醴宴佳節拜恩歡有餘煌煌菊花秀馥馥萸房舒白<lb/>
露秋稼熟清風天籟虛和聲度簫韶瑞氣深儲胥百辟<lb/>
皆醉止萬方今晏如宸衷在化成藻思煥瓊琚微臣徒<lb/>
竊抃豈足歌唐虞<lb/>
　　　奉和聖製重陽日即事<lb/>
佳節在陽數至歡朝野同恩隨千鍾洽慶屬五稼豐時<lb/>
菊洗露華秋池涵霽空金絲響仙樂劒舄羅宗公天道<lb/>
光下濟睿詞敷大中多慙擊壤曲何以答堯聰<lb/>
<pb n="KR4h0035_WYG_034-11a"/>
　　　奉和聖製豐年多慶九日示懷<lb/>
寒露應秋杪清光澄曙空澤均行葦厚年慶華黍豐聲<lb/>
明暢八表宴喜陶九功文麗日月合樂和天地同聖言<lb/>
在推誠臣職惟匪躬瑣細何以報翾飛淳化中<lb/>
　　　嘉興九日寄丹陽親故<lb/>
窮年岐路客西望思茫茫積水曾南渡浮雲失舊鄉海<lb/>
邊尋别墅愁裡見重陽草露荷衣冷山風菊酒香獨謠<lb/>
看墜葉逺目遍秋光更羨登攀處烟花滿練塘<lb/>
<pb n="KR4h0035_WYG_034-11b"/>
　　　九日北樓宴集<lb/>
蕭颯秋聲樓上聞霜峰漠漠起隂雲不見攜觴王太守<lb/>
空思落帽孟叅軍風吟蟋蟀寒猶急酒泛茱萸晚易曛<lb/>
心憶舊山何日見併將愁淚共紛紛<lb/>
　<lb/>
　<lb/>
　<lb/>
　嵗時雜詠卷三十四<lb/>
</p>
<p>
</p>
  </div>
</body>
</text>
</TEI>
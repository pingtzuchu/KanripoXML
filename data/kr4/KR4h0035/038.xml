<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻三十八</head>
    <p>
<pb n="KR4h0035_WYG_038-1a"/>
欽定四庫全書<lb/>
　嵗時雜詠巻三十八　　　宋　蒲積中　編<lb/>
　　初冬<hi>立冬附</hi>
　　　十月一日初冬　　　　　　杜　甫<lb/>
有瘴非全歇為冬不亦難夜郎溪日暖白帝峽風寒蒸<lb/>
裹如千室燋糟幸一柈兹辰南國去舊俗自相歡<lb/>
　　　初冬<lb/>
垂老戎衣窄歸休塞色深漁舟上急水獵火著高林空<lb/>
<pb n="KR4h0035_WYG_038-1b"/>
有習池醉愁來梁父吟干戈未偃息出處遂何心<lb/>
　　　洛下初冬拜表有懷　　　　劉禹錫<lb/>
鳯樓南面控三條拜表郎官早渡橋清洛曉光鋪碧簟<lb/>
上陽霜葉翦紅綃省門簮組初成列雲路鴛鴦想退朝<lb/>
寄謝殷勤九天侣槍榆水撃各逍遙<lb/>
　　　酬樂天初冬早寒見寄　　　元　稹<lb/>
乍起衣猶冷微吟帽半欹霜凝南屋瓦鷄唱後園枝洛<lb/>
水碧雲曉呉山黄葉時兩傳千里意書札不如詩<lb/>
<pb n="KR4h0035_WYG_038-2a"/>
　　　初冬夜坐憶桐城山行　　　梅堯臣<lb/>
我昔吏桐鄉窮山使屢躡路險獨後來心危常自怯下<lb/>
顧雲容容前溪未可涉半崖風䬃然驚鳥爭堕葉脩蔓<lb/>
不知名丹寳坼在莢外端野鼠飛縁挽一何捷馬行聞<lb/>
虎氣䜿耳鼻息<graphic n="KR2758" url="https://raw.githubusercontent.com/kanripo/KR-Gaiji/master/images/KR2758.png" mimeType="image/png"/>遂投山家宿駭汗衣尚浹歸來撫童<lb/>
僕前事語妻妾吾妻嘗有言艱勤壯時業安慕終身閒<lb/>
笑媚看婦靨自是甘努力子今無所懾老大官雖暇失<lb/>
偶淚滿睫書之空自知城上鼓三疊<lb/>
<pb n="KR4h0035_WYG_038-2b"/>
　　　初冬偶成<lb/>
清商忽已謝環堵緬清冬今晨起何早肅氣凄房櫳繁<lb/>
霜凜欲結霽霧迷長空理畦曉蔬盡收果高林空六年<lb/>
淮陽客歲嵗風景同吁嗟吾老矣撫事思無窮<lb/>
　　　初冬道中　　　　　　　　曽　鞏<lb/>
潦退蛟螭不可逃溪清潭澈見秋毫欲霜日射西山赤<lb/>
漸冷天騰北極高秀色更濃唯竹栢孤根先動是蓬蒿<lb/>
感時一撫青萍歎馬踏西風氣自豪<lb/>
<pb n="KR4h0035_WYG_038-3a"/>
　　　初冬　　　　　　　　　　范成大<lb/>
節令堅氷始民風古意淳星行窮少皥正嵗述咸秦俗<lb/>
禮嫌端拜頭風强裹巾紅泥爐畔酒從此卜親鄰<lb/>
　　　初冬近飲酒作<lb/>
天水邊陲南接蜀秦山翠照峨峨緑世間豈有糞金牛<lb/>
枉使五丁斧山玉罷侯置守自蜀始監郡東來兩成轂<lb/>
至今芙蓉城上土邦人猶記張儀築偏方逺僻坐井底<lb/>
豈知東國窮鋒鏃十月為正布時令方騐水行改周木<lb/>
<pb n="KR4h0035_WYG_038-3b"/>
南征北戍幸息肩洒酒炰豚賀新属祖龍妄意一至萬<lb/>
當道已聞神嫗哭炎家天子起編户政患嬴皇威令酷<lb/>
急於恩紀緩文法正嵗尚猶傳五六吾民乆已作秦民<lb/>
迄今十月猶遺俗野人何暇論年代但憶每逢多稼熟<lb/>
青裾女子翻茜袖抽鎌穫稲腰如束三時勤苦一時好<lb/>
自古有年非汝獨七雄爭戰已遙逺萬代興亡真返復<lb/>
洛誦徒勞口囁嚅不如屢把壺中醁<lb/>
　　　予寓邑中與諸子講學巨山姪孫轉示初冬書<lb/>
<pb n="KR4h0035_WYG_038-4a"/>
　　　事因用韻<lb/>
霜風㡬夕報初寒蟋蟀歸來已四遷舊物有氊眠軟暖<lb/>
講堂逢鱓饋新鮮功名乆已遺清老征戍何由及晚年<lb/>
暴客更縁貧見外時危身老亦悠然<lb/>
　　　初冬小園寓目<lb/>
獨樹喬松色閒雲淡落暉新霜黄橘重乆雨翠梧稀暗<lb/>
雀鳴還啄高烏定更飛敝貂猶故在卒嵗免無衣<lb/>
　　立冬<lb/>
<pb n="KR4h0035_WYG_038-4b"/>
　　　立冬日　　　　　　　　　張無盡<lb/>
己亥殘秋報立冬新新舊舊迭相逢定知天上漫漫雪<lb/>
又下人間叠叠峰無意自然成造化有形爭得出陶鎔<lb/>
夜來西北風聲惡抝折亭前一樹松<lb/>
　　　立冬夜舟中作　　　　　　范成大<lb/>
人逐年華老寒隨雨意増山頭望樵火水底見漁燈浪<lb/>
影生千叠沙痕没㡬稜峨眉欲還觀須待到晨興<lb/>
　　　龍逰舟中遇立冬<hi>二首</hi>
<pb n="KR4h0035_WYG_038-5a"/>
　　　　　　　　　　　　　　　余安行<lb/>
挂帆朝發龍逰浦天寒正下瀟瀟雨共道人間今日冬<lb/>
連檣處處歡相語我今與汝共孤舟寂寞舟中任水流<lb/>
人生自適乃為樂莫把閒腸生寸愁<lb/>
一陽初復來江渚老龍漸起興雲雨人間令節偶斯辰<lb/>
君子道亨同笑語溪中朝夕徃來舟去人何在水長流<lb/>
吾生塵世蹔寄爾病死飢寒非我愁<lb/>
　<lb/>
<pb n="KR4h0035_WYG_038-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歳時雜詠巻四十二</head>
    <p>
<pb n="KR4h0035_WYG_042-1a"/>
欽定四庫全書<lb/>
　歳時雜詠巻四十二　　　宋　蒲積中　編<lb/>
　　除夜<lb/>
　　　和子由除日　　　　　　　蘇　軾<lb/>
薄官<hi>一作宦</hi>驅我西逺别不容惜方愁後㑹逺未暇憂歳<lb/>
夕强歡須有酒冷酌不成席秦烹惟羊羮隴饌有熊腊<lb/>
念為兒童歳屈指已成昔往事今何追忽若箭已釋感<lb/>
時嗟事變所得不償失府卒未驅儺矍鑠驚逺客愁來<lb/>
<pb n="KR4h0035_WYG_042-1b"/>
豈有悵玉蘂何時析不憂春艶晚行見棄皮核人生行<lb/>
樂爾安用聲籍籍胡為獨多感石火膏自炙詩來若相<lb/>
寛子意逺相射依依見其面疑子在咫尺兄今雖小官<lb/>
幸沗佐方伯北地近所鑿中有硯水碧臨池飲美酒尚<lb/>
可消永日但恐詩力弱鬬健未免馘詩成十日到誰謂<lb/>
千日隔一日寄一篇憂愁何足擲<lb/>
　　　除夜病中呈喬太博<lb/>
龍鍾三十九勞生已强半歳暮日斜時還為昔人歎<hi>樂天</hi>
<pb n="KR4h0035_WYG_042-2a"/>
<hi>詩云行年三十九歳暮日斜時</hi>今年一線在那復堪把玩欲起强持酒<lb/>
故交雲雨散惟有病相尋空齋為老伴蕭條燈火冷寒<lb/>
夜何時旦勌僕觸屏風飢鼯嗅空案數朝閉閣卧霜髪<lb/>
秋蓬亂傳聞使者來䇿杖就梳盥書來苦安慰不怪造<lb/>
請緩大夫忠烈後髙義金石貫要當擊權豪未肯覷衰<lb/>
懦此生何所似暗盡灰中炭歸田計已决此邦聊假館<lb/>
三徑粗成資一枝有餘暖願君更信宿庶奉一笑粲<lb/>
　　　除夜大雪留濰州元日早晴遂行中途雪後復<lb/>
<pb n="KR4h0035_WYG_042-2b"/>
　　　作<lb/>
除夜雪相留元日晴相送東風吹宿酒瘦馬兀殘夢璁<lb/>
瓏曉光開旋轉餘花弄下馬成野酌佳哉誰與共須臾<lb/>
曉雲合亂洒無缺空鵝毛垂馬鬛自怪騎白鳯三年東<lb/>
方旱逃户連欹棟老農釋耒歎淚入飢腸痛春雪誰云<lb/>
晚春麥猶可種敢怨行役勞助爾歌飯甕<lb/>
　　　守歳<lb/>
欲知垂盡歳有似赴壑蛇修鱗半已沒去意誰能遮况<lb/>
<pb n="KR4h0035_WYG_042-3a"/>
欲繋其尾雖勤知奈何兒童强不睡相守夜讙譁晨雞<lb/>
且勿唱更鼓畏添撾坐乆燈燼落起看北斗斜明年豈<lb/>
無年心事恐蹉跎努力盡今夕少年猶可誇<lb/>
　　　除夜過吳江<lb/>
東南勝處未忘情老去扁舟復此行小邑歳除無市井<lb/>
下田水落見農耕雪消西嶺嶒崚出春到平湖鱗甲生<lb/>
橋下雙蛟眈睡美欲搥千鼓作雷鳴<lb/>
　　　除夜野宿常州城外<hi>二首</hi>
<pb n="KR4h0035_WYG_042-3b"/>
行歌野哭兩堪悲逺火低星漸向微病眼不眠非守歳<lb/>
鄉音無伴苦思歸重衾脚冷知霜重新沐頭輕感髪稀<lb/>
多謝殘燈不嫌客孤舟一夜許相依<lb/>
南來三見歳云徂直恐終身走道塗老去怕看新厯日<lb/>
退歸擬學舊桃符烟花已作青春意霜雪偏尋病客鬚<lb/>
但把窮愁博長健不辭最後飲屠蘇<lb/>
　　　僕年三十九在潤州道上過除夜作此詩又二<lb/>
　　　十年在恵州録之以付過<hi>二首</hi>
<pb n="KR4h0035_WYG_042-4a"/>
寺官官小未朝叅紅日半窗春睡酣爲報鄰雞莫驚覺<lb/>
更容殘夢到江南<lb/>
釣艇歸時菖葉雨繰車鳴處棟花風長江昔日經遊地<lb/>
盡在如今夢寐中<lb/>
　　　除夜訪子野食燒芋戲作山人謂李泌也<lb/>
松風溜溜作春寒伴我飢腸響夜䦨牛糞火中燒芋子<lb/>
山人更喫懶殘殘<lb/>
　　　除日寄仇池　　　　　　　蘇　轍<lb/>
<pb n="KR4h0035_WYG_042-4b"/>
一歲不復居一日安足惜人心畏增年對酒語終夕夜<lb/>
長書室幽燈燭明照席盃盤雜梁楚羊炙渾魚腊庖人<lb/>
饌雞兎家<hi>一作佳</hi>味宛如昔有懷岐山下展轉不能釋念<lb/>
同去閭里此節三已失初來寄荆渚魚鴈賤宜客楚人<lb/>
重歲時爆竹鳴磔磔新春始渉邱田凍未生麥相擕歴<lb/>
唐許花桞漸芽坼居梁不奈貧投杞避糠覈城南庠齋<lb/>
静終歲守墳籍酒酸未甞飲牛羮每共炙謂言從明年<lb/>
此㑹可懸射同爲洛中吏相去不盈尺濁醪幸分季新<lb/>
<pb n="KR4h0035_WYG_042-5a"/>
笋可餉伯巑巑嵩山美漾漾洛水碧官閒得相從春野<lb/>
玩朝日安知書閣下羣子並遭馘偶成一朝榮遂使千<lb/>
里隔何年相㑹歡逢節勿輕擲<lb/>
　　　益昌除夕感懷<lb/>
永漏侵春已數籌地爐猶擁木綿裘無心豈畏三尸訴<lb/>
愛日還驚一歳休故國二千空醉眼新年三十恰平頭<lb/>
光隂未用相敦廹領取衰翁兩鬢秋<lb/>
　　　醉宿定國東齋<lb/>
<pb n="KR4h0035_WYG_042-5b"/>
歳曉城東故相家夜聽簾外落瓊花醉眠東閣銀缸暗<lb/>
起視中庭風竹斜魯酒近來無奈薄秦聲别後苦聞誇<lb/>
思君勌對南湖飲歸去紛如日暮鴉<lb/>
　　　除夕<lb/>
患難思年改龍鍾惜歲徂闗河先壠逺天地小臣孤吾<lb/>
道憑温酒時情付擁爐南荒足妖怪此日謾桃符<lb/>
　　　次韻蜀公丙辰除夜<lb/>
數舉除夜酒稍消年少豪浮光寄流水妙理付濁醪㣲<lb/>
<pb n="KR4h0035_WYG_042-6a"/>
陽未出土大雪飛鵝毛試問氷霜勁春來能久牢<lb/>
　　　次東坡守歲韻<lb/>
於莵絶繩去顧兎追龍蛇奔走十二年羅網不及遮嗟<lb/>
我地上人豈復奈爾何未去不自閒將去廼喧譁天上<lb/>
驅獸官爲君豈停撾魯陽揮兵戈日車果再斜灑酒勸<lb/>
爾醉期爾暫蹉跎偕醉遣爾去夀考自足誇<lb/>
　　　和子淵除夜　　　　　　　司馬光<lb/>
緹室重飛玉琯灰物華全與斗杓囘依依殘臘無情别<lb/>
<pb n="KR4h0035_WYG_042-6b"/>
歴歴新春滿眼來強取酒巵浮翠栢懶開棕葉覔楊梅<lb/>
男兒努力平生志肯使功名落草萊<lb/>
　　　除日寄舍弟　　　　　　　王安石<lb/>
一樽聊有天涯憶百感翻然醉裏眠酒醒燈前猶是客<lb/>
夢囘江北已經年佳時流落眞何德勝事蹉跎只可憐<lb/>
惟有到家寒食在春風因泛澦溪船<lb/>
　　　除日<lb/>
爆竹聲中一歲除春風送暖入屠蘇千門萬户曈曈日<lb/>
<pb n="KR4h0035_WYG_042-7a"/>
總把新桃换舊符<lb/>
　　　歳除　　　　　　　　　　宋　祁<lb/>
佳節真如借良宵此向䦨家儲宿歳酒鄉送大儺寒舊<lb/>
卉囘新物來情續去歡怱怱餘幾刻催具五辛盤<lb/>
　　　守歳<lb/>
已覺新杓動猶聞促漏餘夜寒窮臘尾春色併年初事<lb/>
往成追計身羇况索居眀朝為夀酒無奈故人踈<lb/>
　　　除夜<hi>二首</hi>
<pb n="KR4h0035_WYG_042-7b"/>
一杯芳酒夜分天萬慮勞勞耿不眠明日新春到何處<lb/>
菱花影裏二毛邉<lb/>
厯尾無餘日更籌促曙躔持愁勝殘歳將老入新年<lb/>
　　　除夕與家人飲　　　　　　梅堯臣<lb/>
莫嫌寒漏盡春色來應早風開玉砌梅薫歇金爐草稚<lb/>
齒喜成人白頭嗟更老年華箇裏催清鏡寧長好<lb/>
　　　和歳除日<lb/>
一年三萬六千刻玉漏唯餘十二時去日苦多誰㑹惜<lb/>
<pb n="KR4h0035_WYG_042-8a"/>
殘隂全少頗能知己驚顔貌徐徐改不奈烏蟾冉冉馳<lb/>
萬國明朝賀新歳東風依舊入春旗<lb/>
　　　除夜雪<lb/>
擊鼓人驅鬼漫天雪送寒臘從今日盡花作舊年看著<lb/>
樹多還墮隨風積更乾明朝預王㑹畏濕兩梁冠<lb/>
　　　除夜<lb/>
七十已强半所餘能幾何懸知暮景促更覺後生多遁<lb/>
世名為累留年睡作魔西歸端着便老子不婆娑<lb/>
<pb n="KR4h0035_WYG_042-8b"/>
　　　除夜對酒贈少章<lb/>
歳晚身何託燈前客未空半生憂患裏一夢有無中髪<lb/>
短愁催白顔衰酒借紅我歌君起舞潦倒略相同<lb/>
　　　次韻晁無斁除日述懷<lb/>
世學違從衆名家最近天感時猶壯志得句起衰年袁<lb/>
酒無何飲陶琴不具弦平生揮翰手幾見絶韋編<lb/>
　　　奉和聖製除夜<hi>二首</hi>　　　　晏　殊<lb/>
秘掖楯軒嚴萬户慶宵躔次㑹三辰丹闈肅穆猶凝夕<lb/>
<pb n="KR4h0035_WYG_042-9a"/>
佳氣葱蘢漸報春調厯自將穹厚永聖辭常與歳時新<lb/>
送寒旁磔迎和令率土羣生仰昊旻<lb/>
珠躔回碧落綘燎燭青規𤨏闥瓊籖度層臺玉漏移納<lb/>
新皇澤普順節聖情怡萬宇長安陌鄉儺集此時<lb/>
　　　和三兄除夜<lb/>
星漢回層宇塤箎集上都夜寒凝爆燎春氣入屠蘇九<lb/>
陌傳珂乘千門促漏壺此時開棣宴仍在碧城隅<lb/>
　　　次韻和致仕陳相公除夜<lb/>
<pb n="KR4h0035_WYG_042-9b"/>
從來歳除詠託諷情非一公在維師年乆諧歸政逸辛<lb/>
盤具芳郁栢酒澄嘉栗猶厭賀車煩晨門勤圭蓽<lb/>
　　　除夜陽口舟中　　　　　　賈宗諒<lb/>
一年節律令還盡猶向天涯寄客舟巫舍簫竽喧竹塢<lb/>
漁家燈火傍沙洲殷勤共敬新桃梗棄廢堪嗟舊厯頭<lb/>
守歳通宵欲無寐煎茶幾啜渌甆甌<lb/>
　　　除夜　　　　　　　　　　宋　祁<lb/>
嚴城沉夜景殘厯極年華逓箭迎春漏稱觴待早衙衆<lb/>
<pb n="KR4h0035_WYG_042-10a"/>
歡儺順俗孤睡夢縈家侍吏持官燭供餳欲膠牙<lb/>
　　　除夜呈抑之　　　　　　　白子儀<lb/>
逸景運寒燠良辰徒送迎冬權訖昏暮歳籥改黎明華<lb/>
髪任踈颯宿心無變更唯憑一樽酒時得慰勞生<lb/>
　　　和除夜　　　　　　　　　崔正言<lb/>
黎明即新歳何惜夜厭厭臘酒暖留客曉燈殘隔簾聽<lb/>
音知變律望斗記寅占待得清風動日長宫線添<lb/>
　　　除夜宿黄沙舘書懷　　　　張少愚<lb/>
<pb n="KR4h0035_WYG_042-10b"/>
窮年撫劒獨無眠世路危疑倦往還夜半無人殘月白<lb/>
狐鳴梟嘯滿空山<lb/>
　　　歳窮雨夜獨卧山齋<lb/>
歳晏雲深誰與遊嵓房終夜雨如秋不知海上三山夢<lb/>
何似人間萬户侯<lb/>
　　　除日萬州臨江亭　　　　　趙崇蟠<lb/>
南浦逢除日天涯有去舟蠻城和雨閉峽水帶春流不<lb/>
負新年感唯多故國愁寧無賀親酒徒此事羇囚<lb/>
<pb n="KR4h0035_WYG_042-11a"/>
　　　除夜病中懷古<lb/>
風流罪過不須文甘抱沉痾為若人酒力入腸偏感興<lb/>
花光揺目自傷春沈郎多病愁銷骨宋玉新詞詠切鄰<lb/>
自古多情皆不免不才何幸繼芳塵<lb/>
　　　除夜書懷<lb/>
病體盃盤厭自親矮童烹藥過除陳䉀箕今夜啼三匝<lb/>
齒髪明朝滿四旬舉足便侵知命境空拳已失少年身<lb/>
絲毫世事無如意例作新添一歳人<lb/>
<pb n="KR4h0035_WYG_042-11b"/>
　　　除夜<lb/>
爆竹驚山鬼呼鴉唱䉀箕巷歌喧鼓面野舞祝蠶絲少<lb/>
壯殘更夢矜裭曉鏡髭明朝恐添歳沉醉免聞知<lb/>
　<lb/>
　<lb/>
　<lb/>
　<lb/>
　歳時雜詠巻四十二<lb/>
</p>
<p>
</p>
  </div>
</body>
</text>
</TEI>
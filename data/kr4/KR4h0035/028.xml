<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻二十八</head>
    <p>
<pb n="KR4h0035_WYG_028-1a"/>
欽定四庫全書<lb/>
　嵗時雜詠巻二十八　　　　宋　蒲積中　編<lb/>
　　中元<lb/>
　　　七月十五日題章敬寺　　　　唐徳宗<lb/>
招提邇皇邑複道連重城法筵㑹早秋駕言訪禅扄甞<lb/>
聞大仙教清净宗無生七江匪吾寳萬行先求成名相<lb/>
既雙寂繁華奚所榮金風扇微凉逺烟凝翠晶松院静<lb/>
苔色竹房深磬聲境幽真慮恬道勝外物輕意適本非<lb/>
<pb n="KR4h0035_WYG_028-1b"/>
説含毫空復情<lb/>
　　　奉和聖製中元日題章敬寺　崔元翰<lb/>
妙道本非説殊途或異名聖人得其要俱以化羣生鳳<lb/>
吹從上苑龍宫連外城花鬘列廣殿雲車駐前庭松竹<lb/>
含新秋軒忩有餘清緬懐崆峒事須繼簫管聲離相境<lb/>
都寂㤀言理更精域中信稱大天下乃為輕屈已由濟物<lb/>
堯心豈所榮<lb/>
　　　中元日鮑端公宅遇呉天師聫句<lb/>
<pb n="KR4h0035_WYG_028-2a"/>
道流為柱史教戒下真仙<hi>嚴維</hi>共契中元㑹初修内景<lb/>
篇<hi>鮑防</hi>㳺方依地僻卜室喜墻連<hi>謝良輔</hi>寳笥開金籙華<lb/>
池漱玉泉<hi>杜奕</hi>怪龍隨羽翼青節䧏雲烟<hi>李清</hi>昔去遺<lb/>
丹竈今来變海田<hi>劉蕃</hi>養形奔二景練骨度千年<hi>謝良弼</hi>
騎竹投陂裏携壺在牖邉<hi>鄭㮣</hi>洞中嘗入静河上舊談<lb/>
𤣥<hi>陳允初</hi>伊洛笙歌逺蓬壺日月偏<hi>樊珣</hi>青騾爾訓引白<lb/>
犬伯陽牽<hi>丘丹</hi>法受相君後心存象帝先<hi>吕渭</hi>道成能<lb/>
縮地功滿欲昇天<hi>范掩</hi>何意迷孤往含情戀數賢<hi>呉筠</hi>
<pb n="KR4h0035_WYG_028-2b"/>
　　　開元觀陪杜大夫中元日觀樂<lb/>
　　　　　　　　　　　　　　　戎　昱<lb/>
今朝歡稱玉京天况值關東俗理年舞態疑廻紫陽女<lb/>
歌聲似遏綵雲仙盤空雙鶴驚丸劍灑砌三花度管絃<lb/>
落日香街塵擁騎好風油幕動髙烟<lb/>
　　　中元日觀法事　　　　　　盧　拱<lb/>
四孟逢秋序三元得氣中雲迎碧落歩章奏玉皇宫壇<lb/>
滴槐花露香飄栢子風羽衣凌縹緲瑶轂輾虛空乆慕<lb/>
<pb n="KR4h0035_WYG_028-3a"/>
飱霞客常悲習蓼䖝青嚢如可授從此訪鴻濛<lb/>
　　　中元夜　　　　　　　　　李　郢<lb/>
江南水寺中元夜金粟欄邉見月娥紅燭影廻仙態近<lb/>
翠鬟光動看人多香飄彩殿凝蘭麝霧繞輕衣雜綺羅<lb/>
湘水夜空巫峡逺不知歸路欲如何<lb/>
　　　酬蘇少尹中元夜追懐去年此夕鄙人與故李<lb/>
　　　諫議郭員外見訪感時思舊之作<lb/>
　　　　　　　　　　　　　　　令狐楚<lb/>
<pb n="KR4h0035_WYG_028-3b"/>
直繼先朝衛與英能移孝友作忠貞劍門失險曾縳虎<lb/>
淮水安流緣斬鯨黄閣碧幢惟是儉三公二伯未為榮<lb/>
恵連忽贈池塘句又遣羸師破膽驚<lb/>
　　　中元日贈張尊師<lb/>
偶来人世值中元不獻𤣥都永日門寂寂焚香在仙觀<lb/>
知師遥禮玉京山<lb/>
　　　中元作　　　　　　　　　李商隠<lb/>
綘節飄颻宫國来中元朝拜上清廻羊權雖得金條脫<lb/>
<pb n="KR4h0035_WYG_028-4a"/>
温嶠終虛玉鏡臺曾省驚眠聞雨過不知迷路為花開<lb/>
有娀未抵瀛洲逺青雀如何鴆鳥媒<lb/>
　　　中元夜寄道侣<hi>二首</hi>　　　　陸龜䝉<lb/>
學餌霜茸骨未輕每逢真夕夢還清丁寕獨受金妃約<lb/>
許與親題玉篆名月苦撼殘臨水佩風微飄㫁繋雲纓<lb/>
須臾枕上桐忩曉露壓千枝滴滴聲<lb/>
橘齋風露已清餘東郭先生病未除孤枕易為蛩破夢<lb/>
短簷難得燕傳書廣雲披日君應近倒景栽花我尚疎<lb/>
<pb n="KR4h0035_WYG_028-4b"/>
惟羡羽人襟似水平持旄節歩空虛<lb/>
　　　即事中元甲子　　　　　　羅　隠<lb/>
三秦流血已成川塞上黄雲戰馬閒只有羸兵填渭水<lb/>
終無竒士出商山田園已沒紅塵内弟姪相逢白刄間<lb/>
惆悵翠華猶未返淚痕空滴劍文斑<lb/>
　　　中元夜看月<lb/>
䑃朧南溟月洶湧出雲濤下射長鯨眼遥分玉兔豪勢<lb/>
来牛斗動路越廣寒髙竟夕瞻光彩昻頭把白醪<lb/>
<pb n="KR4h0035_WYG_028-5a"/>
　　　中元夜泊淮口<lb/>
木葉廻飄水面平偶停孤棹已三更秋凉霧露侵燈下<lb/>
夜静魚龍逼岸行欹枕正牽題柱思隔樓誰轉遶梁聲<lb/>
錦帆天子狂魂魄應過揚州看月明<lb/>
　　　中元夜百花洲作　　　　　范仲淹<lb/>
南陽太守清狂發未到中秋先賞月百花洲裏夜㤀歸<lb/>
緑梧無聲露光滑天髙碧海吐明珠寒輝射空星斗踈<lb/>
西樓下看人間世瑩然都在清玉壺從来酷暑不可避<lb/>
<pb n="KR4h0035_WYG_028-5b"/>
今夕凉生豈天意一笛吹銷萬里雲主人髙歌客大醉<lb/>
客醉起舞逐我歌弗舞弗歌如老何<lb/>
　　　苦雨既乆中元小晴見月　　沈　遘<lb/>
中秋在後圓呈様始中元向晚愁霖歇當空夕露繁玉<lb/>
盤敲不響金餅柏成幡此景應希遇褰簾酹一樽<lb/>
　　　七夕纔過見家人潔供具以備中元因有感<lb/>
七夕星妃退中元又復還踵来頻令節隙過惜朱顔雨<lb/>
水催盆草香烟吐博山抱憂年亦邁寛飲慰貧閒<lb/>
<pb n="KR4h0035_WYG_028-6a"/>
　　　中元<lb/>
潦退魚頭重風髙雁翅囬竹林殘暑退荷葉晚香来髙<lb/>
興乗秋動清樽揖月開鳴蛙看欲盡猶自聒池臺<lb/>
　　　壬子中元朝同應求之小水院過毛田山覩稲<lb/>
　　　田　　　　　　　　　　　余安行<lb/>
曉行新露重金氣肅山谷翛然穿翠林滿目清可掬晚<lb/>
苗秀堪飱早稲實已熟行歌代老農相慶足嘉糓<lb/>
　　秋分<lb/>
<pb n="KR4h0035_WYG_028-6b"/>
　　　監祠夕月壇書事　　　　　劉禹錫<lb/>
西白司分晝夜平羲和亭午太隂生鏘鏘揖譲秋光裏<lb/>
觀者如雲出鳯城<lb/>
　　秋社<lb/>
　　　社日崇譲園宴　　　　　　蘇　頲<lb/>
鳴爵三農稔勾龍百代神運昌叨輔弼時報喜黎民樹<lb/>
缺池光近雲開日影新生全應有地長願樂交親<lb/>
　　　社日<hi>二首</hi>　　　　　　　　杜　甫<lb/>
<pb n="KR4h0035_WYG_028-7a"/>
秋豐成德業百祀發光輝報効神如在馨香舊不違南<lb/>
翁巴曲醉北雁塞聲微尚想東方朔恢諧割肉歸<lb/>
陳平亦分肉太史竟論功今日江南老他時渭水童歡<lb/>
娯看絶塞涕淚落秋風鴛鷺回金闕誰憐病峡中<lb/>
　　　社日闗路作　　　　　　　白居易<lb/>
晚景函闗路凉風社日天青巖新有鷰紅樹欲無蝉愁<lb/>
立馹樓上厭行官堠前蕭條秋興苦漸近二毛年<lb/>
　　　祭社宵興燈前偶作<lb/>
<pb n="KR4h0035_WYG_028-7b"/>
城頭傳鼓角燈下整衣冠夜鏡藏鬚白秋泉漱齒寒欲<lb/>
將閒送老須着病辭官更待年終後支持歸計看<lb/>
　　　循州社日留題舘壁<lb/>
　　　　　　　　　　　　　　　裴夷直<lb/>
浪花如雪疊江風社過髙秋萬恨中明日便随江燕去<lb/>
依依俱是故巢空<lb/>
　　　社日逰開元觀<hi>時當水荒之後</hi>　　　薛　逢<lb/>
松柏當軒蔓挂蘿古壇衰草暮風吹荒凉院宇無人到<lb/>
<pb n="KR4h0035_WYG_028-8a"/>
寂寞烟霞只自知浪浸法堂餘像沒水存虗殿半科儀<lb/>
因求天寳年中夢故事分明載折碑<lb/>
　　　社後　　　　　　　　　　韓　偓<lb/>
社後重陽近雲天澹泊間目隨棊客静心共睡僧閒歸<lb/>
鳥城銜日殘虹雨隔山寂寥思晤語何夕欵柴關<lb/>
　　　華下社日寄鄉中　　　　　司空圖<lb/>
社㑹見鄉情鄰家起未明樂和豐嵗乆笑認老人聲獨<lb/>
恨門猶掩仍無酒可傾交親誰可念一水隔歸程<lb/>
<pb n="KR4h0035_WYG_028-8b"/>
　今詩<lb/>
　　秋社<lb/>
　　　社日飲永叔家　　　　　　梅堯臣<lb/>
雨未雨濛濛野田擊皷賽社翁折條跨馬社翁去醉叟<lb/>
卧倒梨葉紅鼇頭主人邀客飲玉酒新賜蓬莱宫彭宣<lb/>
不預後堂㑹康成一舉三百鍾更邀明月出海底爛醉<lb/>
等是歸蒿蓬<lb/>
　　　社日與塩院徐屯田臺直李大傳小飲于西園<lb/>
<pb n="KR4h0035_WYG_028-9a"/>
御酒初頒醹酘醇盍簪仍是服中人蕭條月榭携觴徧<lb/>
𤨏碎秋花挿帽新簾幕晚風催燕别園林宵露入梨津<lb/>
何須巧作治聾醉自有清談命釂頻<lb/>
　　　奉和社日聖製七言四韻　　劉　筠<lb/>
美報斯勤騐國經里民单出慶秋成時羞饜飫盤中味<lb/>
神皷喧闐野水聲爽氣方髙踈雨霽清暉微動逺波平<lb/>
堯章濬發由庚詠京庾連雲萬億盈<lb/>
　　　社日戲題呈任副樞　　　　晏　殊<lb/>
<pb n="KR4h0035_WYG_028-9b"/>
開樽幸有治聾醖把葉能無送燕章所惜司停近飲㑹<lb/>
<hi>近年二府以秋宴近不賜社宴</hi>不如村叟醉秋光<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻二十八<lb/>
</p>
<p>
</p>
  </div>
</body>
</text>
</TEI>
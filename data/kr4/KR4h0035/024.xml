<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歲時雜詠巻二十四</head>
    <p>
<pb n="KR4h0035_WYG_024-1a"/>
欽定四庫全書<lb/>
　歲時雜詠巻二十四　　　宋　蒲積中　編<lb/>
　　立秋<lb/>
　　　立秋日禱雨宿靈隱寺同周徐二令<lb/>
　　　　　　　　　　　　　　　蘇　軾<lb/>
百重堆案掣身閒一葉秋聲對榻眠床上雪霜侵户月<lb/>
枕中琴筑落堦泉﨑嶇世味嘗應遍寂寞山栖老漸便<lb/>
惟有憫農心尚在起占雲漢更茫然<lb/>
<pb n="KR4h0035_WYG_024-1b"/>
　　　自立秋後便涼詩示秬等　　張　耒<lb/>
暑别齊紈知有日秋生簟竹果如期月明半夜似相覔<lb/>
角怨五更知為誰風露滿天河轉後江山千里雁來時<lb/>
短檠莫倦親燈火又見槐花黃滿枝<lb/>
　　　立秋日二絶<lb/>
西風嫋嫋水颼颼身在湖湘北岸舟自古楚人詞賦好<lb/>
為君重賦竟陵秋<lb/>
對酒聊同楚人醉我詩惟聽越吟聲洞庭北岸孤城下<lb/>
<pb n="KR4h0035_WYG_024-2a"/>
落日西風聽晚鶯<lb/>
　　　六月二十三日立秋夜行泊林篁港口<lb/>
淅淅晚風起孤舟秋思生蓬忩一螢過㟁草亂蛩鳴老<lb/>
大憐為客風波難計程人家夜深語應念客猶征<lb/>
吳楚封疆接東南澤國寛江流秋日凈山霽暮雲閒嚢<lb/>
有離騷賦頭餘騎省斑新秋聊把酒一笑且開顔<lb/>
　　　立秋日書懐　　　　　　　王景彛<lb/>
一歲中分氣序平夫何猶有感秋情已饒健鶻凌空翮<lb/>
<pb n="KR4h0035_WYG_024-2b"/>
肯作寒蜩抱樹聲桐葉旋愁經雨墜桂枝還喜得風生<lb/>
夜涼頻惬山居興天澹銀河徹曉清<lb/>
　　　山中立秋　　　　　　　　宋　祁<lb/>
峰雲曉影破孱顔萬里風生結早寒人在兜零煙外走<lb/>
歲從鶗鴂口中殘槽花併滴添新酎笥月兼輪掩故紈<lb/>
白髪光隂誠可惜五年搔首問長安<lb/>
　　　立秋㑹監司　　　　　　　張無盡<lb/>
桐葉飛空忽報秋玉醅浮蟻恰新篘相逢昻飲聊乘興<lb/>
<pb n="KR4h0035_WYG_024-3a"/>
萬事從他一日休<lb/>
　　　立秋後有感　　　　　　　楊　齊<lb/>
一雨助涼天氣醒夜來殘葉報秋聲人歌曼倩書同發<lb/>
客笑相如賦不成驚破鶴心霄露重送他鴻翼晚風清<lb/>
功名未了男兒事爭遣心頭繫得旌<lb/>
　　　立秋書懐　　　　　　　　沈　遘<lb/>
立秋通夕雨如繩一霎微寒犯葛衾金氣凄涼悲肺腑<lb/>
樹聲蕭瑟帶商音稲田在處雲連野楸葉何人髻可簪<lb/>
<pb n="KR4h0035_WYG_024-3b"/>
自惜茂陵多病客感隂惆悵盡孤吟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歲時雜詠巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻一</head>
    <p>
<pb n="KR4h0035_WYG_001-1a"/>
欽定四庫全書<lb/>
　嵗時雜詠巻一　　　　　宋　蒲積中　編<lb/>
　　元日<lb/>
　　　元㑹　　　　　　　　　　曹　植<lb/>
初嵗元祚吉日惟良乃為嘉㑹宴此髙堂衣裳鮮潔黼<lb/>
黻𤣥黄珍膳雜遝充溢圎方俯視文軒仰瞻華梁願保<lb/>
兹善千載為常歡笑盡娯樂哉未央皇室榮貴夀考無<lb/>
疆<lb/>
<pb n="KR4h0035_WYG_001-1b"/>
　　　㑹王公上夀酒　　　　　　荀　朂<lb/>
踐元辰延顯融獻羽觴祈令終<lb/>
　　　正旦大㑹禮樂歌詩　　　　張　華<lb/>
於皇元首羣生資始履端大亨敬仰羅祉歸覲羣后致<lb/>
兹卿士欽若時則允也天子<lb/>
　　　元正　　　　　　　　　　辛　氏<lb/>
元正啓令節嘉慶肇自兹咸奏萬年觴小大同悦熙<lb/>
　　　和元日雪花應詔　　　　　謝　莊<lb/>
<pb n="KR4h0035_WYG_001-2a"/>
從候昭神世息燧應頌道𤣥化盡天祕凝功畢地寳笙<lb/>
鏞流七始玉帛承三造委霰下璇㽔疊雪飛瓊藻積曙<lb/>
境㝢明聨蕚千里杲掩映順雲懸搖裔從風掃發貺燭<lb/>
檻前騰瑞光圗表澤厚見身末恩踰悟生眇竦誠岱駕<lb/>
肅側志梁鑾矯<lb/>
　　　正旦蒙賚酒　　　　　　　庾　信<lb/>
正旦辟惡酒新年長命杯栢葉隨銘至椒花逐頌來流<lb/>
星向椀落浮蟻對春開成都已救火蜀使何時迴<lb/>
<pb n="KR4h0035_WYG_001-2b"/>
　　　同平南弟元日思歸　　　　陳後主<lb/>
至徳掩羲皇成功邁禹湯儀刑光四海來庭盛萬方鳴<lb/>
玉觀升降擊石乃鏗鏘三春氣色早九嶷烟霧長浮雲<lb/>
斷更續輕花落復香北宫瞻逺岫南服阻遙江爾言想<lb/>
伊洛我思屬瀟湘<lb/>
　　　獻嵗讌宫臣　　　　　　　隋煬帝<lb/>
三元建上京六佾宴吳城朱庭容衛肅青天春氣明朝<lb/>
元動劔彩長階分佩聲酒闌鐘聲息欣觀禮樂成<lb/>
<pb n="KR4h0035_WYG_001-3a"/>
　　　奉和獻嵗讌宫臣　　　　　虞世南<lb/>
履端初啟節長苑命髙筵肆夏喧金奏重潤響朱絃春<lb/>
光催栁色日彩泛槐煙微臣同濫吹謬得仰鈞天<lb/>
　　　奉和元日　　　　　　　　蕭　慤<lb/>
帝宫通夕燎天門拂曙開瑞雲生寳鼎榮光上露臺華<lb/>
山不凋葉宜城萬夀杯遙見飛鳬下懸知鄴縣來<lb/>
　　　初年　　　　　　　　　　陳叔達<lb/>
和風起天路嚴氣銷冰井索索枝未柔厭厭漏猶永<lb/>
<pb n="KR4h0035_WYG_001-3b"/>
　　　和從叔光禄惜元日早朝　　李元操<lb/>
銅渾變秋節玉律動年灰曖曖城霞旦隠隠禁門開衆<lb/>
靈凑仙府百神朝帝臺葉令雙鳬至梁王駟馬來戈鋋<lb/>
暎林闕歌管沸塵埃保章望瑞氣尚書滅火災冠冕多<lb/>
秀士簮裾饒上才誰憐張仲蔚日莫返蒿萊<lb/>
　　　奉和正旦臨朝　　　　　　岑文本<lb/>
時雍表昌運日正叶靈符徳兼三代禮功包四海圗踰<lb/>
沙分在列執玉儼相趨清蹕喧輦道張樂駭天衢拂蜺<lb/>
<pb n="KR4h0035_WYG_001-4a"/>
九旗暎儀鳳八音殊佳氣浮仙掌薰風繞帝梧天文光<lb/>
七政皇恩被九區方陪瘞玉禮珥筆岱山隅<lb/>
　　　又　　　　　　　　　　　魏　徴<lb/>
百靈侍軒后萬國㑹塗山豈如今睿哲邁古獨光前聲<lb/>
教溢四海朝宗引百川鏘洋鳴玉佩灼皪耀金蟬淑景<lb/>
輝雕輦髙旌揚翠烟庭實超王㑹廣樂盛鈞天既欣東<lb/>
户日復詠南風篇願奉光華慶從斯萬億年<lb/>
　　　又　　　　　　　　　　　顔師古<lb/>
<pb n="KR4h0035_WYG_001-4b"/>
七政璿衡始三元寳厯新負扆延百辟垂旒御九賓肅<lb/>
肅皆鵷鷺濟濟盛簮紳天涯重致譯日域獻竒珍<lb/>
　　　元日　　　　　　　　　　太　宗<lb/>
髙軒曖春色邃閣媚朝光彤庭飛彩毦翠幌曜明璫恭<lb/>
已臨四極垂衣馭八荒霜㦸列丹陛絲竹韻長廊穆矣<lb/>
薰風茂康哉帝道昌繼文遵後軌循古鑒前王草秀故<lb/>
春色梅艶昔年妝巨川思欲濟終以寄舟航<lb/>
　　　奉和元日　　　　　　　　許敬宗<lb/>
<pb n="KR4h0035_WYG_001-5a"/>
天正開初節日觀上重輪百靈滋景祚萬士慶維新待<lb/>
旦敷𤣥造韜旒御紫宸武帳臨光宅文衛象鈎陳廣庭<lb/>
揚九奏大帛麗三辰發生同化育播物體陶鈞霜空澄<lb/>
曉氣霞景瑩芳春徳暉覃率土相賀奉還淳<lb/>
　　　元日述懐　　　　　　　　盧照隣<lb/>
筮仕無中秩歸耕有外臣人歌小嵗酒花發大唐春草<lb/>
色薰三徑風光動四隣願得常如此年年物候新<lb/>
　　　奉和元日賜羣臣栢葉　　　趙彦昭<lb/>
<pb n="KR4h0035_WYG_001-5b"/>
器乏雕梁器材非構厦材但將千嵗葉常奉萬年杯<lb/>
　　　又　　　　　　　　　　　李　乂<lb/>
勁節凌霜勁芳心待嵗芳能令益人夀非止麝含香<lb/>
　　　又　　　　　　　　　　　武平一<lb/>
緑葉迎春緑寒枝歴嵗寒願持栢葉夀長奉萬年歡<lb/>
　　　幽州元日　　　　　　　　張　説<lb/>
今嵗元日樂不謝去年春知向來心道誰為昨夜人<lb/>
　　　元日　　　　　　　　　　杜　甫<lb/>
<pb n="KR4h0035_WYG_001-6a"/>
近聞韋氏妹迎在漢鍾離郎伯殊方鎮京華舊國移春<lb/>
城迴北斗郢樹發南枝不見朝正使啼痕滿面垂<lb/>
　　　元日示宗文宗武<lb/>
汝啼吾手戰吾笑汝身長處處逢正月迢迢滯逺方飄<lb/>
零還柏酒衰病只藜牀訓諭青衿子名慙白首郎賦詩<lb/>
猶落筆獻夀又稱觴不見江東弟髙歌淚數行<lb/>
　　　太嵗日<lb/>
楚岸行將老巫山坐復春病多猶是客謀拙竟何人閶<lb/>
<pb n="KR4h0035_WYG_001-6b"/>
闔開黄道衣冠拜紫宸榮光懸日月賜與出金銀愁寂<lb/>
鵷行斷參差虎穴隣西江元下蜀北斗故臨秦散地逾<lb/>
髙枕生涯脱要津天邊梅栁樹相見幾回新<lb/>
　　　樂成嵗日贈孟浩然　　　　張子容<lb/>
土地窮甌越風光肇建寅挿桃銷瘴癘移竹近階墀半<lb/>
是吳風俗仍為楚嵗時更逢習鑿齒言在漢川湄<lb/>
　　　元日無衣冠入朝寄皇甫拾遺<lb/>
　　　　　　　　　　　　　　　李嘉祐<lb/>
<pb n="KR4h0035_WYG_001-7a"/>
伏奏隨㢘使周行外冗貟白頭空受嵗丹陛不朝天秉<lb/>
燭千官去垂簾一室眠羨君青瑣裏並冕入爐烟<lb/>
　　　嵗日見新厯因寄都官裴郎中<lb/>
　　　　　　　　　　　　　　　劉長卿<lb/>
青陽振蟄初頒厯白首銜寃欲問天絳老更能經㡬嵗<lb/>
賈生何事又三年愁占蓍草終難决病對椒花倍自憐<lb/>
若道平分四時氣南枝為底發春偏<lb/>
　　　嵗日作<lb/>
<pb n="KR4h0035_WYG_001-7b"/>
建寅迴北斗看厯覘東風律變滄江外年加白髪中春<lb/>
衣試稚子夀酒勸悲翁今日陽和發榮枯豈不同<lb/>
　　　嵗日口號　　　　　　　　顧　况<lb/>
不覺老將春共至更悲攜手㡬人全還丹寂寞看明鏡<lb/>
手把屠蘇讓少年<lb/>
　　　又　　　　　　　　　　　包　佶<lb/>
更勞今日春風至枯樹無枝可寄花覽鏡唯看飄亂髪<lb/>
臨流誰為駐浮槎<lb/>
<pb n="KR4h0035_WYG_001-8a"/>
　　　元日觀百僚朝㑹<lb/>
萬國賀唐堯清晨㑹百僚華簪蕭相府繡服霍嫖姚春<lb/>
色凝雙檻歡聲徹九霄御爐分獸炭仙管奏雲韶日照<lb/>
金觴動風吹玉佩搖都城獻賦者不得共趨朝<lb/>
　　　元日望含元殿御扇開合<hi>大厯十三年吏部試</hi>
　　　　　　　　　　　　　　　張　莒<lb/>
萬國來初嵗千年覩聖君輦迎仙仗出扇匝御香焚俯<lb/>
對朝容近先知曙色分冕旒開處見鐘磬合時聞影動<lb/>
<pb n="KR4h0035_WYG_001-8b"/>
承朝日花攅似慶雲蒲葵那可比徒用隔炎氛<lb/>
　　　和耿拾遺元日早朝　　　　司空曙<lb/>
元朔争朝闕奔流若㑹溟路塵和薄霧騎火接低星漏<lb/>
促雙魚鑰車喧百子鈴冕旒當翠殿幄㦸滿彤庭表嵗<lb/>
方編瑞乘春即省刑諸侯陳禹玉司厯獻堯蓂夀酒三<lb/>
觴退簫韶九奏停太陽開物象沛澤及生靈南陌祥光<lb/>
紫東方曉氣青自憐揚子賤歸草太𤣥經<lb/>
　　　酬衛長林嵗日見呈<lb/>
<pb n="KR4h0035_WYG_001-9a"/>
地暖雪花催天春斗柄迴朱泥一丸藥柏葉萬年杯旅<lb/>
雁辭人去繁霜滿鏡來今朝彩盤上神燕不須雷<lb/>
　　　元日早朝　　　　　　　　耿　湋<lb/>
九陌朝臣滿三朝候鼓賖逺珂時接韻積炬偶成花紫<lb/>
貝為髙闕黄龍建大牙參差萬㦸合左右八貂斜羽扇<lb/>
紛朱檻金鑪隔翠華微風傳曙漏曉日上春霞環佩聲<lb/>
重疊蠻夷服等差樂和天易感山固夀無涯渥澤千年<lb/>
聖車書四海家盛明多在位誰得守蓬麻<lb/>
<pb n="KR4h0035_WYG_001-9b"/>
　　　元日退朝觀軍使歸營　　　徳　宗<lb/>
獻嵗視元朔萬方咸在庭端旒揖羣后迴輦閲師貞綵<lb/>
仗宿華殿退朝歸禁營分行左右出轉斾風雲生歴歴<lb/>
趨複道容容暎層城勇餘矜捷技令肅無喧聲眷此戎<lb/>
旅節載嘉良士誠順時頒宴賞亦以助文經<lb/>
　　　元日早朝　　　　　　　　楊巨源<lb/>
北極長尊仰聖時周家何用問元龜天顔入曙千官喜<lb/>
日色迎春萬物知閶闔迥臨黄道正衣裳髙對碧山垂<lb/>
<pb n="KR4h0035_WYG_001-10a"/>
㣲臣願祝堯天夀夀酒年年太液池<lb/>
　　　元日含章殿下仗丹鳳樓下宣赦上相公<hi>二首</hi>
天垂台耀掃攙槍夀獻香山祝聖明丹鳳闕前歌九奏<lb/>
金雞竿下鼓千聲衣裳南面薰風動斗柄東方喜氣生<lb/>
從此登封資廟略兩河連海一時清<lb/>
臨軒啟扇似雲收率土朝天劇水流瑞色含春當正殿<lb/>
香烟捧日在髙樓三朝氣早迎恩澤萬嵗聲長繞冕旒<lb/>
請問漢家功第一麒麟閣上識鄼侯<lb/>
<pb n="KR4h0035_WYG_001-10b"/>
　　　元日呈李逢吉舍人<lb/>
華夷文物賀新年霜仗遙排鳳闕前一片綵霞迎曙日<lb/>
萬條紅燭動春天稱觴山色和元氣端冕鑪香疊瑞煙<lb/>
共説正初多聖澤試過西掖問羣賢<lb/>
　　　和竇中丞嵗酒喜見小男兩嵗<lb/>
　　　　　　　　　　　　　　　熊孺登<lb/>
更添十嵗應為相嵗酒從今把未休聞得一毛還五色<lb/>
眼看相逐鳳池頭<lb/>
<pb n="KR4h0035_WYG_001-11a"/>
　　　嵗日感懐　　　　　　　　李　約<lb/>
曙氣變東風蟾宫夜漏窮新春㡬人老舊厯四時空身<lb/>
賤悲添嵗家貧喜過冬稱觴唯有感歡慶在兒童<lb/>
　　　元日早朝　　　　　　　　王　建<lb/>
大國禮樂備萬邦朝元正東方色未動冠劔門已盈帝<lb/>
居在蓬萊肅肅鐘漏清將軍領羽林持㦸廵宫城翠華<lb/>
皆宿陳雪仗羅天兵庭燎逺煌煌旗上日月明聖人龍<lb/>
火衣寢殿開璇扄龍樓横紫烟宫女天中行六蕃陪位<lb/>
<pb n="KR4h0035_WYG_001-11b"/>
次衣服各異形舉頭看玉牌不識宫殿名左右翟扇開<lb/>
蹈舞欣滿庭朝服帶金玉珊珊相觸聲泰階備雅樂九<lb/>
奏鸞鳳鳴徘徊慶雲中竽磬寒錚錚三公再獻夀上帝<lb/>
錫永貞天明告四方羣后保太平<lb/>
　　　元日陪早朝<lb/>
斗柄東迴嵗又新邃旒南向揖來賓和光髣髴樓臺曉<lb/>
瑞氣氛氲天地春儀籥不唯丹穴鳥稱觴半是越裳人<lb/>
江臯腐草今何幸亦與恒星拱北辰<lb/>
<pb n="KR4h0035_WYG_001-12a"/>
　　　獻嵗送李十兄赴黔中酒後絶句<lb/>
　　　　　　　　　　　　　　　權徳輿<lb/>
一樽嵗酒且留歡三峽黔江去路難志士感恩無逺近<lb/>
異時應戴惠文冠<lb/>
　　　和張祕監獻嵗遇蔣大拾遺因呈兩省諸公<lb/>
二賢同載筆久次入新年焚草掩輕秩藏書厭舊編竹<lb/>
風晴翠動松雪瑞光鮮慶賜行春令從今佇九遷<lb/>
　　　甲子嵗元日呈鄭侍御明府<lb/>
<pb n="KR4h0035_WYG_001-12b"/>
萬里烟塵合秦吳遂𣺌然無人來上國洒淚向新年世<lb/>
故看風葉生涯寄海田屠蘇聊一醉猶賴主人賢<lb/>
　　　元日喜聞大禮寄四學士六舍人<lb/>
　　　　　　　　　　　　　　　竇　牟<lb/>
有事郊壇畢無私日月臨嵗華春更早天瑞雪猶深玉<lb/>
輦迴時令金門降徳音翰飛鵷列侣叢植桂為林粉澤<lb/>
資鴻筆薰和本素琴禮成戎器下恩徹鬼方沈麟爵來<lb/>
稱紀官師退絶箴道風黄閤静祥景紫垣隂夀酒朝時<lb/>
<pb n="KR4h0035_WYG_001-13a"/>
獻農書夜直尋國香煴翠幄庭燎赩紅衾漢魏文章盛<lb/>
堯湯雨露湛宻辭投水石精義出砂金宸扆親唯敬鈞<lb/>
衡近匪侵疾駈千里駿清唳九霄禽慶賜迎新服齋莊<lb/>
棄舊簮忽思班女怨遙聽越人吟末路甘貧病流年苦<lb/>
滯淫夢中青瑣闥歸處碧山岑竊忭聞韶濩觀光想韎<lb/>
任大哉寰海宴不笇子牟心<lb/>
　　　元日酬蔡州馬尚書去年元日見寄<lb/>
　　　　　　　　　　　　　　　韓　愈<lb/>
<pb n="KR4h0035_WYG_001-13b"/>
元日新詩已去年蔡州遙寄荷相憐今朝縱有誰人領<lb/>
自是三峰不敢眠<lb/>
　　　嵗日　　　　　　　　　　元　稹<lb/>
一日今年始一年前事空凄凉百年事應與一年同<lb/>
　　　嵗日贈拒非<lb/>
君思曲水嗟身老我望通州感道窮同入新年兩行淚<lb/>
白頭閒坐説城中<lb/>
　　　酬復言元日郡齋感懐見寄<lb/>
<pb n="KR4h0035_WYG_001-14a"/>
臘盡雪銷春又歸逢新送故欲沾衣自驚身上添年紀<lb/>
休較心中小是非富貴祝來何所遂聰明鞭得轉無機<lb/>
<hi>祝富貴鞭聰明皆正旦童稚俗法</hi>羞看稚子先拈酒悵望平生舊採薇<lb/>
去日漸加餘日少賀人雖閙故人稀椒花麗句重開檢<lb/>
艾髪衰容惜寸輝苦思正朝酬白雪閒觀風色動青旂<lb/>
千官仗下鑪烟裏東海西頭意獨違<lb/>
　　　元日感懐　　　　　　　　劉禹錫<lb/>
振蟄春潛至湘南人未歸身加一日長心覺去年非燎<lb/>
<pb n="KR4h0035_WYG_001-14b"/>
火委虚燼兒童衒綵衣吳鄉無舊識車馬到門稀<lb/>
　　　蘇州元日郡齋感懐寄越州元相公杭州白舍<lb/>
　　　人　　　　　　　　　　　李　諒<lb/>
稱慶還鄉郡吏歸端憂明發儼朝衣首開三百六旬日<lb/>
新知四十九年非當官補拙猶勤慮游宦量才已息機<lb/>
舉族共資隨月俸一身惟憶故山薇舊交邂逅封疆近<lb/>
老牧蕭條宴賞稀書札每來同笑語篇章時到借光輝<lb/>
絲綸暫厭分符竹舟檝初登擁羽旂未知今日情何似<lb/>
<pb n="KR4h0035_WYG_001-15a"/>
應與幽人事有違<lb/>
　　　嵗假内命酒贈周判官蕭協律<lb/>
　　　　　　　　　　　　　　　白居易<lb/>
共知欲老流年急且喜新正假日頻聞健此時相勸醉<lb/>
偷閒何處共尋春脚隨周叟行猶疾頭比蕭翁白未勻<lb/>
嵗酒先拈辭不得被君推作少年人<lb/>
　　　蘇州李中丞以元日郡齋感懐寄微之及予輒<lb/>
　　　依來篇走筆奉答兼呈微之<lb/>
<pb n="KR4h0035_WYG_001-15b"/>
白首餘杭白太守落拓抛名來已久一醉渭北故園春<lb/>
再把江南新嵗酒杯前笑歌徒勉强鏡裏形容漸衰朽<lb/>
領郡慙當潦倒年鄰州喜得平生友長洲草接松江㟁<lb/>
曲水花連鏡湖口老去還能痛飲無春來曽作閒游否<lb/>
慿鶯傳語與李六倩雁將書寄元九莫嗟一日日催人<lb/>
且貴一年年入手<lb/>
　　　嵗日家宴戲示弟姪等兼呈張侍御殷判官<lb/>
弟妹妻孥小姪甥嬌癡弄我助歡情嵗盞後堆藍尾酒<lb/>
<pb n="KR4h0035_WYG_001-16a"/>
春盤先勸膠牙餳形骸潦倒雖堪歎骨肉團圎亦可榮<lb/>
猶有誇張少年處笑呼張丈喚殷兄<lb/>
　　　元日對酒<hi>五首</hi>
慶弔經過懶逢迎拜跪遲不因時節日豈覺此身衰<lb/>
衆老憂添嵗余衰喜入春年開第七秩屈指㡬多人<lb/>
三杯藍尾酒一碟膠牙餳除却崔常侍無人共我争<lb/>
今朝吳與洛相對一忻然夢得君知否俱過本命年<hi>余與</hi>
<hi>蘇州劉郎中同壬子嵗今年六十一</hi>
<pb n="KR4h0035_WYG_001-16b"/>
同嵗崔何在同年杜又無<hi>余與吏部崔相公甲子同嵗與循州杜相公及第同年秋</hi>
<hi>二人俱逝</hi>應無藏避處只有且歡娛<lb/>
　　　元日樂天見過因舉酒為賀　劉禹錫<lb/>
漸入有年數喜逢新嵗來辰方天籟動寅位帝車迴門<lb/>
巷掃殘雪林園驚早梅與君同甲子夀酒讓先杯<lb/>
　　　元日贈夢得<hi>二篇彼此不相知暗合詞意</hi>　白居易<lb/>
暮齒忽將及同心私自憐漸衰宜減食已老喜加年紫<lb/>
綬行聯袂藍輿出比肩與君同甲子嵗酒合誰先<lb/>
<pb n="KR4h0035_WYG_001-17a"/>
　　　元日早朝行　　　　　　　鮑　防<lb/>
乾元發生春為宗盛徳在木斗建東東方嵗星大明宫<lb/>
南山喜氣揺晴空望雲五等舞萬玉獻夀一聲出千峰<lb/>
文昌垂彩禮樂正太平下直旌旗紅師曠應律調黄鐘<lb/>
王良運策調時龍𤣥冥無事歸朔土青帝放身入朱宮<lb/>
九韶九變五聲裏四方四友一身中天何言哉樂無窮<lb/>
廣成彭祖為三公野臣潜隨擊壤老日下鼔腹歌可封<lb/>
　　　元日觀郭將軍早朝　　　　靈　澈<lb/>
<pb n="KR4h0035_WYG_001-17b"/>
欲曙九衢人更多千條香燭照星河今朝始見金吾貴<lb/>
車馬縱横避玉珂<lb/>
　　　獻嵗書情　　　　　　　　裴夷直<lb/>
白髪添雙鬂空宫又一年音書鴻不到夢寐兔空懸地<lb/>
逺星辰側天髙雨露偏聖朝知有感雲海漫相連<lb/>
　　　嵗日先把屠蘇酒戲酬唐仁烈<lb/>
自知年紀偏應少先把屠蘇不讓春儻更數年逢此日<lb/>
還應惆悵羨他人<lb/>
<pb n="KR4h0035_WYG_001-18a"/>
　　　元日觀仗<hi>二首</hi>　　　　　　薛　逢<lb/>
千門曙色鎻寒梅午夜疎鐘曉箭催寳馬占隄朝闕去<lb/>
香車争路進名來天臨玉几班初合日照金雞仗欲迴<lb/>
更傍紫微瞻北斗上林佳氣滿樓臺<lb/>
紫掖晴來宫殿高萬方瞻拜赤霜袍關中王氣浮雙闕<lb/>
海外歡聲抃九鼇晨箭莫催青𤨏漏夀宫方獻碧花桃<lb/>
香烟不動龍顔悦初日輝輝上綵旄<lb/>
　　　元日田家<lb/>
<pb n="KR4h0035_WYG_001-18b"/>
南村晴雪北村梅樹裏茅簷曉盡開蠻榼出門兒婦去<lb/>
烏龍迎路女郎來相逢但祝新正夀對酒那愁莫景催<lb/>
長笑士林因宦别一官輕是十年迴<lb/>
　　　元日觀仗<lb/>
曈曈初日照樓臺漠漠祥烟雉扇開星駐冕旒三殿曉<lb/>
露飜珠翠六宫來山呼聖夀烟霞動風轉金章鳥獸迴<lb/>
欲識普恩無逺近萬方歡忭一聲雷<lb/>
　　　元日女道士受籙　　　　　賈　島<lb/>
<pb n="KR4h0035_WYG_001-19a"/>
元日天新夜齋身稱浄衣數星連斗出萬里斷雲飛霜<lb/>
下磬聲在月髙壇影㣲立聽師語了右肘繫符歸<lb/>
　　　嵗日朝㑹口號　　　　　　杜　牧<lb/>
星河猶在整朝衣逺望天門再拜歸笑向春風初五十<lb/>
敢言知命且知非<lb/>
　　　元日仗<hi>開元雜曲中題</hi>　　　　　　張　祐<lb/>
文武千官嵗仗兵萬方同軌奏昇平上皇一御含元殿<lb/>
丹鳳門開白日明<lb/>
<pb n="KR4h0035_WYG_001-19b"/>
　　　元日　　　　　　　　　　許　渾<lb/>
髙掲雞竿闢帝閽祥雲㣲暖瑞烟屯千官共削姦臣跡<lb/>
萬國初銜聖主恩宫殿雪花齊紫閣闗河春色到青門<lb/>
華夷一軌人方泰莫學論兵誤主恩<lb/>
　　　朝元引<hi>四闋</hi>　　　　　　　陳　陶<lb/>
帝燭熒煌下九天蓬萊宫曉玉鑪烟未央鸞鳳隨金母<lb/>
來賀薰風一萬年<lb/>
玉殿雲開露冕旒上方珠翠壓鼇頭天雞唱罷南山曙<lb/>
<pb n="KR4h0035_WYG_001-20a"/>
春色先歸十二樓<lb/>
萬宇靈祥擁帝居東華元老薦屠蘇龍池遙望非烟拜<lb/>
五色曈曨在玉壺<lb/>
寳祚河宫一向清龜魚天篆益分明近臣誰獻登封草<lb/>
五嶽齊呼萬嵗聲<lb/>
　　　元日　　　　　　　　　　温庭筠<lb/>
神耀破氛昏新陽入晏温緒風調玉吹瑞日應銅渾威<lb/>
鳳蹌瑤簴升龍䕶辟門雨暘春令煦裘冕晬容尊<lb/>
<pb n="KR4h0035_WYG_001-20b"/>
　　　元日作　　　　　　　　　李　郢<lb/>
鏘鏘華駟客門館賀新正野雪新山霽㣲風竹樹清蕪<lb/>
庭春意曉殘枿燼烟生忽憶王孫草前年在帝京<lb/>
　　　元日即事　　　　　　　　喻　鳬<lb/>
斂板賀交親稱觴詎有巡年光悲擲舊景色喜呈新水<lb/>
栁烟中重山梅雪後真不知將白髪何以度青春<lb/>
　　　嵗仗　　　　　　　　　　羅　鄴<lb/>
玉帛朝元萬國來雞人唱曉五門開春排北極迎仙馭<lb/>
<pb n="KR4h0035_WYG_001-21a"/>
日捧南山入夀杯歌舜薰風鏗劔佩祝堯佳氣靄樓臺<lb/>
可憐四海車書共重見蕭曹佐漢材<lb/>
　　　元日觀朝　　　　　　　　厲　𤣥<lb/>
玉座臨新嵗朝盈萬國人火連雙闕曉仗列五門春瑞<lb/>
雪銷鴛瓦祥光在日輪天顔不敢視稱慶拜空頻<lb/>
　　　元日　　　　　　　　　　方　干<lb/>
晨雞兩遍報更闌刁斗無聲曉漏乾早日照山調正氣<lb/>
春風入樹舞餘寒軒車欲識人間盛獻賀須來帝里看<lb/>
<pb n="KR4h0035_WYG_001-21b"/>
纔酌屠蘇定年齒座中皆笑鬢毛殘<lb/>
　　　丙午嵗旦　　　　　　　　司空圗<lb/>
雞報已判春中年抱疾身曉催庭火暗風帶寺幡新多<lb/>
慮無成事空休是吉人梅花浮夀酒莫笑又移巡<lb/>
　　　丁巳元日<lb/>
稟朔華夷㑹開春氣象生日隨行闕近嶽為夀觴晴作<lb/>
睿由稽古昭仁事措刑上𤣥勞眷祐髙廟保忠貞星變<lb/>
當移幸人心喜奉迎傳呼清御道雪涕識臣誠鼎飪和<lb/>
<pb n="KR4h0035_WYG_001-22a"/>
方濟台階潤欲平扶天資協力併日召延英金躍洪鑪<lb/>
動雷驅衆蟄驚關中留王氣席上縱竒兵累降捜賢詔<lb/>
兼持進善旌短轅收驥歩直路發鵬程自乏匡時略非<lb/>
沽矯俗名鶴籠何足獻蝸舍别無營羸帶漳濱病吟衰<lb/>
越客聲移居荒藥圃耗志在棋枰醉㤀身空老書憐眼<lb/>
尚明偶能甘蹇分豈是薄浮榮慮戒防微淺懸知近利<lb/>
輕獻陵三百里寤寐禱時清<lb/>
　　　觀新嵗朝賀　　　　　　　盧延讓<lb/>
<pb n="KR4h0035_WYG_001-22b"/>
龍墀初立仗鵷鷺列班行元日臙脂色朝天華燭香表<lb/>
章堆玉案繒帛滿牙牀三百年如此無因及我唐<lb/>
　　　元日言懐因以自勵詒諸同志<lb/>
　　　　　　　　　　　　　　　吳　筠<lb/>
馳光無時憇加我五十年知非慕伯玉讀易宗文宣經<lb/>
世匪吾事庶㡬唯道全誰言帝鄉逺自古多真仙餘滓<lb/>
永可滌秉心方杳然孰能無相與滅跡俱㤀筌安用感<lb/>
時變當期昇九天<lb/>
<pb n="KR4h0035_WYG_001-23a"/>
　　　嵗日寄京師諸李端武等　　韋應物<lb/>
獻嵗抱深惻僑居念歸縁常患親愛離始覺世務牽少<lb/>
事河陽府晚守淮南壖平生㡬㑹散已及蹉跎年昨日<lb/>
罷符竹家貧遂留連部曲多已去車馬不復全閒將酒<lb/>
為偶黙以道自詮聽松南岩寺見月西㵎泉為政無異<lb/>
術當責豈望遷終裹來時装歸鑿杜陵田<lb/>
　　　元日寄諸弟兼呈崔都水<lb/>
一從守兹郡兩鬂生素髪新正加我年故嵗去超怱淮<lb/>
<pb n="KR4h0035_WYG_001-23b"/>
濵益時候了似仲秋月川谷風景温城池草木發髙齋<lb/>
屬多暇惆悵臨芳物日月昧還期念君何時歇<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻一<lb/>
</p>
<p>
</p>
  </div>
</body>
</text>
</TEI>
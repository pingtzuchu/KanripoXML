<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻四十五</head>
    <p>
<pb n="KR4h0035_WYG_045-1a"/>
欽定四庫全書<lb/>
　嵗時雜詠巻四十五　　　宋　蒲積中　編<lb/>
　　七月<lb/>
　　　七月一日作　　　　　　　白居易<lb/>
七月一日天秋生履道里閒居見清景髙興從此始林<lb/>
間暑雨歇池上凉風起橋竹碧鮮鮮岸沙青靃靃蒼然<lb/>
古盤石清淺平流水何言中門前便是深山裏雙僮侍<lb/>
坐卧一杖扶行止飢聞麻粥香渴覺雲湯美<hi>胡麻粥雲母湯</hi>平<lb/>
<pb n="KR4h0035_WYG_045-1b"/>
生所好物今日多在此此外更何悲市朝心已矣<lb/>
　　　酬樂天七月一日夜即事見寄<lb/>
　　　　　　　　　　　　　　　劉禹錫<lb/>
庭樹風韵清天河雲彩輕故苑多露草隔城聞鶴鳴揺<lb/>
落從此始别離含逺情聞君當是夕倚瑟吟商聲外物<lb/>
豈不足中懐向誰傾秋来念歸去同聽嵩陽笙<lb/>
　　　七月一日曉入太行山　　　李　賀<lb/>
一夕逺山秋香露溘䝉淥新橋倚雲阪候䖝嘶露撲洛<lb/>
<pb n="KR4h0035_WYG_045-2a"/>
南今已逺越衾誰為熟石氣何凄凄老莎如短鏃<lb/>
　　　七月三日亭午已後覺熱退晚加小凉穏睡有<lb/>
　　　詩因論壯年樂事戱呈二十一曹長<lb/>
　　　　　　　　　　　　　　　杜　甫<lb/>
今兹商用事餘熱亦已末衰年雖炎方生意從此活亭<lb/>
午减汗流北隣奈人聒晚年爽鳥匼筋力蘇摧折閉目<lb/>
踰十旬大江不止渇退藏恨雨師健步聞旱魃園蔬抱<lb/>
金玉無以供採掇宻雲雖聚散徂暑終衰歇前聖慎㷊<lb/>
<pb n="KR4h0035_WYG_045-2b"/>
巫武王親救暍隂陽相主客時序逓回斡洒落惟清秋<lb/>
昏霾一空濶蕭蕭紫塞鴈南向欲行列欻思紅顔日霜<lb/>
露凍堦闥胡馬挾雕弓鳴弦不虗發長鈚逐狡兎突羽<lb/>
當滿月惆悵白頭吟蕭條逰俠窟臨軒望山閣縹緲安<lb/>
可越髙人鍊丹砂未念將朽骨少壯跡頗踈歡樂曽倐<lb/>
忽杖藜風塵際老醜難剪拂吾子得神仙本是池中物<lb/>
賤夫美一睡煩促嬰詞筆<lb/>
　　　七月念八與王鄭二君聽雨後夢作<lb/>
<pb n="KR4h0035_WYG_045-3a"/>
　　　　　　　　　　　　　　　李商隠<lb/>
初夣龍宫寳熖燃瑞霞明麗滿晴天旋成醉倚蓬萊樹<lb/>
有個仙人拍我肩少頃逺聞吹細管聞聲不見隔飛烟<lb/>
逡廵又過瀟湘雨雨打湘靈五十絃瞥見馮夷殊悵望<lb/>
鮫綃休賣海為田亦逢毛女無憀極龍伯擎将華岳蓮<lb/>
恍惚無倪明又暗低迷不已斷還連覺來正是平階雨<lb/>
獨背寒燈枕手眠<lb/>
　　　七月二十九日崇讓宅讌作<lb/>
<pb n="KR4h0035_WYG_045-3b"/>
露如微霰下前池月過迴塘萬竹悲浮世本來多聚散<lb/>
紅蕖何事亦離披悠揚歸夢惟燈見濩落生涯獨酒知<lb/>
豈到白頭長祇爾嵩陽松雪有心期<lb/>
　　　雜詩<lb/>
大火流坤維白日馳西陸浮暘映翠林廻颷扇綠竹飛<lb/>
雨洒朝蘭輕露栖叢菊龍蟄暄氣凝天高萬物肅弱條<lb/>
不重結芳蕤豈再馥人生瀛海内忽如烏過目川上之<lb/>
歎逝前修以自朂<lb/>
<pb n="KR4h0035_WYG_045-4a"/>
　　　憶長安十二詠　　　　　　陳允初<lb/>
憶長安七月時槐花散㸃罘罳七夕針樓競出中元香<lb/>
供初移繡轂金鞍無限逰人處處歸遲<lb/>
　　　狀江南十二月毎句須一物形狀<lb/>
　　　　　　　　　　　　　　　鄭　㮣<lb/>
江南孟秋天稻花如白氊素腕慙新藕殘粧妬晚蓮<lb/>
　　　七月流火　　　　　　　　敬　括<lb/>
前庭一葉下言念忽悲秋變節金初至分寒火正流氣<lb/>
<pb n="KR4h0035_WYG_045-4b"/>
含良夜早光拂夏雲收助月㣲明散沿河麗景浮禮標<lb/>
時令美詩興國風幽自此觀邪正深知王業休<lb/>
　　　河南府試七月樂詞　　　　李　賀<lb/>
星依雲渚冷露滴盤中圓花好生木末衰蕙愁空園夜<lb/>
天如玉砌池葉極青錢僅厭舞衫薄稍知花簟寒曉風<lb/>
何拂拂北斗光闌干<lb/>
　　　十二月閨情七月詩　　　　袁　暉<lb/>
七月坐凉宵金波滿麗譙容華芳意改枕席怨情饒錦<lb/>
<pb n="KR4h0035_WYG_045-5a"/>
字沾愁淚羅裙緩細腰不知銀漢女嵗嵗鵲成橋<lb/>
　　七月<lb/>
　　　七月一日出城舟中苦熱　　蘇　軾<lb/>
凉飈呼不來流汗方被體稀星乍明滅暗水光瀰瀰香<lb/>
風過蓮芡驚枕裂魴鯉欠伸宿酒餘起坐濯清泚火雲<lb/>
勢方壯未受月露洗身微欲安適坐待東方啟<lb/>
　　　七月五日<hi>二首</hi>
避謗詩尋醫畏病酒入務蕭條北窻下長日誰與度今<lb/>
<pb n="KR4h0035_WYG_045-5b"/>
年苦炎熱草木困薫煮况我早衰人幽居氣如縷秋來<lb/>
有佳興秫稲已含露還復此微吟往和糟床注<lb/>
何處覔新秋蕭然北臺上秋來未云幾風日已清亮雲<lb/>
間聳孤翠林表浮逺漲新棗漸堪剥晚𤓰猶可餉西風<lb/>
送落日萬竅含凄悵念當急行樂白髮不汝放<lb/>
　　　七月六日<hi>二首</hi>　　　　　　張　耒<lb/>
雨洗秋城碧玉天暮雲吹盡月娟娟寂寥誰是清宵伴<lb/>
只有姮娥最可憐<lb/>
<pb n="KR4h0035_WYG_045-6a"/>
山川揺落鴈南飛想見横汾鼓吹時得意劉郎猶嘆老<lb/>
蕭條宋玉故應悲<lb/>
　　　七月十日雨餘炎暑頓解有感成篇<lb/>
空山風雨夕微雨凄房櫳徂年兆揺落感歎白髮翁謫<lb/>
居困炊玉無田願年豐欲持一盃酒傍舎慶老農烈日<lb/>
辭紈扇高林墜晚風青燈夜齋静不睡獨聞蛩<lb/>
　　　七月念一日夜聞韓玉汝宿城北馬鋪<lb/>
　　　　　　　　　　　　　　　梅堯臣<lb/>
<pb n="KR4h0035_WYG_045-6b"/>
暗樹秋風擺葉鳴桃枝竹簟冷逾清孤燈淡淡短亭客<lb/>
半夜蕭蕭聞雨聲<lb/>
　　　七月二十六日題南禪院壁<hi>二首</hi>
乞食高僧午未歸秋庭葉落日輝輝蕭條古殿松隂下<lb/>
簷鐸風中乳鴿飛<lb/>
秋林葉落已斑斑秋日當庭尚掩闗掃榻晝眠聽鳥語<lb/>
可憐身在此時間<lb/>
　　　又三絶<lb/>
<pb n="KR4h0035_WYG_045-7a"/>
樓殿沉沉鏁夜烟秋燈一㸃佛龕前梧桐葉上三更雨<lb/>
只有幽人獨未眠<lb/>
白髮荆州歎滯滛溪邊重擣洛陽砧遣愁莫上髙樓望<lb/>
惟有秋雲盡日陰<lb/>
零落東城官樹秋行人一去路悠悠祗應樓下邯郸道<lb/>
亦有佳人對此愁<lb/>
　　　七月二十七日　　　　　　宋　祁<lb/>
客鴈歸何處寒螀鳴不休兼之清夜永副以長年愁家<lb/>
<pb n="KR4h0035_WYG_045-7b"/>
令有移帯中郎餘白頭<lb/>
　　　七月二十八日<lb/>
秋物向揺落客心真悄然高風已凉夜澹月始晴天拂<lb/>
幌单練怯凝塵故扇捐露華休早滴羇鵠不曽眠<lb/>
　　八月<lb/>
　　　八月三日夜作　　　　　　白居易<lb/>
露白月微明天凉景物清草頭珠顆冷樓角玉鈎生氣<lb/>
爽衣裳健風微砧杵鳴夜衾香有思秋簟冷無情夢短<lb/>
<pb n="KR4h0035_WYG_045-8a"/>
眠頻覺宵長起暫行燭凝臨曉影䖝暗欲寒聲槿老花<lb/>
先盡蓮凋子始成四時無了日何用歎衰榮<lb/>
　　　八月二十九日宿懐　　　　趙　嘏<lb/>
秋天晴日菊還香獨坐書齋思已長無奈風光易流轉<lb/>
强須傾酒一杯觴<lb/>
　　　八月奉教作　　　　　　　李　嶠<lb/>
黄葉秋風起蒼葭曉露團鶴鳴初警候鴈上欲凌寒月<lb/>
鏡如開匣雲纓似綴冠清樽對旻序髙宴有餘歡<lb/>
<pb n="KR4h0035_WYG_045-8b"/>
　　　憶長安十二詠　　　　　　呂　渭<lb/>
憶長安八月時闕下天髙舊儀衣冠共頒金鏡犀象對<lb/>
舞丹墀更愛終南㶚上可憐秋草碧滋<lb/>
　　　狀江南十二月毎句須一物形狀<lb/>
　　　　　　　　　　　　　　　沈仲昌<lb/>
江南仲秋天鱏鼻大如船雷似樟亭浪苔為界石錢<lb/>
　　　仲秋夜郡内西亭　　　　　張　登<lb/>
天髙月滿影悠悠一夜炎荒併覺秋氣與露清凝衆草<lb/>
<pb n="KR4h0035_WYG_045-9a"/>
色如霜白怯輕裘高臨華宇還知隙静映長江不共流<lb/>
正值西傾河漢曙遺風猶想武昌樓<lb/>
　　　河南府試八月樂詞　　　　李　賀<lb/>
孀妾怨長夜獨客夢歸家傍簷䖝緝絲向壁燈垂花簷<lb/>
外月光吐簾中樹影斜悠悠飛露姿㸃綴池中華<lb/>
　　　八月上峽　　　　　　　　李　頻<lb/>
萬里巴江水秋來滿峽流亂山無陸路行客在孤舟洶<lb/>
洶灘聲急𡨕冥樹色愁免為三不弔已白一生頭<lb/>
<pb n="KR4h0035_WYG_045-9b"/>
　　八月<lb/>
　　　八月一日凉如十月　　　　張　耒<lb/>
已過三伏暑初歸風景誰知遽慘悽短日旅愁消美酒<lb/>
五更鄉夢託晨鷄江天水冷魚龍蟄野澤風多鴻鴈稀<lb/>
塵篋故裘猶得在御冬偶免嘆無衣<lb/>
　　　八月一日<lb/>
髙田種小麥終久不成穗男兒在他鄉那得不憔悴<lb/>
　　　八月三日詠原甫庭前林檎花<lb/>
<pb n="KR4h0035_WYG_045-10a"/>
　　　　　　　　　　　　　　　梅堯臣<lb/>
秋蠧無完葉踈叢有瘁莖偶來庭樹下重看露葩榮衆<lb/>
自守常理獨開偏見情從今數霜月結子尚能成<lb/>
　　　八月五日夜省直　　　　　司馬光<lb/>
大火已西落温風猶襲人留連惜紈扇散誕脫紗巾蟾<lb/>
影夜色淺蛩聲秋意新圗書足自適何物更闗身<lb/>
　　　八月七日夜省直喜雨<lb/>
悵望中秋月於今已上弦明生圭様小影露桂華偏幽<lb/>
<pb n="KR4h0035_WYG_045-10b"/>
思邈難志浮雲去不還何當出陰翳清徹照中天<lb/>
　　　八月十日清溪對月<lb/>
客路三湘逺天風八月清雲間雖掩映水底已分明且<lb/>
對當年影休吟萬古情喜君方向滿照我數江城<lb/>
　　　八月十日夜看月有懐崔度賢良<lb/>
　　　　　　　　　　　　　　　蘇　軾<lb/>
宛丘先生自不飽更笑老崔窮百巧一更相過三更歸<lb/>
古栢陰中看參昴去年舉君苜蓿盤夜傾閩酒赤如丹<lb/>
<pb n="KR4h0035_WYG_045-11a"/>
今年還㸔去年月露冷遙知范叔寒典衣自種一頃豆<lb/>
那知積雨生科斗歸來四壁草虫鳴不如王江長飲酒<lb/>
　　　八月十三日晨興<hi>三首</hi>
老人秋少睡禪誦毎晨興鄰碓舂殘月牀蛩語暗燈髙<lb/>
林鳥聲起幽草露華凝筇杖兼禅榻生涯一老僧<lb/>
端居嵗已晏杖屨益蕭然雲露牕前日秋明樹外天大<lb/>
江寒欲落諸嶺晚逾鮮白首無聊劇昏昏只醉眠<lb/>
江上秋陰合柯山曉雨来貂裘欲辭箧紈扇已生埃落<lb/>
<pb n="KR4h0035_WYG_045-11b"/>
葉濕相藉晚花寒未開殷勤探黄菊九日泛清盃<lb/>
　　　八月十七日夜省直紀事呈同舎<lb/>
　　　　　　　　　　　　　　　司馬光<lb/>
窮秋直省舎大雨吁可畏九河翻層空入夜愈恣雎署<lb/>
床東壁根時有塗塈墜䬃䬃勢将摧怵惕不成寐中宵<lb/>
抱衾立呼燭久方至徙之近西偏惆悵不能備飛蚊胡<lb/>
不仁忍此加啄噬避煩只深藏悒悒靣䝉被須㬰漏轉<lb/>
劇枕褥亦沾漬雖欲起何之室中無燥地展轉遂達旦<lb/>
<pb n="KR4h0035_WYG_045-12a"/>
耿耿負憂悸因思閭井民糊口仰執伎束手已連旬妻<lb/>
児日憔悴嚢錢無盎米薪水同時匱敗衣不足凖博手<lb/>
坐相視予今幸已多敢不自知愧無謀忝肉食念爾但<lb/>
増欷<lb/>
　　九月<lb/>
　　　九月一日過孟十二倉曺十四主簿兄弟<lb/>
　　　　　　　　　　　　　　　杜　甫<lb/>
藜杖侵寒露蓬門啟曙烟力稀經樹歇老困撥書眠秋<lb/>
<pb n="KR4h0035_WYG_045-12b"/>
覺追隨盡來因孝友偏清談見滋味爾輩可忘年<lb/>
　　　奉酬宣上人九月十五日夜東亭望月見贈因<lb/>
　　　懐紫閣舊逰　　　　　　　鄭　絪<lb/>
中年偶逐鵷鴻侶弱嵗多從麋鹿羣紫閣道流今不見<lb/>
紅樓禅客早曽聞松齋月朗雲初散苔砌霜繁夜欲分<lb/>
一覽綵牋佳句滿何人更詠惠休文<lb/>
　　　九月十五日夜宿鄭尚書相公東亭望月寄杜<lb/>
　　　　給事　　　　　　　　　廣　宣<lb/>
<pb n="KR4h0035_WYG_045-13a"/>
霜天晴夜宿東齋松竹交陰惬素懐迥出風塵心得地<lb/>
可憐三五月當階清光滿院恩情見寒色臨門笑語諧<lb/>
雲漢路馳從道合往来人事不相乖<lb/>
　　　九月十八日賜百寮追賞因書所懐<lb/>
　　　　　　　　　　　　　　　徳　宗<lb/>
雨霽霜氣肅天髙雲日明繁林已墜葉寒菊仍舒榮懿<lb/>
此秋節時更延追賞情池臺列廣宴絲竹傳新聲至樂<lb/>
非外奨浹歡同中誠庶敦朝野意永使風化清<lb/>
<pb n="KR4h0035_WYG_045-13b"/>
　　　大厯二年九月三十日　　　杜　甫<lb/>
為客無時了悲秋向夕終瘴餘䕫子國霜薄楚王宫草<lb/>
敵虗嵐翠花禁冷葉紅年年小揺落不與故園同<lb/>
　　　九月奉教作　　　　　　　李　嶠<lb/>
曲池朝下鴈幽砌夕吟蛩葉逕蘭芳盡花潭菊氣濃寒<lb/>
催四序律霜度九秋鐘還當明月夜飛葢逺相從<lb/>
　　　憶長安十二詠　　　　　　范　燈<lb/>
憶長安九月時登髙遙望昆池上苑初開露菊芳林正<lb/>
<pb n="KR4h0035_WYG_045-14a"/>
獻霜梨更想千門萬户明月砧杵參差<lb/>
　　　狀江南十二月毎句須一物形狀<lb/>
　　　　　　　　　　　　　　　劉　蕃<lb/>
江南季秋天栗果大如拳楓葉紅霞舉蘆花白浪川<lb/>
　　　賦得九月盡　　　　　　　元　稹<lb/>
霜降三旬後蓂餘一葉秋𤣥陰迎落日凉魄盡殘鈎半<lb/>
夜灰移琯明朝帝御裘潘安過今夕休詠賦中愁<lb/>
　　　河南府試九月樂詞　　　　李　賀<lb/>
<pb n="KR4h0035_WYG_045-14b"/>
離宫散螢天似水竹黄池冷芙蓉死月綴金鋪光脉脉<lb/>
凉苑虗庭空澹白露花飛飛風草草翠錦斕斑滿層道<lb/>
鷄人唱罷曉曨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鴉啼金井下踈桐<lb/>
　　九月<lb/>
　　　九月一日<hi>去嵗南陽與謝公別今謝公已歿</hi>　梅堯臣<lb/>
授衣念徂節闔棺傷故人故人昔送我把酒湍水濱只<lb/>
道後期易豈知無㑹因死生意不及欲語鼻先辛既乏<lb/>
羡門術安得如松筠寒暑更數十病亦同埃塵<lb/>
<pb n="KR4h0035_WYG_045-15a"/>
　　　九月五月得姑蘇謝學士寄木蘭堂官醖<lb/>
公田五十畆種秫秋未成杯中無濁酒案上唯丹經忽<lb/>
有洞庭客美傳烏與程言盛木蘭露醸作甕間清木蘭<lb/>
香未歇玉盎貯華英正值菊初坼便來花下傾一飲為<lb/>
君醉誰能解吾酲吾酲且不解百日毛骨輕<lb/>
　　　九月十四日東府雨中作示子由<lb/>
　　　　　　　　　　　　　　　蘇　軾<lb/>
庭下梧桐樹三年三見汝前年適汝陰見汝鳴秋雨去<lb/>
<pb n="KR4h0035_WYG_045-15b"/>
年秋雨時我自廣陵歸今年中山去白首歸無期客去<lb/>
莫嘆息主人亦是客對牀定悠悠夜雨空蕭瑟起折梧<lb/>
桐枝贈我西北行歸来强健否莫忘此時情<lb/>
　　　九月二十日微雪懐子由<hi>二首</hi>
岐陽九月天微雪已作蕭條嵗暮心短日送寒砧杵急<lb/>
冷官無事屋廬深愁腸別後能消酒白髮秋来已上簪<lb/>
近買貂裘堪出塞忽思乘傳問西琛<lb/>
江上同舟詩滿箧鄭西分馬涕垂膺未成報國慚書劍<lb/>
<pb n="KR4h0035_WYG_045-16a"/>
豈不懐歸畏友朋官舎度秋驚嵗晚寺樓觀雪與誰登<lb/>
遥知讀易東窻下車馬敲門定不譍<lb/>
　　　次韻子瞻九月二十日微雪見寄<hi>二首</hi>
　　　　　　　　　　　　　　　蘓　轍<lb/>
秋氣蕭騷仍見雪客愁繚繞動縈心幽吟百户牕聲細<lb/>
歸夢函闗馬迹深踈樹飛花輕簌簌衰荷留柄亂簪簪<lb/>
遙聞詩酒皆争勝杜客何人近納琛<lb/>
平時出處常聮袂文翰叨陪舊服膺自信老兄憐弱弟<lb/>
<pb n="KR4h0035_WYG_045-16b"/>
豈闗天下少良朋何時杯酒看浮白清夜霜柑飣滿登<lb/>
離思隔年詩不盡秦梁雖逺速須譍<lb/>
　　　九月二十四日雪　　　　　梅堯臣<lb/>
秋露未為霜秋空已飛雪著樹憎葉危壓叢憂菊折平<lb/>
明開户㸔斗覺頽簷潔天時莫倉猝誰預衣裘設<lb/>
　　　九月二十四日大風<lb/>
秋飈無踪跡空中聲奔馳枯桑固已騐老病仍先知驚<lb/>
沙入破隙危葉堕綠枝幽懐聒不寐山岳将恐移<lb/>
<pb n="KR4h0035_WYG_045-17a"/>
　　　九月二十七日見梅花<lb/>
江南風土暖九月見梅花逺客思邊草孤根暗磧沙何<lb/>
曽逢寄驛空自聽吹笳今日樽前勝其如秋鬂華<lb/>
　　　九月二十八日牡丹<lb/>
香包已向青春發又見秋深特地開應笑菊殘無意思<lb/>
不能邀賦洛陽才<lb/>
　　　九月晦日謁韓子華遂留邀江隣幾同飲是夕<lb/>
　　　值其内宿不終席明日有詩予次其韻<lb/>
<pb n="KR4h0035_WYG_045-17b"/>
乘興驅車偶一来旋呼江老舊逰陪驚風送雨寒初動<lb/>
舉酒浮蛆潑不開騏驥鞲時聞内宿琵琶彈急怨虗催<lb/>
接䍦帯去今傳様自此逢歡未便回<lb/>
　　　九月末大風一夕遂寒安置火爐有感<hi>二首</hi>
　　　　　　　　　　　　　　　張　耒<lb/>
謫官兩向黄州火不知明年何處冬須信炎凉相代至<lb/>
亦知榮辱到頭空怨咨莫起天公念燕坐何妨佛理通<lb/>
更有墻邊一樽酒能於愁靣放春紅<hi>余以已丑年春至黄今見二冬矣</hi>
<pb n="KR4h0035_WYG_045-18a"/>
風聲一夜下林端遽作霜天十月寒三伏炎蒸不可過<lb/>
北風凛冽亦何難人情伺待常宜緩天令推移古不刋<lb/>
幸有布裘氊履在雪深髙卧更安閒<lb/>
　　　九月末風雨初寒<hi>二首</hi>
栗冽已戒候陰淡達朝昏出門無所詣幽齋誰與言塵<lb/>
埃羣書積興至時一翻呼児具棗栗時亦頼芳樽老肌<lb/>
畏寒苦幸此手足温忩間有舊筆得句時復援<lb/>
愛此庭下菊蕭蕭何及時郊原一秋暵麥種待榮滋今<lb/>
<pb n="KR4h0035_WYG_045-18b"/>
年真有秋禾菽實纍纍老農笑謂子不復憫汝飢桑榆<lb/>
可析薪秋風可夜吹晴明理罝繳雉兎日已肥<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歲時雜詠巻三十六</head>
    <p>
<pb n="KR4h0035_WYG_036-1a"/>
欽定四庫全書<lb/>
　歲時雜詠巻三十六　　　宋　蒲積中　編<lb/>
　　重陽<lb/>
　　　九日次定國韻　　　　　　蘇　軾<lb/>
朝菌無晦朔蟪蛄疑春秋南柯已一世我眠未轉頭仙<lb/>
人視吾曹何異蜂螘稠不知蠻觸氏自有兩國憂我觀<lb/>
去來今未始一念留奔馳竟何得而起無窮羞王郎誤<lb/>
涉世屢獻乆不酬黄金散行樂清詩出窮愁俛仰四十<lb/>
<pb n="KR4h0035_WYG_036-1b"/>
年始知此生浮軒裳陳道路徃徃兒童收封侯起大第<lb/>
或是君家騶似聞負販人中有第一流炯然徑寸珠藏<lb/>
此百結裘意行無車馬倐忽略九州邂逅獨見之天與<lb/>
非人謀笑我方醉夢衣冠戯沐猴力盡病騏驥技窮老<lb/>
伶優北山有靈根寸田自可耰㑹當無何鄉同作逍遙<lb/>
逰歸來城郭是空有纍纍丘<lb/>
　　　九日黄樓作<lb/>
去年重陽不可說南城夜半千漚發水穿城下作雷鳴<lb/>
<pb n="KR4h0035_WYG_036-2a"/>
泥滿城頭飛雨滑黄花白酒無人問日暮歸來洗靴韈<lb/>
豈知還復有今年把盞對花容一呷莫嫌酒薄紅粉陋<lb/>
終勝泥中千柄挿黄樓新成壁未乾青荷已落霜初殺<lb/>
朝來白露如細雨南山不見千尋刹樓前便作海茫茫<lb/>
樓下空聞櫓鴉軋薄寒中人老可畏熱酒澆膓氣先壓<lb/>
烟消日出見漁村遠水鱗鱗山齾齾詩人猛士雜龍虎<lb/>
<hi>坐客三十餘人皆知名之士</hi>楚舞呉歌亂鵞鴨一杯相屬君勿辭此<lb/>
境何殊泛清霅<lb/>
<pb n="KR4h0035_WYG_036-2b"/>
　　　丙子重九<lb/>
窮途不擇友過眼如亂雲餘子誰復數坐閲兩使君共<lb/>
飲去年堂俯看秋水紋此人與此水相追兩沄沄老去<lb/>
各休息造物嗟長勤佳哉此令節不惜與子分何以娯<lb/>
我客逰魚在清濆水師三百指鉄網欲掩羣獲多雖一<lb/>
快買放尢可欣此樂真不朽明年我歸耘<lb/>
　　　九日<lb/>
三年瘴海上越嶠真我家登山作重九蠻菊秋未花惟<lb/>
<pb n="KR4h0035_WYG_036-3a"/>
有黄茅根堆龍生抝窊蜑酒蘖衆毒酸甜如梨查何以<lb/>
侑一樽鄰翁餽鼃虵亦復强取醉歡謠雜悲嗟今年吁<lb/>
惡嵗僵仆如亂麻此㑹我雖健狂風巻朝霞使我如霜<lb/>
月孤光挂天涯西湖不欲徃暮樹號寒鴉<lb/>
　　　九日湖上尋周李二君不見君亦見尋於湖上<lb/>
　　　以詩見寄明日乃次其韻<lb/>
湖上野芙蓉含思愁脉脉娟然如靜女不肯傍阡陌詩<lb/>
人杳未來孀艷冷難宅君行逐鷗鷺出處浩莫測葦間<lb/>
<pb n="KR4h0035_WYG_036-3b"/>
聞挐音雲表已飛屐使我終日尋逢花不忍摘人生如<lb/>
朝露要作百年客喟彼終嵗勞幸兹一日澤願言竟不<lb/>
遂人事多乖隔悟此知有命沈幽傷魂魄<lb/>
　　　和陶淵明九日閒居<hi>并序</hi>
　明日重九雨甚輾轉不能寐起索酒和淵明一篇醉<lb/>
　熟昏然殆不能佳也<lb/>
九日獨何日欣然惬平生四時靡不佳樂此古所名龍<lb/>
山憶孟子栗里懐淵明鮮鮮霜菊艷溜溜糟牀聲閒居<lb/>
<pb n="KR4h0035_WYG_036-4a"/>
知令節樂事滿餘齡登高望雲海醉覺三山傾長歌振<lb/>
清商起舞帶索縈坎軻識天意淹畱見人情但願飽秔<lb/>
稌年年樂秋成<lb/>
　　　和陶淵明己酉嵗九月九日<hi>并序</hi>
　十月初吉菊始開乃與客作重九因次韻淵明己酉<lb/>
　嵗九月九日一首胡廣飲菊潭水而夀然李固傳贊<lb/>
　云其視胡廣趙戒猶糞土也<lb/>
今日我重九誰謂秋冬交黄花與我期草中實後彫香<lb/>
<pb n="KR4h0035_WYG_036-4b"/>
餘白露乾色映青松高悵望南陽野古潭霏慶霄伯始<lb/>
真糞土平生夏畦勞飲此亦何益内熱中自焦持我萬<lb/>
家春一酹五栁陶夕英幸可掇繼此木蘭朝<lb/>
　　　九日尋臻闍梨遂泛小舟至懃師院<hi>二首</hi>
白髮常嫌嵗月侵病眸兼怕酒杯深南屏老宿閒相過<lb/>
東閣郎君懶重尋試碾露芽烹白雪休拈霜蕋嚼黄金<lb/>
扁舟又截平湖去欲訪孤山支遁林<lb/>
湖上清山翠作堆葱葱鬱鬱氣佳哉笙歌樷裏抽身出<lb/>
<pb n="KR4h0035_WYG_036-5a"/>
雲水光中洗眼來白足赤鬚迎我笑拒霜黄菊為誰開<lb/>
明年桑苧煎茶處憶著先公首重回<hi>皎然有重九日與陸羽煎茶詩羽自</hi>
<hi>稱桑苧翁</hi>
　　　王鞏屢約重九見訪既而不至以詩送將官梁<lb/>
　　　交且見寄次韻答之<hi>交頗文雅不類武人家有侍者甚慧麗</hi>
知君月下見傾城破恨懸知酒有兵老守無何惟日飲<lb/>
將軍競病自詩鳴花枝不共秋欹帽筆陣空來夜斫營<lb/>
愛惜微官將底用他年只好冩銘旌<lb/>
<pb n="KR4h0035_WYG_036-5b"/>
　　　九日邀仲屯田為大水所隔以詩見寄次其韻<lb/>
無復龍山對孟嘉西來河伯意雄夸霜風可使吹黄帽<lb/>
<hi>舟人黄帽土勝水也</hi>樽酒那能泛浪花謾遣鯉魚傳尺素却將燕<lb/>
石報瓊華何時得見悲秋老醉裏題詩字半斜<lb/>
　　　明日重九亦以病不赴述古㑹再用前韻<lb/>
月入秋帷病枕凉霜飛夜簟故衾香可憐吹帽狂司馬<lb/>
空對親舂老孟光不作雍容傾坐上翻成骯髒倚門旁<lb/>
人間此㑹論今古細看茱茰感歎長<lb/>
<pb n="KR4h0035_WYG_036-6a"/>
　　　次韻王廷老和張十七九日見寄<lb/>
霜葉投空雀啅籬上樓筋力强扶持對花把酒未甘老<lb/>
膏面染鬚聊自欺無事亦知君好飲多才終恐世相縻<lb/>
請看平日銜杯口㑹有金椎為控頤<lb/>
　　　再次韻<lb/>
千戈萬槊擁笓籬九日清樽豈復持<hi>是日南都勅使按兵</hi>官事無<lb/>
窮何日了菊花有信不吾欺逍遙瓊館真堪羨取次塵<lb/>
纓未可縻迨此暇時須痛飲他年長劔拄君頤<lb/>
<pb n="KR4h0035_WYG_036-6b"/>
　　　次韻蘇伯固主簿重九<lb/>
雲間朱袖拂雲和知是長松挂女蘿髻重不嫌黄菊滿<lb/>
手香新喜緑橙搓墨翻衫袖吾方醉紙落雲烟子患多<lb/>
只有黄雞與白日玲瓏應識使君歌<lb/>
　　　九日袁公濟有詩次其韻<lb/>
古來靜治得清閒我貴真常也一班舉酒東榮挹江海<lb/>
回罇落日見湖山平生傾盖悲歡裏早晚收身簿領間<lb/>
笑指西南是歸路倦飛羽翼乆知還<lb/>
<pb n="KR4h0035_WYG_036-7a"/>
　　　九日次定國韻<lb/>
我醉歌時君罷休已教從事向青州鬢霜饒我三千尺<lb/>
詩律輸君一百籌聞道郎君閉東閣且容老子上南樓<lb/>
相逢不用空歸去明日黄花蝶也愁<lb/>
　　　次韻定國九日詩<lb/>
　東坡在彭門與定國為九日黄樓之㑹今復以是日<lb/>
　相遇於宋凡十五年矣憂樂出處有不可勝言者而<lb/>
　定國學道有得百念灰冷而顔益壯顧予衰病心形<lb/>
<pb n="KR4h0035_WYG_036-7b"/>
　俱瘁感之作詩<lb/>
菊盞茱囊自古傳長房寧復是臞仙應従漢武横汾日<lb/>
數到劉公戲馬年對玉山人今老矣見恒河性故依然<lb/>
王郎九日詩千首今賦黄樓第二篇<lb/>
　　　八日就湖上㑹飲呈晏相公<lb/>
明當是重九黄菊還開不先將掇其英秋逕未能有頹<lb/>
齡無以駐但不負此酒紅頰誰使歌公憐牛馬走<lb/>
　　　九日次夀州<lb/>
<pb n="KR4h0035_WYG_036-8a"/>
昔人把菊望青榼今我持酒無黄花自催屋裏紅鱗膾<lb/>
不彈牆頭白項鴉夀春城高枕淮水緑蒲疎疎暮帆起<lb/>
登臨不學孟參軍帽墜山風費嘲紙<lb/>
　　　依韻和楊直講九日有感<lb/>
也持黄菊蘂時望白衣人苜蓿從來厭茱萸却乍親䕶<lb/>
霜雲不散吹帽客何貧莫要悲搖落秋花更勝春<lb/>
　　　次韻李晉裕教授九日見贈　張　耒<lb/>
滿酌聊酬菊蘂黄登高仍在泰山陽笑談嘉節賓朋集<lb/>
<pb n="KR4h0035_WYG_036-8b"/>
樽酒清驩興味長倦客得閒惟欲飲老人雖醉不成狂<lb/>
先生莫歎虀鹽乆行見高才穎出囊<lb/>
　　　九日懷道孚<lb/>
吾甥頗似魏家舒新罷推囚却著書顧我獨傾陶令酒<lb/>
思君同膾季鷹鱸蒼茫雲物秋將晚寂寞山城誰與娯<lb/>
儵忽風光行老矣躊躇不去獨何歟<lb/>
　　　和彦昭九日西湖㑹飲<lb/>
故人憐寂寞九日共登臨天地客行遠山河秋已深狂<lb/>
<pb n="KR4h0035_WYG_036-9a"/>
來能醉舞興罷獨悲吟莫怪凄涼甚多憂損壯心<lb/>
　　　九月十日園菊爛開書絶句<lb/>
蕭條秋圃風飛葉却有黄花照眼明已過重陽慵采擷<lb/>
自嫌亦作世人情<lb/>
　　　九月九日夜雨留智叔　　　陳師道<lb/>
騎臺九日登臨處只有歸人醉扶路千年二謝孰可代<lb/>
我每苦留君只去花粗且為前人惜曲誤不解丞卿怒<lb/>
只消著帽受西風不待風流到新句<lb/>
<pb n="KR4h0035_WYG_036-9b"/>
　　　九日與智叔鵰堂宴集夜歸<lb/>
鵰堂従昔有惡客酒盡不去仍復索欲留歌舞盡客意<lb/>
風雨和更作三厄佳辰難得客更難我窮無酒為君歡<lb/>
只欲泥行過白下萬一簾疎見一班<lb/>
　　　九日寄秦觀<lb/>
疾風回雨水明霞沙步樷祠欲莫鵶九日清樽欺白髮<lb/>
十年為客負黄花登高懐逺心如在向老逢人意有加<lb/>
淮海少年天下士獨能無地落烏紗<lb/>
<pb n="KR4h0035_WYG_036-10a"/>
　　　次韻李節推九日登南山<lb/>
平林廣野騎臺荒山寺鳴鐘報夕陽人事自生今日意<lb/>
寒花只作去年香巾欹更覺霜侵鬢語妙何妨石作腸<lb/>
落木無邊江不盡此身此日更須忙<lb/>
　　　九日不出魏衍見過<lb/>
九日登臨迫閉藏老懐無限自凄涼山頭落帽風流絶<lb/>
壁面稱詩語笑香<hi>南山有二謝詩石</hi>衝雨肯來尋此老拂床聊<lb/>
待熟黄粱獨無樽酒為君夀正使秋花未肯黄<hi>是日無菊</hi>
<pb n="KR4h0035_WYG_036-10b"/>
　　　九月九日魏衍見過<lb/>
節裏能相過談閒可解憂致疎君未肯得此我何由語<lb/>
到君房妙詩同客子㳺一經従白首萬里有封侯<lb/>
　　　懐安官舎病起九日作　　　蘇易簡<lb/>
籬菊今年拆最繁繞樷新折上雕盤病知嘉節霜風冷<lb/>
喜對高堂骨肉懽乆廢笑歌慵飲酒只聞兒女勸加餐<lb/>
如何猛下藜床去又逐鴛鴻振羽翰<lb/>
　　　十日菊<lb/>
<pb n="KR4h0035_WYG_036-11a"/>
寂寞東籬下凝烟簇簇芳無人賞幽艷有蝶戀清香不<lb/>
伴茱萸飲空教蟋蟀藏重陽雖已過來歳可能忘<lb/>
　　　重陽述懷<lb/>
屋頭寒雀作飢聲老大都因節物驚九日縦拚經夕飲<lb/>
百年能病㡬畨酲白衣於我似無舊黄菊對人偏有情<lb/>
醉裏高歌開口笑世間名利一毫輕<lb/>
　<lb/>
　<lb/>
<pb n="KR4h0035_WYG_036-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻三十六<lb/>
</p>
<p>
</p>
  </div>
</body>
</text>
</TEI>
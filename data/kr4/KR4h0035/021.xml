<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻二十一</head>
    <p>
<pb n="KR4h0035_WYG_021-1a"/>
欽定四庫全書<lb/>
　嵗時雜詠巻二十一　　　宋　蒲積中　編<lb/>
　　端午<lb/>
　　　端午㳺眞如遲适逺從舍弟在酒局<lb/>
　　　　　　　　　　　　　　　蘇　軾<lb/>
一與子由别卻數七端午身隨綵絲繁心與昌<graphic n="KR2228" url="https://raw.githubusercontent.com/kanripo/KR-Gaiji/master/images/KR2228.png" mimeType="image/png"/>苦今<lb/>
年疋馬來佳節日夜數兒童喜我至典衣具雞黍水餅<lb/>
既懷香飯筒仍愍楚謂言必一醉快作西川語寧知是<lb/>
<pb n="KR4h0035_WYG_021-1b"/>
官身糟麴困薫煮獨携一子出古刹訪禪祖高談付梁<lb/>
羅詩律到阿虎歸來一調笑慰此長齟齬<hi>梁羅遲适小名</hi>
　　　皇帝閤端午貼子<hi>六首</hi>
盛徳初融後潜隂天姤時侍臣占易象明作兩重離<lb/>
採秀擷芳羣爭儲百藥良太醫初荐父庶草騐蕃昌<lb/>
㣲凉生殿閤習習滿皇都試問吾民慍南風為觧無<lb/>
西檻新來玉宇風侍臣茗盌得雍容庭槐似識天顔喜<lb/>
舞破清隂作雨龍<lb/>
<pb n="KR4h0035_WYG_021-2a"/>
講餘交翟轉回廊始覺深宫夏日長楊子江心空百鍊<lb/>
只將無逸鑑興亡<lb/>
一扇清風洒向寒應縁飛白在冰紈坐知四海䝉膏澤<lb/>
沐浴君王徳似蘭<lb/>
　　　太皇太后閤<hi>六首</hi>
漸臺通翠浪暑殿轉清風簾捲東潮散金烏未遽中<lb/>
日永蠶收簇風高麥上場朝來藉田令菰黍獻時芳<lb/>
舞羽諸𦍑伏銷兵萬彚蘇只應黄紙誥便是世靈符<lb/>
<pb n="KR4h0035_WYG_021-2b"/>
令節陳詩嵗嵗新從君何以夀吾君願儲醫國三年艾<lb/>
不作沉湘九辯人<lb/>
忠臣諒節令千嵗孝女孤風滿四方不復巫陽占郢夢<lb/>
空餘仲御扣河章<lb/>
長養恩深動植均只憂貪吏尚殘民外廷已拜梟羮賜<lb/>
應助吾君去不仁<lb/>
　　　皇太后閤<hi>六首</hi>
露簟琴書冷琱盤<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>新深宫猶畏日應念暑耘人<lb/>
<pb n="KR4h0035_WYG_021-3a"/>
萬夀昌蒲酒千金琥珀盃年年行樂處新月掛池臺<lb/>
翠筒初窒棟薌黍復纒菰水殿開冰鑑瓊漿凍玉壺<lb/>
祕殿扶踈夏木深雨餘初有一蟬吟應將嬴女乘鸞扇<lb/>
更助南風長棘心<lb/>
上林珍木暗池臺蜀産吳包萬里來不獨盤中見盧橘<lb/>
時扵粽裏得楊梅<lb/>
閔古遺風萬古情湘沉舊俗到金明翠輿黄繖何時幸<lb/>
畵鷁飛鳬盡日横<lb/>
<pb n="KR4h0035_WYG_021-3b"/>
　　　皇太妃閤五首<lb/>
午景簾櫳靜春風草木酣誰知恭儉徳綵縷出親蠶<lb/>
雨洒方梅夏風高已麥秋應憐百花盡綠葉暗紅榴<lb/>
辟兵已佩靈符小續命仍縈綵縷長不為祈禳得天助<lb/>
要隨風俗樂時康<lb/>
玉盆沉李艷清泉金鴨嘘空裊細烟自有梧楸鄣畏日<lb/>
仍欣姜黍報豐年<lb/>
良辰樂事古難同繡蠒采絲奉兩宫仁孝自應穰百沴<lb/>
<pb n="KR4h0035_WYG_021-4a"/>
艾人桃印本無功<lb/>
　　　夫人閤<hi>四首</hi>
肅肅槐庭午沉沉玉漏稀皇恩樂佳節鬬草得珠璣<lb/>
節物荆吳舊嬉㳺禁掖閒仙風隨畫屨拜賜落人間<lb/>
五綵縈筒秫稻香千門結艾鬂髯張旋開寔典尋風物<lb/>
要反靈辰共祓禳<lb/>
欲曉銅缾下井欄鏗鍠金殿發清寒似聞人世南風熱<lb/>
日上墻東問幾竿<lb/>
<pb n="KR4h0035_WYG_021-4b"/>
　　　皇帝閤<hi>四首</hi>
楚國因讒逐屈原終身無復入君門願因角黍詞遺俗<lb/>
可鑒前王感巧言<lb/>
喜辰共喜沐蘭湯毒沴何須採艾禳但得臯䕫調鼎鼐<lb/>
自然灾祲變休祥<lb/>
香菰黏米著佳名古俗相傳豈足矜天子明堂遵月令<lb/>
含桃初薦黍新登<lb/>
聖主憂勤政治平仁風恵澤被群生自然四海歸文徳<lb/>
<pb n="KR4h0035_WYG_021-5a"/>
何用靈符號避兵<lb/>
　　　郡王閣<hi>五首</hi>
風光細細飄香轉綠葉隂隂覆檻凉雲物鮮明時節麗<lb/>
水精宫殿侍君王<lb/>
蓬萊仙闕綵雲中端午欣逢嵗嵗同皎潔霜紈空詠扇<lb/>
空沉玉宇自生風<lb/>
古今風俗記佳辰樂事深宫日日新巧女金盤絲五色<lb/>
皇家玉厯夀千春<lb/>
<pb n="KR4h0035_WYG_021-5b"/>
凉生玉宇來風細日永金徒報漏稀皎潔冰壺清水殿<lb/>
三千爭捧赭黄衣<lb/>
仙盤冷泛銀河露細扇香揺綠蕙風禁掖自應無暑氣<lb/>
瑶臺金闕水精宫<lb/>
　　　皇帝閣<hi>六首</hi>
天清槐露浥嵗熟麥風凉五日標佳節千齡獻夀觴<lb/>
午位星標正人間令節同四時和玉燭萬物被薫風<lb/>
舜舞來遐俗堯仁浹九區五兵消以徳何用赤靈符<lb/>
<pb n="KR4h0035_WYG_021-6a"/>
天容清永晝風色秀含薫五日逢佳節千齡奉聖君<lb/>
綵索盤中結楊梅粽裏紅宫闈九重樂風俗萬方同<lb/>
寳曲摽靈日明離正午方五行當火徳萬夀續天長<lb/>
　　　太皇太后閣<hi>五首</hi>
漸臺通翠浪暑殿轉清風簾捲東朝散金烏未遽中<lb/>
密葉花成子新巢燕引雛君心多感舊誰獻辟兵符<lb/>
旭日映簾生流暉槿艷明紅顔易零落何異此花榮<lb/>
香黍筒為糭靈苖艾作人芳音邈已逺節物自常新<lb/>
<pb n="KR4h0035_WYG_021-6b"/>
珠箔凉颸入金壺晝刻長鸞臺塵不動銷盡故時香<lb/>
　　　皇后閣<hi>四首</hi>
畵扇催迎暑靈符喜辟邪風光麗宫禁時節重仙家<lb/>
椒塗承茂渥嬪壼範柔儀更以親蠶蠒紉為續命絲<lb/>
繭館覆茱桑新絲引更長紉為五色縷續夀獻君王<lb/>
槐綠隂初合榴繁艷欲燃翠筒傳角黍嘉節慶年年<lb/>
　　　夫人閣五首<lb/>
梅黄初過雨麥實已登秋避暑多佳賞皇歡奏豫逰<lb/>
<pb n="KR4h0035_WYG_021-7a"/>
鳴蠅驚早夏鬬草及良辰共獻菖蒲酒君王夀萬春<lb/>
楚俗傳筒黍江人喜競船深宫亦行樂綵索續長年<lb/>
冰壺凝皓綵水殿漾輕漣繡繭誇新巧縈絲喜續年<lb/>
黄金仙杏粉赤玉海榴芳共鬬今朝勝盈䄡百草香<lb/>
　　　皇帝閤<hi>十三首</hi>　　　　　　夏　竦<lb/>
續命朱絲登繭館長生金籙獻琳宫百靈拱衛天居峻<lb/>
萬國歡康帝業隆<lb/>
命縷開辰分五色長絲獻夀祝千年垂衣日月承嘉慶<lb/>
<pb n="KR4h0035_WYG_021-7b"/>
眞祖飈㳺正在天<lb/>
仙園採藥回雕輦禁殿迎祥啟鳳闈四海樂康民富夀<lb/>
穆清無事永垂衣<lb/>
采絲祝夀芳辰啟紫禁凝旒瑞日長億兆歸仁天祐徳<lb/>
綿綿眞䕃永無疆<lb/>
綘臺月筆書金籙紫殿瑶箱獻巧衣億載延鴻資睿筭<lb/>
百祥重沓擁宸闈<lb/>
太官角黍迎嘉節正聖齋居襲美祥金闕鑒觀眞緒逺<lb/>
<pb n="KR4h0035_WYG_021-8a"/>
永延鴻慶庇多方<lb/>
尚方綬帯迎嘉節中禁彤闈納美祥疇徳珍符方瑞聖<lb/>
後宫宸筭永無疆<lb/>
太官角黍初晨啟法座垂衣介福隆億載昌期方奕奕<lb/>
九天眞䕃永延鴻<lb/>
賜羮佳序傳青簡續夀長絲獻紫宸帝祉瀳彰符盛徳<lb/>
聖心勤恤為生民<lb/>
五色綵絲初獻夀九重嘉氣頌長生庇民精志方䖍鞏<lb/>
<pb n="KR4h0035_WYG_021-8b"/>
垂拱仁風更穆清<lb/>
浴蘭襲芷良辰啟握紀無為聖道尊天啟嘉祥充紫禁<lb/>
冲融和氣徧千門<lb/>
八龍焜燿長生籙五色葳㽔續命絲億載延長資睿筭<lb/>
萬區康樂遘昌期<lb/>
嵗時節令多休宴風俗靈辰重祓禳肅穆皇居百神衛<lb/>
滌邪寧待浴蘭湯<lb/>
　　　皇太后閤<hi>十四首</hi>
<pb n="KR4h0035_WYG_021-9a"/>
迎祥近獻雙條達續夀初纒五色絲共仰齋莊隆内訓<lb/>
永觀蕃衍茂仙枝<lb/>
羣治水嬉飛隼渡瑶箱命縷采絲新親蠶禮畢無餘事<lb/>
風佩瑶璜奉紫宸<lb/>
千門朱索迎嘉祉九禁椒塗納美祥䖍奉黼帷承渥惠<lb/>
永聞彤史播聲芳<lb/>
六宫㸃畵呈新巧中壼齋明順吉辰徳邁河洲芳訓茂<lb/>
慶隆禖石美祥新<lb/>
<pb n="KR4h0035_WYG_021-9b"/>
千門襲吉縈朱索九禁開晨鬬紫闈宫漏正長天睠重<lb/>
永宣芳訓率三妃<lb/>
日記采蘭追楚俗化孚流荇調周詩肅恭懿徳垂彤琯<lb/>
九御歸心百福宜<lb/>
中闈正肅鳴環節吉日爰逢采术時億載繁禧同聖夀<lb/>
百男鴻慶茂仙枝<lb/>
㸃畵諸宮初獻巧裁逢中禁久迎祥周南永播河洲化<lb/>
仰佐鴻明燭萬方<lb/>
<pb n="KR4h0035_WYG_021-10a"/>
覆檻午隂黄鳥囀烘簾曉日絳榴繁六宫綵縷爭新巧<lb/>
共續千年奉至尊<lb/>
紫蘭淅淅風光轉緑葉隂隂禁院凉天子萬幾多暇日<lb/>
喜逢佳節奉瑶觴<lb/>
五色雙絲獻女功多因荆楚記遺風聖君照物同天鑒<lb/>
不用江心百鍊銅<lb/>
烟含玉樹風生細日永宫花漏出遲深殿未甞知暑氣<lb/>
水精簾拂碧琉璃<lb/>
<pb n="KR4h0035_WYG_021-10b"/>
玉壺氷彩映寒光避暑宸逰樂未央採艾不須禳毒沴<lb/>
塗椒自已馥清香<lb/>
蘭苕擢秀迎風紫槿艷繁開照日紅嘉節相望傳有舊<lb/>
深宫行樂自無窮<lb/>
　　　溫成皇后閣<hi>四首</hi>
綵縷誰云能續命玉奩空自瑣遺香白頭舊監悲時節<lb/>
珠閣無人夏日長<lb/>
依依節物舊年光人去花開益可傷聖主聰明無色惑<lb/>
<pb n="KR4h0035_WYG_021-11a"/>
不須西國返魂香<lb/>
聞說仙家事杳㣲世傳眞偽豈能知遥思海上三山樂<lb/>
寧記人間五日時<lb/>
雲散風流嵗月遷君恩曾不減當年非因掩面留遺愛<lb/>
自為難忘窈窕賢<lb/>
　　　淑妃閣<hi>四首</hi>
蕤賔布序逢良月條達延祥紀令辰仰奉椒塗宣内治<lb/>
永昭芳譽冠虞嬪<lb/>
<pb n="KR4h0035_WYG_021-11b"/>
芳園踏草迎嘉節紫掖鳴環奉鞠衣渥惠日新鴻慶逺<lb/>
永隆徽序耀層闈<lb/>
萬㝢清和當聖日千門採拾達良辰上眞鴻緒宜蕃衍<lb/>
從此高禖美應新<lb/>
宴寢奉闕鳴來玉良辰襲慶裊長絲仰窺中壼垂芳裕<lb/>
永播周南逮逺詞<lb/>
　　　郡王閣四首<lb/>
對小惠心時共仰沐蘭嘉節慶長絲仰承中緒隆天愛<lb/>
<pb n="KR4h0035_WYG_021-12a"/>
永奉祥祺襲太熈<lb/>
彤闈永奉千年慶金策將封一字王佇向景風承異渥<lb/>
豫從佳節納多祥<lb/>
五色綵絲頒禁殿千齡嘉慶集藩房玉堂弦誦依眞館<lb/>
日日靈心降美祥<lb/>
崑山瑞玉題眞篆閬苑蟠桃刻印文竝獻春閨延美慶<lb/>
億年喜氣永氤氳<lb/>
　　　御閣<hi>聖㫖進</hi>　　　　　　　　晏　殊<lb/>
<pb n="KR4h0035_WYG_021-12b"/>
沐浴蘭湯在此辰内園仙境物華新輕絲五綵纒金縷<lb/>
共祝堯年夀萬春<lb/>
初垂彩仗迎新節復結香茅致百祥就日望雲皆善祝<lb/>
聖人洪筭與天長<lb/>
獻夀競為長命縷迎祥還佩赤靈符端門漏永晨曦上<lb/>
颯颯秋風遶帝梧<lb/>
雕盤角黍競時宜組繡風華奉紫闈海日乍昇丹禁曉<lb/>
文人晴影照金扉<lb/>
<pb n="KR4h0035_WYG_021-13a"/>
　　　内廷<hi>四首</hi>
百草鬬餘欣令月五絲縈後祝遐年洞房風暖垂靈艾<lb/>
神沼波深競綵船<lb/>
披風别殿地無塵辟惡靈符字有神九子粽香仙醴熟<lb/>
共瞻宸極祝千春<lb/>
由來佳節載南荆一浴蘭湯萬慮清仙苑此時收百藥<lb/>
鍊丹飛石保長生<lb/>
一一雕盤分楚粽重重團扇畫秦娥宫闈百福逢嘉序<lb/>
<pb n="KR4h0035_WYG_021-13b"/>
萬户千門喜氣多<lb/>
　　　昇閤<hi>二首</hi>
朱邸沫蘭逢令節丹廷祝夀喜嘉辰兩宫榮養延多慶<lb/>
百福潛隨命縷新<lb/>
織組文繒載舊儀晨朝丹扆奏天慈六齋清素來多福<lb/>
嵗嵗今辰侍宴私<lb/>
　　　御閤<hi>四首</hi>
五綵絲長繫臂初萬年芳樹影扶疎豈勞方士摽神篆<lb/>
<pb n="KR4h0035_WYG_021-14a"/>
自有眞靈衛帝居<lb/>
九子粽新傳楚俗赤靈符騐出新方漢宫盡祝如天夀<lb/>
鵲尾爐烟起瑞香<lb/>
乍結香茅祈福夀更纒金縷貢芳新丹臺素有延生籙<lb/>
嵗嵗迎祥在此辰<lb/>
仙家既有靈符術越俗兼為競渡逰三十六宫遲日永<lb/>
綺牕朱户彩雲浮<lb/>
　　　東宫閤<hi>二首</hi>
<pb n="KR4h0035_WYG_021-14b"/>
楊子波心鑄鑑成俗傳兹日最摽靈宣猷視學通文史<lb/>
問膳多歡奉帝廷<lb/>
百藥初收味最良玉函仍啟太清方扇裁葵葉風頻度<lb/>
漏轉金門日更長<lb/>
　　　端午作<lb/>
汨渚沉沉不可追楚人猶自弔湘纍靈均未免爭瓊糈<lb/>
卻道蛟龍畏色絲<lb/>
　　　端午日帖子詞　　　　　　孫　覿<lb/>
<pb n="KR4h0035_WYG_021-15a"/>
　　　皇帝閤<hi>六首</hi>
薫琴應律南風暖漏箭添籌晝刻長誰識廣寒天上景<lb/>
銅烏未午送㣲凉<lb/>
炎日曈曈照殿楹幅員萬里塞氛清漢家自有安邊術<lb/>
不是靈符觧辟兵<lb/>
方更仲律清和節正是南訛化育時無限元元齊歌舞<lb/>
恤刑新詔下天墀<lb/>
露畹擷蘭苕金波麗碧霄早聞彫輦降還待紫宸朝<lb/>
<pb n="KR4h0035_WYG_021-15b"/>
内苑屬嘉辰初收百藥新預知氛癘息天意在生民<lb/>
淺囿含桃老雕盤角黍香九重端扆處星火正離方<lb/>
　　　皇后閤<hi>五首</hi>
蟠桃映砌晨烟薄紫桂凌霄晝露晞䆗窱漢宫三十六<lb/>
齊將綵縷祝坤闈<lb/>
暑服初頒五柞宫内墀佳氣鬱葱葱須知海宇昇平事<lb/>
半是闗睢輔佐功<lb/>
方均寳笈千齡藥又賜金盤五色𤓰從此仙源深福逺<lb/>
<pb n="KR4h0035_WYG_021-16a"/>
綿綿不獨頌周家<lb/>
浴蘭同故事戯草楚遺風不是天家意勤勞念女紅<lb/>
洞户花隂淺天階日景遲糭成八九子縷結就千絲<lb/>
　　　夫人閤五首<lb/>
杳杳畵梁巍架杏沉沉香壁靜塗椒宫前夜祝君王夀<lb/>
日上黄爐炷未消<lb/>
交飛夀斚長生殿競泛仙舟太液池不似世間多暑氣<lb/>
天風淅浙萬年枝<lb/>
<pb n="KR4h0035_WYG_021-16b"/>
辟惡何須荆楚艾蠲炎不待邵平𤓰仙飈昨夜來閶闔<lb/>
玉宇清凉大帝家<lb/>
畵閣方裁扇寒塘又鑿冰蓬壺山四徹何處是炎蒸<lb/>
仙宇賜符時仙蓂葉尚稀曉來金屋靜同侍玉皇歸<lb/>
　　　端午日<hi>三首</hi>　　　　　　　梅堯臣<lb/>
有酒不病飲況無菖蒲根空懷楚風俗角黍弔沉魂<lb/>
佳人五色縷道士絳囊符瘦臂不中繫百邪何用驅<lb/>
百草堪為藥舟行不及收岸傍蕭與艾從聽到寒休<lb/>
<pb n="KR4h0035_WYG_021-17a"/>
　　　五月五日<lb/>
屈氏已沉死楚人哀不容何當奈讒謗徒欲卻蛟龍未<lb/>
冺生前眼而追没後踪沅湘碧潭水應自照千峯<lb/>
　　　重五觀競渡<lb/>
南方多競渡多在屈平祠簫鼓滿流水風烟生畵旗千<lb/>
橈速飛鳥兩舸刻靈螭盡日來江畔誰知輕薄兒<lb/>
　　　午日與陳直卿飲<lb/>
午日逢南國三年别舊都招魂傳楚客撫節見靈巫蒿<lb/>
<pb n="KR4h0035_WYG_021-17b"/>
艾因時末蛟龍為俗驅清樽與鵝炙忻此故人俱<lb/>
　　　端午前保之太傅遺水墨扇及酒<lb/>
畵扇雙酒壺置前兵吏立言將國匠竒重以風義執樹<lb/>
石水上看山河月中入使持菖蒲飲不畏青蠅及<lb/>
　　　端午晚得菖蒲<lb/>
薄暮得菖蒲猶勝竟日無我焉能免俗三揖向尊壺<lb/>
　　　端午同子宣平嵐榭晚酌望南山而有作<lb/>
　　　　　　　　　　　　　　　張無盡<lb/>
<pb n="KR4h0035_WYG_021-18a"/>
相見長嗟相聚稀平嵐色榭對清暉牛羊遍野草初綠<lb/>
槐栁成隂春已歸頂上茹生麋角解嘴邊黄盡燕雛飛<lb/>
白頭共作天涯客幾向南山詠式㣲<lb/>
　　　端午獻扇<lb/>
紈扇新成獻廼翁草堂虚寂起清風欲知妙用眞無有<lb/>
不離而今掌握中<lb/>
　　　端午偶題<lb/>
孤忠不屈赴湘流甘與龍逢地下逰若共蛟龍爭口食<lb/>
<pb n="KR4h0035_WYG_021-18b"/>
何如附㑹楚王休<lb/>
　　　端午觀競渡題北榭<lb/>
龍舟鼓笛和吴歌綵索纒筒弔汨羅交腿千人齊舉棹<lb/>
豈知河海有風波<lb/>
　　　重午晚登縣城景氣殊異忽如曉光覆暎海色<lb/>
　　　而停雲積藹㸃綴其間皆成物象天地之竒變<lb/>
　　　也　　　　　　　　　　　崔正言<lb/>
頽雲歛夕隂落日送歸鳥初愁山河暝忽見海光曉長<lb/>
<pb n="KR4h0035_WYG_021-19a"/>
洲帯清淺翠阜環深𣺌綿綿沙樹逺㸃㸃浮巒小起我<lb/>
天際意便欲凌浩𣺌風蒲掛色逺鴻鵠共輕矯十年墮<lb/>
塵土爪髪今已稿妙物夲無心何乃調此老驚呼初未<lb/>
定散滅俄稍稍亦以觀我生惆悵下城杪<lb/>
　　　端午書事　　　　　　　　白子儀<lb/>
火雲方熾又風薫誰柅天邊午日輪靖郭所生為貴子<lb/>
靈均以死作忠臣朝衣耻立鷄爭地賔帷難量狗盗人<lb/>
休語前書憂喜事浴蘭角黍是良辰<lb/>
<pb n="KR4h0035_WYG_021-19b"/>
　　　端午日無菖蒲　　　　　　余安行<lb/>
端午日已過更吟端午詩人間好時節寂寞强追惟有<lb/>
酒無菖蒲青粽謾纍纍昔人固所嗜我今莫薦之薄物<lb/>
尚如此翻思淚交垂<lb/>
　　　謝張仲謀端午送巧作　　　黄魯直<lb/>
君家玉女從小見聞道如今畫不成剪裁似借天女手<lb/>
萱草石榴偏眼明<lb/>
　嵗時雜詠巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻十一</head>
    <p>
<pb n="KR4h0035_WYG_011-1a"/>
欽定四庫全書<lb/>
　嵗時雜詠巻十一　　　　宋　蒲積中　編<lb/>
　　寒食上<hi>古詩</hi>
　　　詠寒食鬬鷄秦王教　　　　杜　淹<lb/>
寒食東郊道揚韝競出籠花冠初照日芥羽正生風顧<lb/>
敵心知勇先鳴覺氣雄長翹頻埽陣利距屢通中飛毛<lb/>
遍緑野灑血散芳叢雖然百戰勝㑹自不論功<lb/>
　　　驩州風景不作寒食　　　　沈佺期<lb/>
<pb n="KR4h0035_WYG_011-1b"/>
海外無寒食春來不見餳洛陽新甲子何日是清眀花<lb/>
柳争朝發軒車滿路迎帝鄉遙可念膓斷報親情<lb/>
　　　寒食還陸渾別業　　　　　宋之問<lb/>
洛陽城裏花如雪陸渾山中今始發旦別河橋楊柳風<lb/>
夕卧伊川桃李月伊川桃李正芳新寒食山中酒復春<lb/>
野老不知堯舜力酣歌一曲太平人<lb/>
　　　寒食江州蒲塘驛<lb/>
去年上巳洛橋邊今年寒食廬山曲遙憐鞏樹花應滿<lb/>
<pb n="KR4h0035_WYG_011-2a"/>
復見吳洲草新緑吳洲春草蘭桂芳感物思歸懷故鄉<lb/>
驛騎眀朝宿何處猿聲今夜斷君腸<lb/>
　　　初到黄梅臨江驛<lb/>
馬上逢寒食愁中属莫春可憐江浦望不見洛橋人北<lb/>
極懷眀主南溟作逐臣故園腸斷處日夜柳條新<lb/>
　　　和宋十一臨江驛作<hi>此首彚函作崔融後首作胡皓</hi>
春風自淮北寒食渡江南忽見潯陽水疑是宋家潭明<lb/>
主閽難呌孤臣逐未堪遙思故園陌桃李正酣酣<lb/>
<pb n="KR4h0035_WYG_011-2b"/>
　　　宋司僉上巳日寒食題臨江驛篇見而有感率<lb/>
　　　爾同作　　　　　　　　　崔　融<lb/>
聞道山隂㑹仍為火忌辰途中甘棄日江上昔傷春流<lb/>
水翻催淚寒灰更伴人丹心終不改白髪為誰新<lb/>
　　　寒食絶句　　　　　　　　李崇嗣<lb/>
普天皆滅焰匝地盡藏烟不知何處火來促客心燃<lb/>
　　　寒食應制　　　　　　　　韋承慶<lb/>
鳳城春色晚龍禁早暉通舊火收槐燧餘寒入桂宫鶯<lb/>
<pb n="KR4h0035_WYG_011-3a"/>
啼正隠葉鷄鬬始開籠藹藹瑤山滿仙歌始樂風<lb/>
　　　初入秦川路逢寒食　　　　明　皇<lb/>
洛川芳樹映天津灞㟁埀楊窣地新直為經過行樂處<lb/>
不知虚度兩京春去年有閏今春早曙色和風著花草<lb/>
可憐寒食與清眀光輝併在長安道自從闗路入秦川<lb/>
争道何人不戲鞭公子塗中妨蹴踘佳人馬上廢鞦韆<lb/>
渭水長橋今欲度蔥蔥漸見新豐樹逺看驪岫入雲霄<lb/>
預想湯池起烟霧煙霧氛氲水殿開蹔拂香輪歸去來<lb/>
<pb n="KR4h0035_WYG_011-3b"/>
今嵗清眀行已晚明年寒食更相陪<lb/>
　　　應制奉和　　　　　　　張　説<lb/>
上陽柳色喚春歸臨渭桃花拂水飛縂為朝廷巡幸去<lb/>
頓教京洛少光輝昨從分陜山南口馳道依依漸花柳<lb/>
入闗正投寒食前還京遂落清眀後路上天心共豫逰<lb/>
御前恩賜特風流便幕那能鏤鷄子行宫善巧帖毛毬<lb/>
渭橋南渡花如撲麥隴青青斷人目漢家行樹置新豐<lb/>
秦地驪山抱温谷温谷香池春溜平預歡浴日照京城<lb/>
<pb n="KR4h0035_WYG_011-4a"/>
今嵗隨宜過寒食眀年倍宴作清眀<lb/>
　　　奉和寒食應制<lb/>
寒食春過半花穠鳥復嬌從來禁火日㑹接清眀朝鬬<lb/>
敵鷄殊勝争毬馬絶調晴空數雲㸃香樹百風揺改木<lb/>
迎新燧封田表舊燒皇情愛嘉節傳曲與簫韶<lb/>
　　　襄陽路逢寒食<lb/>
去年寒食洞庭波今年寒食襄陽路不辭看處多山水<lb/>
祇畏還家落春暮<lb/>
<pb n="KR4h0035_WYG_011-4b"/>
　　　寒食宴于中舍兄弟宅　　　蘇　頲<lb/>
子推山上歌龍罷定國門前納駟來始覩元昆鏘玉至<lb/>
旋聞季子佩刀迴晴花處處因風起御柳條條向日開<lb/>
自有長筵歡不極還持綵服詠南陔<lb/>
　　　常州崔使君和寒食夜　　　孫　逖<lb/>
聞道清眀近春庭向夕闌行游晝不厭風物夜宜看斗<lb/>
柄更初轉梅香暗裏殘無勞秉華燭清月在南端<lb/>
　　　和上巳連寒食有懐京洛<lb/>
<pb n="KR4h0035_WYG_011-5a"/>
天津御柳碧遙遙軒騎相從半下朝行樂光輝寒食借<lb/>
太平歌舞晚春饒紅粧樓下東郊道青草洲邊南渡橋<lb/>
坐見司空掃西第看君侍從落花朝<lb/>
　　　寒食氾水山中作　　　　　王　維<lb/>
廣武城邊逢暮春汶陽歸客淚沾巾落花寂寂啼山鳥<lb/>
楊柳青青渡水人<lb/>
　　　寒食城東即事<lb/>
清溪一道穿桃李演漾緑蒲涵白芷涇上人家凡㡬家<lb/>
<pb n="KR4h0035_WYG_011-5b"/>
落花共落東家水蹴踘屢過飛鳥上鞦韆競出垂楊裏<lb/>
少年分日作遨遊不用清眀兼上巳<lb/>
　　　寒食<hi>詩苑春秋作寒食懐介之推</hi>　　　　盧　象<lb/>
子推言避世山火遂焚身四海同寒食千秋為一人深<lb/>
寃何用道峻跡古無隣魂魄山河氣風雷御㝢神光烟<lb/>
榆柳滅怨曲龍蛇新可歎文公霸平生負此臣<lb/>
　　　　寒食即事　　　　　　　王昌齡<lb/>
晉陽寒食地風俗舊來傳雨滅龍蛇火春生鴻雁天猶<lb/>
<pb n="KR4h0035_WYG_011-6a"/>
移卿仗出歌發舞雲旋西見之推廟空為人所憐<lb/>
　　　寒食　　　　　　　　　杜　甫<lb/>
寒食江村路風花高下飛江烟輕冉冉竹日浄暉暉田<lb/>
父要皆去隣家行不違地偏相識盡鷄犬亦忘歸<lb/>
　　　一百五日夜對月<lb/>
無家對寒食有淚如金波斫却月中桂清光應更多仳<lb/>
離放紅蕋想像嚬青蛾牛女漫愁思秋期猶渡河<lb/>
　　　寒食夜蘇二宅<lb/>
<pb n="KR4h0035_WYG_011-6b"/>
寒食明堪坐春参夕已垂好風經栁葉清月照花枝客<lb/>
淚聞歌掩歸心畏酒知佳辰邀賞遍忽忽更何為<lb/>
　　　寒食日寄李補闕　　　　　郭　鄖<lb/>
蘭陵士女滿晴川郊外行行拜古埏萬井閭閻皆禁火<lb/>
九原松栢自生烟人間後事悲前事鏡裏今年老去年<lb/>
介子終知禄不及王孫誰肯一相憐<lb/>
　　　寒食　　　　　　　　　　盧　綸<lb/>
孤客飄飄嵗載華況逢寒食倍思家鶯啼逺樹多從柳<lb/>
<pb n="KR4h0035_WYG_011-7a"/>
人哭荒墳亦有花濁水秦渠通渭急黄埃京洛上原斜<lb/>
驅車西近長安好宫觀參差半隠霞<lb/>
　　　舟中寒食<lb/>
寒食空江曲孤舟𣺌水前鬬鷄沙鳥異禁火㟁花燃日<lb/>
霽開愁望波喧警醉眠因㸔數莖髪倍欲惜芳年<lb/>
　　　寒食日即事　　　　　　　韓　翃<lb/>
春城無處不飛花寒食東風御柳斜日暮漢宫傳蠟燭<lb/>
輕烟散入五侯家<lb/>
<pb n="KR4h0035_WYG_011-7b"/>
　　　寒食　　　　　　　　　　韋應物<lb/>
清眀寒食好春園百卉開綵繩拂花去輕毬度閣來長<lb/>
歌送落日緩吹逐殘杯非闗無燭罷良為羈思催<lb/>
　　　寒食日寄諸弟<lb/>
禁火暖佳辰念離獨傷抱見此野田花心思杜陵道聨<lb/>
騎定何時予今顏已老<lb/>
　　　寒食後北樓<lb/>
園林過新節風花亂高閣遙聞擊鼓聲蹴踘軍中樂<lb/>
<pb n="KR4h0035_WYG_011-8a"/>
　　　寒食<lb/>
雨中禁火空齋冷江上流鶯獨坐聽把酒看花想諸弟<lb/>
杜陵寒食草青青<lb/>
　　　寒食絶句　　　　　　　　孟雲卿<lb/>
二月江南花滿枝他鄉寒食逺堪悲貧居往往無烟火<lb/>
不獨眀朝為子推<lb/>
　　　寒食日恩賜火　　　　　　竇叔向<lb/>
恩光及小臣華燭忽驚春電影隨中使星輝掛路人幸<lb/>
<pb n="KR4h0035_WYG_011-8b"/>
因榆柳暖一照草茅貧<lb/>
　　　平陵寄居再逢寒食　　　　朱　灣<lb/>
㡬回江上泣途窮每遇良辰歎轉蓬火燧知從新節變<lb/>
灰心還與故人同莫聽黄鳥愁啼䖏自有花開向客中<lb/>
貧病固應無撓事但將懷抱醉春風<lb/>
　　　逼寒節寄崔七湖州崔使君之子<lb/>
閒庭只是長莓苔三徑曾無車馬來旅館尚愁寒食火<lb/>
羈心嬾向不燃灰門前下客雖彈鋏溪畔窮魚且曝腮<lb/>
<pb n="KR4h0035_WYG_011-9a"/>
他日趨庭應問禮須言陋巷有顏囘<lb/>
　　　寒食日同陸處士行報徳寺宿　釋皎然<lb/>
古寺章陵下潜公住㡬年安心生軟草灌頂引春泉寂<lb/>
寂傳燈地寥寥禁火天世間多暗室白日為誰懸<lb/>
　　　和陳中丞使君長源寒食日作<lb/>
寒食江天氣最清庾公晨望動高情因逢禁火千家静<lb/>
更覩行春萬木榮深淺山容飛雨細縈紆水態拂雲輕<lb/>
腰章本郡誰相似數日臨人政已成<lb/>
<pb n="KR4h0035_WYG_011-9b"/>
　　　寒食下第通簡長安故人　　武元衡<lb/>
柳桂九衢絲花飄萬里雪如何憔悴客對此芳菲節寒<lb/>
食都人重勝遊相如獨自閉門愁嘗聞婁䕶因名達君<lb/>
試將余問五侯<lb/>
　　　同陳六侍御寒食日遊禪定藏山上人院<lb/>
年少輕行樂東城南陌頭多君寂寞意共作草堂遊<lb/>
　　　寒食野望　　　　　　　　熊孺登<lb/>
拜掃無過骨肉親一年惟此兩三辰塚頭莫種有花樹<lb/>
<pb n="KR4h0035_WYG_011-10a"/>
春色不闗泉下人<lb/>
　　　雨中寒食　　　　　　　　羊士鍔<lb/>
令節逢烟雨園亭但掩闗佳人宿粧薄芳樹綵繩閒歸<lb/>
思偏消酒春寒為近山花枝不可見別恨五陵間<lb/>
　　　寒食宴城北山池即故郡守鄭綱目為折柳亭<lb/>
別館青山郭遊人折柳行落花經上巳細雨帶清明鶗<lb/>
鴂流芳暗鴛鴦曲水平歸心何䖏醉寶瑟有秦聲<lb/>
　　　寒食日獻郡守衛使君　　　伍唐珪<lb/>
<pb n="KR4h0035_WYG_011-10b"/>
入門堪笑復堪憐三逕苔封一釣船慚愧四隣教斷火<lb/>
不知厨裏久無烟<lb/>
　　　小寒食舟中作　　　　　　杜　甫<lb/>
佳辰强飲食猶寒隠几蕭條戴鶡冠春水船如天上坐<lb/>
老年花似霧中看娟娟戲蝶過閒幔片片輕鷗下急湍<lb/>
雲白山青萬餘里愁看直北是長安<lb/>
　　　熟食日示宗文宗武<lb/>
消渴遊江漢覊棲尚甲兵㡬年逢熟食萬里逼清明松<lb/>
<pb n="KR4h0035_WYG_011-11a"/>
栢邙山路風花白帝城汝曹催我老回首泪縱横<lb/>
　　　又示兩兒<lb/>
令節成吾老他時見汝心浮生看物變為恨與年深長<lb/>
葛書難得江州涕不禁團圓思弟妹行坐白頭吟<lb/>
　　　寒食行<lb/>
寒食家家出古城老人看屋少年行丘壠年年無舊道<lb/>
車徒散行入衰草牧童驅牛下塚頭畏有人家來灑掃<lb/>
逺人無墳水頭祭還引婦姑望鄉拜三日無火燒紙錢<lb/>
<pb n="KR4h0035_WYG_011-11b"/>
紙錢那得到黄泉但有壠土無新土此中白骨應無主<lb/>
　　　之任武陵寒食日途次寄劉員外<lb/>
　　　　　　　　　　　　　　　竇　常<lb/>
杏花榆莢曉風前雲際離離上峽船江轉數程淹驛騎<lb/>
楚曾三户少人烟看春又過清眀節筭老重經癸巳年<lb/>
幸得柱山當郡舍在朝長咏卜居篇<lb/>
　　　酬竇大員外松陵渡見寄之作<lb/>
　　　　　　　　　　　　　　　劉禹錫<lb/>
<pb n="KR4h0035_WYG_011-12a"/>
楚鄉寒食橘花時野渡臨風駐綵旗草色連雲人去住<lb/>
水紋如縠燕參差朱輪尚憶羣飛雉青綬初懸左顧龜<lb/>
非是湓城魚司馬水曹何事與新詩<lb/>
　　　竇䕫州見寄寒食日憶故姬小紅吹笙因和之<lb/>
鸞聲窈窕管參差清韵初調衆樂隨幽院粧成花下弄<lb/>
高樓月好夜深吹忽驚暮槿飄零盡唯有朝雲夢想期<lb/>
聞道今年寒食日東山舊路獨行遲<lb/>
　　　寒食夜　　　　　　　　　元　稹<lb/>
<pb n="KR4h0035_WYG_011-12b"/>
紅染桃花雪壓梨玲瓏鷄子鬬嬴時今年不是眀寒食<lb/>
暗地鞦韆別有期<lb/>
　　　寒食日<lb/>
今年寒食好風流此日一家同出遊碧水青山無限思<lb/>
莫將心道是通州<lb/>
　　　寒食日毛定路示姪晦及従簡<lb/>
我昔孩提從我兄我今衰向爾初成分眀寄取原頭路<lb/>
百世長湏此路行<lb/>
<pb n="KR4h0035_WYG_011-13a"/>
　　　寒食夜有懐<lb/>
寒食非短非長夜春風不熱不寒天可憐時節堪相憶<lb/>
何況無燈各早眠<lb/>
　　　寒食月夜<lb/>
風香露重梨花濕草舍無燈愁未入南郊北里歌吹時<lb/>
獨倚柴門月中立<lb/>
　　　寒食江畔<lb/>
草香河暖水雲晴風景令人憶帝京還似往年春氣味<lb/>
<pb n="KR4h0035_WYG_011-13b"/>
不宜今日病心情聞鶯樹下沈吟立信馬江頭取次行<lb/>
忽見紫桐花悵望下邽眀日是清眀<lb/>
　　　寒食夜<lb/>
四十九年身老日一百五夜月眀天抱膝思量何事在<lb/>
癡男騃女喚鞦韆<lb/>
　　　途中寒食　　　　　　　　許　渾<lb/>
處處哭聲悲行人馬亦遲店閒無火日村暖斫桑時泣<lb/>
路同楊子燒山憶介推清明明日是甘負故園期<lb/>
<pb n="KR4h0035_WYG_011-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0035_WYG_011-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗時雜詠巻十一<lb/>
</p>
<p>
</p>
  </div>
</body>
</text>
</TEI>
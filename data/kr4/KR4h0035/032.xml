<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠卷三十二</head>
    <p>
<pb n="KR4h0035_WYG_032-1a"/>
欽定四庫全書<lb/>
　嵗時雜詠卷三十二　　　　宋　蒲積中編<lb/>
　　中秋下<hi>今詩</hi>
　　　中秋月<hi>二首</hi>　　　　　　　王禹偁<lb/>
何處見清輝登樓正午時莫辭終夕看動是隔年期冷<lb/>
濕流螢草光凝宿鶴枝不禁雞唱曉輕别下天涯<lb/>
明可鑑秋毫供吟屬我曹隔年方得見終夕敢辭勞冷<lb/>
向天心白清臨露掌髙霜臺相照處寒色滿藍袍<lb/>
<pb n="KR4h0035_WYG_032-1b"/>
　　　中秋待月夜分乃見　　　　范百禄<lb/>
十二周流數經行自不遲長圓非物理暫晦亦天時人<lb/>
欲終宵玩雲纔逐簇移祇應逢此景無足累心期<lb/>
　　　中秋月夜　　　　　　　　林光朝<lb/>
玉露金風滿桂枝清光因此更華滋一年月色最明夜<lb/>
千里人心共賞時萬古傳為新景象幾人能出舊歌詩<lb/>
吟觀莫厭終遙夜來嵗如今再一期<lb/>
　　　中秋不見月　　　　　　　戴復古<lb/>
<pb n="KR4h0035_WYG_032-2a"/>
誰上青冥掃晦霾桂華遼望獨徘徊停杯試問杳無所<lb/>
對景欲歌終不來肅氣乍浮三五夜騷人枉費幾多才<lb/>
明年㑹有清輝在猶此遲疑徧繞苔<lb/>
　　　中秋月<lb/>
六幕淨如水空騰海上波輝增金氣至圜肖玉規多極<lb/>
滿祇如此將傾誰奈何向明若霜皎今古暗消磨<lb/>
　　　中秋待月通夕隂晦偶書　　呉　淑<lb/>
待月西樓上平秋氣象分輝光唯此夜遮掩奈浮雲紅<lb/>
<pb n="KR4h0035_WYG_032-2b"/>
燭燈交爛清香篆自薫明年好景在何處更多聞<lb/>
　　　中秋待月同賦　　　　　　何宗正<lb/>
金波未見吐雲端已覺蕭森夜氣寒桂子人間空杳杳<lb/>
氷輪天外想團團宫袍詞客方裁詠錦瑟佳人且侑歡<lb/>
不減風流庾公興登樓誰復畏盤跚<lb/>
　　　中秋月　　　　　　　　　楊　繪<lb/>
素月玉寒空乾坤灝氣通光華一夕滿節候九秋中萬<lb/>
里天衢峻四方人望同妖邪無匿處方顯照臨功<lb/>
<pb n="KR4h0035_WYG_032-3a"/>
　　　中秋感懷<hi>二首</hi>
去年今夜此堂前人正清歌月正圓今夜愁來人且散<lb/>
不如雲霧蔽青天<lb/>
雪彩氷光似去年去年人月兩嬋娟今霄不辨連明坐<lb/>
拚醉抽身黒處眠<lb/>
　　　中秋夜醉<lb/>
醉過中秋夜慵招七步才月華翻有意自入小忩來<lb/>
　　　中秋月　　　　　　　　　陶崇儀<lb/>
<pb n="KR4h0035_WYG_032-3b"/>
四時三五月皆圓誰道孤光此夜偏涼樹暖光清雪上<lb/>
素娥姿質不嬋娟<lb/>
　　　中秋　　　　　　　　　　錢　易<lb/>
天慘嚴霜厚神清宿雨微枝空蟬擬脫巢冷燕謀歸白<lb/>
日蓮塘夢紅紗水國衣錦書知未了軋軋弄鳴機<lb/>
　　　中秋夜守讓南㕔玩月<lb/>
秋氣元清切明蟾千里心金盤上河側玉水浸樓隂閨<lb/>
怨有消歇客愁無淺深闗山今夜裏星斗共沈沈<lb/>
<pb n="KR4h0035_WYG_032-4a"/>
　　　中秋館宿　　　　　　　　劉　筠<lb/>
餘歡驚社過<hi>是月命社</hi>獨直奈宵長月向蓬山滿風來桂殿<lb/>
凉睡輕同警鶴吟苦伴啼螿耿耿迷遙思殘星下建章<lb/>
　　　中秋夜不見月　　　　　　孫　復<lb/>
長記去年中秋玩月出草堂氷輪直可鑑毫芒是時家<lb/>
釀又新熟呼童開席羅清觴纎埃不起零露下對此陶<lb/>
陶樂未央自顧時逢堯舜世上下清明無穢荒吁嗟今<lb/>
夕何不幸正逢屏翳恣猖狂浮雲左右爭擁蔽愛而不<lb/>
<pb n="KR4h0035_WYG_032-4b"/>
見涕沾裳嫦娥無語縮頭何處坐胡不開口走訴上帝<lb/>
旁立召飛廉舉其職驅除擁蔽揚清光瑩然髙照遙天<lb/>
外免教萬國如瞽空倀倀<lb/>
　　　中秋歌<lb/>
明月一嵗中影圓十二回如何今夕裏爭賞羅樽罍既<lb/>
愛盈盈色更上髙髙臺人心莫如此試為君言哉月者<lb/>
水之精秋者金之氣金水性相生五行分其事則知天<lb/>
地間相感各以類水得金還盛月因秋更清氣類使之<lb/>
<pb n="KR4h0035_WYG_032-5a"/>
然人誰不有情可憐别夜色一一皆銷聲自昔詩家流<lb/>
吟皆不到此徒能狀光彩豈解原終始冥搜詎有得燥<lb/>
吻真何以請看退翁歌其的能中矣<lb/>
　　　中秋月<lb/>
度度思真賞幽期邈始還金行分此夜桂子落何山座<lb/>
席清風裏人家灝氣間飲懷與吟興徹曙兩非閒<lb/>
　　　同范秘閣賦八月十四日夜月<lb/>
銀漢無聲露暗埀玉蟾初上月圓時清樽素瑟宜先賞<lb/>
<pb n="KR4h0035_WYG_032-5b"/>
明夜隂晴未可知<lb/>
　　　又賦十五夜月<lb/>
清賞年年恐失期人人不覺望中衰素娥須信多靈藥<lb/>
長見嬋娟似舊時<lb/>
　　　中秋月<lb/>
十二度圓皆好香就中圓極在中秋前峰獨上還吟翫<lb/>
髙興多於庾亮樓<lb/>
　　　中秋月夜席上作　　　　　李建中<lb/>
<pb n="KR4h0035_WYG_032-6a"/>
宴張東閣賓方盛雨過西樓晚覺寒凉夜清輝雲乍斂<lb/>
中秋嘉氣月初圓誰人解飲千鍾酒開口能談數刻歡<lb/>
但外形骸求醉倒任他紅粉笑蹣跚<lb/>
　　　同前　　　　　　　　　　張左藏<lb/>
夜長蟋蟀青燈苦嵗晚蒹葭白露寒陶令齋中新酒熟<lb/>
庾公樓上舊蟾圓不知客在誰同樂無奈漳濱獨湛歡<lb/>
此夕任他紅粉道深藏辟笑足盤跚<lb/>
　　　中秋月<hi>八首</hi>　　　　　　　許　棠<lb/>
<pb n="KR4h0035_WYG_032-6b"/>
月月勢自圓中秋朗最偏萬方同一夕到曉是經年影<lb/>
蔽星芒耀光分物狀全唯因吟苦者目斷向瑤天<lb/>
　　　同前　　　　　　　　　　潘　綽<lb/>
古今逢此夜共異泬寥明豈是月華别祇應秋氣清影<lb/>
當中土正輪對八荒平尋客徒留望璿璣自有程<lb/>
　　　同前　　　　　　　　　　釋可明<lb/>
登樓仍喜此宵晴圓魄纔觀思便清海面乍浮猶隠映<lb/>
天心髙挂最分明片雲想有神仙出逈野應無鬼魅行<lb/>
<pb n="KR4h0035_WYG_032-7a"/>
曾向洞庭湖上看君山半露水初平<lb/>
　　　同前　　　　　　　　　　李堯天<lb/>
棲禽疑盡向空飛林麓虚明月照扉萬國仰瞻當此夕<lb/>
片雲爭合閉清輝羣妖始覺神通小列宿應慙照耀微<lb/>
達曙何人最闗念庾公樓上獨忘機<lb/>
　　　同前　　　　　　　　　　許　晝<lb/>
應是蟾宫别有情每逢秋半倍澄清清光不向此中見<lb/>
白髮爭教何處生閒地占將真可惜幽忩分得始為明<lb/>
<pb n="KR4h0035_WYG_032-7b"/>
殷勤好長年來桂莫遣平人道不平<lb/>
　　　同前　　　　　　　　　　釋齊己<lb/>
空碧無雲露濕衣衆星光外湧清規東樓莫礙漸髙勢<lb/>
四海待看當午時還許分明吟皓魄肯教幽暗取丹枝<lb/>
可憐半夜嬋娟影正對五侯殘酒池<lb/>
　　　同前<lb/>
髙河瑟瑟轉金盤歕露吹光逆凭欄四海魚龍精魄壮<lb/>
五山鸞鶴骨毛寒今宵盡向圓時望後夜誰當缺處看<lb/>
<pb n="KR4h0035_WYG_032-8a"/>
何事清光與蟾兔却教天下少留難<lb/>
　　　同前<lb/>
凉宵烟靄外三五玉蟾秋列野星辰正當空鬼魅愁泉<lb/>
澄寒魄瑩露滴冷光幽未折青青桂吟看不忍休<lb/>
　　　中秋遇雨感懷呈世澤彥直　唐　庚<lb/>
初遊東都年二十清歡趁得中秋及髙陽㑹中酒徒集<lb/>
惠和坊裏綉鞍入蟹螯甞新左手執雞頭未光搓玉粒<lb/>
盃行到手不待揖明月清風供一吸纒頭不惜傾箱給<lb/>
<pb n="KR4h0035_WYG_032-8b"/>
倚賴決科如俯拾誰知得官反拘縶此景此歡那復緝<lb/>
今嵗中秋雨如泣窮山牢落秋光濕孤燈熒熒照書笈<lb/>
屈指流年如箭急<lb/>
　　　八月十五夜月<lb/>
應緣人望望故爾出遲遲幾嵗一相見浮雲幸别時吟<lb/>
餘雞腷膊玩覺兔迷離此夕登樓興非闗有所思<lb/>
　　　次韻張子文中秋夜月　　　韓　駒<lb/>
平湖下明月湛如奩濕銀遙憐鍾陵客臥看繁臺雲我<lb/>
<pb n="KR4h0035_WYG_032-9a"/>
欲故山去向來車已巾淹留屬中秋顧影愁單身停盃<lb/>
問青天誰駕此玉輪分光到蓬屋慇懃月夫人張郎嗜<lb/>
讀書呫嗶聞比隣胡為歎今夕長歌擊匏尊似君豈終<lb/>
窮努力逢休辰他年此唱和寄我東南濱<lb/>
　　　八月十四日夜作<lb/>
三更欲眠燈挂壁被冷何曾雙脚直西風一雁枕中鳴<lb/>
令我下牀三歎息君莫悲秋且自悲朱顔白髮來相隨<lb/>
天公造作悲懽亊要令百嵗如狂癡達人大觀無不可<lb/>
<pb n="KR4h0035_WYG_032-9b"/>
豈合坐受天公欺我慙無處看明月一掌荒庭秋草沒<lb/>
去年憶上黄公臺笑看萬里清光發<lb/>
　　　八月十五日夜小雨同二弟作<lb/>
去年看月思君處醉後狂歌和影舞今年與君待月時<lb/>
金樽未盡雨催詩樂事良辰難並有一生費詩仍費酒<lb/>
君不見緑幕朱簾蠟炬香何須拂地覓孤光<lb/>
　　　次韻至完中秋日泛湖<hi>五首</hi>　崔正言<lb/>
西湖八月稻花繁孤鳥冥冥下水天臥聽金盤鳴玉子<lb/>
<pb n="KR4h0035_WYG_032-10a"/>
不知風雨到漁船<hi>世美中孺下棊</hi>
西北樓髙清潩邊一篙秋水淨如天鴛鴦見客移深渚<lb/>
蛺蝶尋香入畫船<lb/>
半空虚閣閒看鳥百頃平湖下瞰天今夜使君歌舞歇<lb/>
箇中不禁野人船<hi>是日持國私忌不宴湖中</hi>
孤花照晚紅欹水萬竹舒空翠拂天欲問西湖分月色<lb/>
莫教風浪打篷船<lb/>
彩鷁逶迤過竹西文魴尾尾透清漪一年一夜中秋好<lb/>
<pb n="KR4h0035_WYG_032-10b"/>
應月停盃問月時<lb/>
　　　清暑堂中秋夜月　　　　　蔡　襄<lb/>
江國初凉夕漏均青天無翳地無塵蓮花剪綵燈煌合<lb/>
蕉葉傾金酒味新時節暗遷應不用懽娱難得莫辭頻<lb/>
明年今夜中庭月依舊寒光照别人<lb/>
　　　中秋獨坐望月<lb/>
萬里凄凝魄幽深在處通清流河漢盡寒入水雲空踰<lb/>
乆方全白彌髙適正中開書還自捲把酒復誰同泣葉<lb/>
<pb n="KR4h0035_WYG_032-11a"/>
傳霄露吹衣變暑風更看庭樹影漸過粉牆東<lb/>
　　　中秋寄姪世材<lb/>
林葉響金風半黄復半紅微凉蕩殘暑塵氛淨髙空翛<lb/>
然天氣清况復當其中金盤上雲際燄燄飛林東蟾彩<lb/>
照清罇玉露凝蘭叢念汝縈半禄三事嗟何窮大河隔<lb/>
驚波海水無來鴻此夕各千里惟將風月同<lb/>
　　　八月十五夜清溪舟次<lb/>
清溪水底月團團因見中秋憶去年旱海五更霜透甲<lb/>
<pb n="KR4h0035_WYG_032-11b"/>
郴江萬里桂隨船昔看故國光常滿今望天涯勢似偏<lb/>
祗恐玉娥能笑我還將隻影對嬋娟<lb/>
　　　和中秋對月　　　　　　　楊　齊<lb/>
素籥中分漏箭遲玉盤飛上絳河涯自緣人意誇今夜<lb/>
豈是蟾光勝舊時千里放開天地景一輪題盡古今詩<lb/>
呉剛樹下遙相許來嵗秋風此處期<lb/>
　　　中秋不見月<lb/>
八月露沈天氣秋霜輪何事苦淹留一宵老兔不成魄<lb/>
<pb n="KR4h0035_WYG_032-12a"/>
幾處詩人却下樓水部堦前聞細雨袁宏渚上見歸舟<lb/>
明年未必無仙桂何用厭厭此夜愁<lb/>
　　　西歸中秋夜宿三泉寄仙芝公南<lb/>
　　　　　　　　　　　　　　　白子儀<lb/>
日涉征途信馬前鴻飛時節幾懷賢青山漸向故園近<lb/>
皓月更臨歸驛圓四乘光榮慙太子一簞窮陋本顔淵<lb/>
江臯上客紅蓮幕猶荷明恩未棄捐<lb/>
　　　景孫八月十四日惠酒<lb/>
<pb n="KR4h0035_WYG_032-12b"/>
金甕蘭英見貺時桂輪猶惜一分虧未知望夜誰同賞<lb/>
先喜醉鄉今有期飛蓋正懷曹子建登樓何待庾元規<lb/>
薄帷長簟忘秋興且洗清塵舉緑巵<lb/>
　　　寅卯二年中秋夜皆不見月<lb/>
　　　　　　　　　　　　　　　趙崇蟠<lb/>
萬里不自照清光隨雨休可堪幽魄死還似去年秋有<lb/>
笛悲遥夜無人在逺樓共誰髙枕臥相與夢滄州<lb/>
　　　𤣥雲蔽月行　　　　　　　李　新<lb/>
<pb n="KR4h0035_WYG_032-13a"/>
惆悵中秋不見月太隂埀雲兔藏窟我欲上天掃𤣥雲<lb/>
桂露團團漬氷闕中天放出千里光層樓翠閣遙相望<lb/>
一盃一盃重相勸今年償汝中秋願上天髙髙末由到<lb/>
𤣥雲愈濃不可掃空庭蠟炬落寒光宫裘起舞秋風老<lb/>
　　　中秋夜宿穆陵闗<lb/>
羇旅情懷不自禁清霜岐路馬駸駸一年明月最圓夜<lb/>
千里故人長别心幸有酒沽除是醉更無人賞又如隂<lb/>
寒蛩似識風騷意伴我凄凄到晚吟<lb/>
<pb n="KR4h0035_WYG_032-13b"/>
　　　八月十五日過逢谿書淨戒寺<lb/>
瓦冷雲埋殿燈長墨暗紗藥靈閒草木壁走古龍蛇石<lb/>
佛隨山老松梯轉路賖門前谿水淺無處問仙槎<lb/>
　　　中秋月　　　　　　　　　沈　遘<lb/>
陽饒隂乏亦常情平日蟾光每忌盈節到隂中今夜等<lb/>
月乘時正一宵明數成地表羣形足<hi>二四六八十隂數也故屬地而成物</hi>
物阜人間市價平朱户只知觀賞樂不知休戚係蒼生<lb/>
　　　中秋無月<lb/>
<pb n="KR4h0035_WYG_032-14a"/>
月在青霄乆矣夫十年今夕九年無也知天把良宵晦<lb/>
貴使人知此景殊畫燭有光終是俗浮雲無限不勝誅<lb/>
只饒疎散田文客掌上唯私照乘珠<lb/>
　　　中秋書亊<lb/>
紅葉秋容動殘蟬暑氣歸朝箱收故扇熨斗帖寒衣籬<lb/>
竇㨟捎補蔬畦角屑肥斗筲貪活計詩史老光輝<lb/>
　　　中秋望月　　　　　　　　余安行<lb/>
氷輪今夕是圓時雲掩清輝照我遲賴有金風一披拂<lb/>
<pb n="KR4h0035_WYG_032-14b"/>
須臾蟾影浸瓊巵<lb/>
　　　中秋三夕對月<lb/>
三夕月俱好清光唯望多風應落桂子露恐減金波念<lb/>
昔歡娯極如今羇旅何窮居不相棄夜夜伴吟哦<lb/>
　　　和解生中秋月<lb/>
不為人間意居然節物清銀塘通夜白金餅隔林明醉<lb/>
客樽前倒棲烏露下驚悲歡今古事寂寂墮荒城<lb/>
　　　中秋夜寄克道運使　　　　張無盡<lb/>
<pb n="KR4h0035_WYG_032-15a"/>
不見柯山客中秋月又圓夜分清滴露天末淡收烟念<lb/>
逺情非俗凌虚骨欲仙素琴明此恨相與對嬋娟<lb/>
　　　中秋望夕不見月　　　　　宋　祁<lb/>
異時凉月好常爾惜嚴更此夜浮雲惡胡然溷太清狂<lb/>
歌王粲牘業對景山鎗海蚌猶能滿城烏更不驚裴回<lb/>
循北牖暗澹倚西楹蛩杼逢時急缸花得暗明桂髙應<lb/>
自秀蟾逺太無情坐想瑤輪轉孤懷悵未平<lb/>
　　　中山中秋對月<lb/>
<pb n="KR4h0035_WYG_032-15b"/>
圓期壓秋半飛影破雲端明極翻無夜清餘遂作寒桂<lb/>
繁團露濕輪駛度河乾且置窮邊思何殊故國看<lb/>
　　　中秋夜不見月<lb/>
天上浮雲不肯歸憑軒坐惜桂華西一年此夕無窮恨<lb/>
只是城鵶得穏棲<lb/>
萬里重隂晦玉輪兔孤蟾逺託霄垠世間未必皆同恨<lb/>
亦有居心不靜人<lb/>
　　　中秋前二日<lb/>
<pb n="KR4h0035_WYG_032-16a"/>
一嵗中秋只一迴年前曾記共銜盃蟾光是夕知人意<lb/>
雲脚多情為我開隔濶幾畨經晦朔笑談三月阻樽罍<lb/>
佳期屈指無多日清賞應須許再陪<lb/>
　　　中秋不見月<lb/>
浮雲四合暮秋天萬里丹霄頓黯然渡口袁宏舟未䌫<lb/>
樓頭庾亮眼将穿桂華已負經年約鑑影虚沉半夜圓<lb/>
自是嫦娥懶粧束捲簾空只待嬋娟<lb/>
　　　中秋月<lb/>
<pb n="KR4h0035_WYG_032-16b"/>
噀雪噴香滿玉虚王孫公子翫相呼從來天匠為輪定<lb/>
自是人心此夜殊静入萬家危露滴清埋衆象呌鴻孤<lb/>
坐來唯覺情無極何况三湖與五湖<lb/>
　<lb/>
　<lb/>
　<lb/>
　<lb/>
　嵗時雜詠卷三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻三十九</head>
    <p>
<pb n="KR4h0035_WYG_039-1a"/>
欽定四庫全書<lb/>
　嵗時雜詠巻三十九　　　宋　蒲積中　編<lb/>
　　冬至<lb/>
　　　冬至日小㑹　　　　　　　張　華<lb/>
日月不畱四氣回周節慶代序萬國同休庶尹羣后奉<lb/>
夀升朝我有嘉禮式宴百僚繁肴綺錯㫖酒泉渟笙鏞<lb/>
和奏磬管流聲上隆其愛下盡其心宣其壅滯詠之德<lb/>
音乃宣乃訓配享交泰永載仁風長撫無外<lb/>
<pb n="KR4h0035_WYG_039-1b"/>
　　　冬至　　　　　　　　　　鮑　昭<lb/>
舟遷莊甚笑水流孔亟歎景移風度改日至晷遷換渺<lb/>
渺負霜鶴皎皎帶雲鴈長河結蘭楫層氷如玉㟁哀哀<lb/>
古老容慘顔愁嵗晏催促時好過逼迫聚離散美人還<lb/>
未央鳴箏誰與彈<lb/>
　　　同前　　　　　　　　　　宋傅亮<lb/>
星昴殷仲冬短晷窮南陸柔茘迎時萋芳芸應節馥<lb/>
　　　詠冬至　　　　　　　　　宋袁淑<lb/>
<pb n="KR4h0035_WYG_039-2a"/>
連星貴初歴今自臨首嵗薦樂行隂政登歌贊陽滯收<lb/>
涼降天德萌華宣地惠司瑞紀夜長書雲掌朝誓<lb/>
　　　冬至後丞相第詣世子車中作<lb/>
　　　　　　　　　　　　　　　沈　約<lb/>
㢘公失權勢門館有虚盈貴賤猶如此况乃曲池平高<lb/>
車塵未滅珠履故無聲賔階緑錢滿客位紫苔生誰當<lb/>
九原上鬱鬱望佳城<lb/>
　　　五言畫堂良夜履長在節歌管賦詩列筵命酒<lb/>
<pb n="KR4h0035_WYG_039-2b"/>
　　　十韻成篇<hi>得沓合答雜納颯匝欱拉閣</hi>　　陳後主<lb/>
季冬初陽始寒氣尚蕭颯原葉或委低岫雲時吐欱彫<lb/>
樹乍疎迥逺峰自重沓雲興四山霾風動萬籟答肅肅<lb/>
凝露下峩峩層氷合複殿可以娯於兹多延納迢迢百<lb/>
尺觀杳杳三休閣前後訓導屏左右文衛匝進退簮纓<lb/>
移縦横壯思雜幸矣天地泰當無范睢拉<lb/>
　　　冬至日乾陽殿受朝　　　　隋煬帝<lb/>
北陸隆冬盛南至晷漏長端拱朝萬國守文繼百王至<lb/>
<pb n="KR4h0035_WYG_039-3a"/>
德慚日用治道愧時康新邑建嵩嶽雙闕臨洛陽圭景<lb/>
正八表道路均四方碧空霜華凈朱庭皎日光纓珮既<lb/>
濟濟鐘鼓何煌煌文㦸翊高殿采眊分修廊元首乏明<lb/>
哲股肱資賢良舟檝佇有寄庶此王化昌<lb/>
　　　奉和冬至日乾陽殿受朝應制<lb/>
　　　　　　　　　　　　　　　牛　𢎞<lb/>
恭已臨萬㝢宸居馭八埏作貢菁苑集來朝圭黼連司<lb/>
儀三揖盛掌禮九賔䖍重欄映如璧<hi>一作碧</hi>複殿繞非烟<lb/>
<pb n="KR4h0035_WYG_039-3b"/>
　　　奉和冬至應教詩　　　　　隋蕭慤<lb/>
天宫初動磬緹室已飛灰暮風吹竹起陽雲覆石來折<lb/>
氷開茘色除雪出蘭栽慙無宋玉辨濫吹楚王臺<lb/>
　　　和麴典設扈從東郊憶弟使徃安西冬至日恨<lb/>
　　　不得同申拜慶　　　　　　李　嶠<lb/>
玉闗方叱馭桂苑正陪輿桓嶺嗟分翼姜川限饋魚雪<lb/>
花含晚<hi>闕</hi>雲葉帶荆舒重此西流詠彌傷南至初<lb/>
　　　冬至後過呉張二子檀溪别業<lb/>
<pb n="KR4h0035_WYG_039-4a"/>
　　　　　　　　　　　　　　　孟浩然<lb/>
卜築因自然檀溪不更穿園廬二友接水竹數家連直<lb/>
取南山對非關選地偏擇鄰依孟母共井得王宣曽是<lb/>
歌三樂仍聞詠五篇草堂時偃曝蘭棹日周旋外事情<lb/>
都遣中流性所便閑垂太公釣興發子猷船予亦幽棲<lb/>
者經過切慕焉梅花初臘月栁色半春天鳥泊隨陽鴈<lb/>
魚藏縮項鯿停盃問山簡何似習池邊<lb/>
　　　後至　　　　　　　　　　杜　甫<lb/>
<pb n="KR4h0035_WYG_039-4b"/>
冬至至後日初長逺在劔南思洛陽青袍白馬有何意<lb/>
金谷銅駞非故鄉梅花欲開不自覺棣蕚一别永相望<lb/>
愁極本慿詩遣興詩成吟咏轉凄涼<lb/>
　　　冬至遣興奉寄兩院遺補<lb/>
去嵗兹辰捧御床五更三㸃出鵷行欲知趨走傷心地<lb/>
正想氛氲滿眼香無路從容陪笑語有時顛倒著衣裳<lb/>
何人錯憶窮愁日愁日愁添一線長<lb/>
　　　冬日<lb/>
<pb n="KR4h0035_WYG_039-5a"/>
年年至日長為客忽忽窮愁泥殺人江上形容吾獨老<lb/>
天邊風俗自相親杖藜雪後臨丹壑鳴玉朝來散紫宸<lb/>
心折此時無一寸路迷何處見三秦<lb/>
　　　小至<lb/>
天時人事日相催冬至陽生春又來刺繡五紋添弱線<lb/>
吹葭六管動飛灰岸容待臈將舒栁山意衝寒欲放梅<lb/>
雲物不殊鄉國異教兒且覆掌中杯<lb/>
　　　至日遣興寄北省舊閣老兩院故人<lb/>
<pb n="KR4h0035_WYG_039-5b"/>
憶昨逍遙供奉班去年今日侍龍顔麒麟不動香烟上<lb/>
孔雀徐開扇影還玉几由來天北極朱衣只在殿中間<lb/>
孤城此日空腸㫁愁對寒雲日滿山<lb/>
　　　冬至夜寄京師諸弟兼懷崔都水<lb/>
　　　　　　　　　　　　　　　韋應物<lb/>
理郡無異政所憂在素餐従令去京國羇旅當嵗寒子<lb/>
月生一氣陽景極南端已懷時節感更抱離别酸私讌<lb/>
夕云罷還齋夜方闌邃幕沈空宇孤燭照床單應同兹<lb/>
<pb n="KR4h0035_WYG_039-6a"/>
夕念寧忘故嵗歡川途况悠邈涕下一闌干<lb/>
　　　冬至下寄舎弟時應試南京　丘　為<lb/>
去去知來逺依依甚初别他鄉千里心昨夜堦前雪終<lb/>
日讀書仍少孤家貧兄弟未當途適遠纔過宿舂料相<lb/>
隨惟一平頭奴男兒出門事四海立身世業文章在莫<lb/>
漫憶柴扉駟馬高車朝紫微江南驛使不曽㫁春前為<lb/>
爾作春衣<lb/>
　　　合肥至日愁中寄鄭明府　　劉　商<lb/>
<pb n="KR4h0035_WYG_039-6b"/>
失計為卑吏三年滯楚鄉不能隨世俗應是昧行藏白<lb/>
璧空無玷黄沙只自傷暮天鄉思亂曉鏡鬢毛蒼灰管<lb/>
移新律窮隂變一陽嵗時人共損幽憤日先長拙宦慙<lb/>
知己無媒誨自强迍邅羞薄命恩惠費餘光衆口誠難<lb/>
稱長川却易防魚竿今尚在行此棹滄浪<lb/>
　　　冬至日陪裴端公使君清水堂<lb/>
　　　　　　　　　　　　　　　皎　然<lb/>
亞嵗崇嘉燕華軒照緑波渚芳迎氣早山翠問晴多推<lb/>
<pb n="KR4h0035_WYG_039-7a"/>
徃知時訓書羣辨政和従公惜日短留賞夜如何<lb/>
　　　冬至夜郡齋宴别前華隂盧主簿<hi>并序</hi>
　　　　　　　　　　　　　　　張　登<lb/>
　范陽盧君道漳以適越人悦之税車休徒三旬之間<lb/>
　然後飭行李之命時日南至登與賔客僚吏㑹别於<lb/>
　郡齋釃酒卜夜夜艾酒酣而不能自己故咸請詩之<lb/>
　由是探韻而賦賦不出志大抵感時傷逺又<lb/>
　　美盧君擇其所從而不惑<hi>闕</hi>頌征南有奔走之<lb/>
<pb n="KR4h0035_WYG_039-7b"/>
　德焉<lb/>
虎宿方冬至鷄人積夜籌相逢一樽酒共結兩鄉愁王<lb/>
儉花為府盧諶幄内璆明朝更臨水悵望嶺南流<lb/>
　　　郊居冬至日荷李常侍見過　熊孺登<lb/>
賤子守柴荆誰人記<hi>一作識</hi>姓名風雲千騎䧏草木一陽<lb/>
生禮異江河動歡殊里巷驚稱觴容侍坐看竹許同行<lb/>
遇覺滄溟淺恩疑太嶽輕盡搜天地物無踰此時情<lb/>
　　　長至日上公獻夀　　　　　張叔良<lb/>
<pb n="KR4h0035_WYG_039-8a"/>
鳯闕晴鐘動鷄人曉漏長九重初啟鑰三事正稱觴日<lb/>
至龍顔近天旋聖厯昌休光連雪凈瑞氣雜爐香化被<lb/>
君臣洽恩沾士庶康不因稽舊典誰得紀朝章<lb/>
　　　同前　　　　　　　　　　崔　琮<lb/>
應厯三陽首朝天萬國同斗邊看子月臺上候祥風五<lb/>
夜鐘初曉千門日正融玉階文物盛仙仗武貔雄率舞<lb/>
皆羣辟稱觴即上公南山為聖夀長對未央宫<lb/>
　　　同前　　　　　　　　　　李　竦<lb/>
<pb n="KR4h0035_WYG_039-8b"/>
候曉金門闢乘時寳厯長羽儀瞻上宰雲物麗初陽漢<lb/>
禮方傳珮堯年正捧觴日行臨觀闕帝錫洽珪璋盛美<lb/>
超三代洪休䧏百祥自憐朝不坐空此詠無疆<lb/>
　　　南至日太史登臺書雲物　　裴　逹<lb/>
圜丘才展禮佳氣近初分太史新簮筆高臺紀彩雲烟<lb/>
空和縹緲曉色共氛氲道泰資賢輔年豐荷聖君恭惟<lb/>
司國瑞兼用察人文應念懷鈆客終朝望碧雲<lb/>
　　　同前　　　　　　　　　　于尹躬<lb/>
<pb n="KR4h0035_WYG_039-9a"/>
至日行時令登臺約禮文官稱伯趙氏色辨五方雲晝<lb/>
漏聽初發陽光望漸分司天為嵗備持簡出人羣惠愛<lb/>
周微物生靈荷聖君長當有嘉瑞郁郁復紛紛<lb/>
　　　南至日隔仗望含元殿香爐<hi>貞元六年</hi>
　　　　　　　　　　　　　　　崔立之<lb/>
千官荷長至萬國拜含元隔仗爐光出浮霜煙氣翻飄<lb/>
飄縈内殿漠漠澹前軒聖日開如捧卿雲近欲渾輪囷<lb/>
洒宫闕蕭索散乾坤願假天風便披香奉至尊<lb/>
<pb n="KR4h0035_WYG_039-9b"/>
　　　同前<lb/>
冕旒親負扆卉服盡朝天暘谷移初日金爐出御烟分<lb/>
馨流逺近散漫入貂蟬霜仗凝餘白朱欄應轉鮮如看<lb/>
浮闕在稍覺逐風遷為沐皇家慶來瞻羽衛前<lb/>
　　　同前　　　　　　　　　　車　<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>
抗殿疏元首高高接上𤣥節當南至日星是北辰天寳<lb/>
㦸羅仙仗金爐引瑞烟霏微雙闕麗溶曵九州連拂曙<lb/>
祥光滿分晴曉色鮮一陽今在厯生植願陶甄<lb/>
<pb n="KR4h0035_WYG_039-10a"/>
　　　酬崔舎人冬至日宿直見寄　權德輿<lb/>
令節一陽新西垣宿近臣曉光連鳯沼殘漏起鷄人白<lb/>
雪飛成曲黄鐘應律均層霄翔迅羽廣陌駐歸輪清切<lb/>
晨趨貢恩華夜直頻輟才時所重<hi>九月中楊閣老權知吏部選事</hi>分命<lb/>
秩皆真<hi>十月中崔閣老正拜本官德輿正除禮部受命前一日分草詔詞</hi>左掖期連茹<lb/>
南宫愧積薪九年叨此地迴首倍相親<lb/>
　　　冬至日宿齋時郡君南内朝謁因寄<lb/>
清齋獨向圜丘拜盛服想君興慶朝明日一陽生百福<lb/>
<pb n="KR4h0035_WYG_039-10b"/>
不辭相望阻寒宵<lb/>
　　　朔日冬至攝職南郊因書即事<lb/>
大明南至慶天正朔旦圜丘樂六成文軌盡同堯厯象<lb/>
齋祠忝備漢公卿星辰列位祥光滿金石交音曉奏清<lb/>
更有觀臺稱賀處黄雲捧日瑞昇平<lb/>
　　　冬至後招于秀才　　　　　王　建<lb/>
日近山紅暖氣新一陽先入御溝春聞閒走馬重來此<lb/>
沐浴明年稱意身<lb/>
<pb n="KR4h0035_WYG_039-11a"/>
　　　至日登樂逰園　　　　　　裴　度<lb/>
隂律隨寒改陽和應節生祥雲觀魏闕瑞氣映秦城騐<lb/>
炭論時政書雲受嵗盈晷移長日至霧斂逺容清景暖<lb/>
仙梅動風柔御栁傾那堪封得意空對物華情<lb/>
　　　日南至<hi>元和年吏部</hi>　　　　　　獨孤鉉<lb/>
王厯頒窮律凝隂發一陽輕暉猶惜短圭影比偏長晷<lb/>
度經南斗流晶盡北堂乍疑周户耀可愛逗林光積雪<lb/>
消微煦初萌動渺茫更昇臺上望雲物已昭彰<lb/>
<pb n="KR4h0035_WYG_039-11b"/>
　　　冬至日祥風應候<lb/>
節逢清景空占氣二儀中獨喜登䑓日先知應候風瑞<lb/>
呈光舜化表慶感堯聰况與乘時叶還將入律同微微<lb/>
萬井徧習習九門通更遶爐烟起殷勤報嵗功<lb/>
　　　邯鄲冬至除夜思家　　　　白居易<lb/>
邯鄲驛裏逢冬至抱膝燈前影伴身想得家中夜深坐<lb/>
還應説著逺行人<lb/>
　　　冬至夜懷湘靈<lb/>
<pb n="KR4h0035_WYG_039-12a"/>
艷質無由見寒衾不可親何堪最長夜俱作獨眠人<lb/>
　　　冬至宿楊梅館<lb/>
十一月中長至夜三千里外逺行人若為獨宿楊梅館<lb/>
冷枕單床一病身<lb/>
　　　冬至夜<lb/>
老去襟懷常濩落病來鬚髩轉蒼浪心灰不及爐中火<lb/>
鬢雪多扵砌下霜三峽南賔城最逺一年冬至夜偏長<lb/>
今宵始覺房櫳冷坐索寒衣説孟光<lb/>
<pb n="KR4h0035_WYG_039-12b"/>
　　　小嵗日對酒吟錢湖州所寄詩<lb/>
獨酌無多興閒吟有所思一盃新嵗酒兩句故人詩楊<lb/>
栁初黄日髭髯半白時蹉跎春氣味彼此老心知<lb/>
　　　小嵗日喜談氏外孫女孩滿月<lb/>
今旦夫妻喜他人豈得知自嗟生女晚敢訝見孫遲物<lb/>
以希為貴情因老更慈新年逢吉日滿月乞名時<hi>因名珠</hi>
桂燎熏花果蘭湯洗玉肌懷中有可抱何必是男兒<lb/>
　　　至日上公獻夀酒　　　　　白敏中<lb/>
<pb n="KR4h0035_WYG_039-13a"/>
候曉天門闢朝天萬國同瑞雲昇觀闕香氣映華宫日<lb/>
色臨仙籞龍顔對昊穹羽儀瞻百辟獻夀是三公化被<lb/>
君王洽恩沾草木豐自相朝玉座宴此詠皇風<lb/>
　　　冬至日寄小姪阿宜　　　　杜　牧<lb/>
小姪名阿宜未得三尺長頭圓筋骨𦂳兩臉明且光去<lb/>
年學宦人竹馬遶四廊指揮羣兒輩意氣何堅剛今年<lb/>
始讀書下口三五行隨兄旦夕去斂手整衣裳去嵗冬<lb/>
至日拜我立我旁祝爾願爾貴仍且夀命長今年我江<lb/>
<pb n="KR4h0035_WYG_039-13b"/>
外今日生一陽憶爾不可見祝爾傾一觴陽德比君子<lb/>
初生甚微茫排隂出九地萬物隨開張一似小兒學日<lb/>
就復月將勤勤不自己二十能文章仕宦至公相致君<lb/>
作堯湯我家公相家劔佩常丁當舊第開朱門長安城<lb/>
中央第中無一物萬巻書滿堂家集二百編上下馳皇<lb/>
王多是撫州寫今來五紀强尚可與爾讀助爾為賢良<lb/>
經書括根本史書閲興亡高摘屈宋艷濃熏班馬香李<lb/>
杜泛浩浩韓栁摩蒼蒼近者四君子與古爭强梁願爾<lb/>
<pb n="KR4h0035_WYG_039-14a"/>
一祝後讀書日日忙一日讀十紙一月讀一箱朝廷用<lb/>
文治大開官職場願爾出門去取官如駈羊吾兄苦好<lb/>
學學問不可量晝居府中治夜歸書滿床後貴有金玉<lb/>
必不為爾藏崔昭生崔芸李兼生窟郎堆錢一百屋破<lb/>
散何披猖今雖未即死餓凍㡬欲僵叅軍與縣尉塵土<lb/>
驚匡勷一語不中治笞箠身滿瘡官罷得絲髮好買百<lb/>
樹桑税錢未輸足得米不敢嘗願爾聞我語歡喜入心<lb/>
腸大明帝宫闕杜曲我池塘我若自潦倒看汝爭翺翔<lb/>
<pb n="KR4h0035_WYG_039-14b"/>
摠語諸小道此詩不可忘<lb/>
　　　冬至日遇京使發寄舎弟<lb/>
逺信初逢雙鯉去他鄉正遇一陽生罇前豈解愁家國<lb/>
輦下惟能憶弟兄旅館夜憂姜被冷暮江寒覺晏裘輕<lb/>
竹門風過還惆悵疑是松忩雪打聲<lb/>
　　　和湖州杜員外冬至日白蘋洲見憶<lb/>
　　　　　　　　　　　　　　　李　郢<lb/>
白蘋亭上一陽生謝朓新裁錦繡成千嶂雪消溪影緑<lb/>
<pb n="KR4h0035_WYG_039-15a"/>
㡬家梅綻海波清已知鷗鳥長來狎可許汀洲獨有名<lb/>
多愧龍門重招引即抛田舎棹舟行<lb/>
　　　冬至後西湖泛舟看㫁氷偶成長句<lb/>
一陽生後隂飈竭湖上層氷看坼時雲母扇揺當殿色<lb/>
珊瑚樹碎滿盤枝斜汀藻動魚應覺涵浦波生鴈未知<lb/>
山影淺中留<hi>一作流</hi>瓦礫日光寒外送漣漪崖崩葦㟁縦<lb/>
横散篙蹙蘭舟片段隨曽向黄河望衝激大鵬飛起雪<lb/>
風吹<lb/>
<pb n="KR4h0035_WYG_039-15b"/>
　　　江南冬至和人懷洛下　　　陸龜䝉<lb/>
昔居青洛涯長恨苦寒時自作江南客稀逢下雪時有<lb/>
烟栖菊梗無凍落杉枝背日能尋徑臨風尚覆棋鳥聲<lb/>
渾欲囀草色固應知與看平湖上東流或片澌<lb/>
　　　冬至夜作<hi>天復二年隨駕在鳯翔</hi>　　　韓　渥<lb/>
中宵忽見動葭灰料得南枝有早梅四野便應枯草緑<lb/>
九重先覺凍雲開隂氷莫向河源塞陽氣今從地底迴<lb/>
不道慘舒無定分却憂蚊響又成雷<lb/>
<pb n="KR4h0035_WYG_039-16a"/>
　　　南至日<hi>四首</hi>　　　　　　　司空圖<lb/>
年年山壓壓來頻莫强孤危競要津吉卦偶成開病眼<lb/>
暖簷還葺寄羸身求仙自躁非無藥報國當材别有人<lb/>
鬢髮堪傷白已遍鏡中更待白眉新<lb/>
今冬臘後無殘日故國燒來有㡬家却恨早梅添旅思<lb/>
强偷春力報年華<lb/>
花時不是偏愁我好事應難摠取他已被詩魔長役使<lb/>
眼中莫厭早梅多<lb/>
<pb n="KR4h0035_WYG_039-16b"/>
年華亂後偏堪惜世路抛來已自生猶有玉真長命縷<lb/>
罇前時唱緩羇情<lb/>
　　　冬除夜書情　　　　　　　盧延讓<lb/>
兀兀坐無味思量誰與鄰數星深夜火一箇遠鄉人鴈<lb/>
翥天微雪風號樹欲春愁腸自難過不覺苦吟頻<lb/>
　<lb/>
　<lb/>
　嵗時雜詠巻三十九<lb/>
</p>
<p>
</p>
  </div>
</body>
</text>
</TEI>
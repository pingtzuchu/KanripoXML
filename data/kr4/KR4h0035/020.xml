<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嵗時雜詠巻二十</head>
    <p>
<pb n="KR4h0035_WYG_020-1a"/>
欽定四庫全書<lb/>
　嵗時雜詠巻二十　　　　宋　蒲積中　編<lb/>
　　端午<hi>古詩</hi>
　　　五日望採拾　　　　　　　王　筠<lb/>
裁縫逗早夏㸃畵守初晨綃紈既妍媚脂粉亦香新長<lb/>
絲衣良節命縷應嘉辰結蘆同楚客採艾異詩人折花<lb/>
競鮮彩拭露染芳津含嬌起斜眄歛笑動㣲嚬獻璫繫<lb/>
洛浦懷珮似江濱須待恩光接中夜奉衣巾<lb/>
<pb n="KR4h0035_WYG_020-1b"/>
　　　五日　　　　　　　　　　魏　收<lb/>
麥凉殊未畢蜩鳴早欲聞喧林尚黄鳥浮天已白雲辟<lb/>
兵書鬼字神印題靈文因想蒼梧郡兹日祀陳君<lb/>
　　　端午武成殿宴羣臣　　　　唐𤣥宗<lb/>
端午臨中夏時清日復良鹽梅已佐鼎麴蘖且傳觴事<lb/>
古人留跡年深縷續長當軒知槿茂向水覺蘆香億兆<lb/>
同歸夀群公共保昌忠貞如不替貽厥後昆芳<lb/>
　　　端午三殿宴羣臣<hi>并序</hi>
<pb n="KR4h0035_WYG_020-2a"/>
　律中㽔賔獻酬之象著火在盛徳文明之義燀故<lb/>
　以式宴陳詩上和下暢者也朕宵衣旰食緝聲教<lb/>
　于萬方卜戰行師摠兵鈐于四海勤貪日結憂忘<lb/>
　心勞聞蟬鳴而悟物變見槿花而驚候改所以賴<lb/>
　濟濟朝廷視成鵷鸞桓桓邊塞責辦熊羆喜麥秋<lb/>
　之有登玩梅夏之無事時雨近霽西郊靃靡而一<lb/>
　色炎雲作峰南山嵯峨而異勢正當召儒雅宴髙<lb/>
　明廣殿肅而清隂生列樓深而長風至厨人嘗散<lb/>
<pb n="KR4h0035_WYG_020-2b"/>
　熱之饌酒正供陶暑之飲庖捐惡鳥俎獻肥龜新<lb/>
　筒聚練香蘆角黍恭儉之儀有序慈恵之意溥洽<lb/>
　諷味黄老致息心于真妙抑揚游夏滌煩想于詩<lb/>
　書超然𤣥覽自足為樂何止栢枕桃門驗方術於<lb/>
　經記綵花命縷覩問遺于風俗感婆娑之孝女憫<lb/>
　枯槁之忠臣而已哉歎節氣之循環美羣臣之相<lb/>
　樂凡百在會咸可賦詩五言紀其日端七韻成其<lb/>
　火數豈獨漢武之殿盛朝士之連章魏文之臺壯<lb/>
<pb n="KR4h0035_WYG_020-3a"/>
　詞人之並作云爾<lb/>
五日符天數五音調夏鈞舊來傳五日無事不稱神穴<lb/>
枕通靈氣長絲續命人四時花競巧九子糉爭新方殿<lb/>
臨華節圓宫宴雅臣進對一言重遒文六義陳股肱良<lb/>
足詠風化可還淳<lb/>
　　　端午三殿侍宴應制<hi>探得魚字</hi>　　張　說<lb/>
小暑夏弦應㣲隂商管初願齊長命縷來續大恩餘三<lb/>
殿褰珠箔羣官上玉除助陽甞麥彘順節進龜魚甘露<lb/>
<pb n="KR4h0035_WYG_020-3b"/>
垂天酒芝花捧御書合丹同蝘蜓灰骨共蟾蜍今日傷<lb/>
蛇意銜珠遂闕如<lb/>
　　　張相公出鎮荆州尋除太子詹事余時流夜郎<lb/>
　　　行至江夏與張相公千里公因太府丞王昔使<lb/>
　　　車寄羅衣二事及五月五日贈予予答以此詩<lb/>
　　　　　　　　　　　　　　　李　白<lb/>
張衡殊不樂應有四愁詩慙君錦繡叚贈我慰相思鴻<lb/>
鵠復矯翼鳳凰憶故池榮樂一如此商山老紫芝<lb/>
<pb n="KR4h0035_WYG_020-4a"/>
　　　端午日賜衣　　　　　　　杜　甫<lb/>
宫衣亦有名端午被恩榮細葛含風軟香羅叠雪輕自<lb/>
天題處濕當暑著來清意内稱長短終身荷聖情<lb/>
　　　端午日恩賜百寮　　　　　竇叔向<lb/>
仙宫長命縷端午降殊私事盛蛟龍見恩深犬馬知餘<lb/>
生儻可續終冀答明時<lb/>
　　　端午日禮部宿齋宿中有衣服綵結之貺以詩<lb/>
　　　代書用申還答　　　　　　權徳輿<lb/>
<pb n="KR4h0035_WYG_020-4b"/>
良辰當五日偕老祝千年綵縷同心麗輕裾暎體鮮寂<lb/>
寥齋畵省欵曲擘香牋更想傳觴處孫孩徧目前<lb/>
　　　競渡曲<hi>競渡始武陵至今舉檝相和之音咸呼云何任斯招屈原之義事見圖經</hi>
　　　　　　　　　　　　　　　劉禹錫<lb/>
沅江五月平堤流邑人相將浮綵舟靈均何年歌已矣<lb/>
哀謡振楫從此起揚枹擊節雷闐闐亂流齊進聲轟然<lb/>
蛟龍得雨鬐鬛動螮蝀飲河形影聯刺史臨流褰翠幃<lb/>
揭竿命爵分雄雌先鳴餘力爭鼓舞未至銜枚顔色沮<lb/>
<pb n="KR4h0035_WYG_020-5a"/>
百勝本自有前期一飛由來無定所風俗如狂重此時<lb/>
縱觀雲委江之湄綵旗夾㟁照蛟室羅襪凌波呈水嬉<lb/>
曲終人散空愁暮招屈亭前水東注<lb/>
　　　端午日伏䝉内侍賜晨服　　楊巨源<lb/>
綵縷纎仍麗凌風巻復開方應五日至應自九天來在<lb/>
笥清光發當軒暑氣廻遥知及時節刀尺火雲催<lb/>
　　　端午　　　　　　　　　　文　秀<lb/>
節分端午本誰言萬古相聞為屈原堪笑楚江空浩浩<lb/>
<pb n="KR4h0035_WYG_020-5b"/>
不能洗得直臣寃<lb/>
　　　五日觀妓　　　　　　　　萬　楚<lb/>
西施漫道浣春沙碧玉今時鬬麗華眉黛奪將萱草色<lb/>
紅裙妒殺石榴花新歌一曲令人艷醉舞雙眸歛鬢斜<lb/>
誰道五絲能續命卻令今日死君家<lb/>
　<lb/>
　<lb/>
　嵗時雜詠巻二十<lb/>
</p>
<p>
</p>
  </div>
</body>
</text>
</TEI>
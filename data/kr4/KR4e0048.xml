<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>西菴集卷一</head> <lb/>
    <p>
<pb n="KR4e0048_WYG_001-1a"/>
欽定四庫全書<lb/>
　西菴集卷一<lb/>
　　　　　　　　　　　　　明　孫蕡　撰<lb/>
　　五言古<lb/>
　　　雜詩<hi>六首</hi>
飄風振長薄夕日澹無輝良人乆楚蜀今在沅水西别<lb/>
時春花發秋葉忽已飛無由通精神夢寐長相隨欲寄<lb/>
一尺書臨風乆徘徊㳺鱗没水曲征鴈杳雲涯哀猿常<lb/>
<pb n="KR4e0048_WYG_001-1b"/>
對吟凍鳥亦並棲居然獨處廓坐使恩愛違何能一㑹<lb/>
晤以慰悽惻懐<lb/>
浮萍無根蒂泛泛江海間狂風簸巨浪漂泊何當還亦<lb/>
似離家客長年去鄉關莽莽涉萬里迢迢度千山沈憂<lb/>
損精魂逺道多苦顔無為歌此詞惻愴傷肺肝<lb/>
大堤有㳺女盛服佩鳴璫冶容麗皎日錦綺華若英含<lb/>
情采秋緑薄暮不盈筐問女何所思疊疊哀怨長夫君<lb/>
乆離索杳邈江與湘寒涼入短褐波浪汎舟航芙蓉謝<lb/>
<pb n="KR4e0048_WYG_001-2a"/>
初夕巖桂亦已芳渺渺燕北歸飛飛鴈南翔風飄流塵<lb/>
起木落天雨霜俯視慚逰魚仰觀愧七襄此情君詎察<lb/>
懐玉空自傷<lb/>
燦燦園中樹灼灼枝上花朝迎雲間日暮逐東逝波秦<lb/>
樓起荒煙鄭谷棲餘霞浮雲等霧露富貴焉足多<lb/>
邊城亘長雲迢迢接沙漠時平宣威逺壮士從軍樂霜<lb/>
風朝出獵錦斾明揮霍營田懸兩狼都䕶挂雙貉前矛<lb/>
擁宛騎後勁吹羌角官勲四時轉征戰邊塵邈腐儒身<lb/>
<pb n="KR4e0048_WYG_001-2b"/>
計疎中夜思奮躍何能投章甫從爾上麟閣<lb/>
十月良家子從征上邊州明月照鏡匣北風吹馬頭少<lb/>
年有竒志思欲分國憂誰能學李廣百戰不封侯<lb/>
　　　南園<lb/>
詩社良讌集南園清夜遊條風振絡組華月照鳴騶髙<lb/>
軒敞茂樹飛甍落逺洲移筵對白水列燭散林鳩雅興<lb/>
殊未央㫖酒詠思柔玉華星光燦錦綵雲氣浮麗景不<lb/>
可虚衆賔起相酬長吟間劇飲楚舞雜齊謳陵陽杳仙<lb/>
<pb n="KR4e0048_WYG_001-3a"/>
駕韓衆非我儔聊為徇時序娯樂㤀百憂<lb/>
　　　南園夏日飲酬王趙二公子澄佐<lb/>
郡城多暇日公子專幽尋招攜無俗士歡宴盡華簮臨<lb/>
水釣逰魚凌風弋髙禽南園當盛夏灝氣滌煩襟澍雨<lb/>
朝浥道流雲豁輕隂芙蕖被曲渚灌木秀髙林展席羅<lb/>
長筵美酒對坐斟交交黄鳥弄聒聒𤣥蜩吟嵗時逓遷<lb/>
斡賢聖皆銷沈於時不痛飲負此芳賞心<lb/>
　　　溪山小隠<lb/>
<pb n="KR4e0048_WYG_001-3b"/>
日出景更好流青入忩户木落葉上霜泉添夜來雨䇿<lb/>
驢過石橋傍舟向沙渚遇此休禎期何須羨簮組<lb/>
　　　道上作<lb/>
髙林翳當道莽莽秋向深回風亂落木驕陽亦化霖我<lb/>
行泥塗中凄厲入我襟白日晦平陸𤣥雲生夕隂歸鳥<lb/>
静不飛暝猿長哀吟感此時景邁況将陽月臨不怨行<lb/>
路難所嗟嵗駸尋悲鳴激楚奏思苦調南音鍾儀乆已<lb/>
死誰復知此心<lb/>
<pb n="KR4e0048_WYG_001-4a"/>
　　　期羅浮蕭鍊師不至<lb/>
石室松桂秋涼風滌殘暑柴門敞空谷曠夕懐仙侣吹<lb/>
笙乆不至鶴馭今何許朗月流清輝山中㡬延佇<lb/>
　　　寄琪琳黄道士<lb/>
雨絶天景佳前榮樹光緑遥憐採芝侣逺在春山曲琴<lb/>
歌乆已斷酒賦何由續有約今夕同開樽掃茆屋<lb/>
　　　崖山有感<lb/>
崖山峙海門迺宋沈國所雙龍如九淵義士没遥浦妻<lb/>
<pb n="KR4e0048_WYG_001-4b"/>
子驅先淪焚香亦何補我來弔忠魂但見浪花舞底用<lb/>
璽發光凄其為懐古<lb/>
　　　安期昇仙臺<lb/>
神仙莫可稽欲弔蹤多漫惟有安期生遺臺粤山畔想<lb/>
當避秦亂南還事冶鍛砂採芙蓉靈火煬電光爛丹成<lb/>
遂輕舉跨鶴陟雲漢尚留如鳬舄世上作竒翫飛騰今<lb/>
何之翹首起吁嘆<lb/>
　　　夏日過蒲磵寺後二巖觀菖蒲<lb/>
<pb n="KR4e0048_WYG_001-5a"/>
炎威鬰難攄況値日方永揮箑偕同袍逺詣山中静消<lb/>
暑得清泉流来自巖頂循澗見石蒲瀰布水光映蝟毛<lb/>
刺針鋩虎鬚簇錐穎婆娑濃靛敷翠色香挺挺傳是古<lb/>
尭韭一覽心已領採餌可明目爍爍電光耿尤堪引夀<lb/>
齡乆視閲遐景遂躡安期蹤雲路恣馳騁旋歸乗天風<lb/>
浩然塵夢醒<lb/>
　　　寄琪琳黄道士墨竹<lb/>
漾漾大湖水娟娟文玉叢龍光起夕霧鳯羽生秋風氷<lb/>
<pb n="KR4e0048_WYG_001-5b"/>
輪出寒峭瘦影篩玲瓏因之懐所思邈在蓬萊宫<lb/>
　　　寄關大舉隠士<lb/>
秋陽化為霖流潦漲平陸隂霾晦萬象嵗暮時運速居<lb/>
者窘營為行者困馳逐晨興起慨歎旅懐傷局促飇風<lb/>
振叢薄泥塗没車軸庭樹無全柯原草變餘緑静念窮<lb/>
居士杳然蒼山麓短褐纔掩脛糗糒常不足從事屢失<lb/>
㑹養髙動違俗空櫝隋侯珠誰明卞氏玉貧賤少知已<lb/>
隠淪愧親族勵節希世賢君子善自朂<lb/>
<pb n="KR4e0048_WYG_001-6a"/>
　　　西郊秋日<lb/>
斗柄揭西晨杪秋天氣肅零落沾野草驚飇振林木西<lb/>
疇農務成勤忙事刈穫嵗時樂豐稔膏澤遍穜稑思昔<lb/>
逰京洛寒至未成服敝裘感季子知貧仰鮑叔哀樂如<lb/>
流電撫已心已足無煩抱龜䇿更就詹尹卜<lb/>
　　　南園懐李仲修<lb/>
幽獨攄雅懐逍遥步南園繁卉耀陽徳嘉禾秀春暄時<lb/>
暘燠土膏流澌漲逺川荃蘭揚朱英山樊炫文軒埀楊<lb/>
<pb n="KR4e0048_WYG_001-6b"/>
列曲渚鳴鳥何關關展席芳醑陳開觴羣物妍顧瞻失<lb/>
儔侣髙情寄所宣馳思望逺人迺在伊洛壖賢勞事㑹<lb/>
計日昃不遑安聊復縱長吟引領希令言何能此㑹合<lb/>
宴樂舒我顔<lb/>
　　　贈從弟<hi>三首</hi>
鴻鵠在陂澤立志恒不羣獨鶴唳九臯音響常逺聞令<lb/>
器逢盛時豈将乆湮淪無為秉孤節甘與巢許鄰<lb/>
青陽播林麓百卉生光妍如何空谷資尚爾霜霰纒守<lb/>
<pb n="KR4e0048_WYG_001-7a"/>
節抱苦貞豈不幽且寒由来松栢性羞學桃李顔<lb/>
荆山有良玉韞此璞石中玉人彫琢之始能成珪琮良<lb/>
玉豈非寳亦在彫琢功願言保令譽黽勉光吾宗<lb/>
　　　贈留隠士中美<lb/>
商飇落庭木芳嵗倏已週感此流序易惻惻但懐愁念<lb/>
我同志友不得偕宴逰一居玉堂署一在炎海陬王道<lb/>
今清平有才賛鴻猷誰令抱孤志坐戀林與丘<lb/>
　　　北上<lb/>
<pb n="KR4e0048_WYG_001-7b"/>
京華文物盛東南紫氣浮祥雲開甲第春陽藹道周觀<lb/>
國方振纓彈冠始鳴騶臯䕫預接武多士為我儔如何<lb/>
舍此去北上賦逺逰揚帆渡淮水驅馬入青州青州非<lb/>
故鄉鬱鬱乆難留西望太行巔南臨清濟流行行日已<lb/>
逺役役安得休微官宦況薄旅邸芳嵗遒嚴風被草木<lb/>
宻雪沾衣裘迢遥百越地杳邈炎海陬那能計歸日苦<lb/>
道阻且脩<lb/>
　　　别弟<lb/>
<pb n="KR4e0048_WYG_001-8a"/>
離離原上草嵗晚霜霰滋與子為兄弟生世逢亂離飄<lb/>
蕩各分散生死安得知樂土歎無食南州嘆無衣良時<lb/>
幸休明天路開清夷翩翩兩鴻鵠振翼思奮飛一留故<lb/>
山樹一望雲中涯東西各異勢顧影相徘徊逺道去茫<lb/>
茫㑹合未有期吞聲念同氣淚落不敢揮他鄉儻言歸<lb/>
庶慰遥相思<lb/>
　　　别鄰<lb/>
諺云骨肉逺不若鄰里親徃來旦夕念眷意一何勤願<lb/>
<pb n="KR4e0048_WYG_001-8b"/>
言永相保不謂逺離分攜壺與挈榼送我衢路津含愁<lb/>
向徃軸酌酒當霜晨戀戀疎者厚依依故情新去去歸<lb/>
未期留家猶食貧有無通假借此道古所敦無為忘寄<lb/>
托别語多苦辛<lb/>
　　　别友<lb/>
喔喔晨雞唱蕭蕭征鴈鳴行装戒徃僕逰子趣脩程嚴<lb/>
風裂敝裘霜氣集冠纓亦知嵗聿暮奔走詎遑寧盻盻<lb/>
依衢路㷀㷀别友生鶺鴒傍我飛楓樹送我行商歌慘<lb/>
<pb n="KR4e0048_WYG_001-9a"/>
無歡飲酒催盡觥車輪倏已逺賔客如晨星離别固可<lb/>
惜志在身與名相期各黽勉天路方清平<lb/>
　　　别内<lb/>
秋霜凋女蘿夕露沾兔絲依依兩夫婦貧賤生别離思<lb/>
昔結縭日適際離亂時布衣纔掩脛糟糠不充饑性拙<lb/>
命復窮偃蹇世所嗤賴子同甘苦孤貞常自持幸逢世<lb/>
道平天路振羽儀歡愛未云竟殷勤方自兹執袂詎忍<lb/>
分清涕流裳衣淹留日月促去去無歸期晨雞咿喔鳴<lb/>
<pb n="KR4e0048_WYG_001-9b"/>
行李戒路岐僕從已嚴駕寧能更遲遲所嗟長辛苦不<lb/>
為兒女悲遺語望鄰曲含酸望親知惻惻重惻惻此懐<lb/>
當告誰<lb/>
　　　代友贈别<lb/>
金蘭結深契厚愛兄弟親歡娯暫相違一日勝九春如<lb/>
何捨我去去逐衢路塵行役冒雪霰驅馳極宵晨寒雀<lb/>
思集樹凍池念潜鱗物微尚有托君作嵗晚人嵗晚風<lb/>
已寒蕭蕭吹車輪征袍敝不補野飯新亦陳别曲亂無<lb/>
<pb n="KR4e0048_WYG_001-10a"/>
腔别酒醉失巡私情豈遽忍欲止知何因落日如銅鉦<lb/>
逺山生紫雲君去意惻惻我留涕紛紛王度今清夷世<lb/>
途無荆榛前期慎努力莫用懐苦辛<lb/>
　　　代内贈别<lb/>
惻惻重惻惻君為逺行客逺行無時還千山復萬山不<lb/>
怨别離苦所嗟道路難鴻鴈集沙渚鳥雀棲山樊遑遑<lb/>
欲何之竟嵗不得安昔為風中柳今若霜後蘭雪霰被<lb/>
平野風沙侵苦顔苦顔日以凋去路日以遥妾今守空<lb/>
<pb n="KR4e0048_WYG_001-10b"/>
閨嵗暮不自聊寒花無妍姿凍柳無秀條凄其舊容色<lb/>
坐為憂患銷臨期一樽酒聊以永今朝前途善珍重努<lb/>
力登雲霄<lb/>
　　　寄王給事佐<lb/>
休沐展幽眺步出鍾阜阿卉木春氣盎淮水揚素波泛<lb/>
泛波上鷗㳺泳鮮羽儀端坐愧此鳥長逰成蹉跎安得<lb/>
理歸檝翩然解珮珂揚舲過關右鼔枻入江沱友于事<lb/>
讌集物候方陽和酌酒南園上與君同笑歌<lb/>
<pb n="KR4e0048_WYG_001-11a"/>
　　　寄鄭進士毅徳宏<lb/>
步出城東門豁我幽素懐茂樹交緑柯鍾陵敞雲厓有<lb/>
鳥鳴春樹顧聲何喈喈静言感物理心思寡所諧生念<lb/>
同門友襟期曠以乖亨衢未接武丘樊尚髙棲王度今<lb/>
清夷縉紳若雲来鳴珂登鳯闕曳履上鸞臺誰憐抱孤<lb/>
貞甘分棄草莱朝吟小山篇暮詠猛虎詞㑹酬盍簮願<lb/>
天意諒不違<lb/>
　　　車駕遊天界寺應制<lb/>
<pb n="KR4e0048_WYG_001-11b"/>
車書渾文軌海嶽獻嘉祥皇風載清穆王度日隆昌開<lb/>
嵗時豐慶九域㑹冠裳璇文星再紀五色日重光順令<lb/>
下宸逰招揺隨西行靈雨浥馳道條風清太常萬騎羅<lb/>
長雲千官沸鳴璫翠華旋地軸黄道闢天閶紺殿開祗<lb/>
林金蓮燦上方百靈儼扈蹕龍象肅周行于時春始和<lb/>
淑氣播青陽卿雲籠羽盖瑞旭炫虹梁多士溢詞林侍<lb/>
從參翺翔玉音聞謦欬御翰灑琳琅賡歌詳舜訓文思<lb/>
粲堯章天顔穆以愉清宴樂未央願言敷聖澤仁風被<lb/>
<pb n="KR4e0048_WYG_001-12a"/>
八荒<lb/>
　　　朝回呈諸閣老<lb/>
承恩入翰苑竊禄侍彤幃日月行黄道璣衡耀紫微菲<lb/>
才忝下列丹衷無由披凌晨陪稷契日晏揖臯䕫海岳<lb/>
方奠安神人亦恬熈斂盖瞻鸞馭鳴珂集鳯池遥望雙<lb/>
闕門飛觚切雲霓交疏羅結綺疎柳囀文鸝輕裾隨風<lb/>
旋緑樹晝景移明良感嘉㑹文物應昌期濯濯聨華采<lb/>
翩翩秀羽儀宣情寄芳藻聊用頌清夷<lb/>
<pb n="KR4e0048_WYG_001-12b"/>
　　　贄翰林宋先生諸老<lb/>
依依野田雀本在桑榆間深林䕃棲息卑枝覆羽翰春<lb/>
風照九垓陽和徳澤寛翺翔霄漢上迺得隨鴛鸞羣公<lb/>
珪璧才盛世仕明君出入金門裏百辟同繽紛顯宦極<lb/>
崇髙下顧念斯文惠然枉禮遇揣已愧明恩際㑹信有<lb/>
時感激復何言斐文謝嘉誨乆敬道彌敦<lb/>
　　　輸役蕭牆<lb/>
係組赴烏臺解珮辭禁垣弛刑許輸役獲譴尚承恩跼<lb/>
<pb n="KR4e0048_WYG_001-13a"/>
蹐感明宥引咎復何言平明操板築日没就徽纒寒氣<lb/>
襲敝裘重負赬我肩撫已諒無愧服勤思盖愆息杵入<lb/>
屏城仰瞻東華門祥風拂左纛卿雲䕶彤軒翬鳯麗羽<lb/>
翰飛稜髙中天重關起象魏光彩一何鮮百辟羅周行<lb/>
鳴珂翕鏘然臯䕫儼穆肅董賈來翩翩白日光昭融下<lb/>
照寧有偏微命嗟薄劣獨兹阻周旋<lb/>
　　　治縣事作<lb/>
訟庭敞公館牒訴日紛紜退食常少暇吏牘苦長勤刻<lb/>
<pb n="KR4e0048_WYG_001-13b"/>
木對胥曺皇華勞逺賔清晨起坐署日入未解紳出沐<lb/>
事宴逰聊用散我神雲還幽谷曙鳥鳴芳樹春信美非<lb/>
乆居欲留嗟無因逝言謝簮紱埀綸越水濵<lb/>
　　　送王給事南還<lb/>
良時幸一遘嘉運難再逢流序若飛電倏忽嵗云終羨<lb/>
子瑚璉器林麓隠髙蹤適此徵俊彦奮起惠家邦觀光<lb/>
充上賔恩禮赫以隆金門拜給事百辟肅敬恭迴翔忽<lb/>
斂翼言歸滄海東昔若雲中鳯今若南飛鴻出處各有<lb/>
<pb n="KR4e0048_WYG_001-14a"/>
道顯晦詎能同微官慚茍禄仰首慕清風文成徳亦著<lb/>
節立道斯崇願言秉夙志永保貞素躬<lb/>
　　　還山行<lb/>
禽魚不可友出就斯人居迂才忤盛世復此歸敝廬投<lb/>
迹近逸民振衣辭髙衢白雲遶我屋清澗循我除深林<lb/>
挽雲軒松竹鬱森疎貧家何所有但有琴與書日暮無<lb/>
人來濁酒聊自娯神全慮斯澹妙得景亦俱豈不樂守<lb/>
貞幽抱恒未舒屯膏違聖訓獨善曠仁譽徘徊望嵩衡<lb/>
<pb n="KR4e0048_WYG_001-14b"/>
惻惻懐居諸<lb/>
　　擬古<lb/>
　　　行行重行行<lb/>
岐路一樽酒送君當逺行交持未及竟絲管激哀聲冉<lb/>
冉嵗華暮悠悠雲氣征馳車戒徃路惻惻傷我情我情<lb/>
黙已傷歡愛不可忘昔為春花姸今為秋草芳秋草芳<lb/>
有時夫君見無期獨宿坐長夜淚落如綆縻白日儻回<lb/>
照孤懐君所知<lb/>
<pb n="KR4e0048_WYG_001-15a"/>
　　　青青河畔草<lb/>
青陽煦林薄春氣匝道周婉孌都人子采桑南陌頭脩<lb/>
眉婉清揚玉顔和且柔明粧照碧落五馬為乆留乆留<lb/>
諒奚為妾非貴者儔貧守逢蘧篨獻食獨安羞<lb/>
　　　青青原上栢<lb/>
置酒髙堂上賔友列長筵綺食羅雕盤烹鼈膾熊蹯回<lb/>
風吹繡縠悲管間清彈遺響妙入雲慷慨有餘懽流光<lb/>
若逝水安得長駐顔薄酒聊斟酌幽襟良可歎<lb/>
<pb n="KR4e0048_WYG_001-15b"/>
　　　今日良宴㑹<lb/>
南園有佳人窈窕桃李顔容華一何麗顧盼生光妍進<lb/>
退禮自防秉徳幽且閒良媒候嘉意君子希令言鴻鴈<lb/>
念儔侣雎鳩鳴河間盛年若流水隠處獨長嘆<lb/>
　　　西北有髙樓<lb/>
華月散髙樹列曜何參差流光射結綺思婦慘中闈良<lb/>
人涉逺道感嘆夜何其清聲發妙曲宛轉有餘哀妙曲<lb/>
固可聽餘哀知為誰春至桃李妍嵗暮華色衰居然獨<lb/>
<pb n="KR4e0048_WYG_001-16a"/>
處廓顧影乆徘徊<lb/>
　　　涉江采芙蓉<lb/>
故人隔千里寄我青琅玕琅玕色美好愛重若丘山感<lb/>
兹纒綿意将以遺所懽路遥不能致欲插排風翰<lb/>
　　　明月皎夜光<lb/>
離離谷中樹燦燦春華芳枝葉何盛茂忽然隨風揚流<lb/>
光有凋換物理安可常擾擾路旁子哀歌使我傷杪秋<lb/>
天氣肅白露結嚴霜攬衣不能寐起視夜何長明月出<lb/>
<pb n="KR4e0048_WYG_001-16b"/>
東壁衆星羅縱横嵗暮鶗鴂鳴百草青自黄逺道者誰<lb/>
子驅車登太行太行鬱嵯峨天路無津梁興言念同志<lb/>
涕下沾我裳<lb/>
　　　冉冉孤生竹<lb/>
青樓何髙髙綺疏臨道旁美人娯永夜皓齒發清倡玉<lb/>
顔羞掩媚妙曲婉成章含宫亦泛羽忽復轉徵商行雲<lb/>
駐逺漢飛塵連虹梁識曲世所稀遺音空飄揚歌竟夜<lb/>
闃寂悠悠哀思長<lb/>
<pb n="KR4e0048_WYG_001-17a"/>
　　　庭中有竒樹<lb/>
洞庭木葉下悲吹激微寒美人倚脩竹凝睇九疑山層<lb/>
雲没逺巘軒車絶来還既懐文玉佩復采澧水蘭結言<lb/>
欲有贈天路逺險艱沈憂坐将老嵗月銷令顔<lb/>
　　　迢迢牽牛星<lb/>
北風吹雪霰同雲四埀隂惠而能好我寄我瑶華音蟋<lb/>
蟀入床下晨風飛北林川梁限楚越思子闃傷心<lb/>
　　　回車駕言邁<lb/>
<pb n="KR4e0048_WYG_001-17b"/>
壮士悲白日達人愛景光景光無停留鬢髮忽已蒼嚴<lb/>
霜被野草行旅思故鄉禽鳥有所識百蟲知潜藏如何<lb/>
不黽勉老至空自傷<lb/>
　　　東城髙且長<lb/>
咸陽九原上昔日冠盖塲秋風動禾黍曠野浩茫茫大<lb/>
化無停留榮耀安可常烟雲迷五柞榛棘没長楊時運<lb/>
理則然来者徒自傷所以放志意酣歌稱我觴鳴筝縱<lb/>
繁響緩此幽思長回車長樂坂将去復彷徨願為雲中<lb/>
<pb n="KR4e0048_WYG_001-18a"/>
鴈寥廓恣髙翔<lb/>
　　　驅車上東門<lb/>
良辰集賔友載酒登北邙百草何離離髙墳被山岡四<lb/>
野生悲風夕日寒無光狐狸穴空壙穉子覔亡羊人生<lb/>
寄一世奄逝若朝霜髙堂與大宅終作荆棘塲蓬莱隔<lb/>
弱水仙説成荒唐及時且行樂勿用徒悲傷<lb/>
　　　去者日以疎<lb/>
白日無流光逝水無迴波浮生類轉燭運盡歸山阿松<lb/>
<pb n="KR4e0048_WYG_001-18b"/>
栢夾長路髙墳起嗟峨古来皆若此咄咄将柰何誰絃<lb/>
雍門琴和此薤露歌<lb/>
　　　生年不滿百<lb/>
日月逓朔朢推遷無時停鼎鼎百年内所為竟何成賢<lb/>
者解斯理達生外其形良辰有美酒日對賔友傾迢遥<lb/>
閬風丘竒樹秀瑶英周王八駿没天路杳㝠㝠<lb/>
　　　凜凜嵗云暮<lb/>
江潭十月交霜露萃郊原卉木無留榮百草日夜乾鴻<lb/>
<pb n="KR4e0048_WYG_001-19a"/>
鴈鳴洲渚猿狖悲空山閨人念逺道撫節涕氿瀾川梁<lb/>
一暌隔魂夢夜不安厚愛君詎知新恩忘前懽忠誠不<lb/>
見白剖心良獨難望望千里道無由生羽翰<lb/>
　　　孟冬寒氣至<lb/>
愁人起視夜北斗低復昂中垣耀室壁良月知載陽客<lb/>
行涉逺道葛屨履嚴霜願欲同辛苦江漢愁且長臨風<lb/>
付書札鴻鴈無来翔悄悄閨闈心嵗暮惟獨傷<lb/>
　　　客從逺方来<lb/>
<pb n="KR4e0048_WYG_001-19b"/>
妾有錦繡段文采裁為衾上羅連理枝下織雙飛禽惜<lb/>
此嫁時物珍之比南金良人隔山海嵗月亦已深願因<lb/>
飛鴻翼寄以表此心<lb/>
　　　明月何皎皎<lb/>
歡愛夏日短憂愁春夜長房帷敞虛白對此華月光薄<lb/>
雲淒以至入我羅衣裳悁悁感心目欲寐還不遑良人<lb/>
逺行役三載滯遐方别時木葉落今已花卉芳無由達<lb/>
衷曲悵望隔河梁<lb/>
<pb n="KR4e0048_WYG_001-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0048_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西菴集巻一<lb/>
</p>
<p>
</p>
  </div>
<div>
<head>西菴集卷二</head> <lb/>
    <p>
<pb n="KR4e0048_WYG_002-1a"/>
欽定四庫全書<lb/>
　西菴集卷二<lb/>
　　　　　　　　　　　　　明　孫蕡　撰<lb/>
　　樂府<lb/>
　　　將進酒<lb/>
青瑶案上離鸞琴一徽已直千黄金開樽花下對明月<lb/>
欲彈一曲還沈吟沈吟沈吟㡬低首且彈商聲勸君酒<lb/>
雍門楓樹春蕭蕭地下田文骨應朽<lb/>
<pb n="KR4e0048_WYG_002-1b"/>
　　　紫騮馬<lb/>
紫騮馬黄金羈妾家夫壻金陵兒金陵正值䋣華時日<lb/>
與逰俠相追隨追隨逰俠金陵下長跨金羈紫騮馬賭<lb/>
勝初登蹴踘塲縱酒還来鬭雞社越羅楚練照晴空飛<lb/>
鞚揚鞭去似龍却轉端門回輦路斜穿夾道過行宫行<lb/>
宫夾道通三市長使旁人誇意氣紫陌春融錦繡連青<lb/>
樓日暮簫笙起青樓娼女砑羅裙清歌宛轉駐流雲歌<lb/>
闌陌上春風度舞罷樓前壁月新陌上樓前相識多相<lb/>
<pb n="KR4e0048_WYG_002-2a"/>
陪相引屢經過房櫳寂寞交疏裏雲鬂粧成柰爾何<lb/>
　　　烏夜啼<lb/>
蘢葱忩閉雲凝影織錦梭停蜀絲冷蘭心欲語還自緘<lb/>
待郎不来秋夜永秋烏夜夜啼啞啞鳯書應来郎到家<lb/>
開門自把枇杷花<lb/>
　　　望行人<lb/>
髙樓臨廣路朝日麗綺疏美人盛容飾凝睇倚踟蹰踟<lb/>
蹰長太息愁思鬱煩紆愁思知何為自言惜離居将期<lb/>
<pb n="KR4e0048_WYG_002-2b"/>
嵗暮返忽厯三載餘昔如春園花今若秋水蕖盛年詎<lb/>
可再獨宿誰與娯思逐北風翔相従千里餘中途儻相<lb/>
失浩嘆何所如<lb/>
　　　長相思<lb/>
洞庭清秋灝氣多金盤彩月揺碧波湘靈朱絲奏雲和<lb/>
九疑木落風娑娑長相思渺何極湘山雲㫁湘水深淚<lb/>
竹年年雨花碧<lb/>
　　　飲馬長城窟行<lb/>
<pb n="KR4e0048_WYG_002-3a"/>
長城去迢迢征馬鳴蕭蕭馬飲月窟水長城萬里遥征<lb/>
人行従軍離家今㡬春春花復秋草閨人念逺道逺道<lb/>
歸無期漂流不相知徘徊復展轉展轉長相思相思不<lb/>
相見涕泪鉛華滋風従西北来吹我井上桐寒涼颯将<lb/>
至惻惻傷我衷乗月搗寒衣丁丁砧杵悲衣成欲寄逺<lb/>
君在天一涯瘦馬戀破櫪倦禽思故巢君行亦已乆孤<lb/>
妾寧自聊逺使来長城帶得音信還書中何所道但道<lb/>
寄平安平安不顧返嵗月忽已晚君心知若何妾意今<lb/>
<pb n="KR4e0048_WYG_002-3b"/>
無限<lb/>
　　　行路難<lb/>
君不見翟公昔時作廷尉蟬聨賔客填門至竝披縫掖<lb/>
曳長裙夕振鳴珂晝停騎峨冠博帶稱徃古吐氣揚眉<lb/>
論當世交態渾如金石堅朋情肯數芝蘭契當時意氣<lb/>
何豪雄炙手可熱嘘生風日晏聨鑣登紫閣平明騎馬<lb/>
出銅龍只道浮華長若此誰云生死不相従一朝官罷<lb/>
成索寞門外庭前可羅雀寂寂蓬居向午開蕭蕭木葉<lb/>
<pb n="KR4e0048_WYG_002-4a"/>
驚秋落古来此道今可悲須知榮悴亦無時花前且盡<lb/>
一壺酒世事悠悠儂不知<lb/>
　　　行路難<lb/>
龍門西接崑崘丘中有一帶黄河流風雷噴薄不可以<lb/>
利涉鬼浪吐雪龍為愁我行欲濟無方舟長吟澤畔成<lb/>
乆留暮天揺落對羇客白石楚楚青楓秋行路難嵗将<lb/>
夕靈槎八月秋風生安得乗之泝空碧<lb/>
　　　白頭吟<lb/>
<pb n="KR4e0048_WYG_002-4b"/>
妾昔深閨裏風情未嘗識獨有如花容嬋娟自憐惜願<lb/>
言嫁得同心人共駕雙飛彩鸞翼君時走馬從東来揚<lb/>
眉吐氣萬人開當時鴻鴈豈無侣妾獨憐君英俊才一<lb/>
夕誤踰垣従君共君語君指松柏枝嵗寒永相許従君<lb/>
衣錦還故鄉蓬屋蕭然但環堵相守在貧賤棲棲還共<lb/>
居自除花靨面起結青羅襦當壚滌器不知恥遲君他<lb/>
日乗髙車一朝意氣題橋柱偶上金門見明主十年詞<lb/>
賦髮成絲縱博黄金只如許才華備供奉富貴能㡬何<lb/>
<pb n="KR4e0048_WYG_002-5a"/>
文園病消渴憔悴亦已多金莖瑞露不得賜起視雲漢<lb/>
空星河不謂羇旅餘向来聘私室舊好如塵埃新情若<lb/>
膠漆清晨起坐白頭吟哀怨凌天薄雲日哀怨復哀怨<lb/>
蛾眉空自顰生來見事晚怨妾不怨君投珠擲璧不自<lb/>
惜晚節末路當何云妾已無復言於君更何道願君與<lb/>
新人歡愛永相保莫貪春日兔絲花亦作秋霜女蘿草<lb/>
妾有青銅鏡蛟螭蟠玉臺自君一為别棄置生浮埃志<lb/>
殊心異不在貌珠簾繡匣寧勞開案上龍唇琴氷絃冷<lb/>
<pb n="KR4e0048_WYG_002-5b"/>
将絶悲来試一彈不覺淚成血因君一曲鳯求凰誤妾<lb/>
凄涼百年月浪盪指明月清光無定時君心亦如此中<lb/>
路豈不移妾心懐氷霜凜凜君詎知君心儻有能回日<lb/>
缺月重圓應可期<lb/>
　　　昭君歎<lb/>
憶初少小入宫時風鬟霧鬢緑萎蕤自言佳色已無匹<lb/>
不謂官家猶未知十二瓊樓動光彩三千彩女妬蛾眉<lb/>
鴛幃不作春宵夢紅葉常題秋日詩畵工不識嫣妍趣<lb/>
<pb n="KR4e0048_WYG_002-6a"/>
卻遣丹青故相悞買工不是吝黄金黄金已盡相如賦<lb/>
早知容貌世稀有臨别夫君猶可顧翻将寂寞倚門悲<lb/>
啼向迢迢去鄉路穹廬雪落似梨花五月天山草未芽<lb/>
鏡玉塵昏孤鳯影臂紅香冷守宫砂長門無復沾恩澤<lb/>
絶域誰知有嵗華不恨邊沙埋絶色還聞漢國選良家<lb/>
人言北狩封姑衍盡日凝粧候金輦憔悴雖縁别恨添<lb/>
娉婷尚勝良家選五雲迢迢山宛宛日近長安一何逺<lb/>
新愛雖濃獨自憐舊恩未㫁誰能遣琵琶一曲苦従軍<lb/>
<pb n="KR4e0048_WYG_002-6b"/>
調苦單于醉不聞霜壓氍毹秋欲半月低絃索夜将分<lb/>
溶溶淚濕龍香撥冉冉愁看鴈塞雲病裏常思霍去病<lb/>
夢中猶詛奉春君<lb/>
　　　湘妃曲<lb/>
沅江木葉下洞庭秋水多湘靈美清夜隠約倚層阿氷<lb/>
雪耀玉容逺山斂翠娥風鬟散香霧美盼溢回波明璫<lb/>
結珠珮鮫綃夾素羅金支色璀璨翠蕤光盪摩小環奏<lb/>
玉簫雙成鼔雲和瑶管雜哀怨清彈間嘯歌妙曲隨風<lb/>
<pb n="KR4e0048_WYG_002-7a"/>
揚餘音泛流霞林端舞鸞鵠水際起蛟鼉問汝何所思<lb/>
慨嘆慕重華軒車去杳邈黄陵起嗟峨汀洲生蘼蕪松<lb/>
栢掛女蘿清涕下灑竹斕斑隠成花日暮天氣肅星移<lb/>
嵗蹉跎靈荃不可見婉孌悲如何九原儻可作千載復<lb/>
来過<lb/>
　　　阿嬌怨<lb/>
妾昔初入昭陽時横雲學得内家眉風鬟霧鬢在君側<lb/>
長恃娉婷不自持侍宴前樓春爛漫承歡别殿夜逶迤<lb/>
<pb n="KR4e0048_WYG_002-7b"/>
西涼絃索龍香撥北苑葡萄金屈卮一従寵薄恩光歇<lb/>
長門永巷喧呼絶斗帳香銷荳蔲埀舞裙寛褪丁香結<lb/>
熏籠夕倚瑣窓雨羅襪秋凌玉堦月凄迷夢醒心似灰<lb/>
零亂憂來涕如雪横塘浦口大堤邊女伴年年憶採蓮<lb/>
雙飛翡翠渾如畵竝蒂芙蓉只似仙傍舍誰唫白華曲<lb/>
下堂長詠緑衣篇君恩若許重相惜缺月清光應再圓<lb/>
　　　班姬怨<lb/>
燕燕復燕燕飛来尾涎涎朝辭烏衣國暮入昭陽殿羽<lb/>
<pb n="KR4e0048_WYG_002-8a"/>
毛一何好似許令儂羨遂令同輦人咫尺不相見新愛<lb/>
易舊歡物情有遷變白日尚移光君恩詎能徧懐今思<lb/>
獨永感昔淚如綫秋草沿玉堦流塵滿紈扇紈扇知妾<lb/>
心攜持自障面時来即所遇勢失貴亦賤庭樹秋風生<lb/>
無勞篋中怨<lb/>
　　　烏孫公主歌<lb/>
咽咽復咽咽羊車鳯輦恩光絶新新復新新駝裘貂帽<lb/>
來相親昔為花月漢宫女今作風沙北地人漢宫北地<lb/>
<pb n="KR4e0048_WYG_002-8b"/>
何分别人生過眼如一瞥彩雲易消月長缺奈可嬋娟<lb/>
涕如雪且喜從今罷戰爭天南天北樂昇平一堆紅粉<lb/>
壠頭塟百萬兒郎邊上生漢宫剰有三千女豈憚邊庭<lb/>
有北部従此龍泉不用磨只従天下選嬌娥銀鞍白馬<lb/>
金槖駝琵琶絃索聲相和葡萄酒緑朱顔酡壻家兒孫<lb/>
日日多年年只報烽火息莫問嬋娟傷綺羅<lb/>
　　　白紵四時詞<hi>四首</hi>
姑蘇臺上春風和江花亂落江水波交疏楊栁緑參差<lb/>
<pb n="KR4e0048_WYG_002-9a"/>
華筵夜列開綺羅當筵西施間羣娥朱顔為君起微酡<lb/>
自拈紅牙節清歌飛花著人思䋣多華月耿耿度斜河<lb/>
疎星出河夜欲過烏啼啞啞柰爾何<lb/>
閶門輦路薫風時江光㶑灔芙蓉披翠羽霓旌照洲渚<lb/>
鑾輿岀逰初避暑西施含顰嬌不語羣娥鬭起歌白紵<lb/>
回風舞袖為君舉歌聲窈窕一何長白紵之白白如霜<lb/>
木𤓰花紅茘子香東江月出西江光銀壺酒多樂未央<lb/>
館娃宫畔風蕭蕭芙蓉隕香楊栁凋銀河影淡烏鵲橋<lb/>
<pb n="KR4e0048_WYG_002-9b"/>
熒熒雙星麗碧霄美人微醉臉紅潮筵前舉袖催玉簫<lb/>
舉歌白紵鬬嬌嬈越羅楚練風飄飄此時奉君情欲絶<lb/>
銅龍夜深宫水咽銀床低轉梧桐月<lb/>
北風吹江日宛宛江天飛雪簾櫳滿美人臺上鬬腰肢<lb/>
羽觴流霞照華琯筵前西施含醉眼歌停緑水聲欲緩<lb/>
羣娥玉環低款款别宿臺前水仙館芙蓉帳髙錦雲暖<lb/>
儂覺寒宵作那短<lb/>
　　　團扇詩<lb/>
<pb n="KR4e0048_WYG_002-10a"/>
團扇復團扇秋風淅淅昭陽殿燕燕飛來尾涎涎同輦<lb/>
君王不相見長信宫深秋夜長玉階坐對明月光玉繩<lb/>
低埀夜未央牽牛織女度河梁自投長袂數愆殃夢魂<lb/>
彷彿若有亡君顔夢見在我旁覺來邈若天一方起援<lb/>
鳴箏發清商舊怨未平新怨長新怨未平復舊怨怨此<lb/>
銜泥梁上燕雙飛雙宿令人羨還來啄人嘴如箭燕燕<lb/>
于飛奈爾何閒愁不為傷綺羅長陵百尺髙嗟峨山精<lb/>
日落悲薜蘿誰能為譜螽斯羽翻作當筵白紵歌<lb/>
<pb n="KR4e0048_WYG_002-10b"/>
　　　梁父吟<lb/>
江水何深深青楓映雲林衡門一杯酒抱膝梁父吟君<lb/>
不見夷吾奮袂投南冠故人薦引登君門揚眉吐論下<lb/>
荆楚糾合冠裳朝至尊又不見樂生徒步従西来燕平<lb/>
一擁帚調笑黄金臺轅門一日見旌節七十齊城生暮<lb/>
埃古来英俊人所遇皆有立袖拂驪龍珠能令鬼神泣<lb/>
而我獨何為幽泉凍蛟蟄荒蘿繞屋秋雨涼山鬼吹燈<lb/>
冷光濕㡬欲乗風朝太清芙蓉縹緲白玉京天田角井<lb/>
<pb n="KR4e0048_WYG_002-11a"/>
散烟霧阿香布鼓琅璫鳴星辰可望不可即手把琅玕<lb/>
空復情為臣自古良獨難我更懐之摧肺肝田彊古冶<lb/>
三猛士昔者虎視青齊間悞罹相國二桃計恨血今為<lb/>
春草斑白頭勲舊且如此何況新知而靦顔梁父吟聲<lb/>
正苦日落未落天星黄西園灌木秋楚楚青青千里草<lb/>
如霧兀兀當塗髙踞虎長陵百尺空嗟峨夜半山精泣<lb/>
風雨世無女媧五色石天柱欲倩誰人補荆州水碧岷<lb/>
峨青思美王孫𣺌何許梁父吟聲苦傷歌闌玉壺缺白<lb/>
<pb n="KR4e0048_WYG_002-11b"/>
髮千丈長起坐擊長劍仰天悲流光西歸白日為誰晚<lb/>
東流之水何泱泱青㝠黄鵠儻埀翅我亦凌風隨爾翔<lb/>
　　　挂劍臺<lb/>
我有白虹青霜之寳劒舞時朶朶蓮花艶去年北上東<lb/>
蒙峰君眼如猫㸔不厭今年匹馬歸江東将期豁我抑<lb/>
鬱磊落之心胸懐君不見淚如水墳樹索索生秋風嵗<lb/>
華零落對杯酒酒酣脱劍為君夀今為君贈君不知墳<lb/>
前掛向桂樹枝等死酬知心所許劍有神靈劍應語金<lb/>
<pb n="KR4e0048_WYG_002-12a"/>
環魚腸寧足數草平翁仲月荒涼山鬼提攜學吾舞<lb/>
　　　銅雀臺<lb/>
阿瞞在時起臺殿宰割山河㡬征戰賦詩横槊氣何雄<lb/>
賣履分香淚如霰良辰吉日人自悲安有繁華非昔時<lb/>
華容嬌舞對松栢歌笑喧喧知為誰有歌有舞還尚好<lb/>
莫怨西風翠蛾老君不見栢梁廢榭無人登烟草凄凄<lb/>
茂陵道<lb/>
　　　楊白花<lb/>
<pb n="KR4e0048_WYG_002-12b"/>
楊白花花離離隨風落萍草蕩漾無還期仙桃醉日氍<lb/>
毹暖茘枝漿凍黄金盌連臂歌殘翠華館愁來玉環低<lb/>
款款春宵長春宵短<lb/>
　　　休洗紅<lb/>
休洗紅洗紅顔色落莫思君思君懐抱惡君恩原不淺<lb/>
妾命由来薄君如白日不回光妾有芳情向誰托休洗<lb/>
紅洗紅生寂寞<lb/>
　　　蔣陵兒<lb/>
<pb n="KR4e0048_WYG_002-13a"/>
蒋陵健兒身手捷青年好遊仍好俠錦衣繡帽綵絲囊<lb/>
緑鬢葱蘢映朱頰春風二月蒋陵西柳暗秦淮花滿堤<lb/>
騕褭金鞍揺日出輕盈紫陌踏花嘶佳人紈扇和詩贈<lb/>
上客金瓶帶酒攜上客留連正及時佳人妙舞鬭腰肢<lb/>
舞回璧月當空見歌罷楊花似雪飛楊花似雪紛紛落<lb/>
酣醉人前誇浪謔自然不分揖金張況肯低頭拜衛霍<lb/>
意氣由来凌七貴豪華豈必資三畧五侯宅裏聽啼鶯<lb/>
廷尉門前彈羅雀揚雄寂寞掩柴扉草得𤣥成鬢若絲<lb/>
<pb n="KR4e0048_WYG_002-13b"/>
嵗嵗年年書閣底惟應羨殺蒋陵兒<lb/>
　　　苦寒行<lb/>
隆冬十二月四野雲氣浮寒日霾夕光層隂肅幽幽苦<lb/>
哉離家人嵗晏尚逺逰北上太行坂詰屈阻且脩西轅<lb/>
指張翼東轍望幽州嚴風裂短袂宻雪凋敝裘熊羆啼<lb/>
路隅鬼火照林陬車轂陷泥滓馬毛凍颼飀涉險終日<lb/>
行薄暮不得休苦顔帶氷屑涕淚沿眶流空山絶人烟<lb/>
野飯依古丘行囊已罄盡何以慰旅愁苦哉離家人坐<lb/>
<pb n="KR4e0048_WYG_002-14a"/>
念生百憂<lb/>
　　　鞠歌行<lb/>
熒熒圃中花濯濯堤上柳春日齊敷榮秋至就衰朽萬<lb/>
物隨變化浮生詎永乆自非彭與聃誰能長夀考君看<lb/>
少壮顔倏忽成老醜及時當黽勉遲暮復何有<lb/>
　　　傷哉行<lb/>
長夜何漫漫愁氣悽已悲浮雲掩明月涼風吹我衣曳<lb/>
履出房帷鳴珮下重堦俯觀霜露集仰視星宿稀倦鳥<lb/>
<pb n="KR4e0048_WYG_002-14b"/>
止復翔百蟲鳴聲哀飛翻念儔侣呻吟知嵗時感兹時<lb/>
物變惻怛傷我懐誰能駐流光息此心所思<lb/>
　　　懊惱曲<lb/>
妾家良人壻執㦸明光裏四時遷顯官寵幸無與比似<lb/>
妾初嫁時容光照鄰里芳榮有衰歇喧赫詎可恃火熱<lb/>
變灰寒懊惱何時已<lb/>
　　　長安篇<lb/>
長安形勝地京華富才雄北開左馮翊南列右扶風漢<lb/>
<pb n="KR4e0048_WYG_002-15a"/>
道方全盛象魏何穹窿逶迤長樂坂壮麗未央宫㳺俠<lb/>
多少年妖女秀華容凌雲飛甲第照日輝簾櫳行樂正<lb/>
及時綺羅繡蘢葱珠葉揺蟬鬢銀鞍被玉騘千花色炫<lb/>
爛萬栁景昭融擊鞠都門外鬭雞馳道東青樓啓夕月<lb/>
瑶箏沸春宫良時逝不留流連㑹有終且極娯心意無<lb/>
為虚光風<lb/>
　　　上京行<lb/>
京華全盛日江南鉅麗時鳯閣凌天翥雕甍向日披堤<lb/>
<pb n="KR4e0048_WYG_002-15b"/>
楊埀宛轉溝水逺逶迤萬國年方泰三陽景載熈少年<lb/>
縱娯逰㳺俠相追隨載酒聨絲絡乗騘鞚玉羈鬭雞初<lb/>
賭錦撃鞠復爭馳百卉照眼眀步障隨風移珎禽哢幽<lb/>
響咬嘎一何悲日暮宴青樓稱觴侑瓊姬開筵列上客<lb/>
急管聞哀絲為樂殊未央但惜白日欹豪雄極志意黄<lb/>
髮以為期<lb/>
　　　採蓮曲<lb/>
江南好採蓮蓮葉何田田魚戲蓮葉下鷗飛蓮葉邊蓮<lb/>
<pb n="KR4e0048_WYG_002-16a"/>
葉蓮花耀洲渚桂楫蘭橈下長浦採蓮採葉忘採花隔<lb/>
水停船共君語君語不還顧妾心将奈何回船向明月<lb/>
月照江水波江水照妾影明月知妾情郎心得似此明<lb/>
月兼照蓮花與蓮葉<lb/>
　　　短歌行<lb/>
擊長劍和短歌短歌聲無歡調促情苦多盼流光疾逝<lb/>
波青銅霜飛奈老何<lb/>
　　　長歌行<lb/>
<pb n="KR4e0048_WYG_002-16b"/>
彈鳴絃發清商悲吹激林木歌聲一何長歌聲長絃聲<lb/>
緩百年鼎鼎不易滿<lb/>
　　　古意<hi>二首</hi>
山樊花落春風起吹妾芳情渡湘水夢中蝴蝶相交飛<lb/>
門前鵲聲郎馬歸<lb/>
梧桐初落金井牀㫁蛩聲裏月如霜沉沉玉漏清秋夜<lb/>
妾顔如花恐愁謝<lb/>
　　　秋風詞<hi>三首并序</hi>
<pb n="KR4e0048_WYG_002-17a"/>
魏文帝作燕歌行盖秋風四時之變而其音韻鏗鏘情<lb/>
思悽愴為千古七言之祖其後如少陵秋風兩首邢君<lb/>
實秋風三疊皆本此而作者也今特衍其詞語分為三<lb/>
首略竊三疊之意雖未能以配詩祖則亦可彷彿四愁<lb/>
之遺響云<lb/>
秋風嫋嫋天意晶寒蟲唧唧霜露零白雲孤飛雁<lb/>
南征念君嵗闌逺逰行長年驅馳竟何成閨閣盼<lb/>
望空熒熒哀來傷秋百感生感極涕淚沾衣纓何<lb/>
<pb n="KR4e0048_WYG_002-17b"/>
人月髙彈鳴箏緐絃急絲攪離情銀河横天湛空<lb/>
明哀猿寥寥共悽清微禽安棲夜不驚夫君胡為<lb/>
未遑寧<lb/>
秋風颯颯林木空吳山楚山千萬重湛湛江水上有楓<lb/>
念君遊行逺從戎不遑寧居走西東寂寞空閨敞房櫳<lb/>
獨宿涕淚沾襟胸悵望不見憂怔忡長雲遥天叫孤鴻<lb/>
哀音嗷嗷思無窮黄姑斜河夜正中牽牛七襄淡横從<lb/>
夫君胡為苦匆匆<lb/>
<pb n="KR4e0048_WYG_002-18a"/>
秋風淅淅庭宇虛日行南陸露如珠江空木落芳嵗徂<lb/>
念君逺逰今何如别離不得尺素書妾乆悲傷惜居諸<lb/>
惻惻涕淚盈衣裾凝思關山倚踟躇南鄰誰家吹笙竽<lb/>
清聲撩人思煩紆䋣星麗天明月孤城頭夜棲白頭烏<lb/>
夫君胡為未寧居<lb/>
　　　南浦曲<lb/>
君家住南浦妾家住横塘少小曽相識況復是同鄉妾<lb/>
年與君相上下月下花前㡬相許相憐相愛君不知卻<lb/>
<pb n="KR4e0048_WYG_002-18b"/>
共何人隔花語芙蕖被霜那得連荷風蕩露那得圓君<lb/>
情君意苦難定妾貌妾心長自憐<lb/>
　　　横塘曲<lb/>
鶯黄不染衣蝶粉不勻面有情翻作無情悲相見渾如<lb/>
不相見落花深處紫騮嘶紅藕香中畵舫移藕絲難疊<lb/>
同心結花影空成連理枝君如宿沙鴻妾似浮波鴈暫<lb/>
時照影相和鳴逐浪隨風各分散分散杳然去㡬時還<lb/>
合并芙蓉易謝月常缺亦似人間離别情<lb/>
<pb n="KR4e0048_WYG_002-19a"/>
　　　春愁曲<lb/>
妾意一何長春光一何短良人逰冶郎去去不知逺含<lb/>
桃石竹花盡紅房櫳蝴蝶醉春風令人翻愛逺離别孤<lb/>
絶相思情更濃<lb/>
　　　春開曲<lb/>
去年百花開春風妾顔窈窕如花紅今年花色仍自好<lb/>
妾顔比花已漸老良人新愛移平生妾貌如花空復情<lb/>
花開無言妾不語妾淚長埀花帶雨<lb/>
<pb n="KR4e0048_WYG_002-19b"/>
　　　㳺絲曲<lb/>
㳺絲映户春風盪雕簷雨浥蜘蛛網春花亦笑綺帳空<lb/>
故遣飛紅入虚幌青樓夫壻醉㤀歸魂夢相尋意轉迷<lb/>
恍似妾心懐舊愛還如君意戀新棲綺疏鸚鵡通人語<lb/>
戱把琵琶擲金羽含情暗卜無心負今夜渠儂到家否<lb/>
㳺絲罥花風葉葉呉羅袷薄新寒怯蜂逰亦解鑚綺疏<lb/>
不獨房櫳出蝴蝶懐人不為青春過别有閒愁幽思多<lb/>
君情妾意俱腸㫁舊愛新憐奈爾何<lb/>
<pb n="KR4e0048_WYG_002-20a"/>
　　　落花曲<lb/>
昨日見花開今日見花落花落花開還滿枝人老終無<lb/>
年少時勸君及時且行樂莫管花開與花落<lb/>
　　　木葉曲<lb/>
南風木葉青北風木葉黄木葉有零落客心與爾同悲<lb/>
傷悲傷日日人漸老明年木葉依舊好<lb/>
　　　蓮花曲<lb/>
蓮花復蓮花蓮花相交加葉如雲鬢偏宜緑花比妾容<lb/>
<pb n="KR4e0048_WYG_002-20b"/>
還更佳蓮葉蓮花相對好妾容妾鬢愁中老<lb/>
　　　葵花曲<lb/>
蜀葵花開開復落黄金滿地秋風惡良人逺去不歸家<lb/>
秋風吹落蜀葵花蜀葵花落開復好良人不歸愁欲老<lb/>
　　　鴛鴦篇<lb/>
南浦雙鴛鴦生来不獨宿葉底已雙飛花邊還對浴鴛<lb/>
鴦可羨復可憐況妾容華方少年<lb/>
　　　織婦詞<lb/>
<pb n="KR4e0048_WYG_002-21a"/>
呉中白紵白如霜春風入衣蘭麝香二月城南桑葉緑<lb/>
新蠺初出微於粟採桑日晏攜筐歸夜半懸燈待蠺熟<lb/>
繰成素絲經上機兩日一匹猶苦遲織成裁衣與郎著<lb/>
妾寧辛苦教郎樂家中貧富誰得知郎無衣著他人嗤<lb/>
　　　古鏡詞<lb/>
貧女池邊得銅鏡鄰媪歡呼喜相慶持歸鉛粉三日磨<lb/>
龍影糢糊面猶瑩機中剪素為鏡囊染絲繡作雙鴛鴦<lb/>
横看豎照心不厭借插金釵學士堂廢銅雖舊惜於寳<lb/>
<pb n="KR4e0048_WYG_002-21b"/>
無錢買新舊亦好誰識青樓金鏡開珍珠綴匣瓊為臺<lb/>
　　　漁父詞<lb/>
順流得魚易逆流得魚難難易有天定順流心所安網<lb/>
羅疎疎鈎曲直老翁取魚兼取適<lb/>
　　　樵父詞<lb/>
清晨腰斧出日暮腰斧入青青遍原野造化若不息我<lb/>
願嚴霜殺荆棘蒼松翠栢髙千尺<lb/>
　　　田家歎<lb/>
<pb n="KR4e0048_WYG_002-22a"/>
田家養牛如養龍妻孥望嵗長防冬耕田得暇縛屋茅<lb/>
編竹著泥防北風山田不雨水欲涸田頭水車鳴角角<lb/>
歸來夜半猶未眠新婦懸燈照蠺箔田家作苦無休時<lb/>
夏來糶穀春賣絲無因昨夜到城郭羨殺狂逰輕薄兒<lb/>
　　　耕父詞<lb/>
朝耕山下田暮耕山下田辛苦食筋力持此終嵗年耕<lb/>
田得穀豈不樂但願年豐莫作惡<lb/>
　　　牧牛詞<lb/>
<pb n="KR4e0048_WYG_002-22b"/>
朝出牛亦出暮歸牛亦歸牧牛如種樹貴在不擾之放<lb/>
牛散食山下草草香水甜牛易飽<lb/>
　　　牧羊詞<lb/>
隴羊尾簁簁山虎毛離離願得山虎死隴羊長自肥蒼<lb/>
汒大化良亦苦怪底生羊復生虎<lb/>
　　　射雉詞<lb/>
春雉巢草中子母不相離時時引子嬉翅短還墮池回<lb/>
弓落箭不射之深山大澤從汝飛<lb/>
<pb n="KR4e0048_WYG_002-23a"/>
　　　射虎詞<lb/>
射羊得羊食射虎被虎傷始知學射虎不如學射羊村<lb/>
前村後腰我弩但願逢羊莫逢虎<lb/>
　　　採菱曲<lb/>
朝逰大堤口暮泛横塘邊紅粉照緑水自羨還自憐紅<lb/>
粧照水人見好涉江採菱何可道<lb/>
　　　石榴詞<lb/>
纍埀纍埀復纍埀纍埀壓倒珊瑚枝西風擘破玳瑁皮<lb/>
<pb n="KR4e0048_WYG_002-23b"/>
露出數顆珍珠兒<lb/>
　　　採蓮詞<lb/>
誰家遊冶郎日日在横塘只採蓮葉緑不採蓮花香採<lb/>
蓮採葉猶自可憐新棄舊愁殺我<lb/>
　　　蠶婦詞<lb/>
朝看箔上蠶暮取繭上絲絲成給日食不得身上衣早<lb/>
知阿家蠶事苦不若當初學歌舞<lb/>
　　　貧女嘆<lb/>
<pb n="KR4e0048_WYG_002-24a"/>
寒花難為紅貧女難為容蕭條鏡中影寂寞林下風蛾<lb/>
眉翠黛誰家女日日東鄰教歌舞<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0048_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西菴集巻二<lb/>
</p>
<p>
</p>
  </div>
<div>
<head>西菴集巻三</head> <lb/>
    <p>
<pb n="KR4e0048_WYG_003-1a"/>
欽定四庫全書<lb/>
　西菴集巻三<lb/>
　　　　　　　　　　　　　明　孫蕡　撰<lb/>
　　歌行<lb/>
　　　南園歌贈王給事彦舉<lb/>
昔在越江曲南園抗風軒羣英結詩社盡是琪琳仙南<lb/>
園二月千花明當門緑栁啼春鶯羣英組絡照江水與<lb/>
余共結滄洲盟滄洲之盟誰最雄王郎獨有謫仙風狂<lb/>
<pb n="KR4e0048_WYG_003-1b"/>
歌放浪玉壺缺劇飲淋漓宫錦紅青山日落情未已王<lb/>
郎拂袖花前起歡呼小玉彈鳴箏醉倚庭梧按宫徵哀<lb/>
絃泠泠樂未終忽有華月出天東裁詩復作夜逰曲銀<lb/>
燭飛光白似虹當時意氣凌寰宇湖海詩聲萬人許酒<lb/>
徒散落黄金空獨卧茅簷夜深雨分飛㡬載逺離羣歸<lb/>
来城市還相親閒来重訪舊逰處蒼烟萬頃波粼粼波<lb/>
粼粼兮日将夕西風一葉凌虚舟猶可題詩寄青壁<lb/>
　　　廣州歌<lb/>
<pb n="KR4e0048_WYG_003-2a"/>
嶺南富庶天下聞四時風氣長如春長城百雉白雲裏<lb/>
城下一帶春江水少年行樂隨處佳城南南畔更䋣華<lb/>
朱樓十里映楊栁簾櫳上下開户牖閩姬越女顔如花<lb/>
蠻歌野曲聲咿啞岢峨大舶映雲日賈客千家萬家室<lb/>
春風列屋艶神仙夜月滿江聞管絃良辰吉日天氣好<lb/>
翡翠明珠照烟島亂鳴鼉鼔競龍舟争覩金釵鬬百草<lb/>
逰冶留連望所歸千門燈火爛相輝逰人過處錦成陣<lb/>
公子醉時花滿堤扶留葉青蜆灰白盤飣檳榔邀上客<lb/>
<pb n="KR4e0048_WYG_003-2b"/>
丹茘枇杷火齊山素馨茉莉天香國别来風物不堪論<lb/>
寥落秋花對酒樽回首舊逰歌舞地西風斜日淡黄昏<lb/>
　　　草書歌贈顔景明隠<lb/>
鍾王去我忽千嵗字體變怪少復真蟲文鳥跡乆不見<lb/>
塵姿俗態空紛紛邇來繼者誰獨步前有秃張後醉素<lb/>
詞林秘府頃見之令我嘖嘖生逺慕君家此本猶清妍<lb/>
神竒老筆真可傳頹牆敗壁霹靂死枯檜古栢蛟龍纒<lb/>
秋蛇春蚓未易得見爾為爾重嗟惜寳之不翅珪與璧<lb/>
<pb n="KR4e0048_WYG_003-3a"/>
煩君収取謹䕶藏莫遣風雷化真迹<lb/>
　　　羅浮歌寄洛陽李長史仲修<lb/>
亭亭西樵峰宛在南海湄日華麗仙掌影漾金銀池我<lb/>
昔扁舟恣長徃凌風浩蕩烟霞想尋幽更欲探神竒復<lb/>
向羅浮事仙賞仙家三十六洞天羅浮夐與滄洲連丹<lb/>
霞射影四山静羣真環珮来翩翩蘂珠之峰數千丈君<lb/>
時與我縁蘿上水簾直下飛晴虹萬壑天風度流響山<lb/>
中劉郎司玉臺仙書授我琅函開心如明月炯虚照身<lb/>
<pb n="KR4e0048_WYG_003-3b"/>
與浮雲同去来此時㑹合那能再塵土分飛忽三載我<lb/>
行奏賦登金門君亦乗軺渡淮海淮海迢迢烟樹深相<lb/>
思嵗晚結愁心長風萬里碧雲逺何由一寄還山吟山<lb/>
中洞房春寂寂山中之人長嘆息松花酒熟人不歸瑶<lb/>
草春風㡬回碧<lb/>
　　　智空和尚種松歌<lb/>
老僧種松如種柳封植不知年嵗乆寒梢未解蟠穹蒼<lb/>
已見鬱律蛟龍走焚香展席坐松隂白石清泉清道心<lb/>
<pb n="KR4e0048_WYG_003-4a"/>
虚無自有神鬼㑹風雨不妨猿鶴吟老僧與松有深契<lb/>
浮華净盡存實際嵗寒不受氷霜欺静隠山中閲人世<lb/>
亭亭只作如是觀松年僧臘俱髙寒夜深滕六雪中立<lb/>
日落山精林際看老僧愛松如骨肉不比枯梅與瘦竹<lb/>
君不見人間艶陽枝春盡飛花滿岩谷<lb/>
　　　題皇甫文逺所藏左司郎中堵炳山水歌<lb/>
䋣華亂翠時共喜金膏空青人罕識每觀皇甫先生圖<lb/>
令我感此三歎息墨樵避俗如避鴞折花頻見先生招<lb/>
<pb n="KR4e0048_WYG_003-4b"/>
亂雲團成樹宛宛澹墨掃作山迢迢人言此是雲谷底<lb/>
武夷下映九曲水不然五老匡廬峰萬疊芙蓉照彭蠡<lb/>
低低茅屋溪澗濵墨樵更冩先生真千章古木一藜杖<lb/>
毛骨自是仙中人塵縁凈盡丹砂熟蒼虬停飛虎亦伏<lb/>
山童巻取琅函經縱有黄庭不須讀烟霞此樂真不迂<lb/>
臨風却作長嗟吁十年未得還初服蕙帳石室今何如<lb/>
先生歸来早卜築我亦同棲此山曲便煩作賦邀墨樵<lb/>
更與泉南數竿竹<lb/>
<pb n="KR4e0048_WYG_003-5a"/>
　　　南京行<lb/>
南京自古説豪雄逺勝秦中與洛中呉越千山髙拱北<lb/>
巴江一道逺朝東秦淮水入丹陽郭北固城連六代宫<lb/>
岌嶪石頭如踞虎逶迤鍾岳似盤龍龍樓鳯閣天中起<lb/>
萬户千門霄漢裏太乙勾陳紫極通翔鸞舞鶴珠峰峙<lb/>
郤日觚稜駕寥廓行空複道侵箕尾仙掌銅盤玉作漿<lb/>
靈芝華盖霞為綺華盖靈芝粲綺霞御橋金水正當衙<lb/>
五門彩旭朝天仗馳道香風散日華細栁千章爭拂地<lb/>
<pb n="KR4e0048_WYG_003-5b"/>
嬌鶯百囀競啼花紫電龍光飛武庫雕甍甲第列侯家<lb/>
侯家卿相真才彦玉笋蟬聨奉天殿屈宋摛文入石渠<lb/>
韓黥耀武專方面黄閣承㤙宣雨露烏臺執法行霜霰<lb/>
環珮聲清散早朝葡萄酒緑沾春宴春宴春風坐百花<lb/>
歸來里巷鬭香車金張富貴人爭羨王謝風流世共誇<lb/>
隠約商笳隨赤羽葳蕤大纛映彤牙盤佗寳校光前導<lb/>
組絡鳴鑣隘狹斜狹斜西下通三市紫霧紅塵拂天起<lb/>
南陌東廂馬似龍烏衣朱雀人如蟻爭看買珠輕薄兒<lb/>
<pb n="KR4e0048_WYG_003-6a"/>
亦訝探丸㳺俠子猶懐鳯臺醉李白無復新亭泣周顗<lb/>
井傍美人悲麗華道上行人談結綺結綺臨春總可憐<lb/>
龍河一帶但寒烟天界叢林開象魏冶亭髙閣艶神仙<lb/>
神仙盡是蓬瀛侣更畵秦臺玉簫女𣺌渺青鸞月下來<lb/>
飄飄彩鳯雲中舉别有青樓大道旁烟花萬樹儼成行<lb/>
飛瓊裊裊翠羅袖小玉娥娥紅粉粧小玉飛瓊兩少年<lb/>
清歌妙舞鬭嫣妍舞態盤迴芳樹底歌喉宛轉落花前<lb/>
彩雲作雨朝朝合璧月流光夜夜圓朝朝暮暮長如此<lb/>
<pb n="KR4e0048_WYG_003-6b"/>
秋月春花若流水去嵗今年景不殊南來北去人相似<lb/>
生緑羅屏遮上客流蘇帳暖邀公子爛漫三春錦繡城<lb/>
空濛一片笙歌市䋣華佳麗樂無邊我獨胡為困一廛<lb/>
已似揚雄棲白屋還如司馬卧文園誰将積業三千牘<lb/>
換取揚州十萬纒桃李風前歌扇底看花騎馬過年年<lb/>
　　　虹縣行<lb/>
虹亭村落如秋花十里五里方一家山城縣治開草屋<lb/>
草屋低窄旋桑麻丁男當官應徭役婦女看家種山麥<lb/>
<pb n="KR4e0048_WYG_003-7a"/>
汴溝淤塞無稻苗麥足家家黍為食野桑養蠶収繭絲<lb/>
棗根染絲來作衣秋湖水落蓮芡盛臘月雪深鶉兔肥<lb/>
嵗時澆酒五月暮但願開雲雨如注蠶成麥熟官事閒<lb/>
栁堤人唱桑隂樹<lb/>
　　　平原行<lb/>
古原縣郭如荒村家家草屋荆條門自罹喪亂新復業<lb/>
千家今有一家存稚子採薪割蒿草婦女攜筐拾梨棗<lb/>
丁男應役不在家長駕牛車走東道黄河水涸無魚蝦<lb/>
<pb n="KR4e0048_WYG_003-7b"/>
居人七月方食𤓰人烟星散不成集棠梨苦葉烹為茶<lb/>
凌州九月官税促黍子在田猶未熟春霜夏旱蠶事空<lb/>
不賣新絲賣黄犢銀河七夕如水流明年麥好君莫愁<lb/>
　　　平原田家行<lb/>
零星矮屋茆數把散住榆林栁林下磊牆遮雪防驟風<lb/>
婦女頹垣拾磚瓦黄牛買得新墾田土㦸犂淺牛欲眠<lb/>
古河無水掛龍骨自縈蒲繩探苦泉山蠶食葉黄繭老<lb/>
野火燒桑桑樹倒四畔靈雞喔喔啼九月霜風落紅棗<lb/>
<pb n="KR4e0048_WYG_003-8a"/>
春絲夏絹輸税錢木綿紡布寒暑穿夜舂黄米為新酒<lb/>
學唱清商作管絃平田旱多麥少熟杏盡梨枯惟食粟<lb/>
衣粗食惡莫用悲猶勝北軍離亂時<lb/>
　　　驪山老妓行補唐天寳遺事戯效白樂天作<lb/>
秋風楊柳凋金縷冷露芙蓉落芳渚寒香晚色何所如<lb/>
驪山唐姬教坊女蛾眉淡掃山逺碧蟬鬢半抛雲亂吐<lb/>
時粧無復新妖嬈曩態猶存舊嬌嫵我昨咸陽縱冶逰<lb/>
冶逰爛漫遍西州青山直抵雙龍闕緑水横過五鳯樓<lb/>
<pb n="KR4e0048_WYG_003-8b"/>
南國佳人金錯落長安公子玉驊騮銀壺送酒青絲絡<lb/>
皓齒當筵白雪謳琵琶横笛空聒耳唐姬搊筝妙無比<lb/>
清彈一曲乆含羞呼喚百迴纔强起移柱相參鴈成列<lb/>
調絃未就人先喜俛首斜拖珠步揺向人髙露春纎指<lb/>
樓髙韻發響泠泠急管悲歌一霎停初聽乍如風雨至<lb/>
再彈還作鳯凰鳴清如玉女鈞天奏壮似雕戈出塞聲<lb/>
澗水帶氷時哽咽春雷震石忽慿陵慿陵未已旋清悄<lb/>
清悄漸凝聲漸小四座無言俱寂寥餘音已㫁猶縈繞<lb/>
<pb n="KR4e0048_WYG_003-9a"/>
溶溶宛宛復悠悠切切凄凄還窈窈深閨㫁蚓怨寒宵<lb/>
淺谷嬌鶯破春曉纒綿萬恨與千愁婉意柔情不肯休<lb/>
蔡琰胡笳悲紫塞班姬團扇掩清秋樓前皓月明如練<lb/>
天外行雲凝不流促拍未終南内曲新腔忽過小梁州<lb/>
梁州一摺月向午唐姬此時心獨苦銀甲悲深不忍彈<lb/>
衷腸㫁盡無由語低籠翠袖揾香泪翻使歡娯變凄楚<lb/>
訴盡平生富與貴可憐人世今成古憶昔開元正太平<lb/>
兒家生長在天京十三學舞曽驚座十四搊箏能擅名<lb/>
<pb n="KR4e0048_WYG_003-9b"/>
玉貌羞花長窈窕宫腰怯柳更輕盈春寒不離鴛鴦枕<lb/>
日晏方開孔雀屏五陵年少秦川客争愛兒家好顔色<lb/>
殢雨尤雲最惱人追歡買笑寜論直聲名每出流輩上<lb/>
風致獨覺旁人惜承恩況得登掖庭宛轉隨龍侍君側<lb/>
海晏河清乆息兵四夷賔貢盡充庭炎方已見来丹茘<lb/>
交趾還聞進雪鸚耀日香車連紫陌飛雲畫棟列朱甍<lb/>
空濛一片笙歌海浩蕩三春錦繡城驪山山上多樓閣<lb/>
萬户千門通碧落大駕深居在九重四時多暇惟行樂<lb/>
<pb n="KR4e0048_WYG_003-10a"/>
已營連昌勝結綺復起芳鳯齊花萼壺飛玉女逓更籌<lb/>
舟戯金龍動鱗角侍臣傳勅選嬌容特許兒家步輦從<lb/>
宫扇影移花雨外山呼聲沸錦雲中千株火樹争明月<lb/>
萬炬金蓮鬭彩虹子夜歌詞翻白雪霓裳舞隊散旋風<lb/>
歌停舞歇徘徊乆銀箏獨進纎纎手明眸麗質一當前<lb/>
含顰美人俱在後數聲清響動絃索八面涼風生户牖<lb/>
艶曲新裁萼緑華中官催賜葡萄酒年年秋月復春花<lb/>
多在宫中少在家嬌笑不愁宫監怒艶粧長得阿姨誇<lb/>
<pb n="KR4e0048_WYG_003-10b"/>
朝遊複道瞻天表夜步西廂拜月牙鬬草經春陪虢國<lb/>
藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>竟夕伴昭華韶光忽逐流年轉野鹿銜花上林苑<lb/>
銕騎東来鳯闕空金根西狩蛾眉逺上方無復聽宣召<lb/>
新籍寜辭避差遣約臂金環雨雪寛凌波錦襪風塵蹇<lb/>
星移物換得無情復向驪山悄地行紫禁無人芳草合<lb/>
瑶堦雨過緑苔生歌臺索寞花千樹舞榭蒼涼月半櫺<lb/>
繡閣秋隂連瑣闥銅仙清淚落金莖髙梧隕翠蓮飄玉<lb/>
太乙勾陳看不足百子樓寒霧影昏長生殿古烟光緑<lb/>
<pb n="KR4e0048_WYG_003-11a"/>
宫牆瓦落見蒿萊輦路塵生走麋鹿舞馬雕床惱夢思<lb/>
花奴羯鼔驚心目故宅新人作宴逰内家紅錦列纒頭<lb/>
珠簾繡柱俄成夢鳯管龍笙總是愁舊曲聞來眉自斂<lb/>
盛年説著口應羞飛蓬短鬢難禁白老屋疎茅不奈秋<lb/>
舞衫長借鄰人著同伴相呼只推却臉玉香隨翠靨消<lb/>
淚珠暗逐燈花落憂來倒插黄金鳯夢裏時彈白翎雀<lb/>
百感中來不自由芳心一片従誰托唐姬言語一何長<lb/>
句句凄其字字傷滿座聞之聲唧唧沾巾我亦為浪浪<lb/>
<pb n="KR4e0048_WYG_003-11b"/>
滄桑轉瞬誰能識富貴浮雲安可常覽鏡每聞悲素髮<lb/>
舉杯長欲勸流光唐姬莫道懐抱惡自古佳人多命薄<lb/>
傾城西子逐鴟夷絶代明妃嫁沙漠樽前有酒且懽笑<lb/>
身外閒愁付冥漠皎月秋來㡬度圓穠花春盡従渠落<lb/>
唐姬攬涕復陳情請作驪山老妓行桃李風前霜月下<lb/>
長吟亦足慰平生不因水上琵琶語那識江州司馬名<lb/>
為爾臨風歌一曲百年哀怨起秦筝<lb/>
　　　　余既作此詩本戯筆吟弄以為懽笑耳而客<lb/>
<pb n="KR4e0048_WYG_003-12a"/>
　　　　有問余者曰子詩淺易明白彷彿樂天然用<lb/>
　　　　事不免多誤上林苑是漢家事白翎雀是世<lb/>
　　　　曲子百子花萼樓恐不在驪山上如何余笑<lb/>
　　　　曰那知許事且啖蛤蜊西山朝來頗有爽氣<lb/>
　　　髙昌老翁行<lb/>
髙昌老翁背隆然黄鬚髙鼻毛髮拳自言少小家幽燕<lb/>
生長適值䋣華年出身従戎事西邊十七八九南營田<lb/>
雕戈如雲䕶中堅流蘇帳暖埀蜿蜒三珠虎符誰喜懸<lb/>
<pb n="KR4e0048_WYG_003-12b"/>
偏禆盡戴黄金蟬軍中無事惟㳺畋錦袍白馬青連錢<lb/>
飢鷹一掣沖九天鴐鵝洒血來連連夜闌愛月醉不眠<lb/>
衆賔呼盧各爭先輸籌唱飲開錦筵美人照座紅娟娟<lb/>
涼州葡萄斗十千金盤丹茘明珠圓野駝之酥香不膻<lb/>
争持寳刀誇割鮮忽爾不樂心悁悁琵琶催張鳯凰絃<lb/>
纎歌一曲清聲傳華嚴天魔間采蓮美人起舞鬭嫣妍<lb/>
腰肢宛轉飛花旋玉釵斜横翠袖偏春風徐來拂筵前<lb/>
此時意氣如熊虎伯仲聨翩享珪組青雲頭上髙楚楚<lb/>
<pb n="KR4e0048_WYG_003-13a"/>
却笑旁人不好武一朝零落來南土白髮蕭蕭守環堵<lb/>
北風怒號朔雪舞羊裘無温敝不補人間俯仰成今古<lb/>
老翁無乃獨愁苦霸陵将軍舊征虜青門秦侯亦開府<lb/>
浮榮飄風何足數<lb/>
　　　碌碌行寄保昌縣丞童豫<lb/>
碌碌復碌碌驅馳半世為斗粟去年臘盡江左邉今春<lb/>
又駕江南船家貧每畏别離苦不知攜累還顛連炎雲<lb/>
四月關門道青泥滑滑雜流潦黄梅雨裏鈎輈啼瘦妻<lb/>
<pb n="KR4e0048_WYG_003-13b"/>
前僵子後倒君時相見能相憐自出床頭官俸錢東家<lb/>
蹇驢覔借我使我枯槁回春妍貧賤結交常草草多難<lb/>
逢君識君好不得與君長周旋關門長望令人老<lb/>
　　　湖州樂<lb/>
湖州溪水穿城郭傍水人家起樓閣春風埀栁緑軒忩<lb/>
細雨飛花濕簾幙四月五月南風来當門處處芰荷開<lb/>
呉姬畫舫小於斛蕩槳出城沿月回菰蒲浪深迷白紵<lb/>
有時隔花聞笑語鯉魚風起燕飛斜菱歌聲入鴛鴦渚<lb/>
<pb n="KR4e0048_WYG_003-14a"/>
　　　雲南樂<lb/>
成都賈客向人語黎州多風雜多雨雪山萬古長不消<lb/>
山下四時風氣暑竹林西畔是雲南不論冬夏披氊衫<lb/>
蠻官見客花布襖村婦背鹽青竹籃繩橋跨澗石嶻嶪<lb/>
部落馬蹄皆灌鐡引繩貫索通客行插木入崖防棧絶<lb/>
郫筒酒熟蠻人歌太平今喜無兵戈懸車不戍相公嶺<lb/>
賣馬安行大渡河牛纓換貸躋卭笮路出彭門縁劍閣<lb/>
火井秋篁截洞簫㡬腔吹作雲南樂<lb/>
<pb n="KR4e0048_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西菴集巻三<lb/>
</p>
<p>
</p>
  </div>
<div>
<head>西菴集巻四</head> <lb/>
    <p>
<pb n="KR4e0048_WYG_004-1a"/>
欽定四庫全書<lb/>
　西菴集巻四<lb/>
　　　　　　　　　　　　　明　孫蕡　撰<lb/>
　　七言古<lb/>
　　　閨中聞子規<lb/>
交疏日射房櫳曉碧樹初聞子規鳥驚回殘夢了無歡<lb/>
慘切春愁破清悄獨宿何曽下繡幃寜勞勸我不如歸<lb/>
鶯花爛漫江南道好向逰人醉處啼<lb/>
<pb n="KR4e0048_WYG_004-1b"/>
　　　晚發英徳<lb/>
山城斗大臨江横數椽茆屋炊烟青炎風吹林桂花落<lb/>
斜日倒影滄江明滄浪萬頃舟如葉舟子齊橈歌激烈<lb/>
一篙新水静悠悠今日江頭雨初歇<lb/>
　　　贈端孝思<lb/>
端郎白皙如冠玉葩辭麗藻撑滿腹生來未作九品官<lb/>
聲價蚤已驚流俗阿翁舊日尚書郎出領方鍞專衡湘<lb/>
掖垣休暇㑹賔客冠帶楚楚盈華堂憐君三十猶未娶<lb/>
<pb n="KR4e0048_WYG_004-2a"/>
却向窮簷守章句紛華滿目何足云昔者炎門今不遇<lb/>
楊花三月石城西翠袖紅裙滿大堤良辰歡笑暫行樂<lb/>
氷夜索寞猶孤棲興來呼酒秦淮屋宣州雪梨如碧玉<lb/>
坐中北客為燕歌歌得前朝數般曲㸔君顔面人中英<lb/>
暫時遜縮非避名鳯雛未必老丹穴謝安亦豈㤀蒼生<lb/>
玉堂學士龍門叟日日談君不容口振翮青雲諒匪遥<lb/>
與君且盡杯中酒<lb/>
　　　贈髙彬<lb/>
<pb n="KR4e0048_WYG_004-2b"/>
髙彬魁梧身七尺秀眉豐頰仍廣額㡬年共食越江魚<lb/>
此中同作鍾陵客鍾陵上國要路津出門大道連青雲<lb/>
交逰脱畧舊時輩拜揖盡是英豪人少年一字都不識<lb/>
近日能詩兼讀易看君意志肯如此世人見者誰不惜<lb/>
平生於我最知已旅邸浮沈托生死得錢慷慨即相贈<lb/>
歸家不問妻與子玉壺美酒桃花春酣歌每到清夜分<lb/>
衝人俠氣儼郭解不信窮愁如有神人生窮達何足道<lb/>
微名於世須亦早但憐零落故山雲未得相従逐幽討<lb/>
<pb n="KR4e0048_WYG_004-3a"/>
　　　送何三元帥北上<lb/>
春風吹花江水波江頭楊栁緑差差臨歧送别増慷慨<lb/>
我與何郎情最多何郎昔年十六七明珠虎符光照室<lb/>
錦臂蒼鷹掣暮雲青絲白馬嘶晴日此時我作座上賔<lb/>
星樓月帳長相親班超英傑恥投筆孫楚兀傲猶參軍<lb/>
何郎嚴親初入覲何郎笑解封侯印鵲血弓弰滿壁懸<lb/>
青門𤓰地従人問今年㑹晤蒋陵西爛漫鶯花醉欲迷<lb/>
梧桐葉落鳯臺曲楊栁烟籠白下堤何郎於我情最厚<lb/>
<pb n="KR4e0048_WYG_004-3b"/>
此别寜堪酌春酒平原北上路迢迢白雁南還寄書否<lb/>
　　　題昭陽草堂手巻為増城縣丞謝英賦<lb/>
太傅風流一千載烏衣朱雀今誰在何時文水見文孫<lb/>
玉樹亭亭繼光彩茅茨還枕小東山山下銀溪玉作灣<lb/>
不獨澄江浄如練金屏想像如花顔陂塘别墅恣情適<lb/>
蕩漾寒波映空碧隠隠疑聞蠟屐聲青青似帶羅裙色<lb/>
羅裙翠帶總相宜君家兄弟況能詩細雨蛙聲來坐席<lb/>
淡雲疎影落漣漪南陲作郡無復意那更旁人知許事<lb/>
<pb n="KR4e0048_WYG_004-4a"/>
訟庭窄狹臨溪水日倩鷗羣伴清致清夢迢迢若箇邊<lb/>
鳴蜩初變柳盈園詠歌未必慚康樂俊秀真堪比恵連<lb/>
恵連别來年嵗乆夢裏知能相見否且停憶草逺生愁<lb/>
便可巡池酌春酒伯仲聨翩珪組才聲名逺播鳯凰臺<lb/>
暫時分手何有哉行當聨袂赴青瑣莫學柴桑歸去來<lb/>
　　　題髙彬白雲山房手巻<lb/>
髙彬昔年喜學武七尺長軀力如虎徃昔追强過營門<lb/>
日來從戎事藩府錦袍白馬鐡連錢騎将校獵城南邊<lb/>
<pb n="KR4e0048_WYG_004-4b"/>
鼻頭火發不知熱耳後風生猶著鞭秦楚山川嵗華改<lb/>
萬人零落惟彬在腰間不插黄金符却向詞林學文彩<lb/>
白雲逺在藩府隂彬馳匹馬恣幽尋秦臺古樹掛秋色<lb/>
遶澗流泉清客心娯逰日夕歡不足更傍山腰結茆屋<lb/>
多種琅玕引鳯凰大開閒徑邀麋鹿雨龍歸洞白雲門<lb/>
靉靆綿聨忩户間月映餘輝長不夜雲拖晻靄似巫山<lb/>
山中白雲如白石髙彬與雲同枕席雲來萬樹似開花<lb/>
雲去千岩同一色何年作客帝王州却按新圖憶舊逰<lb/>
<pb n="KR4e0048_WYG_004-5a"/>
紅樹不知淮水晚白雲遥認故山秋故山白雲長自好<lb/>
且莫看雲被山惱他年謝病解朝衣我亦従君拾瑶草<lb/>
　　　㑹鄉友<lb/>
京城客至沽新酒旅邸蕭條百無有秦淮釣得槎頭鯿<lb/>
旋學呉中膾魚手此時懐抱對君開況有同門故舊友<lb/>
醉裏時㤀蒋陵道夢中猶記越王臺<lb/>
　　　送張仲庸歸陜西<lb/>
虹亭臘月天欲雪洪州旅客歸心折秦關逺在黄河西<lb/>
<pb n="KR4e0048_WYG_004-5b"/>
行李蕭蕭待明發憶昔長安全盛年君騎白馬錦鞍韉<lb/>
五陵花月映紅袖京兆春風揺玉鞭年光去去如流水<lb/>
華髮棲遲簿書底却隨征鴈向南雲三載離家數千里<lb/>
浮雲徃事復誰論近喜天書出午門埀簾事簡得休暇<lb/>
歸訪商顔山下村臨歧送君飲君酒五女峰頭握君手<lb/>
壮君行色百無有明年二月君到家寄聲為道平安否<lb/>
　　　送髙文質逰杭州<lb/>
君昔従戎佐南伯歸朝名在驍騎籍有兒戳鎗能跨馬<lb/>
<pb n="KR4e0048_WYG_004-6a"/>
請官得應長畨役䋣華三月帝皇州馳道千花過紫騮<lb/>
豪俠應憐白日晚狹斜還作少年逰玉瓶一雙和酒絡<lb/>
九陌三衢縱歡謔白雪騧兒翠毯鮮石榴裙子春紗薄<lb/>
今晨告我武林行一束圖書畵舸輕賔客追隨白下里<lb/>
鶯花明媚石頭城蘇堤雨餘春水長三髙祠下聞漁榜<lb/>
冷泉濯足乗風歸野寺哀猿共僧徃可憐雲水空西湖<lb/>
畵船邇來一隻無沈酣乆矣厭流俗清泠正可娯潜夫<lb/>
武林舊日豪華國一一煩君弔遺跡明朝白馬擁波濤<lb/>
<pb n="KR4e0048_WYG_004-6b"/>
前代銅駝卧荆棘銅駝翁仲事應非惟有孤山似去時<lb/>
君行若過逋仙墓折取梅花一兩枝<lb/>
　　　異橘圖<lb/>
憲郎髙隠林泉日種得江南㡬株橘春日熒熒吐瑞花<lb/>
秋風磊磊懸嘉實去年起作京華逰臺端六月如九秋<lb/>
烏啼翠栢玉柯冷鶴唳璧山琪樹愁歸来風景慰吟目<lb/>
依舊䋣隂盖書屋萬顆重埀丹井黄千頭再結龍洲緑<lb/>
緑映紅稀壓四鄰洞庭隠映波粼粼羲之帖就霜凝筆<lb/>
<pb n="KR4e0048_WYG_004-7a"/>
巴叟棊敲香滿身廣文有才過屈宋解撰王孫楚聲頌<lb/>
煩君採摘籠白鵞載酒談𤣥作清供<lb/>
　　　白雲山<lb/>
白雲山下春光早少年冶逰風景好載酒秦佗避暑宫<lb/>
踏青劉鋹呼鸞道木綿花落鷓鴣啼朝漢臺前日未西<lb/>
歌罷美人簮茉莉飲闌穉子唱銅鞮䋣華徃似東流水<lb/>
昔時少年今老矣茘支楊梅㡬度紅柴門寂寂秋風裏<lb/>
　　　桑梓圖為左布政徐本賦<lb/>
<pb n="KR4e0048_WYG_004-7b"/>
君侯早嵗逢間關聲名出鎮三楚間江湘霖雨起諸葛<lb/>
環堵蒼生思謝安憂時兩鬢颯猶緑捧日孤衷明獨丹<lb/>
笑揮霜刃向戎壘倒挽銀漢清八寰功成入奏麒麟殿<lb/>
中外好官敭厯遍才華已羨冠西曹丰采還來照方面<lb/>
茘支香凝粉署㦸桄榔影入薇垣甸慿髙作賦羨才華<lb/>
拄笏看山憶鄉縣鄉縣迢迢路㡬千齊安逺在長江邊<lb/>
石牛青嶂接巴蜀螺湖緑水通湘沅鷗飛竹樓笑傲吏<lb/>
鶴過赤壁懐詩仙迴廊忽披生色畫一幅鵞湖萬金價<lb/>
<pb n="KR4e0048_WYG_004-8a"/>
書屋斜連洛浦隂漁船暝泊臨臯下天低故隴鎖松栢<lb/>
秋入平田熟禾稼征帆去住却無情王事鞅掌何由暇<lb/>
皇恩詔錫許歸榮稚子牽衣父老迎更植社蓮招恵逺<lb/>
添栽徑菊學淵明香醪再潑新醅白㫁綺重尋舊譜聲<lb/>
匡濟老臣心未減却従江國望神京<lb/>
　　　題石城秋晚圖送人歸金華<lb/>
金華才子天京客登眺京城壮心魄鍾嶽羣峰紫翠開<lb/>
巴江一道東南坼石頭艇子泛中流白紵清歌起莫愁<lb/>
<pb n="KR4e0048_WYG_004-8b"/>
雙闕五雲籠建業三槐髙樹接揚州烟景清清何緜邈<lb/>
對面楓林更蕭索月落烏啼北固城潮生鶴唳丹陽郭<lb/>
懐親作賦已堪憐更托新圖與代傳瓊珮暫辭丹轂下<lb/>
斑衣歸舞鯉庭前逺歸去去毗陵道歸日還應及冬早<lb/>
氷下寒魚暫可义霜餘槲葉行堪掃天官若奏選材臣<lb/>
應念詞林卓犖人君徃承顔多暇日看花重入帝城春<lb/>
　　　西塘圖為姑蘇呉隱君題<lb/>
放臣海曲懐京華孤旅天涯念鄉國誰傳此意入圖畵<lb/>
<pb n="KR4e0048_WYG_004-9a"/>
令我一見三嘆息毗陵野老呉中人舊與季子曽相親<lb/>
太湖三萬六千頃蕩漾咫尺閶門雲姑蘇臺荒烟樹緑<lb/>
下著詩翁數椽屋涼風洲渚芙蓉開細雨林園木𤓰熟<lb/>
畵船撾鼓海天晴越女新裁白紵輕館娃宫暗暮雲合<lb/>
子夜歌闌春水生季家風流誰與比況是呉興外孫子<lb/>
曲几時攤舊賜書牙籖滿插前朝史南來無復少年狂<lb/>
茅棟低低一炷香乆嫌塵居隘容膝更置别業開西塘<lb/>
西塘隠約湖山曲塘邊還種虎丘竹對酒菰蒲照座明<lb/>
<pb n="KR4e0048_WYG_004-9b"/>
捲簾鷗鷺當忩浴此圖風致真可人㸃染直欲窮天真<lb/>
平子愁來獨長詠張衡老去誰為鄰吾觀季子好風骨<lb/>
正好還家及秋律筆牀茶竈逐天隨蓴菜鱸魚莫相失<lb/>
　　　贈皇甫隠士文逺<lb/>
羣英濟濟登廟堂無復幽人卧空谷胡為冠帶隠廛市<lb/>
有似山海遺珠玉先生風度與人殊面如赬玉仍秃鬚<lb/>
侯門不掛一步脚厭殺人間呫囁儒蒋陵白下清溪曲<lb/>
埀柳疎疎數椽屋芸忩磊落一萬巻客去自倚風軒讀<lb/>
<pb n="KR4e0048_WYG_004-10a"/>
秦淮買竹起髙樓興來酌酒樓上頭科頭舉白亂浮客<lb/>
胡琴羌笛聲啾啾賓朋自飲還自散先生醉眠忘早晏<lb/>
蒲葵巨扇醉不醒人定鐘闌始知飯沈酣本以陶性靈<lb/>
有時兀坐還惺惺屯䝉火足金母嘯卦氣白白升黄庭<lb/>
看君出處有妙䇿為人不遷亦不激隨時無恠互隠顯<lb/>
意欲不遣人人識我昨初交沈逸民卜居遂與先生鄰<lb/>
雪中長趿東郭履花下時掛淵明巾生平落落人少喜<lb/>
先生一見便知已非因性情酷相似安得傾倒能如此<lb/>
<pb n="KR4e0048_WYG_004-10b"/>
居安食飽即為家山林未必强京華君不見西湖處士<lb/>
骨已朽至今惟有寒梅花<lb/>
　　　題黄萬户徳清羅浮圖<lb/>
将軍昔年在東都虎頭鐡面專城居重營栁暗流蘇帳<lb/>
左掖花明金虎符東都郭外多林壑将軍公餘事行樂<lb/>
露冕旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>隘北山行厨賔従如東洛紫雲白雲千萬峰<lb/>
羅浮更在二雲東古木千章排疊巚飛泉百道㵼晴虹<lb/>
仙家洞天三十㡬羅浮夐出滄洲裏紫極房櫳倚日開<lb/>
<pb n="KR4e0048_WYG_004-11a"/>
蕊珠樓觀經天起飡霞道士不知年夜禮星辰誦内篇<lb/>
龍種玉芝耕赤谷鶴銜瑶草下青田将軍此時事幽討<lb/>
追攀極欲凌穹昊扶桑縹緲徐福舟輦路依稀漢陵道<lb/>
别来倏忽㡬冬春京洛相逢車馬塵石室琅函仙夢逺<lb/>
朱衣瓊珮嵗華新新圖誰為将軍摸㸃染猶能記緜邈<lb/>
雨過琪花定滿壇星沈寳氣應連閣我與将軍總可憐<lb/>
逺遊經嵗復經年羅浮清賞如堪載同賦陶潜歸去篇<lb/>
　　　贈關元帥景熈<lb/>
<pb n="KR4e0048_WYG_004-11b"/>
君在前朝帥東閫虎符三珠秩二品轅門禆将懸金章<lb/>
黄頭奴子州縣尹楊僕樓船下瀨時君隨左相入京師<lb/>
端門萬錢宴珠履輦路千花明錦衣天官宗伯司邦典<lb/>
藻鑑論君第髙選君言下國羇旅臣生來好武文筆淺<lb/>
願綰銅章佐北征還來作吏錦官城宣勞豈言爵髙下<lb/>
貴在晚節完虚名嵗華荏苒容鬢改朋舊飄零滿湖海<lb/>
晨星霜木餘㡬人我與蟾溪老髙在前年佐縣淮山隂<lb/>
今春待詔入詞林比來奉節領祀事㑹面錯愕驚愁心<lb/>
<pb n="KR4e0048_WYG_004-12a"/>
郫筒新酒凝寒翠清夜懸燈共君醉醉來自起彈鳴箏<lb/>
一曲清歌數行淚有歌有酒君莫辭人生㑹遇信有時<lb/>
百年莽莽任所適不必借箸籌前期但憐奔波稀㑹面<lb/>
此去何時復相見明朝掛席下瞿塘我似伯勞君似燕<lb/>
　　　戯贈端孝思<lb/>
君不見長安逰俠兒銀鞍白馬青春時朝出呼盧夜飲<lb/>
酒美人娟娟照忩牖若為君作梅花仙不隨桃李爭春<lb/>
妍臨流自敞書畵軒獨夜可憐邀月飲一春長是背花<lb/>
<pb n="KR4e0048_WYG_004-12b"/>
眠<lb/>
　　　送何都閫濟南省親至京還廣<lb/>
伊昔關河事征戰君家嚴君擁方面君拜元戎領大藩<lb/>
虎旗耀日光於電北山之北南河南鯨波虎壘相巉巖<lb/>
轅門上日開将閫白馬朱纓銀作銜軍中呼盧日向午<lb/>
錦筵置酒夜撃鼓龍潭降卒解西歌翁源女兒學東語<lb/>
有時俘賊珠海頭海門六月如九秋牙旗揮天虎豹怒<lb/>
霹靂迸火魚龍愁銀漢淋漓洗穹昊嚴親入覲承㤙早<lb/>
<pb n="KR4e0048_WYG_004-13a"/>
角巾還第誰最髙君與君家兄弟好朅來寜親東入齊<lb/>
歸舟一繋蒋陵西鶯花爛漫春如海歌舞流連醉似泥<lb/>
蟾溪髙彬故部曲開宴斗門橋下屋宣州梨子鵞兒黄<lb/>
呉姬指纎白如玉酒酣耳熱悲故鄉孫蕡在座情更傷<lb/>
關河北去五千里目㫁南天如許長秦淮水生風似雨<lb/>
十幅蒲帆醉中舉龍灣江口辭故人小孤洲北失前侣<lb/>
知君第宅遶西湖門對羅浮列畵圖梅花白白想猶昨<lb/>
盧橘青青今有無三郎今年三十㡬平生與蕡最知已<lb/>
<pb n="KR4e0048_WYG_004-13b"/>
明嵗春還若寄書玉堂華館西清裏<lb/>
　　　送友自餘杭歸富春<lb/>
君住西湖已清楚胡為更憶荘遵渚歸舟昨日凌天風<lb/>
湖水秋風似秋雨憶昔狂逰載酒行畫船為屋花為城<lb/>
銀箏度曲對豪客紈扇題詩招小瓊小瓊雲鬟十八許<lb/>
自按紅牙歌白紵歌罷流雲咽大堤舞回落月低南浦<lb/>
髙陽酒徒散如雲君亦攜書隠富春俠氣未全消野興<lb/>
青蓑聊復謝塵氛富春世外真林壑不比西湖近城郭<lb/>
<pb n="KR4e0048_WYG_004-14a"/>
楊栁當門春正深珊瑚拂袖花初落英髦豈必老江濵<lb/>
天上應須有故人重著羊裘趨鳯闕還将髙卧動星文<lb/>
　　　代内贈别<hi>二首</hi>
君之去也青驪之駟不可追妾之留也凌波之襪不可<lb/>
隨僕夫倉黄戒徃路㫁栁錯莫留殘暉玉觴行酒和淚<lb/>
血問君此去何時歸何時歸亂心曲春風看盡長安花<lb/>
莫道新人如美玉<lb/>
君不行兮夷猶長風颯颯林木秋嵗云暮矣白日晚君<lb/>
<pb n="KR4e0048_WYG_004-14b"/>
之行也不可以乆留山川悠悠靡終極獨立空閨長嘆<lb/>
息臨歧不得逐行蹤别後相思復何益水中摸月那得<lb/>
輪鏡中照影那得真百年長是逺離别魂夢相逢那得<lb/>
親<lb/>
　　　徃平原别髙彬<lb/>
銀壺緑酒沾春宴環珮朝回奉天殿平生不作兒女悲<lb/>
獨向髙彬淚如霰髙彬昔年桑梓雄好賢乃有古人風<lb/>
東林詩社静来結北海酒樽長不空朅来弓劍已蕭索<lb/>
<pb n="KR4e0048_WYG_004-15a"/>
短髮如絲猶好客塞上葡萄火齊紅宣州梨子鵞兒白<lb/>
沈綿不獨重相知文采今還勝昔時小樓焚香每讀易<lb/>
净几把筆常題詩今晨我作平原别髙彬不意情欲絶<lb/>
芙蓉香冷不堪贈楊柳枝黄未宜折龍灣江口石城頭<lb/>
一幅蒲㠶萬里秋暮雲紅樹儻相憶應有音書慰别愁<lb/>
　　　寄訶林長老明静照<lb/>
龎眉老僧無住著不問山林與城郭談禪到處即跏趺<lb/>
白晝天花如雨落心知一境萬縁空静與晴霄海月同<lb/>
<pb n="KR4e0048_WYG_004-15b"/>
錫振春山常伏虎鉢含秋水自藏龍問師今年僧臘㡬<lb/>
手種蒼松舊松子松身已作蛟龍鱗定中一念猶未起<lb/>
白石埀蘿净窈冥爐香一炷兩函經澗猿時擎野果供<lb/>
山鬼或倚寒巖聽荷為袈裟茘為帶世人見者皆再拜<lb/>
師言是悉有漏因我今已入無色界十年奔走亂如絲<lb/>
對榻論空不遂期每歎道縁於世淺惟師與我最相知<lb/>
　　　寄羅都事文章<lb/>
梁侯昔在東藩時分符帥閫兼左司君為幕府貴賔客<lb/>
<pb n="KR4e0048_WYG_004-16a"/>
咳唾一落成珠璣君年於我當父執我纔弱冠君六十<lb/>
恵然下作㤀年交令我夜夢生撝挹靈鼇峰在江水邊<lb/>
清賞㡬時同周旋題詩秋冩鳯林竹載酒夜泛蘭溪船<lb/>
蘭溪溪水清如練興盡回船復開宴水底潜蛟聽鳯簫<lb/>
波心皓月揺秋扇梁侯權勢盛莫當偏禆小校皆為郎<lb/>
惟君與我得禮貌過者嘖嘖盈路旁别來風物何可道<lb/>
華表青青但春草我騎驪馬走西東梁侯去矣君亦老<lb/>
人生本是風花枝升沈聚散何足悲優㳺晚嵗謝微祿<lb/>
<pb n="KR4e0048_WYG_004-16b"/>
儻得從君林下期<lb/>
　　　送都大尹<lb/>
使君家住餘杭曲年少狂逰事追逐蘇公堤上夜浮舟<lb/>
越王祠前朝撃鞠餘杭山水緑葱蘢一片西湖照晚空<lb/>
桂棹影揺桃葉浪菱歌聲徹竹枝風髙陽酒侣動盈席<lb/>
使君丰儀偏白皙湖光山色静娟娟秋月氷壺影相射<lb/>
折節年来學讀書襃衣章甫逐羣儒已超藝苑時流上<lb/>
復恥陳編章句拘年紀今年三十七風流衆中稱第一<lb/>
<pb n="KR4e0048_WYG_004-17a"/>
有才作縣寜乆勞銅章緑綬須暫屈石頭艇子泛清秋<lb/>
曉發金陵信下流已逐行雲經北固還隨輕浪到𤓰洲<lb/>
生來我亦悠悠客邂逅論文心莫逆家住江南五千里<lb/>
送君又過江之北秋風淅淅江水波君行我留可柰何<lb/>
長亭日夕一壺酒従此關山魂夢多<lb/>
　　　贈虹縣顔景明<lb/>
淮陽老人讀周易風吹鬢絲人不識興闌移席傍寒梅<lb/>
雙眼如猫對花碧天風毛骨江海仙偶來花下同清縁<lb/>
<pb n="KR4e0048_WYG_004-17b"/>
凌雲文采鳯凰見照室丹光龍虎全清琴調古無人續<lb/>
且可開樽掃茆屋胎禽起舞和雲謡山月光於畵樓燭<lb/>
　　　送虹縣尹陳景明<lb/>
甲寅三月春欲盡我來洪州尋吏隠芳聲令譽誰最多<lb/>
太丘之孫陳大尹大尹昔是㑹稽人文章破的推殊倫<lb/>
奉天門下拜天子來作洪州司土臣文章固自不必道<lb/>
為官作事仍更好閭里小民持牒来撫摩直欲置懐抱<lb/>
洪州昔日盛䋣華大尹来時一百家稍闢丘墟攅井里<lb/>
<pb n="KR4e0048_WYG_004-18a"/>
旋披荆棘樹桑麻桑麻春深滿地黒更掠浮泥種牟麥<lb/>
接舍雞鳴桃李塲生氂犬吠藩牆側祭社枌榆簫鼓鳴<lb/>
羣農皆醉吏獨醒羣農有酒只自飲相見不揖亦不迎<lb/>
官清事省無鞭扑縣治門前可羅雀種栁寜慚目老陶<lb/>
栽花直欲强潘岳父老皆言大尹賢願留大尹更三年<lb/>
政成入覲不可住百里盼望心悁悁單車就道虹亭曲<lb/>
卧轍扳轅淚相續囊裏時無劉寵錢車旁肯掛時苗犢<lb/>
三年俸米鶴同飡焦尾琴輕古錦寒蕭然行李可一笑<lb/>
<pb n="KR4e0048_WYG_004-18b"/>
贏得車中裀面寛芙蓉花開亦已謝十月清霜被平野<lb/>
何因欲去更遲留父老相看不相捨黄河近日漲淮流<lb/>
車到淮陽當換舟送行父老在平地蹙額先作風波愁<lb/>
跨淮浮橋有客路我教兒男送君去便従淮右向琅琊<lb/>
却望丹陽登北固北固青山連石城城南之下是天京<lb/>
仙臺浮雲萬樹直帝里旭日千花明看花騎馬金陵道<lb/>
金陵行行須及早知君富貴心淡然功名得後亦良好<lb/>
宗伯金門奏美除政須賢令立髙衢天京到日知安穏<lb/>
<pb n="KR4e0048_WYG_004-19a"/>
多寄洪州父老書<lb/>
　　　送翰林典籍張敏行之官西上<lb/>
燉煌城下沙如雪燉煌城頭無六月關西勁卒築防秋<lb/>
捷書夜半飛龍樓九重下詔徵貔虎推轂上将開都府<lb/>
黄旗捲日大軍行旄頭化石夜有聲燉煌迢迢五千里<lb/>
十月即渡黄河水上将翩翩才且雄平戎不數貳師功<lb/>
叱咤猶在輪臺北疋馬已入渠黎國左校偏禆晚射鵰<lb/>
倚鞍醉索單于朝西山黒風吹墮瓦霜角吹秋塞垣下<lb/>
<pb n="KR4e0048_WYG_004-19b"/>
太平今見逺宣威君徃從戎㡬日歸幕下文儒兼解武<lb/>
詞林従此耀關西<lb/>
　　　送崔振宗<lb/>
入幕初抛憲郎粟芙蓉照水揺紅玉鶚書迢逓呉山雲<lb/>
孤棹夷猶越江曲龍江二月千花䋣好客元戎開酒樽<lb/>
花前岸幘一囘首應識前朝丞相孫<lb/>
　　　捕魚圖<lb/>
小孤洲前春水緑泛湖小船如小屋白頭漁父不解愁<lb/>
<pb n="KR4e0048_WYG_004-20a"/>
徃來捕魚湖水頭得魚換米納官税妻孥衣食長優㳺<lb/>
大兒十三學網罟小女七嵗能揺櫓江口賽神夜吹角<lb/>
村邊賣魚朝打鼔雨來維梢依古岸風起鳴榔入長浦<lb/>
荻芽短短桃花飛鱖魚上水鰣魚肥膾魚燒筍醉明月<lb/>
蠻歌唱和聲咿咿月明在天光在水但願年年只如此<lb/>
無風無浪安穏眠湖中有魚魚得錢<lb/>
　　　過隋宫故址<lb/>
伊昔隋家全盛年周陳部曲按三邊端門徹夜笙歌合<lb/>
<pb n="KR4e0048_WYG_004-20b"/>
琪樹經春錦繡纒經春錦繡何揺漾别有迷樓九霄上<lb/>
連栱飛甍次第開朱簾繡柱森相向樓中美女花葱蘢<lb/>
冩翠圖黄映曉空璧月瓊花新態度臨風結綺舊丰容<lb/>
碧山螢火光於電更傍沈香山底宴窈窕清歌来夢兒<lb/>
輕盈妙舞蓮花旋行樂還来爛漫逰天京移蹕望揚州<lb/>
髙起離宫連鳯闕斜穿汴水入龍舟龍舟錦纜映牙檣<lb/>
玉簫金管切雲長仙禽自蛻葳蕤羽野鳥還為鸞鳯翔<lb/>
棹歌楊栁春風晚扇影芙蓉秋露香芙蓉秋露香飄玉<lb/>
<pb n="KR4e0048_WYG_004-21a"/>
臺榭俄成走麋鹿翠華夢㫁雷塘路鐡馬聲喧太行麓<lb/>
遼東浪死鬼啼道馬上夜逰誰度曲燕泥時自落空梁<lb/>
庭草無人隨意緑䋣華堪羨復堪憐髙塚麒麟若箇邉<lb/>
古路斜陽懸木末寒鴉流水遶村前荒基逺對唐陵樹<lb/>
㫁碣猶存大業年徃事悠悠誰與共臨風為爾一潸然<lb/>
　　　題堵法曹文明所畵匡廬圖<lb/>
墨樵仙翁髮埀耳少年嗜畵今老矣山雞野鹿是前身<lb/>
每見青山樂忘死髙堂醉掃匡廬巔香爐縹緲生紫烟<lb/>
<pb n="KR4e0048_WYG_004-21b"/>
我來一見似相識彷彿偃卧彭郎船小孤魚肥春酒好<lb/>
何當舉白醉五老芙蓉倒影月出早與君同上樂天亭<lb/>
令人夜喚琵琶聽<lb/>
　　　次李陽河<lb/>
櫓聲咿軋如人語魚吹浪花作飛雨停船把酒酹孤山<lb/>
頃刻回梢失前侣危檣五兩飛向東李陽河水起西風<lb/>
江豚翻波出復没舟人倚柁認晴虹秋雲隂隂樹葉脱<lb/>
樹頭黄雎猶聒聒明日雲開楚天轄<lb/>
<pb n="KR4e0048_WYG_004-22a"/>
　　　阻風雷港<lb/>
秋霜夜落南港沙丹楓柿葉如春花江豚風應九月節<lb/>
浦口獵獵吹蒹葭柁公移船出沙尾蒲帆逆風不得使<lb/>
鬬鳴雙櫓助咿啞鴈應中流水聲起白頭浪裏龍氣腥<lb/>
三日不到舒州城攏船把酒酹河伯為問澒湧何當平<lb/>
九華山色長自好行人一見一回老<lb/>
　　　次武昌<lb/>
大風吹船如馬走船頭水聲作牛吼掛帆初發岳陽磯<lb/>
<pb n="KR4e0048_WYG_004-22b"/>
轉柁俄灣武昌口武昌城頭黄鶴樓飛簷逺映鸚鵡洲<lb/>
漢陽樹白烟景濕行人如鷗沙際立江南風土寒氣遲<lb/>
居人九月著絺衣酒旗臨江開竹屋當壚小姬能楚曲<lb/>
蜻蜓船尾旋回風今夕停船酒家宿<lb/>
　　　題錢叔昂瀟湘圖<lb/>
逺山如㳺龍近石如踞虎秋隂迢迢樹楚楚乃是洞庭<lb/>
瀟湘之極浦西来白波浮太虚鬼物似與空濛俱潭深<lb/>
蜃氣結樓閣鮫人踏浪隨㳺魚織綃更泣明月珠綴成<lb/>
<pb n="KR4e0048_WYG_004-23a"/>
懸璫素裙襦九疑並迎翠華輦絳節影低羣真趨須臾<lb/>
長風起木末髙林側亞葉亂脱浮雲散盡天宇豁雲水<lb/>
遥連帶青濶蒼松翠竹黯未分殘霞㫁靄餘斜抹錢郎<lb/>
毛骨清畵此兼衆妙疎疎臨水花白白逺山曉恍疑一<lb/>
葉寒流中雨後開篷展清眺日落君山吹鳯簫水雲相<lb/>
間作簫韶荒祠二女應魂㫁試把芙蓉天外招<lb/>
　　　武昌别魯侍儀舍人文濬<lb/>
嘖嘖復嘖嘖人生交契真罕得我居翰苑君儀曹㡬載<lb/>
<pb n="KR4e0048_WYG_004-23b"/>
相聞不相識君名蚤已播南衢出入金門早奏書不謂<lb/>
同乗建業水還來共食武昌魚武昌魚肥春酒好竟日<lb/>
流連得傾倒黄鶴樓頭葉亂飛金沙洲上秋将老狂歌<lb/>
浪謔清致同看君更有古人風才如關西楊伯起性似<lb/>
城東陳孟公相親未㡬還分手可憐新知樂未乆君隨<lb/>
征鴈入巴陵我掛雲㠶泝川口歸期去去各悽然今夕<lb/>
星河各一天秋晚還期來促膝與君同賦逺逰篇<lb/>
　　　次歸州<lb/>
<pb n="KR4e0048_WYG_004-24a"/>
歸州城門半天裏白雲晚向城下起市廛架屋依岩巒<lb/>
婦女提罌汲江水巴山雪消江水長城中夜聞灘瀨響<lb/>
客船樹杪鈎石稜漁父雲端晒繒網家家蕪田山下犂<lb/>
倒枮大樹燒作泥居人養犬獲山鹿稚子縛柴圈野雞<lb/>
楚王臺髙對赤甲四時猛風長颯颯柁工鳴板避漩渦<lb/>
櫓聲揺上黄牛峽<lb/>
　　　過瞿塘<lb/>
我本江湖逺逰子扁舟逺過瞿塘水瞿塘八月秋風生<lb/>
<pb n="KR4e0048_WYG_004-24b"/>
天上猿聲落篷底鬼門關黒路險幽我行短髮寒颼颼<lb/>
洪濤揺山角井裂怪石觸雪黿鼉愁冥搜欲極造化窟<lb/>
颯爽始可清毛骨朝衝神女弄珠宫夜瞰鮫人織綃室<lb/>
人生哀樂本無端厯此百折生凄酸橈翻健翅疾于鳥<lb/>
那敢此地長盤桓離家江月今三皎歸棹乗流須及早<lb/>
布㠶明日掛回飇晴灘水落漩渦小<lb/>
　　　贈成都畵者徐文珍<lb/>
徐郎瀟洒雲月姿早年讀易仍工詩金門獻賦髮種種<lb/>
<pb n="KR4e0048_WYG_004-25a"/>
天隨艇子天之涯黄牛白馬瞿塘峽雨雪蕭騷鬢毛颯<lb/>
馮虚厯覽更窮搜眼如飢鷹凍不匝朅來調笑諸侯門<lb/>
錦城住屋如住村撑腸拄腹何所有銀河百折千崐崘<lb/>
酒狂興發一揮掃渺漭雲烟塞晴昊黯入虚無鬼魅憐<lb/>
光奔霹靂神蛟倒烟收雲散江海空峰巒錯出金芙蓉<lb/>
恍疑八月十五夜一葉著我瀟湘中徐郎善畵世稀有<lb/>
同時誰復稱妙手豪家屛障林壑間見者嗟吁不容口<lb/>
我謂徐郎莫自輕便須濯筆冩蓬瀛層城弱水三萬里<lb/>
<pb n="KR4e0048_WYG_004-25b"/>
與爾翺翔于玉京<lb/>
　　　鹽井<lb/>
寒泓石底莓苔冷百尺長梯掛殘綆荒山寂寂無飛烟<lb/>
父老相傳古鹽井瀼東瀼西十萬家煮鹽射利為生涯<lb/>
筠筒直下汲清泚出釜燦白如霜花太平幸覩烽火息<lb/>
十萬今無二三百官封此井不敢開嵗嵗渝州買鹽食<lb/>
　　　發忠州<lb/>
顛風翻山雲黒黒星河無光江翕翕揺船夜半發忠州<lb/>
<pb n="KR4e0048_WYG_004-26a"/>
漩深浪緊船欲立宣公祠下灘嘈嘈船頭著水低復髙<lb/>
石稜割裂箕斗影山鬼出雜魚龍號亦知風水莽回互<lb/>
王事有程那得顧誰歌太白蜀道難和我靈均逺逰賦<lb/>
　　　下瞿塘<lb/>
我從前月來西州錦官城下十日留回船正值九九節<lb/>
巫山巫峽風颼颼人言灔澦大於馬瞿塘此時不可下<lb/>
公家王事有程期敢憚微軀作人鮓人鮓甕頭翻白波<lb/>
怒流觸石為漩渦柁公敲板助船客破浪一撇如飛梭<lb/>
<pb n="KR4e0048_WYG_004-26b"/>
灘聲櫓聲厯亂聒緊揺手滑櫓易脱沿洄劃轉如旋風<lb/>
半側船頭水花没船頭半没船尾髙水花作雨飛鬢毛<lb/>
争牽百丈上崖谷舟子快捷如猿猱攏船把酒聊自勞<lb/>
因笑輕生博竒好吟詩未解追謫仙天遣經行蜀中道<lb/>
巴東東下想安流便指歸州向峽州船到岳陽應漸穏<lb/>
洞庭霜降水如油<lb/>
　　　桂巖題王昌泰巻<lb/>
桂樹叢生山之坰岩石磊落枝交撑隠如虬龍出滄溟<lb/>
<pb n="KR4e0048_WYG_004-27a"/>
𤣥雲盤盤團紫清源湫石底金飇生天香紛飄浩盈盈<lb/>
廣寒落隂湛空明五岳印影清岩亭珠光粼粼揺洞庭<lb/>
美女倒躡黄鶴翎玉簫吹秋入冥冥嫦娥酌以玻璃觥<lb/>
飛㢘列缺撼不醒歸来芳洲呼禰衡記余天㳺神所經<lb/>
仙家篆作山中銘<lb/>
　　　題四川都府照磨陳庭學小蘭雪軒<lb/>
鮮桃郁李烘錦城白雪幽蘭冷空谷喧譁綺靡人所羨<lb/>
君獨胡為愛清馥君方少年富文采早入西清掌書牘<lb/>
<pb n="KR4e0048_WYG_004-27b"/>
天官宗伯司銓衡更佐邉臣鎮巴蜀開府同專三品印<lb/>
退食初架三椽屋既營楚畹栽碧叢復對天花詠黄竹<lb/>
春還國香始吐穎飛霰尚集風軒曲丹蕤著粉餘嫩紅<lb/>
劍葉堆瓊隠新緑一時芳致正稱妙更與千載相追逐<lb/>
魯連節操髙摩雲太白丰姿瑩如玉玉堂學士今太史<lb/>
壮以詞翰盈篇軸龍鱗篆籕争雪鮮金薤文章共蘭馥<lb/>
我亦能吟君好事好買溪藤數千幅聨篇冩作清風圖<lb/>
長使虹光貫岩麓<lb/>
<pb n="KR4e0048_WYG_004-28a"/>
　　　題綿州同知曾傃古雪巻<hi>并序</hi>
左綿在巴西之西其西為陰平又其西為雪山雪<lb/>
山起南廬接北劍横亘數千里四時巘崿皓白一<lb/>
色每嵗六七月江流不雨漲涪陵激巫峽崩裂崖<lb/>
岸舟楫不得上下郡人曰西山之雪萬古不銷此<lb/>
迎日而化者其餘澌也望中瓊崖玉樹猶凛凛自<lb/>
若焉嵗八月予以太常之節監祀於西川㑹賢倅<lb/>
曾侯錦江之東侯蘇人也脩潔而文云在郡時開<lb/>
<pb n="KR4e0048_WYG_004-28b"/>
風軒𪠘宇之曲當西山之麓公餘退食日與寒光<lb/>
灝彩為對朋舊目其處曰古雪云邀余詩余為賦<lb/>
曰<lb/>
開風軒望古雪瓊崖瑶嶂千萬尋琪樹珠林互明<lb/>
滅此雪千年亦不消寒光灝彩長岧嶤火雲六月<lb/>
爍金石滕六萬片天花飄曾侯仙中人胸次同皎<lb/>
潔公餘對雪開風軒岩壑窗扇兩竒絶髙寒上與<lb/>
元氣通氷光百道飛白虹羣真縹緲下瑶席髙駕<lb/>
<pb n="KR4e0048_WYG_004-29a"/>
縞車乗玉龍我昨神逰共清賞羽服翛翛恣長往<lb/>
浩水花明載酒船天池月照披風氅峨眉蒼翠接<lb/>
仙臺縹緲坡翁跨鶴來桃花犬吠空齋裏黄竹柴<lb/>
門君自開<lb/>
　　　題張侍儀貞白獨冷軒<lb/>
留侯之孫瓊玉相翛然夐立洞八荒顔如梅花開曉芳<lb/>
曲眉烟霏婉清揚朗吟碧空古洞章飄風流鈴韻何長<lb/>
璧月瑩瑩夜未央天壇萬籟鳴清商歸来人間寄徜徉<lb/>
<pb n="KR4e0048_WYG_004-29b"/>
寒山沍谷開雲房層氷嗟峨照座光虬龍松檜交青蒼<lb/>
飛㢘怒號滕六狂舞霰不作天花香四簷銀竹聲琳琅<lb/>
山鬼獨宿神蛇藏漁童樵豎凍欲僵先生兀然方坐忘<lb/>
虚室生白萃吉祥金彪不躍龍不驤華池神水淡汪汪<lb/>
開元丹田内煒煌幽齋無人隙軒忩雲封茶竈籠筆牀<lb/>
故人山隂回酒航老鶴赤壁愁横江神逰清都朝帝鄉<lb/>
珍珠為樓玉為堂羣真環珮參翺翔皆騎素麒白鳯凰<lb/>
塵中六月川氣黄我行汗雨如迸漿桂舟無楫川無梁<lb/>
<pb n="KR4e0048_WYG_004-30a"/>
安得送我置汝旁衣之織女青霓裳酌以西母玻璃觴<lb/>
頓令煩歊化清涼毛骨爽颯三秋霜<lb/>
　　　題葉夷仲瞻雲軒<lb/>
天台之山天尺咫葉侯家住天台裏侯家兄弟聨班行<lb/>
緫以才名佐天子大侯作縣多政聲小侯差小亦作丞<lb/>
鄉人聚首作宻語阿堵名門生寜馨名門寜馨相濟楚<lb/>
大侯好文兼好武小侯詞賦亦驚人五言七言追樂府<lb/>
天台本與仙家鄰二侯亦是仙中人芝蘭玉樹曉輝映<lb/>
<pb n="KR4e0048_WYG_004-30b"/>
桃花流水春氤氲十年分散逰梁楚匆匆髙堂日将暮<lb/>
大侯去家已可憐小侯在官心更苦日想嚴親鬢已霜<lb/>
二兒有淚如迸漿凌風欲借雙黄鵠千里送兒還故鄉<lb/>
鄉中何物令儂羨雲去雲來千萬片雲來桑梓杳莫分<lb/>
雲去鄉關隠還見豈無揚子屋三椽亦有蘇秦二頃田<lb/>
同居貧賤心亦樂富貴逺别徒悁悁三椽足以庇風雨<lb/>
二頃寜當代禾黍宦逰經嵗復經年胡不遄歸奈何許<lb/>
丹陽水通東浙河儂今欲度水無波石頭艇子無錢買<lb/>
<pb n="KR4e0048_WYG_004-31a"/>
雲去雲來奈爾何<lb/>
　　　題唐侍儀雙鯉軒<lb/>
唐生昔侍雙親時當庭日舞如花枝嚴親去世慈母在<lb/>
孝養足慰無窮悲唐生今年三十㡬慈母髙堂尚多祉<lb/>
養志誰能論八珍作堂暫寄名雙鯉雙鯉雙鯉白且鮮<lb/>
日須二斗新銅錢寜勞姜婦水中覔不學王生氷上眠<lb/>
人生有親殊可樂親饌有魚尤不惡娯樂従兹到白頭<lb/>
聲名況是登黄閣我生我生纒百憂庭幃風木悲清秋<lb/>
<pb n="KR4e0048_WYG_004-31b"/>
為君援筆賦雙鯉每一讀時清涕流<lb/>
　　　題孫典伏可居軒<lb/>
五宗孫子雲鶴仙荷衣蕙帶神飄然朝吟屈子逺逰賦<lb/>
夜誦荘生秋水篇五湖風月窮清賞青雀為艫桂為舫<lb/>
二女祠前聽鳯簫小孤洲北聲漁榜歸來匹馬逐嫖姚<lb/>
環珮鏗鏘近九霄承恩日侍金鑾殿卜築還依朱雀橋<lb/>
橋頭流水清如玉楊栁青青映書屋照座雖無鄂渚花<lb/>
當庭亦種沅湘竹沅湘竹色報春遲文玉疎疎只數枝<lb/>
<pb n="KR4e0048_WYG_004-32a"/>
客去每慿詩作伴朝回偏與静相宜卜築不雕亦不畫<lb/>
㕔事門前僅旋馬髙題漢篆名可居君作其中可居者<lb/>
人生出處本無端坎止流行信可安君不見長安甲第<lb/>
連雲起贏得人間圖畵裏<lb/>
　　　題荆徵士茂之藏楊補之梅花圖<lb/>
老荆好梅如好色嘉樹寜論萬金直屢乗泛雪王子舟<lb/>
長躡登山謝公屐萬壑千林秋葉乾飛鴻墮影報新寒<lb/>
塞北偏令百草折江南還得一花看此花看處真竒絶<lb/>
<pb n="KR4e0048_WYG_004-32b"/>
豹脚蛇鱗綴香雪楚女輕盈練素裙湘娥冷淡臙脂血<lb/>
破寒疎瘦未宜人照波臨水韻如真却月觀前新態度<lb/>
凌風臺下舊精神梅花萬樹先春發老荆此時情欲絶<lb/>
爛醉寜辭水部狂清吟擬補離騷缺歸來白髮老京華<lb/>
無復孤山興趣佳凍蕊枯枝誰更羨夭桃郁李世爭誇<lb/>
畵圖忽覩陽和面老荆手段却輕旋彷彿瑶池月下逢<lb/>
依稀庾嶺雲中見無情有恨獨遲遲世外丰容只自知<lb/>
黄閣由来皆貴眼楊郎老去負明時開圖見花被花惱<lb/>
<pb n="KR4e0048_WYG_004-33a"/>
有圖有花圖亦好月落參横奈爾何江空嵗晏令人老<lb/>
老荆老荆吾所憐九還詮訣㑹當傳芙蓉實鼎丹砂熟<lb/>
去作羅浮峰頂仙<lb/>
　　　題蘇明逺畵竹圖<lb/>
蘇郎畵竹如冩帖珊瑚為枝篆籀葉寒梢不及三尺長<lb/>
逺勢直與青冥接青冥不辨西與東雲光竹色俱空濛<lb/>
飛㢘排山振鸑鷟霹靂迸火驚蛇龍竒搜不獨竹色老<lb/>
竹旁有石仍更好想其落筆當酒酣人間屏障愁絶倒<lb/>
<pb n="KR4e0048_WYG_004-33b"/>
近時呉興趙子昻最能冩竹窮青蒼蘇郎晚出繼芳躅<lb/>
湖海二妙相輝光十年不到瀟湘浦環珮空懐玉簫女<lb/>
相期共泛書畵船濃墨淒迷掃烟雨<lb/>
　　　題楊肇初墨菊圖<lb/>
蘇郎墨菊真有香老墨落紙生秋霜宛然著我三徑底<lb/>
日與野老同徜徉生平愛畫仍愛菊令人見此二美足<lb/>
猶疑已是重陽過寒花落葉心簇簇憶昨蘇郎畵菊時<lb/>
君家數本方離披誰云清致不兼得更對濁酒開東籬<lb/>
<pb n="KR4e0048_WYG_004-34a"/>
明朝酒醒賔客去君獨沈吟空繞樹還看君家墨菊圖<lb/>
君家此樂陶家無<lb/>
　　　題袁清溪所藏雪夜泛舟圖<lb/>
錢顒畵山工畵雪山下寒江更竒絶萬壑千林鳥倦飛<lb/>
蒼松古栢凍欲折清人何日縱冶逰銀濤渺𣺌著孤舟<lb/>
黄罌碧杓置篷底定是山隂王子猷故人髙居剡溪曲<lb/>
窄窄柴門鎖黄竹遥憐孤鶴怨空山塵榻無人伴幽獨<lb/>
披蓑童頭縮蝟毛龍鱗氷片難容篙凌兢厯覽有何好<lb/>
<pb n="KR4e0048_WYG_004-34b"/>
博得老眼如饞猫衝寒乗興莫匆促回船攏岸也不俗<lb/>
故人開軒掃茅屋問字床頭抗酒壺留連坐到東方旭<lb/>
　　　題㢘徵士夢雪舟<lb/>
㢘生心性如野鷗前身恐是王子猷城居十載困炎熱<lb/>
夜夢泛雪乗扁舟扁舟一葉凌寒水更著壺觴篛篷底<lb/>
鼔枻疑過栁港邉乗潮似出沙洲嘴月華雪色氷玉同<lb/>
粼粼萬頃涵晴空明月上樓元氣白皓彩直與銀河通<lb/>
故人山隂無茅屋何處重尋剡溪曲惟應赤壁鳴皋仙<lb/>
<pb n="KR4e0048_WYG_004-35a"/>
夜半横江慰幽獨<lb/>
　　　題陳隠君菊荘巻後<lb/>
隠君種豆南山陲清晨荷鋤薄暮歸餘閒更學樹叢菊<lb/>
茅屋前頭花作圍此花不比桃與李萬木凋零方吐蕊<lb/>
耀日黄金淺淺紅凌霜白玉深深紫孤芳似與九九期<lb/>
落英不落長滿枝嫣然羞作兒女艶髙潔獨抱幽人姿<lb/>
此時隠君徐步屧晨光熹微風獵獵晚圃寒花語㫁蛩<lb/>
東籬冷露留殘蝶洛陽金谷盛䋣華江渚芙蓉照館娃<lb/>
<pb n="KR4e0048_WYG_004-35b"/>
歌臺舞榭豈不好淡烟芳草令人嗟嵗華将暮衡門裏<lb/>
寄傲羲皇時隠几見月開籠放白鷴穿林採藥尋黄綺<lb/>
平生嗜酒仍嗜書詩比淵明差未如還開三逕望儔侣<lb/>
亦有五栁臨庭除素琴撫絃惟袖手葛巾且漉柴桑酒<lb/>
莫勞更賦歸去来惹得聲名滿人口<lb/>
　　　題唐仙方伎圖布政徐本所藏<lb/>
九重春色浮金輦栁軃雕簷晝隂轉閣門無事簡書稀<lb/>
朝下三郎幸南苑仗底微風拂赭黄熏爐别殿送天香<lb/>
<pb n="KR4e0048_WYG_004-36a"/>
昭容婉孌翠娥黛内史委蛇宫錦囊飄飄野老来何許<lb/>
賜坐従容陪讌語卦氣初生石鼎丹清風自是蓬壺佀<lb/>
奚童忽啟文書箱白騾隨地走如羊金華不識紫烟客<lb/>
那得化石初平方驪山未起朝元閣誰遣御前方伎作<lb/>
招邀青鳥天際来勾引霓裳月中落漁陽鐡騎戰塵生<lb/>
雲棧縈紆路不平此時安得仙翁術化作潼關百萬兵<lb/>
　　　題桃源圖<lb/>
我昔城居困塵土十年不到青山塢扁舟夜夢泛滄浪<lb/>
<pb n="KR4e0048_WYG_004-36b"/>
鼓枻揚舲逐漁父江船沿洄落日低尋源直上武陵溪<lb/>
逶迤緑水春将晚爛漫桃花路欲迷尋源忽得青山口<lb/>
髣髴微香露林藪溪流已盡復潜通石洞斜穿不知乆<lb/>
地廓川平景曠然還疑别是一重天迢遥山逕莓苔雨<lb/>
縹緲人間桑柘烟遥觀但見攅林木近入茆茨始成簇<lb/>
居人不改故衣冠井里猶存舊風俗風俗依依世上人<lb/>
皆言来此避强秦初期暫隠還鄉邑遂爾髙居隔世塵<lb/>
兒孫長大供衣食男事耕耘女蠶績春至桑麻雨露深<lb/>
<pb n="KR4e0048_WYG_004-37a"/>
嵗寒松栢星霜易東皋北隴恣鉏犂戴勝飛飛布穀啼<lb/>
傍舍雨晴雲外牧餉田日晏草中歸歸來路暗山光滅<lb/>
婦女繰車聲未歇舴艋仍教稚子撑漁罾更喚奚童結<lb/>
徃來墟落只逍遥無復舟師下叫囂社日冬旬㑹村曲<lb/>
黄雞白酒話漁樵漁樵不識人間世雨笠烟蓑但容裔<lb/>
澗水氷融覺候和庭柯葉落知風厲問我何為作此來<lb/>
仙凢逈隔兩悠哉園裏青蔬為君摘瓦盆薄酒為君開<lb/>
東鄰西舍争來聚相邀具酒猶炊黍旋除新竹敞南軒<lb/>
<pb n="KR4e0048_WYG_004-37b"/>
更掃落花開别墅初聞嬴氏好紛奢不謂山河屬漢家<lb/>
金雀重來飛灌木銅駝還去卧烟沙銅駝金雀何時已<lb/>
年代不知今半是世上紛紜日漸過山中嵗月誰能紀<lb/>
棹開酒醒悵蘧蘧却向山家對畵圖物外烟霞猶髣髴<lb/>
空中樓閣已糢糊糢糊髣髴何由辨只似當時眼中見<lb/>
鶴唳松梢露氣消雞鳴樹杪晨光炫臨風撫巻獨踟蹰<lb/>
欲寄桃源父老書澗户岩扉應未合筆牀茶竈近何如<lb/>
桃源桃源莫浪誇未必山林穢城郭車書四海今混同<lb/>
<pb n="KR4e0048_WYG_004-38a"/>
來享人間太平樂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0048_WYG_004-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西菴集巻四<lb/>
</p>
<p>
</p>
  </div>
<div>
<head>西菴集巻五</head> <lb/>
    <p>
<pb n="KR4e0048_WYG_005-1a"/>
欽定四庫全書<lb/>
　西菴集巻五<lb/>
　　　　　　　　　　　　　明　孫蕡　撰<lb/>
　　五言律<lb/>
　　　雨中寄友<lb/>
客有還家夢空山雨正來寒生衣袖薄風急樹雲開掩<lb/>
户坐終日思君重㡬迴琴邊有清興能復醉深杯<lb/>
　　　山中冩懐<lb/>
<pb n="KR4e0048_WYG_005-1b"/>
野館愁俱寂空林日未斜㸔雲偏憶母為客久辭家獨<lb/>
自嗟萍梗非關戀物華晚來山雨裏猶見杜鵑花<lb/>
　　　光孝寺<lb/>
雨葉菩提樹天花薝蔔林塵機方外息幽趣静中深野<lb/>
色連香積秋聲雜梵音隨縁僧供裏予亦長禅心<lb/>
　　　酬王道原<lb/>
鳳池鴛鷺侣㡬載此南遷栁色迎征棹薇香憶盛年訟<lb/>
庭栽白蠟官步到紅船我亦金門客逢君思黯然<lb/>
<pb n="KR4e0048_WYG_005-2a"/>
　　　過東阿懐雪蓬<lb/>
故人今不見孤客倩誰憐事業清時困名聲舊邑傳紫<lb/>
髯風獵獵紗帽月娟娟儻遂幽園約琴樽共晚年<lb/>
　　　荔灣漁隠<lb/>
家住半塘曲沿囘㡬折灣門前荔支熟屋後釣舟閒杳<lb/>
邈熊羆兆空濛虎豹關如何三里外便是五湖間<lb/>
　　五言排律<lb/>
　　　翠筠軒為源上座題<lb/>
<pb n="KR4e0048_WYG_005-2b"/>
篁竹本脩脩僧房分外幽祗園栽未合因地養初稠苦<lb/>
節頭陀行虛心般若舟禅餘金粉落定起籜龍抽渭葉<lb/>
慈雲護湘枝法雨流斜穿瘞雁塔髙過講經樓色映菩<lb/>
提静隂連薝蔔浮䕶持澆記日山偈刻枝秋掛袖踈螢<lb/>
度煎茶病鶴愁箇繁教畧洗籬缺更須求臘紀應同祖<lb/>
清縁或共修移床㸔翠葆斫汗試銀鈎玉版供香積漁<lb/>
竿拂石頭風旛揺瑣碎月磬和蕭颼閲嵗開荒徑尋盟<lb/>
到野鷗閒門邀蒋詡精舍候王猷石上攤棊局林邊列<lb/>
<pb n="KR4e0048_WYG_005-3a"/>
酒甌素琴調白雪彩筆畵滄洲興與梅花共心同造物<lb/>
游更須三内翰飛錫問揚州<lb/>
　　七言律<lb/>
　　　南山雜詠<lb/>
湘潭千頃碧波澄争似南山一段青山雨欲來雲氣重<lb/>
江鷗飛去釣船輕詩成多是琴邊興老去應憐物外情<lb/>
閒喚小童敲白石不知芳草夜來生<lb/>
　　　峽山寺<hi>三首其三與鄭御史李踰國同登時再召赴闕</hi>
<pb n="KR4e0048_WYG_005-3b"/>
峽束滄江萬壑雷棾王樓閣倚天開山從中宿城邊去<lb/>
水自連州港口來雲葉捲時猿獻果雨花飛處客登臺<lb/>
青鞋未訪和光洞奏賦金門亦壮哉<lb/>
竹裏維舟陟翠微閒門臨水欲<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇雲生佛殿飛來處<lb/>
猿嘯山僧出定時斷刻尚餘梁日記古松猶偃漢朝枝<lb/>
煙霞二妙應相笑盛世藏珍負夙期<lb/>
明日青陽逼嵗闌繡衣聊得共躋攀雲鋪鶴背浮金殿<lb/>
風引猿聲怨玉環薄宦豈堪長在客故鄉惟有一登山<lb/>
<pb n="KR4e0048_WYG_005-4a"/>
繩床睡暖梅花月輸與蒲庵老衲閒<lb/>
　　　逰羅浮<hi>三首</hi>
白鶴峯頭春暮時水簾洞口鶬鶊飛千林錦樹化紅雨<lb/>
百道玉虹穿翠微神朝帝闕鶴為騎靈語仙壇霞作衣<lb/>
坐憐佳致惱魂夢應覔真人扣息機<lb/>
四百峯巒列海圖飛雲絶頂敞𤣥都丹砂五色時光焰<lb/>
紫翠中天半有無觀裏松株皆住鶴山中竹葉盡成符<lb/>
鐡橋歸去尋清賞爛醉仙人白玉壺<lb/>
<pb n="KR4e0048_WYG_005-4b"/>
四百峯巒拱御臺蕊珠樓閣倚雲開荔支花落山鳩語<lb/>
盧橘子生江燕來黄野故居羊化石葛洪丹竈錦為苔<lb/>
仙逰倘遂凌風約羽服黄冠亦快哉<lb/>
　　　拜祖墓<lb/>
芳草凄凄夕照前獨將春酒酹荒阡已嗟世事成千古<lb/>
纔説清明又一年滿目江山増舊恨㡬家榆火起新煙<lb/>
従來俯仰傷懐抱不似于今倍黯然<lb/>
　　　重過林氏别業<lb/>
<pb n="KR4e0048_WYG_005-5a"/>
曾侍先君訪太丘葛巾投老尚封侯青筠簾捲風生席<lb/>
白紵歌殘月滿舟興發共吟鸚鵡賦酒闌重解鷫鸘裘<lb/>
傳家幸有賢孫子别業新成似舊逰<lb/>
　　　題海翁詩巻後<lb/>
海屋珊瑚㡬度花仙籌長為記年華天晴霧雨籠蛟室<lb/>
夜冷星辰泊釣槎巢父詩篇留宇内嚴陵名字達皇家<lb/>
無因一遂神逰約共覔安期棗似𤓰<lb/>
　　　靈洲<lb/>
<pb n="KR4e0048_WYG_005-5b"/>
金鰲露背出滄溟撑拄惟應倩巨靈坡老留題空斷碣<lb/>
徳雲種栢滿幽庭天寒怖鴿依江渚夜静靈黿聴塔經<lb/>
畵舫圖書催入覲庾梅關北樹青青<lb/>
　　　秋江送别<lb/>
千家城郭逺依依握手離筵話夕暉碧海雲深秋自老<lb/>
蘆花風急雁初飛客情猶醉千鍾酒書劒誰憐萬里歸<lb/>
慈母白頭應問信倚門遥識老莱衣<lb/>
　　　送趙宣使之徳慶<lb/>
<pb n="KR4e0048_WYG_005-6a"/>
阿翁髙步金鰲背南郡今留彩鳳雛名姓㡬年通上國<lb/>
才華蚤嵗入中書花明畵省詩千首木落寒灘酒一壺<lb/>
若到康州煩借問故人黄趙近何如<lb/>
　　　鍾山應制<lb/>
蒼翠巍峩插昊穹紫金突起大江東三山避跡投鯨海<lb/>
五岳齊肩擁帝宫珠樹鳳鸞鳴瑞日寳圻龍虎壮威風<lb/>
萬年聖夀髙堪並常有神人祝華嵩<lb/>
　　　新春従幸天界寺次詹冢宰鍾山應制韻<lb/>
<pb n="KR4e0048_WYG_005-6b"/>
天界叢林開象魏朱衣環珮儼羣仙瑞露迎鑾飛扈蹕<lb/>
皇都佳氣藹新年玉宸香滿三千界蓮座光浮尺五天<lb/>
勅賜御前催應制侍臣簮筆思如泉<lb/>
　　　駕遊鍾山應制<lb/>
玉宸警蹕出蓬莱近望名山翠色開松栢屯雲車騎過<lb/>
峯巒簇錦節旄來九成奏樂喧泉澗百職聨班蹴磴苔<lb/>
燕賞太平當賦咏小臣侍従媿非才<lb/>
　　　駕幸天界寺和朱太史芾韻<lb/>
<pb n="KR4e0048_WYG_005-7a"/>
宴語従容對上方侍臣揮翰筆如杠従行衞士隨僧供<lb/>
出定經聲歇棾腔鷲嶺曉雲扶輦轂龍河春水漾旌幢<lb/>
清平自覺文章盛長憶天兵未渡江<lb/>
　　　陪翰林宋承㫖遊鍾山<lb/>
天上禅關敞薜蘿每縁休沐得經過雲籠梵宇青蓮濕<lb/>
地接皇居紫氣多甘露結花凝木末醴泉和雨落岩阿<lb/>
欲陪謝傅金屛約未解朝簮奈爾何<lb/>
　　　訶林送趙生留南歸<lb/>
<pb n="KR4e0048_WYG_005-7b"/>
㡬年煙月共林坰此日㸔花入鳳城老我未酬清世念<lb/>
别君因起故園情朝廷有道容樗散獻納無才愧聖明<lb/>
歸去為煩先問訊滄江漁艇白鷗盟<lb/>
　　　寄趙進士安中<lb/>
詞林每問歸安使聞説先生在徳清暇日畵簾公吏散<lb/>
春風華館子衿明三年不見新書札百里空傳舊政聲<lb/>
日暮碧雲何處合思君吟遍石頭城<lb/>
　　　送張典籍訥之官大同經歴<hi>三首</hi>
<pb n="KR4e0048_WYG_005-8a"/>
春風鳴玉下天階萬里從戎亦快哉逺仗皇威清朔漠<lb/>
更依雲氣望蓬萊㕘軍孫楚登瀛客草檄陳琳補衮才<lb/>
邉事太平烽火息栁營羌角為誰哀<lb/>
邉陲見説青烽滅贊畫遥知白羽閒夜月葡萄氊帳底<lb/>
春風篳篥栁營間賈生長是懐金闕定逺安能老玉關<lb/>
沙漠年年飛羽捷想隨驃騎凱歌還<lb/>
文章堂上論交日對榻哦詩白晝長晴日畵簾窺水映<lb/>
暖風羅袂散天香尋常應制才堪並四十從戎髩未蒼<lb/>
<pb n="KR4e0048_WYG_005-8b"/>
春半黄河氷片解旌麾㡬日望燉煌<lb/>
　　　奉太史令䕶軍公<lb/>
虞淵捧日帝羽儀文事武備天人師筆端詞翰河漢決<lb/>
胸次韜畧風雲隨邦基肇造古伊吕謨猷篤棐今臯䕫<lb/>
畵圖麒麟盟帶礪仙遊更與赤松期<lb/>
　　　投贈山東何方伯<hi>二首</hi>
皇風來播南陲日開府兼持将相權千里分封鸞誥下<lb/>
三珠耀日虎符懸長憐野日違清顧且喜恩光照暮年<lb/>
<pb n="KR4e0048_WYG_005-9a"/>
勲業已成頭半白蒋陵佳氣麗中天<lb/>
君侯昔在東藩時英風逺畧人共知帳前鐡騎金鎖甲<lb/>
腰下寳玦珊瑚枝將相兼權未足貴身名兩存今始竒<lb/>
便可臨風搔白首對酒且賦歸來詞<lb/>
　　　送張翰林孟㢘赴山西行軍<hi>二首</hi>
漢将防邊意氣豪㕘軍行處擁旌旄雲連白雪飛花片<lb/>
風捲黄沙似海濤塞曲但聞吹篳篥人家多自種葡萄<lb/>
昇平見説從戎樂欲解儒衣問戰袍<lb/>
<pb n="KR4e0048_WYG_005-9b"/>
清時况是金閨老躍馬關河鬂未華翠栁東門開祖帳<lb/>
黄河北岸擁髙牙安邉羽檄傳司馬落帽西風憶孟嘉<lb/>
萬里封侯吾輩事遲君談笑鎮龍沙<lb/>
　　　奉酬劉友賢黎仲輝二御史見過<lb/>
故人騘馬曉相過錯莫鄰人避玉珂朝下楚城髙盖合<lb/>
春深門巷落花多飛騰每羨青雲早衰懶無如白髮何<lb/>
相見惟期樹勲業蒋陵佳氣正嵯峩<lb/>
　　　寄彭萬里給事時㕘山西政<lb/>
<pb n="KR4e0048_WYG_005-10a"/>
與君文采舊同朝翠管文立早上九霄輦路香風隨鹵簿<lb/>
天壇花雨聴簫韶鵷鸞一别京關逺雲月三年楚水遥<lb/>
欲寄清詩慰寥闃汴河東去近無潮<lb/>
　　　送沈主事起復除西安知縣<lb/>
年少天官舊考功馬蹄催入未央宫聲名已在雲霄上<lb/>
鄉國猶懸涕淚中輦路繁花明旭日佳城喬木語天風<lb/>
傳家正欲存忠孝千古君臣此道同<lb/>
　　　寄羅友章先生<lb/>
<pb n="KR4e0048_WYG_005-10b"/>
三年薄宦淹吳楚長憶先生在海涯不著朱衣垂玉佩<lb/>
還将白髮映烏紗遥天劒氣藏珠斗百越文光絢綵霞<lb/>
雲路相期苦相失春鶯啼徹上林花<lb/>
　　　圜丘大祀<lb/>
松栢蕭森倚半空天壇髙峙帝城東宸旒肅穆千官合<lb/>
鹵簿輝煌萬國同上界清都移碧落泰堦黄道隠晴虹<lb/>
相如莫獻青鸞賦不是祈靈太乙宫<lb/>
　　　寄黄員外文博時佐守徐州<lb/>
<pb n="KR4e0048_WYG_005-11a"/>
使君文學冠賢科入拜工曹意氣多五色雲中披奏牘<lb/>
九重天上振鳴珂趨朝共沐恩波濶出守誰憐嵗月過<lb/>
㑹有蒲輪徵故舊未應黄髮老蹉跎<lb/>
　　　送劉芳之入蜀<lb/>
峨眉西上穆陵關猶似簾櫳響珮環華月髙秋沉楚館<lb/>
綵雲清曉散巫山鸞衿寄恨今宵永錦字傳情㡬日還<lb/>
惆悵風前花落盡相思惟有淚潸潸<lb/>
　　　餞宋承㫖潛溪先生致仕歸金華<lb/>
<pb n="KR4e0048_WYG_005-11b"/>
鰲峯朝日鵲聲稀内使傳宣下紫微予告不須留秘閣<lb/>
許歸仍及賜春衣恩濃玉檢天書濕人去金莖瑞氣晞<lb/>
况是陽和二三月都門栁色正依依<lb/>
承恩初入詞林日亦得叨陪侍從班雲影九重開鳳閣<lb/>
天光咫尺近龍顔彤闈侍讀青春暖彩筆題詩白日閑<lb/>
此去定酬優老願軟輪遊遍越東山<lb/>
保傅儲皇二十春白頭歸去嵗華新優賢寵渥非縁老<lb/>
盖世文章不是貧錦誥渙頒雲五色青宫喜見日重輪<lb/>
<pb n="KR4e0048_WYG_005-12a"/>
懸知戀闕丹心在長倚遥天望紫宸<lb/>
一自先生離禁闥玉堂清致更無人金蓮颺彩初寒夕<lb/>
燕寢凝香散暮春著作有官惟故事論思此道竟誰陳<lb/>
青雲志氣慚悲梗不覺臨歧淚滿巾<lb/>
龍門佳致接仙山舊築茆堂紫翠間方外羽人霞作袂<lb/>
瀛洲歸客玉為顔常時望氣懐京國午夜朝真響珮環<lb/>
願祝聖朝千萬夀還隨笙鶴到天關<lb/>
　　　贈修撰道夫<lb/>
<pb n="KR4e0048_WYG_005-12b"/>
蓬鬂飄蕭洛上翁金門日日候晨鐘論思入奏天光近<lb/>
對御題詩燭影紅衣故尚餘當日繡馬寒猶是舊時騘<lb/>
詞華已作青雲客聖代于今雨露濃<lb/>
　　　西樵<lb/>
西樵山勢捲飛龍萬里扶桑海色通日麗錦巖開罨畵<lb/>
雨餘銀渚漾芙蓉紫河車䕃仙人掌白鶴花明玉女峯<lb/>
上相朝元鳴玉佩三城佳氣鬱蘢葱<lb/>
　　　懐修撰朱備萬<lb/>
<pb n="KR4e0048_WYG_005-13a"/>
先生舊是瀛洲客文藻風流第一人華月玉堂仙署冷<lb/>
西風遼海鬂毛新文園最憶相如賦茅屋誰憐杜老貧<lb/>
聖世雲衢需俊彦肯令漂泊暮江濵<lb/>
　　　冬至<lb/>
冬至至日日初長久客客懐懐故鄉梅蕋惟愁雪爛漫<lb/>
栁條又是春相將懶朝違世真自笑憶逺寄書殊未央<lb/>
海門關外暮雲合應有南還征雁翔<lb/>
　　　乙卯除夕<lb/>
<pb n="KR4e0048_WYG_005-13b"/>
四十今已過二年明日又復嵗華遷頭顱種種見白髮<lb/>
生計落落仍青氊梅花亂開客愁裏雲物長迷鄉國邊<lb/>
且可吟詩酌春酒爛漫取醉東風前<lb/>
　　　鳳凰臺<lb/>
綺翮千年去已遥古臺猶見碧岧嶤楓林曉露迷三楚<lb/>
柳陌春風暗六朝狂客昔時揮彩筆飛仙何處捻瓊簫<lb/>
惟餘一道巴江水流向天門作海潮<lb/>
　　　再遊鍾山<lb/>
<pb n="KR4e0048_WYG_005-14a"/>
空青樓閣窅㝠間云是東南第一山武帝鸞旂烟草碧<lb/>
誌公龍錫雨花閑江光逺盪黿鼉窟雲氣常籠虎豹關<lb/>
欲駕天風凌絶頂上方琪樹夕陽還<lb/>
　　　懐舊遊寄李士行<lb/>
憶上髙臺望赤霄火輪光動彩虹飄鮫人夜織明珠佩<lb/>
龍女晨㕘絳節朝迤北關山周正朔平南将校漢嫖姚<lb/>
狂逰又是三年别海上蟠桃露氣銷<lb/>
　　　寄髙彬<lb/>
<pb n="KR4e0048_WYG_005-14b"/>
條風二月古隋堤楊柳青青拂水齊萬里客懐将白髮<lb/>
一年春信又黄鸝親朋嵗久愁多望故國詩成醉懶題<lb/>
惟有别君情不淺夢中時到石城西<lb/>
　　　送蔡九節還南安<lb/>
㡬年為客怕逢秋每見春來憶舊逰歸夢夜隨寒雨急<lb/>
片㠶春逐大江流㸔山有興還堪冩惜别從來不解愁<lb/>
斗酒殷勤拚一醉相思何處却登樓<lb/>
　　　春興寄端方故居<lb/>
<pb n="KR4e0048_WYG_005-15a"/>
亂藤髙竹散清烟獨倚闌干思𣺌然流水浪隨春浦濶<lb/>
故人家住白雲邊三年逺别空相憶一段新愁自可憐<lb/>
欲得山隂晴夜雪東風吹放大江船<lb/>
　　　送人還鄉<lb/>
嵗晏那堪送獨歸石門烟樹晚依依㡬囘客思愁江浦<lb/>
十幅蒲㠶掛夕暉沽酒乍聞何處笛問程應為故山薇<lb/>
到時猶想多幽興一樂堂深見舞衣<lb/>
　　　西巖圖為嚴彦恭題<lb/>
<pb n="KR4e0048_WYG_005-15b"/>
欲冩滄浪愧不才畵圖今喜見君開峯巒影落寒潭静<lb/>
欵乃聲從返照來千頃白波龍伯國百年髙興子陵臺<lb/>
聞君早晚趨金闕風雨漁磯長緑苔<lb/>
　　　懐白雲山房<lb/>
家住滄洲洲上山數椽茅屋亂雲間天晴疊嶂開金碧<lb/>
雨過清泉響珮環髙興别來長寂寞故人誰與共躋攀<lb/>
洞門猿鶴應相問何事先生久未還<lb/>
　　　除夜<lb/>
<pb n="KR4e0048_WYG_005-16a"/>
大地白雪似白沙遊子况復未歸家寒雲黯淡暗海曲<lb/>
春風浩蕩來天涯楚山盧橘漸舒葉故園枇杷應著花<lb/>
未得乗船出京口枯坐旅邸如春蛙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0048_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西菴集巻五<lb/>
</p>
<p>
</p>
  </div>
<div>
<head>西菴集巻六</head> <lb/>
    <p>
<pb n="KR4e0048_WYG_006-1a"/>
欽定四庫全書<lb/>
　西菴集巻六<lb/>
　　　　　　　　　　　　　明　孫蕡　撰<lb/>
　　七言律<lb/>
　　　之官平原留别諸老<lb/>
朱衣和淚别龍庭瘦馬嘶風出鳳城托迹禁幃原已重<lb/>
之官名邑未全輕驅馳秪笑儒生拙憫念難忘聖主情<lb/>
後夜玉堂清漏永紫薇花月向誰明<lb/>
<pb n="KR4e0048_WYG_006-1b"/>
　　　别妓<lb/>
驪駒西上帝皇州斜抱雲和淚暗流子夜歌詞翻白雪<lb/>
殘春風物似清秋青鸞信㫁陽臺路翠被香寒燕子樓<lb/>
七十二泉縈别恨濟南烟樹緑幽幽<lb/>
　　　江上<lb/>
江上青楓初著花客㠶和月宿蒹葭過雲踈雨數千㸃<lb/>
臨水小村三四家風起漁船依釣石潮囘歸雁認平沙<lb/>
秋懐已向南天盡又是滄洲閲嵗華<lb/>
<pb n="KR4e0048_WYG_006-2a"/>
　　　金山寺<lb/>
𤣥洲貝闕爛相輝夾岸人家對敞扉四壁波濤長觸石<lb/>
孤山花木自成圍横江鶴向揚州去泛櫓僧従建業歸<lb/>
遷客憑䦨重囘首蓬萊雲氣曉熹微<lb/>
　　　送牛應祥都閫<lb/>
将軍淮北分符地正在隋家古汴河别館芙蓉飄繡帽<lb/>
御堤楊栁映雕戈彊兵戍久通蕃語降豎年深解漢歌<lb/>
此去㸔花朝上國春風天上聴鳴珂<lb/>
<pb n="KR4e0048_WYG_006-2b"/>
　　　髙郵<lb/>
山日未出煙𣺌茫髙郵放船催下江揺櫓唱歌白鷂子<lb/>
過湖打鼓黄頭郎鳥拖雲葉低貼水魚噀浪花髙接窓<lb/>
微官所得㡬何計吟鬢四十今蒼蒼<lb/>
　　　秋風<lb/>
秋風淅淅吹屛山汴河之水聲潺潺歸雲一似宦情薄<lb/>
飛雁不将鄉信還千峯澹對寂寞景孤客况棲羇旅間<lb/>
且可狂歌對樽酒未須慘戚懐江關<lb/>
<pb n="KR4e0048_WYG_006-3a"/>
秋風淅淅吹江亭汴河之栁猶青青黄姑東渡㑹七夕<lb/>
白帝西來朝百靈初開琪樹已云落逺别客愁今未醒<lb/>
欲冩鄉書寄南雁故園萬里天㝠㝠<lb/>
　　　虹縣九日登五女塚<hi>三首</hi>
肺氣經秋久未平佳辰酌酒㸔君傾雨催黄菊非無意<lb/>
風落烏紗最有情仙客此時緱嶺上彩鸞何處玉簫聲<lb/>
逶遲未就丹砂術俛仰微官愧此生<lb/>
老去佳辰得㡬逢登臨此㑹歎匆匆雲來汴水波光白<lb/>
<pb n="KR4e0048_WYG_006-3b"/>
日落屛山樹杪紅抱病獨憐貧子美休官惟羨老陶翁<lb/>
遥知弟妹家山裏㡬向天涯倚㫁鴻<lb/>
五女峯頭烟樹荒登臨聊得散徜徉忽驚重九今朝是<lb/>
却憶三千客路長冷露餘花偏有色朔雲㫁雁不成行<lb/>
寜教醉裏逢佳節且免醒來望故鄉<lb/>
　　　淮上憶京<lb/>
去嵗茲辰客帝畿蒋陵西曲雁飛飛秋風叢菊開荒逕<lb/>
落日浮雲滿翠微老去吟邊芳物改别來天上故人稀<lb/>
<pb n="KR4e0048_WYG_006-4a"/>
登臨復對青樽酒醉倚淮山憶禁闈<lb/>
　　　清河口<lb/>
清河黄河相間流四月五月如九秋墨雲壓地箕斗黑<lb/>
濁浪吐雪龍魚愁江河萬里杳何極行役半生猶未休<lb/>
故園清興自不淺此日松竹風颼颼<lb/>
　　　圯上懐古<lb/>
草没荒臺烟樹踈維舟凝眺久踟躇凌波見説求仙履<lb/>
博浪曽聞誤副車勲業赤龍三尺劔風雲黄石一編書<lb/>
<pb n="KR4e0048_WYG_006-4b"/>
獨憐衣赭人如玉鴻鵠歌殘怨有餘<lb/>
　　　過三洪<lb/>
官舟已落三洪口猶在飛流澒湧間放棹忽聞過亂石<lb/>
開窓始覺慰愁顔雲連雪浪瞿塘峽樹隠青泥古劔關<lb/>
謾有微吟追太白此身疑謫夜郎還<lb/>
　　　過吕梁<lb/>
二月三月寒尚饒上洪下洪春雪消奔霆出地星火裂<lb/>
吼浪觸石黿鼉驕晨昏霧底蒼水佩明滅雲中丹鳳簫<lb/>
<pb n="KR4e0048_WYG_006-5a"/>
靈風為我送歸棹故國越海天迢迢<lb/>
　　　帝子<lb/>
彭城三月風氣和吕梁雪消春水多濁霧蟠空作飛雨<lb/>
崩濤薄岸成盤渦鮫人珠佩影明滅龍女金支光盪摩<lb/>
故山雲物㡬時見遷客此地長經過<lb/>
　　　徐州洪<hi>二首</hi>
吕梁積石天峥嶸徐州上洪波稍平蛟龍怒巻四時雨<lb/>
砥柱亂落三秋星辛夷杜若散洲渚貝闕珠宫開窈冥<lb/>
<pb n="KR4e0048_WYG_006-5b"/>
舟人倚棹笑相語九里山色連彭城<lb/>
龍門鐡石倚天開彷彿瞿塘灧澦堆萬里江風來灝氣<lb/>
九秋晴雪迸驚雷層隂水府和雲見濁浪漩渦劃岸迴<lb/>
小艤扁舟待明發霸王臺下乆徘徊<lb/>
　　　漢祖廟<lb/>
長陵見說石麟荒遺廟丹青野水旁古劍星光時出沒<lb/>
大風雲氣尚飛楊三秦寳鼎垂鴻業萬嵗英魂戀故鄉<lb/>
莫怪憑髙重囘首楚臺烟樹鬱青蒼<lb/>
<pb n="KR4e0048_WYG_006-6a"/>
　　　歌風臺<lb/>
漢陵秋樹起蒼煙故里髙臺夕照邉逐鹿洪圖今已矣<lb/>
歌風遺跡尚依然赤松人去封留候夢澤雲浮狩楚年<lb/>
可是君王思猛士青峯和雪暗遙天<lb/>
　　　戲馬臺<lb/>
盖世英雄亦壮哉古河三面對荒臺漢家陵闕迷春雨<lb/>
嬴國江山起暮埃雄劍昔年金鏉鏽龍媒此日錦毰毸<lb/>
鄉雲一笑山花動疑是君王衣繡來<lb/>
<pb n="KR4e0048_WYG_006-6b"/>
　　　范増墓<lb/>
舊識荆州老將名秋風此日過佳城羣雄逐鹿留遺跡<lb/>
稚子求羊入廢塋玉斗有聲松雪落蒼精無影石麟横<lb/>
可憐牢落祥雲氣又向芒碭谷口生<lb/>
　　　過黄石公祠<lb/>
塵編寥落千秋事野客停舟問隠居煙月髙名興漢後<lb/>
風雲逺畧避秦餘赤松仙子依丹室黄石山精䕶素書<lb/>
嵗晚圯橋風物改泥中履迹近何如<lb/>
<pb n="KR4e0048_WYG_006-7a"/>
　　　過髙唐<lb/>
瘦馬嘶春北郭門郡城茅屋似山村荒墳肹子雄風在<lb/>
野曲緜駒舊譜存霏霧出林銷殺氣行雲駐彩閣朝昏<lb/>
千年往事今塵土寥落幽花酒一樽<lb/>
　　　客平原春日有懐<lb/>
悵望鄉園去計違春來惟有思依依客程故向南天逺<lb/>
花信偏於北地遲漢帝苑邉盧橘熟秦佗墓上鷓鴣飛<lb/>
柴門獨對東風掩此日松筠冷翠微<lb/>
<pb n="KR4e0048_WYG_006-7b"/>
　　　宿髙彬第<lb/>
夜宿故人孤旅邸更深華月滿晴空朋游動是經年别<lb/>
樽酒寜知此㑹同上國鸎花明戚里故山松栢語天風<lb/>
豪吟未覺清狂盡醉裏詩成氣吐虹<lb/>
　　　挽夏尚忠<lb/>
疋馬江南更度關寒雲撩亂撲燕山故鄉風物頻囘首<lb/>
同輩衣冠竟厚顔使節謾隨征雁逺宦情長似野鷗閒<lb/>
黄灣緑水深千尺此日西風旅櫬還<lb/>
<pb n="KR4e0048_WYG_006-8a"/>
　　　送陳御史孟陽之官三河<lb/>
㡬年文墨侍彤闈妙句曽㸔對御題翠栢臺前聴雨漏<lb/>
金蓮炬底立霜蹄當時意氣青雲動此日棲遲皂帽低<lb/>
歧路相逢又相别灤河煙樹冷凄凄<lb/>
　　　贈楊主簿時為金銀閘垻官天台人<lb/>
寥落清秋老孟嘉向風長是整烏紗西江見説詩無敵<lb/>
東郡誰憐鬂有華金垻晚飛湖上雨巾峯晴漾海門霞<lb/>
微官未遂清逰願辜負仙桃㡬樹花<lb/>
<pb n="KR4e0048_WYG_006-8b"/>
黄河四月動官舟河上梁山紫翠浮馬頰餘波衝岸㫁<lb/>
龍門殘雪帶星流熹微曙氣鄉心逺颯遝凉風鬂影秋<lb/>
遥憶釣魚洲渚上㡬畨吟興負沙鷗<lb/>
　　　古河<lb/>
蕭關之北黄河流昔時禹蹟今成丘荒碑苔蘚不辨色<lb/>
古水蛟龍猶有湫野人千載見清淺海宇萬里無戈矛<lb/>
明當作頌獻天子髙鐫寳册埀鴻猷<lb/>
　　　出關<lb/>
<pb n="KR4e0048_WYG_006-9a"/>
忘却㸔花上帝都出關猶記佩兵符龍歸古寺雲初定<lb/>
鳥落寒灘水半枯萬古文章關氣運十年風雪老頭顱<lb/>
憑將翠管三千牘換取黄柑二百株<lb/>
　　　冬至<lb/>
朝來喜色動鍾山雲氣從龍杳靄間宫扇影揺春仗下<lb/>
佩環聲散早朝還書祥謾有三千牘獻頌長違咫尺顔<lb/>
已擬隂何同結社遍題新句老江關<lb/>
　　　思家<lb/>
<pb n="KR4e0048_WYG_006-9b"/>
京華薄宦已沾巾寥落三年濟水濵冷雨青燈吟客夢<lb/>
東風蓬鬂異鄉人雲濤𣺌𣺌滄江暮榆栁依依旅邸春<lb/>
朋舊别來多野興故園應已賞芳辰<lb/>
　　　南昌鐡柱觀<lb/>
琳宫石筍露岧嶤云是千年此鎮妖方外羽衣能濟世<lb/>
城中仙甃亦通潮蛟龍水底蟠金鎖雞犬雲間聴玉簫<lb/>
行槖已垂思㸃石祈靈壇上倚逍遥<lb/>
　　　十八灘<lb/>
<pb n="KR4e0048_WYG_006-10a"/>
五城一别二千里孤棹重經十八灘拍岸怒濤雷噴薄<lb/>
横江亂石鐡巉岩天隂紫蜃籠商軸夜冷蒼龍吼劒關<lb/>
猶記平南諸將下樓船此地凱歌還<lb/>
　　　寄髙彬<hi>二首</hi>
與君夙有通家好堂上嚴親未白頭野寺花明春載酒<lb/>
清溪月朗夜浮舟陶潛此日生歸思屈子長年賦逺遊<lb/>
煙水五湖歸棹早為余開逕碧林幽<lb/>
蟾溪溪頭春水生故人卜築茆堂清開門雨過芳樹緑<lb/>
<pb n="KR4e0048_WYG_006-10b"/>
對酒風來幽鳥鳴我纒薄宦去鄉國君亦久客留天京<lb/>
未知何日遂歸計重結漁郎鷗鷺盟<lb/>
　　　采石太白墓<lb/>
冠屨何年墮世塵先生元是謫仙人春雲彩筆驚飛燕<lb/>
暮雨滄江泣石麟牢落清名元不没衰遲大雅竟難陳<lb/>
翛然我亦狂吟客思殺風流賀季真<lb/>
　　　次黄州<lb/>
日落放船鸚鵡洲漢陽烟白樹幽幽江豚數起浪花夕<lb/>
<pb n="KR4e0048_WYG_006-11a"/>
野鶴一聲山木秋㠶影掠雲過赤壁櫓聲揺月下黄州<lb/>
何因散髮林臯下得似蘇仙爛漫遊<lb/>
　　望廬山<hi>二首</hi>
扁舟夜泊潯陽岸隠約香爐五老巔紅葉天燈飛烏外<lb/>
白蓮僧社斷猿邉蒼崖影合東林寺銀漢光連瀑布川<lb/>
亦有宗雷遺世想千峯無路訪羣仙<lb/>
東林佛閣倚岧嶤蘿逕逶迤傍石橋松柏千章連左蠡<lb/>
芙蓉萬疊倚層霄琪花雪影江心見蓮社天香世外飄<lb/>
<pb n="KR4e0048_WYG_006-11b"/>
歸老倘酬仙賞願籃輿寜待逺公招<lb/>
　　　至儲潭廟留題<lb/>
五老峯微楚路分贑灘猶禮洞庭君行空鐡馬寒嘶霧<lb/>
帶月蒼龍夜吼雲瓊佩倩誰招帝女桂漿聊復奠靈氛<lb/>
清吟寄逺成孤絶思入滄江白雁羣<lb/>
　　　過岳州<lb/>
𣺌𣺌孤舟江漢間嵗華揺落鬢毛斑裁成方朔三千牘<lb/>
博得瞿塘十二灘峽口瘴深迷岳渚洞庭風順過君山<lb/>
<pb n="KR4e0048_WYG_006-12a"/>
無端又是重陽節起對黄花一破顔<lb/>
　　　巫峽秋懐<lb/>
淅淅金風霄漢間火雲猶自繞巫山雨餘神女收旌斾<lb/>
月朗明妃響佩環萬頃波光人鮓甕一天秋色鬼門關<lb/>
吟魂未向三巴㫁尚逐東吳畵舸還<lb/>
八陣圖連灧澦堆永安宫下水縈廻風雲舊磧森猶列<lb/>
行在荒臺乆已頽鐡馬躍雲嘶凍雨木牛遺恨吼驚雷<lb/>
英雄一去今千載殘照西風首重囘<lb/>
<pb n="KR4e0048_WYG_006-12b"/>
漢相祠西江水煙晚風平楚送歸船千重古錦雲端石<lb/>
一帶空青峽裏天詩思每懐秋放鶴客心那更夜聞鵑<lb/>
憑誰為寫髙唐賦譜作朝雲蜀國絃<lb/>
　　　懐四川<hi>二首</hi>
蜀城風物冷凄凄馬上哦詩日向西雪嶺氷融春水緑<lb/>
錦江花落子規啼卧龍祠廢碑横草杜老堂空雨漲溪<lb/>
囘首勝遊成往事倚風吟㫁意俱迷<lb/>
草堂烟樹入青霄漢殿荒臺秀黍苗宇宙詩名今尚在<lb/>
<pb n="KR4e0048_WYG_006-13a"/>
風雲霸氣未全消寒星夜落支機石錦水春明駟馬橋<lb/>
花栁舊遊今㡬載西風蓬鬂影蕭蕭<lb/>
　　　懐羅浮寄蕭鍊師<lb/>
誤解蘭纓下彩峯十年飄泊厭西東秋風楚塞塵隨馬<lb/>
夜雨吳江浪打篷旅邸寂寥芳嵗換仙遊爛漫幾時同<lb/>
羅浮此日南薫轉無數澷山荔子紅<lb/>
　　　訪單孟雄不遇<lb/>
不見龍灘單孟雄欲従山蘚覔行蹤門前烏桕經霜紫<lb/>
<pb n="KR4e0048_WYG_006-13b"/>
樹杪青霞著日紅蠟屐定過蝴蝶洞竹門長掩鷓鴣峯<lb/>
桃花流水仙源近嵗晚漁郎或再逢<lb/>
　　　曽氏耆夀翁詩<lb/>
詞林每憶鄉園友曽是才名動縉紳觀國倦騎沙苑馬<lb/>
幽棲長戴華陽巾芙蓉火足龍蟠鼎松樹天寒鶴近人<lb/>
天上歸來今白髮泉南水竹願為鄰<lb/>
　　　懐萬修撰謫遼東<hi>二首</hi>
垂老謫官瀛海上驚聞嗚咽淚沾巾長憐偃蹇難堪俗<lb/>
<pb n="KR4e0048_WYG_006-14a"/>
豈信文章解悞身賦鵩㡬年留賈誼懐沙此日弔靈均<lb/>
無勞更用悲萍梗見説皇家雨露勻<lb/>
聞君逺謫三韓去萬里天風裂素衣聖世君恩殊未薄<lb/>
畏途吾道一何微金蓮炬暗梅花落鴨緑江寒雁影稀<lb/>
我亦漂流向滄海相思何處不依依<lb/>
　　　奉寄文淵學士吳公<lb/>
翰苑摛文沐寵多遥聞近侍在鑾坡讜言屢進分香日<lb/>
直筆常濡太液波入相内庭稱褚亮薦賢當路説常何<lb/>
<pb n="KR4e0048_WYG_006-14b"/>
獨憐落職東遷客逺道西風鬂欲皤<lb/>
　　　懐朱太史芾宋舍人璲<lb/>
誰憐飄泊向江關獨倚長風憶妙顔老我黄塵三楚外<lb/>
羨君華藻五雲間清時步武蜚聲蚤晚歳逶迤奏牘閑<lb/>
鍾阜冶城蒼翠裏何由更得共躋攀<lb/>
　　　懐掲孟固<lb/>
弱水神山路𣺌然欲從何處問羣仙金門正合容方朔<lb/>
滄海寜當老鄭䖍白玉堂前秋月冷紫薇花上曉風顛<lb/>
<pb n="KR4e0048_WYG_006-15a"/>
吟魂想挹天光近鳳尾游絲五色鮮<lb/>
　　　懐碧虛觀寄止菴蕭鍊師<hi>四首</hi>
安期臺下蕋珠宫舊雨題詩紫翠中五夜丹光虹貫日<lb/>
四山松樹鶴呼風雲深洞口藏金母嵗乆林楓化玉童<lb/>
吟客逺遊仙子去錦桃春晚為誰紅<lb/>
飛泉作雨落寒岩蕋闕凌天起翠嵐禹柏千年青藹藹<lb/>
堯蒲九節玉毿毿天游别我知誰共世故撩人秖自慚<lb/>
雲月舊盟應未冷可能相待解朝簮<lb/>
<pb n="KR4e0048_WYG_006-15b"/>
平生最有滄洲趣一住三吳十二年愁逐亂雲生隠隠<lb/>
夢隨孤鶴去翩翩尋真謾爾懐仙侣鍊藥憑誰授秘編<lb/>
目㫁南雲心欲絶秖今無計脱塵縁<lb/>
前身恐是臨臯鶴長占烟霞物外交㡬向滄洲乗野艇<lb/>
更依蓬島結書巢千年果熟雲明樹五粒松寒露滴梢<lb/>
為報羅浮蕭羽士好開蘿逕碧山凹<lb/>
　　　思家古河<lb/>
古河烟草暗南天此去鄉園路幾千燕子來時春寂寂<lb/>
<pb n="KR4e0048_WYG_006-16a"/>
海棠開後雨綿綿滄江水遶吟詩社緑渚花明載酒船<lb/>
更憶故人王給事愁來書破薛濤箋<lb/>
　　　悶興<lb/>
無奈客愁愁不醒誰憐新舍在南溟佳人花底占烏鵲<lb/>
令弟沙邊喚鶺鴒庾嶺南來雲漠漠清江東下雨𡨕𡨕<lb/>
㡬囘吟罷空惆悵謾對寒梅倒醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
　　　觀海<lb/>
海上蟠桃冬著花蓬壺髙處敞仙家天寒霧雨籠鮫室<lb/>
<pb n="KR4e0048_WYG_006-16b"/>
夜乆星辰泊釣槎神女步蓮珠結鳳醉翁題竹墨淋鴉<lb/>
連鰲未試任公手欲借前籌紀嵗華<lb/>
　　　戍遼渡海<hi>二首</hi>
天風萬里噀洪濤驚見神峯立巨鰲綘節影揺龍伯國<lb/>
繡幢光拂海鳬毛浮空員嶠隨波長繞石珊瑚出浪髙<lb/>
儻許從戎樹勲業白頭歸路擁旌旄<lb/>
清詩字字盡琅玕水底蛟龍夜起看未結柳船驅五鬼<lb/>
又將蓬髩犯三韓靈筌降夕通仙語海屋添籌紀嵗闌<lb/>
<pb n="KR4e0048_WYG_006-17a"/>
萬里封侯期可遂春風笳鼓入長安<lb/>
　　　渡海呈同逰<lb/>
同來文章諸鉅公昔時作宦今從戎不論西蜀與東廣<lb/>
共渡北海期南風將軍錦帶佩雙虎左校寳刀藏一龍<lb/>
明年奏凱答神貺羽書歸奏蓬萊宫<lb/>
　　　沙門島<hi>三首</hi>
白銀堆裏湧仙臺嵗晚登臨亦壯哉妖蜃吐煙成海市<lb/>
巨鰲擎石作蓬萊金蕤翠羽空中見貝闕珠宫水底開<lb/>
<pb n="KR4e0048_WYG_006-17b"/>
凱奏北旋應有日同逰俱是濟時才<lb/>
立占滄溟碧玉簮蜃樓髙過百花岩興來落筆才無敵<lb/>
老去從戎力尚堪詩巻長年留海内夢魂清夜繞江南<lb/>
綸音早晚需前席日望登萊使者驂<lb/>
沙門滄洲洲上山九河碣石髙巉岩雲來氣通巫女峽<lb/>
月出光映藍田關宫前彩鳳駕車下祠底白龍行雨還<lb/>
浴鳬飛鷺立沙際疑是青瑣晨朝班<lb/>
　　　與謝縣丞坡山聨句<lb/>
<pb n="KR4e0048_WYG_006-18a"/>
㡬年來作交州客今日方登第一樓<hi>謝</hi>萬頃煙波涵碧<lb/>
落四山雲氣藹清秋<hi>孫</hi>瑶臺鶴駕排空下石室丹光傍<lb/>
井浮<hi>謝</hi>蓬島依微天路近凌風直欲訪丹丘<hi>孫</hi>
　　　送董文啓出宰江夏<lb/>
委珮晨㸔拜玉除西逰真食武昌魚王孫碧草秋無際<lb/>
仙掌金莖露下初今日才名須卓茂當年詞賦説相如<lb/>
登臨若對南樓月待爾賔鴻寄尺書<lb/>
　　　挽李樵雲<lb/>
<pb n="KR4e0048_WYG_006-18b"/>
相國靈轝閟九京桓桓松柏表佳城風雲已際興王運<lb/>
雨露偏傷孝子情一代文章遺汗簡千秋彞鼎勒勲名<lb/>
平原賔客今誰在獨寫椒漿帶淚傾<lb/>
　<lb/>
　<lb/>
　<lb/>
　<lb/>
　西菴集巻六<lb/>
</p>
<p>
</p>
  </div>
<div>
<head>西菴集巻七</head> <lb/>
    <p>
<pb n="KR4e0048_WYG_007-1a"/>
欽定四庫全書<lb/>
　西菴集巻七<lb/>
　　　　　　　　　　　　　明　孫蕡　撰<lb/>
　　七言絶句<lb/>
　　　紅菊<lb/>
龍山九日宴斜曛萬朶秋香散彩雲醉㟁綸巾對芳物<lb/>
西風應識舊叅軍<lb/>
靈均且莫怨清醒楚水朝雲炫落英宿酒未平佳節過<lb/>
<pb n="KR4e0048_WYG_007-1b"/>
西風吹帽最多情<lb/>
　　　墨菊<lb/>
熹微衡宇露初乾九月江南動早寒肺氣暫平新㫁酒<lb/>
天香零落醒中㸔<lb/>
三徑松門掩翠蘿白鷴飛去曉霜多天隨艇子無人共<lb/>
寥落寒香奈爾何<lb/>
　　　紅梅<lb/>
瑶池王母閬風西夜晏羣仙錦繡幃月落參横天向曙<lb/>
<pb n="KR4e0048_WYG_007-2a"/>
醉騎丹鳳繞湖歸<lb/>
丹青學冩夀陽姿艶杏仙花嫩柳枝猶記醉邀何水部<lb/>
淮西歌吹舊臺池<lb/>
　　　墨竹<hi>九首</hi>
洞庭春盡水溶溶錦瑟輕寒起卧龍行客欲投蒼水佩<lb/>
亂雲遮㫁九疑峯<lb/>
誰拈秃筆冩凄迷亂石横江碧玉低猶記畵船初泊岸<lb/>
落花時節郭公啼<lb/>
<pb n="KR4e0048_WYG_007-2b"/>
虹光雲影緑參差赤壁艅艎晚更移春雨乍晴燒玉版<lb/>
鰣魚上水鱖魚肥<lb/>
陽雲臺下曲江頭一徑笙簫萬頃秋莫向晚凉歌白紵<lb/>
碧叢深處有鉤輈<lb/>
秋寒萬玉倚雲青青入君山白鳳翎偷得雲和千載曲<lb/>
夜深吹與老龍聴<lb/>
昨夜春雷震楚山籜龍驚覺錦斑斑峨眉老客禪心在<lb/>
應化横江老鶴還<lb/>
<pb n="KR4e0048_WYG_007-3a"/>
巖上烟消見日光歌聲遥隔水雲鄉漁翁莫汲清湘緑<lb/>
留取髙枝宿鳳凰<lb/>
澧水春隂午未消寒梢低護木蘭橈天涯風物餘空翠<lb/>
應是英皇淚㸃飄<lb/>
葳蕤萬玉曉撑風應是清溪野水東更畵接䍦顛倒著<lb/>
嫩涼添我緑隂中<lb/>
　　　王孫圖<hi>二首一挾彈一聴鳥</hi>
誰拈金彈倚青驄鞍面開元結束同好似華清二三月<lb/>
<pb n="KR4e0048_WYG_007-3b"/>
緑隂籠仗入離宫<lb/>
東風馳道直如絃琪樹春隂䕶馬韉從幸少年初賜錦<lb/>
數聲啼鳥落花前<lb/>
　　　宣和樹木翎毛<lb/>
上林芳樹藹崇宣澹墨踈翎膩粉牋何似白榆棲凍雀<lb/>
蕭蕭風雪滿祁連<lb/>
　　　折枝桃花圖<lb/>
扁舟獨上武陵溪花暗漁郎路欲迷忽見畫圖驚一載<lb/>
<pb n="KR4e0048_WYG_007-4a"/>
東風憔悴一枝低<lb/>
　　　桃花白練<lb/>
沅江江口武陵溪翠影紅香粉翅低為向東風煩寄語<lb/>
莫將春色到安西<lb/>
　　　楊妃出浴<lb/>
浴罷温泉體未乾斂襟非為玉肌寒伊誰一搯痕猶在<lb/>
只恐三郎著眼看<lb/>
　　　楊太真對鏡圖<lb/>
<pb n="KR4e0048_WYG_007-4b"/>
舞鸞金背隠清光中有開元堕馬粧一線枕痕春色淺<lb/>
夜來知是夢漁陽<lb/>
　　　梨園按樂<lb/>
白雪飛香玉作城霓裳度曲按新聲東風吹醒漁陽夢<lb/>
一段春愁畵不成<lb/>
　　　村嫗牛圗<lb/>
玉環迷恨馬嵬坡出塞明妃淚更多何似阿婆牛背穏<lb/>
春風一曲太平歌<lb/>
<pb n="KR4e0048_WYG_007-5a"/>
　　　昭君<hi>五首</hi>
莫怨嬋娟堕朔塵漢宫蕃地一般春皇家若起凌煙閣<lb/>
功是安邊第一人<lb/>
曉來氊帳理鉛華對鏡偷憐復自誇如此玉顔君不顧<lb/>
更從何處選良家<lb/>
閶闔龍鱗開玉陛嫖姚馬影度旌旗誰憐漢道昇平日<lb/>
是妾漂流薄命時<lb/>
囘使殷勤莫寄辭君王此去苦相思容華自昔能傾國<lb/>
<pb n="KR4e0048_WYG_007-5b"/>
只為風沙逺别離<lb/>
玉顔啼淚濕龍沙東望長安不見家月滿穹廬愁似海<lb/>
强將心事付琵琶<lb/>
　　　題葡萄<lb/>
驪龍弄影照髙秋萬斛明珠露氣浮還憶玉人歌舞散<lb/>
紫駝銀甕出凉州<lb/>
　　　雜畵<hi>十首</hi>
曽記東林信杖藜逺公門對石橋西長松月落猿聲歇<lb/>
<pb n="KR4e0048_WYG_007-6a"/>
贏得青山似虎溪<lb/>
羅浮山水滄江曲水連清溪樹連屋舊雨仙翁乗興來<lb/>
荔支應過楊梅熟<lb/>
溪雲漠漠樹宛宛不是三湘定輞川花氣曉迷桃葉渡<lb/>
虹光夜貫米家船<lb/>
小甕松花已潑醅縛柴門子夜長開天寒動有王猷興<lb/>
應放清溪夜艇囘<lb/>
驚濤一葉海門關秋淺吳楓未著斑十載宦逰今㸔畵<lb/>
<pb n="KR4e0048_WYG_007-6b"/>
澹煙斜日小孤山<lb/>
不見扁舟採芰荷天風何處度清歌芒鞋此日雲門寺<lb/>
應是鑑湖秋水多<lb/>
望湖亭上倚清秋水落呉城樹色幽何日松巢招五老<lb/>
九江同泛釣魚舟<lb/>
愛此名山似蜀中山如斑笋樹如龍瞿塘㡬日漩渦小<lb/>
欲駕扁舟訪赤松<lb/>
沾恩㡬載入承明雲冷漁磯白鶴盟忽見新圖被山惱<lb/>
<pb n="KR4e0048_WYG_007-7a"/>
欲辭簮組乞歸耕<lb/>
白鷺洲前野艇歸釣魚磯上緑楊埀人間野况都如畵<lb/>
奈此窮生薄禄為<lb/>
　　　四皓圖<lb/>
只合餐芝老萬山誰教鶴髮動龍顔蛾眉對酒歌鴻鵠<lb/>
怨入商林紫翠間<lb/>
　　　畵梅<hi>四首風烟雪月</hi>
㳺龍扶風飛上天明珠萬斛争春妍師雄醉夢颯驚覺<lb/>
<pb n="KR4e0048_WYG_007-7b"/>
羅浮月墮西湖邊<lb/>
梨花香冷月隂隂青女横陳萬玉林繡箔珠簾人不見<lb/>
相思無地著春心<lb/>
小國佳人窈窕娘春風環珮素綃裳千年獨抱靈均怨<lb/>
夜結明璫獻楚王<lb/>
仙樓十二敞春風千樹桃花似錦紅瑶水玉娥清宴罷<lb/>
素鸞歸去月明中<lb/>
　　　松<lb/>
<pb n="KR4e0048_WYG_007-8a"/>
雙松如盖倚雲長曽憶匡山問草堂拂石坐來龍影濕<lb/>
半陂春雨茯苓香<lb/>
　　　梅<lb/>
天風吹墮白霓裙五嶺雲深路不分千丈玉階尋步襪<lb/>
碧牀香落始知君<lb/>
　　　嘗草圖<lb/>
蒺藜勾吻總青青慚愧春山草木榮㡬欲騎龍叩天闕<lb/>
緑章祈雨䕶黄精<lb/>
<pb n="KR4e0048_WYG_007-8b"/>
　　　舞馬圖<lb/>
霧鬛風鬃錦彩鮮登牀旋舞更翩翩青騾祇識連雲棧<lb/>
不解銜杯獻御筵<lb/>
　　　送翰林宋先生致仕歸金華<hi>二十五首</hi>
海内才名五十年聖恩榮許晚歸田金華父老如相問<lb/>
曽是瀛洲第一仙<lb/>
新賜宫衣雪色如歸榮况及早春初公卿祖帳都門外<lb/>
人道風流似二䟽<lb/>
<pb n="KR4e0048_WYG_007-9a"/>
二十餘年侍禁闈趨朝常早晚歸遲春坊一掬臨分淚<lb/>
記得埀髫受業時<lb/>
門生日日侍談經獨向孫蕡眼尚青㡬度背人焚諫草<lb/>
風灰蝴蝶滿中庭<lb/>
千載班揚亞六經先生髙步續芳聲髙麗日本朝王使<lb/>
長向仙班問姓名<lb/>
萬丈文光北斗懸清名不獨域中傳雞林買得潛溪集<lb/>
已向扶桑石上鐫<lb/>
<pb n="KR4e0048_WYG_007-9b"/>
頭白勲庸列上卿君王豈是重文名朝廷禮樂新寰宇<lb/>
半是先生撰次成<lb/>
㡬逆龍鱗進治安朝囘只說聖恩寛小儒日侍絲綸閣<lb/>
不得囊中奏稿㸔<lb/>
令子内庭書制誥佳孫復作序班郎一門三代沾恩澤<lb/>
更著錦衣歸故鄉<lb/>
事業文章滿汗青白頭歸去世縁輕雙溪水繞長松下<lb/>
只讀楞伽一巻經<lb/>
<pb n="KR4e0048_WYG_007-10a"/>
紅鞋金帶荔支花三品詞林内相家歸去山中無箇事<lb/>
瓦瓶春水自煎茶<lb/>
盖世文章未是雄真純卓有古人風賜金長是沽春酒<lb/>
醉殺鄰家桑苧翁<lb/>
乞與山童潤筆錢歸時正及早春先玉堂分取薇花樹<lb/>
種在雙溪淺水邉<lb/>
玉樹芝蘭取次成小孫開嵗亦能行懸燈夜讀元朝史<lb/>
認得前編老祖名<lb/>
<pb n="KR4e0048_WYG_007-10b"/>
不用黄牛教子孫為儒三世受君恩却將視草堂前筆<lb/>
歸去題詩水竹村<lb/>
山僧野客莫相過碑板人間刻已多從此黄庭不須讀<lb/>
自開池水養羣鵞<lb/>
榮歸詔許老山坰火棗交梨養性靈秘府圖書翻閲盡<lb/>
却從方士借丹經<lb/>
近欲長叅不語禅水雲飛盡月輪圓惟餘一册龍門子<lb/>
留與西江學者傳<lb/>
<pb n="KR4e0048_WYG_007-11a"/>
後學無師誤少年在於蕡也更堪憐聨班欲上陳情表<lb/>
留取先生住講筵<lb/>
華髮朱顔六袠餘還鄉猶駕軟輪車龍江關吏如相識<lb/>
應止青牛乞著書<lb/>
祖考榮封寵數優君王親為製詞頭臨流好起雲章閣<lb/>
髙壓清風八詠樓<lb/>
羽衣來自大江西打得旌陽鐡柱碑聞道珊瑚纒藥石<lb/>
碧潭清夜老龍嘶<lb/>
<pb n="KR4e0048_WYG_007-11b"/>
建業鐘殘禁漏稀九重天上早朝時玉堂清署風霜冷<lb/>
常恐先生入奏遲<lb/>
鳳翥龍飛御製文人間未見墨花新恩榮獨為詞林重<lb/>
親向宫門賜老臣<lb/>
晚出金閨望故鄉芙蓉峯影月蒼蒼歸途跨得銀鞍馬<lb/>
原是天閑小乗黄<lb/>
　　　寄髙彬<lb/>
條風吹緑滿蟾溪蠟屐行春日向西獨木橋邉烏桕樹<lb/>
<pb n="KR4e0048_WYG_007-12a"/>
鵓鳩飛上上頭啼<lb/>
　　　寄王彦舉<lb/>
緑楊隂下玉騘嘶絲絡銀瓶帶酒攜夢入南園聴夜雨<lb/>
不知身在蔣陵西<lb/>
　　　寓居傳小樓懐以成<lb/>
故人何處艤蘭舟誰念西窓客滯留賴有姮娥憐寂寞<lb/>
流光偏照讀書樓<lb/>
　　　臨清軒題壁<lb/>
<pb n="KR4e0048_WYG_007-12b"/>
思君㡬日不相見特向城南問隠居巢鶴不驚流水静<lb/>
一爐香炷數編書<lb/>
　　　憶得<hi>四首</hi>
憶得垂髫少小時青燈黄巻日相隨于今放浪江湖上<lb/>
一段閒情緫付詩<lb/>
憶得初年不解愁藥欄花逕日風流臨池書罷黄庭帖<lb/>
走馬城南覔舊逰<lb/>
憶得栖遲泉石間衡門無事鎖常關日長書困南窓下<lb/>
<pb n="KR4e0048_WYG_007-13a"/>
燕子驚囘夢裏閒<lb/>
憶得曽陪紫府仙風流儒雅興翛然夜來貪玩西窓月<lb/>
花影侵堦尚未眠<lb/>
　　　龍江夜泊<lb/>
蔣山山頭秋月明龍江江上暮潮生行人又是金陵客<lb/>
卧聴西風鼓角聲<lb/>
　　　過揚州<hi>二首</hi>
江上垂楊覆白蘋斜陽啼鳥㫁吟魂朱樓翠箔今何在<lb/>
<pb n="KR4e0048_WYG_007-13b"/>
一帶寒城鎖暮雲<lb/>
垂楊白白折殘枝春盡瓊花作雪飛少日狂逰今是夢<lb/>
竹西歌吹舊臺池<lb/>
　　　下邳<lb/>
淮南五月叫春鳩花落清河錦浪流偏恨寂寥鄉思裏<lb/>
澹烟寒月下邳州<lb/>
　　　吕梁洪<lb/>
驚濤觸石雪潺潺五月河風尚作寒問訊南來荆楚客<lb/>
<pb n="KR4e0048_WYG_007-14a"/>
官船㡬日到淮安<lb/>
　　　聊城<lb/>
雨浥頹墻草翳空魯連千載見髙風愁來自撚鴉翎箭<lb/>
日落登城射㫁鴻<lb/>
　　　聊城見荷<hi>二首</hi>
疎疎寒緑間天香細雨微風澹曉粧憶在古原山縣裏<lb/>
寂寥三載負紅芳<lb/>
花不成粧藕未乾嫩紅新葉捲輕寒官河水落南風小<lb/>
<pb n="KR4e0048_WYG_007-14b"/>
不似賀家湖上㸔<lb/>
　　　武城<lb/>
獨上荒城野日隂絃歌千載憶遺音黄堂皂盖成塵土<lb/>
何處春風緑綺琴<lb/>
　　　過茌平望嶧山<lb/>
邑敝天寒草殞青授經誰弔伏生靈巉巖石刻雖竒古<lb/>
終慊沙丘混鮑腥<lb/>
　　　周公<lb/>
<pb n="KR4e0048_WYG_007-15a"/>
帝子揮戈復故都三監才畧佐鴻圖扶危不仗蒼髯老<lb/>
誰奉新王六尺孤<lb/>
　　　范蠡<lb/>
已作江湖物外仙歸舟誰遣載婵娟登樓有客思傾國<lb/>
幾度臨風夜不眠<lb/>
　　　伍子胥<lb/>
忠言極諫起君猜宰嚭䜛行劒賜來從此强呉隨作沼<lb/>
果然麋鹿走髙臺<lb/>
<pb n="KR4e0048_WYG_007-15b"/>
　　　黄歇<lb/>
終古天心不可虧隂謀祇是得傾危春申便使能成事<lb/>
只似秦家吕不韋<lb/>
　　　荆軻<lb/>
悲歌慷慨髮衝冠上殿披圖却膽寒生刼詛盟縁底事<lb/>
錯將秦政比齊桓<lb/>
　　　昭陵<lb/>
萬里山河㡬戰征阿爺機不見先明春城鼓吹黄金甲<lb/>
<pb n="KR4e0048_WYG_007-16a"/>
肯伴藩臣奉乃兄<lb/>
　　　苻堅<lb/>
戰鬭争雄國作墟讎民恨不總為魚誰云未得降王長<lb/>
先向長安為卜居<lb/>
　　　二喬<lb/>
中原落日一星黄虎躍龍跳有底忙漳水鳳臺髙百尺<lb/>
小姑何用嫁劉郎<lb/>
　　　赤壁<lb/>
<pb n="KR4e0048_WYG_007-16b"/>
百里旌旗蔽楚天黄龍青雀化炎烟可憐釃酒臨江上<lb/>
正是孫郎躍馬年<lb/>
　　　魏臺<lb/>
魏臺金雀舞晴空劔閣雲烟起卧龍詞客倚樓空作賦<lb/>
不騎羸馬向西東<lb/>
　　　姑蘇臺<lb/>
嫋嫋江風泛玉臺荔支香老木𤓰開蛾眉不飲盃中酒<lb/>
日暮閶門野鹿來<lb/>
<pb n="KR4e0048_WYG_007-17a"/>
　　　靈岩寺<lb/>
屧廊猶記館娃名照水荒臺草自青㡬樹芙蓉依水閣<lb/>
雨餘西子醉初醒<lb/>
　　　姑蘇開元寺<lb/>
梵宫春盡落花時倦鳥猶啼竹樹枝想見風流唐太守<lb/>
緑隂滿院坐題詩<lb/>
　　　望九華山<lb/>
一葉扁舟渺漠間白雲飛處九華山生來自有清幽興<lb/>
<pb n="KR4e0048_WYG_007-17b"/>
每被微官誤却閒<lb/>
　　　過赤壁<lb/>
樓櫓炎烟舊事非留題孤壁日斜時周郎慷慨空横槊<lb/>
如此江山不賦詩<lb/>
　　　過荆州<lb/>
髙情長記仲宣樓醉裏臨風賦倦逰千載詞華人似玉<lb/>
客船今日過荆州<lb/>
　　　巫山<lb/>
<pb n="KR4e0048_WYG_007-18a"/>
巫山髙髙知㡬重朝雲暮雨楚王宫人心對面有巇險<lb/>
更勝髙唐十二峯<lb/>
　　　出蜀<hi>二首</hi>
白帝秋髙木葉黄蜀中長是雨浪浪瞿塘水落漩渦小<lb/>
一路㸔山到洛陽<lb/>
雄風淅淅雨凄凄啼殺春山蜀子規江到岳陽舟楫穏<lb/>
夢魂從此怯巴西<lb/>
　　　次張仲舉詩韻<hi>四首</hi>
<pb n="KR4e0048_WYG_007-18b"/>
重重疊疊水南峯五五三三石上松釣艇蕩歸春雨足<lb/>
草堂猶有白雲封<lb/>
江上依稀栗里峯峯前隠約故園松征鴻盡向南天沒<lb/>
不為離人寄一封<lb/>
逺逰三載别青峯見畵長思問竹松歸棹五湖烟水濶<lb/>
柴門應有落花封<lb/>
雲連江上九華峯露沐仙家五粒松但使風光如畫裏<lb/>
餘生不羨五侯封<lb/>
<pb n="KR4e0048_WYG_007-19a"/>
　　　幽居雜詠<hi>七十四首自洪武十一年平原還家作也</hi>
仙衣自種一池荷采采青黄當綺羅怪底邇來秋氣早<lb/>
水禽飛去曉霜多<lb/>
紈綺紛紛㡬戰塲閒身贏得水雲鄉扁舟日暮鳴榔去<lb/>
付與沙鷗管夕陽<lb/>
少日三呉樂事饒木蘭船上醉吹簫松風驚覺㳺仙夢<lb/>
疑是錢塘八月潮<lb/>
自别瀛洲鶴背寒石田茅屋嵗漫漫梅花幾樹先春發<lb/>
<pb n="KR4e0048_WYG_007-19b"/>
猶自金蓮炬照㸔<lb/>
學鍊還丹嵗月遲要觀滄海倒枯時人間甲子成何事<lb/>
不似山翁一局棋<lb/>
偶趂新涼理釣船秋雲映水色澄鮮漁童解撒攔江網<lb/>
賸得槎頭縮項鯿<lb/>
淺水漁船學搶風竹竿斜著抗孤篷青蒲葉底寒波起<lb/>
吹入蘆花别港中<lb/>
野老烹雞㑹四鄰瓦盆盛酒亂無巡風林自奏陽春曲<lb/>
<pb n="KR4e0048_WYG_007-20a"/>
一日鶯聲到夕曛<lb/>
逺公蓮社乆相招老大無心到石橋遥想東林山月出<lb/>
白猿啼處樹蕭蕭<lb/>
十載山中讀道經石壇烟雨桂花生年來賣藥長安市<lb/>
漸喜無人識姓名<lb/>
隠去無心戀嵗華惟同野老問桑麻門前莫種青青栁<lb/>
怕有人呼縣令家<lb/>
酒伴詩僧日見尋髙歌劇飲坐檉隂留連莫怪盃中盡<lb/>
<pb n="KR4e0048_WYG_007-20b"/>
賸有床頭舊賜金<lb/>
髙原極目浩茫茫鳥盡遥天若箇長一片夕陽秋草地<lb/>
不知今古㡬興亡<lb/>
醉裏臨風弔屈原楚吟空賦逺逰篇凌空語意誰能解<lb/>
千古惟應待我傳<lb/>
試學鴟夷物外情水雲空濶釣舟横従來用盡無髙策<lb/>
浪得歸湖范蠡名<lb/>
終古無名識是非百年髙興子陵磯沙鷗不管人間事<lb/>
<pb n="KR4e0048_WYG_007-21a"/>
細雨斜風自在飛<lb/>
玉裴仙子住山椒静夜能來不待招莫怪寒林星斗黒<lb/>
野人疎懶坐相邀<lb/>
長樂歌鍾醉五侯滄浪何似泛扁舟無人解得閒中意<lb/>
雲滿秋空水自流<lb/>
厭㸔桃李媚春陽最是秋來樂意長千㸃黄花數行栁<lb/>
幽居人道似柴桑<lb/>
野吟詩句出天成景物如雲眼底生白石江頭烏桕樹<lb/>
<pb n="KR4e0048_WYG_007-21b"/>
夕陽疎雨鵓鳩聲<lb/>
鶴背腰纒有㡬家老陶貧薄太無涯青鞋布襪歸來好<lb/>
却使無錢對菊花<lb/>
依山茅屋小於舟吟對風光憶舊逰平地白雲秋萬頃<lb/>
五湖烟水似揚州<lb/>
村醪舊甕按新篘四月蠶成麥亦收但使百年都若此<lb/>
吾今於世亦何求<lb/>
幽花滿樹酒盈樽白水斜陽度曲村曽憶少陵風雪裏<lb/>
<pb n="KR4e0048_WYG_007-22a"/>
也曽朝叩富兒門<lb/>
怪底襄陽孟浩然蹇驢衝雪踏江天無人説與寒梅樹<lb/>
只合開花暖閣邉<lb/>
幽居僻類杜陵家春日垂垂橘柚花花逕今朝縁客掃<lb/>
磁瓶汲水自煎茶<lb/>
凍露初開日暈青長松落雪報新晴茅簷聞瀑俄驚起<lb/>
何處鴻門碎玉聲<lb/>
野人於世本無營尚有閒功日計程篔竹縛梯求蜜筩<lb/>
<pb n="KR4e0048_WYG_007-22b"/>
連宵運水搗香秔<lb/>
夢覺哦詩醉後眠春來秋去緫茫然山中厯日従來少<lb/>
欲倩何人記嵗年<lb/>
本學埋名坐釣磯誰言天上客星移前灘水落西風冷<lb/>
覔得羊裘不敢披<lb/>
迴塘曲渚月明多逰女相呼采芰荷老去風情渾盡減<lb/>
隔花誰唱竹枝歌<lb/>
歸休贏得卧中林坦腹蓬頭緑樹隂非是葛巾渾忘著<lb/>
<pb n="KR4e0048_WYG_007-23a"/>
邇來華髮不勝簮<lb/>
垂栁隂隂護釣磯溪流盡處著柴扉時人莫用知名姓<lb/>
清世林泉老布衣<lb/>
為報奚童掃緑苔柴門長日便教開曉烟晴日鵲聲急<lb/>
應有故人天上來<lb/>
勲名本不到旂常徒得烟霞冷趣長林下一瓢桑落酒<lb/>
誰云得及市朝香<lb/>
書生元亦羨封侯經世才迂不自由萬一鶴書求野逸<lb/>
<pb n="KR4e0048_WYG_007-23b"/>
素琴重到碧山幽<hi>洪武十五年果起用</hi>
青年出仕奉明君老去投簮卧白雲千載周顒風致在<lb/>
北山先自錯移文<lb/>
桂樹叢生山正幽王孫嵗暮儘優㳺不知招隠縁何事<lb/>
聒聒風前詠不休<lb/>
約客聴琴掃石臺竹門咿軋倚風開空山日暮碧雲合<lb/>
天外美人來不來<lb/>
夘酒初醒午夢餘南風入户北窓虛閒身已在羲皇上<lb/>
<pb n="KR4e0048_WYG_007-24a"/>
到此令人悔讀書<lb/>
韓子髙軒不再逢草廬長倩落花封苦無韜畧能匡世<lb/>
伏枕惟應愧卧龍<lb/>
淵明千載我知音縦有氷絃不鼓琴聞説商於尋綺角<lb/>
寂寥誰識古人心<lb/>
雲本無心偶出山幽林薄暮鳥知還如何世上驅馳子<lb/>
只在紅塵擾擾間<lb/>
故人肥馬衣輕裘意氣揚揚得自由林下雨餘苔徑滑<lb/>
<pb n="KR4e0048_WYG_007-24b"/>
免勞相過碧山幽<lb/>
多才宋玉乆能詩誤對清秋景物悲湛湛長江楓樹底<lb/>
扁舟正可學鴟夷<lb/>
最愛徉狂阮嗣宗秋懐當日賦偏工酣歌裸袒青林下<lb/>
晚嵗心期與爾同<lb/>
容得蕭閒亦已多敢論官綬與漁蓑東流逝水西流日<lb/>
百嵗只消如此過<lb/>
雨浥琪花落滿牀寂無人到讀書房閒中不覺青春過<lb/>
<pb n="KR4e0048_WYG_007-25a"/>
静裏方知白日長<lb/>
呼龍種木豈無經瘞鶴藏書亦有銘獨對梅花寫遺恨<lb/>
招魂未續楚騷聲<lb/>
露氣横山夕未晞古松枝冷鶴聲遲東林日出西溪白<lb/>
正是仙翁睡熟時<lb/>
欲鑄鍾期未買金㫁絲寒縆案頭琴虛堂月底弹清曲<lb/>
别鶴離鸞自賞音<lb/>
笑殺仙源避世翁洞門猶與世人通臨流莫種桃花樹<lb/>
<pb n="KR4e0048_WYG_007-25b"/>
惹得春來著處紅<lb/>
一自衰翁惹世譁川原錦樹斂紅霞關門不倩烟霞鎖<lb/>
都向春風怨物華<lb/>
笑殺山隂王子猷凌兢雪夜泛扁舟地爐滿著松明火<lb/>
芋栗香中酒一甌<lb/>
梅花不解十分清香影撩人說姓名林壑未忘居鼎鼐<lb/>
老枝留子待調羮<lb/>
山顛幽絶人稀到柑子隂涼客屢過不見晚來傾白墮<lb/>
<pb n="KR4e0048_WYG_007-26a"/>
小園當奈月明何<lb/>
幽幽緑樹團華盖聒聒流泉奏玉琴不必畵堂絲與竹<lb/>
自然山水有清音<lb/>
黄菊花開貧不厭茅柴酒熟醉相呼平生最愛陶彭澤<lb/>
風味全然似老夫<lb/>
栁塘昨夜雨聲急早起春水欲平橋放教汀草芊綿緑<lb/>
添著林花婀娜嬌<lb/>
春酒獨酌不成醉可憐溪上百花開花前㡬日南風𦂳<lb/>
<pb n="KR4e0048_WYG_007-26b"/>
門外今朝好客來<lb/>
如花女兒春栁腰髙歌自駕木蘭橈彎彎纔見初生月<lb/>
隠隠斜明第四橋<lb/>
鄰屋白酒近初熟老子盡日為花忙將隨粉蝶聨翩舞<lb/>
欲趂逰蜂上下狂<lb/>
不覺門外春已過只說飲酒日豪吟林花盡褪娟姢色<lb/>
澗竹都成密密隂<lb/>
初開草堂三五日池上鷗鷺日頻來桃花枝嫩未堪折<lb/>
<pb n="KR4e0048_WYG_007-27a"/>
楊栁隂疎還更栽<lb/>
江上好景莫虛度屋邉亂紅今已深不是春風相勾引<lb/>
道人争㸔日攜琴<lb/>
栢子香消晝景遲坐調元氣學希夷旁人那解𤣥中意<lb/>
文火温温只自知<lb/>
半世為儒好自輕狂歌浪謔鬭詩聲内庭消盡還丹火<lb/>
傳得江湖說姓名<lb/>
自入珠宫捧玉宸别招猿鶴作新鄰空林寂静無來客<lb/>
<pb n="KR4e0048_WYG_007-27b"/>
千載丹楓作老人<lb/>
塵縁静盡覺神清對月虛堂煉鶴形采得石橋花上露<lb/>
研硃自㸃石臺經<lb/>
羽步天壇禮帝居星文拱北似連珠寒雲不鎖丹砂井<lb/>
一夜虹光徹太虛<lb/>
煉得梅花白雪顔關元静夜浴金丹呼龍起種春田玉<lb/>
白日山精倚樹㸔<lb/>
蒲團静坐思窈𠖇清晝只誦大洞經碧壇𤣥鶴忽飛起<lb/>
<pb n="KR4e0048_WYG_007-28a"/>
琪花亂落風泠泠<lb/>
天台二月風景新石橋流水起龍鱗美人相約㸔花去<lb/>
雲暖洞房仙帳春<lb/>
丹成八極恣神逰蕋闕風隨鶴騎秋上苑㸔花猶一夢<lb/>
五雲囘首帝王州<lb/>
　　　秋閨思<hi>四首</hi>
天上姮娥也可憐廣寒宫裏夜孤眠早知人世相思苦<lb/>
不若移居桂樹邉<lb/>
<pb n="KR4e0048_WYG_007-28b"/>
涼夜簫聲處處過玉樓髙起逼天河西風瘦盡梧桐葉<lb/>
添得西窓月影多<lb/>
璧月斜明翡翠屏水花零落㸃秋螢夜闌院院垂金鎖<lb/>
獨立蒼苔望帝星<lb/>
疎櫺鐡馬亂風飄火冷金鳬百和銷怪底芙蓉清漏永<lb/>
不知何事苦迢迢<lb/>
　　　閨怨<hi>一百二十四首</hi>
憶初癡小嫁君時只道長年不暫離鴛被未寒揮别淚<lb/>
<pb n="KR4e0048_WYG_007-29a"/>
愁來心事倩誰知<lb/>
都門不去亦何妨行色匆匆有底忙欲向碧桃花樹底<lb/>
牽囘白馬紫逰韁<lb/>
别來初種小桃花艷蕋今成滿樹霞辛苦逺逰成底事<lb/>
半生贏得負韶華<lb/>
小園蝴蝶太愁儂作對雙飛趂曉風已逐黄蜂過鄰屋<lb/>
還隨花片入簾櫳<lb/>
不恨韶光似水流縁池景色自生愁門前㡬樹垂楊栁<lb/>
<pb n="KR4e0048_WYG_007-29b"/>
日日對啼黄栗留<hi>即黄鸝</hi>
一段春愁未易裁百勞飛去燕飛來房櫳半掩東廂裏<lb/>
㡬度山櫻落復開<lb/>
家住長干白下間黄頭奴子識花顔欲趂郎船㸔明月<lb/>
寒潮惟到小孤還<lb/>
青年幾許謾狂逰一種相思兩地愁早晚郎船發揚子<lb/>
相迎不惮下𤓰州<lb/>
欲向東風訴别因四時原自不傷春熏籠靠著交疏裏<lb/>
<pb n="KR4e0048_WYG_007-30a"/>
婀娜濃花惱殺人<lb/>
新燒鉛粉作春紅病掃雙蛾淡復濃宫様雲鬟巧粧束<lb/>
不知愁裏為誰容<lb/>
怨殺聨翩白馬蹄逺馳夫壻路東西歸來繫在垂楊下<lb/>
踏破春風錦障泥<lb/>
寄語多情燕與鶯莫勞花底弄春聲千吟萬囀知何益<lb/>
空使寒閨夢不成<lb/>
阿玉雙成奉紫姑自拈香炷禮仙鳬郎騎白馬歸來日<lb/>
<pb n="KR4e0048_WYG_007-30b"/>
得及庭花未落無<lb/>
惱殺春山怨子規風前雨裏㡬凄凄如何只繞深閨樹<lb/>
不向逰人醉處啼<lb/>
晚思沉沉倦倚欄玉簫聲歇酒闌珊澹雲還掩初生月<lb/>
誰護梨花作夜寒<lb/>
睡到黄昏坐到明只縁君去没心情常時欲寄平安字<lb/>
及至人行寫未成<lb/>
别眼愁容怎地㸔任他塵撲鏡中鸞腰肢不學昭陽舞<lb/>
<pb n="KR4e0048_WYG_007-31a"/>
那作羅衣日日寛<lb/>
生兒不合住京華綺陌香衢見百花雲鬢綰成村婦様<lb/>
只教夫壻學農家<lb/>
翠竹隂中栖鳳凰緑蘋深處浴鴛鴦迢迢萬里巴江水<lb/>
比妾春愁分外長<lb/>
故國園林玉樹新路旁休戀野花春尋常世上癡兒女<lb/>
只重黄金不重人<lb/>
仙母蟠龍隠玉臺合歡羅帶下牀開深房内閣無人到<lb/>
<pb n="KR4e0048_WYG_007-31b"/>
怎麽春風驀地來<lb/>
舞女歌兒艷兩川囘裙掩面鬭婵娟那堪白馬狂逰日<lb/>
正是青樓薄倖年<lb/>
愁寂偏多感物華春寒故故入窓紗無端一夜東風起<lb/>
吹落庭前夜合花<lb/>
誰識沅湘路㡬千夢魂夜夜到君邉春光不管愁人恨<lb/>
故傍楓林叫杜鵑<lb/>
薄寒猶可夜藏鬮向晚那堪獨倚樓最是著人添懊惱<lb/>
<pb n="KR4e0048_WYG_007-32a"/>
海棠枝上月如鈎<lb/>
繡線針寒不待拈金爐香燼亦慵添月移花影偏當户<lb/>
風攪逰絲故入簾<lb/>
昨夜裙腰忽褪圍清晨蟢子繞深閨春來吉兆頻頻見<lb/>
定是逰人此夕歸<lb/>
試掃雙蛾偶便成容華今日倍分明緑楊堤上嘶春雨<lb/>
莫是吾家白馬聲<lb/>
見說新隨蜀客船亂漩渦裏下西川還聞又向瀟湘去<lb/>
<pb n="KR4e0048_WYG_007-32b"/>
偏是君山有夜猿<lb/>
夜漏沉沉似嵗長小鬟貪睡懶添香春風莫撼流蘇帳<lb/>
待妾分明夢一塲<lb/>
接得封書妾自開分明說與便歸來千囘枕上聴春雨<lb/>
㡬度階前掃緑苔<lb/>
不如嫁與弄潮兒潮去潮來自有時誰似阿歡無信準<lb/>
說歸長是誤歸期<lb/>
壓夢春愁懵不醒忽聞剥啄猛然驚羅裙旋繫開朱户<lb/>
<pb n="KR4e0048_WYG_007-33a"/>
原是幽禽啄木聲<lb/>
舊栽楊栁色毿毿千里渾忘寄一緘春雁髙飛惟向北<lb/>
不知逰子在江南<lb/>
腸㫁關山路轉迷房櫳風氣冷凄凄㡬囘愁倚髙樓望<lb/>
錯認行人到日西<lb/>
燈不成花夢欲闌素羅衾薄掩春寒忽聞風響秋千索<lb/>
夜半倉皇出户㸔<lb/>
雖縁逺别擾憂煎正合同心到百年莫學錢塘蘇小小<lb/>
<pb n="KR4e0048_WYG_007-33b"/>
又隨人上販茶船<lb/>
聞說風濤暗洞庭只將心事托神靈一爐香篆寒星下<lb/>
學誦蓮花妙法經<lb/>
月斜風細夢初囘日掩重門夜却開花影亂中人影過<lb/>
失驚原是小瓊來<lb/>
夜静焚香禮玉娥杏花涼露濕衣羅幽情不遣旁人解<lb/>
盡是喃喃細語多<lb/>
聞喚飛瓊學問禅縁何於意獨悁悁未酬前世鉛華業<lb/>
<pb n="KR4e0048_WYG_007-34a"/>
來結今生寂寞縁<lb/>
對盤雙陸打黄金掛樹朱籠賭百禽不是愛他延日子<lb/>
免教提起别時心<lb/>
殘春寂寞似深秋風滿簾櫳月滿樓一捻芳心椰子大<lb/>
若為装得許多愁<lb/>
春雲莽莽欲遮天滿眼如雲復似烟明月赶囘青嶂外<lb/>
長風吹到畫堂前<lb/>
淚似花枝雨㸃流愁如江上亂雲浮淚盈方朔三千牘<lb/>
<pb n="KR4e0048_WYG_007-34b"/>
愁滿瞿塘十二樓<lb/>
青春桃李少年時正好歡娯又别離直到紅顔都去了<lb/>
却來相對喜成悲<lb/>
莫入襄陽與洛陽綺羅勾引少年郎歌樓美酒三千斛<lb/>
舞榭金釵十二行<lb/>
青樓曲譜怨湘娥半是關山别意多愁緒春來怕絃索<lb/>
雪兒休更抱雲和<lb/>
理得粧成坐少時淚痕依舊濕臙脂從今已後無心性<lb/>
<pb n="KR4e0048_WYG_007-35a"/>
鉛粉常抛不要施<lb/>
怨女和戎黒水河玉環埋恨蜀山坡佳人薄命頭頭是<lb/>
比較兒身好㡬多<lb/>
月色花香滚滚來不容些子暫開懐杜鵑啼血方停舌<lb/>
芍藥移隂𦂳上堦<lb/>
生來自愧不為儒斂手逢人念起居空有一腔離别恨<lb/>
倩誰修作萬言書<lb/>
新愁舊恨積如林欲訴還羞復不禁安得越禽秦吉了<lb/>
<pb n="KR4e0048_WYG_007-35b"/>
替人終日道勞心<lb/>
雨態雲容惱殺人虛無似夢復疑真陳留子建多才思<lb/>
莫向江臯賦洛神<lb/>
春來道是雨浪浪却又開門見日光欲啓朱奩㸔明鏡<lb/>
頭風半日不成粧<lb/>
對花誰與擲摴蒱自倚危闌到日晡愁裏漏聲遲欲咽<lb/>
自傾新水入金壺<lb/>
記得兒孫樂事多女郎同唱採蓮歌紫騮嘶入落花去<lb/>
<pb n="KR4e0048_WYG_007-36a"/>
奈此空閨日暮何<lb/>
過從要與善為鄰况復炎涼世態新不用為他煩惱得<lb/>
阿歡原是讀書人<lb/>
為怯琵琶不忍聴龍香撥子暗塵生東墻怪底春風過<lb/>
又是鄰姬按玉筝<lb/>
細展占書繡閣前不知速喜定留連憑誰㫁得郎歸日<lb/>
願與金釵當卜錢<lb/>
遥天月暈一環紅明日商量定起風想怕玉娥心緒亂<lb/>
<pb n="KR4e0048_WYG_007-36b"/>
故教攔住廣寒宫<lb/>
已許紅絲繡鏡囊更饒金粉拭清光鏡中神聖知人意<lb/>
托夢兒家白馬郎<lb/>
别意空憑逺信傳㡬囘臨起復纒延天長白雁相將去<lb/>
知在南雲若箇邉<lb/>
黄昏也待睡些些月影撩人故故斜簾幙數重花萬疊<lb/>
愁來只是不能遮<lb/>
畵籠鸚鵡日啁啾自與離人替説愁戲擲枇杷打金羽<lb/>
<pb n="KR4e0048_WYG_007-37a"/>
兒夫去後憶儂否<lb/>
世籙文星苦不齊我辰生處直孤栖大都離合原關命<lb/>
錯怨車輪與馬蹄<lb/>
朱簾落索掉簾鈎日裏狂風夜未休花底過來吹蠟燭<lb/>
也如人淚一般流<lb/>
愁裏飛花一夕空寸心無奈倩神通閨闈不省文王易<lb/>
卦落誰知吉與㓙<lb/>
便擬招魂誦楚詞何縁生别故遲遲臨風試學巫陽些<lb/>
<pb n="KR4e0048_WYG_007-37b"/>
偷把鸞釵掛竹枝<lb/>
春宵誰道直千金妾獨愁多思不禁花月只消長惹恨<lb/>
管絃惟有更傷心<lb/>
昔聞仙客好幽棲除却清齋醉似泥生世不諧遭逺别<lb/>
妾身何異太常妻<lb/>
百年夫婦本同心舊愛新憐夢裏深料得君非題柱客<lb/>
枉教人賦白頭吟<lb/>
少日雙眸炯動人倚風囘顧頰生春無因暗滴相思淚<lb/>
<pb n="KR4e0048_WYG_007-38a"/>
減却秋波一半神<lb/>
午夢驚囘是兀誰阿儂偷捻紫簫吹寒聲未㫁腸先斷<lb/>
怨曲將成淚已垂<lb/>
過眼年光緫是愁嫌春春去淚還流荷香栁影凄涼夏<lb/>
月色蟲聲冷淡秋<lb/>
碧草初㸔上玉堦飛花又見㸃蒼苔年年好景乖人願<lb/>
懐抱何時得少開<lb/>
繡閣朝來興頗新試拈錢卜問歸人花言巧語梁間燕<lb/>
<pb n="KR4e0048_WYG_007-38b"/>
舊館新粧鏡裏塵<lb/>
怯雨愁花過一春嬌嬈半是女兒身朝來逐伴鬭百草<lb/>
門外天風吹倒人<lb/>
玉臂無人㸃守宫戲拈花瓣貼春紅香痕忽被風吹落<lb/>
彷彿逢君是夢中<lb/>
一從君去負芳春幾歎容華悞妾身也似崔徽啼别後<lb/>
蕭條不及巻中人<lb/>
供佛清齋折露葵課經時繞白蓮池雲鬟秖欠金刀剪<lb/>
<pb n="KR4e0048_WYG_007-39a"/>
頓是山庵苦行尼<lb/>
班姬紈扇奉餘恩蔡琰胡笳墜朔塵此命一生如紙薄<lb/>
好和孤妾是三人<lb/>
夜雨偏傷獨睡情芭蕉㸃㸃助寒聲分明隔著窓兒紙<lb/>
直向心頭滴到明<lb/>
村巫市媪莫相過聞汝深衷術數多心似後園金井水<lb/>
従來不㑹起風波<lb/>
採桑隨伴出城隅不謂途逢使者車錯把明粧照墟落<lb/>
<pb n="KR4e0048_WYG_007-39b"/>
賺他駐馬乆踟蹰<lb/>
年少離家志未堅閒雲賸雨滿江天舟行若過巫山渚<lb/>
莫向篷窓白晝眠<lb/>
枉控朱簾十二鈎一身何用許髙樓桃花流水隨郎去<lb/>
只學漁家住小舟<lb/>
寫得鸞箋數十言緘成不寄淚如泉瑶池欲倩西飛鳥<lb/>
帶到湘靈錦瑟邊<lb/>
窓紗雲影竹梅霖冷蕋香凝案上琴㡬日生疎絃上手<lb/>
<pb n="KR4e0048_WYG_007-40a"/>
愁來無地著春心<lb/>
心如金鈿只須堅歸早歸遲緫信天錯聴㡬聲簷外鵲<lb/>
朝朝江口望郎船<lb/>
髙堂朝夕奉姑嫜冬裏温湯夏扇涼不是西山春日薄<lb/>
只抛孤妾亦何妨<lb/>
悟透单居一味禅丹光如月静中圓人間若有蓬萊島<lb/>
也合乗風作女仙<lb/>
無非秖為隔關山若箇牽纒乆未還二十五程荆楚路<lb/>
<pb n="KR4e0048_WYG_007-40b"/>
順流江水霎時間<lb/>
臂上紅絲錦作符竈前香火玉為爐無人為起凌烟閣<lb/>
畵作紫姑仙女圖<lb/>
欲掃鸞牋冩綵雲惟將心思怨夫君蜀山花竹湘潭雨<lb/>
杜宇春深獨不聞<lb/>
婉意柔情似海深却將離索負光隂村姝野媪無風致<lb/>
也解團欒怨藁砧<lb/>
青草湖邉日欲西黄梅雨裏鷓鴣啼江南氣候春來惡<lb/>
<pb n="KR4e0048_WYG_007-41a"/>
莫聴寒聲助慘悽<lb/>
生兒豈免涉江湘身世無成恥故鄉人事由來多錯忤<lb/>
知君不是故相忘<lb/>
逺路迢迢水隔天流光冉冉箭離絃惟應自築青陽室<lb/>
學煉還丹駐少年<lb/>
薄命真成枉嫁郎嫁來三載守空房鳴鳩語燕皆求匹<lb/>
秋菊春蘭各自芳<lb/>
翻羨南鄰賣酒姬近來嫁得住家兒何常蕩著風波性<lb/>
<pb n="KR4e0048_WYG_007-41b"/>
步步相隨不暫離<lb/>
金屋長年貯阿嬌好教虛度㡬良宵尋常未嫁人家女<lb/>
也向深閨怨寂寥<lb/>
楚水呉山萬里餘兩年方見一封書都來費得鸞箋紙<lb/>
何處春江無鯉魚<lb/>
偶弄青梅凭短墻誰騎白馬傍垂楊撩雲撥雨來相擾<lb/>
不是巫山窈窕娘<lb/>
洞庭暮雨起春波翠斾金蕤帝子過遙想泊舟明月渚<lb/>
<pb n="KR4e0048_WYG_007-42a"/>
夜深敧枕聴雲和<lb/>
放著南來北去舟江波不住也東流良人解得西歸日<lb/>
可道相思到白頭<lb/>
濯錦江邉楊栁條浣沙女兒詫裙腰子規啼罷春花落<lb/>
遊子青驂萬里橋<lb/>
瞿塘猿聲天上哀白帝城下水如雷百折漩渦人鮓甕<lb/>
莫著郎船八月來<hi>人鮓甕在歸州</hi>
湘江兒女单紵衣娥皇廟前歌竹枝春來只㑹閒相惱<lb/>
<pb n="KR4e0048_WYG_007-42b"/>
不管人家有别離<lb/>
客程愁雨復愁風君意憐儂却忘儂把似相憐不相忘<lb/>
只消那轉馬頭東<lb/>
嵗嵗年年君去家年年嵗嵗樹開花年年君去無消息<lb/>
嵗嵗花開感物華<lb/>
寂寂寥寥紙半張嗟嗟嘖嘖淚千行言言語語空相憶<lb/>
苦苦頻頻更寄將<lb/>
别恨過於别緒濃背身斜著倚東風庭前徧是春花樹<lb/>
<pb n="KR4e0048_WYG_007-43a"/>
樹樹花開枝上紅<lb/>
對月臨風不自由都縁觸景便生愁春來總是相思夜<lb/>
夜夜相思月滿樓<lb/>
暗卜街頭好㡬囘連連去語道來來當樓素月明於練<lb/>
一任房櫳徹夜開<lb/>
靈鵲朝來噪屋山奚童先背錦嚢還銀鞍隠隠穿青栁<lb/>
珠淚滋滋濕玉顔<lb/>
春鉛數日不曽施貼翠塗黄只半時為報小鬟休冩月<lb/>
<pb n="KR4e0048_WYG_007-43b"/>
且教留著澹雙眉<lb/>
相逢錯愕喜傷神臨到相親且未親清夜已涼猶秉燭<lb/>
對君疑是夢中人<lb/>
執手翻成喜極悲到來嗚咽淚沾衣流光去去不相待<lb/>
落盡春紅君始歸<lb/>
去年記得打春牛夫壻歸來上翠樓醉把春泥揮綵筆<lb/>
引教春色上簾鈎<lb/>
　　　訪某駙馬不遇題壁<lb/>
<pb n="KR4e0048_WYG_007-44a"/>
青春駙馬不還家公主傳宣坐賜茶十二碧欄春似海<lb/>
隔窻閒殺碧桃花<lb/>
　　　闕門書所見<lb/>
隠隠旌旗颭落暉方山遥望錦城圍平蕪一帶香塵合<lb/>
知是諸王射獵歸<lb/>
　　五言絶句一首<lb/>
　　　臨刑口占<lb/>
鼉鼓三聲急西山日又斜黄泉無客舍今夜宿誰家<lb/>
<pb n="KR4e0048_WYG_007-44b"/>
　　　　明興雜記云髙皇誅藍玉籍其家凡有隻字<lb/>
　　　　徃來皆得罪蕡因與玉題一畵故殺之此詩<lb/>
　　　　乃絶命詞也髙皇問監殺指揮孫蕡死時何<lb/>
　　　　語指揮以此詩對髙皇怒云彼有此好詩汝<lb/>
　　　　乃不復奏而殺之何也竟殺指揮郡邑傳皆<lb/>
　　　　謂蕡死以梅思祖非藍玉豈雜記别有考與<lb/>
　　　　今頌此詩蕡可謂一死生而髙皇亦憐才矣<lb/>
　西菴集巻七<lb/>
</p>
<p>
</p>
  </div>
<div>
<head>西菴集巻八</head> <lb/>
    <p>
<pb n="KR4e0048_WYG_008-1a"/>
欽定四庫全書<lb/>
　西菴集巻八<lb/>
　　　　　　　　　　　　　明　孫蕡　撰<lb/>
　　五言排律<lb/>
　　　朝雲<hi>并序</hi>
庚戌十月余與二客自五仙城泛舟遊羅浮道出合江<lb/>
訪東坡白鶴峯遺址還艤舟西湖小蘇堤下夜登棲禪<lb/>
寺留宿精舍時薄寒中霜月如晝山深悄無人聲二客<lb/>
<pb n="KR4e0048_WYG_008-1b"/>
醉卧僧榻上余獨散步東廊壁光皎潔若雪隠約有字<lb/>
急呼小童篝燈讀之字體流麗飛動似倣衛夫人書法<lb/>
詩凡十首皆集古語而成者其一曰家住錢塘東復東<lb/>
偶來江外寄行蹤三湘愁鬢逢秋色半壁殘燈照病容<lb/>
艶骨已成蘭麝土露華偏濕蕋珠宫分明記得還家夢<lb/>
一路寒山萬木中其二曰妾本錢塘江上住雙垂别淚<lb/>
越江邊鶴歸華表添新塚燕蹴飛花落舞筵野草怕霜<lb/>
霜怕日月光如水水如天人間俯仰成今古祇是當時<lb/>
<pb n="KR4e0048_WYG_008-2a"/>
已惘然其三曰三生石上舊精魂化作陽臺一段雲詞<lb/>
客有靈應識我碧山如畫又逢君花邊古木翔金雀竹<lb/>
裏香雲冷翠裙莫向西湖歌此曲清明時節雨紛紛其<lb/>
四曰東望望春春可憐江蘺漠漠荇田田遶籬野菜飛<lb/>
黄蝶糝徑楊花鋪白氊雲近蓬萊長五色鶴歸華表已<lb/>
千年夢囘明月生南浦淚血染成紅杜鵑其五曰浮雲<lb/>
漠漠草離離淚濕春衫鬂脚垂秋水為神玉為骨芙蓉<lb/>
如面栁如眉鐘隨野艇囘孤棹蟬曳殘聲過别枝青塚<lb/>
<pb n="KR4e0048_WYG_008-2b"/>
路邊南雁盡問君何事到天涯其六曰身前身後事茫<lb/>
茫惱㫁蘇州刺史腸猿帶玉環歸後洞君騎白馬傍垂<lb/>
楊鶴羣長遶三株樹花氣渾如百和香慚愧情人逺相<lb/>
訪為郎憔悴却羞郎其七曰孤月無情掛翠巒金爐香<lb/>
燼漏聲殘雲収雨散知何處鬂亂釵横特地寒去日漸<lb/>
多來日少别時容易見時難明朝有約誰先到青鳥殷<lb/>
勤為探㸔其八曰杏花疎雨立黄昏金屋無人見淚痕<lb/>
短鬂欲星愁有效此身雖異性常存關門不鎖寒溪水<lb/>
<pb n="KR4e0048_WYG_008-3a"/>
環珮空歸月夜魂倚柱尋思倍惆悵夜寒皺玉倩誰温<lb/>
其九曰萬紫千紅緫是春登臨一度一思君舞低楊栁<lb/>
樓心月香濕梨花夢裏雲風景蒼蒼多少恨隂蟲切切<lb/>
不堪聞思君今夜腸應㫁書破羊欣白練裙其十曰零<lb/>
落殘雲倍黯然一身憔悴對花眠南園緑草飛蝴蝶落<lb/>
日空山怨杜䳌天若有情天亦老月如無恨月長圓此<lb/>
聲腸㫁非今日風景依稀似去年其後復書羅浮王仙<lb/>
姑月夜過此有感而賦予驚曰此非仙語乃人間意態<lb/>
<pb n="KR4e0048_WYG_008-3b"/>
也方欲再諦視而燈為北風所滅晦林木淅瀝作山鬼<lb/>
聲予毛髮森竪不敢乆立即還室掩户踉蹡而卧夢一<lb/>
美人上衣紅絹衣下繫荷絲裙從花隂中來年可二十<lb/>
六七竒葩逸麗光奪人目風鬟霧鬢颯然凄冷殆不類<lb/>
人世中所見者彷彿若有金支翠蕤導從其前後隔水<lb/>
先聞歌聲似呉人語予側足傾耳竦身聴之則悠揚宛<lb/>
轉欲㫁還續半空松栢作簫笙聲助其清婉而螿蚓唧<lb/>
唧為之擊節其詞曰舞衫歌扇舊因縁萬事傷心在眼<lb/>
<pb n="KR4e0048_WYG_008-4a"/>
前雲物不殊鄉國異夭桃窓下背花眠烟籠寒水月籠<lb/>
沙誰信流年鬢有華燕子銜將春色去夢中猶記詠梅<lb/>
花青山隠隠水迢迢客夢都隨嵗月消惟有别時今不<lb/>
忘水邊楊栁赤欄橋杜陵寒食草青青長誦金剛般若<lb/>
經雨冷雲香弔仙客夢中同躡鳳凰翎逺上寒山石徑<lb/>
斜宫前楊栁寺前花紅顔未老恩先斷莫怨東風當自<lb/>
嗟與君别約記杭州山外青山樓外樓屈指别來經幾<lb/>
載愁心一倍長離憂旅館寒燈獨不眠湘波冷浸一枝<lb/>
<pb n="KR4e0048_WYG_008-4b"/>
蓮何時最是思君處月落烏啼霜滿天欲寫愁腸媿不<lb/>
才依稀猶記妙髙臺問余别恨知多少巴蜀雪消春水<lb/>
來紫烟衣上繡春雲一樹繁花對古墳辛苦無歡容不<lb/>
理半縁修道半縁君春愁冉冉帶餘酲珍簟銀床夢不<lb/>
成知子逺來應有意酷憐風月為多情光隂卒卒一飛<lb/>
梭怨入東風芳草多舊枕未容春夢斷秦霜楚雨暗相<lb/>
和身前身後思茫茫秋菊春蘭各吐芳慚愧情人逺相<lb/>
訪為郎憔悴却羞郎歌已復續拗體詩三首白袷玉郎<lb/>
<pb n="KR4e0048_WYG_008-5a"/>
寄桃葉金鞍駿馬呼小妾翠眉蟬鬢生别離南園緑草<lb/>
飛蝴蝶野棠開盡飄香玉細栁新蒲為誰緑忽忽窮愁<lb/>
泥殺人逢人更唱相思曲瞿塘嘈嘈十二灘遶船明月<lb/>
江水寒欲隨郎船㸔明月遊絲落絮春漫漫其聲哀而<lb/>
不傷怨而有容亹亹而不窮如孤鳳之鳴梧桐雌龍之<lb/>
吟水中也歌闋予不覺泣下亟趨見之環珮歴落餘音<lb/>
猶泠然異香馥郁襲人沁入肌骨含涕作羞態已而謂<lb/>
予曰君知妾之來意耶妾乃錢塘歌者眉山蘇長公妾<lb/>
<pb n="KR4e0048_WYG_008-5b"/>
也公昔南遷諸侍姬皆雲鳥散去獨妾結衣從之巾櫛<lb/>
之餘吟弄筆墨粗識其風致晚得泗上比丘尼教誦金<lb/>
剛釋典頗悟佛法今淪落於兹無所復恨但幽情婉意<lb/>
鬱鬱無相知者方將鎔金而鑄子期買絲而繡平原江<lb/>
波悠悠嵗月延佇君富有文采思如流泉獨弗能吐胸<lb/>
中華藻少慰妾之岑寂耶古人有云心誠同隔世通不<lb/>
投機促膝離千載而下君之情思惟妾知之耳言訖倐<lb/>
忽不見予亦驚覺莫察其由詰旦尋壁間字已漫滅不<lb/>
<pb n="KR4e0048_WYG_008-6a"/>
可復辨詢之寺僧則曰寺南有王氏朝雲之墓今數百<lb/>
年矣焄蒿悽愴時露光景豈或其餘魂也耶予為怛然<lb/>
自失者即日既陳椒漿酹之復竊髙唐洛神之意為詩<lb/>
用紀其事凡一百韻悼粉香之零亂寫溟漠之幽姿纒<lb/>
綿悽惋宛然思婦呻吟之聲非獨以慰朝雲亦聊以自<lb/>
悼云爾<lb/>
思斷蘭臺路愁填濯錦川錢塘清楚㑹金谷狹斜聫少<lb/>
負傾城譽名居弄玉先十三工寫月二八擅韶年束素宫<lb/>
<pb n="KR4e0048_WYG_008-6b"/>
腰怯凝脂國色鮮倚風楊栁弱炙日海棠嫣跳脱鬆籠<lb/>
腕琵琶重妥肩塗黄勻漢靨安寫破秦鉛緑水酣潘岳<lb/>
紅顔惱董賢流霞紅錯落嬌燕掠鞦韆舞壓梨園社歌<lb/>
翻樂府編彩雲生袖底璧月墮樓前鏡掩三星曙春隨<lb/>
五馬韉青樓辭女伴瓊珮挹詩仙蠟炬催傳賜烏絲侍<lb/>
草𤣥娉婷驚世外風度掩雲邊霜撲罘罳畫隂横粉署<lb/>
塼逆鱗天咫尺埀翅路三千黛減蛾眉翠筝斜蜀國絃<lb/>
武林牽北望庾嶺入南遷白鶴峯千尺黄茅屋數椽練<lb/>
<pb n="KR4e0048_WYG_008-7a"/>
裙㕘般若彤管搨張顛蜜鯽調蘇合邉爐淪海膻㫁霞<lb/>
丹荔嶼晴雪素馨田妾命真成薄郎行底未旋塵蒙纓<lb/>
絡串珠軃步揺鈿往事腸堪折殊方瘴莫痊烓童占吉<lb/>
卜鄰媪訪沉綿楚峽深秋氣羅浮澹曉妍巫陽招古些<lb/>
卞女泣新阡海氣籠翹鳳嵐光濕鬢蟬封嚢留粉恨長<lb/>
帽㫁塵縁隴樹含悽緑經文帶淚鐫雪兒低鶴馭雲母<lb/>
凍龍涎桃葉生前渡梅花夢裏天蛾旋三昧火鸚弔六<lb/>
如禪入道應偷藥凌虛想步蓮浴蘭依静土遺玦贈靈<lb/>
<pb n="KR4e0048_WYG_008-7b"/>
荃天路雲和峭瑤池脉望圓迴鸞珠斗没驚鵲玉繩偏<lb/>
木落山精笑苔平石獸眠香雲啼子夜慧魄閟重泉絡<lb/>
緯停寒索飛簾捲夕旃譜餘蘇小曲書暗薛濤箋亂緒<lb/>
紛團結新知永棄捐屏幃空孔雀衿繡冷文鴛清吹羣<lb/>
真下叢林積水連幽扄螢擾擾舊業草芊芊巴舞陳椒<lb/>
醑呉歈裂楮錢霓裳飄蜀雨斑竹㸃湘煙暮雨従渠濕<lb/>
春氷敢自堅縞衣迷故國華表竪層巔白紵行人唱銀<lb/>
缸傍舍懸芙蓉羞爛漫蛺蝶舞聨翩繡壤遮王嬙鈎欄<lb/>
<pb n="KR4e0048_WYG_008-8a"/>
鎮阿甄紅顔多蹇劣清涕莫潺湲在世誰非幻鍾情我<lb/>
獨憐微生同坎壈幽思乆婵媛禁闥初通籍儒林早備<lb/>
員詞華翬五鳳幃幄飫三鱣眉目端如畫丰姿美且鬈<lb/>
鑾坡披奏牘馳道鞚飛駩雅譽傾時輩清流冠吏銓賔<lb/>
筵陪有客羽獵賦于畋綺席延枚叟蒲車屈鄭䖍天顔<lb/>
却下顧雲路快髙騫昔似沖霄鶴今如跕水鳶九關嚴<lb/>
虎豹平楚落鷹鸇拜命沾三宥歸耕困一廛壯心徒激<lb/>
烈長袖㡬翩躚倦泛張騫梗虛彎李廣弦古苔封片石<lb/>
<pb n="KR4e0048_WYG_008-8b"/>
荒櫪卧雙騝草茇臨丹壑柴扉枕碧漣奚童開雀網穉<lb/>
子縛魚筌白石潘郎鬂青燈子敬氊哀筝開緑蟻雄劒<lb/>
搏烏犍雨露従枯槁山林且静便朝真探玉訣觀妙解<lb/>
名詮丹鼎團龍虎𤣥龜下澗瀍屋頭杉隠隠庭下竹涓<lb/>
涓薜荔裁秋服楓香當晚饘關元存太乙文火養純乾<lb/>
七夕邀金母三山候偓佺醴泉清似玉𤓰棗大如拳老<lb/>
去渾無賴憂來獨惘然有懐通尺素何計索筳篿孤况<lb/>
憑誰問沖襟待子宣蓮飄知薏苦藕㫁識絲纒慘淡黄<lb/>
<pb n="KR4e0048_WYG_008-9a"/>
姑渚玲瓏織女躔交疎期屢爽謀拙去何遄畫餅文章<lb/>
貴嬰兒造化權寜勞褰短褐端合掩真跧病骨相如在<lb/>
勞心宋玉傳韓憑春寂寂杜宇月娟娟邂逅時將晚淹<lb/>
留景莫延流星光晻靄雄霓動連蜷艶態千秋隔羇腸<lb/>
百慮煎錦蕤空薄幙絳節映重淵洛浦凌波襪西湖罨<lb/>
畵船佳人不可見長誦法華篇<lb/>
　　　琪林夜宿聨句一百韻<hi>并序</hi>
嵗六月余還自鍾山與王河東佐尋真郡城琪林因寓<lb/>
<pb n="KR4e0048_WYG_008-9b"/>
宿東偏之得閒亭亭蓋蕭鍊師之所築去蕊闕三十餘<lb/>
步軒敞清僻逺脱凡境前有茂林嘉卉竹栢之屬野意<lb/>
藹藹是夕夏之望後石尤風節三日㴻雨初止星月明<lb/>
朗河東與余焚香瀹茗共語疇昔因思年十八九時承<lb/>
先人遺澤得弛負擔過從貴游之列一時聞人相與友<lb/>
善若洛陽李長史仲修鬱林黄别駕楚金東平黄通守<lb/>
庸之武夷王徵士希貢維揚黄長史希文古岡蔡廣文<lb/>
養晦番禺趙進士安中及其弟通判澄徵士訥北平蒲<lb/>
<pb n="KR4e0048_WYG_008-10a"/>
架閣子文三山黄進士原善皆斯文表表者也共結詩<lb/>
社南園之曲豪吟劇飲更唱迭和翩然翥鸞鳳鏗爾奏<lb/>
金石而河東與余為同庚情好尤篤歡㑹未㡬殷憂相<lb/>
仍城沿兵火朋従散落河東與余拆袂奔走邈不相見<lb/>
凡十餘年乃幸前左轄寳山何公恢復兹郡開署求士<lb/>
而余二人首被禮接因偕従軍西征談笑油幙方甦離<lb/>
索之氣而倥偬又告别矣兹焉時平嶺筦清奠余二人<lb/>
者乃復遇於此悵然思痛潸然涕零晤然顧懐猶以為<lb/>
<pb n="KR4e0048_WYG_008-10b"/>
此身之尚在夢寐中也於是相與披寫情愫聨為韻語<lb/>
肺腑滂沛莽不知其繁冗人之初生其本無謂庚庚一<lb/>
形之累鼎鼎百年之間忽焉而蛟龍翔倐爾而蚓蠖伏<lb/>
將造物者欲賦人以智慧而勞之耶不然何向來哀樂<lb/>
遷變若是其多也故於終篇遂有御風遺世之意蓋亦<lb/>
昔人所謂無聊之際而托之以自擴者詰旦因書二通<lb/>
其一以遺觀長黄翁其一以寄羅浮蕭鍊師云詞曰<lb/>
紫府黄金榜𤣥關白玉京偶尋方外侣<hi>佐</hi>因識静中情<lb/>
<pb n="KR4e0048_WYG_008-11a"/>
夕景低崇闕<hi>蕡</hi>秋光澹列甍宛聞天籟杳<hi>佐</hi>渾覺世塵<lb/>
清縹緲羣真下<hi>蕡</hi>森羅萬象呈勾陳聨上界<hi>佐</hi>析木近<lb/>
前榮竹炫湘川葉<hi>蕡</hi>荃揚楚畹英旛幢行道影<hi>佐</hi>環珮<lb/>
步虛聲桂露蟾光濕<hi>蕡</hi>松濤鶴夢驚古嚢緘緑綺<hi>佐</hi>隂<lb/>
壁倚蒼精净几從容凭<hi>蕡</hi>佳篇取次賡奚童髽髮秀<hi>佐</hi>
仙客氅衣輕頓使心期曠<hi>蕡</hi>従知境界宏堂因衆妙扁<lb/>
<hi>佐</hi>軒以得閑名宴坐咸嘉㑹<hi>蕡</hi>興言憶舊盟丰姿初得<lb/>
覩<hi>佐</hi>懐抱即相傾友誼芝蘭契<hi>蕡</hi>文聲鐡石錚鄉關雖<lb/>
<pb n="KR4e0048_WYG_008-11b"/>
異縣<hi>佐</hi>年齒幸同庚才邁誰能匹<hi>蕡</hi>情親我所兄長遊<lb/>
期楚蜀<hi>佐</hi>任俠擬幽并雅結南園社<hi>蕡</hi>狂為北郭行山<lb/>
風紅苾撥<hi>佐</hi>野日錦繁纓博帶皆時彦<hi>蕡</hi>髙筵即上卿<lb/>
栁塘時睡鴨<hi>佐</hi>杏圃暖啼鶯南内霓裳曲<hi>蕡</hi>梁川雁柱<lb/>
筝風流追謝朓<hi>佐</hi>俊逸到隂鏗刻燭催長句<hi>蕡</hi>飛籌促<lb/>
巨觥歡娯隨地有<hi>佐</hi>意氣札霄峥樂事俄成夢<hi>蕡</hi>憂端<lb/>
忽謾生秦樓絲管歇<hi>佐</hi>越嶠鼓鼙鍧培塿封屯蟻<hi>蕡</hi>滄<lb/>
溟吼怒鯨孤城尋刼火<hi>佐</hi>萬姓轉饑阬奔走羞徒步<hi>蕡</hi>
<pb n="KR4e0048_WYG_008-12a"/>
艱危學避兵彭衙愁杜甫<hi>佐</hi>戰國老侯嬴袖貯生毛刺<lb/>
<hi>蕡</hi>家餘折脚鐺嬌嬰須橡栗<hi>佐</hi>鄰嫗遺蔓菁舊綉裁新<lb/>
褐<hi>蕡</hi>寒燈翳短檠苦心灰一寸<hi>佐</hi>吟鬢雪千莖養志悲<lb/>
華黍<hi>蕡</hi>傷時賦伐櫻草𤣥供寂寞<hi>佐</hi>居素保幽貞世態<lb/>
何多易<hi>蕡</hi>人情凡幾更駑駘先歴塊<hi>佐</hi>嫫母妬傾城康<lb/>
瓠迷周鼎<hi>蕡</hi>淫哇亂帝韺含沙叢毒蜮<hi>佐</hi>觸氣揵飛蝱<lb/>
黙處憂心悄<hi>蕡</hi>傍觀怒目瞠猛然思奮迅<hi>佐</hi>鬱爾困拘<lb/>
獰旅邸榮枯枕<hi>蕡</hi>秋棋黒白枰正懐三月弔<hi>佐</hi>復有二<lb/>
<pb n="KR4e0048_WYG_008-12b"/>
天帡左相通書速<hi>蕡</hi>羣僚倒屣迎劇談勞過許<hi>佐</hi>吾道<lb/>
賴遄亨楚楚紅蓮幙<hi>蕡</hi>團團翠栁營前茅瞻白羽<hi>佐</hi>後<lb/>
勁擁𤣥旌尚想従軍樂<hi>蕡</hi>深慚待士誠價酬千里駿<hi>佐</hi>
食共五侯鯖祖逖心何壯<hi>蕡</hi>陳琳伎善鳴聞雞三尺動<lb/>
<hi>佐</hi>倚馬萬言成勲業祇如此<hi>蕡</hi>行藏莫重評島夷新版<lb/>
籍<hi>佐</hi>煙雨舊柴扃鳳厯頒洪武<hi>蕡</hi>鴻圖啓大明包茅輸<lb/>
禹貢<hi>佐</hi>卉服入周正黄道三台正<hi>蕡</hi>蒼穹八柱擎文臣<lb/>
登稷契<hi>佐</hi>武將拜韓彭恢拓神應助<hi>蕡</hi>提封孰敢争大<lb/>
<pb n="KR4e0048_WYG_008-13a"/>
荒空朔漠<hi>佐</hi>平楚路攙槍閩土妖氛净<hi>蕡</hi>鍾陵王氣横<lb/>
隆恩光岳瀆<hi>佐</hi>至禮慶宗祊貔虎分環衛<hi>蕡</hi>蛟龍對栱<lb/>
楹河沉漢后璧<hi>佐</hi>廟列吕公璜交趾來馴象<hi>蕡</hi>雕題進<lb/>
語鸚堪輿欣有戴<hi>佐</hi>師旅遂無征邉翰開華省<hi>蕡</hi>名臣<lb/>
秉重衡逺猷資上士<hi>佐</hi>深惠洽疲氓自念予生息<hi>蕡</hi>于<lb/>
今覩治平屠羊安返肆<hi>佐</hi>買犢事歸耕栗里山無數<hi>蕡</hi>
桃源水一泓墾田先種秫<hi>佐</hi>結屋便株藑故作深林隔<lb/>
<hi>蕡</hi>還従曲港縈風蘿猿疊疊<hi>佐</hi>雲木鳥嚶嚶徑狹交平<lb/>
<pb n="KR4e0048_WYG_008-13b"/>
仲<hi>蕡</hi>洲迴接杜蘅㫁崖敧削銕<hi>佐</hi>懸瀑碎飛瓊冉冉松<lb/>
吹粉<hi>蕡</hi>娟娟筍脱綳草寒愁格磔<hi>佐</hi>沙霽喜鵁鶄漁網<lb/>
溪童結<hi>蕡</hi>禾船稚子撑物情俱自得<hi>佐</hi>吾意豈求贏藥<lb/>
裹從堆案<hi>蕡</hi>書籖或滿棚繩床低窣兀<hi>佐</hi>石鼎小彭脝<lb/>
隠具家粗足<hi>蕡</hi>閒工日計程梯岩探野蜜<hi>佐</hi>堰水搗香<lb/>
秔紫斸蹲鴟芋<hi>蕡</hi>紅收薦蟹橙缺籬添補竹<hi>佐</hi>荒圃賸<lb/>
移檉陶令茅柴酒<hi>蕡</hi>東坡骨董羮任真形放浪<hi>佐</hi>坐懶<lb/>
髮鬅鬙更學丹砂訣<hi>蕡</hi>長離世網嬰御風求抱朴<hi>佐</hi>縮<lb/>
<pb n="KR4e0048_WYG_008-14a"/>
地候茅盈綺食青精飯<hi>蕡</hi>黄茅紫石瑛凌虛朝日表<hi>佐</hi>
觀化睨天睛蠢蠢哀羣動<hi>蕡</hi>飄飄隘八紘瑤池傳鳥信<lb/>
<hi>佐</hi>緱嶺度鸞笙弱水秋初淺<hi>蕡</hi>清都夜正晴寄言蕭羽<lb/>
士<hi>佐</hi>來此共蓬瀛<hi>蕡</hi>
　<lb/>
　<lb/>
　<lb/>
　<lb/>
<pb n="KR4e0048_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西菴集巻八<lb/>
</p>
<p>
</p>
  </div>
<div>
<head>西菴集巻九</head> <lb/>
    <p>
<pb n="KR4e0048_WYG_009-1a"/>
欽定四庫全書<lb/>
　西菴集巻九<lb/>
　　　　　　　　　　　　　明　孫蕡　撰<lb/>
　　文<lb/>
　　　祭竈文<lb/>
洪武戊午臘月下澣二十有四日𤣥隂告晏景翳虞淵<lb/>
雲斂髙漢斗斜孟陬室壁有煥孫子徙倚南軒弭節寄<lb/>
傲女流喧譁方夜祀竈詢其所由則進對曰今兹之夕<lb/>
<pb n="KR4e0048_WYG_009-1b"/>
逼迫歳除竈神趣駕入覲清都紀人善惡上達帝居宸<lb/>
旒翼翼有嚴走趨文昌桂籍廷尉玉符雷師鼓筆太乙<lb/>
啓書疏名某某以定賞誅吾儕小人職主中饋瓢長杓<lb/>
短米賤鹽貴奴婢笑嗔雞鳴犬吠柴荆狼藉毛血腥穢<lb/>
晨昏嵗時多負罪愧匪神包容恐獲罪戾霓旌戒路蕋<lb/>
闕洞開角耀黄道符平泰階東井振鐸艮風徐來飛㢘<lb/>
前導列缺後推爰羅酒漿亦進籩豆餳糖馨香菜果鮮<lb/>
茂鵞鴨全牲糍糕美糗飲神醉飽楮鏹為夀口甜舌甘<lb/>
<pb n="KR4e0048_WYG_009-2a"/>
便利進奏矜恕愚頑庶蒙曲覆孫子曰嘻有是耶盍早<lb/>
語余鬱陶余衷乆欲上訴倘因神明得列其故於是拂<lb/>
裳正巾屏息凝顧仰天叩頭望竈進步敷欽陳詞神聴<lb/>
無怒惟神名列五祀徳具五行功存既濟位配離明調<lb/>
和鼎鼐烹飪殽蒸翕忽變化惟神之能司人之命實託<lb/>
死生老幼耋艾惟神是憑其在孔經于夏有事迎尸奥<lb/>
堂儼若禋祀非時媚瀆犯諂違義臣之於神其缺畧也<lb/>
多矣兹者乃聞神以嵗終將入述職上天明明考績黜<lb/>
<pb n="KR4e0048_WYG_009-2b"/>
陟送行餽贐神所不斥少君之祠神憫其癖王孫之諷<lb/>
神怒其激神寛以仁好是正直稱觴表誠并獻臣臆臣<lb/>
少薄祜零丁羇孤佩服先訓忝名為儒逺祖顔孟近師<lb/>
程朱立志不羣抱道匪渝𢎞深典謨詰屈盤誥連山歸<lb/>
蔵卦象精到羣葩分敷列宿穹昊騷怨而響莊荒而傲<lb/>
班范旁通荀揚曲造昭彰隠微洞徹突奥懸燈墻壁蓄<lb/>
火爐竈詰朝喃喃達曙叫噪臣之於讀書可謂勤矣靈<lb/>
臺丹府性之郛郭徽猷懿行人之天爵湛然内觀秋月<lb/>
<pb n="KR4e0048_WYG_009-3a"/>
灼爍盎然外和春靄林薄雲影天光鳶飛魚躍浮烟斂<lb/>
散青山猶昨軒庭雨餘草色如濯臣之於性理亦畧通<lb/>
矣發舒藴積學為詞章文摛藻繪詩詠鳳凰韓筋栁骨<lb/>
玉潔金光鋪天炫燿擲地鏗鏘鸞堂鳳閣冠冕琳琅緑<lb/>
窓青瑣粉艷蘭香閒雲野水慘淡微茫牛神蛇鬼百怪<lb/>
千狂曹劉錯愕董賈囘惶海若宵哭山精晝蔵臣之為<lb/>
文可謂有成矣荒雞一鳴播水運箒趨蹌堂庭問候安<lb/>
否嵗時伏臘親姻具有既慈妻子復愛朋友切磨童稚<lb/>
<pb n="KR4e0048_WYG_009-3b"/>
理義盈口恩養輿𨽻食均衣厚浮雲市金不羨玉斗峻<lb/>
節清霜寜慙甕牖臣之於内行可謂無愧矣恭承嘉澤<lb/>
恵此眇軀天庭冠玉地角秀鬚襃衣巍冠玉佩瓊琚周<lb/>
旋步武規矩不渝臣之外貌可謂不俗矣英英其貌濯<lb/>
濯其儀身長七尺六寸有竒人不識字臣吐珠璣人不<lb/>
能言臣如塤篪識雖固陋不為無知材雖朴鈍亦足有<lb/>
為行逢羸餓如箭入肌嫉視奸邪眼火發輝思展抱負<lb/>
試于清時朝登金門暮集鳳池致君堯舜還俗雍熙臣<lb/>
<pb n="KR4e0048_WYG_009-4a"/>
之立志可謂寥廓曠絶而不凡矣然而時命大謬進退<lb/>
惟鞠圖封得黥獻璞遭辱山非太行車折其軸水非瞿<lb/>
塘舟破其斛陽和徧地不被槁木赫曦流金不照沍谷<lb/>
叨領鄉薦頭彎工局佐令淮陽塵隨馬足一入詞林旋<lb/>
罹斥逐之官濟上還尋治獄對欵臺端拘攣瑟縮論輸<lb/>
左校親忝板築猶賴仁恩得解桎梏餘生幸存殘喘僅<lb/>
續委頓風埃顛連水陸越山之陽瘴海之曲荆榛為門<lb/>
茅草為屋寒衣結鶉饑飯脱粟嚴冬露肘稔嵗枵腹心<lb/>
<pb n="KR4e0048_WYG_009-4b"/>
摧意沮魄畔神促靦顔細君取笑僮僕撫跡如此何賦<lb/>
予之酷與臣聞氣運之塞有時而通屈若尺蠖奮若𡨕<lb/>
鴻相彼萬類天無不容䑕安于穴蟻樂于封蒺藜膏雨<lb/>
勾吻春風鄙瑣齷齪飽鮮<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>醲絲粟么麽曳紫紆紅不<lb/>
論巧拙秖繫其逢臣獨何人坐此困窮今臣年甫不惑<lb/>
未踰知命寒心雖灰宿志猶勁威如怒彪氣如炊甑寜<lb/>
甘溝壑殞絶其性嗟來可食蒙袂斯病焚山可出抱樹<lb/>
非正餔糟啜醨剗彩埋瑩與時推遷乃道之聖臣欲抑<lb/>
<pb n="KR4e0048_WYG_009-5a"/>
氣變志改轍更絃毁裂冠冕焚棄簡編鄧林擲槧麗水<lb/>
投鉛言歸軟美步習輕便突梯婉孌媚俗稱賢左擇豪<lb/>
曹右挽繁弱臣學班超建功大漠萬里開邉三時錫爵<lb/>
揚威玉關圖畵麟閣黄金璀璨白玉煇煌臣學齊奴起<lb/>
第洛陽朋遊滿座女艷成行雲攢綺縠鼎沸笙簧緑幘<lb/>
蒙頭蒼鷹在手臣學董賢徜徉花栁登塲鬭雞擊鞠賭<lb/>
狗結交醉徒終日飲酒白虹貫日黄霧塞空臣學五侯<lb/>
同日受封車如流水馬如游龍氣凌七貴坐壓三公載<lb/>
<pb n="KR4e0048_WYG_009-5b"/>
膏其轅載秣其馬臣學子長徧歴天下楚水秦山燕都<lb/>
越野狂遊縱觀胸次披寫龍蟠丹鼎鶴唳紫煙臣學方<lb/>
朔去為神仙日邉蓬萊海上樓船憑凌八極瞬息千年<lb/>
撥車叅禅含光蓄耀臣學達摩静觀衆妙天垂寳花日<lb/>
麗靈竅塵空道成萬古凝照盡以臣之勲業束置髙閣<lb/>
囘舟洙泗輟棹關洛望罷伊周結交管樂放意舒顔解<lb/>
粘釋縛逍遥為城浩蕩為郭滔乎大荒亦孔之樂天鑒<lb/>
伊邇必從臣求神明有靈可達此否下民之疾上帝之<lb/>
<pb n="KR4e0048_WYG_009-6a"/>
憂神之聴之無作神羞言訖再拜俯伏俟命潛心黙存<lb/>
側耳静聴時夜將半霜露凄凄勾陳影轉析木光低缺<lb/>
月入户靈風振幃車從雜遝若神來歸恍惚夢寐有告<lb/>
余曰嗟爾來前帝有徳音爾其聴之㒺敢弗欽帝聴爾<lb/>
詞懇至悽惻金童嗟嗟玉女嘖嘖爾詞雖苦運則未通<lb/>
身若泛梗意如飄風凡民之生命各有定祥灾吉㓙順<lb/>
受其正貴賤脩短莫非自然枉道妄求徒取咎愆盜跖<lb/>
之夀顔囘之夭交錯紛紜非爾能曉匪仁莫據匪義莫<lb/>
<pb n="KR4e0048_WYG_009-6b"/>
依此爾之分爾其安之爾雖不豐亦未為薄蘧廬夢中<lb/>
獨爾先覺醯雞螻蟻所得㡬何爾於造化取適已多豁<lb/>
爾殷憂𢎞爾髙識配以大中以受多福言訖更窮去影<lb/>
遄息予起拜命服之無斁<lb/>
　　詞<lb/>
　　　關敏廟詞<lb/>
風英英兮龍堂海窈影兮雲流芳蜀椒佩兮越紵裳中<lb/>
牢殽兮交桂漿新宫峩峩兮侯故鄉侯船來遲兮我心<lb/>
<pb n="KR4e0048_WYG_009-7a"/>
傷忠零連兮既展困羣氛兮未逺采青菱兮驚波延素<lb/>
月兮烟苑以身易名兮樹此孤蹇哀如飄風兮山宿之<lb/>
顯枇杷青兮金斗黄千秋萬夏兮侯食此邦雲旌旗兮<lb/>
雨干將佑正直兮誅姦狂臯歸乎來兮噫侯可忘<lb/>
　　　飛仙歸來詞<hi>并序</hi>
武林朱以方隱居好詞章尚奇嗜古之士也寓越之<lb/>
河陽作亭樹以竹木畜胎禽三數羣𤣥白輝映旦放<lb/>
于海山之曲暮則揮白羽扇以招之題曰招鶴軒予<lb/>
<pb n="KR4e0048_WYG_009-7b"/>
惜其有聲無文故為作飛仙歸來詞以助其嘷呼之<lb/>
音詞曰<lb/>
飛仙兮歸來無徘徊乎臨臯蜀江雪落灘嘈嘈潛龍起<lb/>
舞風怒號霜明赤壁山月髙瓊琚仙翁夢魂勞飛仙兮<lb/>
歸來無容與乎青田春龍破玉耕紫煙羣仙環珮聲鏘<lb/>
然思乗逸響盤九天羽衣不得長蹁躚飛仙兮歸來無<lb/>
留戀乎髙軒華衣巍冠多禍愆漳河之水流潺湲商都<lb/>
緑草生芊綿崇居廣厦不可以乆延飛仙兮歸來無嘹<lb/>
<pb n="KR4e0048_WYG_009-8a"/>
唳乎華亭琳琅金薤慚世英文章錦綺身後名終古白<lb/>
璧多青蠅三呉雲間不可以久寧飛仙兮歸來無浩蕩<lb/>
乎遼海離家一去三千載蜃氣罡風晦文采華表凌寒<lb/>
欲誰待城郭如故人民改飛仙兮歸來歸翺翔乎餘杭<lb/>
武林水緑山青蒼海潮八月來錢塘潮頭白馬神龍驤<lb/>
西湖海風菱芡香三髙琪樹可以棲𤣥裳飛仙兮歸來<lb/>
歸同隠于越山臨清屠蘇雲半間晴窓月榭開雕欄前<lb/>
楹翠筠玉珊珊素琴鳴絲朝罷彈匏樽濁酒可和顔衣<lb/>
<pb n="KR4e0048_WYG_009-8b"/>
汝以五彩之春雲食汝以百斛之琅玕軒庭不驚樂且<lb/>
閒飛仙歸來莫盤桓<lb/>
　　　和歸去來辭<hi>自平原囘作</hi>
歸去來兮離家十年今始歸返故園之初服抱去國之<lb/>
餘悲慕古人之逺引髙風邈其難追嗟弱齡之昧道及<lb/>
暮齒而知非迴獨軫於脩途振江海之輕衣望松楸其<lb/>
匪逺睇桑梓之依微爰憇我馬自兹驚奔復掃花徑重<lb/>
開蓽門朋舊載過宗族具存既列琴瑟亦羅匏樽俯清<lb/>
<pb n="KR4e0048_WYG_009-9a"/>
泉以濯足蔭嘉樹而怡顔喜塵縁之静盡覺靈府之閒<lb/>
安挹涼風以抗牖延素月而開闗極林野之清娯縱卉<lb/>
木之奇觀嵗將闌而獨往日既夕而忘還感風霜之交<lb/>
集立檜栢之桓桓歸去來兮罷呉楚之宦遊撫四方者<lb/>
倦矣獲素願兮奚求窮嵗時以静賞攄夙昔之煩憂侣<lb/>
漁樵於山澤服稼穡於田疇心淡止水身如虚舟慰佳<lb/>
辰以雅集散遐曯於髙丘慨吾年之日邁閲逸景之星<lb/>
流守窮閭以待盡依先隴之餘休已矣乎人生㑹遇良<lb/>
<pb n="KR4e0048_WYG_009-9b"/>
有時丹崖緑壑不少留世路如此將安之心與造物遊<lb/>
全歸以為期問桑麻於井里課僮僕之耘耔飲柴桑之<lb/>
薄酒詠秋菊之新詩信流行與坎止達生委運其何疑<lb/>
　<lb/>
　<lb/>
　<lb/>
　<lb/>
　西菴集巻九<lb/>
</p>
<p>
</p>
  </div>
        </body>
</text>\m</TEI>
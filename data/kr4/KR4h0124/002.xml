<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋文紀巻二</head>
    <p>
<pb n="KR4h0124_WYG_002-1a"/>
欽定四庫全書<lb/>
　宋文紀巻二　　　　　　明　梅鼎祚　編<lb/>
　　文帝<hi>名義隆小字車兒武帝第三子初封宜都王少帝廢徐羨之等迎立在位三十年為太子</hi>
　　　<hi>劭所弑廟號太祖江左之治稱元嘉焉</hi>
　　　答羣臣勸進令<hi>文帝初封宜都王為湘州刺史景平二年七月少帝廢奉迎入</hi>
　　　　<hi>奉皇統行臺至江陵侍中臣琇等上表勸進王令答八月即位</hi>
皇運艱弊數鍾屯夷仰惟崇基感尋國故永慕厥躬悲<lb/>
慨交集賴七百祚永股肱忠賢故能休否以泰天人式<lb/>
<pb n="KR4h0124_WYG_002-1b"/>
序猥以不徳謬降大命顧巳兢悸何以克堪輒當暫歸<lb/>
朝廷展哀陵寢并與賢彦申寫所懷望體其心勿為辭<lb/>
費<lb/>
　　　侍中臣琇散騎常侍臣嶷之中書監尚書令䕶<lb/>
　　　軍將軍建城縣公臣亮左衛將軍臣景仁給事<lb/>
　　　中游擊將軍龍鄉縣侯臣隆越騎校尉都亭侯<lb/>
　　　臣綱給事黄門侍郎臣孔璩之散騎侍郎臣劉<lb/>
　　　思考員外散騎侍郎臣潘盛中書侍郎臣何尚<lb/>
<pb n="KR4h0124_WYG_002-2a"/>
　　　之羽林監封陽縣開國侯臣蕭思話長兼尚書<lb/>
　　　左丞徳陽縣侯臣孫康吏部郎中騎都尉臣張<lb/>
　　　茂度儀曹郎中臣徐長琳倉部郎中臣庾俊之<lb/>
　　　都官郎中臣袁洵等勸進表<lb/>
臣聞否泰相革數窮則變天道所以不諂卜世所以靈<lb/>
長乃者運距陵夷王室艱晦九服之命靡所適歸髙祖<lb/>
之業將墜于地賴基厚徳深人神同奬社稷以寧有生<lb/>
獲乂伏惟陛下君徳自然聖明在御孝悌著於家邦風<lb/>
<pb n="KR4h0124_WYG_002-2b"/>
猷宣於蕃牧是以徴祥雜沓符瑞㸌輝宗廟神靈乃睠<lb/>
西顧萬邦黎獻望景託生臣等忝荷朝列豫充將命復<lb/>
集休明之運再覩太平之業行臺至止瞻望城闕不勝<lb/>
喜悦鳬藻之情謹詣門拜表以聞<lb/>
　　　訊刑詔<hi>太祖即阼有司奏車駕依舊臨華林園聴詔曰</hi>
政刑多所末悉可如先二公推訊<lb/>
　　　大使廵行四方詔<hi>元嘉三年二月</hi>
夫哲王宰世廣達四聰猶廵嶽省方採風觀政所以情<lb/>
<pb n="KR4h0124_WYG_002-3a"/>
偽必審幽遐罔滯王澤無擁九臯有聞者也朕以寡薄<lb/>
猥纘洪緒雖永念治道志存昧旦願言傅巖發想宵寐<lb/>
而丘園之秀藏器未臻物情民隠尚隔視聴乃眷區域<lb/>
輟寢忘飱今氛祲驅蕩宇内寧晏旌賢𢎞化於是乎始<lb/>
可遣大使廵行四方其宰守稱職之良閨蓽一介之善<lb/>
詳悉列奏勿或有遺若刑獄不䘏政治乖謬傷民害教<lb/>
者具以事聞其髙年鰥寡幼孤六疾不能自存者可與<lb/>
郡縣優量賑給博採輿誦廣納嘉謀務盡銜命之㫖俾<lb/>
<pb n="KR4h0124_WYG_002-3b"/>
若朕親覽焉<lb/>
　　　同前<hi>裴松之傳云元嘉三年誅司徒徐羨之等分遣大使廵行天下松之為國子博士及</hi>
　　　　<hi>袁渝等十餘人並兼散騎常侍班宣詔書</hi>
昔王者廵功羣后述職不然則有存省之禮聘頫之規<lb/>
所以觀民立政命事考績上下偕通遐邇咸被故能功<lb/>
昭長世道歴逺年朕以寡闇屬承洪業寅畏在位昧于<lb/>
治道夕惕惟憂如臨淵谷懼國俗陵頽民風凋偽眚厲<lb/>
違和水旱傷業雖勤躬庶事思𢎞攸宜而機務惟殷顧<lb/>
<pb n="KR4h0124_WYG_002-4a"/>
循多闕政刑乖謬未獲具聞豈誠素弗孚使羣心莫盡<lb/>
納隍之愧在予一人以嵗時多難王道未一卜征之禮<lb/>
廢而未修眷彼氓庶無忘欽䘏今使兼散騎常侍渝等<lb/>
申令四方周行郡邑親見刺史二千石官長申述至誠<lb/>
廣詢治要觀察吏政訪求民隠旌舉操行存問所疾禮<lb/>
俗得失一依周典每各為書還具條奏俾朕昭然若親<lb/>
覽焉大夫君子其各悉心敬事無惰乃力其有咨謀逺<lb/>
圗謹言中誠陳之使者無或隠遺方將敬納良規以補<lb/>
<pb n="KR4h0124_WYG_002-4b"/>
其闕勉哉勗之稱朕意焉<lb/>
　　　丹徒蠲租詔<hi>四年二月行幸丹徒謁京陵三月詔</hi>
丹徒桑梓綢繆大業攸始踐境永懷觸念罔極昔漢章<lb/>
南廵加恩元氏况情義二三有兼曩日思播遺澤酬慰<lb/>
士民其蠲此縣今年租布五嵗刑以下皆悉原遣登城<lb/>
三戰及大將家隨宜隠䘏<lb/>
　　　災戒求言詔<hi>五年正月</hi>
朕恭承洪業臨饗四海風化未𢎞治道多昧求之人事<lb/>
<pb n="KR4h0124_WYG_002-5a"/>
鑒寐惟憂加頃隂陽違序旱疫成患仰惟災戒責深在<lb/>
予思所以側身剋念議獄詳刑上答天譴下恤民瘼羣<lb/>
后百司其各獻讜言指陳得失勿有所諱<lb/>
　　　經理河南詔<hi>太祖踐阼便有志北略元嘉七年三月下詔遣使告魏主燾河南舊</hi>
　　　　<hi>是宋土今當修復不闗河北長沙王義欣出鎮彭城摠統羣帥</hi>
河南中國多故湮沒非所遺黎荼炭每用矜懷今民和<lb/>
年豐方隅無事宜時經理以固疆埸可簡甲卒五萬給<lb/>
右將軍到彦之統安北將軍王仲徳兖州刺史竺靈秀<lb/>
<pb n="KR4h0124_WYG_002-5b"/>
舟師入河驍騎將軍段宏精騎八千直指虎牢豫州刺<lb/>
史劉徳武勁勇一萬以相掎角後將軍長沙王義欣可<lb/>
權假節率見力三萬監征討諸軍事便速備辦月内悉<lb/>
發<lb/>
　　　申務節儉詔<hi>八年三月</hi>
自頃軍役殷興國用増廣資儲不給百度尚繁宜存簡<lb/>
約以應事實内外可通共詳思務令節儉<lb/>
　　　勸農詔<hi>八年閏六月</hi>
<pb n="KR4h0124_WYG_002-6a"/>
自頃農桑惰業遊食者衆荒萊不闢督課無聞一時水<lb/>
旱便有罄匱不深存務本豐給靡因郡守賦政方畿縣<lb/>
宰親民之主宜思奬訓導以良規咸使肆力地無遺利<lb/>
耕蠶樹藝各盡其力若有力田殊衆嵗竟條名列上<lb/>
　　　遣使益梁交廣詔<hi>九年六月</hi>
益梁交廣境域幽遐治宜物情或多偏擁可更遣大使<lb/>
廵求民瘼<lb/>
　　　内外薦舉詔<hi>十二年四月</hi>
<pb n="KR4h0124_WYG_002-6b"/>
周宗以寧實由多士漢室之隆亦資得人朕寤寐樂賢<lb/>
為日巳久而俊哲難階明揚莫効用令遺才在野管庫<lb/>
虚朝永懷前載慚徳深矣夫舉爾所知宣尼之篤訓貢<lb/>
士任官先代之成准便可宣敕内外各有薦舉當依方<lb/>
銓引以觀厥用<lb/>
　　　優減租役詔<hi>十七年十一月</hi>
前所給揚南徐二州百姓田糧種子兖兩豫青徐諸州<lb/>
比年所寛租穀應督入者悉除半今半有不收處都原<lb/>
<pb n="KR4h0124_WYG_002-7a"/>
之凡諸逋債優量申減又州郡估税所在市調多有煩<lb/>
刻山澤之利猶或禁斷役召之品遂及稚弱諸如此類<lb/>
傷治害民自今咸依法令務盡優允如有不便即依事<lb/>
别言不得茍趣一時以乖隠䘏之㫖主者明加宣下稱<lb/>
朕意焉<lb/>
　　　建學詔<hi>十九年正月</hi>
夫所因者本聖哲之逺教本立化成斆學之為貴故詔<lb/>
以三徳崇以四術用能納諸義方致之軌度盛王祖世<lb/>
<pb n="KR4h0124_WYG_002-7b"/>
咸必由之永初受命憲章𢎞逺將陶鈞庶品混一殊風<lb/>
有詔典司大啓庠序而頻遘屯夷未及修建永瞻前猷<lb/>
思敷鴻烈今方隅乂寧戎夏慕嚮廣訓胄子實惟時務<lb/>
便可式遵成規闡揚景業<lb/>
　　　崇奉孔聖詔<hi>十九年十二月</hi>
胄子始集學業方興自微言泯絶逝將千祀感事思人<lb/>
意有慨然奉聖之𦙍可速議繼襲於先廟地特為營造<lb/>
依舊給祠直令四時饗祀闕里往經冦亂黌校殘毁并<lb/>
<pb n="KR4h0124_WYG_002-8a"/>
下魯郡修復學舍採召生徒昔之賢哲及一介之善猶<lb/>
或衛其丘壟禁其芻牧况尼父徳表生民功被百代而<lb/>
墳塋荒蕪荆棘弗剪可蠲墓側數戸以掌洒掃魯郡上<lb/>
民孔景等五戸居近孔子墓側蠲其課役供給洒掃并<lb/>
種松栢六百株<lb/>
　　　籍田詔<hi>二十年十二月</hi>
國以民為本民以食為天故一夫輟稼飢者必及倉廪<lb/>
既實禮節以興自頃在所貧罄家無宿積賦役暫偏則<lb/>
<pb n="KR4h0124_WYG_002-8b"/>
人懐愁墊嵗或不稔而病乏比室誠由政徳弗孚以臻<lb/>
斯弊抑亦耕桑未廣地利多遺宰守微化導之方萌庶<lb/>
忘勤分之義永言𢎞濟明發載懷雖制令亟下終莫懲<lb/>
勸而坐望滋殖庸可致乎有司其班宣舊條務盡敦課<lb/>
遊食之徒咸令附業考覈勤惰行其誅賞觀察能殿嚴<lb/>
加黜陟古者躬耕帝籍敬供粢盛仰瞻前王思遵令典<lb/>
便可量處千畆考卜元辰朕當親率百辟致禮郊甸庶<lb/>
幾誠素將被斯民<lb/>
<pb n="KR4h0124_WYG_002-9a"/>
　　　霖雨周給詔<hi>二十一年六月</hi>
霖雨彌日水潦為患百姓積儉易致乏匱二縣官長及<lb/>
營署部司各隨統檢實給其柴米必使周悉<lb/>
　　　督種麥詔<hi>二十一年七月</hi>
比年穀稼傷損淫亢成災亦由播殖之宜尚有未盡南<lb/>
徐兖豫及揚州浙江西屬郡自今悉督種麥以助闕乏<lb/>
速運彭城下邳郡見種委刺史貸給徐豫土多稻田而<lb/>
民間専務陸作可符二鎮履行舊陂相率修立并課墾<lb/>
<pb n="KR4h0124_WYG_002-9b"/>
闢使及來年凡諸州郡皆令盡勤地利勸導播殖蠶桑<lb/>
麻紵各盡其方不得但奉行公文而巳<lb/>
　　　策試賜帛詔<hi>二十三年九月車駕幸國子學策試諸生十月下詔</hi>
庠序興立累載胄子肄業有成近親策試覩濟濟之美<lb/>
緬想洙泗永懷在昔諸生答問多可採覽教授之官並<lb/>
宜沾賚賜帛各有差<lb/>
　　　詔羣臣<hi>二十三年魏冦兖青徐三州遂及清河殺掠甚衆太祖思𢎞經畧詔羣臣</hi>
吾少覽篇籍頗愛文義游𤣥翫采未能息巻自纓紼世<lb/>
<pb n="KR4h0124_WYG_002-10a"/>
務情兼家國徒存日昃終有慙徳而區宇未一師饉代<lb/>
有永言斯瘼彌于其慮加疲疾稍増志隨時往屬思之<lb/>
功與事而廢殘虐游魂齊民塗炭乃眷北顧無忘𢎞拯<lb/>
思摠羣謀掃清逋逆感慨之來遂成短韻卿等體國情<lb/>
深亦當義篤其懷也詩曰季父鑒禍先辛生識機始崇<lb/>
替非無徴興廢要有以自昔淪中畿儵焉盈百祀不覩<lb/>
南雲隂但見北風起亂極治必形塗泰由積否方欲滌<lb/>
遺氛矧乃穢邊鄙眷言悼斯民納隍良在巳逝將振宏<lb/>
<pb n="KR4h0124_WYG_002-10b"/>
羅一麾同文軌時乎豈再來河清難久俟駘駟安扄步<lb/>
騏驥志千里梁傅畜義心伊相抱深恥賞契將誰寄要<lb/>
之二三子無令齊晉朝取愧鄒魯士<lb/>
　　　賜京邑二縣詔<hi>二十五年正月</hi>
比者氷雪經旬薪粒貴踊貧弊之室多有窘罄可檢行<lb/>
京邑二縣及營署賜以柴米<lb/>
　　　講武詔<hi>二十五年二月</hi>
安不忘危經世之所同治兵教戰有國之恒典故服訓<lb/>
<pb n="KR4h0124_WYG_002-11a"/>
明恥然後少長知禁頃戎政雖修而號令未審今宣武<lb/>
場始成便可尅日大習衆軍當因校獵肄武講事<lb/>
　　　謁京陵大赦普加贍䘏詔<hi>二十六年二月幸丹徒謁京陵三月五月</hi>
　　　　<hi>並下詔</hi>
朕違北京二十餘載雖云密邇瞻塗莫從今因四表無<lb/>
塵時和嵗稔復獲拜奉舊塋展罔極之思饗讌故老申<lb/>
追逺之懷固以義兼於桑梓情加於過沛永言慷慨感<lb/>
慰實深宜聿宣仁恵覃被率土其大赦天下復丹徒縣<lb/>
<pb n="KR4h0124_WYG_002-11b"/>
僑舊今嵗租布之半行所經縣蠲田租之半二千石官<lb/>
長並勤勞王務宜有沾錫登城三戰及大將戰亡墜沒<lb/>
之家老病單弱者普加贍䘏<lb/>
　　　募移京口詔<hi>二十六年三月</hi>
京口肇祥自古著符近代衿帶江山表裏華甸經塗四<lb/>
達利盡淮海城邑髙明土風淳壹苞摠形勝實唯名都<lb/>
故能光宅靈心克昌帝業頃年岳牧遷回軍民徙散廛<lb/>
里廬宇不逮往日皇基舊鄉地兼藩重宜令殷阜式崇<lb/>
<pb n="KR4h0124_WYG_002-12a"/>
形望可募諸州樂移者數千家給以田宅并蠲復<lb/>
　　　丹徒存䘏故舊詔<hi>二十六年五月</hi>
吾生於此城及盧循肆亂害流兹境先帝以桑梓根本<lb/>
實同休戚復以䝉稚猥同艱難情義繾綣夷險兼備舊<lb/>
物遺蹤猶存心目嵗月不居逝踰三紀時人故老與運<lb/>
零落眷惟既往倍深感嘆可捜訪于時士庶文武今尚<lb/>
存者具以名聞人身巳亡而子孫見在優量賜賚之<hi>零太</hi>
<hi>平御覽作遷</hi>
<pb n="KR4h0124_WYG_002-12b"/>
　　　亂後撫民詔<hi>二十七年七月寧朔將軍王元謨北伐攻滑臺不克為魏所敗諸將</hi>
　　　　<hi>多被殺明年二月自盱眙退還下詔</hi>
玁狁孔熾難及數州睠言念之寤寐興悼凶羯痍挫迸<lb/>
跡逺奔彫傷之民宜時振理凡遭冦賊郡縣令還復居<lb/>
業封屍掩骼賑贍飢流東作方始務盡勸課貸給之宜<lb/>
事從優厚其流寓江淮者並聴即屬并蠲復租調<lb/>
　　　大舉北討詔<hi>元嘉二十七年魏主燾率衆冦汝南攻圍懸瓠虜掠甚多其年大舉</hi>
　　　　<hi>北討</hi>
<pb n="KR4h0124_WYG_002-13a"/>
敵近雖摧挫獸心靡革驅逼遺氓復規竊暴比得河朔<lb/>
秦雍華戎表疏歸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>困棘跂望綏拯潛相糾結以候王<lb/>
師并陳芮芮此春因其來掠掩襲巢窟種落畜牧所亡<lb/>
大半連嵗相持于今未觧又猜虐互發親黨誅殘根本<lb/>
危敝自相殘殄芮芮間使適至所説並符逺輸誠款誓<lb/>
為掎角遐邇注情既宜赴奬且水雨豐澍舟檝流通經<lb/>
略之㑹實在兹日可遣寧朔將軍王元謨率太子步兵<lb/>
校尉沈慶之鎮軍諮議叅軍申坦等戈船一萬前驅入<lb/>
<pb n="KR4h0124_WYG_002-13b"/>
河使持節督青冀幽三州徐州之東安東莞二郡諸軍<lb/>
事輔國將軍青冀二州刺史霄城侯蕭斌推三齊之鋒<lb/>
為之統帥持節都督徐兖青冀幽五州豫州之梁郡諸<lb/>
軍事鎮軍將軍徐兗二州刺史武陵王駿摠四州之衆<lb/>
水陸並驅太子左衛率始興縣五等侯臧質勒東宫禁<lb/>
兵統驍騎將軍安復縣開國侯王方回建武將軍安蠻<lb/>
司馬新康縣開國男劉康祖右軍參軍事梁坦步騎十<lb/>
萬逕造許洛使持節督豫司雍秦并五州諸軍事右將<lb/>
<pb n="KR4h0124_WYG_002-14a"/>
軍豫州刺史領安蠻校尉南平王鑠悉荆河之師方軌<lb/>
繼進東西齊舉宜有董一使持節侍中都督揚南徐二<lb/>
州諸軍事太尉領司徒録尚書太子太傅國子祭酒江<lb/>
夏王義恭徳望兼崇風略遐被即可三府文武并被以<lb/>
中儀精卒出次徐方為衆軍節度别府司空府使所督<lb/>
諸鎮各遣虎旅數道争先督梁南北秦三州諸將事綏<lb/>
逺將軍西戎校尉梁南北秦三州刺史秀之統輔國將<lb/>
軍楊文徳宣武將軍巴西梓潼二郡太守劉宗宏連旗<lb/>
<pb n="KR4h0124_WYG_002-14b"/>
深入震盪汧隴䕶軍將軍封陽縣開國侯蕭思話部龍<lb/>
驤將軍支坦寧逺將軍竟陵太守南陵縣開國侯劉徳<lb/>
願籍荆雍之勁攬羣師之鋭宜由武闗稜威震<graphic n="KR3685" url="https://raw.githubusercontent.com/kanripo/KR-Gaiji/master/images/KR3685.png" mimeType="image/png"/>指授<lb/>
之宜委司空義宣議量<lb/>
　　　優䘏六州詔<hi>二十九年正月</hi>
經冦六州居業未能仍值災澇飢困荐臻可速符諸鎮<lb/>
優量救䘏今農事行興務盡地利若須田種隨宜給之<lb/>
　　　酬奬河朔歸義詔<hi>二十九年五月</hi>
<pb n="KR4h0124_WYG_002-15a"/>
惡稔身滅戎醜常數敵人窮凶著于自昔未勞資斧巳<lb/>
伏天誅子孫相殘親黨離貳闗洛偽帥並懷内款河朔<lb/>
遺民注誠請効拯溺蕩穢今其㑹也可符驃騎司空二<lb/>
府各部分所統東西應接歸義建績者隨勞酬奬<lb/>
　　　長沙王道憐等配饗太廟詔<hi>道憐髙祖中弟從戰有功元嘉九年</hi>
　　　　<hi>詔</hi>
古者明王經國司勲有典平章以馭徳刑班瑞以疇功<lb/>
烈銘徽庸于鼎彞配祫祀于清廟是以從饗先王義存<lb/>
<pb n="KR4h0124_WYG_002-15b"/>
商誥祭于大蒸禮著周典自漢迄晉世崇其文王猷既<lb/>
昭幽顯咸秩先王經緯天地撥亂受終駿命爰集光宅<lb/>
區宇雖聖明淵運三靈允協抑亦股肱翼亮之勤祈父<lb/>
宣力之効故使持節侍中都督南徐兖二州揚州之晉<lb/>
陵京口諸軍事太傅南徐兗二州刺史長沙景王故侍<lb/>
中大司馬臨川烈武王故司徒南康文宣公穆之侍中<lb/>
衛將軍開府儀同三司録尚書事揚州刺史華容縣開<lb/>
國公宏使持節散騎常侍都督江州豫州西陽新蔡晉<lb/>
<pb n="KR4h0124_WYG_002-16a"/>
熈四郡軍事征南大將軍開府儀同三司江州刺史永<lb/>
脩縣開國公道濟故將軍青州刺史龍陽縣開國侯鎮<lb/>
惡或履道廣流秉徳冲邈或雅量髙劭風鑒明逺或識<lb/>
唯知正才略開邁或文徳以熈帝載武功以隆景業固<lb/>
以侔蹤姬旦方軌伊召者矣朕以寡徳纉戎鴻緒每惟<lb/>
道勲思遵令典而太常未銘從祀尚闕鑒寐欽屬永言<lb/>
深懷便宜敬是前式憲兹嘉禮勒功天府配祭廟庭俾<lb/>
示徽章垂美長世茂績逺猷永傳不朽<lb/>
<pb n="KR4h0124_WYG_002-16b"/>
　　　長沙景王等配享廟庭詔<hi>元嘉九年二月  南史</hi>
故太傅長沙景王故大司馬臨川烈武王故司徒南康<lb/>
文宣公穆之衛將軍華容公宏征南大將軍永脩公道<lb/>
濟故左將軍龍陽侯鎮惡或履道廣深執徳冲邈或雅<lb/>
量髙劭風鑒明逺或識凖𢎞正才略開邁咸文徳以𢎞<lb/>
帝載武功以隆景業而太常未銘從祀闕享寤寐屬慮<lb/>
永言興懷便宜配祭廟庭勒功天府<lb/>
　　　追崇臨川王道規詔<hi>道規髙祖少弟征荆廣有功太祖下詔追崇</hi>
<pb n="KR4h0124_WYG_002-17a"/>
褒崇道勲經國之盛典尊親追逺因心之所隆故侍中<lb/>
大司馬臨川烈武王體道欽明至徳淵邈叡哲自天孝<lb/>
友光備爰始協規則翼贊景業陵威致討則克剪梟鯨<lb/>
逮妖逆交侵方難孔棘勢踰累棊人無固志王神謨獨<lb/>
運靈武宏發輯寧内外誅覆羣凶固巳化被江漢勲髙<lb/>
微管逺猷侔于二南英雄邁于兩獻者矣朕幼䝉殊愛<lb/>
徳廕特隆豐恩慈訓義深情戚永惟仁範感慕纒懷今<lb/>
當擁移寢祐初祀西夏思崇嘉禮式備徽章庶以昭宣<lb/>
<pb n="KR4h0124_WYG_002-17b"/>
風度允副幽顯其追崇丞相加殊禮鸞輅九旒籌屋左<lb/>
纛給節鉞前後部羽葆鼓吹虎賁班劒百人侍中如故<lb/>
　　　追復廬陵王義真封詔<hi>元嘉元年</hi>
前廬陵王靈柩在逺國封墮替感惟拱慟情若貫割王<lb/>
體自至極地戚屬尊豈可令情禮永淪終始無寄可追<lb/>
復先封特遣奉迎并孫脩華謝妃一時俱還言増摧哽<lb/>
　　　追崇廬陵王義真詔<hi>元嘉三年誅徐羨之等下詔</hi>
故廬陵王含章履正英哲自然道心内昭徽風遐被遭<lb/>
<pb n="KR4h0124_WYG_002-18a"/>
時多難志匡權逼天未悰禍運鍾屯險羣凶肆醜専竊<lb/>
國柄禍心潜構釁生不圖朕每永念讎恥含痛内結尊<lb/>
養姦慝情理未申今王道既亨政刑始判宣昭國體於<lb/>
是乎在可追崇侍中大將軍王如故為慰寃魂少申悲<lb/>
憤<lb/>
　　　追贈張約之詔<hi>初以疏諫廢廬陵王見誅詳後</hi>
乃者權臣陵縦兆亂基禍故吉陽令張約之抗疏矢言<lb/>
至誠慷慨遂事屈羣醜殞命遐疆志節不申感焉兼至<lb/>
<pb n="KR4h0124_WYG_002-18b"/>
昔闗老奏書見紀漢策閻纂獻規荷榮晉代考其忠槩<lb/>
參迹前蹤宜加旌顯式揚義烈可贈以一郡賜錢十萬<lb/>
布百匹<lb/>
　　　與彭城王義康書<hi>義康小字車子武帝子領司徒</hi>
　　　　<hi>謝述字景先陳郡陽夏人為義康驃騎長史領南郡太守先是述從兄曜為義康長史䘮</hi>
　　　　<hi>官述代之太祖與義康書義康入相述又為司徒左長史</hi>
今以謝述代曜其才應詳練著于歴職故以佐汝汝始<lb/>
親庶務而任重事殷宜寄懷羣賢以盡弼諧之美想自<lb/>
<pb n="KR4h0124_WYG_002-19a"/>
得之不俟吾言也<lb/>
　　　詔録尚書彭城王義康<lb/>
　　　　<hi>沈邵字道輝林子之子襲駙馬都尉㑹彊弩將軍缺上詔義康</hi>
沈邵人身不惡吾與林子周旋異常可以補選<hi>文帝中詔</hi>
　　　與義康詔<lb/>
　　　　<hi>顔延之轉太子中庶子領步兵校尉辭意激揚每犯權要出為永嘉太守甚怨憤乃作五</hi>
　　　　<hi>君詠以述竹林七賢山濤王戎以貴顯被黜詠嵇康云鸞翮有時鎩龍性誰能馴詠阮籍</hi>
　　　　<hi>云物故不可論途窮能無慟詠阮咸云屢薦不入官一麾乃出守詠劉伶云韜精日沈飲</hi>
<pb n="KR4h0124_WYG_002-19b"/>
　　　　<hi>誰知非荒宴葢自序也劉湛及義康以其辭㫖不遜大怒欲黜為逺郡文帝與義康詔乃</hi>
　　　　<hi>以光禄勲車仲逺代之於是延之屛居不豫人間者七載</hi>
降延之為小邦不政有謂其在都邑豈動物情罪過彰<lb/>
著亦士庶共悉直欲選代令思愆里閭猶復不悛當驅<lb/>
往東土乃志難恕自可隨事録治殷劉意咸無異也<hi>殷景</hi>
<hi>仁劉湛史令一作今南史作宜令乃志  作乃至録治作録之</hi>
　　　賜義康書<lb/>
　　　　<hi>義康既専摠朝權事決自巳太祖疾嘗危殆使義康具顧命以告劉湛及殷景仁湛曰天</hi>
<pb n="KR4h0124_WYG_002-20a"/>
　　　　<hi>下艱難詎是幼主所御義康景仁並不答而主簿孔𦙍秀等輒就尚書議曹索晉咸康末</hi>
　　　　<hi>立康帝舊事義康不知也及疾豫微聞之收劉湛等義康上表遜位㑹稽長公主就宴集</hi>
　　　　<hi>載拜稽首請其生命因慟哭上亦流涕即封所飲酒賜義康并賜書後坐范曄謀立賜死</hi>
會稽姉飲宴憶弟所餘酒今封送<hi>並宋書所所餘酒南史作  飲餘</hi>
　　　與江夏王義恭書<hi>義恭見後</hi>
　　　　<hi>義恭涉獵文義驕奢不節元嘉六年為荆州既出鎮太祖與書誡之</hi>
汝以弱冠便親方任天下艱難家國事重雖曰守成實<lb/>
亦未易隆替安危在吾曹耳豈可不感尋王業大懼負<lb/>
<pb n="KR4h0124_WYG_002-20b"/>
荷今既分張言集未日無由復得動相規誨宜深自砥<lb/>
礪思而後行開布誠心厝懷平當親禮國士友接佳流<lb/>
識别賢愚鑒察邪正然後能盡君子之心收小人之力<lb/>
汝神意爽悟有日新之美而進徳脩業未有可稱吾所<lb/>
以恨之而不能巳巳者也汝性褊急袁太妃亦説如此<lb/>
性之所滯其欲必行意所不在從物回改此最弊事宜<lb/>
應慨然立志念自裁抑何至丈夫方欲贊世成名而無<lb/>
斷者哉今粗疏十數事汝别時可省也逺大者豈可具<lb/>
<pb n="KR4h0124_WYG_002-21a"/>
言細碎復非筆可盡禮賢下士聖人垂訓驕侈矜尚先<lb/>
哲所去豁達大度漢祖之徳猜忌褊急魏武之累漢書<lb/>
稱衛青云大將軍遇士大夫以禮與小人有恩西門安<lb/>
于矯性同美關羽張飛任偏同弊行巳舉事深宜鑒此<lb/>
若事異今日嗣子幼䝉司徒便當周公之事汝不可不<lb/>
盡祗順之理茍有所懷密自書陳若形迹之間深宜慎<lb/>
䕶至于爾時安危天下決汝二人耳勿忘吾言今既進<lb/>
袁太妃供給計足充諸用此外一不須復有求取近亦<lb/>
<pb n="KR4h0124_WYG_002-21b"/>
具白此意惟脱應大餉致而當時遇有所乏汝自可少<lb/>
多供奉耳汝一月日自用不可過三十萬若能省此益<lb/>
美西楚殷曠常宜早起接對賔侣勿使留滯判急務訖<lb/>
然後可入問訊既睹顔色審起居便應即出不須久停<lb/>
以廢庶事也下日及夜自有餘閒府舍住止園池堂觀<lb/>
略所諳究計當無須改作司徒亦云爾若脱於左右之<lb/>
宜須小小回易當以始至一治為限不煩紛紜日求新<lb/>
異凡訊獄多決當時難可逆慮此實為難汝復不習殊<lb/>
<pb n="KR4h0124_WYG_002-22a"/>
當未有次第訊前一二日取訊簿宻與劉湛輩共詳大<lb/>
不同也至訊日虚懷博盡慎無以喜怒加人能擇善者<lb/>
而從之美自歸巳不可専意自決以矜獨斷之明也萬<lb/>
一如此必有大吝非唯訊獄君子用心自不應爾刑獄<lb/>
不可擁滯一月可再訊凡事皆應慎密亦宜豫敕左右<lb/>
人有至誠所陳不可漏泄以負忠信之款也古人言君<lb/>
不密則失臣臣不密則失身或相讒構勿輕信受每有<lb/>
此事當善察之名器深宜慎惜不可妄以假人昵近爵<lb/>
<pb n="KR4h0124_WYG_002-22b"/>
賜尤應裁量吾於左右雖為少恩如聞外論不以為非<lb/>
也以貴陵物物不服以威加人人不厭此易達事耳聲<lb/>
樂嬉游不宜令過摴蒱漁獵一切勿為供用奉身皆有<lb/>
節度竒服異器不宜興長汝嬪侍左右巳有數人既始<lb/>
至西未可怱怱復有所納<lb/>
　　　又誡<hi>南史共前一篇</hi>
宜數引見佐史非唯臣主自應相見相見不數則彼我<lb/>
不親不親則無因得盡人人不盡復何由知其衆事廣<lb/>
<pb n="KR4h0124_WYG_002-23a"/>
引視聴既益開博於言事者又差有地也<lb/>
　　　又答<lb/>
　　　　<hi>義恭鎮江陵以劉湛為南蠻校尉領府軍長史行府州事湛次子琰於江陵病卒湛求自</hi>
　　　　<hi>送䘮還都義恭亦為之陳請太祖答之康湛字宏仁栁子歴丹陽尹以黨彭城王義  賜</hi>
　　　　<hi>死</hi>
吾亦得湛啓事為之酸懷乃不欲茍違所請但汝弱年<lb/>
新涉庶務八州殷曠専斷事重疇諮委杖不可不得其<lb/>
人量算二三未獲便相順許今答湛啓權停彼葬頃朝<lb/>
<pb n="KR4h0124_WYG_002-23b"/>
臣零落相係寄懷轉寡湛實國器吾乃欲引其令還直<lb/>
以西夏任重要且停此事耳汝慶賞黜罰豫闗失得者<lb/>
必宜悉相委寄<lb/>
　　　又<lb/>
　　　　<hi>義恭性甚狷隘年又漸長欲專政事每為湛所裁主佐之間嫌隙遂構太祖密遣使詰讓</hi>
　　　　<hi>并使深加諧緝義恭具陳湛無居下之禮雖奉詔㫖頗有怨言上友于素篤欲加柔順乃</hi>
　　　　<hi>詔之</hi>
事至於此甚為可歎當今乏才委授巳爾宜盡相彌縫<lb/>
<pb n="KR4h0124_WYG_002-24a"/>
取其可取棄其可棄汝疏云泯然無際如此甚佳彼多<lb/>
猜不可令萬一覺也汝年巳長漸更事物且羣情矚望<lb/>
不以幼昧相期何由故如十嵗時動止諮問但當今所<lb/>
専必是小事耳亦恐量此輕重未必盡得彼之疑怨兼<lb/>
或由此耶<lb/>
　　　又書<lb/>
　　　　<hi>敵南渡河滑臺虎牢諸城竝為所没司州刺史尹冲戍虎牢及滎陽太守崔模抗節不降</hi>
　　　　<hi>投塹死太祖與義恭書冲字子順天水冀人先為姚興吏部郎南歸</hi>
<pb n="KR4h0124_WYG_002-24b"/>
尹冲誠節志槩繼蹤古烈以為傷惋不能巳巳<lb/>
　　　又詔<lb/>
　　　　<hi>何尚之歴尚書令太子詹事致仕於方山著退居賦以明所守詔書敦勸太祖又與義恭</hi>
　　　　<hi>詔義恭具答尚之復攝職</hi>
今朝賢無多且羊孟尚不得告謝尚之任遇有殊便未<lb/>
宜申許耶<hi>羊孟謂羊元元保孟顗</hi>
　　　義恭答奏<lb/>
尚之清忠貞固歴事惟允雖年在縣車而體獨克壯未<lb/>
<pb n="KR4h0124_WYG_002-25a"/>
相申許下情所同<lb/>
　　　賜南郡王義宣中詔<hi>義宣武帝子自江陵舉兵敗誅</hi>
　　　　<hi>初武帝以荆州上流形勝遺詔諸子次第居之及文帝時次當義宣以其人才素短用衡</hi>
　　　　<hi>陽王義季而以義宣為南徐州㑹稽公主為言乃移荆州先賜中詔勤自課厲政事修理</hi>
師䕶以在西久比表求還出内左右自是經國常理亦<lb/>
何必其應於一往今欲聴許以汝代之䕶雖無殊績潔<lb/>
巳節用通懷期物不恣羣下此信未易非唯聲著西土<lb/>
朝野以為美談在彼巳有次第為士庶所安論者乃謂<lb/>
<pb n="KR4h0124_WYG_002-25b"/>
未議遷之今之回換更在欲為汝耳汝與䕶年時一輩<lb/>
各有其美物議亦互有少劣若今向事脱一減之者既<lb/>
於西夏交有巨礙遷代之譏非歸責於吾矣復當為䕶<lb/>
怨非但一誚而巳也如此則公私俱損為不可不先共<lb/>
善詳此事亦易勉耳無為使人動生乖論<hi>師䕶義季小字  互一作</hi>
<hi>各乖一作評</hi>
　　　又<lb/>
　　　　<hi>義宣鎮荆州魏南侵義宣慮冦至欲奔上明及虜退太祖詔之</hi>
<pb n="KR4h0124_WYG_002-26a"/>
善修民務不須營潛逃計也<lb/>
　　　詔報衡陽王義季<hi>義季見後</hi>
　　　　<hi>義季素嗜酒自彭城王義康廢後遂為長夜之飲略少醒日太祖累加詰責義季引愆陳</hi>
　　　　<hi>謝上詔報之</hi>
誰能無過改之為貴耳此非唯傷事業亦自損性命世<lb/>
中比比皆汝所諳近長沙兄弟皆縁此致故將軍蘇徽<lb/>
耽酒成疾旦夕待盡吾試禁斷并給藥膳至今能立此<lb/>
自是可節之物但嗜者不能立志裁割耳晉元帝人主<lb/>
<pb n="KR4h0124_WYG_002-26b"/>
尚能感王導之諫終身不復飲酒汝既有美尚加以吾<lb/>
意殷勤何至不能慨然深自勉厲乃復須嚴相割裁坐<lb/>
諸紜紜然後少止者幸可不至此一門無此酣酒汝於<lb/>
何得之臨書歎塞<hi>徽南史作徴</hi>
　　　又詔<lb/>
　　　　<hi>義季雖奉此㫖酣縦如初遂以成疾上又詔之</hi>
汝飲積食少而素羸多風常慮至此今果委頓縱不能<lb/>
以家國為懷近不復顧性命之重可歎可恨豈復一條<lb/>
<pb n="KR4h0124_WYG_002-27a"/>
本望能以理自厲未欲相苦耳今遣孫道𦙍就楊佛等<lb/>
令晨夕視汝并進止湯食可開懷虚受慎勿隠避吾飽<lb/>
嘗見人斷酒無他慊吸葢是當時甘嗜罔巳之意耳今<lb/>
者憂怛政在性命未暇及美業復何為吾煎毒至此耶<lb/>
　　　又詔<lb/>
　　　　<hi>義季遷徐州刺史魏人侵逼北境擾動義季懲義康禍難不欲以功勤自業無他經畧惟</hi>
　　　　<hi>飲酒而巳太祖又詔之後二年病薨</hi>
杜驥申恬倉卒之際尚以弱甲瑣卒徼冦作援彼為元<lb/>
<pb n="KR4h0124_WYG_002-27b"/>
統士馬桓桓既不懷奮發連被意㫖猶復逡廵豈惟大<lb/>
乖應赴之宜實孤百姓之望且匈奴輕漢將自此而始<lb/>
賊初起逸未知指趨故且裝束兼存觀察耳少日勢漸<lb/>
可見便應大有經略何合安然遂不敢動遣軍政欲乘<lb/>
際㑹拯危急以申威援本無驅馳平原方幅争鋒理又<lb/>
山路易馮何以畏首尾廻弱若謂事理政應如此者進<lb/>
大鎮聚甲兵徒為煩耳<lb/>
　　　又書<lb/>
<pb n="KR4h0124_WYG_002-28a"/>
　　　　<hi>殷景仁陳郡長平人初為太尉行叅軍事累遷僕射及病卒義季時為荆州刺史上與書</hi>
殷僕射疾患少日奄忽不救其識具經逺奉國竭誠周<lb/>
游繾綣情兼常痛民望國器遇之為難惋歎之深不能<lb/>
巳巳汝亦同不往矣如何<hi>並宋書</hi>
　　　答衡陽王義季<lb/>
　　　　<hi>沈邵為義季右軍中兵叅軍始興王濬初開後軍府以邵為中兵義季在江陵安西府中</hi>
　　　　<hi>兵久闕啓太祖求人上答之其事不果</hi>
稱意才難得沈邵雖未經軍事既是腹心作鍾離郡及<lb/>
<pb n="KR4h0124_WYG_002-28b"/>
在後軍府房中甚修理或欲遣之<hi>文帝中詔</hi>
　　　與都督長沙王義欣手書<hi>義欣道憐長子</hi>
　　　　<hi>蕭承之字嗣伯蘭陵人齊髙帝父也元嘉初為濟南太守魏人破青部諸郡國到濟南引</hi>
　　　　<hi>去文帝以承之有全城之功手書與義欣承之與檀道濟無素故事遂寢</hi>
承之理民直亦不在武幹後今擬為兗州刺史檀征南<lb/>
詳之<hi>南齊書</hi>
　　　詔譬臨川王義慶<hi>義慶本長沙王道憐子襲道規後歴南兗州刺史</hi>
　　　　<hi>義慶為丹陽尹加尚書左僕射元嘉八年太白星犯右執法義慶懼有災禍乞求外鎮太</hi>
<pb n="KR4h0124_WYG_002-29a"/>
　　　　<hi>祖詔譬之義慶固求觧僕射乃許</hi>
𤣥象茫昧既難可了且史家諸占各有異同兵星王時<lb/>
有所干犯乃主當誅以此言之益無懼也鄭僕射亡後<lb/>
左執法嘗有變王光禄至今平安日蝕三朝天下之至<lb/>
忌晉孝武初有此異彼庸主耳猶竟無他天道輔仁福<lb/>
善謂不足横生憂懼兄與後軍各受内外之任彼以維<lb/>
城表裏經之盛衰此懷實有由來之事設若天必降災<lb/>
寧可千里逃避耶既非逺者之事又不知吉凶定所若<lb/>
<pb n="KR4h0124_WYG_002-29b"/>
在都則有不測去此必保利貞者豈敢茍違天耶<hi>宋書</hi>
　　　與始興王濬詔<hi>濬見後</hi>
　　　　<hi>沈璞除秣陵令以疾去職濬出為南徐州太祖謂璞曰濬既出蕃卿故當卧而䕶之與濬</hi>
　　　　<hi>詔乃為正佐</hi>
沈璞累年主簿又經國卿雖未嘗為行佐今故當正叅<lb/>
軍耶若爾正當署餘曹兼房任不爾便宜行佐正署中<lb/>
兵恐于選體如不多耳<hi>文帝中詔</hi>
　　　追崇外祖母蘇夫人詔<hi>太祖所生章太后早亡奉太后所生母蘇氏甚</hi>
<pb n="KR4h0124_WYG_002-30a"/>
　　　　<hi>謹元嘉六年蘇氏卒駕往臨哭下詔殷景仁議從之</hi>
朕夙罹偏罰情事兼常每思有以光隆懿戚少伸罔極<lb/>
之懷而禮文遺逸取正所無監之前代用否又殊故惟<lb/>
疑累年在心未遂蘇夫人奄至傾殂情禮莫寄追思逺<lb/>
恨與事而深日月有期將卜窀穸便欲粗依春秋以貴<lb/>
之義式遵二漢推恩之典但動藉史筆傳之後昆稱心<lb/>
而行或容未允可時共詳論以求其中執筆永懷益増<lb/>
感塞<lb/>
<pb n="KR4h0124_WYG_002-30b"/>
　　　中領軍殷景仁議<lb/>
至徳之感靈啓厥祥文母俔天實熈皇祚主上聿遵先<lb/>
典號極徽崇以貴之義禮盡于此蘇夫人階縁戚屬情<lb/>
以事深寒泉之思實感聖懷明詔爰發詢求厥中謹尋<lb/>
漢氏推恩加爵于時承秦之弊儒術蔑如自君作故罔<lb/>
或前典懼非盛明所宜軌蹈晉監二代朝政之所因君<lb/>
舉必書哲王之所慎體至公者懸爵賞於無私奉天統<lb/>
者每屈情以申制所以作孚萬國貽則後昆臣豫䝉博<lb/>
<pb n="KR4h0124_WYG_002-31a"/>
逮謹露庸短<lb/>
　　　祭劉穆之墓詔<hi>元嘉二十五年行幸江寧經穆之墓下詔</hi>
故侍中司徒南康文宣公穆之秉徳佐命翼亮景業謀<lb/>
猷經逺元勲克茂功銘鼎彞義章典策故巳嗣徽前哲<lb/>
宣風後代者矣近因遊踐瞻其塋域九原之想情深悼<lb/>
歎可致祭墓所以申永懷<lb/>
　　　誅徐羨之傅亮謝晦詔<hi>羨之等初謀廢立先廢廬陵王義真為庶人因</hi>
　　　　<hi>廢少帝為營陽王遷吳門尋遣使弑帝殺義真於新安而立羨之亮輔政晦出為荆州刺</hi>
<pb n="KR4h0124_WYG_002-31b"/>
　　　　<hi>史元嘉三年正月下詔</hi>
民生於三事之如一愛敬同極豈惟名教况乃施侔造<lb/>
物義在加隆者乎徐羨之傅亮謝晦皆因縁之才荷恩<lb/>
在昔擢自無聞超居要重卵翼而長未足以譬永初之<lb/>
季天禍横流大明傾曜四海遏宻實受顧託任同負圖<lb/>
而不能竭其股肱盡其心力送往無復言之節事居闕<lb/>
忠貞之効將順靡記匡救蔑聞懷寵取容順成失徳誰<lb/>
未因懼禍以建大策而逞其悖心不畏不義播遷之始<lb/>
<pb n="KR4h0124_WYG_002-32a"/>
謀肆酖毒至止未幾顯行怨殺窮凶極虐荼酷備加顛<lb/>
沛皂𨽻之手告盡逆旅之館都鄙哀愕行路飲涕故廬<lb/>
陵王英秀明逺徽風夙播魯衛之寄朝野屬情羨之等<lb/>
暴蔑求専忌賢畏逼造構貝錦成此無端罔主䝉上横<lb/>
加流屛矯誣朝㫖致兹禍害寄以國命而剪為仇讎旬<lb/>
月之間再肆酖毒痛感三靈怨結人鬼自書契以來棄<lb/>
常安忍反易天明未有如斯之甚者也昔子家從弑鄭<lb/>
人致討宋肥無辜蕩澤為戮况逆亂倍於往釁情痛深<lb/>
<pb n="KR4h0124_WYG_002-32b"/>
於國家此而可容孰不可忍即宜誅殛告謝存亡而于<lb/>
時大事甫爾異同紛結匡國之勲實著莫大之罪未彰<lb/>
是以逺酌民心近聴輿誦雖欲討亂慮或難圖故忍戚<lb/>
含哀懷恥累載每念人生實難情事未展何嘗不顧影<lb/>
慟心伏枕泣血今逆臣之釁彰暴遐邇君子悲情義徒<lb/>
思奮家讎國恥可得而雪便命司冦肅明典刑晦據有<lb/>
上流或不即罪朕當親率六師為其遏防可遣中領軍<lb/>
到彥之即日電發征北將軍檀道濟絡驛繼路符衛軍<lb/>
<pb n="KR4h0124_WYG_002-33a"/>
府州以時收剪巳命征虜將軍劉粹斷其走伏罪止元<lb/>
凶餘無所問感惟永往心情崩絶氛霧既袪庶幾治道<lb/>
爾<lb/>
　　　誅檀道濟詔<hi>道濟為南兗州刺史與徐羨之等共謀廢立且建功前朝威名甚重</hi>
　　　　<hi>諸子又有才氣朝廷疑畏之太祖屢年寢疾元嘉十三年春道濟以江州刺史入朝收付</hi>
　　　　<hi>廷尉并其八子伏誅</hi>
檀道濟階縁時幸荷恩在昔寵靈優渥莫與為比曽不<lb/>
感佩殊遇思答萬分乃空懷疑貳履霜日久元嘉以來<lb/>
<pb n="KR4h0124_WYG_002-33b"/>
猜阻滋結不義不昵之心附下罔上之事固巳暴之民<lb/>
聴彰于遐邇謝靈運志凶辭醜不臣顯著納受邪説每<lb/>
相容隠又潜散金貨招誘剽猾逋逃必至實繁彌廣日<lb/>
夜伺隙希兾非望鎮軍將軍仲徳往年入朝屢陳此迹<lb/>
朕以其位居台鉉豫班河岳彌縫容飬庶或能革而長<lb/>
惡不悛凶慝遂遘因朕寢疾規肆禍心前南蠻行叅軍<lb/>
龎延祖具悉奸狀密以啓聞夫君親無將刑兹罔赦况<lb/>
罪釁深重若斯之甚便可收付廷尉肅正刑書事止元<lb/>
<pb n="KR4h0124_WYG_002-34a"/>
惡餘無所問<lb/>
　　　贈楊萬夀等詔<lb/>
往年氐豎楊難當造為叛亂俛首者衆其長史楊萬夀<lb/>
建節將軍姚憲情不違順屢進矢言及凶醜宵遁闔境<lb/>
崩擾建忠將軍吕訓衛倉儲以候王師寧朔將軍姜檀<lb/>
果烈懇到志在宣力濁水之捷厥庸顯然近者協贊義<lb/>
奮乃心無替洛陽符昭誠係本朝亦同斯舉俘擒偽將<lb/>
獨克武興推鋒致効隕命冦手並事著屯險感于予懷<lb/>
<pb n="KR4h0124_WYG_002-34b"/>
宜䝉旌叙榮慰存亡可贈萬夀龍驤將軍昭武都太守<lb/>
憲補員外散騎侍郎訓駙馬都尉奉朝請檀征西大將<lb/>
軍司馬仇池太守宜並内徙可符雍梁二州厚加贍䘏<lb/>
　　　贈姜道盛詔<lb/>
故晉夀太守姜道盛前討仇池志輸誠力即戎著効臨<lb/>
財能清近先登濁水殞身鋒鏑誠節俱亮矜悼于懷可<lb/>
贈給事中賜錢千萬<lb/>
　　　贈劉康祖詔<hi>元嘉二十七年太祖將北伐康祖以左軍將軍率豫州軍出許洛及</hi>
<pb n="KR4h0124_WYG_002-35a"/>
　　　　<hi>于尉武與敵遇中流矢卒明年詔贈</hi>
康祖班師尉武戎律靡忒對衆以寡殱殄大半猛氣雲<lb/>
騰志申力屈沒世狥節良可嘉悼宜加甄寵以旌忠烈<lb/>
可贈益州刺史諡曰壯<lb/>
　　　沈演之范曄拜官詔<lb/>
摠司戎政翼贊東朝惟允之舉匪賢莫授侍中領右衛<lb/>
將軍演之清業貞審器思沈濟右衛將軍曄才應通敏<lb/>
理懷清要並美彰出内誠亮在公能克懋厥猷樹績所<lb/>
<pb n="KR4h0124_WYG_002-35b"/>
莅演之可中領軍曄可太子詹事<lb/>
　　　劉道錫申坦進官詔<hi>道錫為巴西梓潼二郡元嘉十八年為氐羌所攻保</hi>
　　　　<hi>城退敵太祖嘉之下詔</hi>
前者兵冦攻逼邊情波駭廣威將軍巴西梓潼二郡太<lb/>
守劉道錫將率文武盡心固守保全之績厥效可書可<lb/>
冠軍諮議叅軍前建威將軍晉夀太守申坦孤城弱衆<lb/>
厲志致果死傷參半壯氣不衰雖力屈陷沒在誠宜甄<lb/>
可建威將軍巴西梓潼二郡太守<lb/>
<pb n="KR4h0124_WYG_002-36a"/>
　　　徙謝靈運廣州詔<hi>靈運為臨川内史在郡放縦為有司所糾司徒遣收遂興</hi>
　　　　<hi>兵叛逸禽送廷尉奏正斬刑上終愛其才詔徙廣州  詳靈運下</hi>
靈運罪釁累仍誠合盡法但謝元勲參微管宜宥及後<lb/>
嗣可降死一等徙付廣州<lb/>
　　　誅丹陽尹劉湛詔<hi>元嘉中彭城王義康専秉朝權湛為丹陽尹互相黨援以</hi>
　　　　<hi>致主相乖疑釁難將作十七年冬下詔收湛於獄賜死義康亦廢  湛為晉左光禄大夫</hi>
　　　　<hi>栁之子</hi>
劉湛階藉門䕃少叨榮位往佐歴陽姧詖夙著謝晦之<lb/>
<pb n="KR4h0124_WYG_002-36b"/>
難潜使密告求心即事久宜誅屏朕所以棄罪略瑕庶<lb/>
收後効寵秩優忝踰越倫匹而凶忍忌克剛愎靡厭無<lb/>
君之心觸遇斯發遂乃合黨連羣構扇同異附下蔽上<lb/>
専弄威權薦子樹親互為表裏邪附者榮曜九族秉理<lb/>
者推陷必至旋觀姧慝為日巳久猶欲𢎞納遵飬兾或<lb/>
悛革自邇以來凌縱滋甚悖言懟容罔所顧忌隂謀潜<lb/>
計䁹睨兩宫豈唯彰暴國都固亦達於四海比年七曜<lb/>
違度震蝕表災侵陽之徴事符幽顯搢紳含憤義夫興<lb/>
<pb n="KR4h0124_WYG_002-37a"/>
歎昔齊魯不綱禍傾邦國昭宣電斷漢祚方延便收付<lb/>
廷尉肅明刑典<lb/>
　　　答糾令僕詔<hi>徐湛之轉尚書僕射時尚書令何尚之以湛之國戚任隆欲以朝政</hi>
　　　　<hi>推之湛之亦以令無不摠又以事歸尚之御史中丞並奏免官詔與尚之並受辭□</hi>
令僕治務所寄不共求體當而互相推委糾之是也然<lb/>
故事殘舛所以致兹疑執特無所問時詳正之<lb/>
　　　賜始興太守徐豁詔<lb/>
始興太守豁潔巳退食恪居在官政事修理恵澤沾被<lb/>
<pb n="KR4h0124_WYG_002-37b"/>
近嶺南荒弊郡境尤甚拯䘏有方濟厥饑饉雖古之良<lb/>
守蔑以尚焉宜䝉褒賞以旌清績可賜絹二百匹穀千<lb/>
斛<lb/>
　　　賜徐豁營葬詔<lb/>
豁㢘清勤恪著稱所司故擢授南服申其才志不幸䘮<lb/>
殞朕甚悼之可賜錢十萬布百匹以營葬事<lb/>
　　　贈廣州刺史陸徽詔<lb/>
徽厲志㢘潔歴任恪勤奉公盡誠克巳無倦褒榮未申<lb/>
<pb n="KR4h0124_WYG_002-38a"/>
不幸夙殞言念在懷以為傷恨可贈輔國將軍本官如<lb/>
故賜錢十萬米二百斛<lb/>
　　　賜晉夀太守郭啓元家穀詔<lb/>
故綏逺將軍晉夀太守郭啓元往銜命北庭秉意不屈<lb/>
受任白水盡勤靡懈公奉私餼纎毫弗納布衣蔬食飭<lb/>
躬惟儉故超授顯邦以甄㢘績而介誠苦節終始匪貳<lb/>
身死之日妻子凍餒志操殊俗良可哀悼可賜其家穀<lb/>
五百斛<lb/>
<pb n="KR4h0124_WYG_002-38b"/>
　　　徴戴顒宗炳詔<hi>並不就</hi>
新除通直散騎侍郎戴顒太子舍人宗炳並志託丘園<lb/>
自求衡蓽恬静之操久而不渝顒可國子博士炳可通<lb/>
直散騎侍郎<lb/>
　　　擢陳憲詔<hi>南平王鑠鎮夀陽以憲行郡事固守懸瓠魏主攻城四十二日不拔</hi>
右軍行參軍行汝南新蔡二郡軍事陳憲盡力捍禦全<lb/>
城摧冦忠敢之効宜加顯擢可龍驤將軍汝南新蔡二<lb/>
郡太守<lb/>
<pb n="KR4h0124_WYG_002-39a"/>
　　　賜蕭思話手敇<hi>思話見後</hi>
　　　　<hi>思話善彈琴能騎射為臨川王義慶平西長史南蠻校尉太祖賜以弓琴手敕</hi>
丈人頃何所作事務之暇故以琴書為娛耳所得不曰<lb/>
義邪眷想常不忘情想亦同之前得此琴云是舊物亦<lb/>
有名京邑今以相借因是戴顒意於彈撫響韻殊勝直<lb/>
爾嘉也并往桑弓一張材理乃快先所常用既久廢射<lb/>
又多病略不能制之便成老公令人歎息良材美器宜<lb/>
在盡用之地丈人真無所與讓也<lb/>
<pb n="KR4h0124_WYG_002-39b"/>
　　　詔蕭思話<lb/>
　　　　<hi>張永為義恭太尉中兵叅軍越騎校尉振武將軍太祖謂堪為將督王元謨申坦等經畧</hi>
　　　　<hi>河南攻碻磝城累旬不能拔為敵所乗殺傷甚衆撫軍將軍蕭思話收永等繫歴城獄太</hi>
　　　　<hi>祖以屢征無功諸將不可任責永等與思話詔又與義恭書</hi>
敵既乗利方向盛冬若脱敢送死兄弟父子自共當之<lb/>
耳言及増憤可以示張永申坦<lb/>
　　　又與江夏王義恭書<lb/>
早知諸將輩如此恨不以白刃驅之今者悔何所及<lb/>
<pb n="KR4h0124_WYG_002-40a"/>
　　　又詔蕭思話<lb/>
　　　　<hi>沈演之歴轉吏部尚書領太子右衛率卒時思話為雍州刺史徴為吏部尚書文帝詔之</hi>
沈尚書暴病不救其體業貞審立朝盡公年時尚可方<lb/>
相委任奄忽不永痛惋特深銓管要機通塞所寄丈人<lb/>
才用體國二三惟允<lb/>
　　　沈亮授職詔<hi>亮由南陽太守遷南譙王司空中兵叅軍詔曰</hi>
陜西心膂須才故授卿此職<lb/>
　　　别詔沈璞<hi>璞字道貞林子少子歴淮南太守太宗初被害</hi>
<pb n="KR4h0124_WYG_002-40b"/>
　　　　<hi>璞為盱眙太守時王師北伐璞與臧質計拒魏魏主燾遁走太祖遣中使深相褒美别詔</hi>
近者險急老弱殊當憂廹耶念卿爾時難為心想百姓<lb/>
流轉巳還此遣部運尋至委卿量所贍濟也<lb/>
　　　答何承天<hi>承天見後</hi>
　　　　<hi>承天素好奕棊頗用廢事太祖賜以局子承天表謝上答</hi>
局子之賜何必非張武之金耶<lb/>
　　　詔戒劉道濟<hi>道濟沛郡蕭人</hi>
　　　　<hi>道濟為益州刺史費謙等並聚歛興利而道濟任之太祖與道濟詔</hi>
<pb n="KR4h0124_WYG_002-41a"/>
聞卿在任未盡清省又頗為殖貨若萬一有此必宜改<lb/>
之比傳人情不政緝諧當以法御下深思自警以副本<lb/>
望<lb/>
　　　蕭承之拜龍驤將軍詔<hi>承之元嘉中為漢中太守拒退氐帥楊難當梁</hi>
　　　　<hi>州平下詔齊髙帝父也</hi>
承之稟命先驅䝉險深入全軍屢尅奮其忠果可龍驤<lb/>
將軍隨府轉寧朔司馬太守如故<hi>南齊書</hi>
　　　與魏世祖拓跋燾求馬書<lb/>
<pb n="KR4h0124_WYG_002-41b"/>
　　　　<hi>燾遣員外散騎侍郎王老夀乗驛就太祖乞黄甘太祖餉甘十簿甘蔗千挺并就求馬老</hi>
　　　　<hi>夀反命未出境魏兵深入</hi>
自頃嵗成民阜朝野無虞春末當東廵吳㑹以盡游豫<lb/>
臨滄海探禹穴陟姑蘇之臺捜長洲之苑舟楫雖盛寡<lb/>
于良駟想能恵以逸足令及此行<lb/>
　　　詔百濟王餘映<lb/>
　　　　<hi>元嘉二年太祖詔其後每嵗貢獻不絶</hi>
皇帝問使持節督百濟諸軍事鎮東大將軍百濟王累<lb/>
<pb n="KR4h0124_WYG_002-42a"/>
葉忠順越海效誠逺王纂戎聿修先業慕義既彰厥懷<lb/>
亦款浮桴驪水獻琛執贄故嗣位方任以藩東服勉勗<lb/>
所蒞無墜前蹤今遣兼謁者閭丘恩子兼副謁者丁敬<lb/>
子等宣㫖慰勞稱朕意<hi>並宋書</hi>
　　　吐谷渾慕璝除授詔<hi>少帝時璝兄阿犲表請除命未至犲死元嘉六年璝</hi>
　　　　<hi>復上表明年詔授</hi>
吐谷渾慕璝兄弟慕義至誠可嘉宜授策爵以甄忠款<lb/>
可督塞表諸軍事征西將軍沙州刺史隴西公<lb/>
<pb n="KR4h0124_WYG_002-42b"/>
　　　訶羅單媻皇媻達三國除授詔<lb/>
訶羅單媻皇媻達三國頻越遐海款化納貢逺誠宜甄<lb/>
可並加除授<lb/>
　　　策命<lb/>
惟爾慕義款化效誠荒遐恩之所洽殊逺必甄用敷典<lb/>
章顯兹策授爾其欽奉凝命永固厥職可不慎歟<lb/>
　　　媻皇國王舍利媻羅跋摩策<lb/>
惟爾仰政邊城率貢來庭皇澤凱被無幽不洽宜班典<lb/>
<pb n="KR4h0124_WYG_002-43a"/>
策授兹嘉命爾其祗順禮度式保厥終可不慎歟<lb/>
　　　媻達國王舍利不陵伽跋摩策命<lb/>
惟爾仰化懷誠馳慕聲教皇風遐暨荒服來款是用加<lb/>
兹顯策式甄義順爾其祗順憲典永終休福可不慎歟<lb/>
　　　勞氐帥揚文徳詔<lb/>
近者校尉仇池公表敵縱逸冦竊仇池將士挫傷民萌<lb/>
塗炭眷言西顧矜慨在懷揚文徳世篤忠順誠感家國<lb/>
糾率義徒奄殄凶醜鋒旗所向殱潰無遺氛祲澄清蕃<lb/>
<pb n="KR4h0124_WYG_002-43b"/>
境寧一念功惟事良有欣嘉便可遣使慰勞宣示朝㫖<lb/>
并敇梁州刺史申坦隨宜應援<lb/>
　　　又封武都王詔<lb/>
顯録勲效葢惟國典施賞務速無或踰時楊文徳志氣<lb/>
果到文武兼全乗機潜奮殊功仍集告捷歸誠獻俘萬<lb/>
里朝無蹔土樹難自肅休烈昭著朕甚嘉焉楊氏世祖<lb/>
西勞方忠累葉宜紹先緒膺受寵榮可使持節散騎常侍<lb/>
都督北秦雍二州諸軍事征西大將軍平羌校尉北秦<lb/>
<pb n="KR4h0124_WYG_002-44a"/>
州刺史封武都王<lb/>
　　　封且渠無諱河西王詔<hi>無諱遣兵襲髙昌據之奉表獻方物太祖詔</hi>
往年狡冦縱逸侵害凉土西河王茂䖍遂至不守淪陷<lb/>
冦逆累世著誠以為矜悼次弟無諱克紹遺業保據方<lb/>
隅外結鄰國内輯民庶係心闕庭踐修貢職宜加朝命<lb/>
以褒篤勲可持節散騎常侍都督凉河沙三州諸軍事<lb/>
征西大將軍領䕶匈奴中郎將西夷校尉凉州刺史河<lb/>
西王<lb/>
<pb n="KR4h0124_WYG_002-44b"/>
　　　且渠安周襲封河西王詔<lb/>
故征西大將軍河西王無諱弟安周才略沈到世篤忠<lb/>
款統承遺業民衆歸懷雖亡士䘮師孤立異所而能招<lb/>
率殘寡攘冦自今宜加榮授垂軌先烈可使持節散騎<lb/>
常侍都督凉河沙三州諸軍事領西域戊巳校尉凉州<lb/>
刺史河西王<lb/>
　　　脩伐林邑功詔<hi>元嘉二十三年使交州刺史檀和之伐林邑國破之其主范陽</hi>
　　　　<hi>邁父子奔逃多獲珍異上嘉將帥之功下詔</hi>
<pb n="KR4h0124_WYG_002-45a"/>
林邑介恃遐險久稽王誅龍驤將軍交州刺史檀和之<lb/>
忠果到列思略經濟禀命致討萬里推鋒法命肅齊文<lb/>
武畢力潔己奉公以身率下故能立勲海外震服殊俗<lb/>
宜加褒飭叅管近侍可黄門侍郎領越騎校尉行建武<lb/>
將軍龍驤司馬蕭景憲協贊軍首勤捷顯著摠勒前驅<lb/>
尅殄巢穴必能威振荒夷撫懷民庶可持節督交州廣<lb/>
州之鬱林寧浦二郡諸軍事建威將軍交州刺史龍驤<lb/>
司馬童林之九真太守傅蔚祖戰死並贈給事中<lb/>
<pb n="KR4h0124_WYG_002-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文紀巻二<lb/>
</p>
<p>
</p>
  </div>
</body>
</text>
</TEI>
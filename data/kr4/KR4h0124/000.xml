<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋文紀</head>
    <p>
<pb n="KR4h0124_WYG_000-1a"/>
欽定四庫全書　　　　　集部八<lb/>
　宋文紀　　　　　　　　總集類<lb/>
　　提要<lb/>
　　　　<hi>臣</hi>等謹案宋文紀十八巻明梅鼎祚編鼎祚<lb/>
　　　　所輯八代文紀卷溢三百其版行者自皇霸<lb/>
　　　　至西晉而止鼎祚沒後應天巡按御史張煊<lb/>
　　　　寧國府知府周維新始為次第開雕而此集<lb/>
　　　　先成故卷首獨有煊及維新序宋之文上承<lb/>
<pb n="KR4h0124_WYG_000-1b"/>
　　　　魏晉清儁之體猶存下啟齊梁纂組之風漸<lb/>
　　　　盛于八代之内居文質升降之闗雖渉雕華<lb/>
　　　　未全綺靡觀鼎祚所録可以見風氣轉移日<lb/>
　　　　趨日變之故焉其編纂之體略同漢晉中間<lb/>
　　　　如廬山公九錫文和香方之類鉅細兼收義<lb/>
　　　　取全備猶之䱇表頭責子羽諸作咸登前牒<lb/>
　　　　不能以蕪累為譏惟宋公冊封九錫禪代諸<lb/>
　　　　文既為晉人所撰自當附之于晉紀移而入<lb/>
<pb n="KR4h0124_WYG_000-2a"/>
　　　　宋於例殊乖又司馬越女銘詞雖發自宋年<lb/>
　　　　而撰由晉代附之簡末尤無取義是則編次<lb/>
　　　　之疎矣乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0124_WYG_000-3a"/>
宋文紀原序<lb/>
宣城梅禹金先生博雅大儒也生平撰述無慮萬卷晚<lb/>
節輯文紀一書肇端軒羲下訖陳隋旁羅二氏計卷三<lb/>
百有竒洵通人之鴻裁文苑之鉅典矣禹金沒家貧不<lb/>
能行其書後先好古者嘗節次付剞劂氏然自兩漢西<lb/>
晉而止東晉宋齊以下諸紀未克盡傳頃奉簡書按部<lb/>
宛陵讀而好之欲亟睹其全書以公海内廼蠲俸屬同<lb/>
籍郡守周君夀之梓先成宋文紀十八巻而東晉諸紀<lb/>
<pb n="KR4h0124_WYG_000-3b"/>
則復屬余宣令力任之殺青未竟嗣弁緒言兹以宋紀<lb/>
既竣禹金之孫朗中伏謁請序乃先書其畧于簡端曰<lb/>
論文者率尚秦漢退六朝似已不知世有升降文因有<lb/>
盛衰六朝之不能為秦漢也猶商周之不能不秦漢也<lb/>
彼漢之東則既衰矣况下此者乎嘗聞之黄虞淳而質<lb/>
唐夏質而辨商周麗而雅楚漢侈而豔魏晉淺而綺宋<lb/>
訛而新齊梁以還益靡靡難觀矣夫従質追新繇新趨<lb/>
靡辟之岷江既導九𣲖横流雲英初奏鄭衛敓雅泝流<lb/>
<pb n="KR4h0124_WYG_000-4a"/>
而忘源踵事而增華固其所也雖然以漢眎宋則高曾<lb/>
也以魏晉眎宋則祖禰也以宋眎齊梁不翅弟畜之矣<lb/>
葢宋之文追鑿經典附麗情質固過于形似而失之訛<lb/>
要以衘華佩實推陳啟秀雋而不纎藻而不蕩上變兩<lb/>
晉𤣥虚之習下駕梁陳輕險之風則宋似居六朝之介<lb/>
而負前後之功咎焉且即以其世論之髙祖廓清績㡬<lb/>
魏武元嘉善政化臻小康較諸蕭氏氣象差殊至若孝<lb/>
武奮藻英多義慶著説標令劉穆傅亮經綸朝典希逸<lb/>
<pb n="KR4h0124_WYG_000-4b"/>
蔚宗粉黼史冊康樂高江左之歩延之有君子之心葢<lb/>
亦有可觀寀者焉奚必賓賓焉家天漢而人黄初哉禹金<lb/>
㕘綜攟摭事辭條貫既精且博覽者試因兹紀披文論<lb/>
世寧直一代典章文物之盛犂然列睂即其時治亂得<lb/>
失之故亦洞如觀火矣然則又烏可不亟傳乎夫禮名<lb/>
賢考遺文采風之事柱下之職也禹金業推代興宜在<lb/>
著作之庭不幸巳矣當吾世而失賢者能無慨慕揚雄<lb/>
云存則人亡則書文紀傳禹金不朽矣即昭代斐然之<lb/>
<pb n="KR4h0124_WYG_000-5a"/>
業允其在兹余獲鋟其全書以充輶軒秘省之求良有<lb/>
厚幸焉後之人善葆藏之以毋忘余逮周余諸君表章<lb/>
之雅志哉時崇禎十年丁丑臘月八日賜同進士出身<lb/>
文林郎巡按應天等處監察御史晉陽張煊書於姑孰<lb/>
之端公堂<lb/>
傳曰作者之謂聖述者之謂明聖如孔子猶曰述而不<lb/>
作固知述之功比于作等耳後世綴文之士代有之若<lb/>
夫整齊古今網羅佚失粲然成不刋之書葢亦罕矣梁<lb/>
<pb n="KR4h0124_WYG_000-5b"/>
昭明之文選宋宋昉之文苑英華好古者師焉然選裁<lb/>
而略苑贍而蕪他若柳宗直之西漢文類裂摘班書亡<lb/>
當博物姚鉉之唐文粹吕祖謙之宋文鑑銓撮頗僃文<lb/>
僅夲朝往古闕如未有首黄軒迄六代鴻篇单簡旁綴<lb/>
並苞如今宛陵梅禹金先生文紀之完者也頃承乏出<lb/>
守嘗獲而寓目焉夫其立例審比事覈則類史具衆體<lb/>
縂羣碎則類集廣采冥搜裒選之遺摭集之缺則學該<lb/>
詮綜同異區别時代獲麟楊隋更端唐宋則識辨於戯<lb/>
<pb n="KR4h0124_WYG_000-6a"/>
斯謂集古之大成者耶惜巻冊浩衍刻夲迄晉而止宋<lb/>
齊而下未傳也維新竊有意焉河東張公持斧按部篤<lb/>
好是書下檄版行適與願㑹乃屬禹金之子士好覆挍<lb/>
而壽之梓先成宋文紀十八巻公琬琰之文已弁端矣<lb/>
維新何敢復贊一辭惟是公嘉恵之懿不可以巳而因<lb/>
文撫世又烏能無遺感哉彼宋之襲霸江左﨑嶇戎馬<lb/>
索虜訌于外簒奪舋于内師旅數興民力日攰然而甲<lb/>
胄之士猶能捍圉而禦變衣冠之倫尚能含笑而吐辭<lb/>
<pb n="KR4h0124_WYG_000-6b"/>
一代典文不盡榛棘今大明麗天豐芑舊地文治之隆<lb/>
固宜炳焉與三代比何渠于宋而江淮之間騷然靡寧<lb/>
班范之業鬱而不章然則讀是紀也豈能無振溺起衰<lb/>
之慨乎惟公端紀貞憲威恵所敷罔不底定綏靖之餘<lb/>
亟徴文獻美哉詩之所云文武吉甫者是矣夫古者官<lb/>
其地必禮其賢者求其遺書語曰文翁倡其教相如為<lb/>
之師今禹金不可作矣庻㡬讀其書知其人敢自負于<lb/>
古良二千石之義乎是役也寧惟是禹金後人嘉與明<lb/>
<pb n="KR4h0124_WYG_000-7a"/>
徳即維新亦藉手庶無溺職焉故不揆而叙其事于公<lb/>
之后賜進士出身中憲大夫知直𨽻寧國府事前戸部<lb/>
河南司郎中奉命搃理山西大同糧儲燕中周維新頓<lb/>
首拜撰<lb/>
</p>
<p>
</p>
  </div>
</body>
</text>
</TEI>
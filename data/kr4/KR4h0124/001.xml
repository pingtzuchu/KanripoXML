<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋文紀巻一</head>
    <p>
<pb n="KR4h0124_WYG_001-1a"/>
欽定四庫全書<lb/>
　宋文紀巻一　　　　　　明　梅鼎祚　編<lb/>
　　武帝<hi>姓劉名裕字徳輿彭城人楚元王交之後亊晉安帝誅桓元歴位太尉相國封宋公進爵</hi>
　　　<hi>為王恭帝時簒晉國號宋都建業在位三年廟號髙祖</hi>
　　　討桓元移京邑檄<hi>髙祖晉安帝初以破妖賊孫恩為建武將軍下邳太守桓</hi>
　　　　<hi>元從兄脩以撫軍鎮丹徒以髙祖為中叅軍及恩奔敗死衆推盧循為主髙祖復東征循</hi>
　　　　<hi>而元尋簒位遷安帝於尋陽髙祖還京口與劉毅何無忌等起義兵討元衆推髙祖為盟</hi>
　　　　<hi>主移檄京邑大破賊軍元具舟浮江南走髙祖鎮石頭立留臺官為使持節都督領軍將</hi>
<pb n="KR4h0124_WYG_001-1b"/>
　　　　<hi>軍徐州刺史</hi>
夫治亂相因理不常泰狡焉肆虐或值聖明自我大晉<lb/>
陽九屢構隆安以來難結皇室忠臣碎於虎口貞良斃<lb/>
於豺狼逆臣桓元陵虐人鬼阻兵荆郢肆暴都邑天未<lb/>
亡難凶力繁興踰年之間遂傾皇祚主上播越流幸非<lb/>
所神器沉淪七廟毁墜夏后之罹浞豷有漢之遭莽卓<lb/>
方之於元未足為喻自元簒逆于今歴年亢旱彌時民<lb/>
無生氣加以士庶疲於轉輸文武困於造築父子乖離<lb/>
<pb n="KR4h0124_WYG_001-2a"/>
室家分散豈唯大東有杼軸之悲摽梅有傾筐之塈而<lb/>
已哉仰觀天文俯察人事此而能久孰有可亡凡在有<lb/>
心誰不扼腕<hi>諱</hi>等所以叩心泣血不遑啓處者也是故<lb/>
夕寐宵興援奬忠烈潜構﨑嶇險過履虎輔國將軍劉<lb/>
毅廣武將軍何無忌鎮北主簿孟昶兖州主簿魏詠之<lb/>
寧逺將軍劉道規龍驤將軍劉藩振威將軍檀憑之等<lb/>
忠烈斷金精貫白日荷戈奮袂志在畢命益州刺史毛<lb/>
璩萬里齊契掃定荆楚江州刺史郭昶之奉迎主上宫<lb/>
<pb n="KR4h0124_WYG_001-2b"/>
于尋陽鎮北叅軍王元徳等並率部曲保據石頭揚武<lb/>
將軍諸葛長民收集義士巳據歴陽征虜叅軍庾頥之<lb/>
等潜相連結以為内應同力協規所在蜂起即日斬偽<lb/>
徐州刺史安成王脩青州刺史宏首義衆既集文武争<lb/>
先咸謂不有一統則事無以輯<hi>諱</hi>辤不獲巳遂摠軍要<lb/>
庶上慿祖宗之靈下罄義夫之力剪馘逋逆蕩清京輦<lb/>
公侯諸君或世樹忠貞或身荷爵寵而並俛眉猾竪自<lb/>
効莫由顧瞻周道寧不弔乎今日之舉良其㑹也<hi>諱</hi>以<lb/>
<pb n="KR4h0124_WYG_001-3a"/>
虚薄才非古人勢接於巳踐之機受任於既穨之運丹<lb/>
誠未宣感慨憤躍望霄漢以永懷眄山川以増厲授檄<lb/>
之日神馳賊廷<lb/>
　　　平桓元上安帝乞正封賞奏<hi>安帝反正至自江陵髙祖上言封賞</hi>
　　　　<hi>於是尚書奏封唱義謀主鎮軍將軍劉裕豫章郡公食邑萬戸餘封賞有差</hi>
昔天禍皇室巨狡縱簒臣等義惟舊隸豫䝉國恩仰契<lb/>
信順之符俯厲人臣之憤雖社稷之靈抑亦事由衆濟<lb/>
其翼奬忠勤之佐文武畢力之士敷執在巳之謙用虧<lb/>
<pb n="KR4h0124_WYG_001-3b"/>
國體之大輒攝衆軍先上同謀起義始平京口廣陵二<lb/>
城臣及撫軍將軍毅等二百七十二人并後赴義出都<lb/>
縁道大戰所餘一千五百六十六人又輔國將軍長民<lb/>
故給事中王元徳等十人各一千八百四十八人乞正<lb/>
封賞其西征衆軍須論集續上<lb/>
　　　州郡請準土斷表<hi>義熈九年髙祖自至江陵時民居未一表請於是依界土</hi>
　　　　<hi>斷唯徐兖青三州居晉陵者不在斷例</hi>
臣聞先王制治九土攸序分境畫疆各安其居在昔盛<lb/>
<pb n="KR4h0124_WYG_001-4a"/>
世人無遷業故井田之制三代以隆秦革斯政漢遂不<lb/>
改富强兼并於是為弊然九服弗擾所託成舊在漢西<lb/>
京大遷田景之族以實關中即以三輔為鄉閭不復係<lb/>
之於齊楚自永嘉播越爰託淮海朝有匡復之算民懷<lb/>
思本之心經畧之圖日不暇給是以寧民綏治猶有未<lb/>
遑及至大司馬桓温以民無定本傷治為深庚戌土斷<lb/>
以一其業于時財阜國豐實由于此自兹迄今綿歴年<lb/>
載畫一之制漸用穨弛雜居流寓閭伍弗修王化所以<lb/>
<pb n="KR4h0124_WYG_001-4b"/>
未純民瘼所以猶在臣荷重任恥責寔深自非改調解<lb/>
張無以濟治夫人情滯常難與慮始所謂父母之邦以<lb/>
為桑梓者誠以生焉終焉敬愛所託耳今所居累世墳<lb/>
壟成行敬恭之誠豈不與事而至請準庚戌土斷之科<lb/>
庶子本所𢎞稍與事著然後率之以仁義鼓之以威武<lb/>
超大江而跨黄河撫九州而復舊土則戀本之志乃速<lb/>
由于當年在始暫勤要終所以能易伏惟陛下垂矜萬<lb/>
民憐其所失永懷鴻鴈之詩思隆中興之業既委臣以<lb/>
<pb n="KR4h0124_WYG_001-5a"/>
國重期臣以寧濟若所啓合允請付外施行<hi>杜氏通典治作理隆</hi>
<hi>作崇斯作其九服弗優所託成舊二句在齊楚下民作人子本所作存其本武作聲由作申</hi>
　　　平長安上渾儀表<hi>晉起居注義熈十四年</hi>
近于長安獲張衡所作渾儀玉圭歴代寳器久沉冦戎<lb/>
謹奉陛下歸之天府<lb/>
　　　請褒贈王鎮惡表<hi>髙祖北伐以鎮惡為先鋒攻䧟長安姚泓降留第二子桂</hi>
　　　　<hi>陽公義真鎮守鎮惡領安西司馬馮翊太守委以扞禦之任義真中兵叅軍沈田子與鎮</hi>
　　　　<hi>惡不協為田子所殺時晉義熈十四年也髙祖表奏左將軍青州刺史</hi>
<pb n="KR4h0124_WYG_001-5b"/>
故安西司馬征虜將軍王鎮惡志節亮直機略明舉自<lb/>
策名州府屢著誠績荆南遘釁勢據上流難興彊蕃憂<lb/>
兼内侮鎮惡輕舟先邁神兵電臨旰食之虞一朝霧散<lb/>
及王師西伐有事中原長驅洛陽肅清湖陜入渭之捷<lb/>
指麾無前遂廓定咸陽俘執偽后克成之效莫與為疇<lb/>
實扞城所寄國之方邵也近北敵遊魂冦掠渭北統率<lb/>
衆軍曜威撲討賊既還奔還次涇上故龍驤將軍沈田<lb/>
子忽發狂易奄加刃害忠勲未究受禍不圗痛恤兼至<lb/>
<pb n="KR4h0124_WYG_001-6a"/>
惋悼無巳伏惟聖懷為之傷惻田子狂悖即巳備憲鎮<lb/>
惡誠著艱難勲參前烈殊績未酬宜䝉追寵願敇有司<lb/>
議其褒贈<lb/>
　　　請追封孟龍符表<hi>髙祖伐廣固以龍符為先鋒軍達臨朐乗勝追逐為慕容</hi>
　　　　<hi>超所害贈徐州刺史又表封臨沅縣男</hi>
故龍驤將軍廣川太守孟龍符忠勇果毅隕身王事宜<lb/>
䝉甄表以顯貞節聖恩嘉悼寵贈方州龍符投袂義初<lb/>
前驅効命推鋒三㨗每為衆先及西剿桓歆北殄河朔<lb/>
<pb n="KR4h0124_WYG_001-6b"/>
朝議爵賞未及施行㑹今北伐復統前旅臨朐之戰氣<lb/>
冠三軍于時逆徒寔繁控弦掩澤龍符匹馬電躍所向<lb/>
摧靡奮戈深入知死弗吝賊超奔遁依險烏聚大軍因<lb/>
勢方軌長驅考其庸績豫叅濟不竊謂宜班爵土以褒<lb/>
勲烈<lb/>
　　　請加贈孫季髙表<hi>季髙名處以字行為振武將軍廣固之役先登有功又大</hi>
　　　　<hi>破盧循追至鬱林㑹病卒追贈龍驤將軍南海太守復表贈交州刺史</hi>
孫季髙嶺南之勲巳䝉褒贈臣更思惟盧循稔惡一紀<lb/>
<pb n="KR4h0124_WYG_001-7a"/>
據有全域若今根本未拔投奔有所招合餘燼猶能為<lb/>
虞縣師逺討方勤廟算而季髙汎海萬里投命洪流波<lb/>
激電邁指日遄至遂奄定南海覆其巢窟使循進退靡<lb/>
依輕舟逺迸曾不旬月妖凶殱殄蕩滌之功寔庸為大<lb/>
徃年所贈猶為未優愚謂宜更贈一州即其本號庶令<lb/>
忠勲不湮勞臣増厲<lb/>
　　　沈田子長安戰功表<hi>晉義熈十二年髙祖為太尉北伐姚泓田子領别軍</hi>
　　　　<hi>從武闗入所向摧䧟得泓偽乗輿服御髙祖表言安帝詔加慰勞長安遂平</hi>
<pb n="KR4h0124_WYG_001-7b"/>
叅征虜軍事振武將軍扶風太守沈田子率領勁鋭背<lb/>
城電激身先士卒勇冠戎陳奮寡對衆所向必摧自辰<lb/>
及未斬馘千數泓喪旗棄衆奔還霸西咸陽空盡義徒<lb/>
四合清蕩餘燼勢在跂踵<lb/>
　　　晉安帝詔報<lb/>
逋冦阻隘晏安假日舉斧函谷規延王誅群師勤王將<lb/>
離寒暑公躬秉鈇鉞稜威首塗戎輅載脂則郊壘疉巻<lb/>
崤陜甫踐則潼塞開扃姚泓窘逼棄城送死藍田偏師<lb/>
<pb n="KR4h0124_WYG_001-8a"/>
覆之霸川甲首成林俘獲蔽野偽首奔迸華戎雲集積<lb/>
紀逋冦旦夕夷殄<lb/>
　　　嵩岳降瑞表<hi>孫嚴宋書</hi>
沙門釋法義於嵩高廟所石壇下得玉璧三十二枚黄<lb/>
金一餅符彩潤潔河南太守毛修之以靈岳降瑞送諸<lb/>
神府<lb/>
　　　奉晉武陵王司馬遵牋<hi>遵字茂逺元帝孫歴拜太保</hi>
　　　　<hi>遵為中領軍桓元簒朝廷密詔使摠攝萬機加侍中大將軍時光禄勲丁承之左衛將軍</hi>
<pb n="KR4h0124_WYG_001-8b"/>
　　　　<hi>禇粲游擊將軍司馬秀役使官人為御史中丞王楨之所糾察謝牋言辭怨憤承之造司</hi>
　　　　<hi>宜藏髙祖為領軍將軍與遵牋並免官</hi>
粲等備位大臣所懷必盡執憲不允自應據理陳訴而<lb/>
横興怨忿歸咎有司宜加裁當以清風軌<hi>沈約宋書</hi>
　　　與劉毅書<hi>毅字希樂彭城沛人歴荆州刺史武帝以貳于巳奏晉安帝誅之</hi>
　　　　<hi>毅南征盧循裕與毅書又遣毅從弟藩止之毅大怒謂藩曰我以一時之功相推耳汝便</hi>
　　　　<hi>謂我不及劉裕也投書于地與循戰敗</hi>
吾往習擊妖賊曉其變態新獲姧利其鋒不可輕宜須<lb/>
<pb n="KR4h0124_WYG_001-9a"/>
裝嚴畢與弟同舉<hi>宋書</hi>
　　　同前<hi>晉書為通鑑合二書  一篇</hi>
吾徃與妖賊戰曉其變態今修船垂畢將居前撲之剋<lb/>
平之日上流之任皆以相委<lb/>
　　　敕建威將軍孫季髙<hi>孫處字季髙㑹稽永興人以字行</hi>
　　　　<hi>盧循廣州守兵不以海道為防髙祖為宋公遣季髙乗海奄至焚賊舟艦屠其城初咸以</hi>
　　　　<hi>海道艱逺必至為難且分徹見力二三非要髙祖不從乃敕季髙受命而行如期尅捷</hi>
大軍十二月之交必破妖冦卿今時當至廣州傾其巢<lb/>
<pb n="KR4h0124_WYG_001-9b"/>
窟令賊奔走之日無所歸投<hi>宋書</hi>
　　　與朱齡石函書<hi>齡石字伯兒沛郡沛人歴雍州刺史敵攻見害</hi>
　　　　<hi>髙祖與齡石密謀取蜀曰劉敬宣往年出黄虎無功而退今以大衆自外水取成都疑兵</hi>
　　　　<hi>出内水此制敵之竒也因遣齡石為元帥率寧朔將軍臧熹龍驤將軍朱林等發自江陵</hi>
　　　　<hi>别有函書全封齡石署函邊曰至白帝乃開諸軍至自白帝發書倍道兼行譙縱果備内</hi>
　　　　<hi>水重兵戍涪城屯彭模夾水為城齡石大破之譙縦奔于涪城而蜀平</hi>
衆軍悉從外水取成都臧熹朱林於中水取廣漢使羸<lb/>
弱乗髙艦十餘由内水向黄虎<hi>宋書作羸通鑑  老</hi>
<pb n="KR4h0124_WYG_001-10a"/>
　　　遺韓延之書<lb/>
　　　　<hi>晉宗室司馬休之字季預譙敬王恬第三子為平西將軍荆州刺史子文思出嗣譙郡王</hi>
　　　　<hi>在京師招集輕俠髙祖執送休之使自為其所休之表廢文思并與髙祖書後結雍州刺</hi>
　　　　<hi>史魯宗之共誅執政休之子文寳兄子文祖並於都賜死時延之為休之府録事叅軍有</hi>
　　　　<hi>幹用才能髙祖之故吏也髙祖親征休之未至江陵密移延之書延之報之髙祖得書歎</hi>
　　　　<hi>息以示諸佐曰事人應如此兵敗從休之奔姚興復奔魏休之道死</hi>
文思事源逺近所知去秋遣康之送還司馬軍者推至<lb/>
公之極也而了不遜愧又無表疏文思經正不反此是<lb/>
<pb n="KR4h0124_WYG_001-10b"/>
天地之不容吾受命西討止其父子而巳彼土僑舊為<lb/>
所驅逼一無所問往年郗僧施謝邵任集之等交構積<lb/>
嵗専為劉毅謀主所以至此卿等諸人一時逼廹本無<lb/>
纎釁吾處懷期物自有由來今在近路正是諸人歸身<lb/>
之日若大軍登道交鋒接刃蘭艾吾誠不分故具示意<lb/>
并示同懷諸人<hi>宋書</hi>
　　　同前<hi>晉書</hi>
文思事意逺近所知去秋遣康之送還司馬君者推至<lb/>
<pb n="KR4h0124_WYG_001-11a"/>
公之極也而了無愧心久絶表疏此是天地所不容吾<lb/>
受命西征止其父子而巳彼土僑舊為之驅逼一無所<lb/>
問往年郗僧施謝劭任集之等交構積嵗専為劉毅規<lb/>
謀所以至此今卿諸人一時逼廹本無纎釁吾虚懷期<lb/>
物自有由來今在近路是諸賢濟身之日若大軍相臨<lb/>
交鋒接刃蘭艾雜糅或恐不分故白此意併可示同懷<lb/>
諸人<lb/>
　　　韓延之報宋公書<hi>延之字顯宗南陽赭陽人入魏為虎牢鎮將魯陽侯</hi>
<pb n="KR4h0124_WYG_001-11b"/>
承親率戎馬逺履西畿闔境士庶莫不遑駭何者莫知<lb/>
師出之名故也今辱來疏始知以譙王前事良増歎息<lb/>
司馬平西體國忠貞款愛待物當於古人中求耳以君<lb/>
公有匡復之勲家國䝉賴推徳委誠每事詢仰譙王往<lb/>
以微事見劾猶自表遜位况以大過而當嘿然耶但康<lb/>
之前言有所不盡故重使胡道諮白所懷道未及返巳<lb/>
奏表廢之所不盡者命耳推寄相與之懷正當如此有<lb/>
何不可便興兵戈自義旗秉權以來四方方伯誰敢不<lb/>
<pb n="KR4h0124_WYG_001-12a"/>
先相諮疇而逕表天子耶譙王為宰相所責文表廢之<lb/>
經正何歸表使何因可謂欲加之罪其無辭乎劉<hi>諱</hi>足<lb/>
下海内之人誰不見足下此心而復欲欺誑國士天地<lb/>
所不容在彼不在此矣來示言處懷期物自有由來今<lb/>
伐人之君啗人以利真可謂處懷期物自有由來者矣<lb/>
劉藩死於閭闔之内諸葛斃於左右之手甘言詫方伯<lb/>
襲之以輕兵遂使席上靡款懷之士閫外無自信諸侯<lb/>
以是為得算良可恥也貴府將佐及朝廷賢徳寄性命<lb/>
<pb n="KR4h0124_WYG_001-12b"/>
以過日心企太平久矣吾誠鄙劣嘗聞道於君子以平<lb/>
西之至徳寧可無授命之臣乎未能自投虎口比迹郗<lb/>
任之徒明矣假令天長䘮亂九流混濁當與臧洪游於<lb/>
地下不復多言<hi>宋書駭惶駭魏書作恠  混作渾</hi>
　　　同前<hi>晉書</hi>
聞親率戎馬逺履西畿闔境士庶莫不恇駭何者莫知<lb/>
師出之名故也辱來疏始委以譙王前事良増歎息司<lb/>
馬平西體國忠貞款懷待物以君有匡復之勲家國䝉<lb/>
<pb n="KR4h0124_WYG_001-13a"/>
賴推徳委誠每事詢仰譙王往以微事見劾猶自遜位<lb/>
况以大過而當默然也但康之前言有所不盡故重使<lb/>
胡道申白所懷道未及反巳奏表廢之所不盡者命耳<lb/>
推寄相與正當如此有何不可便及兵戈自義旗巳來<lb/>
方伯誰敢不先相諮疇而徑表天子可謂欲加之罪其<lb/>
無辭乎海内之士誰不見足下此心而復欲誑國士天<lb/>
地所不容在彼不在此矣來言虚懷期物自有由來今<lb/>
伐人之君啗人以利真可謂虚懷期物自有由來矣劉<lb/>
<pb n="KR4h0124_WYG_001-13b"/>
藩死於閶闔之門諸葛斃於左右之手甘言詫語方伯<lb/>
襲之以輕兵遂使席上靡款懷之士閫外無自信諸侯<lb/>
以是為得算良可恥也吾誠鄙劣嘗聞道於君子以平<lb/>
西之至徳寧可無授命之臣乎假令天長䘮亂九流渾<lb/>
濁當與臧洪游於地下耳<lb/>
　　　與臧燾書<hi>燾字徳仁東莞莒人歴太常光禄大夫</hi>
　　　　<hi>燾為太學博士叅右將軍何無忌軍事隨府轉鎮南將軍髙祖鎮京口與燾書</hi>
頃學尚廢弛後進頽業衡門之内清風輟響良由戎車<lb/>
<pb n="KR4h0124_WYG_001-14a"/>
屢警禮樂中息浮夫近志情與事染豈可不敷崇墳籍<lb/>
敦厲風尚此境人士子姪如林明發捜訪想聞令軌然<lb/>
荆玉含寳要俟開瑩幽蘭懷馨事資扇發獨習寡悟義<lb/>
著周典今經師不逺而赴業無聞非唯志學者鮮或是<lb/>
勸誘未至邪想復𢎞之<lb/>
　　　賜沈林子書<hi>林子字敬士吳興武康人歴河東太守輔國將軍</hi>
　　　　<hi>初髙祖為太尉以林子為叅軍及伐羌林子叅征西軍事悉署三府中兵加建武將軍統</hi>
　　　　<hi>軍為前鋒攻姚泓偽東平公姚紹於潼闗紹退走還保定城留偽將軍姚鸞精兵守嶮林</hi>
<pb n="KR4h0124_WYG_001-14b"/>
　　　　<hi>子銜枚夜襲屠其城而坑其衆髙祖賜書</hi>
頻再破賊慶快無譬既屢摧破想不復久耳<lb/>
　　　與長沙王道憐書<hi>道憐髙祖中弟封長沙王</hi>
　　　　<hi>謝裕字景仁以字行歴仕左僕射與髙祖雅相善申以婚姻及卒髙祖親臨哭之與道憐</hi>
　　　　<hi>書</hi>
謝景仁殞逝悲痛摧割不能自勝汝聞問惋愕亦不可<lb/>
堪其氣體淹中情寄實重方欲與之共康庶務一旦至<lb/>
此痛惜兼深往矣奈何當復奈何<hi>並宋書</hi>
<pb n="KR4h0124_WYG_001-15a"/>
　　　江陵下書<hi>髙祖既輔朝政後將軍劉毅西鎮江陵頗有異圗因自表討毅誅之至江</hi>
　　　　<hi>陵下書</hi>
夫去弊拯民必存簡恕捨網修綱雖煩易理江荆彫殘<lb/>
刑政多闕頃年事故綏撫未周遂令百姓疲匱嵗月滋<lb/>
甚財傷役困慮不幸生彫殘之餘而不減舊刻剥徴求<lb/>
不循政道宰蒞之司或非良幹未能菲躬儉茍求盈給<lb/>
積習生常漸不知改近因戎役來涉二州踐境親民愈<lb/>
見其瘼思欲振其所急䘏其所苦凡租税調役悉宜以<lb/>
<pb n="KR4h0124_WYG_001-15b"/>
見戸為正州郡縣屯田池塞諸非軍國所資利入守宰<lb/>
者今一切除之州郡縣吏皆依尚書定制實戸置臺調<lb/>
癸夘梓材庚子皮毛可悉停省别量所出巴陵均折度<lb/>
支依舊兵運原五嵗刑巳下凡所質録賊家餘口亦悉<lb/>
原放<lb/>
　　　江陵又下書<hi>義熈十一年髙祖討荆州刺史司馬休之休之衆潰奔江陵平下書</hi>
此州積弊事故相仍民疲田蕪杼軸空匱加以舊章乖<lb/>
昧事役頻苦童髦奪飬老穉服戎空戸從役或越紼應<lb/>
<pb n="KR4h0124_WYG_001-16a"/>
召每永懷民瘼宵分忘寢誠宜蠲除苛政𢎞兹簡恵庶<lb/>
令凋風弊政與事而新寧一之化成於朞月荆雍二州<lb/>
西局蠻府吏及軍人年十二以還六十以上及扶飬孤<lb/>
幼單丁大艱悉仰遣之窮獨不能存者給其長賑府州<lb/>
久懃將吏依勞銓序并除今年租税<lb/>
　　　北討下書<hi>義熈十二年髙祖北討姚泓加領征西將軍司豫二州刺史以世子為徐</hi>
　　　　<hi>兗二州刺史下書</hi>
吾倡大義首自本州克復皇祚遂建勲烈外夷勍敵内<lb/>
<pb n="KR4h0124_WYG_001-16b"/>
清姦黨皆邦人州黨竭誠盡力之效也情若風霜義貫<lb/>
金石今當奉辭西斾有事闗河弱嗣叨䝉復忝今授情<lb/>
事纒綿可謂深矣頃軍國務殷刑辟未息眷言懷之能<lb/>
不多歎其犯罪繫五嵗以還可一原遣文武勞滿未䝉<lb/>
榮轉者便隨班序報<lb/>
　　　辟召宗炳周續之書<hi>髙祖開府下書並辟太尉掾不起</hi>
吾忝大寵思延賢彦而兎罝潛處考槃未臻側席丘園<lb/>
良增虚佇南陽宗炳鴈門周續之並植操幽棲無悶巾<lb/>
<pb n="KR4h0124_WYG_001-17a"/>
褐可下辟召以禮屈之<lb/>
　　　原宥國内令<hi>義熈十四年六月髙祖受相國宋公九錫之命下令</hi>
孤以寡薄負荷殊重守位奉藩危溢是懼朝恩隆泰委<lb/>
美推功遂方軌齊晉擬議國典雖亮誠守分十稔于今<lb/>
而成命弗廻百辟胥暨内外庶僚敦勉周至籍運來之<lb/>
功參休明之迹乗菲薄之資同盛徳之事監寐永言未<lb/>
知攸託隆祚之始思覃斯慶其赦國内殊死以下今月<lb/>
二十三日昧爽以前悉皆原宥鰥寡孤獨不能自存者<lb/>
<pb n="KR4h0124_WYG_001-17b"/>
人賜粟五斛府州刑罪亦同蕩然其餘詳依舊準<lb/>
　　　徴戴顒韋元令<hi>髙祖初命顒為太尉叅軍不就宋國初建復下令並不起</hi>
前太尉叅軍戴顒辟士韋元秉操幽遁守志不渝宜加<lb/>
旌引以𢎞止退並可散騎侍郎在通直<lb/>
　　　受禪告天策文<lb/>
皇帝臣諱敢用𤣥牡昭告皇天后帝晉帝以卜世告終<lb/>
厯數有歸欽若景運以命于<hi>諱</hi>夫樹君宰世天下為公<lb/>
徳充帝王樂推攸集越俶唐虞降暨漢魏靡不以上哲<lb/>
<pb n="KR4h0124_WYG_001-18a"/>
格文祖元勲陟帝位故能大拯黔首垂訓無窮晉自東<lb/>
遷四維不振宰輔憑依為日巳久難棘隆安禍成元興<lb/>
遂至帝主遷播宗祀湮滅<hi>諱</hi>雖地非齊晉衆無一旅仰<lb/>
憤時難俯悼横流投袂一援則皇祀克復及危而能持<lb/>
顛而能扶姦宄具殱僭偽必滅誠興廢有期否終有數<lb/>
至於大造晉室撥亂濟民因藉時來寔尸其重加以殊<lb/>
俗慕義重譯來庭正朔所暨咸服聲教至乃三靈垂象<lb/>
山川告祥人神協祉嵗月滋著是以羣公卿士億兆夷<lb/>
<pb n="KR4h0124_WYG_001-18b"/>
人僉曰皇靈降鑒於上晉朝款誠於下天命不可以久<lb/>
淹宸極不可以暫曠遂逼羣議恭兹大禮猥以寡徳託<lb/>
於兆民之上雖仰畏天威略是小節顧探永懷祗懼若<lb/>
霣敬簡元辰升壇受禪告類上帝用酬萬國之情克隆<lb/>
天保永祚于有宋惟明靈是饗<hi>宋書紀志並載皇天志作皇皇黎作首不振作</hi>
<hi>弗樹馮依作焉依主作王一援作一麾有數作必泰重作勞庭作款協祉作和協探作深<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>作厲日作辰情作</hi>
<hi>嘉望</hi>
　　　受禪追尊皇考為孝穆皇帝策<hi>皇考郡功曹翹</hi>
<pb n="KR4h0124_WYG_001-19a"/>
維永初元年七月皇帝謹遣某官某奉策上皇考尊號<lb/>
曰孝穆皇帝仰惟聖靈邈焉阻逺昔有周丕崇祚興昌<lb/>
季其在魏晉亦申情禮所以聿追來孝所因者本謹稽<lb/>
式上代考諸令准稱謂既極情典攸遂所以仰順天人<lb/>
俯穆率土在心逺慕庶云有慰<lb/>
　　　追尊皇妣為穆皇后策<lb/>
維年月朔皇帝謹遣某官某奉策上皇妣尊號曰孝穆<lb/>
皇后伏惟皇妣資坤厚之性體母儀之徳等美姜嫄齊<lb/>
<pb n="KR4h0124_WYG_001-19b"/>
列任姒訓穆中閨化流自逺膺厯運之期饗兹天位謹<lb/>
依前典敬奉大禮仰慕聖善之愛俯増蓼莪之思<hi>並杜氏通</hi>
<hi>典</hi>
　　　改元大赦詔<hi>永初元年</hi>
夫世代迭興承天統極雖遭遇異塗因革殊事若乃功<lb/>
濟區宇道振生民興廢所階異世一揆朕以寡薄屬當<lb/>
艱運藉否終之期因士民之力用獲拯溺匡世撥亂安<lb/>
國寧民業未半古功參曩烈晉氏以多難仍遘厯運巳<lb/>
<pb n="KR4h0124_WYG_001-20a"/>
移欽若前王憲章令軌用集大命於朕躬惟徳匪嗣辭<lb/>
不獲申遂祗順三靈饗兹景祚燔柴於南郊受終於文<lb/>
祖猥當與能之期爰集樂推之運嘉祚肇開隆慶惟始<lb/>
思俾休嘉恵兹兆庶其大赦天下改晉元熈二年為永<lb/>
初元年賜民爵二級鰥寡孤獨不能自存者人穀五斛<lb/>
逋租宿債勿復收其有犯鄉論清議贓汙淫盜一皆蕩<lb/>
滌洗除與之更始長徒之身特皆原遣亡官失爵禁錮<lb/>
奪勞一依舊準<lb/>
<pb n="KR4h0124_WYG_001-20b"/>
　　　紹封晉勲臣詔<hi>元年六月</hi>
夫微禹之感歎深後昆盛徳必祀道隆百世晉氏封爵<lb/>
咸隨運改至於徳參微管勲濟蒼生愛人懷樹猶或勿<lb/>
剪雖在異代義無冺絶降殺之儀一依前典可降始興<lb/>
公封始興縣公廬陵公封柴桑縣公各千戸始安公封<lb/>
荔浦縣侯長沙公封醴陵縣侯康樂公可即封縣侯各<lb/>
五百戸以奉晉故丞相王導太傅謝安大將軍温嶠大<lb/>
司馬陶侃車騎將軍謝元之祀其宣力義熈豫同艱難<lb/>
<pb n="KR4h0124_WYG_001-21a"/>
者一依本秩無所減降<lb/>
　　　平亂酬賞詔<hi>元年六月</hi>
夫銘功紀勞有國之要典慎終追舊在心之所隆自大<lb/>
業創基十有七載世路迍邅戎車嵗動自東徂西靡有<lb/>
寧日實賴將帥竭心文武盡効寧内拓外迄用有成威<lb/>
靈逺著冦逆消蕩遂當揖讓之禮猥饗天人之祚念功<lb/>
簡勞無忘鑒寐凡厥誠勤宜同國慶其酬賞復除之科<lb/>
以時論舉戰亡之身厚加復贈<lb/>
<pb n="KR4h0124_WYG_001-21b"/>
　　　遣大使分行四方詔<hi>元年六月</hi>
古之王者廵狩省方躬覽民物捜揚幽隠拯災䘏患用<lb/>
能風澤遐被逺至邇安朕以寡闇道謝前哲因受終之<lb/>
期託兆庶之上鑒寐屬慮思求民瘼才弱事艱苦無津<lb/>
濟夕惕永念心馳遐域可遣大使分行四方旌賢舉善<lb/>
問所疾苦其有獄訟虧濫政刑乖愆傷化擾治未允民<lb/>
聴者皆當具以事聞萬事之宜無失厥中暢朝廷乃眷<lb/>
之㫖宣下民壅隔之情<lb/>
<pb n="KR4h0124_WYG_001-22a"/>
　　　増俸詔<hi>元年六月</hi>
百官事殷俸薄禄不代耕雖國儲未豐要令公私周濟<lb/>
諸供納昔減半者可悉復舊六軍見禄粗可不在此例<lb/>
其餘官僚或自本俸素少者亦疇量増之<lb/>
　　　省除刼科詔<hi>元年七月</hi>
往者軍國務殷事有權制刧科峻重施之一時今王道<lb/>
維新政和法簡可一除之還遵舊條反叛淫盜三犯補<lb/>
冶士本謂一事三犯終無悛革主者頃多并數衆事合<lb/>
<pb n="KR4h0124_WYG_001-22b"/>
而為三甚違立制之㫖普更申明<lb/>
　　　復彭沛下邳三郡詔<hi>元年八月</hi>
彭沛下邳三郡首事所基情義繾綣事由情奬古今所<lb/>
同彭城桑梓本鄉加隆攸在優復之制宜同豐沛其沛<lb/>
郡下邳可復租布三十年<lb/>
　　　慶典原赦詔<hi>元年八月追謚妃臧氏為敬皇后太子為皇太子下詔</hi>
朕承厯受終猥饗天命荷積善之祚藉士民之力率由<lb/>
令範先后祗嚴宣訓七廟肇建情敬無違加以儲宫備<lb/>
<pb n="KR4h0124_WYG_001-23a"/>
禮皇基彌固國慶家禮爰集旬日豈予一人獨荷兹慶<lb/>
其見刑罪無輕重可悉原赦限百日以今為始先因軍<lb/>
事所發奴僮各還本主若死亡及勲勞破免亦依限還<lb/>
直<lb/>
　　　衛䘏晉世陵塋詔<hi>元年八月</hi>
晉世帝后及藩王諸陵守衛宜便置格其名賢先哲見<lb/>
優前代或立徳著節或寧亂庇民墳塋未逺並宜洒掃<lb/>
主者具條以聞<lb/>
<pb n="KR4h0124_WYG_001-23b"/>
　　　叅詳衆議詔<hi>元年閏八月</hi>
主者處案雖多所諮詳若衆官命議宜令明審自頃或<lb/>
摠稱叅詳於文漫略自今有厝意者皆當指名其人所<lb/>
見不同依舊繼啓<lb/>
　　　停冬使詔<hi>元年閏八月</hi>
諸處冬使或遣或不事役宜省可悉停唯元正大慶不<lb/>
在其例郡縣遣冬使詣州及都督府亦停之<lb/>
　　　除諸房廟詔<hi>二年四月</hi>
<pb n="KR4h0124_WYG_001-24a"/>
淫祠惑民費財前典所絶可竝下在所除諸房廟其先<lb/>
賢及以勲徳立祠者不在此例<lb/>
　　　籌量杖罰詔<hi>二年六月</hi>
杖罰雖有舊科然職務殷碎推坐相尋若皆有其實則<lb/>
體所不堪文行而巳又非設罰之意可籌量觕為中否<lb/>
之格<lb/>
　　　寛兵制詔<hi>二年十月</hi>
兵制峻重務在得宜役身死叛輒考傍親流遷彌廣未<lb/>
<pb n="KR4h0124_WYG_001-24b"/>
見其極遂令冠帶之倫淪陷非所宜革以𢎞泰去其密<lb/>
科自今犯罪充兵合舉戸從役者便付營押領其有戸<lb/>
統及讁止一身者不得復侵濫服親以相連染<lb/>
　　　興國學詔<hi>三年正月</hi>
古之建國教學為先𢎞風訓世莫尚於此發䝉啓滯咸<lb/>
必由之故爰自盛王迄于近代莫不敦崇學藝修建庠<lb/>
序自昔多故戎馬在郊旍旗巻舒日不暇給遂令學校<lb/>
荒廢講誦蔑聞軍旅日陳俎豆藏器訓誘之風將墜於<lb/>
<pb n="KR4h0124_WYG_001-25a"/>
地後生大懼於墻面故老竊歎於子衿此國風所以永<lb/>
思小雅所以懷古今王略逺届華域載清仰風之士日<lb/>
月以冀便宜傅延胄子陶奬童䝉選備儒官𢎞振國學<lb/>
主考詳舊典以時施行<lb/>
　　　分立豫州詔<hi>三年二月</hi>
豫州南臨江滸北接河洛民荒境曠轉輸艱逺撫莅之<lb/>
宜各有其便淮西諸郡可立為豫州自淮以東為南豫<lb/>
州<lb/>
<pb n="KR4h0124_WYG_001-25b"/>
　　　省縣尉詔<hi>太平御覽</hi>
百里之任總歸官長縣尉實效甚微其費不少二品縣<lb/>
可置一尉而巳餘悉停省<lb/>
　　　諸州開禁詔<hi>蓺文類聚</hi>
少府前嵗所封諸州蘆荻可開以利民<lb/>
　　　封族弟遵考為營浦侯詔<hi>遵考從髙祖征伐歴遷冠軍將軍晉帝遜</hi>
　　　　<hi>位别宫領兵防衛髙祖即位下推恩之詔</hi>
遵考服屬之親國戚未逺宗室無多宜䝉寵爵可封營<lb/>
<pb n="KR4h0124_WYG_001-26a"/>
浦縣侯食邑五百戸<lb/>
　　　追封外祖趙裔蕭卓詔<hi>裔下邳僮人仕平原太守女安嬪孝皇帝生髙</hi>
　　　　<hi>祖以産殂宋初追崇號謚卓蘭陵人仕洮陽令女文夀為孝皇繼室髙祖為宋王稱太妃</hi>
　　　　<hi>及受禪尊為皇太后永初二年有司奏贈懿卓其年又詔封開國縣侯</hi>
推恩之禮在情所同故内樹宗子外崇后屬爰自漢魏<lb/>
咸遵斯典外祖趙光禄蕭光禄名器雖隆茅土未建並<lb/>
宜追封開國縣侯食邑五百戸<lb/>
　　　有司請贈趙裔蕭卓奏<lb/>
<pb n="KR4h0124_WYG_001-26b"/>
大孝之徳盛於榮親一人有慶光被萬國是以靈文寵<lb/>
於西京夀張顯於隆漢故平原太守趙裔故洮陽令蕭<lb/>
卓並外屬尊戚不逮休寵臣等仰述聖思逺稽舊章並<lb/>
可追贈光禄大夫加金章紫綬裔命婦孫可豫章郡建<lb/>
昌縣君卓命婦趙可吳郡夀昌縣君<lb/>
　　　追封劉穆之王鎮惡詔<hi>髙祖受禪思佐命元勲下詔</hi>
故侍中司徒南昌侯劉穆之深謀逺猷肇基王迹勲造<lb/>
大業誠實匪躬今理運維新蕃屏並肇感事懷人實深<lb/>
<pb n="KR4h0124_WYG_001-27a"/>
悽悼可進南康郡公邑三千戸故左將軍青州刺史王<lb/>
鎮惡荆郢之捷尅剪放命北伐之勲參迹方叔念勤維<lb/>
績無忘厥心可進龍陽縣侯増邑千五百戸<lb/>
　　　封佐命功臣徐羨之等詔<lb/>
散騎常侍尚書僕射鎮軍將軍丹陽尹徐羨之監江州<lb/>
豫州之西陽新蔡諸軍事撫軍將軍江州刺史華容侯<lb/>
王宏散騎常侍䕶軍將軍作唐男檀道濟中書令領太<lb/>
子詹事傅亮侍中中領軍謝晦前左將軍江州刺史宜<lb/>
<pb n="KR4h0124_WYG_001-27b"/>
陽侯檀韶使持節雍梁南北秦四州荆州之河北諸軍<lb/>
事後將軍雍州刺史關中侯趙倫之使持節督北徐兖<lb/>
青三州諸軍事征虜將軍北徐州刺史南城男劉懷慎<lb/>
散騎常侍領太子左衛率新淦侯王仲徳前冠軍將軍<lb/>
北青州刺史安南男向彌左衛將軍灄陽男劉粹使持<lb/>
節南蠻校尉佷山子到彦之西中郎司馬南郡宜陽侯<lb/>
張劭叅西中郎將軍事建威將軍河東太守資中侯沈<lb/>
林子等或忠規逺謀扶讚𢎞業或肆勤樹績𢎞濟艱難<lb/>
<pb n="KR4h0124_WYG_001-28a"/>
經始圖終勲烈惟茂並宜與國同休饗兹大賚羨之可<lb/>
封南昌縣公宏可華容縣公道濟可改封永脩縣公亮<lb/>
可建城縣公晦可武昌縣公食邑各二千戸韶可更増<lb/>
邑二千五百戸仲徳可増邑二千五百戸懷慎彦之各<lb/>
進爵為侯粹改封建安縣侯並増邑為千戸倫之可封<lb/>
霄城縣侯食邑千戸劭可封臨沮縣伯林子可封漢夀<lb/>
縣伯食邑六百戸開國之制率遵舊章<lb/>
　　　封禇叔度詔<hi>叔度晉末為廣州刺史破盧循餘黨有功髙祖受命為右衛將軍甚</hi>
<pb n="KR4h0124_WYG_001-28b"/>
　　　　<hi>嘉之下詔</hi>
夫賞不遺勤則勞臣増勸爵必疇庸故在功咸達叔度<lb/>
南北征討常管戎要西夏不䖍誠著嶺表可封番禺縣<lb/>
男食邑四百戸<lb/>
　　　徐廣封中散大夫詔<lb/>
祕書監徐廣學優行謹歴位恭肅可中散大夫<lb/>
　　　加沈林子輔國將軍詔<hi>林子遭憂還東乗輿親幸信使相望葬畢詔起</hi>
　　　　<hi>固辭不許</hi>
<pb n="KR4h0124_WYG_001-29a"/>
軍國多務内外須才前鎮西諮議建威將軍河東太守<lb/>
沈林子不得遂其情事可輔國將軍<lb/>
　　　追贈沈林子詔<hi>林子永初三年薨時髙祖不豫羣公恐上慟損竟不使知有司</hi>
　　　　<hi>率常典也</hi>
故輔國將軍沈林子器懷真審忠績允著才志未遂傷<lb/>
悼在懷可追贈征虜將軍<lb/>
　　　封外孫徐湛之詔<hi>湛之父達之尚髙祖長女㑹稽公主仕為振威將軍討司馬</hi>
　　　　<hi>休之於陣見害湛之幼孤髙祖所愛永初三年詔封</hi>
<pb n="KR4h0124_WYG_001-29b"/>
永興公主一門嫡長早罹辛苦外孫湛之特所鍾愛且<lb/>
致節之𦙍情實兼常可封枝江縣侯食邑五百戸<lb/>
　　　髙麗王璉百濟王映除授詔<lb/>
使持節都督營州諸軍事征東將軍髙句驪王樂浪公<lb/>
璉使持節督百濟諸軍事鎮東將軍百濟王映並執義<lb/>
海外逺修貢職惟新告始宜荷國休璉可征東大將軍<lb/>
映可鎮東大將軍持節都督王公如故三年加璉散騎<lb/>
常侍贈督平州諸軍事<lb/>
<pb n="KR4h0124_WYG_001-30a"/>
　　　倭讚除授詔<lb/>
倭讚萬里修貢逺誠宜甄可賜除授<lb/>
　　　臨終手詔<lb/>
朝廷不須復有别府宰相帶揚州可置甲士千人若大<lb/>
臣中任要宜有爪牙以備不祥人者可以臺見隊給之<lb/>
有征討悉配以臺見軍隊行還復舊後世若有幼主朝<lb/>
事一委宰相母后不煩臨朝仗既不許入臺殿門要重人<lb/>
可詳給班劒<lb/>
<pb n="KR4h0124_WYG_001-30b"/>
　　　紀功鼎銘<hi>宋主劉裕晉永初三年從秦中還紀功鑄一鼎於九江古篆書文曰  案</hi>
　　　　<hi>裕滅後秦在晉義熈十三年永初乃其簒晉為宋年號也三年薨録誤</hi>
沸秦洛伏大<hi>漠鼎録</hi>
　　　宋國封建禪代詔策文<hi>附</hi>
　　　為晉安帝進劉裕侍中車騎將軍詔<hi>安帝義熈元年正月</hi>
　　　　<hi>江陵平天子反正二月詔加鎮軍將軍劉裕為侍中車騎將軍都督中外諸軍事固讓不</hi>
　　　　<hi>受參傅亮傳云髙祖登庸之始文筆皆是記室  軍滕演北征廣固悉委長史王誕自此</hi>
　　　　<hi>後至於受命表策文誥皆亮辭也</hi>
<pb n="KR4h0124_WYG_001-31a"/>
古稱大者天地其次君臣所以列貫三辰神人代序諒<lb/>
理本於造昧而運周於萬葉故盈否時襲四靈通其變<lb/>
王道或昧貞賢拯其危天命所以永固人心所以攸穆<lb/>
雖夏周中傾賴靡申之績恭倫載竊實二代是維或乗<lb/>
資籍號或業隆異世猶詩書以之休詠記策用為美談<lb/>
未有因心撫民而誠發理應援神器於巳淪若在今之<lb/>
盛者也朕以寡昧遭家不造越自遘閔屬當屯極逆臣<lb/>
桓元乗釁縦慝窮凶恣虐滔天猾夏遂誣罔人神肆其<lb/>
<pb n="KR4h0124_WYG_001-31b"/>
簒亂祖宗之基既湮七廟之饗胥殄若墜淵谷未足斯<lb/>
譬皇度有晉天縦英哲使持節都督揚徐兖豫青冀幽<lb/>
并江九州諸軍事鎮軍將軍徐青二州刺史忠誠天亮<lb/>
神武命世用能貞明協契義夫響臻故順聲一唱二溟<lb/>
巻波英風振路宸居清翳暨冠軍將軍毅輔國將軍無<lb/>
忌振武將軍道規舟旗遄邁而元凶傳首回戈疉揮則<lb/>
荆漢霧廓俾宣元之祚永固於嵩岱傾基重造再集於<lb/>
朕躬宗廟歆七百之祐皇基融載新之命念功惟徳永言<lb/>
<pb n="KR4h0124_WYG_001-32a"/>
銘懷固巳道冠開闢獨絶終古書契以來未之前聞矣<lb/>
雖則功髙靡尚理至難文而崇庸命徳哲王攸先者將<lb/>
以𢎞道制治深闗盛衰故伊望膺殊命之錫桓文饗備<lb/>
物之禮况宏徴不世顧邈百代者宜極名器之隆以光<lb/>
大國之盛而領軍謙虚自衷誠㫖屢顯朕重逆仲父乃<lb/>
所以愈彰徳美也鎮軍可進位侍中車騎將軍都督中<lb/>
外諸軍事使持節徐青二州刺史如故顯祚大邦啓兹<lb/>
疆宇<lb/>
<pb n="KR4h0124_WYG_001-32b"/>
　　　封豫章郡公加號詔<hi>義熈二年十月論匡復功封唱義謀主鎮軍將軍劉</hi>
　　　　<hi>裕為豫章郡公天子重申前令加侍中進號車騎將軍固讓三年二月天子遣兼太常葛</hi>
　　　　<hi>籍授公策</hi>
有扈滔天夷羿乗釁亂節干紀實撓皇極賊臣桓元怙<lb/>
寵肆逆乃摧傾華霍倒拔嵩岱五嶽既夷六地易所公<lb/>
命世英縦藏器待時因心資敬誓雪國恥慨憤陵夷誠<lb/>
發宵寐既而嵗月屢遷神器巳逺忠孝幽寄實貫三靈<lb/>
爾乃介石勝機宣契畢舉訴蒼天以為正揮義旅而一<lb/>
<pb n="KR4h0124_WYG_001-33a"/>
驅奔鋒數百勢烈激電百萬不能抗限制路日直植城<lb/>
遂使衝鯨潰流暴鱗奔漢廟勝逺加重氛載滌二儀廓<lb/>
清三光返照事遂永代功髙開闢理微稱謂義感朕心<lb/>
若夫道為身濟猶縻厥爵况乃誠徳俱深勲冠天人者<lb/>
乎是用建兹邦國永祚山河言念載懷匪云足報往欽<lb/>
哉俾屏余一人長弼皇晉流風垂祚暉烈無窮其降承<lb/>
嘉策對敭朕命<lb/>
　　　封劉裕為宋公詔<hi>義熈十二年十月</hi>
<pb n="KR4h0124_WYG_001-33b"/>
夫嵩岱配極則乾道増輝藩岳作屏則帝王成務是以<lb/>
夏殷資昆彭之伯有周倚齊晉之輔鑒諸前典儀刑萬<lb/>
代翼治扶危靡不由此太尉公命世天縦齊聖廣淵明<lb/>
燭四方道光宇宙爰自棐忱初廸則投懃王國妖蝥孔<lb/>
熾則功存社稷固以四維是荷萬邦攸賴者矣暨桓元<lb/>
僣逆傾蕩四海公深秉大節靈武霆震𢎞濟朕躬再造<lb/>
王室每惟勲徳銘於厥心遂北清海岱南夷百越荆雍<lb/>
稽服庸岷順軌剋黜方難式遏冦虐及阿衡王猷班序<lb/>
<pb n="KR4h0124_WYG_001-34a"/>
内外仰興絶風傍嗣逸業秉禮以整俗遵王以垂訓聲<lb/>
教逺被無思不洽爰暨木居海處之酋被髪雕題之長<lb/>
莫不忘其陋險九譯來庭此葢播諸徽策靡究其詳者<lb/>
也曩者永嘉不綱諸夏幅裂終古帝居淪胥戎羯永言<lb/>
園陵率土同慕公明發遐慨撫機電征親董侯伯稜威<lb/>
致討旗旝首塗則八表響震偏師先路則多壘雲徹舊<lb/>
都載清五陵復禮百城屈膝千落影從自篇籍所載生<lb/>
民以來勲徳懋功未有若此之盛者也昔周吕佐叡聖<lb/>
<pb n="KR4h0124_WYG_001-34b"/>
之主因三分之形把旄仗鉞一時指麾皆大啓疆宇跨<lb/>
州兼國其在桓文方兹尤儉然亦顯被寵章光錫殊品<lb/>
况乃獨絶百代顧邈前烈者哉朕每𢎞鑒古訓思遵令<lb/>
圖以公深秉冲挹用闕大禮天人引領于兹六載况今<lb/>
禹迹齊軌九隩同文司勲抗策普天増佇遂公髙挹大<lb/>
愆國章三靈眷屬朕實祗懼便宜顯達羣望允崇盛典<lb/>
其進位相國摠百揆揚州牧封十郡為宋公備九錫之<lb/>
禮加璽綬逺遊冠位在諸侯王上加相國緑綟綬<lb/>
<pb n="KR4h0124_WYG_001-35a"/>
　　　宋公九錫策文<lb/>
朕以寡昧仰纘洪基夷羿乗釁蕩覆王室越在南鄙遷<lb/>
於九江宗祀絶饗人神無位提挈羣凶寄命江滸則我<lb/>
祖宗之業奄墜於地七百之祚剪焉既傾若陟淵海罔<lb/>
知攸濟天未絶晉誕育英輔振厥弛維再造區㝢興亡<lb/>
繼絶俾昏作明元勲至徳朕實賴焉今將授公典策其<lb/>
敬聴朕命乃者桓元肆僣滔天冺夏拔本塞源傾倒六<lb/>
位庶僚俛眉四方莫䘏公精貫朝日氣凌霄漢奮其靈<lb/>
<pb n="KR4h0124_WYG_001-35b"/>
武大殱羣慝剋復皇邑奉帝歆神此公之節始於勤王<lb/>
者也授律羣后泝流長騖薄伐峥嶸獻捷南郢大憝折<lb/>
首羣逆畢夷三光旋采舊物反正此又公之功也出藩<lb/>
入輔𢎞兹保弼阜財利用繁殖生民編戸嵗滋疆宇日<lb/>
啓導徳明刑四境有截此又公之功也鮮卑負衆僣盜<lb/>
三齊狼噬冀青䖍劉沂岱介恃遐阻仍為邊毒公蒐乗<lb/>
秣駟敻入逺疆衝櫓四臨萬雉俱潰竊號之人顯戮司<lb/>
冦拓土三千申威龍漠此又公之功也盧循妖凶伺隙<lb/>
<pb n="KR4h0124_WYG_001-36a"/>
五嶺乗虚肆逆侵覆江豫旍拂寰内矢及王城朝野䘮<lb/>
沮莫有固志家獻徙卜之計國議遷都之規公乗轅南<lb/>
濟義形於色嶷然内湛視險若夷攄略運竒英謨不世<lb/>
狡冦窮衂䘮旗宵遁俾我畿甸拯於將墜此又公之功<lb/>
也追奔逐北揚旍江濆偏旅浮海指日遄至番禺之功<lb/>
俘級萬數左里之捷魚潰鳥散元凶逺迸傳首萬里海<lb/>
南肅清荒服來款此又公之功也劉毅叛渙負舋西夏<lb/>
陵上罔主志肆姧暴附麗協黨扇蕩王畿公御軌以刑<lb/>
<pb n="KR4h0124_WYG_001-36b"/>
消之不日蒼兕電泝神兵風掃罪人斯得荆衡清晏此<lb/>
又公之功也譙縦怙亂冦竊一隅王化阻閡三巴淪溺<lb/>
公指命偏師授以良圗凌波浮湍致届井絡僣豎伏鑕<lb/>
梁岷革偃此又公之功也馬休魯宗阻兵内侮驅率二<lb/>
方連旗稱亂公投袂星言斫其上略江津之師勢踰風<lb/>
電廻斾沔川實繁震懾二叛奔迸荆雍來蘇𤣥澤浸育<lb/>
温風潜被此又公之功也永嘉不競四夷擅華五都幅<lb/>
裂山陵幽辱祖宗懷沒世之憤遺氓有匪風之思公逺<lb/>
<pb n="KR4h0124_WYG_001-37a"/>
齊伊宰納隍之仁近同小白滅亡之恥鞠旅陳師赫然<lb/>
大號分命羣帥北狥司兖許鄭風靡鞏洛載清偽牧逆<lb/>
藩交臂請罪百年榛穢一朝掃濟此又公之功也公有<lb/>
康宇内之勲重之以明徳爰初發迹則竒謨冠古電擊<lb/>
彊妖則鋒無前對聿寧東畿大造黔首若乃草昧經綸<lb/>
化融於嵗計扶危静亂道固於苞桑辨方正位納之軌<lb/>
度蠲削煩苛較若畫一淳風美化盈塞宇宙是以絶域<lb/>
獻琛遐夷納貢王略所宣九服率從雖文命之東漸西<lb/>
<pb n="KR4h0124_WYG_001-37b"/>
被咎繇之邁於種徳何以尚兹朕聞先王之宰世也庸<lb/>
勲尊賢建侯胙土褒以寵章崇其徽物所以協輔皇家<lb/>
永隆藩屏故曲阜光啓遂荒徐宅營丘表海四履有聞<lb/>
其在襄王亦賴匡霸又命晉文備物光錫惟公道冠前<lb/>
烈勲髙振古而殊典未加朕甚懵焉今進授相國以徐<lb/>
州之彭城沛蘭陵下邳淮陽山陽廣陵兖州之髙平魯<lb/>
泰山十郡封公為宋公錫兹𤣥土苴以白茅爰定爾居<lb/>
用建冢社昔晉鄭啟藩入作卿士周召保傅出總二南<lb/>
<pb n="KR4h0124_WYG_001-38a"/>
内外之重公實兼之命使持節太尉尚書左僕射晉寧<lb/>
縣五等男湛授相國印綬宋公璽紱使持節兼司空散<lb/>
騎常侍尚書陽遂鄉侯泰授宋公茅土金虎符第一至<lb/>
第十左竹使符第一至第十左相國位無不摠禮絶朝<lb/>
班居常之名宜與事革其相國摠百揆去録尚書之號<lb/>
上送所假節侍中中外都督太傅太尉印綬豫章公印<lb/>
策進揚州牧領征西將軍司豫北徐雍四州刺史如故<lb/>
公紀綱禮度萬國是式乗介蹈方罔有遷志是以錫公<lb/>
<pb n="KR4h0124_WYG_001-38b"/>
大輅戎輅各一𤣥牡二駟公抑末敦本務農重積采蘩<lb/>
實殷稼穡惟阜是用錫公衮冕之服赤舄副焉公閑邪<lb/>
納正移風改俗陶鈞品物如樂之和是用錫公軒懸之<lb/>
樂六佾之舞公宣美王化導揚休風華夷企踵逺人胥<lb/>
萃是用錫公朱戸以居公官方任能網羅幽滯九臯辤<lb/>
野髦士盈朝是用錫公納陛以登公當軸處中率下以<lb/>
義式遏冦讎清除苛慝是用錫公虎賁之士三百人公<lb/>
明罰恤刑庶獄詳允放命干紀罔有攸縦是用錫公鈇<lb/>
<pb n="KR4h0124_WYG_001-39a"/>
鉞各一公龍驤鳳矯咫尺八紘括囊四海折衝無外是<lb/>
用錫公彤弓一彤矢百盧弓十盧矢千公温恭孝思致<lb/>
䖍禋祀忠肅之志儀刑萬方是用錫公秬鬯一卣珪瓚<lb/>
副焉宋國置丞相以下一遵舊儀欽哉其祗服徃命茂<lb/>
對天休簡恤庶邦敬敷顯徳以終我髙祖之嘉命<hi>南史霄漢</hi>
<hi>作虹蜺奉帝歆神作奉歆神祇生民作黎元無狼噬冀青䖍劉沂岱二句毒作害駟作馬俱潰下又無竊號之</hi>
<hi>人二句王城下無朝野䘮沮二句不日下無蒼兕電泝二句清晏作寧晏來蘇下無𤣥澤浸育二句</hi>
　　　進宋公為宋王詔<lb/>
<pb n="KR4h0124_WYG_001-39b"/>
朕聞先王之蒞天下也上則大寳以尊徳下則建侯以<lb/>
褒功是以成勲告就文命有𤣥圭之錫四海來王姬旦<lb/>
饗龜䝉之封夫翼聖宣績輔徳𢎞猷禮窮元賞寵章希<lb/>
世况明保沖昧獨運陶鈞者哉朕以不徳遭家多難雲<lb/>
雷作屯夷羿竊命失位京邑遂播蠻荆艱難卑約制命<lb/>
凶醜相國宋公天縱睿聖命世應期誠貫三靈大節宏<lb/>
發拯朕躬於巢幕廻靈命於巳崩固巳道窮北面暉格<lb/>
八表者矣及外積全國之勲内累戡黎之伐芟夷彊妖<lb/>
<pb n="KR4h0124_WYG_001-40a"/>
之始藴崇姧猾之源顯仁藏用之道六府孔修之績莫<lb/>
不雲行雨施能事畢舉諒巳方軌於三五不容於典策<lb/>
者焉自永嘉䘮師綿踰十紀五都分崩然正朔時暨唯<lb/>
三秦懸隔未之暫賔至令羌人襲亂淫虐三世資百二<lb/>
之易守恃函谷之可闗廟算韜略不謀之日久矣公命<lb/>
世撫運闡曜威靈内研諸侯之慮外致上天之罰故能<lb/>
倉兕甫訓則許鄭風偃鉦鉞未指則瀍洛霧披俾舊闕<lb/>
之陽復集萬國之軫東京父老重睹司𨽻之章俾朕負<lb/>
<pb n="KR4h0124_WYG_001-40b"/>
扆髙拱而保大洪烈是用逺鑒前典延即羣謀敬授殊<lb/>
錫光啓疆字乗馬之制有陋舊章徽稱之美未窮上爵<lb/>
豈足以顯報懋功允塞民望藩輔王畿長轡六合者乎<lb/>
實以公每秉謙徳卑不可踰難進之道以寵為戚是故<lb/>
降損盛制且有後命也自兹迄今洪勲彌劭稜威九河<lb/>
魏趙底服廻轅崤潼連城氷泮遂長驅灞滻懸旍龍門<lb/>
逆賊姚泓係頸就擒百稔梗穢滌於崇朝祖宗遺憤雪<lb/>
於一旦涉禹之迹方行天下至於海外罔有不服功固<lb/>
<pb n="KR4h0124_WYG_001-41a"/>
萬世其寧惟永豈金石雅頌所能讚揚實可以告於神<lb/>
明勒銘嵩岱者巳朕又聞之周道方逺則鸑鷟鳴岐二<lb/>
南播徳則麟騶呈瑞自公大號初發爰暨告成靈祥炳<lb/>
煥不可勝紀豈伊素雉逺至嘉禾近歸而巳哉朕每仰<lb/>
鑒𤣥應俯察人謀進惟道勲退惟國典豈得遂公冲挹<lb/>
而久藴盛策便宜敬行大禮允副幽顯之望其進宋公<lb/>
爵為王以徐州之海陵東安北琅邪北東莞北東海北<lb/>
譙北梁豫州之汝南北潁川北南頓凡十郡益宋國其<lb/>
<pb n="KR4h0124_WYG_001-41b"/>
相國揚州牧領征西將軍司豫北徐雍四州刺史如故<lb/>
　　　晉恭帝禪宋詔<hi>恭帝元熈二年六月傅亮承髙祖密㫖諷帝禪位草詔請書帝</hi>
　　　　<hi>欣然操筆曰桓元之時重為劉公所延今日之事本所甘心乃書赤紙為詔</hi>
夫天造草昧樹之司牧所以陶鈞三極統天施化故大<lb/>
道之行選賢與能隆替無常期禪代非一族貫之百王<lb/>
由來尚矣晉道陵遲仍世多故爰暨元興禍難既積至<lb/>
三光貿位冠履易所安皇播越宗祀墮冺則我宣元之<lb/>
祚永墜於地顧瞻區域剪焉巳傾相國宋王天縦聖徳<lb/>
<pb n="KR4h0124_WYG_001-42a"/>
靈武秀世一匡頽運再造區夏故以興滅繼絶舟航淪<lb/>
溺矣若夫仰在璿璣㫄穆七政薄伐不庭開復疆宇遂<lb/>
乃三俘偽主開滌五都雕顔卉服之鄉龍荒朔漠之長<lb/>
莫不廻首朝陽沐浴𤣥澤故四靈效瑞川岳啓圗嘉祥<lb/>
雜遝休應炳著𤣥象表革命之期華裔注樂推之願代<lb/>
徳之符著乎幽顯瞻烏爰止允集明哲夫豈延康有歸<lb/>
咸熈告謝而巳哉昔火徳既微魏祖底績黄運不競三<lb/>
后肆勤故天之厯數實有攸在朕雖愚闇昧於大道永<lb/>
<pb n="KR4h0124_WYG_001-42b"/>
鑒廢興為日巳久念四代之髙義稽天人之至望予其<lb/>
遜位别宫歸禪於宋一依唐虞漢魏故事<lb/>
　　　禪策<lb/>
咨爾宋王夫𤣥古權輿悠哉邈矣其詳靡得而聞爰自<lb/>
書契降逮三五莫不以上聖君四海止戈定大業然則<lb/>
帝王者宰物之通器君道者天下之至公也昔在上葉<lb/>
深鑒兹道是以天禄既終唐虞弗得傳其嗣符命來格<lb/>
舜禹不獲全其謙所以經緯三才澄斥彛化作範振古<lb/>
<pb n="KR4h0124_WYG_001-43a"/>
垂風萬葉莫尚於兹自是厥後歴代彌劭漢既嗣徳於<lb/>
放勛魏亦方軌於重華諒巳協謀乎人鬼而以百姓為<lb/>
心者也昔我祖宗欽明辰居其極而明晦代序盈虧有<lb/>
期翦商兆禍非唯一世曽是弗尅矧伊在今天之所廢<lb/>
有自來矣惟王體上聖之姿包二儀之徳明齊日月道<lb/>
合四時乃者社稷傾覆王拯而存之中原蕪梗又濟而<lb/>
復之自負固不賔干紀放命肆逆滔天竊據萬里靡不<lb/>
潤之以風雨震之以雷霆九伐之道既敷八法之化自<lb/>
<pb n="KR4h0124_WYG_001-43b"/>
理豈伊博施於民濟斯黔庶固以義洽四海道威八荒<lb/>
者矣至於上天垂象四靈效徴圖䜟之文既明人神之<lb/>
望巳改百工歌於朝庶民頌於野億兆抃踊傾佇惟新<lb/>
自非百姓樂推天命攸集豈伊在予所得獨専是用仰<lb/>
祗皇靈俯順羣議敬禪神器授帝位於爾躬大祚告窮<lb/>
天禄永終於戯王其允執其中敬遵典訓副率土之嘉<lb/>
願恢洪業於無窮時膺休祐以答三靈之眷望<lb/>
　　　禪宋璽書<lb/>
<pb n="KR4h0124_WYG_001-44a"/>
葢聞天生蒸民樹之以君帝皇寄世實公四海崇替係<lb/>
於勲徳升降存乎其人故有國必亡十年著其數代謝<lb/>
無常聖哲握其符昔在上世三聖係軌疇咨四嶽以𢎞<lb/>
揖讓惟先王之有作永垂範于無窮及劉氏致禪實堯<lb/>
是法有魏告終亦憲兹典我世祖所以撫歸運而順人<lb/>
事乗利見而定天保者也而道不常泰戎夷亂華䘮我<lb/>
洛食蹙國江表仍遘否運淪沒相因逮于元興遂傾宗<lb/>
祀幸賴神武光天大節宏發匡復我社稷重造我國家<lb/>
<pb n="KR4h0124_WYG_001-44b"/>
惟王聖徳欽明則天光大應期誕載明保王室内紓國<lb/>
難外播宏略誅大憝于漢陽逋僣盜于沂渚澄氛西岷<lb/>
肅清南越再清江湘拓定樊沔若乃永懷區宇思一聲<lb/>
教王師首路則伊洛澄流稜威崤潼則華嶽褰靄偽酋<lb/>
銜璧咸陽即序雖彞器所銘詩書所詠庸勲之盛莫之<lb/>
與二也遂偃武修文誕敷徳政八統以馭萬民九職以<lb/>
刑邦國思兼三王以施四事故能信著幽顯義感殊方<lb/>
自歴世所賔舟車所暨靡不謳歌仁徳抃舞來庭朕每<lb/>
<pb n="KR4h0124_WYG_001-45a"/>
敬惟道勲永察符運天之厯數實在爾躬是以五緯升<lb/>
度屢示除舊之迹三光協數必昭布新之祥圗䜟禎瑞<lb/>
皎然斯在加以龍顔英特天授殊姿君人之表煥如日<lb/>
月傳稱惟天為大惟堯則之詩云有命自天命此文王<lb/>
夫或躍在淵者終饗九五之位勲格天地者必膺大寳<lb/>
之業昔土徳告沴傳祚于我有晉今厯運改卜永終于<lb/>
兹亦以金徳而傳于宋仰四代之休義鑒明昏之定期<lb/>
詢于羣公爰逮庶尹咸曰休哉罔違朕志今遣使持節<lb/>
<pb n="KR4h0124_WYG_001-45b"/>
兼太保散騎常侍光禄大夫澹兼太尉尚書宣範奉皇<lb/>
帝璽綬受終之禮一如唐虞漢魏故事王其允荅人神<lb/>
君臨萬國時應靈祉酬于上天之眷命<lb/>
　　駱達<lb/>
　　　陳天文符䜟奏<hi>宋武帝既受晉禪太史令駱達奏陳</hi>
去義熈元年至元熈元年十月太白星晝見經天凡七<lb/>
占曰天下革民更王異姓興義熈元年至元熈元年十<lb/>
一月朔日有蝕之凡四皆蝕從上始臣民失君之象也<lb/>
<pb n="KR4h0124_WYG_001-46a"/>
義熈十一年五月三日彗星出天市其芒埽帝坐天市<lb/>
在房心之北宋之分野得彗柄者興此除舊布新之徴<lb/>
義熈七年七月二十五日五虹見於東方占曰五虹見<lb/>
天子黜聖人出義熈七年八月十一日新天子氣見東<lb/>
南十二年北定中原崇進宋公嵗星裵回房心之間大<lb/>
火宋之分野與武王克殷同得嵗星之分者應王也十<lb/>
一年以來至元熈元年月行失道恒北入太微中占月<lb/>
入太微廷王入為主十三年十月鎮星入太微積留七<lb/>
<pb n="KR4h0124_WYG_001-46b"/>
十餘日到十四年八月十日又入太微不去到元熈元<lb/>
年積二百餘日占鎮星守太微亡君之戒有立王有徙<lb/>
王十四年五月十七日茀星出北斗魁中占曰星茀北<lb/>
斗中聖人受命十四年七月二十九日彗星出太微中<lb/>
彗柄起上相星下芒尾漸長至十餘丈進埽北斗及紫<lb/>
微中占曰彗星出太微社稷亡天下易政入北斗帝宫<lb/>
空一占天下得召人召人聖主也一曰彗孛紫微天下<lb/>
易主十四年十月一日熒惑從入太微鉤巳至元年四<lb/>
<pb n="KR4h0124_WYG_001-47a"/>
月二十七日從端門出積屍留二百六日繞鎮星熒惑<lb/>
與鎮星鉤巳天廷天下更紀十四年十二月嵗太白辰<lb/>
裵回居斗牛之間經旬斗牛厯數之起占曰三星合是<lb/>
謂改立元熈元年十二月二十四日四黑龍登天易傳<lb/>
曰冬龍見天子亡社稷大人應天命之符金雌詩云大<lb/>
火有心水抱之悠悠百年是其時火宋之分野水宋之<lb/>
徳也金雌詩又曰云出而兩漸欲舉短如之何乃相岨<lb/>
交哉亂也當何所唯有隠巖殖禾黍西南之朋困桓父<lb/>
<pb n="KR4h0124_WYG_001-47b"/>
兩云𤣥字也短者云祚短也巖隠不見唯應見谷殖禾<lb/>
谷邊則聖諱炳明也易曰西南得朋故能困桓父也劉<lb/>
向䜟曰上五盡寄致太平草付合成集羣英前句則陛<lb/>
下小諱後句則太子諱也十一年五月西明門地陷水<lb/>
涌出毁門扉閾西者金鄉之門為水所毁此金徳將衰<lb/>
水徳方興之象也太興中民於井中得棧鐘上有古文<lb/>
十八字晉自先帝至今數滿十八年義熈八年太社生<lb/>
桑明尤著者也夫六亢位也漢建安二十五年一百九<lb/>
<pb n="KR4h0124_WYG_001-48a"/>
十六年而禪魏魏自黄初至咸熈二年五十六年而禪<lb/>
晉晉自太始至今元熈二年一百五十六年三代數窮<lb/>
咸以六年<lb/>
　　少帝<hi>名義符小字車兵武帝長子在位二年多過失廢為營陽王徐羨之等使人弑之于吳</hi>
　　　決獄詔<hi>少帝初立時徐羨之為司空下詔</hi>
平理獄訟政道所先朕哀荒在疚未堪親覽司穴工尚書<lb/>
令可率衆官月一決獄<lb/>
　　　追贈陽瓚詔<hi>尚書令傅亮議瓚家在彭城宜即以入臺絹粟賜給文士顔延之為</hi>
<pb n="KR4h0124_WYG_001-48b"/>
　　　　<hi>誄焉</hi>
故寧逺司馬濮陽太守陽瓚滑臺之逼厲誠固守投命<lb/>
均節在危無撓古之忠烈無以加之可追贈給事中并<lb/>
存䘏遺孤以慰存亡<lb/>
　　　吐谷渾阿犲授爵詔<hi>景平中阿犲遣使獻方物少帝詔報未及拜受</hi>
吐谷渾阿犲介在遐表慕義可嘉宜有寵任今酬其來<lb/>
款可督塞表諸軍事安西將軍沙州刺史澆河公<lb/>
　　　詔髙麗王高璉<lb/>
<pb n="KR4h0124_WYG_001-49a"/>
　　　　<hi>少帝景平二年璉遣長史詣闕獻方物遣使慰勞之</hi>
皇帝問使持節散騎常侍都督營平二州諸軍事征東<lb/>
大將軍髙句驪王樂浪公纂戎東服庸績繼䡄厥恵既<lb/>
彰款誠亦著踰遼越海納貢本朝朕以不徳忝承鴻緒<lb/>
永懷先蹤思覃遺澤今遣謁者朱邵伯副謁者王邵子<lb/>
等宣㫖慰勞其茂康恵政永隆厥功式昭往命稱朕意<lb/>
焉<hi>宋書</hi>
　<lb/>
<pb n="KR4h0124_WYG_001-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文紀巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋文紀巻五</head>
    <p>
<pb n="KR4h0124_WYG_005-1a"/>
欽定四庫全書<lb/>
　宋文紀巻五　　　　　　明　梅鼎祚　編<lb/>
　　孝懿蕭皇后<hi>諱文夀蘭陵人孝皇繼室累遵為太皇太后</hi>
　　　遺令<hi>髙祖母孝穆趙皇后以産疾殂事繼母蕭太后甚謹少帝即位加崇太皇太后景平</hi>
　　　　<hi>元年殂初髙祖貧微孝皇葬禮多闕遺命太后不必祔葬故至是託后遺令</hi>
孝皇背世五十餘年古不祔葬且漢世帝后陵皆異處<lb/>
今可於塋域之内别為一壙孝皇陵墳本用素門之禮<lb/>
與王者制度奢儉不同婦人禮有所從可一遵往式<lb/>
<pb n="KR4h0124_WYG_005-1b"/>
　　皇太后張氏<hi>不知何郡縣人義熙初得幸武帝生少帝初封夫人尊為皇太后</hi>
　　　廢少帝立宜都王令<hi>少帝即位二年多過失司空徐羨之等謀廢立稱太</hi>
　　　　<hi>后令少帝廢拜營陽王太妃</hi>
王室不造天禍未悔先帝創業弗永棄世登遐義符長<lb/>
嗣屬當天位不謂窮凶極悖一至於此大行在殯宇内<lb/>
哀惶幸災肆于悖詞喜容表于在慼至乃徴召樂府鳩<lb/>
集伶官優倡管絃靡不備奏珍羞甘饍有加平日採擇<lb/>
媵御產子就宫靦然無怍醜聲四達及懿后崩背重加<lb/>
<pb n="KR4h0124_WYG_005-2a"/>
天罰親與左右執紼歌呼推排梓宫抃掌笑謔殿省備<lb/>
聞加復日夜媟狎羣小慢戲興造千計費用萬端帑藏<lb/>
空虛人力殫盡刑罰苛虐幽囚日增居帝王之位好皂<lb/>
隸之役處萬乗之尊悦厮養之事親執鞭撲毆擊無辜<lb/>
以為笑樂穿池築觀朝成暮毁徴發工匠疲極兆民逺<lb/>
近歎嗟人神怨怒社稷將墜豈可復嗣守洪業君臨萬<lb/>
邦令廢為營陽王一依漢昌邑晉海西故事奉迎鎮西<lb/>
將軍宜都王義隆入纂皇統<lb/>
<pb n="KR4h0124_WYG_005-2b"/>
　　太皇太后路氏<hi>諱恵男丹陽建康人為文帝淑媛生孝武帝前廢帝即位尊為太皇</hi>
　　　<hi>太后</hi>
　　　立湘東王彧令<hi>前廢帝凶悖明帝時為湘東王謀廢帝使壽寂之等殞帝華林</hi>
　　　　<hi>園稱太皇太后令奉湘東即位</hi>
司徒領䕶軍八座子業雖曰嫡長少稟凶毒不仁不孝<lb/>
著自髫齓孝武棄世屬當辰歴自梓宫在殯喜容靦然<lb/>
天罰重罹歡恣滋甚逼以内外維持忍虐未露而凶慘<lb/>
難抑一旦肆禍遂縱戮上宰殄害輔臣子鸞兄弟先帝<lb/>
<pb n="KR4h0124_WYG_005-3a"/>
鍾愛含怨既往枉加屠酷昶茂親作扞横相徴討新蔡<lb/>
公主逼離夫族幽置深宫詭云薨殞襄事甫爾喪禮頓<lb/>
釋昬酣長夜庶事傾遺朝賢舊勲棄若遺土管絃不輟<lb/>
珍羞備膳詈辱祖考以為戲謔行游莫止淫縱無度肆<lb/>
宴園陵規圖發掘誅剪無辜籍略婦女建樹僞豎莫知<lb/>
誰息拜嬪立后慶過恒典宗室宻戚遇若婢僕鞭捶陵<lb/>
曳無復尊卑南平一門特鍾其酷反天滅理顯暴萬端<lb/>
苛罰酷令終無紀極夏桀殷辛未足以譬闔朝業業人<lb/>
<pb n="KR4h0124_WYG_005-3b"/>
不自保百姓遑遑手足靡厝行穢禽獸罪盈三千髙祖<lb/>
之業將冺七廟之享幾絶吾老疾沉篤每規禍鴆憂煎<lb/>
漏刻氣命無幾開闢以降所未嘗聞逺近思奮十室而<lb/>
九衞將軍湘東王體自太祖天縱英聖文皇鍾愛寵冠<lb/>
列藩吾早識神睿特兼常禮潜運宏規義士投袂獨夫<lb/>
既殞懸首白旗社稷再興宗祀永固人鬼屬心大命允<lb/>
集且勲徳髙邈大業攸歸宜遵漢晉纂承皇極主者詳<lb/>
舊典以時奉行未亡人餘年不幸嬰此百艱永尋情事<lb/>
<pb n="KR4h0124_WYG_005-4a"/>
雖存若殞當復柰何當復柰何<lb/>
　　　賜豫章王子尚山隂公主楚玉死令<hi>太宗殞廢帝稱太后</hi>
　　　　<hi>令子尚楚玉並孝武帝王皇后生</hi>
子尚頑凶極悖行乖天理楚玉婬亂縱慝義絶人經並<lb/>
可于第賜盡<lb/>
　　皇太后王氏<hi>諱貞風琅邪臨沂人為明帝后後廢帝即位尊為皇太后齊建元元年薨</hi>
　　　廢立令<hi>明帝子昱立為後廢帝狂慝失徳蕭道成弑之稱太后令迎立安成王是為順</hi>
　　　　<hi>帝禪位道成</hi>
<pb n="KR4h0124_WYG_005-4b"/>
衞將軍領軍中書監八座昱以冢嫡嗣登皇統庶其體<lb/>
識日𢎞社稷有寄豈意窮凶極悖自幼而長善無細而<lb/>
不違惡有大而必蹈前後引誘常加隱蔽險戾難移日<lb/>
月滋甚棄冠毁冕長襲戎衣犬馬是狎鷹隼是愛皁櫪<lb/>
軒殿之中韝緤宸扆之側至乃单騎逺郊獨宿深野手<lb/>
揮矛鋋躬行刳斮白刃為弄器斬害為恒務捨交㦸之<lb/>
衞委天畢之儀趨歩闤闠酣歌罏肆宵遊忘返宴寢營<lb/>
舍奪人子女掠人財物方策所不書振古所未聞沈勃<lb/>
<pb n="KR4h0124_WYG_005-5a"/>
儒士孫超功臣幼文兄弟並豫勲効四人無罪一朝同<lb/>
戮飛鏃鼓劒孩稚無遺屠裂肝腸以為戯謔投骸江流<lb/>
以為懽笑又淫費無度帑藏空竭横賦闗河專充别蓄<lb/>
黔庶嗷嗷厝生無所吾與其所生每厲以義方遂謀酖<lb/>
毒將騁凶忿沈憂假日慮不終朝自昔辛癸爰及幽厲<lb/>
方之於此未譬萬分民怨既深神怒已積七廟阽危四<lb/>
海褫氣廢昏立明前代令範况乃滅義反道天人所棄<lb/>
舋深牧野理絶桐宫故宻令蕭領軍潜運明略幽顯協<lb/>
<pb n="KR4h0124_WYG_005-5b"/>
規普天同泰驃騎大將軍安成王體自太宗天挺淹叡<lb/>
風神凝逺徳映在田地隆親茂皇歴攸歸億兆係心含<lb/>
生屬望宜光奉祖宗臨享萬國便依舊典以時奉行未<lb/>
亡人追往傷懷永言感絶<lb/>
　　　追封後廢帝令<lb/>
昱窮凶極暴自取灰滅雖曰罪招能無傷悼棄同品庶<lb/>
顧所不忍可特追封蒼梧郡王<lb/>
　　謝昭容<lb/>
<pb n="KR4h0124_WYG_005-6a"/>
　　　請東平王子嗣還本屬表<hi>子嗣孝武帝第二十七子繼東平冲王休</hi>
　　　　<hi>倩休倩母嚴酷子嗣所生母景寧園昭容謝上表太宗許之</hi>
故東平冲王休倩託荄璿極岐嶷夙表降年弗永遺𦙍<lb/>
莫傳孝武皇帝敕妾子臣子嗣岀繼為後既承國祀方<lb/>
奉烝薦庶覃遐慶式延于逺而妾顔訓養非恩撫導乖<lb/>
理情闕引進義違負螟昔世祖平日詭申慈愛崩背未<lb/>
幾真性便發猶逼畏崇憲少欲藏奄自兹以後專縱嚴<lb/>
酷寔顯布宗戚宣灼宫闈用傷人倫爰惻行路妾天屬<lb/>
<pb n="KR4h0124_WYG_005-6b"/>
冥至感切實深伏願乾渥廣臨曲垂照賜復改命還依<lb/>
本屬則妾母子雖隕之辰猶生之願<lb/>
　　　有司奏上蕭太后尊號<hi>髙祖繼母為宋王加太妃之號及踐阼有司奏</hi>
　　　　<hi>尊為皇太后奏以下並有司后號  附</hi>
臣聞道積者慶流徳洽者禮備故祗敬表於崇髙嘉號<lb/>
彰於盛典伏惟太妃母儀之徳化穆不言保翼之訓光<lb/>
被洪業雖幽明同慶而稱謂未窮稽之前代禮有恒準<lb/>
宜式遵舊章允副羣望<lb/>
<pb n="KR4h0124_WYG_005-7a"/>
　　　有司上張太后尊號奏<hi>少帝母有司奏為皇太后及少帝廢為營陽王</hi>
　　　　<hi>拜太妃</hi>
臣聞嚴親敬始所因者本充孝之道由中被外伏惟夫<lb/>
人徳並坤元徽音光劭發祥兆慶誕唘聖明宜崇極徽<lb/>
號允備盛則從春秋母以子貴之義遵漢晉推慶之典<lb/>
謹上尊號為皇太后宫曰永樂<lb/>
　　　有司追尊胡太后奏<hi>后諱道女淮南人髙祖納之生文帝後被譴死宋初</hi>
　　　　<hi>贈婕妤太祖即位有司奏尊為章皇太后</hi>
<pb n="KR4h0124_WYG_005-7b"/>
臣聞徳厚者禮尊慶深者位極故閟宫既構咏歌先妣<lb/>
園陵崇衞聿追來孝伏惟先婕妤柔明塞淵光被六列<lb/>
徳昭巛範訓洽母儀用能唘祚聖明奄宅四海嚴親莫<lb/>
逮天禄永違臣等逺準春秋近稽漢晉謹上尊號曰章<lb/>
皇太后陵曰熙寧<lb/>
　　　有司奉尊路太后奏<hi>文帝路淑媛生孝武帝及入討元凶即位有司奏尊</hi>
　　　　<hi>為皇太后</hi>
臣聞厯集周邦徽音充嗣氣淳漢國沙麓發祥昔在上<lb/>
<pb n="KR4h0124_WYG_005-8a"/>
代業隆祚逺未有不敷隂教以闡洪基膺淑慶以載聖<lb/>
哲者也伏惟淑媛柔明内昭徽儀外範合靈初迪則庶<lb/>
姬仰燿引訓蕃閫則家邦被徳民應惟和神屬惟祉故<lb/>
能誕鍾叡躬用集大命固靈根于既殞融盛烈乎中興<lb/>
載厚化深聲詠允緝宜式諧舊典恭享極號奉尊號曰<lb/>
皇太后宫曰崇憲<lb/>
　　　有司追尊沈太后奏<hi>文帝沈婕妤生明帝元嘉三十年卒贈湘東國太妃</hi>
　　　　<hi>明帝即位有司奏追尊為皇太后諡曰宣</hi>
<pb n="KR4h0124_WYG_005-8b"/>
昔豳都追逺正已纒哀緬慕徳義敬奉園陵先太妃徳<lb/>
履端華徽景明峻風光宸掖訓流國闈鞠聖誕靈蚤捐<lb/>
鴻祚臣等逺模漢冊近儀晉典謹上尊號為皇太后<lb/>
　　　有司尊陳太妃奏<hi>妃諱妙登丹陽建康人明帝納之生後廢帝拜貴妃及後</hi>
　　　　<hi>廢帝踐阼有司奏尊為皇太妃因改諸王國太妃曰大妃妃音怡</hi>
臣聞河龍唘聖理浹民神郊電基皇慶爍天地故資敬<lb/>
之道粹古銘風沿貴之誼眇代凝則伏惟貴妃含和日<lb/>
晷表淑星樞徽音峻古柔光照世聲華帝掖軌秀天嬪<lb/>
<pb n="KR4h0124_WYG_005-9a"/>
景發皇明祚昌睿命而偹物之章未換彛䇿逺酌前王<lb/>
允陟鴻典臣等參議謹上尊號曰皇太妃<lb/>
　　長沙王義欣<hi>父道憐髙祖中弟嗣位歴豫州刺史進號鎮軍將軍薨于任</hi>
　　　陳長吏奏<hi>義興為豫州刺史隨宜經理遂稱彊鎮時淮西江北長吏悉叙勞人武夫</hi>
　　　　<hi>多無政術義欣陳之</hi>
江淮左右土塉民疎頃年以來荐饑相襲百城彫弊於<lb/>
今為甚綏牧之宜必俟良吏勞人武士不經政術統内<lb/>
官長多非才授東南殷實猶或簡能况賔接荒垂而可<lb/>
<pb n="KR4h0124_WYG_005-9b"/>
輯粲頓闕願敕選部必使任得其人庶得不勞而治<lb/>
　　　舉郡守申季歴表<hi>元嘉九年義欣為豫州刺史上言進號寧朔將軍</hi>
所統威逺將軍北譙梁二郡太守闗中侯申季歴自奉<lb/>
職邦畿于兹五年信恵並宣威化兼著外清姦暴内輯<lb/>
民黎役賦均平閭井齊肅綏穆初附招携荒逺郊境之<lb/>
外仰澤懷風爵賞之授績能自顯宣升階秩以崇奬勸<lb/>
　　　告司兗二州<hi>太祖踐阼有志北略元嘉七年三月詔遣右將軍劉彦之等分兵進</hi>
　　　　<hi>取河南後將軍長沙王義欣出鎮彭城總統羣帥告司兖二州魏主燾悉歛河南一城歸</hi>
<pb n="KR4h0124_WYG_005-10a"/>
　　　　<hi>河北魏大衆南渡河洛陽滑臺虎牢諸城並為魏没</hi>
夫王者之兵以義徳相濟非徒疆理土地恢廣經略將<lb/>
以大庇蒼生保全黎庶是以䝉踐霜雪踰歴險難匡國<lb/>
寧民肅清四表昔我髙祖武皇帝誕膺明命爰造區夏<lb/>
内夷簒逆外寧冦亂靈武紛紜雷動風舉響軼龍堆聲<lb/>
浮雲朔陵天振地拔山蕩海於是華域肅清謳歌允集<lb/>
王綱帝典煥哉惟文太和絪緼流澤洋溢中葉諒闇委<lb/>
政冢宰魏人乗釁侵侮上國遂令司兖良民復蹈非所<lb/>
<pb n="KR4h0124_WYG_005-10b"/>
周鄭遺黎重隔王化聖皇踐祚重光開朗明哲柔逺以<lb/>
隆中興遐夷慕義雲騰波湧方將蹈徳履信被藝襲文<lb/>
增修業統作規於後勤施洽於三方恵和雍於北狄夫<lb/>
養魚者除其猵獺育禽者去其豺狼故智士研其慮勇<lb/>
夫厲其節嘉謀動蒼天精氣貫辰緯莫府忝任稟承廟<lb/>
筭翦爪明衣誓不顧命提吳楚之勁卒總八州之鋭士<lb/>
紅旗降天素甲奪日虎歩中原龍超河渚興雲散雨慰<lb/>
大旱之思弔民伐罪積後已之情師以順動何征而不<lb/>
<pb n="KR4h0124_WYG_005-11a"/>
克况乎遵養耆昧綏復境土而已哉昔淮泗初開狡徒<lb/>
縱逸王旅入闗羣竪飊扇襄邑之戰素旗授首平城之<lb/>
役伏屍蔽野支解體分羽翼摧挫加以構難西邊結怨<lb/>
黄龍控弦熸滅首尾逼畏蜂屯蟻聚假息旦夕豈復能<lb/>
超蹈長河以當堂堂之陳哉夫順從貴速歸徳惡晩賞<lb/>
褒先附威加後服是以秦趙羇旅披榛委誠施紱乗軒<lb/>
剖符州郡慕容姚泓恃强作禍提挈萬里卒嬰鈇鉞皆<lb/>
目前之誠驗往世之所知也聖上明發愛恤以道懷二<lb/>
<pb n="KR4h0124_WYG_005-11b"/>
州士民若能審决安危翻然革面率其支黨歸投軍門<lb/>
者當表言天臺隨才敘用如其迷心不悛竄首巢穴長<lb/>
圍既周臨衝四至雖欲壺漿厥篚其可得乎幸加三思<lb/>
詳擇利害<lb/>
　　臨川王義慶<hi>本長沙王道憐第二子繼襲臨川王道規歴都督南兖州刺史開府儀同</hi>
　　　<hi>三司為宗室之表</hi>
　　　祖避孫讎議<hi>義慶元嘉初遷丹陽尹時有民黄讎初妻趙殺子婦趙遇赦應徙避孫</hi>
　　　　<hi>義慶議</hi>
<pb n="KR4h0124_WYG_005-12a"/>
案周禮父母之讎避之海外雖遇市朝鬬不及兵蓋以<lb/>
莫大之寃理不可奪含戚枕戈義許必報若至於親戚<lb/>
為戮骨肉相殘故道乖常憲記無定准求之法外裁以<lb/>
人情且禮有過失之宥律無讎祖之文况趙之縱暴本<lb/>
由于酒論心即實事盡荒耄豈得以荒耄之王母等行<lb/>
路之深讎臣謂此孫忍愧銜悲不違子義共天同域無<lb/>
虧孝道<lb/>
　　　上舉士表<hi>元嘉十二年普使内外羣官舉士義慶上表</hi>
<pb n="KR4h0124_WYG_005-12b"/>
詔書疇咨羣司延及連牧旌賢仄陋拔善幽遐伏惟陛<lb/>
下恵哲光宣經緯明逺皇階藻曜風猷日昇而猶詢衢<lb/>
室之令典遵明臺之叡訓降流慮於管庫紆聖思乎版<lb/>
築故以道邈往載徳髙前王臣敢竭虛闇祗承明㫖伏<lb/>
見前臨沮令新野庾寔秉真履約愛敬淳深昔在母憂<lb/>
毁瘠過禮今罹父疚泣血有聞行成閨庭孝著隣黨足<lb/>
以敦化率民齊教軌俗前徴奉朝請武陵龔祈恬和平<lb/>
昔貞純潔素潜居研志耽情墳典亦足鎮息頹競奬勗<lb/>
<pb n="KR4h0124_WYG_005-13a"/>
浮勤處士南郡師覺才學明敏操介清修業均井渫志<lb/>
固氷霜臣往年辟為州祭酒未汙其慮若朝命逺暨玉<lb/>
帛遐臻異人間出何逺之有<lb/>
　　　謝賜如意唘事<lb/>
恩㫖賜臣犀鏤竹節如意目所未睹<hi>北堂書鈔</hi>
　　彭城王義康<hi>小字車子武帝第四子歴位大將軍領司徒以范曄等謀立徙安成郡賜</hi>
　　　<hi>死</hi>
　　　上文帝遜位表<hi>義康為司徒録尚書事又領揚州刺史專總朝權事決自已太</hi>
<pb n="KR4h0124_WYG_005-13b"/>
　　　　<hi>子詹事劉湛素經情欵與其族左長史劉斌等互為傾反初太祖疾嘗危湛意在奉義康</hi>
　　　　<hi>及疾豫亦㣲聞之而羣小結為朋黨構造愆釁元嘉十七年乃收湛付廷尉伏誅遣人宣</hi>
　　　　<hi>㫖于義康因上表遜位改授江州刺史岀鎮豫章其後范曄等謀逆坐誅</hi>
臣幼荷國靈爵遇踰等陛下推恩睦親以隆棠棣愛忘<lb/>
其鄙寵授遂崇任總内外位兼台輔不能正身率下以<lb/>
肅庶僚暱近失所漸不自覺致令毁譽違實賞罰謬加<lb/>
由臣才弱任重以及傾撓今雖罪人即戮王猷載静養<lb/>
釁貽垢實由於臣鞠躬慄慄若墮谿壑有何心顔而安<lb/>
<pb n="KR4h0124_WYG_005-14a"/>
斯寵輒解所職待罪私第<lb/>
　　　歲饑平糶議<hi>元嘉中三吳水潦穀貴人饑彭城王義康議</hi>
東土災荒人凋穀踊富商蓄米日成其價宜班下所在<lb/>
隱其虛實令積蓄之家聽留一年儲餘皆敕使糶貨為<lb/>
制平價此所謂常道行於百代權宜用於一時也又縁<lb/>
淮嵗豐邑地沃壤麥既已登黍粟行就可折其估賦成<lb/>
就交市三吳饑人即以貸給使彊壯轉運以贍老弱<hi>通典</hi>
　　江夏王義恭<hi>武帝第五子歴中書監太尉録尚書事為前廢帝所害</hi>
<pb n="KR4h0124_WYG_005-14b"/>
　　　舉才表<hi>義恭元嘉九年徴為南兗州刺史鎮廣陵時詔内外百官舉才義恭舉南陽宗</hi>
　　　　<hi>炳等</hi>
臣聞雲和備樂則繁㑹克諧驊騮驂服則致逺斯效陛<lb/>
下順簡夤化文明在躬玉衡既正泰階載一而猶發慮<lb/>
英髦人情仄陋幽谷空同顯著揚歴是以潜虬聳鱗佇<lb/>
利見之期翔鳯弭翼應來儀之感竊見南陽宗炳操履<lb/>
閒逺思業貞純砥節丘園息賔盛世貧約而苦内無改<lb/>
情軒冕屢招確爾不拔若以蒲帛之聘感以大倫之美<lb/>
<pb n="KR4h0124_WYG_005-15a"/>
庶投竿釋褐翻然來儀必能毗爕九官宣賛百揆尚書<lb/>
金部郎臣徐森之臣府中直兵參軍事臣王天寳並局<lb/>
力允濟忠諒欵誠往年逆臣叛逸華陽失守森之全境<lb/>
寧民績章危棘前者經略伊瀍元戎喪旅天寳北勤河<lb/>
朔東據營丘勲勇既昭心事兼竭雖蒙奬叙未盡才宜<lb/>
並可授以邉藩展其志力交阯遼邈累喪藩將政刑每<lb/>
闕撫莅惟艱南中敻逺風謠迥隔蠻獠狡竊邉氓荼炭<lb/>
寔須練實以綏其難謂森之可交州刺史天寳可寧州<lb/>
<pb n="KR4h0124_WYG_005-15b"/>
刺史庶足威懷荒表肅清遐服昔魏戊之賢功存薦士<lb/>
趙武之明事彰管庫臣識愧前良理謝先哲率舉所知<lb/>
仰酬採訪退懼瞽言無足甄奬<lb/>
　　　上嘉禾頌表<hi>元嘉二十四年七月嘉禾旅生華林園及景陽山園丞梅道念以聞</hi>
　　　　<hi>其中甘露降京師太尉江夏王義恭上表獻頌</hi>
臣聞居髙聽卑上帝之功天且弗違聖王之徳故能影<lb/>
響二儀甄陶萬有鑒觀今古採驗圖緯未有道缺化虧<lb/>
而禎物著明者也自皇運受終辰曜交和是以卉木表<lb/>
<pb n="KR4h0124_WYG_005-16a"/>
靈山淵效寳伏惟陛下體乾統極休符襲逮若乃鳯儀<lb/>
西郊龍見東邑海酋獻改緇之羽河祗開俟清之源三<lb/>
代象徳不能過也有幽必闡無逺弗屆重譯嵗至休瑞<lb/>
月臻前者躬籍南畆嘉穀乃植神明之應在斯尤盛四<lb/>
海既穆五民樂業思述汾陽經始靈囿蘭林甫樹嘉露<lb/>
頻流板築初就祥穟如積太平之符於是乎在臣以寡<lb/>
立承乏槐鉉沐浴芳津預覩冥慶不勝抃舞之情謹上<lb/>
嘉禾甘露頌一篇不足稱揚美烈追用悚汗其頌曰二<lb/>
<pb n="KR4h0124_WYG_005-16b"/>
象攸分三靈樂主齊應合從在今猶古天道誰親唯仁<lb/>
斯輔皇功帝績理冠區宇四民均極我后體兹惟機惟<lb/>
神敬昭文思九族既睦萬邦允釐徳以位叙道致雍熙<lb/>
於穆不已顯允東儲生知夙叡嶽茂淵虛因心則哲令<lb/>
問𢎞敷繼徽下武儷景辰居軒制合宫漢興未央矧伊<lb/>
聖朝九有已康率由舊典思燭前王乃造凌霄遂作景<lb/>
陽有藹景陽天淵之涘清暑爽立雲堂特起植類斯育<lb/>
動類斯止極望江波遍對岳峙化徳惟達休瑞惟懋誕<lb/>
<pb n="KR4h0124_WYG_005-17a"/>
降嘉種呈祥初構甘露春凝禎穟秋秀于今匪烈嗣嵗<lb/>
仍富昔在放勲厯莢數朝降及重華倚扇清庖鑠矣皇<lb/>
慶比物競昭倫彼典策被此風謡資臣六蔽任兼兩司<lb/>
既恧仲袞又慙鄭緇豈忘衡泌樂道明時敢述休祉愧<lb/>
闕令辭<lb/>
　　　請徙彭城王義康奏<hi>義康初以罪岀鎮豫章元嘉二十四年豫章胡誕等</hi>
　　　　<hi>聚衆據郡復欲奉戴義康録尚書義恭等奏徙廣州奏可越四年賜死</hi>
投畀之言義著雅篇流殛之教事在書典庶人義康負<lb/>
<pb n="KR4h0124_WYG_005-17b"/>
釁深重罪不容戮聖仁不忍屢加遲回宥其大辟賜遷<lb/>
近甸斯乃至愛發天超邈終古曾不遇愆甘引而讒言<lb/>
同衆佷悖僥倖每形辭色内宣家人外動民聽不逞之<lb/>
族因以生心胡誕世假竊名號構成凶逆杜漸除微古<lb/>
今所務况禍機驟發庸可忽乎臣等參議宜徙廣州逺<lb/>
郡放之邉表庶有防絶<lb/>
　　　勸孝武帝即位表<hi>元凶劭弑立義恭進位太保疑有異志使住尚書下省世</hi>
　　　　<hi>祖入討前鋒至新亭劭挾義恭岀戰使於東堂簡將因單馬奔世祖於新林浦上表勸進</hi>
<pb n="KR4h0124_WYG_005-18a"/>
　　　　<hi>於新亭即位</hi>
臣聞治亂無兆倚伏相因乾靈降禍二凶極逆深酷巨<lb/>
痛終古未有陛下忠孝自天赫然電發投袂泣血四海<lb/>
順軌是以諸侯雲赴數均八百義奮之旅其㑹如林神<lb/>
祚明徳有所底止而冲居或躍未登天祚非所以嚴重<lb/>
宗社紹延七百昔張武抗辭代王順請耿純陳欵光武<lb/>
正位况今罪逆無親惡盈釁滿阻兵安忍戮善崇姦履<lb/>
地戴天畢命俄頃宜早定尊號以固社稷景平之季實<lb/>
<pb n="KR4h0124_WYG_005-18b"/>
惟樂推王室之亂天命有在故抱拜兆於壓璧赤龍表<lb/>
於霄徴伏維大明無私逺存家國七廟之靈近哀黔首<lb/>
荼炭之切時陟帝祚永慰羣心臣負釁嬰罰偷生人壤<lb/>
幸及寛政待罪有司敢以漏刻視息披露肝膽<lb/>
　　　臧質宜藏首武庫奏<hi>孝武帝孝建元年質為江州刺史挾南郡王義宣反</hi>
　　　　<hi>兵敗逃武昌南湖為戍主斬首傳京師録尚書江夏王臣義恭左僕射臣宏等奏詔可</hi>
　　　　<hi>詳見義宣及質</hi>
臧質底棄下才而藉遇深重窮愚悖常構扇凶逆變至<lb/>
<pb n="KR4h0124_WYG_005-19a"/>
滔天志圖泯夏違恩叛徳辠過恒科梟首之憲有國通<lb/>
典懲戾思永去惡宜深臣等參議須辜日限意使依漢<lb/>
王莽事例漆其頭首藏于武庫庶為鑑戒昭示將來<lb/>
　　　上孝武帝請封禪表<hi>大明元年十一月太宰江夏王義恭上表請封禪詔</hi>
　　　　<hi>報有司再奏不許</hi>
惟皇天崇稱大夏始行揖讓迄于有晉雖聿脩前緒而<lb/>
迹淪言廢蔑寄於竹素者焉可單書紹乾維建徽號流<lb/>
風聲被絲管自無懷以來可傳而不朽者七十有四君<lb/>
<pb n="KR4h0124_WYG_005-19b"/>
罔仁厚而道滅鮮義澆而徳宣鍾律之先曠世綿絶難<lb/>
得而聞丘索著明者尚有遺炳故易稱先天弗違後天<lb/>
奉時蓋陶唐姚姒商姬之主莫不由斯道也是以風化<lb/>
大洽光煕於後炎漢二帝亦踵曩則因百姓之心聽輿<lb/>
人之頌龍駕帝服鏤玉梁甫昌言明稱告成上靈况大<lb/>
宋表祥唐虞受終素徳山龍唘符金玉顯瑞異采騰於<lb/>
軫墟紫烟藹於邦甸錫冕兆九五之徴文豹赴天厯之<lb/>
㑹誠二祖之幽慶聖后之冥休道冠軒堯恵深亭毒而<lb/>
<pb n="KR4h0124_WYG_005-20a"/>
猶執冲約未言封禪之事四海竊以恧焉臣聞惟皇配<lb/>
極惟帝祀天故能上稽乾式照臨黔首協和穹昊膺兹<lb/>
多福髙祖武皇帝明並日月光振八樞拯已溺之晉濟<lb/>
横流之世撥亂寧民應天受命鴻徽洽于海表威稜震<lb/>
乎沙外太祖文皇帝體聖履仁述業興禮正樂頌作象<lb/>
厯明達通于神祇𤣥澤被乎上下仁孝命世叡武英挺<lb/>
遭運屯否三才湮滅乃龍飛五洲鳯翔九江身先八百<lb/>
之期斷出人鬼之表慶烟應髙牙之建風耀符發迹之<lb/>
<pb n="KR4h0124_WYG_005-20b"/>
辰親剪凶逆躬清昏壒天地革始夫婦更造豈與彼承<lb/>
業繼緒拓復禹跡車一其軌書罔異文者同年而議哉<lb/>
今龍麟已至鳯凰已儀比李已實靈茅已茂雕氣降雰<lb/>
于宫榭珍露呈味于禁林嘉禾積穟于殿甍連理合幹<lb/>
于園籞皆耀質離宫植根蘭囿至夫霜毫𤣥文素翮赬<lb/>
羽泉河山嶽之瑞草木金石之祥方畿憬塗之謁抗驛<lb/>
絶祖之奏彪炳雜沓粤不可勝言太平之應兹焉富矣<lb/>
宜其從天人之誠遵先王之則備萬乗整法駕脩封泰<lb/>
<pb n="KR4h0124_WYG_005-21a"/>
山瘞玉岱趾延喬松於東序詔韓岐於西廂麾天閽使<lb/>
唘闗謁紫宫朝太乙奏鈞天詠雲門贊揚幽奥超聲前<lb/>
古豈不盛哉伏願時命宗伯具兹典庶<hi>初學記謝莊江夏王義恭表云</hi>
<hi>江淮鄗上之使結軌于璧門西鶼北采之譯相望于道路  案此則表為莊代撰也</hi>
　　　孝武帝詔報<lb/>
太宰表如此昔之盛王永保鴻名常為稱首由斯道矣<lb/>
朕遭家多難入纂絶孝徳薄勲淺鑒昧崩愧頃麟鳯表<lb/>
禎茅禾兼瑞雖符祥顯見恧乎猶深庶仰述矢志拓清<lb/>
<pb n="KR4h0124_WYG_005-21b"/>
中㝢禮祇謁神朕將試哉<lb/>
　　　有司再奏<lb/>
臣聞崇號建極必觀俗以樹教正位居體必採世以立<lb/>
言是以重代列聖咸由厥道𤣥勲上列融章未分鳴光<lb/>
委緒歇而罔臧若其顯諡畧騰軌則系綴聲采徵略聞聽<lb/>
爰洎姬漢風流尚存遺芬餘榮綿映紀緯雖年絶世祀<lb/>
代革精華可得騰金綵奏玉潤鏤迹以燻今鐫徳以麗<lb/>
逺而四望埋禋歌之禮日觀弛脩封之容豈非神明之<lb/>
<pb n="KR4h0124_WYG_005-22a"/>
業難崇功基之迹易冺自兹以降訖於季末莫不欲英<lb/>
𢎞徽位詳固洪聲豈徒深黙修文淵幽馭世而已諒以<lb/>
縢非虛奏書匪罔埋擊雨恕神淳䕃復樹安得紫壇肅<lb/>
祗竹宫載竚散火投郊流星奔座寳緯初基厭靈命厯<lb/>
徳振㢮維功濟淪象𤣥浸紛流華掖幽潤規存永馭思<lb/>
祥樹逺太祖文皇帝以唘遘泰運景望震凝采樂調風<lb/>
集禮宣度祖宗相映軌迹重暉聖上韞籙蕃河竚翔衡<lb/>
漢金波掩照華耀停明運動時來躍飛風舉澄氛海岱<lb/>
<pb n="KR4h0124_WYG_005-22b"/>
開景中區歇神還靈頽天重耀儲正凝位於兼明衮嶽<lb/>
蕃華於元列故以祥映昌基繫發篆素重以班朝侍典<lb/>
飾令詳儀纂綜淪蕪搜騰委逸奏玉郊宫禋珪𤣥畤景<lb/>
集天廟脉壤祥農節至昕陽川丘夙禮網威廵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>表綏<lb/>
中甸史流其詠民挹其風於是涵迹視隂振聲威響歴<lb/>
代之渠沈一望内安侯之長賢王入侍殊生詭氣奉俗<lb/>
還鄉羽族卉儀懷音革狀邉帛絶書權光㢮燭天岱發<lb/>
靈宗河開寶崇丘淪鼎振采泗淵雲皇王嶽摛藻一漢<lb/>
<pb n="KR4h0124_WYG_005-23a"/>
并角即音栖翔禁籞衮甲霜咮翾舞川肆榮泉流鏡後<lb/>
昭河源故以波沸外闗雲蒸内澤若其雪趾青毳𤣥文<lb/>
朱綵日月郊甸擇木弄音重以榮露騰軒蕭雲掩閣鎬<lb/>
穎孳萌移華淵禁山輿竚衡雲鶼竦翼海鰈泳流江茅<lb/>
吐䕃校書之列仰筆以飾辭濟代之蕃獻邑以待禮豈<lb/>
非神勰氣昌物瑞雲照蒱軒龜軫<hi>闕</hi>泉淳芳太宰江夏<lb/>
王臣義恭咀道遵英拪竒麗古該潤圖史施詳閟載表<lb/>
以功懋往初徳耀炎昊升文中岱登牒天闗耀冠榮名<lb/>
<pb n="KR4h0124_WYG_005-23b"/>
摛振聲號而道謙稱首禮以虛挹將使𤣥祗缺觀幽瑞<lb/>
乖期梁甫無盛徳之容介丘靡升聞之響加窮泉之野<lb/>
獻八代之駟交木之鄉奠絶金之楛肅靈重表珍符兼<lb/>
貺伏惟陛下謨詳淵載衍屬休章依徴聖靈潤色聲業<lb/>
諏辰稽古肅齊警列儒僚展采禮官相儀懸蕤動音洪<lb/>
鐘竦節陽路整衛正途清禁於是績環珮端玉藻鳴鳯<lb/>
竚律騰駕流文間采比象之容昭明紀數之服徽焯天<lb/>
陣容藻神行翠蓋懷隂羽華列照乃詔聨事掌祭賔客<lb/>
<pb n="KR4h0124_WYG_005-24a"/>
賛儀金支宿縣鏞石潤響命五神以相列闢九闗以集<lb/>
靈警衞兵而開雲先雨祇以灑路霞凝生闕煙起成宫<lb/>
臺冠丹光壇浮素靄爾乃臨中壇備盛禮天降祥錫壽<lb/>
固皇根谷動神音山傳稱響然後問年稱老陳詩觀俗<lb/>
歸薦告神奉遺清廟光美之盛彰乎萬古淵祥之烈溢<lb/>
乎無窮豈不盛歟臣等生接昌辰肅懋明世束教管聞<lb/>
未足言道且章志湮微代往淪絶拘採遺文辯明訓誥<lb/>
希志黄虞簉訪鄒魯草縢書堙玉之禮具竦石䋲金之儀<lb/>
<pb n="KR4h0124_WYG_005-24b"/>
和芝潤瑛鐫璽乾封懼弗軌屬上徽燀當王則謹奉儀<lb/>
注以聞<lb/>
　　　詔報<lb/>
天生神物昔王稱愧况在寡徳敢當鴻貺今文軌未一<lb/>
可停此奏<lb/>
　　　諫孝武帝親征表<hi>大明三年竟陵王誕有罪貶爵遂據廣陵反上使劉勔等</hi>
　　　　<hi>討之值雨攻城不克上怒使太史擇日將自濟江義恭表諫已而克之誕誅</hi>
誕素無才略畜養又寡自拒王命士庶離散城内乏糧<lb/>
<pb n="KR4h0124_WYG_005-25a"/>
器械不足徒賴免兵蒼頭三四百人造次相附恩怨夙<lb/>
結臣始短慮謂一旬可殄而假息流遷七十餘日上將<lb/>
受律羣蕃兵峙鋭卒精旅動以萬計大威所震未有成<lb/>
功臣雖凡怯猶懷憤踊陛下入翦封豕岀討長蛇兵不<lb/>
血刃再興七百而蕞爾小醜遂延晷漏致皇赫斯怒將<lb/>
動乗輿此實臣下素食駑鈍之責行留百司莫不仰慚<lb/>
俯愧今盛暑被甲日費千金天威一麾孰不幸甚臣伏<lb/>
尋晉文王征淮南淹師出二百日方能致冦今誕糇糧<lb/>
<pb n="KR4h0124_WYG_005-25b"/>
垂竭背逆者多慶之等轉悟遲重之非漸見乗機之利<lb/>
且成㫖頻降必應旦夕夷殄愚又以廣陵塗近人信易<lb/>
達雖為江水約示不難且覩理者寡闇塞者多忽見雲<lb/>
旗移次京都既當秪悚四方之志必有未達臣愚伏重<lb/>
思計今寧不當計小醜省生命以安遐邇之情又以長<lb/>
江險闊風波難期王者尚不乗危况乃汎不測之水昔<lb/>
魏文濟江遂有遺州之名今雖先天不違動干休慶龍<lb/>
舟所幸理必利渉然居安慮危不可不懼私誠欵欵冒<lb/>
<pb n="KR4h0124_WYG_005-26a"/>
唘赤心追用悚汗不自宣盡<lb/>
　　　省録尚書表<hi>世祖以義宣逆亂由於强盛至是欲削弱王侯義恭希㫖乃上表又</hi>
　　　　<hi>與竟陵王誕奏定諸王侯儀制詔付有司詳奏詔可</hi>
臣聞天地設位三極同序皇王化則九官咸事時亮之<lb/>
績昭於虞典論道之風宣於周載台輔之設坐調隂陽<lb/>
元凱之置起釐百揆所以欒鍼矢言侵官是誡陳平抗<lb/>
辭匪職罔荅漢承秦後庶僚稍改爵因時變任與世移<lb/>
總録之制本非舊體列代相沿兹仍未革今皇家中造<lb/>
<pb n="KR4h0124_WYG_005-26b"/>
事遵前文宜憲章先代證文古則停省條録以依昔典<lb/>
使物競思存人懷勤壹則名實靡愆庸節必紀臣謬典<lb/>
國重虛荷崇位興替宜知敢不輸盡<lb/>
　　　陳蕃戚儀制九事奏<lb/>
臣聞佾懸有數等級異儀佩笏有制卑髙殊序斯蓋上<lb/>
哲之洪摹範世之明訓而時至彌流物無不弊僣侈由<lb/>
俗軌度非古晉代東徙舊法淪落侯牧典章稍與事廣<lb/>
名實一差難以卒變章服崇濫多歴年所今樞機更造<lb/>
<pb n="KR4h0124_WYG_005-27a"/>
皇風載新耗弊未充百用思約宜備品式之律以定損<lb/>
厭之條臣等地居枝昵位參台輔遵正之首請以爵先<lb/>
致貶之端宜從戚始輒因暇日共參愚懷應加省易謹<lb/>
陳九事雖懼匪𠂻庶竭微欵伏願陛下聽覽之餘薄垂<lb/>
昭納則上下相安表裏和穆矣<lb/>
　　　有司附益二十四條奏<lb/>
車服以庸虞書茂典名器慎假春秋明誡是以尚方所<lb/>
制漢有嚴律諸侯竊服雖親必罪降于頃世下僣滋極<lb/>
<pb n="KR4h0124_WYG_005-27b"/>
器服裝飾樂舞音容通於王公達於衆庶上下無辨民<lb/>
志靡一義恭所陳寔允禮度九條之格猶有未盡謹共<lb/>
附益二十四條聽事不得南向坐施帳并藩國官正冬<lb/>
不得跣登國殿及夾侍國師傅令及油㦸公主王妃傳<lb/>
令不得朱服轝不得重棡鄣扇不得雉尾劒不得鹿盧<lb/>
形槊旄不得孔雀白氅夾轂隊不得絳襖平乗誕馬不<lb/>
得過二匹從騎不得綵衣舞伎正冬着袵衣不得裝回<lb/>
冬㑹不得鐸舞柸柈舞長蹻透狹舒劒博山縁大橦升<lb/>
<pb n="KR4h0124_WYG_005-28a"/>
五案自非正冬㑹奏舞曲不得舞諸妃主不得着緄帶<lb/>
信幡非臺省官悉用絳郡縣内史相及封内官長於其<lb/>
封君既非在三罷官則不復追敬不合稱臣宜止下官<lb/>
而已諸鎮常行車前後不得過六隊白直夾轂不在其<lb/>
限刀不得過銀銅為飾諸王女封縣主諸王子孫襲封<lb/>
之王妃及封侯者夫人行竝不得鹵簿諸王子繼體為<lb/>
王者婚葬吉凶悉依諸國公侯之禮不得同皇弟皇子<lb/>
車非軺車不得油幢平乗船皆下兩頭作露平形不得<lb/>
<pb n="KR4h0124_WYG_005-28b"/>
擬象龍舟悉不得朱油帳<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>不得作五花及竪筍形<lb/>
　　　又條制諸王府鎮表<hi>義恭徴為揚州刺史以避世祖寵子西陽王子尚解</hi>
　　　　<hi>揚州進位太宰領司徒常慮為上所疑及海陵王休茂於襄陽為亂乃表上條制</hi>
古先哲王莫不廣植周親以屛帝宇諸侯受爵亦願永<lb/>
固邦家至有管蔡梁燕致禍周漢上乖顯授之恩下亡<lb/>
血食之業夫善積慶深宜享長久而歴代侯王甚乎匹<lb/>
庶豈異姓皆賢宗室悉不賢由生於深宫不覩稼穡左<lb/>
右近習未值田蘇富貴驕奢自往而至聚毛折軸遂乃<lb/>
<pb n="KR4h0124_WYG_005-29a"/>
危禍漢之諸王並置傅相猶不得禁逆七國連謀寔由<lb/>
强盛晉氏列封正足成永嘉之禍尾大不掉終古同疾<lb/>
不有更張則其源莫救日者庶人恃親殆傾王業去嵗<lb/>
西冦藉寵幾敗皇基不圖襄楚復生今釁良以地勝兵<lb/>
勇奬成凶惡前事之不忘後事之明兆陛下大明紹祚<lb/>
垂法萬葉臣年衰意塞無所知解忝皇族耆長慙慨内<lb/>
深思表管見禆崇萬一竊謂諸王貴重不應居邉至于<lb/>
華州優地時可暫岀既以有州不須置府若位登三事<lb/>
<pb n="KR4h0124_WYG_005-29b"/>
止乎長史掾屬若宜鎮御别差扞城大將若情樂冲虛<lb/>
不宜逼以戎事若捨文好武尤宜禁塞僚佐文學足充<lb/>
話言遊梁之徒一皆勿許文武從鎮以時休止妻子室<lb/>
累不煩自隨百僚修詣宜遵晉令悉須宣令齊到備列<lb/>
賔主之則衡泌之士亦無煩干候貴王器甲於私為用<lb/>
蓋寡自金銀裝刀劒戰具之服皆應輸送還本曲突徙<lb/>
薪防之有素庶善者無懼惡者止姦<lb/>
　　　山隂縣民墾起湖田議奏<hi>孔靈符㑹稽山隂人大明中為丹陽尹山</hi>
<pb n="KR4h0124_WYG_005-30a"/>
　　　　<hi>隂民多田少靈符表徙無貲之家於餘姚鄞鄮三縣界墾起湖田世祖使公卿博議義恭</hi>
　　　　<hi>等議上從其徙民並成良業</hi>
夫訓農脩本有國所同土著之民習翫日久如京師無<lb/>
田不聞徙居他縣尋山隂豪族富室頃畆不少貧者肆<lb/>
力非為無處耕起室荒無救災歉又縁湖居民魚鴨為<lb/>
業及有居肆理無樂徙<hi>杜氏通典議魚鴨為業下云小人習始既難勸之未易逺廢之</hi>
<hi>疇方翦荆棘率課窮乏其事彌難資徒粗立徐行無晩</hi>
　　　尚書令栁元景右僕射劉秀之尚書王瓉之顧<lb/>
<pb n="KR4h0124_WYG_005-30b"/>
　　　凱之顔師伯嗣湘東王諱議<lb/>
富户温房無假遷業窮身寒室必應徙居葺宇疏臯産<lb/>
粒無待資公則公未易充課私則私卒難具生計既完<lb/>
畬功自息宜募亡叛通䘏及與樂田者其往經創須粗<lb/>
修立然後徙居<lb/>
　　　侍中沈懐文王景文黄門侍郎劉敳郄顒議<lb/>
百姓雖不親農不無資生之路若驅以就田則坐相違<lb/>
奪且鄞等三縣去治並逺既安之民忽徙他邑新垣未<lb/>
<pb n="KR4h0124_WYG_005-31a"/>
立舊居已毁去留兩困無以自資謂宜適任民情徙其<lb/>
所樂開宥逋亡且令就業若審成腴壤然後議遷<lb/>
　　　太常王𤣥謨議<lb/>
小民貧匱逺就荒疇去舊即新糧種俱闕習之既難勸<lb/>
之未易謂宜微加資給使得肆勤明力田之賞申怠惰<lb/>
之罰<lb/>
　　　光禄勲王昇之議<lb/>
逺廢之疇方剪荆棘率課窮乏其事彌難資徒粗立徐<lb/>
<pb n="KR4h0124_WYG_005-31b"/>
行無晩<lb/>
　　　請還彭城王義康屬籍表<hi>義康被殺六子惟長子永初封泉陵侯元</hi>
　　　　<hi>凶殺之前廢帝永光元年太宰江夏王義恭上表詔許</hi>
臣聞忝祖逺之猶或慮親降霍省序義重令戚故嚴道<lb/>
疾終嗣唘方字阜陵愆屛身遌晩恩竊惟故庶人劉義<lb/>
康昔昧姧囘自貽非命沈魂漏籍垂誡來典運革三朝<lb/>
嵗盈三紀天地改朔日月再升陶形賦氣咸蒙更始義<lb/>
康妻息漂没早違盛化衆女孤弱永淪黔首即情原舋<lb/>
<pb n="KR4h0124_WYG_005-32a"/>
本非已招感事哀焭俯增傷咽敢縁陛下聖化融泰春<lb/>
澤覃被慈宥羣生仁被泉草實希洗宥還齒帝宗則施<lb/>
及陳荄榮施汚壤臣特慿國私冒以誠表塵觸靈威伏<lb/>
紙悲悸<lb/>
　　　前廢帝詔報<lb/>
太宰表如此公縁情追逺覽以增慨昔淮楚推恩胙流<lb/>
支𦙍抑法𢎞親古今成凖使以公表付外依㫖奉行故<lb/>
泉陵侯允横罹凶虐可特為置後<lb/>
<pb n="KR4h0124_WYG_005-32b"/>
　　　劾蔡興宗求益州表<hi>興宗為民部尚書轉掌吏部前廢帝即位義恭録尚</hi>
　　　　<hi>書事受遺輔政引身避事政歸近習而興宗箴規得忤岀興宗吳郡太守固辭又轉為東</hi>
　　　　<hi>海太守不拜苦求益州義恭大怒上表詔外詳議因復使尚書栁元景奏興宗及尚書袁</hi>
　　　　<hi>愍孫免官除興宗新昌太守郡屬交州朝廷嗟駭</hi>
臣聞慎節言語大易有規銓序九流無取裁<hi>缺</hi>若乃結<lb/>
黨連羣譏訴互起街談巷議罔顧聽聞乃撤實憲制所<lb/>
宜禁經之巨蠧侍中秘書監臣彧自表父疾必求侍養<lb/>
聖㫖矜體特順所陳改授臣府元僚兼帶軍郡雖臣駑<lb/>
<pb n="KR4h0124_WYG_005-33a"/>
劣府任非輕准之前人不為屈後京郡本以為禄不計<lb/>
户之多少遇缺便用無闗髙下撫軍長史莊滯府累朝<lb/>
每陳危苦内職外守稱未堪依唯王球昔比賜以優養<lb/>
恩慈之厚不近於薄前新除吳郡太守興宗前居選曹<lb/>
多不平允鴻渥含宥恕其不閑改任大都寵均阿輔仍<lb/>
苦請益州雅違成命伏尋揚州刺史子尚吳興太守休<lb/>
若並國之茂戚魯衞攸在猶牧守東山竭誠撫莅而辭<lb/>
擇適情起自庶族逮佐北藩尤無欣荷御史中丞永昔<lb/>
<pb n="KR4h0124_WYG_005-33b"/>
嵗餘愆從恩今授光禄勲淹雖曰代臣累經降黜後効<lb/>
未申以何取進司徒左長史孔覬前除右衞尋徙今職<lb/>
回換之宜不為乃少竊外談謂彧等咸為失分又聞興<lb/>
宗躬自怨懟與尚書右僕射師伯疏辭㫖甚苦臣雖不<lb/>
見所聞不虛臣以凡才不應機務謬自幸㑹受任三朝<lb/>
進無古人舉賢之美退無在下獻替之績致兹紛紜伏<lb/>
增慙悚然此源不塞此風不變將虧正道塵穢盛猷伏<lb/>
願聖聽賜垂覧察<lb/>
<pb n="KR4h0124_WYG_005-34a"/>
　　　前廢帝詔報<lb/>
太宰表如此省以憮然朕恭承洪緒思𢎞盛烈而在朝<lb/>
凌競驅扇成風將何以式揚先徳克隆至化公體國情<lb/>
深保釐攸託便可付外詳議<lb/>
　　　尚書栁元景奏<lb/>
臣義恭表詔書如右攝曹辨覈尚書袁愍孫牒此月十<lb/>
七日詣僕射顔師伯語次因及尚書蔡興宗有書固辭<lb/>
今授仍岀疏見公乃者數紙不意悉何所道縁此因及<lb/>
<pb n="KR4h0124_WYG_005-34b"/>
朝士當今聖世不可使人以為少今牒數之朝廷處之<lb/>
實得所臣等亦自謂得分常多在門袁愍孫無或措多<lb/>
而愚意欲唘更量岀内之宜芻蕘管見願在聞徹選令<lb/>
史宣傳宻事故因附上聞亦外人言此今辭慶先列今<lb/>
月十八日往尚書袁愍孫論選事愍孫云昨詣顔僕射<lb/>
岀蔡尚書疏見示言辭甚苦又云所得亦少主上踐阼<lb/>
始爾朝士有此人不多物議謂慶美用乃更恨少使咨<lb/>
事便唘録公又謝莊當時未老其疾以轉差今居此任<lb/>
<pb n="KR4h0124_WYG_005-35a"/>
復為非宜謂宜中書令才望為允又孔覬南士之美所<lb/>
歴已多近頻授即復囘改於理為曲門下無人此是名<lb/>
選又張求人地可論其去嵗愆戾非為深罪依其望復<lb/>
門下一人張淹替忝南下預因休戚雖屢經愆黜事亦<lb/>
已久謂應祕書監帶授興宗手跡數紙文翰炳然事證<lb/>
明白不假覈辨愍孫任居官人職掌銓裁若有未久則<lb/>
宜顯言而私加許與自相選署託云物論終成虛詭隠<lb/>
末岀端還為矛楯臣聞九官成讓虞風垂則誹主怨時<lb/>
<pb n="KR4h0124_WYG_005-35b"/>
漢罪夙斷况義為身發言謗朝序亂辟害政混穢大猷<lb/>
紛紜彰謬上延詔㫖不有霜准軌憲斯淪請解興宗新<lb/>
附官須事御收付廷尉法獄治罪免愍孫所居官<lb/>
　　　前廢帝詔報<lb/>
興宗首亂朝典允當明憲以其昔經近侍未忍盡法可<lb/>
令思愆逺封愍孫竊評自已委咎物議可以子領職<lb/>
　　　唘太祖<lb/>
　　　　<hi>沈邵為鍾離太守有恵政義恭唘太祖徙盱眙不許</hi>
<pb n="KR4h0124_WYG_005-36a"/>
盱眙太守劉顯真求自解説邵往莅任有政績彰於民<lb/>
聽若重授盱眙足為良二千石<lb/>
　　　詔答<lb/>
其願遷經年方復作此流遷必當大罔罔也<hi>宋文帝中詔</hi>
　　　謝賜金梁鞍唘<lb/>
賜臣供御金梁橋鞍制作精巧宜副龍駟聖慈下逮猥<lb/>
垂光錫<hi>初學記</hi>
　　　謝賜笏等唘<lb/>
<pb n="KR4h0124_WYG_005-36b"/>
聖恩優重猥賜華纓玉笏珍冠首飾琛板耀握非臣朽<lb/>
薄所宜服受也<hi>相手版經注此非出相手版經蓋初學記引  誤接義恭此唘耳</hi>
　　　謝賜鍼縷等唘<lb/>
聖恩賜金銀鍼七色縷并格一犀棟刷匣副綿布兆珍<lb/>
服寳玩以協嘉辰<hi>北堂書鈔又謝袍唘賜臣金獸袍珍製巧飾  太平御覽載唘事垂賜金</hi>
<hi>虎魄茱茰囊紺裏副之七寳校裝玉眼明囊詔又唘事洪恩覃被賜臣息伯倫檉屋二間  又唘事  㫖以赦</hi>
<hi>日所制綾紋錦布袍放生古具袍垂重賜</hi>
　　　謝賜㯽榔唘<lb/>
<pb n="KR4h0124_WYG_005-37a"/>
奉賜交州所獻㯽榔味殊常品塗逺蒟醬<lb/>
　　　謝賜柿唘<lb/>
敕㫖垂賜華林園柿岀自神苑滋味殊絶<hi>並太平御覽  藝文類聚</hi>
<hi>義恭謝唘手敕賜華林櫻桃其下云為樹則多隂為果則先熟故種之于㕔事之前有蟬鳴焉顧命黏取以弄</hi>
<hi>乃傅咸黏蟬賦序也誤併為唘</hi>
　　　答太祖書<lb/>
　　　　<hi>雷次宗隠退徴辟不就太祖為築招賢館鍾山及卒太祖與義恭書道次宗亡義恭答書</hi>
雷次宗不救所疾甚可痛念其幽棲窮藪自賔聖朝克<lb/>
<pb n="KR4h0124_WYG_005-37b"/>
已復禮始終若一伏惟天慈𢎞被亦垂矜愍<hi>宋書</hi>
　　　與王𤣥謨書<lb/>
　　　　<hi>王𤣥謨為寜朔將軍任北征前鋒圍滑臺積旬不克後敗守碻磝義恭為征討都督召令</hi>
　　　　<hi>還為魏軍所追大破之流矢中臂還至歴城義恭與𤣥謨書</hi>
聞因敗為成臂上金創得非金印之徴也<hi>宋書金南史將非  印之</hi>
<hi>徴耶</hi>
　　　華林四瑞桐樹甘露頌<hi>初學記</hi>
逺延鳯翮遥集鸞歩恵潤何廣霑我明庶<lb/>
<pb n="KR4h0124_WYG_005-38a"/>
　　衡陽王義季<hi>武帝子歴徐州刺史</hi>
　　　與江夏王義恭書<lb/>
　　　　<hi>宗炳卒義季與義恭書炳字少文南陽湼陽人累辟不就</hi>
宗居士不救所病其清履肥素終始可嘉為之惻愴不<lb/>
能巳已<hi>宋書</hi>
　　　唘文帝<lb/>
　　　　<hi>劉道産累遷雝州刺史襄陽太守在雝政績尤著及卒義季為荆州刺史唘上</hi>
故輔國將軍劉道産患背癰疾遂不救道産自鎮漢南<lb/>
<pb n="KR4h0124_WYG_005-38b"/>
境接凶冦政績既著威懷兼舉年時猶可方宣其用奄<lb/>
至殞沒傷怨特深伏惟聖懷愍惜兼至<hi>宋書</hi>
　　南郡王義宣<hi>武帝第缺子</hi>
　　　起兵上孝武帝表<hi>元凶弑立義宣起兵傳檄逺近㑹世祖入討又率衆助為</hi>
　　　　<hi>前部事平進中書監改封南郡王累授荆襄二州刺史初臧質隂有異志以義宣凡弱欲</hi>
　　　　<hi>假手為亂每宻説義宣以有大才負大功宜在人前早有處分而世祖閨庭無禮與義宣</hi>
　　　　<hi>諸女淫亂義宣怨憤報豫州刺史魯爽等克孝建元年秋冬舉事爽狂酒失㫖其年正月</hi>
　　　　<hi>便反義宣狼狽起兵因上表世祖詔答太傅江夏王義恭又與義宣書兵敗誅</hi>
<pb n="KR4h0124_WYG_005-39a"/>
臣聞博陸毗漢獲疑宣后昌國翼燕見猜恵王常謂異<lb/>
姓震主嫌隟易構葭莩淳戚昭亮可期臣雖庸懦少希<lb/>
忠謹值巨逆滔天忘家殉國雖歴算有歸微績不樹竭<lb/>
誠盡愚貫之幽顯而微疑莫監積毁日聞投杼之聲紛<lb/>
紜溢聽諒縁姧臣交亂成是貝錦夫澆俗之季少貞節<lb/>
之臣氷霜競至靡後彫之木並寢處凶世甘榮僞朝皆<lb/>
纓冕之所棄投畀之所取至乃位超昔寵任叅大政惡<lb/>
直醜勲妄生邪説疑惑明主誣罔視聽又南從羣僚勞<lb/>
<pb n="KR4h0124_WYG_005-39b"/>
不足紀横叨天功以為巳力同弊相扇圖傾宗社臧質<lb/>
去嵗忠節勲高古賢魯爽協同大義志契金石此等猜<lb/>
毁必欲禍䧟昔汲黯尚存劉安寢志孔父既逝華督縱<lb/>
逆臣雖不武績著艱難復肆䜛狡規見誘召宗社之危<lb/>
綴旒非所臣託體皇基連暉日月王室顛墜咎在微躬<lb/>
敢忘抵鼠之忌甘受犯墉之責輒徴召甲卒分命衆藩<lb/>
使忠勤申憤義夫効力戳此凶醜謝愆闕庭則進不負<lb/>
七廟之靈退無愧二朝之遇臨表感愧辭不自宣<lb/>
<pb n="KR4h0124_WYG_005-40a"/>
　　　孝武帝詔答南郡王義宣<lb/>
皇帝敬問朕以不天招罹屯難家國阽危剪焉將及所<lb/>
以身先八百雪清寃恥逺慿高笇共濟囏難遂登寡闇<lb/>
嗣奉洪祀尊戚酬勲寔表心事粃政闕職所願匡拯而<lb/>
嘉言蔑聞末徳先著勤王之績未終毁冕之圖已及臧<lb/>
質嶮躁無行見棄人倫以此不識志在問鼎凶意將逞<lb/>
先借附從扇誘欺熾成此亂階如使羣逆並濟衆邪競<lb/>
逐將恐瞻烏之命未識所止構怨連禍孰知其極公明<lb/>
<pb n="KR4h0124_WYG_005-40b"/>
有不照背本崇姦迷眤䜛醜還謀社稷雖履霜有日誼<lb/>
議糾紛朕以至道無私杜遏疑議信理推誠暴于遐邇<lb/>
不慮物變難籌醜言遂驗是用悼心失圖忽忘寢食今<lb/>
便親御六師廣命羣牧告靈誓衆直造柴桑梟轘元惡<lb/>
以謝天下然後警蹕清江鳴鑾郢路投戈襲袞面稟規<lb/>
勗有宋不造家禍仍纒昔嵗事寧方承逺訓冀以虛薄<lb/>
永弭厥艱豈謂曾未朞稔復覩斯舋二祖之業將墜于<lb/>
淵仰瞻鴻基但深感慟<hi>宋書</hi>
<pb n="KR4h0124_WYG_005-41a"/>
　　　江夏王義恭與義宣書<hi>以下附類</hi>
頃聞之道路云二魯背叛致之有由謂不然之言絶於<lb/>
智者之耳忽見來表將興晉陽之甲警愕駭惋未譬所<lb/>
由若主幼臣彊政移冢宰或時昏下縱在上畏逼然後<lb/>
賢藩忠構覩難赴機未聞聖王御世百辟順軌稱兵於<lb/>
言興之初扶危於既安之日以此取濟竊為大弟憂之<lb/>
昔嵗二凶構逆四海同奮弟協宣忠孝奉戴明主元功<lb/>
盛徳既巳昭著皇朝欽嘉又亦優渥丞相位極人臣江<lb/>
<pb n="KR4h0124_WYG_005-41b"/>
左罕授一門兩王舉世希有表信推誠彰于見事出納<lb/>
之宜惟意所欲褱升進益方省後命一旦棄之可謂運<lb/>
也吾等荷先帝慈育得及人羣思報厚恩昊天罔極竭<lb/>
力盡誠猶懼無補柰何妄聽邪説輕造禍難國靡流言<lb/>
遽歸愆於二叔世無鼂錯仍襲轍於七藩棄漢蒼之令<lb/>
範遵齊冏之敗跡往時仲堪假兵靈寳旋害其族孝伯<lb/>
授之劉牢忠誠逝踵皆曩代之成事當今之殷鑒也臧<lb/>
質少無美行弟所具悉慿恃末戚竝有微勤承乏推遷<lb/>
<pb n="KR4h0124_WYG_005-42a"/>
遂超倫伍藉西楚彊力圖濟其私凶謀若果恐非復池<lb/>
中物魯宗父子世為國寃太祖方𢎞遐略故爽等均雍<lb/>
齒之封令據有五州虎兕岀于柙是須為劉淵耳徐遺<lb/>
寳是垣䕶之婦弟前因䕶之歸于吾苦求北出不樂逺<lb/>
西近磐桓湖陸示遣劉雍其意可見雍是徐冲舅適有<lb/>
宻信誓倒戈自敵侵境以來公私彫弊安以撫之庶可<lb/>
寧静弟復隨而擾亂吾恐邉鄙皆為禾黍宜逺尋髙祖<lb/>
創業艱難近念家國比者禍舋時息兵戈共安社稷責<lb/>
<pb n="KR4h0124_WYG_005-42b"/>
躬謝過誅除險佞追保前勲傳美竹帛昔梁孝悔罪景<lb/>
帝垂恩阜質改過肅宗降澤忠焉之誨聊希往言禍福<lb/>
之機明者是察主上神武英斷羣風如林忠臣發憤虎<lb/>
士投袂雄騎布野舳艫蓋川吾以不才忝權節鉞總督<lb/>
羣帥首戒戎先指晨電舉式清南服所以積行緩期冀<lb/>
弟不逺而悟如其遂溺姦説者天實為之臨書慨懣不<lb/>
識次第<hi>宋書句二魯者爽及弟秀旋害通鑑作尋害孝伯二  作孝伯推誠牢之旋踵而敗  宻信疑</hi>
<hi>是適有信宻誓</hi>
<pb n="KR4h0124_WYG_005-43a"/>
　　　又書<lb/>
　　　　<hi>臧質始聞國禍便有異圖以義宣凡闇欲外相推奉以成其志質女為義宣子採妻謂質</hi>
　　　　<hi>無復異同且義宣腹心將佐勸奬義宣舉兵義恭與義宣書由此與質相疑</hi>
昔桓𤣥借兵於仲堪有似今日<lb/>
　　　沈慶之與義宣書<hi>慶之字𢎞先武康人歴太尉廢帝賜死</hi>
　　　　<hi>義宣至尋陽與臧質西下至鵲頭聞所遣徐遺寳敗魯爽於小峴授首相視失色世祖使</hi>
　　　　<hi>鎮北大將軍沈慶之送爽首示義宣并與書</hi>
僕荷任一方而釁生所統近聊率輕師指往翦撲軍鋒<lb/>
<pb n="KR4h0124_WYG_005-43b"/>
裁交賊爽授首公情契異常或欲相見及其可識指送<lb/>
相呈<lb/>
　　　答義宣書<hi>謝莊為沈慶之答義宣書</hi>
皇綱絶而復紐區宇墜而更維<hi>選注</hi>
　　　王𤣥謨報義宣書<hi>𤣥謨事彦徳太原祁人歴南豫州刺史</hi>
　　　　<hi>上遣豫州刺史王𤣥謨舟師頓梁山洲内東西兩岸為却月城營柵甚固義宣屢與𤣥謨</hi>
　　　　<hi>書要令降𤣥謨書報之</hi>
頻奉二誨伏對戰駭先在彭泗聞諸將皆云必有今日<lb/>
<pb n="KR4h0124_WYG_005-44a"/>
之事以鄙意量謂無此理去年九月故遣叅軍先僧瑗<lb/>
修書表心并宻陳入相之計欲使周旦之美復見于今<lb/>
豈意理數難推果至於此昔因幸會䝉國士之顧思報<lb/>
厚徳甘起泉壤豈謂一旦事與願違公崇長姦囘自放<lb/>
西服信邪細之説忘大節之重溺流狡之志滅君親之<lb/>
恩狎玩極寵越希非覬祖宗世祀自圖顛覆瞑目行事<lb/>
未有如斯之甚者也乃復枉覃書檄逺示見招此則丹<lb/>
心微欵未亮於高鑑赤誠幽志虚感於平日環念周囘<lb/>
<pb n="KR4h0124_WYG_005-44b"/>
始悟知已之為難也公但念提職在昔不思善教有本<lb/>
徒見徐魯去就未知仗義有人豈不惜哉有臣則欲其<lb/>
忠誘人而導諸逆君子忠恕其如是乎茍不忠恕則擇<lb/>
木之翰有所不集矣夫挑妾者愛其易求妻則敬其難<lb/>
若承命如響將焉用之原轂存輿無禮必及竊恐荆郢<lb/>
之士已當潛貳其懷非皇都陋臣秉義不徙公雖心迷<lb/>
迹往猶願勉建良圖栁撫軍忠壯慷慨亮誠有素新亭<lb/>
之勲莫與為等而妄信姦虛坐相貶謗不亦惑哉幸承<lb/>
<pb n="KR4h0124_WYG_005-45a"/>
人乏夙誡前驅精甲已次近路鎮軍駱驛繼發太傅驃<lb/>
騎嗣董元戎乘輿親御六師威靈遐振人百其氣慕義<lb/>
如林舟騎雲囘赫奕千里輒屬鞬秉鋭與執事周旋授<lb/>
命當仁理無所讓夫君道既盡民禮亦絶執筆裁答感<lb/>
慨交懐<hi>撫軍栁元景據姑孰為大統太傅驃騎即江夏王義恭</hi>
　　　江夏王義恭諸王公八座與荆州刺史朱修之<lb/>
　　　書<hi>修之字恭祖義興平氏人義宣之起時為雍州刺史歸順孝武以為荆州刺史加都督義</hi>
　　　　<hi>宣敗逃夜還向城入南郡空廨竺超民遣故達車一乗載送刺姦義恭等與修之事書書未</hi>
<pb n="KR4h0124_WYG_005-45b"/>
　　　　<hi>修之至江陵已於獄盡焉</hi>
義宣反道叛恩自陷極逆大義滅親古今同准無將之<lb/>
誅猶或囚殺况醜文悖志宣灼遐邇鋒指絳闕兵纒近<lb/>
郊舋逼憂深臣主旰食賴朝略震明祖宗靈慶罪人斯<lb/>
得七廟弗隳司刑定罰典辟攸在而皇慈逮下愍其愚<lb/>
迷抑法申情屢奏不省人神悚遑省心震惕義宣自絶<lb/>
于天理無容受社稷之慮臣子責深便宜專行大戮以<lb/>
紓國難但加諸斧鉞有傷聖仁示以𢎞恩使自為所上<lb/>
<pb n="KR4h0124_WYG_005-46a"/>
全天徳下一洪憲臨書悲慨不復多云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0124_WYG_005-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋文紀巻五<lb/>
</p>
<p>
</p>
  </div>
</body>
</text>
</TEI>
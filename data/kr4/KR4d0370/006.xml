<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集卷六</head> <lb/>
    <p>
<pb n="KR4d0370_WYG_006-1a"/>
欽定四庫全書<lb/>
　竹溪鬳齋十一藁續集卷六<lb/>
　　　　　　　　　　　　宋　林希逸　撰<lb/>
　　雜著<lb/>
　　　日月食説<hi>己巳正月九日</hi>
日月之食見於厯家其説詳矣然其間有甚難詰者而<lb/>
昔之人未有疑焉雖康節以觀物爲學亦不及之何也<lb/>
且日之與月皆行於天其光下濟九州六合同一明也<lb/>
<pb n="KR4d0370_WYG_006-1b"/>
有時而蝕茍未至於盡三分二分以至七八光之在地<lb/>
初無虧損獨屋上之罅窗中之竅其大如卵其小如豆<lb/>
隨其分数皆有缺焉累百累千無不然者何野外所照<lb/>
逺近皆同未聞某所某方有明有暗而此光所入獨變<lb/>
見於窗屋之内此其難詰者一也又如木葉在林若與<lb/>
日月無預當其食時葉葉之影皆缺或細或大分数如<lb/>
之缺則俱缺還則俱還直榦橫枝却不如是此其難詰<lb/>
者二也而况月之明魄消長有時爲朏爲弦與食何異<lb/>
<pb n="KR4d0370_WYG_006-2a"/>
而諸木之葉獨無此影又何耶此其難詰者三也余嘗<lb/>
疑此有年矣夜來思之偶得其一葢日食必於朔月食<lb/>
必於朢常時月體與日不同如鏡之圓獨在於朢彼以<lb/>
圓光爲物所食故影之於葉亦如日焉朔望之餘明有<lb/>
消長未全之明乃其正性譬如火之於薪多亦火也全<lb/>
者性之全虧者性之虧以食例之則非矣臆説如此未<lb/>
知然否併由前之疑姑識于此以俟來者<lb/>
　　　擬制一首<lb/>
<pb n="KR4d0370_WYG_006-2b"/>
　李全特追復彰化保康軍節度使開府儀同三司京<lb/>
　東路鎮撫使依舊京東忠義諸軍都綂制<lb/>
門下記功忘過君無終怒其臣立身揚名子欲致孝者<lb/>
父爰徇肯堂之請聿新告墓之榮猶有鬼神式時猷訓<lb/>
故具官某姿函英傑識造高明憤時因衆怒以激昻提<lb/>
師决大義而去就涵養念累朝之賜杖䇿來歸間關竭<lb/>
百戰之勞納刀自奮萬人呼而槍急兩河闢而璽來授<lb/>
鉞登壇已視衮圭之貴書常作册丕昭彛鼎之勲俄㚄<lb/>
<pb n="KR4d0370_WYG_006-3a"/>
跋以失常悵幽明之遽隔猛知正朔想垂殁以有言陵<lb/>
豈孤恩嘆自明之無益賴有傳家之慶能殫報國之忠<lb/>
胙土分封既受功臣之誓奉先思孝必葢前人之愆憫<lb/>
其至情還以舊物仍改春秋之史式慰霜露之心於戲<lb/>
參合何歸喜弓高之鼎貴山桑雖失憐平北之初心寵<lb/>
服塗芝報圖結草可<lb/>
　　　尤揆父字説<lb/>
梁溪文簡尤公淳名法從也余生晩僅及識木石諸昆<lb/>
<pb n="KR4d0370_WYG_006-3b"/>
仲於端平間既而木石長蓬山余爲之屬每㑹食退常<lb/>
與徑畈獨畱木石喜茗坐半日飲至七八甌平章詩文<lb/>
商𣙜今古樂甚人謂梁溪風流醖藉木石有之歲晚投<lb/>
閒溪上有以長邑令尹來訪者語從容及舊事則知其<lb/>
爲直心之子直心於木石爲母弟風度甚美令尹頗似<lb/>
焉臨别俄語我曰吾名葵而朋友呼以揆父未得聞其<lb/>
説願有請余曰鄉日者葵也鴻烈解嘗言之葵者揆也<lb/>
鄭康成於采菽箋之微而有尊物莫貴焉以道揆物學<lb/>
<pb n="KR4d0370_WYG_006-4a"/>
莫難焉仕則慕君學必鄉道此士君子之事也聞君來<lb/>
此邑以才名選勞心於民事揆事必以理無負於家學<lb/>
矣積嵗月之勤遡梯級而上進傾心以盡忠退揆事以<lb/>
盡職使上不負天子下不負所學則詩人所謂樂只君<lb/>
子天子葵之樂只君子福祿膍之君其有焉勉哉毋怠<lb/>
　　　二損箴<lb/>
觸物而怒非性所無爲怒所使則心爲奴能無固佳欲<lb/>
無烏可以渠怒渠無我怒我怒而及我其傷必多是之<lb/>
<pb n="KR4d0370_WYG_006-4b"/>
謂忿有毒如刀我能自持則有賓主不遷者顔實聖所<lb/>
許易爲此訓但曰懲之萬古之病一字之醫懲之如何<lb/>
以損爲益能如是懲無愧於易<lb/>
可欲之欲字不從心爲心之害惟慾最深根陽根隂固<lb/>
有人理違者癯之迷則誤矣三戒之一嚴於方剛能<lb/>
損而窒則仁之方矧是沈綿屢作屢止不早懲之身<lb/>
其餘幾病爲良藥此語最奇藥而不悟是則終迷我<lb/>
爲此箴以勸以戒古佛有言生死事大<lb/>
<pb n="KR4d0370_WYG_006-5a"/>
　　　遷老畫贊<lb/>
去五峯住住五峯去空山飯半盂古寺香一炷不問即<lb/>
心非心莫管有句無句䝉頭破衲老誦經此是殘年受<lb/>
用處<lb/>
　　　幽化淵畫贊<lb/>
把数珠放初柄敗衲枯藤古松幽徑但知靠實修行不<lb/>
用談心說性長年忩下一函經清曉佛前数聲磬<lb/>
　　　上丞相劄<lb/>
<pb n="KR4d0370_WYG_006-5b"/>
某日僭紊鈞嚴以封事副箋率易呈瀆非敢出位囁嚅<lb/>
忱以淺學虛談欲塵信史其於事體頗有關繋實區區<lb/>
愛助之忠也近者又得其所上欽翹一書與所謂十説<lb/>
者未免再摘其最甚者以告且其十説之中無非常談<lb/>
第一段謂之正天行數乃其異論之本也其言曰左旋<lb/>
稱天左行西轉過周一度右旋稱天左行西轉只是一<lb/>
周又曰儒家厯家不明道以正經不按經以正厯謂攷<lb/>
四仲齊七政爲不足法捨本逐末至稱天行每日只是<lb/>
<pb n="KR4d0370_WYG_006-6a"/>
一周某不知其所指儒家爲誰也按考靈耀之註曰天<lb/>
左行一日一夜一周天一周天之外更行一度孔穎達<lb/>
已引之而疏月令矣其言明白如此既曰一周天之外<lb/>
更行一度非黃校勘所謂西轉過周一度者乎孔穎達<lb/>
亦儒家何嘗以天行每日只是一周耶况四仲之中星<lb/>
七政之往來諸家經解考訂甚詳場屋亦以發䇿何嘗<lb/>
以爲不足法哉此其不學虛言一也又其所上之書有<lb/>
曰測騐者所以候在天自然之象算造者所以立在人<lb/>
<pb n="KR4d0370_WYG_006-6b"/>
使然之法象者道之所以見法者術之所從生某又不<lb/>
知其所謂法象道術者何也張衡造渾儀置之密室使<lb/>
靈臺觀天者候星辰出入以應之是造法也亦觀象也<lb/>
况諸史厯志皆有求中星法求日月五星行度法算造<lb/>
者何嘗不測騐測騐者何嘗不算造以彼爲術以此爲<lb/>
道不知其何以别之此其不學虛言二也况文公嘗曰<lb/>
天行過一度某自看得如此後來得禮記説暗與之合<lb/>
此湯泳所錄也文公既曰禮記説有之而彼謂儒家厯<lb/>
<pb n="KR4d0370_WYG_006-7a"/>
家皆未之知將誰欺乎由是而觀非惟不見諸經疏解<lb/>
亦未嘗讀文公語錄也又何以知文公之學乎置之史<lb/>
館已爲非據又欲秉筆以志天文竊以是僭爲朝廷惜<lb/>
也不避譴呵與之辨析敢望特霽崇威俯賜鈞覧<lb/>
　　橫渠晦翁所説<lb/>
　　　正䝉<lb/>
地純隂凝聚於中天浮陽轉旋於外此天地之常體也<lb/>
常星不動純繋乎天與浮陽運旋而不窮者也日月五<lb/>
<pb n="KR4d0370_WYG_006-7b"/>
星逆天而行并乎地者也地在氣中雖順天左旋其所<lb/>
繫辰象隨之稍遲則反移徙而右爾間有緩速不齊者<lb/>
七政之性殊也月隂精反乎陽者也故其右行最速日<lb/>
陽精然其質本隂故其右行雖緩亦不純繋乎天如常<lb/>
星不動金水附日前后進退而行者其理精深存乎物<lb/>
感可知矣鎭星類地然根本五行雖其行最緩亦不純<lb/>
繫乎地也大者亦隂質爲陽萃焉然其氣比日而微故<lb/>
其遲倍日惟木乃歲一盛衰故歲厯一辰辰者日月一<lb/>
<pb n="KR4d0370_WYG_006-8a"/>
交之次有歲之象也<hi>參兩篇</hi>
　　　此段言日月右行甚明<lb/>
凡圓轉之物動必有機既謂之機則動非自外也古今<lb/>
謂天左旋此直至粗之論爾不考日月出沒常星昏曉<lb/>
之變愚謂在天而運者惟七曜而已常星所以爲晝夜<lb/>
者直以地氣乘機左旋於中故使恒星河漢因<hi>一作回</hi>北<lb/>
爲南日月因天隠見太虛無體則無以騐其遷動於<lb/>
外也<hi>參兩篇</hi>
<pb n="KR4d0370_WYG_006-8b"/>
　　　此段言天非左旋乃地左旋所以常星河漢回<lb/>
　　　北爲南其説近於葢天即未嘗以日月五星非<lb/>
　　　右轉也故曰運者惟七曜而已<lb/>
天左旋處其中者順之少遲則反右矣<hi>參兩篇</hi>
　　　㨿此一章承前章之下所謂處其中者指地言<lb/>
　　　非指日月五星也<lb/>
　　　朱文公語錄<lb/>
正䝉中地純隂天浮陽一段説日月五星甚密<hi>李閎祖錄</hi>
<pb n="KR4d0370_WYG_006-9a"/>
　　　此段本言右行朱文公以爲甚密則未嘗不是<lb/>
　　　之也<lb/>
先生曰竊恐所謂日月右轉者不是如此天行至健一<lb/>
日一夜一周天必差過一度日一日一夜周恰好月却<lb/>
不及十三度有奇只是天行極速日稍遲一度月又遲<lb/>
十三度有奇耳因舉陳元滂云只似在圓地上走一人<lb/>
過急一步一人差不及一度又一人甚緩差数步也<hi>廖德</hi>
<hi>明錄</hi>
<pb n="KR4d0370_WYG_006-9b"/>
　　　此言竊恐則非定論<lb/>
義剛歸有日先生曰公這数日也莫要閒義剛言伯靖<lb/>
在此数日因與之理㑹天度問伯靖之説如何義剛言<lb/>
伯靖以爲天是一日一周日則不及一度非天過一度<lb/>
也先生曰此説不是若以爲天是一日一周則四時中<lb/>
星如何解不同更是如此則日日一般却如何記歲把<lb/>
甚麽時節做定限若以爲天不過而日不及一度則䟎<lb/>
來趲去將次午時便打三更矣<hi>黄義剛錄</hi>
<pb n="KR4d0370_WYG_006-10a"/>
　　　此數語乃辯伯靖所言之非今史館書援以為証<lb/>
程子言曰升降於萬里是言黄赤道之間相去三萬里<lb/>
天日月星皆是左旋只有遲速天行較急一日一夜繞<lb/>
地一周三百六十五度四分度之一而又進過一度日<lb/>
行稍遲一日一夜繞地恰一周而於天為退一度至一<lb/>
年方與天相值在恰好處是謂一年一周天月行又遲<lb/>
一日一夜繞地不能匝而於天常退十三度十九分度<lb/>
之七至二十九日半强却與天相值恰好處是謂一月<lb/>
<pb n="KR4d0370_WYG_006-10b"/>
一周天<hi>周謨録</hi>
　　　程子所言升降三萬里乃是鄭康成南戴日下<lb/>
　　　一萬五千里之説今語錄以為黄赤道之間恐<lb/>
　　　門人誤記也但此言月行一日一夜繞地不能<lb/>
　　　匝今史館書以為月亦一日繞地一周<lb/>
　　黄校勘正天行日行月行度數<lb/>
　　　正天行度數一<lb/>
　　　　<hi>左旋稱天左行西轉過周一度右旋稱天左行西轉只是一周</hi>
<pb n="KR4d0370_WYG_006-11a"/>
易曰天行健不知何如其行健也按今秋分戌初斗宿<lb/>
二十度午中南見午而未未而申申而酉則西沒矣自<lb/>
西而北自北而東自東而南至次夜昏時戌初斗宿二<lb/>
十一度午中南見又次夜昏時戌初斗宿二十二度午<lb/>
中南見每天行一周再過一度是一日之健也天行二<lb/>
十九周半再過二十九度半是一月之健也天行九十<lb/>
一周又過九十一度三十一分二釐半是一季之健也<lb/>
至於三百六十五周又過三百六十五度二十五分差<lb/>
<pb n="KR4d0370_WYG_006-11b"/>
劣則足二十四氣而成歲矣儒家厯家不明道以正經<lb/>
不按經以正厯反謂攷四仲齊七政爲不足法捨本逐<lb/>
末至稱天行每日只是一周不知每日中星何爲得過<lb/>
一度每月中星何爲得過二十九度半每季中星何爲<lb/>
得過九十一度三十一分二釐半至越四季則過三百<lb/>
六十五度二十五分少虧每日過一度處即造化所以<lb/>
成歲功者昔朱熹學者謂天西行一周熹曰不然若以<lb/>
爲天每日只西行一周則四時中星日日皆然何以紀<lb/>
<pb n="KR4d0370_WYG_006-12a"/>
歲此天行度数不容不正一也<lb/>
　　　正日行日在度数二<lb/>
　　　　<hi>左旋稱日左行西轉一周右旋稱日右行東轉一度</hi>
按今秋分日出夘正一刻初厯辰已至午中二十五刻<lb/>
以中表影驗之午中正到中表過午未申至酉中二十<lb/>
五刻日沒入夜酉戌亥至子中二十五刻夜半過子丑<lb/>
寅夘二十五刻日又東升是一刻日行三度半十分度<lb/>
之一又百分度之五分二釐半百刻日行三百六十五<lb/>
<pb n="KR4d0370_WYG_006-12b"/>
度二十五分少虧今日午時正中表影至子中無分毫<lb/>
欠剩次日午時正中表影至子中亦然以至無日不凖<lb/>
洪範稱日行則有冬有夏冬晝短夜永夏晝永夜短時<lb/>
有冬夏刻無餘欠此日行之度也天一晝夜行三百六<lb/>
十六度二十五分日一晝夜行三百六十五度二十五<lb/>
分每日天行健一度日在次度次日天行又健一度日<lb/>
又在次度以刻論之一刻在一分百刻在百分共成一<lb/>
度禮稱冬至日在牽牛夏至日在東井春分在婁秋分<lb/>
<pb n="KR4d0370_WYG_006-13a"/>
在奎記稱孟春日在營室仲奎季胃孟夏日在畢仲井<lb/>
季栁孟秋日在翼仲角季房孟冬日在尾仲斗季婺女<lb/>
此日在之度也然當在某宿幾度與不當在某宿幾度<lb/>
今之在昔之不在昔之在今之不在如堯典四仲中星<lb/>
今皆後二十四度如月令孟春日在營室今不在營室<lb/>
孟秋日在翼仲角季房當時已差記月令者莫覺其非<lb/>
臣所經當以道正厯當以經正也攷之厯經稱日行某<lb/>
宿幾度乃日在某宿幾度以在爲行是爲失之此日行<lb/>
<pb n="KR4d0370_WYG_006-13b"/>
日在不容不正二也<lb/>
　　　正月行月離度数三<lb/>
　　　　<hi>左旋稱月左行西轉較之一周不及天行十三度日行行十二度十九分度之七右旋稱</hi>
　　　　<hi>月右行東轉十三度十九分度之七</hi>
按仲秋初一夜昏時戌初當斗宿五度到中表其日日<lb/>
月合朔於晝午初一刻翼宿七度内其時合朔日在日<lb/>
中合朔後月每一刻行三度五十一分八釐八毫一杪<lb/>
五忽又一忽之七分八半至戌初已過二十九刻月已<lb/>
<pb n="KR4d0370_WYG_006-14a"/>
離到翼宿十二度自初一戌初至初二日戌初足一日<lb/>
計百刻月行三百五十一度八十八分一釐五毫七杪<lb/>
八忽半每日共不及天十三度十九分度之七其時斗<lb/>
宿六度到中表月已離到軫八度至初三昏時斗宿八<lb/>
度到中表月已離到角宿三度以次離到後月初一乃<lb/>
離一周又二十九度半則再合朔在軫宿十七度凡自<lb/>
東而西即月行之度自西而東即月離之度一刻離十<lb/>
三分有奇百刻離十三度有奇洪範言月之行則有冬<lb/>
<pb n="KR4d0370_WYG_006-14b"/>
夏周禮稱春分月上弦於東井下弦於牽牛秋分月上<lb/>
弦於牽牛下弦於東井此月行之度也洪範言星有好<lb/>
風星有好雨月之從星則以風雨故月離于畢而滂沱<lb/>
月離于箕而揚沙此月離之度也後之厯家稱月行十<lb/>
三度十九分七乃月離十三度十九分七以離爲行是<lb/>
爲失之此月行月離度数不容不正三也<lb/>
　　　此校勘黃兄所進十説之三也余向在畨嘗以<lb/>
　　　封事辨之已見前集又有廟堂一書偶得之敗<lb/>
<pb n="KR4d0370_WYG_006-15a"/>
　　　篋併取而錄之恐異時黃説不傳何以知余之<lb/>
　　　所以辯者是猶訟者之兩造也知我罪我付之<lb/>
　　　後人吁余豈好辯哉予不得已也咸淳丁夘十<lb/>
　　　月<lb/>
　<lb/>
　<lb/>
　<lb/>
　<lb/>
<pb n="KR4d0370_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻二</head> <lb/>
    <p>
<pb n="KR4d0370_WYG_002-1a"/>
欽定四庫全書<lb/>
　竹溪鬳齋十一藁續集巻二<lb/>
　　　　　　　　　　　　宋　林希逸　撰<lb/>
　　古律詩<lb/>
　　　晚晴<lb/>
雲収風止晚晴初池减波痕見緑蒲鷺入田行如数步<lb/>
鵶隨林去似相呼賦形宇宙真如寄息意林泉不是迂<lb/>
疎栁欲黃楓漸赤來今去古幾榮枯<lb/>
<pb n="KR4d0370_WYG_002-1b"/>
　　　題吳司戸忠齋<hi>名漢英榖城人乙丑科畱忠齋知舉</hi>
事業心期在漢廷師生莫訝共齋名當年取履封畱者<lb/>
入夢秪因住穀城<lb/>
　　　題吳司戸思忠堂<lb/>
我既題齋扁堂名却又同進思臣職分意慕世宗工欲<lb/>
問傳心法無如盡已功㳺揚朱吕後先且學忠公<lb/>
　　　三和除字韻<lb/>
終歲吾伊秪自苦多生習氣未全除却嫌俗態騷騷<lb/>
<pb n="KR4d0370_WYG_002-2a"/>
爾寧作閒民皥皥如肯羡孔光靈壽杖且燒韓愈送窮<lb/>
車一編受用床頭易却似忘筌已得魚<lb/>
　　　詩贈友人程鄉次子和甫兄<lb/>
苦戀庭闈戲綵衣其言雖訥未全非旁人競喜廣長舌<lb/>
之子還如杜德機他日必多麟抱送妙年肯歎雉孤飛<lb/>
但能寡過何妨拙却恨郷閭識者稀<lb/>
　　　雨中懷後村石塘之約爽矣<lb/>
好讀書多晝苦短細行厯到歳其除無端竹雨蕭蕭下<lb/>
<pb n="KR4d0370_WYG_002-2b"/>
可奈松風謖謖如更僕詩來幾滿篋過門約在待安車<lb/>
大寒不出空回首何日同觀濠上魚<lb/>
　　　四和除字<lb/>
白髪餘生甘寂寞丹書微累幸蠲除天畱老眼諒人只<lb/>
雲本無心於我如千歲不知碁幾局二乘且論寶三車<lb/>
香山見徹人間事斷道爲龍苦似魚<lb/>
　　　客至五和除字<lb/>
衡茅有客同歡笑徑草呼童旋剗除芻酒熟遲聊酤我<lb/>
<pb n="KR4d0370_WYG_002-3a"/>
藜羮生怕有巻如夜長不必論升斗歳晚能忘誓笠車<lb/>
鄰舍多情還解事頻分野菜饋生魚<lb/>
　　　和披字寄後村<lb/>
不羡新雕繡轂馳不嫌自織草衣披談禪客至眼俱碧<lb/>
聮句人來髻似椎愁絶只慿杯遣興意行全藉杖扶衰<lb/>
舊游厯厯天南北夢不能忘随所之<lb/>
　　　送陳莆田<hi>僴</hi>
　　　　<hi>歸時得後村力</hi>
<pb n="KR4d0370_WYG_002-3b"/>
邑以灘名處處同此灘加似打頭風吟多正恐招窮鬼<lb/>
怨作無端謗殺公怒欲懐磚嗟薄俗義為全璧頼宗工<lb/>
衝寒溪上攜琴去羞澀囊如子美空<lb/>
　　　和春谷用弓字見寄<lb/>
奴去看魚笱兒尋射鴨弓養痾三徑裏取友一溪中日<lb/>
苦經簷短天如罩野穹過從人絶少訪問愧春翁<lb/>
星曉有殘月明明掛一弓四天垂野外萬象蓄山中水<lb/>
動知冰薄林疎見谷穹傍人應比我觀物邵家翁<lb/>
<pb n="KR4d0370_WYG_002-4a"/>
齊物書非放師傳自子弓人多談稷下我獨守環中道<lb/>
貴身無賤名高位莫穹元和雖五相千載一漁翁<lb/>
　　　三和磨字韻<lb/>
休憶朝攜香滿袖從教人畫雪披蓑詩狂黄鶴樓堪碎<lb/>
頌美浯溪石欲磨安得谷論肥定武却嗤甫貴瘦光和<lb/>
老癡只弄窮生活散帙多聞暮鳥過<lb/>
　　　再和除字韻<lb/>
洛下𤣥功須究意人間雜念早消除才情向老無多許<lb/>
<pb n="KR4d0370_WYG_002-4b"/>
夢覺何時解一如失馬塞翁云得馬数車柱史論無車<lb/>
浮生寵辱渾閒事勝負真如射㩉魚<hi>㩉音塌骰采之名</hi>
　　　第三孫彌月小飲<lb/>
茅簷喜得第三孫草草團欒笑語温晚菊客貽黃似蓋<lb/>
新篘兒喜緑盈樽生涯素薄書差富舊物能畱硯僅存<lb/>
儒級傳來方四葉九龍入夢始曽門<lb/>
　　　四和除字韻寄元思别駕<lb/>
多生已被禪勾引萬事秪慿酒破除節物變衰黃落<lb/>
<pb n="KR4d0370_WYG_002-5a"/>
矣儒功寡要白紛如懷賢疑似渴司馬避俗佯爲瞶仲<lb/>
車好友年來吟驟進相逢何日語姬魚<lb/>
　　　雨山徐縂管袖詩見訪以道間見梅而作少畱<lb/>
　　　　一夕次韻爲别<lb/>
何曾問栁與尋花訪友輕車到海涯少爲梅吟看倒掛<lb/>
<hi>坡詞倒掛緑毛么鳯</hi>㑹須木餫出褒斜霜寒盡夜同煨芋月過殘<lb/>
星似撒沙村落常時無此客多陪僧話送年華<lb/>
　　　二<lb/>
<pb n="KR4d0370_WYG_002-5b"/>
天放寒梅三兩花殷勤粧㸃淡生涯巡簷索笑忘霜冷<lb/>
倚樹長吟待月斜君去定趨丹鳯闕我閒但占白鷗沙<lb/>
孤山好處空回首典祀何時到玉華<hi>玉華宫名見杜詩祠孤山今為西太乙</hi>
　　　三<lb/>
岸幘衝寒嗅雪花興隨雲逺到天涯月知玉斧修成近<lb/>
星伴銀潢左界斜佳客過從聊把酒浮生聚散似團沙<lb/>
新吟何日重商㩁苦學無功鬢已華<lb/>
　　　七和披字韻<lb/>
<pb n="KR4d0370_WYG_002-6a"/>
意馬難調繋更馳<hi>繋馬而馳</hi>空沙莫爲揀金披忘機每笑碁<lb/>
争局愛禮時看齋白椎正月書因王不競變風作爲教<lb/>
先衰聖朝可託狂歌樂况有羊何共和之<lb/>
　　　泳得男再䝉後村先生和除字見寄戲和一首<lb/>
貧慣人人嗤不管老慙幼幼念難除有孫何必位爲喜<lb/>
<hi>蕭愿</hi>戲父誰云翁不如<hi>張憑</hi>夫子忘年容撰屨長文何日抱<lb/>
隨車殷勤好伴腰鎌叟莫學嬌癡女覓魚<lb/>
　　　題朔齋鐵壁堂<lb/>
<pb n="KR4d0370_WYG_002-6b"/>
耐久聲名參古柏絶清詞翰賦薇花幾聞人似南都老<lb/>
再有公生朔黨家題扁不慚名鐵壁持荷更合侍金華<lb/>
元城志業須翁了推美還看入制麻<hi>堂以綸言名</hi>
　　　丁夘元日作<lb/>
泰畤欽柴已慶成金鷄赦下是兹辰百官班立樓前拜<lb/>
萬歳嵩呼竿上人正喜含飴看稚子還叨祭澤及微臣<lb/>
老逢嗣聖徵前夢三十年前歲在寅<hi>庚寅夢應今上御名</hi>
　　　二日野望作<lb/>
<pb n="KR4d0370_WYG_002-7a"/>
麥壠高低一様青淡雲籠晝雨絲輕梅花爛漫開將盡<lb/>
松葉稀疎落又生遥企鈞天知夢斷欣聞玉陛慶熈成<lb/>
人人盡說新年好除夕無風歲旦晴<lb/>
　　　丁夘立春作<lb/>
歲陽更始財三日輦路歸來第四春野菜旋挑絲未細<lb/>
村醪淺酌釀差醇團欒弟姪何妨笑淡薄盃盤莫厭貧<lb/>
却憶先朝供帖子傷心白髪舊詞臣<lb/>
　　　鄰園惠晚菊数月有花高大甚奇<lb/>
<pb n="KR4d0370_WYG_002-7b"/>
菊種雖殊多短短忽傳一種自比鄰圍過十尺高七尺<lb/>
開到初春始小春團比葢擎身極瘦碎如金散色常新<lb/>
梅時得此真奇絶更有清香細襲人<lb/>
　　　放歌<hi>讀放翁詩作</hi>
朗誦烏棲曲数終乾坤何事老英雄縱令經有千名佛<lb/>
敢道詩無兩放翁九萬里風來海外二三更月到天中<lb/>
便教挽得銀河下今古閒愁洗不空<lb/>
　　　晨興聞簷雀作<lb/>
<pb n="KR4d0370_WYG_002-8a"/>
晨起喧喧暮自棲夢回每每當聞雞有渠何用門前客<lb/>
廷尉當年見處低<lb/>
　　　石竺山紫雲恭老<hi>得樗菴尚書書往温陵見洪陽岩</hi>
幾載空拳把疏頭新成樓閣石山幽未忘囑付樗居士<lb/>
送紫雲師紫㡌遊<lb/>
師知縁熟向温陵騎虎仙翁現化身袖有先容應得力<lb/>
陽巖佛地位中人<hi>紫雲仙舊騎虎</hi>
　　　雨後贈雁來紅<hi>閩中謂鐵樹</hi>
<pb n="KR4d0370_WYG_002-8b"/>
雨後欣欣緑萬叢憐渠葉葉但焦紅旁人莫作榮枯看<lb/>
時節因縁各不同<lb/>
　　　先母忌日<hi>丁夘</hi>
兒正癡時賴母賢如今滿鏡白於綿可堪逺日思存日<lb/>
更向衰年憶幼年嫠早獨攜三稚子世貧能有幾磽田<lb/>
書燈督課無虛夕曾解衣還束脯錢<lb/>
　　　有感<hi>丁夘二月</hi>
世事年來百色難沈思觸目是憂端田家仰麥嗟傷雨<lb/>
<pb n="KR4d0370_WYG_002-9a"/>
海市無鮮爲苦寒楮欲秤提官自抑苗多走弄吏尤奸<lb/>
<hi>時有秤提推排指揮</hi>身逢昭代還如此獨喜三邊慮少寛<lb/>
　　　遣興<lb/>
風流不羡三學士衰退甘爲一腐儒嗜古心癡迷黒鬼<lb/>
<hi>見歐公與劉原父簡中</hi>養生胎息學𤣥夫興闌日下新吟少静勝<lb/>
年來雜夢無醉後枕書時鼾睡長孫喚醒小孫扶<lb/>
　　　戲效梅宛陵賦歐公白兔<lb/>
毛蟲雖小著仙籍云渠千歲皆化白中山山中衣褐徒<lb/>
<pb n="KR4d0370_WYG_002-9b"/>
生長何年換顔色豈其孕育自夘宫又是金公付精魄<lb/>
渠宗學孔非學朱拔毛不蘄供書册老䝉將軍縱獵時<lb/>
遁向何方爲窟宅紛紛爾後更幾秦避世甘心飡苦柏<lb/>
明時作意始出來五岳徧游無定跡多生曾識六一仙<lb/>
知道瑯邪有新刻要尋此碑龜與螭何事乃被滁人得<lb/>
滁人知渠慕醉翁翁歸已在雲霞中期翁千歲亦如汝<lb/>
殷勤逺致提金籠傳誇瑞物徧都邑倡和千篇模寫工<lb/>
翁攜入直金鑾殿渠應自比廣寒宫寄聲樹下擣藥者<lb/>
<pb n="KR4d0370_WYG_002-10a"/>
汝伴嫦娥我伴公<lb/>
　　　三和菴字韻<lb/>
新吟度度到溪菴諷味鏗鍧似雅南筆健稱雄一當百<lb/>
韻嚴苦和二生三捨襄陽外無新語除謫仙來可劇談<lb/>
覿面猶龍誰復識杏壇人在庶知聃<lb/>
　　　題平逺軒<lb/>
伊昔營此窗眼前頗有趣徃來多勝流必和壁間句人<lb/>
事一凄凉牕亦不如故舊詩無一存誰復闖其戸新來<lb/>
<pb n="KR4d0370_WYG_002-10b"/>
改作之好景欣再遇清溪漾淺流長松列古路高下見<lb/>
青山濃淡雲來去西齋平逺名移以扁其處我闥納八<lb/>
荒令人心領悟星垂平野詩雲征逺遊賦倚欄拍手歌<lb/>
百盞吸瓊露<lb/>
　　　新晴四和菴字韻<hi>三月三日作</hi>
衰懶如僧不出菴雨晴春又徧溪南周天日度一日一<lb/>
初夜月生三月三還丹只是安樂法虛白應難容易談<lb/>
最喜無名公自傳何須儒學記齊聃<hi>唐儒學傳徐齊聃</hi>
<pb n="KR4d0370_WYG_002-11a"/>
　　　偶題<lb/>
浮沈上下一虛舟久喜身心得自由知我要須高著眼<lb/>
逢人多是懶擡頭詩名遣興元非興酒道消愁有底愁<lb/>
學聖𤣥宗搃如許莫疑老子習單修<lb/>
　　　别黃尉<hi>止堂左史之姪</hi>
梅隱多畱譽花殘乍語違慈空縣棒在廉得薦書歸好<lb/>
是家聲著賢如柱史稀清時衡尺定著意稱傳衣<lb/>
　　　山長潘同舍南歸袖詩爲惠奉和一首<lb/>
<pb n="KR4d0370_WYG_002-11b"/>
南郡談經得譽還久知言行有防壇合從金帖氊書後<lb/>
便入宫花院栁間雅抱清如漉明月俗情險甚渡揚瀾<lb/>
慇懃話舊溪干去好友相期向道山<lb/>
　　　了不了語<lb/>
龍去拔髯嗟帝逺鶴歸畱語笑人非龎涓死怨悲題樹<lb/>
豫讓酬恩喜撃衣<lb/>
胥駕鯨來潮上下羲鞭烏急日西東萬世不竭箠取半<lb/>
一是無窮樞得中<lb/>
<pb n="KR4d0370_WYG_002-12a"/>
　　　和元思朋微韻二首<lb/>
吟清字字使人氷惠我多於錫百朋照破塵心如鏡鏡<lb/>
<hi>鏡鏡相照齊丘化書</hi>續傳詩派似燈燈<hi>燈燈相續禪家語</hi>句工可信堪呈<lb/>
佛格老誰嗤要惹僧<hi>鄭國詩壇惡惹僧</hi>但把功名付篇什莫論<lb/>
青竹幾人登<hi>杜詩</hi>
宫衣我已換禪衣讀得狐書頗造微晚歲斗思蓬<hi>闕</hi>去<lb/>
早年浪奪錦標歸多生自苦滔滔是一悟應知念念非<lb/>
<hi>八十年來念念非放翁詩</hi>投老但畱詩癖在羡君珠玉入毫揮<lb/>
<pb n="KR4d0370_WYG_002-12b"/>
　　　苦雨<lb/>
半春常值雨人嘆久難禁橋斷溪仍漲秧寒水更深老<lb/>
天因底漏無日不重隂兀坐慿誰訴愁多只自吟<lb/>
　　　劉躔甫七十<hi>四月初四日</hi>
早歲耽詩學樂軒如今霜鬢作吟仙回思同舍二三子<lb/>
幾見生朝七十筵竺嶺佛來争四日崆峒人在更千年<lb/>
稱觴豈必纒頭錦醉舞何妨共醵錢<lb/>
　　　别吳帥恕齋<lb/>
<pb n="KR4d0370_WYG_002-13a"/>
學問功深道得民但曾補處譽俱新來爲閩嶺詩書帥<lb/>
歸作甘泉侍從臣政劇不辭身自苦施多却似郡非貧<lb/>
前賢好事推行徧玉帳如今有幾人<lb/>
獵獵江濱萬綵旗戀恩非止送公時賢如司馬家求像<lb/>
教比文翁學有祠半月趣行三被㫖殘年惜别兩攢睂<lb/>
東南民力閩尤困到日論思首及之<lb/>
七聚人人苦戀行吾鄉一事更關情郡貧已極民縣罄<lb/>
歲計秖於寺取盈官要板曹寛未許閩無保障害非輕<lb/>
<pb n="KR4d0370_WYG_002-13b"/>
扶持有意公還去條約春初恰講明<hi>今春恕齋方爲諸邑不濟權管區處</hi>
公來植纛我扶犂苦憶京塵判袂時墀下一回樵服謁<lb/>
溪干幾度錦箋貽去思定有愛棠集戀别空吟折栁詩<lb/>
梅子正黃晴又雨風檣語燕夢追隨<lb/>
　　　送徐倉用後村韻<lb/>
君王玉節選非輕逺部何如鄉部榮得志可酬公學問<lb/>
用人如此世清明名猶高似南州士性本剛於東海生<lb/>
振廪豈應煩此老論思便合向西清<lb/>
<pb n="KR4d0370_WYG_002-14a"/>
鯤橫學海孰知修萬巻胷中古索丘滂喜澄清真有志<lb/>
籍違禮法亦如讎發棠事亟聊行錦活國忠存待借籌<lb/>
聖要直臣流俗憚㑹須覽鏡說韓休<lb/>
　　　再用仙字韻答劉躔甫<hi>劉生日醵飲</hi>
柴車本不羡華軒吟苦何妨浪號仙扶老底須九節杖<lb/>
歡呼還費一金筵正聞僧去坐長夏那得君來論大年<lb/>
㑹面苦難辰去速栁綿飛盡見荷錢<lb/>
　　　題建安曹兄深居小藁<lb/>
<pb n="KR4d0370_WYG_002-14b"/>
得君詩一巻自命曰深居苦愛驚人句多慙寄我書<lb/>
絶知吟可老更問法何如叟已忘言久離鈎正待魚<lb/>
　　　二<lb/>
伊昔君居里宗師有大賢字嘗疑吕啞詩怕爲揚顛堪<lb/>
恨梁頽久祗餘棹曲傳<hi>九曲棹歌</hi>要令吟律細但學紫陽仙<lb/>
　　　題陳兄始鳴集<lb/>
集編名甚雅之子信吟徒不是綦聞籟應如惠㨿梧但<lb/>
令鳴中律何用句成圖蠅蚓嗤時輩能聯石鼎無<lb/>
<pb n="KR4d0370_WYG_002-15a"/>
　　　苦雨<lb/>
一春苦淋漓既晴差自喜四郊遽如壑晴日共能幾人<lb/>
言山雨驟每㸃大如指新秧過半空農泣向妻子今年<lb/>
種如金典質到衣被忍饑事犂鋤豈料今乃爾一飽强<lb/>
營營天公難指擬先淫後必涸我慮非止此可奈漫空<lb/>
雲如墨來未已長宵欹枕聽攬衣四五起滴碎愁人心<lb/>
不滴愁人耳<lb/>
　　　太平蓮者草花也本如藤蔓好事者結竹而植<lb/>
<pb n="KR4d0370_WYG_002-15b"/>
　　　　之其花大如當三錢四圍先綻中有一蕚如<lb/>
　　　　初出水蓮最後方拆想以此得名一花可十<lb/>
　　　　許日鄰人饋以一盆亦自可愛推其所以名<lb/>
　　　　者戲述一首<lb/>
柔條細葉緑層層盤結何工豈易然繞竹似藤渾似草<lb/>
開花如菊却名蓮知渠耐看令人喜入我新吟與世傳<lb/>
性分本同無細大休誇太乙葉爲船<lb/>
　　　記事<hi>四月卄八日</hi>
<pb n="KR4d0370_WYG_002-16a"/>
清曉奴傳事異常白浮碧瓦徧銀床正愁炎夏多淫雨<lb/>
那更陽秋記隕霜我爲太和思保合誰知小雅賦憂傷<lb/>
中朝定有更生疏野老空添雪鬢長<lb/>
　　　送三文書院陳上舍入京<lb/>
翁季能賢有月評頻年相與愧深情三文書舍新求友<lb/>
六館英流喜得兄秋賦屢曾飛禰墨夜寒未肯捨韓檠<lb/>
殷勤拭目看雙鳯同向龍飛榜䇿名<lb/>
　　　三文主席劉兄翼運相别<lb/>
<pb n="KR4d0370_WYG_002-16b"/>
百尺劉牆未易窺筆無盡思信瑰奇早聞大字書氈墨<lb/>
肯爲三文坐虎皮注脚根株談未了狀頭名第久相期<lb/>
錦衣歸後如相訪却要重論芣苢詩<lb/>
　　　閒居<lb/>
已喜塵縁斷雖然未盡閒筆因求字秃燭爲檢書慳可<lb/>
愧家牢落難辭客徃還苦須窮壁觀除却住雲間<lb/>
　　　六月卄九早題<lb/>
　　　　<hi>夜來頗凉與月仲弟飲散再欲一酌以薑醯蘿葡薦之</hi>
<pb n="KR4d0370_WYG_002-17a"/>
時難禁酷暑晚喜動凉颸已飲阿連去仍招歡伯來数<lb/>
根煮蘆服一酌熱茅柴睡到窗明足摩挲醉眼開<lb/>
　　　謝石塘小孤山惠酒<lb/>
好友憐余渴飲溪醲香每月入緘題分無内庫黃封賜<lb/>
似有孤山赤幇支把盞慚非漿瑪瑙傾瓶尤勝碧玻瓈<lb/>
三升美醖何須戀績也當年可煞癡<lb/>
　　　梯飈惠酒且有和篇用韻爲謝<lb/>
襆被當年去省房村沽空憶御流香花城不靳分新<lb/>
<pb n="KR4d0370_WYG_002-17b"/>
釀應笑三升戀帝鄉<lb/>
入斝渾如琥珀紅誰家釀法似渠工爲憐漁父鳴鞭送<lb/>
儘有醒人羡醉翁<lb/>
　　　贈僧宗仁回江西<lb/>
少别溪干去于今識者稀腰包畱一鉢頂相稱三衣未<lb/>
得逢漁住還如化鶴歸馬駒江上有著意訪禪機<lb/>
　　　題臨清堂<lb/>
一派清流繞屋長隂陰古木隔脩牆枯梅照水橫疎影<lb/>
<pb n="KR4d0370_WYG_002-18a"/>
新竹摇風送細香諸老舊游如洛社百年陳迹有溪堂<lb/>
扁題祖筆真奇絶竚立沈吟兩鬢霜<lb/>
　　　題林桂芳洲集<hi>丁夘五月十日陳左秋轉求</hi>
知子吟情美工於學選詩音惟追正始派不入旁支謝<lb/>
句人難夢鍾評世有誰匆匆酬雅意勘辨待他時<lb/>
　　　和後村三絶句<lb/>
求齊若拙瑟徒工已謝孫劉不作公抛却巢由思稷契<lb/>
許身却笑杜陵翁<lb/>
<pb n="KR4d0370_WYG_002-18b"/>
談𤣥要似蜜中邊末學紛紛紙上傳撃竹捲簾如未㑹<lb/>
要無疑去待驢年<lb/>
衰翁分已絶塵縁自和新詩醉撃轅不是燈燈相照者<lb/>
箇中消息也難言<lb/>
　　　再和<lb/>
藝業雖多蛻不工差頭分付是天公之乎者也成何事<lb/>
却是天公誤此翁<lb/>
白髪攢眉住道邊錢荒糴貴怕人傳溪干早稻垂頭久<lb/>
<pb n="KR4d0370_WYG_002-19a"/>
次第今年似有年<lb/>
少小田家有熟縁自騎牛背賦犂轅閒思耒耜經髙古<lb/>
朗誦龜䝉数百言<lb/>
　　　朔齋惠龍焙新茗用鐵壁堂韻賦謝一首<lb/>
天公時放火前芽勝似優曇一度花修貢蹔煩鐵壁老<lb/>
多情分到玉川家帝疇使事催班近僕守詩窮任鬢華<lb/>
八椀能令風兩腋底須飱菊飯胡麻<lb/>
　　　六月頻雨<lb/>
<pb n="KR4d0370_WYG_002-19b"/>
雨患先淫後必慳春來数月爲睂攅如今早稻黃幾徧<lb/>
却怕收時雨未乾<lb/>
春雨傷多衆慮深那知六月似梅霖天公事事俱難凖<lb/>
掃盡閒愁信意吟<lb/>
　　　又一首<hi>講堂前作</hi>
半空如墨半空明亂洒斜飄却又晴細栁牆邊飛拂拂<lb/>
隨風不住帶蟬鳴<lb/>
　　　三文祠堂七月二日禮成作<lb/>
<pb n="KR4d0370_WYG_002-20a"/>
九龍山外築祠宫崇祀三師敬則同此禮獨行秋逺日<lb/>
身曾逮事樂軒翁<lb/>
明星落處是溪邊回首如今四十年清曉深衣來㑹拜<lb/>
人無少長識師傳<hi>樂軒沒於子晦宅中正在小橋之側明星事見先師傳</hi>
在三之義父師均往事追懷等念親當日西軒同社友<lb/>
相看白髪只三人<hi>是日㑹拜獨余與月仲弟嗣功林丞</hi>
卜築雖殫歲月勤事於州縣不相聞祠田更擬圖升斗<lb/>
要與春秋祭二分<lb/>
<pb n="KR4d0370_WYG_002-20b"/>
　　　别莆陽郡齋張文學歸建安用後村韻<lb/>
君住壺山㕘請徧樗翁却似嶺松孤學如禪派求潙仰<lb/>
師比醫宗要扁俞到此幾嘗名譜茘歸歟獨憶故家鱸<lb/>
我慙九曲身遥領空誦仙經説黍珠<lb/>
　　　再和自賦<lb/>
意散久知流不競交窮甘與月同孤酣歌斫地慿誰聽<lb/>
心事箋天恐未俞何必紅雲班立鵠只愁赤壁網無鱸<lb/>
身名自要分輕重人世多慙彈雀珠<lb/>
<pb n="KR4d0370_WYG_002-21a"/>
　　　後村先生再寄新出名茘賦謝一首<lb/>
逺使殷勤訪草堂見書已似飽瓊漿曾叨獨樂園中賜<lb/>
猶寄端明譜外香珍重朱籃分五品衰殘白髪喜初嘗<lb/>
燈前把玩如珠顆強忍饞涎且庋藏<lb/>
　　　清古源以隆茂宗畫華池佛求䟦<lb/>
畫如禪有派此派自公麟試我銀絲髪幻渠金色身淡<lb/>
無脂粉氣清與雪霜鄰具眼須珍惜休將示俗人<lb/>
　　　七月十五日作<lb/>
<pb n="KR4d0370_WYG_002-21b"/>
　　　　<hi>早禾已熟連日風猛頗以田間爲憂朝來得雨雖小而風止矣喜而賦之</hi>
連日秪愁穗落空松飄竹斷似飛蓬喜看密密漫天雨<lb/>
止得蕭蕭捲地風儉歲久難禁貴糴早秋今幸有全功<lb/>
田家更仰冬收好倚柱攢眉祝化工<lb/>
　<lb/>
　<lb/>
　<lb/>
　竹溪鬳齋十一藁續集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻十九</head> <lb/>
    <p>
<pb n="KR4d0370_WYG_019-1a"/>
欽定四庫全書<lb/>
　竹溪鬳齋十一藁續集巻十九<lb/>
　　　　　　　　　　　　宋　林希逸　撰<lb/>
　挽詩<lb/>
　　　趙庸齋<lb/>
金章雖貴豈公榮一㸃孤忠百世名字字清吟如太白<lb/>
篇篇奏疏似更生士縁氣類歸宗主身為朝廷作重輕<lb/>
當世共傳書㡬種最初曾見易先成<lb/>
<pb n="KR4d0370_WYG_019-1b"/>
品題人物妙權衡在日江湖有重名為國得賢八君子<lb/>
登門執贄㡬書生少㳺輦路心交久晩見南華口義成<lb/>
欲序未酬詩巻在相知可獨是同庚<lb/>
　　　信菴趙少保<lb/>
勲名已盛端嘉日身佩安危三十年自去鴻樞開督府<lb/>
迄辭鴟閤老平泉早看養馬封侯將晩作騎鯨捉月仙<lb/>
縱道進賢冠最好不須畫此上凌煙<lb/>
長淮當日事尤危孤壘身當數月圍楊子江頭如虎卧<lb/>
<pb n="KR4d0370_WYG_019-2a"/>
平山堂下似羓歸二難千載為時出一戰三京與願違<lb/>
賫恨伯符投鏡去追懐到老淚沾衣<lb/>
百萬頻年戰虎貔神馳漠北到洮西空餘八陣江頭石<lb/>
未見一丸關上泥守父訓辭黄閤去負時名與紫巗齊<lb/>
河山收此英靈氣下馬千年看墓題<lb/>
出語無多動造微公於學問似生知客游槐府珍遺帖<lb/>
世誦樗翁序近詩握手最先門下士傷心誰勒墓前碑<lb/>
匆匆四十年間夢憶到廬江下榻時<lb/>
<pb n="KR4d0370_WYG_019-2b"/>
　　　趙虛齋<lb/>
兩朝人物號耆英九折﨑嶇亦飽經㡬度拂衣心似石<lb/>
重來曳履髪如星爭名可是因文字轉臂堪嗟失典刑<lb/>
何處藏山猶有史悲笳幽咽若為聽<lb/>
奥學深功在易通御題褒句聖恩隆成書自講前無例<lb/>
異論難齊久始公辭有所之端可據文無不變論尤工<lb/>
臯比定集諸仙聽獨惜丁寛道不通<lb/>
　　　恕齋洪尚書<lb/>
<pb n="KR4d0370_WYG_019-3a"/>
定是仙從天目來少曾吟詠到襄淮才名詞伯班常伯<lb/>
學問平齋授恕齋華蓋謾云鄰翰苑衮衣不許上瑤堦<lb/>
海山縱好歸何處嘆惜人間事好乖<lb/>
秀骨清姿玉雪同㡬多星宿入心胷風流王謝談諧勝<lb/>
家數常楊制詔工坐政事堂無六丈登文章籙似三洪<lb/>
年來人物蕭疎甚玉座東西欠此翁<lb/>
伊昔宸京握手初横經公未到三衢早班玉笋還先去<lb/>
晩侍金華却共趨思老有餘知筆健病成應是為詩癯<lb/>
<pb n="KR4d0370_WYG_019-3b"/>
峯摧太華嗟何及身逺無因奠束芻<lb/>
　　　陳節齋<lb/>
諸賢名並端平見一老音存正始遺改紀重來時領袖<lb/>
持荷獨立右尊彛心忘世易身難乞家著書多人少知<lb/>
省闥纔辭畱史館可憐便入八哀詩<lb/>
國重穆陵蒐鉅典帝咨宿學進隆名那知幻境空花散<lb/>
不待藏山史草成筆塚長存堪悵恨書棺何益謾哀榮<lb/>
西山門第今無㡬落盡殘星涙眼盈<lb/>
<pb n="KR4d0370_WYG_019-4a"/>
早歳登門叨賞異暮年造闕喜追陪每從省户供詞去<lb/>
多向都曹誦句來逐客贈年今尚在癡兒别飲恰方回<lb/>
湖邉握手如前日身隔千山嘆玉埋<lb/>
　　　李斛峰尚書<lb/>
公擢端平第祥開日下雲乾坤鍾直氣星斗瑞斯文出<lb/>
處關時運更嘗厭俗氛白頭需舊學何事靳吾君<lb/>
　　　又<lb/>
論著千年計﨑嶇二紀餘人多仇直疏公不羨除書曳<lb/>
<pb n="KR4d0370_WYG_019-4b"/>
履歸何晩儀圖事竟虛早知天許嗇恨不守茅廬<lb/>
　　　又<lb/>
中朝更㡬局鳴世獨錚錚奏疏如山藁哀笳何處聲雖<lb/>
孤巖石望何損斛峰名應有遺書富何時見集行<lb/>
　　　又<lb/>
當年期集所一榜上三人晩節帷公在交情獨我親楚<lb/>
東分袂久溪上得書頻曾共茅簷宿因行部入閩<lb/>
　　　又<lb/>
<pb n="KR4d0370_WYG_019-5a"/>
三領閩麾節名髙德度寛苦尋鹽利病痛念郡凋殘擬<lb/>
有回天奏相期對日看入朝孤此意聞者淚闌干<lb/>
　　　朔齋中書劉禮侍<lb/>
聲名早日到宸㡬自許凌空健翮飛朔黨家傳真抱負<lb/>
西州人老㡬招麾長庚窮殺狂如故韓愈疑為傲則非<lb/>
歳晩雖為香案吏白頭終與壯心違<lb/>
再造功成始趣還又從薇省去長安登車屢作澄清使<lb/>
持槖還須文字官子美八哀俄入此賀公二命只書棺<lb/>
<pb n="KR4d0370_WYG_019-5b"/>
不知庾亮埋何處遙想悲笳淚雨澘<lb/>
一識端平三十秋北關重别見南州紫薇閣下分房住<lb/>
黄檗山前並轡㳺碧水詩來秋後得呉門書去病中投<lb/>
交情不薄相期逺底料催歸記玉樓<lb/>
　　　趙大資<hi>無惰先生</hi>　<hi>以下追悼作</hi>
先帝云公有相才經帷曳履久徘徊先調化瑟更絃去<lb/>
却賛兵機杖節來祀典空聞陪五使宗臣不許位三台<lb/>
白頭遺老孤忠在忽漫騎鯨亦惜㢤<lb/>
<pb n="KR4d0370_WYG_019-6a"/>
當年玉座語尤親薦士雖多不語人天下短長才識盡<lb/>
内中方寸紙來頻<hi>用晏公事</hi>僕窮分作米鹽吏公許宜為翰<lb/>
墨臣回首摛文今夢斷長懐知已涙沾巾<hi>公有奏冊分門薦士余為</hi>
<hi>豐儲幹官名入詞翰門</hi>
　　　王太博<hi>特魁</hi>　<hi>宗合</hi>
蘭宫凡㡬上直待晩成身臣對三千字君恩第一人談<lb/>
經居未久岸幘請何頻風月分能㡬空山骨已塵<lb/>
以賦鳴雖早襟懐實似虛出彈齊士鋏歸讀樂軒書丹<lb/>
<pb n="KR4d0370_WYG_019-6b"/>
桂攀殊苦黄粱夢不如在時同手足入念每沾衣<lb/>
　　　盧汀州<hi>號野涉</hi>
名落江湖歳月多白頭還止夢三刀胸藏千載心期逺<lb/>
識盡諸賢眼力髙慷慨當筵談抵掌淋漓滿壁醉揮毫<lb/>
空山埋去泥銷骨何日人間見此豪<lb/>
野涉來南岸幘時我方為掾久追隨爐熏柳葉同清話<lb/>
酒嚼梅花㡬賦詩别後京華纔一見病餘山寺謾相期<lb/>
<hi>壬子余自畨歸公病方安約至黄蘖不果</hi>為公一慟今踰紀當日交㳺在者<lb/>
<pb n="KR4d0370_WYG_019-7a"/>
誰<lb/>
　　　百七弟<lb/>
我嗟孤日早汝亦守偏親愛甚於諸季年多似一輪家<lb/>
雖老去足身苦病來頻卜穴何時定傷心厯四春<lb/>
　　　黄倅<hi>鈞</hi>
蹇驢驂乗驥鹽車有士如君具眼無唾手兩科名淡墨<lb/>
秃頭半刺<hi>闕</hi>紆朱筆無見夢花何有玉只空埋草已枯<lb/>
搖膝向人吟不住追思如見重嗟吁<lb/>
<pb n="KR4d0370_WYG_019-7b"/>
輩行交情似此稀舊逰追記每攅眉桐花古郡為僚日<lb/>
落葉長安謁選時君去鳴琴曾别飲我期煨芋更論詩<lb/>
誰知俯仰成今古僂指傷心二十朞<lb/>
　　　兩舅氏<lb/>
吾舅雖潜德人間兩玉人眼髙俱邁俗鬢秃共娯親場<lb/>
屋因縁薄詩書趣味新少公談頗勝伯氏奕尤神門外<lb/>
相過少樽中自釀醇荆花同伴老竹葉滿懐春壽袠皆<lb/>
踰七堂封亦與鄰贈車傷作夢華屋悵今顰甥老頭如<lb/>
<pb n="KR4d0370_WYG_019-8a"/>
雪山空骨已塵前年松下酹語不盡酸辛<lb/>
　　　王倉<hi>華甫王實齊遂銘倉之父為孝友王家</hi>
　　　　<hi>王為温陵法曺方蒙子功為理曺余為節推三人相與最厚</hi>
姓名早入文章籙姿性宜生孝友家視世故輕如棗葉<lb/>
得時名重只皇華白楊何處傷心逺紫帽同㳺飲涙嗟<lb/>
向老伊誰同此意獨餘一友在東嘉<hi>子功永嘉人</hi>
　　　九江朱長卿<hi>信庵之客余同朝同舍也</hi>
精神滿腹氣英英早歲宜登要路津名是平原門下客<lb/>
<pb n="KR4d0370_WYG_019-8b"/>
字同先漢蜀中人已趨文石班猶淺雖擁油幢志未伸<lb/>
壯士不留强敵在交㳺相弔涙沾巾<lb/>
江番相望兩年餘度度書來有壯圖安已彈箏思海道<lb/>
武空鳴劍説伊吾公閒未久騎鯨去我逺先慚倩鴈無<lb/>
宿草不知秋㡬度衰年何計奠生芻<lb/>
班行一見便歡然意氣相求似夙縁得古鼎彛多鑒定<lb/>
常時樽爼每招延郊吟愈和曾成軸晉帖唐碑不計錢<lb/>
見説舊藏今散盡傳家猶幸子能賢<lb/>
<pb n="KR4d0370_WYG_019-9a"/>
　　　陳所齋<lb/>
胷涵萬巻筆如虹四海應無兩所翁身老肯疑詢有鬼<lb/>
眼髙不許憲交公祗縁命薄非才薄信是文窮與學窮<lb/>
班路重來終一簿予麾亦不到莆中<hi>在朝以足疾出</hi>
　　　又<lb/>
三文堂上墨猶鮮别㡬何時哭此仙散髪弄舟思往日<lb/>
撚髭覔句是前年理明洛學知翁少表慕瀧岡有子賢<lb/>
人物如斯埋玉去病違執紼淚澘然<lb/>
<pb n="KR4d0370_WYG_019-9b"/>
　　　劉殿講大卿<hi>範</hi>
涉世風波惡收身歳月長再三持簜節八十侍華光邉<lb/>
入籌如蔡民懷惠有棠兩朝凡㡬奏書不與人亡<lb/>
　　　又<lb/>
已分黄冠老猶為白髪卿登朝耆壽俊聖學緝光明盛<lb/>
德兼和介髙懐了死生柯山仙窟宅笙鶴定相迎<lb/>
　　　又<lb/>
㡬年漫仕貧如故半世投閒樂逺䜛無八九椽多借宅<lb/>
<pb n="KR4d0370_WYG_019-10a"/>
得三百户謾題銜初畱蘭省交吟巻再見芝山送别帆<lb/>
何月得尋埋玉處天南凄惻夢松杉<lb/>
　　　莆守汪宗博<lb/>
凝香据案㡬何時事事傳來昔見稀生果神如包孝肅<lb/>
死尤貧似尹翁歸誰知食少為身害可恨才多與命違<lb/>
見説滿城人慟哭交㳺那得不沾衣<lb/>
　　　又<lb/>
襟義如公世所難南來一念十年間喜時文石為烏石<lb/>
<pb n="KR4d0370_WYG_019-10b"/>
未到壺山住道山宿草故人詶願畢生芻有客弔喪還<lb/>
清名雖在身何在抆淚空嗟造物慳<hi>來莆先至三山謁越烏石尚書墓</hi>
　　　又<lb/>
天奪如公亦酷哉遺民悲慕似嬰孩輤還夾道號啼送<lb/>
寢祭諸村接續來野録何年能入史祠成他日轉生哀<lb/>
溪干舊友多彈淚半月前書手自回<lb/>
　　　呉理卿<lb/>
風骨相期衆才名為底窮策雖髙似董位却劣於洪沒<lb/>
<pb n="KR4d0370_WYG_019-11a"/>
世臣卿少他年史筆公賜詩宸訓在無愧是清忠<lb/>
　　　又<lb/>
二紀中年廢清時晩歳收如斯封馬鬛謾爾跨鼇頭雅<lb/>
度人何忤虛名世浪仇論交思少日文㑹飲榕樓<lb/>
　　　又<lb/>
白首同收召追隨僅一冬公由卿出使我去掖為農上<lb/>
節歸曾見攜琴願莫從傷心湖水外石獸倚長松<lb/>
　　　陳判官<hi>介</hi>
<pb n="KR4d0370_WYG_019-11b"/>
師學親聞正始音半生為母欲投簮㳺環璧水成名去<lb/>
為念珠曹得譽深賢比鄴侯家有傳達如康節病先吟<lb/>
寧需郡幙辭臺幙到死知君鐵石心<lb/>
　　　陳府判司令<hi>童科</hi>
大科家世衮傳芳恨不崢嶸翰墨場空鬱壯圖纔半刺<lb/>
合司帝籍便横翔官稱僅似潯陽白早慧疑如江夏黄<lb/>
曾向掖垣開薦口眼看埋璧倍嗟傷<lb/>
　　　鄭令人<hi>義江陳開國内子</hi>
<pb n="KR4d0370_WYG_019-12a"/>
具眼翁求壻齊眉老耐貧年如綘甲子賢比鮑夫人守<lb/>
誡居官舍持經識幻身親鄰恩意厚誰不涙沾巾<lb/>
　　　陳橘山<lb/>
昔侍先師席西軒筆研同晩為蓮社客私號橘山翁内<lb/>
景經誰授還丹訣自通仙班催底急吟此望方蓬<lb/>
　　　又<lb/>
數畆園雖小齋居却有樓木奴居半許果子亦多收閒<lb/>
日長趺坐晴時間出㳺自君之去矣遙望只增愁<lb/>
<pb n="KR4d0370_WYG_019-12b"/>
　　　鄭子誠<lb/>
執經師席下於我是庚兄袖手塵中老灰心世上名杖<lb/>
藜行竟日杯酒度平生終始交情在無人解索銘<lb/>
　　　又<lb/>
住處雖鄰曲多慙寂寂居間能馳手帖時致以肩輿我<lb/>
嘆年相若君衰日漸疎人間夢先破周蝶果何如<lb/>
　　　劉夫人<hi>趙必鍪母</hi>
淑德生全美深閨禮自防訓嚴今孟母誓苦昔共姜科<lb/>
<pb n="KR4d0370_WYG_019-13a"/>
欲傳三世兒令學四方棲鸞吾所愛千里索銘章<lb/>
　　　又<lb/>
獨力持家老真如烈丈夫齋明供藴藻服飾厭金珠甲<lb/>
子祗餘六鸞雌嘆久孤悲笳講山路寒日澹霜蕪<lb/>
　　　莊丞内子<lb/>
多門嬪貴族何事喜摩訶清比顧家婦達如凌行婆再<lb/>
來鄰曲媪獨見女中娥委化雖云樂潘郎鬢柰何<hi>銘云鄰媪</hi>
<hi>見夢而生</hi>
<pb n="KR4d0370_WYG_019-13b"/>
死自知歸處生能孝養親真堪名烈婦豈不勝癡人新<lb/>
卜金沙竁空埋玉雪身佳銘求篆石摻筆為酸辛<lb/>
　　　鄭仲升<lb/>
西軒同舍日開爽莫如君健筆疑淹筆方巾似艾巾壯<lb/>
年嗟斗粟老日味羮芹鄰里交㳺盡傷心宿草墳<lb/>
　　　林甲父<hi>胄</hi>
我有宗傳未付衣喜渠歳晩共吾伊云胡丹旐鳴笳去<lb/>
不見青衿問易時生靈運前何太速為文介後重堪悲<lb/>
<pb n="KR4d0370_WYG_019-14a"/>
犀斜宰木今誰主飲淚看君乳下兒<lb/>
　　　丘司理毋<hi>同年升内子</hi>
三十年嫠未易禁信眉纔爾遽涔涔斷機有訓名花帖<lb/>
埋璧無慙見藁砧剪髪為珪供客饌却蚶令侃職官箴<lb/>
年兄事狀夫人誌歳月追思淚滿襟<lb/>
　　　李提舉<hi>丑父</hi>
榮塗久歴似羊腸蓬省歸來髪欲黄麟筆正煩朱邸客<lb/>
駰絲還要錦窠郎觀魚濠上歸思切吟雁峯前遺愛長<lb/>
<pb n="KR4d0370_WYG_019-14b"/>
金鳯賡酬知樂甚玉樓誰召去何忙<lb/>
早歳聲喧翰墨場晩尋蘭芷到湖湘劉郎未得文章力<lb/>
涪老空懷書傳香埋璧奈何從石衒好竽滋甚况琴亡<lb/>
山房宿處成終訣悵憶交情四十霜<lb/>
　　　陳提舉<hi>煒</hi>
三為一疏鳯鳴陽去國投閒兩鬢霜早有重名居豸府<lb/>
晩因同姓誤君王恰還使事逢新政已峻卿班入太常<lb/>
止尼不知何物祟清時竟失魯靈光<lb/>
<pb n="KR4d0370_WYG_019-15a"/>
嶺海清聲玉雪如門庭尤峻是閒居吹噓昔日班揚賦<lb/>
受用餘年老易書亭列百間多築圃舟移數里自穿渠<lb/>
春來紅紫應岑寂花外無因見小車<lb/>
别無久近不相忘見面雖疎意味長向摧梁初馳唁疏<lb/>
已埋玉後送銘章我慚臨穴詩黄鳥兒報移阡䜟白羊<lb/>
絮酒何時澆宿草些成三賦淚沾裳<lb/>
　　　趙通判<lb/>
世守祗儒術才優奏最頻官終半刺史孝事兩家親長<lb/>
<pb n="KR4d0370_WYG_019-15b"/>
葛碑仍在甘棠愛尚新趙公陂上下遙想泣遺民<hi>宰惠安築</hi>
<hi>陂有記</hi>
碎劇更嘗久躋攀鬢已皤題輿嗟命嗇製錦得名多銘<lb/>
好傳千載梁摧付一窠書丹慙鈍筆回惻甚於蘇<lb/>
　　　山長陳剛父<hi>初為霅川簿入倉總幕</hi>
名在江湖久青袍鬢已霜苕人師鑿齒蓮幙客君房甫<lb/>
為思芹去還遭撼樹傷清朝公道厄埋骨竟淒凉<lb/>
　　　又<lb/>
<pb n="KR4d0370_WYG_019-16a"/>
君本輕場屋何心第太常吟姿如島瘦直性似蕭剛已<lb/>
恨嬋娟誤爭知襌化忙功名雖有命詩在莫俱亡<lb/>
　　　林宗院母<lb/>
鶴髪賢哉母冰清又玉温早同夫傃隱晩受子貤恩箕<lb/>
筆營新竁銘文託後村登堂曾及拜吟望暗傷魂<lb/>
　　　丘進衜内子<lb/>
鸂䳵同看去閨營不少須幼癡兒哭母死孝婦從姑牛<lb/>
卧圖形好鸞棲鏡影孤藁砧銘石語悽寄挽郎歌<lb/>
<pb n="KR4d0370_WYG_019-16b"/>
　　　梁秘閣<lb/>
江幙歸來喜脱簮當門小築似山菴名於世見林間一<lb/>
爵以仁尊天下三早失偏慈心已懶晩雖漫仕性難堪<lb/>
非無憂愛閒成僻雷雨曾傳舊奏函<lb/>
白頭姓字紫蓬仙三徑還公得樂全八九十翁健如虎<lb/>
等閒一蛻妙於蟬何年重見風前樹此夜愁看月上弦<lb/>
義合弔廬寒阻我須㩦斗酒到岡邉<hi>三月初八日築</hi>
當年握手向番湖歳晩交情不暫疎安樂窩中三度宿<lb/>
<pb n="KR4d0370_WYG_019-17a"/>
往來溪上㡬回書鳯㳺舊客彫零盡龍窟新阡悵望初<lb/>
人物如公應不死有銘有誄果何如<hi>鳯逰冶司堂名</hi>
　　　趙侯母葛氏<hi>莆守</hi>
盛德髙年百福全瑤池元是女中仙慈民束吏如侯少<lb/>
為國生材嘆母賢綵服俄更衰服去襦歌還與薤歌傳<lb/>
民懷召父依依切苦恨夫人不少延<lb/>
　　　戴主簿<hi>㝱鑣</hi>
榕樓飲日君豪甚豈料淒凉雪滿頭横鶚㡬回賔上國<lb/>
<pb n="KR4d0370_WYG_019-17b"/>
棲鸞一老殯南州拜經傳業源流在作賦摩空取次休<lb/>
詩巻舊人無十九簫笳何去暮雲愁<lb/>
有子能賢知孝甚新磨銘石以貧遲為君更作招魂些<lb/>
此士無慙有道碑身老夢思埋玉處客㳺憶到共燈時<lb/>
家成好入遺文去乞與他年作瑞芝<lb/>
　　　前住黄檗亮西山<lb/>
疇昔西山元有亮師今名亮號西山初修白業光時現<lb/>
晩破𤣥關髪已斑縁熟不妨逢檗住意䦨忽漫杖藜還<lb/>
<pb n="KR4d0370_WYG_019-18a"/>
鴈湖未久跏趺去汝蜕雖髙我愴顔<lb/>
　　　黄倅内子<lb/>
岸幘生同譽繙經老耐嫠能賢兒似侃愛客母如珪有<lb/>
弟銘崔姊何人傳鮑妻霜風吹旐去笳咽篠塘西<lb/>
　　　適軒黄革叟<lb/>
翁昔南㳺日㸔君玉雪如晩憑居士几死守樂軒書聖<lb/>
處吟應到原夫技豈疎白頭心自適元不羨髙車<lb/>
　　　二<lb/>
<pb n="KR4d0370_WYG_019-18b"/>
閩譜雖華逺君於派得黄銘宜買石待詩豈入瓢藏憶<lb/>
昔題吟藁傷今賦一章薌巒序葬處遙想暮笳長<lb/>
　　　挽潘守<lb/>
詩書家世事公獨妙兵籌異質生三乳時名放一頭萬<lb/>
山叢裏邑五嶺水邉州謾道登朝去功多恨未酬<lb/>
　　　二<lb/>
廣蜀為唇齒雙江直下舟人知傳幹腹公識到源頭袖<lb/>
入榻前疏籌深嶺外憂慇懃叅近事字字比龜猷<lb/>
<pb n="KR4d0370_WYG_019-19a"/>
　　　三<lb/>
鄉閭扶杖久早歳譽兵間誰信白頭叟能柔赤脚蠻人<lb/>
言勞不報公有道能閒似是英雄骨埋名向此山<lb/>
　　　四<lb/>
文武憂才盡斯人為底窮威聲傳境外袖手老閩中來<lb/>
往二三客康寧九十翁及門曾一識銘筆愧難工<lb/>
　　　同年趙左藏<hi>時序</hi>
登名三十載岸幘去壺山乍入離珠府不留鳴玉班同<lb/>
<pb n="KR4d0370_WYG_019-19b"/>
升君弱冠久别我衰顔及此吟哀些傷哉數太慳<lb/>
　　　二<lb/>
客有南來者云君病本無信然身是夢俄爾我非吾甫<lb/>
脱登山屐猶傾對月壺人生太危脆變幻止斯須<lb/>
　　　三<lb/>
疇昔號宗英嶔﨑恨莫平晩同蓍用數早負榜中名握<lb/>
手雖疎濶驚心隔死生白頭慈母在遙想若為情<lb/>
　　　挽後村五首<lb/>
<pb n="KR4d0370_WYG_019-20a"/>
九十非為壽天胡奪此翁兩朝名法從一世大宗工集<lb/>
本家家有囊封字字忠老龍雖異寵堪嘆夢俄空<lb/>
　　　二<lb/>
詞源泉萬斛筆欲挽天河詩比歐韓密文追漢晉多一<lb/>
生名皎皎四入髪皤皤班不登書殿傷哉可柰何<lb/>
　　　三<lb/>
古來皆有死身豈解千年縱使能仙去何如以集傳騎<lb/>
鯨烏石外下馬釣磯邉忍使斯文喪憑誰問老天<lb/>
<pb n="KR4d0370_WYG_019-20b"/>
　　　四<lb/>
雲鬢登堂老論文四十年憶曾同宿處説到未生前精<lb/>
妙無雙手賡詶共㡬編耽禪生笑我去作海山仙<lb/>
　　　五<lb/>
筋力衰難强傷心苦涕零篋多留尺素藥僅致空青傳<lb/>
後吾何述生前已自銘帷堂纔一慟恨莫聽謳鈴<lb/>
　<lb/>
　竹溪鬳齋十一藁續集卷十九<lb/>
</p>
<p>
</p>
  </div>
</body>
</text>
</TEI>
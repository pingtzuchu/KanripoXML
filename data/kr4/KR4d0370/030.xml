<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻三十</head> <lb/>
    <p>
<pb n="KR4d0370_WYG_030-1a"/>
欽定四庫全書<lb/>
　竹溪鬳齋十一藁續集巻三十<lb/>
　　　　　　　　　　　　宋　林希逸　撰<lb/>
　　學記<lb/>
陸象山為王荆公祠堂記意以孔孟而下斯道之微陵<lb/>
夷數千載公能卓然有見於斯義而前脩譏議之者皆<lb/>
未公也其首曰裕陵初得公問唐太宗何如主公對曰<lb/>
陛下每事當以堯舜為法太宗所知不逺所為未盡合<lb/>
<pb n="KR4d0370_WYG_030-1b"/>
法度裕陵曰卿可為責難於君然朕自視欿然恐無以<lb/>
副此意卿宜悉意輔朕庶同濟此道自是君臣議論未<lb/>
嘗不以堯舜相期及委之以政則曰有以助朕勿惜盡<lb/>
言又曰須督責朕使大有為又曰天生畯明之才可以<lb/>
覆庇生民義當與之戮力若虛損嵗月是自棄也秦漢<lb/>
以下南面之君亦嘗有知斯義者乎後之好議論者之<lb/>
聞斯言也亦嘗隠之於心以揆斯志乎曾魯公曰聖知<lb/>
如此安石殺身以報亦其宜也公曰君臣相與各欲致<lb/>
<pb n="KR4d0370_WYG_030-2a"/>
其義耳為君則自欲盡君道為臣則自欲盡臣道非相<lb/>
為賜也秦漢而下當涂之士亦嘗有知義者矣後之好<lb/>
議論者之聞斯言也亦嘗隠之於心以揆斯志乎惜哉<lb/>
公之學不足以遂斯志而卒以負斯志不足以究斯義<lb/>
而卒以蔽斯義也昭陵之日使還獻書指陳時事剖析<lb/>
弊端枝葉扶踈往往切當然覈其綱領則曰當今之法<lb/>
度不合乎先王之法度公之不能究斯義而卒以自蔽<lb/>
者固見於此矣其告裕陵葢無異㫖勉其君以法堯舜<lb/>
<pb n="KR4d0370_WYG_030-2b"/>
是也而謂每事當以為法此豈足以法堯舜者乎謂太<lb/>
宗不足法可也而謂其所為未盡合法度此豈足以度<lb/>
越太宗者乎又曰典禮爵刑莫非天理洪範九疇帝實<lb/>
錫之古所謂憲章法度典則者皆此理也公之所謂法<lb/>
度者豈其然乎獻納未幾裕陵出諌慌疎與公評之至<lb/>
簡易之説曰今未可為簡易脩立法度乃所以為簡易<lb/>
也熙寧之政病於是矣釋此弗論尚何以費辭於其建<lb/>
置之末哉又曰大學不傳古道榛塞其來已久隨世而<lb/>
<pb n="KR4d0370_WYG_030-3a"/>
就功名者淵源又類出於老氏世之君子天常之厚師<lb/>
尊裁籍以輔其質者行於天下隨其分量有所補益然<lb/>
而不究其義不能大有所為其於當世之弊有不能正<lb/>
則依違其間稍加潤餙以幸無禍公方恥斯世不為唐<lb/>
虞其肯安於是乎蔽於其末而不究其義世之君子未<lb/>
嘗不與公同而犯害則異者彼依違其間而公取必焉<lb/>
故也熙寜排公者大抵極詆訾之言而不折之以至理<lb/>
平者未一二而激者居八九上不足以取信於裕陵下<lb/>
<pb n="KR4d0370_WYG_030-3b"/>
不足以解公之蔽反以固其意成其事新法之罪諸君<lb/>
子固分之矣此本朝一大公案也象山之言有闗於學<lb/>
問未知晦翁東萊曾見此記否其文甚富摘其大㫖如<lb/>
此留俟來者商確之<lb/>
正字方先生諱翥字次雲老艾之友也真千載豪傑之<lb/>
士其詩雄放如太白法度如子美向有集本今其家微<lb/>
甚此本不存莆人無有記其一聯者獨後村時相與諷<lb/>
詠之今取古律絶句録而傳之庶使同志友朋知有前<lb/>
<pb n="KR4d0370_WYG_030-4a"/>
輩風度<lb/>
羽儀潔白如自脩風雨晦冥那失曉沙頭鷗鳥不馴熟<lb/>
雪裏鷺絲太孤皎山寒夜半落葉深閉門垂荑偎重衾<lb/>
聞雞而起竟何事我老看書不入心久無鬬志形如木<lb/>
世上癡兒能舍肉白雞之肉不可食無勞斷尾亦為福<lb/>
山僧窮獨老無妻想見愛養如嬰兒得地羽毛愈應好<lb/>
天年全得山中老<hi>家有白雞蓄之三年矣馴熟可愛謙之讀書山中一日相過偶道菴僧所</hi>
<hi>闕遂送謙之以遺之</hi>
<pb n="KR4d0370_WYG_030-4b"/>
吟詩夜半霜月白胡床夢作乘槎客醉中入月捉玉兔<lb/>
手摵桂枝鳴䇿䇿風吹天河銀浪髙月邊星宿相周遭<lb/>
五色機頭索雲錦天孫一笑顔如桃天河下接武陵溪<lb/>
重覔仙源路却迷五更波上回煙棹半空飛雨落凄凄<lb/>
羽衣稚子雙瞳方伴我清江老嚴光落日還收釣筒去<lb/>
蘆風起處暮天長<hi>次韻時瑞見寄</hi>
雲昏雨暗黄蘆渚沙磧風髙人斷渡一葉扁舟忽下來<lb/>
落日還收釣筒去收盡沙頭白鳥飛蕪葭暮雪滿蓑衣<lb/>
<pb n="KR4d0370_WYG_030-5a"/>
千門萬户擁被卧獨釣寒波人未歸<hi>䟦漁村晚景瀟湘夜雨圖</hi>
去年雪暗江南路日暮踟蹰無宿處今年坐見故園春<lb/>
梅花已過桃花新東臯薄田纔數畝依方旋造逡巡酒<lb/>
嗣宗痛飲是吾師萬事否臧勿掛口循環三百真超忽<lb/>
誰向空濛問巢窟愚癡聰慧一冥冥不如且進杯中物<lb/>
<hi>除夜寄謙之</hi>
生犀百萬環帳立漏聲未殘楚聲急拔山男子心轉柔<lb/>
夜倚芙蓉秋露泣帳中别酒苦如荼不是嬋娟害覇圖<lb/>
<pb n="KR4d0370_WYG_030-5b"/>
鄛人憤死愁雲氣吕氏田頭見老夫漢宫三萬六千日<lb/>
得意蛾眉亦陳迹至今一曲唱虞姬恨草摇摇向春碧<lb/>
<hi>虞美人</hi>
䇿笻山下路未省盡幽尋回首見桑柘始知墟落深<hi>與鄭</hi>
<hi>國叔司法山行</hi>
暗雨落漫漫山中五月寒大江渾不覺溪壑有驚湍<hi>無題</hi>
樹連平野濶深夜易髙風星月迷濛外乾坤鼓蕩中山<lb/>
窻寒未白宿炭曉能紅抱被論詩句長長與子同<hi>再過幾先</hi>
<pb n="KR4d0370_WYG_030-6a"/>
<hi>姪齋中</hi>
又見增年齒謀身事事非時難逢嵗飰日暖換春衣新<lb/>
莾姦猶在懐王殯未歸中原久離絶感節淚頻揮<hi>元日</hi>
山寒一杯酒嵗晩兩窮人<hi>和鄭處易溪邊贈别</hi>
可惜聽泉夜還當殘月時<hi>㳺石泉</hi>
晝出陽闗已斷腸那堪真别更凄凉癡人刻水方求劍<lb/>
一息舟行過夜郎<hi>讀易</hi>
蕩蕩春風野老家欲尋蹤跡隔煙霞洞中㩦出小桃核<lb/>
<pb n="KR4d0370_WYG_030-6b"/>
種作碧雲千樹花<hi>乾</hi>
雨過前村湖水平魚頭戢戢逐波生隣家籃裏收雞子<lb/>
昨夜分明報五更<hi>元</hi>
洛邑舟中萬里均舟車白浪與紅塵微掀衣角凉生面<lb/>
不是清風動白蘋<hi>亨</hi>
江上柴門照夕陽牧童蓑笠下牛羊明朝依舊山前路<lb/>
溪北溪南花草香<hi>利</hi>
牛背穏如千斛舟斜烟細雨任遨逰春風草緑江南岸<lb/>
<pb n="KR4d0370_WYG_030-7a"/>
秖見輕寒不見牛<hi>貞</hi>
鄧侯牽挽政難留六十年來亦倦㳺至竟眼髙無俗韻<lb/>
不因人喚始回頭<hi>次韻鄭漢仲講書</hi>
茅簷寂寞住人稀落日逢迎宿酒旗夢覺五更山月上<lb/>
溪邊人語釣船移<hi>宿釣溪</hi>
老僧方丈倚雲巖窘束公私百不堪雖有此泉無此耳<lb/>
留君旬日駐征驂<hi>過華嚴謁陳季若同年</hi>
星光如月映長空驚起愁眠夜向中殘暑不妨欺枕簟<lb/>
<pb n="KR4d0370_WYG_030-7b"/>
隔窻鳴葉是西風<hi>立秋</hi>
無端正踏江南路暮雪蕭騷滿客衣<lb/>
隔屋青燈一㸃明卧聽簷雨落三更無因作得還鄉夢<lb/>
門外兒童爆竹聲<hi>癸酉冬赴部除夜宿信州客舍</hi>
來時雪片楊花落今見楊花作雪飛獨立暮江心似醉<lb/>
羡他一葉釣船歸<hi>臨安江上</hi>
大江東接海漫漫海氣江風吹雨寒纔出國門三十里<lb/>
便成回首望長安<hi>離武林</hi>
<pb n="KR4d0370_WYG_030-8a"/>
且柅流沙青犢車葱葱佳氣滿城閭白頭不解家人語<lb/>
狂學司空城旦書<hi>讀老子</hi>
兒女歡喜羅酒漿夜深笑語火爐傍如何去嵗聽風雪<lb/>
身在江南夢故鄉<hi>甲戌除夕</hi>
淡蕩光風尋户牖迷濛宿霧淨園林春深燕子來無數<lb/>
雨後桃花落不禁<hi>病起</hi>
宿命須同一洞天相逢孰處故依然不知墮落青衫底<lb/>
何日塵泥是了縁<hi>送虞仲房監倉歸臨安</hi>
<pb n="KR4d0370_WYG_030-8b"/>
上書北闕妨何事笑殺孤寒孟浩然<hi>同前</hi>
天寒古寺往來希門掩柴爐晝共圍細雨無聲潛自落<lb/>
開簾時復見霏霏<lb/>
陣陣山風逓雨來夜深飄損滿庭梅未應一等成摇落<lb/>
知有人家花未開<hi>宿尊勝庵二首呈謙之</hi>
斷崖日夕自撞舂未近先看氣象雄萬壑不停雷隠隠<lb/>
一川長覺雨濛濛<hi>百丈漈</hi>
學得天文夜睡遲雲籠月照恨星稀而今病眼都無力<lb/>
<pb n="KR4d0370_WYG_030-9a"/>
猶向簷邊認紫微<hi>紫微</hi>
逺山馬首尚相隨近岸迎人勢却迴鸜鵒食殘松子落<lb/>
虹霓飲過水聲來<hi>再至北鄉幹歸路中作</hi>
雞犬還家自識村重營生理長兒孫時平戰地逢華屋<lb/>
嵗久他鄉是故園别後塵埃如我老歸來耆舊幾人存<lb/>
鴈行疇昔從㳺者莫話凋零恐斷魂<hi>謂柔立兄</hi>
出户春光刮眼明逺雲遲日慶初晴偶來傍樹尋梅子<lb/>
時聽新蟬葉底聲<hi>出户</hi>
<pb n="KR4d0370_WYG_030-9b"/>
江山入眼昔無殊只有人事堪嗟歔權門雜沓行苞苴<lb/>
屠兒販客紆青朱梵儀膜拜參浮屠癡兒嬌子不識書<lb/>
淫坊博塞為歡娛金章下堂揖老胥老胥分庭抗士儒<lb/>
身裹道衣臂佛珠嵗時入謁何易于羊肩斗酒清而腴<lb/>
酬酢偃蹇以字呼官家赤子元何辜一毫枉直憑青蚨<lb/>
十八年前此事無作詩一笑君應呼<hi>此詩無題末段數語如此必當時有</hi>
<hi>所憤激而作今世亦然</hi>
文字以渾正為本如范文正嚴子陵祠堂記濓溪愛蓮<lb/>
<pb n="KR4d0370_WYG_030-10a"/>
説伊川易傳叙李泰伯袁州州學記此固不可揜者穆<lb/>
伯長尹師魯以古文為倡在歐曾蘇王之先嚴潔雅正<lb/>
而後人不甚傳誦者豈非精神風采有未備乎二公專<lb/>
慕韓栁終未及之<lb/>
荀子富國篇云墨子之言昭昭然為天下憂不足夫不<lb/>
足非天下之公患也特墨子之私憂過計也今是土之<lb/>
生五榖也人善治之則畝數盆一嵗而再獲<hi>獲讀穫</hi>之然<lb/>
後𤓰桃棗李一本數以盆鼓<hi>量也記曰獻米者操量鼓</hi>然後葷菜百<lb/>
<pb n="KR4d0370_WYG_030-10b"/>
疎以澤量然後六畜禽獸一切而剸車黿鼉魚鱉鰌鱣<lb/>
以時别一而成羣然後飛鳥鳬鴈若烟海然後昆蟲萬<lb/>
物生間<hi>生其間也</hi>可以相食養者不可勝數也夫天地之生<lb/>
萬物也固有餘足以食人矣麻葛繭絲鳥獸之羽毛也<lb/>
固有餘足以衣人矣夫有餘不足非天下之患也特墨<lb/>
子之私憂過計也此段之文可謂竒絶<lb/>
溪西上皇帝書曰臣本山林之人入山之初結茆之日<lb/>
其心苦矣其志逺矣欲讀古今之書欲通百家之學欲<lb/>
<pb n="KR4d0370_WYG_030-11a"/>
討六藝之文而為羽翼如此一生則無遺恨忽忽三十<lb/>
年不與人問流通事所以古今之書稍經耳目百家之<lb/>
學粗識門庭惟著述之功百不償一不圖晩景獲見太<lb/>
平雖松筠之節不改嵗寒而葵藿之心難忘日下共惟<lb/>
皇帝陛下誠格上下孝通神明以天縱之聖以日新之<lb/>
徳君臣道合一言而致中興自書契以來未之聞也臣<lb/>
竊見兵火之餘文物無幾陛下留心聖學篤意斯文擢<lb/>
用儒臣典司東觀臣伏覩秘書省嵗嵗求書之勤臣雖<lb/>
<pb n="KR4d0370_WYG_030-11b"/>
在草萊亦欲及兹時効尺寸顧臣究心於此殆有年矣<lb/>
今天下圖書若有若無在朝在野臣雖不一一見之而<lb/>
皆知其名數所在獨恨無力抄致姑能紀記之耳謹捜<lb/>
盡東南之遺書古今之圖譜以及上代之鼎彛與四<lb/>
海之銘碣遺編缺簡各有彛倫天篆梵書亦為釐正於<lb/>
是提四百巻自作之書徒歩二千里來趨闕下欲以<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>
塵而禆嵩華欲以涓流而益滄海者也念臣窮困之極<lb/>
而寸隂未嘗虛度風晨雪夜執筆不休厨無烟火而誦<lb/>
<pb n="KR4d0370_WYG_030-12a"/>
聲不絶積日積月一簣不虧十年為經㫖之學以其所<lb/>
得者作書考作書辨訛作詩傳作詩辨妄作春秋考作<lb/>
諸經序作刋繆正俗跋三年為禮樂之學以其所得者<lb/>
作謚法作運祀議作鄉飲禮作鄉飲駁議作系聲樂府<lb/>
三年為文字之學以其所得者作象類書作字始連環<lb/>
作續汗簡作石鼓文作梵書論作分音之韻五六年為<lb/>
天文地理之學為魚蟲草木之學為方書之學以天文<lb/>
地理之所得者作春秋地名作百川源委圖作春秋列<lb/>
<pb n="KR4d0370_WYG_030-12b"/>
國圖作分野紀作大象畧以蟲魚草木之所得者作爾<lb/>
雅志作詩名物志作本草成書作本草外類以方書之<lb/>
所得者作鶴頂方作食鑑作採治録作畏惡録八九年<lb/>
為討論之學為圖譜之學為亡書之學以討論之所得<lb/>
者作羣書㑹紀作校讎備論作目書正訛以圖譜之所<lb/>
得者作圖書志作圖譜有無記作氏族源以亡書之所<lb/>
得者作求書闕記作求書外記作集古系時録作集古<lb/>
系地録此皆已成之書也其未成之書在禮樂則有器<lb/>
<pb n="KR4d0370_WYG_030-13a"/>
服圖在文字則有字書有音讀之書在天文則有天文<lb/>
志在地理則有郡縣遷革志在魚蟲草木則有動植志<lb/>
在圖譜則有氏族志在亡書則有亡書備載三二年間<lb/>
可以就緒如詞章之文論説之集雖多不得而與焉奈<lb/>
秋先蒲栁景逼桑榆兄弟淪亡子姓亦殤惟餘老身形<lb/>
影相弔若一旦倐先朝露則此書與此身併填溝壑不<lb/>
惟有負於平生亦有負於聖時謹繕冩十八部百四十<lb/>
巻恭詣檢院投進其餘巻帙稍多恐勞聖覽萬一臣之<lb/>
<pb n="KR4d0370_WYG_030-13b"/>
書有可採望賜睿㫖許臣料理餘書續當上進微臣遭<lb/>
遇文明之世寧無奮發之情使臣得展盡底藴然後鶴<lb/>
歸蕙帳狐止首丘庶幾履陛下之地食陛下之粟不辜<lb/>
陛下之一民也公之諸書今散失已盡余僅得十一二<lb/>
種觀此可以見其所著書是亦天地間一竒事也<lb/>
溪西云重莫重於二典舜典至姚興時始出凢江左諸<lb/>
儒不得覩其書焉古莫古於三墳五典八索九邱三墳<lb/>
至近代始出於民間凡往代諸儒並不得覩其文焉如<lb/>
<pb n="KR4d0370_WYG_030-14a"/>
我之懐矣自貽伊阻今詩雄雉之言也而晉時為逸詩<lb/>
戒之用休董之用威俾勿壊今書大禹謨之言也而晉<lb/>
時為逸書似此類極多應知古書前代不得而有反出<lb/>
於後世甚多以晉志較漢志凡漢以前之書漢志不得<lb/>
而有反出於隋志者多矣以國家崇文總目史館書目<lb/>
較之民間之藏凡竒圖異書民間所有而國家所無者<lb/>
亦多民間如吳氏西齋書目<hi>一巻唐人吳競家藏</hi>新集書目<hi>一巻唐人</hi>
<hi>蔣或家藏已上二目並見崇文總目第二十二巻</hi>荆州田家書目<hi>六巻興化方郎中陳運使</hi>
<pb n="KR4d0370_WYG_030-14b"/>
<hi>家有之</hi>古今書目<hi>四十/巻</hi>沈氏墨野堂書目<hi>二巻</hi>祁氏藏書目<lb/>
<hi>二巻</hi>梁山書堂目録<hi>四巻已上興/化方家有之</hi>沈諌議書目<hi>三巻</hi>李正議<lb/>
書目<hi>三巻</hi>籝金堂書目<hi>三卷已上漳/浦吳家有之</hi>六一居士目録<hi>福州余氏</hi>
<hi>有之</hi>萬巻樓書目<hi>三/巻</hi>望壺書目<hi>三巻已上興化二方家藏</hi>此皆官所無<lb/>
民間所有也<lb/>
溪西有詩云昨夜西風到漢軍塞鴻不敢傳慇懃幾山<lb/>
衰草連天見何處悲笳異地聞犬馬有心雖許國草茅<lb/>
無路可酬君微臣一縷申胥淚不落秦庭落暮雲其題<lb/>
<pb n="KR4d0370_WYG_030-15a"/>
曰建炎初秋不得北狩消息作公時為士人而忠憤如<lb/>
此後來虞丞相以此詩薦公遂召對<lb/>
溪西曰字有大小只有二體故許慎之書凡萬字無一<lb/>
有三從者如森字淼字似有三從然森乃從木從林淼<lb/>
乃從水從淼如此二字既不得為三從則他可知矣王<lb/>
氏未能如此所以可笑如同字從<graphic n="KR1834" url="https://raw.githubusercontent.com/kanripo/KR-Gaiji/master/images/KR1834.png" mimeType="image/png"/>
                    <hi>莫保切</hi>從口王氏則<lb/>
曰從<graphic n="KR1834" url="https://raw.githubusercontent.com/kanripo/KR-Gaiji/master/images/KR1834.png" mimeType="image/png"/>從二從口衆字從目從巛王氏則曰從目從三<lb/>
人甚者如冬字從奂從丶<hi>音氷</hi>王氏則曰從八從勹從重<lb/>
<pb n="KR4d0370_WYG_030-15b"/>
入以冰為重入尚可論字乎<lb/>
溪西曰説字要如畫卦爻為三陽為乾三隂為坤以坤<lb/>
承乾為否以乾承坤為泰以乾坤相錯為未濟以坤乾<lb/>
相錯為既濟由是轉錯相承則六十四卦可成矣若隂<lb/>
陽各一爻不能生息安得成三爻而為乾坤若皆着在<lb/>
一處不能轉動則安能變移而成六十四卦某之説字<lb/>
亦如此使字不麗乎紙而能使之横斜曲折反轉走動<lb/>
如隂陽家撥沙經然今以一之文論之<lb/>
<pb n="KR4d0370_WYG_030-16a"/>
起於一從一為丨<hi>音衮</hi>而委蛇為人<hi>音/猷</hi>斜一為丿<hi>房必切</hi>反<lb/>
丿為乀<hi>音拂</hi>曲一為厂<hi>音/罕</hi>反厂為<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>音/及</hi>轉<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>為乚<hi>音隠</hi>反乚<lb/>
為丄<hi>音厥</hi>侈<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>為<graphic n="KR2151" url="https://raw.githubusercontent.com/kanripo/KR-Gaiji/master/images/KR2151.png" mimeType="image/png"/>
                    <hi>音/乙</hi>曲乙兩端為冂<hi>音/羃</hi>轉冂為凵<hi>口犯切</hi>
側凵為匸<hi>音方</hi>反匸為□<hi>音/播</hi>隌冂為几<hi>音凡</hi>引一而勾之為<lb/>
□<hi>音私</hi>轉□為□<hi>音/了</hi>引一而繞合之正圓為○<hi>音星</hi>微方為<lb/>
◛<hi>音圍</hi>○○以反轉無異勢自一至圓起機之義備矣丨<lb/>
<hi>音社</hi>與一並生一變至圍九十八文又合二體而變之疊<lb/>
為二並為巜<hi>音澮</hi>互為乂<hi>音五</hi>串為十向為八合為入之類<lb/>
<pb n="KR4d0370_WYG_030-16b"/>
積而起之生生成文至於無窮丨與一並生而丨獨孤<lb/>
者葢卜不可引不可屈曲故孤溪西之意以文自一起<lb/>
凡十八變成十八文亦猶易之十有八變也<lb/>
劉向作列女傳其言某人作詩者十與序同者二載馳<lb/>
許穆夫人也渭陽秦康公也其小異者二行露無指名<lb/>
而有申女許嫁於酆迎不以禮之説汝墳但言行役而<lb/>
有周南大夫受命平水土之説此猶可也乃若大乖異<lb/>
者則有六焉柏舟仁人不遇也而向以為衛宣夫人所<lb/>
<pb n="KR4d0370_WYG_030-17a"/>
作芣苢婦人樂有子也而向以為宋女之夫有惡疾誓<lb/>
不改志而其母作之燕燕送歸妾也而向以為慈姑之<lb/>
定姜送其亡子之婦碩人美莊姜也而向以為莊姜有<lb/>
冶容淫心傅姆作此以防未然式微則曰傅姆與夫人<lb/>
更相問荅大車則曰息國夫人有生離地上豈若死并<lb/>
地下之言此其説與序猶冰炭黑白也至於二子乘舟<lb/>
雖以為伋夀而又不言作詩之由然則三百篇之詩雖<lb/>
火於秦出於漢而諸儒傳之其説各有互異使小序果<lb/>
<pb n="KR4d0370_WYG_030-17b"/>
出於子夏自孔門而下果有之則向在衛宏之前號為<lb/>
博極羣書不應未之見而又為異論也況衛宏之學出<lb/>
於毛公毛公在西都已為河間獻王博士其詩必有傳<lb/>
者何為向亦見之由此而言則此序非惟不出於子夏<lb/>
亦未必出於毛公今人但知有衛宏之序不復考之諸<lb/>
書故信之而不疑非溪西艾軒二先生未有具此眼者<lb/>
也<lb/>
行露之詩列女傳以為申女許嫁於酆酆人迎之不以<lb/>
<pb n="KR4d0370_WYG_030-18a"/>
禮誓不肯行故作此據向此言召南有申國又有酆國<lb/>
一國之外其為國必多以申酆之見於所傳而推其所<lb/>
不及傳者則知二南之詩諸國之詩也皆以為為文王<lb/>
而作可乎<lb/>
趙次公註杜詩用工極深其自序云余喜本朝孫覺莘<lb/>
老之説謂杜子美詩無兩字無來處又王直方立之之<lb/>
説謂不行一萬里不讀萬巻書不可看老杜詩因留功<lb/>
十年注此詩稍盡其詩乃知非特兩字如此耳往往一<lb/>
<pb n="KR4d0370_WYG_030-18b"/>
字𦂳切必有來處皆從萬巻中來至其思致之妙體格<lb/>
之多非唯一時人所不能及而古人亦有未到焉者若<lb/>
論其所謂來處則句中有字有語有勢有事凡四種兩<lb/>
字而下為三字而上為語擬似依倚為勢事則或專用<lb/>
或借用或直用或翻用或用其意不在字語中於專用<lb/>
之外又有展用有倒用有抽摘參合而用則李善所謂<lb/>
文雖出彼而意殊不以文害也又至用方言之穏熟用<lb/>
當日之事實者又有用事之祖有用事之孫何謂祖其<lb/>
<pb n="KR4d0370_WYG_030-19a"/>
始出者是也何謂孫雖事有祖出而後人有先拈用或<lb/>
用之别有所主而變化不同即為孫矣杜公詩句皆有<lb/>
焉世之注解者謬引旁似遺落佳處固多矣至於只見<lb/>
後人重用重説處而不知本始是謂無祖其所經後人<lb/>
先捻用并已變化而但引祖出是謂不知末捨祖而取<lb/>
孫又至於字語明熟混成如自己出則杜公所謂水中<lb/>
著鹽不飲不知者葢言非讀書之多不能知覺尤世之<lb/>
注解者弗悟也次公所注杜公詩誤者正之遺者補之<lb/>
<pb n="KR4d0370_WYG_030-19b"/>
且原其弟因明其㫖趣與夫表出其新意未見則闕之<lb/>
以俟博聞疑則論而弗泥以俟明識其間所言來處有<lb/>
四種與夫專用借用直用翻用或用其意而不在字語<lb/>
專用之外又有展用倒用拈摘參合而用凡八個用字<lb/>
觀此知公之用心苦矣惜此板在蜀兵火之後今亡矣<lb/>
予嘗及見於杜丞相子大理正家京中書肆已無有前<lb/>
兩行有男虎録者是<lb/>
西軒陳先生已有諸賦見有前集今又得其賛銘數首<lb/>
<pb n="KR4d0370_WYG_030-20a"/>
如六牛銘其一純白曰天命之謂性率性之謂道無惻<lb/>
隠之心非人也無羞惡之心非人也故曰人無有不善<lb/>
水無有不下其二半黑前著草數叢曰赤子之心其發<lb/>
未逺據操舍而言則得失豈但相半其三純黑一童子<lb/>
向後牽之曰牛山之木斧斤濯濯人見其濯濯也以為<lb/>
未嘗有材此豈山之性也哉其四回頭前半白曰富嵗<lb/>
子弟多賴㐫嵗子弟多暴子弟未變於初耳是以聖人<lb/>
善其改過其五露地純白曰白雪之白白玉亦爾惟人<lb/>
<pb n="KR4d0370_WYG_030-20b"/>
與牛禀受則異其六純白水邊嚙草田間有穫者有收<lb/>
遺秉者曰天位乎上地位乎下由盡己之性至於盡人<lb/>
盡物之性則能參天地之化又有王審權昆齋銘曰白<lb/>
白黑黑人弗汝親以黑為白不可語人孰知其白而守<lb/>
其黑鳥巢於叢人寄於公有友有朋有兵有戎市井同<lb/>
文安危同仁三禽一角是謂𤣥徳學古齋曰於何疑於<lb/>
稽古於何畔道於征利於何相畏於朋友竹庵賛曰不<lb/>
汲富貴似介不矜才知似怠不畏强禦似驕不容俗子<lb/>
<pb n="KR4d0370_WYG_030-21a"/>
似隘谷堂賛曰谷堂峩峩叢林望之如備頭陁至若驚<lb/>
世鼓索琵琶夫子能之而能不為者邪調度皆不凡愛<lb/>
翫不可夫惜其集不傳遂録於此前六半記向在番陽<lb/>
得之一友以為監簿鄭榖叔所作誤也<lb/>
洪野處作夷堅壬志序記王質景文之作曰志怪之書<lb/>
甚夥至鄱陽夷堅之志出則盡超之矣予平生所嗜畧<lb/>
類洪公始讀左傳史記漢書稍得其記事之法而無所<lb/>
施因志怪發之又曰世以徐鉉好志怪而今存者多其<lb/>
<pb n="KR4d0370_WYG_030-21b"/>
客蒯生欺之豈可以蒯生盡待天下之士葢有之矣亦<lb/>
在夫決擇之者審也傳聞云者置之而余所自遇者小<lb/>
孤夢神君瞿唐峽夢公孫子陽雲安夢張益徳甚白寤<lb/>
寐云者亦置之而余所親覩者王淵亭見龍彭澤舟中<lb/>
見蛤蜊菩薩像永興道中見道人嚼草成蠟甚著則致<lb/>
諸人者胡可以弗信也景文之書謂之夷堅别志筆力<lb/>
如此信不減洪公宜乎公得之而喜也洪公記此時景<lb/>
文已沒臭味之相契亦如歐公之得廖生矣<lb/>
<pb n="KR4d0370_WYG_030-22a"/>
春秋用周正始於左氏先師樂軒嘗云古人作長厯自<lb/>
晉以來推算閠餘皆與諸厯合不知何處過了此兩月<lb/>
止齋又有夏時冠周月之説尤為鶻突不知周以建子<lb/>
為正即周禮所謂正嵗也十有一月初未嘗改即尚書<lb/>
太甲元祀十有二月之文可證正月始和則建寅月也<lb/>
正嵗者以十一月為嵗首也商亦然漢初仍秦以十月<lb/>
為嵗首此尤明白先師三傳正已言之特人未見爾<lb/>
東坡詩有甚竒者如無錫道中水車翻翻聯聯銜尾鴉<lb/>
<pb n="KR4d0370_WYG_030-22b"/>
犖犖确确蜕骨蛇分畦翠浪走雲陣刺水緑鍼抽稲牙<lb/>
洞庭五月欲飛砍鼉鳴窟中如打衙天公不見老翁泣<lb/>
喚取阿香推雷車此篇筆法豈可及而前此未有人拈<lb/>
出者<lb/>
東坡之文人皆知敬之而公之詩猶有妙處尤長於叙<lb/>
事即其文法也且如黄鶴樓詩叙其舊聞曰黄鶴樓前<lb/>
月滿川抱闗老卒飢不眠夜聞三人笑語言羽衣著屐<lb/>
響空山非鬼非人意其仙石扉三扣聲清圓洞中鏗鈜<lb/>
<pb n="KR4d0370_WYG_030-23a"/>
落門闗縹緲入石如飛煙雞鳴月落風馭還迎拜稽首<lb/>
願執鞭汝非其人骨腥膻黄金乞得重莫肩持歸包裹<lb/>
弊席氊夜穿茆屋光射天里閭來觀已變遷似石非石<lb/>
鈆非鈆或取而有衆忿喧訟歸有司今幾年無功暴得<lb/>
喜欲顛神人戱汝真可憐願君為攷然不然此語可信<lb/>
馮公傳此事見於章炳文搜神秘覽終篇叙述無一長<lb/>
語況李公擇以此樓求詩公不詠樓獨以馮京當世所<lb/>
傳者作一篇如此其調度自是英傑豈他人所及哉<lb/>
<pb n="KR4d0370_WYG_030-23b"/>
東坡書焦山論長老壁云法師住焦山而實未嘗住我<lb/>
來輒問師法師了無語法師非無語不知所荅故君看<lb/>
頭與足本是安冠屨譬如長鬛人不以長為苦一旦或<lb/>
人問每睡安所措歸來被上下一夜著無處展轉遂達<lb/>
晨意欲盡鑷去此言雖鄙淺故自有深趣持此問法師<lb/>
法師一笑許此説人皆知之等閒拈出作此偈語多少<lb/>
竒特此是坡仙㳺戱三昧試為拈出<lb/>
　竹溪鬳齋十一藁續集巻三十<lb/>
</p>
<p>
</p>
  </div>
</body>
</text>
</TEI>
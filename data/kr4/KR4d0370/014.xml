<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻十四</head> <lb/>
    <p>
<pb n="KR4d0370_WYG_014-1a"/>
欽定四庫全書<lb/>
　竹溪鬳齋十一藁續集巻十四<lb/>
　　　　　　　　　　　　宋　林希逸　撰<lb/>
　　四六<lb/>
　　　理宗皇帝大祥疏文<lb/>
臣必慕君終身之謂大孝喪無過禮天子以達庶人既<lb/>
終遏宻之期敢伸梵唄之祝大行皇帝陛下乗雲獨樂<lb/>
慧日同輝渭北岀遊之衣冠第勤追慕天上已成之宮<lb/>
<pb n="KR4d0370_WYG_014-1b"/>
闕永遂逍遙<lb/>
　　　理宗皇帝大祥疏文<lb/>
千歲厭世至於帝鄉德忱罔極三年服喪達自天子禮<lb/>
必有終祥而曠然嗟何及矣即梵宫而祝讚合率土以<lb/>
悲號伏願大行理宗皇帝與道逍遥在天對越廟<lb/>
配太祖為百世不遷之宗聖即如来有萬刼長存<lb/>
之性<lb/>
　　　丁卯賀郊祀表<hi>代作</hi>
<pb n="KR4d0370_WYG_014-2a"/>
中國一人祇襲寶圖之慶正月上日肅陳圭邸之儀熈<lb/>
事備成受命用懌恭惟皇帝陛下儼君臨之始𢎞郊見<lb/>
之恭湯又日而日新德隆昭格舜薦天而天受禮重肇<lb/>
禋柴燎而宵景穆清鑾囘而朝光絢爛符萬國謳歌之<lb/>
望昭先皇付託之明宗社尊安神人鼔舞臣際時龍御<lb/>
與數駿奔丹鳳樓前幸伻從而班賀金雞赦下知喜動<lb/>
於驛馳<lb/>
　　　丁卯賀聖節二首<lb/>
<pb n="KR4d0370_WYG_014-2b"/>
鴻名鏤牒備天下養以為榮虹節稱觴與佛降生而同<lb/>
慶敬慿清唄仰祝遐齡壽和皇太后殿下如月之恒俔<lb/>
天之妹其來有自諸仙振金䇿之鄉惟休無疆萬歲並<lb/>
瑶池之母叨利天之佛母方慶誕彌金輪王之如來相<lb/>
期示現合臣黎而欣戴資梵唄以䖍祈皇帝陛下介福<lb/>
萬年並明兩曜昨日今日瑞迭紀於虹流先天後天壽<lb/>
永齊於鼇立<lb/>
　　　賀生皇子表<hi>戊辰閏正月六日皇子生代作</hi>
<pb n="KR4d0370_WYG_014-3a"/>
璪旒髙拱萬年方頌於怡愉銀榜儲休彌月載歌於覃<lb/>
訏懽騰鼇抃祜篤燕詒恭惟皇帝陛下惟德紹明自天<lb/>
施祉帝天之功九叙洽於羣生華封之祝多男得於一<lb/>
索况昔惟誕節瑞當蓂莢之五生今閏亦建寅數比雪<lb/>
花之六出以聖祖神孫之繼美知皇天眷命以無窮臣<lb/>
等際世重熈逢辰大慶吉日維戊肇開暉暈之祥千歲<lb/>
為春可卜治安之盛<lb/>
　　　賀皇太后表<lb/>
<pb n="KR4d0370_WYG_014-3b"/>
惟聖憲明受兹福于王母今天命哲肖其德以神孫懽<lb/>
奉東朝瑞騰北闕伏惟皇太后殿下德備姜任之聖壽<lb/>
齊箕翼之長帝捧瑶觴既先天後天之同祝祖詒玉葉<lb/>
又五日六日以相仍閏亦建寅帝為施祉即造物安排<lb/>
之巧知皇家眷祐之隆臣粗綴班趨遥陳表賀怡愉問<lb/>
膳喜㸔朱芾之祥歡笑含飴竚見綠車之侍<lb/>
　　　賀皇后表<lb/>
萬年為母奉太后以怡愉一索得男歌生民之岐嶷懽<lb/>
<pb n="KR4d0370_WYG_014-4a"/>
傳萬宇喜動六宫恭惟皇后殿下以坤承乾如月嬪日<lb/>
諫而脫珥朝必謹於雞鳴禖以授兮占喜符於熊夢福<lb/>
隆基祚瑞塞堪輿臣遥企椒塗重伸華祝小星及下之<lb/>
惠冝爾繩繩後天不老之期相維穆穆<lb/>
　　　賀丞相進封魏國公劄子<lb/>
位峻上台國隆新命爵尊以勸屢辭尚父之師官無可<lb/>
酬特錫大名之魏勤勞既懋謙遜尤髙共惟某官旋乾<lb/>
轉坤功成再造扶天浴日翼贊兩朝屬當訪落之初綽<lb/>
<pb n="KR4d0370_WYG_014-4b"/>
著無前之績仇魚之蠧重窒曾龍之徑掃清詔令罷行<lb/>
皆先帝欲為之志弓旌收召多前朝未至之人修内攘<lb/>
外而德威彊開忱布公而容量大氣象挽回於慶祐聲<lb/>
華逺輩於伊周快活新條丕變一和之效明良嘉㑹共<lb/>
期千歲之安某欣際熈明遥瞻穹邃雖少陵已老敢忘<lb/>
左丞誦句之恩恨史克不生莫繼周室啓宇之頌<lb/>
　　　賀丞相除太師<lb/>
國重元勛階崇極品兹惟后矣宅牧宅凖以式四方曰<lb/>
<pb n="KR4d0370_WYG_014-5a"/>
吾師乎為仁為義而澤萬世維垣之遜必陟告廷之命<lb/>
又新喜動埏垓輝流簡冊竊以宗社之重所寄一賢古<lb/>
今之難莫如二事誥今王以敬德時惟升陑之伊保冲<lb/>
子以居師是亦征東之旦自漢唐以來鮮此惟殷周之<lb/>
老兼之乃若皇家非無名哲澶淵之冦遺恨於天禧好<lb/>
水之韓始稱於嘉祐吕相有不名之寵於平世何為紫<lb/>
巖任中興之功而末揚不與蓋嘗觀田文吳起之問答<lb/>
誦采薇天保之聲詩我思古人式至今日恭惟某官盛<lb/>
<pb n="KR4d0370_WYG_014-5b"/>
德元老耆儒宗工聲猷逺輩於典謨勲烈徧銘於彛鼎<lb/>
力侔再造在長江飲馬之初忠濟兩朝實大寶遺龜之<lb/>
際搢笏垂紳而聲色不動諏經訂禮而冊號具嚴快活<lb/>
新條皆述行於先志登延衆正即詒燕之初謀屹成磐<lb/>
石之安亟了因山之役爾乃攀烏號而如慕奉龍輴以<lb/>
請行兩宫迭勉諭以莫留四海誦奏篇而竦立導恭八<lb/>
翣歸秩九虞清廟之對在天心質祖宗而無愧咸池之<lb/>
浴出日功於社稷以愈隆爰即止垣榮躋絶席殊咈撝<lb/>
<pb n="KR4d0370_WYG_014-6a"/>
謙之志實無可酬之官雖韓以勛潞以年未有如公之<lb/>
全美使河如帶山如礪所宜與國以長存弼予一人期<lb/>
之千載某叨居化冶喜際明時卑棲莫望於鴟嚴踴躍<lb/>
敢鳴於燕賀第慙拙陋曷究形容如正台之席而啓黄<lb/>
扉公何樂此追先帝之遇以光遺徳世所望焉<lb/>
　　　賀魏國公再拜相<lb/>
九垓宣制元老還朝今王即命曰功宗方切時中之念<lb/>
先帝寄臣以大事敢忘陛下之忠是以衮歸能令鼎重<lb/>
<pb n="KR4d0370_WYG_014-6b"/>
嘗謂甘盤舊學姬旦大勲髙宗興罔顯之思迄容遯野<lb/>
成后有弗知之悔猶待反風是皆簡冊之夸談未盡君<lb/>
臣之全美卓如今者皇乎盛哉共惟某官以文徳規乾<lb/>
矩坤以鉅力扶天浴日保金甌而無缺茂著勤勞奉玉<lb/>
几之末揚具明忠孝登延衆正允契詒謀快活新條無<lb/>
非先志既奉襄城之駕功即方中樂慕子房之㳺疏却<lb/>
復上扁舟徑渡飛鞚莫追宸章疊十數以苦留朝紳隨<lb/>
班次而迭奏謂唐於裴令所謂佩安危之身漢去酇侯<lb/>
<pb n="KR4d0370_WYG_014-7a"/>
信如失左右之手庚牌㳫下丙枕皇安殿學士與持槖<lb/>
以逓行王叔父亦載酒而勉諭賴高帝之靈啓我幸阿<lb/>
衡之志幡然都人欣司馬之來天下慶紫巖之相師維<lb/>
尚父必成㑹盟一正之功心若老臣宜盡開濟兩朝之<lb/>
事某戀德恨去天之逺歡顔聽動地之聲蚓亦何鳴燕<lb/>
知有厦蒼生厚福欣聞再提筆之期紫極隃瞻但竭一<lb/>
瓣香之敬褰裳舞蹈端笏敷陳<lb/>
　　　繳劄<lb/>
<pb n="KR4d0370_WYG_014-7b"/>
共審宸旒凝竚公衮來歸子房為帝者師雖念授書之<lb/>
約予旦篤前人烈冝膺作冊之新勲華極千古以獨崇<lb/>
聲節比二公而兼美基圖益固日月増明某方吟遵渚<lb/>
之詩欣聽告廷之命亟慿儷牘僭露慶忱因思君奭序<lb/>
言有所謂召公不恱者訓解久訛未得其㫖獨艾軒先<lb/>
生以為召之不恱蓋欲歸而未許也方周公東征未還<lb/>
公嘗獨當國矣卜洛既成浩然動念周公以二人共濟<lb/>
苦留之公之不恱蓋此時也夫何自此既留之後終始<lb/>
<pb n="KR4d0370_WYG_014-8a"/>
王室獨相兩朝三十餘年是豈淺心狹量者所知哉蓋<lb/>
功成欲逸固為賢哲之本心眷篤必留是乃君臣之大<lb/>
義九廟之託重則一身之計輕此古大臣事也竊惟師<lb/>
相先生始焉之請既同召公之心今者之留必踵召公<lb/>
之武翼扶初政昭答先皇萬年敬天之體蓋自今日始<lb/>
區區排偶未竟願言敢述此比拳拳為斯世所有賀啟<lb/>
一通謹百拜敬具短札<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>申欲望鈞慈一賜電覽擲去<lb/>
　　　賀賈平章啓<lb/>
<pb n="KR4d0370_WYG_014-8b"/>
注倚眷深辨章位正兩朝開濟侔建武再造之功一老<lb/>
褒崇繼元祐二公之美軍容國容之俱肅天心人心之<lb/>
允符逺思盛朝喜見今日共惟某官元勲大徳碩量鴻<lb/>
儒和野和朝致治慕虞周之懿知兵知國禦戎笑秦漢<lb/>
之疎雍頌變局而躋至寧艱難定䇿而了大事既弼成<lb/>
於新政且蒐舉於彌文元旦奉瑄賡昊天有成命之頌<lb/>
兩宫作冊續思齊所以聖之詩然後欵謁儒師以至躋<lb/>
升哲祀丕煥恢𢎞之烈允殫勱相之勞帝方念無可酬<lb/>
<pb n="KR4d0370_WYG_014-9a"/>
之官公乃有成不居之意爰登絶席就斡洪鈞聳世觀<lb/>
瞻對時尊禮首百辟而獨立宰臣之上定三日而一㳺<lb/>
廟堂之儀時於熈明坐而經論恩禮有加於潞國眷留期<lb/>
比於召公稱瑶池之觴孰若黄扉之榮養作角招之樂<lb/>
宜於清廟以美成某退服鋤犁遥依衮黼傳觀制詔與<lb/>
臯謨說命以同誇歸美君親願天保南陔之再作<lb/>
　　　丁卯賀平章生日<hi>八月八日</hi>
共審嶽駿生申奎明聚卯帝夢予而賚弼久殫啟沃之<lb/>
<pb n="KR4d0370_WYG_014-9b"/>
忠時申命以登庸式協平章之治兩朝元老千載昌期<lb/>
共惟某官箕昴瑞儲乾坤名塞三日繼千秋之節生德<lb/>
於予中天成再造之功弼基自我躋時雍而衆芳和聚<lb/>
穆天縡而大化敷明丕宣擎柱之勞獨任賜圖之託大<lb/>
舜協華而類帝姬公作誥以明農惟玉皇注倚之隆而<lb/>
奎畫眷留之切謂天生李晟非為朕實惟社稷之臣矧<lb/>
時若甘盤又有殷可微師保之訓勉就湖山之賜第優<lb/>
崇廊廟之重臣慈闈養志以含飴瑞旦同聲而稱壽遥<lb/>
<pb n="KR4d0370_WYG_014-10a"/>
想賀床之萬笏㳫來御府之八珍野言富貴神仙雖山<lb/>
人而亦美克頌燕喜壽母何魯國之足云某扶犂正託<lb/>
於化鈞滌筆僭修於慶牘静惟今昔未見擬倫潞國以<lb/>
徳韓王以勛既備兩公之美廣成之壽汾陽之考所宜<lb/>
二者之兼舞抃惟深形容罔既<lb/>
　　　賀常樞宻<lb/>
共審誕敡制冊晉斡鈞樞躬一德以享心時則有伊尹<lb/>
籌千里而决勝吾不如子房朝登真儒國成强勢敬惟<lb/>
<pb n="KR4d0370_WYG_014-10b"/>
某官以魁壘之名瑞世以學問之道致君二紀踐敭兩<lb/>
朝聞望名為殿上虎義不留而莫留㧞去眼中丁時可<lb/>
進而後進燁矣常揚之制凛乎袁李之風天綸奮筆以<lb/>
塗歸星履拂衣而徑去先帝雅知於大器留遺後人嗣<lb/>
皇簡記於直聲式至今日乃者還望之於試政位坡老<lb/>
於大儀熈事備成功疇咨於五使基命宥宻班峻陟於<lb/>
一堂益聳巖瞻嗣膺廷告萊公為文正所重蓋本同年<lb/>
潞國與忠宣俱賢竚須共政某身逃空谷心企層霄晦<lb/>
<pb n="KR4d0370_WYG_014-11a"/>
叔得時老固難於言仕司馬作相禮不可以無書所恨<lb/>
衰遲有慙後賀<lb/>
　　　賀葉右相<lb/>
播告楓墀延登槐宰招旌不至如舊學之遯于荒有衮<lb/>
是歸喜良弼之置諸右宗祧増重亷陛益崇共惟某官<lb/>
德備乾坤之和學得聖賢之奥筆全大巧文為六館多<lb/>
士之宗王立清聨名在百辟千官之上雍容出入宻勿<lb/>
論思其浹於下也皆仁聞仁心其沃於上者必大計大<lb/>
<pb n="KR4d0370_WYG_014-11b"/>
慮社稷之臣惟黯廟堂之量如安琴瑟更張獨首諸賢<lb/>
而召衣冠甚偉有如四皓之來方煩公調護之時即咨<lb/>
汝弼承之意兩地共擎於鼇極一朝扶上於羲輪弓劔<lb/>
是藏所以報先帝而忠陛下麾幢於邁亦惟光萬邦而<lb/>
至海隅屬時圖任於舊人將㫖趣還者累月九重虛竚<lb/>
百疏告辭朝有潞公次輔必資於司馬相惟䝉正元勲<lb/>
庶佚於韓王及此告麻聞者舉笏問朝問左右孰不屬<lb/>
心惟天惟祖宗生而佑我相須一體在時二人必如三賢<lb/>
<pb n="KR4d0370_WYG_014-12a"/>
推慶厯之車主行而已將見萬國貢王朝之籍曰盛哉<lb/>
乎無疆惟休俾耆而艾某迹慙孤逺格合遯閒聞宰路<lb/>
之尊隆為世道而鼓舞公來西洛想萬人環馬以共觀<lb/>
僕老香山雖一翁自漁而亦樂<lb/>
　　　賀留樞使<lb/>
作冊明廷顓柄宥府斗魁宣化第一星而曰樞天佑生<lb/>
賢五百年而名世朝聳巖巖之望國隆濯濯之聲共惟<lb/>
某官學貫幾神姿函經濟文軋漢周而上名垂宇宙之<lb/>
<pb n="KR4d0370_WYG_014-12b"/>
中射䇿大廷以直言為多士之冠彯纓華省即上疏訟<lb/>
故王之寃帝簡知於是時士期許以異日暨燕詒之謀<lb/>
决首鴻碩以習居固知注倚之宻隆猶且從容而入出<lb/>
著於朝者直節孚於衆者仁聲即華使以趣還實先皇<lb/>
之深意持荷紫禁藹如君謨永叔之言講德青宫隱然<lb/>
温國申公之望嗣王纘服舊學奮庸經綸二府之間才<lb/>
兼文武翊贊萬微之化力罄忠勤屬時修攘加意申儆<lb/>
謂知兵知國莫如希文之賢况同德同心庶協裴公之<lb/>
<pb n="KR4d0370_WYG_014-13a"/>
議疇咨元哲帝曰欽哉獨斡洪樞相尊等爾是必以魯<lb/>
經而正夷夏之分以周雅而規内外之功當使函谷泥<lb/>
封然後天河甲洗邊無南牧敵宜襲冠帶以稱藩聖壽<lb/>
東朝公亦戱衮衣而娛母慶關家國福等山河某晩際<lb/>
熈明格當閒退迹逺方盟於鷗鷺才衰莫頌於䕫龍為<lb/>
世道以激昻企台垣而鼓舞西周二老時哉如鷹之必<lb/>
揚元和一翁僕也雖漁而亦樂<lb/>
　　　賀後村八十劄<lb/>
<pb n="KR4d0370_WYG_014-13b"/>
曵履名臣垂弧瑞節新吟傳藁己誇孩兒貼額之年初<lb/>
度銜杯恰是老子出胎之日大手時需於閣老元身壽<lb/>
等於壺公某夙沐殊知欣逢盛際允協周熊之兆曷伸<lb/>
夏燕之私輒課疎蕪仍羞輶菲僭祈容納倍切皈依三<lb/>
子七孫再入共㳺於兩地十年一賀百篇更紀於千齡<lb/>
　　　賀劉朔齋除鄉漕兼建寧<lb/>
帝眷耆英詔兼臺府持兩使之節孰如朔翁之賢緫大<lb/>
漕之權仍領南州之牧列城雷動千里春濃為丹山碧<lb/>
<pb n="KR4d0370_WYG_014-14a"/>
水而小留聽緑霧紅雲之遽召某逃閒既老知已惟公<lb/>
廣厦懽顔遂釣艇漁簔之適彤墀接武㸔龍藩驪駕之<lb/>
歸<lb/>
　　　賀陳提刑<hi>淳祖</hi>
九陛䟽恩七閩司臬轡絲遣使由赤霞選表而來衣綉<lb/>
問民稱霽月洗寃之志令如霜肅至與春同共惟某官<lb/>
偉矣文宗燁然政譽惟當官必於行義此先帝所以知<lb/>
名星渚抗言有不受之豺虎日畿持節安肯問於狐狸<lb/>
<pb n="KR4d0370_WYG_014-14b"/>
雖許辭鷺序而歸實深有燕貽之意於皇嗣聖簡在勝<lb/>
流初元須共理之良寛書布矣正旦霈好生之澤丹筆<lb/>
付之禁武稍迂宸知殊宻欽哉惟恤姑登孟博之車道<lb/>
之將行即補仲山之衮某散人號乆遺老傳成蓮葉操<lb/>
舟息意但尋於溪友薇花殘夢回思幸識於省郎乃以<lb/>
堅民託之兾部皇華吾善處愧莫陪騎竹之迎短褐人<lb/>
更嗤喜或遂扶犂之適率然箋賀幸甚鏡原<lb/>
　　　賀吳恕齋除兵侍<lb/>
<pb n="KR4d0370_WYG_014-15a"/>
疇咨閫庸趣還禁省詩書元帥方進直於老龍筆槖清<lb/>
班特峻躋於司馬邦人戀嫪輦路懽迎共惟某官瑞世<lb/>
一賢牧閩三載行盡世間之好事何求身外之虛名來<lb/>
從佛地位中用心仁矣得於書冊子上皆學知之冝其<lb/>
推行如此光偉今嗣聖正朝之始謂先皇得力之臣與<lb/>
其逺惠於一方孰若歸游於兩禁有文必有武熟師友<lb/>
之講聞志刑不志兵笑史家之踈缺於此獻論思之益<lb/>
佇焉運宥宻之籌某辱知素隆受㕓尤幸雖聽頒綸而<lb/>
<pb n="KR4d0370_WYG_014-15b"/>
喜預牽卧轍之情民願借留莫遏九重之眷公歸奏對<lb/>
請言七聚之貧<lb/>
　　　賀洪福帥劄<hi>天錫</hi>
帝疇法從詔領元戎兩朝之召五載之辭但見奏篇之<lb/>
㳫上十乗之雄七閩之寄肯為鄉部而一來吏民争輅<lb/>
於福星主相欣聞於上日共惟某官學扶人紀道結聖<lb/>
知直聲發於世喑啞之時雅操見於局轉移之後人誦<lb/>
排姦之九䟽我如横野之孤舟大老歸乎來嗣聖薦勤<lb/>
<pb n="KR4d0370_WYG_014-16a"/>
乎出綍諌官徴不起諸公應愧於彈冠繳還紫禁之除<lb/>
書苦遜清湘之賜鉞有臣不召欲治其誰想宵衣之思<lb/>
賢至於側席即晝錦而命率姑以起家玉音不住以丁<lb/>
寧輿誦又從而慫慂迫斯可矣樂則行之碧油幢下之<lb/>
書生何必冨貴琉璃瓶中之清望竚見登庸某辱眷素<lb/>
隆受㕓伊始兹候迎於茅慮敢率越以箋忱老愧惰荒<lb/>
拙難模寫作堂而刻詩於石固知相人之所榮要路而<lb/>
請造於朝尚願齊王之得見<lb/>
<pb n="KR4d0370_WYG_014-16b"/>
　　　賀劉尚書生日<lb/>
聽履星辰儲精箕昴歐老之生丁未昔皆謂之再來祁<lb/>
相之㑹丙申今已多於一筭為文章之宗主備福祉於<lb/>
元身名重兩朝夀期千歲某欣逢盛旦莫效慶忱素不<lb/>
工詞又恥借君房之筆姑惟存禮敢併羞野老之芹<lb/>
　　　賀徐倉兼憲<hi>明叔</hi>
帝眷一賢詔兼兩使飢者溺者既捐例巻以活其窮欽<lb/>
哉恤哉又證古書而行所學廷頒綸命鄉詫錦行某聽<lb/>
<pb n="KR4d0370_WYG_014-17a"/>
崇臺布德之新為聖世用人而喜始了澄清之寄具知<lb/>
簡記之深老固歡顔布被安凍廬之雨公冝歸覲繡衣<lb/>
立霄漢之春道與時行施由閩始<lb/>
　　　賀陳提刑兼泉州<lb/>
帝提三印詔付一賢紫帽雄藩特移於簜節繡衣御史<lb/>
就領於金珠部曲歡呼商夷鼓舞共惟某官傳止齋涵<lb/>
古茹今之學推濓溪洗寃澤物之心平反之筆春和亷<lb/>
按之章霜凛即使星之躔次專佛地之拊摩森㦸凝香<lb/>
<pb n="KR4d0370_WYG_014-17b"/>
竚見藩條之肅連檣接舳抑令䌖市之通雍容荷禁之<lb/>
歸迓續芝綸之至某欣聆郵令倚俟郊迎與野老共談<lb/>
喜即瞻於標宇雖崇臺漸逺要不外於提封<lb/>
　　　賀劉朔齋除中書禮侍<lb/>
荷槖真除薇垣再入周使載馳之蹟方慶衮歸賀公二<lb/>
命之華兹聞詔下九陛虛懐而圖舊三階夷武以登庸<lb/>
獨柄斯文即棟吾國某辱垂情於簮履喜竊聽於絲綸<lb/>
姑亟瀝於賀忱尚嗣鳴於别悃禮樂文章之老定符巖<lb/>
<pb n="KR4d0370_WYG_014-18a"/>
尹之瞻郵筒倡和之詩寧去溪翁之手<lb/>
　　　賀李侍郎兼漕<hi>建寧</hi>
公領侯藩甫頒條於上日朝分使節俾兼組以觀風九<lb/>
重之眷異殊再命之榮赫奕聲揺山岳歡溢閻閭某正慙<lb/>
溪老之寒幸入㕓氓之數棠隂仍在樾䕃是依得人吾<lb/>
榜中四海必均於霖雨先州後天下八城重見於福星<lb/>
　　　回洪帥<lb/>
紫槖油幢方秩初筵之禮華箋錦字肯貽老圃之農欲<lb/>
<pb n="KR4d0370_WYG_014-18b"/>
使扶杖之癃得與曵𥚑之客眷隆破例蹟冷知榮適苓<lb/>
桂之未除整檐簦而莫强不容禀令有甚負芒謫仙長<lb/>
揖而見荆州豈非素願淵明稱疾而辭刺史何敢為欺<lb/>
　　　趙判府賀年劄<hi>興化</hi>
史占新厯紀百二十日之春侯舉慶杯上萬有千歲之<lb/>
夀奉慈闈而燕喜輅帝闕之鳯綸一賢得輿千里同頌<lb/>
某雖居鄰壌何異㕓氓未能貢賀於椒盤乃若鳴謙之<lb/>
華翰元日到人日自慙溪老之隂寒卿雲若非雲徒羡<lb/>
<pb n="KR4d0370_WYG_014-19a"/>
壺公之喜氣矧叨珍惠倍劇瑑藏<lb/>
　　　回林潮倅賀年<lb/>
春多一月喜厯日之開端潮有三陽賦屏星之來暮内<lb/>
君子既遇㧞茅之吉半刺史冝膺出綍之榮小留詠於<lb/>
柳塘竚催班於蘭省某隠几窮吟而度歲開緘愁破於<lb/>
清朝今年似去年對酒遥知於花好元日到人日為鶯<lb/>
獨惜於冰寒<lb/>
　　　謝再任武夷<lb/>
<pb n="KR4d0370_WYG_014-19b"/>
欽承恩命倍激懦𠂻伏念某自去闕廷乆安農畝每思<lb/>
疇曩幸逃偃月之危機敢意衰殘獲際中天之盛旦踰<lb/>
分屢叨於華擢汗顔十斥之自貽齒豁頭童世鄙退之之<lb/>
陋囊空米盡誰憐子美之貧曲賴陶甄未忘簮履支離<lb/>
之鍾有粟足可<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>門萊蕪之甑纔塵又嗟涸轍問鈞僣<lb/>
矣提筆活之此蓋平章先生仁不棄於内溝德尤先於<lb/>
嘘槁謂彼耄無能之老曾備驅馳使其飯不足於今有<lb/>
虧覆幬冒焉引喙慨爾垂情某敢不䖍祝瓣香歸依化<lb/>
<pb n="KR4d0370_WYG_014-20a"/>
冶十題漁具逺師笠澤之散人九曲棹歌即訪幔亭之<lb/>
精舍雖捐糜之無路實戴荷以猶天<lb/>
　　　賀余宅燎黄<lb/>
禋恩貤逺燎祀展儀黄制前陳諧告墓顯親之志緑𫀆<lb/>
後拜兼呼班擢第之榮福萃一門輝聯三世某自慙倚<lb/>
玉莫預炷香善積慶餘侈有子有孫之美利成宰徹想<lb/>
為賔為客之華薄效菲輶厚祈容亮<lb/>
　　　賀余帥參生日<lb/>
<pb n="KR4d0370_WYG_014-20b"/>
穀城喜氣蓬島瑞光是月先立秋適生申於五日有星<lb/>
曰南極冝介夀於千齡姑滿酌於兕觥竚飛來於鳯詔<lb/>
某有慙葭倚薄致芹恭同是黄冠堪笑兩翁之岑寂遥<lb/>
瞻華佩阻陪諸客之歡娛<lb/>
　　　回福清薛宰劄<hi>夢桂</hi>
門外三尺草底聞蒲艾之香河陽一縣花猶念樵蘇之<lb/>
老朅來華染訪逮衡茅倚馬揮毫巧矣抽黄譬白籠鵝<lb/>
包黍加之重碧輕紅辱專价之肯臨知可人之厚愛鳴<lb/>
<pb n="KR4d0370_WYG_014-21a"/>
琴餘暇少看競渡之龍舟召札佇朌即見催歸之鳬舄<lb/>
　　　回丘司理<hi>謝乃翁退庵集序</hi>
還兄先集率爾署銜惠我長箋得之衘䄂古云三不朽<lb/>
貴如翁之立言教有五大倫忘其友則非義所幸蠧編<lb/>
之猶在雖非鴻筆以奚辭慨懷一生一死之情可無有<lb/>
子有文之喜若為言謝弗稱知慚樂莫樂於相知嘆斯<lb/>
文之已矣序者序所以作庶後世其知之<lb/>
　　　代後村遺表<lb/>
<pb n="KR4d0370_WYG_014-21b"/>
投紱歸來之乆抱病日深闔棺就盡之時懷恩天逺將<lb/>
隨土化敢罄私忠伏念臣夙慙𤨏尾之蹤横被蛾眉之<lb/>
妬幾更煩使動觸危機愛憎並起於虛名毁譽皆傷於<lb/>
過實固嘗負妄男子之譴幸不加刑然卒叨先神后之<lb/>
知召而賜第逆㫖塗歸而又去充員襮直以重來衆忌<lb/>
是仇十年不齒輿圖中復華顛幸際於改絃扉掖兼除<lb/>
紫槖仍陞於曵履瓿藁至蒙宣索奎文特示褒嘉疑福<lb/>
過以乞身拜宸頒而稽首寶箑親題之句御墨猶新篚<lb/>
<pb n="KR4d0370_WYG_014-22a"/>
金内出之珍歸裝驟冨寵加一老榮倍二䟽奈還笏之<lb/>
未幾痛遺弓而何及今皇新命方欣扶杖之觀古我舊<lb/>
人亦軫遺簮之念老龍華而過望肓龜藥以弗痊逮此<lb/>
新春乗之他證分揣僥踰之極理安夢覺之常况其年<lb/>
八袠又加三此在昔諸賢為絶少所恨涓塵莫效終始<lb/>
何裨竚閟泉扄指他生而自誓遥瞻霄漢盡垂殁之悲<lb/>
言伏望皇帝陛下體道清心尊賢敬故能保民則能保<lb/>
國知事天則知事親楮下物昻節用當由於上始敵强<lb/>
<pb n="KR4d0370_WYG_014-22b"/>
我弱攘夷莫急於内修毋憚憂勤而喜小康毋縱窺覘<lb/>
而干大政思再造之艱必申嚴屏翰守兩箴之訓必如<lb/>
見羮墻于以奉太母怡愉之歡于以荅穆陵付託之意<lb/>
臣萬事足而欠一死身無憾於九京羣枉杜而和衆賢<lb/>
國願安於千歲<lb/>
　<lb/>
　<lb/>
　竹溪鬳齋十一藁續集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹溪鬳齋十一藁續集</head>
    <p>
<pb n="KR4d0370_WYG_000-1a"/>
欽定四庫全書　　　　　集部四<lb/>
　竹溪鬳齋十一藁續集　　别集類三<hi>宋</hi>
　　提要<lb/>
　　　　<hi>臣</hi>等謹案竹溪鬳齋十一藁續集三十巻宋林<lb/>
　　　　希逸撰希逸有考工記解別著錄宋史藝文志<lb/>
　　　　載希逸有鬳齋前集六十巻久佚不存惟續集<lb/>
　　　　謂之竹溪十一稿者尚有傳本即此三十巻也<lb/>
　　　　凡詩五巻襍著一巻少作三巻記二巻序一巻<lb/>
<pb n="KR4d0370_WYG_000-1b"/>
　　　　跋一巻四六三巻省題詩二卷輓詩一巻祭<lb/>
　　　　文一巻墓誌二巻行狀二巻學記四巻其門<lb/>
　　　　人福清林式之所編共十三類而謂之十一<lb/>
　　　　稿不詳其故或十中存一之意歟劉克荘嘗<lb/>
　　　　謂乾淳間林光朝始好深沈之思為文極鍛<lb/>
　　　　鍊一傳為林亦之再傳為陳藻三傳為希逸<lb/>
　　　　比其師槁乾中見華滋蕭散中見嚴宻窘狹<lb/>
　　　　中見紆徐所以推許之者甚至今觀其集多<lb/>
<pb n="KR4d0370_WYG_000-2a"/>
　　　　應酬頌美之作且以道學名一世而上賈似<lb/>
　　　　道啟乃極口稱譽至以趙普文彦博比之殆<lb/>
　　　　與楊時之從蔡京同一白璧之瑕集末載學<lb/>
　　　　記其中解太𤣥經者居其半詩亦多宗門語<lb/>
　　　　為王士禎居易録所譏然南宋遺集流傳日<lb/>
　　　　少其詩文雖不盡如劉克莊所稱而尚不失<lb/>
　　　　前人軌度其學記中所論學問文藝之事亦<lb/>
　　　　時有可取録而存之用備一家之言固無不<lb/>
<pb n="KR4d0370_WYG_000-2b"/>
　　　　可耳前有咸淳庚午林同序稱戊辰九月上<lb/>
　　　　擢鬳齋長仙蓬侍緝熙明年春再入禁林長<lb/>
　　　　詞翰趨行之詔聯翩而下行有日至是而續<lb/>
　　　　集之入梓者為卷三十云云則是集成於希<lb/>
　　　　逸内召時也乾隆四十四年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0370_WYG_000-3a"/>
竹溪鬳齋十一藳續集原序<lb/>
鬳齋林先生之自玉堂翠帷求奉太夫人出臨莆郡也<lb/>
實淳祐戊申後村先師時方辭宗正少卿之召先皇以<lb/>
魏國年髙就畀憲節即家建臺一時麾節照映之盛真<lb/>
有壺山之所未有賔僚乎其間者葢莫不人自磨濯奮<lb/>
勵求以所講習所藴蓄所設施而於學問於文章於政<lb/>
事有可以表表自見者爨下之音囊中之穎又夫孰無<lb/>
是心哉既而臺與郡各以郡之法曹掾為舉首掾則同<lb/>
<pb n="KR4d0370_WYG_000-3b"/>
之再從兄子敬也莆於七閩為軍壘子敬於郡幕為底<lb/>
僚一旦揵出騰上受國士之知於二先生是所謂空羣<lb/>
於冀北拔尤於河陽者其榮且耀固萬萬而始是臬臺<lb/>
禰表已具中以親嫌為疑雖重之魏國之命有不能自<lb/>
決惟一聞守侯合薦之説乃定此造就之仁終始之誼<lb/>
子敬於鬳齋不無重惓惓焉後村第一集六十巻之行<lb/>
也亦子敬効程督其間前五十巻則鬳齋在郡時以却<lb/>
例巻資其費及易鎮延平通守王公實緒成之今後十<lb/>
<pb n="KR4d0370_WYG_000-4a"/>
巻巻末有子敬監雕名銜在焉可考也故子敬於欲以<lb/>
自表其惓惓焉者則亦惟於鬳齋之若詩與文思所以<lb/>
淑後學詔來世如鬳齋之於後村焉且可與後村諸集<lb/>
相為不朽於穹壤之間是固子敬之心也而素食貧多<lb/>
家居願有莫之遂志亦莫之渝其於前集後集之行亦<lb/>
惟知於顔楊二君致其歡喜贊歎焉爾歸自括家食又<lb/>
且十年及通守三陽咸淳戊辰秋抵官下將一考以書<lb/>
為同言吾此來得綰郡紱薄有俸入節縮裘飪銖積寸<lb/>
<pb n="KR4d0370_WYG_000-4b"/>
累或有可以足吾生平未足之志者願以鬳齋集為先<lb/>
子其為我請續集於先生而行之且毋以憚煩辭同敬<lb/>
諾於是鬳齋方巻退處之懷袖觀之手其年秋九月上<lb/>
擢鬳齋長仙蓬侍緝熙明年春再入禁林掌詞翰葢是<lb/>
癸亥東歸一閒七朞矣舊詞臣真學士有不惟一堂之<lb/>
上明良胥㑹於所都俞者則然下而九州四海人士亦<lb/>
孰不曰是當行鋪席也是我家舊物也顧非斯文之一<lb/>
泰吾道之一春乎鬳齋屢辭不獲命趨行之詔聨翩而<lb/>
<pb n="KR4d0370_WYG_000-5a"/>
下行有日至是而續集之入梓者為巻三十矣昔人懷<lb/>
一飯之感捐千金之報以情不以物以誼不為利也況<lb/>
舉之入雲嘘之上天乎寂寂誰從翟廷尉滔滔去事霍<lb/>
將軍此後村所以為世道感也此同為子敬别鬳齋續<lb/>
集三十巻為一集之意也鬳齋前集亦六十巻續集宜<lb/>
視前繼自今賡殿閣之吟陪氊厦之咨雲霧裁剪日月<lb/>
獻納必且至於手抄而腕脱者當揭為文續集以遂子<lb/>
敬兄之志云是年為庚午春為正月元夕前一日石塘<lb/>
<pb n="KR4d0370_WYG_000-5b"/>
林同謹書<lb/>
</p>
<p>
</p>
  </div>
</body>
</text>
</TEI>
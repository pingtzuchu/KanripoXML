<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集卷二十</head> <lb/>
    <p>
<pb n="KR4d0370_WYG_020-1a"/>
欽定四庫全書<lb/>
　竹溪鬳齋十一藁續集卷二十<lb/>
　　　　　　　　　　　　宋　林希逸　撰<lb/>
　　祭文<lb/>
　　　莆守汪宗博<hi>元春</hi>
僕縁烏石得公而友烏石於公知公最久十載睽離于<lb/>
京再見語及烏石必愴顔面每嘆平生受恩此老不知<lb/>
何年一哭宿草僕時戲言壺山勝處輟班蹔㳺此為便<lb/>
<pb n="KR4d0370_WYG_020-1b"/>
路我歸三年公始再轉忽詭民庸果如所願暨來語余<lb/>
頗覺慰意曰子前言殆㡬縣記我固知公襟誼可敬尤<lb/>
知其賢必有美政一聞下車事事駭俗逺近傳夸如包<lb/>
孝肅落公之筆若神授手干公以私誰敢啟口呼民如<lb/>
兒据案書牘片語可傳勝負俱服首營糴舟盡却册例<lb/>
厨寒無煙飯喜以麥吏曰神明民曰父母天乎何其遽<lb/>
爾奪去四境哀號曰莆無福香華連連躋堂以哭或尤<lb/>
火攻或嘆食少曰我使君何辜而夭凡仕於今無論饕<lb/>
<pb n="KR4d0370_WYG_020-2a"/>
墨巧則邀名惰則逃責公胡介然皎皎自異豈神亦憎<lb/>
不爾奚累千里喪還囊無餘孔生者何依死者何送昨<lb/>
公之來過門話舊戒言三酌不許多又今公之歸仍道<lb/>
溪曲我持此觴徒酹以哭千載須㬰名存身沒何嗟乎<lb/>
公惜此人物<lb/>
　　　梁秘閣<hi>應庚</hi>
君為先輩登名四紀漫焉而仕俄焉而止向也為貧五<lb/>
就賔幕乃心𡨕鴻揮手薦鶚知己非無兩在鈞軸拂衣<lb/>
<pb n="KR4d0370_WYG_020-2b"/>
徑還甘老駒谷晩遭明時寵以中秘身外虛名君亦何<lb/>
意小圃當門有梅有竹觴詠自娯無所不足九十之年<lb/>
愈老愈健如仙地行舉國所羨楚東為僚一見知敬交<lb/>
久而親屢至三徑愛客苛留度度如是書來溪干不知<lb/>
凡㡬去秋之殘忽以病諗亟問亟酬初不伏枕續聞小<lb/>
車亦既出戸方喜君安忽得君訃哀哉斯人遽爾仙去<lb/>
君骨非凡必有歸處君乎何憾我惜此友寓情一誄寸<lb/>
心何有我雖衰慵義當往哭先馳此巵有淚盈掬<lb/>
<pb n="KR4d0370_WYG_020-3a"/>
　　　常東軒<hi>挺</hi>
公早以文名晩以節著奏賦如班揚牧民如召杜峩冠<lb/>
則鄒陳當制則燕許既受知於兩朝猶屹立之一柱何<lb/>
厚積之未施乃見奪之許遽嘗觀公之平生葢以道而<lb/>
出處莫難於曩歳之塗歸莫榮於此時之引去彼璫何<lb/>
人惟寵是怙既斥以憑城之狐重来如出柙之虎豈聖<lb/>
世之清明容此曹之號舞衆方噤而詭隨公獨奮而力<lb/>
拒雖中札之屢頒抗累奏而不住帝亦何心臺已有疏<lb/>
<pb n="KR4d0370_WYG_020-3b"/>
固省闥之暫違實宸旒所簡注俄當饋以興思痛憑几<lb/>
之移御遺之嗣皇擢以政路朝方喜而登賢公亦義而<lb/>
報主天不憖遺此酷何愬思累朝之前脩就兩地而歴<lb/>
數治平有歐天聖有魯皆垂譽於初元豈必立於宰府<lb/>
以方之公何愧於古惟賤子之納交實同㳺於齋序每<lb/>
握手以相歡至忘形而爾汝温陵之歸再見溪干之别<lb/>
三暑餘年分守於阨窮一字不到於公所愧公多情逢<lb/>
人寄語墨猶濕於近書事莫慘於逺訃方得請於帝前<lb/>
<pb n="KR4d0370_WYG_020-4a"/>
忽遺形於江滸嗟何惜於幻塵亦等是於逆旅義當哭<lb/>
臨道苦脩阻素車之願以老違巵酒之微以誠寓悵交<lb/>
情之奈何徒隕涕以如雨<lb/>
　　　莆守監簿陳所翁<lb/>
千年百年豪傑能㡬我觀所翁則其人矣興託之勝凌<lb/>
霜噏霞才思之妙舒英吐葩少作流傳誦不容口老筆<lb/>
縱横醉不停手名固我予才固我奇即其藴抱知者伊<lb/>
誰一第中年世路何蹇花底重來縁法何淺生平學問<lb/>
<pb n="KR4d0370_WYG_020-4b"/>
所試㡬何豈伊才名能爾折磨壺山一麾未至而尼歳<lb/>
晩雖貧吟傲自適去冬遇我紫帽是還僅能兩夕笑語<lb/>
溪干祠壁留題醉墨猶濕後約未詶至此何及翁乎已<lb/>
矣已矣翁乎身前百恨可付一吁其迂似夸其簡似亢<lb/>
亦以此名亦以此謗僕縁息味一見而親愈久愈篤豈<lb/>
伊同升中間相望離合屢只每一相逢雀躍拊髀翁今<lb/>
何往再見何時惜此人物云胡不悲太白曼卿不仙則<lb/>
已果如所傳翁必不死義當一慟曷日願諧寓情先此<lb/>
<pb n="KR4d0370_WYG_020-5a"/>
於乎痛哉<lb/>
　　　後村劉尚書<lb/>
嗚呼先生胡忍遺世梁傾嶽摧龍亡虎逝嗚呼天其喪<lb/>
斯文乎國不遺一老乎四方之士何所就正乎吾黨之<lb/>
友何所問業乎光爭日月之文僅止三百卷乎幽泣鬼<lb/>
神之詩不許足萬首乎斗南文星其隕而為石乎壺公<lb/>
玉色其愴如岷峨乎公於先皇受知殊特錫第以寳跗<lb/>
序文以奎畫其感恩而從於地下乎嗣聖於公眷亦深<lb/>
<pb n="KR4d0370_WYG_020-5b"/>
厚進班於老龍待公以黄耉不待乞言而棄人間乎西<lb/>
山南塘公知己鐵菴臞軒公端友其將往而同游乎騎<lb/>
箕者傅為奎者蘇抑公雖去而不死乎僕從公久近四<lb/>
十年書藏㡬篋詩和㡬編平生相與似有宿縁論文縷<lb/>
入析理機𤣥公才之大我時攻堅我學之癖公譏近禪<lb/>
有瑕必摘靡精不研公嘗謂我休戚同焉公子吾子如<lb/>
一家然歳在乙丑訪公留連登辟支之頂宿壽溪之邉<lb/>
同吟即事獨妙數聨續聞目眚致藥萬錢奈何書月至<lb/>
<pb n="KR4d0370_WYG_020-6a"/>
死弗痊邇者問訊於燈夕前小阮惠報知公沉綿走僕<lb/>
數四夙夜縣縣俄而得訃淚灑如泉義當往哭春猶未<lb/>
暄馳此一酹始為之先二品之貴八袠之延謂公何憾<lb/>
未為知言公來瑞世公去飛仙斯文何抑後學稱寃我<lb/>
為此誄悲懷曷宣邦之殄瘁奈何乎天<lb/>
　　　謁考塘外祖墳<lb/>
幼來外家及拜王母母憐其孤是愛是拊長既飄零㳺<lb/>
學天北夫人之喪逺望而哭歳在壬辰始謁墳下追惟<lb/>
<pb n="KR4d0370_WYG_020-6b"/>
舊恩有涙如㵼後十五年叨此假守酹奠與偕吾母吾<lb/>
舅人世空花翕然聚散回首於今可奈哀嘆挈挈壺觴<lb/>
僕僕來止髪已如霜嗣至能㡬宰木其崇孫曾是荷尚<lb/>
期千載積善之報<lb/>
　　　謁二舅墳<lb/>
少也孤苦母舅是憐時來就學誨飭拳拳僥踰叨竊敢<lb/>
昧由縁官㳺南北歳月易遷不拜堂下二十六年中慙<lb/>
假守徼福自天儒雅之集團欒母前番易還里偶以病<lb/>
<pb n="KR4d0370_WYG_020-7a"/>
纒舅别吾母實來溪邉自此一間雲山連連聞舅之訃<lb/>
寸心欲然弔祭弗及遙望涕漣雖有書疏此情曷宣甥<lb/>
今老矣有髪如綿持此一酹于舅之阡宿草不哭徒飲<lb/>
淚焉<lb/>
　　　前髙安林縣尉<lb/>
嗚呼卿月竟止斯乎一第乃爾不第何如燈窻勤勤蚤<lb/>
歳雙宇所㡬成身以慰父母年踰六十始緑其衣風木<lb/>
之感言之涕洟黄綬而西聊復爾耳三易郡侯非不知<lb/>
<pb n="KR4d0370_WYG_020-7b"/>
己霜臺一剡方爾萌芽春雖有信梅猶未花俄爾書來<lb/>
以歸檄告我復其書僕猶未到何恙靡已遽殞其身拖<lb/>
紳鳴玉世果何人君於交㳺夙有美譽久窒而通又厄<lb/>
以數士非傃隱孰不求名如斯而已亦曰有成人世空<lb/>
花短長皆夢底許匆匆則亦可痛繐帷一慟宜速而遲<lb/>
亟酹以告云胡不悲<lb/>
　　　後村墓祭<lb/>
此山之藏公所自築有崒其封夾以華屋有檜有松有<lb/>
<pb n="KR4d0370_WYG_020-8a"/>
梅有竹公常自來客亦同宿生而身㳺歿而魄復此公<lb/>
所安誰議改卜諸孤能賢不惑流俗吉日時良於焉埋<lb/>
玉下馬之陵今在城北來者按圖問此宰木惟我於公<lb/>
情同骨肉原頭送車義當追逐叨恩誤除有㫖詔趣小草<lb/>
自慚行裝已束區區數言薄露心曲猶子厚余託為宣<lb/>
讀傷哉奈何有淚盈掬公其亮之歆此魚菽<lb/>
　　　後坡林吏部祭文<lb/>
於乎後坡如斯奈何浮榮能㡬掣電逝波人世匆匆千<lb/>
<pb n="KR4d0370_WYG_020-8b"/>
載一夢雖則云然柰何不痛公於三舍如狩獲麟詞華<lb/>
俱妙尤以賦名崢嶸乙科顯晦三紀豈不登朝豈無知<lb/>
己既歌于蔿猶詠海沂後先三入始謂逢時朱邸談經<lb/>
紫宸對疏胷中光芒於此略吐銓曹既擢帝眷方濃云<lb/>
胡雅志詭以民庸自謂丞郎法當外補寓書語余欲小<lb/>
結裹朝有公議亦曰予麾雖俞心去猶㡬公歸朱幡方<lb/>
迎易以丹旐天果如何予奪莫料如玉其德如錦其文<lb/>
胡不持槖胡不演綸世雖多才公豈易得衮衮羣飛於<lb/>
<pb n="KR4d0370_WYG_020-9a"/>
公何嗇嗇公猶可能不慭遺江干一蛻行路嗟悲矧我<lb/>
於公情同手足别我入京過我一宿班行三載有鴈必<lb/>
書近墨猶濕幽明頓殊我注南華公所酷喜非茍喜之<lb/>
忱有悟已經言物化擊節不休公今何往為蝶為周我<lb/>
每思公狂欲大呌輀車既還病阻往弔述情巵酒一字<lb/>
一吁縱令宿草敢廢生芻<lb/>
　<lb/>
　<lb/>
<pb n="KR4d0370_WYG_020-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集巻二十<lb/>
</p>
<p>
</p>
  </div>
</body>
</text>
</TEI>
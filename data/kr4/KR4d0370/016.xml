<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻十六</head> <lb/>
    <p>
<pb n="KR4d0370_WYG_016-1a"/>
欽定四庫全書<lb/>
　竹溪鬳齋十一藁續集巻十六<lb/>
　　　　　　　　　　　　宋　林希逸　撰<lb/>
　　戊辰回生日啟<lb/>
　　　劉後村<lb/>
老費招麾笑多生之宿業親無補報慙初度之嘉名髙<lb/>
情敢冀扵宗工佳句特華扵野叟此蓋某官聖時鳴鳯<lb/>
學海老龍北門西掖之文藁傳萬首南窻東臯之詠口<lb/>
<pb n="KR4d0370_WYG_016-1b"/>
授諸郎以游戱之餘間示矜存之厚意兩章秋月喜擊<lb/>
缶以長歌一朶紅雲佇安車而入對所期雅拜庶竭謝<lb/>
忱<lb/>
　　　余制叅<hi>師魯</hi>
老子斑衣空記母前之樂山人朱紱正歆洛下之游塵<lb/>
埃誰省於蓬弧華繅特勤於葭玉謙貽珍染侈賜縟儀<lb/>
有慙樗櫟之姿曷稱椿松之頌聊為湯餅喜兒女之團<lb/>
欒佇輅朝軒盡親戚之情話率然稟謝幸甚原融<lb/>
<pb n="KR4d0370_WYG_016-2a"/>
　　　劉架閣<hi>强甫</hi>
樵風涇之陳人貧無湯餅金耀門之召客寵有錦箋拜<lb/>
手欣欣奪目粲粲伏惟某官傳後村翁之印乘半刺史<lb/>
之車父老攀轅正歌喧於霞嶼文書盈閣乃詔入於日<lb/>
畿念寂寞之蓬弧特殷勤而黼黻是為雅頌之亞也盍<lb/>
此䕫鳴安得羊何共和之苐慙島瘦亟抒謝悃切幸深<lb/>
原<lb/>
　　　興化蕭教授<lb/>
<pb n="KR4d0370_WYG_016-2b"/>
笠澤散人老守犂鋤之業芹宫博士記存弧矢之辰犀<lb/>
騎逺臨雀羅驚散伏惟某官學窮聖域身為人師五七<lb/>
字如彈丸工於鍜鍊八九椽居老衲辱此品題欽歎髙<lb/>
情持誇鄰叟自念不神之牛斗寂寂笑人安得共和之<lb/>
羊何蹲蹲舞我率然奉謝幸甚昭融<lb/>
　　　石塘林子真<hi>以九龍山命意</hi>
我非一佛夙慙花掖之居君賦九龍取譬雪山之老拊<lb/>
殘年而易感拜妙語以增羞伏惟某人心雖樂以自修<lb/>
<pb n="KR4d0370_WYG_016-3a"/>
名欲逃而不得刺史部刺史共騰嘘送之章中書令中<lb/>
書己上褒嘉之奏方需異寵猶念舊交黼黻蓬弧鏗鏘<lb/>
律吕竒哉所作莊騷太史下同工顧此欲聞父母未生<lb/>
前一句<lb/>
　　　石塘林子常<lb/>
大方家之笑我老費招麾小孤山之故人多情繾綣記<lb/>
存初度賁惠佳篇伏惟某人以一郄之長才慕兩龔之<lb/>
雅操鄙夷場屋笑傲林泉君鳴仲氏之箎何殊伯氏世<lb/>
<pb n="KR4d0370_WYG_016-3b"/>
寳長公之集寧舍少公方騰當世之盛名猶念衰翁之<lb/>
遯迹有客慙無湯餅愧此交情伊誰直得金蓮奇哉好<lb/>
語愧云多矣還以奉之<hi>伊誰直得金蓮來詞云</hi>
　　　劉達卿<hi>號後坡</hi>
前度表郎愧久收於朝跡後坡詩友愛尤篤於衰齡侈<lb/>
以髙吟華其初度伏惟某人鄙夷場屋笑傲林泉君唾<lb/>
成珠素誇吟於汝伯僕腸無錦㡬見殺於世人胡為膠<lb/>
漆之投不忘弧矢之陋自念不神之牛斗曷稱錦篇安<lb/>
<pb n="KR4d0370_WYG_016-4a"/>
得共和之羊何徒知珍襲率然奉謝幸甚深原<lb/>
　　　福清薛宰<lb/>
孤山和靖方耽放鶴之游王所居州已趣飛鳬之覲情<lb/>
存膠漆問及蓬弧伏惟某官胷抱一和政紀三異装懷<lb/>
牒訴何嘗輟單父之琴學道絃歌又喜度相公之曲顧<lb/>
慚絳老獲預堅民衰年幸棠茇之依每嵗有錦箋之賜<lb/>
光生庭户誇示里閭秋月華星愧殷勤而好我明年今<lb/>
日須展翫以懷人<lb/>
<pb n="KR4d0370_WYG_016-4b"/>
　　　薛宰劄<lb/>
昨承答誨方佩謙隆兹被華緘益昭眷渥記陳人之初<lb/>
度専盛使以逺臨侈賜縟儀光生茅宇瑞鶴仙之髙妙<lb/>
允叶宫商祝雞翁之酸寒豈堪黼黻己修謝啟載瀝寸<lb/>
忱莫究願言切丐寛亮<lb/>
　　　劉躔甫<hi>天㳺劉之樓名</hi>
我歌菴小徒叅水觀之禪君好樓居獨有天游之樂故<lb/>
人情重誕日書來伏惟某人苦學如甘愛詩成癖念五<lb/>
<pb n="KR4d0370_WYG_016-5a"/>
窮之莫送賦十首以相貽開緘赧然擊缶詠只聲名官<lb/>
職知合受於折磨富貴子孫恐俱難於擘畫<hi>富貴功名堪擘畫最</hi>
<hi>難擘畫子孫賢劉詩也</hi>
　　　黄汀教<hi>龍應年八十七矣</hi>
僕誦子平之易自樂一貧公守伏生之書只爭三嵗眷<lb/>
眷兩卿之二老鏗鏗初度之七言共惟某官經師人師<lb/>
意散形散龜手之方奇秘久已韜藏蠅頭之字傾欹不<lb/>
妨吟詠念其岑寂侈此賁存卜鄰雖慕於羊求所嗟逺<lb/>
<pb n="KR4d0370_WYG_016-5b"/>
矣敵已愧非於元白何以和之<lb/>
　　　丘司理<hi>得一山丘之樓名</hi>
開三徑以鄰居託翁舊好得一山之友愛華我殘年揆<lb/>
初度兮作是詩也伏惟某官稱梅讀富擢桂文工鍜鍊<lb/>
功深盡吟家之三昧交游情重念散地之一寒欲黼黻<lb/>
於縣弧出珠璣於銜袖勾牽花社青雲已暢於前涂題<lb/>
寄草堂明年未知在何處<hi>將到選</hi>
　　　同安林縣丞<hi>鐘</hi>
<pb n="KR4d0370_WYG_016-6a"/>
我慚視草分廿老於釣舟君厭哦松喜歸調於樂府多<lb/>
情眷眷妙語鏗鏗伏惟某官學館文章之稱南州廉白<lb/>
之譽探三文之脈絡同出一門擅二老之風流共居三<lb/>
徑常時和巻初度佳篇聲韻髙低知行雲之可遏舞歌<lb/>
凌亂碩明月之長圓<lb/>
　　己巳回生日啟<lb/>
　　　潮陽林通判<hi>式之</hi>
僕開蔣翊徑之三老尋鶴伴君刺昌黎州之半時寄鴈<lb/>
<pb n="KR4d0370_WYG_016-6b"/>
書念蓬矢之塵埃度瑰詞而黼黻伏惟某官興存風月<lb/>
操比冰霜視公如龍雖鰐魚而可訓為王市駿知騏驥<lb/>
之難留身將致於青雲交未忘於舊雨飯猶可飽茍樂<lb/>
我之殘年幣不必將已感君之厚意莫修瓊報輒奉錦<lb/>
還<lb/>
　　　福清葉知縣<hi>忠正</hi>
僕意𤣥都觀裏曾為桃吟君來佛地位中乃通花譜喜<lb/>
其負耒問以垂弧共惟某官其仁滿腔於書具眼愛民<lb/>
<pb n="KR4d0370_WYG_016-7a"/>
如子素存一念之慈許我納交殊勝十年之讀方相尋<lb/>
於茅舍又招致以玳筵矧憐岑寂之餘尤侈鏗鍧之作<lb/>
揆情過矣拜手歌之潦倒何堪私有滕國受㕓之喜窮<lb/>
通素定巳見孩兒堕地之時言謝既稽不工可愧<lb/>
　　　前同安丞林通直<hi>鐘</hi>
門方羅雀伊誰籠鴿而來客有緋魚惠我紱麟之頌多<lb/>
情眷眷再拜章章伏惟某官出哦斯立之松歸愛淵明<lb/>
之菊嘆朱紱平生之負無羨於時賦黄絹外孫之詞欲<lb/>
<pb n="KR4d0370_WYG_016-7b"/>
華其友開緘喜甚擊缶歌之僕似香山笑一翁憔悴君<lb/>
如子美成二老風流率爾稟詶幸甚涵亮<lb/>
　　　新德化方簿<hi>晉</hi>
遺羮而我獨無方有頴封人之感讀書不如一詣正思<lb/>
習主簿之賢荷君多情恵我好語兹蓋某官家世麟臺<lb/>
之學丰姿蠏井之仙才名三十年夙稱師匠扶搖九萬<lb/>
里合快鵬程尚憐衰白之蹤肯借勾朱之筆作此詩也<lb/>
相期欲比於椿松何以報之自揆有慙於樗櫟<lb/>
<pb n="KR4d0370_WYG_016-8a"/>
　　　新建安徐山長<hi>端衡</hi>
漁隱凄凉之士老愧飢吟龍飛魁亞之英名香次榜多<lb/>
情厚眷初度增華敬惟某官文擅衆長學參諸老作乃<lb/>
祖釣磯公之賦何減呉融讀外家艾軒氏之書有如楊<lb/>
惲方將坐臯比而講乃肯為蓬矢以吟君㳺紫陽之故<lb/>
鄉自此升矣僕置青雲之舊事還以祝之言謝有稽不<lb/>
工可愧<hi>青雲舊事空五瀉一漁翁白詩</hi>
　　　新永春劉尉<hi>肩吾</hi>
<pb n="KR4d0370_WYG_016-8b"/>
白首來歸空憶紫微之伴青雲早達猶為黄綬之官落<lb/>
落於時拳拳此老伏惟某官文成家數學有宗師更生<lb/>
畎畆之忠己攄對策禹錫文章之力合演綸言尚憐臭<lb/>
味之投特賁蓬弧之陋百千萬刼之鄣老笑多魔二十<lb/>
六韻之詩心慙好我亟茲敷謝幸甚昭融<hi>百千萬刼鄣白詩</hi>
　　　新徽州丘知録<hi>應甲</hi>
杜陵野客之家誰來剥啄退菴年兄之子酷喜推敲問<lb/>
訊垂弧殷勤按拍伏惟某官青雲望重舊雨情濃道來<lb/>
<pb n="KR4d0370_WYG_016-9a"/>
不來正傒朱絲參軍之直所美非美乃貽黄絹幼婦之<lb/>
詞拜手欽承過情自恥甚矣吾衰矣甘為白氏之漁翁<lb/>
知之者好之有忝致光之曲子率然敷謝切㡬原融<lb/>
　　　海口翁監鎮<hi>應星翠浪玉虹鎮中亭名浩堂中書之弟</hi>
竹籬茅舍笑老我之無心翠浪玉虹知吟仙之得趣即<lb/>
牙籌之餘暇為蓬矢以增華伏惟某官二難之譽俱髙<lb/>
少公之思尤老吟風弄月精㣲獨探於程書積雪熬波<lb/>
横冩更工於晉問莫甚相知之樂朅來俾壽之詞拜手<lb/>
<pb n="KR4d0370_WYG_016-9b"/>
承之過情多矣永嘉四子君真得於詩靈元和一翁僕<lb/>
有慙於才退曷詶雅意切㡬深原<lb/>
　　　福清趙尉<hi>宗溥</hi>
我非指李之耼其生也晩君似倚樓之趙所樂者吟咳<lb/>
唾珠璣問訊弧矢伏惟某官稟雙龍之氣擅孤羆之才<lb/>
以文自名讀書有傳東南一尉久得譽於閩中臺省諸<lb/>
公爭欲致之門下佇集觚稜之鶚猶憐沙渚之鷗白雪<lb/>
陽春深有慙於寡和青雲異日諒不至於相忘<lb/>
<pb n="KR4d0370_WYG_016-10a"/>
　　　石塘林子真<hi>同</hi>
山頭老漢談入吾宗谷口子真名為君字共眈禪隱不<lb/>
厭衰殘伏惟某人傳文隱之珠得後村之印至道唯嫌<lb/>
决擇精通向上之機正句不涉思惟真得吟中之樂凄<lb/>
其弧矢調以宫商一日百盃况有君家之酒十章四句<lb/>
長歌好友之詩何感如之言謝淺矣<lb/>
　　　石塘林子常<hi>合</hi>
杜陵野客誰肯共於襟期蘇氏少公情有加於兄弟揆<lb/>
<pb n="KR4d0370_WYG_016-10b"/>
予初度恵我好音伏惟某人胷著千年筆通三昧小山<lb/>
小陸小謝比漢晉以來名家今年今夏今秋有秦黄而<lb/>
上句法因暇時而游戲為晩節之光華雲南雲北之往<lb/>
來僅存者我月蓬月山之期許先騐於君<hi>今年今夏今秋月蓬月山</hi>
<hi>二相士皆詞中語</hi>
　　　新平江呉江縣張主學<hi>松年建寧人</hi>
學士為漁守白石清泉之約可人寄鴈自丹山碧水而<lb/>
來問訊蓬弧輝華篇翰伏惟某官早馳文譽晩上奏篇<lb/>
<pb n="KR4d0370_WYG_016-11a"/>
將尋花縣諸生坐虎皮而講猶念竹溪遺老忍龍具之<lb/>
寒不靳殷勤特相煖熱七言八句知獨行於苦吟三揖<lb/>
五窮相與歌而拍手<lb/>
　　　劉躔甫<hi>翼號心游</hi>
孩兒墜地已知分劑之嚴稚子候門自喜歸來之久心<lb/>
游髙誼意愛衰蹤伏惟某人學有所傳吟得其趣讀武<lb/>
成二三冊雖少必精録唐人五七言既多不厭功已成<lb/>
於四鍊惠乃及於左弧老不相忘獨名家之翁季少嘗<lb/>
<pb n="KR4d0370_WYG_016-11b"/>
共學實異姓之弟兄愧此多情何以言謝<lb/>
　　　劉士仰<hi>更逮</hi>
孩兒分劑定於墜地之時賔客交情陋矣署門之見多<lb/>
慙親故獨為吟哦伏惟某人霽月胷懷薄雲襟誼譜牒<lb/>
自建威而下猶有遺風祖父得樂軒之傳常如一日久<lb/>
篤葭莩之好不遺弧矢之辰老子形骸敢羨椿松之祝<lb/>
君家翁季信為金石之交<lb/>
　　　劉達卿<hi>求志自號後坡</hi>
<pb n="KR4d0370_WYG_016-12a"/>
前朝學士老甘退以為漁後坡故人詞獨工於吐鳯揆<lb/>
予初度惠我好音伏惟某人才度驊騮之前聲横鵰鶚<lb/>
而上少陵三賦信妙手之優為晦翁四書猶究心於未<lb/>
竟常年此日念念不忘秋月華星字字俱到多情若此<lb/>
一感云何語我兒孫宜襲藏而毋斁如君翁季尚逺大<lb/>
以相期率爾奉詶幸甚加亮<lb/>
　　　黄掌祠<hi>君遇允文先生之後</hi>
三徑就荒之老與世無縁羣經辨惑之家有人好我肯<lb/>
<pb n="KR4d0370_WYG_016-12b"/>
貽善頌來畀衰齡伏惟某人學得親傳文宜世用謂乃<lb/>
祖有春秋之學竊嘗窺斑訪鄙夫於泉石之間相逢握<lb/>
手納交自此拜賜以之門左垂弧有愧過情之曲子溪<lb/>
干守釣何由上謁於涓人莫究謝忱切祈深亮<lb/>
　　　林强父<hi>麟</hi>
白髪笭箵之老即唐漁翁青衿筆硯之交皆周髦士為<lb/>
吾同姓祈我髙年伏惟某人獨工於文所好者古盡毫<lb/>
端之巧可但原夫一兩聨厭紙上之聞欲從某也二三<lb/>
<pb n="KR4d0370_WYG_016-13a"/>
子因佳句法如何之問有殘年長相見之情可觀可興<lb/>
可羣詩差難而詞易俾熾俾昌俾夀事雖熟而語佳廣<lb/>
而充之用不窮矣<hi>俾熾俾昌俾壽來詞結語</hi>
　　　方持叟<hi>名德化簿之子</hi>
僕解朝衣稱前進士君傳家學似小東坡不以老而見<lb/>
踈為此詩以相好伏惟某人擅場才俊跨竈譽髙聖處<lb/>
自知可但一兩聨之消息班頭獨拜佇看三千字之縱<lb/>
横以其納交翁季之間乃有俾我期頤之祝愛兄曲子<lb/>
<pb n="KR4d0370_WYG_016-13b"/>
堪為時輩之秦黄愧我釣翁惜不早師於邴鄭<lb/>
　　　方帝臣<hi>時舉次雲正字之後</hi>
僕友漁磯之叟方葺蓑衣君祖麟臺之賢獨傳書卷揆<lb/>
予初度惠我好音伏惟某人富以才名篤於交舊謂鵬<lb/>
鳩相笑何大年小年之足云使牛斗能神豈善名惡名<lb/>
之無别衆方嗤誚我為褒揚二滿三平不妨老吾之老<lb/>
十章四句所謂詩人之詩何以奉詶切㡬加亮<lb/>
　　　劉智翁<hi>貴活安溪之客</hi>
<pb n="KR4d0370_WYG_016-14a"/>
茅舍玉堂衆笑無心之老藍溪琴室多情握手之交問<lb/>
訊垂弧沉吟擊節伏惟某人潜心者理得趣於書大年<lb/>
小年讀南華而縱論昨日今日呼太白以欲飛愛此衰<lb/>
翁寄之曲子君多好語信有似於天生我不中書乃浪<lb/>
云於物出自知不稱欲謝伊何<lb/>
　　　檗山照老<lb/>
佛有三三之衆邇日何如仙開七七之花吾年相若多<lb/>
情禪友問訊陽人兹蓋某僧久坐蒲團屢抛杓柄七言<lb/>
<pb n="KR4d0370_WYG_016-14b"/>
雖妙不入半山之宗五葉相傳獨得少林之髓心心相<lb/>
似歳歳如然曹溈分派後五家許儂參遍父母未生前<lb/>
一句為我道來<lb/>
　　　賀陳倉<lb/>
績最録屏恩榮司庾日邊遣使九重所急者周咨境上<lb/>
爭公七聚共嗟於來晩車音至只輿誦欣然共惟某官<lb/>
一代名流兩朝異眷明道伊川之學問共得其傳司馬<lb/>
景仁之弟兄不同者姓自登朝黼徧厯儒紳是姑為本<lb/>
<pb n="KR4d0370_WYG_016-15a"/>
色之官便合峻緊頭之武青綾夜直方膺賜筆之榮皂<lb/>
蓋春生雅意凝香之樂惟時歛散屬意選擩需章屢上<lb/>
以苦辭催詔㡬頒而勉就丹山碧水暫誇刺史之勝游<lb/>
黄閤紫樞竚續公家之補處某向竊窺於綸綍今幸託<lb/>
於帡幪迹安猿鶴之交心懷燕雀之賀識何蕃於六館<lb/>
况忝諸生笑香山之一翁尚憐遺老<lb/>
　　　回徐帥送開藩折送及菊節<lb/>
為農負耒方依南國之碧幢遣使貽緘肯問東籬之黄<lb/>
<pb n="KR4d0370_WYG_016-15b"/>
菊有華異眷猥及寒蹤憐其賖酒之貧侈此巻爼之賜<lb/>
秩初筵而僊舞莫預衆歡倩傍人以整冠但知亟拜難<lb/>
名磯感切丐監融<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集巻十六<lb/>
</p>
<p>
</p>
  </div>
</body>
</text>
</TEI>
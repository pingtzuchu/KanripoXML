<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻二十三</head> <lb/>
    <p>
<pb n="KR4d0370_WYG_023-1a"/>
欽定四庫全書<lb/>
　竹溪鬳齋十一藁續集巻二十三<lb/>
　　　　　　　　　　　　宋　林希逸　撰<lb/>
　　行狀<lb/>
　　　宋龍圖閣學士贈銀青光禄大夫侍讀尚書後<lb/>
　　　村劉公狀<lb/>
　　　　曾祖炳贈宣教郎妣鄭氏贈孺人游氏恭人<lb/>
　　　　祖夙承議郎著作佐郎累贈中奉大夫妣林氏贈令人<lb/>
<pb n="KR4d0370_WYG_023-1b"/>
　　　　父彌正朝議大夫吏部侍郎累贈少師妣方<lb/>
　　　　氏贈魯國夫人林氏魏國夫人<lb/>
咸淳五年正月二十九日龍圖閣學士正議大夫莆田<lb/>
縣開國伯食邑九百户後村先生劉公卒年八十三前<lb/>
數夕有大星隕公寢室後俄而公逝莆之大夫士皆揮<lb/>
涙以相弔有方歛而往枕尸以哭者有既殯而往拊棺<lb/>
以哭者莫不盡哀又數日則泉南之南閩北之北弔唁<lb/>
往來交馳于道又數月則四方交舊與凡得銘得序得<lb/>
<pb n="KR4d0370_WYG_023-2a"/>
䟦得詩之友不逺千里而來力不能來亦以書至葢不<lb/>
知其㡬皆曰斯文無所宗主矣吾儕無所質正矣後進<lb/>
無所定價矣茫茫宇宙人物何限其能擅一世盛名自<lb/>
少至老使言詩者宗焉言文者宗焉言四六者宗焉雖<lb/>
前乎耆老後乎秀傑之士亦莫不退遜而推先卒至見<lb/>
知於人主者古今能㡬人哉公雖得名得壽得禄而愛<lb/>
公者猶以用公未盡為恨是豈私相好耶吁若公者可<lb/>
謂千載之士矣公諱克莊字潜夫世為莆田人自大著<lb/>
<pb n="KR4d0370_WYG_023-2b"/>
正字崢嶸艾軒之門聲振乾淳間已蔚然為文章家矣<lb/>
公生有異質少小日誦萬言為文不屬藁援筆立就初<lb/>
名灼以聲律冠胄子入上庠場屋士至今誦之嘉定己<lb/>
巳郊恩奏補將仕郎更今名初調靖安簿帥曹爭檄寘<lb/>
幕下潔齋袁公時以倉兼府尤以文字見知俄丁少師<lb/>
憂終制注福州右理曹改差真州録參菊坡崔公帥維<lb/>
揚因公白事喜曰吾於閩得二士君與子華也鋭欲致公<lb/>
㑹李公珏建閫金陵辟㳂江制司準遣一時幕府諸賢<lb/>
<pb n="KR4d0370_WYG_023-3a"/>
自勉齋黄公而下皆相敬愛及謀進取公有異議主謀<lb/>
者忌之公求南嶽廟去薦員及格猶欠一考八桂胡公<lb/>
槻以經司準遣辟公辭地逺魏國力勉之八桂佳山水<lb/>
胡與公倡酬㡬成集嶺外帥權重不輕餞客公入京進<lb/>
卷胡公飲别榕臺桂人以為前未有也甲申改宣敎郎<lb/>
知建陽縣新考亭之祠祀朱范劉魏四君子於學庭無<lb/>
留訟邑用有餘增糴賑糶倉二千斛大書其門曰聊為<lb/>
爾民留飯椀豈無來者續心燈西山真公記之更剏西<lb/>
<pb n="KR4d0370_WYG_023-3b"/>
齋北山陳公篆其扁為之賦于蔿之什西山在朝以公<lb/>
學貫古今文追騷雅薦西山還里公以師事自此學問<lb/>
益新矣言官李知孝梁成大箋公落梅詩與朱三鄭五<lb/>
之句激怒當國㡬得譴安晚鄭公時在瑣闥力為釋辨<lb/>
以免終更綵旗蔽路送者踰數十里比聞公喪猶有重<lb/>
趼來哭者得倅潮陽趙至道猶以嘲詠謗訕彈之毒由梁<lb/>
李也刑寺下所屬究實公若不聞邑丞虞德羔素昧以<lb/>
士民公論上府漕使陳公汶社之界以京削主管仙都<lb/>
<pb n="KR4d0370_WYG_023-4a"/>
觀俄通判吉州端平改紀安晚當國甲午春有㫖都堂<lb/>
審察西山帥閩以機幕辟除將作簿兼帥司參議官公<lb/>
迎魏國之官魏國自哭少師不出户者二紀矣西山知<lb/>
公吏材髙府事一委之平齋洪公遷西掖奏公自代安<lb/>
晚曰中書眼髙西山以户書召公援例求退詔以匠簿<lb/>
供職公奉魏公還里踰月獨入京九月除宗正簿西山<lb/>
喜曰方是本色公在麟寺南塘為卿游二公間以文字<lb/>
相好歡甚西山夢奠乞假㑹葬不許乙未六月除樞密<lb/>
<pb n="KR4d0370_WYG_023-4b"/>
院編修官兼權侍右郎官未㡬鄭喬並相公輪對言服<lb/>
天下莫若公今失之私鎮天下莫若重今失之輕陛下<lb/>
因私天位遂德柄臣因德柄臣遂失君道非公也因私<lb/>
天位遂疎同氣因疎同氣遂失家道非公也大臣憂讒<lb/>
畏譏而有狼䟦之嗟厭事避權而動魚羮之興非輕歟<lb/>
或以匹夫横議而改政或以走卒偶語而易令非輕歟<lb/>
次篇言柄臣壞朝綱開邊釁兵驕楮賤貪饕僥倖之俗<lb/>
不可回諸賢起而當之天人未應陛下遂疑君子而思<lb/>
<pb n="KR4d0370_WYG_023-5a"/>
小人曾肇有言上意漸變臣思此語可為寒心願陛下<lb/>
堅凝初意無使邪説搖正論則天下幸甚貼黃痛言苕<lb/>
川之事出於迫脅向止議其罪不原其情近雖復其爵<lb/>
未雪其寃皆時所難言也公於上前奏讀玉音所問隨<lb/>
事敷陳或言陛下向待柄臣太重今待大臣太輕或言<lb/>
更化之初奄嬖屏息近因軍卒小警此曹頗得進言陛<lb/>
下若聽用之天下事去矣或言陛下聖心待濟王本不<lb/>
如此只是臺諫給舍一等小人遂有後面一段施行當<lb/>
<pb n="KR4d0370_WYG_023-5b"/>
治其罪以滌此謗繼絶一事他日國本既定决不容已<lb/>
或言向者權柄下移陛下欲除一吏不可今從官宰相<lb/>
皆自聖擢又言向者近臣惟真德秀魏了翁小臣惟蔣<lb/>
重珍陳塤敢與故相異論今人人得攻大臣議朝此更化<lb/>
美事又言弓旌所招近稍稍引去蔣重珍既去洪咨䕫<lb/>
又引疾如此則諸賢漸去别一副當人來矣上曰無人<lb/>
任事公言今日如人久病沉痼已深用君子如服參苓<lb/>
雖無近效猶有生全之理用小人如服烏喙一劑喪生<lb/>
<pb n="KR4d0370_WYG_023-6a"/>
矣殿上下之人皆謂公小官初對音吐琅琅從容如許<lb/>
廊廟器也疏出鶴山魏公果山游公實齋王公南塘平<lb/>
齋時皆在朝擊節不已實齋因奏疏有曰兼旬之間嘉<lb/>
謀迭進有益聖學葢為公與杜立齋王臞軒發也狂酋<lb/>
入冦朝議以元樞曾公建督曾辟竹湖李公與公參議<lb/>
不果行丙申左府語泄有錫第表郎之傳鶴林舍人疑<lb/>
其遏已遂以呉昌裔疏罷御史舍人弟也主管玉局觀<lb/>
尋除漳州毅齋鄭公言於朝謂去非其罪丁酉改知袁<lb/>
<pb n="KR4d0370_WYG_023-6b"/>
州有㫖趣行公在郡一以崇風化肅紀綱訪故家禮名<lb/>
賢為先務因寛得衆郡以最聞殿中蔣御史公同舍郎<lb/>
也因火灾倡邪説為學舍所詆知鐵菴方公前在諫垣<lb/>
言濟邸事太切天意不怡遂以公與鐵菴臞軒同疏皆<lb/>
嘗言故王者三公居同里既歸相與賦詠無虛日自以<lb/>
同傳為榮俄主雲臺觀文清李相當國擢公江西提舉<lb/>
改廣東提舉公不以入嶺為難道潮惠謁昌黎祠訪坡<lb/>
公舊迹庚子元日始至以嬰孺視嶺民以冰玉帥寮屬<lb/>
<pb n="KR4d0370_WYG_023-7a"/>
歳計羨而商征寛民夷安之八月升漕文清薨史獨相<lb/>
經理兩淮屯田敷耕牛於廣右公以事關邊儲急為區<lb/>
畫既應令而民不知異時表謝有曰每於吏民相告語<lb/>
之間具言朝廷不得已之意指此以諷也識者誦味之<lb/>
留粤兩年更攝帥舶俸給例巻皆却不受買田二百畆<lb/>
以贍仕於南而以喪歸者南人刻石紀之辛丑令赴行<lb/>
在奏事侍御史金淵謂公以清望自擬寢召命主管崇<lb/>
禧觀癸卯元日除侍右郎官又以濮斗南疏罷仍舊崇<lb/>
<pb n="KR4d0370_WYG_023-7b"/>
禧甲辰秋社與范同相除江東提刑一意訪求民瘼澤<lb/>
物洗寃劾廣信貪守黥南康黠胥皆有奥援者公論稱<lb/>
快十一月除將作監未㡬改直華文閣因任范日忌公<lb/>
託言歳旱民飢艱於擇代沮其入也范去㳺獨當國與<lb/>
參與抑齋屢以公薦丙申四月令赴行在奏事時方禱<lb/>
雨公雖治任而拯飢雪枉備極焦勞留至七月乞謁告<lb/>
省親不許道除太府少卿八月望入脩門二十三日面<lb/>
對三劄首言委任之失二其一嵩之以借助滅殘今為<lb/>
<pb n="KR4d0370_WYG_023-8a"/>
戰以厚幣奉俸盞為和以清野蹙國為守土者非長徒<lb/>
尚智術豈堪倚仗若非天去其疾他日必貽朝廷之憂<lb/>
其二曰昔者不擇其人而任之太専今也雖擇其人<lb/>
而不授以柄但見調䕶使之勿言宣諭使之奉詔又言<lb/>
謀謨之誤二其一曰大臣有翕受之量而無主宰之功<lb/>
同列有不説之漸而無鬷假之和易一邊閫淹久而後<lb/>
決遣一儒帥迫趣而始行桑維翰一日易十節郭子儀<lb/>
朝聞命夕就道視今何如也其二曰廟謨睽異邪黨揶<lb/>
<pb n="KR4d0370_WYG_023-8b"/>
揄殆㡬反戈以自攻不憂探穴之覆出劉摯主調停而<lb/>
㡬覆族曾韓爭大柄而卒相京追思可畏也陛下雖有<lb/>
退小人之功而虛受思小人之謗臣聞桓温嗤誚王衍<lb/>
諸人自許豪傑而苻堅笑之語及謝安則以為江左偉<lb/>
人秦檜當言諸人但嘗啖飯觀吾致太平而烏珠將死<lb/>
乃以張浚尚存為憂安之握兵初不如温浚之挾權初<lb/>
不如檜而二國皆慢彼畏此今陛下託國將求如温如<lb/>
檜者乎抑求如安如浚者乎次言善類之合莫盛於本<lb/>
<pb n="KR4d0370_WYG_023-9a"/>
朝言路之通莫盛於本朝祖宗以來甘其苦言養其直<lb/>
氣有立行其說者有久而思之者有始忤而終合者有<lb/>
自常調而處以清要者今陛下上法祖宗待羣臣至厚<lb/>
記憶所及收採不遺恐其間尚有迹逺而孤位卑而滯<lb/>
者其人昔尚盛年今已暮景願收之於霜降水涸之餘<lb/>
使善類常合言路常通其意葢以言故王者收召未盡<lb/>
也讀至迹逺位卑處上問為誰公曰從臣如王遂徐清<lb/>
叟方大琮庶僚如湯巾潘牥不幸已歿存者如黄自然<lb/>
<pb n="KR4d0370_WYG_023-9b"/>
王邁自然近已向用餘人皆年事已髙願陛下收録之<lb/>
三言江東使事以恤貧民處流民為最急貼黄以親老<lb/>
求歸養玉音曰朕知卿文名有史學即朌錫第之命仍<lb/>
任責修纂公退見果山坐未定宸翰已至劉某文名久<lb/>
著史學尤精可特賜同進士出身除秘書少監令與尤<lb/>
焴同任史事庶累朝鉅典早獲成書次日兼國史院編<lb/>
修官實録院檢討官又三日御筆兼崇政殿説書公四<lb/>
辭錫第再辭史事晚講皆不許十月朔轉對言今日之<lb/>
<pb n="KR4d0370_WYG_023-10a"/>
深憂莫如國本未建援引甚詳且曰臣謂此事在唐宣<lb/>
宗後唐明宗孝宗於禁中也皆擇於未入之前定於既<lb/>
入之後異其封爵别其名稱自幼至長自姪為子不待<lb/>
建儲而人望已有所繫矣若朝取一人焉暮取一人焉<lb/>
一出焉一入焉舉棋之勢未定當璧之兾浸廣非所以<lb/>
重宗廟尊本統也于是有自内學退歸者故公及之孟<lb/>
祀御筆時暫兼中書舍人同院庸齋趙公時行下三房<lb/>
公以趙已除法從乞以上房易之奏上不許三學友朋<lb/>
<pb n="KR4d0370_WYG_023-10b"/>
喜曰此真舍人也時史相未終喪以草上疏乞挂冠上<lb/>
批服闋除職予祠臺諫從藁交章詆之皆不付出十二<lb/>
月初旮御筆嵩之今已從吉守本官職致仕公奏曰嵩之有<lb/>
無父之罪四無君之罪七舊相致仕合有詰詞今臣行嵩<lb/>
之之詞未知為褒為貶若從其自乞則合用杜衍歐陽<lb/>
修之例何以示天下後世若為貶辭則不坐下罪名秉<lb/>
筆何所按據此綦崈禮所以必請髙宗御筆然後草秦<lb/>
檜罷制也上令丞相宣諭可作自陳行詞付下御前所<lb/>
<pb n="KR4d0370_WYG_023-11a"/>
録嵩之奏状令體此降制公又奏御筆有守本官職之<lb/>
文未知所守何職本官見封永國公合以本官見封階<lb/>
官帶永國公致仕十四日御筆史嵩之除觀文殿大學<lb/>
士致仕公又奏昨日進講側聆玉音已降除職指揮臣<lb/>
清旦待班東華門未知所除何職講退方聞臣竊見髙<lb/>
宗朝前左相沈該落大觀文致仕孝宗朝左相葉顒以<lb/>
雷變罷不除職只守本官奉祠左相葉衡魏杞去位皆<lb/>
終身資政今嵩之忠孝有虧所除職名乃與元勲重德<lb/>
<pb n="KR4d0370_WYG_023-11b"/>
無異竊聞外廷之論皆咎臣不合奏審公議實可畏也<lb/>
乞詳臣元奏寢罷嵩之職名只守永國公致仕容臣行<lb/>
詞十六日中使宣諭史嵩之除職致仕卿已遵承又復<lb/>
入奏可依已降批諭行詞公又奏詞臣命詞須合典故<lb/>
嵩之若以階官永國公致仕則職在掖垣今除大觀文<lb/>
則合宣鎖降制此乃學士院職事竊見紹興二十五年秦<lb/>
熺特授少師觀文殿大學士嘉國公致仕正與嵩之一<lb/>
同係學士院降麻臣若侵官内制豈不貽笑天下是日<lb/>
<pb n="KR4d0370_WYG_023-12a"/>
王倫復宣諭嵩之除職既係學士院降麻卿可一面書<lb/>
行公奏云連日紊凟聖聰未敢重陳容臣於經筵審取<lb/>
聖㫖十七日與給事趙無惰舍人趙庸齋同上繳奏十<lb/>
八日上又命謝瀆山諭㫖公遂丐祠不允二十二日<lb/>
御筆嵩之依所乞守金紫光禄大夫永國公致仕除職<lb/>
指揮更不施行㳺相柬公云諸賢盡力回天聖主舍己<lb/>
從人書之簡冊有光多矣便可書行命詞公為此制有<lb/>
曰我聞在昔求忠臣於孝子之門人謂斯何豈天下有<lb/>
<pb n="KR4d0370_WYG_023-12b"/>
無父之國未上二十四日殿中侍御史章琰疏罷猶以<lb/>
奏審為罪安晚時在湖濵冒雪祖餞以鄒道鄉事相勉<lb/>
公在省八十日草七十制學士大夫爭相傳冩以為前<lb/>
無古人丁未二月除直寳文閣知漳州時有仲氏工部<lb/>
之戚公以太夫人年髙力辭安晩再相除直龍圖閣主<lb/>
明道宫戊申元日除宗正少卿公又苦辭余時備數編<lb/>
修官袖公手書以白五月依舊職知漳州公以戍期逺<lb/>
方拜命是月又除秘閣修撰福建提刑欲公便養也公<lb/>
<pb n="KR4d0370_WYG_023-13a"/>
又辭不允九月朔即家建臺公方申嚴使事訪疾苦扶<lb/>
善良以哀矜讞獄以孤逺拔士甫及月丁魏國憂哀慕毁<lb/>
瘠三年如一日庚戌十一月除秘書監公以禫制未終<lb/>
辭辛亥春有㫖趣行四月到闕兼太常少卿直學士院對<lb/>
劄二首言端平變局侔於元祐今陛下登庸舊弼埀意<lb/>
至寧而人謂端平之政改矣端平之心亦改矣次言朝<lb/>
廷之士議君上者或以掖庭或以戚畹或以聚歛議大<lb/>
臣者或指除授或指賔客或指子弟道路之傳皆曰君<lb/>
<pb n="KR4d0370_WYG_023-13b"/>
相厭之臣以為不然惟聖主可以責善惟賢相可以責<lb/>
備其意甚忠其辭甚婉五義之諫諷居其一不知公者<lb/>
或以為訝貼黄乃以建儲為請曰臣於端平乙未以樞<lb/>
掾對嘗啓其端丙午孟冬以少蓬對又嘗言之越三日<lb/>
孟祀即有貴州刺史之命臣既去國今五六年節旄雖<lb/>
建王爵雖疏名號未正聖意未白願陛下早圖之上皆<lb/>
嘉納公退見丞相乞召潘凱呉遂二人皆忤相國者大<lb/>
咈相意語諸客曰千辛萬苦喚得來又向那邊去然公<lb/>
<pb n="KR4d0370_WYG_023-14a"/>
本無心外庭之訝相國之忤皆悞矣五月兼崇政殿說<lb/>
書六月兼史館同修撰時事多内出公言祖宗盛時内<lb/>
降絶少間有一二有論列者有繳駁者有執奏者誨純<lb/>
仁寧謫而不以濮議為是必大茂良寧去而不與兩知<lb/>
閣並立衍寧罷而不肯求容權貴之門今中外除授間有<lb/>
不由大臣啟擬者求者予者奉行者習以為常但日依<lb/>
應臣竊為陛下君臣惜之又言衍之所以能卻内降者<lb/>
當公僅三數月而已蓋小臣能以去就為輕雖大事可<lb/>
<pb n="KR4d0370_WYG_023-14b"/>
論大臣能以去就為輕則内降可執横恩可寢其語頗<lb/>
諷當國於是愈落落矣公已决意賦歸而上眷甚隆相<lb/>
亦勉諭凡六上祠請再乞挂冠皆不許公亦以禮官逼<lb/>
禋祀未敢數凟十月除起居舍人閏月兼侍講公雖遷<lb/>
延數月未能决去而前後進言愈切史宇之除工侍公<lb/>
不草答詔曰宇之一未更事少年使之從上雍非籲俊<lb/>
尊上帝之誼臣前攝詞垣未行嵩之之詞不樂臣者已<lb/>
横加誣衊今若秉筆褒宇之之美人謂臣何京尹規謀<lb/>
<pb n="KR4d0370_WYG_023-15a"/>
小利京民苦之公言昔之理財者摧抑富商之盜利權者<lb/>
逐什一養口體者不問也削弱豪家之侵細民者營升<lb/>
斗育妻子者不問也漠算緡錢下逮末作唐為宫市白<lb/>
奪樵夫今何異此時江浙名藩多付戚畹公言擇守不<lb/>
過兩塗一曰才望二曰資格今穉齒登鵷序弱冠佩虎<lb/>
符昔人以四十専城為榮今不待四十矣凡向者近省<lb/>
均佚名流補外之地今皆以處若人百姓何賴焉山相<lb/>
經營復出事有萌芽公直前奏曰陛下曩語羣臣以為<lb/>
<pb n="KR4d0370_WYG_023-15b"/>
某人决不復用今都人競傳曰落致仕矣建督府矣又<lb/>
曰某人嘗以御槧示人矣又曰陛下戒其勿修怨矣臣<lb/>
知陛下萬無此事設或有之此誤不小向使疇昔在朝<lb/>
終始不廢偃月之禍不過及士大夫今以埓國之富震<lb/>
主之威繆為恭順陰懷怨毒外豈可付以寸鐵内豈可<lb/>
假以寸權秦檜再相未嘗不牢籠李光胡寅久則當世名<lb/>
臣舉族貶竄閤門廢錮上而至尊亦有靴中匕首之防<lb/>
此陛下商鑒也敵主新亡或傳北運以衰荆狃一勝蜀<lb/>
<pb n="KR4d0370_WYG_023-16a"/>
謀再舉公言趙范欲圖唐鄧唐鄧不可得而棗陽先失<lb/>
安隨郢復均房皆為丘墟趙彦呐欲圖秦鞏秦鞏不可<lb/>
得而劍闕不守五十四州遂成蕩覆豈非外重而不能<lb/>
禦内虛而無以守臣謂江陵固然後可以援襄樊重慶<lb/>
實然後可以圖漢中范與彦呐前事可鏡也言雖峻切<lb/>
上獨優容察官鄭發若不相樂是月十九日疏入公方<lb/>
進講玉音曰卿與鄭發無他否既退疏不下御筆除職<lb/>
予郡道聞安晩薨旅哭甚哀曰吾不忘知已之舊謝呉<lb/>
<pb n="KR4d0370_WYG_023-16b"/>
並相壬子正月除右文殿修撰知建寧府二月兼福建<lb/>
運副鄭憤前疏不行再論禠職寢新命六月依舊職提<lb/>
舉明道宫公優游里閈作為新居掲宸翰所賜樗菴後<lb/>
村二扁日與賔客觴詠其間曰吾得此足矣寳祐丙辰<lb/>
矩堂董相欲以冶使處公丁大全沮於上前曰劉某恃<lb/>
才傲物遂有正言邵澤之疏實丁意也仍奉明道祠景<lb/>
定庚申師相魏公還朝公方奏疏引年除起居郎再辭<lb/>
不許九月兼權中書舍人公猶在道十一月朔面對首<lb/>
<pb n="KR4d0370_WYG_023-17a"/>
劄言㓙相弄權以富彊自詭輔聖君而行霸政為天下<lb/>
宰而設騙局人曰相非相駔也政事堂非政事堂龍斷<lb/>
也傳者嘆其形容之工末言國以危懼存以供樂亡其<lb/>
警告者甚切曰陛下必持勝必慮危已竄者毋至量移<lb/>
已斥者毋復親近大臣必弼違必格非士大夫毋以清<lb/>
談廢務毋以浮文妨要人以為藥石之言次言貪吏可<lb/>
懲奚問名勝贓罪狼籍而曰為賢者諱春秋書法八議<lb/>
舊典恐不如是其意有所指也聞者是之讀畢以老䝉<lb/>
<pb n="KR4d0370_WYG_023-17b"/>
收召謝玉音曰知卿愛君憂國至老不衰所以欲得相<lb/>
見除擢兵部侍郎兼中書舍人兼直學士院立螭纔三<lb/>
日爾十二月兼史館同修撰初上過東宫見公書肆所<lb/>
傳文集喜之未除兵侍前一日中使傳宣諭曰卿居閒<lb/>
日久著述必多可録本進呈公辭以容臣繕寫俄有㫖<lb/>
再索公辭以史事猥冗未及㸃對越數日以古賦古律<lb/>
詩記叙題䟦詩話共二十六卷奏進皆辛亥以後所作<lb/>
也翌日中使以宸翰御制賜公曰卿風姿沉邃天韻崇<lb/>
<pb n="KR4d0370_WYG_023-18a"/>
谹今觀所進近作賦典麗而詩清新記腴贍而序簡古<lb/>
片言隻字据經按史謂非有禆於緝熙顧問可乎先儒<lb/>
有言學富醇儒雅辭華哲匠能非卿不足以語此真儒<lb/>
臣希濶之遇也辛酉正月將降科舉詔公以非科第辭<lb/>
同院進藁不稱㫖命廟堂改屬曰非劉某不可三月兼<lb/>
侍講四月以病辭西掖詔從之俄除兵部侍郎八月再<lb/>
兼中書是歳乞引年者再九月厲文翁除㳂江制閫公<lb/>
不待黄至與給事徐公繳奏酉時黄至又奏是夕一更<lb/>
<pb n="KR4d0370_WYG_023-18b"/>
御筆至逼趣書行公又繳奏其言甚苦命遂寢壬戌三<lb/>
月除權工部尚書陞兼侍讀李桂除察公力排之桂已<lb/>
入臺次日疏出全臺待罪朝紳皆謂與艾軒疇昔繳謝<lb/>
某同今上在東宫亦語宫端徐公曰劉中書此舉甚髙<lb/>
公雖身兼兩制詞命填委寒暑無間坐至四皷而一念<lb/>
之忠言無不盡故淫雨有疏大水有疏和糴之害有疏<lb/>
拯飢有疏猶有五管見焉其言剴切允當帝心至如大<lb/>
全既死則曰李石責北司有言李訓固可罪因何人以<lb/>
<pb n="KR4d0370_WYG_023-19a"/>
進乞斥其内詗奥主者指當時貴璫也漣海歸順邊患<lb/>
浸紓公言禁中排當太宻湖山丹艧浸盛願母忘透渡<lb/>
時江桂二閫宻圖起廢公言史以怯愞邀功李以閉城<lb/>
縱冦罰未當罪其可牽復乎或言簿録姦贓之財圩田<lb/>
御庄之入合以助糴本補和糴此陸贄散小儲成大儲<lb/>
捐小寳固大寳之説或言右選勑牒冗濫補授多稽考<lb/>
難戰士捐軀得賞而補授帖牒死歸他人蠧國無端何<lb/>
以示勸毎奏多則萬言少亦數千人皆美公之忠純而<lb/>
<pb n="KR4d0370_WYG_023-19b"/>
服公之整暇八月再乞納禄御批曰覽卿來奏求退甚<lb/>
勇詞垣經幄方資文儒輸情甚真難奪雅志特除寳章<lb/>
閣學士知建寧權文昌得真學士異恩也御賜玉柄寳<lb/>
箑宸製五言書其上以金纈香茶侑之竹湖以後未有<lb/>
也師相亦賦詩贈行從槖飲别道山堂分賦御製詩韻<lb/>
時人比之二疏公既還里優游觴詠甲子秋以目𤯝謝<lb/>
事除煥章閣學士守本官致仕其年先帝棄羣臣公哭<lb/>
臨哀慟丁夘右目亦苦赤障遺身自樂處之裕如也四<lb/>
<pb n="KR4d0370_WYG_023-20a"/>
年五月今上念先朝遺老御筆劉某謝事先朝年德俱髙<lb/>
特除龍圖閣學士仍舊致仕人謂嗣聖將起公矣公早<lb/>
受知忠肅賈公辨章尤相親敬古公碧梧二揆皆公文<lb/>
字友而天不憖遺國嗟殄瘁嗚呼惜哉公娶玉融林氏<lb/>
贈淑人寳章國博之女先公卒四十二年子三人强甫<lb/>
朝奉郎三省架閣添差福州通判明甫奉議郎邵武軍<lb/>
通判山甫承奉郎監嶺口鹽倉女一人適正獻福公之<lb/>
孫故通直郎惠安知縣陳琰孫男八人沂登仕郎渙洙<lb/>
<pb n="KR4d0370_WYG_023-20b"/>
將以京選二澤分奏澈履<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錦絢尚幼孫女五人已嫁<lb/>
者承奉郎監嶺口鹽倉方廣翁修職郎浦城主簿方公<lb/>
權餘未笄是年十二月十九日諸孤奉公之柩葬城北<lb/>
徐潭之原公負間世之才問學所積源流三世公探索<lb/>
涵泳又深造而自得之無書不讀發以詩文持論尚氣<lb/>
節下筆關倫教一篇一詠脱藁爭傳初年即見知於諸<lb/>
老温陵竹隠傳公知晦翁謚議乃公所筆寄聲願納交<lb/>
趣召道莆造公之廬覽公近作曰亹亹逼人屢以疏薦<lb/>
<pb n="KR4d0370_WYG_023-21a"/>
潔齋在豫章得公代郡家賀正表喜曰酷似李雲龕勉<lb/>
公加意南塘為西宗得公諸作於北山甚奇之或問北<lb/>
山潜夫諸作如何北山曰不患不好只患忒好公歸自<lb/>
桂林迂道見南塘於三山讀公南嶽藁稱賞不已自此<lb/>
遂為文字交水心評公詩曰當是建大將旗皷者西山<lb/>
知公尤至端平初貽書廟堂曰當今詞人惟趙某劉某<lb/>
謂南塘也乙未夢奠于京門人諸賢俱在獨以遺表屬<lb/>
公果山得公雜詠二百首手之不置曰一章雖十字皆<lb/>
<pb n="KR4d0370_WYG_023-21b"/>
史斷也辨章師相尤奇公之文每得公所作必令吏録<lb/>
之自西山諸老既沒獨巋然為大宗工四方大紀述皆<lb/>
歸後村氏銘叙先世勲德以不得公文為恥公嘗笑曰<lb/>
吾賣文以資老者也公見地既髙而學有定力窮達得<lb/>
喪是非毁譽寄之歌詠一付嬉笑梅花數聯以詩得謗<lb/>
也而畧不以為悔巴陵一疏以言獲譴也而不自以為<lb/>
髙前後四立朝共不盈五考非無蚍蜉之撼含沙之射<lb/>
而未嘗恨其人既有邱明子夏之疾黑白如故往來交<lb/>
<pb n="KR4d0370_WYG_023-22a"/>
際飲笑自如每曰某親某友年皆後我木已拱矣老我<lb/>
於今皆剰底嵗月自營竁室乃徐先輩故居結廬其間<lb/>
佳客過從時與同宿有以青囊術見者豈無異議但笑<lb/>
以視之非達乎公吏事素長自領邑建陽最聲已著為<lb/>
麾為節剖决如神處事件件有方畧在番司臬獄案千<lb/>
紙一覽盡得其要而行之以恕息菴湯公嘗語余甚嘆<lb/>
服之安晩亦曰潜夫真材吏為文名所勝故人不盡知<lb/>
之雖中間與晚少忤而追思痛悼時見吟篇暮年狀其<lb/>
<pb n="KR4d0370_WYG_023-22b"/>
行事㡬萬餘言每語人曰安晚實知我公嘗以成集屬<lb/>
余序之諸作皆髙律詩尤精絶李唐諸子所不及至於<lb/>
駢語雖祖半山曲阜而隱顯融化鍵奥沉表制之外諸<lb/>
啟尤妙自成一家他人或相倣傚神氣索矣甲子以來<lb/>
又為渾深簡到之語嘗語余曰吾四六又一變公有前<lb/>
後續新四集已行於世其在新集者半出於目𤯝之後<lb/>
口誦成篇子姪筆受鎔煆諸書字字嚴宻無一篇不可<lb/>
埀訓非徒詩也其於當世交游先後輩皆名流傑士姓<lb/>
<pb n="KR4d0370_WYG_023-23a"/>
字班班見集中不可悉數余屢擯於是去公所居差近每<lb/>
一篇成即以見寄時有商㩁以余為知言疾革既黙諸<lb/>
子問以遺奏屬僕如何公瞠目頷之奏上君相嗟惜贈<lb/>
銀青光禄大夫與致仕遺表恩澤將謀請謚諸孤俾余<lb/>
狀其事欲上之太史碑銘墓表則屬之東澗湯公陽巖<lb/>
洪公擇齋徐公皆平生宻友亦遺命也謹狀<lb/>
　<lb/>
　<lb/>
<pb n="KR4d0370_WYG_023-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集卷二十三<lb/>
</p>
<p>
</p>
  </div>
</body>
</text>
</TEI>
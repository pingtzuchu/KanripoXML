<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻二十一</head> <lb/>
    <p>
<pb n="KR4d0370_WYG_021-1a"/>
欽定四庫全書<lb/>
　竹溪鬳齋十一藁續集巻二十一<lb/>
　　　　　　　　　　　　宋　林希逸　撰<lb/>
　　墓誌銘<lb/>
　　　將仕林君父子墓誌銘<lb/>
三溪之南昔有隱君子廬於古榕之陰曰林氏余識其<lb/>
家四世矣若君之父子余實加敬愛焉君諱鶚翁字朝<lb/>
叔早事樂軒於西軒頗能場屋語年三十杜門如處女<lb/>
<pb n="KR4d0370_WYG_021-1b"/>
動守繩度不茍言笑築樓於其居面挹西南諸峰梅荔<lb/>
列牆左右余為名曰登明時引接賔友壺觴其間於世<lb/>
泊如也無親疎逺近皆曰德人延師教子尤盡禮課督<lb/>
甚嚴故諸子皆頴出少孤終鮮母子相守四十五年孝<lb/>
養甚至潘夫人卒歳時悲慕不已咸淳丙寅正月三日<lb/>
以疾終享年五十六補將仕郎曾祖某祖某父某娶張<lb/>
氏男子二俱登仕郎胄其長也浚漕貢進士女一人適<lb/>
俞慶嗣鄉貢進士胄字甲父丱角聰敏出羣兒既長恂<lb/>
<pb n="KR4d0370_WYG_021-2a"/>
恂如也於人不妄交從余學易春秋頗有得余築三文<lb/>
書舍溪干致名師聚學侣胄居其中下筆多奇語同舍<lb/>
推先之將仕病執藥餌不頃刻離居喪哀毁骨立卒哭<lb/>
猶往來課藝不輟俄以怯病卒後翁一年丁夘四月也<lb/>
年三十一朋友入哭皆慟余尤痛悼之娶余弟義女一<lb/>
男某方齓戊辰十二月十有四日庚寅與將仕共葬董<lb/>
漈東灣山之原嗚呼傷哉先是壬戌余待罪秘書監乞<lb/>
以元士一階貤秩網山林先生樂軒陳先生既特贈迪<lb/>
<pb n="KR4d0370_WYG_021-2b"/>
功郎仍許以文介文逺易名余又疏于朝以二師嗣皆<lb/>
絶旁支無一家乞從諸生僉議立後朝家俞之然二師<lb/>
松楸僅存斷垣敗屋不守歸謀諸人無肯即者朝叔慨<lb/>
然曰胄守三文之學文介吾宗也願以在籍田分其半<lb/>
為文介户俾胄承祀焉白之臺府諸使義其為皆奮筆<lb/>
褒許於是甲父為文介直下孫而文逺亦得嗣君實倡<lb/>
之鄉之舊門人喜網山之有傳也共植華表於其廬之<lb/>
右扁曰文介坊余方冀其有成以振遺緒而天嗇之迺<lb/>
<pb n="KR4d0370_WYG_021-3a"/>
竟爾嗚呼傷哉浚好學性孝友執喪治冡舍尤謹哀其<lb/>
父兄不得年涕泣以銘請余廢食抆涙序而銘之銘曰<lb/>
結廬何年松陰翳翳自我識之倐已四世有德必年胡<lb/>
夭而逝哀哀何心銘此翁季矧曰胄乎文介之裔<lb/>
　　　適軒黄君墓誌銘<lb/>
永陽龍嶼黄革叟遯齋紏曹公之次子也諱自信與其<lb/>
兄某同事樂軒陳先生以見趣稱早歳有場屋聲亦嘗<lb/>
走江湖矣交㳺甚衆諸老頗許之中年喜學詩盡焚他<lb/>
<pb n="KR4d0370_WYG_021-3b"/>
藁築室以適軒名日夕吟詠其間暇則焚香鼔瑟有蕭<lb/>
然自得之趣雖先世簮紱華盛自視漠如也生平守師<lb/>
學鄙夷流俗緇黄占卜之事至死不變潜心經典大抵<lb/>
以詩發之故有適軒吟藁紀行㳺湘㳺岳諸集余嘗及<lb/>
見其半為之䟦矣今存者一千六十八首無非輸寫已<lb/>
意畧不蹈踐古人前死知其期學力也咸淳己巳三月<lb/>
六日終於寢春秋七十有二其年五月十六日葬薌巒<lb/>
山弟某來乞銘曰君埀歿所囑也余少因樂軒翁識君<lb/>
<pb n="KR4d0370_WYG_021-4a"/>
父子於溪上紏曹南㳺初程也于時君兄弟如玉雪人<lb/>
皆以逺業期之今止爾傷哉余初記薌巒菴又銘朴齋<lb/>
墓今又銘君俯仰五十年如一瞬息感今懐昔能不慨<lb/>
然遂廢一食為之銘君娶陳氏先君卒三十年子一人<lb/>
公裕其世次見朴齋銘兹不重出銘曰<lb/>
得於師者正得於天者髙不耽於進其適者哦不羨何<lb/>
欠不求何遭畸於人者多我以銘之何<lb/>
　　　梁秘閣墓誌銘<lb/>
<pb n="KR4d0370_WYG_021-4b"/>
咸淳四年十有二月二十有八日秘閣梁公卒年九十<lb/>
一余未能逺弔為文馳哭之其孤以書復曰前數載吾<lb/>
父治竁買棺百需具矣且預為遺令曰銘我必竹溪吾<lb/>
兄弟未忍死吾父朝晡守柩哭如生存吾族親友乃以<lb/>
陰陽説語余謂葬莫難於得日失此春恐其期愈緩非<lb/>
孝也吾兄弟且哀且懼又相與謀曰葬必銘得葬不得<lb/>
銘如不葬死之日何以見吾父期逼奈何余讀而悲之<lb/>
不忍辭恨本末未詳姑紀其大者梁著姓也其系逺世<lb/>
<pb n="KR4d0370_WYG_021-5a"/>
居三山閩縣曾大父德昭妣陳氏大父成慶妣王氏父<lb/>
元輔贈承仕郎妣林氏贈孺人公諱應庚字本仁自號<lb/>
止堂生有異質早著文聲交㳺皆前一輩聞人二十四<lb/>
拔解鄉漕寳慶丙戌始擢第孺人老矣公既得簿泉之<lb/>
南安易請祠禄以養甫三載孺人卒公哀哭自誓曰母<lb/>
亡矣吾何仕終歳不入京汀守李公華髙其行以武平<lb/>
簿辟邑瘴鄉盜窟前至者多死公感其知己勉為一出<lb/>
俄攝令四𠞰强冦一亷如冰霜民德之呼慈父繼守右<lb/>
<pb n="KR4d0370_WYG_021-5b"/>
司張公翀以勞績上得㫖循一資與堂除差遣丁酉陞<lb/>
從政五月循文林堂差江西節制司準遣丙申改辟<lb/>
兵鈐司峒冦作公宣力多太守胡公泓又以勞績上得<lb/>
㫖與陞擢鈐司無歳不薦將以郡剡改奏公辭之甲辰堂<lb/>
差都大司凖遣胡適居豸府又薦不報公宦情愈薄矣<lb/>
泉使訥齋程公憲使後村劉公皆授以京削苦辭不受<lb/>
二公列薦于朝又有堂除之命秩將滿訥齋辟留陞檢<lb/>
察二公召余與蔡久軒俱在番其不可凂者如故癸丑<lb/>
<pb n="KR4d0370_WYG_021-6a"/>
堂差幹辦江西帥司漕使浩堂翁公以上賔禮之時訥<lb/>
齋入相久軒與政矣方屬意料理之公急告老不得已<lb/>
如其請乙卯甫一考就轉通直郎賜緋魚致仕浩堂大<lb/>
書見一二字贈之公歸築圃當門名以三徑吏書節齋<lb/>
陳公書其扁鄉帥矩山徐公架見一堂圃中余為之記<lb/>
癸亥矩山為大儀以孝㢘奏除直秘閣余適待罪西掖<lb/>
制詞余所草也朝野榮之丁卯陽巖洪公帥吾閩又以<lb/>
鄉諸老狀聞更乞褒擢未報而公逝矣公雖五為使客<lb/>
<pb n="KR4d0370_WYG_021-6b"/>
世味泊然殊非所樂歳晩得閒即三徑之間為窩曰安<lb/>
樂為亭曰玉堂何似為室曰村田樂往來吟奕客至即<lb/>
飲步履視聽如少年人自以為身退而力强造物乗除<lb/>
之賜余居隔一江相去四舍嘗三至其廬留必旬日對<lb/>
語超然無一㸃塵翳然公忠孝人也用世才畧甚長憂<lb/>
愛猶至時有所聞稍異必仰天嗟惜不已端平丙申禋<lb/>
夕雷雨一疏㡬千言皆冰人語癸亥致書廟堂條内外<lb/>
之弊剴切當事情聞者益敬之始知公雖樂於退老而<lb/>
<pb n="KR4d0370_WYG_021-7a"/>
一念之忠不忘也余嘗謂仕而去有㡬有以折腰為屈<lb/>
而去者有掛冠畏禍而去者有墜笏自憊而去者有買<lb/>
山資足而去者公㳺上幕何屈居明時何畏强於力何<lb/>
憊貧而㢘何足由由然而就舒舒然而去愛士者求我<lb/>
我辭焉當國者致我我避焉漫乎仕有元次山之風確<lb/>
乎止有邴曼容之志陽巖之誄有曰早不求舉晩為逸<lb/>
民如公髙尚世有㡬人真篤論也余自楚東為僚知其<lb/>
心而愛之閒居相望倡詶之筆還往之書成帙矣去秋<lb/>
<pb n="KR4d0370_WYG_021-7b"/>
聞以蹶傷亟問亟答殊無它苦輿以兩竹日涉自如忽以訃<lb/>
傳曰俄而逝吁惜哉死生之際亦異矣今以己巳中春<lb/>
八日甲申葬公龍窟山之岡娶林氏贈孺人先公歿三<lb/>
十有一年合窆焉治命也三子垓國安寅之二孫壯孫<lb/>
定孫女孫七是宜銘銘曰<lb/>
五墓之㳺三徑之適名齊二疏壽踰九<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>彼窟誰營崇<lb/>
以數尺彼車何送來者千百老而康强去不寢疾㡬能<lb/>
如斯允矣見一<lb/>
<pb n="KR4d0370_WYG_021-8a"/>
　　　陳夫人墓誌銘<lb/>
夫人諱善堅世居福清蘇溪湖北計議陳公煥其父也<lb/>
儀真貳車丘公升其夫也莆陽李曹應甲其子也儀真<lb/>
歿李曹方齓夫人守貧課其學壬戌擢兵科夫人喜曰<lb/>
吾無愧吾夫矣尉崇安夫人訓尤嚴每曰重囚之死生<lb/>
羣盜之重輕其獄自尉始是之不審徒㢘爾秩滿得掾<lb/>
夫人頗以便家喜歸至建驟得疾随愈抵舍如常時無<lb/>
何疾仍作年七十二卒之日咸淳丙寅六月二十有八<lb/>
<pb n="KR4d0370_WYG_021-8b"/>
日也儀真兩娶前夫人林氏一女夫人一男二女庶子<lb/>
一女一男應斗治命為其弟井後四壻登仕郎呉之遂<lb/>
武經大夫淮西副總管李應龍顔襲公黄裒一孫真錫<lb/>
儀真與余同里同師又同年進士余嘗狀其本末矣葬<lb/>
龍山先夫人二十八年卜以九月十七日祔甲也以銘<lb/>
請余曰夫人盛年嫠貧自守有共姜之節焉拊諸息其<lb/>
愛均有程母之慈焉訓理曹以學進有翟母之賢焉是<lb/>
可銘也已銘曰<lb/>
<pb n="KR4d0370_WYG_021-9a"/>
嫠而居成其孤老而殂從其夫驥有駒大其閭遲有需<lb/>
榮其墟<lb/>
　　　潘左藏墓誌銘<lb/>
咸淳五年五月十五日靖州太守左藏開國潘公年八<lb/>
十九卒其孤公助以狀來請銘曰此吾兄告院公湜所<lb/>
作也余讀之悚然曰公輩行髙而得閒久余後進也景<lb/>
定甲子始拜公於里第挹其容聽其言知其為鉅人長<lb/>
德也而公於湖湘知名許早治兵料敵獨有古名將之<lb/>
<pb n="KR4d0370_WYG_021-9b"/>
風賞不償勞以老自遯世之負公多矣而畧無㡬微見<lb/>
於辭色賢矣哉遂叙次而銘之余雖荒拙忝前史官盍<lb/>
紀其事庶公之尚有傳也惟長樂之潘為閩大姓實唐<lb/>
御史中丞季旬之後徙而城居著籍閩邑衣冠之盛自<lb/>
五世祖通奉公常始宣義郎建州教授贈朝議師孔於<lb/>
公為曾王父朝奉郎肇慶府贈太中飛英於公為王父晦<lb/>
翁以種德名其塋者是也朝奉大夫兵部郎中贈銀青<lb/>
光禄子韶則公皇考也銀青三室前後兩朱氏公母周<lb/>
<pb n="KR4d0370_WYG_021-10a"/>
夫人以夢得之生而三乳頗有異質銀青酷愛之初補<lb/>
將仕郎銀青歿事繼母人以伯奇悲之屏而不怨嘉定<lb/>
辛未銓調常德龍陽尉朱夫人歿終喪為黄巖買納鹽<lb/>
場以㢘謹得譽丞郴桂東時東南盜作如螗如蝟江西<lb/>
舒慶二黄十五吾閩晏頭陀羅五官郴之髙垓衡之妙<lb/>
甫則扶友嵩謝了負包全李纂九皆其最桀黠者也自<lb/>
紹定己丑朝廷調兵遣將憂勞凡數此邑萬山之中為<lb/>
湖南江西廣東三路門戸乃黑風洞羅李二巨賊窟穴<lb/>
<pb n="KR4d0370_WYG_021-10b"/>
也其民暴悍易動小忤意則刀鞘四起臺閫以公辟公<lb/>
曰辭難非義也慷慨就職一以赤子待之民安其政俄<lb/>
桂陽冦急權令盛桂以城危告公曰解圍不如擣虛自<lb/>
提官軍義勇入戰洞中簿尉何琛死于陣公之氣愈厲<lb/>
相持巖谷數日出奇掩襲髙垓賊先奔諸黨隨潰桂陽<lb/>
圍遂解諸公益知其能遂以招撫一委之公曰屈以力<lb/>
易得其心難吾為張綱可也單車造賊地不以兵自隨<lb/>
羣獠章章競出迎拜曰我儂非敢弄兵以自速禍常時<lb/>
<pb n="KR4d0370_WYG_021-11a"/>
不堪侵枉使我至此公生佛也今惟令是從公停馬留<lb/>
食與語惻惻然曉譬以逆順禍福聞者相顧泣下送公<lb/>
還邑巢落㡬空辭拜之際有出而言者曰我儂何以報<lb/>
公茍有驅令願為朝廷盡死力皆舉手加額而去諸峒<lb/>
聞風相繼聽命公知其可用矣適廬陵守趙公彦覃江<lb/>
西憲魏公大有以<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>求援公遣七甲義士助之於是舒<lb/>
慶二自隕黄十五乞降臺閫皆以義士功居多爭上其<lb/>
事得旨因任改官理為須入仍與陞擢差遣公又為之<lb/>
<pb n="KR4d0370_WYG_021-11b"/>
儲粟治藥剏立義塚使飢者病者死者有資焉然後傷<lb/>
死事之家旌孝婦之節以揉其心新學校之宫還教導<lb/>
之員以回其習于時蠻俗為之一變添差通判潭州朝<lb/>
廷知公得溪洞之心留之於此葢有待也嘉熙丁酉酋<lb/>
為邊禍烈史制垣<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>公以七甲三洞策應公即日就道<lb/>
點集壯勇八百人直抵壽昌突圍以進北酋驚顧曰赤<lb/>
脚蠻兵來矣或守月城或戰清淮門我軍屢捷敵遂退<lb/>
制府上功得旨全軍補轉三官資赤脚蠻之聲遂振於<lb/>
<pb n="KR4d0370_WYG_021-12a"/>
境外當是時公之名於兵間何如也秩滿除監左藏東<lb/>
庫人謂公鄉用矣無何出守潯州衆以為訝而公自視<lb/>
猶若欿然在郡孜孜如理家事以嶺民去天逺疾痛不<lb/>
得上聞切切然毛縷診治之損例巻損浮費代其民輸<lb/>
夏税一年帥謝公逵狀公治行累數百言上之不報繼<lb/>
知韶州以父諱辭改梅州未上朝以黃平為慮改知靖<lb/>
州公亦喜於自用初公以潯陛辭援漢唐䝉晉董元二<lb/>
事痛言蜀廣可通之路黔鬱共下之江時幹腹之傳未<lb/>
<pb n="KR4d0370_WYG_021-12b"/>
的也先事之見已如蓍龜及抵渠陽訪求大理自杞蹊<lb/>
徑嚴如防遏曾未三月以侍御史周坦疏罷公論惜之<lb/>
歸食崇道禄尋擢廣東參議官時有諫官居寓里者欲<lb/>
請大奚山墾田同僚憚其聲勢噤齘閣筆公獨奮然曰<lb/>
此盜窟也居海中心昔在淳熙為朝廷憂甚久幸而鋤<lb/>
薙不許生聚種植其間著在令甲是烏可許其事遂寢<lb/>
聞者韙之公諱周伯字宗之莊重沉黙即之粹然無嶄<lb/>
崕異之行與人極和易居官不求赫赫譽而人自稱之<lb/>
<pb n="KR4d0370_WYG_021-13a"/>
間關盜賊叢中十一年不徙邑勞績著甚亦既登朝隨<lb/>
以一麾而去其在渠陽甫為邊計而又斥之史之當國<lb/>
其失士大抵如此老留瘴嶺非其所樂於是慨然歸而<lb/>
請老矣至於開慶之元湖廣蟊訌向公所藉之士赫然<lb/>
有聞臨陣爭先多為朝廷死節而主其兵者羅詮亦公<lb/>
在邑時薦之帥垣留之飛虎者也縉紳之士以此為譽<lb/>
而公絶口不自言公朝亦無知者此余所以為公恨也<lb/>
優游里社嵗晩康寧人以為造物所報門無雜客時與<lb/>
<pb n="KR4d0370_WYG_021-13b"/>
鄰曲年德相若者往來樂以忘憂至於沒齒人無逺近以<lb/>
潘佛稱尚德哉若人也積階朝議大夫閩縣開國男食邑<lb/>
三百户娶劉氏繼趙氏庸齋忠清公女兄也子三人長公<lb/>
湜故通判撫州次公助漳州推官次公嵓將仕郎女二人<lb/>
楊某趙某其倩也孫男四人成祖將仕郎廣祖興祖彰祖<lb/>
女孫四人其年七月二十有八日葬洪塘山之原銘曰<lb/>
士於今世患不知兵既仁且勇如公幾人一紀于<lb/>
郴七甲三洞何以得之惟公所用彼獠所穴白刃<lb/>
<pb n="KR4d0370_WYG_021-14a"/>
如林單車直詣示以赤心人獮以禽我視如子所以其<lb/>
人為公效死援淮之役自將往還敵亦憚之曰赤脚蠻<lb/>
上功雖頻賞功何薄曾是登畿亦爾落落天南何所一<lb/>
再易麾渠陽甫至又以斥歸邉猶未寧失此偉士俾之得<lb/>
閒㡬二十䙫勞而不報所得者年一身之嗇百世之延<lb/>
伊昔公家名以種德是又種之以銘以勒<lb/>
　　　劉夫人墓誌銘<lb/>
夫人之子必鍪辱與余子泳㳺且嘗問詩於余余愛之<lb/>
<pb n="KR4d0370_WYG_021-14b"/>
己巳秋居夫人之喪識其事與家世銘狀介泳以來且<lb/>
曰吾父沒鍪也稺不得銘今吾母棄我不銘不子矣余<lb/>
讀而悲之抑自念曰夫人之二祖龍溪東莱實銘之奈<lb/>
何敢雖然不忍辭也夫人生名家自荆溪徙武川舊矣<lb/>
髙祖光禄公諱滂太常博士守盱江全家死於難汪公<lb/>
藻合諸賢奏其事髙皇帝惻然優贈之汪為誌辭甚哀<lb/>
曾祖梧州刺史諱墉早退有重名吕公祖謙甚髙之祖<lb/>
上元令諱續父諱琮母趙氏房公元孫歸於趙朱陳之<lb/>
<pb n="KR4d0370_WYG_021-15a"/>
好也夫人諱孟温幼小有見聞言動應準繩在家為賢<lb/>
女既嬪為賢婦既嫠為賢母檢法登己丑第初調晉陵<lb/>
尉嚴陵征官皆以憂不及上再調丹徒簿秩滿為毗陵<lb/>
録參改差浙西檢法官將就班卒官下生事索如也夫<lb/>
人奉其輤以歸為塋為庵事事整集痛其夫之出門折<lb/>
軸也勤苦治生以起家屬其子鍪幼章句自授之稍長<lb/>
延師極勤敬既壯縱逰四方取友當世豪俊費雖厚不<lb/>
少靳時以聞人相與言歸白膝下夫人喜見顔色必勉<lb/>
<pb n="KR4d0370_WYG_021-15b"/>
以毋倦初檢法該祖澤遜其弟撫州汝䚛之子撫州痛<lb/>
其兄迄以遺澤奏鍪也丙寅銓得<hi>缺</hi>州海門簿夫人每<lb/>
訓之曰汝曾王父鼓院王父司理與汝父皆由科目選<lb/>
不應以此自畫也海門將問戍夫人以疾卒夫人嫠居<lb/>
二十年治家如烈士敎子如嚴師自飾去其華時祀竭<lb/>
其敬接内外婣族有恩待賔親上下有禮戊辰上元中<lb/>
夕俄感疾危甚禱而愈謂鍪曰吾為終計百需已具今<lb/>
雖精强明年今日猶及見否言之不戚若有前知達矣<lb/>
<pb n="KR4d0370_WYG_021-16a"/>
哉生嘉泰四年卒咸淳五年其日正月初六日是歳冬<lb/>
季庚寅合葬于太平鄉白峰講堂山之原男鍪也孫良<lb/>
畛銘曰<lb/>
嫠之劉唐巨族以節名死光禄世積隆其文郁夫人生<lb/>
陶染熟婦德全慈訓篤嫠而居儉以足二十年甘守獨<lb/>
一甲子餘數六養有期臯不復講山原為夫卜袝于兹<lb/>
後來福<lb/>
　　　徑山偃溪佛智禪師塔銘<lb/>
<pb n="KR4d0370_WYG_021-16b"/>
景定四年六月十四日徑山佛智禪師廣聞示寂遺奏<lb/>
聞皇帝悼惜賜錢助葬塔在大明山下以大明菴御書<lb/>
其扁且給田以食守者嗚呼盛矣非師能賢穆陵豈輕<lb/>
畀哉師於余為鄉人初得其名於鄭丞相所為偃溪序<lb/>
壬戌還朝始見於京疎眉秀目哆口豐頤道貎粹然出<lb/>
語有味益敬之東澗侍郎湯公於師尤稔每相與言其<lb/>
賢方聞其病即以書别余與東澗俱為文以奠之東澗<lb/>
筆甚奇南歸五載其徒普暉來溪上乞銘狀曰師候官<lb/>
<pb n="KR4d0370_WYG_021-17a"/>
林家子世業儒母陳氏夢僧伽振錫入其室娠而生師<lb/>
貎與像肖人曰僧伽再來也劍負未言見佛即合爪稍<lb/>
長誦書如流年十五父母以夙縁俾從小父智隆於宛<lb/>
陵廣孝十八受戒其初謁印鐵牛印名具眼深奇之曰<lb/>
法棟也徧參諸老與少室睦無際派追隨甚久卒嗣琰<lb/>
浙翁初見於天童針芥雖投自知未隱去再見於雙徑<lb/>
翁知梅將熟矣迎曰汝來耶一夕坐簷前聞更三轉將<lb/>
入雲堂曳履而蹶如夢忽醒翼朝造室翁舉趙州洗鉢<lb/>
<pb n="KR4d0370_WYG_021-17b"/>
語師將啟吻翁拄止之平生疑情箆下冰釋機鋒自是<lb/>
不可當叢林曰有兩浙翁矣紹定戊子四明制閫胡公<lb/>
以小淨慈致之郡有貴公謀竁寺後時安晚當國師以<lb/>
詩馳白即行相苦留之事遂止無何移住香山相功德<lb/>
寺也相還里又移城之萬壽貴卿名士爭先㳺從晩每<lb/>
至忘歸為師作序此時也乙巳雪竇虛榻制閫顔公以<lb/>
師聞如奏勑下此山給勑自師始上又親灑應夢名山<lb/>
四字以賜戊申移育王辛亥移淨慈時敎家有挾坐禪<lb/>
<pb n="KR4d0370_WYG_021-18a"/>
宗上帥奏疏百言條析明備上是之詔仍舊時璫焰方<lb/>
熾師以理折聞者敬服甲寅移徑山寺更兩燼而復始<lb/>
務速成傾漏相仍日費苴補師始至歳仍儉輟衣盂以<lb/>
贍來者厨堂忽敗撤而新獨雄於一寺其有為之功不<lb/>
茍類此庚申賜號佛智舊莊二所指水為田東餉按籍<lb/>
索租害此寺二紀師為奏免踰年又以和糴病告穆陵<lb/>
雅敬師每請必俞師雖於世泊然而所居利興弊革不<lb/>
可盡書賢矣哉連住八山㡬四十年誘納其徒證悟者<lb/>
<pb n="KR4d0370_WYG_021-18b"/>
衆海東夷相叩讀書沓至師之道化逺矣病中危坐如<lb/>
常時問疾往來與語不倦將終獨以急明己事為門人<lb/>
戒侍僧求偈靡去益請書十六字而化時方炎夏飛霞<lb/>
紛紛非積行所感乎住世七十五年五十八夏其夀若<lb/>
臘與佛日同金書菴名共一明字聞者異之師襟量素<lb/>
宏與人和易所至緇徒雲集敬慕之沒齒無疾聲遽色<lb/>
遇事雖劇處之如如不逼而成随願必應他人不可學<lb/>
也或疑主法過慈其弊也弛余曰百丈規則嚴南陽門<lb/>
<pb n="KR4d0370_WYG_021-19a"/>
户大臨濟峻峭雪峰粹夷敎雖不同其道一也師以身<lb/>
率何弛云余雖交師晩而知師深是宜銘銘曰<lb/>
振錫何人再來何故夢覺何分歸㳺何處無為有為一<lb/>
手呈露全提半提八㑹言句我翫我珠無汝喜怒汝傳<lb/>
汝薪自我來去大明峰前遺蜕所寓枯木衆中法髓誰<lb/>
付金字扁題龍君呵䕶百世之藏與龍共住<lb/>
　　　鼓山愚谷佛慧禪師塔銘<lb/>
愚谷名元智枯禪法子密菴二世孫也枯禪道眼髙師<lb/>
<pb n="KR4d0370_WYG_021-19b"/>
初從枯禪於鳯山叩請甚勤禪已奇之去而㳺方謁浙<lb/>
翁琰於雙徑謁少林崧於北山留掌記有聲稱少林移<lb/>
徑山枯禪嗣席師喜曰青鳯山前事未竟今竟矣禪至<lb/>
仍掌記俄而機契萬境如如禪移天童甫至而寂師往<lb/>
奠有偈甚悲其詞曰擬擘春雲作錢楮傳徧諸方曰石<lb/>
屏風又題破矣歸留南北頗久妙峯石田皆以座元晩<lb/>
之石田病貴璫當至俾師領客璫有數問師與語要而<lb/>
明璫以密聞名徹中禁其人約師一見師力辭之一衆<lb/>
<pb n="KR4d0370_WYG_021-20a"/>
驚服嘉熙己亥出住呉門薦福移翠峰又移毗陵芙蓉<lb/>
道價日隆辭歸靈隱寳祐某年泉守以法石致三夏遷<lb/>
西禪寺久廢師興之增築二莊海田曰福清太寧長樂<lb/>
大澤居六年俄退席踰歳帥閫竹居王公移處崱屴甫<lb/>
一夏以病告退老東菴咸淳丙寅正月十七日趺坐書<lb/>
偈而化壽七十一臘五十八塔于鼓山南院師生薛氏<lb/>
世為長溪儒家㢘村薛補闕之後年十四治書筆頴出<lb/>
非其所好出家邑之清潭二十受具道貌充然識踐兼<lb/>
<pb n="KR4d0370_WYG_021-20b"/>
美渟涵愈富退歛若虛和而有容犯亦不校其所造詣<lb/>
未易涯涘余初得師於冷泉余老溪上師自法石北來<lb/>
一見良喜自此書問不絶師素寡言每見黙然以意相<lb/>
怡恱余多方外友師尤質重者也師沒三載其門人九<lb/>
峰某謁銘於我語愴然曰吾無以報吾師師不得銘吾<lb/>
弗子也余知師之賢而多某之義遂為銘曰<lb/>
欿然而虛雖有若無是曰愚淡然而足雖下不辱是曰<lb/>
谷有屴其崇有萃其封我誌此翁<lb/>
<pb n="KR4d0370_WYG_021-21a"/>
　　　前天竺住持同菴法師塔銘<lb/>
錢塘上天竺諸敎寺之冠冕也位置其人亦猶五山之<lb/>
雙徑焉况是六龍駐蹕大士之奉尤嚴主席之來必有<lb/>
宸命疇咨聲望畀予不輕故先後相承多其宗大尊宿<lb/>
若同菴則其一也師諱允憲越之暨陽劉家子母楊氏<lb/>
夢僧入室而師生以為再來人也少即緇之初㳺育王<lb/>
有老衲具眼曰子縁在台宗且敎以鄉往遂從逸堂某<lb/>
於西山又從北峰某於超果精勤十載洞造其微於是<lb/>
<pb n="KR4d0370_WYG_021-21b"/>
學侣奔趨爭就爐錘名山虛席迭求致焉自台大龍歴<lb/>
秀廣福與台白蓮遂由鄞之延慶擢主上竺乃探名於<lb/>
大士得之師嘗兩為座元一衆心服居八載軌行之化<lb/>
私淑門徒有為之功徧新堂宇淳祐一再明禋隨禱隨<lb/>
應兩遷左右街穆陵特㫖也初成傑閣以超諸有海賜<lb/>
名宸奎昭回亦惟師是寵丁未季夏朔祝香甫畢就與<lb/>
清衆語違人皆駭之翼朝書偈趺化留龕旬浹危坐如<lb/>
生報年六十九夏五十三葬寺之東其徒以師沒二十<lb/>
<pb n="KR4d0370_WYG_021-22a"/>
年塔未有誌介古源清來請余曰佛學莫難於頓悟台<lb/>
宗尤妙於講明茍獲造其𤣥微豈必離於文字能窮𤣥<lb/>
辯何鈔疏之俱焚既悟此心寧法華之自轉即師所學<lb/>
觀其終始豈非雙修之全功圓位之極致歟遂為銘曰<lb/>
南北互興空有汨龍勝之傳佛隴出二溪而上肅也述<lb/>
𤣥珠相付同一佛上竺自唐為法窟累朝妙選多人物<lb/>
同菴八年玉柄拂見地光明語剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>往來如蜕沒不沒<lb/>
書以傳之鑱崷崒千載宗傳指可詘來者伊誰覔靈骨<lb/>
<pb n="KR4d0370_WYG_021-22b"/>
　　　林孺人墓誌銘<lb/>
古囊山之前有處士曰蕭宋珍其室孺人林氏玉融鏡<lb/>
江人也為處士繼室以賢名余嘗造其家處士父子皆<lb/>
龎眉皓髪有古君子之風其翁精於内典嘗寫華嚴盡<lb/>
其帙余與後村為之䟦處士好善如迺翁輕財樂施孺<lb/>
人力助之雖厚費無靳也其平生可稱者於公姑盡孝<lb/>
於賔親盡禮於鄰里上下盡情人無親疎逺近皆敬譽<lb/>
之處士以次子留上庠遇禋恩封迪功郎戊辰轉承奉<lb/>
<pb n="KR4d0370_WYG_021-23a"/>
郎賜緋魚袋林氏封孺人年七十五某年某月某日以<lb/>
疾終某年某月某日合葬某山之原子二人長桂芳次<lb/>
桂發為存心長升前廡擢戊辰龍飛第調泉州敎官孫<lb/>
四人麒麟福巖桂發未歸而承奉沒甫歸而孺人沒痛<lb/>
父母之不及榮養也為承奉求銘於後村乃以此見囑<lb/>
兩謁余溪上余悲其志而知其家世之賢亦樂為之書<lb/>
銘曰<lb/>
承奉之妻廣文之母善積于躬福貽爾後誰其銘之竹<lb/>
<pb n="KR4d0370_WYG_021-23b"/>
溪老叟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集卷二十一<lb/>
</p>
<p>
</p>
  </div>
</body>
</text>
</TEI>
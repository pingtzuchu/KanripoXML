<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻七</head> <lb/>
    <p>
<pb n="KR4d0370_WYG_007-1a"/>
欽定四庫全書<lb/>
　竹溪鬳齋十一藁續集巻七<lb/>
　　　　　　　　　　　　宋　林希逸　撰<lb/>
　　少作<lb/>
　　　金天移文<lb/>
　　　　<hi>時友人以喪偶自號在家僧戲作贈之嘉定庚辰</hi>
金天寶界竺嶺𤣥雲飛輪馳騎曰我訪聞有人下土口<lb/>
業云云期申峻約爰勒移文夫空桑孤特之流超塵邁<lb/>
<pb n="KR4d0370_WYG_007-1b"/>
俗之相脱苦海以冥捜小人寰而遐想此固人間希有<lb/>
上士也至如色界沈昏愛河汩處投之埃氛昧此賓主<lb/>
虫窠蟻穴之中蜂雄蝶雌之侣迷以執迷誰謂荼苦下<lb/>
愚之常我所不数其或身被絢華心厭塵濁迺求道於<lb/>
𤣥微知用心乎寥廓悼世網之莫逃具禪心之先覺有<lb/>
若宋人謝康樂者我西竺所謂在家菩薩也亦其神超<lb/>
識到燭道所在不沈於己昏不溺於可愛雖非妙達於<lb/>
根株是亦粗得乎三昧若是者亦足尚矣今有海濱俗<lb/>
<pb n="KR4d0370_WYG_007-2a"/>
士陳某者竊其名而強自號曽不逾時跡與心背破𤣥<lb/>
門之規犯前修之戒惟口是而心非故前貞而後敗葢<lb/>
其始也燕孤無偶鸞隻不雙粲雖不哭岳實悼亡霜寒<lb/>
冬瓦月冷秋床情凄凄而易感哀續續以難忘於是借<lb/>
説空無紓悲寄意期以𤣥機祛此俗累昧生天之因竊<lb/>
在家之義誘我雲月欺我松桂雖駕言於雙修實攖情<lb/>
於穢翳然且和鉛䑛墨引類呼儔私相標置彼唱此酬<lb/>
演長句束短篇爲欺爲誕曰賾曰𤣥自以證身如來可<lb/>
<pb n="KR4d0370_WYG_007-2b"/>
同李白思歸兠率何異樂天使我龍象歡傳法筵瞻仰<lb/>
以爾塵中人能作如是想奈何凡骨難醫慾流莫斷飛<lb/>
絮不黏泥蒸沙求作飯故七情作炎五欲交起見惑温<lb/>
柔頓忘法喜求卿卿之歡忽如如之理於是謳歌繞梁<lb/>
粉黛列屋主人之心日且不足何懷貝葉書有意採蓮<lb/>
曲當尚子平畢婚娶之年歎牧犢子雉朝飛之獨猶且<lb/>
續寶瑟之鳴絃粲洞房之花燭昔兮同世界於浮漚今<lb/>
兮忘泰山而逐鹿此時此心將𤣥將俗嗟夫禪關既鍵<lb/>
<pb n="KR4d0370_WYG_007-3a"/>
火宅自焚重將恩愛子種此憂惱根是豈不汙我緇梵<lb/>
辱我法門使𤣥猿抱慚白兔懷恥恨斯人之我欺嘆迷<lb/>
波之易靡然詩案具存前言在耳亦烏得爲無罪也已<lb/>
我縁此誤懲艾永刼遂勑禪關具載𤣥牒嗟爾後來人<lb/>
莫造綺語業<lb/>
　　　問雲將辭<lb/>
玉融子以周瑜赤壁之年困不得騁神紆思結兀兀無<lb/>
聊欲訪童子於崆峒求神人於姑射彷徨廣漠之野忽<lb/>
<pb n="KR4d0370_WYG_007-3b"/>
遇雲將天游於塗跪而拜曰先生至人也弟子幸矣得<lb/>
承下風竊有所疑願從先生質之雲將曰嘻何居乎子<lb/>
其語我來又拜而進曰方今荃宰道明衡階正平登良<lb/>
選公越有常程垂髫者習史黄觜者談經投盧擲雉摸<lb/>
索姓名幸而得雋羽翼乃成走也生不逢辰命窮在斗<lb/>
挾傲世之愚昧適時之巧窺陳篇而不事鈎纂味前言<lb/>
而不工雕鏤年不後人茫乎何有處窮阨而不羞爲獱<lb/>
獺之所笑逝將改圖莫得其要寧曲肱飲水以自足乎<lb/>
<pb n="KR4d0370_WYG_007-4a"/>
將捷徑窘步以追曲乎寧捧心以效里婦乎將娥眉以<lb/>
受謡諑乎寧逆旅棲棲乎將執御揚揚乎寧爲澤中雉<lb/>
乎將爲韝上鷹乎寧爲飲啄之鶩乎將爲浩蕩之鷗乎<lb/>
爲魚而透網乎抑㸃額乎爲鷄而吐綬乎抑斷尾乎寧<lb/>
看跕跕之鳶乎抑友昻昻之鶴乎抑伈伈俔俔以拯窮<lb/>
饑之水火乎將寂寂黙黙以保膏肓之泉石乎寧爲唐<lb/>
衢之哭乎將爲孫登之嘯乎寧縱湖海之豪高臥百尺<lb/>
樓乎將學農圃之事退守三畆園乎寧沈詩於瓢乎抑<lb/>
<pb n="KR4d0370_WYG_007-4b"/>
誦佳句於左丞乎寧瘞文於塚乎抑持奏牘上公車乎<lb/>
寧藩牆置筆爲子玉乎抑簸弄排偶以爲摩空之賦乎<lb/>
寧拓落爲𤣥效子雲乎抑破碎章句以明拾芥之經乎<lb/>
寧從八仙飲乎將食五侯鯖乎寧飽魚羮飯乎抑擘麒<lb/>
麟脯乎寧安公居乎抑寄蘧廬乎寧樵服以候麻衣乎<lb/>
抑櫑具以謁暴公子乎寧披羊裘以獨釣乎抑坐臯比<lb/>
以高談乎寧爲鹽車之驥乎抑爲文繡之犠乎寧爲宋<lb/>
人之迷乎抑爲樗里之智乎寧坐浣花之馬韀乎抑披<lb/>
<pb n="KR4d0370_WYG_007-5a"/>
青蓮之宫錦乎寧風盧仝之兩腋乎抑夢陶翁之八翼<lb/>
乎寧荷淵明之鋤乎抑枕祖逖之戈乎寧破戴逵之琴<lb/>
乎抑撾禰衡之鼓乎寧抱書以隨半山之驢乎抑候氣<lb/>
以逐出關之牛乎寧餐霞飲露以求輕舉乎抑嘗糞䑛<lb/>
痔以希進取乎然冨貴神仙恐兩誤乎寧饑吟困飲以<lb/>
詩酒自汚乎抑熊經鳥伸以納新吐故乎寧爲打鍾義<lb/>
山乎抑爲曳裾鄒陽乎寧爲書蠧乎將求禪悅乎寧䝉<lb/>
破衲以究三𤣥三要乎將繋芒鞋以待三熏三沐乎寧<lb/>
<pb n="KR4d0370_WYG_007-5b"/>
槌鶴樓翻鵡洲以快意乎抑營燕巢守蜂窠以茍活乎<lb/>
寧槁項黃馘以求其趣乎將撫壯棄穢而改此度乎路<lb/>
何識而可通身何居而可容寧爲工乎寧爲農乎豈数<lb/>
不終奇㑹有逢乎抑窮果有鬼不可送乎豈徒聳其肩<lb/>
以鳴不平之悲乎抑將假其喙以聲太平於時乎孰從<lb/>
孰違何是何非帝鄉不可期兮思誓墓之羲之世情祗<lb/>
益睡兮逝將訪豹林而師希夷言未既雲將掉頭舞手<lb/>
摶髀雀躍而歌曰天浮乎地游乎百川東逝而斜河西<lb/>
<pb n="KR4d0370_WYG_007-6a"/>
流乎覆我載我勞我息我爲又何求乎天遊起而和曰<lb/>
失我者競知我者静世汩汩兮如輪我熒熒兮如鏡彼<lb/>
大塊兮何心孰爲吾之司命二仙三倡三和余亦渙然<lb/>
釋怡然悟與之三歌而後去<lb/>
　　　孔雀賦<lb/>
　夫離合聚散悲歡怨懟之情非必含靈而具識者有<lb/>
　之物亦與有焉而懐悵恨以相感者又非必有族類<lb/>
　儔侣者也物亦我我亦物也奈何哉其相物也余往<lb/>
<pb n="KR4d0370_WYG_007-6b"/>
　嘗讀鸚鵡賦戚然有得於余心及今而見斯雀也形<lb/>
　神意趣高懷逺慕悵然有異於常日故采其情而爲<lb/>
　之賦以解之其辭曰<lb/>
猗珍禽之何來粲五色之華郁擢雙骹於空庭乃㸃首<lb/>
而彳亍<hi>上音勑下音秃</hi>角蓬鬆以特起尾紛葩而欲秃循堦除<lb/>
以数步味屢俛而不啄闖長徑之肩肩<hi>闕</hi>四顧而疑愕雖<lb/>
樊籠之乍解不振迅而蕭索長引吭以不鳴類欲訴於<lb/>
寥漠於是僕本恨人壯懷易感對斯禽而貽訝情遽集<lb/>
<pb n="KR4d0370_WYG_007-7a"/>
於所覽諒中心之有違乃憑拊而問訊謂口噤以莫言<lb/>
請臆對而神應托𤣥嘿以<hi>闕</hi>聽爰舒寫於篇詠爾其産遐<lb/>
陬毓下土間洪濤越重阻三代唐虞此何處所更秦厯<lb/>
漢哆意宕心珠崖拓郡儋象桂林重譯累堠逺極天南索<lb/>
王府之琛貢遂徵及於魚禽惟斯名之一出故委禍而<lb/>
至今嗟彼巧匠胡爲肆情分雌雄而入畫合姚魏以爲<lb/>
屏曽顏色之足眩乃晃耀乎丹青𤣥胡髠鬝亦以名經<lb/>
侏㒧<graphic n="KR2575" url="https://raw.githubusercontent.com/kanripo/KR-Gaiji/master/images/KR2575.png" mimeType="image/png"/>
                    <hi>音攤</hi>
                    <graphic n="KR2613" url="https://raw.githubusercontent.com/kanripo/KR-Gaiji/master/images/KR2613.png" mimeType="image/png"/>
                    <hi>天上</hi>乃效予聲又有伶人樂工誇訓蟲蟻對<lb/>
<pb n="KR4d0370_WYG_007-7b"/>
華筵之嗢<hi>烏骨</hi>噱<hi>巨畧</hi>呈薄技而披靡揚青鞦植翠尾<lb/>
騰觚爵以爲歡在予心而良恥於是公子王孫貪奇好<lb/>
異聞佳名而競喜揮金帛以羅致嗟進獻之有時柰斯<lb/>
求之無已惟蠻惟徭以貨以市爾乃㭬巉巖而爲弋冠<lb/>
雲日以張罝連柯結蔓以爲儲胥茍一目之所暨貽碧<lb/>
落其焉如離儔失侣絶母棄雛愴哀鳴而誰念竟快意<lb/>
於錐刀之餘於是委命歸窮飄流萬里閉以雕籠飼以<lb/>
粟米寧一飽之足謀悵吾生之己矣眷炎路以長懷感<lb/>
<pb n="KR4d0370_WYG_007-8a"/>
寒燠之殊氣嗟儔匹其奈何痛天屬之睽異雖五客之<lb/>
相從亦南北之殊類遇物感時相顧垂淚量陋質之欝<lb/>
臊豈鳬雁之同味名雖載於陶仙曰方家之所棄何品<lb/>
别於鹽凉又見錄乎蔵器曽禍福之由生恨不效雄鷄<lb/>
之斷尾且其嶺岫崎崯林薄䝉密山風海濤晝夜豗撃<lb/>
動扤乎林根濆沫乎崇壁山妖木魅閃屍於其巔𤣥猿<lb/>
鼯䑕嘂嘯於其側爾乃朝飛暮翔羣聚卵息求偶命子<lb/>
節節足足縱流落而依人亦羽衣之僊客是余固不厭<lb/>
<pb n="KR4d0370_WYG_007-8b"/>
於危苦而無樂於閒逸也若夫芝栭藻井之華雕朱鏤<lb/>
碧之飾觸之而驚盻之而惕物固有所宜情固有所適<lb/>
矧才能之何奇敢無效而素食長締思以展轉愈<hi>闕</hi>懷乎<lb/>
疇昔情靡鄉而不凄况今夕之何夕陳情未既戞爾長<lb/>
鳴有懷餘思尚托歌聲歌曰寒月慘兮𤣥雲愁葉崒崒<lb/>
兮蟲啾啾故鄉何許兮此淹畱惟聖賢之羈寄兮哲智<lb/>
拘囚何微禽之足迷兮於天道而詬尤良委情以若命<lb/>
兮奈何乎休<lb/>
<pb n="KR4d0370_WYG_007-9a"/>
　　　見陳郎中<hi>貴誼</hi>
仁義道中提瓶挈水未有夙縁祖師門下拔楔抽釘請<lb/>
從今始言之似僭見則不疑雖未知際可之何如亦不<lb/>
厭畧陳其所有竊念某滔滔碌碌怪怪奇奇雖少年不<lb/>
過作俗下文章而此心非止隨人後選舉自解芃蘭之<lb/>
佩即貪貝葉之書然得禪關而不談禪好佛書而不事<lb/>
佛嘗謂佛雖誕而天下不知其所以禪雖高而天下不<lb/>
知其所高必見者自見而聞者自聞則非其所非而是<lb/>
<pb n="KR4d0370_WYG_007-9b"/>
其所是且形骸内也而佛以爲外食色性也而佛以爲<lb/>
邪以乾坤之德生生而湼槃之功滅滅有如此者謂之<lb/>
何哉蓋百王之用窮而仲尼生六經之力微而釋氏作<lb/>
仲尼以莊説而釋氏以矯説仲尼化善人而釋氏化惡<lb/>
人即其扶持誘掖之心推以恢詭譎怪之論䜟祓禳禬<lb/>
豈爲我輩設邪果報受持正與俗人言也其書固至矣<lb/>
盡矣不可有加矣其心亦愚之侮之而一切誑之佛之<lb/>
至意則無愧於孟子輿佛之不恭則有甚於栁下惠然<lb/>
<pb n="KR4d0370_WYG_007-10a"/>
人知佛出於秦漢之下而愚謂佛始於羲黃以前惟精<lb/>
之道何心退蔵之密何地獨當時存而未顯故聖人祕<lb/>
以不言葢帝王之世雖不容妖幻之談而天地之間實<lb/>
難去清虛之説况南華之三十巻即大蔵之六百函輪<lb/>
迴化後之䑕肝死生夢中之蝴蝶一十六觀曉然止水<lb/>
之鯢盤千百萬身何異南溟之鯤化如斯原委不盡機<lb/>
關嘗於中夜舞手蹈足而得之未肯向人傾肝露膽而<lb/>
論也兹葢伏遇某官性根福慧識本圓明具腦門眼而<lb/>
<pb n="KR4d0370_WYG_007-10b"/>
讀書吐廣長舌而論道蔵萬巻於椰子悟一見於桃花<lb/>
蹔領使軿人謂西江之口吸少畱郎省我知大地之手<lb/>
擎某縱跡雖遥皈依惟久自謂嶺南之邑子肯爲城東<lb/>
之老婆橫錫而來投機則住禪家相見以佛法何求蟠<lb/>
木之容此老未免有鄉情豈棄浮萍之跡我聞如是於<lb/>
意云何<lb/>
　　　見林郎中<hi>岊</hi>
浪次山之迹居懷野鶴之心顧伯樂而鳴猶竊驊驑之<lb/>
<pb n="KR4d0370_WYG_007-11a"/>
志謂蟠木輪囷儻歸題品則簞食瓢飲又有依歸爲此<lb/>
而來麾之則去伏念某賦材有限屬興無涯神散意散<lb/>
居然散人學窮行窮厄於窮鬼雖少年亦隨人後科舉<lb/>
然生平恥作俗下文章怪怪奇奇蕭蕭索索哦詩盡夜<lb/>
伴四壁之虫吟得句空山疑一身之羽化第苦饑腸之<lb/>
煎迫莫能飽意於討論雕虫之技未除妨人歲月盟鷗<lb/>
之約莫遂入夢林泉所以心迹俱違形神交誚雖讀書<lb/>
二十年矣回視欿然便逢時萬户侯哉自知明甚徒以<lb/>
<pb n="KR4d0370_WYG_007-11b"/>
斗升之計庶幾鉛槧之功然文辭既非場屋之章程而<lb/>
言語又有漁樵之氣象顧自笑齊門之鼓瑟人徒惜伯<lb/>
牙之鼓琴方將效西子之顰又恐失邯鄲之步飄零爲<lb/>
客空懷李白之飛揚涕泗交頤終悼昌黎之變化誰肯<lb/>
顧於鹽車之下疑遂沉於涸轍之中兹蓋伏遇某官學<lb/>
擅儒宗文名天下書蔵富於椰大筆久夢於花生時輩<lb/>
標題好雲破月來之句家傳苗裔追影斜水淺之詩滿<lb/>
城士夫而獨有接後進之名當世英才孰不在弟子之<lb/>
<pb n="KR4d0370_WYG_007-12a"/>
列遂令疲薾亦起覬覦雖退量已分其於自視何如然<lb/>
今有仁人育之成材亦可一絲一粟我其杓之人邪三<lb/>
沐三熏則在鑪之間耳重念某世家藜藿門地氷霜竊<lb/>
嘗比数於卿大夫見辱紀名於大手筆宗固殊於南杜<lb/>
念儻及於西華推而内之溝中豈不動匹夫之念引而<lb/>
置之門下若以爲俗客則非<lb/>
　　　代懷安林丞上楊安撫<hi>誠齋子</hi>
具位某謹熏沐裁書百拜獻於某官閣下曰韓退之有<lb/>
<pb n="KR4d0370_WYG_007-12b"/>
言曰王公不借譽於布衣則無以廣其名士不借勢於<lb/>
王公則無以成其志愚曰不然此特其凡者爾若夫英<lb/>
雄豪傑之士又豈輕譽於人而借其勢哉孟嘗之門三<lb/>
千珠履識者不貴其客曰吾寧見簡亢無所交接之李<lb/>
膺無寧見填門食客之公子何者驊驑顧伯樂而鳴也<lb/>
塡門之士鷄鳴者與焉狗盗者與焉彼雖簡亢一登龍<lb/>
門非郭林宗則荀慈明矣某無聞之人也名叨於計簿<lb/>
而不上於太常之版籍厠於金閨而未脱乎奔走之吏<lb/>
<pb n="KR4d0370_WYG_007-13a"/>
伈伈俔俔於百僚之底蠅營狗茍於儔人之後視之若<lb/>
愚即之若庸亦孰知其胷中之有以也然某艾軒之裔<lb/>
也所讀者艾軒之書所守者艾軒之道亦嘗肩下僚於<lb/>
州縣之間尾談客於公卿之箔旅然而進旅然而退未<lb/>
嘗茍有求知之念葢孟嘗李膺之説有以錮其中也習<lb/>
聞前輩惟曰江之西有誠齋先生者其時與艾軒相先<lb/>
後而名過之某竊求其書而味其道嘗曰生世何用早<lb/>
我已後此翁而竟不得爼豆於其門良可恨矣二十年<lb/>
<pb n="KR4d0370_WYG_007-13b"/>
又歛衽於公之盛名自南而來者曰龍駒也自北而來<lb/>
者曰鳯雛也某聞其風而悦之每曰一代不数人百年<lb/>
能幾見第惟鵰鷃低昻懸隔宇宙李星莫覩韓斗鎮明<lb/>
守次家居驚聞邸報荷鋤而知名者則曰福星照吾閩<lb/>
矣戴筆而知名者則曰南斗避文星矣某引臂歡呼顧<lb/>
朋儔而起舞私曰生平所願識者一人耳誰啓其逢與<lb/>
名邑佐且密邇於耳目之前豈非木生於匠石之園璞<lb/>
入於卞和之肆乎及𤓰朅來種竹己久雖嘗屢至大府<lb/>
<pb n="KR4d0370_WYG_007-14a"/>
瞻望階符而卑棲下僚誰復比数竊自謂曰荆山之璞<lb/>
凡夫失之則人不以爲毁譽而卞和不之眙則百年塊<lb/>
石矣南崗之榦庸工委之則人不以爲輕重而匠石不<lb/>
之度則終身凡木矣夫以下寮而過求干進固其罪也<lb/>
然與其見斥於自炫無寧委心於自嘿與其見誅於自<lb/>
進無寧絶意於自退進而自炫知與不知猶未判也縱<lb/>
令不知則曰不遇徒然自嘿則甘塵埃而分泥滓矣且<lb/>
使某而在逺郛則己而在下邑則已麾幢節鉞朝趨夕<lb/>
<pb n="KR4d0370_WYG_007-14b"/>
承而不䝉一顧眄之異他日明眼之士相遇於江湖必<lb/>
曰楊公在閩子師之云乎事之云乎僕將曰事之矣事<lb/>
之何如則僕將何辭以對彼必曰誠齋艾軒以道相高<lb/>
於南北子爲艾軒之末裔而不見錄於誠齋之嫡孫子<lb/>
絶長者乎長者絶子乎某爲此懼故直然不顧犯嚴於<lb/>
斧鑕之下以待誅斥若曰爲邑貳於斯而求媚於上人<lb/>
以借勢則非也輒採民謡以歌以頌列爲十章具于右<lb/>
幅又欲道其所以來之意不覺喋喋<lb/>
<pb n="KR4d0370_WYG_007-15a"/>
　　　十詩<lb/>
止戈堂外㦸森森畫鼓無聲晝漏沈好是風流賢太守<lb/>
空齋一片讀書心<lb/>
先生舊把釣魚竿㺯月雲濤手本閒只爲春風蔵不得<lb/>
却來摇筆對三山<lb/>
千載斯文關洛翁祠堂新闢煥儒宫司南又是楊夫子<lb/>
管取閩中勝洛中<lb/>
一樣新縫戰士衣指麾貔虎上旌旗太平侍從資文武<lb/>
<pb n="KR4d0370_WYG_007-15b"/>
肯向春風卧鼓鼙<lb/>
一昨潢池波浪驚將軍隨手巻紅旌碧油幢下詩書帥<lb/>
眞箇胷中萬甲兵<lb/>
聽得溪邊撃壤聲年來官府是昇平吏呼不到韓盧卧<lb/>
整理犂鋤待雨耕<lb/>
春雨來看一派河却愁無地著恩波東風剩與栽楊栁<lb/>
畱作甘棠去後歌<lb/>
篇篇渾不費安排霽月光風自滿懷嶺海聲名誰得似<lb/>
<pb n="KR4d0370_WYG_007-16a"/>
一家句法老誠齋<lb/>
元戎根柢是公平玉肺冰腸徹底清一㸃吏姦無隱處<lb/>
逢人箇箇説神明<lb/>
一持使節兩持麾五嶺依然雙鶴歸見説只今楊子宅<lb/>
庭容旋馬地生衣<lb/>
　　　紀異詩<hi>幷序</hi>　<hi>嘉定十二年寓城中作</hi>
　歲己夘亢旱乃二月下弦之三日赤舌之祟自城東<lb/>
　而來延連一夕熇灼不可向聽自止天明熖絶乃有<lb/>
<pb n="KR4d0370_WYG_007-16b"/>
　破屋数椽屹然灰燼中問之則洒掃衢巷一貧嫗也<lb/>
　家無半升粟惟周身一具火方熾以此祝于天而獲<lb/>
　免駭乎異哉是烏可無傳也遂賦云<lb/>
城中醮龍龍苦蟄城門夜開八人入粤從東關煽喊呀<lb/>
飛煙巻作半空霞祝融熛怒咋齒牙彤幢絳斾紛要遮<lb/>
扶桑剝落喧撑义兩岸炮焦幾百家當時諸校陣陣來<lb/>
傳呼数里聲如雷州官令嚴兵官急斤斧鑱鋤勾綆集<lb/>
其奈枯河無瀋汁炎曹橫恣𤣥冥讋天雖有涙不敢泣<lb/>
<pb n="KR4d0370_WYG_007-17a"/>
千人萬人瞠眼立撲之愈張聽自戢就中那得十数椽<lb/>
敗壁穿穴簷瓦懸四圍灰燼渠巋然鄰人驚怪一郡傳<lb/>
掃街老嫗今幾年隻身窮獨頭如綿家無一孔破絮纒<lb/>
只餘一棺候棄捐以此籲天天見憐幽明之理豈眇綿<lb/>
天在屋頭非虛言陸渾山火雖富妍無所勸戒何足編<lb/>
惜渠不遇昌黎仙<lb/>
　　　朱典卿和章有結茅孤青之語戱爲古風以絶<lb/>
　　　　之<hi>孤青艾軒擬小築處也</hi>
<pb n="KR4d0370_WYG_007-17b"/>
盥手捧詩神索索高懷細把重抽繹㝠心不覺有鬼知<lb/>
消息漏傳到姑射箇中昨夜有使來夢魂暗引飛雙腋<lb/>
楼高百尺錦戸開中有一人猶岸幘低頭未敢問起居<lb/>
自言我是壺仙客紫薇花下引笑歸世縁已謝來兹宅<lb/>
雖然舊隱也未忘離宫尚浸孤青碧側聆有客身姓朱<lb/>
結茅凖擬欺泉石山神火急報此間移文便已回飛驛<lb/>
馮夷奏記奉指揮嚴兵鎖斷青松壁公爲詩案有引連<lb/>
歸到人間憑解釋云渠姓字在天衢撿㸃不上幽人籍<lb/>
<pb n="KR4d0370_WYG_007-18a"/>
明年已著瑞鶴袍浪言誰與飛鳬舄便令勲業了鼎彛<lb/>
也莫迂我雲山迹宇宙如今况未清經綸不任伊誰責<lb/>
更是蓬萊有新禁巖扃不許金𫀆惜詩詞固然多孟浪<lb/>
此事也須先禁格劃然驚覺汗滿身捉筆書之窗已白<lb/>
詩君從此莫戱談恐有鬼神重聽得<lb/>
　　　送王少逸還鄉<hi>己夘同出冬先歸</hi>
㸃㸃瓊花上旅衣還鄉心壯任寒欺飄零爲客看歸客<lb/>
記憶來時惜去時家書一半憑君説客里三千儘夢隨<lb/>
<pb n="KR4d0370_WYG_007-18b"/>
握手橋門重約在芒鞋莫便厭奔馳<lb/>
　　　中秋後三日寄吳景朔<lb/>
離鴻影斷中秋月病鶴心愁薄暮雲爲語白蓮同社友<lb/>
得君書後愈思君<lb/>
　　　寄橘與吳景朔<lb/>
碧雲愁望夕陽西好景無因與啜醨霜雨滿林黄欲盡<lb/>
愧君書後不多題<lb/>
　　　病中送丘升叔復入廣<hi>是歳同自臨安歸</hi>
<pb n="KR4d0370_WYG_007-19a"/>
出嶺相逢話上京歸鞍齊卸獨南征風摇五兩南州去<lb/>
月傍孤燈病客驚莫倚能詩心便縱大須力學眼還明<lb/>
無因别後知分寸得趣深時逺寄聲<lb/>
羡子論文見解深無端聚散苦難禁雖然後㑹剛期我<lb/>
忽漫離筵已著心窮殺昌黎縁怪怪誰憐子美獨涔涔<lb/>
寒梅鬬雪看何處還憶花前抱病吟<lb/>
　　　游孤青作<lb/>
野水茫茫去漁歌逺逺聽醉酣觴大白乘興棹孤青明<lb/>
<pb n="KR4d0370_WYG_007-19b"/>
月長如此浮雲不暫停拜經遺趾在誰與拾殘螢<lb/>
　　　讀史<lb/>
有人讀史不讀經史在目前經杳冥有人讀經不讀史<lb/>
經有道腴史泥滓我云經史無異同八忩八面俱玲瓏<lb/>
經爲律兮史爲案古來已斷與未斷是賢是聖何世<lb/>
無賢聖身全此身散既息而消消又息便是先天後天<lb/>
易何禍非福吉非凶何成非毁始非終西麟絶筆漢紀鳯<lb/>
晉馬食曹江化龍千齡萬載事不盡縂是禪機與道<lb/>
<pb n="KR4d0370_WYG_007-20a"/>
鋒乃知龎眉太史有眼目一家自作新機軸至今史法<lb/>
有憑㨿殘書斷紀收成束拘儒足足笑殺人白頭苦向<lb/>
河汾續<lb/>
　　　秋日鳯凰臺即事<lb/>
　鳯凰臺著名以李翰林一詩也余思翰林題詩時臺<lb/>
　必不爾白鷺洲問之故老指㸃固無定所而三山則<lb/>
　於此臺望己不見乃逺落於前江之尾若當時果爾<lb/>
　則詩辭不應如此模冩也謾刋正之以俟好古者<lb/>
<pb n="KR4d0370_WYG_007-20b"/>
三山逺落窮江尾一水横過接石頭蘭棹幾雙船細細<lb/>
蘆場無数屋浮浮斷雲歸去商量雨黃葉飛來問訊秋<lb/>
縂爲登臨能作興若爲陳迹替人愁<lb/>
　　　王日起謀請樂軒先生主席其鄉隱山堂喜<lb/>
　　　　以詩贈之<lb/>
場屋時文百態新六經門户冷如冰江湖有客奔馳倦<lb/>
來問詩書向上層<lb/>
論文欵欵細畱心一㸃塵埃也不禁爲語隱山同社友<lb/>
<pb n="KR4d0370_WYG_007-21a"/>
讀書根本是胷襟<lb/>
相逢刮眼試金箆直下承當是嫡兒長恨馬駒天下少<lb/>
汝今分骨我分皮<lb/>
　　　劉躔甫許以古詩集見假而竟不至代書促之<lb/>
好書千束且萬束前身後身讀不足劉郎好古喜收詩<lb/>
一篇半篇惜如玉知君此性人所希旁人浪指爲書癡<lb/>
旁人肉眼君似月好句何從向渠説相逢劍客心相許<lb/>
青萍莫惜當筵舞<lb/>
<pb n="KR4d0370_WYG_007-21b"/>
　　　七月二十三日奉寄瀨溪書堂吳景朔因訊舊<lb/>
　　　　遊<lb/>
聞向秋山苦讀書吟中還解憶人無强顏爲客心何在<lb/>
忍病哦詩骨正癯明月青山追昨夢去年今日下姑蘇<lb/>
長橋一帶關心否問訊高陽舊酒徒<lb/>
　　　獨夜偶成回文<lb/>
身隨影立孤燈暝杖倚人行獨月明新得病形成瘦鶴<lb/>
亂添愁思惹飛螢<lb/>
<pb n="KR4d0370_WYG_007-22a"/>
　　　長門怨回文<lb/>
傷情暗斷恩和愛抆淚空添怨與愁霜透衣寒輕卷<lb/>
䄂月移忩去罷吹簫<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0370_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集巻七<lb/>
</p>
<p>
</p>
  </div>
</body>
</text>
</TEI>
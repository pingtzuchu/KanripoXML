<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻一</head> <lb/>
    <p>
<pb n="KR4d0370_WYG_001-1a"/>
欽定四庫全書<lb/>
　竹溪鬳齋十一藁續集巻一<lb/>
　　　　　　　　　　　　宋　林希逸　撰<lb/>
　　古律詩<lb/>
　　　和後村憶昔二首<lb/>
應世只愁一著差少曽苦學鬢今華愛牛因見無傷也<lb/>
喻馬還非俱是耶工苦從人夸腹藁發明自我看心花<lb/>
蠅頭蝸角人間事回首驚㸔似亂麻<lb/>
<pb n="KR4d0370_WYG_001-1b"/>
白雲深處卧元英莫問卿君與我卿説向老禪成寐語<lb/>
誤他壯士爲虛名鏤脂須信文徒巧隔膜只愁性未明<lb/>
空忍饑窮吟樂府也疑太祝似心盲<lb/>
　　　和後村口占一首<lb/>
老去田翁多狎友年來觀主換新銜縁溪竹杖時行散<lb/>
面壁蒲團漸放參休夢筆花尋硯滴但看貝葉守燈龕<lb/>
清朝越紼將修禮畱滯何妨似史談<lb/>
　　　和後村唐衣二首<lb/>
<pb n="KR4d0370_WYG_001-2a"/>
非晉非唐落魄𫀆人生行樂不知他可曾癡説飛霞佩<lb/>
那肯吟思疊雪羅帶眼减多癯已甚布毛吹盡意如何<lb/>
溪鄰更有笭箵伴時整蓑衣共緝莎<lb/>
初服能尋恨已遲便如野鹿脱拘維閒因解帶迎風處<lb/>
凍憶穿靴立雪時老守漁蓑隨分樂古多蟬冕歎機危<lb/>
不知窮苦哦詩相破帽從前畧似誰<lb/>
　　　和後村記顔一首<lb/>
精神歸阿堵一㸃定如何問景論蛇跗吹毛笑鳥窠鬢<lb/>
<pb n="KR4d0370_WYG_001-2b"/>
知誰甚似音比舊尤訛但擁維摩几時時閲貝多<lb/>
　　　和後村漫興一首<lb/>
儒冠能誤甫休憶早充賓既得林間趣甘爲局外人法<lb/>
書喜皇象古畫愛公麟屢典衣償直因癡不恨貧<lb/>
　　　行田間見新秧作<hi>丙寅三月初九日</hi>
新秧成段見連連風弄輕柔雨後鮮細出水如青縷線<lb/>
平鋪田似綠毛氈國貧民困憂無日身逺心存冀有年<lb/>
試問維魚誰入夢牧童三五澗頭眠<lb/>
<pb n="KR4d0370_WYG_001-3a"/>
　　　錦溪謁墳作<lb/>
鞠育恩深愧老身少營甘㫖苦長貧如今有酒空澆酹<lb/>
對此傷心十一春<lb/>
松下殷勤奠獻回山房四望小徘徊常年不似今年晚<lb/>
待得花時過盡來<lb/>
　　　資福嶺菴前作<hi>嶺内有神祠舊時課社十日一集其間</hi>
嶺路松陰好歸鞭為小停苔封石面紫藤絡樹身青菴<lb/>
古無人住蟬多過客聽少時文㑹處近裏有祠庭<lb/>
<pb n="KR4d0370_WYG_001-3b"/>
　　　和莆田陳宰篠塘庵韻<hi>賢有十不去</hi>
竹根牆下一燈龕舊事傷心未易談十頌尚畱禪髓在<lb/>
諸方應作話頭參高情冩入陽春調逺望吟思落日酣<lb/>
魔種紛紛堪可笑得君㸃破料知慙<lb/>
　　　崇安忌日<hi>丙寅四月</hi>
生死涂分久追懷謾自傷憐渠眉舊白歎我髪今黃聚<lb/>
散萍來去悲歡夢短長縱能排遣盡此日亦難忘<lb/>
　　　踰月苦旱忽得邑宰喜雨詩用韻二首<hi>丙寅四月十二日</hi>
<pb n="KR4d0370_WYG_001-4a"/>
連日非無数㸃飛濱溪底見響舂機甘霖君已吟成巻<lb/>
炎赫吾方汗濕衣雷邑未能均澤施龍君可要逐方祈<lb/>
箋天更仗伊誰力外史臣慙似螘微<lb/>
布穀催耕歎雨乾諸賢歡詠我辛酸瓢分不到田猶涸<lb/>
琴化雖均天作難底要歲遺三九食但爲民幾一分寛<lb/>
未縣龍骨魚無夢那得新租上送官<lb/>
　　　和蕭教韻<lb/>
聲華六館壓羣雄獨坐臯比信國工弟子三千徒共<lb/>
<pb n="KR4d0370_WYG_001-4b"/>
喜法筵第一義尤公我開薦口慙如愈守自知名盍敬<lb/>
融料得芹香畱不住㑹須班入大明宫<lb/>
　　　四月二十日得雨方足聞城間一禱即應沾渥<lb/>
　　　　久矣此餘波所及也再用前韻一首寄呈恕<lb/>
　　　　齋<lb/>
晴雲巻盡雨雲飛多謝元工已轉機懇切敷陳緑封事<lb/>
殷勤持送紫霞衣十連如佛仁均施一念於民福可祈<lb/>
秧馬既閒青徧野摇摇争弄晚風微<lb/>
<pb n="KR4d0370_WYG_001-5a"/>
　　　和一隱堂<hi>義江陳吏部</hi>
少陵那肯縛微官謾結陶廬雜市闤五客昻藏圖素壁<lb/>
一翁偃蹇對青山我因月憶人千里公比雲居僧半間<lb/>
老去得閒應浪喜何如未老已先閒<hi>堂中畫鶴鷗五禽</hi>
　　　賀後村得第七孫<lb/>
恰喜長房兒納婦蘭堦又報送麒麟一䕫四海名千載<lb/>
三鳯諸孫見七人新綴錦綳饒獻笑賸畱寶硯要分珍<lb/>
太翁從此應投鑷却許貂金映鬢銀<lb/>
<pb n="KR4d0370_WYG_001-5b"/>
　　　既旱得雨連日不小住<lb/>
旱餘得雨又傷多塵世因饑百種魔便使有方能辟穀<lb/>
我雖獨樂奈人何<lb/>
喜雨還憂雨過多人生可煞是多魔事難恰好天誰問<lb/>
天本無心可奈何<lb/>
　　　再和後村得孫韻<lb/>
含飴方樂燕嘉賓畫果犀錢勝擘麟老鳯逓看雛鳯好<lb/>
猶龍行見共龍人孫誇奇骨磽如玉翁喜龎眉從以珍<lb/>
<pb n="KR4d0370_WYG_001-6a"/>
産有萬金誰敵此他山何羡器車銀<lb/>
　　　送用和劉推官入京班改<lb/>
幕畫如兄有異才嶺南聲價動諸臺登龍尾道呼班去<lb/>
爲鰐魚州守印來定有賞音相料理何妨進巻小徘徊<lb/>
遥知得意行吟處傍桞堤看菡蓞開<lb/>
　　　山丹已盛<lb/>
夏半葵橊亦頓空臨池還未見芙蓉花神也念翁岑<lb/>
寂數本山丹著意紅<lb/>
<pb n="KR4d0370_WYG_001-6b"/>
　　　小盆新種水芝方有生意<lb/>
買石殷勤種水芝主人欲速訝渠遲朝來喜見芽如粟<lb/>
㸃㸃青青上下枝<lb/>
　　　行楮<lb/>
救楮爲謀意甚忠人間豈不願流通未論子母權輕重<lb/>
無奈官民價異同<hi>州縣入納只用時價紐中半之数</hi>産計高低藏自可<lb/>
用難節縮出何窮秤提須信無奇䇿賤則因多少則穹<lb/>
　　　和吳帥古靈祠堂韻<lb/>
<pb n="KR4d0370_WYG_001-7a"/>
學問功深筆硯靈南來題詠徧吾閩詩書禮樂宗元帥<lb/>
爼豆衣冠友昔人顔色如存滿梁月襟懷長想浴沂春<lb/>
新成翬革添吟句傳入圖經字字珍<lb/>
　　　用珍字韻謝吳帥分惠乃弟山泉所寄廬山新<lb/>
　　　　茗一首<lb/>
五老峰前草自靈若為封褁入南閩錦嚢有句知難弟<lb/>
玉帳多情寄野人雲脚似浮廬瀑雪水痕堪鬬建溪春<lb/>
龍團拜賜前身夢得此烹嘗勝食珍<lb/>
<pb n="KR4d0370_WYG_001-7b"/>
　　　題郭進士所進萬世寶鼎鑒<lb/>
學苦功深老更癯儲闈一念許渠渠掄才合作金閨彦<lb/>
忠國無踰寶鼎書未見龍圖攜處士但聞狗監薦相如<lb/>
明時主相求賢急指日香名入詔除<lb/>
　　　謝劉正奏惠文戱效昌黎體仍用送賈浪仙韻<lb/>
　　　　一首<lb/>
可人忽及門瑩骨清照膽銜袖子何謙拜手吾豈敢于<lb/>
嗟泥尚蟠有興月可攬何居欲困衡迺爾蹈坎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>萬言<lb/>
<pb n="KR4d0370_WYG_001-8a"/>
蛹吐絲一第髭摘頷攀天桂非高佳境蔗方噉但思俗<lb/>
茫茫頗怪雲黯黯顧我方阨窮相看合悽慘藿食恣酣<lb/>
饕大羮鄙漓澹甘守竹笭箵疇憶蓋菡蓞孤熊輩狸狌<lb/>
芳卉雜葭菼躪藉衆靡憐訪求情易感玉肆混琳珉珍<lb/>
筵侣菹歜豈伊厭葱珩雅欲共藜糁見睍失瀌瀌聞雷<lb/>
嗟坎坎儷箋價編瓊璆藁憤削槧新知乍激昻老我長<lb/>
顑頷惟應旌翹翹曾是御憯憯期君騏驥驤眇彼蜉蝣<lb/>
撼層青冨脩程墳索且𤣥覽<lb/>
<pb n="KR4d0370_WYG_001-8b"/>
　　　和後村二首<lb/>
瓊筵追補慶樗菴壽宿熒熒耀斗南詩勝盧仝酬馬異<lb/>
客無李四與張三<hi>深村酒小溪魚李四張三來便畱</hi>顔紅鬢白國元老<lb/>
眼赤腰黃世美談索和多慙供狗尾公如大楚僕毛聃<lb/>
　　　其二<lb/>
但喜僧歌不壞菴可曽佞佛學和南溪深却有鸝千百<lb/>
城逺何妨家兩三詩未能工多纇句書無高論搃常談<lb/>
身窮久欲逃名姓任把秦儋作史耼<lb/>
<pb n="KR4d0370_WYG_001-9a"/>
　　　耳鳴戲作<lb/>
底事虛聰裏長聞風雨聲史嘗云蟻鬬醫却比蟬鳴老<lb/>
縱聾何惜愁因聒易生道書疑太誕如磬是丹成<hi>丹書云第</hi>
<hi>三轉則耳中常有笙磬鳯凰之聲</hi>
　　　六月二十四日雨後苦熱作<lb/>
今年一旱熱良苦既雨纔晴熱如故桔槔蹔閒稍解憂<lb/>
赤日當空蒸濕土晚田切切更望霖早禾已失十四五<lb/>
溪泉漸涸衆撮眉老我垂頭汗如雨有身有患信可憐<lb/>
<pb n="KR4d0370_WYG_001-9b"/>
亦既憂農還畏暑<lb/>
　　　樂軒逺日之祀巖尹方兄賦以七言用韻一首<lb/>
事師如父理云然到底難忘講席前身在必憂惟忌日<lb/>
義存雖死似生年親祠執奠疑容見淺學孤恩枕膝傳<lb/>
長愧後生香一瓣玉樓十二抵三千<lb/>
　　　得大慧頂相有親筆賛<hi>贊中有呼聚又喝散之語</hi>
見師畫像如師活聚散如何呼又喝似與不似吾不<lb/>
知却是夢中青直裰<lb/>
<pb n="KR4d0370_WYG_001-10a"/>
　　　四睡戲題<lb/>
多少醒人作寐語異形同趣誰知汝四頭十足相枕眠<lb/>
寒山拾得豐干虎<hi>其像三人交頭枕虎而睡</hi>
　　　詠松石<hi>松化爲石</hi>
生生化化果何如物類雖殊氣不殊疎密尚畱松脈理<lb/>
嵁巗却是石肌膚今身肯羡陳三品往事堪羞秦大夫<lb/>
斸藥仙翁何處問雲根還似樹根無<lb/>
　　　和柯山玉上人三首<lb/>
<pb n="KR4d0370_WYG_001-10b"/>
身如孤鶴萬縁空吟得交情底許濃我老學禪無長進<lb/>
相逢却講少陵宗<lb/>
聞説高人意已消非坡誰解識參寥何年共賦浮花雪<lb/>
一棹清溪兩岸苕<hi>坡詩溪上苕花似浮雪</hi>
贊盡俱佳見似親殷勤逺寄證前因雖然説我夢中夢<lb/>
却要知渠身外身<hi>知某曾夢大慧似慧自賛頂相見寄</hi>
　　　賀後村生日慶八十<lb/>
星履班頭跨錦韉乞身玉座賦歸田當行兩制文章老<lb/>
<pb n="KR4d0370_WYG_001-11a"/>
來處三壺功行仙生比萊公過半月占求尚父恰今年<lb/>
先皇法從新皇憶須落前銜拜榻前<hi>七月二十九日生冦公七月十四日</hi>
<hi>生</hi>
宸奎輝映畫堂深瑞旦華筵酒滿斟三鳯七雛樽捧玉<lb/>
雙魚九銙帶橫金未須人詫耆英㑹更看公求耄老箴<lb/>
却此趙州行脚後百三十歳主禪林<lb/>
　　　戲效劉苕溪十二辰歌<lb/>
華門䑕憂多唧唧我貧不厭𤓰牛窄癡人虎視欲眈眈<lb/>
<pb n="KR4d0370_WYG_001-11b"/>
我寧老守兔園册莫愁龍具苦酸寒等爲蛇跗祗瞬息<lb/>
試問藍関馬不前何似金華羊可叱嬌羞已笑沭猴冠<lb/>
卑棲那更争鷄食掉頭一任犬狺狺掩耳莫聽猪嚄嚄<lb/>
　　　晚日既入紅雲滿空以東西言之此間去日入<lb/>
　　　　處幾千萬里日既到海而其光上射於天如在<lb/>
　　　　頭上非天高地小四面海濶安得如是因以<lb/>
　　　　紀之<lb/>
幾譯天西到海東日沈猶射半空紅吟思益信人間小<lb/>
<pb n="KR4d0370_WYG_001-12a"/>
海濶天高地水中<lb/>
天高地小水茫茫取喻只如雞子黃西日既沈光倒射<lb/>
天中還是水中光<lb/>
　　　袁命士<lb/>
言多奇中邑人誇得妙無過六十花術學要須來處好<lb/>
馳聲貞觀是渠家<lb/>
　　　題趙工部柞山堂<hi>以半山五願木爲柞自名其堂求余書扁</hi>
太白前身錦繡腸字書捜盡入篇章作歸田賦辭蘭省<lb/>
<pb n="KR4d0370_WYG_001-12b"/>
取半山詩扁草堂自擬百圍莊散木不誇五柞漢長楊<lb/>
却愁金殿催班去風舞槐龍影正凉<lb/>
　　　和韉字謝後村和篇<lb/>
狨鞍更合破花韉<hi>親王而下鞍上綉花隨品支破</hi>揮手歸尋種玉田琢<lb/>
句工如賈島佛引杯豪似翰林仙作蠅頭字無虛日辭<lb/>
豹尾班不待年活底壽星公即是輕安尤勝者希前<lb/>
九袠筵開喜更深金杯從客十分斟新詞歲歲歌縣矢<lb/>
回啓人人得碎金短韻豈堪勾白句初心却似欠韓箴<lb/>
<pb n="KR4d0370_WYG_001-13a"/>
如公搃是書融化椰腹多於漢學林<lb/>
　　　再和前韻謝後村惠生日詞<lb/>
野客相過坐馬韀論談大半是農田生慙弧矢爲男子<lb/>
老脱簮裳似散仙錦巻新詞歌永日茅簷小酌勝常年<lb/>
癡因好佛䝉嗤誚更敢誇張靈運前<lb/>
老去劬勞念轉深一樽聊爾可曾斟中年爲拙辭宫錦<lb/>
晚歲雖貧笑汞金破被與兒眠似鐵敗氊畱客坐如箴<lb/>
<hi>箴與針同</hi>多情曲意加題品錯比唐溪與晉林<lb/>
<pb n="KR4d0370_WYG_001-13b"/>
　　　三和韉字二首寄後村<lb/>
誰道林花不是韉山如奔馬下平田哦詩不記身投老<lb/>
對酒猶狂興欲仙勾漏丹砂尋舊令雲安麴米問長年<lb/>
如翁一事尤癡絶醉却逃禪綉佛前<lb/>
勝敗如碁閲世深夏商猶爾况戈斟癡人倚柱思全璧<lb/>
達士揮鋤不顧金頴自忉㦬宜愈傳酒何殃咎要皮箴<lb/>
過從怕聽閒言説聞早移家避入林<lb/>
　　　偶題<lb/>
<pb n="KR4d0370_WYG_001-14a"/>
溪南溪北鳥相呼聽雨看雲足自娛不羡筆書黃紙尾<lb/>
但吟詩撚白髭鬚身謀只合交猿鶴眼見渾如擲雉盧<lb/>
堪笑少陵高自比到頭老大始知愚<lb/>
　　　再和柞山腸字一首<lb/>
縣知書巻飽撑腸一倡殷勤十和章茅捲三重憐杜屋<lb/>
株高八九羡韓堂利名誰信為韁鎻聖知人猶比桁楊<lb/>
萬事不如祗浩飲葡萄切莫換西凉<lb/>
　　　溪居古榕甚佳未嘗有所賦得柞山詩巻借奇<lb/>
<pb n="KR4d0370_WYG_001-14b"/>
　　　　字韻戲成一首<lb/>
古樹婆娑誰手種有藤纒絡似髯垂但看窗草求溪意<lb/>
自覺庭楸欠愈詩才拙豈能酬郢曲心降但合靡齊旗<lb/>
吟渠却羨公家柞短韻長篇句句奇<lb/>
　　　春谷惠示榕橋精舍二十四詩借首篇韻賦一<lb/>
　　　　首<lb/>
春谷因榕費苦吟爲憐夾道緑隂隂身藏巖澗風霜老<lb/>
名入圖經嵗月深北客未知題詠少南州莫向字書尋<lb/>
<pb n="KR4d0370_WYG_001-15a"/>
鶯啼庭葉曾畱句獨有河東栁賞音<lb/>
　　　題僧雪岑詩<lb/>
本自無鬚學撚鬚此於止觀事何如詩家格怕無僧字<lb/>
聖處吟須讀佛書得趣藕花山下去逃名枯木衆中居<lb/>
早梅詠得師誰是見鄭都官却問渠<lb/>
　　　題范月溪欵乃集<lb/>
欵乃溪干入聽時忽傳新集到柴扉自慚我老眠雲慣<lb/>
遥羡君吟弄月歸正始餘音何寂寞四靈苦思儘光輝<lb/>
<pb n="KR4d0370_WYG_001-15b"/>
當行家数今誰是消得渠儂論錦機<lb/>
　　　送徐諮議縂管<lb/>
美矣軍諮議元戎喜借畱吟多磨盾鼻心久折刀頭梅<lb/>
日相求去花時寄别愁天風題石處從此夢同游<lb/>
括要翁精訓君於翁又賢吟工如射巧藁富已刋傳資<lb/>
格宜分竹功名早著鞭從軍詩更好因鴈寄溪邊<lb/>
　　　郡圃小山大資可齋先生所作也石久散而池<lb/>
　　　　亦荒恕齋來公補處疊之浚之訪求舊記重<lb/>
<pb n="KR4d0370_WYG_001-16a"/>
　　　　刋之仍續畱題之句以寄可翁翁又和之以<lb/>
　　　　某同出可齋之門不鄙賜示借韻爲謝<lb/>
湖嵌散盡重堆疊池碧堙多旋斸開舊記幸存新入石<lb/>
勝游端待可人來<lb/>
舊畱岸栁千株老新種池荷一度開此是可翁題詠處<lb/>
元戎領客喜同來<lb/>
石好歲深歐記在雨多雲為段遊開同門一士頭如雪<lb/>
許待龍圖老子來<hi>時方苦雨恕齋一禱即晴咸淳丙寅九月</hi>
<pb n="KR4d0370_WYG_001-16b"/>
　　　吳帥用前韻以别再賦以謝<lb/>
碧油幢下詩書帥吏案如山强撥開領客雍容游郡圃<lb/>
栁間松下步行來<lb/>
主人愛客情何厚盡日移樽逐處開古栢寒梅俱問訊<lb/>
追思猶説海棠來<lb/>
清晨玉帳方違拜一葉江干艤未開多愧元戎懷舊雨<lb/>
殷勤惜别袖詩來<lb/>
村居僻甚城闉逺避俗柴門久不開忽漫出山歸自喜<lb/>
<pb n="KR4d0370_WYG_001-17a"/>
龎翁還謁恕翁來<lb/>
　　　題天風海濤<lb/>
亭後千尋屴崱峰亭前萬里見晴空山藏落照生新月<lb/>
海漲輕濤帶晚風世事浮雲變今古客游鑱石徧西東<lb/>
近簷澑雨霜皮栢却是渠曾識晦翁<lb/>
　　　題梁祕閣玉堂何似亭<lb/>
放眼久知亭外景連朝苦恨雨昏昏紅飄落桂渾如雪<lb/>
青失平林搃是雲與世相忘眞有道休官曾不待移文<lb/>
<pb n="KR4d0370_WYG_001-17b"/>
玉堂天上空回首白髪追尋我愧君<lb/>
　　　喜新晴和前韻<hi>梁丈三徑堂中作</hi>
清曉秋聲枕上聞倚欄頓覺失眵昏潮分新水添池水<lb/>
山放晴雲換雨雲翠洗方壺如著色稻摇平野自成文<lb/>
荷枯菊少梅全未風葉蕭蕭對竹君<lb/>
　　　題張尚書畫册四首<lb/>
　　　　松間睡道士<lb/>
高枕松間石如儂未易知世情祗益睡不是學希夷<lb/>
<pb n="KR4d0370_WYG_001-18a"/>
　　　　犬<lb/>
辭家何處附書歸縱獵何年投絏去斯入咸陽機洛陽<lb/>
料知黃耳嗤渠誤<lb/>
　　　　牡丹<lb/>
生意草亦佳可但蓮菊好富貴本何心莫以色見我<lb/>
　　　　雀<lb/>
勘破鵬鳩事人間百念消茂先老自誤不記賦鷦鷯<lb/>
　　　菊菴相道人求贈<lb/>
<pb n="KR4d0370_WYG_001-18b"/>
抛汝菴中菊尋他楦上麟休將窮達事來語菊邊人<lb/>
　　　送建寧倅林太博用後村韻二首<lb/>
清班早見揚休立自詭俄爲九仭翔教雨久霑儒館下<lb/>
屏星還照建溪傍助行好事趨鈴閤課了康功向玉堂<lb/>
禹錫文章終得力吾儕觕細要更嘗<lb/>
家年愛友相期久注目雲霄看鳯翔半刺暫煩書紙尾<lb/>
一翁分守繋籬傍多攜客上丹青閣易事賢居夷白堂<lb/>
更喜宦游逢樂地戸無貴糴稻新嘗<lb/>
<pb n="KR4d0370_WYG_001-19a"/>
　　　寄題趙武子鶴泉<lb/>
可人何事著斯名知傍清泉築小亭遥想倚風看鶴鶴<lb/>
更須和月掬泠泠君於醉後流應潄渠若來時舞不停<lb/>
莫謾濯纓歌此水㑹當沖翼上青冥<lb/>
　　　别林伯常國博<lb/>
解印南來久卸鞍未甘遮日向長安洪都别駕何廉取<lb/>
齋殿除書果趣還再入美傳喧輦下多情逺别到溪干<lb/>
才名藉甚如君少此去應須立要班<lb/>
<pb n="KR4d0370_WYG_001-19b"/>
歳晚交親久寂寥明時賸喜入旌招玉融名邑雖多士<lb/>
槖從無人已四朝我分長閒守龍具君宜聞健侍雞翹<lb/>
從今出處分岐路對月相思夢愈遥<lb/>
　　　偶題<lb/>
清曉焚香罷書窗只自娛時爲五禽戲閒看六牛圖遯<lb/>
世元無悶衰年不厭癯圍棊三稚子夜夜笑翁輸<lb/>
　　　題國清林氏海山精舍<hi>取樂天海山不是吾歸處為名</hi>
白醉吟翁頗似癡當仁一見却無疑但尋來處知歸處<lb/>
<pb n="KR4d0370_WYG_001-20a"/>
莫把迷時待悟時風過更看雲不盡潮生長與月相隨<lb/>
海山此趣誰能㑹也是禪關也是詩<lb/>
　　　丙寅再至水南吳景朔家<lb/>
舊游人物轉頭空此地重來恨不窮聞笛久懷中散氏<lb/>
對床僅有小蘇公門前旋闢園池好壁上芳題子姪同<lb/>
尤喜芝蘭書種茂迎門歡笑挹溪翁<hi>景朔男子謙姪定子皆請舉諸孫亦</hi>
<hi>好學</hi>
　　　和後村問訊水南失約二首<lb/>
<pb n="KR4d0370_WYG_001-20b"/>
憶昔從容陪燕几别來岑寂守漁蓑論談苦羡江河决<lb/>
離索深慙歳月磨覿面難逢善知識鈍根空比老禪和<lb/>
當時言語何曾㑹路滑山高敢再過<lb/>
學荒久欠親談麈居僻誰同理釣蓑砂欲作糜那解飽<lb/>
塼難成鏡只空磨出乘雪興思安道歸逐風吟笑志和<lb/>
賴有先生前約在掃門直候愈軒過<lb/>
　　　題劉某詩集<lb/>
鄰居前此未相聞到手新編喜得君一事更令人動念<lb/>
<pb n="KR4d0370_WYG_001-21a"/>
曾吟詩謁網山墳<hi>集中有謁網山墳兩絶句</hi>
　　　夜坐偶成<lb/>
涉世纔深誤轉深鬢毛贏得雪霜侵人多癡到未來刼<lb/>
禪要空無見在心晝暖枕書高鼾睡夜長樽酒縱狂吟<lb/>
花開花落春何意潮去潮來古即今<lb/>
　　　書窗即事<lb/>
此心無著自超然麄糲隨宜醉即眠喜讀佛書非佞佛<lb/>
賦游仙曲豈求仙涪翁語忌隨人後康節圖看到畫前<lb/>
<pb n="KR4d0370_WYG_001-21b"/>
老盡蓬窗聊爾耳何曾敢道慕諸賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集巻一<lb/>
</p>
<p>
</p>
  </div>
</body>
</text>
</TEI>
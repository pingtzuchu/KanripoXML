<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻十五</head> <lb/>
    <p>
<pb n="KR4d0370_WYG_015-1a"/>
欽定四庫全書<lb/>
　竹溪鬳齋十一藁續集巻十五<lb/>
　　　　　　　　　　　　宋　林希逸　撰<lb/>
　　四六<lb/>
　　　賀江左相<lb/>
上宰登庸明庭宣布今王立政宅俊而灼有三良弼輔<lb/>
台作相而置諸左朝紳喜而舉笏國勢定於覆盂竊以<lb/>
盛時所貴者多賢泰階莫難於齊色昔惟元祐尊申國<lb/>
<pb n="KR4d0370_WYG_015-1b"/>
而吕范並除亦若成周内畢公而周召分治是所謂鼎<lb/>
承君之象于以成鼇立極之功於赫前聞復見今日共<lb/>
惟某官氣禀兩間之浩文為百世之宗早似獲麟當世<lb/>
謂異人之間出晩如翔鳯舉朝望大老之來歸盖方行<lb/>
言行道之時已有汝翼汝為之託先帝既登崇於兩社<lb/>
嗣皇遂圖任於初元其居休休以有容其進綽綽而餘<lb/>
裕賦靈光之在魯譽望獨隆歌缺斧之居東優㳺三入<lb/>
及兹廷告式副巖瞻同德同心上曰甘盤之舊學知兵<lb/>
<pb n="KR4d0370_WYG_015-2a"/>
知國敵云江左之偉人翕然四海之皈依重矣一身之<lb/>
負荷和協於虞者臯䕫之大徳交懽於漢者平勃之良<lb/>
規推車何取如争作楫但期共濟乾坤之闔闢有運人<lb/>
物之㑹合以時三賢謀而成太平之階自今以始千歲<lb/>
夀而計中書之考無疆惟休某喜際熈明迹慙衰遁昔<lb/>
黍相門之下士今為耕野之遺民既分守於黄冠徒企<lb/>
瞻於紫漢公來西洛想千人環馬以聚觀僕老香山雖<lb/>
一翁自漁而亦樂<lb/>
<pb n="KR4d0370_WYG_015-2b"/>
　　　賀馬右相<lb/>
播告辨朝登庸真宰賚商者帝思舊學之甘盤祚宋惟<lb/>
天相中國之司馬歡騰海岳聲震華戎竊以聖時所貴<lb/>
者多賢泰階莫難於齊色昔惟元祐尊申國而呂范並<lb/>
除亦若蒼姬内畢公而周召分治是所謂鼎承君之象<lb/>
于以成鼇立極之功於赫前聞復見今日共惟某官禀<lb/>
徳金明而玉粹蓄學地負而海涵方鱔舞狐號屹立南<lb/>
都之壁及鳯翔麟出獨鳴正始之音清名下視於嚴徐<lb/>
<pb n="KR4d0370_WYG_015-3a"/>
精思上凌於燕許雖前軰老文學之士各避一頭凡中<lb/>
朝大典冊之文更無兩手先帝巳深於簡注嗣皇冝亟<lb/>
於延登盖煩公調護之時即咨汝弼承之意方歌几几<lb/>
俄賦欒欒九重欽竚者三年四海歡欣於再入貴居廊<lb/>
廟澹若癯儒名塞乾坤欿然盡下同堂選吏何嘗有范<lb/>
老之勾當世名流孰不入裴公之䟽士聞風而自奮物<lb/>
䝉潤以不知屬當揆席之乆虛預叩前旒而苦遜暨汝<lb/>
其濟曰有合哉二人非我有私亦惟佑于一德明良胥<lb/>
<pb n="KR4d0370_WYG_015-3b"/>
㑹氣運有開三賢謀而成太平之階自今以始千歲夀<lb/>
而計中書之考無疆惟休某時際熈明格當閒退雖愧<lb/>
田中之老亦為門下之人慶世道以激昻企台垣而鼓<lb/>
舞千官百辟之選信永叔之知言一翁六士之詩笑樂<lb/>
天之癡語<lb/>
　甲子回生日啟<lb/>
　　　後村<lb/>
公為翰長先携寶箑而歸僕守祠官豈憶錦袍之舊同<lb/>
<pb n="KR4d0370_WYG_015-4a"/>
嗟流落共念衰殘共惟某官履上星辰筆驚風雨身懷<lb/>
碧水丹山之綬意守清泉白石之盟六學士五相一翁<lb/>
公無不可九尚書四登兩地人謂冝然方將慷慨以縣<lb/>
車乃為交游而度曲某凄其寂寂愧此拳拳歌寡和之<lb/>
陽春喜而拍手問疑年之甲子數又從頭<lb/>
　　　新漳州劉通判<hi>强甫</hi>
棹歌九曲喜得缺之便家弧射四方愧衰年之遁世客<lb/>
誰來只公獨念之伏惟某官家冨經籝翁傳心印岸司<lb/>
<pb n="KR4d0370_WYG_015-4b"/>
馬之幘了不介懷學伯魚之詩自知得髓未忘舊雨為<lb/>
賦陽春某續前哲歸去來之詞見幾差晩誦可人好事<lb/>
近之作回向固宜率爾禀詶幸甚恕亮<lb/>
　　　余制參<hi>邵魯</hi>
棹歌九曲喜得缺之便家弧射四方愧逃䜛而遁世客<lb/>
誰來只公獨念之藹然舊雨之情賁以華星之字盛儀<lb/>
侈錫寒舍增輝叅紅蕖幕府之謀竚迎朱紱訪浣花草<lb/>
堂之隠亦有青芻謝擬靣言幸祈體詧<lb/>
<pb n="KR4d0370_WYG_015-5a"/>
　乙丑<lb/>
　　　福清陳簿<hi>德亮</hi>
散人賜號尋棹歌九曲之游老景逃䜛負弧射四方之<lb/>
志寂寂正慙於羅雀拳拳獨荷於棲鸞伏惟某官屈意<lb/>
勾朱潜心捨紫蜚聲鴈序著鞭始遜於少公造榜龍飛<lb/>
唾手即收於髙第以毫端之游戲為門左之輝華七十<lb/>
年之過三自知衰退五百名之第一尚覩扶揺亟瀝謝<lb/>
言幸祈孚亮<lb/>
<pb n="KR4d0370_WYG_015-5b"/>
　丙寅回生日啟<lb/>
　　　後村劉尚書<lb/>
生男子而縣六矢老慙戴氏之格言寄禄官而呼大蓬<lb/>
年比陸翁而自誚豈伊衰槁猶足品題汗顔錦巻之貽<lb/>
鏤瞻荷囊之賜此盖某官以真法從為太宗師先皇㸔<lb/>
坡老之文每聞停筯外國愛樂天之集不吝捐金未忘<lb/>
撰履之徒曲借濡毫之潤某雖有附青雲之喜愧難酬<lb/>
白雪之髙况内學之命南音之辭僕悔晩矣若上殿之<lb/>
<pb n="KR4d0370_WYG_015-6a"/>
扶北面之拜公願先之<lb/>
　　　新漳州劉通判<lb/>
凋年急景誰憐退士之窮每歲兹辰長拜可人之賜陽<lb/>
春腔妙初度輝生共惟某官義山之鳯絶清士元之驥<lb/>
方展謂翁吾翁愛友乆矣親之然子曾子何人擬之過<lb/>
矣以郢人寡和之曲賡先生自夀之詞愧不得當辭則<lb/>
何敢對嫦娥十九分得七之度有慙攀桂之天髙誦放<lb/>
翁七十年又四之詩敢道大蓬之階似衆方鄙誚君獨品<lb/>
<pb n="KR4d0370_WYG_015-6b"/>
題率控謝言幸希孚亮<hi>子曾子之文忠詞中語</hi>
　　　陳公益<lb/>
年比香山之白自信非倫詞工雙井之黄雅知造妙華<lb/>
其初度惠以新腔且羅列品之嘉昭仞髙情之篤此盖<lb/>
某人胷藏逺趣筆有餘功義尤重於交游情不分於凉<lb/>
燠擇所冝而下拜感此意以彌襟執㸑丫頭豈堪歌於<lb/>
白雪揮毫义手願即躡於青雲<lb/>
　　　福清薛知縣<hi>夢桂</hi>
<pb n="KR4d0370_WYG_015-7a"/>
老處士横江潭而漁伊誰訪問邑大夫為河東之鳯於<lb/>
我勤渠度雅調以入琴華乆塵之縣矢共惟某官隠萬<lb/>
人海負一世豪為玉融金翅而來實迂俊武得錦瑟朱絃<lb/>
之妙雅有餘功歌此陽春榮其初度某思昔人風推户<lb/>
之句幾誤攬衣歌令尹月當庭之詞不妨擊缶<hi>先許見訪</hi>
　　　興化蕭教授<lb/>
小山桂隠誰為歲晏之華半水芹香獨惠陽春之曲捧<lb/>
提錦巻拂拭蓬弧伏惟某官奏賦名髙横經譽藉四海<lb/>
<pb n="KR4d0370_WYG_015-7b"/>
傳千巖之集允謂世家諸生誦三舍之文見稱哲匠義<lb/>
存維梓喜動衡茅某忽得新腔頓回老色獨尋南隣愛<lb/>
酒之伴擊缶歌之何必東山携妓之游銜盃樂甚<lb/>
　　　新劔浦鄭主簿<lb/>
僕守五窮已愧老夫之耄君名三絶肯貽㓜婦之詞把<lb/>
翫箋題拂拭弧矢伏惟某官學叅諸老才壓羣英身為<lb/>
鸞棘之棲方將奮翮念及漁樵之叟不厭低眉雙緘之<lb/>
華三舍其逺某思候迎之一失有欠負之百慚敢意英<lb/>
<pb n="KR4d0370_WYG_015-8a"/>
流未忘遁蹟暮齒九老圖之白才則歉焉新腔太史氏<lb/>
之黄褒之過矣<lb/>
　　　劉逹卿<hi>惠詞用後村韻</hi>
老守釣竿方枕石潄流而隠使持錦字自朋霞友月而<lb/>
來知吾故人記僕初度伏惟某人經明古意文謝時粧<lb/>
蔚有擅場之聲蚤作買山之計世無具眼頓成方叔之<lb/>
迷我有遐心不待孔賔之呼謂宜遺俗尚未忘情一門<lb/>
阿大中郎無詞和者三逕歡迎稚子樂與歌之<hi>朋霞友月劉别</hi>
<pb n="KR4d0370_WYG_015-8b"/>
<hi>業之名</hi>
　　　福清陳主簿<hi>德亮</hi>
老甘漁隠是謂世之陳人賢有鸞棲猶念邑之寄客華<lb/>
其初度惠以新腔伏惟某官名早占於鄉書夢曾吞於<lb/>
古易尚携銀案必取青氊王楊盧駱之才暫為禄仕荀<lb/>
賈良平之作行振家聲以勾朱之餘功為垂白而加賜<lb/>
陽春白雪莫酬絶妙之詞通明紅雲但祝方來之慶<hi>乃祖</hi>
<hi>省魁荀賈良平之亞論傳</hi>
<pb n="KR4d0370_WYG_015-9a"/>
　　　三文書堂方巖尹<hi>令嗣亦有詩</hi>
僕還四方之事世謂陳人君為三文而來時有此客華<lb/>
其弧矢惠以珠璣伏惟某人簮裳世襲於芸香喬梓名<lb/>
聯於桂籍八义手之賦如乗如臯一撚髭之吟有閑有<lb/>
甫何意老漁樵之士得交賢父子之間百賦千詩未有<lb/>
榮於此者兩采一賽所期恕而亮之因書緒言為僕多<lb/>
謝令嗣狀元更不别狀<lb/>
　　　石塘林子真<lb/>
<pb n="KR4d0370_WYG_015-9b"/>
漢隂丈人之居紛其羅雀文隠先生之子譽以紱麟拍<lb/>
手自歌汗顔滋甚伏惟某人希蹤魏野拍肩洪崖屏案<lb/>
上之楞伽占筆端而游戲味少林之髓乆矣杜門絃清<lb/>
廟之音時乎應世鏗鍧五字黼黻一寒棘句鈎章是乃<lb/>
兄之餘事金舂玉應尤愧僕之非長<lb/>
　　　石塘林子常<hi>付珠林氏堂名</hi>
縣弧之六生男子老愧前聞付珠之二如少公寵貽佳<lb/>
什錦箋入手茅舍增輝伏惟某人粲然有文淵乎似道<lb/>
<pb n="KR4d0370_WYG_015-10a"/>
夜雨對床之樂慕尚昔人青雲得路之誇鄙夷俗客獨<lb/>
有溪干之叟是為方外之交三萬之日無多常恐茶山<lb/>
老矣七十之年又四乃為放翁歌之<lb/>
　　　新潮州林通判<lb/>
一男子之妄有愧䝉弧半刺史之賢特貽珠玉知心有<lb/>
此拍手歌之伏惟某官既吟煙雨以拂衣猶分風月而<lb/>
懷綬以數莖吟一字之手豈輕予人謂七十又四年之<lb/>
翁獨為愛友每加黼黻欲賁蓬茅某感歲暮之交情豈<lb/>
<pb n="KR4d0370_WYG_015-10b"/>
容錦巻愧陽春之寡和徒負金舂<lb/>
　　　同安林丞<lb/>
老慙初度坐挹五窮我有故人書馳一介絃此宮商之<lb/>
妙瑟兮弧矢之華伏惟某官筆掃煙雲胷藏冰露於藍<lb/>
田公事之暇不廢哦吟以茶山衲子之貧特相煖熱眷<lb/>
懷許篤歸興何濃謂官情已薄於秋光而交誼不忘於<lb/>
舊雨年相若也素為二仲之鄰吾有待耶擬尋九老之㑹<lb/>
　　　劉士仰<lb/>
<pb n="KR4d0370_WYG_015-11a"/>
昨承華染承惠佳詞特為弧矢之華足仞金石之誼凋<lb/>
年急景固慙斗牛之不辰西舍東隣豈無湜籍之畔去<lb/>
多情若此一感可知<lb/>
　　　新汀州黄教授<lb/>
一辭而退臣之厚也甘日守於五窮十年之長兄以事<lb/>
之慕風流之二老字比蠅頭而更細詩吟鶴膝以尤工<lb/>
華此衰齡竒哉異禀伏惟某官浩然善飬粲乎有文經<lb/>
師人師衆方求於指授形散神散獨自樂於逍遥同為<lb/>
<pb n="KR4d0370_WYG_015-11b"/>
扶杖之翁尚記垂弧之日堪傳佳話曷稱髙情放翁七<lb/>
十四年之詩歌而自慶廣成千二百歲之夀還以相期<lb/>
　　　劉智翁<hi>小令嗣亦有詩</hi>
老愧蓬弧方學漁翁之獨釣君攜錦巻且聞驥子之<lb/>
誦詩舊雨髙情陽春寡和聊供茅齋之湯餅共披薤葉<lb/>
之琳琅君家兄弟不可當誰肯雲龍之相逐帝鄉冨貴<lb/>
非吾願但於猿鶴以申盟<lb/>
　　　鄭進士<lb/>
<pb n="KR4d0370_WYG_015-12a"/>
人生貴是男老負蓬弧之志常時有此客乆尋燈火之<lb/>
盟愁破今朝歌貽白雪奉槐淘而淺酌擊瓦缶以共歌<lb/>
六字語一字難愧莫酬於錦製去年人今年老且同醉<lb/>
於花枝<lb/>
　　　心㳺劉躔甫<lb/>
老吾之老誰此日之肯來詩人之詩後數朝而猶至情<lb/>
知好我愧曷酬君伏惟某人超然心游乆矣神悟鄙夷<lb/>
場屋恥為俗下之文笑傲煙霞真得吟中之趣貽半山<lb/>
<pb n="KR4d0370_WYG_015-12b"/>
之絶句問少陵之殘年與鬼歌之徒有嘆辛虀之妙去<lb/>
人逺矣何由致湯餅之招<lb/>
　　　僧賀生日二首<lb/>
門前問今朝之客能來者誰山中無厯日之人未忘此<lb/>
老掃除𬞞笋演説蓬弧伏惟某僧了為僧心具論詩眼<lb/>
唱誰家曲從來自立宗風作牧護歌所得無非法要不<lb/>
嫌湯餅併為説貫花禪是九世臨濟孫雖論文章而何<lb/>
害添一日寒山子且聽鐘鼓以共飲<lb/>
<pb n="KR4d0370_WYG_015-13a"/>
山中無厯日誰傳直斗之辰石上舊精䰟雅有吟風之<lb/>
興得無生忍頌不壞身伏惟某僧説洞山文字禪作無<lb/>
本推敲勢竹邊松下之思時出偶然句後聲前之機不言<lb/>
樂只悟三身之現化演六矢之因縁祖師直指單傳何<lb/>
妨游戱父母未生一句便請證明<lb/>
　丁卯回生日啟<lb/>
　　　劉後村<lb/>
老尋溪友方散髪以弄舟公念門人為倚聲而度曲馳<lb/>
<pb n="KR4d0370_WYG_015-13b"/>
來錦卷增賁蓬弧共惟某官履上星辰手抉河漢了三<lb/>
麻九制之作笑把壺公殿兩朝諸老而留夀同柱史暫<lb/>
葆光明於晝眼不妨游戲於文心口占佳詞意憐孤蹟<lb/>
以通神之要妙俾對客以誇張白雪和難虛辱最髙樓<lb/>
之賜紅雲侍立但祈通明殿之歸<lb/>
　　　新漳州劉通判<lb/>
浯溪聱叟老將至而不知斜川小坡交雖乆而益敬華<lb/>
其蓬矢惠以色絲伏惟某官未駕題輿獨耽戱綵書無<lb/>
<pb n="KR4d0370_WYG_015-14a"/>
不讀但資以為詩簫豈必吹乃倚之度曲唾成珠玉義<lb/>
篤金蘭欲令欵乃之聲中稍識鏗鏘於格外第慙衰老<lb/>
方參露地白之禪雖有童奴誰識滿江紅之調有孤絶<lb/>
唱徒感髙懐<lb/>
　　　福清薛知縣<lb/>
投竿野叟浪家瀼溪之濵製錦主人風格薛華之老情<lb/>
加弧矢曲度宮商共惟某官清名獨鶴之標亷取雙鳬<lb/>
之舄雨露司存之貴可但荷囊香煙消息之傳先聞箕筆<lb/>
<pb n="KR4d0370_WYG_015-14b"/>
行驂鸞鳯猶顧蟾蜍紅心好手之才不妨戲詠赤脚無<lb/>
齒之婢誰識新腔<lb/>
　　　新潮州林通判<lb/>
滄浪一釣舟誰念笭箵之叟别駕半刺史未忘金石之<lb/>
交惠以色絲華其蓬矢共惟某官䄂中風月筆下煙雲<lb/>
難弟難兄遥想日吟之冨舊雨今雨不為秋述之交拜<lb/>
手新腔彌襟厚感門前幾客肯為湯餅而來林下一人<lb/>
甚愧華箋之及<lb/>
<pb n="KR4d0370_WYG_015-15a"/>
　　　同安林縣丞<lb/>
擊竹枯禪誰問蒲團之老哦松好友偶因草檄而來白<lb/>
髪舊情青燈共醉共惟某官在人賢者負余丞哉謂我<lb/>
鈐紙尾而書真堪一笑汝了詞頭而斥相顧兩窮昔焉<lb/>
嘗共於虀鹽今也何嫌於湯餅八家家百畝之井素託<lb/>
善鄰十章章四句之詩彌欽盛意<lb/>
　　　福清陳主簿<hi>詠僕鬳鼎</hi>
放鶴山人嘆垂弧之老矣棲鸞髙士指古鬳而賦之運<lb/>
<pb n="KR4d0370_WYG_015-15b"/>
筆思工開緘喜溢伏惟某官廣寒有約矮屋暫留未忘<lb/>
先世之交欲作忘年之友謂彌明石鼎且勇索於倡詶<lb/>
元結窪尊亦自銘而誇許矧是名齋之器何妨託物之<lb/>
吟美其燥濕以不移侈以夀熾而見頌薦君清廟期為<lb/>
瑚璉之珍老我空村何足斗筲之算<lb/>
　　　福清趙縣尉<lb/>
僕游鷗渚方思同谷之歌君立雞灘獨有倚樓之思乃<lb/>
為初揆特度新腔伏惟某官折桂詞科訪梅吏隱千詩百<lb/>
<pb n="KR4d0370_WYG_015-16a"/>
賦退之曾許於專場三字六么賀老尤工於樂府情知好<lb/>
我語欲驚人青蒻蓑衣愧方尋於溪友紅牙拍板寧復<lb/>
有於雪兒<lb/>
　　　劉正奏<hi>應旗</hi>
老憶垂弧之志薄似秋光騷吟古鬳之詩華予歲晏雅<lb/>
知情重誰誚交窮伏惟某人讀西京太乙之書冠南皮<lb/>
七子之譽名香淡墨賦已壓於鄒枚諌字炳丹䇿將陳<lb/>
於晁董義深綈戀榮錫錦題第慙磯畔之笭箵曷稱毫<lb/>
<pb n="KR4d0370_WYG_015-16b"/>
端之黼黻龜山景仁之宣哲擬既非倫元祐淳熈之舍<lb/>
人寧有此夢雖剥緘而愧矣聊擊缶以歌之鵠立門外<lb/>
之𫀆竚聽金胥之傳漏龍動硯中之影即聆玉陛之呼<lb/>
名<lb/>
　　　新衡陽趙主簿<lb/>
昨嘗交訊擬一謝以尚遲兹辱貽箋有七言之雅詠記<lb/>
存初度訪問窮檐念冰翁之游從未忘疇曩出風人之<lb/>
比興特示殷懃爛然畫蠟名香侈矣書禽美醖擇其宜<lb/>
<pb n="KR4d0370_WYG_015-17a"/>
而下拜感此意以難名有美棲鸞之仲措詞佳甚相與盟<lb/>
鷗之侶拍手歌之<lb/>
　　　劉達卿<hi>號後坡</hi>
僕為茅隠誰下問於縣弧人正槐忙知髙情之投筆此<lb/>
秋月華星之賜非去年今日之同伏惟某人亘如鵰鶚之<lb/>
横秋却笑鯤鵬之擊水摩空作賦恥誇义手之工入海<lb/>
留詩苦欲掉頭而去交情仍在厚誼可量為我品題及<lb/>
三文之墜緒如君趣操冝千載以相期<lb/>
<pb n="KR4d0370_WYG_015-17b"/>
　　　石塘林子真<lb/>
三徑交窮皆樵父芸童之侶小山吟冨有梅兄樊弟之<lb/>
賢眷此衰慵歌以比興伏惟某人慕華陽仙之真逸為<lb/>
老泉氏之長公毛羣争掉之時笑人炙手蟻戰方酣之<lb/>
日為我撚髭得此十章起而再拜八月棗十月稲未辨<lb/>
公堂之觥今年花去年人且飲君家之酒<lb/>
　　　石塘林子常<lb/>
蓮葉舟操老我興思於濠叟梅花帖好少公吟妙於郢<lb/>
<pb n="KR4d0370_WYG_015-18a"/>
人笑指垂弧酣歌擊缶伏惟某人交親猿鶴才度驊騮<lb/>
進士雖不學而能何足凂我曲子豈可縳而住不靳予<lb/>
人一闋見貽兼金莫敵少陵飽飯但歌殘年長相見之<lb/>
詩白老坐吟剩有陽春髙難和之愧<lb/>
　　　劉智翁<lb/>
城東住處誰尋白傅之家門外交情兄異翟公之客念<lb/>
其寂寂示以拳拳七字論工真半山之絶句三文得友<lb/>
勝子美之殘年<lb/>
<pb n="KR4d0370_WYG_015-18b"/>
　　　鄭進士<lb/>
伏承華箋特賁初度吟散人之漁具世已相遺設廷尉<lb/>
之雀羅客有不去尚德哉若人也為詩者知道乎秋月<lb/>
雨章信獨工於鍜錬陽春寡和愧難謝於瓊琚<lb/>
　　　劉子木<lb/>
來日大難重有縣弧之感徒友益散僅存割席之交好<lb/>
我情殷令人愁破碧雲暮合何佳人之不來白雪調髙<lb/>
嘆郢客之難和<lb/>
<pb n="KR4d0370_WYG_015-19a"/>
　　　劉士仰<hi>學稼劉之亭名</hi>
判花老子視羅雀以知慙學稼故人指紱麟而過譽垂<lb/>
情八十老拜手十二詩湯餅薄持愧莫延於佳客濁醪<lb/>
妙理笑自酌之衰翁<lb/>
　　　回劉府教請講易<lb/>
室祀三文齋延諸友髙賢屈賁正期講道以吟風下問<lb/>
何謙若俾抗顔於吠雪䄂華箋特枉顧指危坐許劇談<lb/>
揆此空踈間此歉怍峩冠昔日已見誚於窽言迂學衰<lb/>
<pb n="KR4d0370_WYG_015-19b"/>
年豈足汚於清聽知非所據愧不得當在浴談經子厚<lb/>
猶且撤虎皮而去登堂論易充宗豈無折鹿角之羞<lb/>
　　　賀余制叅<hi>己巳</hi>
紀節椿齡秩筵蘭飬調氷嚼雪一翁如立於翠蓬横巻<lb/>
弄琴雙鳯争迎於紫帽喬梓共官游之至樂縉紳傳佳<lb/>
話以為夸某幸叨倚玉之榮遙致稱暢之慶鳴鸞何處列<lb/>
樽爼之佳賔䑛犢有懷過茶湯之癡女輒效㣲芹之貢<lb/>
竚需召節之來<lb/>
<pb n="KR4d0370_WYG_015-20a"/>
　　　回余制叅<lb/>
僕守黄冠破薇花之殘夢公游紫帽記蓬矢於今辰眷<lb/>
眷髙情班班腆賜曷稱胎箋之意於昭倚玉之榮却之<lb/>
匪恭擇所冝拜錦鯨還客庶揆禮以少安馹騎造朝當<lb/>
望塵而言謝<lb/>
　　　賀徐帥開藩<hi>明叔</hi>
璽書趣上金篆啓封戎壘晶輝元帥擁油幢之重藩條<lb/>
簡當老農扶藜杖而觀九扈日升八城雷動某老甘岑<lb/>
<pb n="KR4d0370_WYG_015-20b"/>
寂喜入照臨禮盍貢於慶忱威忽傳於先令不敢過呼<lb/>
一字恐書吏之却回所期廣廕萬間幸故人之貽念深<lb/>
慙簡侻竊兾矜融<lb/>
　　　賀吳制使<hi>革</hi>
疇咨紫槖雄建碧幢文昌六星光夙騰於魁斗長江千<lb/>
里身獨謢於風雲勝勢益張真儒無敵共惟恕齊先生<lb/>
兩朝重望一代宗工試長才於蕃宣撫御之勞于中于<lb/>
外攄素學於論思獻納之從有德有言屬時逺圖付我<lb/>
<pb n="KR4d0370_WYG_015-21a"/>
留鑰國之藩籬門户坐制其全王之纛㦸旌旗所分者<lb/>
半方叔之猷克壯子儀之壘驟明渥照乾坤膽寒夷敵<lb/>
竚究関河之畧即專帷幄之籌某辱眷素深聞命增躍<lb/>
自去歲貢箋題之謝莫嗣寸忱以殘年為漁釣之游自<lb/>
甘逺屏蹟雖踈於詗候情實切於皈依庭别賀𥚑自嘆<lb/>
去人逺矣功成歸衮尚能為公賦之<lb/>
　　　余制叅招飲<lb/>
寧馨疊慶屏攝告䖍盛禮既成嘉筵斯秩重拜招呼<lb/>
<pb n="KR4d0370_WYG_015-21b"/>
之寵深慚謁賀之稽於粲洒掃而無伐木之遺具知雅<lb/>
眷不以微薄而廢采瓠之禮自揆靦顔<lb/>
　　　行祖聘方氏書<lb/>
男為之室合兩家二姓之懽祖及其孫締三世一門之<lb/>
好固惟情誼信亦夤縁令姪孫女箴訓有嚴夙成於德<lb/>
性長孫行祖簮裳是襲篤守於詩書巳於少小之時有<lb/>
是綢繆之約留紫薇之舊藁擬付此兒問紅線之老人<lb/>
喜諧嘉耦<lb/>
<pb n="KR4d0370_WYG_015-22a"/>
　　　回黄丞請婚書<lb/>
西掖陳人癡了子平之債東床得婿𣲖由叔度而來二<lb/>
姓之歡一言以定令似將仕慶傳簮笏書猶珤於善和<lb/>
而某季女誡守衿鞶訓粗門於内則既辱問名之禮兹<lb/>
承來聘之儀昔我祖曾門嘗託掄魁之契而君家明府<lb/>
亦有文字之交信自夙縁兹為永好<lb/>
　　　回郭通判婚書<lb/>
同升同里知此志之素孚有子有孫偶其年之相若况<lb/>
<pb n="KR4d0370_WYG_015-22b"/>
長者嘗語阿戎而喜則今焉冝有快婿之求問名既領<lb/>
於綵箋㳙吉重承於嘉聘論情可省執禮何勤已祗具<lb/>
於回儀庸仰酬於至意兩家縁熟幸諧鳴鳯之占一旦<lb/>
名成尚冀乗龍之早<lb/>
　<lb/>
　<lb/>
　<lb/>
　竹溪鬳齋十一藁續集巻十五<lb/>
</p>
<p>
</p>
  </div>
</body>
</text>
</TEI>
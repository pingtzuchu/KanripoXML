<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集卷八</head> <lb/>
    <p>
<pb n="KR4d0370_WYG_008-1a"/>
欽定四庫全書<lb/>
　竹溪鬳齋十一藁續集卷八<lb/>
　　　　　　　　　　　　宋　林希逸　撰<lb/>
　　少作<lb/>
　　　春秋義　<hi>興化軍秋補都魁</hi>
　　　　三卜何以禮四卜何以非曰求吉之道三禘<lb/>
　　　　嘗不卜郊何以小<lb/>
禮有可止而不止者君子有以知其心之僭禮有不用<lb/>
<pb n="KR4d0370_WYG_008-1b"/>
而或用者君子有以知其心之疑甚矣人心之不能自<lb/>
秘也率然一卜而君子乃得以推原其疑僭之所由則<lb/>
是心所存人焉廋哉吾於僖公見之矣夫卜亦有禮也<lb/>
簡之則失於慢繁之則失於瀆一再之未止懼其簡也<lb/>
至三而不止則瀆矣僖公之於卜可止而不止豈非其<lb/>
心之急於僭歟夫卜則有疑也習常則自信求異則自<lb/>
危褅嘗之不卜安其常也非其所祀則危矣僖公之於<lb/>
卜不用而或用豈非其心之懷於疑歟春秋王政衰微<lb/>
<pb n="KR4d0370_WYG_008-2a"/>
僖公將以諸侯而僭天子之事其心雖急而又疑焉迹<lb/>
僖公之事求僖公之心是知法制之不足畏而猶懼神<lb/>
明之不可欺也公羊於僖三十一年傳云云自圖書演<lb/>
於聖人而天下有卜筮之事卜筮之道成變化而行鬼<lb/>
神也蓋理隱於太虛而寓於神明太虛之理隱於人心<lb/>
而神明之道顯於天下齋明盛服以承祭祀誰不知神<lb/>
明之可敬知神明之可敬則知神明之可信人心不能<lb/>
無疑而求信於神明此卜之所由興也故凡卜不可瀆<lb/>
<pb n="KR4d0370_WYG_008-2b"/>
而卜必有疑我之懷也將以求之神也始之從違猶未<lb/>
容己故必諄諄而再告之再告之從違而又審之則吉<lb/>
㐫斷矣是豈容更瀆者哉曲禮所謂卜筮不過三者此<lb/>
也然我之自信也可以質之神也心之對越自已無愧<lb/>
尚何必喋喋而叩之既叩之是非而聽之則必非安矣<lb/>
是豈為無疑者哉此鬬亷所謂不疑何卜者此也僖公<lb/>
之心何心也僖公之時何時也名分不存紀綱不正王<lb/>
章之不能以自用征伐禮樂其權同出二百四十二年<lb/>
<pb n="KR4d0370_WYG_008-3a"/>
之諸侯猶有以征伐自用者大柄既移其如禮何此欲<lb/>
僭之心所以勃勃不能自遏也僖公之卜何卜也僖公<lb/>
之祀何祀也典章雖亂法制雖亡王法雖不足以為懼<lb/>
公議雖不足以為畏而帝鑒昭明不可欺罔八十六年<lb/>
之祖宗未聞以郊禮自用者此日雖僭其謂天何此自<lb/>
疑之心所以昧昧而不能專决也僭有所不可僭疑其<lb/>
所不必疑既卜而瀆甚矣僖公之不思也吾嘗求古之<lb/>
卜矣易有再三凟者矣太𤣥有三經三緯者矣未聞有<lb/>
<pb n="KR4d0370_WYG_008-3b"/>
過是者蓋祀神之禮不可以簡也亦不可以繁也簡之<lb/>
罪則慢神慢神為不敬繁之罪則瀆神瀆神亦不敬夫<lb/>
敬禮之本也曽為祀神而可不敬哉再卜而未己知神<lb/>
之不可慢也三卜之不敢過知神之不可瀆也求吉之<lb/>
道止於是矣公羊據古以明今而斷之以曰之一辭所<lb/>
以著僖公之急心也僖公之急僭也道非所知也禮非<lb/>
所知也再三而不己猶庶幾蒼蒼之或從不知神不可<lb/>
誣天不可欺四卜而不從上天之神明可見矣故曰事<lb/>
<pb n="KR4d0370_WYG_008-4a"/>
有可止而不止君子有以知其心之僭吾嘗求魯之祀<lb/>
矣前乎此者有禘嘗矣後乎此者亦有禘嘗矣而未聞<lb/>
有卜之者蓋凡人之情於其常者安之於其異者危之<lb/>
心之安則自信自信何卜心之危則自疑不卜何决故<lb/>
未卜者疑之端也曾謂卜而無疑哉禘嘗之不卜知其<lb/>
心之危也考魯之祀盡於此矣公羊由前以證後而設<lb/>
禘嘗之問所以察僖公之疑心也僖公之疑冝也禘所<lb/>
可用也嘗所可用也僭禮而為郊恐神之或我吐是知<lb/>
<pb n="KR4d0370_WYG_008-4b"/>
王法不足威明鑒有可畏自僭而自疑人心之神明可<lb/>
見矣故曰事有不用而或用者君子有以知其心之疑<lb/>
經著其非而傳發其義非惟有以察僖公之心而天人<lb/>
之道亦盡於此矣夫天有神明而人心亦有神明隱顯<lb/>
雖殊而理實相因不能以間斷僖公之不畏其心而畏<lb/>
天不卜于心而卜於天疑其不可而後卜卜之不從而<lb/>
後已是知天之神明而不知心之神明也夫人心本明<lb/>
昏之者有所惑也僖公之昏惑於僭矣僖公之疑覺之<lb/>
<pb n="KR4d0370_WYG_008-5a"/>
機也不知自覺而又愈瀆焉僖公其有蓬之心也夫然<lb/>
公之在位猶一二年而終不言此者非王可畏而天可<lb/>
畏也嗣是而後有五卜者矣有用郊者矣卜而至於五<lb/>
瀆愈甚也其欲僭之心愈急於僖公矣不卜而用懼不<lb/>
從也其疑之之心蓋有懲於僖公矣僖公萌於前而子<lb/>
孫成於後周公其衰矣雖然四卜固非也使魯而三卜<lb/>
則得禮歟吁傳之言論常事也禮有之天子不卜郊當<lb/>
郊則不卜矣非所當祀而祀何取其得禮也哉禘固不<lb/>
<pb n="KR4d0370_WYG_008-5b"/>
卜也在魯而行禘所宜用歟吁傳之言失其義也禮有<lb/>
之禘者禘其帝之所自出非天子則不宜禘矣非所當<lb/>
用而用何取其不卜也哉學者又當詳傳之論而求傳<lb/>
之失<lb/>
　　　第二道<lb/>
名有公萬世之所重者聖人之書法辭有出一時之所<lb/>
樂者聖人之述史此春秋之作所以辭嚴而事信也夫<lb/>
孰不名也而於季友曰季子一字之褒稱萬世之貴重<lb/>
<pb n="KR4d0370_WYG_008-6a"/>
聖人之書法宜不茍也夫孰不歸也而於季子乃曰來<lb/>
歸民望之所屬一時之喜辭聖人之述史宜不易也貴<lb/>
名褒於夫子而喜辭稱於國人季子其賢矣哉穀梁於<lb/>
閔公元年傳曰其曰季子貴之也其曰來歸喜之也意<lb/>
或如此夫經作於聖人固將以垂法也然其事其辭聖<lb/>
人亦因舊史以成文特加刋削耳文存而義自見聖人<lb/>
無容心也且夫名也者聖人之所重書爵書人曰名曰<lb/>
字聖人固不以輕假人一字之華衮不以加非義之人<lb/>
<pb n="KR4d0370_WYG_008-6b"/>
一言之斧鉞不以及知禮之士此書法所以甚嚴而甚<lb/>
重也然其事則國史之所述其㑹其盟曰與曰及聖人<lb/>
豈得以私生義非弑而曰弑則以為誅心之法或與而<lb/>
不與則以為文實之異此辭義所以愈窮而愈逺也夫<lb/>
春秋正名也亦述事也正名之不當固不足以為訓述<lb/>
事之不信亦何以為經此季子之稱所以垂萬世之褒<lb/>
而來歸之義所以著一時之喜也夫季子何如人也知<lb/>
國之將亂先之五年假辭而出季子知幾矣知宗國之<lb/>
<pb n="KR4d0370_WYG_008-7a"/>
不可忘嗣君新立翻然而歸季子知義矣魯之國以季<lb/>
子輕以季子重魯之君以季子安以季子危聖人之貴<lb/>
貴此者也國人之喜喜此者也聖人則曰季為宗臣也<lb/>
可以去則去而不留可以歸則歸而不怨卒能扶持國<lb/>
祚平定患難宗國不亡伊誰之力名所當歸聖人安得<lb/>
而靳之國人則曰季為賢臣也昔其去我我何望矣今<lb/>
其歸我我獲依矣來矣我喜去矣我悲辭之所稱聖人<lb/>
亦烏得而沒之名為季子簡冊著榮著榮非聖人之所<lb/>
<pb n="KR4d0370_WYG_008-7b"/>
貴萬世之所貴也來歸之稱如愛如慕非聖人之所喜<lb/>
一時之所喜也萬世之所貴書法所以甚嚴一時之喜<lb/>
述史所不容冺其辭如此豈不為嚴其事如此豈不為<lb/>
信此春秋之所以無異說也嗟夫季子何以得此哉曽<lb/>
顔荀孟之流則以子稱此名不輕予也而季子得於聖<lb/>
人周公之東留則西人欲其㱕此情不易得也而季子<lb/>
得於一國季子信賢矣然則春秋外此有之乎曰有天<lb/>
王使季子來聘齊人來歸子叔姬辭同而㫖異<lb/>
<pb n="KR4d0370_WYG_008-8a"/>
　　　第三道<lb/>
禮有不同意亦隨異甚矣禮之不茍制也知其禮而不<lb/>
知其意非知禮也夫備物有儀謂之享燕樂相歡謂之<lb/>
宴儀必有節歡必相親此之訓示所以不同也知燕享<lb/>
之異名又知宴享之異意始可與言禮矣左氏於成公<lb/>
十二年之傳著卻至曰享以訓共儉宴以示慈惠其義<lb/>
如此夫禮作於唐虞三代而著於六經愚嘗於六經求<lb/>
禮矣虞氏養老以燕周享公侯有三享再享昌歜白黒<lb/>
<pb n="KR4d0370_WYG_008-8b"/>
形鹽物備之享也厭厭夜飲不醉無歸湛樂之燕也嘉<lb/>
賓之交際一也而禮有不同古人豈無意哉夫享以儀<lb/>
觀而燕以情親備物而陳登殺有數使之視而知共盈<lb/>
而不飲乾而不食使之視而知儉此享之所訓也獻酬<lb/>
之交錯尊卑之忘分非慈而何俎豆之所交珍羞之所<lb/>
逮非惠而何此宴之所示也享不徒享而必有訓焉宴<lb/>
不徒宴而必有示焉則唐虞三代之聖人所以制禮者<lb/>
莫不有深意也春秋之世禮已亡矣荆楚何邦禮不及<lb/>
<pb n="KR4d0370_WYG_008-9a"/>
焉卻至聘楚而陳之左氏作傳而著之使禮意不亡於<lb/>
後世者二子之功也愚嘗因是而求春秋之士其所以<lb/>
知禮者非一寗子之於衛知享食之觀威儀叔孫穆子<lb/>
之於晉知飫嘗之親和同是皆講求禮意不徒言者也<lb/>
雖然朋酒斯享曰殺羔羊享亦有示也鹿鳴賓燕講道<lb/>
修政宴亦有訓也是不可以不備論<lb/>
　　策<lb/>
　　　分野<lb/>
<pb n="KR4d0370_WYG_008-9b"/>
銀河著象横首尾以經天水脉沿山順高卑而流地星<lb/>
視河而分靣勢地由水以别隂陽此天文分野之所由<lb/>
辨也抑嘗深攷其來粤自圓明布位厯象有司蓋造化<lb/>
之機寓乎其喙言星則必言分傳記所傳雖自堯封閼<lb/>
伯扵商丘使主辰然分野之説必非昉乎是矣自是厥<lb/>
後周有保章氏漢有孟堅地理志其詳則蔡邕之月令<lb/>
其纎悉毫末則陳卓之州郡躔次是固其傳厯厯可考<lb/>
也然竟莫遡其所由將無所據耶則貟穹辰位猶人間<lb/>
<pb n="KR4d0370_WYG_008-10a"/>
也地之凝也固少天之覆也固宏擬之而議亦必有故<lb/>
是何吳東南而位星紀星紀東北也周土中而位鶉火<lb/>
鶉火南正也晉北趙亦北而或西正或東南鄭中宋亦<lb/>
中而或東南或東正負海之齊而居元枵之北西戎之<lb/>
秦而在鶉首之維乾維不可以為魯衞而為魯衞巽維不<lb/>
可以為荆楚而為荆楚十有二次而僅一燕可言何以<lb/>
為據也將以為誣耶則熒惑之入其分崔浩以姚興為<lb/>
必亡太白經其方傅奕以秦王為得位星孛大辰光芒<lb/>
<pb n="KR4d0370_WYG_008-10b"/>
及漢則魯梓定四國之灾𤣥枵失次禍行其衝則禆竈<lb/>
指鳥帑之惡仰觀俯察其騐若神何以為誣也欲據之<lb/>
莫據之欲誣之莫誣之果何以為定論其分封之始斷<lb/>
諸歲星之所位乎其南北之陸指日行以為次乎吁古<lb/>
之人其如有所至矣有以天河斷兩戒者至矣盡矣不<lb/>
可以有加矣且天猶卵也經星之次環其四周銀河之<lb/>
所界者半其餘則天市太微布列焉故二十八舍其附<lb/>
於河者三之二矣沿之河以分其勢稽之紫宫以定其<lb/>
<pb n="KR4d0370_WYG_008-11a"/>
餘井井乎其條秩秩乎其次况夫廣輪之數雖若散漫<lb/>
而天傾西北地不滿東南則上下流之勢自可攷也江<lb/>
源河源截為二紀則南北之疆又不容紊也是故秦雖<lb/>
西而位坤維之鶉首雲漢之升兩戒之道也吳雖東南<lb/>
而位艮維之星紀雲漢之降兩戒之終也燕窮北紀之<lb/>
曲故以末𣲖之析木為燕晉趙河隂之國故以上流之<lb/>
參昴為晉趙接紫微者為中州則衛非在西北也連太<lb/>
微者位純陽則楚非居東南矣降婁𤣥枵與山河首尾<lb/>
<pb n="KR4d0370_WYG_008-11b"/>
相逺非中州負海之齊魯乎鶉火離正上接黄帝之祗<lb/>
非寒燠所均之伊洛乎壽星在天門之内則近畿者鄭<lb/>
也何有於巽維大火布明堂之和則中州者宋也何有<lb/>
於東正蓋以星河之流起於井終於箕則南者反北北<lb/>
者反南矣又自是而分内外則一彼一此皆有定論無<lb/>
復顧其方維四正也他人之見執方位而言一行之見<lb/>
反方位而言他人之見膠柱之瑟也一行之見脱囊之<lb/>
錐也傳上世之微妙破萬古之昏迷雖𨽻首復生無能<lb/>
<pb n="KR4d0370_WYG_008-12a"/>
易斯言愚故曰銀河著象横首尾以經天水脉沿山順<lb/>
高卑而流地星視河而分靣勢地由水以别隂陽此誠<lb/>
要談至論也雖然一行之意蓋亦得於兩戒夫山川之<lb/>
論馬融三條康成四列其分其合脉絡不通疆理猶膠<lb/>
何以言星分惟一行也斷以南江北河而為兩紀又以<lb/>
胡門越門而定兩戒於是引之以合銀河折之以論上<lb/>
下宜乎了然易明也嗚呼兩戒之論亦非强為臆說禹<lb/>
貢之言山也錯綜不一焉而南北曰導者二雖非言戒<lb/>
<pb n="KR4d0370_WYG_008-12b"/>
孰謂戒參之理而得其當稽之經而知其源故敢確然<lb/>
以復師問<lb/>
　　　離騷<lb/>
聞之師曰不知詩之㫖趣無以知騷之風骨不知詩之<lb/>
蹊徑無以知騷之門户詩者騷之宗而騷者詩之異名<lb/>
也蓋乾坤之宫商而寓以詩人之喙其冩情寄興多出<lb/>
於元㝠罔象之中而言語血脉有不可以文字格律求<lb/>
者自夫詩𣲖不傳文習益勝辭尚於浮靡而不務於真<lb/>
<pb n="KR4d0370_WYG_008-13a"/>
實言出於口耳而不根於肝鬲流蕩於風雲月露之形<lb/>
祖襲於四六紅白之體三百篇之義尚以章句訓詁求<lb/>
之而况騷乎故夫天問近誣九歌似怪宓妃娀女非典<lb/>
謨所談崑崙元圃非經義所載求於筆舌而不索於性<lb/>
情無怪乎昧真而失實也其或好名之士以文相髙指<lb/>
瑕前軰輕議古人至又有援筆而為廣騷反騷辨騷悼<lb/>
騷之辭者悲夫原之不遇也原宗臣也楚宗國也其愛<lb/>
君則鴟鴞也其傷讒則巷伯也懐黍離靡靡之憂有柏<lb/>
<pb n="KR4d0370_WYG_008-13b"/>
舟悄悄之念遭詩人之所遭懷詩人之所懷放言遣辭<lb/>
冩心寄意非惟以鳴一身之憂亦以鳴宗國之恨非惟<lb/>
以鳴一身之不平亦以鳴吾國之不幸荃化為茅則惜<lb/>
芳草之為此艾也偭繩墨以改錯則又不忍為此態也<lb/>
鷙鳥不羣蛾眉衆嫉余固知蹇蹇之為害而不能舍也<lb/>
故行吟非怨而人以為怨被髪非狂而人以為狂出處<lb/>
進退既律以聖賢之規矩而言語文辭又不免後人之<lb/>
指摘悲夫原之不遇也蓋嘗以詩求之静言思之不能<lb/>
<pb n="KR4d0370_WYG_008-14a"/>
奮飛非變風之辭乎原之所謂懐椒糈召巫咸者其萌<lb/>
芽於此也夫内懐憂憤情不自逹駕言出逰以寫我憂<lb/>
而寄情於無何有之地此詩人之逸興也何有於譎怪<lb/>
夫遭窮遇厄歲月易暮懐疑蓄恨委命於天而欲求訊<lb/>
於冥漠之内此詩人之真情也何有於虛誕且其驅飛<lb/>
亷指望舒興言扶桑屬意沅浦其興若逺矣而終篇乃<lb/>
有反乎故都之懐則其所以若譎若怪者子虛烏有之<lb/>
談耳非真有渉於神仙之迹且其要靈氛召太卜屬辭<lb/>
<pb n="KR4d0370_WYG_008-14b"/>
拂策駕意卜居其事若信矣而終篇乃有龜筴不能事<lb/>
之語則其所以若虛若誕者假辭設問之類耳非真有<lb/>
渉於鬼神之事演而伸之觸而長之則其所謂澆羿姚<lb/>
娀驅雲役神者皆詩人之寄興者也反於吾心茍有得<lb/>
於詩之遺味則當於此一唱而三嘆矣又何暇議其曰<lb/>
經曰傳也哉三百篇之詩出於小夫賤𨽻者不少而皆<lb/>
以經目之繫辭之文古之大傳也而槩以易經列之離<lb/>
騷之曰經九歌而下之曰傳又何足論也故夫求騷以<lb/>
<pb n="KR4d0370_WYG_008-15a"/>
文者不若求之以詩求騷以義者不若求之以情以文<lb/>
求騷則得騷之門户晁補之新序有曰離騷既作詩雖<lb/>
亡而不亡此知騷者而昔人之讀騷至有以焚香者以<lb/>
痛飲者是豈可與淺淺者道哉故嘗謂三閭憂憤之辭<lb/>
當與杜子美論不當與揚雄賈誼論二十五篇逸放之<lb/>
辭當與李太白論不當與班固劉勰論揚雄賈誼憂在<lb/>
一身而不在天下其行已可考也故指笑湘纍以為其<lb/>
度未廣託諷鳯凰以為不避繒<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>若夫一飯不忘君者<lb/>
<pb n="KR4d0370_WYG_008-15b"/>
又肯為此談耶班固劉勰綴緝詞章而不逹比興其文<lb/>
可考也故露才揚已妄致其譏不合典雅竊生異議若<lb/>
夫俱懷逸興壯思飛者又肯為此言耶是故雖乏諫諍<lb/>
姿恐君有遺失此杜拾遺之詩也非騷之憂憤乎仰天<lb/>
攬明月散髪弄扁舟此李翰林之詩也非騷之放逸乎<lb/>
由此觀之則信乎詩家之風骨蹊徑與騷為同出也千<lb/>
載而下不遇詩人使綴文之士指議騷之是非未有一<lb/>
人如王安石謂劉向非强聒而實其宗臣之情也愚不<lb/>
<pb n="KR4d0370_WYG_008-16a"/>
敏嘗學於詩矣敢以此謝明問<lb/>
　　　閏<lb/>
戴履之民固有終身聽用歲月而不知所以有閏者又<lb/>
有操觚握筭研精筭數而不知所謂本無閏者愚嘗窮<lb/>
思有年矣竊有以得其起閏者推閏者置閏者而後知<lb/>
夫在天本無閏也起閏之法係於月行周天三百六十<lb/>
五度四分度之一日行一度月行十三度十九分度之<lb/>
七月常速而日常遲故三歲之久為朔望者不止三十<lb/>
<pb n="KR4d0370_WYG_008-16b"/>
六此閏所由起也推閏之術係於日法或以九百四十<lb/>
分或以八十一分最後又有千三百四十分或繁或約<lb/>
要皆定其餘於二十九日半强而紐於周天之所未足<lb/>
者故有月餘歲餘之法此厯所由推也若夫置閏必求<lb/>
之節氣焉一氣則十有五日而有餘分常月刻皆未盡<lb/>
故有越歲而氣未周者漸而積之至於月氣之中者或<lb/>
加乎晦則閏之所在矣故曰校中朔以正閏分又曰閏<lb/>
月有朔而無中者此也雖然是特起於厯家爾在天之<lb/>
<pb n="KR4d0370_WYG_008-17a"/>
歲本無贏分何以有閏人之為年也以月天之為歲也<lb/>
以氣以日氣始於立春則必盡之大寒而後為終也冬<lb/>
至日始牽牛一度則必復至於是而後為始也初何為<lb/>
而縮初何為而贏明生魄死係於我者也合則為朔對<lb/>
則為望漸近則受明離逺則生魄我之行也十九周而<lb/>
彼生於我也二百三十五此厯家所謂一章閏分盡是<lb/>
月自月也而為歲者如彼故常歲之日每求於周天之<lb/>
法而未盡乃以日行為餘分是在彼者未足而以在我<lb/>
<pb n="KR4d0370_WYG_008-17b"/>
者為有贏古厯所謂十一日弱者此也然彼之積餘必<lb/>
於歲終也歲果自何而終自何而始嘗試求之古今之<lb/>
厯矣唐虞以前厯不可得聞秦用顓厯非果顓厯也以<lb/>
其用水行合於顓帝故取以為名是古厯蓋不可考矣<lb/>
吾求之三正夏以寅商以丑周以子三代之歲首各異<lb/>
建子者則歲分終於亥而積為贏矣丑也者則終於子<lb/>
寅也者則終於丑在周為餘商分則未餘也在商為餘<lb/>
夏分則未餘也以其餘之名加於我而所由餘者在此<lb/>
<pb n="KR4d0370_WYG_008-18a"/>
在彼又無一定之論果且為有餘乎哉求之節氣莫得<lb/>
而餘是之謂無閏且其於是歲也閏農時作息又常聽<lb/>
於是氣之何如析因夷隩乃在鳥火虛昴之候雖閏弗<lb/>
閏候常在也是則歲在天下本以歲不以月月也者有<lb/>
國者自為朝㑹頒正之節也故晉人有曰山中無甲子<lb/>
代謝自成歲以代謝而論歲則復何閏矣且厯家之閏<lb/>
又取證於斗故有斜指於兩辰之說冬至夜半是為杓<lb/>
建之始始於子終於亥二氣盡則一辰終初未嘗少加<lb/>
<pb n="KR4d0370_WYG_008-18b"/>
進退惟其常月求之斗而有餘故其積既久乃有囘斡<lb/>
於二次之間者以斗而定閏則可以斗為有閏餘則不<lb/>
可故嘗謂歸餘之名不在於斗不在於氣厯家自為法<lb/>
也公羊釋經謂天無是月非無是月朔晦弦望固有贏<lb/>
者求之二十四氣初無餘分也雖然於此又可以窺天<lb/>
地之巧焉天之運不周於一周而過其周月之行不盡<lb/>
於可盡而為半强是則雖厯家之法亦造化自有不齊<lb/>
者潛思而黙識之觀化之妙也先生曰古之業是者或<lb/>
<pb n="KR4d0370_WYG_008-19a"/>
有道不專乎技愚曰信然<lb/>
　　　太𤣥<lb/>
博書著文千載而上有若揚子雲者吾當斂衽矣讀書<lb/>
摘疑千載而下有若蘇老泉者子雲當斂衽矣子雲之<lb/>
文固不可以六經論亦自為一家之長勞心苦思理不<lb/>
足而才誠有餘皓首之年羞與賈馬等列故捜竒摘異<lb/>
以盡其筆力之餘健惜其閉户窮巷載酒與遊者獨嚴<lb/>
李仲光之徒無可商畧一人獨見故不能無偏蔽使其<lb/>
<pb n="KR4d0370_WYG_008-19b"/>
有高見逺識之士相與細論一二則其成書必不至若<lb/>
是之䟽故嘗因雄書而觀老泉之例未始不掩卷慨嘆<lb/>
而重惜其不遇也老泉之論大槩有二曰筮曰厯其於<lb/>
筮法也曰一扐之多不過乎六其餘可以為九而不可<lb/>
為七八不若再之則八扐之餘四位自成著書之始不<lb/>
應有差必其傳之訛也吾固不以是疵子雲而旦夕之<lb/>
用經緯之說與夫二六一九之數虛三於地以扮天之<lb/>
論是則子雲之蔽也去其旦夕經緯之㳒而從其辭之<lb/>
<pb n="KR4d0370_WYG_008-20a"/>
不可以前定舍其扮天二九之數而正以三十三為不<lb/>
可加損斯論例之至談惜子雲之不遇老泉者此也其<lb/>
於厯法也曰日書斗書而月不書則無以齊其不齊者<lb/>
定一朞之說於前而存五盡之法於後似若强存而無<lb/>
與乎其書然太𤣥以節氣言也一歲已成而千歲可致<lb/>
月視日而進退日書矣則月在其中五盡之説吾不以<lb/>
是疵子雲獨七百二十九贊可以當朞之日三百六十<lb/>
四有半其不盡者四分日之三加以踦贏之贊而又餘<lb/>
<pb n="KR4d0370_WYG_008-20b"/>
四分日之一是四歲而加一日也且𤣥擬易作也重以<lb/>
厯不足而輕加其書是為太初厯也是則子雲之蔽也<lb/>
今以一百八分而為日則四分日之三所得者八十一<lb/>
加之其首而無贏求之於天而相直不必為贏不必為<lb/>
踦而厯自成斯為論例之巧說惜子雲之不遇老泉者<lb/>
此也蓋自三聖絶筆之後虛空之間是數猶有所未盡<lb/>
者子雲之書一而三三而九九而二十七二十七而八<lb/>
十一是或一數也黄鍾之長八十一分則是法蓋始於<lb/>
<pb n="KR4d0370_WYG_008-21a"/>
律河圖之數藏十用九則是法亦得於河圖故列之成<lb/>
書散之為圖整整而可觀子雲之文筆自聖賢不作之<lb/>
後誠為獨歩當世研精覃思有得於是借之以攄其才<lb/>
雖未免於好名之累實苦學之用心獨其考論不精故<lb/>
有所不必强而强為者夫易之於筮特因是以神明其<lb/>
德於六十四卦初無輕重六日七分之說不見於大傳<lb/>
是特起於後人縱出於後人亦自然之數所配合耳而<lb/>
非其䆒心雄也何必膠擾而用力於是耶使雄有得於<lb/>
<pb n="KR4d0370_WYG_008-21b"/>
至理借是以為書不為乎占不詳乎厯將不為𤣥邪後<lb/>
之人將以求筮也曷不為易之直且徑而奚事於𤣥之<lb/>
紛紛將以為厯也曷不為易之流且通而奚事於𤣥之<lb/>
拘拘雄之心將以追蹤古人而刻畫嫫母唐突西施反<lb/>
以取識者之笑然雄之書亦未易侮理不勝詞固其文<lb/>
不能如大易之天成而莊騷之下誰可與並驅争駕今<lb/>
觀其辭如曰陽氣潛萌於黄宫信無不在其中又如曰<lb/>
月闕其博不如開明於西險古竒異豈耳目所易到之<lb/>
<pb n="KR4d0370_WYG_008-22a"/>
語海水羣飛誠狀物之至工侯尫尫天撲其顙寧非措<lb/>
辭之極到使雄能脫然自為一書祗以文鳴誰敢輕議<lb/>
凡其自為牴牾者皆雄自為拙也故嘗謂太𤣥一經後<lb/>
有子雲者作復加刋正真可以抗衡於後世作者之上<lb/>
請試言之說卦雜卦乃聖人紬繹其所未盡者𤣥何必<lb/>
倣乎則衝可去也錯亦可去也文言大傳乃當時議論<lb/>
之所及者𤣥何必倣乎則攡可去也瑩亦可去也𤣥文<lb/>
亦可去也無乾之四德則何必為罔直酋䝉冥無十三<lb/>
<pb n="KR4d0370_WYG_008-22b"/>
卦創物之義則何必為元掜無八卦自然之象則何必<lb/>
取五行之常論而及形色聲味之繁且碎也故其數可<lb/>
存其圖可存若此則不必存者惜乎雄之無所考論而<lb/>
不遇作者也大抵一人之見自非大聖大賢則不能無<lb/>
所蔽老泉之言著論將以子雲復生當無愧乎其言而<lb/>
方州部家之筭紬繹於太元所未盡者而為圖自五十<lb/>
四至於三部之筭六皆以三乘也而三家之筭參則以<lb/>
兩乘之是豈得為渾成而非出於有心况不盡之分歸<lb/>
<pb n="KR4d0370_WYG_008-23a"/>
於贏踦者如故前之論以為不可加而又若不可去殆<lb/>
何為邪向使老泉以首加一分而算之則其餘分難總<lb/>
九之半之終不可合又使老泉以踦贏為一度如所謂<lb/>
歳羡四分日之三者而附之三家焉則三家之算又奇<lb/>
而難乘推之而又不合則是圖似亦不必作也一子雲<lb/>
著之於前而不自覺其失一老泉正之於後而不自覺<lb/>
其非後之作者有能刋之正之而存其餘不以占不以<lb/>
厯不附於易而𤣥自𤣥則論文之士亦安敢有覆醬瓿<lb/>
<pb n="KR4d0370_WYG_008-23b"/>
之譏<lb/>
　　　古封建唐藩鎮<lb/>
<hi>闕</hi>
　<lb/>
　<lb/>
　<lb/>
距蓋復得於羣雄之手而不止乎係組捧璽之日秦之<lb/>
郡縣其果郡縣乎七國之變諉以懲艾之失猶可也炎<lb/>
<pb n="KR4d0370_WYG_008-24a"/>
徳既微劉袁董曹之衆尺攻寸取連城自固卒除鼎峙之<lb/>
勢鼎峙之勢方除而分裂之禍已起迄六代而後歸一<lb/>
是非春秋戰國之勢乎故嘗謂封建者天地自然之形<lb/>
也法雖立於古而非古之所能立制雖亡於秦而非秦<lb/>
之所可亡當其盛也雖封建未嘗不郡縣及其衰也雖<lb/>
郡縣何嘗郡縣哉唐人藩鎮之禍渾然封建之勢也方<lb/>
貞觀之初世襲刺史之議紛然不已卒亦罷之節度之<lb/>
名始於永徽而景雲都督復罷之慮亦甚悉也尾大之<lb/>
<pb n="KR4d0370_WYG_008-24b"/>
嘆豈非監周漢乎然而河北一裂於因循之主背脅疽<lb/>
根終以促唐家之命八鎮之雄更强迭叛或蹔服而復<lb/>
暌或已平而終亂才如徳裕空爾慨想賢如裴度僅亦<lb/>
一清此其可歸咎貽謀者之不臧歟世之論封建者曷<lb/>
嘗不曰狂嬴賊之計乃自私不公之童心是豈後世之<lb/>
所可循者土地自有人民自保無朝夕苟簡之謀嗣子<lb/>
傳孫自貽家法必有豐芑燕翼之念與夫視官居如傳<lb/>
舍慿熊軾如逆旅徃來勞費道里憧憧忽畧無賴歳月<lb/>
<pb n="KR4d0370_WYG_008-25a"/>
是計蓋不同日語也反覆唐事果何如耶若夫咎之者<lb/>
則又曰髖髀相依自貽問鼎之患脛股不稱終遺腹心<lb/>
之憂是必罷置自我則可以操臂指之權更易不常豈<lb/>
復有抗衡之慮然而名雖不存形勢若在孰能有之孰<lb/>
能無之蓋嘗因是而論之天下之勢未始不可一也亦<lb/>
惟始終一也為君人者必當有以立天下之治不當求<lb/>
以制天下之勢凡立治有二道其上也權其次也就日<lb/>
之民相孚於不識不知之中望霓之衆潛格於克寛克<lb/>
<pb n="KR4d0370_WYG_008-25b"/>
仁之際汝墳江漢之國蟲鳴螽躍之情蓋有不可得而<lb/>
遏者日臨月照勲應丕傒雖推之而不去此聖人盛徳<lb/>
事也固不可以是望之後世若夫樞機周宻者必無耳<lb/>
目不及之憂權綱總攬者必有裁抑保全之䇿山東之<lb/>
禍不可以亡秦而秦亡於斯高之弄權諸雄之亂不可<lb/>
以敗漢而漢敗於閹官之擅政無弄權之楊李必無幽<lb/>
燕之師無害正之朝恩必無永泰之亂盤根仙李之祚<lb/>
所以終於蹙絶者實僖昭之昏庸躬招而已致也他何<lb/>
<pb n="KR4d0370_WYG_008-26a"/>
尤哉失在於政不在於制子厚之言猶信<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0370_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹溪鬳齋十一藁續集巻八<lb/>
</p>
<p>
</p>
  </div>
</body>
</text>
</TEI>
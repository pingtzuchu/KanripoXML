<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集卷二十九</head> <lb/>
    <p>
<pb n="KR4d0370_WYG_029-1a"/>
欽定四庫全書<lb/>
　竹溪鬳齋十一藁續集卷二十九<lb/>
　　　　　　　　　　　　宋　林希逸　撰<lb/>
　　學記<lb/>
周禮六官缺其一河間獻王以考工記足之考工之文<lb/>
自與五官不同余嘗以此為造物之巧畢竟五官文字<lb/>
俱同一律考工之文又竒足以此書似造物有意也或<lb/>
者又曰輪人輿人弓人廬人匠人車人梓人此攻木之<lb/>
<pb n="KR4d0370_WYG_029-1b"/>
工七也築氏冶氏鳬氏㮚氏段氏桃氏此攻金之工六<lb/>
也函人鮑人韗人韋氏裘氏此攻皮之工五也畫人繢<lb/>
人鐘氏筐人㡛氏此設色之工五也玉人櫛人雕人矢<lb/>
人磬氏此刮摩之工五也陶人旊人此搏埴之工二也<lb/>
以上共三十一人又五官之中天官則有掌皮司裘地<lb/>
官則有鼓人㕓人掌節卝人角人羽人掌<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>草春官則<lb/>
有典瑞典同磬師鐘師鎛師巾車車僕司常夏官則有<lb/>
射人司甲司兵司戈盾司弓矢繕人藳人服不氏射鳥氏<lb/>
<pb n="KR4d0370_WYG_029-2a"/>
秋官則有職金柞氏庭氏以上共三十人則是冬官之<lb/>
屬六十未嘗亡也此説亦佳但以文論則考工自是考<lb/>
工周禮自是周禮<lb/>
淮南原道訓云道横四維而含隂陽紱宇宙而章三光<lb/>
山以之髙淵以之深獸以之走鳥以之飛日月以之明<lb/>
星厯以之行麟以之㳺鳳以之翔與退之送文暢序所<lb/>
謂日月星辰之所以行天地之所以著鬼神之所以幽<lb/>
人物之所以蕃江河之所以流同意豈退之本於此乎<lb/>
<pb n="KR4d0370_WYG_029-2b"/>
抑退之自有所見乎先師樂軒嘗於此序云恐退之<lb/>
只是説得亦未必盡知之也<lb/>
詩有六義後世不傳者興也然太白王建獨漉歌王建<lb/>
李益促促詞促促曲韓退之水中蒲首句皆為興體何<lb/>
論者前此未及之李益云促促何促促黄河九回曲嫁<lb/>
與棹船郎空牀將影宿不道君心不如石那敎妾貌長<lb/>
如玉王建云促促復刺刺水中無魚山無石少年雖嫁<lb/>
不將歸白頭猶着父母衣韓退之云青青水中蒲下有<lb/>
<pb n="KR4d0370_WYG_029-3a"/>
一雙魚君今上隴去我在與誰居寄語浮萍草相隨我<lb/>
不如青青水中蒲葉短不出水婦人不下堂行子在萬<lb/>
里李太白云獨漉水中泥水濁不見月不見月尚可水<lb/>
深行人沒越鳥從南來胡鷹亦北度我欲彎弓向天射<lb/>
惜其中道失歸路王建云獨獨漉漉䑕食猫肉鳥日中<lb/>
鶴露宿黄河水直人心曲又據史記田敬仲傳云松耶<lb/>
柏耶信建共者客耶葢其國人以齊王建信客之言致<lb/>
為秦所滅而遷建於共地松耶柏耶以韻起語興也<lb/>
<pb n="KR4d0370_WYG_029-3b"/>
朱文公記外祖祝公遺事中問有曰伯舅莘娶張氏其<lb/>
先以治獄有隂功王宣徽拱辰所傳張佛子者也佛子<lb/>
二字入之文中今人必以為近於異端文公此言是或<lb/>
一例也<lb/>
放翁曰俗人為俗詩佛出救不得此語最佳但何以為<lb/>
不俗何以為俗此須分别得子細方可下筆今未論他<lb/>
人子美送王判官扶持還黔中詩云青青竹笋迎船出<lb/>
白白江魚入饌來兩句下得極佳但不過是用王祥姜<lb/>
<pb n="KR4d0370_WYG_029-4a"/>
詩婦兩事若無此句法兼非船歸亦未免近俗也至如<lb/>
珍重六州防禦使起居八座太夫人氣象體面則如何<lb/>
又如我已無家尋弟妹君今何處訪庭闈此語雖似無<lb/>
竒特却有情味視彼用事而句不工者則大逕庭矣<lb/>
詩有直述句有得意句須分别得定方可七月三日苦<lb/>
炎蒸對食暫食還不能已愁夜中自足蝎况乃秋後轉<lb/>
多蝇此直述句也似於質朴束帶發狂欲大呌簿書何<lb/>
急來相仍此是傑句南望青松架逺壑安得赤脚踏層<lb/>
<pb n="KR4d0370_WYG_029-4b"/>
冰此興句也後四句如此則前四句但見豪壮矣<lb/>
文無害漢語也史記減宣傳以佐史無害給事河東大<lb/>
將軍青使買馬河東見宣無害言上徴為大廐丞杜周<lb/>
事張湯湯數言其無害如此則無害二字乃當時解事<lb/>
者之稱<lb/>
宣為左内史其治米鹽事大小皆闗其手此言煩碎事<lb/>
也若以米鹽為細則不當又言大小矣米鹽事已辨在<lb/>
前巻<lb/>
<pb n="KR4d0370_WYG_029-5a"/>
晉佛圖澄傳聞鈴聲曰洛度嘗與後村讀此後村曰二<lb/>
字何義也余曰猶今人言落泊爾後村以未有前訓為<lb/>
疑及觀蜀楊儀語費禕曰丞相亡歿際吾若舉軍以就<lb/>
魏氏寧當落度如此耶見儀本傳又水心為莫子純母<lb/>
虞夫人墓銘乃有嘆其遲暮落度之語余始以自信<lb/>
銅厯者鬲也鬲與厯音可以借用猶士之為事史記優<lb/>
孟傳<lb/>
滑稽必方言也否則古語也索隠之註曰滑亂也稽同<lb/>
<pb n="KR4d0370_WYG_029-5b"/>
也以便㨗之人言非若是亂異同也崔浩因揚雄酒箴<lb/>
有鴟夷滑稽之語乃曰滑音骨稽流酒器也言出口而<lb/>
不已猶注之吐酒也姚察又曰滑稽四字稽音計也以<lb/>
言諧語滑利其智計此三説皆恐未然今人言滑落若<lb/>
欲解説亦可分析為訓其實不然大抵非方言則古意<lb/>
也<lb/>
司馬子長作東方朔滑稽傳所載事跡甚畧比之漢史<lb/>
十失其九使東方只如子長所傳則何以得名於百世<lb/>
<pb n="KR4d0370_WYG_029-6a"/>
若此哉豈劉向揚雄之論子長時皆未及見班固則有<lb/>
所依據矣<lb/>
世説下巻任誕類中以左傳哀公虞殯周勃吹簫樂喪<lb/>
證挽歌不始於田横其説是也<lb/>
朱易言象於頥虎曰虞仲翔以坤艮為虎馬融以兑為<lb/>
虎郭璞以兑艮為虎三者異位而同象坤為虎坤交乾<lb/>
也艮為虎寅位也天文尾為虎艮也兑為虎參伐之次<lb/>
也龍徳所衝為虎亦兑也易之取象果如是乎獨樂軒<lb/>
<pb n="KR4d0370_WYG_029-6b"/>
以理言象八卦之外不喜穿鑿曰乾為馬坤為牛而曰<lb/>
牝馬地類此彖解坤繇辭也論易象者當以天子為法<lb/>
荆公字説人皆以為穿鑿溪西曰王氏不足為穿鑿許<lb/>
慎説文識字而求義太多是可謂之穿鑿半山未能分<lb/>
别文字何穿鑿為某何以免此病某有三語嘗書諸紳<lb/>
曰無義之理理之真有義之理理之失多義之理理之<lb/>
妄此見髙矣哉東方朔傳曰時方外事胡越内興制度<lb/>
國家多事自公孫𢎞以下至司馬遷皆奉使方外或為<lb/>
<pb n="KR4d0370_WYG_029-7a"/>
郡國守相至公卿而朔嘗至大中大夫後常為郎與枚<lb/>
臯郭舍人俱在左右詼諧而已然司馬子長未聞有出<lb/>
使方外及為守相之事不知何所據而云也<lb/>
文選七發七啓七命曹子建張景陽末段歸結只䛕其<lb/>
時枚乘欲以至言妙道為斷此見髙於張曹惜其所謂<lb/>
資畧者見焉而未瑩語焉而莫詳悉未免識者所哂孔<lb/>
老賢觀孟子籌之萬不失一此等句謂之亂道亦可<lb/>
周益公青城奏劄云<hi>臣</hi>適䝉宣諭天道甚佳因奏自來<lb/>
<pb n="KR4d0370_WYG_029-7b"/>
赦文例是前期具草無由槩見感格今欲於其中增入<lb/>
四句具述晴霽庶幾四方萬里咸知陛下至誠動天之<lb/>
意恭奉聖訓令添入謹録進呈如得允當乞令本院一<lb/>
面咨報中書門下省施行所有宣讀致本即更不須改<lb/>
易伏乞睿照十一月十一日奉御寳批依據此則殿廷<lb/>
宣讀本與播告四方本不同非阜陵聖明學士院亦不<lb/>
敢如此具奏今時則譏議隨至矣<lb/>
洪文安小隠集第四巻載辛次膺辭免新除御史中丞<lb/>
<pb n="KR4d0370_WYG_029-8a"/>
荅詔不允末云今後除常朝便殿引對外應行事陪位<lb/>
立班從駕及非泛朝謁等並許請假從駕預許請假前<lb/>
未有例此則孝宗優待之也<lb/>
韓王信叛漢之後其子頽當歸朝得封弓髙侯而二孫<lb/>
韓嫣韓説皆入佞幸傳比之鄧通嫣又為太后所怒賜<lb/>
死豈其祖不忠之罪越四世而猶得此報乎<lb/>
溪西先生鄭漁仲千載豪傑之士也其文超絶自為調<lb/>
度有同叔友兄見宇文樞宻二書其一曰厚生天地間<lb/>
<pb n="KR4d0370_WYG_029-8b"/>
藜藿二十有八年矣樵生二十有四年矣為兒時楚楚<lb/>
便有脱落流俗志聞君子長者風即規纓矩履不避風<lb/>
雨一求見馬首而還視閭閻輕薄子可蹴躡數千百輩<lb/>
若躪秋毫好讀古人書而性真率不求一二記憶憚作<lb/>
時下文章喜盤誥聱牙風雅古澹易春秋邃邁欲效之<lb/>
未能也家貧無文籍聞人家有書直造其門求讀不問<lb/>
其容否讀已則還去住曾不外情寒月一窻殘燈一席<lb/>
誦讀達旦而喉舌不疲勞纔不讀便覺舌本乾强或掩<lb/>
<pb n="KR4d0370_WYG_029-9a"/>
巻帷燈就席杜目而坐耳不屬口不謂而心不適人或<lb/>
呼之再三莫覺春風二三月時兄弟二人手揭飯囊酒<lb/>
甕貿貿深山中遇竒泉怪石茂林脩竹凡可以可人意<lb/>
向者即釋然坐卧一觴一詠累月忘歸山林翳薈禽鳥<lb/>
不知人來爭食揮之不退牧子樵夫抖擻相逢呼之不<lb/>
就坐即疑為神仙鬼物不敢問姓名睨睨而去或採梠<lb/>
拾橡澆花種藥隨魚狎獵優㳺山谷間自得名敎中樂<lb/>
地故夏不葛亦凉冬不裘亦温腸不飯亦飽頭非累月<lb/>
<pb n="KR4d0370_WYG_029-9b"/>
不櫛面目衣裘垢膩相重不洗而真粹之地油然禮義<lb/>
足兄弟親戚鄉黨僚友謂為癡為愚為妄不相輩行也<lb/>
而土木形質又好冲介自守不廣交㳺以求聞達用是<lb/>
見斥於世彌曠宇宙若無所容焉一見閣下便開懐許<lb/>
可推階前盈尺之地與之揚眉吐氣激昻青雲且熟視<lb/>
詳聽了無難色承顔接辭稠欵移時布衣受知於此極<lb/>
矣儻犬馬之骨不墜於地當効首領以報故不敢不盡<lb/>
其所能亦不敢不盡道其所不能也厚也樵也<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑厯<lb/>
<pb n="KR4d0370_WYG_029-10a"/>
落可笑人也春言文賦體物瀏亮籠天地於形内挫萬<lb/>
物於筆端春雲秋月無下手處疑不若屈宋賈馬憑陵<lb/>
造化櫽括風雲所得皆驚邁絶去翰墨蹊徑語出山間<lb/>
筆歸圖障田夫女子諷道不容口疑不若鮑謝李杜迴<lb/>
既倒之狂瀾支已頺之岱岳澄世所不能澄裁世所不<lb/>
能裁千條析理一緒連天捍壁周孔俾申韓楊墨佛老<lb/>
重足而立疑不若孟荀楊韓天才英俊豪㧞不羣朝野<lb/>
挹其風流人倫推其表燭落筆作文章言語妙天下干<lb/>
<pb n="KR4d0370_WYG_029-10b"/>
將鏌鎁難與爭鋒如日出氷溶焜燿人耳目若不敢正<lb/>
視者疑不若王楊盧駱或掉三寸舌抃摶王公或清持<lb/>
髙論收降物議如扣鐘如懸河如玉屑如琴瑟聽之纚<lb/>
纚令人忘勌疑不若蘇張裴樂練達宏博攟摭古今出<lb/>
入羲黄驅馳綿邈如經笥如肉譜如五總龜如人物志<lb/>
如入宗廟中觀禮樂器疑不若遷固歆向經綸韜畧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
崒理窟畫地布棋岌不可犯如入武庫中但見五兵縱<lb/>
横疑不若孫吳英衛乃若義分明於霜信行直於絃平<lb/>
<pb n="KR4d0370_WYG_029-11a"/>
生之言握手入地僅不軼毫髪厚也樵也仇牧荀息其<lb/>
人也利不可回威不可刼義存友道視死如歸瑟然英<lb/>
魄與秋霜爭嚴厚也樵也程嬰杵臼其人也仗節奉辭<lb/>
有死無貳直挫虓虎而奪之氣其英姿奮激動人毛髪<lb/>
厚也樵也毛遂藺相如其人也巖巖清峙壁立萬仞精<lb/>
神動天威毅貫日義氣凛凛迫人若有寒色厚也樵也<lb/>
荆軻聶政其人也孤城圍急飛鳥不敢度獨能身質鈇<lb/>
鉞拯危亡於葅醢中壯圖諒節頺嵩華不吾壓使英蕩<lb/>
<pb n="KR4d0370_WYG_029-11b"/>
之命不委於草莽厚也樵也解揚其人也鐵腸石心銘<lb/>
忠勒孝身全君父含笑就刑生為萬夫雄死為壯士規<lb/>
厚也樵也紀信其人也抱松筠之節嵗寒不凋堂堂直<lb/>
道讋恧豺狼若象齒若犀角嶷然有不可奪氣厚也樵<lb/>
也蘇武其人也贍幹應辨隠有城府搴龡侯之旗斬郅<lb/>
支之首懸旌萬里揚威昆西何其壯哉厚也樵也陳湯<lb/>
其人也生不封侯死不廟食非丈夫也勃勃雄飛氣吞<lb/>
逆敵期以馬革裹尸而後己厚也樵也馬援其人也標<lb/>
<pb n="KR4d0370_WYG_029-12a"/>
格遼亮灑出物表臺閣生風姦雄歛手砥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名節慨然<lb/>
有澄清天下志厚也樵也陳書其人也蹇裳赴義擲足<lb/>
輕生雖白刃碪胷而鋒鉅不頓嘔肝<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血呼號欲絶天<lb/>
地聞之無置顔處厚也樵也向雄其人也主憂臣辱主<lb/>
辱臣死篤存亡之義雖﨑嶇晉陽而端冕繾綣臣節愈<lb/>
恭義血㸃㸃糢糊御服誠疾風中勁草也厚也樵也嵇<lb/>
紹其人也張膽厲聲羯酋禠色臨刀鋸鼎鑊而顔色益<lb/>
壯吐志飲墳含糊不絶在今與古盡千一焉厚也樵也<lb/>
<pb n="KR4d0370_WYG_029-12b"/>
顔杲卿其人也一握義氣刳奸剔邪而其㷔萬丈使蜂<lb/>
毒狼威赩然疑沮而不得逞真可畏人也厚也樵也何<lb/>
蕃其人也擁疲卒嬰孤墉抗方張不測之虜梗其喉牙<lb/>
掣其首尾生雖不能報君死當為鬼以癘賊眥裂血面<lb/>
疊尸遍地古之烈夫也厚也樵也張巡許逺其人也此<lb/>
志不展則棲遲林野長嘯泉石負耒而鋤破北隴春烟<lb/>
扣角而歌殘南山夜月一邱一壑一山一雲便作了一<lb/>
生事下視勢利而胷懐灑灑然者厚也樵也向子平竇<lb/>
<pb n="KR4d0370_WYG_029-13a"/>
孝威其人也然則厚也樵也何也沉寂人也仁勇人也<lb/>
古所謂能死義之士也謂人生天地間一死耳得功而<lb/>
死死無悔得名而死死無悔得義而死死無悔得知已<lb/>
而死死無悔死固非難恨未得死所耳今天子䝉塵蒼<lb/>
生鼎沸典午興亡卜在深源一人厚樵兄弟用提一死<lb/>
以售功售名售義售知已故比見閣下以求其所也王<lb/>
彦章曰人死留名豹死留皮史臣謂其於忠義葢天性<lb/>
也厚樵自卜其云為雖決絶中庸䋲墨非常人行檢奈<lb/>
<pb n="KR4d0370_WYG_029-13b"/>
天性有不可矯激云其不知者謂為狂生其知者謂為<lb/>
義士知與不知等不知耳葢其醖藉在我舒巻惟時生<lb/>
平用心有獨到處不敢於閣下諱也擁幼君臨大節義<lb/>
形於色隠然社稷之臣霍光金日磾其師也兼資文武<lb/>
出入將相勲烈葢世為中興功臣表冦恂鄧禹其師也<lb/>
枕戈待旦志梟强敵飛英騰茂競着鞭於中原劉琨祖<lb/>
逖其師也戮力姦回再造王室名垂竹帛功勒鼎彛郭<lb/>
子儀李光弼其師也其如毛頴未脱阮途尚窮使霜松<lb/>
<pb n="KR4d0370_WYG_029-14a"/>
雪檜杞質楠姿摧頺林薄泣露悲風螻螘窖溜荆葦雜<lb/>
隂幾殆於薪蕘蘇㸑者數矣儻一得題品於大匠手雖<lb/>
磥砢多節目施之大厦保有棟梁之用惟閣下亮之惟<lb/>
閣下矜之宇文名粹中復書有云二公之文上則馳騁<lb/>
前世根本仁義下則邃曉民情旁達吏治知彼知己料<lb/>
敵人之情偽則又若躬踐敵庭之議殆所謂千萬人之<lb/>
中無一者也所恨某罪戾放逐無能為二公輕重願以<lb/>
自愛一言以謝來意夫士言信計行未有不由於知己<lb/>
<pb n="KR4d0370_WYG_029-14b"/>
者連城之璞三獻而不售明月之珠一顧而按劍豈非<lb/>
輕以示人之所致哉願二公三思愚言毋忽葢有勉其<lb/>
自韜晦之意又一書云厚樵生長山野幼不學犂鋤慨<lb/>
然有讀書志胷中便以古人自期每於史冊見一傳而<lb/>
髙風凛凛者必讀之再三通即掩巻長思躋仰其為人<lb/>
抃搏氣槩以從之逰若驟若馳及之而後己故厚性清<lb/>
達而規模宏逺慕王導之為人樵性豁蕩而慷慨有節<lb/>
尚慕祖逖之為人今滄海横流處不安故終夜振衣達<lb/>
<pb n="KR4d0370_WYG_029-15a"/>
旦不寐䟦渉山川䝉犯風雨仗天下安危大計以求見<lb/>
一時通人為人望所歸而論之與其飢餓蓬蒿中老死<lb/>
而比屋不聞曷若推心授首於忠義之域俾天地日月<lb/>
所共知者閣下一時通人用不用為朝廷重輕實人望<lb/>
所歸也厚兄弟不自疑愚且賤䄂所著文凡三進閣下<lb/>
之門每進而貌愈怡言愈温情愈宻進席促膝移晷而<lb/>
初情不吝且謂厚樵議論文章皆可人用經綸韜畧緩<lb/>
急足倚正當求之古人近世未見其比者無何鈞翰左<lb/>
<pb n="KR4d0370_WYG_029-15b"/>
授辭㫖稠委間以自愛一言為誨雖父兄提耳諄諄其<lb/>
撫憐固不過是廼若器其朽陋而納之前脩軌躅則品<lb/>
題過情若懐千鈞之璧弗克負荷者昔人有言曰人固<lb/>
不易知知人亦未易王濟王湛同居三十年不啻若秦<lb/>
越人相視則知人豈其易哉閣下列筦樞庭為天子大<lb/>
臣厚樵風塵布衣不在天地一螻螘數當代文伯閣下<lb/>
實司之厚樵未許藉衙官列閣下出入三朝為時元老<lb/>
厚樵黄觜經生耳且閩蜀相距僅彌萬里逺近之相懸<lb/>
<pb n="KR4d0370_WYG_029-16a"/>
賢不肖之相懸先進後學之相懸其間可置數百驛舉<lb/>
烽燧傳呼不相及者何以三見間而分不間毫髪葢磁<lb/>
石取鐵以氣相合固不期然而然者今既蝇吞蠡測不<lb/>
逃裁鑒當展盡底裏以俟采芼厚逸邁而癡樵幽邃而<lb/>
愚厚癡絶樵愚絶厚於風格有領袖於人物有林藪厚<lb/>
見理如破竹迎刃而解初無留手樵見理如攻堅木終<lb/>
自劈析稍遲耳厚於文如狂瀾怒濤衮衮不絶樵於文<lb/>
如懸崖絶壑向之瑟然寒人毛骨厚仰慕韓愈如不及<lb/>
<pb n="KR4d0370_WYG_029-16b"/>
樵下視李白猶常人厚下筆如迅馬厯隴坂終日馳騁<lb/>
而足不頓且無蹶失樵下筆如大匠掄材肚中暗有䋲<lb/>
墨每作文文成自不曉其義必求厚為之解説然後胷<lb/>
中了然者厚常曰我弟文章合有神物不然何得迺爾<lb/>
厚失之易得樵而後峻樵失之紛得厚而後理厚得樵<lb/>
而城壁固樵得厚而朱紫分厚真粹之地可容千百輩<lb/>
而峰岠孤峭樵自出厚之右厚應辨多方畧樵遲鈍有<lb/>
隠思厚臨倉卒若素成綽有餘晷樵臨倉卒若暴疾沉<lb/>
<pb n="KR4d0370_WYG_029-17a"/>
昏徐而圖之了無一塵相累使厚司臺諌則世無豺虎<lb/>
迹使樵直史苑則地下無寃人智解交鋒氣挫虓虎使<lb/>
於四方不辱君命則厚優於樵正固幹事不避暮夜能<lb/>
辛苦其身為紀綱先樵亦優於厚當官正色不畏强禦<lb/>
則厚優於樵小心事君繾綣朝夕樵亦優於厚至當廟<lb/>
堂擁幼臨大節而不可奪厚能之樵亦能之斟酌治體<lb/>
如扁鵲治疾盡見五臟櫝中短長不出此爾推短論長<lb/>
於閣下有望焉古者將門必有將相門必有相故蕭何<lb/>
<pb n="KR4d0370_WYG_029-17b"/>
之於韓信羊祜之於杜預王導之於紀瞻李績之於戴<lb/>
胄皆相首尾以成功名厚樵生平用心於古人閣下亦<lb/>
以古人許可幸而犬馬之齒未在桑榆正當戮力周旋<lb/>
閣下着一鞭於中原使白骨寒灰復然若反掌爾惟閣<lb/>
下置胷臆而終始之公妙年筆端如此宜宇文之所敬<lb/>
也然集本少傳莆人猶有不及見者録此二篇與溪干<lb/>
諸同舍共之<lb/>
中興以來詩之大家數惟放翁為最集中篇篇俱好其<lb/>
<pb n="KR4d0370_WYG_029-18a"/>
間約對諸史諸書捜索殆盡後村已嘗言之余嘗於其<lb/>
七言律詩中得其警聯有天矯不窮之妙者摘録而詠<lb/>
之雖後村亦有品題未盡今録於此自詠云鐘鼎山林<lb/>
俱不遂聲名官職兩無多簡章徳茂云造物無情吾輩<lb/>
老古人不死是心傳即事云醉來身外窮通小老去人<lb/>
間毁譽輕感秋云萬事從初聊復爾百年强半欲何之<lb/>
得京書云百年未必如炊久萬事真須作夢看蕭山云<lb/>
功名姑付未來刼詩酒何孤見在身感秋云世味掃除<lb/>
<pb n="KR4d0370_WYG_029-18b"/>
和蠟盡生涯零落併錐空幽居云衰極睡魔殊有力愁<lb/>
多酒聖欲無功病起云志士凄涼閑處老名花零落雨<lb/>
中看早春池上云一官空作讀書祟五斗不供沽酒資<lb/>
述懐云大鵬境界<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>塵裏曠刼年光掣電中乞祠久未<lb/>
報云得閑要及身安日到死應無睡足時及感憤云出<lb/>
處有心終有愧聖賢無命亦無成蝸廬云為生草草僧<lb/>
行脚到處悠悠客泛槎自笑云老氣醉中猶跌宕閑身<lb/>
夢裏亦消摇幽居三首云流年不貸人皆老造物無私<lb/>
<pb n="KR4d0370_WYG_029-19a"/>
我自窮又云交朋散落歡娛少憂患侵凌志氣衰覽鏡<lb/>
云三萬里天供醉眼二千年事入愁歌寓歎云幻世界<lb/>
中均起滅太虛空裏孰寃親閉户云安樂本因無事得<lb/>
功名常忌有心求沽埭西酒小酌云從曠刼來俱有死<lb/>
出青天外始無愁醉後莊門望西南諸山云百年只是<lb/>
夢長短一醉且隨家有無早秋云謀身自拙窮無鬼閉<lb/>
户長閑睡有魔秋思云未死皆為閑日月無求儘有醉<lb/>
工夫老學庵云名譽不如心自肯文辭終與道相妨夜<lb/>
<pb n="KR4d0370_WYG_029-19b"/>
坐云風寧可繫功名誤日不能黏嵗月遷作夢云驃騎<lb/>
向來求作佛淮南末路望登僊世間妄想何窮盡輸與<lb/>
山翁一醉眠讀書云飽識二三千嵗事已為七十四年<lb/>
人朝飢示子聿云外物不移方是學俗人猶愛未為詩<lb/>
示友云尚嘲孟顗遲成佛那計辛毗不作公昨非云老<lb/>
狐五百生前錯孤鶴三千嵗後歸讀史云功名多向窮<lb/>
中立禍患常從巧處生枕上云月色横分窻一半秋聲<lb/>
正在樹中間明日復理夢中意作云客從謝事歸時散<lb/>
<pb n="KR4d0370_WYG_029-20a"/>
詩到無人愛處工寓歎云潛消暗換人誰在小醉閒眠<lb/>
我自竒初夏閑居云功名㑹上元須福生死津頭正要<lb/>
頑對酒云榮枯一枕春來夢聚散千山雨後雲溪上云<lb/>
看雲舒巻了窮達見月虧盈知死生山房云身逰與世<lb/>
相忘地詩到令人不愛時閑中偶詠云不識狐書那是<lb/>
博尚分鶴料敢言髙初夏雜興云百年等是一枯塜四<lb/>
海應無兩放翁對酒作云飲酒豪如巻白波遣愁難似<lb/>
塞黄河多聞只解為身累後死空令見事多酒後快意<lb/>
<pb n="KR4d0370_WYG_029-20b"/>
歩至湖塘云古人亦自逢時少吾輩何疑忤俗多書歎<lb/>
云窮居自是長年術魔境常為定力資新堤行飯云詩<lb/>
酒消磨無事日功名分付未來身悲秋云四海一身常<lb/>
落魄十年萬事苦差池舟中戱書云英雄到底是癡絶<lb/>
富貴但能妨醉眠夏日云三千界内人人錯七十年來<lb/>
念念非村居云造物與閒仍與健鄉人知老不知年家<lb/>
風云四海交情殘夢裏一生心事斷編中<lb/>
溪西筆力甚髙其作夾漈聽泉記曰去溪西遺民夾漈<lb/>
<pb n="KR4d0370_WYG_029-21a"/>
草堂之枕六七歩許有前日不聞夜聞深夜猶聞夜之<lb/>
聞也作不聞靜聞靜之聞也有適莫不聞無適莫聞故<lb/>
覺莫不聞而夢或聞覺與之情其聲之形夢與之然其<lb/>
聲之天此數語可謂竒絶又言覺與之情其聲之形則<lb/>
曰經於怪石之巉阻龜者盂者齒者咽者室者堵者級<lb/>
者箔者復於老樹根之為龍為蛇為人為禽為蓄為指<lb/>
為股為矛為䋲為飛翔跣足之勢者故能去而復來下<lb/>
而復上沒於此而出於彼盤而吸暈而泗明珠靡靡玉<lb/>
<pb n="KR4d0370_WYG_029-21b"/>
柱珊珊千態萬狀無所不有其或滯於輕沙落葉乍停<lb/>
乍決或冒於紅菉芳蓀一俯一仰雖長松蕭騷風雨啾<lb/>
嘈落葉析戍空谷噫鳴莫得而渾互也亦極其模冩之<lb/>
妙可與子厚㳺山水記並觀<lb/>
　<lb/>
　<lb/>
　<lb/>
　竹溪鬳齋十一藁續集巻二十九<lb/>
</p>
<p>
</p>
  </div>
</body>
</text>
</TEI>
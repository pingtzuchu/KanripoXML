<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>竹溪鬳齋十一藁續集巻十八</head> <lb/>
    <p>
<pb n="KR4d0370_WYG_018-1a"/>
欽定四庫全書<lb/>
　竹溪鬳齋十一藁續集巻十八<lb/>
　　　　　　　　　　　　宋　林希逸　撰<lb/>
　　省題詩<lb/>
　　　為麥祈實<lb/>
麥事家家作宸旒軫意微無虛民所望為實我先祈見<lb/>
白欣輿誦熉黄屈衮衣要他舂日飽莫使歛時稀餅餌<lb/>
香深覬牷牲薦必肥禮成農共慶加額對龍旂<lb/>
<pb n="KR4d0370_WYG_018-1b"/>
　　　雲臺圖功臣<lb/>
四七紛紜後慇懃帝念功干雲臺百尺依日漢羣公棲<lb/>
爵侵霄漢揮毫萃畫工位分勲次第像列壁西東貎冩<lb/>
丹青裏名垂竹帛中凌煙生面筆人物古今同<lb/>
　　　㩦手升玉階<lb/>
甃玉成階戺天顔去㡬層彈冠酬素願攜手盡同升得<lb/>
侣欣交臂伊誰恨折肱龍墀看宻邇鵷武接飛騰已慶<lb/>
天街肅行須揆路登朝回花底散袖滿御香凝<lb/>
<pb n="KR4d0370_WYG_018-2a"/>
　　　畎畆不忘君<lb/>
君幸逢堯舜孤忠豈敢忘身雖居畎畆志亦在巖廊草<lb/>
野棲身久鈞天去夢長煙霞雖自樂日月願依光炙背<lb/>
當如甫披裘莫學光此生名未立金馬進封囊<lb/>
　　　落日見漁樵<lb/>
落日誰横笛江村一望遙喧喧歸鳥雀得得見漁樵薄<lb/>
暮舒愁眼斜暉帶逺潮依灘綸在手出谷斧横腰歌罷<lb/>
尋歸徑影行先度橋兩翁山水趣應未羨金貂<lb/>
<pb n="KR4d0370_WYG_018-2b"/>
　　　看碑不下驢<lb/>
寺古碑猶在塵埃半已漫騎驢應懶下逐字細吟看鈎<lb/>
畫雕鐫古蟲魚辨識難停鞭欹帽立緩轡聳肩寒應笑<lb/>
修明字還如援據鞍歸吟風掠耳影瘦夕陽殘<lb/>
　　　梅花疑是君<lb/>
欲訪春消息寒花昨夜開思君如在眼使我亦疑梅蘂<lb/>
冷於人意窻開露粉腮欲同渠索笑還似子歸來蘭室<lb/>
因香訝冰肌助我猜一枝聊寄與何日共持盃<lb/>
<pb n="KR4d0370_WYG_018-3a"/>
　　　身玉要俱捐<lb/>
壯節將全趙威風直挫秦若令空授玉寧用復還身此<lb/>
璧瑕何有伊人氣愈嗔頭寧同碎柱節不可欺臣大義<lb/>
千鈞重微軀一羽均後來誰慕藺盛節獨嶙峋<lb/>
　　　清邊生戰場<lb/>
已洗天河甲邊清國愈强誰生今日釁戰似古沙場不<lb/>
見狼烟久俄驚鴈塞荒風悲苔染血月射骨如霜榆柳<lb/>
依然好干戈有底忙李華真健筆弔古思凄凉<lb/>
<pb n="KR4d0370_WYG_018-3b"/>
　　　勒石紀漢德<hi>班字韻</hi>
稽落功成後將軍勒石還輝華天子德姓字漢臣班篆<lb/>
刻千年績鐫磨萬里山勲名沙幕外歳月永元間頌筆<lb/>
嗟何古胡弓孰敢彎龍墀歸拜日稱壽動天顔<lb/>
　　　雲逐度溪風<lb/>
拂面微風動輕雲過逺堤飛飛無定跡逐逐度前溪望<lb/>
斷江東暮生從舍北泥但隨蘋未起還傍蓼花低白映<lb/>
清波影紅看孤鶩齊似迷歸去路漠漠自東西<lb/>
<pb n="KR4d0370_WYG_018-4a"/>
　　　蒼隼䕶巢歸<lb/>
蒼隼當秋日風髙萬里飛忽看孤影過因䕶舊巢歸刷<lb/>
翮摶雲漢翻身度野扉雛飢方唧唧爪立自依依莫笑<lb/>
蜂窠小休嗤燕壘微物情元等耳細大各天機<lb/>
　　　秋髙風怒號<lb/>
人意與秋髙臨風意自豪倚欄吟未巳㧞地怒方號露<lb/>
宇遙窮目霜林見落毛威生來虎谷聲震似鯨濤六鷁<lb/>
飛應退羣狐懼莫嘷擬騎鵬翼去萬里訪盧敖<lb/>
<pb n="KR4d0370_WYG_018-4b"/>
　　　金買長門賦<lb/>
誰買長門賦閨愁不自禁寸腸抒萬恨一字直千金菲<lb/>
薄聊為壽淒凉要冩心珠簾春寂寂玉户夜沉沉語妙<lb/>
錢何惜宫閒恨轉深文君因自笑我有白頭吟<lb/>
　　　雷隱象車音<lb/>
不聽車音久逍遙獨倚臺逺聞疑所象細認隠其雷不<lb/>
怒聲初發遙聞妾自猜輕移蓮步出空喜玉輿來只謂<lb/>
君王顧因知神女推千金誰買賦㑹使聖心回<lb/>
<pb n="KR4d0370_WYG_018-5a"/>
　　　許由洗耳<lb/>
有道之君子箕山一許由清波聊洗耳塵世肯回頭此<lb/>
趣名千古奚心長九州若令嬰世網何似枕江流俗事<lb/>
喧誰聽寒泉響自幽鄰翁牽犢避使我轉增羞<lb/>
　　　川曲通諸海<lb/>
直道行今古淵源妙莫窮百川雖若曲大海必皆通酬<lb/>
酢㡬千變周流共一中問津非斷港無水不歸東洙泗<lb/>
源尤正河汾派亦同縱横嗟末學濫説未為雄<lb/>
<pb n="KR4d0370_WYG_018-5b"/>
　　　李下不整冠<lb/>
李下有傍觀嫌微擇所安莫將遮日手輕整切雲冠故<lb/>
徑纍垂久荒林禮數寛杜陵羞任落貢禹喜休彈主正<lb/>
操籌待吾寕岸幘看义童却歡笑就地拾螬殘<lb/>
　　　𤓰田不納履<lb/>
莫道田間僻持身懼指瑕近𤓰休納履為履似侵𤓰野<lb/>
徑風随屧陽陂雨落花藤方鋪滿地屨且曳歸家籬賦<lb/>
長庚蔓鞋吟子美麻及門如有客倒屣只烹茶<lb/>
<pb n="KR4d0370_WYG_018-6a"/>
　　　精衞銜石填海<lb/>
精衞誰家女悲鳴苦自憐石知銜不盡海有恨難填妾<lb/>
父曾為帝禽言自訴天磷磷空爾啄𣺌渺浩無邊志有<lb/>
愚公似寃同杜宇傳揚塵終可待且伴羽衣仙<lb/>
　　　觀慶雲圖<lb/>
伊昔承天慶人間有聖君圖傳何世本今見古時雲就<lb/>
日曾謠詠非煙喜郁紛筆工疑顧陸治盛憶華勲簡冊<lb/>
歌雖在丹青畫罕聞坎中元有象心畫妙羲文<lb/>
<pb n="KR4d0370_WYG_018-6b"/>
　　　掬水月在手<lb/>
水下元無月江澄别有天凝眸欣浩浩在手掬娟娟桂<lb/>
魄方留影荷衣試弄泉正看波底様俄入掌中圓太白<lb/>
狂應攬知章醉欲眠我知光可汲便擬拍洪肩<lb/>
　　　弄花香滿衣<lb/>
隔岸聞風處清晨嗅露房花因閒弄久衣有帶來香試<lb/>
摘枝頭白還拈葉底黄恍如玉皇吏來自錦窠郎袖比<lb/>
朝方罷心因惱欲狂謝安休掩鼻非佩紫羅囊<lb/>
<pb n="KR4d0370_WYG_018-7a"/>
　　　夢見周公<lb/>
至聖元無夢傷麟有隱憂道傳自公旦意切為宗周泗<lb/>
水遽方覺東山記昔留鴻飛歸不復蝶化恍同㳺洛卜<lb/>
圖何在殷楹涕自收蒲姑如可作料想訂春秋<lb/>
　　　四更山吐月<lb/>
愁客眠難穩危欄忽四更乍疑山色改已吐月華明五<lb/>
夜籌將轉孤輪缺未盈霜翻禽欲下雲破兎還生問曉<lb/>
樵相語棲寒鵲自驚娥眉秋一半徹夕惱長庚<lb/>
<pb n="KR4d0370_WYG_018-7b"/>
　　　熱不息惡木陰<lb/>
苦熱雖求息炎凉愧易心既云名惡木那復有佳陰煩<lb/>
溽方三嘆婆娑有百尋匠皆行弗顧吾肯據而吟冷憶<lb/>
𤓰浮玉清思竹碎金鳥猶知所擇人豈馬牛襟<lb/>
　　　渇不飲盜泉水<lb/>
盜有經行處波流惡莫湔固能澆我渇誓不飲渠泉奔<lb/>
驥如追電長鯨擬吸川貪夫曾就酌饞者莫流涎竊玉<lb/>
嚴於史空瓢碎自賢杜陵思賈井病肺卧江船<lb/>
<pb n="KR4d0370_WYG_018-8a"/>
　　　道不拾遺<lb/>
世似江河去還聞返朴時久藏天下富不拾道中遺行<lb/>
者歌如砥誰與嘆泣岐鋤金寧弗顧守劍烈能知楚國<lb/>
亡弓在荆山抵玉嬉抱茅嗟薄俗屋破呼羣兒<lb/>
　　　望祀蓬萊<lb/>
祀事非常典君王望紫蓬仗從天闕下山在水雲中采<lb/>
藥何時返鳴鞘秩禮隆靈無先沛雨船有引回風夷見<lb/>
燔柴去仙難架海通札書終不驗空翠鎖祠宫<lb/>
<pb n="KR4d0370_WYG_018-8b"/>
　　　祖二疏<lb/>
祖帳都門外賢哉惜二疏史留名不朽古善畫何如張<lb/>
幕班離席歸装問故居辭官兩賢傅送客㡬華車帝眷<lb/>
慇懃在臣慙老病餘重來甘䧏秩時為子房噓<lb/>
　　　濟河焚舟<lb/>
汔濟焚舟去秦兵意若何深仇思必雪信誓有如河甲<lb/>
卒方停棹將軍怒指戈連檣皆縱燎勁氣欲熬波拜賜<lb/>
前言在論功一炬多至今臨岸處夢想髪皤皤<lb/>
<pb n="KR4d0370_WYG_018-9a"/>
　　　客星<lb/>
久要劉文叔論交在闕庭不為渠相漢僅以客名星鶴<lb/>
髪蒹霜白羊裘近帝青宫中聊欵欵極下獨熒熒一㸃<lb/>
今霄漢孤燈昔釣汀靈臺誇列宿詎肯共圖形<lb/>
　　　駐蹕山<lb/>
萬里君王蹕雷驅鐵騎環移來雲下仗逺駐海東山飛<lb/>
檄青丘外鳴鞘怪石間龍經占得耳禽語喜違顔似勒<lb/>
燕然去如封岱岳還鐃歌模寫徧何不續東蠻<lb/>
<pb n="KR4d0370_WYG_018-9b"/>
　　　乘月登樓<lb/>
鐵騎圍何急登樓却自由一輪秋夜月百尺岳陽樓老<lb/>
將憑欄怒嫦娥為我留功成長嘯後人在古城頭羽扇<lb/>
榮差可胡床庾浪逰千年髯孰似笛裏夢并州<lb/>
　　　飲馬長城窟<lb/>
瘦馬如烏渇長驅傍古城聽他隨窟飲不暇擇泉清沙<lb/>
外追風驥榆邊積雨坑花鬃搖漢騎草血染秦兵地脈<lb/>
千年恨波腥萬鬛鳴思歸頻蹀躞苜蓿滿宸京<lb/>
<pb n="KR4d0370_WYG_018-10a"/>
　　　鴈足書<lb/>
中郎沙漠外羝乳事何如賴有雲中鴈能傳足上書銜<lb/>
蘆來内苑繫帛自穹廬地說荒寒極人稱老病餘史徒<lb/>
誇問犬詩莫詠烹魚青鳥僊家使吾今益信渠<lb/>
　　　無絃琴<lb/>
道外元無器聊横膝上琴本非絃可弄自覺趣尤深早<lb/>
向聲前悟何勞指下尋昭文元不鼔鍾子謾知音賾矣<lb/>
鐘名啞傷哉磬有心退之如解此十操不應吟<lb/>
<pb n="KR4d0370_WYG_018-10b"/>
　　　為郎牧羊<lb/>
卜式何為者清班粉省郎不騎沙苑馬只牧上林羊謾<lb/>
詫窠名錦何如屩曳芒含香休向闕挾冊且隨臧列宿<lb/>
從嗤我三星喜詠牂尚懷肥報國抗疏欲烹桑<lb/>
　　　登單于臺<lb/>
天仗祈連外窮荒鳥雀呼登臺真帝子絶幕遁單于百<lb/>
級雲中見千官帳下趨穹廬垂曠野警蹕近清都漢地<lb/>
今無虜秦城枉避胡呼韓天日謁却入渭橋圖<hi>天如穹廬罩四</hi>
<pb n="KR4d0370_WYG_018-11a"/>
<hi>野勅勒歌</hi>
　　　蒲鞭<lb/>
自古官刑在如何只用蒲賢哉知道者陋矣執鞭乎草<lb/>
草存笞責拳拳愛體膚教非刑可比恥患免而無舜朴<lb/>
書徒識秦敲慘自愚悲因撻黎庶適意與寛俱<lb/>
　　　被褐懷珠玉<lb/>
懐寳伊誰識纍然被褐夫荆山寧泣玉滄海任遺珠寛<lb/>
博形何散龍鍾智似愚藏淵祇自媚韞櫝肯求沽雅志<lb/>
<pb n="KR4d0370_WYG_018-11b"/>
褰裳蹈旁觀按劒無我知韋布樂應不豔金朱<lb/>
　　　墮淚碑<lb/>
叔子今何在風流緩帶時傷心因覩物墮淚遂名碑剥<lb/>
落銀鈎古淒凉玉筯<hi>缺</hi>生前驅萬馬身後立雙螭人物<lb/>
襄陽記莓苔太白詩<hi>螭頭剥落生莓苔涙亦不能為之墮</hi>羊公豈無德戎<lb/>
衍却堪悲<lb/>
　　　杏壇<lb/>
反袂傷麟後凄凉舊日壇尚為人愛惜不使杏彫殘葉<lb/>
<pb n="KR4d0370_WYG_018-12a"/>
映緇林好枝横泗水寒一從梁木去多把落花看自昔<lb/>
棠思召于今木有韓遙知槐並並根古似龍蟠<lb/>
　　　聞雞起舞<lb/>
龍卧何時起生涯厭鼔鼙舞因隨獨鶴聞偶為荒雞楚<lb/>
客長更夢秦關未曉啼竹風吹袂舉柳月傍樓低我醉<lb/>
非無度渠寒不奈棲誰家小垂手百囀聽黄鸝<lb/>
　　　圍棊賭墅<lb/>
太傅籌邉日家庭賭墅時淮淝千載事秦晉一畨棊得<lb/>
<pb n="KR4d0370_WYG_018-12b"/>
算如翁妙爭先落子知汝能輸别業我已笑胡兒曇得<lb/>
山先喜氐爭局自癡兩軍臨水處幼度著尤奇<lb/>
　　　西狩獲麟<lb/>
西狩知何獲驚嗟徧國人自憐方嘆鳯何事又逢麟伊<lb/>
昔追戎地于今較獵頻三家如此僣一角豈為珍筆絶<lb/>
真傷魯書成已繫秦同時多虎輩誰信獸能仁<lb/>
　　　五言長城<lb/>
老子風騷將雄豪霸一方五言如壁立萬里此城長氣<lb/>
<pb n="KR4d0370_WYG_018-13a"/>
靡曹劉壘聲喧翰墨場但令投幘去誰詫撚鬚狂羲筆<lb/>
圖成陣韓文喻倚牆騷壇唯我擅誰敢犯鋒鋩<lb/>
　　　惜花春起早<lb/>
苦惜花能好晴窻喚起頻只憂春去早却要早尋春一<lb/>
片飛愁我千枝豔惱人鳴鞭思曉月化蝶逐香塵醉卧<lb/>
狂誰子<hi>楚狂小子韓退之</hi>吟看睡太真每因風雨夜不寢為渠<lb/>
顰<lb/>
　　　愛月夜眠遲<lb/>
<pb n="KR4d0370_WYG_018-13b"/>
意愛多成癖清秋悵望時月能向人好夜不恨眠遲搗<lb/>
藥何為者停盃屢問之貂裘蟾正戀鴛枕蝶休癡晝短<lb/>
何須燭更寒且詠詩婆娑無影處料得夢相隨<lb/>
　　　登封泰山<lb/>
海畔山名泰東封自昔曾三千餘載記七十二回登冕<lb/>
輅陳金策衣冠迫玉繩祕書留歳月立視俯丘陵華蓋<lb/>
行中阪松官立㡬層祖龍空刻石千載笑𡨕升<lb/>
　　　棊聲花院閉<lb/>
<pb n="KR4d0370_WYG_018-14a"/>
花院重重閉香風拂面輕㳺觀多野趣靜聽有棊聲松<lb/>
老藏孤寺柯翁看㡬枰反關從爛熳落子自敲鏗得著<lb/>
僧應笑棲枝鵲又驚須㬰聞剥啄收局出相迎<lb/>
　　　寒機曉猶織<lb/>
機上誰家女更長睡不安當牎祇自織到曉不知寒霜<lb/>
瓦凝威重冰絲續斷難梭聲隨漏盡妾意為衣單錦字<lb/>
挑誰寄銀缸剔已殘姑畱刀尺久零落待輸官<lb/>
　　　肅時雨若<lb/>
<pb n="KR4d0370_WYG_018-14b"/>
肅肅存吾敬冥冥若有期人皆欣雨若心為有天知悃<lb/>
切憂民志勤拳在廟時片雲催許急三祝果伊誰方寸<lb/>
來何易吁嗟禮亦宜虛中求造化事應不須唯<lb/>
　　　䑕鬚筆<lb/>
安得如椽筆晴窻弄䑕鬚知渠來某氏<hi>永某氏之䑕</hi>為我作<lb/>
尖奴熏窒捜羅盡精粗簡㧞殊香沾窻下墨腥帶甕中<lb/>
腴食肉非無相揮毫且共娯生因斯恨汝莫把篆臨模<lb/>
　　　僧敲月下門<lb/>
<pb n="KR4d0370_WYG_018-15a"/>
深夜沉沉寂誰行下嶺㘭寺深明月照門閉老僧敲剝<lb/>
啄林間寺嬋娟雲外梢山童破幽夢人影並疎茅殿冷<lb/>
存餘篆窻明待解包山虛傳谷應驚鵲亦離巢<lb/>
　　　笛裏關山月<lb/>
笛裏愁千緒更長憶故山今人吹古曲漢月照秦關霜<lb/>
竹和聲切胡床倨坐閒一輪秋塞外萬嶂野雲間此夜<lb/>
聽渠弄何時照我還回思帝城角花影映朝班<lb/>
　　　隔竹敲茶<lb/>
<pb n="KR4d0370_WYG_018-15b"/>
興入盧仝椀龍團旋解包忽聞茶窗響正隔竹窻敲活<lb/>
水烹新茗香風度緑梢聴知童落杵驚起鵲離巢香比<lb/>
雲英搗清無水厄嘲林深畱客處未羨已公茅<lb/>
　　　門多長者車<lb/>
窄窄柴門下多應隱士居時人皆障面長者競迂車羅<lb/>
雀寧辭客𤓰牛舊有廬髙軒詩李賀都騎賦相如痛飲<lb/>
宜投轄何心更曳裾辛勤有此室鄙矣羨金魚<lb/>
　　　師直為壯<lb/>
<pb n="KR4d0370_WYG_018-16a"/>
古有征無戰堂堂整六師直哉能用壯敵者欲何為道<lb/>
在周如矢兵行漢有旗天威雷在上人喜雨如時敷德<lb/>
苖歸舜干盟魯却夷淮淝知義勝筭入謝安棋<lb/>
　　　星陳天行<lb/>
法駕誰摸寫形容比太清星陳元肅肅天運自行行閶<lb/>
闔開黄道璇璣映玉衡蓋明瞻帝近旗動認參横移得<lb/>
魁台下如聞警蹕鳴流光知遣使招我立通明<lb/>
　　　呌舜蒼梧雲<lb/>
<pb n="KR4d0370_WYG_018-16b"/>
呌舜嗟何處梧江去路長天髙心𣺌𣺌雲逺地蒼蒼我<lb/>
欲排閶闔誰能訪帝鄉淚沾瀟水碧夢入瘴煙黄莫喚<lb/>
湘娥問空憐老杜狂重華何可就騷筆更凄凉<lb/>
　　　山上有澤咸<lb/>
彼澤卑而滙維山峻且巉上應無見有氣以感而咸石<lb/>
隱虛中竅春蒸潤下鹹畫前分艮兊象外識機緘野露<lb/>
浮江柳溪雲到嶺杉箇中皆易理具眼要非凡<lb/>
　　　君王畫陣㸔<lb/>
<pb n="KR4d0370_WYG_018-17a"/>
聖世憂邉切騷騷羽檄忙凱歌來幕府畫陣奏君王宸<lb/>
陛千官慶軍書一卷長捲舒從御榻想像到沙場此日<lb/>
丹青筆當時赤白囊㑹看麟閣上圖寫更輝煌<lb/>
　　　洗硯魚吞墨<lb/>
㩦硯臨流洗迎人戲小魚忘機知似我吞墨喜看渠案<lb/>
上研磨久池邉浣濯初黑翻波裏影素染腹中書水與<lb/>
烟俱落香知餌不如誰能圖罩罩㸃筆滴蟾蜍<lb/>
　　　烹茶鶴避煙<lb/>
<pb n="KR4d0370_WYG_018-17b"/>
隔竹敲茶臼禪房汲井烹山僧吹火急野鶴避煙行入<lb/>
鼎龍團碎當窻蚓竅鳴紫雲飛不斷白鳥去邉明雲舍<lb/>
飄猶濕風巢逺更驚通靈數椀後騎汝訪蓬瀛<lb/>
　　　敲雲問名氏<lb/>
避喧誰氏子逺近不知名踏雨來相問敲雲忽自驚空<lb/>
濛迷處所剥啄訪平生不是師嚴釣應須學尹耕深山<lb/>
無户籍虛谷荅人聲野服徐迎客論文到月明<lb/>
　　　又<lb/>
<pb n="KR4d0370_WYG_018-18a"/>
何意逃名氏秖縁避俗紛有人來隔嶺問我獨敲雲剥<lb/>
啄聲雖急朦朧喚未聞嚴耕應似子說築豈非君瞥去<lb/>
鴉驚起誰來稚荅云日髙纔出户對客却慇懃<lb/>
　　　灘聲起魚眼<lb/>
酒醒聞敲雲呼童汲水烹龍頭琢山骨魚眼起灘聲活<lb/>
水催泉急凝波與石爭鱗無㳺釡見目有比珠明車異<lb/>
羊腸繞蠅嗤蚓竅鳴磨刀誰氏子對此憶鱸羮<lb/>
　　　葉帶露痕書<lb/>
<pb n="KR4d0370_WYG_018-18b"/>
拾得堦前葉提㩦近玉蜍自呵冰凍筆猶帶露痕書秋<lb/>
興題紅日霜寒墜緑初珠凝光細碎墨淡字稀疎滴硯<lb/>
研朱易渲毫汗竹如更乾䖍亦喜勤掃入僧廬<lb/>
　　　不下帶道存<lb/>
身外元無道摳衣樂聖門能因機以悟不下帶而存身<lb/>
俯心何愧腰垂手可捫步趨如有見左右自逢原鞶錫<lb/>
殊三褫紳書味數言垂魚何足羨愈以訓兒孫<lb/>
　竹溪鬳齋十一藁續集卷十八<lb/>
</p>
<p>
</p>
  </div>
</body>
</text>
</TEI>
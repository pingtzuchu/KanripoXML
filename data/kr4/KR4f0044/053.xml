<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_053-1a"/>
敬業堂詩續集卷三<lb/>
　　　　　　　　　海寧　查愼行　悔餘<lb/>
　餘生集上<hi>起癸卯正月終乙巳五月</hi>
　　雍正初元再逢癸卯余年七十有四矣江海餘生<lb/>
　　唫情未廢正如病馬嘶櫪枯葵泫霜竊取東坡此<lb/>
　　意名此集旣以志感亦以志痛也<lb/>
　　　敬題康熙六十一年暦後<lb/>
王春天上賜官書花甲山中紀閏餘蚤是孟冬頒朔後<lb/>
重逢開歲改元初靑陽左个迴羲馭斗柄東方轉帝車<lb/>
節物不殊年號異敢將新舊比乘除<lb/>
　　　舊有餘波詞二卷原稿失去將四十年沈房仲<lb/>
<pb n="KR4f0044_SBCK_053-1b"/>
　　　楚望椒園兄弟忽以抄本來歸即用詞字爲韻<lb/>
　　　口占二絶謝之<lb/>
綺麗餘波入小詞枉抛心力悔難追依稀四十年前夢<lb/>
重拾亾簪事亦奇<lb/>
故物來歸喜可知木瓜原是我家私相投敢謂瓊琚報<lb/>
兩首詩償兩卷詞<lb/>
　　　二月三日再過西阡看梅適遇沈椒園遂與偕<lb/>
　　　行時德尹以腰痛不能出故章末戲及之<lb/>
臘尾曾經冰雪催旋經風雨又經雷枝頭欲落未全落<lb/>
眼底先開讓後開天好一春逢㡬日身閒半月到三回<lb/>
<hi>半月來與仁和符趙二生及吳興沈厚餘韓自爲輩兩過此故云</hi>腰輕腰瘦宜相傍故<lb/>
<pb n="KR4f0044_SBCK_053-2a"/>
與東陽結伴來<lb/>
　　　題沈房仲閉戸視書小照三首<lb/>
俗物與書仇紛來奪專嗜愛此卷中人胸無戸外事<lb/>
人方用三冬爾乃取九夏梧竹滿淸隂翛然坐其下<lb/>
吾衰苦善忘鑿壁仰鄰照蘇老有成言得君如再少<lb/>
　　　去冬過當湖重宿化城精舍紅椒上人初自嶺<lb/>
　　　外歸出遊草見示今有詩來索和以四絶詶之<lb/>
化城菴外水如天每到東湖愛泊船禪老麤償行腳債<lb/>
詩翁重續對牀緣<lb/>
消息流傳恐失眞親從六祖證前因黑灰堆裏尋衣缽<lb/>
辛苦南華禮足人<lb/>
<pb n="KR4f0044_SBCK_053-2b"/>
識取寒泉不二門散花千偈似瀾翻平生痛癢相關處<lb/>
拍掌中看帶血痕<hi>來詩有吾道痛相關之句</hi>
水月洗𨳩雲霧窟廬山面目現當前從今便結紅椒社<lb/>
何必靑松有白蓮<hi>來書云將歸老廬山相約續靑松之社</hi>
　　　喜曾濟蒼學博見過次見貽原韻<lb/>
菰蒲新漲拍村橋鷗外相尋獨倚橈歸路爾貪千里近<lb/>
離羣我嘆十年遙蚤時風格追思曼末俗交情感孝標<lb/>
<hi>酒間語及徐淮江後人</hi>忍負眼前林底月直須酩酊到深宵<lb/>
　　　老友張漢瞻自疁城來有詩感舊次韻奉酬<lb/>
京洛追隨不計春推移俱是兩朝人故交屈指年年减<lb/>
邸報傳聞事事新居近㡬家滄海曲<hi>謂唐考功東江王給諫學菴</hi>詩<lb/>
<pb n="KR4f0044_SBCK_053-3a"/>
留一卷太湖濱<hi>往有橘社唱和漢瞻曾刻於吳門</hi>眀珠魚目休論價草<lb/>
木終緣臭味親<hi>時以新刋文集見貽余亦以拙刻奉教</hi>
　　　題符天朗聽琴圖小照<lb/>
絲布澁難縫譜成惱儂曲<hi>緑珠所作</hi>餘音一以散古調復誰<lb/>
續不愛指頭纖只怕指頭俗老耳劇分眀寒泉韻秋玉<lb/>
　　　又題竹里勘書圖<lb/>
邉孝先腹十萬卷庾蘭成賦三兩竿置爾於雲窻霧閣<lb/>
擬之以靑瑤眀玕<lb/>
　　　哭東亭弟<hi>六月十九日</hi>
旬來聞伏枕旦日走憑棺吾哭得無慟汝貧翻爲官功<lb/>
衰凋䘮盡子姓荷承難後死餘家督腸枯感百端<lb/>
<pb n="KR4f0044_SBCK_053-3b"/>
　　　六月廿四夜枕上作<lb/>
季夏之月魃行虐三旬苦熱兼無風暗雨臥聞來自北<lb/>
眀星起視生於東民勞尚懸飢渴望吏酷聊借驅除功<lb/>
杜陵句似爲我設未免憂國思年豐<lb/>
　　　及門符幼魯將入太學来乞贈行之句<lb/>
海隅夏大旱處暑暑未徂符子將北遊肩輿叩吾廬吿<lb/>
别乞贈言此意胡可虚我持一盃酒味薄分<hi>去聲</hi>有餘酌<lb/>
子不盡觴行行勉相於男兒屬有志寧甘老鄉閭京華<lb/>
聲利場太學才所儲天衢闢賢路馳騁誰不如筮易得<lb/>
同人謹於出門初豈惟交道爾願以類推諸<lb/>
　　　亢旱苦唫四章<lb/>
<pb n="KR4f0044_SBCK_053-4a"/>
居非永熟鄉兩世且拙宦歸田踰一紀仰屋屢永歎初<lb/>
來親故疎近遣僮奴散兒孫累十口穉弱居過半頗覺<lb/>
生理艱頺齡乏長算何當委時運付以一咲粲<lb/>
荒政緩催科朙明　新詔制陋邦亦王土徵發當此際<lb/>
皇天久不雨瞻仰星有暳郡符夜到門猛挾雷霆勢貧<lb/>
家窘倉猝慮不及卒歲盡典禦冬衣而充夏秋稅<lb/>
年年秋八月種菜及是時自從亢旱來風燥土不滋荷<lb/>
耡破完塊投種計已遲甲拆稍萌牙蟥<hi>去聲</hi>口甘如飴嗚<lb/>
呼菜色民自古乃有之今方愁歲饉豈獨啼年飢<lb/>
此鄉本瘠壤寥落窮甿居樂歲尚歉㱂戸鮮升斗儲十<lb/>
年罹海患疾痛況未舒熬波久無鹽竭澤兼無魚何以<lb/>
<pb n="KR4f0044_SBCK_053-4b"/>
置此輩俾安作息餘吾詩倘可風聞者盍采諸<lb/>
　　重陽前四日沿海隄入邑城道中感賦<lb/>
愁臥閱十旬閉門何所之今晨偶爾出目觸中心悲海<lb/>
霧一氣黃秋陽敵炎曦黍苗槁旣盡禍及菉與薋有如<lb/>
經戰地顚倒橫僵屍果然周餘民慘慘靡孑遺赴死聚<lb/>
百族偷生無一機曷不呼彼蒼天高聽宜卑傷哉莫以<lb/>
吿造物非不慈田間老秃翁罪歲㣲有辭身謀良自拙<lb/>
遑恤斯人飢<lb/>
　　　十月九日重赴沈仁山賞菊之招席上戲拈二<lb/>
　　　絶句<lb/>
<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>夏經秋旱太甚問花那得此精神一池水抵三時雨<lb/>
<pb n="KR4f0044_SBCK_053-5a"/>
辛苦朝朝抱甕人<lb/>
遲𨳩猶及領晴光日薄風輕未有霜只算今年秋帶閏<lb/>
重來恰好是重陽<lb/>
　　　菊花中有名舊朝衣者戲咏之<lb/>
借緋借紫儘無端俗眼多從一例看衣不如新人已舊<lb/>
枉呼贊善作朝官<hi>香山詩好似東都白贊善被人猶喚作朝官</hi>
　　　題勝予姪牧牛圖五章章四句<lb/>
飯之則肥飲之則瘦緩爾啇聲聆予雅奏<hi>一解</hi>爰四其足<lb/>
可菑可畬亦兩其角可以挂書<hi>二解</hi>爾牛來思釋兹在兹<lb/>
既辭輓軛盇解厥縻<hi>三解</hi>黃金籠頭飼于豢牢與其爲甯<lb/>
毋寧爲陶<hi>四解</hi>出闗者靑露地者白自我牧矣各適其適<lb/>
<pb n="KR4f0044_SBCK_053-5b"/>
<hi>五解</hi>
　　　徐觀卿將北行有詩留别次韻奉酬<lb/>
鉅若鼇戴山微如螘冠粒履幽則坦坦用壯斯岌岌君<lb/>
才眼罕儷君語口恒澁半月脫朝衫窮年事緗笈躬承<lb/>
馬班後學富鯤鯨吸勝國史未成嗣賢合重葺烹雞用<lb/>
牛鼎少膾取多汁嗜篤来衆嚌衿𨳩袪積習東江老名<lb/>
宿<hi>謂唐實君</hi>惠好稱朋執浥彼古井深資予修綆汲羅千網<lb/>
必萬粺九糲或十義以晰精觕時乎視闢翕寧非明堂<lb/>
材盍奏淸廟什行藏勇内斷聲譽恥虚襲峩峩野史亭<lb/>
燦燦傳家集爲鱗雖久潛在羽難終戢　新綸紹前局<lb/>
初震發羣蟄人皆推掌故官甫踐末級巾笥快提攜直<lb/>
<pb n="KR4f0044_SBCK_053-6a"/>
廬供采緝歲增廩稍豐月受隃縻給同僚歛手避先輩<lb/>
下牀揖尺木階徐升登瀛門再入矯首有抗顏和衷靡<lb/>
孑立所期擊汰往安事臨岐泣贈處例當酬蠅蝱附驥<lb/>
馽山蔬忝饟薄村酒勸飲溼遠道懽莫追餘波感猶及<lb/>
志士覬業成吉人貴辭輯從教衣帶緩肻作步吏急功<lb/>
名況時至庸可俯而拾去去慰民望吾方詠臺笠<lb/>
　　　題徐子貞大司空遺像<lb/>
我出師門垂四十年通家後進獲奉周旋公之視余猶<lb/>
稚弟然晚追前躅同返林泉幸不負夫初心遽舍我而<lb/>
逝焉官止于司空壽躋乎老傳式瞻畵像儼睹生前蓋<lb/>
逝者其耋而不亾者其天<lb/>
<pb n="KR4f0044_SBCK_053-6b"/>
　　　徐靑藤墨牡丹爲視遠上人題二首<lb/>
濃墨點雙花枯枝綴一椏目中無尹白放筆自成家<lb/>
不數洛昜春不上天彭譜愛此甘露瓶紋如衲衣補<lb/>
　　　題金匡秀戸部南廬圖卷子<lb/>
婁江之水淸滄浪幽居宛在天一方展𨳩八尺好橫幅<lb/>
令我興發神蒼茫耕烟筆玅呼欲起<hi>圖爲王石谷所畵</hi>快比幷<lb/>
刀能剪水樹髙竹密緑兩涯日薄風微香十里飛来𥿄<lb/>
上疑有聲采蓮歌逐菱歌生亭臺占斷淸凉國宜爾三<lb/>
人遺䆠情人間炎熱吁可怕亦有扁舟思穩駕題詩預<lb/>
作隔年期來就圖中消九夏<lb/>
　　　哭唐東江考功四首<lb/>
<pb n="KR4f0044_SBCK_053-7a"/>
獨上扁舟遡逆風滿天冰雪到婁東賸含溼面雙行泪<lb/>
來哭平頭九秩翁與我相忘形跡外感人尤在朴誠中<lb/>
矯時肯擬朱公叔自此交情見始終<lb/>
華髪登朝僅兩年賦歸樂事在林泉招邀鄉社耆英友<lb/>
成就師門繼起賢<hi>君歿後數日徐觀卿以輓章寄示具述相成之誼</hi>上瑞人方<lb/>
占夀國少微星忽隕吳天九原可作夫奚憾自信千秋<lb/>
業必傳<lb/>
曾將尺素寄相思亦有流傳肯見疑無間可容纖芥入<lb/>
此言唯許兩心知麤償晚節行藏約細檢生平贈畣詩<lb/>
最後一篇皇甫序不教衆目笑詅癡<hi>今年正月君爲余敘詩集</hi>
門館郊園次苐𨳩昔遊㡬度獲趨陪十年齒序推兄長<lb/>
<pb n="KR4f0044_SBCK_053-7b"/>
半榻塵封望我來同調云亡應共惜輓歌相續有餘哀<lb/>
海山兜率茫茫路老向人間首獨回<hi>此章追述京華舊事兼傷揆文端公</hi>
<hi>時文端下世巳七年君集中哭揆詩有見示語故及之</hi>
　　　甲辰正月重訪佟陶菴同年於江寧試院感舊<lb/>
　　　有作二首<lb/>
嶺南經判袂海上繼啣杯忽漫七年别猶能十里來短<lb/>
長踰隴夢辛苦佐時才<hi>君由西寧軍前奉旨起用故云</hi>萬事蒼茫外<lb/>
重逢又一回<lb/>
跡忝朝廷舊身叨禮數優入時庸自棄出谷偶相求柳<lb/>
色回靑眼梅花笑白頭感君期我厚長恐負千秋<hi>曩承分俸</hi>
<hi>刋拙集故及之</hi>
<pb n="KR4f0044_SBCK_053-8a"/>
　　　上元前二日陶菴以詩約遊淸凉山次韻奉答<lb/>
令節長多雨連朝偶得晴陪遊原有約索醉豈無名<hi>香山</hi>
<hi>詩獨醉似無名借君作題目</hi>稅杖扶身健芒鞵稱腳輕老嫌簫鼓鬧<lb/>
準擬入山行<lb/>
　　　元夕偕陶菴中丞遊淸凉山寺<lb/>
山號淸凉寺並稱此山此寺冠金陵展𨳩碧落千重網<lb/>
湧出紅蓮百萬燈勝踐肯隨殘劫廢<hi>佛殿新被火</hi>危欄知得<lb/>
㡬回凭宰官說法吾來聽或恐身爲過去僧<lb/>
　　　題秦淮丁氏河房二截句<lb/>
一派淪漪漾小波風光其奈早春何亭臺夾岸参差影<lb/>
老柳無多新栁多<lb/>
<pb n="KR4f0044_SBCK_053-8b"/>
畵社詩壇半寂寥百年塵刼履綦銷依稀記得虞山句<lb/>
丁字簾前是六朝<lb/>
　　　贈淸凉中洲禪師<lb/>
師在吾鄉住十年風塵南北見無緣眼前一片淸凉界<lb/>
二老相逢亦偶然<lb/>
經史紛綸入剪裁黃山賦可壓天台波流雲委三千字<lb/>
一句何曾杜撰來<hi>師有黃山賦皆集古人成句爲之</hi>
　　　戲柬蔡鉉升<lb/>
饑鳳軒前隕客星<hi>杜濬</hi>璞菴歿後少詩朋<hi>王廷銓</hi>能談五十<lb/>
年來事一個隳官蔡鉉升<hi>高唐賦長吏隳官賢士失志</hi>
　　　席上留别陶菴鉉升中洲禅師適至<lb/>
<pb n="KR4f0044_SBCK_053-9a"/>
高僧來入社𨳩府出登壇韻鬥千巖險唫求一字安足<lb/>
增行子重敢竭故交歡江渚禽魚便新篇寄不難<lb/>
　　　自金陵至丹陽歸途即事口號六首<lb/>
莫愁湖北莫雲橫淳化關南朝日生不管羣情方望雨<lb/>
出門一步但祈晴<lb/>
茅菴僧勸趙州茶遙指坡陀去似蛇爲說井枯池亦竭<lb/>
前頭漸少賣漿家<lb/>
野無靑草麥無芽捲地風來撲面沙遇著閒人還借問<lb/>
前村何處有梅花<lb/>
應試諸生半跨驢就中不少鄭昌圖相看一咲休相避<lb/>
西抺東塗是老夫<hi>二月補行癸卯鄉試</hi>
<pb n="KR4f0044_SBCK_053-9b"/>
滿眼流移大可憐憐渠所至遇凶年絲毫何補飢寒色<lb/>
忍爲看囊惜一錢<lb/>
古邑句容隻堠邊僅通車騎不通船詩翁來往無人識<lb/>
獨結孤燈信宿緣<lb/>
　　　送李邑侯罷官歸武功二首<hi>名含英甲子科乙榜秦人</hi>
思歸若箇便成歸簿領抽身似爾稀昨日罷官今日去<lb/>
萬人海裏羨鳧飛<lb/>
武亭川外武功天禁旅西征近十年留取濟時心力在<lb/>
讓他卜式去輸邊<lb/>
　　　薄遊二十日歸時西園西阡梅花已零落而盆<lb/>
　　　中三本𨳩方爛熳戲成二絶<lb/>
<pb n="KR4f0044_SBCK_053-10a"/>
落盡江城笛裏花主人索咲始還家盆梅亦是移根接<lb/>
不爲東風長妬芽<hi>見黃伐擅集</hi>
舊圃新阡本一家天工人巧略爭差遲𨳩畢竟先桃杏<lb/>
及作春頭替代花<lb/>
　　　庭有柔木二月初吐小白花花皆五出因名之<lb/>
　　　曰雪梅<lb/>
紅梅巳死<hi>十年前手植者</hi>盆梅謝五出輸他密綴條比似雪花<lb/>
看更好入春一月不曾消<lb/>
　　　石芝<hi>出南海中鄭北山集所云石花也</hi>
海南有異產瑤質波濤姿靈苗豈根蒂歲久成菌芝土<lb/>
俗名以花泥沙誰惜之我來遊嶺表瑞物始見奇歸無<lb/>
<pb n="KR4f0044_SBCK_053-10b"/>
千金槖石肻萬里隨刷以止濁膠澤以無垢脂藉以錦<lb/>
文石承以縹色瓷平堦水一泓淼若千頃池中央好位<lb/>
置爲爾呈華滋上有蔚藍天倒涵星斗垂㫄有金鯽鯉<lb/>
吹唇搖尾鬐菖蒲須漸長荇藻交紛披芝兮得其所永<lb/>
與山海辭喚醒嗜睡翁此品不療飢吾姑悅吾目君母<lb/>
朶君頤<hi>東坡有夢食石芝詩故戲云喚醒濛濛嗜睡翁亦蘇詩語</hi>
　　　牡丹花下偶題<lb/>
吾生去日多來日春事今年减舊年可惜風光太狼籍<lb/>
彊扶衰病到花前<lb/>
　　　潤木新居看玉蘭次德尹隔日雨阻原韻兼示<lb/>
　　　上姪令錄寄京師<lb/>
<pb n="KR4f0044_SBCK_053-11a"/>
唐昌玉蕊豈易得木筆愛吐瓊瑤花倉皇不費萬金買<lb/>
先後特爭一日差遲開正爾及爛熳治具公然出咄嗟<lb/>
吾廬無此聊藉口夜醉東舍晨西家<lb/>
　　　德尹新居看牡丹二首<lb/>
新堂旣已成名種移牡丹鞓紅玫瑰紫深色鬥兩般迨<lb/>
兹風日晴家會欣團圞買栽洵得地好與兒孫看<hi>是日信菴</hi>
<hi>自開化歸諸姪諸孫俱在坐</hi>
吾庭非無春其花名玉樓昨開值驟雨爛熳八十頭召<lb/>
客客不來主人翻出遊<hi>先一日招諸弟于窳軒爲賞花之會被雨阻</hi>有情定<lb/>
遙妬易地爲勸酬<lb/>
　　　哭承兒四首<lb/>
<pb n="KR4f0044_SBCK_053-11b"/>
汝兄四十八捨我而逝矣汝沒後十年數亦止於此兩<lb/>
哀併一慟摧感胡能已明知贅世翁必無久存理所傷<lb/>
門祚薄壯殞先暮齒生汝兄弟三眼前惟一子䰟兮去<lb/>
如夢未遠呼應起<lb/>
小年故多病慮作短折童亦旣見成人庶望送我終天<lb/>
乎忍降割奪去仍匆匆葠價貴於金積孱氣不充有時<lb/>
或彊起好語聊慰翁誰知藥㒺效竟坐室屢空<lb/>
四女各未字三男盡孩提汝在稱慈父汝亾累孀妻一<lb/>
母將七雛故巢且羣棲饑寒雖僅免晨夕同號啼老耳<lb/>
實怕聞聞之彌愴懷吾今已耄及嫁娶何時諧<lb/>
汝叔苦相勸謂我勿過傷人生百歲中壽天齊彭殤六<lb/>
<pb n="KR4f0044_SBCK_053-12a"/>
十且不毀矧迺七十强禮教有格言嗟嗟吾豈忘那堪<lb/>
垂老境重此遘逆䘮委蛻視子孫達觀媿蒙莊收聲欲<lb/>
制泪泪落復數行<lb/>
　　　七夕邀諸弟作眞率會先三日爲芝田七秩生<lb/>
　　　辰兼補夀觴席上口占四絶<lb/>
一家舊注長生籍合算今年得㡬何四個老人三百歲<lb/>
更加百歲肻辭多<hi>四個老人三百歲用香山成語</hi>
不問賓筵與主筵更番酌必我居先此觴只算屠蘇酒<lb/>
得歲還應讓少年<lb/>
人生七十古來稀萬口流傳老杜詩咲引南華爲轉語<lb/>
行年七十似嬰兒<lb/>
<pb n="KR4f0044_SBCK_053-12b"/>
斗牛光並老人星銀漢中央界紫庭但願年年仍此會<lb/>
借君生日倒吾瓶<lb/>
　　　七月十九日海灾紀事五首<lb/>
門前成巨浸屋裏納奔湍直怕連牆倒寧容一榻安卑<lb/>
憐蟲窟掩仰羨燕巢乾海闊天空際誰知寸步難<lb/>
借穿殊少屐欲濟況無舟我怯行攜杖兒扶勸上樓雞<lb/>
豚混飛走鵞鴨亂沉浮小刼須臾過茫茫織室憂<lb/>
不有匏瓜苦渾忘稼穡甘奇灾悲目擊往事聽農談高<lb/>
岸翻爲谷窪居直似潭連山浮島嶼㡬點户東南<lb/>
驚䰟招晷刻沉氣晦連晨身似乘槎客誰爲裹飯人淊<lb/>
淊方滿地衮衮總迷津久在人間世徒嗟閱歷頻<hi>水無沉氣</hi>
<pb n="KR4f0044_SBCK_053-13a"/>
<hi>出國語</hi>
亭戸千家哭沙田比歲荒由來關氣數復此覩流亡痛<lb/>
定還思痛傷時轉自傷艱虞吾分在無計出窮鄉<lb/>
　　　武原故人陳少典下世垂五十年尚未克葬比<lb/>
　　　聞棺木被海潮所漂感傷存歿作詩寄其子行<lb/>
　　中<lb/>
一棺猶淺土聞說被潮衝痛矣兒無父傷哉殯未封居<lb/>
貧須量力擇吉乃逢凶<hi>行中精於堪輿家術故云</hi>骨朽難逃刼吾將<lb/>
罪毒龍<lb/>
　　　李氏外孫女歸寧其母於南昌詩以示之<lb/>
汝母年四十無男痛孤孀我時在汝家目睹心悽愴回<lb/>
<pb n="KR4f0044_SBCK_053-13b"/>
頭汝在側肩差如母長弱女良勝無含哀解徊徨亟歸<lb/>
爲擇壻近出諸孫行前春遣就婚去秋聞弄璋老人破<lb/>
涕笑稍用慰所望爲婦已三年禮宜見姑嫜却愁形與<lb/>
影生長未離孃女出孃孤單依依誰侍㫄送汝至中道<lb/>
此情良可傷愛割乳上雛隨親返南昌分飛二千里東<lb/>
下錢塘江逮汝夫婦來我復遭逆䘮匆匆暫相見悲喜<lb/>
焉得雙西風吹斷雲診夢占不祥俄來南浦信又報無<lb/>
服殤人間内外婣歡聚恒充堂天胡於此酷觸境罹奇<lb/>
殃歸寧亦可憐母在雛則亡想當重會面斷續難爲腸<lb/>
切勿念老人老人行自量世無消愁藥可有長生方<lb/>
　　　題仲弟查浦後甲辰圖小照十六韻<lb/>
<pb n="KR4f0044_SBCK_053-14a"/>
鄉黨吾廬會高堂學圃圖<hi>學圃圖先大夫甲寅春畵像也余兄弟四人及大兒克建</hi>
<hi>咸侍列圖中今五十一年矣</hi>承顏猶宿昔過眼特須臾賤日雙靑髩<lb/>
歸休兩白鬚得兒雖校晚投老倍堪娛<hi>弟生三子皆在五十六十以後</hi>
漸愛隨肩侍長聽隔壁呼<hi>用南齊劉瓛兄弟事</hi>推先讓棃栗交替<lb/>
飲屠蘇樹是三珠茁庭非一鯉趨自嗤牛䑛犢人羨鳳<lb/>
將雛膝下添文度<hi>去冬新得一孫亦入畵</hi>毫端識長儒<hi>見北史文苑傳</hi>閒<lb/>
依髹几坐健却癭藤扶喚出從花下排行繞屋隅起居<lb/>
方遞進左右亦時須偶作分巢燕均爲反哺烏行看孫<lb/>
丱角勿忘<hi>去</hi>父勤劬笑問多男子何如五丈夫更煩名<lb/>
畵手貌爾比商瞿<hi>商瞿老年生五丈夫子竊爲弟留眼望之</hi>
　　　送沈楚望赴汴梁幕兼寄楊次也徐象求<lb/>
<pb n="KR4f0044_SBCK_053-14b"/>
之子梁園去詞華洵絶倫幙僚稱得士村巷感居人夢<lb/>
豈江河隔情兼臭味眞此中多舊好毋惜附書頻<lb/>
　　　海魚嘆<hi>幷序</hi>
　　吾邑未罹海患以前城西有巨魚隨潮至約千餘<lb/>
　　觔潮退閣沙附近居民割而食之不半月而來海<lb/>
　　潮之禍客有傳其事者作此以補前詩所未及云<lb/>
永明海鷰移山來<hi>南齊書永明九年鹽官縣石浦有魚乗潮來水退不能去黑色無鱗土人</hi>
<hi>呼爲海鷰</hi>細鱗不數菜黃鮐<hi>桓寬鹽鐵論菜黃之鮐不可勝食</hi>居民分臠彼<lb/>
何罪天遣先期行吿災浹旬以後洪流至鬼泣神號無<lb/>
處避怒聲似爲魚復仇千萬生靈吞一氣魚乎魚乎倘<lb/>
有知孰噉汝肉刳汝皮如何了不分恩怨一任波臣恣<lb/>
<pb n="KR4f0044_SBCK_053-15a"/>
虐爲<lb/>
　　　中秋與佟陶菴中丞相遇於江陰舟次邀同月<lb/>
　　　下小飲口占一首<lb/>
淸凉古寺上元遊重展晴光爲我留一咲可知無價買<lb/>
萬緣何必有心求主張風月推壇坫舒卷波瀾入唱詶<lb/>
絶勝虎山橋畔路兩頭絃管作中秋<hi>蘇人皆望先生於是夕至虎邱故云</hi>
　　　吳船口號五首<lb/>
潮痕初退岸猶淹直過吳江水始甜賴有具區三萬頃<lb/>
不然潟鹵盡生鹽<lb/>
東鄰禾爛相無舂西舍居然畝一鍾肻信報施皆鹵莽<lb/>
惰農方欲傲良農<lb/>
<pb n="KR4f0044_SBCK_053-15b"/>
水厄初離大海濱人天孰與指迷津忽然石觸舟中裂<lb/>
悟徹平生有漏因<hi>過滸墅闗石觸舟壞此中似有悟境</hi>
往來屈指一旬中南北東西總逆風勿與此翁同此路<lb/>
鄰船豈必盡無篷<lb/>
黑白何心角逐䧺黃羊枰付水流東依稀十九條邊路<lb/>
也算仙家小劫終<hi>舟中與尊聞姪圍碁遣日今碁局爲水所漂故云</hi>
　　　吊秋花二首<lb/>
貧到今年甚栽花徑幷荒客疎閒步屧庭失好秋光枯<lb/>
槁翻因水摧殘不待霜感時覘物變渾似閱滄桑<lb/>
爲少成陰樹從添覆地花頻頻滋灌漑歷歷萎泥沙凉<lb/>
蝶飛何處秋蟲話别家陳根如不死春雨望萌芽<lb/>
<pb n="KR4f0044_SBCK_053-16a"/>
　　　題從孫東木說劍圖小影<lb/>
擁書仗劎眞名士看舞徴歌亦雅儒<hi>令祖聲山有仗劎擁書圖尊甫恒弘</hi>
<hi>有看舞圖舊皆屬余題句</hi>愛爾丰神如父祖爲題詩到第三圖<lb/>
　　　喜得三弟潤木請假省墓之信四首<lb/>
忽忽京華别回頭十二年自嗟衰巳久重見恐無緣喜<lb/>
極淚隨落書來夢吿先<hi>前一夕夢與諸弟共飲梅花下</hi>蚤梅消息近猶<lb/>
及草堂前<lb/>
一𥿄平安字中含慘痛辭乞歸寧論暫得請敢嫌遲<lb/>
恩重身難退天高聽故卑自今方計日倚杖候柴籬<lb/>
至性吾憐汝頽齡似弱齡銜哀思往事燔吿慰　先靈<lb/>
再世　恩榮逮千秋雨露零岡阡松栢路冬月倍靑靑<lb/>
<pb n="KR4f0044_SBCK_053-16b"/>
海角承基業秋潮冒石塘三間僅無恙十畝已全荒身<lb/>
在貧何礙詩成病亦忘古來無此樂四老話連牀<hi>時四弟信</hi>
<hi>庵方赴省試計當同歸</hi>
　　　製地黃丸十韻<lb/>
恒醫多試藥久病守成方客或餐雲母吾唯服地黃豈<lb/>
無他佐使兼取理陰陽味以甘爲正材尤熟者良飯蒸<lb/>
資穀氣酒洗帶糟薌㡬遍親炮炙移時謹弆藏磨臍霏<lb/>
白雪臼杵擣玄霜夜和丸加蜜朝飢嚥用湯參苓從長<lb/>
價藜藿等充腸若問延年訣君看髮短長<hi>藥性論云<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>地黃久服變</hi>
<hi>白延年</hi>
　　　重陽前一日曾三弟招同德尹芝田登龍尾山<lb/>
<pb n="KR4f0044_SBCK_053-17a"/>
　　　歸飲齋中口占二截句<lb/>
十年㡬度記淸遊一壑能專又一邱輸與主人筋力健<lb/>
咲看三杖拄交頭<hi>余與德尹芝田俱杖而登山曾三獨否</hi>
髣髴前塵付夢遊認將龍尾作旄邱<hi>詩疏前髙後下曰旄邱</hi>醵錢<lb/>
可是看囊物爛醉歸仍挂杖頭<hi>是日曾三獨爲主仍以百錢見還故云</hi>
　　　九日閒步橫漲橋西過玉禾堂晤言思百原存<lb/>
　　　叔季益諸姪憶五十年前曾偕荆州兄登宅南<lb/>
　　　小邱感嘆之餘得一絶句<lb/>
五十餘年指釣遊憶同把蟹撇新篘竹林便是西州路<lb/>
賸對諸郞半白頭<hi>言思年過周甲百原亦五十七</hi>
　　　洪梅岑自珣溪過訪即次去年投贈首尾二章<lb/>
<pb n="KR4f0044_SBCK_053-17b"/>
　　　韻用詶繾綣之情<lb/>
隔年曾讀七篇詩同調如君更不疑久缺寄書成嬾慢<lb/>
重煩弭櫂訪衰遲菊荒陶徑仍留客楓落吳江巳後時<lb/>
慰我寂寥何以報敢從鷁路指鴻逵<lb/>
俗談肻置齒牙間一咲相逢飯顆山知我者希應自愛<lb/>
古人如作許誰攀漸消實事休回首竊忝虚聲秪汗顏<lb/>
借取尊前秋好處滿川風月送君還<lb/>
　　　自海潮退後旱乾凡兩月餘立冬後三日風雨<lb/>
　　　連晝夜身在畎畝憂樂之境與鄉鄰同率成一<lb/>
　　　首<lb/>
大潦之餘重苦旱入冬一雨沛窮檐村翁旋報麥芽茁<lb/>
<pb n="KR4f0044_SBCK_053-18a"/>
㸑婦先知井味甜天澤下施方是益民情取足詎傷廉<lb/>
缾罌滿貯煎茶水觧渴充饑兩莫兼<lb/>
　　　題徐學人荼坪書屋圖<lb/>
易於水澤交中爻有頤象聖人喻諸味義在五與上苦<lb/>
雖不可貞甘則往有尚詩家釋荼薺彼此互相妨甘苦<lb/>
味絶殊譬形非一狀荼坪至性士即事寓意匠中有涕<lb/>
淚㾗么絃出哀唱圖來屬繼和畵好神悽愴我欲釋其<lb/>
神展圖咲相向苦中適得甘一物取兩況祝君如諫果<lb/>
甘至苦可忘天方憐斯人今亦蔗境償<hi>上</hi>吾詩非適俗<lb/>
良用慰瞻望<lb/>
　　　題沈勉之春江待渡圖<lb/>
<pb n="KR4f0044_SBCK_053-18b"/>
易曰有待行詩云須我友通乎需之義利<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>夫何有韋<lb/>
弦矯後急軒輊視前後萬事靡不然時來隻成偶命圖<lb/>
寓深意識者爲頷首<lb/>
　　　四杖圖歌<hi>幷序</hi>
　　雍正甲辰秋潤木以省墓乞假信菴南宮下第仲<lb/>
　　冬望後相繼到家時余年七十有五德尹七十有<lb/>
　　三潤木已開第七秩信菴最少亦平頭六十矣白<lb/>
　　首兄弟重聚一堂此生此樂何可多得沈子松年<lb/>
　　爲繪四丈圖圖成余首唱一篇屬諸弟共和<lb/>
兄年杖國兮弟杖鄉昔之少壯兮今皆老蒼伯兮仲兮<lb/>
偕叔與季杖亦如人兮一二三而四<hi>語本皇極經世書</hi>天教四<lb/>
<pb n="KR4f0044_SBCK_053-19a"/>
杖兮配四翁落我手中兮入我圖中斯圖閱世兮知凡<lb/>
㡬世安得斯人兮世世爲兄弟<lb/>
　　　從孫東木贈我石徂徠集及舊墨二挺口占以<lb/>
　　　報<lb/>
手生慣使雪堂墨眼暗愛看抄本書勿咲老饕貪盡取<lb/>
譬嘗熊掌得兼魚<lb/>
　　　東木與楚望疊魚字凡七章連翩傳示再拈二<lb/>
　　　首以畣來意<lb/>
才地評量緫不如連朝踏凍費傳書兩賢健比雲端鶻<lb/>
一老嬾於冰底魚<lb/>
插架徒然萬卷餘只圖遮眼不繙書詩成亦用白描法<lb/>
<pb n="KR4f0044_SBCK_053-19b"/>
免得人譏獺祭魚<hi>來詩誇余蔵書之富故有此畣</hi>
　　　東木前貺初從楚望轉致詩中未之及楚望有<lb/>
　　　詩見督戲疊來韻兼示東木<lb/>
淸況原從君所於報章草附一行書衰顏忘事類如此<lb/>
重爲蹄筌記兎魚<lb/>
　　　椒園自杭歸用魚韻繼和四章見示再疊畣之<lb/>
賸馥殘膏吐棄餘免冠自哂不中書何來好句如香餌<lb/>
十丈寒潭又出魚<hi>用呂氏春秋語</hi>
多生有味在三餘不是還書即借書童似蟄蟲愁啓戸<lb/>
主方漑釜喜烹魚<lb/>
垂白慈幃暮倚閭平安兼望海南書詩人至性吾能識<lb/>
<pb n="KR4f0044_SBCK_053-20a"/>
彈鋏歸來豈爲魚<hi>來詩用馮驩事故云</hi>
霜雪侵陵日月除一尊與爾且澆書賸留五色離披羽<lb/>
待配春盤潑刺魚<hi>時餉我野雞先以臘酒報貺新年尚擬作主人也</hi>
　　　喜雪九疊前韻<lb/>
冬旱旋經兩月餘朝朝咄咄向空書欣欣喜動睂閒色<lb/>
雪兆豐年夜夢魚<lb/>
　　　烏程王懿誦明府以潯酒八壜見貽再疊前韻<lb/>
都門醉别十年餘念舊重煩咫尺書與致靑州八從事<lb/>
不愁換酒少金魚<lb/>
　　　雪後同德尹潤木於西阡裁翦松柏枝即事十<lb/>
　　　二韻<lb/>
<pb n="KR4f0044_SBCK_053-20b"/>
五百新阡樹參天待㡬時縱饒心欲速夫豈力能爲方<lb/>
法咨林叟權宜問葬師皆云扶直榦切戒蘖橫枝趂取<lb/>
冬餘臘母拘日反支及朝行展視有道在芟夷斟酌供<lb/>
薪穫商量用斧斯攀條防損葉近本怕傷皮翦伐初何<lb/>
忍栽培擬自兹養成非易易競長勿遲遲鹿去寧教觸<lb/>
烏來定引慈好留君子澤傳語後人思<lb/>
　　　甲辰除夕與德尹潤木敬業堂守歲<lb/>
十里東西宅中央是舊廬但教頻會合何異昔同居就<lb/>
我生春色<hi>前十日已立春故借用杜句</hi>爲歡卜歲除白頭三醉叟相<lb/>
顧一軒渠<lb/>
　　　乙巳元日偕潤木飲德尹梓樹堂<lb/>
<pb n="KR4f0044_SBCK_053-21a"/>
夜點霏㣲雪晨𨳩爛熳晴吉占逢上歲<hi>漢書天文志正月旦決八風東</hi>
<hi>北爲上歲</hi>殘醉續深更門冷稀賓客年衰有弟兄欲知排日<lb/>
樂童穉也歡迎<lb/>
　　　三日偕德尹過潤木雙遂堂小飲<lb/>
橋北生春水橋南泊舫船<hi>爾雅注舫並兩船也</hi>堂𨳩書插架池動<lb/>
柳含煙此會經三日吾生又一年未須論聚散取樂及<lb/>
尊前<lb/>
　　　信庵四弟自𨳩化至貽我頭陀蘭一盆<lb/>
海水如鹽變白沙小庭羣卉少萌芽未栽堂北宜男草<lb/>
忽到山中侍女花<hi>見采蘭襍志</hi>捲㡢移盆香馥郁迴燈入畵<lb/>
影交加東風吹過寒梅信笑問蘭陔有㡬家<lb/>
<pb n="KR4f0044_SBCK_053-21b"/>
　　　再咏頭陀蘭<lb/>
有美猗猗蘭山人蒔藝成瓦盆移磵谷滋䕶從孩嬰歲<lb/>
久葉紛披寶同翡翠罌<hi>見歸田錄</hi>是宜有佛性故以頭陀名<lb/>
我本老比邱宿世偕修行對之莞爾咲亦若弟見兄適<lb/>
當春蚤時抽穗百十莖蕊者含其芳秀者揚其英深叢<lb/>
如自匿高榦或自呈方將入我室豈獨列我庭我庭窅<lb/>
而深我室幽以淸中空無一有百竅延虚明㣲颸何處<lb/>
來鼻觀先通靈霍然蘇病骨邈矣遠俗情同氣何待求<lb/>
同心何用盟但看露地住爾汝胥忘形<hi>大品云須菩提說法者受十二</hi>
<hi>頭陀其八爲露地住</hi>
　　　元宵後一日德尹第二孫彌月再同諸弟作湯<lb/>
<pb n="KR4f0044_SBCK_053-22a"/>
　　　餅會<lb/>
昨夜燒燈節團圞正及時今朝湯餅會少長復於斯却<lb/>
喜抱孫蚤渾忘生子遲回頭看乃祖顏色尚嬰兒<hi>戲用老萊</hi>
<hi>子事</hi>
　　　送潤木假滿還　朝四首<lb/>
百日期俄滿依依旦夕留情應關棣萼夢亦戀松楸繞<lb/>
膝餘黃口迴腸感白頭稻粱　恩漸重何敢說長休<lb/>
屈指平生日全家聚會難當初殊未覺此去若爲寬盡<lb/>
撥形骸累徐商出處安古來朝市隱直作故林看<lb/>
要津居不易況乃近鸞扄密勿絲綸閣承明著作庭昏<lb/>
歸恒掃軌曉入必侵星前輩如趨步司徒尚典刑<hi>謂張研齋</hi>
<pb n="KR4f0044_SBCK_053-22b"/>
<hi>尚書</hi>
直伴多卿貳歸休獨老翁十年供奉後一夢欠伸中起<lb/>
廢　恩長負隨班命不同定蒙相問訊爲道耳全聾<lb/>
　　　潤木北行後喜學庵弟到家二首<lb/>
壇坫文章伯儀曹主客郞官曾居粉署歸只守茆堂鄉<lb/>
黨人皆敬蒓鱸味正長起予腰腳健踏屐到南塘<lb/>
送迎連日有出處一家中且喜辭朝客重添合醵翁兩<lb/>
睂雖雪白雙頰尚霏紅偕隱年相亞如何不約同<hi>余及德尹</hi>
<hi>先後歸田年皆六十四學庵亦然</hi>
　　　會城諸子寄示燈花唱和詩卷戲作二首補未<lb/>
　　　盡言之有<lb/>
<pb n="KR4f0044_SBCK_053-23a"/>
短檠<hi>平</hi>纔二尺高燭或三條艷蕋能含照芳心怕被挑<lb/>
𨳩原資火力落豈待風飄老眼渾如霧從看漸漸消<lb/>
到處傳鄉信更番報客過隔宵疑有讖詰旦緫成訛螢<lb/>
尾光相似蠅頭熖㡬何防他蜂蝶咲輕命是飛蛾<lb/>
　　　當湖過高文恪公墓下有感<lb/>
天上巢痕掃人間鶴夢回新松陰漸合宿草客誰來廢<lb/>
瑟餘三嘆題詩擬七哀自傷遲暮眼轉瞬閱興衰<lb/>
　　　重晤借山和尚時將歸老匡廬故後半云<lb/>
東湖吾所愛訪友復尋春可嘆論交地唯存出世人<hi>嚴西</hi>
<hi>武於去年下世</hi>烟波寬放艇雲霧密藏身二老心期在隨方緫<lb/>
比鄰<lb/>
<pb n="KR4f0044_SBCK_053-23b"/>
　　　以陳鳴遠舊製蓮蘂水盛梅根筆格爲借山七<lb/>
　　　十壽口占二絶句<lb/>
梅根已老發孤芳蓮蕋中含滴水香合作案頭淸供具<lb/>
不歸田舍歸禪房<lb/>
偶然小技亦成名何物非從假合成道是摶沙沙不散<lb/>
與翻新句祝長生<lb/>
　　　曉渡泖湖<lb/>
扶桑初旭射波紅人在波光浩淼中一葉舟如千里馬<lb/>
落潮時候挂帆風<lb/>
　　　大司農華亭王公哀輓六首<lb/>
逮事　仁皇帝初終五十年官評崇歿後物望繫生前<lb/>
<pb n="KR4f0044_SBCK_053-24a"/>
進退同僚式詩文異域傳　龍髯攀莫及銜痛遂終天<lb/>
<hi>公薨於雍正癸卯中秋距先帝升遐僅九月</hi>
公豈當言路時方競楚風妄男談禍福俗子走盲聾不<lb/>
藉祛邪力安知衞道功問誰操白簡衮衮咲諸公<hi>此述辛酉</hi>
<hi>秋公官讀學時劾朱方旦事</hi>
昭代龍門重先朝信史成褒譏歸直道好惡冺平情事<lb/>
大關千古心勞萃一生後來加點竄此任恐非輕<hi>此述丁丑</hi>
<hi>春公奉專勅纂修明史事今史局重開故結句云</hi>
巾箱家世業鄭孔有箋疏兼綜紛紜說重煩考證餘荆<lb/>
榛芟藝苑雲霧闢經畬倚賴醇儒筆流傳秘監書<hi>此述公乙</hi>
<hi>未春還朝奉旨纂輯毛詩傳註事</hi>
<pb n="KR4f0044_SBCK_053-24b"/>
承家多令嗣柄政有賢兄星叶乗箕兆旌題去國銘<lb/>
宸衷餘震悼朝典僃哀榮公已無遺憾徒傷後死情<lb/>
門生門下士時世溯淵源别有酬恩泪深蒙知已言<hi>壬午</hi>
<hi>以後愼行入内廷/荷公奬許逈出儕輩</hi>佳城瞻望近<hi>公/賜域在平湖縣界内</hi>畵像典<lb/>
刑存酹酒陳詞意還應徹九原<lb/>
　　　陶庵中丞來撫吾浙寄示重到西湖詩兼索和<lb/>
　　　傳語以十章爲率次韻如數報之<lb/>
一篇乍展兩睂嚬官𥿄投來寂寞濱值得白家飛醆賀<lb/>
江山管領屬詩人<hi>白香山詩且喜詩人来管領遙飛一盞賀江山</hi>
花應含咲柳舒顰老葑重𨳩淺渚濱一色春波三百頃<lb/>
可憐魚鳥總依人<hi>時重濬西湖</hi>
<pb n="KR4f0044_SBCK_053-25a"/>
聖主當時愛笑嚬<hi>用淮南子</hi>陪游十日此湖濱閒鷗喚醒眠<lb/>
沙夢可有鵷鸞隊裏人<hi>來書語及丁亥春隨駕至湖上唱和事</hi>
重傳魚素語含嚬與致珍羞到水濱野老忍充藜莧腹<lb/>
鄰家還有斷炊人<hi>後十日承手書相招兼貺珍味</hi>
十室相看九額顰連年水旱厄東濱福星一點明吳越<lb/>
多少人間望歲人<lb/>
烟雨先𨳩西子顰遙從海澨泝江濱願推睠顧貧交意<lb/>
次及鶉衣鷇食人<lb/>
霜松雪柏靑㝠上弱藻疎萍沼沚濱地望雲泥心不隔<lb/>
眼中誰似繡衣人<lb/>
兩回款洽長江畔一度追隨南海濱今作部民應自量<lb/>
<pb n="KR4f0044_SBCK_053-25b"/>
竭歡肻效掃門人<hi>用漢書魏勃事</hi>
已成嬾病兼衰病合臥漳濱與潁濱辜負先生懸榻待<lb/>
愧非徐孺子其人<lb/>
十首唫成抵效矉靈珠一握在淮濱讓君頭地君應笑<lb/>
我是車前避馬人<lb/>
　　　春分前補種庭下草花<lb/>
客土移根茁嫩芽逺從僧舍近山家衰年不作多年計<lb/>
繞砌仍栽草木花<lb/>
　　　德尹旣和種花絶句復反前意作一首有惟應<lb/>
　　　茂叔庭前草不費栽培也不除之句再次韻畣<lb/>
　　　之二首<lb/>
<pb n="KR4f0044_SBCK_053-26a"/>
隙地纔寬尋丈餘被人比並浣花居浣花溪上花饒笑<lb/>
<hi>少陵成句</hi>是草如何不剪除<hi>少陵又有除草詩</hi>
百卉全腓蔓有餘鵲巢何異被鳩居静中勘徹因材理<lb/>
花要栽培草要除<lb/>
　　　以拙集寄高大立蒙投七言古體長篇推許過<lb/>
　　　分非所敢當輒成小詩八章報謝兼寄曾濟蒼<lb/>
初聞檐溜響空庭又聽東軒鵲喜靈報道門前春漲起<lb/>
雙魚來自菜花涇<hi>木中地名大立自署菜花涇老農</hi>
纏綿眞足慰相思巳得君書又得詩不獨昜春難繼和<lb/>
久將殘錦付邱遲<lb/>
自拂小草未經芟慚愧詩存尚致籤<hi>用皮襲美句</hi>老去敢云<lb/>
<pb n="KR4f0044_SBCK_053-26b"/>
聲病少特煩高手與鍼砭<lb/>
曾記京華把一篇<hi>曩在都下錢蔗山曾以君詩稾屬余評閱</hi>當時唱和獨無<lb/>
緣直從常侍論家學五十工詩自可傳<hi>來篇有四十以外始學詩之句</hi>
<hi>故用高達夫事以相證</hi>
便從于野筮于郊義在同人最上爻說與後生曾見否<lb/>
年將八十始論交<lb/>
門稀剝啄故人疎比並耆英正不如同學尚餘曾子固<lb/>
<hi>謂濟蒼也歐陽永叔有贈同學曾子固序</hi>罷官依舊比鄰居<lb/>
無佛稱尊亦可憐白頭兄在弟之前<hi>謂家德尹</hi>好邀張丈爲<lb/>
同社許我誇張作少年<hi>君年長余一歲故戲取香山詩語以自況</hi>
百里煙波悵兩鄉停雲南北互相望蓴羮未落秋風後<lb/>
<pb n="KR4f0044_SBCK_053-27a"/>
肻棹扁舟過一嘗<lb/>
　　　曾濟蒼扁舟見過匆匆即去别後寄示五律三<lb/>
　　　章次答原韻<lb/>
自聞辭學舍冰雪到家遲不爽經年約<hi>君癸卯見寄詩有準擬明秋共</hi>
<hi>晨夕之句</hi>還縈落月思有情來弭棹無夢到牽絲轉悔忩忩<lb/>
别煩君又寄詩<lb/>
各有煙霞癖多忘草木形跡同歸島鶴情比在原鴒家<lb/>
集光相射淸風座可銘<hi>時以尊甫學憲公淸風堂集刻本賜教</hi>所慚無以<lb/>
報歸去但空舲<lb/>
鄉社新農侣名場舊飲徒一生回白首萬事失東隅笑<lb/>
我方迷野從人欲問途延年如有術相勸服菖蒲<hi>来詩有可</hi>
<pb n="KR4f0044_SBCK_053-27b"/>
<hi>許同晨夕鈔書事截蒲之句故用抱朴子韓衆傳中事奉畣</hi>
　　　德尹以堦前大紅洋茶花二律來索和次原韻<lb/>
特因來處逺小本亦名葩似剪珊瑚樹旋𨳩寶相花雪<lb/>
中猜作火地上擲成砂寵極宜深貯翻嫌出屋茶<hi>山茶出屋</hi>
<hi>人未知唐人句也</hi>
妙手誰能繪施丹别有方<hi>趙昌有山茶圖東坡題云劎南樵叟爲施丹</hi>染根<lb/>
從赤土耀眼奪紅桑<hi>曹唐詩海畔紅桑花自𨳩</hi>難减一分色如聞三<lb/>
日香遲開寧免妬芍藥在偏房<lb/>
　　　牡丹一叢手植窳軒堦下已十餘年去秋亦被<lb/>
　　　潮淹春來花頭頓减十之五感歎成唫<lb/>
手植芳叢傍蘚階曾經爛熳起樓臺只圖春好花長好<lb/>
<pb n="KR4f0044_SBCK_053-28a"/>
不道吾衰爾亦衰物性近憐多夭闕天工敢信盡栽培<lb/>
何煩翦却開松徑知是花時少客來<hi>貫休詩春來老病厭迎送剪却牡丹</hi>
<hi>栽野松</hi>
　　　上巳前一日徐韓弈左田父子見過留飲花下<lb/>
今年已分負芳時連日𫾣門匪所思鄰舍晚分紅曲酒<lb/>
<hi>前一日家東木餽琥珀釀</hi>故人晨赴牡丹期禁當齲齒重𨳩戒<hi>旬來因齒</hi>
<hi>痛止飲</hi>撥觸唫脾又得詩花若有知應見哂合將宮體讓<lb/>
徐摛<lb/>
　　　祝良仲兄弟邀同朱敬修及子姪輩葆光居賞<lb/>
　　　牡丹感舊五首<lb/>
遇酒逢花每自憐當前光景記從前分眀一枕繁華夢<lb/>
<pb n="KR4f0044_SBCK_053-28b"/>
再到俄經十二年<hi>甲午春赴賢昆弟之招余有詩紀之</hi>
檢點尊前少一人<hi>賓季下世巳四年</hi>老夫制泪且𨳩顰郞君<hi>謂勉</hi>
<hi>仁</hi>好比階庭樹世澤長培手澤新<lb/>
飱和堂與葆光居兩姓相望十里餘眼見祝家花若此<lb/>
朱家庭院問何如<hi>敬修所居飱和堂前亦有牡丹一<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>花時不到四十七年矣</hi>
嘉辰省對亦前緣日薄風微穀雨天含笑入門扶醉返<lb/>
愛花兼愛主人賢<lb/>
慚愧吾家淺淺叢開時只好伴衰翁翁衰事事粗知分<lb/>
歸勸花神拜下風<lb/>
　　　烏程令王懿誦同年樓村賢嗣也到官半年三<lb/>
　　　枉信使惠好有加野人乏芹曝之獻二律報謝<lb/>
<pb n="KR4f0044_SBCK_053-29a"/>
　　　兼寓感懷<lb/>
半年三問訊一一到衡茅美酒𨳩君罋新烟出我庖情<lb/>
深車笠際誼託紀羣交十卷傳家集流傳重手抄<hi>時以尊公</hi>
<hi>詩集屬余校閱</hi>
故人凋喪盡萬事轉頭空不有鳴琴宰誰憐採藥翁溪<lb/>
山鄰壤隔晨夕往時同<hi>曩在武英書局與懿誦共事凡四年</hi>出處何曾判<lb/>
於今見古風<lb/>
　　　喜晴戲示鄰叟<lb/>
海角罹水旱桑田歲無收今春蠶麥好到耳一解憂何<lb/>
期立夏來晝夜雨不休蠶饑麥委浪彌望成荒疇鄰家<lb/>
有老翁仰睇蒼蒼愁呼天訴疾痛淚亦滂沱流天意驀<lb/>
<pb n="KR4f0044_SBCK_053-29b"/>
然回如人轉雙眸風驅螮蝀翳日出崑崙囚災弭斯爲<lb/>
祥即事非外求緑葉旣沃沃良苗仍油油我关謂此翁<lb/>
汝今已白頭拭汝交頤泪聆我擁鼻謳西成所未知春<lb/>
花<hi>鄉人以蠶麥爲春花</hi>幸有秋且須貰斗酒偕我壠畔遊踏泥行<lb/>
插秧決水使瀉溝此乃兒輩事母㕘老人謀<lb/>
　　　三月二十九日枕上作<lb/>
入夏六日半陰晴月當小盡天將明堦前初𨳩蚯蚓結<lb/>
門外亂打蝦蟇更殘花遞風凡㡬信新葉滴露時一聲<lb/>
年年送春如送客自我作主能無情<lb/>
　　　四月朔德尹招同諸弟西阡看梓花曾三不至<lb/>
　　　末章專及之八首<lb/>
<pb n="KR4f0044_SBCK_053-30a"/>
村北邨南路不賒西家攜杖過東家此橋恰與花爲讖<lb/>
梓樹橋邊梓樹花<lb/>
四株直榦兩行排十八年前記手栽老守墓田差自幸<lb/>
直從拱把見花𨳩<lb/>
玉蘭雪落海棠紅讓爾稱五萬木中二十四番都不問<lb/>
遲𨳩猶壓楝花風<hi>陸佃埤雅云梓爲百木長故呼爲木土</hi>
遮牆出屋勢亭亭一色晴光耀眼明不是詩人唫不到<lb/>
被他楸樹竊花名<hi>羅願爾雅翼云梓即楸杜詩楸樹高花媚遠天當是梓花也</hi>
椅桐一例可爲琴誰識年來長養心傳語花神須善䕶<lb/>
已成材後望成陰<lb/>
閒向山前把一尊深慚令弟慰賢昆<hi>王右丞詩平原思令弟康樂謝賢昆</hi>
<pb n="KR4f0044_SBCK_053-30b"/>
五楸莫作三槐看只要家風及子孫<hi>襍五行占舍西種梓楸五令子孫順</hi>
<hi>孝少陵又有五楸詩</hi>
骰盤索采酒盈升邂逅爲歡取得朋却喜居鄰連二仲<lb/>
<hi>謂芝田維人</hi>何妨末座置吳興<hi>謂沈椒園</hi>
小雨催人入醉鄉白頭狂得且須狂<hi>用香山語</hi>兩回輕負看<lb/>
花約<hi>前二日窳軒賞罌粟花曾三亦不至故云</hi>笑問一翁有底忙<hi>東坡詩有底忙時不</hi>
<hi>肻來</hi>
　　　四月八日雨<hi>釋氏以此日爲彌勒佛誕雨則主夏旱</hi>
佛日宜垂照農占視耗登望晴翻得雨爲咎怕先徵俗<lb/>
已凋傷極吾尤感歎增所憂非越分生理自無憑<lb/>
　　　知止唫效康節體<lb/>
<pb n="KR4f0044_SBCK_053-31a"/>
知止聊從止足徵牀堪趺坐几堪凭缾花落後休迎客<lb/>
禪杖閒來侍定僧俯聽蛙池憐呌跳仰看鷁路笑飛騰<lb/>
呼兒試問春苔色綠上庭階又㡬層<lb/>
　　　晨起聞繅車聲喜而得句<lb/>
蠶桑原是吾家業五十餘年廢不治<hi>自先淑人卒後久不聞此聲矣</hi>朝<lb/>
夕飽餐奴婢嬾詩書責效子孫癡力難與國充耘耔<hi>用昌</hi>
<hi>黎語</hi>意取如期佐繭絲<hi>時方急催斜</hi>忽聽繰車聲動處喜於雙<lb/>
耳未聾時<lb/>
　　　寄祝文昌令沈麟洲六十生日<lb/>
三千歲月從頭數六十纔經第一回野老今朝隨客賀<lb/>
釋迦昨日抱孫來<hi>先一日有得孫之慶</hi>火山荔子長先熟瓊海桃<lb/>
<pb n="KR4f0044_SBCK_053-31b"/>
花或後開<hi>火山荔枝四月先熟見東坡集大林桃花四月方𨳩見香山詩</hi>傳語鶴書徵<lb/>
不逺簿書寧復滯仙才<lb/>
　　　馬素村北歸見過<lb/>
進士㡬時進<hi>太白詩有進士不得進之句素邨於癸卯捷南宮不預庶常之選故云</hi>歸舟<lb/>
暫海涯未尋松菊徑先過竹林家罋拆銷愁酒燈繁送<lb/>
喜花别中何限事歡喜問京華<lb/>
　　　庭前香櫞一株自正月後脊令相繼來巢者凡<lb/>
　　　三入夏復添第四巢見者詫爲奇事感成四章<lb/>
似求同氣得專爻<hi>京氏易傳同氣爲專爻注云兄弟爻也</hi>四月看成第四<lb/>
巢好笑先生生計拙一庵<graphic n="KR2497" url="https://raw.githubusercontent.com/kanripo/KR-Gaiji/master/images/KR2497.png" mimeType="image/png"/>
                    <hi>說文三十也</hi>載未編茅<hi>禹鴻臚爲余繪</hi>
<hi>初白庵圖㡬及三十年矣</hi>
<pb n="KR4f0044_SBCK_053-32a"/>
新緑陰交戸牖鄉連枝穩穩寄連房直同譽樹韓宣子<lb/>
來與貧家吿吉祥<lb/>
破卵焚巢事出奇依依擇木詎無知只除風雨漂搖患<lb/>
此外吾能力䕶持<lb/>
次第隨羣不亂羣五家成保四成鄰<hi>語出唐書食貨志</hi>婆娑此<lb/>
樹還三嘆知得㡬年爲主人<lb/>
　　　四月晦夕雨中夢遊西湖<lb/>
孟夏提月月沉魄<hi>晦日爲提月見公羊傳</hi>仰視重陰方霂霡三更<lb/>
飛夢到西湖直上孤山少簦屐千年華表鶴羣散百歲<lb/>
叢林僧履隻<hi>諦輝禪師年九十九於兩月前示寂夢中了了如此</hi>獨來遇雨可奈<lb/>
何對此茫茫感今昔水仙祠前行喚渡櫂轉蘇堤春漲<lb/>
<pb n="KR4f0044_SBCK_053-32b"/>
拍忽磨眀銀豁雙瞳旋起淸風扶兩腋琉璃萬頃冰一<lb/>
片倒寫天容落澄碧船頭魚躍浪參差船尾鷗輕烟滅<lb/>
沒漸深漸入漸蒙翳半篙抵岸如投隙遮頭蓮葉靑出<lb/>
藍掠面荷花紅壓白中有高人沿岸住遲<hi>去</hi>我門𨳩心<lb/>
莫逆曲闌幽榭導使前沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>漿濃分琥珀爲言塵世苦<lb/>
拘局紫葢丹霞爭掃席曷不相從汗澷遊浮名於汝終<lb/>
何益余時含意笑未答霹靂一聲檐瓦擲覺来依舊雨<lb/>
淋浪疑有湖光滿虚宅<lb/>
　　　沿南塘至花山觸目感懷口占以當鄙諺四首<lb/>
去秋海岸拆奔潮閘口經年未有橋老子不知生處樂<lb/>
賸留枯眼閱蕭條<lb/>
<pb n="KR4f0044_SBCK_053-33a"/>
災餘仍慮復爲災魚鱉殘生大可哀　聖主何曾忘海<lb/>
角潮神前月受封來<lb/>
向來畚鍤嘆徒勞保障方期鐵石牢昨日皇華馳驛過<lb/>
已傳會計析秋毫<lb/>
不插靑苗種木棉忍饑數到授衣天問渠微命絲難續<lb/>
何法支吾度半年<lb/>
　　　黃梅紀災<lb/>
播種多黃萎如遭旱魃焚雨痕靑沒草鹻氣白成雲樂<lb/>
土今安適奇荒古未聞空煩春夏鳸應候趣耕耘<hi>左傳賈逵</hi>
<hi>注春鳸趣耕夏鳸趣芸</hi>
　　　次韻詶陳宋齋閱拙集見寄之作<lb/>
<pb n="KR4f0044_SBCK_053-33b"/>
與君降同庚惡月獨在午壯齡失前猛餘照覬晚補捫<lb/>
腹本空疎報耕宜莽鹵千秋著作堂敢望坐廊廡師門<lb/>
昔多士存者今纔五<hi>同邑受業棃洲先生之門者凡十五人今唯宋齋廷益梅溪余及德尹在</hi>
<hi>耳</hi>相去復參商雞鳴感風雨如余走流汗僅可籍湜伍<lb/>
傳業君庶㡬後先期踵武猥承奬許加喻以莊蝶栩三<lb/>
都覆酒罋世尚譏傖父矧收㸑餘薪而謂翹中楚秦彊<lb/>
乃盟趙齊大顧下莒小技古所卑詞章奚足數君方勤<lb/>
篹述萬卷恣搜聚吾老未廢書粗亦識甘苦素心樂晨<lb/>
夕竚跂共傾吐<lb/>
　　　次韻答吳興沈寅馭見投四章<lb/>
平生出門交獲覯天下士王楊旣掉鞅屈賈亦劘壘吳<lb/>
<pb n="KR4f0044_SBCK_053-34a"/>
興憶昔遊山水東南美風流及前輩觥錄互作使一别<lb/>
三十年好奇未知止舊人眼中盡回首腳頻跂夢入鱸<lb/>
魚鄉秋期猶準擬詩來若相導喜色浮杖几<lb/>
遙遙泝華胄千載㡬望族獨有約後人到今擅品目一<lb/>
村無兩姓門第不改卜緬惟襄敏公世緖待爾續撫今<lb/>
萃羣俊望古騁遐矚才氣直靡前虚懷恒抱獨側聞鄴<lb/>
架富足用三冬讀爲善無近名莊言視緣督<lb/>
至戚遠漸疎時風薄尤最投名肻顧我欲下老龎拜長<lb/>
揖就末行尊稱加耄瞶腹枵轉内愧覆發苦難葢好友<lb/>
昔見收<hi>來詩追述與東江唱詶事</hi>殆同拾腐芥數篇唱和什豈敢追<lb/>
彊對何當跫然音蓬藋假謦欬置之勿復道自嘆乃凡<lb/>
<pb n="KR4f0044_SBCK_053-34b"/>
介<lb/>
大阮<hi>謂厚餘</hi>諧古歡宦遊阻魚素近傳得長吿甘澤感汜<lb/>
濩仕路退良難人情怯鉤注括機有巧發入彀多詭遇<lb/>
本根衒名實枝蔓托毗附豔奪眼界花幻晞草頭露子<lb/>
方志進取勇要禺彊䕶珍重角弓詩毋忘譽嘉樹<lb/>
敬業堂詩續集卷三終<lb/>
　　　　　　　　　　　姪男<hi>學開</hi>校刋<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_013-1a"/>
敬業堂詩集卷十三<lb/>
　　　　　　　　　海寧　查愼行　悔餘<lb/>
　勸酬集<hi>盡辛未一年</hi>
　　已未以後衣食奔走與德尹出入如相避庚午偪<lb/>
　　臘歸自具區德尹適従洛中旋里除夕酌酒相勞<lb/>
　　葢十二年無此樂矣爰相約爲杜門計盡辛未一<lb/>
　　年凡得詩如千首<lb/>
　　　元夕同顧伊人張昆詒集徐敬思宅分得燈字<lb/>
自到君家飲量増也敎小戸罄三升笙歌院隔新翻曲<lb/>
書畫屏開巧様燈知有淸光終譲月可無佳句冷如氷<lb/>
誇張節物誠多事誰似詩人范致能<hi>范石湖有上元紀吳下節物三十二</hi>
<pb n="KR4f0044_SBCK_013-1b"/>
<hi>韵</hi>
　　　崑山一名玉峰周圍二里許似累石而成者唐<lb/>
　　　張祐孟郊有詩與葢嶼所畫山圖同留慧聚寺<lb/>
　　　中向有石刻宋皇祐中王半山以舒州倅至縣<lb/>
　　　相水利登山閱二公詩次韻和之時稱四絶淳<lb/>
　　　熈中寺燬於火自唐以來名流題咏及揚惠之<lb/>
　　　所塑毗沙門天王像<hi>或云張愛兒所作</hi>李後主所書㮄<lb/>
　　　額一掃無餘今凖提閣壁間石刻三公詩乃後<lb/>
　　　人𥙷刻非故物也正月十六日同張昆詒盧素<lb/>
　　　公登山感懷往蹟爲詳考本末并系以詩<lb/>
吳中園圃愛假山家家畫藁橅荆關此山本眞翻似假<lb/>
<pb n="KR4f0044_SBCK_013-2a"/>
怪石叠起孤城間竒峯尤在西南頰縹緲玲瓏還戌削<lb/>
遊人仰視一綫天信有孤雲生兩角幾軰㽞題盛昔賢<lb/>
曾聞摹勒載名篇崑岡烈火精藍盡何物能爲金石堅<lb/>
人間假合夫何有差是令名堪不朽我詩寫意直取眞<lb/>
嗤點還須防衆口<lb/>
　　　德尹四十初度二首同潤木作<lb/>
四十平頭齒未頽誰敎辛苦逐風埃祝君此日無多語<lb/>
正要飛騰暮景來<hi>少陵詩四十明朝過飛騰暮景斜</hi>
蒲柳桑榆各老成一杯相屬話生平十年多少回頭事<lb/>
我是蘇家白髮兄<hi>用東坡壽子由詩中語</hi>
　　　題又微姪投壺圖小照<lb/>
<pb n="KR4f0044_SBCK_013-2b"/>
五經一笥咲老韶長飬侍兒如許嬌卷衣風裏聽傳箭<lb/>
近前爭賭蓮花驍<lb/>
　　　初夏園居十二絶句<lb/>
人言痩地差宜竹隣舎曾分一本栽尺八梢溝攔不斷<lb/>
狂鞭攙過菜畦來<lb/>
牡丹不稱種村莊開到春殘盡野芳栫棘𥙷籬成片叚<lb/>
丁香香過木香香<lb/>
亭臺廢後變溝塍欲置茅齋力未能大抵爲園多借景<lb/>
别家髙樹挂朱藤<lb/>
方池一畝萍初合四月中旬未有蛙簇簇銀針齊上水<lb/>
綠楊影動散魚花<lb/>
<pb n="KR4f0044_SBCK_013-3a"/>
莎軟鋪茵纔没膝樹圓擁繖正遮頭如花流過碧池去<lb/>
忽聽一聲黄栗㽞<hi>詩疏黄鳥黄鸝留也或謂之黄栗留</hi>
長年因病醫方熟小草隨時藥料増趂取連朝好風日<lb/>
帶花收晒鷺絲藤<lb/>
閠年㽞竹苦防蠧辰日種瓜須早澆愛花更作晚秋計<lb/>
老瓦盆邊分菊苗<lb/>
鸎粟着子米<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>小𧖟豆褪花皂莢成莫欺老圃不工畫<lb/>
小碎詩篇如寫生<lb/>
去秋梧子收不盡旋向根邉兩葉生保得主人長閉戸<lb/>
四三年便看陰成<lb/>
自蟠老榦自抽條長飬仙家枸𣏌苗不似苕華難獨立<lb/>
<pb n="KR4f0044_SBCK_013-3b"/>
附他喬木號凌霄<lb/>
鳴聲上下羽交交雀鷇初安樹一梢啼殺斑鳩生計拙<lb/>
將雛時節定爭巢<lb/>
頭眠已過二眠新𧖟候叅差雜四隣一月徃來渾斷絶<lb/>
隔籬時見采桑人<lb/>
　　　橘薪<lb/>
生意千頭盡園租五𤱔荒子孫貧敢計奴婢價誰償入<lb/>
室鉤衣破爲薪刺眼傷更愁秋冷澹屋角少靑黄<lb/>
　　　新竹<lb/>
插槿三年與作樊又添客土䕶深根主人愛竹老成癖<lb/>
看笋出林如子孫<hi>二月得長孫名興祖故及之</hi>
<pb n="KR4f0044_SBCK_013-4a"/>
　　　布幔和德尹二首<lb/>
細竹輕竿稍出檐空庭得蔭比松杉賽他畫舫齋中臥<lb/>
平展江心一靣帆<lb/>
背日開簾更覺涼午陰屋角漏微光呼兒勤掃蜘蛛網<lb/>
方便花時蝶過墻<lb/>
　　　梅雨連旬河流暴漲偶同德尹泛村舩入菖蒲<lb/>
　　　港<lb/>
雨急溝渠漲怒生再添一尺與橋平無端驚起江湖夢<lb/>
聽作舩頭放牐聲<lb/>
　　　雨後<lb/>
便従一雨望豐年大抵人情慰目前我比老農還計短<lb/>
<pb n="KR4f0044_SBCK_013-4b"/>
只貪今夜夜涼眠<lb/>
　　　衰至<lb/>
中年事事防衰至不獨侵尋感歳華誤去黑鬚因鑷白<lb/>
旋揩昏眼又生花頽唐老境詩無格汗漫遊踪累有家<lb/>
合是歸時歸亦得趂收麥豆種胡麻<lb/>
　　　庭前草花與德尹分韻四首<lb/>
輕刀勻剪翠葱蘢别圃移來土最鬆累爾纒緜附枯竹<lb/>
屋低庭小不栽松<hi>女蘿</hi>
小兒稱長老稱翁比似花冠約略同消得閒人閒處看<lb/>
可憐小草亦爭雄<hi>雞冠</hi>
群群紅白隔窗紗么鳳飛來罥鬂鴉老眼自看還自咲<lb/>
<pb n="KR4f0044_SBCK_013-5a"/>
種花猶種女兒花<hi>鳯仙</hi>
位置瓷盆手自親暑風香透色如銀蹔歸我已家如客<lb/>
還與南花作主人<hi>茉莉張叔敏呼爲逺客范石湖詩南花宜夏不禁涼</hi>
　　　夢中得絶句似小遊仙詩醒而錄之<lb/>
東海東頭拾火珠抱來徑寸豈論銖兒童莫逐黄金彈<lb/>
咲向扶桑打赤烏<lb/>
　　　舟曉次德尹韻二首<lb/>
螢尾孤光合復開灣頭風急却飛回菰蒲深處一枝櫓<lb/>
揺入漁人夢裏來<lb/>
狂蛙閙雨群千百逺火疑星點兩三忽聽雞鳴鐘渡水<lb/>
有人家處有茅菴<lb/>
<pb n="KR4f0044_SBCK_013-5b"/>
　　　次韵荅陸柱瀾見訪<lb/>
旅塵狂走十年餘每到還家歎瑟居髮變一頭俄向老<lb/>
草荒三徑只如初傷心短篴經時泪<hi>外舅射山先生已下世</hi>覆手<lb/>
貧交屈指疎多謝新詩猶念舊可能懷抱對君抒<lb/>
　　　程西村以如圃詩索和次原韵<lb/>
人境何曾礙結廬一椽朴茂似園居耡荒自作披榛賦<lb/>
得法新傳種樹書老圃閒談眞可聽比隣初約莫敎虛<lb/>
笑他亭舘多何益無福能消鼠壤蔬<lb/>
　　　七夕同德尹潤木作禁用故實<lb/>
眼中七度如梳月又帯桐陰入小樓懊恼一天星似火<lb/>
閠年今夕未交秋<lb/>
<pb n="KR4f0044_SBCK_013-6a"/>
　　　茨菰見唐人詩如白香山云渠荒新葉長慈姑<lb/>
　　　朱放云茨菰葉爛别西灣劉夢得云菰葉風開<lb/>
　　　綠剪刀未有及其花者余盆池偶種一窠立秋<lb/>
　　　後忽發細蕋每節叢生花開純白色如玉蝶梅<lb/>
　　　差小頗有淸香因作一首以補詩家之缺<lb/>
舊葉復新葉碧莖忽抽芽誰將綠剪刀剪出白玉花水<lb/>
邉有秋意涼蝶來西家<lb/>
　　　惠研谿庶常従京邸寄到吳超士見懷詩四章<lb/>
　　　次韻奉酬並簡研谿<lb/>
故人隔座呼同舎花底移樽醉小樓<hi>余初識超士於研谿舘舎</hi>散作<lb/>
兩萍漂水靣逺煩尺鯉到沙頭狂名自悔迯難穩歸志<lb/>
<pb n="KR4f0044_SBCK_013-6b"/>
差堅挽不㽞一窖黄塵殘夢外爲君牽動十年愁<lb/>
飄瓦虛舟豈有因誰當入㸑惜勞薪濳形那避含沙射<lb/>
沈璧何來按劔嗔<hi>來詩言及已已秋飲酒得罪事故云</hi>桂樹叢荒招隱伴<lb/>
楊花風墮倦遊人白衣蒼狗須㬰事醉眼看來分外新<lb/>
黄羊枰上守枯碁訝許人間獨亢眉一戒早開元亮酒<lb/>
半年遲荅暢當詩廻腸徑路梯空險徹骨氷霜造物慈<lb/>
嬴對村童開口咲竿頭新作釣漁師<lb/>
臥聽門前剥啄聲書來猶勸束裝行貧逄閠歳増薪米<lb/>
病過新秋減送迎涼雨半窗初到竹碧蓴千里正宜羮<lb/>
也應世味多忘却除是難忘故舊情<lb/>
　　　種菊詩示克建克承兩兒時余將徃湓城<lb/>
<pb n="KR4f0044_SBCK_013-7a"/>
擾擾十三載孤蹤混泥沙及歸翻苦閒何以銷年華種<lb/>
菊亦偶爾惜此徑寸芽春苗不分栽秋至焉得花<lb/>
惡草旣親鋤淸泉亦手灌却將四體勤覬博兩目翫舎<lb/>
之忽將去咲别東籬伴根是老人培花従汝曹看<lb/>
　　　夜初涼<lb/>
人靜覺夜涼書帷傍淸樾不忍䧟秋蟲吹燈還就月<lb/>
　　　湓城之遊未果作詩示德尹兼荅朱恒齋太守<lb/>
貧賤胡可居無端兩憔悴侵尋歎末路鹵莾悔初志豈<lb/>
無骨肉恩聚少别苦易分馳十年外廬舎任榛刺殘冬<lb/>
偶同歸草草如旅次杜門得半載村巷傳異事不知相<lb/>
見驩中有思親淚兩<graphic n="KR2478" url="https://raw.githubusercontent.com/kanripo/KR-Gaiji/master/images/KR2478.png" mimeType="image/png"/>猶在堂牛眠指何地堪輿及日<lb/>
<pb n="KR4f0044_SBCK_013-7b"/>
相時俗多拘忌吾寧葬吾親忍規子孫計所嗟囏物力<lb/>
動輙故人累潯陽賢使君淸俸煩逺致有生廹孤露久<lb/>
矣衆所棄誰能念窮交尚舉麥舟義當之恐過分一感<lb/>
再三媿佳招况踰期<hi>恒齋來札約余季夏至湓城</hi>欲往未得遂我貧<lb/>
荷見諒應并諒此意鴻雁滿江湖詩成特先寄<lb/>
　　　題馬漁村行路難小影<lb/>
狂瀾打頭山壓靣跼蹐乾坤縈一綫我行畏路知路難<lb/>
談虎還防君色變君家門前池水淸對門山與樓簷平<lb/>
此中徑路坦於掌作底胸次添崢嶸畫師寫圖如有託<lb/>
洗耳聽琴差不惡可憐氷雪七條絃千万勿彈螗捕蟬<lb/>
　　　送楊次也入都並簡尊甫太史公三首<lb/>
<pb n="KR4f0044_SBCK_013-8a"/>
八座重親未白頭角巾里第最風流孫枝本是階庭秀<lb/>
鞶帨看他又出遊<lb/>
石渠天祿近何如欲讀應無未見書<hi>用黄香傳中語</hi>但約南舩<lb/>
多載酒對㸐官燭看銀魚<hi>時耑木嫂夫人亦北上故及之</hi>
交情到爾凡三世得路憐余共一心重向别中㽞望眼<lb/>
别愁終淺望終深<lb/>
　　　竹溪書屋爲又微聲山兩姪賦三首<lb/>
竹栢陰交槐柳陰踈籬一帯棘除針自從新改橋邉路<lb/>
大費花時曲折尋<lb/>
記得當時丱角遊書聲愛聽出林丘兩家前軰多凋謝<lb/>
又對兒孫感白頭<hi>石丈兄與先君子情好最宻每過𥙿菴余兄弟未嘗不隨行也</hi>
<pb n="KR4f0044_SBCK_013-8b"/>
夕火晨香共一龕閒隨淸磬出花南居人盡識藏書處<lb/>
碧蘚蒼藤白石菴<hi>用李公擇事</hi>
　　　沈稼村太史招飲耿巖草堂<lb/>
十里秋光雨洗新稻花香路淨無塵門依曲沼難通櫂<lb/>
居近東家愛得隣却對杯柈寛禮數每聽談論長精神<lb/>
回看宦海波濤濶轉羡收帆到岸人<lb/>
　　　壚墟舟中口占同德尹作二首<lb/>
水靣浮漚的的圓采菱歌出采蓮船此歌賴是吳兒唱<lb/>
若是吳嬢更可憐<lb/>
樹低草没一叢叢曉日横生白蕩風拍岸水痕髙一尺<lb/>
布帆抄路稻田中<lb/>
<pb n="KR4f0044_SBCK_013-9a"/>
　　　疁城孫愷似編修欲行善於其郷竟遭吏議今<lb/>
　　　方罷官就訊吳中相遇感憤成詩<lb/>
蒼狗如雲極可哀危機翻自　詔恩來家承忠孝身尤<lb/>
重禍起衣冠勢易摧善不可爲寧論惡人皆欲殺我憐<lb/>
才乾坤直似蝸廬窄懷抱除非醉始開<lb/>
　　　胥門曉發<lb/>
月落日未升大星明一箇舟人貪早起客子便晨臥忽<lb/>
聞水氣腥知有漁榔過<lb/>
　　　長水塘夜泊<lb/>
髙埭接長橋橋形落蝃蝀市喧夜微息犬吠舩猶動可<lb/>
憐一川月細碎如潑汞忍負好秋光推<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>兀殘夢<lb/>
<pb n="KR4f0044_SBCK_013-9b"/>
　　　庭桂初開隣人有來乞花者<lb/>
吳閶十日遊歸櫂及秋仲入門視庭桂破蕾暗香動常<lb/>
時花最早七夕露華重苦怪今年遲曾經上年凍西風<lb/>
不吾私吹散香滿衖頗有好事翁叩戸乞淸供披衣揖<lb/>
使入手折寧煩送譬如此根株本自隣家種我生無長<lb/>
物有者皆可共配花稱主人母乃𬒳嘲弄<lb/>
　　　豆棚爲風雨所壞<lb/>
平生乏鮮肥肉食非所慕偶然營口腹蓄念計必誤春<lb/>
種瓜豆苗愛飬厸孩孺插竹就茆檐縛繩使之固初看<lb/>
弱蔓引漸喜衆葉布絲瓜夏蚤結落蔕甘於瓠藊豆開<lb/>
獨遲白花待秋露及兹綠垂莢採<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>在晨暮夜來風雨<lb/>
<pb n="KR4f0044_SBCK_013-10a"/>
狂傾倒莫支拄老饕自安分物理庶可悟托名得蛾眉<lb/>
<hi>本草白藊豆一名蛾眉豆</hi>吁嗟難免妬<lb/>
　　　題髙錫純羽士畫像<lb/>
猛虎入群牙爪悍衆蛇齧索懸石斷平生却咲費長房<lb/>
學道工夫纔及半葛陂拄杖辭壺公隨身霹靂捜蛟龍<lb/>
道人有道兀不動心在一輪圓鏡中<hi>後又題云圓月當空光生何處撥開</hi>
<hi>雲霧請師全露</hi>
　　　八月十五夜與德尹桂庭對酌三首<lb/>
半年門逕草芊眠除草開塲爲月圓月正當頭花照眼<lb/>
此花原是月中仙<lb/>
昨日方愁雨打扉夜來不料有淸輝可憐萬事盡如此<lb/>
<pb n="KR4f0044_SBCK_013-10b"/>
居者别家行者歸<hi>時潤木獨㽞邑中</hi>
看來南北東西月只與今宵一様圓却對團圞感離别<lb/>
人生能幾十三年<lb/>
　　　東田看稻<lb/>
雲氣散如濤秋田罷桔橰漲痕侵岸濶稗草比禾髙米<lb/>
卜豐年賤農憐瘠土勞預期營一醉歸去滌新槽<lb/>
　　　沈孟澤索題小照二首<lb/>
桐陰寛罩一方苔流水聲中洗耳來若是𥙷圖須𥙷竹<lb/>
琴材已具少簫材<lb/>
神理眞傳老畫師毫端躍躍動須眉人間别有膏肓病<lb/>
看取先生䄂手時<hi>沈精于醫</hi>
<pb n="KR4f0044_SBCK_013-11a"/>
　　　聞村家打稻聲<lb/>
鵲豆籬邉捫腹行惰游筋力負歸耕自慙飽喫豐年飯<lb/>
閒聽隣家打稻聲<lb/>
　　　九日寄諸弟湖上<lb/>
如此秋光悵不同湖天無雨又無風白蘋未改空洲綠<lb/>
烏柏長先萬木紅好事誰還能送酒浪遊吾轉悔飄蓬<lb/>
兩峯緣淺登髙㑹懶到今年似蟄蟲<lb/>
　　　重陽後二日雨霽行園<lb/>
兩尖家門山登陟昨乃阻曉晴已過節興盡力難努我<lb/>
衰万事廢所樂在蔬圃早菘種旬日行列紛可數蟲來<lb/>
蝕其苗饕餮猛於虎一寒爲掃除正賴夜來雨宿根發<lb/>
<pb n="KR4f0044_SBCK_013-11b"/>
餘潤新葉換翠羽池西木芙蓉紅白相媚嫵下有二寸<lb/>
魚花影嚼復吐何來兩鵁鶄雙翅勇自鼓公然啣魚去<lb/>
飽食不避主可憐病橘林凍裂上年土坐視千絹荒官<lb/>
税私莫𥙷天心有傾覆肻諒貧家苦物理苟不齊吾寧<lb/>
守終窶<lb/>
　　　鞭筍<lb/>
雨後竹走鞭竛<graphic n="KR4207" url="https://raw.githubusercontent.com/kanripo/KR-Gaiji/master/images/KR4207.png" mimeType="image/png"/>痩相引小僮撥土裂劚取如拾菌烹<lb/>
之媚盤餐下箸吾未忍寸鞭何足惜惜者來年笋<lb/>
　　　收芋<lb/>
芋肥莖葉長芋痩莖葉短率以鹵莾報吾願良易滿年<lb/>
豐百物登磊落光堆盌其魁蹲如鴟小亦伏鷇卵<lb/>
<pb n="KR4f0044_SBCK_013-12a"/>
　　　立冬<lb/>
節候攙暮秋初陰猶未壯南檐白日影入室已一丈門<lb/>
簾布差宻窗𥿄油逾亮坐看佛前香無風烟縷上頻年<lb/>
逺行役浮氣逐塵坱裘茸插兩手故與嚴威抗如今矮<lb/>
屋中尚欲設屏障寧非老將至嗜好改前尚興到聊復<lb/>
吟都忘往來相<lb/>
　　　落葉詩五首和趙漁玉范用賔<lb/>
靜中初有聲策策起林薄俄聞響簷瓦急點疑雨作開<lb/>
門日滿庭始悟風隕籜徐行踏殘葉仰見巢枝鵲鵲噪<lb/>
一何喜鴉鳴一何惡客緒本無端誰禁對揺落<lb/>
好景忽濳移丹黄換靑綠丹黄亦隨盡假以絢吾目失<lb/>
<pb n="KR4f0044_SBCK_013-12b"/>
蔭無宻林蔀家有豐屋嚴霜挾時令顦顇非一族何殊<lb/>
百萬師委甲塡坑谷<lb/>
摧壞寧自主出林竟如狂初來聚堆阜倐忽還飛揚不<lb/>
妨穿我籬愼莫打我窗籬穿可徐補窗破風滿牀<lb/>
春花得人憐飄蕩尚苦遽天公肻汝惜狼籍等敗絮従<lb/>
來擇庇群多在成蹊處君看西家葉又過東家去<lb/>
荒居環雜木最怕冬來風如駕一芥舟震撼驚濤中幸<lb/>
賴杜陵老前月已耳聾人生有聞見榮悴方無窮<lb/>
　　　欲遊雲岫不果戲示德尹<lb/>
吾郷鷹窠頂陡起東海邉飛鳥到山止東南水浮天常<lb/>
聞十月交登臨得竒觀天文直角氐日月行同躔慿髙<lb/>
<pb n="KR4f0044_SBCK_013-13a"/>
視倒景長在寅卯間初生兆一魄摩盪蛟龍淵須㬰一<lb/>
綫紅迸出白玉盤<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然劈作兩對射光相穿白者忽濳<lb/>
形孤輪躍紅丸是名爲合璧故事山僧傳山僧老白頭<lb/>
歳歳居山巓目擊凡幾箇流傳徧人寰嗟我與吾子好<lb/>
竒結前緣足跡半九州所到窮山川如何名勝地近失<lb/>
耳目前昨聞大阮<hi>介菴叔</hi>語便思陟巑岏朝來復逡廵相<lb/>
對亦可憐勝遊無近逺人苦不得閒旣閒或少伴得伴<lb/>
長無錢乃知意興豪必及少壯年一慵百事廢豈獨登<lb/>
山然<lb/>
　　　題曹希文祓蘭圖<lb/>
噀水澆花曉尚寒試慿纎手<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>來看神仙舊是瑶臺伴<lb/>
<pb n="KR4f0044_SBCK_013-13b"/>
再到人間合夢蘭<lb/>
　　　後落葉詩三首<lb/>
衆葉四散飛獰飈亦蹔停枯叢剰數點有如塊粘萍又<lb/>
如將曙天尚帯三五星鳥雀聚疎影夕陽到空亭時還<lb/>
墮一片夢化蘧蘧形<lb/>
向榮旣欣欣黄落亦槭槭却將傍觀意爲爾生分别何<lb/>
如兩相忘造化本無迹山僧撥葉至或嫌門徑窄吾嬾<lb/>
不出門門前任堆積<lb/>
我吟落葉詩如與落葉語年年走關塞揺蕩愁見汝馬<lb/>
頭聲蕭蕭打靣風帯雨吳霜點兩鬂歸作故林主故林<lb/>
豈無春過眼同逆旅後時感獨立孰是歳寒侣<lb/>
<pb n="KR4f0044_SBCK_013-14a"/>
　　　題髙江村先生泛槎圖小影次韵<lb/>
葛陂龍化杖如仙欲捲銀河瀉作泉除是先生能鎭定<lb/>
波濤人海正粘天<lb/>
　　　雪中吕山瀏見過<lb/>
去年别君處吳中正連陰雪花大如席開船太湖心今<lb/>
年君過我海天又寒凝<hi>去聲</hi>輕氷觸篙破淸脆聲可聽一<lb/>
年復一年能禁幾回老與君廹暮景爲别常恨早我有<lb/>
一斗酒可以禦北風酒熟挽不㽞問胡太匆匆君言旣<lb/>
相見興盡我當去疋如上畨來彼此兩不遇<hi>去冬山劉過里中余</hi>
<hi>留洞庭未返</hi>
　　　曹希文以端硯詩四章索和即叠原韵<lb/>
<pb n="KR4f0044_SBCK_013-14b"/>
溪光如眼綠潭潭洗髓何辭一再三碧落數星瞻夜斗<lb/>
氷綃半尺剪春𧖟柈分琥珀知難並匣配琉璃定不慙<lb/>
三十六鱗煩寄取好磨濃墨寫雲藍<hi>用叚柯古詩中事</hi>
𬗋雲一角割天南秀色猶看帯嶺嵐束峽波濤時一湧<lb/>
濕毫風雨潤長含來疑甓社光吞月去恐延津勢躍鐔<lb/>
神物自來須善保有求容易遂虞曇<hi>時有欲得宋齋執法硯者故及之</hi>
巖洞烟霞笑未撢欲隨翡翠竟巢南筆因興到詩情淡<lb/>
嗜與年深石性諳圭璧方圓形緫肖龍蛇蟠攫力誰堪<lb/>
兩都賔主如相見淬瑩才鋒出徤談<lb/>
雅好雖多不厭貪眼中似爾亦竒憨一生自許癡無偶<lb/>
兩手従誇硯必三<hi>古人以貪多者爲兩手三硯希文蓄石最富故云</hi>俗論掃空<lb/>
<pb n="KR4f0044_SBCK_013-15a"/>
和氏癖瓣香爭識米家菴新宫銘草誰先就仙掌摩挲<lb/>
與細探<lb/>
　　　食薺<lb/>
朝來食指無端動走覓隣園又一竒薄雪乍消靑冐土<lb/>
滿籃香薺未花時<lb/>
　　　冬夜宿古衡山先奉政公祠下感賦<lb/>
路滑氷堅賴短笻到來支枕榻纔容透窗燭影寒於月<lb/>
拏雪松枝徤比龍老屋將傾傷世澤墓田久廢媿春農<lb/>
十年塵夢慿呼覺金粟山頭一杵鐘<lb/>
　　　除夕示德尹潤木信菴四首<lb/>
前夜雷霆了不驚<hi>三日前大雷電</hi>靜中擾擾惜羣生一村野犬<lb/>
<pb n="KR4f0044_SBCK_013-15b"/>
多狂走多事隣家爆竹聲<lb/>
山妻椎髻子頭蓬布褐隨宜稱老翁特與孫雛破年例<lb/>
抱來膝上換靑紅<lb/>
従前筆墨粗償債削藁存來得幾何剛是今年無可汰<lb/>
應酬詩少唱酬多<lb/>
村巷無雞漏板遲漫漫長夜夜何其野人預辦朝眠熟<lb/>
怕作新年日蝕詩<hi>明年元旦日食</hi>
敬業堂詩集卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_035-1a"/>
敬業堂詩集卷三十五<lb/>
　　　　　　　　　　海寧　查愼行　悔餘<lb/>
　還朝集<hi>起戊子正月盡五月</hi>
　　家居一年展限巳滿州縣敦廹就道勢難逡廵一術士<lb/>
　　語余曰君欲賦遂初其在壬癸之交乎余笑而頷<lb/>
　　之旣至都仍内直昔楊誠齋自江西召還陸務觀<lb/>
　　有相賀歸館之作今集中所載朝天續集此其時<lb/>
　　也後五年從江東賦歸果若術士言則余之退休<lb/>
　　亦不逺矣<lb/>
　　　立春後五日淸溪舟中大雪㽞别談未菴徐任<lb/>
　　　可十二韵<lb/>
<pb n="KR4f0044_SBCK_035-1b"/>
四野雲俄合孤舟凍始消東風鳴昨夜大雪灑今朝邂<lb/>
逅成竒特斯須破寂寥連峯胥挺玉衆水畢趨苕委浪<lb/>
疑鋪練投村誤斷橋微嫌經臘少偏愛入春饒亞白回<lb/>
梅眼誇輕鬭柳腰近人何脈脈隨我太飄飄吟對知才<lb/>
減寒禁待酒澆畫圖愁去國蹤跡咲還　朝<hi>時余將北上</hi>莫<lb/>
便欺蘭蕙終須别艾蕭溪山有迷路長恐失漁樵<lb/>
　　　聞少詹姪京邸訃音時余方束北裝先馳詩四<lb/>
　　　章哭之<lb/>
忽馳家信入新春凶問初傳或未眞共訝緘封纔偪臘<lb/>
不知屬纊巳經旬　兩宫遣問無虚日一姓哀榮得幾<lb/>
人屈指輀車定南下空將老泪灑征塵<lb/>
<pb n="KR4f0044_SBCK_035-2a"/>
早年同學晩同官永訣俄從小别拚<hi>去年四月杪與聲山别於揚州</hi>哭<lb/>
有餘哀何日盡死無㽞憾古來難層霄路近瞻　雙闕<lb/>
淺土年深痛兩棺臯復有靈知不瞑側身天地荷<lb/>
恩寛<lb/>
家門先後忝科名臚唱同聽第四聲遲汝八年稱後軰<lb/>
<hi>丁丑春聲山従庻常授編修余授職在甲申冬月相距八年</hi>長余一月禮先兄<hi>余兩人皆</hi>
<hi>庚寅生而聲山長余一月上前奏帖及班次余皆在後故云</hi>籍咸入社名相亞廣受<lb/>
還郷夢隔生従此孤踪兼善病莵裘知復幾時營<lb/>
推挽無端到不才王程何處不追陪每當　宣喚慙臣<lb/>
老<hi>嘗蒙東宫召對以/姪故呼愼行曰老查</hi>特𬒳　恩頒恤爾衰<hi>丙戌十月姪病不入</hi>
<hi>直上出人參一斤命愼行賫賜</hi>七發同朝皆屬望三年一病竟摧頽<lb/>
<pb n="KR4f0044_SBCK_035-2b"/>
可憐烹鯉沈綿候猶寄音書促我來<lb/>
　　　過梅里爲竹垞先生㽞一日<lb/>
鄭重還山約餘年凖擬同如何向岐路又復轉孤蓬過<lb/>
酒衝筵雪維舟拍岸風我衰公早白告别敢怱怱<lb/>
　　　虎丘花信樓與馬素村别<lb/>
樓頭樹色巳葱葱樓外烟光薄未融客况前遊前度夢<lb/>
<hi>去年二月泊舟樓下五日乃渡江</hi>春程一雨一畨風綠蕪望極空濛際<lb/>
白髮痕深聚散中多感故人臨别意揮絃遥送倦飛鴻<lb/>
　　　丹陽即目<lb/>
連檣㫄有小車行不斷伊鴉轣轆聲夾岸坡陁帯殘雪<lb/>
麥苗靑上曲阿城<lb/>
<pb n="KR4f0044_SBCK_035-3a"/>
　　　重過髙旻寺留别湘雨長老<lb/>
茱萸灣口記停船再叩禪扉已隔年四海僧皈康寶月<lb/>
三生人說杜樊川閒投拄杖殘雲外倦倚征帆落照前<lb/>
等是有山歸未得憐師還復望師憐<lb/>
　　　雪後晩抵儀眞<lb/>
白沙一道走平川野有耕犂歩有船万頃瓊田鋪宿麥<lb/>
幾村茅屋起蒼烟新泥滑路逢初霽枯樹攀條感昔年<lb/>
曽是阻風中酒地老來情緒倍依然<hi>乙亥秋従六合發舟阻風于此</hi>
　　　江浦農家<lb/>
江邑連年旱爲農詎免饑牛羊誰是牧雀鼠自能肥野<lb/>
廢林廬在城蕪户口稀眼看春社近倘與燕同歸<lb/>
<pb n="KR4f0044_SBCK_035-3b"/>
　　　滁州看山<lb/>
霧薄疎林晴曖曖雪消幽澗響潺潺曉來衝霧踏殘雪<lb/>
愛看環滁面靣山<lb/>
　　　欲遊瑯邪山㝷醉翁亭不果<lb/>
征輪兀兀鬂催斑誰遣勞薪不暫閒咫尺西亭行不到<lb/>
又隨春雁度關山<hi>土人呼淸流關爲關山</hi>
　　　淸流關<lb/>
一綫飛流百丈淸洩雲歕雨落崢嶸時平久罷中原戌<lb/>
地險猶沿五代名琴筑低昂因石勢風濤起滅付松聲<lb/>
瓦銚茶熟行人渴只有閒僧𬋩送迎<lb/>
　　　磨盤山<lb/>
<pb n="KR4f0044_SBCK_035-4a"/>
勿論九折與千盤渉足誰如此路寛羊角旋風隨曲曲<lb/>
磨牛陳跡轉團團連雲取棧紆終到峻坂廻車下最難<lb/>
不是人間無㨗徑漸鴻原自喜盤桓<lb/>
　　　池河驛<lb/>
古驛千家聚鍾離北望孤河流近淮泗山<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>盡荆塗客<lb/>
飰論珠貴村醪計盞沽明朝貪早發前路入平蕪<lb/>
　　　臨淮縣渡河<lb/>
暴漲衝橋斷孤城比石堅中流聲沸地别浦氣沈烟渴<lb/>
虎憎關吏饑烏仰客舩渡淮魚米賤隣壌接豐年<lb/>
　　　淮北道中<lb/>
隔岸草㩥㩥人家綠映檐泥中逢驛騎樹杪展風帆暮<lb/>
<pb n="KR4f0044_SBCK_035-4b"/>
色遥天落春寒細雨攙故郷行漸逺猶未換春衫<lb/>
　　　冐雨發皇莊入靈壁境泥淖甚深兢兢有失足<lb/>
　　　之慮車中口占<lb/>
泥濘忽如許行行險且紆平生無闊歩老去復長途不<lb/>
少前車鑒誰爲將伯呼短笻吾賴汝緩急幸㩦扶<lb/>
　　　宿州村家有種栢作籬者戯嘲之<lb/>
數椽曲木架茅茨雨打風翻大半欹多少荆榛寛束縛<lb/>
屈將翠栢作樊籬<lb/>
　　　春寒<lb/>
杏蕋稀疎菖葉短田家占候幾回過春光只似宦情冷<lb/>
自渡江來風雨多<lb/>
<pb n="KR4f0044_SBCK_035-5a"/>
　　　旅店食紅蓮米飯<lb/>
見說太丘産紅蓮稻最良色疑新出水粒愛乍除芒<hi>少陵</hi>
<hi>詩除芒子粒紅</hi>淅罷鮮于染炊來軟更薌曾蒙　天上賜<hi>往年隨</hi>
<hi>駕口外官厨曽賜食</hi>一飯愧私嘗<lb/>
　　　永城縣署與唐殿宣飲别<lb/>
共作風塵吏聊追夙昔歡分㩦頻改歲相勸一加餐酒<lb/>
綠禁愁淺燈紅欲别難老深兒女戀直似故郷看<hi>君之長子</hi>
<hi>余姪婿也余姪又爲君婿時皆在座</hi>
　　　道㫄官柳一樹獨枯<lb/>
同根連理枝一様𬒳風吹莫問榮枯意春工兩不知<lb/>
　　　商丘道上戯作兼寄同年宋山言二首<lb/>
<pb n="KR4f0044_SBCK_035-5b"/>
<pb n="KR4f0044_SBCK_035-5b"/>
　吳人也自言蘇州嚴墓李氏子少依巨德禪師記莂<lb/>
法名正華康熈庚申渡江北遊將赴五臺禮文殊瑞<lb/>
像一夕經此坐道㫄臥鐘下諦視則李正華姓名在<lb/>
焉恍然悟前生之爲行脚僧也兹地舊有佛廬明季<lb/>
　燬於兵火遂發願募化銖積寸累經二十餘年乃薙<lb/>
草開林凡爲殿四重莊嚴像設廊廡周遭僧寮及庖<lb/>
　湢之所共六十餘間仍以餘金買常住田二頃飯南<lb/>
　北往來緇衆今寺成而年老矣余覩而異之爲詳記<lb/>
　始末并贈以詩<lb/>
曽爲行脚此經行聚鐵依稀鑄姓名重向荒村投一宿<lb/>
忽従古佛證前生斧斯荆棘還初地海湧樓臺現化城<lb/>
<pb n="KR4f0044_SBCK_035-6a"/>
用盡萬金殘債了結跏依舊聽鐘聲<lb/>
　　　伯牛岡在𣏌縣城東上有冉子廟地非孔道行<lb/>
　　　人罕有過而問者<lb/>
垂鞭來問伯牛岡田叟扶犂過我㫄指點人烟最深處<lb/>
一村新柳似鵝黄<lb/>
　　　重至陳㽞縣齋與許不噐話舊二首<lb/>
小許移官去回頭十四年<hi>乙亥秋許霜岩出宰兹邑邀余同來留此兩月</hi>故人<lb/>
今宦此古義兩殷然種樹添新蔭開池得美泉重來娛<lb/>
老眼光景勝従前<lb/>
不料衝煩邑衙齋乃爾閒簿書神不滯交友性相關却<lb/>
餽安余素居貧諒汝艱一杯渾暖熱相顧慰衰顔<hi>是日大風</hi>
<pb n="KR4f0044_SBCK_035-6b"/>
<hi>寒甚</hi>
　　　大雪暮抵開封湯西崖前軰㽞飲學署二首<lb/>
二月梁園雪春風特地寒行防街路滑到及酒升寛物<lb/>
色符淸望交情稱冷官庭花經手植何惜借人看<lb/>
一代文章伯中原桃李陰靑春聊作伴白髮莫相侵與<lb/>
國培元氣於公識苦心人知讀書貴土價比黄金<lb/>
　　　徐大來太守送黄河水<lb/>
汴俗多鹽井黄流逺不侵兩牛煩重載斛水抵兼金澹<lb/>
泊知官味淸涼鑒客心飲河還自哂滿腹恐難禁<lb/>
　　　雪後發汴城<lb/>
三日大梁住北風吹不休朝來開霽景擬上渡河舟此<lb/>
<pb n="KR4f0044_SBCK_035-7a"/>
地多賢主吾生感舊遊吹臺桃柳色臨老重回頭<lb/>
　　　渡黄河<lb/>
地勢豁中州黄河掌上流㟁低沙易涸天逺樹全浮梁<lb/>
宋回頭失徐淮極目收身輕往來便自歎不如鷗<lb/>
　　　延津城北望太行山<lb/>
河壖一小縣傳是廪延城野燒痕猶在沙田廢不耕民<lb/>
謡思樂土客飯記荒程指點鹽車路千峰馬首晴<lb/>
　　　早過淇縣<lb/>
髙登橋下水湯湯朝渉河邉露氣涼<hi>髙登橋朝渉河皆在城南</hi>行過<lb/>
淇園天未曉一痕殘月杏花香<lb/>
　　　渡淇水<lb/>
<pb n="KR4f0044_SBCK_035-7b"/>
昨日渡衛源今朝渉淇水出山雖異派相望不百里遊<lb/>
子中原來黄流混混耳忽然鑒毛髮顧影落淸泚風塵<lb/>
有黧顔夫豈水汚爾従衰旋得白正坐不知止逝者方<lb/>
如斯於何觀止理寓形忌太潔外垢庻可洗<lb/>
　　　鄴下雜咏四首<lb/>
湯陰城外千楊柳宻罩征鞍過相州中有一株柔可愛<lb/>
勸人繫馬拂人頭<lb/>
一賦何當敵兩京也知土木費經營濁漳確是無情物<lb/>
流盡繁華只此聲<lb/>
頑礫粗礓少硯材詞人陳跡散如灰兩家摶土殊多事<lb/>
曾範三臺舊瓦來<lb/>
<pb n="KR4f0044_SBCK_035-8a"/>
一月寒禁幾信風初従河北聽靊霳老夫凖備看花眼<lb/>
半日停鞭住鄴中<hi>是夕雷雨</hi>
　　　雨後發豐樂鎭渡漳河<lb/>
雷雨已過朝復暾早桃欲花烟滿村夢中似聞簷滴響<lb/>
渡口微覺河流渾靑山濛濛作雲氣白浪滚滚留沙痕<lb/>
滏陽北望三十里舊事過眼従誰論<hi>曩與許霜岩過此有芰荷香裏到磁</hi>
<hi>州之句</hi>
　　　釃渠詩并序<lb/>
　磁州在漳滏二水閒大興蔣侯來知州事始至相度<lb/>
　地勢慨然思復西門豹史起之舊謀於州之士民咸<lb/>
　慮勞且費侯獨違群議毅然爲之釃滏陽河爲渠以<lb/>
<pb n="KR4f0044_SBCK_035-8b"/>
灌城南北渠之廣不過一丈深半之曲折通流建閘<lb/>
　以騐盈縮旱潦有備蓄洩以時行之十年開稻田數<lb/>
　万頃歲收數十萬斛初以爲不便者後皆帖帖謂侯<lb/>
　之惠愛斯人惟斷乃成也侯名擢字試可余未識其<lb/>
　人過其境聞父老之言有古循吏之風焉作詩以竢<lb/>
　采風者<lb/>
一州頓復西門績南北釃流引滏河綠樹成陰茅屋少<lb/>
淸渠夾鏡稻田多年深漸欲孳魚蟹利美兼宜植芰荷<lb/>
他日誰裁溝洫志吾詩或可當絃歌<lb/>
　　　題邯鄲吕仙祠壁<lb/>
百念全消一老夫神仙不信信浮屠直饒贈枕成何用<lb/>
<pb n="KR4f0044_SBCK_035-9a"/>
鼻息如雷夢已無<lb/>
　　　臨洺關<lb/>
臨洺關前春水綠草色平鋪接沙麓戌人閒雜老農耕<lb/>
拾得前朝戰塲鏃<lb/>
　　　自褡褳店騎驢至沙河<lb/>
遥遥沙河城皛皛堆㘭白驢耳露雙尖驢蹄深一尺<lb/>
　　　鴉拾粒行<lb/>
牛前仰而犂鴉後俛以拾牛豈爲鴉耕鴉因牛得粒農<lb/>
夫呞牛長苦饑不如鴉群飽食東西飛<lb/>
　　　渡泜水有感於張陳事<lb/>
泜河直下常山郡誰遣當年竟不流此事終留交道恨<lb/>
<pb n="KR4f0044_SBCK_035-9b"/>
萬屍填塹兩人仇<lb/>
　　　上已趙州道中二首<lb/>
幾日氷開合餘寒勒柳條<hi>十日前中州已見杏花而邯鄲以北柳未全綠氣候之不</hi>
<hi>同如此</hi>水濵遊女少閒殺趙州橋<lb/>
平原㽞故里牢落幾人家客過誰澆酒僧來且喫茶<lb/>
　　　與張昆詒<hi>時宰新樂</hi>
惠好自兒童相看忽老翁以君三歲長與我兩心同書<lb/>
畫性成癖絃歌聲可風桑榆須早計歸路免西東<lb/>
　　　定武道中<lb/>
積雪春猶潦連朝釋凍痕鶯花何太晩榆柳不勝繁貰<lb/>
酒中山市騎驢代北村秪愁風色惡回首太行昏<lb/>
<pb n="KR4f0044_SBCK_035-10a"/>
　　　堯母泉在慶都城南源發于平地四時不涸環<lb/>
　　　城數十里間居民頗獲其利<lb/>
禹貢遺風兾壌先帝鄉耕鑿故依然繞城半食蒲荷利<lb/>
源在南郷一眼泉<hi>道㫄石碑稱堯母郷第一泉</hi>
　　　保陽城西望落翮山<lb/>
不斷羊腸麓東來万馬趨數峰銜落日此路出飛狐<lb/>
　　　狂風行<lb/>
碧天杲杲日正中萬竅突發顚狂風塵沙滃勃晝㝠晦<lb/>
瓦礫旋轉隨枯蓬使人口吻不得張耳目成盲聾馬牛<lb/>
來往紛憧憧問之不辨西與東是時三月初柳條舒綠<lb/>
桃將紅胡爲噫此不平氣春行秋令母乃違天公我行<lb/>
<pb n="KR4f0044_SBCK_035-10b"/>
邂逅偶相值墨守未易當輸攻心如混沌一不鑿外感<lb/>
欲入何由通適來日無影適去塵無踪盡收衆籟入槖<lb/>
籥仍以一寂還虚空<lb/>
　　　淸明前三日重直　暢春園觀桃花二首<lb/>
煖烟晴靄互交加散作髙低逺近霞行盡人間氷雪路<lb/>
又來天上看穠華<lb/>
已逄蛺蝶未聞鶯閠歲春遲倍有情畢竟鳳城花信凖<lb/>
早桃開候近淸明<lb/>
　　　同年王樓村招飲白丁香花下<lb/>
我従鄉園來不看鄉園花輸君京洛住久客還成家一<lb/>
株丁子香髙卑趂檐牙曾經上畨種旋發春來葩獨抱<lb/>
<pb n="KR4f0044_SBCK_035-11a"/>
氷雪姿亭亭逺塵沙良長醉其下酒美殽核嘉夕陽轉<lb/>
庭西人影花交加我鬚已半白君鬂亦漸華自然法眼<lb/>
淨<hi>維摩經逺離塵埃得法眼浄</hi>不𬒳紅紫遮爲歡出邂逅所戒非窮<lb/>
賖<hi>後漢仲長統傳論楚楚衣服戒在窮賖</hi>
　　　閠三月朔與德尹同直內廷次東坡五月一日<lb/>
　　　轉對韵<lb/>
冠壓華顚帯繞腰重來心跡負耕樵僦居未穩連宵夢<lb/>
接武還同隻日朝上苑花開如見笑故人酒熟例相要<lb/>
殘年果踐歸休約擊壌猶能頌　帝堯<lb/>
　　　苑東移居與同年汪紫滄同寓𬗋滄有詩和荅<lb/>
　　　三首<lb/>
<pb n="KR4f0044_SBCK_035-11b"/>
近傍名園逺去郊無多屋宇半編茅春𧖟慣作同功繭<lb/>
<hi>癸未以後偕𬗋滄下榻自怡園</hi>社燕來㝷舊識巢景與征衫隨日換官<lb/>
隨手板幾時抛卜隣絶勝淸漳宅蛩駏相依剰素交<lb/>
茫茫人海此居停萬斛風埃兩葉萍草色堦除晴不掃<lb/>
槐陰門扇晝長扄同槽廐馬無蹏嚙典謁家僮互使令<lb/>
怪底羣情皆帖妥多緣君與我忘形<lb/>
西苑鶯花幾閱春憶初伴直只三人<hi>暢春園向未有直廬癸未正月三日</hi>
<hi>余與聲山𬗋滄始奉召入直後遂爲例</hi>何堪夢覺傷存殁或恐詩成泣鬼<lb/>
神<hi>時家聲山甫下世所居即其舊寓也</hi>炳燭餘光銷晚境靑雲岐路失前<lb/>
因搏沙放手終同散<hi>東坡詩親友如搏沙放手旋復散</hi>敢向蘧廬認主<lb/>
賔<lb/>
<pb n="KR4f0044_SBCK_035-12a"/>
　　　同年佟淵若學士遊西山歸出示見寄二絶句<lb/>
　　　次韵奉荅<lb/>
浮嵐暖翠望難分忽枉新篇贈白雲賴是愛山同有癖<lb/>
夢爲麋鹿也隨君<lb/>
西山何似西湖好欲問知章借馬騎今日烟波重到眼<lb/>
去年曾和卷中詩<hi>去年春杪與淵若西湖唱和</hi>
　　　題顧桓吳江送别圖爲紀可亭學愽賦<lb/>
舟移碧草綠波岸人别曉風殘月時此景此圖誰㑹得<lb/>
江郎賦筆柳郎詞<lb/>
　　　閠月十四日西苑送春二首<lb/>
九十春光百五賖綠陰陰處雨斜斜多情裂帛湖頭水<lb/>
<pb n="KR4f0044_SBCK_035-12b"/>
長替東風掃落花<lb/>
老去春遲願竟酬多添半月踏靑遊人間何處無歸路<lb/>
也被宮鶯喚少留<lb/>
　　　閠三月二十一日蒙　恩召入淵鑒齋乗舟至<lb/>
　　　瑞景軒蕋珠院露華樓徧觀各種牡丹恭紀四<lb/>
　　　首<lb/>
宣喚欣承異數加髙従銀漢泛紅槎行陪閬苑神仙侣<lb/>
看徧春風穩重花穠淡何心隨造化丹靑難貌是韶華<lb/>
<hi>先一日傳示牡丹圖譜</hi>栴檀别殿分明到只作華胥好夢誇<lb/>
艷極眞宜過雨看枝頭肅肅尚朝寒盤盂向背開瓊扇<lb/>
瓔珞髙低現寳鬘白日光中雲五色明波濯處錦千端<lb/>
<pb n="KR4f0044_SBCK_035-13a"/>
天工頃刻呈新瑞點出靈砂九轉丹<lb/>
萬卉千葩未覺稠掃宮老監記牙籌薌林不斷通三島<lb/>
花海無邊際十洲佳氣茵蒕蒸作霧餘霞縹緲結成樓<lb/>
蕋珠一本尤竒絶徑尺重臺兩並頭<lb/>
瑶階釦砌望廻環映徹層層着色山　御譜新標題品<lb/>
外<hi>花名凡九十餘種皆皇上新定</hi>佳名微别淺深間心如草木春知<lb/>
閏天並　君王霽在顔一片爐烟成百和䄂中攜得國<lb/>
香還<lb/>
　　　寓庭槐<lb/>
庭隅雙槐樹手植知何人自我來此居婆娑忽經春初<lb/>
看兎目綻漸布緑葉勻髙處稍出墻宻將遮比隣以兹<lb/>
<pb n="KR4f0044_SBCK_035-13b"/>
㝷丈地無窮寓淸新千章豈不多取蔭及一身閱人如<lb/>
傳舎脈脈還傷神<lb/>
　　　四月二日　恩賜櫻桃恭紀十韵<lb/>
燦燦華林種離離朱實香熟常先夏果貢不待炎方磊<lb/>
砢初垂樹匀圓正滿筐珊瑚駢火齊沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>和瓊漿露帯<lb/>
枝頭潤盤登葉底涼鳥鵮珠愛赤蜂醸蜜羞黄<hi>櫻桃一名櫻珠</hi>
<hi>一名崖蜜</hi>昨憶西湖獻<hi>去歲初夏/上駐蹕西湖居民日進此果</hi>今來上苑嘗賜<lb/>
珍蒙見及飽食感非常配笋厨空勅探花宴屢張<hi>唐時宰相</hi>
<hi>有櫻笋厨進士有櫻桃宴</hi>分甘誰得似長侍　聖人㫄<lb/>
　　　題孫書年松下淸齋圖<hi>孫善山水近亦供奉畫苑</hi>
自從月給官倉粟辜負園中鴨脚葵思作散仙猶未得<lb/>
<pb n="KR4f0044_SBCK_035-14a"/>
更思成佛問何時<lb/>
　　　西苑　賜觀秧田恭紀十二韻<lb/>
帝籍非千𤱔農祥視一畦初聞朱果熟旋見綠針齊料<lb/>
節栽花地開釃灌稻溪自　天知稼穡率土動䎫犂檻<lb/>
外雲生岫簾前雨作泥膏腴隨廣狹脈絡就髙低剡剡<lb/>
浮金溆葱葱夾玉隄好風垂柳下斜日畫橋西多稌占<lb/>
豐稔維魚兆罼圭甸師行不到勾盾典曾稽入侣金鸂<lb/>
鶒歸㝷木駃騠自慙輸布糓猶解勸耕啼<lb/>
　　　四月二十七日　召入無逸齋看新竹恭紀十<lb/>
　　　二韻<lb/>
地闢琅玕隖天通箭栝門烟霄連别苑雷雨過前軒䔩<lb/>
<pb n="KR4f0044_SBCK_035-14b"/>
䔩風開籜洄洄水注根移栽初尚淺培䕶久能繁惜筍<lb/>
寧充饌抽梢盡出藩幾年成翠幙一徑轉蒼垠潤滳莓<lb/>
苔砌髙扶薜荔垣涼陰淸有氣新粉淨無痕直節人皆<lb/>
見虚心道亦存律堪調鳳吹名豈愧龍孫好報平安信<lb/>
休辜長飬　恩親従天上看不羡白沙村<lb/>
　　　題王麟昭桐陰撫琴畫扇<lb/>
暑殘涼早雨餘天人坐桐窗晝寂然百尺淸陰三尺水<lb/>
秋聲先上七條絃<lb/>
　　　午日西苑直廬賦雨中榴花<lb/>
小院盆榴樹花時帯雨鮮施朱何太赤似火獨能然白<lb/>
髮違佳節丹心感盛年蒲葵方滿眼此本定誰憐<lb/>
<pb n="KR4f0044_SBCK_035-15a"/>
敬業堂詩集卷三十五<lb/>
</p>
<p>
</p>
  </div>
</body>
</text>
</TEI>
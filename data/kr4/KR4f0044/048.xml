<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_048-1a"/>
敬業堂詩集卷四十八<lb/>
　　　　　　　　　海寧　查慎行　悔餘<lb/>
　粤游集下<hi>起戊戌正月盡四月</hi>
　　　羊城元日試筆戲呈中丞公<lb/>
風光六十九囘新老客殊方愧此身殘臘雪消正月暖<lb/>
閏年曆報兩頭春滄溟出日長先旦斗極移杓又指寅<lb/>
聽說官清民樂業便思長作嶺南人<lb/>
　　　二日中丞招逰署後園池分賦六首<lb/>
昨枉嚴公駕今逢袁紹杯到來凡五日相見已三囘禮<lb/>
豈爲吾設花應待客開小桃何太早紅雨點蒼苔<lb/>
北闢逶迤徑東連宛轉城越臺當户秀天井入池淸倚<lb/>
<pb n="KR4f0044_SBCK_048-1b"/>
檻堪垂釣聞歌想濯纓向來瀟灑意只視此官輕<lb/>
老樹何人種名園此地無自多新氣色無改舊規模曳<lb/>
杖馴麛子看松長靍雛恍疑蓬島近不似在城隅<lb/>
勝踐烟霞外春風步<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>初餘恩沾草木得性狎禽魚巖<lb/>
壑真同趣亭臺画不如板輿迎養便未許賦閒居<lb/>
竹宻晴疑雨林深暖亦寒不知官閣好但覺旅懷寛蠻<lb/>
果充柈飣江鮮佐食单平生滋味薄相對勉加餐<lb/>
此外無賓客應憐老病翁交原因臭味賞亦到兒童<hi>時兒</hi>
<hi>楨侍行</hi>憂樂論先後行藏感異同却將詩送日良晤詎匆<lb/>
匆<lb/>
　　　過前輩梁藥亭故居<lb/>
<pb n="KR4f0044_SBCK_048-2a"/>
風流雲散兩茫然轉瞬前逰十五年<hi>癸未春余入館先生散館</hi>獨客<lb/>
逺來朋舊少貧官沒後子孫賢買鄰古有千金語遺槀<lb/>
今爲萬口傳話到五交宜廣絶西華葛帔復誰憐<lb/>
　　　立春日張梅麓前輩招飲雲麓堂<lb/>
仙蓂五葉撰良辰晝繡還郷恰及春海内久推黄髪老<lb/>
堂中猶侍白頭親金花彩勝隨年换銀燭華燈照座新<lb/>
今夕從君論出處始知天地有完人<hi>時張以養親告歸</hi>
　　　喜晤藍公漪<lb/>
藉甚榕城叟才名洵不虚氣吞三斗墨筆吐五車書客<lb/>
况浮萍合交情碩果餘臨卭有賢令<hi>謂姚番禺齊州</hi>猶足重相<lb/>
如<lb/>
<pb n="KR4f0044_SBCK_048-2b"/>
　　　人日雨中遲公漪不至<lb/>
夜夢羅浮春碧桃千樹霞醒來枕上雨落盡城中花東<lb/>
風冷咲人謂若坎井鼃當門列雉堞雲霧重周遮我懶<lb/>
不能出招呼及鄰家速客客不來舉杯還自嗟一歡難<lb/>
强致由命匪由他<hi>用昌黎語</hi>
　　　謁南海神廟<lb/>
姚侯送我逰黄灣澄江一道晴無瀾黄昬到㟁天色變<lb/>
徹夜震撼號驚湍平明謁海神雲氣解駮光斑斕殿中<lb/>
擊銅鼓聲落海外迎潮還廵簷繞廊看古碣手剔碧蘚<lb/>
青苔斑或欹或仆或屹立節角劌殺形模殘煌煌<lb/>
御書碑迥出唐宋元明間浴日孤亭表其右七十二級<lb/>
<pb n="KR4f0044_SBCK_048-3a"/>
直上窮躋攀不知榑桒出地幾千丈頓覺東西南北四<lb/>
望無遮攔驪龍吐珠蛟歕涎陽烏擊水鼇移山祝融分<lb/>
位當炎躔萬象呈露秋毫端紫霞紅浪上下兩摩盪中<lb/>
有萬點風檣竿星流電掣到廟下一一椎髻垂花䰓吾<lb/>
皇膏澤被百蠻遠人畢至邇者安自従計臣握笇變新法<lb/>
鹽筴<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉多歸官廣川大澤禁漁獵網漏魚鼈羣生慳<lb/>
問神受封今幾代蒿目豈不知時艱　國家大事必祭<lb/>
吿謂是正直靡欺謾幽明肸蠁一氣旋憂樂當與民相<lb/>
關曷不草綠章爲民請命　恩冝頒但使方隅獲沾山<lb/>
海利神亦坐享血食無慙顏<lb/>
<hi>附</hi>擬南海神荅查悔餘先生謁廟詩　佟法海<lb/>
<pb n="KR4f0044_SBCK_048-3b"/>
　先生蒼顔鶴髪七十强磊磊落落詩名天下揚笠篛<lb/>
　鞵芒卭竹杖水浮陸走萬里來炎方羅浮神仙窟羊<lb/>
　城冨貴塲掉頭兩不顧輕舟獨泊戙旗岡徑上七十<lb/>
　二級浴日亭愁看暘谷金暈浮扶桑直入廟中撾銅<lb/>
　鼓鼓聲遥撼零丁洋蒿目時艱不可說惟神若可黙<lb/>
　贊襄髙歌如慕復如怨怨到海神神亦傷自從祝融<lb/>
　宅南海風非古昔俗譸張田荒莠長蟊蟲活常乎十<lb/>
　郡封空倉一水虎門扼衝要雕蹄鑿齒通來王珠璣<lb/>
　翡翠珊瑚樹玳瑁靈犀琥珀光㒺象見利亦忘義揶<lb/>
　揄壟斷雜官商鹽法榷法不可問山盜洋盜爭强梁<lb/>
　職守一方司民命安敢坐視蒼生殃獨憑正氣觸百<lb/>
<pb n="KR4f0044_SBCK_048-4a"/>
　恠幾夜辛勤草緑章豈知山鬼足伎倆陰晴播弄蔽<lb/>
　太陽茫茫萬里九天遠狂風吹倒百鍊剛古來天定<lb/>
　能勝人人定亦能勝彼蒼吁嗟乎人定勝天可奈何<lb/>
　尸位不去慚顔多詩家若有斡旋手請君更作囘天<lb/>
　歌<lb/>
　　　海雲寺同藍采飲王符躬作<lb/>
波羅廟下凌晨發直到雷峯弭畫橈一綫春流通斷港<lb/>
華鯨南應虎門潮<lb/>
水窮雲起得禅闗突兀樓臺數十間曲曲迴廊隨步轉<lb/>
不離平地却登山<lb/>
木棉兩樹最稱奇㧞地叅天萬萬枝自咲杖藜來較蚤<lb/>
<pb n="KR4f0044_SBCK_048-4b"/>
不關渠事作花遲<lb/>
一龕容得十方僧個是天然第二燈更約羅浮觀日出<lb/>
尋師還上最髙層<hi>住持塵異時往華首臺</hi>
　　　與番禺姚明府齊州二首<lb/>
僂指修門別俄踰二十年君顔猶白晳我髪已華顛毛<lb/>
檄差堪喜王鳬自得仙春風花滿眼及此話前縁<lb/>
簿書原不俗插架有牙籖詩好人人説才優事事兼肯<lb/>
教同列忌難得上官廉驥足行將展毋須嘆久淹<lb/>
　　　花田咏古<lb/>
鴈翅城南寂寞濱芳華小苑已成塵珠襦夢斷鵶嗁曙<lb/>
粉麝香消雨洗春翠輦幾經偏霸主素馨曾識故宫人<lb/>
<pb n="KR4f0044_SBCK_048-5a"/>
賣花擔上東風信流轉人間又一廵<lb/>
　　　珠江櫂歌詞四首<lb/>
一生活計水邉多不唱樵歌唱櫂歌蜑子褁頭長泛宅<lb/>
珠嬢赤脚自凌波<lb/>
剪得靑蒲織作篷平鋪如席卷如筒往來慣是乗潮便<lb/>
不使朝南暮北風<lb/>
生男不娶城中婦生女不招田舎郎兩兩鴛央同水宿<lb/>
聘錢幾口是㯽榔<lb/>
米價髙于珠價無就船剖蚌換靑蚨近來官長淸如水<lb/>
不是珠池亦産珠<lb/>
大行仁憲恪順誠惠純淑端禧皇太后輓歌二章<lb/>
<pb n="KR4f0044_SBCK_048-5b"/>
彤史媧皇紀徽音　壽母賢手襄開剏業坐閲太平年<lb/>
典禮三朝備哀榮五福全北山松頂月移照賁重泉<lb/>
鳯輦承顔地龍樓問寢晨一人隆孝養萬國仰尊親<lb/>
海角宣遺　詔宫中閟早春朝班瞻望逺淪落泣孤臣<lb/>
　　　呈前輩鄭珠江先生<lb/>
鄭公靑瑣彥雅尚寄林泉在野長憂國觀空晚入禅與<lb/>
時疎應接顧我數<hi>入</hi>周旋此意能無感依依杖屨前<lb/>
　　　偕梁孝穉逰法性寺有懷心月上人兼示希聲<lb/>
　　　學子四首<lb/>
有約尋僧去攜笻出郭賖東風吹白髪春事到梨花石<lb/>
畔三生路林間一味茶横枝不傳法消息問誰家<lb/>
<pb n="KR4f0044_SBCK_048-6a"/>
一片青苔色當門屐齒留近身無俗物望遠得髙樓轉<lb/>
覺城中隘真冝象外逰折腰吾不慣到此小低頭<hi>薝蔔樓下</hi>
<hi>心公影堂在焉</hi>
欄楯遥相望中開一畞池波明堂欲動魚樂我先知惠<lb/>
逺流風在柴桒入社遲勿嗟耆舊盡弟子總能詩<hi>藥亭舊與</hi>
<hi>心公結詩社于此</hi>
蓮漏晨猶滴齋鐘午罷敲沙彌通佛性居士慰神交<hi>座間</hi>
<hi>喜晤周乳峯</hi>庭長桄榔節窗臨翡翠巢重來應未厭幽事滿<lb/>
西郊<lb/>
　　　長壽菴坐湛菴禅師方丈聽談石公舊事<lb/>
津梁誰得限傳法到交南渉海如航葦還山遂築庵刼<lb/>
<pb n="KR4f0044_SBCK_048-6b"/>
難逃宿業風不動毘嵐賢嗣眞龍象千鈞獨力擔<lb/>
　　　齊州於縣治之左新闢園池名梅花邨暇日與<lb/>
　　　客同逰索賦<lb/>
蒼苔一曲轉東垣廢地俄成十畞園行處軒窓多入畫<lb/>
望中花栁却疑村南通海眼安池位北引山光落酒樽<lb/>
直作吾廬吾亦<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>萍踪隨水欲生根<lb/>
　　　上官竹莊爲余冩靑山歸櫂圗公漪有詩戲次<lb/>
　　　其韵<lb/>
舊聞五嶺皆炎熱到此能無憶冷泉不謂留行無地主<lb/>
老夫興盡却迴船<lb/>
　　　爲友人題暮雲春樹圖二絶句<lb/>
<pb n="KR4f0044_SBCK_048-7a"/>
渭北與江東斯人兩不作借取一幅圖爲君論詩學<lb/>
暮雲與春樹此景丗不乏借取一聯詩爲君論畫法<lb/>
　　　佟醒園以騎驢出嶺圖小照索題戲作六言律<lb/>
　　　詩一首<lb/>
我<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>竹莊妙手爲君冩此横圖天南豈無鴻雁<hi>醒園與中丞爲</hi>
<hi>兄弟行故云</hi>嶺北猶聞鷓鴣莊言非馬喻馬佛說騎驢覓驢<lb/>
一笑不離行脚阿誰先取歸途<hi>時余亦將歸</hi>
　　　題翁蘿軒爲藍公漪所画枯樹小幅<lb/>
故人垂老交情爲冩枯枝贈行喚起羅浮春夢來聽紙<lb/>
上秋聲<lb/>
　　　有以白菜餉中丞者中丞有詩屬和韵<lb/>
<pb n="KR4f0044_SBCK_048-7b"/>
閉門風味宛然存菜把猶多餽送痕傳語園官須手種<lb/>
亟乗春雨斸籬根<lb/>
　　　王符躬舎人席上贈許蒼嵐<lb/>
許侯天下才曾宰樂昌縣官如已墮甑棄去胡足戀邂<lb/>
逅結襪生呼朋開廣宴君乗斑騅來遇我心相善昨日<lb/>
誦君詩今朝識君面氷壷貯秋月表裏皆可見平生千<lb/>
丈氣對酒尚豪健一吸盡一升卷波看白戦商聲帶河<lb/>
嶽風日爲之變我欲和此歌朱絃忽中斷<lb/>
　　　清凉山荘圖符躬屬題<lb/>
舎人示我山荘圗生綃横展五丈餘良工三年冩始就<lb/>
金谷輞川何足摹君家舊住清凉麓萬里江天入遐曯<lb/>
<pb n="KR4f0044_SBCK_048-8a"/>
故應胸次豁然寛占斷此山猶未足石頭城門平旦開<lb/>
千巖暖翠排空來珊瑚碧樹好顔色照耀初日生樓臺<lb/>
樓臺髙下無重數徑轉溪迴總迷路標題一一都有名<lb/>
毫末微茫指其處問君結念毋已奢洞天福地歸一家<lb/>
潰成奚翅萬金産還恐山林跡尚賖君言好事皆虚事<lb/>
架搆良難畫差易未能依樣買園亭乍可隨身蓄巾笥<lb/>
海山兜率吾不知此圖要亦人間稀神仙只被瑶京誤<lb/>
埜鶴何天不可飛<lb/>
　　　正月晦日喜雨用中丞見示原韵即以志別<lb/>
風花半落經春暖雷雨初來送曉寒農事相關公最喜<lb/>
物情不隔我同歡雞鳴如晦方懐友蛙閙何知豈爲官<lb/>
<pb n="KR4f0044_SBCK_048-8b"/>
借取一篙清漲水野人歸欲濯纓冠<lb/>
　　　題上官竹荘羅浮山圖<lb/>
大瀛海外有十洲巨鼇不上龍伯鈎何年背負蓬島至<lb/>
兩山合一成羅浮竒峯三百三十二一一豈易窮冥捜<lb/>
眼中孰是好奇者上官山人今虎頭山人欲爲山冩照<lb/>
直上崔嵬走<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>朱明古洞華首臺佳處眞能領其要<lb/>
歸來繪作指掌圗萬象攝入摩尼珠綠毛鳳挂佛子髻<lb/>
五色蜨化仙人襦我方神逰力不足爲爾題詩展横幅<lb/>
正縁身不在山中識得羅浮真面目<lb/>
　　　光孝寺與咲成上人<lb/>
訶林冠嶺外重是古道塲摩挲菩提樹蹢躅風旛堂不<lb/>
<pb n="KR4f0044_SBCK_048-9a"/>
見祖師面徒拈一瓣香上人方坐雨咲客疲津梁<lb/>
　　　次韵中丞公夢羅浮作<lb/>
有意逰仙事竟違羅浮未到我空歸輸他凖敕狂開府<lb/>
夢裏乗鸞獨自飛<lb/>
　　　將發珠江遇李約山觀察自粤西來訂同歸之<lb/>
　　　約<lb/>
丗途歧出處長恐見無從只隔東西粤相望千萬峯君<lb/>
其李元禮我豈郭林宗江上同舟約何期邂逅逢<lb/>
　　　海幢寺十二韵<hi>阿字禅師道塲</hi>
洞宗衰復振派衍自天公半是逃名客羣稱出丗雄雲<lb/>
幢標郭外香界湧南中塡海爲平地參天起梵宫歘成<lb/>
<pb n="KR4f0044_SBCK_048-9b"/>
疑鬼運幻出儼神工穗石浮佳氣朝臺拜下風五仙皆<lb/>
法護十力盡神通蹴踏諸方徧跏趺片席崇我來塵世<lb/>
隔師去影堂空法供瓶爐潔齋厨菜豉豐映階筀竹翠<lb/>
耀眼木棉紅縁境他生結㽜詩記此翁<lb/>
　　　二月八日初離廣州<lb/>
來時麥苗綠㱕路麥穗黄南方冬春交物候總不常可<lb/>
憐百万戸戸户資舂粻曩苦食無鹽今愁米價昻温風<lb/>
送微雨中有餅餌香忍飢待食麨差勝犁遷荒<hi>嶺南廢田有遷</hi>
<hi>荒老荒等名</hi>
　　　舟過三水邑宰徐君來晤口占贈之<hi>徐由庻常改官新莅</hi>
<hi>兹土</hi>
<pb n="KR4f0044_SBCK_048-10a"/>
三水合流處孤城近海壖誰知花縣宰舊是玉堂仙甿<lb/>
俗觀新政官情耐左遷天涯相識少爲爾一停船<lb/>
　　　羚羊峽<lb/>
兩崖挂羣龍下飲一江水水窮山忽住水轉山復起草<lb/>
木所不生石頑盡横理惟聞䨧猨呌杳杳雲霧裡<lb/>
　　　朱觀察紫垣席上賦贈二首<lb/>
我識朱公子佳名在棗香承家新節鉞開府舊封疆才<lb/>
大移風速官閒化日長三州行按部處處有甘棠<lb/>
昨入中丞座唫君唱和詩法從前輩得清受大僚知細<lb/>
雨凝香室春風畫㦸枝掣鈴容埜老雲樹慰相思<lb/>
　　　戲柬髙要令王寅采同年<lb/>
<pb n="KR4f0044_SBCK_048-10b"/>
崧臺君暫憩雲嶠我間闗白髮重携手靑春好駐顔硯<lb/>
開鸜鵒眼香點鷓鴣斑割愛煩斟酌無踰二者間<lb/>
　　　登端州城東閱江樓<lb/>
好事何人送酒來自扶雙屐躡崔嵬山從迴雁峯頭落<lb/>
潮過羚羊峽口囘浩浩風聲隨几杖濛濛蜃氣出樓臺<lb/>
天公不薄將歸客霽色今朝爲一開<hi>時久雨乍晴</hi>
　　　望七星巖<lb/>
維北有七星天樞永不移寓形忽隕地幻作岩壑姿我<lb/>
登閱江樓髙咏慈恩詩七星在此戸一一俯視之此生<lb/>
名山逰待了婚嫁期洎乎㛰嫁了筋力恒苦衰輸他有<lb/>
力人濟勝忘<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎猶賢無目者興到目尚隨<lb/>
<pb n="KR4f0044_SBCK_048-11a"/>
　　　題寅采同年小照<lb/>
身爲端溪主不蓄端溪硯賓戲主不知低頭方展卷<lb/>
　　　題李峻瞻移情圗<lb/>
江峯不比海山深鼓瑟何如聽鼓琴不是琵琶筝笛手<lb/>
莫從人境覓知音<lb/>
　　　䨥石<hi>有序</hi>
　　南中英石硯山多出工匠補綴而成惟産自沙土<lb/>
　　中天然無刻畫痕者斯爲上品余歸笈得二枚焉<lb/>
　　一爲佟中丞所贈峯勢逈環中穿六孔一爲姚番<lb/>
　　禺所贈勢若飛雲孔大小倍之以尺度之長皆三<lb/>
　　寸許世所稱皺痩透者殆無美不僃此逰獲此亦<lb/>
<pb n="KR4f0044_SBCK_048-11b"/>
　　足以豪矣今日行過德慶舟中無事羅列几案賞<lb/>
　　玩不足紀之以詩<lb/>
韶州山石奇英州山石秀人言奇者雄不若秀者痩蒼<lb/>
龍骨離立歲久色微黝脫落之而鱗深埋無厎竇結成<lb/>
岩洞勢潤被沙水潄玲瓏具本性蹙縮聚衆皺斧鑿絶<lb/>
纎痕中虚互通透偶然遇好事不悋髙價購置之几硯<lb/>
㫄命曰小雲岫一拳殊不易况敢望多又而我獨何幸<lb/>
㱕舟誇日冨熊魚兩得兼彼美適邂逅款款儼欲飛翩<lb/>
翩若相就人間陸賈装金玉難单䆒千金真俗物至寳<lb/>
肻輕售何如落吾手出入在懷袖再拜謝故人兹情亦<lb/>
良厚<lb/>
<pb n="KR4f0044_SBCK_048-12a"/>
　　　望夫山歌<lb/>
杜䳌花紅映白杜䳌鳥嗁吐血阿夫去作海上客阿媍<lb/>
山頭化爲石望夫不歸兮可奈何蠻風蜑雨春來多<lb/>
　　　封川<lb/>
十咏傳嘉祐<hi>宋嘉祐中田開知封州有臨封十咏盛誇風土之美</hi>征途喜乍逢時<lb/>
平山少盜俗儉戸勤農趂雨收新麥連邨急暮舂江船<lb/>
多賈客一稔給鄰封<lb/>
　　　梧州<lb/>
東粤行初盡三江此要衝商通藤縣米簰出象州松北<lb/>
望雲千㬪南來瘴幾重小舟如箬籠雙膝劣能容<lb/>
　　　雨中飲梧州郡守范拙存署齋<lb/>
<pb n="KR4f0044_SBCK_048-12b"/>
淸絕蒼梧郡山城並水涯使君非俗吏官閤似村家雨<lb/>
戦㯶櫚葉籬編豆<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>花春寒連日甚勸我酌流霞<lb/>
　　　與郡丞趙黙菴話舊有感<lb/>
憶昔赴黔幕買帆泝漢陽趙家好弟兄一見傾肺腸吾<lb/>
兄<hi>謂韜荒</hi>亦豪士齒序同雁行君時甫弱冠意氣争頡頏<lb/>
往往副虚懐髙譚陋詞章風塵一揮袂自爾成參商奄<lb/>
忽四十年舊逰半存亾兩萍浮大海乃在天一方<hi>東坡詩蒼</hi>
<hi>梧獨在天一方</hi>我髩既摧頽君顔俄老蒼大才屈佐郡何以展<lb/>
尔長蠻城二月中天氣如梅黃入門巾屨溼急雨鳴淋<lb/>
浪呼童啓書齋延我臥竹牀此情不殊曩此景安可常<lb/>
別易會苦難况迫桒榆光臨分留數語俛仰多感傷<lb/>
<pb n="KR4f0044_SBCK_048-13a"/>
　　　逆風上灘歌<lb/>
船頭喜銳不喜方竹篙用短不用長上灘取逆不取順<lb/>
出險在閒不在忙老夫昏昏篷厎坐靜聽兩旁風雨過<lb/>
深慚作力役多人成就垂緌一游惰<lb/>
　　　雨中過昭平縣與馬莘叟<lb/>
風磴層層上衙齋踞地髙到門雲氣合入座雨聲豪已<lb/>
覺簿書簡猶多迎送勞酒香奴飯白靑眼愧吾曹<lb/>
　　　龍門峽<lb/>
龍尾千層雪龍頭万斛濤硤形當絶險崖勢故爭髙木<lb/>
馬<hi>船名</hi>騰槽立藤蛇絡石牢雲端牽百丈絲路辨秋毫<lb/>
　　　佟中丞貽我羅浮蜨繭數十枚三日前雙蜨先<lb/>
<pb n="KR4f0044_SBCK_048-13b"/>
　　　出置之籠中朝來風日晴暖栩栩欲飛因開籠<lb/>
　　　放之<lb/>
五色仙山繭分貽不計枚似貪歸路近雙翅獨先開此<lb/>
豈籠中物無端入夢來人間何足戀好去莫徘徊<hi>相傳此蝶</hi>
<hi>雖在千百里外必返故山</hi>
　　　楊誠齋詩有韶州山又勝雄州之句余過英德<lb/>
　　　爲進一解曰英州山又勝韶州今日行至平樂<lb/>
　　　城南羣峯競秀爭奇目不暇給英山又不足言<lb/>
　　　矣問之土人無能舉其名者然不可無詩紀之<lb/>
　　　也<lb/>
突兀離奇縱復横峯稠嶂叠緫無名千㝷自拔雲霄上<lb/>
<pb n="KR4f0044_SBCK_048-14a"/>
万古何曾艸木生佛指佛螺靑未了石蓮石筍畫難成<lb/>
天教增損詩人眼直覺昭州又勝英<lb/>
　　　晩泊劉公渡望對岸諸峯<lb/>
澄江一道鏡初鎔冩出東南隔㟁峯指掌圖中看倒影<lb/>
夕陽一百二芙容<lb/>
　　　陽朔縣<lb/>
雲從巫衡來勢落桂嶺外散爲椎結族陽朔乃都㑹森<lb/>
森競駢植<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>或孤介滿眼盡兒孫丈人竟安在孤城<lb/>
如廢井百雉陷其内亦復設官司于兹領岩砦兩衙排<lb/>
籖立日與刀劒對匪曰牧人民而云禦魑鬽昔賢遷謫<lb/>
到所以多感噫俾山蒙惡名夫豈山之罪不作一錢直<lb/>
<pb n="KR4f0044_SBCK_048-14b"/>
斯言毋已太　聖朝懐逺人吏職視殿最此邦瘴癘區<lb/>
遷轉異流輩于今號㨗徑上考率三載寄語親民官後<lb/>
來須自愛<lb/>
　　　春燒<lb/>
粤俗不好生連山發春燒新荑與枯枿往往同一燎昆<lb/>
蟲方啓蟄被虐慘無告造化豈不仁吁嗟落蠻徼客行<lb/>
天南陬半月抵都嶠侵肌苦毒霧白日罕朗照五行或<lb/>
偏勝風痺恐難<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>焉可無繼離<hi>易疏以離上三爻繼明者爲火</hi>來爲万<lb/>
物燥人情懷所便即事具慶弔此樂非彼欣相哀莫相<lb/>
誚<lb/>
　　　桂江舟行口號十首<lb/>
<pb n="KR4f0044_SBCK_048-15a"/>
龍江驛前水倒流竹棚移上別山頭趁虚人去愁喚渡<lb/>
失却閤沙刳木舟<lb/>
灕江江色緑於油百折千囘到海休多事天公三日雨<lb/>
一條羅帶變黃流<lb/>
水自東流客自西經過大抵是凄迷木棉枝上鈎輈鳥<lb/>
夜夜夜深不住啼<lb/>
下灘不信上灘勞比似登山歩歩髙好語梢公牢把柁<lb/>
上前只費兩三篙<lb/>
行近昭潭灘倍多艑郎勸力唱牙何此聲莫作㝷常聽<lb/>
便是湘南款乃歌<lb/>
南望蒼梧北桂林中間七驛瘴尤深不知雲氣蔵多少<lb/>
<pb n="KR4f0044_SBCK_048-15b"/>
能使蠻天日日隂<lb/>
霧雨𪷟𪷟霽景稀人編蕉葉作蓑衣櫓揺漁父唱歌去<lb/>
牛背牧兒浮水歸<lb/>
戍旗相傍有人家水退依然就淺沙二月芳菲看已盡<lb/>
滿灘蘆菔自開花<lb/>
過盡頑礓亂石堆繡山一穴忽天開明知不是秦人洞<lb/>
容得漁舟日往來<lb/>
一月春寒甚臘寒北風颯颯上檣竿南人不辦冬衣服<lb/>
也道朝來裌勝单<lb/>
　　　飲同年叢汝霖桂林學署兼志別<lb/>
不以他途雜時猶賸此官名傳人口易實獲士心難行<lb/>
<pb n="KR4f0044_SBCK_048-16a"/>
色春將晚離筵花正殘蠻城一杯酒懷抱若爲寛<lb/>
　　　上巳前一日發桂林<lb/>
連日輕寒連夜風滿城桃李一時空伏波門外梨花雨<lb/>
春在䳌啼猨嘯中<lb/>
　　　靈川縣齋淸明<lb/>
已過上巳即清明一月天纔兩日晴記取靈川好風味<lb/>
新茶新豆到山城<lb/>
　　　平蠻歌爲靈川令樓敬思作<lb/>
槃瓠遺種成野豻充拓百粤西南間桂林所屬半猺獞<lb/>
猺性稍馴獞性頑獞中廖三乃最狡結砦背子<hi>義寧縣山名</hi>
藏神姦義寧邑宰畏如虎長惡不復加防閑康熈五十<lb/>
<pb n="KR4f0044_SBCK_048-16b"/>
有六載遂逞螫毒爲民患<hi>叶平</hi>公然越境大刼殺乗勢揺<lb/>
動西江灣<hi>東西二江在興安靈川兩縣界中</hi>靈川樓侯奮髯怒一念軫<lb/>
卹周痌瘝請于中丞願勦賊朝發夕下無留艱官軍壓<lb/>
境屹不動㫄睨翻咲書生孱豈知仁者必有勇勇氣逺<lb/>
過齊成<graphic n="KR3454" url="https://raw.githubusercontent.com/kanripo/KR-Gaiji/master/images/KR3454.png" mimeType="image/png"/>
                    <hi>出孟子註疏</hi>力捐百鎰鑄戎器更募丁壯踰千鍰<lb/>
仲冬誓師謁神廟馨並淚下垂澘澘與神幽明共守土<lb/>
捍禦災患冝相關狼貪豕突忍坐視一任滿耳啼孤鰥<lb/>
陣圖兵法貯腹笥臨事布置神安閒先營壁隖後粻糒<lb/>
下極坑谷髙躋攀天寒雪少但瘴霧地盡石出皆榛菅<lb/>
孤軍罙阻三百里間道別取千尋山賊巢漸近徑弥惡<lb/>
出賊不料攻而環焚林燎穴何處遁照耀岩壑朱旗敫<lb/>
<pb n="KR4f0044_SBCK_048-17a"/>
渠魁就殱脅從赦散以畎畞閭閻闤自從出疆迨飲至<lb/>
三十五日師旋般明朝獻馘上幕府隊仗整肅排班班<lb/>
受成例應給大賚爲國惜費情非慳有酒盈缸其色碧<lb/>
有羊在牽其首朌侯不居功以歸衆单醪挾纊胥均頒<lb/>
人傳封事上　北闕我適問道將西還過侯治下暫弭<lb/>
檝爲我掃榻開門<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>杯闌抵几聽陳說竊嘆膽氣何其<lb/>
豩如聞鼓鼙作餘力如覩介胄當躬擐　朝廷設官鎮<lb/>
羣獠文武分職毋相奸至令儒臣建偉績壯士毋乃多<lb/>
頳顔是庸作歌勒諸石義在小雅誰能刪他年采入桂<lb/>
海志碑額不愧書平蠻<lb/>
　　　樓敬思朱襲逺追送于大瀜江賦三言古詩爲<lb/>
<pb n="KR4f0044_SBCK_048-17b"/>
　　　別<lb/>
胡桐花万堆雪躑躅花千層血大波淪小波沏百斛舟<lb/>
十夫力居者主行者客湘江南灕水北雲淰淰風淅淅<lb/>
難莫難此時別<lb/>
　　　靈渠行<lb/>
驚瀧下走三百灘上流何至一掬慳灕源濫觴乃在此<lb/>
七十二重灣復灣此渠鑿自秦史禄初僅能通不能蓄<lb/>
迨唐觀察李濬之添設陡門三十六石槽石斛升斗儲<lb/>
一門典守用兩夫鏵隄前啓後下板修綆汲船如轆轤<lb/>
雷轟電掣飛一綫盈縮直從呼噏變官船銜尾客船停<lb/>
那得人人與方便勸君小泊厎須愁不過多爲半日留<lb/>
<pb n="KR4f0044_SBCK_048-18a"/>
平生恥共人爭路况有林巒慰勝㳺<hi>陡中岩岫絶佳</hi>
　　　夜泊鏵觜伏波祠下湘灕二水分流處<lb/>
伏波祠廟枕江濆湘北灕南兩派分新月滿船天在水<lb/>
蒼梧囘首万重雲<lb/>
　　　興安田家<lb/>
澁勒連邨綠樹濃家家臨水設機舂刀畊火種風初變<lb/>
問是山農是澤農<lb/>
　　　夕抵全州城外<lb/>
晨發鏵觜潭暮抵洮陽境急流二百里一宿兩程併<hi>去聲</hi>
通塞世多途疾遲吾有命適來非意計及此聊乗興峩<lb/>
峩湘春樓鬱鬱蒼松逕<hi>城南叔徑亘百餘里相傳陳堯叟所植</hi>咫尺不可<lb/>
<pb n="KR4f0044_SBCK_048-18b"/>
尋黄昏風雨横<lb/>
　　　零陵道中<lb/>
旗脚東北擲朝來乗便風清湘送帆影翩若南歸鴻臥<lb/>
看兩岸山白雲起蓬蓬前飛不作雨掠過靑玲瓏導我<lb/>
向零陵爲我驅霾霿在逺睇欻接縁沿路靡窮昔讀子<lb/>
厚記神逰乎其中溪山豈不佳好事疇繼公便欲訪古<lb/>
蹟征途去匆匆無人爲指似艸木徒蘢葱<lb/>
　　　題浯溪寺中興頌磨崖碑後<hi>在祁陽縣東南五里</hi>
靈武功成賴朔方中興名號遂歸唐少陵善頌無多語<lb/>
勲業汾陽異姓王<lb/>
千古磨崖一統碑後來山谷有題辭獨教䆠蹟留餘憾<lb/>
<pb n="KR4f0044_SBCK_048-19a"/>
不刻舂陵數首詩<lb/>
　　　三月十五夜湘中見月<lb/>
于役忽半年孤懷寄歸艎北來四十宿今乃辭瘴鄉地<lb/>
當衡永交水派瀟合湘明波蕩圓魄春月如秋光乾坤<lb/>
清氣中草木流真香翏翏風乍發澷澷夜何長遥聞漁<lb/>
父歌鼓枻下滄浪白鷗飛不到江永烟蒼茫<lb/>
　　　過郴江口有感于杜工部事<lb/>
十載逰巴峽三年客楚疆青袍常避亂白髮儼投荒許<lb/>
國才難盡憂時命不長靴洲疑冡在過者亦神傷<lb/>
　　　望衡嶽<lb/>
昔逰曾到長沙郡三十七年今又來夜向湘江聽雨過<lb/>
<pb n="KR4f0044_SBCK_048-19b"/>
曉從衡嶽見雲開帆移九面鏡中轉雁斷一行天際迴<lb/>
欲著靑鞵還自嘆已無脚力上靈臺<hi>徐靈期南岳記衡山者朱陵之靈䑓</hi>
　　　淥口沽酒<lb/>
沙灣小市栁毵毿酃淥篘成味最甘滿引一杯歌一曲<lb/>
無邉春色洞庭南<lb/>
　　　醴陵縣<lb/>
長沙封壤盡僻路極崎<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>一水趨湘急孤城入楚深怪<lb/>
禽嗁少伴斑竹泣成林苦語騷人得幾同木客吟<lb/>
　　　前過常山玉山今過醴陵萍鄉四縣令同以一<lb/>
　　　事去官偶紀之<lb/>
朝廷惜民力大事給郵符朱邸徴求急皇華道里紆上<lb/>
<pb n="KR4f0044_SBCK_048-20a"/>
官曾有檄小吏似無辜獲罪由腰笏冤哉何易于<lb/>
　　　自湘東驛遵陸至蘆溪<lb/>
黄花古渡接蘆溪行過萍鄉路漸低吠犬鳴雞村逺近<lb/>
乳鵞新鴨岸東西絲繅細雨沾衣潤刀剪良苗出水齊<lb/>
猶與湖南風土近春深無處不耕犁<lb/>
　　　復入舟<lb/>
天公假我一日晴籃輿軋軋山中行山行既盡復買棹<lb/>
欹枕夜聞雷雨聲諸灘暴漲波霅霅人與鷗鳬互相雜<lb/>
秀江橋外櫓枝柔穏過表州小三峽<hi>牛欄鍾山昌山三峽在冝春分冝兩</hi>
<hi>縣界中</hi>
　　　盧肇宅在冝春城外今爲學宫石筍一株猶存<lb/>
<pb n="KR4f0044_SBCK_048-20b"/>
　　　相傳唐時故物也<lb/>
舊聞盧氏宅中有讀書臺地以名流著人探古蹟來便<lb/>
應呼石丈幸不中碑材<hi>顔魯公事見歐陽四門集</hi>秀色如堪挹摩挲<lb/>
一片苔<lb/>
　　　分冝感事<lb/>
曾從史舘見長編太息明朝嘉靖年牛李恩仇初植黨<lb/>
京攸父子互爭權東門牽犬情相似西市駢梟世不憐<lb/>
賸檢鈐山籍官簿兩橋猶盜水衡錢<hi>嚴氏父子敗後有司籍其家事見鈐</hi>
<hi>山籍官簿中當時于州縣城外造兩石橋費各鉅万世蕃皆盜官錢爲之鄉人不知至今猶有稱道其事者</hi>
　　　淸江道中<lb/>
甘林百里夾清江㟁㟁風來白雪香何減浣花溪上路<lb/>
<pb n="KR4f0044_SBCK_048-21a"/>
人家多在果園坊<lb/>
　　　重泊鉛山河口却寄施渟如<lb/>
弱纜牽船與岸平一支春漲轉山鳴坐看片月流雲影<lb/>
臥聽長風挾雨聲此地故人曾有約重來小吏最相輕<lb/>
講堂不到吾滋愧爲報新編志已成<hi>去春曽枉書幣邀余修鵞湖書院志</hi>
<hi>今屬稾粗就施已内擢離任矣</hi>
　　　朱甥德璵出家爲僧法名某號渭宗今住沙溪<lb/>
　　　靜室舟經其處留詩一首<lb/>
汝甥吾是舅夙世世間縁見面尚相識出家今幾年但<lb/>
能修苦行不在學參禅蚤晚黄梅雨隨農且種田<lb/>
　　　自題粤逰草後<lb/>
<pb n="KR4f0044_SBCK_048-21b"/>
老夫不怕寒怕熱冬月出門夏到家輕負嶺南三百顆<lb/>
此行剛看茘枝花<lb/>
一日例吟詩一章中間未覺應酬忙無端來往万餘里<lb/>
題徧前賢謫䆠鄉<lb/>
敬業堂詩集卷四十八<lb/>
<pb n="KR4f0044_SBCK_048-22a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_004-1a"/>
敬業堂詩集卷四<lb/>
　　　　　　　　　海寧查愼行　悔餘<lb/>
　遄歸集<hi>起壬戌五月盡癸亥九月</hi>
　　客楊中丞幕下且三年德尹以壬戌正月北游余<lb/>
　　在黔聞之遂束裝遄返與季弟潤木局促里居甫<lb/>
　　周一歲不及待仲歸又將出而丐於親舊矣合歸<lb/>
　　途所作及家居詩共成一卷名曰遄歸集<lb/>
　　　發貴陽留別大中丞楊公三首<lb/>
風波纔過又烽烟一路看山漸近滇浪跡南雲眞萬里<lb/>
濫竽東郭忽三年孤熊䑛掌粗知分飛鳥依人正自憐<lb/>
不覺對公成洒涕也應容我賦歸田<lb/>
<pb n="KR4f0044_SBCK_004-1b"/>
鄉社枌榆隔後塵交情翻借布衣親勒銘事大才難稱<lb/>
絶代人稀見始眞寶匣異光刀剖玉銅盤髙𦦨燭輝銀<lb/>
他時重話西征績慚愧曾充幕下賓<lb/>
紛紛桃李艶公門駑鈍如余尚服轅明鏡何私顔欲換<lb/>
淸談無用蝨空捫人來江左名慚項詩和舂陵格紀元<lb/>
束縛倘酬知巳分敢隨流俗說啣恩<lb/>
　　　髙寨<lb/>
綠蕨荒無際黃茅直到天秪因鄉路逺猶自惱啼鵑<lb/>
　　　度雲頂關<lb/>
目極雲生處到來雲滿身時淸存畏路興盡有歸人馬<lb/>
力疲堪惜禽言聽似眞往來經戦地白日起陰燐<lb/>
<pb n="KR4f0044_SBCK_004-2a"/>
　　　將至淸平縣馬上作<lb/>
石秀山漸佳城荒日將暮遥見孤烟生猶知有人住<lb/>
　　　晚宿龍里縣署<lb/>
官舍周圍帶土墻盆池新漲接方塘歸人巳夢田廬好<lb/>
只道蛙聲是水鄉<lb/>
　　　母豬洞觀瀑<lb/>
蠻中六月交山路苦焚爇臥聞夜雨來快起㝷乳穴入<lb/>
洞微有聲足底響嗚咽出山忽震怒閃睒不容掣巖前<lb/>
滙奔流人駭馬辟易來如曵組練一綫注飛白跌爲淵<lb/>
潭深湛湛落澄碧石牙互參錯吞吐霹靂舌直従灣澴<lb/>
底跳沫騰百尺慘慘天變容凛凛風作雪岡頭杜宇呌<lb/>
<pb n="KR4f0044_SBCK_004-2b"/>
萬竹劃然裂將歸得竒觀頓解肺肝渴<lb/>
　　　冷溪<lb/>
溪渾三尺雨馬渡一汀烟徑轉長防虎沙平忽有田斷<lb/>
雲依岫險亂草得花妍滿眼悲涼意新詩記不全<lb/>
　　　平越遇雷玉衡索留別之句口占贈之<lb/>
依舊靑衫把一鞭紛紛白靣看談邊冷官未了従軍志<lb/>
岐路猶餘話別緣急雨淋浪茅店外亂山髙下馬蹄前<lb/>
得歸吾巳無餘恨只欠游蹤未到滇<hi>雷滇人也</hi>
　　　黎峨城北福泉山張三丰禮斗亭尚存<lb/>
淸池照影樹扶疎<hi>亭前有浴仙池長生桂</hi>晝靜廊空想歩虛閲世<lb/>
人來棋散後出山雲澹雨晴初窮塵滚滚孤亭在浩刼<lb/>
<pb n="KR4f0044_SBCK_004-3a"/>
茫茫百戦餘華表鶴歸應有泪舊時城郭半丘墟<lb/>
　　　題興隆衞聖母閣<lb/>
隔斷荒城别一丘蝉聲寂歷鳥鈎輈忽來風雨疑無暑<lb/>
如此林巒合有樓塵刹留僧還笇奕瘴鄉有路莫回頭<lb/>
澹忘未必同靈運直爲淸暉作少留<lb/>
　　　寓樓晚坐<lb/>
一聲淸磬出柴關庵主軍持乞米還暝色群群栖樹鳥<lb/>
夕陽朶朶隔城山<lb/>
　　　偏橋田家行<lb/>
結茅住山顚種田在山麓田荒費牛力僅得播種糓七<lb/>
年際離亂饑饉死相屬稍思歲一稔生命絲或續師旅<lb/>
<pb n="KR4f0044_SBCK_004-3b"/>
比凱旋驕嘶百萬足黔山無水草何以充苜蓿成群走<lb/>
阡陌泥淖没馬腹食葉躪其根螟<graphic n="KR2888" url="https://raw.githubusercontent.com/kanripo/KR-Gaiji/master/images/KR2888.png" mimeType="image/png"/>等荼毒秣芻一朝<lb/>
盡婦子終歲哭天下自昇平民生有蹐跼我爲老農語<lb/>
物理視反覆來年期好收重看秧田綠<lb/>
　　　晚登偏橋玄都觀後閣<lb/>
承平推舊鎭設險控西南水勢全趨楚山形尚帶黔壞<lb/>
城乎似掌古觀廢成庵即事多興廢兵戈實厭談<lb/>
　　　重宿㵲陽中山寺贈紫橋長老<lb/>
水色山光淨眼前下臨無地有蒼烟長虹自亘西來路<lb/>
峭壁剛支北靣天開士偶逢堪一咲舊游重到巳經年<lb/>
亂離風景勞生夢可少秋堂借榻眠<lb/>
<pb n="KR4f0044_SBCK_004-4a"/>
　　　舟發沙灣入沅州境<lb/>
烟村紅日吐初晴野泊<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>艚促早程秋水澄鮮魚味美<lb/>
曉山葱蒨鳥言淸城連槃瓠形猶壯灘過鸕鷀怒未平<lb/>
我是沅南留滯客舊游一一總關情<lb/>
　　　天星灘<lb/>
明星的的吐飛湍石勢叅差亂眼看莫擬乘槎到天外<lb/>
偶従竒險博竒觀<lb/>
　　　神堂灣村家<lb/>
布裙翩翩短幅髙髻亭亭古粧坐看人成翁媪不知世<lb/>
有姬姜<lb/>
　　　辰溪縣晚泊<lb/>
<pb n="KR4f0044_SBCK_004-4b"/>
夕陽孤塔表辰溪江靣初寛地漸低従此一舟平似掌<lb/>
萬峰回首夜郎西<lb/>
　　　瀘溪<lb/>
傍穴纍纍架樹梢懸崖百丈俯江㘭小舟恰傍山根過<lb/>
長恐風狂墮鳥巢<lb/>
　　　兩頭纎纎曲二首<lb/>
兩頭纎纎<graphic n="KR2349" url="https://raw.githubusercontent.com/kanripo/KR-Gaiji/master/images/KR2349.png" mimeType="image/png"/>子船送郎只到洞庭邊四時雪浪灘前石<lb/>
白日雷霆枕底天<lb/>
兩頭纎纎月上弦中秋屈指又今年歸路二三千里近<lb/>
別家四十一回圓<lb/>
　　　晚過界亭<lb/>
<pb n="KR4f0044_SBCK_004-5a"/>
晚景融怡剪渡還鳬鷖隨我過前灣半江風色參差浪<lb/>
臥聽猿啼夾岸山<lb/>
　　　桃源訪胡孔志不值<lb/>
漢陽分袂巳多年聞說遊蹤久入燕歸路我經秦客峒<lb/>
故人貧就廣文氊桒麻舊俗今誰主苜蓿荒齋醉少緣<lb/>
秋雨暮帆惆悵在可堪回首洞庭烟<lb/>
　　　沅江縣治濱湖居民皆漁户水盛時舉家乘舟<lb/>
　　　入湖秋冬水縮則結茅沿岸住<lb/>
官舍無城傍水濱鵁鶄鵝鴨半居民疎燈幾點夜呼渡<lb/>
老屋百家秋結隣岸曲蘆深長響雨船頭魚健欲驚人<lb/>
饒他小縣輸漁課賦歛湖湘俗久貧<lb/>
<pb n="KR4f0044_SBCK_004-5b"/>
　　　將之長沙留別沈將雲<lb/>
武陵溪口手重揮獨向長沙未得歸憑寄家書傳客況<lb/>
爲言弱羽又分飛<lb/>
　　　靑草湖<lb/>
淼淼湖光天盡頭曚曈初日起蘆洲小船百折行難到<lb/>
一片蒼雲白露秋<lb/>
　　　長沙舟次聞德尹入黔之信二首<lb/>
去年此地君思我君到黔中我又歸世路茫茫誰料得<lb/>
離人黯黯意多違兩萍湖海原難遇獨雁瀟湘正嬾飛<lb/>
此夜夢回姜被冷殘燈疎雨倍依依<lb/>
岐路匆匆過朗州<hi>弟去常德纔五日而余至</hi>菊花初約誤林丘音塵<lb/>
<pb n="KR4f0044_SBCK_004-6a"/>
京國書遲達詩草炎荒客善愁道路半年成萬里<hi>德尹于正</hi>
<hi>月自故鄉入都今又來黔故云</hi>江湖一信到孤舟跕鳶浪泊來何爲歸<lb/>
去吾方羡少游<lb/>
　　　長沙喜遇彭南陔<lb/>
鷺立蘆花淺水蠏肥稻壟新霜夢去故鄉秋好一尊閒<lb/>
話瀟湘<lb/>
　　　長沙雜感四首<lb/>
水逺山平極望賖湖南風物一長嗟屈原巳去終亡國<lb/>
吳芮如存可世家湘竹舊痕啼夢雨薜蘿新鬼怨<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>沙<lb/>
孤城自繞殘陽岸風急秋淸急暮笳<lb/>
觭角關山百戦過征南精鋭竟如何牛羊隊逐移營盡<lb/>
<pb n="KR4f0044_SBCK_004-6b"/>
犀兕人傳棄甲多蜀虎連年勞悵望黔驢無技任譏訶<lb/>
孟明一青功無敵別路今聽唱凱歌<lb/>
窮年供億奈兵荒糓賤傷農力莫償地逺舟車還絡繹<lb/>
時淸圗繪有流亡勞魚未必忘喣沫集鴈何當穩稻粱<lb/>
十萬人家君勿問如今瘠土是三湘<lb/>
卑濕南遷事可哀鬼神宣室召空回君臣如此猶嗟命<lb/>
綘灌何人乃忌才史漢髙文光照耀江山故宅客徘徊<lb/>
治安敢擬長沙䇿直爲先生痛哭來<lb/>
　　　同南陔九畹遊嶽麓中途遇雨興盡而返<lb/>
緗帙曾披北海碑南游雅與素心期好竒歴險人皆咲<lb/>
冒雨㝷山興又癡雙屐泥痕苔剝落一江帆影浪叅差<lb/>
<pb n="KR4f0044_SBCK_004-7a"/>
衡山咫尺猶難到敢望雲開似退之<lb/>
　　　八月十四夜洞庭舟中風雨再寄德尹黔南<lb/>
扁舟小泊最蒼涼那更回頭望夜郎浪跡久經烟瘴地<lb/>
懷人今在水雲鄉燈紅極浦秋何際月黑寥天夜有光<lb/>
滿眼江湖飛不到始憐羽短道途長<lb/>
　　　洞庭阻風歌<lb/>
湘陰去岳陽湖靣一日程雲従北來風色惡吾力敢與<lb/>
吾命爭船頭𥿄錢撒白雨舟子酬神致私語老鴉啄肉<lb/>
掠水飛廟祝鳴鐘月東吐大哉神霛本至公憑私詎可<lb/>
祈感通不如繫船整篷索南北東西預難度明朝風便<lb/>
従爾行莫使有風帆力弱<lb/>
<pb n="KR4f0044_SBCK_004-7b"/>
　　　中秋夜洞庭對月歌<lb/>
長風霾雲莾千里雲氣蓬蓬天冒水風收雲散波乍平<lb/>
倒轉靑天作湖底初看落日沈波紅素月欲升天歛容<lb/>
舟人回首盡東望吞吐故在馮夷宮須㬰忽自波心上<lb/>
鏡靣橫開十餘丈月光浸水水浸天一派空明互廻盪<lb/>
此時驪龍濳最深目炫不得銜珠吟巨魚無知作騰踔<lb/>
鱗甲一動千黃金人間此境知難必快意翻従偶然得<lb/>
遥聞漁父唱歌來始覺中秋是今夕<lb/>
　　　湘江舟晚<lb/>
淸湘淸徹底人影淨征衫秋水漸歸汊逺舟惟見帆荒<lb/>
洲無雁到落日被龍銜一様天邊月今宵逈不凡<lb/>
<pb n="KR4f0044_SBCK_004-8a"/>
　　　岳州<lb/>
湖腹平吞爾許貪湖唇一噴勢難拑力爭全楚功誰最<lb/>
䜟應孤城户巳三客夢堠長還堠短夕陽山北又山南<lb/>
太平設險非無意漁獵丸泥敢尚探<hi>湖中盜賊充斥故云</hi>
　　　赤壁<lb/>
一戦三分定英雄洵有神古今才不偶天地局長新故<lb/>
壘秋吹角荒江晚問津祭風臺下路惆悵是歸人<lb/>
　　　夜宿簰洲驛<lb/>
洞庭晨出險小驛宿兼程漁火逺村没雁沙殘月明萑<lb/>
苻荒大澤賦歛窘餘生不敢論時事乾坤及罷兵<lb/>
　　　過湖口作<lb/>
<pb n="KR4f0044_SBCK_004-8b"/>
楚水吳烟一覽收新移鎖鑰控中流誰興桒孔緡錢利<lb/>
盡算江湖大小舟山脚酒旗孤店晚縣南風色亂帆秋<lb/>
詩囊壓擔琴扶膝關吏何妨咲薄游<lb/>
　　　登蕪湖浮圖<lb/>
落帽家山記幾巡弟兄南北各傷神茱萸明日重陽酒<lb/>
五處登髙各一人<hi>時家次谷在粤荆州在燕德尹在黔惟韜荒家居故云</hi>
　　　木末亭謁方文正景忠烈兩公祠<lb/>
一姓興亡際忠臣尚力爭百年公論定兩字易名成山<lb/>
雨晴蒸氣江雷怒作聲君㸔南渡後䧏表出書生<lb/>
　　　發儀眞<lb/>
綠楊城郭碧蘿洲夾岸紅燈映酒樓爲愛吳船聽軟語<lb/>
<pb n="KR4f0044_SBCK_004-9a"/>
買帆連夜下眞州<lb/>
　　　欲登金山不果<lb/>
也有登山興中流去不多眼中江路盡翻覺畏風波<lb/>
　　　梁溪秋晚<lb/>
繞郭林塘淨晚烟放閒黃犢水平田吳霜未剪江南綠<lb/>
猶有菱歌動敂舷<lb/>
　　　初到家得陳六謙書并見寄詩二章期余作北<lb/>
　　　遊馳聲以報<lb/>
暌違不在久依依念儔侣與子惜分陰矧乃逓寒暑六<lb/>
年五寄書故人在肺腑才華我何有藻賞終見許久要<lb/>
期勿負感子心獨苦師門一回首過眼如風雨初約貧<lb/>
<pb n="KR4f0044_SBCK_004-9b"/>
漸渝旁觀惜毛羽靑衫行謁選此意吾諒汝昻藏七尺<lb/>
軀行與衰老伍忩忩簿領下英氣恐少沮并州地苦寒<lb/>
臘盡雪片舞蹇驢數十驛逺䆠等羈旅此邦經五季地<lb/>
險全用武連延二千年往往警鞞鼓海內今連兵閩粤<lb/>
接秦楚河東耕鑿安天道合存撫安邑古帝墟唐俗仍<lb/>
樸魯官淸資俸薄折柬到鄉土也擬上羊膓得君作賢<lb/>
主<lb/>
　　　哭王右朝四首<lb/>
還家約略中秋後長路風波恨稍遲六日不詹君尚望<lb/>
三年重到我成悲魂來蘋末蛟龍駭泪殺燈花枕席知<lb/>
恠得吳江催噩夢喚廻孤帳雨飄絲<hi>九月十二夜舟泊吳江夢中忽有人</hi>
<pb n="KR4f0044_SBCK_004-10a"/>
<hi>大呼曰三日內汝當有竒禍一時驚寤明日到家遂聞兄重陽訃信</hi>
卅載交親氣誼中葢棺事了太匆匆擬従頽俗存家法<lb/>
不願諸甥有舅風氷雪一枝憐菢鵲圖書四壁哽秋蟲<lb/>
東山便是西州路欲學羊曇計轉窮<lb/>
勿論死別與生離存殁心傷無盡期鮑叔有情貧敢諱<lb/>
尚平多累出偏遲向來語笑猶堪憶從此肝腸好付誰<lb/>
海角天南諸弟散訃音欲寄苦差池<lb/>
未改頭銜屬望虛手題丹旐又躊躇携來萬里千行泪<lb/>
檢得三年五度書<hi>余出門以後兄凡五寄書</hi>好事誰還評月旦餘生<lb/>
吾久負居諸文壇詩社飛揚氣百念俱灰一慟餘<lb/>
　　　除夕與潤木分韻二首<lb/>
<pb n="KR4f0044_SBCK_004-10b"/>
曾爲茆堂乞少資不成覔地向西枝弟兄蹤跡團圞少<lb/>
兒女心情指顧移扣角騎牛聊復爾設罝守兎定何爲<lb/>
升沈此際知誰是欲悔身謀又自疑<lb/>
燈花檐雨夜沈沈慰我淪飄得故林久別翻驚相對影<lb/>
急裝誰諒倦游心時淸壯士才難盡俗薄貧交望苦深<lb/>
稍喜來年春帯閏未應相對廢聨吟<lb/>
　　　不見外舅陸射山先生屈指六年今春奉謁里<lb/>
　　　門旋有吳行兼以送別二首<hi>以下癸亥作</hi>
髩霜髯雪走天涯拂袖歸來記歲華海內詩文無手敵<lb/>
座中筋力許誰誇談深世態多經眼老喜逰踪漸近家<lb/>
五柳有情難繫别勿論郷思米<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>花<lb/>
<pb n="KR4f0044_SBCK_004-11a"/>
亂餘三徑長蓬蒿栗里田荒尚屬陶逸興人扶雙屐徤<lb/>
名山天靳一星髙春濃逺市紅燈月烟泛輕帆白鷺濤<lb/>
恠底尊前還戀戀六年書疏阻江臯<lb/>
　　　重過聽鶯齋與徐淮江話舊<lb/>
風雨髙齋別幾春小池佳樹碧添鱗兩湖地主憐君在<lb/>
三月鶯花笑客頻夢裏何曾忘對榻畫中只合著閒人<lb/>
倦游莫訝歸心切知已無如穉子眞<lb/>
　　　三月晦日陳元亮家看海棠<lb/>
一番陰雨花期盡難得君家尚有春路隔西川無好句<lb/>
眼明南郭又芳辰濃雲薄霧憐香意翠袖紅紗絶代人<lb/>
還有掛帆惆悵在滿湖烟水夢何因<hi>與顯武别有約而未遂故云</hi>
<pb n="KR4f0044_SBCK_004-11b"/>
　　　傳經堂歌卓次厚屬賦<lb/>
後生學術無授受往往談天哆衍口春華秋實古難兼<lb/>
氣節文章誰不朽塘西卓氏本望族遜國名臣侍郎後<lb/>
天教一姓留典型幾輩蝉聨起諸叟西京篋衍探源委<lb/>
北宋儒林辨誰某煌煌藜火燃太乙種種琅函發大酉<lb/>
雕龍餘技矢穿楊石鼓舊文魚貫柳一經三世屬名家<lb/>
兩字千秋推作手頗聞名儒後必大賢嗣文孫洵非偶<lb/>
百年榱桷尚如新別築祠堂寛十畝巳看歌頌美輪奐<lb/>
更蒔花竹貽長久藏經閤閟曉繙書族譜亭成夜呼酒<lb/>
才名後先滿南國不比虛名指箕斗余家盈盈隔帯水<lb/>
累世交情誼稱厚三十年前枯菀分家運迍邅遘陽九<lb/>
<pb n="KR4f0044_SBCK_004-12a"/>
鄴籖兵火蕩餘刼陶逕柴桑慚世守老成頓盡人所嘆<lb/>
小子無承良自醜朅來塵壒逐游惰筆墨秪用供奔走<lb/>
祖父遺書讀未成肎堂肎構夫何有詩成對君三太息<lb/>
獨抱殘經莾回首<lb/>
　　　同淮冮登東湖㺯珠樓<lb/>
但令興到便移船我得同游亦偶然疎磬晚潮孤影墖<lb/>
暖雲濃樹四垂天稱心圗畫<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>欄外經眼亭臺落照前<lb/>
却笑詩成無傑句驪龍依舊抱珠眠<lb/>
　　　過吳漢槎禾城寓樓<lb/>
快事相㸔一笑眞忽傳絶域有歸人刼灰已掃文星燦<lb/>
黨禁初寛士氣伸佳客偶逢如有約<hi>時陳寄齋俞大文俱在座</hi>盛名<lb/>
<pb n="KR4f0044_SBCK_004-12b"/>
長恐見無因廿年氷雪思鄉夢纔向田園過一春<hi>漢槎將携</hi>
<hi>家入燕</hi>
　　　吳門喜晤梁藥亭<lb/>
僕家海東君海南海道相距三千三有時憶君發遐想<lb/>
直欲芒屩遊瓊儋故人<hi>謂魏禹平</hi>金閶傳好語知是久客猶<lb/>
停驂買帆兩日風色順百花洲外波潭潭風塵在顔刺<lb/>
銜䄂咲口一豁心俱甘披襟更覺有深致黃鬚綠鬂垂<lb/>
鬖鬖名言霏微齒牙潔絶勝香味飄迦楠小儒窘歩不<lb/>
踰閾訓詁馴繞如衣蟫讀書已破十萬卷可使蹤跡無<lb/>
窮探吳中此來凡兩度一一紗壁留精藍山塘四月天<lb/>
氣好輕衫拂領來晴嵐家家綠陰囀黃鳥曷不載酒携<lb/>
<pb n="KR4f0044_SBCK_004-13a"/>
雙柑閉門却掃吟獨苦郢雪屬和何人堪平生美好百<lb/>
不入正坐好古成竒貪知君力欲追正始三唐兩宋須<lb/>
互參皮毛洗盡血性在願及有志深劘勘拙詩與君不<lb/>
同調小言未可誇詹詹數篇見賞自京洛君愈䧏氣余<lb/>
彌慚匆匆人事促輕別欲去暫止嗛淸談紅綿花開鷓<lb/>
鴣呌歸夢定繞桄榔庵<lb/>
　　　聲山姪自都下歸相見閶門舟次出荆州兄手<lb/>
　　　札期余北游戲作一詩以答<lb/>
春氷一騎蹴滹沱柳色蘇臺握手過鹵莾不須慚計拙<lb/>
驅馳眞欲悔才多吟紅日晏誰同調變徴聲移急和歌<lb/>
毎遇南轅頻問訊長安米價近如何<lb/>
<pb n="KR4f0044_SBCK_004-13b"/>
　　　同祝豹臣及家西<graphic n="KR3003" url="https://raw.githubusercontent.com/kanripo/KR-Gaiji/master/images/KR3003.png" mimeType="image/png"/>叔飲韜荒兄齋<lb/>
髙樹柴門景又遷小堂南北綠遮天偶然不速來三客<lb/>
如此相思閲五年居近人應疑卜晝路難吾轉愛歸田<lb/>
楝花風急村橋暮欲散閒愁仗酒顚<lb/>
　　　養蠶行<lb/>
去年收絲利倍三村中家家貪養蠶蠶多桑少葉騰貴<lb/>
千錢一筐賣未甘溫風吹蠶蠶易老滿箔三眠上山早<lb/>
蠶娘一月不梳頭嬾惰却輸辛苦好東家採得繭如脂<lb/>
繰向檐前索索吹西家繭頭薄於𥿄一樣蠶桒兩樣絲<lb/>
將絲換錢索官串無者價昻有者賤貧家衣食天所慳<lb/>
別許居竒營巧䆠即今閩海尚興師争利人人學賈兒<lb/>
<pb n="KR4f0044_SBCK_004-14a"/>
聞道樓船皆市舶貿絲豈必盡蚩蚩<lb/>
　　　麥無秋行<lb/>
三春雨多二麥荒臠卷盡萎田中央大麥莖長穗未起<lb/>
小麥莖短葉早黃楝花風過繅車傍憶得年時麥上塲<lb/>
塲乾日烈聲拍拍打麥作糜湯餅香腰鎌往刈纔盈尺<lb/>
雉尾䙰褷藏不得驚人角角渡水鳴別向原頭草間活<lb/>
可憐鴉鵲不知時群下荒疇覔餘粒我爲老農語鴉鵲<lb/>
明年好收従爾食明年好收理則那只愁無種將奈何<lb/>
　　　西園書屋順治丙戌燬於火瓦礫之塲長養茨<lb/>
　　　棘垂四十年比方有事扵墾闢旣惜地力且以<lb/>
　　　習僮僕之勤焉用東坡七首韻與潤木同作<lb/>
<pb n="KR4f0044_SBCK_004-14b"/>
池亭剩曩基長養藜與蒿中更四十載未盡茠刺勞貧<lb/>
家供賦歛尺寸無所逃焉能守石田鬱鬱希陰膏益利<lb/>
興由人棄捐成不毛旬來拾瓦礫積比頽垣髙<lb/>
赤日黧我顔白汗沾我背鉏荒如去病快得三年艾伊<lb/>
昔締構初春秋想髙㑹滄桒變時局草土少完塊誰歌<lb/>
蟋蟀詩蹶蹶職思外南山方朝隮厥象占蔚薈百年雖<lb/>
莫保三徑幸猶在給口荼蓼閒其甘等炙膾<lb/>
生涯失習勞貴賤誰比數優游不堪事尚記前賢語主<lb/>
人旣率先僮僕趾齊舉給餐稱勤惰功力積毫縷種豆<lb/>
畦橫従種瓜架支拄所憂歲將旱六月竟無雨澮畝一<lb/>
歉收何由載筐筥力惡不出身貨惡不出土尚恐機事<lb/>
<pb n="KR4f0044_SBCK_004-15a"/>
牽髙人未全許<lb/>
陶家有田園三徑忍就荒籬落缺粗補東西互相望叢<lb/>
牙覆塊生一片蒼雲蒼地力久不効新萌必繁昌未飽<lb/>
啄粟鳸先防踏蔬羊望腹聊忍饑先疇胡敢忘<lb/>
土性旣有宜人情亦有適養材待椅桐孰若樹榛栗移<lb/>
根㝷丈內本向鄰家乞落實庶可期拙謀作乃逸舉贏<lb/>
力不逮何敢議築室灌園豈無人戢影勿輕出此中足<lb/>
生事吾計今已必<lb/>
惡木次第除丁丁響斤斵析薪祈克荷生子願愚慤我<lb/>
貧天所憐田舍免風雹<hi>用北史王蒙傳事</hi>隨爺課晨夕老圃庶<lb/>
可學先公垂訓在逺蹟企啇嶽黽勉奉前編偏傍敢駮<lb/>
<pb n="KR4f0044_SBCK_004-15b"/>
犖勿言世業盡五畝澤已渥兄弟且同居相容在蝸角<lb/>
<hi>用庾信小園賦中語</hi>
仲子性好遊旅食辭南村叔子嬾甘寢鼻息鳴西垣我<lb/>
介兩者間竒士羞王孫有時事游惰挾瑟隨雍門有時<lb/>
賦歸來及見松菊存行者咏陟岡居者勸加飱營身各<lb/>
有役出處且勿論若較杜樊川季强慚令昆<hi>杜牧望故園賦云昆</hi>
<hi>令季强兮鄉黨附</hi>
　　　題朱子蓉六丈所藏張穆畫馬用黃山谷韻<lb/>
綠楊風起驕不行低頭嚼環如有聲乾坤一線塵縦橫<lb/>
肉中帯骨筆力透不比東郊詩咏瘦苦憶㝷常棧間豆<lb/>
靑絲漫絡髙家驄龍眠妙手亦老翁誰能更貌桃花紅<lb/>
<pb n="KR4f0044_SBCK_004-16a"/>
　　　送唐殿宣之浦江學博任<lb/>
琴書壓擔曉風淸別路山行復澗行靑髩功名秦博士<lb/>
白頭經義魯諸生月泉詩好篇篇秀寶掌峰竒靣靣晴<lb/>
勿對空柈嗟苜蓿如今驥足是初程<lb/>
　　　同韜荒兄飲鄭春薦齋<lb/>
雲巖醉別忽經春重向吳山問主人陶侃登堂還拜母<lb/>
茅容爲具也留賓廻風却扇渾無暑急雨催詩若有神<lb/>
鸚鵡莫誇才子賦鄭家名擅鷓鴣新<hi>坐側有鸚鵡故戲及之</hi>
　　　七夕同鶴江孝績序仔集淮江聽鶯齋<lb/>
紅蓼蒼葭水一方到門松桂已迎涼燈前岐路天南北<lb/>
<hi>時鶴江初従山右歸孝績又將遊江右</hi>屋角雙星夜短長雅集幾回逢好<lb/>
<pb n="KR4f0044_SBCK_004-16b"/>
友離悰多半話他鄉當筵有客傷存殁不忍臨風發酒<lb/>
狂<hi>思右朝也</hi>
　　　次谷兄自粤西扶先伯父櫬歸里二首<lb/>
萬里行何畏歸來始泫然亂離成子孝危苦得天憐泪<lb/>
盡干戈外魂驚瘴癘邊路難經死地初不計生還<lb/>
自古蒼梧道征人半舁棺獞猺啼赤子父老賵淸官竟<lb/>
返天南魄翻疑夢裏看附書吾久望執手雜悲驩<lb/>
　　　彭南陔長沙寄書知其長郎越千已於去冬物<lb/>
　　　故一詩當哭兼以相慰<lb/>
鵩賦長沙痛未窮短書緘泪寄西風隔年別酒征衣爛<lb/>
幾日歸帆旅櫬同善病我曾憐久客未亡人又累衰翁<lb/>
<pb n="KR4f0044_SBCK_004-17a"/>
畏途盡室成何事頭白君應悔斷蓬<lb/>
　　　雨中過董靜思山居<lb/>
十里沿洄暮靄昏熟衣天氣半淸溫菰蒲響雨烟沈浦<lb/>
蘆荻廻船水到門躍網忽驚魚尾徤墜簷初見橘頭繁<lb/>
好山偏阻登髙屐笑指郎家半日村<lb/>
　　　題陳允文圯橋授書圖小影<lb/>
戰鬭功輸運籌亞英雄勇退神仙舍誰招四皓出商山<lb/>
我信留侯本儒者竒謨秘䇿乃天授老父一編事聊假<lb/>
不然韜畧世所知豈必傳従圯橋下陳生爾意非好竒<lb/>
那將此景供圗寫志大何妨學賢聖時淸未許談王霸<lb/>
披圖商畧意何如傳習師門計有餘<hi>余與允文俱出姚江先生之門</hi>眼<lb/>
<pb n="KR4f0044_SBCK_004-17b"/>
前經術皆經濟莫問人間未見書<lb/>
　　　同人中秋集陳寄齋宅<lb/>
南游我昨逢佳節兩度中秋瘴如墨去年對酒洞庭湖<lb/>
萬頃平波鋪練雪電光一瞬等閒過倐忽還家又今夕<lb/>
良朋折柬邀共醉憐我匆匆復行色晚來微雨過城西<lb/>
影落人衣月東出明河一洗秋容淨海氣天光較然劃<lb/>
街頭無人市聲歛相國門前月尤白門前看月堂上歌<lb/>
白月紅燈互相射繡屏屈膝圍嬌靣赴節紅牙夜深拍<lb/>
沈沈簫管索索絲微動梁塵<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>猶澁淸商一線徐引去<lb/>
桂樹流颸葉初脫此時中庭月停午窈窕穿簾巧相覔<lb/>
須臾腰鼓忽勾闌假靣西涼群嘖嘖歡塲冷落年數久<lb/>
<pb n="KR4f0044_SBCK_004-18a"/>
對此翻令感蕭瑟却憶江湖載酒時蘆花深岸聞吹笛<lb/>
故人顔色就歸夢羽短途長莾飛越此來㑹合殆天幸<lb/>
竿木逢塲㸔跳擲徵歌自笑膽氣粗起舞偏驚耳輪熱<lb/>
東南盤敦君眼見供帳如雲掃無迹獨留好景付我曹<lb/>
莫向瑶臺話塵陌只愁客散月易斜人事蒼茫難料得<lb/>
來年作客知何地此地來年召何客南枝棲鵲催五更<lb/>
東野寒蛩號四壁殷勤酹月還一杯珍重淸光照離别<lb/>
　　　過曹希文齋<lb/>
恠底移家忽入城小堂幽事頗關情琴牀近海潮添潤<lb/>
茶榻分泉火就烹摩詰園亭依畫稾建安人物入詩評<lb/>
也知習嬾便支户不廢堦除有送迎<lb/>
<pb n="KR4f0044_SBCK_004-18b"/>
　　　有感戲寄韜荒兄<lb/>
格新曾被老元偷此外何堪說唱詶但到西園應秉燭<lb/>
不逢東野肎低頭故交牛耳成孤憤棄婦蛾睂托四愁<lb/>
<hi>指一邑子</hi>博得美人開口笑暫時跛足也風流<hi>兄以酒後傷足故戲及之</hi>
　　　去夏余自黔東下與德尹相左於辰沅道中今<lb/>
　　　德尹嶺外將歸余又有西江之役二詩留寄<lb/>
薄遊踪跡久沈吟凖擬歸飛息故林別去無端隨末俗<lb/>
窮來何事愜初心書籖日過塵窺隙茶竈風廻響和琴<lb/>
一笑飄然仍作客竹窻閒殺是淸陰<lb/>
二頃田知戀洛陽眼中岐路等亡羊江風海雨愁頻結<lb/>
桂樹荆花感又長草草歸程雙爪跡勞勞別夢五星霜<lb/>
<pb n="KR4f0044_SBCK_004-19a"/>
恠來出入如相避鄉國何時鴈作行<lb/>
　　　留別朱日觀祝豹臣朱與三陳寄齋王南屏家<lb/>
　　　西<graphic n="KR3003" url="https://raw.githubusercontent.com/kanripo/KR-Gaiji/master/images/KR3003.png" mimeType="image/png"/>叔韜荒兄睂山姪二首<lb/>
綠髩西風幾遍吹許巢貧過少年時<hi>用方干詩中語</hi>好官氣色<lb/>
車裘壯獨客心情故舊疑近月江雲偏絢采未霜淮柳<lb/>
尚揺絲名塲此日誰髙歩消得樊川贈別詩<lb/>
渭城歌酒最纏綿存殁關心一黯然落日故人長笛賦<lb/>
<hi>右朝殁已一年</hi>曉星同調斷鴻天夢回露白移橙候路入秋紅<lb/>
剝棗邊任是登髙何地好靑帘那不憶羊川<lb/>
　西江集<hi>起癸亥十月止甲子三月</hi>
　　萬里歸來繼逢儉歲家憲副伯方攝西江臬篆邀<lb/>
<pb n="KR4f0044_SBCK_004-19b"/>
　　余入署自冬渉春周旋六閱月爲治遊學之裝到<lb/>
　　家五日北行不欲浮沈鄉曲傷長者之惠也<lb/>
　　　將有南昌之行示兒建<lb/>
我年二十九足不出鄉閭南舟阻錢塘北轅限姑胥循<lb/>
循守矩矱尺寸敢少渝汝祖見背日戊午暮春初銜恤<lb/>
在終天有生不如無實擬奉成訓終身依墓廬黽勉同<lb/>
汝叔食蒿甘薺如此意難自保饑寒旋相驅初心忽中<lb/>
變末俗誰諒余麻鞋走従軍凶服尚未除自傷越禮教<lb/>
臨去還躊躇汝時年十二戀戀來牽袪汝母病在牀强<lb/>
起縫衣襦爲我擇吉日勸我姑徐徐山林忍窮餓此事<lb/>
古有諸奈何逐浪遊浪游計終迂我雖口不答含意鬱<lb/>
<pb n="KR4f0044_SBCK_004-20a"/>
未攄恐䘮丈夫勇一笑起跨驢宼盜滿西南殺人棄土<lb/>
苴書生爾何恃急往不暫須輕命踏危疆鹵莾拚覊孤<lb/>
雖無司馬才肻戀終軍繻逅邂關西公憐才等璠璵留<lb/>
我置幕府開誠使懷抒初來荆州城漸入西南隅蹉跎<lb/>
戰爭地四載過隙駒憶自前年冬洞庭上雙魚吾叔又<lb/>
捐舘訃音傳豈虛蠻燈黯淡花相對慘不舒天低嘯哀<lb/>
猿月黑號訓狐開書忍再讀百感併集枯上念兩先靈<lb/>
窀穸未歸居下念汝曹長失學猶従渠告歸䇿始决寜<lb/>
獨懷樵漁中丞知我眞贈言借吹噓坐覺瘴癘掃淸風<lb/>
拂長途檢點篋中裝百金頗有餘束書戒行李觸熱我<lb/>
僕痡故人㵲陽守開舘留籃輿不惜分俸錢寄歸慰妻<lb/>
<pb n="KR4f0044_SBCK_004-20b"/>
孥命窮氣方傲却去同揮鋤行行百餘日始得還菰蘆<lb/>
夜半叩柴扉犬吠雞群呼門前五株樹綠槐間黃榆亂<lb/>
葉落我前忽驚秋又徂入門拜靈几血涙交糢糊舉頭<lb/>
汝在旁依稀記形模汝弟急欲見喚起髮未梳見爺不<lb/>
識靣反走牽娘裾對之重泗涕存没傷心俱別離經䘮<lb/>
亂泛若浮海鳬得歸特天憐未歸敢自圖稍欣世業在<lb/>
斷蓬復依株繞屋十畝園桑下可種蔬即此勤學圃貧<lb/>
士有故吾都緣懶惰久力不任菑畬室人免交適官稅<lb/>
多積逋倦羽又辭巢飄飄傃洪都仲氏久去家南北音<lb/>
塵疎季子資性矯靑氊誤爲儒齷齪小兒曹欵叚下澤<lb/>
車蟲蝦恣跳躍蝸涎活停瀦翻咲尺水艱蛟龍困泥塗<lb/>
<pb n="KR4f0044_SBCK_004-21a"/>
男兒誇富有豈在堆倉庾願汝勤孝弟餘事到讀書孝<lb/>
弟乃本根根完花葉敷章句粗能通巳勝耕田夫煌煌<lb/>
京兆後子孫雜賢愚五世澤未斬有生夫豈徒不聞王<lb/>
僧䖍鳯凰綴蠟珠峥嶸覘頭角少小志本殊十五號成<lb/>
童何况十六與當時同隊者轉眼分龍豬眘母學汝父<lb/>
風塵厭微軀厲人恐似巳取火夜看雛悔心用自警作<lb/>
詩焉敢誣<lb/>
　　　輓吕晩村徵君<lb/>
屠龍餘技到雕蟲賣藝文成事事工晚就人誰推入室<lb/>
蚤衰君自合稱翁才今漸少衣冠外名果難逃出處中<lb/>
身後有書休論價也應少作愧楊雄<lb/>
<pb n="KR4f0044_SBCK_004-21b"/>
　　　黃晦木先生従魏靑城憲副乞買山資將卜居<lb/>
　　　河渚有詩十章志喜邀余同作欣然次韻亦如<lb/>
　　　先生之數<lb/>
黃竹先生今夏黃自離商嶽走踉蹡靑錢易長苔莓路<lb/>
畫藁頻移薜荔墻未就丹砂顔屢換欲㝷白社願難償<lb/>
身經開寶流離後那問西川舊草堂<lb/>
覆巢事過儼他生回首風波噩夢驚碩果兩朝誰鬥健<lb/>
白頭一意自孤行縦橫鈎黨淸流禍峭蒨風期月旦評<lb/>
幾爲借柯憐病鶴羽毛如雪照人明<lb/>
力圃雖艱勝力耘多時吟嶠望停雲未完婚嫁何多累<lb/>
投老關河正失群菜把恩羞叨地主薦章名幸脫徵君<lb/>
<pb n="KR4f0044_SBCK_004-22a"/>
故人髙義傾頽俗薄俸能爲卜築分<lb/>
方丈蓬萊事不經收心風物到園亭紅蕖艶後蟬遺蜕<lb/>
黃菊開時鴈拂翎感遇詩還工屬對垂簾卜屢騐竒零<lb/>
少微越國眞髙士移向吳天只一星<lb/>
松木塲遥路向西人言罨畫似西溪雨中綠樹雞豚栅<lb/>
霜後黃雲秔秫畦琴筑鏗鏘聲落澗風花髙下踏成蹊<lb/>
憑君指點神先王可待游人爲品題<lb/>
數折溪橋兩版門也須挿槿植籬樊閒携翠竹紅藤杖<lb/>
晴晒牛衣犢鼻褌耕讀新功兒解課漁樵故事客能援<lb/>
名香老研隨身具目擊誰知道亦存<lb/>
樂事従來出苦辛錯將勞尾比枯鱗眼空身世殘䃆刼<lb/>
<pb n="KR4f0044_SBCK_004-22b"/>
日漏軒牕過隙塵方外衣冠驚俗客夢中墳墓抵歸人<lb/>
碧幢紅堵村村徧肻咲繁華不稱貧<lb/>
釣臺何必盡桐江牀下人來拜老龎隱几湖山歸四壁<lb/>
捲簾風雨到西牕花源舊隠今何代白鶴新居即此邦<lb/>
已約隣翁勤斬竹與排蟹椵打魚樁<lb/>
一痕龜墨食江郊従此深居逺市朝椰子冠従方士借<lb/>
筍皮鞵赴老僧招定巢屋角晨依鵲挾彈林端夜逐鴞<lb/>
馬跡車輪何處覔遁仙名籍在丹霄<lb/>
槃澗時淸且寤歌欠伸光景底消磨年豐米糓登塲賤<lb/>
水濶魚蝦漏網多勿藥肻教眠食减不祥端賴鬼神呵<lb/>
鷄豚預有登堂約慰我歸來興若何<lb/>
<pb n="KR4f0044_SBCK_004-23a"/>
　　　武林哭萬充宗二首<lb/>
武功十葉變儒風理學君家創甬東<hi>謂尊甫履安先生</hi>勳爵初<lb/>
除緣國破饑寒不出勝途窮傳家同異叅三禮<hi>君所著有學禮</hi>
<hi>質疑</hi>絶筆春秋闕兩公<hi>近註春秋惟定哀未就耳</hi>四十九年君勿負葢<lb/>
棺餘恨未成翁<lb/>
忘年交誼許忘形君自殷殷見古情看竹欵門纔一宿<lb/>
<hi>去秋余自黔歸充宗同主一敬之見過一宿而別</hi>篝燈襆被每孤城<hi>充宗下榻海昌每入</hi>
<hi>城未甞不快對也</hi>無端泪落期難續<hi>前一日人逺書來有與充宗揮泪而别之語</hi>如<lb/>
此人亡夢亦驚回首師門誰領袖慈湖風月可憐生<lb/>
　　　宿棃洲夫子武林寓舍即次先生丙辰九日同<lb/>
　　　遊舊韵二首<lb/>
<pb n="KR4f0044_SBCK_004-23b"/>
湖山憔悴哭新阡<hi>謂萬充宗</hi>何意蕭齋榻許連燈火夜長楓<lb/>
葉雨杖藜秋老菊花天孤踪汗漫三年外萬事荒唐一<lb/>
笑前話到昆明殘刼罷又緣久別却凄然<lb/>
徑路先須辨陌阡眼中榛莾正鈎連肻携芸蠧隨書局<lb/>
任放醯鷄覆甕天出處心情三聘後滄桑人物兩朝前<lb/>
先生髙臥貧何礙流俗知音恐未然<lb/>
　　　富春道中<lb/>
烏桕林中霜撒華千樹萬樹圍村家門前紅葉掃還落<lb/>
白子著枝如白花寒雅成群啄不盡幾處飛出聲啞啞<lb/>
荒灣敗葦江忽轉鴈陣欲落整復斜靑山正缺天一靣<lb/>
澹入無迹雲拖沙十年夢想富春渚指點圖畫空嗟呀<lb/>
<pb n="KR4f0044_SBCK_004-24a"/>
豈知去家纔百里足所未到如天涯人情貴逺每忽近<lb/>
往往耳目遺煙霞他年卜居恐未穩此際覓句差堪誇<lb/>
江山秀絶客懷俗母使擾擾同魚蝦<lb/>
　　　雨過桐廬<lb/>
江勢西來灣復灣乍驚風物異鄉關百家小聚還成縣<lb/>
三靣無城却倚山帆影依依楓葉外灘聲汨汨碓牀間<lb/>
雨簑烟笠嚴陵近慚媿淸流照客顔<lb/>
　　　睦州<lb/>
過城灘更急直下滙分流樹色銜雙墖山形豁一州炭<lb/>
烟濃傍塢樵逕細通舟風日晴尤好初冬似晚秋<lb/>
　　　泊茶園<lb/>
<pb n="KR4f0044_SBCK_004-24b"/>
危樓髙百尺水落岸如山村市尚開店檣燈別占灣喜<lb/>
無塵點髩那用酒熏顔漁笛能相就飄飄壓浪還<lb/>
　　　淳安謁海忠介祠<lb/>
桐鄉遺愛在民自不忘公一邑淸名著三朝直節同衣<lb/>
冠瞻古貎爼豆感村翁此日流離意誰憐在野鴻<lb/>
　　　靑溪口號八首<lb/>
裊裊荇帯風疎疎浪花雨吳客過淳安逢人少鄉語<lb/>
隔水聞語聲空中應來肖行到響山潭人人發淸嘯<lb/>
溪女不畫睂愛聽畫睂鳥夾岸一聲啼曉山靑未了<lb/>
來舩桅竿髙去舩櫓聲好上水厭灘多下水惜灘少<lb/>
家住溪東西共飲門前水對面不聞聲長灘響十里<hi>十里</hi>
<pb n="KR4f0044_SBCK_004-25a"/>
<hi>長灘在界口司上</hi>
漁家小兒女見郎嬌不避日莫並舟歸鸕鷀方晒翅<lb/>
橋壞笮繫繩水淺牛可跨牛背渡溪人須睂綠如畫<lb/>
屯溪船上客前度去裝茶娶得東村婦經年一到家<lb/>
　　　威平鎭舊名靑溪洞韓蘄王擒方臘處<lb/>
舊日靑溪洞英雄一戰歸江關留故壘草木震餘威路<lb/>
僻烽烟靜時平盜賊稀悲笳吹薄莫峭壁冷斜暉<lb/>
　　　入歙州界<lb/>
靑山寒更髙白日冬易暮篷腳影初斜濛濛入烟霧<lb/>
　　　鮎魚口中流一山俗名小普陀絶頂佛閣頗盡<lb/>
　　　結攬之勝<lb/>
<pb n="KR4f0044_SBCK_004-25b"/>
神山海外絶經過此地名傳小普陀兩岸樓臺疑蜃氣<lb/>
中流日月隘鰲波桑田有刼終成幻松頂盤空老作窩<lb/>
我是游人憐偶到鐘聲回首夕陽多<lb/>
　　　従屯溪坐竹筏至休寧縣<lb/>
江路西來盡輕裝稱竹舩人家新屋宇村落好山川沙<lb/>
塌魚跳岸蘆荒鴈下田怕談兵火事猶記八年前<lb/>
　　　遊休寧城南落石臺<lb/>
一片蒼雲䕶無端墮碧空離竒存石性刻畫憎人功<hi>巖間</hi>
<hi>刻䂖多俚鄙語</hi>只有朝陽到偏宜曲水通峭寒難久住酒醒忽<lb/>
西風<lb/>
　　　過齊雲山麓<lb/>
<pb n="KR4f0044_SBCK_004-26a"/>
亂峰尊白嶽一水接靑溪雲自香爐出天盤石磴低勝<lb/>
游憑指顧倦路失攀躋游子匆匆意征途只向西<lb/>
　　　晚至漁亭<lb/>
小歩聞名好到來頗覺煩鈴聲驢背米簰户水窮村旅<lb/>
食豐年便方言晚市喧黃茅山百折此路指祁門<lb/>
　　　祁門<lb/>
二水走江湖下流極瀾翻濫觴不盈尺小縣同發源一<lb/>
支下錢唐余家東海亹直從朝宗處<graphic n="KR1574" url="https://raw.githubusercontent.com/kanripo/KR-Gaiji/master/images/KR1574.png" mimeType="image/png"/>洄到山根西流<lb/>
入鄱陽鯨口谺然吞飄飄孤帆色帶雨辭烟屯水流自<lb/>
相背客意難並論五丁誰能駈頑石劃輿坤鏟除恐不<lb/>
勝徒費斧鑿痕浩浩江湖流一道疾於奔關梁近增税<lb/>
<pb n="KR4f0044_SBCK_004-26b"/>
亦如石塞津寧觸石磯怒莫逢關吏嗔君㸔啇賈路辛<lb/>
苦趨祁門<lb/>
　　　發猴潭出倒湖<lb/>
䂖惡狀爭變波喧勢就低小舟輕畏路百折下危溪雪<lb/>
意雅先覺寒光霧易迷似聞魚米賤巳過浙江西<lb/>
　　　浮梁縣<lb/>
苦霧吞江去茫茫出逺津長程催短晷白骨散靑燐城<lb/>
小初經亂民愚久疾貧琵琶臨老妓容易嫁啇人<lb/>
　　　景德鎭觀御窑瓷器歌<lb/>
浮梁縣西開畫棟御厰燒瓷供輦送江天漠漠生黑雲<lb/>
百竈烟浮日光動初看兩眼炫靑紅夜入孤舟夢龍鳯<lb/>
<pb n="KR4f0044_SBCK_004-27a"/>
文成璀錯羽毛活勢徤開張牙爪弄畫彩新添寶石<graphic n="KR2245" url="https://raw.githubusercontent.com/kanripo/KR-Gaiji/master/images/KR2245.png" mimeType="image/png"/>
異光欲走黃金汞頗聞中使出三年十斛缸成選難中<lb/>
至尊服御崇節儉珍錯屢却遐方貢即看嗜好非異物<lb/>
器象雖精本日用同時玉瓚注黃流古玩金魚配淸供<lb/>
君不見宣成嘉萬舊官窯散落民間價自髙博古圖成<lb/>
曾進　御猶容欵識倣前朝<lb/>
　　　登饒州鄱陽樓八韵<lb/>
東北山根削西南地軸摧豫章帆不斷彭蠡鴈初廻再<lb/>
見孤城闢翻憐徃日災江湖銷戦伐荆棘妬亭臺旅望<lb/>
天邊豁雄心亂後灰殺霜冬旭暖醸雪曉雲開欲去猶<lb/>
延竚無聊柰獨來未除豪氣盡飄蕩媿詩才<lb/>
<pb n="KR4f0044_SBCK_004-27b"/>
　　　曉渡鄱陽湖<lb/>
三更我夢滕王閣東北風髙響簷鐸覺來舟子巳開篷<lb/>
澹月微痕天一角須㬰湖靣過如飛霜氣撲舩人攬衣<lb/>
蒼茫烟霧來時路水底紅輪吐半規也知此景殊不惡<lb/>
失意翻令感牢落少文四壁有江山何苦年年事飄泊<lb/>
　　　送又微姪自豫章東歸兼示德尹<lb/>
垂老雙親驗髩絲薄游仍欠草堂貲關河最左勞人計<lb/>
猿鶴能寛閉户期落拓生涯吾自笑滯留情事爾應知<lb/>
従教物論分優劣點檢初心也旋疑<lb/>
　　　錢玉友自嶺南來<lb/>
萬里歸裝一葉身何緣相見即相親世無元九知音少<lb/>
<pb n="KR4f0044_SBCK_004-28a"/>
客到東方自譽頻南北弟兄愁急雪關山踪跡悔勞薪<lb/>
權輿殂落皆天意<hi>羽獵賦萬物權輿於內殂落於外</hi>眼底休輕我輩人<lb/>
　　　玉友別後寄詩二首次韻奉答<lb/>
㑹合洵有緣此㑹乃絶竒數言甫投分皷勵兼箝錘同<lb/>
調世少人髙論宜卑之平生喜聞過指摘眞吾師啟我<lb/>
腹笥草當君<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>中錐刺骨實中病苦口俄含飴自笑狂<lb/>
奴狂况抱癡叔癡<hi>來詩内一首示聲山者故及之</hi>全身受針砭豈獨論<lb/>
文詞勉强學新粧未必盛副笄沈吟攬古鏡又恐嗤違<lb/>
時<lb/>
浪游無近逺同作風塵靣相顧眼雙靑相期心一片勿<lb/>
嫌去住乖各要眠食健布颿氷雪候風色五更戰靑燈<lb/>
<pb n="KR4f0044_SBCK_004-28b"/>
豫章城幾夜猶夢見書來感深愛金石矢不變因君激<lb/>
壯志鎩羽敢辭倦<hi>來書期余同作都門之行</hi>
　　　杜肇余侍郎巡海閩粤故人嚴子愿在其幕中<lb/>
　　　道出南昌詩以贈別<lb/>
短裘夜犯章江雪快馬嘶風三十驛梅花催促使臣鞍<lb/>
楊柳春旂看一色平生未識侍郎靣才子翩翩杜陵客<lb/>
與君昔別年月深約畧歲書更六七余行絶徼偶生還<lb/>
舌在逢人那堪說半生出處禍亂定萬事蹉跎謀算拙<lb/>
喜聞田橫出海島旋見盧循免覊紲昔之滄海今桑田<lb/>
萬户春耕破甌脱如君此去眞壯遊幕府従容借籌畫<lb/>
乾坤昇平我何樂差勝危彊事行役敝廬家世東海濵<lb/>
<pb n="KR4f0044_SBCK_004-29a"/>
禁網佃漁寛水國遲爾同歸作飽餐巨魚雪點吳鹽白<lb/>
<hi>時初開海禁</hi>
　　　喜陳允文自故鄉至<lb/>
十日春風釋硯氷客邊詩句擬催徵愛題僧舍紗籠壁<lb/>
恨事江城雪打燈壓擔書兼行李重飄蓬感爲故人増<lb/>
西山晴色差堪望髙閣何因載酒登<lb/>
　　　題聲山姪仗劒擁書圖<lb/>
君不聞王喬厭世方盛年飄飄笙鶴緱山巔神仙尚須<lb/>
致身蚤何况當貴如流泉爾生負竒學書劒三十頭顱<lb/>
行可見毛錐秃頴刀善藏母乃多才累窮賤朅來汗漫<lb/>
事逺游劔首一吷徧九州下澤車中羞識靣跕鳶豈必<lb/>
<pb n="KR4f0044_SBCK_004-29b"/>
皆封侯歸來勌游凡幾日好酒好書兼好色明朝一笑<lb/>
又出門惘惘都非可憐別時淸氣壯驕不得依舊收身<lb/>
弄文墨有田不耕男巳長無米能炊婦非拙何緣此日<lb/>
遂支扉難免他年聊捉鼻柳條風軟記騎馬木榻香淸<lb/>
夢調瑟余亦東西南北人圖中光景増太息<lb/>
　　　元宵前一夕家觀察伯署齋小集次允文原韵<lb/>
<hi>以下甲子</hi>
又作春燈宴他鄉共此筵盤分柑味美<hi>時有以四㑹柑相餉者</hi>月<lb/>
傍燭花妍故態逢人發新愁被酒捐南州有懸榻我醉<lb/>
且同眠<lb/>
　　　與劉北海<hi>君與令季太史俱先大父門下士故篇中及之</hi>
<pb n="KR4f0044_SBCK_004-30a"/>
我䧏庚寅月建午襁褓含飴及見祖升沈未定矩矱移<lb/>
荏冉今年三十五客塵南北浪奔走家學淵源迷歩武<lb/>
先子音容漸藐茫典型何處追王父小時猶記竊餘論<lb/>
文集諸劉指堪數翰林風度杳莫即伯仲聲華憶明府<lb/>
布帆夜下十八灘幾日春風到南浦頗聞人頌神明宰<lb/>
章貢循聲比卓魯<hi>劉時宰贑縣</hi>一城烟樹起樓臺千里關河<lb/>
靜鞞鼔官閒往往飛鳬出緱嶺軒軒見霞舉此時我作<lb/>
豫章遊却恠知名緣獨沮即論世講屬前輩小子投謁<lb/>
固其所懷中一刺署姓名雙屐逡巡阻春雨先生忘年<lb/>
復忘分先枉髙軒訪羇旅下車相揖亦有人此事今亡<lb/>
乃聞古修名不立行可媿半臂重交義奚取謂余當有<lb/>
<pb n="KR4f0044_SBCK_004-30b"/>
祖父風不料頭顱尚如許長身三世求形似母乃籧戚<lb/>
嗟仰俯入門一笑想欲狂注目含情兩無語<lb/>
　　　章江舟次送李斯年赴湖南幕府二首<lb/>
同學紛紛起布衣文章聲價剩珠璣怪來五十髙常侍<lb/>
猶自隨人側翅飛<lb/>
瀟湘歸櫂我匆匆重到如君又不同若對亂前談亂後<lb/>
不知誰識李元忠<lb/>
　　　楚黃陶忠毅公以世胄協守寧前衞癸未城陷<lb/>
　　　公殉節焉事具合肥宗伯行略其冡子上辛出<lb/>
　　　公畫像索題用舊韵<lb/>
已陷金城破玉門瓜沙河渭總啼痕捐軀幾輩曾當局<lb/>
<pb n="KR4f0044_SBCK_004-31a"/>
抵掌何人不大言五代鐵鎗傳畫像百年江月酹淸尊<lb/>
李家降表㝷常事話到書生惱夢魂<lb/>
　　　黃泥山村看桃同錢道耕倪上韓家兄子敬南<lb/>
　　　城友日姪聲山<lb/>
春洲雲煖烟濛濛天勢四垂濃靄中一望千檣萬檣外<lb/>
綠楊芳草交靑葱沿洄曲岸行數里小艇閣沙水忽窮<lb/>
捨舟聨袂赴村落勝境引入桃花叢迷離景光耀平野<lb/>
爛熳髙燄燒晴空穠華似慳微雨著繁蕋欲拆朝陽烘<lb/>
居民補綴好圖畫屋茅籬竹家家同沙灣汀瀅限南北<lb/>
徑路曲折迷西東老人衣冠稱古貎往往負戴隨兒童<lb/>
隔花姹婭自呼伴笑語巳斷迎迴風牛羊未歸隘巷靜<lb/>
<pb n="KR4f0044_SBCK_004-31b"/>
雞犬亂走柴門通武陵光景在人世但患放棹無漁翁<lb/>
兩頭絃管百壺酒醉夢一醒風塵胸江村草堂我亦有<lb/>
頗笑此景他鄉逢韶華經眼况偶到有意留戀終匆匆<lb/>
章江夕陽催晚渡水靣回看紅雲紅<lb/>
　　　新柳詞和允文二首<lb/>
輕烟和雨着梢頭萬縷千條作態柔落得游人春興懶<lb/>
逺遮鄉路近遮樓<lb/>
桃花輕浪過花朝溪女提魚渡板橋一種紅腮多貫柳<lb/>
阿誰先挽最長條<lb/>
　　　次韵酬別聲山姪<lb/>
讀書恨不捜大酉結客每慚稱小友命窮共落磨蝎宫<lb/>
<pb n="KR4f0044_SBCK_004-32a"/>
木偶㝷常嘲土偶身輕勌翼尚江湖力困常鱗等淵藪<lb/>
蚤知去住兩牢落曷不杜門乃奔走章江二月春風顛<lb/>
橫管孤吹折楊柳愁來襆被思决去貧戀家居恐難久<lb/>
靑燈聽雨且鳴雞白眼看雲又蒼狗醉眠夜夜長加股<lb/>
欲出朝朝還被肘行裝偶到急雪前歸棹纔移禁烟後<lb/>
有生光景爾許過懷抱逢人詎堪剖酒尊一澆壘塊空<lb/>
如刲魚鱉去乙丑山妻不須視儀舌俗子合訝哆衍口<lb/>
子今髙堂况白髮好去稱觴酌大斗天倫樂事古所難<lb/>
鬱鬱猶能居此否<lb/>
　　　叠前韵詶別友日兄<lb/>
弟生庚寅兄乙酉五歲肩隨稱棣友兒時嬉戲失同群<lb/>
<pb n="KR4f0044_SBCK_004-32b"/>
稍長衣冠就參偶雞豚近局接南北烟火深村望林藪<lb/>
余游故知生理拙君亦何爲轉蓬走夜雨燈挑江上花<lb/>
春風夢繞門前柳男兒有懷莾未遂僂指半生時巳久<lb/>
未能扣角事騎牛抑且埋名作屠狗不爾合甘原憲分<lb/>
鶉結従渠見襟肘誰令志氣自摧頽漫著征衣隨短後<lb/>
君平季主世少人眼底升沈向誰剖頭盤呌噪抒狂憤<lb/>
笑聽更籌移子丑忽然顧影還自憐氣塞神傷箝在口<lb/>
豈應美好長貧賤定有光芒射牛斗勸君自信當益堅<lb/>
適野不須謀可否<lb/>
　　　三叠前韵留別恭庵兄<lb/>
黃雞白日移卯酉失學無端負師友名微自甘時所棄<lb/>
<pb n="KR4f0044_SBCK_004-33a"/>
命隻敢嗟吾不偶<hi>出李廣傳注</hi>惟兄諒我謂我眞野鳥心終<lb/>
戀郊藪君家如圃大可憶甃石開池煩下走朅來搔首<lb/>
動鄉思想像春天好花柳阿翁官髙諸子秀世業平泉<lb/>
必長久余也先疇漸抛棄熊虎何當子命狗従教久痩<lb/>
帯寛圍遑問長貧衣露肘低顔分出古人下尚兾鞭羊<lb/>
視其後愛君玉樹臨風前老蚌明珠一雙剖杜陵兩男<lb/>
養無益少長何堪集癸丑八百桑株十具牛經營無物<lb/>
貽黃口願君綵衣侍歸駕莫謾折腰爲五斗某丘某水<lb/>
記釣遊許我題詩草堂否<lb/>
　　　四叠前韵詶別允文<lb/>
與君訂交従巳酉鄉社無多推益友文瀾一篇論警䇿<lb/>
<pb n="KR4f0044_SBCK_004-33b"/>
詩格千言誇對偶白睂三馬人所畏<hi>北史馬子廉兄弟三人皆能文時有</hi>
<hi>三馬皆白睂之譽</hi>昆友聨翩出才藪余時懷槧初出遊未免籍<lb/>
湜汗且走蘭苕翡翠争秀句何異飄風嫋垂柳登塲鹵<lb/>
莾拙用長堅壁逡巡困持久契舟巳往莫求劔畫虎雖<lb/>
成終類狗君今落筆更老成歛手薑芽看運肘但思上<lb/>
第慰眼前肻顧虛名計身後精金百錬行自惜璞玉一<lb/>
圭猶待剖丁年行笈記癸辛甲族科名豔丁丑<hi>謂允文従祖素</hi>
<hi>菴相國</hi>未能飽飯便汝腹也學饑驅餬我口客中告別別<lb/>
倍難濁酒直須傾一斗暫留幾日辦歸裝長說倦逰今<lb/>
果否<lb/>
　　　同聲山姪過羅飯牛禮洲草堂別後賦寄用昌<lb/>
<pb n="KR4f0044_SBCK_004-34a"/>
　　　黎寄盧仝韵<lb/>
先生老向塵埃裏有志竟成髙蹈矣衣冠巳與世人同<lb/>
猶自芒鞋髙屐齒竹溪<hi>羅舊居地名</hi>茶園寛十畝春雨分膏<lb/>
給妻子淸風七椀生冠石<hi>寧都冠石茶出飯牛手製者品在顧渚上</hi>絶跡杜<lb/>
門凡二紀買山定有賣山人窮乃辭鄉奚足恥舊莊唱<lb/>
和傳裴迪亂國流離傷董祀巢由逃世事果難身未出<lb/>
山名滿耳一聲長嘯落天半散作雲烟隨處士都無猿<lb/>
鶴愧林巒絶少鷄豚餽鄰里獨携筆墨與人際堅臥有<lb/>
時呼不起南州懸榻㝷常下小技似可供驅使彼皆金<lb/>
夫勢力求未許感恩况知巳豈惟落筆不輕易立品潔<lb/>
身従此始淨明菴主石田翁前輩風期㸔未巳半生衣<lb/>
<pb n="KR4f0044_SBCK_004-34b"/>
食天故吝稍稍芻薪給騄駬硯田一片歲有秋食力聊<lb/>
用代耘耔先生猶云吾負疚嬾惰無端釋良耜故人往<lb/>
赴河陽幕本不希心榮膴仕先生療貧䇿又竒獨往孤<lb/>
行竟誰恃禮洲草堂地淸絶見說賃春連圯址易堂人<lb/>
物近無多把臂此來君準擬萍踪怪底成相左雨雪殘<lb/>
冬悵無似朝朝江口望歸帆百日奚童躎生趾春深沙<lb/>
溆停烟榜有客忽傳君至止廿年馳想結深企欲致髙<lb/>
人我何以急呼阿咸<hi>聲山</hi>徑造門渴馬奔泉勢難俟先生<lb/>
應門無五尺反鎖柴荆入村市歸來蕭寺忽相逢一臂<lb/>
初交乃狂喜招呼雙屐過江閣草草杯槃有眞理乞君<lb/>
畫稿幸不辭謂我頗可㝷涯涘斯人不因筆墨重獨行<lb/>
<pb n="KR4f0044_SBCK_004-35a"/>
自足傳野史即従畫品論髙下淸矯寧譲營丘李我詩<lb/>
不工何足酬別後空慚寄雙鯉<lb/>
　　　芙容庵水亭<lb/>
徑轉春陰午未移小亭如葢俯漣漪柳邊風到鱗鱗活<lb/>
鏡裏欄開靣靣宜欲去興狂呼酒伴重來緣淺看花時<lb/>
此間著我眞塵俗何用多留疥壁詩<lb/>
　　　淸明風雨舟發南昌允文聲山追送於江干更<lb/>
　　　以數言留别<lb/>
竹鷄啼苦催淸明滕王閣前春水生西山髙入雲霧裏<lb/>
雨勢下壓洪州城桃花杏花半狼籍岸柳自拂孤舟輕<lb/>
連朝有約同買棹二子未果余徑行雲山欣欣赴歸路<lb/>
<pb n="KR4f0044_SBCK_004-35b"/>
烟樹漠漠愁離程布帆風急不肻住到家正及聽新鶯<lb/>
　　　康郎山功臣廟十四韵<lb/>
疇昔驅除㑹英雄想像間驆移靑雀舫酒灑白茅灣鷹<lb/>
隼摶空擊鯨鯢授首還波濤經虎尾矢石避龍顔一戰<lb/>
西南定群公䇿力閒死方開國運生不點朝班紀信無<lb/>
遺恨曹成本世官顯榮褒後裔茅土愴重頒奕葉將軍<lb/>
樹<hi>廟前古槐相傳明太祖破僞漢時封爲將軍</hi>中流砥柱山炎風焚鐵劵石<lb/>
馬嚼金環黃屋今無跡朱旗閃尚殷太平何事業要害<lb/>
此江關廟貌瞻嚴肅時情易險艱興亡他日事淸泪獨<lb/>
潺潺<lb/>
　　　餘干道中<lb/>
<pb n="KR4f0044_SBCK_004-36a"/>
新烟幾點散晴霞逺岸殘桃晒網家莎草一汀長帯鷺<lb/>
湖田二月巳鳴蛙葱葱曉日銜山秀裊裊春風赴柳斜<lb/>
自咲薄逰緣底事漲痕空記去年沙<lb/>
　　　昌江竹枝詞八首<lb/>
浮梁縣西山漸平浮梁縣東水更淸濛濛天氣長如雨<lb/>
臥聽前灣水碓聲<lb/>
甆石硠硠轉轆轤舂砂淘<graphic n="KR2245" url="https://raw.githubusercontent.com/kanripo/KR-Gaiji/master/images/KR2245.png" mimeType="image/png"/>有精粗年來御厰添窑户<lb/>
不種山田另起租<lb/>
㯶櫚葉痩芭蕉肥菜花半開桃李稀背山園圃蜜蜂出<lb/>
近水人家燕子飛<lb/>
糓雨前頭茶事新提筐少女摘來勻長成嫁作隣家婦<lb/>
<pb n="KR4f0044_SBCK_004-36b"/>
勝似風波盪槳人<lb/>
船頭船尾不多髙盡日争先走怒濤博得夜來春睡熟<lb/>
一篷烟雨半枝篙<lb/>
小兒灘頭水没磯幾點雨著行人衣草煙迎岸翠撲撲<lb/>
牧笛未歸鵝鴨歸<lb/>
一繩飛界兩山頭積石排樁抵截流驚起野鸕鷀箇個<lb/>
五更風浪網初收<lb/>
村殺山家唱四時本郷歌好少人知愛他曲水如巴字<lb/>
别與新詞譜竹枝<lb/>
　　　齊雲山六絶句<lb/>
仄徑丹梯萬仭懸石楠擁葢不知年不因鐵笛吹山裂<lb/>
<pb n="KR4f0044_SBCK_004-37a"/>
那得游人到洞天<hi>右天門</hi>
雨織龍梭香作涎四時不斷吐飛泉藕絲簾子玲瓏影<lb/>
捲起晴雲别有天<hi>右水簾洞</hi>
兩峰獅象對峥嶸鐘皷聲中玉座淸夜夜河魁瞻北關<lb/>
羽衣天半坐吹笙<hi>右眞武殿</hi>
禹鼎神姦散九州誰教一柱峙丹丘白雲巳鎖塵寰斷<lb/>
還有香烟在上頭<hi>右香爐峰</hi>
急歸悔不上匡廬辜負峰南大小孤恠事此來仍滿願<lb/>
巳看五老又三姑<hi>右五老三姑峰</hi>
輕身直上挾天風雨外天都望或封安得近南長見日<lb/>
與排三十六芙蓉<hi>右紫霄崖</hi>
<pb n="KR4f0044_SBCK_004-37b"/>
　　　武林寓樓與德尹夜話<lb/>
迎靣蛛絲落幾番毎従逺信報平安各驚顔狀他鄉換<lb/>
一落江湖戢影難犵鳥蠻花天萬里朔雲邊雪路千盤<lb/>
六年踪跡連牀話大似羗村夢夜闌<lb/>
　　　立夏前三日集汪寓昭願學堂兼留别姚天寰<lb/>
　　　顧九恒沈昭嗣陳廣陵章豈績馮文子嚴定隅<lb/>
　　　及家德尹時余將入燕二首<lb/>
一櫂江城又隔年春雲春樹記尊前故鄉樂事留髙㑹<lb/>
獨客關心奈别筵興罷艶歌重按拍酒闌孤月正當天<lb/>
年來事事輸人後齒序慚居六子先<hi>同㑹十人余齒在第四</hi>
綠酒紅燈促坐深無多同調况知音琢磨頗望成全璧<lb/>
<pb n="KR4f0044_SBCK_004-38a"/>
激烈何須到碎琴起舞自憐中夜影急觴難緩此時心<lb/>
軟塵十丈騎驢去怕被人傳倚樹吟<hi>出莊子注</hi>
　　　西水讌集留别姚夢虹宋受谷張王士張介山<lb/>
　　　邵翼雲金子由吳震一卓次厚九如<lb/>
南路風濤北路塵歸艎纔泊復征輪三秋斷梗如遊跡<lb/>
一座淸風抵故人壁壘降旗文戦罷乾坤攬轡客懷新<lb/>
天涯珍重臨岐意只有貧交不諱貧<lb/>
敬業堂詩集卷四<lb/>
<pb n="KR4f0044_SBCK_004-38b"/>
</p>
<p>
</p>
  </div>
</body>
</text>
</TEI>
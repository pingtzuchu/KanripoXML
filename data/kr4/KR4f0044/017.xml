<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_017-1a"/>
敬業堂詩集卷十七<lb/>
　　　　　　　　　海寧　查愼行　悔餘<lb/>
　冗寄集<hi>起癸酉四月盡十二月</hi>
　　不到自怡園三年矣相國明公聞余至都復下榻<lb/>
　　見招時唐實君亦以謁選北來樂數晨夕未幾實<lb/>
　　君因人逺遊余旋應秋賦倖舉京兆遂爾滯留自<lb/>
　　夏歷冬大約園居之日多城居之日少東坡詩語<lb/>
　　似爲余設也<lb/>
　　　次韻答愷功二首<lb/>
移牀來對好溪山只作漁樵共往還癖愛文人知業慧<lb/>
未抛卷帙趂官閒雲垂髙幕藤花紫雨放新梢笋籜斑<lb/>
<pb n="KR4f0044_SBCK_017-1b"/>
若向此中微領㑹詩情原在寂寥間<lb/>
樹底泉聲竹外山淸暉娛客竟忘還魚無羡意鈎宜直<lb/>
碁少爭心局自閒春去蘋洲風澹澹雨來花徑土斑斑<lb/>
畫圗光景分明記又掃攤書屋半間<hi>時將移寓自怡園</hi>
　　　對雨戲效白樂天體四首<lb/>
兩岸沙沈樹千帆浪拍天長風吹不斷獨鳥去無邊白<lb/>
酒標旗濕紅鱗出網鮮此時如對雨最好是江船<lb/>
忽聽笙歌起烟波何處尋四圍山漸澹一角日初沈捲<lb/>
幔通荷氣停橈隔柳陰此時如對雨最好是湖心<lb/>
一片秧針綠村村罷踏車黃梅多放鴨<hi>鄉人以芒種買新鴨名黃梅鴨</hi>
翠剡盡鳴蛙種水牽菱蔓開門落楝花此時如對雨最<lb/>
<pb n="KR4f0044_SBCK_017-2a"/>
好是農家<lb/>
竹色涼窻户泉聲落珮環不知靑嶂合長在白雲間篛<lb/>
籠分茶早㯶衫挂壁閒此時如對雨最好是深山<lb/>
　　　唐實君作憎蠅詩可補歐陽賦所未備僕不復<lb/>
　　　鬭竒戲廣其意得五十韻<lb/>
吾觀大化内鼓物同洪罏介羽及昆蟲種類何各殊摉<lb/>
羅到瑣碎終非磊落儒聊爲更僕數庶用資揶揄飛者<lb/>
爲蜻蜓穴者爲蟪蛄在户爲蠨蛸在簷爲蜘蛛微明耿<lb/>
熠燿背殻濳螔蝓薄翅扇蛺蝶細腰祝蒲盧螻或鳴於<lb/>
泥蚓或歌於塗絡緯織作巧糞蜣轉丸愚螳螂怒當輪<lb/>
蟋蟀勇負嵎堆積走負板腥羶集元駒與人了無害聽<lb/>
<pb n="KR4f0044_SBCK_017-2b"/>
彼繁有徒蠼螋險如蜮玄蜂大如壺鉤卷<hi>音拳</hi>蠍刃利針<lb/>
聚蚊雷麤刺蚝有瘁肌蠆尾有噆膚昏昏蝨在褌趯趯<lb/>
蚤躍襦偪人雖咄咄懷毒終區區惟蠅獨可憎其來胡<lb/>
爲乎汝於耳目前本不關有無汝狀極醜惡儡傀粧頭<lb/>
顱赤幘同一冠靑蒼别形軀兩翼六其足公然學讒夫<lb/>
汝生本臭穢行與糞壤俱只合老厠圊何當闖氍毺無<lb/>
端附驥尾馳騁遊莊衢無端入絹素點染損畫圖有時<lb/>
集於瓜學士群睢盱有時止於棘詩人互嗟吁聲非雞<lb/>
則鳴例與狗苟呼此特論大槪未足蔽厥辜客従長途<lb/>
來翻漿汗流珠解衣覬少憇喘息猶未蘇汝何太相偪<lb/>
伺隙窺門樞我眠晨未起汝偏攪牀敷我起頭未櫛汝<lb/>
<pb n="KR4f0044_SBCK_017-3a"/>
又環座隅我饑進盤餐汝貪善爲狙我閒弄筆硯汝飽<lb/>
成墨猪汝腴我合痩汝衆我則孤我欲廢飲食汝方混<lb/>
庖廚汝于我何尤抵死相迫驅營營惑人聽有若操契<lb/>
符貝錦抱萋斐不祥等狐烏懷中三寸璧點汚生瑕瑜<lb/>
架上一卷書棄擲消樗蒲凡此皆汝罪誅之不勝誅逝<lb/>
將避汝去行行復躊躕我力故難勝汝情諒應輸天下<lb/>
正一家能毋懷此都乗炎且快意吾寧忍須㬰<lb/>
　　　移榻自怡園雨後納涼<lb/>
水轉橋迴路幾層此中眞可避炎蒸陰成繞屋三年樹<lb/>
光吐疎籬半夜燈明月忽隨殘雨到微風已作早凉徵<lb/>
野人慣領田園趣歸夢翻従借榻增<lb/>
<pb n="KR4f0044_SBCK_017-3b"/>
　　　重過相國明公園亭四首<lb/>
名園多在苑東偏不數樊川及輞川綺陌東西雲作障<lb/>
畫橋南北草含烟鑿開丘壑藏魚鳥勾勒風光入管絃<lb/>
何似贊皇行樂地手栽花木記平泉<lb/>
毬塲車埒互相通門徑寬閒五百弓但覺樓臺隨處湧<lb/>
不知風月與人同紫駞臥草平沙外白馬穿花細雨中<lb/>
一片近郊農牧地可容雞犬識新豐<lb/>
莫漫閒居比洛濵猶従泉石見經綸栽花覘土知肥瘠<lb/>
種樹因材識苦辛白傅龍門無俗客薛宣東閣有竒人<lb/>
平生齒冷孫弘輩車廐誰論舊主賔<hi>相國曾以唐實君文品上達宸聽</hi>
熱客稀逄抵閉關陪遊吾亦愛投閒隙中野馬飛揚去<lb/>
<pb n="KR4f0044_SBCK_017-4a"/>
雨後溪雲斷續還隱几好風來北牖鈎簾落日在西山<lb/>
壯心敢擬蘭成賦芳樹條新感再攀<lb/>
　　　浴罷與實君歩入水磨作<lb/>
長日愁經夏微涼晚似秋氣蘇風到靣浴罷月當頭老<lb/>
樹聽蝉立閒溪領鶴游飲牛兼洗馬何處辨淸流<lb/>
　　　晚食<lb/>
且喜蚊蠅少林深几簟涼飛蛾輕性命殘燭有光芒帶<lb/>
草侵衣潤藤花落酒香魚蝦供晚食風物近江鄉<lb/>
　　　雨牕遣興示愷功<lb/>
小雨宻復疎虛牕深更綠瀟瀟延靜聽窅窅盡遐矚抱<lb/>
葉無一蝉隔林下雙鵠雞鳴覺村遠水響知石觸殘夢<lb/>
<pb n="KR4f0044_SBCK_017-4b"/>
有時醒幽情恍相續眼前領閒趣取適聊破俗華髮脱<lb/>
新梳輕衫便晚浴早衰易壯嗜外垢非内辱思營五畝<lb/>
園未遂半生欲此身本如寄繆算徒碌碌莵裘等蘧廬<lb/>
豈必皆我屬不如且聽雨濁酒貰鄰曲醉鄉有天地避<lb/>
此六月溽歸計待秋涼無裝何用束<lb/>
　　　鷹坊歌同實君愷功作<lb/>
風林蕭蕭夏脱木坊以鷹名似牛屋其中最大名海靑<lb/>
戴角森然異凡畜我初識名自遼史特産曾傳女眞獨<lb/>
楛矢同來肅愼庭初時底貢猶臣服屢求難厭禍旋結<lb/>
兩國興亡手翻覆天敎此物雄海東自長窠雛成一族<lb/>
康熙　天子神聖姿駕馭英雄兵不黷每因纘武勤校<lb/>
<pb n="KR4f0044_SBCK_017-5a"/>
獵逺致竒毛比臣僕紫荆關外秋氣髙狐兎寧容草間<lb/>
伏腥風霍霍滿天地白日無光散原陸揚旜表貉出従<lb/>
禽王用三驅力爭戮是時海靑更精悍臂出綠鞲調養<lb/>
熟飜身一去髙没雲注目秋空走馬逐蹄間十丈莾開<lb/>
濶驀過林巒躍坑谷忽看天半挾天鵝奔電流星下投<lb/>
速羽林徤兒拍手咲奏凱不煩遺矢鏃却來歛翮復依<lb/>
人仍以黃縧掣雙足三時飼養一朝用如許恩波等休<lb/>
沐奉先性在饑附人定遠功成飛食肉不知給俸視幾<lb/>
品肥痩論斤常量腹生牛乍割血猶紅小鳥一吹毛盡<lb/>
秃見人作勢俄聳肩獨立有時還側目無端對此我心<lb/>
惻相向移時額顰蹙獅兒噉虎魚食蝦吞噬成風傷末<lb/>
<pb n="KR4f0044_SBCK_017-5b"/>
俗生意漸微眞可嘆殺機欲動休輕觸以仁易暴古所<lb/>
云恃猛爭强非汝福我願皇天仁百物常産鳯皇生鸑<lb/>
鷟自然郊藪萃禎祥盛世多珍四靈畜<lb/>
　　　次實君溪邊歩月韻<lb/>
雨過園林暑氣偏繁星多上晚來天漸沈遠翠峰峰澹<lb/>
初長繁陰樹樹圓螢火一星沿岸草蛙聲十里出山泉<lb/>
新詩未必能諧俗解事人稀莫浪傳<lb/>
　　　大雨行<lb/>
晚來怕熱喜聽雨臥㸔商羊獨足舞五更驚覺忽砰訇<lb/>
揺動空城作雷鼓檐前急溜非一派併作飛濤湧堂廡<lb/>
須㬰暴漲床欲浮電火燒窻時一吐沈沙盡作十里坑<lb/>
<pb n="KR4f0044_SBCK_017-6a"/>
斫樹齊張萬人弩排墻<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>瓦聲拉雜助以風威猛於虎<lb/>
老翁折臂婦褁頭露立號咷到童𥪡城門兩日不敢開<lb/>
濁浪如河勢難拒五行厥占屬灾異疾痛况欲加摩撫<lb/>
老夫昨日得家書見説吳田槁禾黍北方苦潦南苦旱<lb/>
天大要是生民主可能造化一轉移坐使兩邦歌樂土<lb/>
　　　送唐實君遊江西<lb/>
猛雨撼城城欲動粘天黃潦如霾霿阜城門外一丈泥<lb/>
馬濺花鬉四蹄壅問君此時有底急結束輕裝挾飛鞚<lb/>
故人奉詔赴西江才子持衡推小宋<hi>時宋念功編修典試江右實君與之</hi>
<hi>同行</hi>舊開東閣交最契攬轡南行邀與共文章取士意已<lb/>
輕科目成名俗猶重如君致身本髙第頭白挽强方命<lb/>
<pb n="KR4f0044_SBCK_017-6b"/>
中可憐進士不得進<hi>李太白詩君爲進士不得進</hi>上積千薪苦沈壅<lb/>
競傳枳棘爭集猴縦有梧桐偶棲鳯紛紜野馬巧乘隙<lb/>
狼籍醯雞工覆罋侏儒飽死方朔饑曷不江湖且陶縦<lb/>
我留輦下大可咲妄覬微名上鄉貢初聞逐客姑逡巡<lb/>
旋悔爲儒被嘲弄吹竽鼓瑟兩難强貫蝨屠龍等無用<lb/>
布衣有骨天所憐老大寧能逐儕衆惟君知我謂我眞<lb/>
往往淸吟托閒諷郊園木牀連曲尺荷氣藤陰滿香衖<lb/>
<hi>二字出昌谷集</hi>風光不礙冷澹遊日月正宜瀟灑送君今别我<lb/>
忽徑去舍矢難追弦就控此邦山水要君詩豈獨飛雲<lb/>
標畫棟匡廬舊有讀書地我昨留題滿巖洞待君再上<lb/>
紫霄峰他日遊仙記同夢<lb/>
<pb n="KR4f0044_SBCK_017-7a"/>
　　　姜西溟至都二首<lb/>
三年一别兩蹉跎短䇿重聞酒市過白髮舊遊諸老散<lb/>
靑雲同學少年多僦居那得髙賢廡支俸聊隨博學科<lb/>
幸是一氊留故物曾包老硯歷關河<hi>姜於滄州被盜故云</hi>
濩落生涯久自疑重來咲我亦胡爲曾従祖父承餘澤<lb/>
只道科名似盛時逐客幸蒙寛後議憐才何敢望新知<lb/>
不如蚤築畦風閣結伴歸畊未算遲<lb/>
　　　晚行裂帛湖上觀水勢<lb/>
西山前夜雨暴漲聲辟易昨日與橋平今朝露水柵晚<lb/>
來覘盈縮又减三五尺一條修尾蛇東向投遠碧菰蒲<lb/>
盡偃仆上帶泥土迹我欲追躡之前行洑磐石初疑遇<lb/>
<pb n="KR4f0044_SBCK_017-7b"/>
壯士㧞劎斫其脊徑開中巳拆首尾猶跳擲却坐石上<lb/>
觀平心隨所適有如杯底影仰靣意旋釋人生駭愕緣<lb/>
多伺躁妄隙歸來虛室中靜見鼻端白<lb/>
　　　甕山麓尋那律丞相墓<lb/>
裂帛湖東下馬行遥聞樵斧響丁丁盡髠草木非山罪<lb/>
難向牛羊問墓名石椁千年誰不朽金椎一穴尚如生<lb/>
我來忽堕無情淚土蝕殘碑恨未平<hi>明末有人發冡見一頭加常人數倍</hi>
<hi>亟閉之後掘得碣石知爲公墓</hi>
　　　靑龍橋<lb/>
甕山西北巴溝上指點平橋接碾莊自甃淸渠成石堨<lb/>
盡迴流水入宮牆殘荷落瓣魚鱗活髙柳飄絲鷺頂涼<lb/>
<pb n="KR4f0044_SBCK_017-8a"/>
不礙蹇驢行躄躠有人緩轡正思鄉<lb/>
　　　玉田觀早稻<lb/>
灌園餘潤及平疇千畝従無旱潦憂總秸已供三壤賦<lb/>
陂池新奉上林遊神絃報禜秋長早勾盾徵租歲倍收<lb/>
别與豳風編月令築塲時節火西流<hi>官田早米例扵七月初十前貢新</hi>
　　　廢功德寺<lb/>
瓦落空牆土盡崩雜耕猶剰兩三僧晨叅栢子留禅偈<lb/>
夜㸔松花照鬼燈駐蹕亭邊牛呞草<hi>明宣宗西郊省歛駐蹕寺中</hi>釣<lb/>
魚臺畔鼠攀藤<hi>寺前舊有元主賞花釣魚臺</hi>木毬斗大今安用<hi>木毬事見</hi>
<hi>帝京景物略今寺中猶供之</hi>自古琳宮有廢興<lb/>
　　　呂公洞輪菴禪師蘭若<lb/>
<pb n="KR4f0044_SBCK_017-8b"/>
只道山窮水亦窮忽攀石蹬與雲通芙容殿底三重閣<lb/>
楊柳橋南一面風老去文人多入道従來絶境必凌空<lb/>
知君欲傲長江簿佛號曾呼禁苑中<hi>絶頂有飛閣不可上即金章宗芙容</hi>
<hi>殿故址</hi>
　　　玉泉山<lb/>
銷夏誰知别有灣孤雲一角截西山千家舊業鼃魚國<lb/>
十里提封虎豹關欄楯離離金碧上歌鐘隱隱翠微間<lb/>
淸泉自愛江湖去流出紅墻便不還<hi>玉泉山舊爲金章宗避暑地故首句</hi>
<hi>云</hi>
　　　題相國永城李公所藏崔白徤翮鏖風圗<lb/>
墨花一柄風翻荷一葉展仰正不頗傍添一葉作欹葢<lb/>
<pb n="KR4f0044_SBCK_017-9a"/>
上有徤翮如天鵝初飛未髙去水咫巳覺遠勢無江河<lb/>
生綃八尺畫止此妙手落墨寧誇多流傳要是北宋物<lb/>
幸免小印鈐宣和若教藏弆入秘閣靖康那得逃干戈<lb/>
永城相國鄴侯裔牙籖三萬森駢羅故家世寳此其一<lb/>
鑒賞精絶知匪訛華堂五月開示客几席瑟瑟生迴波<lb/>
君不聞濠梁大圖徑三丈天女織絹鳯擲梭江天十里<lb/>
尚無恙賴有好句傳東坡<hi>東坡有題崔白大圖詩見集中白濠梁人故稱濠梁崔</hi>
人間眞蹟久難恃閲世容易千年過我詩淺薄不足道<lb/>
請公自賦鏖風歌<lb/>
　　　愷功將有塞外之行邀余重宿郊園賦此志别<lb/>
今年夏多雨所向泥塗妨君家近水園一溪綠泱泱謂<lb/>
<pb n="KR4f0044_SBCK_017-9b"/>
宜着冗士磵户延淸光豈惟洗塵埃直欲忘炎凉故人<lb/>
督我嬾促我赴舉塲明知計大謬聊逐槐花忙初秋束<lb/>
書出臨行意廻遑僦居宣武門人海昏茫茫猶疑淸夜<lb/>
夢流水繞我床昨朝急足來扣門語徬徨聞子有遠適<lb/>
結束隨龍驤腰懸八札弓行逐楯梐郎可憐非汝好所<lb/>
用違其長憶子従我遊翩翩富辭章十三見頭角已在<lb/>
成人行今來猛績學下筆尤老蒼貫穿及韓蘇結撰卑<lb/>
齊梁居然希作者恥與時頡頏玉之使有成逺到詎易<lb/>
量重來忍言别戀戀林泉傍爲我掃庭除故榻仍在房<lb/>
小雨灑籬落雜花間紅黃苦爲一宿留故意不可忘子<lb/>
才百事能皇路今方將我衰萬念冷逝當返畊桑浮萍<lb/>
<pb n="KR4f0044_SBCK_017-10a"/>
寄波濤聚散原無常參辰渺河漢耿耿遥相望朂哉平<lb/>
生言卒以初願償無爲愴離合萬里如一堂<lb/>
　　　早發良鄉至琉璃河騾背偶成<lb/>
喚廻殘夢得淸晨詩境重開又一新淡到明河猶見月<lb/>
洗來灰洞巳無塵<hi>灰洞在良鄉之南</hi>牛蹄應鐸行偏緩馬意驚<lb/>
鞭䇿要頻慚媿琉璃橋下水鬂絲催換十年人<lb/>
　　　涿州道中書所見<lb/>
折葦沈沙積潦餘髙田成岸岸成渠胡良河上扶犂叟<lb/>
網得萍根二寸魚<lb/>
　　　祁陽道中<lb/>
一村榆柳一村鴉帶井沿籬路向斜野棗風輕時落實<lb/>
<pb n="KR4f0044_SBCK_017-10b"/>
木棉秋晚尚開花靑旗賣酒竿竿影紅袖騎驢幅幅紗<lb/>
逈與近畿風景别田莊従此屬農家<hi>八旗莊户至淸苑而止</hi>
　　　晋州署中與陳六謙話舊<lb/>
魯柝聞邾境本連兩邦爭説使君賢<hi>晋州與深澤接壌</hi>歌傳馴<lb/>
雉民方樂舄化飛鳬吏亦仙却話舊遊如夢裏誰知岐<lb/>
路判樽前難抛一寸西窻燭中有離居十六年<lb/>
　　　雨中重渡澬水<lb/>
路僻泥深出店遲一鞭照影又淸澬敝裘自領新寒意<lb/>
歸雁如尋九日期倚樹風聲尤䟦扈得烟柳色尚迷離<lb/>
敢因遇雨嗟行役正是犂荒下麥時<lb/>
　　　大冉橋聞雁<lb/>
<pb n="KR4f0044_SBCK_017-11a"/>
殘荷老柳蕭蕭意秋在平橋水氣中年去年來一繩雁<lb/>
殢人歸信是西風<hi>時聞北闈榜發余名在二十</hi>
　　　重至京師和德尹看菊詩二首<lb/>
野景貪従廟市收瓦盆髙下蕋新抽風前最愛香盈袖<lb/>
醉後還須挿滿頭老圃别傳移種法故人來作㸔花遊<lb/>
遲開自是關天意斟酌芳期在晚秋<lb/>
一籬黃葉擁村莊嘆惜陶家徑久荒九日已過初泛酒<lb/>
兩人相對忽思鄉古來佳節多風雨此後淸吟耐雪霜<lb/>
落帽臺邊回白首心情不似少年狂<lb/>
　　　送卓次厚南歸<lb/>
多才能自愛失意問誰堪不作憤時語轉深吾輩慙柳<lb/>
<pb n="KR4f0044_SBCK_017-11b"/>
條攀欲盡梅信到應探鄉思因君觸心隨候雁南<lb/>
　　　陸澹成侍講新葺書齋名懷鷗舫招同人雅集<lb/>
　　　分賦<lb/>
江湖宛在小牕前便欲従君借榻眠夢作白鷗歸未得<lb/>
鱸鄉亭外水如烟<lb/>
　　　題畫贈揚州王漢藻<lb/>
一路垂楊記泊船北湖南埭水浮烟君家舊住茱萸沜<lb/>
别築灣頭小輞川<hi>揚州有茱萸灣故云</hi>
　　　德尹將南還次韵志别三首<lb/>
數過初冬又一旬誰知咫尺有參辰到家歲月驚新暦<lb/>
題壁詩篇記暮春雨雪暗侵揺落候氷霜偏老别離人<lb/>
<pb n="KR4f0044_SBCK_017-12a"/>
獨留眞覺無聊賴擬學揚雄賦逐貧<lb/>
自笑逄時術未精人間無用是虛名家門似我慚爲長<lb/>
才器如君合晚成别舘能無三宿戀歸途只要一冬晴<lb/>
最憐今夜霜天月畫角吹殘布被輕<lb/>
小榼三升貰凍醪也應與爾慰牢騷不因富貴思弹鋏<lb/>
或有英雄辨捉刀風雨慣曾憐弱弟田廬忍便委兒曹<lb/>
丁寧一語煩相誡畫虎休輕學伯髙<lb/>
　　　大風出西直門至自怡園愷功方擁爐讀史<lb/>
萬斛沙如萬斛潮捲空殘葉剰枯條到門日影龍蛇活<lb/>
㧞地風聲虎兕驕十里欲迷城北路一鞭重渡苑西橋<lb/>
圍爐薄雪年時夢留取閒人話寂寥<lb/>
<pb n="KR4f0044_SBCK_017-12b"/>
　　　題王令詒松南柳磯圗三首<lb/>
自截筠竿八尺餘偶従沙際伴舂耡人間果有絲綸手<lb/>
未必臨淵便羡魚<lb/>
曾是春衣染汁新一官臨出又逡巡萬條楊柳風情在<lb/>
猶戀當年手種人<lb/>
三畝菱租割水田披圗閒惜好山川歸人預作明年計<lb/>
欲借橋東放鴨船<lb/>
　　　洞庭秋望圗爲同年姜西溟題<lb/>
我昨扁舟帆<hi>去聲</hi>湖水出没鷗群鳬隊裏西風吹偃萬梢<lb/>
蘆斗柄挿空將北指<hi>庚午秋冬間余寓居洞庭東山</hi>君時正作桑乾客<lb/>
南北相望渺千里念君落第招君歸巳是明年三月尾<lb/>
<pb n="KR4f0044_SBCK_017-13a"/>
其秋我復遊廬阜走上雲頭振衣履海綿片片盪吾胸<lb/>
竒絶生平乃有此洞庭直可盆盎貯七十二峰同撒米<lb/>
有如天半立峨睂下視成都居井底君爲此圗母巳隘<lb/>
細寫秋毫入側理男兒失路眞可憐澤畔行吟聊復爾<lb/>
今來又赴京兆試失固其常得差喜與君同榜獲聨名<lb/>
王後雖卑吾敢恥却披橫卷索新句一咲如臯方射雉<lb/>
才名誤汝四十年决踵何堪比截趾　至尊久已記名<lb/>
姓虛向蘭臺署良史探支官俸月一<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>揮灑傭書日千<lb/>
𥿄須長及腹誰攬之髮白滿頭行老矣向來蹭蹬天有<lb/>
意特與先生慰暮齒眼前同進俱少年感歎無端従此<lb/>
始翻思舊狎漁樵伴故展烟波洗窻几不然此畫且善<lb/>
<pb n="KR4f0044_SBCK_017-13b"/>
藏勿更題詩乞餘子<lb/>
　　　座主侍讀徐公將南歸感恩述事六首<lb/>
公竟飄然賦遂初輕裝如葉稱懸車自編永叔歸田錄<lb/>
誰上何蕃伏闕書臘雪寒消傳盞後春颿夢穩挂冠餘<lb/>
白頭别有千秋業或恐名山勝石渠<lb/>
特簡初傳出禁林文章曾結　主知深敢云得馬非初<lb/>
意莫誤飛鴞是好音魚尾經燒憐短鬛桐材入㸑辨孤<lb/>
琴恩牛怨李翻多事只要群公識此心<lb/>
貫魚立鵠萬人㸔盡掩雲羅事最難那得髙才皆入彀<lb/>
每聞餘怒必衝冠向來淸議寧隨俗従此朱絃恐廢弹<lb/>
不信滔滔將日下江湖無計障狂瀾<lb/>
<pb n="KR4f0044_SBCK_017-14a"/>
水底含沙豈有因何當舉國逐浮塵險經負羽沈舟會<lb/>
勇作抽帆到岸人難挽頽風歸太古獨廻天意入陽春<lb/>
漁樵一席誰爭得私第歸來尚角巾<lb/>
虛舟飄瓦閲人情得失心恬氣自平駿骨孰緣千里重<lb/>
鴻毛公視一官輕同朝盡諒憐才意　聖代能全去國<lb/>
名恠底靑衫添别淚十年門下舊諸生<lb/>
絶無聊賴住京華年去空歌蘇幕遮枯樹忍攀前度柳<lb/>
新霜誰䕶後栽花愁來客况渾如醉身在師恩豈有涯<lb/>
嬴得陸公爲舉主儘容開口向人誇<lb/>
　　　毘陵楊靑村謁選得普安令王石谷爲作黔遊<lb/>
　　　圗索余題句兼以贈别<lb/>
<pb n="KR4f0044_SBCK_017-14b"/>
萬尖石筍髙刺天日氣挾霧生黃烟盤江中截兩崖斷<lb/>
髙縆一道虹蜺懸尋橦裊裊度空際下有千斛蛟龍涎<lb/>
普安孤城小扵斗險扼地勢當黔滇城頭置堠城下驛<lb/>
官舍坐見行人肩楊君一官乃落此幸是熟路無迍邅<lb/>
憶君年當十八九白靣便已能談邊趨庭萬里不辭逺<lb/>
直過瘴嶺隨飛鳶<hi>辛酉夏秋靑村省其尊公秋屏憲副於貴西官署余時遊黔始與相識</hi>
是時西南屬兵革郡邑疾苦方顚連爾來休養踰十載<lb/>
瘠土已變桑麻田　朝廷况下寛大詔積賦逋税新除<lb/>
蠲君今乘傳又重到何異舄化雙鳬仙畊烟散人好事<lb/>
者遠境寫入秋毫顚山川歷歷都在眼我愛此景非従<lb/>
前小詩或可當别操待爾譜入琴堂絃<lb/>
<pb n="KR4f0044_SBCK_017-15a"/>
　　　寒夜同王令詒魏水村顧書宣家可亭姪集楊<lb/>
　　　晚研庶常齋分韻得寫字<lb/>
官閒門徑僻歲晏人事寡厭俗謝交游往還惟舊雅僦<lb/>
居適相近踏凍免騎馬巷北召王猷巷南邀魏野顧生<lb/>
住西弄寓舍喜新假我至每劇歡招呼臂同把北風吹<lb/>
天晴城上烏啞啞寒光潑初月殘雪猶在瓦此時不作<lb/>
達可惜白玉斚地菘翠成菹水族鮮製鮓盤餐媚鄉味<lb/>
口似蟇頤哆隣沽雖稍甜轟飲亦聊且<hi>晚研以不得佳醸故其詩有濁</hi>
<hi>酒甘同昵惡人之句</hi>我生類知分即事有取舍疋如熊掌魚那得<lb/>
兼二者十觴竟連釂塵靣爲一赭主人負詩才劈𥿄給<lb/>
揮灑敢辭押强韻數子賴陶冶吟従夜枕續臥聽街鼓<lb/>
<pb n="KR4f0044_SBCK_017-15b"/>
打所恨不善書當令阿買寫<lb/>
　　　僕舊有靑田凍石一枚歸晚研六年矣頃遇范<lb/>
　　　子方仲於京師范精於篆刻許爲我摹小印而<lb/>
　　　此間覔佳石不易得意欲晚研反我故物作詩<lb/>
　　　先之<lb/>
鑿石雕蟲魚此舉誰作俑後來琢山骨價比大小珙匹<lb/>
夫懷竒珍惴惴初抱恐連城旣入趙負曲敢虛擁和璧<lb/>
竟歸秦陋邦手徒拱自兹嗜好捐萬事成闒茸殘編任<lb/>
飽蠧退筆詎銘冡空憑咄咄書硯乏纎纎捧何當餘結<lb/>
習往往吟肩聳好事偶分牋塗鴉每慚悚丹砂綴小印<lb/>
𥿄尾毋巳冗范子故見嗤刓敝寶非種擲地作石聲従<lb/>
<pb n="KR4f0044_SBCK_017-16a"/>
旁乃慫恿當時巾笥蓄有若蛾化蛹去我今六年居然<lb/>
戀新寵刻舟勞記劎觸物心猶竦昨日聊叩君機鋒鬭<lb/>
針孔秘藏戒輕出防我或好勇攫之寧非顚徤者豈惟<lb/>
董輸攻力易竭墨守計仍鞏不如且姑緩靜俟天倪動<lb/>
竒巧出窮人詩端忽噴涌明朝走尺蹏待命不旋踵盟<lb/>
渝息壌舊歸視汶田重在我猶在君報章行及奉<lb/>
　　　晚研見和前篇謂余有新蓄夀山小石援東坡<lb/>
　　　海石之例欲以此易彼重違其意割愛分贈二<lb/>
　　　枚再次韻速其踐諾舊石之歸有日矣來翰有<lb/>
　　　邀令詒水村書宣三子屬和之語兼以示之<lb/>
假道葢有由兵端實始俑君如早識此堅壁却吾珙逡<lb/>
<pb n="KR4f0044_SBCK_017-16b"/>
巡不入境下邑方惶恐奈何昧厥初納賂覬私擁靑田<lb/>
吾重寶掌握失把拱豈無他山攻頑礦棄紛茸夀山快<lb/>
新得餘子欲奪冡炯然珠玉光入掬似可捧圎者廉角<lb/>
殺方者風骨聳昨偶出示人旁觀盡驚悚老夫喜省事<lb/>
羅列稍嫌冗因憶巨璞完吾家有遺種作詩乞故物致<lb/>
語極慫恿兩日縈我懷有若絲纏蛹君初非豪奪繼乃<lb/>
絶矜寵故以文滑稽發端特髙竦錙銖責施報計笇到<lb/>
桑孔平生怯小敵今見大敵勇肻爲城下盟執筆恥南<lb/>
董相持兩不决京索成臯鞏飛書奏竒功小利戒輕動<lb/>
叩關索敝賦彼勢猶洶涌割愛忍須㬰禮成門欲踵中<lb/>
原有好會信義隣邦重後約勿更渝槃敦吾將奉<lb/>
<pb n="KR4f0044_SBCK_017-17a"/>
　　　門神詩戲同實君愷功作四首<lb/>
賺得兒童仰靣㸔彯纓袨服最無端國門他日曾懸價<lb/>
駔儈何人敢賣官丞相魚魚工擁笏將軍躍躍儼登壇<lb/>
星奴結柳翻多事五鬼爭弹貢禹冠<lb/>
揚睂氣色任充閭比較門風孰不如幾見華楹留故帖<lb/>
偶繙新暦當除書閽能拒客非關汝錢可名神儘譲渠<lb/>
久閲人情吾勿怪過時光景合交疎<lb/>
虎豹森森列幾行誰教骯髒倚門旁通侯湯沐虛傳漢<lb/>
<hi>陳平封户牖侯</hi>進士科名尚冒唐<hi>用鍾馗事</hi>魚鑰同時司啟閉雀羅<lb/>
終歲有炎凉相逄白日多魑魅乞與先生却掃方<lb/>
扊扅歌裏撥寒灰歲酒逡巡酹一杯凡鳥有人題字去<lb/>
<pb n="KR4f0044_SBCK_017-17b"/>
㝠鴻幾個挂冠囬好官第宅多相望野老柴荆肻浪開<lb/>
直與歸人占吉夢也煩呵䕶不祥來<lb/>
敬業堂詩集卷十七<lb/>
</p>
<p>
</p>
  </div>
</body>
</text>
</TEI>
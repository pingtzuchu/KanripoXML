<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_029-1a"/>
敬業堂詩集卷二十九<lb/>
　　　　　　　　　海寧查　愼行　悔餘<lb/>
　赴召集<hi>𧺫壬午十月終癸未五月</hi>
　　　赴召紀　恩詩<hi>并序</hi>
　　欽惟我　皇上聖德神功逺邁千古薄海内外含<lb/>
　　生戴性之倫無一民不被仁恩無一物不沾麗澤<lb/>
　　巍巍蕩蕩謳頌難名屬者黃河底績　鑾輅南廵<lb/>
　　警蹕無聞輕<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>減從貿載不遷夫市肆畊犂不輟<lb/>
　　乎農郊囘陽春扵靑霜白雪之辰駐宿衛扵蔀屋<lb/>
　　茅簷之下無非勤求郅理念切民依<hi>臣</hi>東海鯫生<lb/>
　　偶客畿輔竊聞　駕涖德州方與田夫野老抃舞<lb/>
<pb n="KR4f0044_SBCK_029-1b"/>
　　歡欣共効昇平之頌乃今十月十七日直<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>廵撫<lb/>
　　臣李光地傳　㫖召<hi>臣</hi>趨赴行在<hi>臣</hi>即扵<hi>臣</hi>子克<lb/>
　　建束鹿縣署中星馳就道匐伏宮門伏念<hi>臣</hi>齠齡<lb/>
　　失學壯歲居貧年逾四十始舉扵鄉三上禮闈未<lb/>
　　成一第自惟賦命蹇鈍寸進無階幸逢　堯舜之<lb/>
　　君自甘畎畝之樂不知微賤姓名何由上達聞<lb/>
　　命之下慙恧徊徨罔知所措敬賦紀　恩詩二章<lb/>
　　恭呈御覽可勝惶悚之至<lb/>
聖謨平土奏安瀾　詔舉時廵萬國歡棡鼓無聲傳過<lb/>
輦場功初畢候鳴鑾　恩波先沛三春雨瑞雪都忘十<lb/>
月寒微賤不知天上事謳歌遥向彩雲端<lb/>
<pb n="KR4f0044_SBCK_029-2a"/>
<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>藻紛繽布九垓麗天雲漢竝昭囘<hi>是日頒賜山東大小臣僚御書數</hi>
<hi>十幅</hi>觀光豈獨臣鄰喜就日爭隨父老來作息自安歌帝<lb/>
力旁求何幸及凡材祗應　聖主同元化雨露沾濡到<lb/>
草萊<lb/>
　　　二十日　召赴行宮　欽賜御書程子視箴一<lb/>
　　　幅恭紀十六韻<lb/>
警蹕除黃道周廬列紫垣勤民同舜禹邁德嫓羲軒戸<lb/>
户安淳俗人人覲　至尊萬幾多暇豫八法自騰鶱龍<lb/>
鳯爭跳蕩虹霓互吐吞祥光昭法象健體恊乾元揮霍<lb/>
風雲勢涵濡雨露㾗堯文紛煥采宓畫久窮源徧渥奎<lb/>
章賜仍傳　詔㫖溫頒來皆琬琰捧出盡瑶琨下逮慙<lb/>
<pb n="KR4f0044_SBCK_029-2b"/>
孤梗殊榮荷　九閽瞻天初見日學古莫窺藩箴守儒<lb/>
家說書驚　御筆援祗承雖往訓敬凛即　王言拜舞<lb/>
隨寮寀珍藏示子孫傳家何以報世世頌　君恩<lb/>
　　　二十八日　召試南書房<hi>自此奉㫖每日入直</hi>
屢下南宮第俄聞秘閣開一經雖舊習六論本非材<hi>宋時</hi>
<hi>秘閣試六論</hi>不敢他途進終慙　特召來平生無夢想今日<lb/>
到蓬萊<lb/>
　　　與揆愷功學士同試南書房感舊成句<lb/>
天上靑雲客人間白雪翁交新　雙闕下話舊十年中<lb/>
詩讓揮豪速文慙𧺫草工<hi>宋時秘閣試論至蘇子瞻始𧺫草</hi>薦賢名偶<lb/>
玷慙愧躡追風<hi>是日召試十二人欽定愷功第一余第二</hi>
<pb n="KR4f0044_SBCK_029-3a"/>
　　　南書房敬觀　宸翰恭紀<hi>有序</hi>
　　康熈四十一年十一月初八日　上御乾淸宮發<lb/>
　　　御書一千四百二十七幅命大學士<hi>臣</hi>張玉書<lb/>
　　吏部尚書<hi>臣</hi>陳廷敬工部尚書<hi>臣</hi>王鴻緒副都御<lb/>
　　史<hi>臣</hi>勵杜訥右諭德<hi>臣</hi>查昇展閱分類以備　頒<lb/>
　　賜<hi>臣</hi>愼行亦得隨諸臣後仰瞻　天日之光洵有<lb/>
　　生之奇遇人世所罕覯者也欽惟我　皇上天亶<lb/>
　　聖姿日新盛德法乾行之健殫　聖學之勤業𢡟<lb/>
　　功純光華炳燿深宮無逸游藝入神自眞書以及<lb/>
　　行草由小楷以至擘窠或臨倣諸家或親書　聖<lb/>
　　製有美畢萃無體不兼此雖古來專工八法終身<lb/>
<pb n="KR4f0044_SBCK_029-3b"/>
　　矻矻自名一家未有如是之多而且精者而<hi>臣</hi>扵<lb/>
　　拜觀　宸翰之下仰見我　皇上神功聖德冠絶<lb/>
　　千古者更有蠡測焉伏讀　御製北征凱旋諸詩<lb/>
　　廟謨獨斷勝算萬全首惡伏辜餘寛祝網闢版圖<lb/>
　　未闢之地臣史䇿未臣之邦我　皇上宏猷偉畧<lb/>
　　冠絶千古者其一也伏讀　御製廵視河工省方<lb/>
　　問俗諸詩奠九有以敉寧恐匹夫之不獲萬姓已<lb/>
　　共安扵耕鑿一人恒自處扵先勞遂致湖海安<lb/>
　　流黃淮底績我　皇上仁民阜物冠絶千古者又<lb/>
　　其一也伏覩　御書大學聖經一章旁至往喆先<lb/>
　　賢格言銘序抉其精微摘其奥義采諸儒之懿訓<lb/>
<pb n="KR4f0044_SBCK_029-4a"/>
　成昭代之典謨獨扵程朱二子則不書其名我<lb/>
　皇上崇儒重道冠絶千古者又其一也伏覩　御<lb/>
　書扵晉魏六朝以逮唐宋元明諸臣名蹟無不手<lb/>
　橅心賞要皆棄所短而取所長集古今之大成爲<lb/>
　帝書之第一而𥿄尾必署云臨某某書我　皇上<lb/>
　　聖不自聖冠絶千古者又其一也<hi>臣</hi>一介微賤遭<lb/>
　逢盛事千載一時舞蹈謳吟自不能巳譬諸秋蟲<lb/>
　春鳥生覆載之内亦知鳴天地之恩恭賦七言絶<lb/>
　句十二章以紀榮遇謹拜手稽首以獻<lb/>
玉檢初開五色煙淋漓元氣滿中天　宵衣旰食無多<lb/>
暇更洒雲藍十萬牋<lb/>
<pb n="KR4f0044_SBCK_029-4b"/>
咫尺丹霞映玉淸<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜日射八窗明忽聞風雨來天半<lb/>
知是　君王落筆聲<lb/>
一畫眞成萬世師捧來千幅更神奇銀河直與　宸居<lb/>
接無數蛟龍𧺫墨池<lb/>
金薤銀鉤結搆新爭㸔入聖又超神即論藻采輝煌色<lb/>
萬古羣推第一人<lb/>
璧合珠連琰琬垂蠡應難測管難窺欲知伐叛安民畧<lb/>
㸔取親書　御製詩<lb/>
逺自鍾王溯禇虞百家一一手臨撫兼長逈出專家上<lb/>
要令諸臣奉楷模<lb/>
霞蔚雲蒸露未乾盡收造化入毫端萬鈞腕力皆天授<lb/>
<pb n="KR4f0044_SBCK_029-5a"/>
欲𥙷虞戈一筆難<lb/>
良工巧匠日礲磨　淵鑒新鐫勝永和不似當年淳化<lb/>
閣帝王法帖本無多<lb/>
朝退香煙䕶　紫宸御床緗帙展佳辰緑雲新斲松花<lb/>
硯特撤文房賜老臣<lb/>
書訣原從主敬來數行　御札日星開可知筆正由心<lb/>
正入直多聆　聖訓囘<lb/>
鳯翥鸞翔勢莫攀皇恩次第及千官　九重日月無<lb/>
私照有目皆容仰面㸔<lb/>
禁庭纔到便沾榮深愧無才答　聖明強作蕪詞比謡<lb/>
諺　堯文巍煥本難名<lb/>
<pb n="KR4f0044_SBCK_029-5b"/>
　　　冬雪十二韻<lb/>
朔候連三白同雲匝萬家縱橫迷地軸灝汗極天涯樓<lb/>
閣髙逾見簾櫳薄易遮漸從疎處密忽向整時斜老桺<lb/>
飛揚絮枯梅頃刻花氣沉千里雁寒噤幾村鴉暗掃遺<lb/>
蝗種潜滋宿麥芽逢年先應瑞是玉必無瑕積厚光揺<lb/>
海平鋪勢展沙歲功資醖釀春事踵繁華灞上吟情逺<lb/>
山陰客棹賖意中餘好景留作畫圖誇<lb/>
　　　爲泗州李蒼存題秋穫圖二首<lb/>
築屋不羡蕭貫之種松莫學杜子師西風吹熟半黃稻<lb/>
又是牛健鴉嬌時<lb/>
淮南第一山邊住<hi>泗州南山米芾以爲淮山第一山</hi>渦口十年長苦饑<lb/>
<pb n="KR4f0044_SBCK_029-6a"/>
家書昨日報秋穫勸爾有田胡不歸<lb/>
　　　奉題大司宼新城公荷耡圗<lb/>
君臣際會唐與虞文章政事誰不如東家司宼魯大儒<lb/>
品望獨與經術俱晝日三接寵賚殊城南甲第輝　御<lb/>
書帶經堂顔公手摹復以繪畫煩鴻臚<hi>禹之鼎</hi>眼前浩蕩<lb/>
生江湖歸夢曉落扶桑隅齊州九點靑糢糊万木陰陰<lb/>
猿鳥呼春山欲雨雲作膚風帆亂走隨鷗鳬村深㟁轉<lb/>
帶渚蒲緑楊如煙際平蕪中有一翁行荷耡我公豈是<lb/>
山澤臞神仙標格蒼眉須朝衫野服兩弗拘良田二頃<lb/>
宅一區人生此境何可無虞廷當時少此圖盛事缺載<lb/>
臯陶謨<lb/>
<pb n="KR4f0044_SBCK_029-6b"/>
　　　𧖟尾山圖再爲新城先生賦三首<lb/>
依然小泊洞庭㫄公自扁舟興不忘試向東山看月出<lb/>
繞身三十里湖光<lb/>
勿論石室與金庭畫裏廻源别有亭七十二峯遮不斷<lb/>
别添𧖟尾一痕靑<hi>曾見趙松雪㟙華秋色圖𧖟尾一峯靑出羣山之外</hi>
千秋讌籍記東平天寳詩人舊有名從此人間長見畫<lb/>
故郷山水屬先生<lb/>
　　　送楊旣明倅廬州兼寄張建陽太守<lb/>
薊北氷霜動早梅淮南驛騎巳先催春帆路轉藏舟浦<lb/>
堠舘花迎教弩臺名郡風流輸半刺世家子弟羡多才<lb/>
桑枝麥穗君游政何術能資佐理來<lb/>
<pb n="KR4f0044_SBCK_029-7a"/>
　　　擬玉泉山大閱二十韻<lb/>
地闢丹稜沜天開裂帛湖連岡環北極列曜拱中區鞮<lb/>
譯銷氛氣風雲蓄<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>謨不忘神武畧獨握帝王符吉<lb/>
日將差馬先期巳祭貙桓桓齊歩伐肅肅選車徒野曠<lb/>
金鉦轉沙平玉帳鋪　一人躬靺鞈九校勇馳驅鵝鸛<lb/>
知兵法龍蛇入陣圖雪光明組練寒律勁雕弧憶昨三<lb/>
犂候　親征萬里逾行間走英衛麾下拔孫吳撻伐聲<lb/>
靈在韜鈐將相俱詩人賡虎拜士氣動山呼振旅時方<lb/>
暇囘　鑾日未晡殊威宣逖土同軌坦經涂典禮因時<lb/>
舉欃槍掃跡無武功雖再纉文德久覃敷用逷昭無外<lb/>
周防戒不虞煌煌太平業磐石鞏　皇都<lb/>
<pb n="KR4f0044_SBCK_029-7b"/>
　　　盆中二咏吳元朗齋分賦<lb/>
一尺簩<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>種低抽碧玉簮近人差免俗待汝幾成林不<lb/>
少交加翠終輸瑣碎金若爲鞭橫逸移向小庭陰<hi>細竹</hi>
不隨千樹暗<hi>東坡梅花詩江頭千樹春欲暗</hi>只似一枝斜愛入詩人閣<lb/>
難忘處士家帶苔移客土傍火發唐花就我生春色依<lb/>
依感歲華<hi>早梅</hi>
　　　賦得歲寒堅後凋<hi>十二月十五日御試入直/詞臣奉㫖同作不用應制</hi>
<hi>體</hi>
物性終難改天行歲有常平時滋雨露晚節煉氷霜鶴<lb/>
骨淸添勁龍鱗老變剛鬱葱生意在寒律總春陽<lb/>
　　　集汪東川祭酒齋賦得風潮泊島濱即次祭酒<lb/>
<pb n="KR4f0044_SBCK_029-8a"/>
　　　原韻<lb/>
淼淼停征櫂茫茫失逺汀雲隨風脚黑天偪浪頭靑礐<lb/>
石驚難定彯沙駭未經直疑蜃氣化孤島似浮萍<lb/>
　　　奉和　聖製咏雁恭次原韻<hi>立春後一日</hi>
不戀江湖濶仍爲北嚮鴻羽毛知自愛一一待春風<lb/>
　　　恭和　御製爲考試歎原韻<hi>十二月二十三日考試各省學臣奉</hi>
<hi>㫖同作</hi>
聖主嚴科詔<hi>御製詩爲科塲作</hi>深期積習更憐才程玉律警俗<lb/>
發鐘聲既往應知悔將來勿任情欽哉奉　明命勉矣<lb/>
立修名<lb/>
　　　早春喜雪<hi>二十六日應皇太子令</hi>
<pb n="KR4f0044_SBCK_029-8b"/>
同雲廻合曙光中恰喜占年兆歲豐三白連緜餞殘臘<lb/>
六花翔舞向東風暎空有色髙逾見到地無㾗暖漸融<lb/>
好借渡江梅桺意亟裁詩句報春工<lb/>
　　　彤庭雪霽<hi>二十七日應皇太子令</hi>
曈曈霽色啓黃扉瑞靄遥生旭日暉白玉堦墀增皎㓗<lb/>
丹霄臺殿倍光輝融成雨露滋仙境化作陽和滿　帝<lb/>
畿共喜太平眞有象宮梅苑桺漸芳菲<lb/>
　　　雪後與楊耑木編修歩入後左門<lb/>
淨洗東華十丈塵曉來聯𬒮向　楓宸誰憐舊日聞鷄<lb/>
伴又作殘年踏鼓人<lb/>
　　　除夕前一日晩出東華門口占示錢亮功<lb/>
<pb n="KR4f0044_SBCK_029-9a"/>
未許騎官馬誰能借蹇驢人憐三黜後自歎二毛初曉<lb/>
入蛩兼駏昏歸步當車崢嶸氷雪裏草草歲將除<lb/>
　　　京師與德尹守歲用少陵飛騰暮景斜句爲韻<lb/>
　　　各賦古詩五首<lb/>
勞薪無停輪弱羽宐退飛與子各衰晚初心尚依依川<lb/>
流日夜東造化一逝機去者既不返來者終安歸百年<lb/>
幾寒暑一夕毋相違<lb/>
庭除帶積雪門巷餘殘氷雪後氷尚堅寒光互稜層照<lb/>
我頭上髮射我窗上燈我醉兩不知流光兀騰騰桑榆<lb/>
有餘暖忍凍非汝能<lb/>
寥寥夜向晨冉冉歲云莫豈無一樽酒惜此佳節度雕<lb/>
<pb n="KR4f0044_SBCK_029-9b"/>
盤飣肥烹彼嗜非余慕缾罌貯㫖蓄義取咄嗟具天明<lb/>
有朝叅飽啖黃虀去<lb/>
壯歲輕别離東西浪驅騁廻思疇昔事過眼須臾景<lb/>
明詔歘見徵浮蹤合萍梗半生參與啇此夕形隨影再<lb/>
拜感　君恩官似居鄉井<lb/>
兒孫在畿縣兄弟居京華計里五百餘相望如褒斜一<lb/>
門盡旅食老境終思家此時山中梅苔枝應已花吾方<lb/>
作歸夢街鼓幸緩撾<lb/>
　　　癸未元日　乾淸宮早朝<lb/>
三陽景運翊佳辰紫極傳來　詔㫖新雙闕倚天晴帶<lb/>
雪千門銜日曉除塵金爐香引朝元路銀燭光分待漏<lb/>
<pb n="KR4f0044_SBCK_029-10a"/>
人親見堯<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>初吐葉　龍飛四十二年春<lb/>
　　　朝會樂器歌<hi>康熈四十二年正月初二日入直南書房蒙恩賜觀樂器編簫一</hi>
<hi>鼓二鐘一黃麾一塤一箎一柷敔一退朝恭紀以詩</hi>
雲門咸池及大章制作肇自炎與黃後來韶夏繼濩武<lb/>
聲容綴兆遥相望或云象功或象德宮懸一一傳太常<lb/>
洎乎秦漢寖失古器雖尚在意渺茫儒生好事強傅會<lb/>
蒼龍朱鷺妄揣量流傳往往入樂府遂薦郊廟登明堂<lb/>
豈知元音關運數出與盛世鳴光昌　國家功崇德深<lb/>
厚上有　堯舜垂衣裳八風從律星應紀亭毒四序昭<lb/>
三光一人穆穆慶交泰多士濟濟歌元良朝乾夕惕<lb/>
日不足庭燎繼問夜未央肅雝臨保本家法儼覩列聖<lb/>
<pb n="KR4f0044_SBCK_029-10b"/>
扵羹墻化成久道治累洽民返太朴仁風翔懷柔河岳<lb/>
指帶礪撫馭畿甸廵遐荒北淸狼望罷斥堠南拓鰲背<lb/>
開封疆圎顱方趾悉受吏丹砮白雉爭來王麒麟在郊<lb/>
鳯巢閣不貴異物夸禎祥太和之氣彌宇宙正頼雅樂<lb/>
爲宣揚吾　君神智况天縱　聖學孰測淵源長精通<lb/>
緯數窮亥步愽極典墳追羲皇黃鐘累黍辨淸濁太蔟<lb/>
截竹調陰陽文成雲璈扣金石詩就月窟諧宮啇伶官<lb/>
却立衆工伏　御製親授恊律郎豈惟神人胥悅豫兼<lb/>
采法曲收遺忘每逢　朝賀必合樂左右羅列東西廂<lb/>
<hi>臣</hi>昨承　恩預元會摳衣肅拜丹墀旁柘黃帕瞻黼座<lb/>
近咫尺頫首心徬徨廣庭雪花開蓂莢朶殿日氣暾榑<lb/>
<pb n="KR4f0044_SBCK_029-11a"/>
桑乍聞鈞天動九奏縹緲散入爐煙香始終條理何暇<lb/>
晰但覺盈耳聲洋洋歸來惝怳疑夢寐魯壁一夜聆鏗<lb/>
鏘明朝　詔許觀古器始信大樂非絲篁編鐘編磬列<lb/>
簨簴楹鼓田鼓齊輝煌旌麾竒綵繪螭虎簫管逸韻含<lb/>
鸞凰塤箎柷敔狀各異据圖考證殊難詳天生耳目不<lb/>
虚畀　帝錫聞見開聾盲虞廷當日傳搏拊鳥獸應節<lb/>
猶低昂幸逢昌期邀異數及與百爾偕趨蹌歡心不覺<lb/>
同率舞拜手敢謂希賡颺矢詩遂歌記盛事　萬年願<lb/>
奉南山觴<lb/>
　　　恩賜砥石山緑硯恭紀十韻<lb/>
扁石登　廊廟良工費網羅岀應逢　盛際名始著岩<lb/>
<pb n="KR4f0044_SBCK_029-11b"/>
阿飬璞埋雲霧呈材仰琢磨潤流花上露靑刷雨中荷<lb/>
眉子殊難匹陶泓詎足多祇宐供　玉案敢望　賜鑾<lb/>
坡染翰　恩長𬒳含毫分已過拜嘉誠異數榮捧竝詞<lb/>
科彩筆濡雙管隃糜試一螺便應焚舊硯涓滴浥餘波<lb/>
　　　初四日雪中隨　駕赴西苑夜宿自怡園賦呈<lb/>
　　　揆愷功院長二首<lb/>
岀城三十里飛鞚不曾停萬樹忽凝素一峯猶翠屛渡<lb/>
橋欄宛轉潄石水淸泠共識　皇情豫新畬二麥靑<lb/>
獵獵風欹㡌飃飃雪點衣林塘迷野徑燈火候郊扉東<lb/>
閣新詩好梁園舊客非<hi>謂西𬈑東江</hi>白頭憐我在至性似君<lb/>
稀<lb/>
<pb n="KR4f0044_SBCK_029-12a"/>
　　　雪後與聲山紫滄同直　暢春園二首<lb/>
西山帶雪髙寒光際靑天晨曦照積素萬木中含煙手<lb/>
把右丞詩羣峰當我前幸無塵事擾兼以忘新年<lb/>
宛宛紫界墻苑門開向東<hi>直廬在小東門内</hi>窅然深山意近在<lb/>
十步中林鳥已春聲細泉生逺風澄懷適有會咏嘯何<lb/>
必同<lb/>
　　　上元前三日自怡園觀燈上相國兼呈院長二<lb/>
　　　首<lb/>
碧香新試上元篘　詔許名園續舊遊下直一行同繫<lb/>
馬入門幾步便移舟　宮中詩句元才子天下神仙李<lb/>
鄴侯兩世　恩光皆眼見得陪賓從也風流<lb/>
<pb n="KR4f0044_SBCK_029-12b"/>
二分明月一分燈引入仙山第幾層洞口煙霞濃似染<lb/>
雪邊亭榭暖如蒸林疎竹密參差見逕轉廊廻取次登<lb/>
却向江湖囘白首十年重到夢何曾<hi>自癸酉以後不到十年矣</hi>
　　　連日賜　御饌恭紀<lb/>
不識　天㕑味頻驚出大官調和從翠釡珍重對金盤<lb/>
腹儉捫應愧　恩深報漸難翻防饑朔笑待詔得加餐<lb/>
　　　十四十五夜　召入西苑賜觀煙火恭紀七言<lb/>
　　　絶句八首<lb/>
閣道中分十里墻西山西繞　御園長夕陽消盡千峯<lb/>
雪别吐紅雲捧　玉皇<lb/>
不夜城邊宛轉通廣塲千步望玲瓏欲知九曲黃河勢<lb/>
<pb n="KR4f0044_SBCK_029-13a"/>
只在仙人一掌中<lb/>
宮鴉飛盡暮天靑百萬燈如百萬星併作晶瑩光一片<lb/>
忽從銀海湧松亭<lb/>
火齊珊瑚竝陸離山光林影互參差靜無人語來天上<lb/>
微覺風揺五綵旗<lb/>
布置髙低儼列墉朦朧初被白雲封流星一綫飛空去<lb/>
匝地漫天盡燭龍<hi>孟浩然薊門觀燈詩薊門㸔火樹疑是燭龍然</hi>
百道金蛇閃苑城湏臾萬皷助砰輷誤疑雷電前山𧺫<lb/>
勤政樓頭月正明<lb/>
綵棚髙架𧺫鰲山銀燭光騰霄漢間寧壽宮中扶輦出<lb/>
太平　天子奉　慈顔<lb/>
<pb n="KR4f0044_SBCK_029-13b"/>
虬箭聲遲玉漏中年年行樂與民同詞臣好紀昇平事<lb/>
簫鼓連宵報歲豐<lb/>
　　　恭祝　萬夀詩十二章<hi>有序</hi>
　　竊聞純禧永錫篤生有道聖人景命長新弘啓無<lb/>
　　疆曆服詩歌嘉樂先推之保佑天申書衍疇圗必<lb/>
　　極諸康寧夀考既誕膺夫繁祉自久享夫歷年欽<lb/>
　　惟　皇上體天行健如日之升質文持五運之中<lb/>
　　道法冠百王之上嘉祥咸萃綂元會而保合太和<lb/>
　　　尊號弗居屏顯榮而敦崇實政推虞帝恊中之<lb/>
　　化欽恤何啻再三師夏王補助之仁蠲賑動盈千<lb/>
　　萬澤流漳滏則畿輔安瀾功奠淮黃則東南底績<lb/>
<pb n="KR4f0044_SBCK_029-14a"/>
　　舉曠典扵時廵時邁播鴻慈扵飬老飬賢凡兹德<lb/>
　　意之覃敷悉本精神之強固歲惟恊洽日在降婁<lb/>
　　欣逢　聖壽之期適符大衍之數扵時和風翔洽<lb/>
　　化日舒長騎竹兒童識　天顔扵過輦扶鳩白叟<lb/>
　　瞻佳氣扵　囘鑾由勳舊以逮懿親自文臣以及<lb/>
　　武衛獻三多之祝稱　萬歲之觴莫不慶溢山呼<lb/>
　　歡騰虎拜<hi>臣</hi>愼行草莾陋質僻左孤踪遭遇　聖<lb/>
　　明召依禁近<hi>臣</hi>之䝉　恩拔擢視多士爲獨優<hi>臣</hi>
　　之感　德頌颺較羣工爲倍切用敢不辭媕鄙敬<lb/>
　　托謳吟葵知向日冀俯鑒夫寸心蓂幸生階思仰<lb/>
　　酬夫大造云爾<lb/>
<pb n="KR4f0044_SBCK_029-14b"/>
瑞靄凝　丹陛祥煙擁　紫宸　萬年三月節四海一<lb/>
家春禮樂調元化謳歌屬　聖人敷天多望幸特爲舉<lb/>
時廵<hi>其一</hi>
睿慮周遐邇　皇猷冠古今堯階三尺土舜樂五絃琴<lb/>
德自重熈洽　恩沾夀考深萬方均樂育帝謂本無心<lb/>
<hi>其二</hi>
見說山東叟欣觀德化成蠲租憐歲儉賜粟恵春畊不<lb/>
息　天行健無私　帝好生活人餘百萬軫䘏荷　皇<lb/>
情<hi>其三</hi>
翠岫三千丈崔巍上岱宗金泥除漢䇿玉檢陋秦封旗<lb/>
拂天門樹雲開日觀峰仙山留五老擁葢候　飛龍<hi>其四</hi>
<pb n="KR4f0044_SBCK_029-15a"/>
鑾輿親閱視河水正平隄西受淸淮弱東趨滄海低一<lb/>
條鋪練帶千里亘虹霓永紀隨刋績朝宗萬國齊<hi>其五</hi>
川岳懷柔日乾坤奠麗中安流歸　聖算平土奏神功<lb/>
桑柘連村逺來牟入望同不教傳　警蹕到處聽呼嵩<lb/>
<hi>其六</hi>
一覽江天濶長流　聖澤深晴霞開海面墖火照波心<lb/>
御墨蛟龍勢仙韶鸞鶴音扶桑占喜氣來往快登臨<hi>其七</hi>
春水江南路　廵遊紀昔年觀風來海嶠問俗上吳船<lb/>
淳朴安畊鑿繁華輟管絃　天顔知有喜康阜勝從前<lb/>
<hi>其八</hi>
千頃頗黎色重爲　明聖開　宸章懸日月　睿藻煥<lb/>
<pb n="KR4f0044_SBCK_029-15b"/>
亭臺桃李乘時放煙波拂櫂來湖山眞有幸直作小蓬<lb/>
萊<hi>其九</hi>
秦淮民望切歸路又重經二水春流碧三山爽氣靑香<lb/>
煙迎不斷　翠輦過還停愛戴心如一爭㸔　萬夀屛<lb/>
<hi>其十</hi>
宵旰勤三事淸廉勉六曹與民同後樂爲政必先勞<lb/>
優詔辭尊號　囘鑾沛雨膏<hi>先一日大赦</hi>巍巍功德在峻極<lb/>
孰爭髙<hi>其十一</hi>
地久天長運河淸海晏期九如爭獻頌三祝竝摛詞謭<lb/>
陋叨　殊遇顓愚仰　聖慈自慙同小草依托　上林<lb/>
枝<hi>其十二</hi>
<pb n="KR4f0044_SBCK_029-16a"/>
　　　新荷<hi>西苑作</hi>
幾處葉田田池塘未吐蓮托根來　上苑濯質自淸泉<lb/>
扇拂煙波動珠承雨露圓魚知游泳樂爭聚畫橋邊<lb/>
　　　三月二十六日分賜　南書房入直諸臣瓶中<lb/>
　　　牡丹<hi>臣</hi>愼行得鞓紅一朶恭紀<lb/>
扶桑初旭暎曈曨聯歩晨趨入直同　紫闥恩光連上<lb/>
苑　彤廷芳氣襲東風人來漢殿鶯花候春在　堯天<lb/>
雨露中五色雲端親捧岀仙葩爭㸔一枝紅<lb/>
　　　四月初四日殿廷對策恭紀<lb/>
朱衣前引向　彤庭黃𥿄封頒出　御屏仗外煙霞成<lb/>
化雨<hi>是日午後微雨</hi>螭㘭燈燭聚春星天人理要窮三策章句<lb/>
<pb n="KR4f0044_SBCK_029-16b"/>
儒多守一經不是　皇仁均造物摶扶容易徙南𬈑<lb/>
　　　初七日　太和殿傳臚恭紀<lb/>
九霄臺閣九重城臚唱親聽第四聲<hi>余名在二甲第二</hi>自比蓬<lb/>
麻資灌植羣欣燕雀荷生成雲開閶闔趨冠珮風過江<lb/>
湖識姓名<hi>宋劉季孫詩日岀唱君名姓春風吹過江湖</hi>從此酬　知須努力<lb/>
勉承鞭策赴王程<lb/>
　　　初九日　恩榮宴恭紀<lb/>
竊祿官㕑巳半年<hi>余自去年十月奉召入内廷</hi>紅綾重對曲江筵生<lb/>
逢　聖代誠何幸老傍科名又自憐杏葉<hi>鞍名</hi>杏園同駐<lb/>
馬雁行雁墖總隨肩綠槐樹底叅差影猶記花黃六月<lb/>
天<hi>禮部㕔事前槐陰特茂諸進士宴席分列其下</hi>
<pb n="KR4f0044_SBCK_029-17a"/>
　　　恭和　御製初夏新晴較射<lb/>
淑氣迎新夏　華騶岀曉晴隔花初樹鵠穿葉不驚鶯<lb/>
月滿開弓勢風髙應羽聲誰知　聖人意耀德本無爭<lb/>
　　　十五日　保和殿引見　欽授翰林院庶吉士<lb/>
　　　恭紀<lb/>
蛾眉班押候　臨軒未有涓埃報　至尊特許奏名來<lb/>
玉陛不教待詔老金門文科報國慙臣分宦牒同朝戴<lb/>
主恩<hi>臣胞弟嗣瑮翰林院編修族姪昇左春坊左諭德</hi>葵藿有心知向日願從<lb/>
瑶島結孤根<lb/>
　　　十九日　午門賜鈔恭紀<lb/>
頻垂旅槖走關山一第俄登蓬閬間遂有朱提分　少<lb/>
<pb n="KR4f0044_SBCK_029-17b"/>
府頓令寒士動歡顔　宸章舊沭華縑重<hi>去冬在德州蒙賜御書</hi>
<hi>程子視箴</hi>寳硯曾叨緑玉頒<hi>今年正月蒙賜砥石山綠硯</hi>今日衆中還<lb/>
拜　賜殊榮稠疊冠淸班<lb/>
　　　二十日　文廟釋褐恭紀<lb/>
數仭宮墻霄漢連兩楹俎豆故依然曾陪鼓篋三千士<lb/>
重到橋門二十年<hi>余自甲子五月入國學肄業</hi>末學豈增科目重非<lb/>
才特荷　聖人憐較他儕軰蒙　恩早獨在靑衫未換<lb/>
前<lb/>
　　　二十一日赴　暢春苑謝　恩恭紀<lb/>
初著宮袍拜　禁林碧梧翠桺望成陰可知　聖主裁<lb/>
培意即是天工長飬心千頃池邊㸔鼓鬛萬年枝畔聽<lb/>
<pb n="KR4f0044_SBCK_029-18a"/>
鳴禽從來日月無私照一物含光感自深<lb/>
　　　送髙江村先生南歸即次紀　恩六章原韻<lb/>
物望羣瞻進退間先生風度杳難攀神仙骨勝留侯健<lb/>
帷幄功髙李泌還却眺白雲懷子舍長慿金鏡駐恩顔<lb/>
<hi>鮑照詩孤景留恩顔</hi>君臣名分家人誼禮絶平時供奉班<lb/>
承明岀入兩周星紫炁遥瞻傍九靈一代龍門示模楷<lb/>
同時虎觀奉儀型賞留瓊島㸔花宴道在靑箱授几銘<lb/>
連日宣傳尤絡繹　天潢舊學重傳經<lb/>
家書天上喜開函無恙春風報布帆人以新陰艶桃李<lb/>
天教晚節䕶松杉一門四世皆餘慶<hi>時遇覃恩正一品官在任者例得</hi>
<hi>貤封四代公方飬母乞歸得邀恩例實異數也</hi>八座三年特改銜去住到公<lb/>
<pb n="KR4f0044_SBCK_029-18b"/>
眞綽綽　主恩前後總非凡<lb/>
西苑門東竝歇鞍自聞髙唱和皆難疎簾捲雨吟紅藥<lb/>
畫閣傳香賦牡丹<hi>以上皆記同直西苑事</hi>一字褒增華衮重萬間<lb/>
廣被布衣寒江湖不放滔滔下有力能廻既倒瀾<lb/>
丹梯百級上　丹墀獨藉文章結　主知去國光陰移<lb/>
綠髩向陽花木發華滋　奎章再錫歸<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>富　優詔頻<lb/>
頒飲餞遲此意旁觀猶感涕那教身受不生悲<lb/>
曾聽邸舍話　金鑾敢望天衢振羽翰門外忝隨新立<lb/>
鵠巢㾗猶認舊棲鸞　恩濃晝日看三接夢繞鄉園感<lb/>
百端直擬臨岐論後約好收朝跡共追歡<lb/>
　　　四月二十三日　分賜西苑入直諸臣　御書<lb/>
<pb n="KR4f0044_SBCK_029-19a"/>
　　　扇<hi>臣</hi>愼行得　聖製泊舟惠山詩恭紀八韻<lb/>
珍重傳宮扇輝煌徧直廬　賜當淸景下頒及午風餘<lb/>
應候知開闔無塵待掃除未秋凉已襲纔夏暑先驅<lb/>
駐蹕留佳咏分行灑　御書恍疑泉到耳眞覺翠浮裾<lb/>
墨氣生濃淡煙光動卷舒終身懷袖裏長似拜　恩初<lb/>
　　　謝　賜玻瓈眼鏡二首<hi>五月初一日</hi>
玉比晶瑩鏡比圓一時披豁覩靑天明珠吐暈泥沙外<lb/>
爝火分光日月邊名𥿄尚堪題細字秘書仍許對新篇<lb/>
此生視息眞何幸雙眼摩挲敵少年<lb/>
霽月光風在　紫垣海西佳製　賜頻煩<hi>漢書注鄭重猶言頻煩也</hi>
潭空秋水淸無底壺貯春氷薄有㾗絶勝金鎞除脃膜<lb/>
<pb n="KR4f0044_SBCK_029-19b"/>
不須藜杖照黃昏曾經隔霧㸔花後老戀餘光盡<lb/>
主恩<lb/>
　　　端午日西苑　賜饌恭紀<lb/>
天上天中節初晴景物鮮榴含將放蕊葉擁未開蓮菰<lb/>
黍縈宮綫<hi>先一日賜糭</hi>蒲觴撤　御筵　恩波眞不淺長傍<lb/>
鳯池邊<lb/>
　　　賦得夢破蓬窗雨<hi>奉睿㫖不用應制體</hi>
明燈初炧酒微消倦枕扁舟夜泬寥楓葉橋邊㸔漠漠<lb/>
蘆花風外聽瀟瀟一天雲氣沉孤雁兩㟁灘聲長暗潮<lb/>
喚醒江湖十年夢𧺫㝷歸路尚迢遥<lb/>
　　　題少宗伯孫樹峰前軰扇頭榴花<lb/>
<pb n="KR4f0044_SBCK_029-20a"/>
丹砂染岀鶴頭紅畫稿移來禁苑中似與天工諧暖律<lb/>
年年開候應薰風<lb/>
　　　王麓臺前軰爲余畫扇自題其後索同直諸君<lb/>
　　　和<lb/>
萬樹鳴蟬水一隈西山驟雨過輕雷㸔君老筆如并剪<lb/>
割取浮嵐暖翠來<lb/>
　　　潞水歸帆圖爲諭德姪賦<lb/>
日長如年暑未徂丁丁晝漏傳宮壺直廬直伴一事無<lb/>
開卷示我歸帆圖三竿秋水六幅蒲小船放溜如飛鳬<lb/>
浪花逺吞丁字沽綠楊拂㟁交紅芙舟中之人疑可呼<lb/>
掉頭徑欲歸來乎　君恩未許賦遂初田園有路去尚<lb/>
<pb n="KR4f0044_SBCK_029-20b"/>
紆作詩聊取償宿逋勸爾且勿思蓴鱸<lb/>
　　　瀚海石歌奉　㫖作<lb/>
瀚海岀國門亭堠萬有餘　君王神武勤遠馭伐叛特<lb/>
欲安邊隅歸來玉斧畫大渡屬國東西一都䕶覊縻不<lb/>
設甌脫閒何者能邀　至尊顧異哉有神物産自此海<lb/>
濱逺從開闢混礓礫直到海底今揚塵女媧補天煉五<lb/>
色散落人間人不識年深道逺莫致之瓌寳仍爲天上<lb/>
得　禁林過雨山蒼然綠窗窈窕生紫煙越羅蜀錦開<lb/>
什襲　詔許重陳玉案前内官捧下　通明殿耀眼平<lb/>
生驚未見碧砮奇氣蓄風雲銅鍥飛芒繞雷電七星挂<lb/>
斗何煌煌六十四象隨圓方綺霞縠霧錯采章白璧自<lb/>
<pb n="KR4f0044_SBCK_029-21a"/>
白黃琮黃或如茘垂枝又如榴拆囊或如鏡留影又如<lb/>
芝植房或如犧牛角繭栗或如蝦蟇入月頷頥張或如<lb/>
靑螺或紋蛤或如馬肝止血瘳膏盲或如珊瑚出網丹<lb/>
岀鼎松脂岀地琥珀凝堅光賦形寓色靡不肖化工之<lb/>
巧盡洩無留藏<hi>臣</hi>聞積水類生石瑟瑟波揺紅靺鞨潮<lb/>
淘汐戰廉角平蜃吸鰲呿光怪發黔中白鷺洲<hi>貴州思南府有</hi>
<hi>白鷺洲文石絶佳</hi>文登彈子窩<hi>在登州蓬萊閣下海中見蘓軾集</hi>偶披千萬遇<lb/>
什一毓秀孕靈能幾何孰如此石來自遐荒外磊砢英<lb/>
多殊可愛擕來共指前席珍采處曾蒙後車載石兮石<lb/>
兮汝豈無知空抱質顧盼　恩深同剪拂囘思萬古委<lb/>
泥沙方信　聖朝無棄物<lb/>
<pb n="KR4f0044_SBCK_029-21b"/>
　　　寄祝汪韋齋年伯七十壽時官鞏昌郡丞<lb/>
宦跡中經四郡移姓名曾達　九重知神仙路指靑牛<lb/>
道風月吟寛皓首期愛酒每傾鸚鵡盞生兒多集鳯皇<lb/>
池<hi>謂武曹文升昆季</hi>頭銜特爲　貤封換歷守還　朝算未遲<lb/>
　　　奉　㫖免赴教習㕔賦呈院長揆公<lb/>
第二㕔前逐隊過北扉咫尺接鑾坡　詔恩已免春秋課<lb/>
館職猶充弟子科<hi>顔魯公詩魯國今従弟子科</hi>變白果能生黑否<hi>少陵詩余</hi>
<hi>髪喜却變白間生黑絲</hi>出藍其柰謝靑何<hi>北史李謐傳初師博士孔璠後璠還就謐請業同門生語</hi>
<hi>云靑岀藍藍謝靑師何常在明經</hi>回思東閣傳經地老厠門墻媿自多<lb/>
敬業堂詩集卷二十九<lb/>
<pb n="KR4f0044_SBCK_029-22a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_008-1a"/>
敬業堂詩集卷八<lb/>
　　　　　　　　　海寧查愼行　悔餘<lb/>
　人海集<hi>起丙寅十一月盡戊辰正月</hi>
　　故人吳漢槎殁後有以不肖姓名逹於明相國左<lb/>
　　右者遂延置門館令子若孫受業焉下榻府西偏<lb/>
　去南城十里而遥人事罕接間有吟咏率出傳題<lb/>
　　酬應自丙寅仲冬迄戊辰初春凡十五月所得詩<lb/>
　　不滿百篇合爲一卷即用人海記之名以名集<lb/>
　　　移館北門寒夜不寐起來霜月滿庭有懷諸弟<lb/>
寒城宮漏永孤館耿無寐起看殘月升稜稜挾霜氣徘<lb/>
徊夜將半惜此姜肱被獨客不可爲無端感憔悴<lb/>
<pb n="KR4f0044_SBCK_008-1b"/>
　　　題喬石林侍讀梅花莊圖兼送其罷官南歸<lb/>
湖陂種柳不種梅梅花合向陽陂栽買園舊在最髙處<lb/>
尚怕水泛春氷開沙頭一篙刺歸路淸淺今堪跨半渡<lb/>
父老來看侍直圖先生咲入花間去<lb/>
　　　趙秋谷編修見示并門集輙題其後<lb/>
趙侯曠世才硎發新刄初十八取髙第姓名登䂖渠紛<lb/>
紛冠葢交僮馬塡門閭抗懷對儕俗折節讀古書我友<lb/>
濳江髯<hi>朱悔人</hi>數數來告余余時懷一刺欲徃還趦趄従<lb/>
來負盛名相見長恐虛何期就館舎先枉君子輿示我<lb/>
并門詩璀璨瓊瑶琚淸光溢兩目瀏覽無停矑不忍遽<lb/>
卒讀掩卷姑徐徐留之遣夜長霜月臨窗　地爐煖宿<lb/>
<pb n="KR4f0044_SBCK_008-2a"/>
酒繼晷編重舒十首釂一杯頃刻百首餘何堪飲戸小<lb/>
徑醉同蘧蘧隱几似有人導我蓬萊居李杜踞髙坐兩<lb/>
㫄列仙儒依稀潮州韓髣髴眉山蘇中有靑丘子拍肩<lb/>
大聲呼醒來几案傍綘蠟開芙蕖悠然接詩境鼠穴非<lb/>
乗車我欲數子間位君復　躇君今富才力著作承明<lb/>
廬詞章技特卑未足垂聲譽即此見根柢振歩捐土苴<lb/>
神仙才有數此語古有諸我賤不足論願君勉相於<lb/>
　　　得聲山姪揚州信<lb/>
隋隄柳又拂歸艭安穩傳書報渡江却寄新詩猶索和<lb/>
轉憐遊屐不成雙霜欺獨雁寒衝塞月帶疎鐘夜到窗<lb/>
此際相思倍怊悵燈花何喜燦冬釭<lb/>
<pb n="KR4f0044_SBCK_008-2b"/>
　　　任坦公以趙松雪留犢圖索題留竹垞齋中聞<lb/>
　　　爲偷兒取去戲作絶句荅之<lb/>
一呷貪泉盡跖徒壽春遺事近應無探<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>莫怪工相妬<lb/>
占斷淸名是畫圖<lb/>
　　　題禹平水村圖二首<lb/>
蓼洲疎雨荻洲烟一扇低<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>水拍天不礙主人長作客<lb/>
披圖還有鶴看船<lb/>
春波十字水西東草淺廻塘有路通着個歸人應更好<lb/>
倒騎烏㹀柳陰中<lb/>
　　　除夕前八日立春<lb/>
驚心看舊暦三十八回春去日成何事流光惜此辰好<lb/>
<pb n="KR4f0044_SBCK_008-3a"/>
風廻淑氣殘雪洗窮塵便擬騎驢出旗亭覓酒人<lb/>
　　　元日出東便門<hi>以下丁卯</hi>
朝出國東門言循潞河湄層氷裂厚地雪光照曜之草<lb/>
短没燒痕老楊交枯枝晨曦曖我顔我鬂初有絲自従<lb/>
客京洛三遍東風吹藏身人海中發興乃更竒誰能當<lb/>
此日一鞭出㝷詩<lb/>
　　　少司馬楊公潞河寓齋夜話得村字<lb/>
去京三十里城郭只如村老樹排沙磧春帆次水門談<lb/>
深孤館靜酒罷一爐温巳覺連宵夢依依近故園<lb/>
　　　春夜同外舅陸先生陳䕫獻吕彤文許時菴朱<lb/>
　　　悔人魏禹平王令貽王赤抒吳震一張損持家<lb/>
<pb n="KR4f0044_SBCK_008-3b"/>
　　　荆州兄集朱大司空齋分韻二首<lb/>
春燈春夕宴一到一回歡不赴先生約寧知禮法寛酒<lb/>
痕雙短袖歳事五辛盤合坐無生客長安此㑹難<lb/>
畫簾開雪後新月到花西雅令投瓊得淸歌按拍齊鼓<lb/>
催今夜醉詩記隔年題預恐鴉啼曙門前散馬蹄<lb/>
　　　龔蘅圃屬題攝山秋望圖<lb/>
昔我道金陵西南出江關船頭東北望秀色堆烟鬟長<lb/>
年爲指似此山名繖山古寺入棲霞松老苔斑斑玲瓏<lb/>
刻千佛石骨靈不頑上有天開岩鏡平圜若環従兹陟<lb/>
髙頂一覽收人寰孫吳事業荒南渡衣冠孱詞客弔興<lb/>
亡動云淸淚澘探懷發深趣此事天寧慳如何雷同聲<lb/>
<pb n="KR4f0044_SBCK_008-4a"/>
萬口若是班我友詩力徤淸奇寫崢潺好風䬃然來滿<lb/>
眼除榛菅按詩記年月我在蠻溪灣重披一幅圖點染<lb/>
紛斑斕杖藜者數軰<hi>謂竹垞靑士諸君</hi>風骨俱珊珊同時失同<lb/>
遊悵望空徃還慿君添一葉置我烟波間<lb/>
　　　王甥漢臯南歸詩以示别二首<lb/>
草草嫌輕出依依戀此辰也知歸槖儉應諒客<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>貧家<lb/>
教分諸弟身謀累所親臨期雙淚落併念爾先人<lb/>
汝去眞長策吾㽞轉寂寥雪燈分𬒮影風柳斷腸條客<lb/>
久人情覺春寒酒力消自今長短夢無夜不河橋<lb/>
　　　送吳靑壇侍御歸里<lb/>
來乗騘馬來去駕柴車去烟光綠上垂楊梢春淺東門<lb/>
<pb n="KR4f0044_SBCK_008-4b"/>
送行處東門多少罷官人太息何煩感直臣但使朝廷<lb/>
無闕事不妨歸作太平民<lb/>
　　　北城寒食有懷南郊舊遊寄呈朱大司空並索<lb/>
　　　玉友荆州和二首<lb/>
早桃開後倦游情春事無端閱鳯城忽聽賣花聲到耳<lb/>
始知明日又淸明<lb/>
名園狂醉巳經年永定門坊記墮鞭想得出郊重繫馬<lb/>
一行新柳變新烟<lb/>
　　　相國明公新築别業於海淀傍旣度地矣邀余<lb/>
　　　同遊詩以紀之<lb/>
路指沙堤外園開海淀東好山西嶺接曲水　御溝通<lb/>
<pb n="KR4f0044_SBCK_008-5a"/>
綠野名相稱華林興頗同種花兼種樹還費十年功<lb/>
　　　陳元亮至得令兄撝謙近問<lb/>
海棠雨墮胭脂紅一尊醉别禾城東旗亭衮衮柳綿白<lb/>
握手驚従薊門北烏蟾顧影倐忽移巳過五度春風期<lb/>
看君湖海發豪氣嘆我頭鬂生微絲爲言索遊非得巳<lb/>
爾乃胡爲亦來此一門甲第矜貴盛王謝堂前燕添壘<lb/>
藏書萬卷澤尚新負郭二頃業未徙少游但思騎欵叚<lb/>
儘可浮沉老郷里天生爾以不覊才伏櫪豈得長徘徊<lb/>
朝秣吳芻暮燕市聲價自長黃金臺君家髯兄才不細<lb/>
勇决翻成倦游計粗傳近况喜可知只怪新篇不相寄<lb/>
故園漸少杜門人徃徃席㡌趍黄塵因君棖觸草堂夢<lb/>
<pb n="KR4f0044_SBCK_008-5b"/>
綠樹正接詩翁隣<lb/>
　　　送宋牧仲提刑山東<lb/>
名封十二接關城繡斧前頭父老迎問俗潛移齊右姓<lb/>
下車先揖魯諸生天開島日三更白濟入河流一道淸<lb/>
歷下亭邉名士㑹騷壇行見續詩盟<lb/>
　　　壽陸菊隱前軰七十二首<lb/>
熈甫陶菴傳述久百年君又起疁城學能忘世名偏重<lb/>
老愛讐書眼倍明在璞不妨留玉彩出山依舊覺泉淸<lb/>
龍門子弟俱英絶及見淵源有二生<hi>謂孫愷似侯大年</hi>
採芝欲去每相羊開閣猶留老仲翔<hi>時下榻大冶相國家</hi>共許康<lb/>
成多著述誰言安世有遺亡老人祝杖鳩無恙處士歸<lb/>
<pb n="KR4f0044_SBCK_008-6a"/>
田菊未荒十丈風埃遮不得少微争指客星芒<lb/>
　　　送時菴先生典試四川<lb/>
驛路曉發聞秋鈴千山萬山叠翠屏秦關百二閱天險<lb/>
蜀道一雙占使星<hi>同行者爲林戸曹</hi>地逺人才指可數亂餘風<lb/>
物愁初經同行有約吾竟負譲爾劔閣題新銘<lb/>
　　　㯶拂子示兩及門<lb/>
竟得驅除力群蠅不敢貪淸幽吾最羡束縛爾何堪自<lb/>
愛依書幌差宜挂草菴誤人消底物江左只淸談<lb/>
　　　送田綸霞由大鴻臚廵撫江蘇二首<lb/>
東南地重推吳㑹開府新煩典客卿暫出人皆榮八座<lb/>
再來公巳領三旌霜淸斧鉞稜稜見風静驊騮尾尾行<lb/>
<pb n="KR4f0044_SBCK_008-6b"/>
桃李一蹊看好在道傍伏謁半諸生<hi>田曽爲江南學使</hi>
詔恩連歳蠲逋賦管内民情大可知棡鼓尚傳迎輦曲<lb/>
竹枝多上去思碑兩賢治蹟原難繼<hi>謂大宗伯湯公少司馬趙公</hi>一<lb/>
代人才更屬誰此去但須持簡要不妨小吏日抄詩<lb/>
　　　呈玉峯少宗伯徐公四首<lb/>
書局頻開邸第中桓厨鄴架許誰同一朝典䇿分明在<lb/>
未有髙文不屬公<lb/>
宏博今無沈晦倫　御書端爲寵儒臣講堂及聽宣和<lb/>
論感激能容下座人<lb/>
弟子韓門盛一時投書却悔少年爲官髙不改憐才意<lb/>
人道先生似退之<lb/>
<pb n="KR4f0044_SBCK_008-7a"/>
一御何當重李膺對公方媿百無能相逄盡屬龍門客<lb/>
只是常鱗不敢登<lb/>
　　　次張超然見懷原韵<lb/>
昨夜楸庭雨洗埃病餘酒戒擬重開正欣涼自披襟得<lb/>
忽有風吹好句來榕浦人才君磊落蓴江歸夢我沿洄<lb/>
此情除共詩翁說<hi>謂竹坨先生</hi>預約藤陰掃碧苔<lb/>
　　　與時菴别五旬計程當入閬中矣七月十六夜<lb/>
　　　夢其渡桔栢江有詩見寄醒而作此<lb/>
相送西南去離心不可降亂山懸客路孤夢墮疎窗暮<lb/>
雨葭萌驛秋風桔栢江此時占益部眞有使星雙<lb/>
　　　夜宿傳經書屋枕上喜雨<lb/>
<pb n="KR4f0044_SBCK_008-7b"/>
爲少芭蕉樹初來竟不知及聞簷滳後已是酒醒時静<lb/>
覺書幃爽凉侵布被宜殘燈如客况不厭作花遲<lb/>
　　　送周靑士南歸<lb/>
人間不是少知音愛爾蕭然抱素襟潮似歸期還有信<lb/>
雲雖出岫本無心戰回酒敵黃花老收取詩名白髮深<lb/>
此去浮家烟水際五湖一葉許誰㝷<lb/>
　　　丁卯秋闈報罷呈諸先軰五首<lb/>
明明跂脚有靑雲安上門前路忽分湖海伏龍雷起蟄<lb/>
關山斷雁雨呼群裘茸欲落霜花吐燭跋初消漏點聞<lb/>
慙愧上書頻見斥僅留舌在敢論文<lb/>
夜雨鳴雞事不同也曾投筆學従戎早知有命應藏拙<lb/>
<pb n="KR4f0044_SBCK_008-8a"/>
不是無家轉諱窮楓葉飄殘砧杵月槐花吹過鬂絲風<lb/>
故人底用慙髙第<hi>謂后張仲䕫令詒西厓軰</hi>我比劉蕡䇿未工<lb/>
憔悴靑衫感弟兄勿將時論擬縦横五經何負掄材意<lb/>
萬口先傳下第名<hi>時家荆州以五經被薦</hi>但使低顔對僮僕猶容<lb/>
長揖見公卿祗嫌鏡裏流光速白髮新抽一兩莖<lb/>
兩眉愁思一含顰情到無憀去住均短篴聲悽霜後竹<lb/>
孤桐絃冷㸑餘薪那能造物皆如意不信憐才竟少人<lb/>
任是亡羊吾勿悔燈前故䇿試重陳<lb/>
三年光景易蹉跎又偪登髙節物過燕子生涯如客様<lb/>
菊花天氣奈霜何狂名幸免聊隨俗野性無拘一放歌<lb/>
巳買吟瓢租蹇衞西山遊興近來多<lb/>
<pb n="KR4f0044_SBCK_008-8b"/>
　　　九日同荆州兄遊趙恒夫給練寄園<lb/>
縈成曲磴叠成岡髙着樓臺短着墻花氣淸如初過雨<lb/>
樹陰濃愛未經霜熟遊不受園丁拒放眼従驚客路長<lb/>
亦有東籬歸不得四年京洛共重陽<lb/>
　　　題宋石門畫松<lb/>
蒼髯翠鬛揺向空老榦蟠作靑虬龍雙睛未點飛不得<lb/>
時有雲氣來相従開時髙陰散林麓捲起生綃纔尺幅<lb/>
人間何處着秋風昨夜城南拔喬木<lb/>
　　　秋夜紀事<lb/>
城頭落星大於斗群犬吠怪都狂走或云此星作狗形<lb/>
犬不見星惟見狗初如地震如雷鳴頃刻閴寂天無聲<lb/>
<pb n="KR4f0044_SBCK_008-9a"/>
但見明河亘天月西没宫漏杳杳傳三更明朝屬車行<lb/>
射鹿旌幟照山馬量谷不須更載獫猲驕驅爾向前飛<lb/>
食肉<lb/>
　　　送朱千仭之任舒城<lb/>
龍舒傳舊俗淳朴羡民風官稅如期納山田比歳豐月<lb/>
依琴榻静花傍印牀紅却咲眉山老無緣作寓公<lb/>
　　　相國明公壽讌詩四章<lb/>
海嶽遥瞻壽域開喬松直上表崔嵬立鰲一柱承中極<lb/>
戴斗三星指上台雨露恩深和鼐地風雲力展濟時才<lb/>
穆淸垂拱邉烽静誰挽昇平氣象廻<lb/>
千古明良不數逄天教元老際時雍和衷事事歸無我<lb/>
<pb n="KR4f0044_SBCK_008-9b"/>
雅量人人服有容地峻不須銘客座官淸豈在却堂封<lb/>
但看退食委蛇度賸得丹心荅　九重<lb/>
未應風月屬平章綠野仍開舊日堂玉燭年調光宅里<lb/>
沙隄柳合善和坊門無鈴鼓軒車静架有圖書御墨<lb/>
香一桁朝衣雙進酒森森玉樹又成行<lb/>
八千歳裏紀春秋平格端従運㑹留寶鼎有光騰玉鉉<lb/>
皇圖無闕指金甌朝家望久尊黄髮事業公今尚黑頭<lb/>
慙愧受知同國士嵩髙一頌恐難酬<lb/>
　　　喜唐實君至<lb/>
風埃易隔經年靣忽聽車音喜不勝才氣譲君髙百尺<lb/>
酒腸寛我過三升薄寒坐轉霜天月徃事談深雪屋燈<lb/>
<pb n="KR4f0044_SBCK_008-10a"/>
記取鳳城西北頰竹床相對兩如僧<lb/>
　　　得家信<lb/>
遲滯經三載平安報一門開従廻雁磧寄自擣衣村身<lb/>
賤歸難料家貧恨每吞兩親猶未葬先計了兒婚<lb/>
　　　荅衞源兾先生見寄之什<lb/>
蘇門仙籍在長嘯出風塵頗怪髙賢意偏憐失路人宦<lb/>
情歸後澹詩境老來眞靈藥如堪斸吾將就結隣<lb/>
　　　西𬈑竹垞同遊房山余不及踐約口占送之<lb/>
斜陽聨騎去影落好山中古寺㝷碑入幽泉撥葉通勝<lb/>
遊關俗念閒趣就詩翁隔斷桑乾水黄沙白草風<lb/>
　　　哭朱大司空六首<lb/>
<pb n="KR4f0044_SBCK_008-10b"/>
忽得彌㽞信驚疑欲問天更誰承絶學<hi>公爲紫陽裔孫</hi>忍遽奪<lb/>
名賢存殁眞關運行藏好算年茫茫國西路白日廹虞<lb/>
淵<lb/>
正色持朝議従人指異同不聞廷辨語眞有大臣風局<lb/>
定閒居後名髙薄譴中肻留毫髮恨物論久方公<lb/>
罷官賔客盛不署下邽門萬卷藏書第孤雲倚杖村履<lb/>
聲今寂莫花氣舊絪緼従此西州泪都銷醉後魂<lb/>
衣褐初相見雲泥不啻過自蒙公賞識一任俗譏訶才<lb/>
退江花夢神傷薤露歌轉緣期許厚脈脈負慙多<lb/>
悵斷西山路曾陪兩度游雲峯竒入夏泉味冷經秋酒<lb/>
許王弘送詩同魏野留篋中髙唱在讀罷泪交流<lb/>
<pb n="KR4f0044_SBCK_008-11a"/>
天不留耆舊人皆惜老成風流餘畫像官號定銘旌年<lb/>
譜門生輯文編國史評恬侯㳟謹似重望起家聲<lb/>
　　　禹尚基屬題水村圖小照二首<lb/>
縈靑繚白埭西東門掩檀欒倒影中千片白鷗波萬頃<lb/>
釣竿只占一絲風<lb/>
朝衫猶絆未歸人畫裏鬚眉淡有神已辦靑鞵靑篛笠<lb/>
問渠何路出黄塵<lb/>
　　　聞周靑士淮南訃信<lb/>
苦口勸君去筋骸看頗强祗云當暮齒不合久他郷病<lb/>
忽中途得神翻永訣傷餘生還自歎歸計尚茫茫<lb/>
　　　楊耑木來都出示涿州道上見懷八絶句次韻<lb/>
<pb n="KR4f0044_SBCK_008-11b"/>
　　　奉荅<lb/>
荒程野店暗戎戎灰洞連雲小驛通辛苦琉璃河畔路<lb/>
一天氷雪兩征鴻<hi>時與家德尹偕行</hi>
短衣篤速又重來雙眼摩挲試一開拚得故人驚黑瘦<lb/>
斷腸誰似賀方回<lb/>
舊來書札屢相存難遣離愁閱暁昏今夕和歌燕市裏<lb/>
不知何事尚銷魂<lb/>
南園一醉夢難消新指陂坻丈五髙迸落客中知巳淚<lb/>
刺梅花下長蓬蒿<hi>乙丑初夏同赴朱司空南園之約今司空巳下世</hi>
蛾眉里族艷同時錦瑟雖工俗豈知比似孝標還曠逹<lb/>
上年歸燕併無詩<hi>指耑木乙丑禮闈報罷事</hi>
<pb n="KR4f0044_SBCK_008-12a"/>
橫草才情好在無髑髏猶記血糢糊征南賔客今淪落<lb/>
怕展藍田射虎圖<lb/>
氷泮西沽喚槳師<hi>春初送司馬公南歸</hi>久留生計太無竒白駒只<lb/>
合逃空谷一食塲苗便縶維<lb/>
行期爲爾少遲留南酒新香出竹篘楊柳作鞭花壓㡌<lb/>
此時去住兩無愁<hi>時余方計南歸</hi>
　　　喜德尹至都即用道中見寄韻八首<lb/>
花南硯北屋西東先築都荒想像中此意十年應共惜<lb/>
一般根蒂兩飄蓬<lb/>
别是㝷常㑹却竒鶺鴒沙外影離離可憐半世爲兄弟<lb/>
兩度相逄在路岐<lb/>
<pb n="KR4f0044_SBCK_008-12b"/>
敝裘寒色國西門刮靣西風太少恩不是雪花如掌大<lb/>
豈知姜被果竒温<lb/>
匪莪蓼蓼感伊蒿此際方知父母勞三尺孤墳何日築<lb/>
敢將門戸委兒曹<lb/>
添丁従小絶堪哀抱向花前得幾回<hi>弟去年始得一子名騶虞</hi>可但<lb/>
生兒憐絡秀有人椎髻望歸來<lb/>
少賤長貧那得辭浪遊眞愧作男兒只除中酒聨吟夕<lb/>
不似長安下第時<lb/>
八齡工賦庾肩吾五十能詩髙逹夫勿羡早成輕晚就<lb/>
天心原不薄窮途<lb/>
三畝原爲種稻留私逋官稅苦難酬翻因細悉家中事<lb/>
<pb n="KR4f0044_SBCK_008-13a"/>
従此思家又起頭<lb/>
　　　曉出西華門逄吳震一<lb/>
九陌紛紛路向岐毛驢䭾客立多時一冬風力今朝橫<lb/>
吹折街南賣酒旗<lb/>
　　　盆梅同唐實君揆愷功賦<hi>以下戊辰初春作</hi>
不借東風力全慿火候催夢隨馳驛到香自渡江來物<lb/>
性違移植人情惜早開草堂留老榦氷雪戰春回<lb/>
　　　探春花再索實君和<lb/>
本是丁香種先従臘尾開一叢疑積雪繁蕋欲欺梅南<lb/>
客今初見新詩悶强裁君看凡草木猶帯好春來<lb/>
　　　水仙次韻<lb/>
<pb n="KR4f0044_SBCK_008-13b"/>
梔額檀心韻靑裙縞袂姿洛波迎宓女越網得西施<hi>用義</hi>
<hi>山詩中語</hi>脈脈含情逺盈盈欲語遲月中曾解珮爭許俗人<lb/>
知<lb/>
　　　壽大司馬梁玉立先生四首<lb/>
兩朝元老出名賢身繫安危四十年同日蒼生多屬目<lb/>
向來黃髮少隨肩金甌社稷銷兵裏玉斧關河聚米前<lb/>
如此　皇圖資坐鎭何煩書案更籌邉<lb/>
萬騎塵淸萬里風殿廷次第與論功兒童徃徃知司馬<lb/>
貢使年年問相公排闥山光迎劒㦸傍簾燭𦦨吐長虹<lb/>
太平别有經綸業無用陰符置篋中<lb/>
盛事雕橋紀一時壽槐千歳尚虬枝贊皇世業平泉記<lb/>
<pb n="KR4f0044_SBCK_008-14a"/>
樞宻新堂晝錦詩無價鼎彛歸賞識有人書畫乞題辭<lb/>
官髙依舊風流在不愧人稱海鶴姿<lb/>
尺五天低韋杜城文星長傍禁垣明毎因餘論諳前事<lb/>
雅有虚懷接後生閣上麒麟圖早識座中鸚鵡賦難成<lb/>
<hi>謂丙寅春公召飲事</hi>従今一上生申頌感激曾蒙記姓名<lb/>
　　　送黼皇姪出宰大浦<lb/>
靑溪一條水發源自白嶽千里赴海舋赭龕爲鎖鑰余<lb/>
家赭山口子住齊雲脚阮巷南北分裴眷東西拓雖云<lb/>
支派别夫豈淵源各先朝際盛隆中葉顯儒學煌煌兩<lb/>
開府<hi>先中丞京兆</hi>事業恍如昨外吏實起家致身上臺閣綿<lb/>
延君子澤十世不爲薄汝叔<hi>秦望兄</hi>州牧賢掛冠去笻筰<lb/>
<pb n="KR4f0044_SBCK_008-14b"/>
吾宗老觀察<hi>王望伯</hi>近亦返丘壑坐惜數年來衰宗正中<lb/>
落家聲望子振有若水救涸子才洵超群氣勢竚騰躍<lb/>
胸藏五千卷試手髙第博簇簇刄發硎團團弩張彍謂<lb/>
當<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>兩翅一舉上寥廓何期赴南宮六度困東郭季子<lb/>
金婁罄東方米徒索俛首作選人初心豈所樂之官嶺<lb/>
海外道逺塵漠漠臨分當贈言古人例有作與君屬關<lb/>
切聊爲舉其略邑宰職親民顧名思義托如何千百軰<lb/>
疾苦視隔膜寧多才地違或少寛嚴酌子今抱經濟枳<lb/>
棘棲鸞鶴白弊不足釐餘情故綽綽潮州本善地貢賦<lb/>
雜海錯大浦居其間頗自異煩劇兵餘奈凋瘵戸口十<lb/>
半削往者征南師驚駭到鮫鱷剪除兇暴盡政虎尚餘<lb/>
<pb n="KR4f0044_SBCK_008-15a"/>
虐仁人行撫綏所亟在民瘼大僚恣指揮小吏承唯諾<lb/>
省事先省心自然破拫挌人散訟庭閒官淸條教約蒲<lb/>
鞭併可去况乃痛𫾣扑譬如百孔瘡難得萬金藥徐徐<lb/>
養元氣稍稍起積弱民風旣已佳土物矧不惡榕樹淸<lb/>
陰留佛桑紅𦦨著文禽好毛羽中有羅浮雀漿分荔子<lb/>
甘茶代㯽郎嚼珊瑚及珠琲過眼風掃蘀方將寶淸名<lb/>
未肻計<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>槖従來賢逹意定不俗吏若屈指三年期還<lb/>
朝報循卓<lb/>
　　　送沈譽生之任靖安<lb/>
江西是我曾遊處風土従君一一誇郭外有山皆種竹<lb/>
春來無路不迷花商船晚閙臨溪碓官課先輸曬網家<lb/>
<pb n="KR4f0044_SBCK_008-15b"/>
此去始知魚米賤十年應悔住京華<lb/>
　　　寄壽潛江朱䂖戸先生<lb/>
半肩華髮倚孤笻萬卷竒書貯短蓬日出茶烟吟甫里<lb/>
雨來巾角墊林宗魚標隔竹參差見酒斾穿花次第逄<lb/>
如許風期誰獨占白雲髙䕶丈人峰<lb/>
　　　桐城錢田間先生相遇都門出詩集見示中有<lb/>
　　　丁酉寓長干寺投贈先君子七律一章距今已<lb/>
　　　三十二年先君下世且十一年矣感而次韻<lb/>
敝廬風雨十年扃南北身隨敗葉零先㕛漸如星落落<lb/>
殘宵愁對火熒熒詩貪記憶關心讀話到蒼涼制涙聽<lb/>
莫問生涯流轉跡賤貧何事不曾經<lb/>
<pb n="KR4f0044_SBCK_008-16a"/>
<hi>附</hi>田間先生原作<lb/>
　古寺秋聲夜不扃客星幾點共飄零鐘殘隔院禪香<lb/>
換雨暁長廊塔火熒市隱定従江左覓雅歌還在越<lb/>
中聽道人入道無他術只講床頭一卷經<lb/>
敬業堂詩集卷八<lb/>
<pb n="KR4f0044_SBCK_008-16b"/>
</p>
<p>
</p>
  </div>
</body>
</text>
</TEI>
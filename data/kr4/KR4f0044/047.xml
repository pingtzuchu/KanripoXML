<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_047-1a"/>
敬業堂詩集卷四十七<lb/>
　　　　　　　　　海寧　查慎行　悔餘<lb/>
　粤游集上<hi>起丁酉十月盡十二月</hi>
　　丁酉夏同年有自都下來者傳佟陶菴中丞意遲<lb/>
　　余作粤東之遊背秋涉冬畏寒擬不出矣余弟查<lb/>
　　浦曾三至其地間語余曰嶺南無霜雪且兄生平<lb/>
　　游蹤所未到盍一往焉遂於十月初俶裝明年四<lb/>
　　月由粤西旋里往反幾二百日檢點道中詩約如<lb/>
　　其數分上下兩卷錄存之<lb/>
　　　將有嶺南之行雨中過龔蘅圃侍御田居話別<lb/>
小別倐三載相望渺參辰舊交半在亾邂逅得兩人喜<lb/>
<pb n="KR4f0044_SBCK_047-1b"/>
汝罷官後田居傍城闉我來叩門入迨此風雨晨問我<lb/>
將奚之有懷難具陳白頭萬里役正坐不耐貧頺年知<lb/>
幾何復爾聚散頻篋中有佳句在遠情彌親<hi>時侍御以田居詩藁</hi>
<hi>屬余作序</hi>
　　　早發冨陽喜晴<lb/>
午辭樟亭驛夕抵冨陽宿霜日曉初晴烟江寒更綠雞<lb/>
鳴茅宇近鴈下潮田熟萬株楓桕林散作錦繡谷平生<lb/>
山水興臨老猶未足聊復紀初程淸吟待茲續<lb/>
　　　桐廬<lb/>
山偪不可城千家聚成邑民居半商賈仰取俯有拾斬<lb/>
櫟起炭烟割林收漆汁托身覆載内生理隨分給壯年<lb/>
<pb n="KR4f0044_SBCK_047-2a"/>
不早計暮齒行已及莫怪杜陵翁茫茫百憂集<lb/>
　　　楨兒作釣臺詩未識嚴先生不受官之故徒以<lb/>
　　　髙隱目之作一首以廣其意<lb/>
武宣馭下如束溼課職東京亦孔棘<hi>語見後漢書二十八將傳論</hi>一官<lb/>
直欲臣故人此意先生應早識逃名事偶同髙尚避辱<lb/>
心孤轉深匿羊裘一領却累渠苦被㫄求相物色伏波<lb/>
謗生薏苡珠侯霸得罪由司徒客星非將亦非相吏議<lb/>
可得加狂奴君不見璜谿老叟不自重出應于畋後車<lb/>
夢萬古江湖兩釣竿潛龍勿用鷹揚用<lb/>
　　　三衢道中口號四首<lb/>
水落灘尤窄輕舟一葦容機心與機事那免怨機舂<lb/>
<pb n="KR4f0044_SBCK_047-2b"/>
沙際集飢鷺修翎冷自梳孟嘗門下客大半食無魚<lb/>
兩岸丹黃色千家橘柚林勿嗤奴價賤顆顆鑄成金<lb/>
明日川程盡聊爲半日停多煩賢太守爲我致輿丁<hi>謂靳</hi>
<hi>培之太守</hi>
　　　早發常山大霧<lb/>
苦霧忽吞天去城不數武如行襄城野七聖迷處所初<lb/>
旭漸漸髙寒光翳復吐窅然墜醉夢旣覺乃停午前瞻<lb/>
懷玉峯峯峯垂白縷西江行在望未濟恐多沮<lb/>
　　　舟發玉山<lb/>
髙灘稠竹節尺水浮瓜皮前經弹子渦膠淺時有之路<lb/>
長景苦短坐送西南馳却憶前年歸正當暴漲時一程<lb/>
<pb n="KR4f0044_SBCK_047-3a"/>
破三日上水宜遲遲不謂下水船艱難亦如斯人生順<lb/>
逆境閱世老更悲<lb/>
　　　重過貴溪與同年王辰幟明府<lb/>
我昨停舟爾下車三年重到勝當初冬來天氣晴尤美<lb/>
畫裏江山錦弗如官况不離文字外<hi>時分校鄉闈頗稱得士</hi>風謡<lb/>
閒續笑談餘象山亦是先賢蹟好並鵝湖入志書<hi>鉛山施明</hi>
<hi>府重修鵝湖書院屬余編輯志書貴溪管内舊有象山書院故及之</hi>
　　　龍津阻雪<lb/>
地少雲多處風饕雪虐時客程當歲晏天意警年衰輕<lb/>
出自成悔遄歸更勿疑平生多類此既往可勝追<lb/>
　　　雪後渡彭蠡<lb/>
<pb n="KR4f0044_SBCK_047-3b"/>
雪山四望開彭蠡豬其中天光落東北寒氣靑𪷟𪷟獨<lb/>
往矯孤鶩羣飛駕髙鴻沙明洲溆出葉潰枝顛空此行<lb/>
向南州聊慰離別悰三年女憶父千里兒隨翁生涯豈<lb/>
無涯作計誠匆匆寄謝宫亭神歸帆幸分風逺遊興欲<lb/>
盡一咲非途窮<lb/>
　　　南昌遇袁州太守葛賓廬二首<lb/>
懷抱因君又一開人間洵有出羣才勿輕僻左宜春郡<lb/>
曾屈昌黎作守來<lb/>
南浦維舟不記廵眼前冠蓋一時新也知諸葛眞名士<lb/>
來與貧交作主人<lb/>
　　　南昌旅次荅吉水令湯納時表弟見懷之作<hi>四首</hi>
<pb n="KR4f0044_SBCK_047-4a"/>
與君稱中表同是庚寅生以我半年長白頭忝爲兄朅<lb/>
來寂寞逰奈此離索情相望四百里一水空盈盈<lb/>
隨身乏長物投贈殊戔戔子貧乃過我報以雲藍牋唫<lb/>
成十四章字字珠琲圎稍增行笈重笑擲看囊錢<lb/>
世降士不情矯廉競稱髙萬鍾避蓋祿半李分蠐螬達<lb/>
者殊不然寓形隨所遭時無謝仁祖菜把恩亦叨<lb/>
同里兩湯生一登靑雲梯<hi>謂西厓少宰</hi>一滯百僚厎長恐簿<lb/>
領迷烹魚漑釡鬵好音良可懷逝將掃吾軌歲晚期汝<lb/>
偕<lb/>
　　　雨中早發南昌留別李壻暘谷<lb/>
把酒對西山開船溯南浦數聲城上柝幾點沙頭雨依<lb/>
<pb n="KR4f0044_SBCK_047-4b"/>
囘骨月恩戚若去吾土老人情懷惡含語不得吐官罷<lb/>
有孤蹤路難無定主勿愁魚化鐵且作鴻遵渚朗咏白<lb/>
絲行行行忍羇旅<lb/>
　　　豐城縣北十里磯頭山上有曲江祠朱文公往<lb/>
　　　還湖南時與李後湖姚雪山逰此後人因奉栗<lb/>
　　　主以祀三賢詳見李崆峒祠記中今以韋武陽<lb/>
　　　易後湖者訛也<lb/>
贑江西南來夭矯北走龍到此乃東折磯頭扼其衝是<lb/>
名曰曲江形勢險且雄扁舟淸夜詠倡自紫陽翁同時<lb/>
李與姚杖履偕遊從三賢列祀典蔚爲名教宗世俗不<lb/>
好古變置靡所衷作詩糾繆誤兼以警盲聾<lb/>
<pb n="KR4f0044_SBCK_047-5a"/>
　　　樟樹鎭<hi>舊名淸江鎮</hi>
瀟灘流下櫂歌聲一曲淸江見厎清老樹不知生意盡<lb/>
尚憑古社占村名<lb/>
　　　泥溪口枕上聞雁<lb/>
陽鳥踰彭蠡飄飄尚南飛晨光若前導羣起泥江湄數<lb/>
聲枕上過傾耳漸入微彼非我同羣安得相追隨我帆<lb/>
十二幅取用常半之何以不用全波濤怕欹危下有無<lb/>
厎竇㫄有不測磯身乏雙羽翰爭先復奚爲汝往太急<lb/>
急吾行故遲遲茲逰到嶺南諒亦難久羈歸時倘見待<lb/>
入春以爲期<lb/>
　　　峽江縣<lb/>
<pb n="KR4f0044_SBCK_047-5b"/>
舊日周瑜埭今爲小縣城踞髙因峽勢隨地改江名潦<lb/>
縮漁添户時淸戍減兵大都從此去彷彿蜀中行<lb/>
　　　雨中望玉笥山<lb/>
水逺山平四百里兩崖斗拔滄江起舟人遥指三三峯<lb/>
<hi>名山記玉笥有三十三峯</hi>亂插芙蓉雨新洗仙家縹緲住仙壇不道<lb/>
人間路大難請看玉笥山南路漸近西江十八灘<lb/>
　　　過桐江口不及訪同年李培園侍御以詩代柬<lb/>
念昨別京華君方入臺端操持紀綱地正色不可干如<lb/>
何神武門亦挂惠文冠早知世路隘不及山中寛自聞<lb/>
返谷村松竹爲改觀築亭名補過於義恐未安古來賢<lb/>
達流要視進退間我欲賦碩人爲君歌考槃朂哉承世<lb/>
<pb n="KR4f0044_SBCK_047-6a"/>
澤名節初終完<lb/>
　　　螺山文丞相祠<lb/>
千古興亾恨忠臣末運多死難扶少帝生不愧巍科慷<lb/>
慨憂時䇿崢嶸正氣歌黃冠故鄉意廟貌在山阿<lb/>
　　　靑原淨居寺七祖道塲<lb/>
錫泉一派接雷泉味是曹溪六祖禪欲識廬陵米貴賤<lb/>
憑師問取下江船<lb/>
　　　白沙渡<lb/>
兩岸沙痕疑雪一村竹氣如煙風竿獵獵酒斾雨笠遥<lb/>
遥渡船<lb/>
　　　泰和城外望快閣<lb/>
<pb n="KR4f0044_SBCK_047-6b"/>
西昌漢古邑地勢實開拓鏡光十里平倒影見城郭浮<lb/>
圖南北峙雙秀拱一閣緬彼白下宰流風宛如昨官淸<lb/>
無俗情景勝擅傑作冰絃絕已久人境兩寂莫除却謝<lb/>
元暉澄江何處著<hi>澄江一道月分明山谷登快閣詩中句也世以比元暉澄江淨如練云</hi>
　　　十八灘絕句<hi>并序</hi>
　　按志自贑縣至萬安中有三百灘孟襄陽所謂贑<lb/>
　　石三百里是也然陳書云贑水本二十四灘武帝<lb/>
　　發䖍州水暴漲髙數丈三百里巨石皆沒止存十<lb/>
　　八灘耳世稱十八灘者當本此明嘉靖朝湛甘泉<lb/>
　　自南司馬吿歸過此作十八歎今得詩亦如之各<lb/>
　　取灘名中一字爲韻非云相襲亦勞者自言其情<lb/>
<pb n="KR4f0044_SBCK_047-7a"/>
　　而已<lb/>
習坎險在前何人不惶恐到此退已難應思急流勇<lb/>
　　　右惶恐灘<lb/>
巨石浮牛背亭亭鷺足翹入鷗羣不亂愛汝好風標<lb/>
　　　右標神灘<lb/>
連日遇石郵溯洄良苦辛滔滔天下是不問久知津<lb/>
　　　右綿津灘<lb/>
舟人買紙錢例拜灘頭廟來朝風順逆今夕誰能料<lb/>
　　　右大料灘<lb/>
後灘接前灘川脉互縈繞人間爪牙毒爲害長在小<lb/>
　　　右小料灘<lb/>
<pb n="KR4f0044_SBCK_047-7b"/>
問言洵有神受命若酬酢借取方便風泥行免郭索<lb/>
　　　右武索灘<lb/>
侵曉上曉灘我睡不覺曉向來坐有心憂患亦不少<lb/>
　　　右曉灘<lb/>
萬里黃河水崑崙乃發源贑江源漸近應號小崑崙<lb/>
　　　右崑崙灘<lb/>
䖍吉此分疆灘聲一倍長人家盡柴步墟落半漁梁<lb/>
　　　右梁灘<lb/>
雪少偏多雨朝昏水氣腥靑洲洲畔草臘月已靑靑<lb/>
　　　右靑洲灘<lb/>
礓礫相摩盪驚濤盡日喧直同雷奮地不獨雨翻盆<lb/>
<pb n="KR4f0044_SBCK_047-8a"/>
　　　右銅盆灘<lb/>
大波深爲淵小波淺成瀨安得幷州刀剪此靑羅帶<lb/>
　　　右落瀨灘<lb/>
長年生狎水豈有不龜藥幸自少層冰可憐多赤脚<lb/>
　　　右狗脚灘<lb/>
莊生工寓言率以小况大必若魏王壺人間能幾箇<lb/>
　　　右大壷灘<lb/>
失勢落江湖中流賴一壷千金奚翅直人有不貲軀<lb/>
　　　右小壷灘<lb/>
劍㦸礪鋒鋩森森兩旁吐狂瀾障不得爲欠中流柱<lb/>
　　　右天柱灘<lb/>
<pb n="KR4f0044_SBCK_047-8b"/>
石欲截江斷江流奮怒前來如弓挽強去若箭釋弦<lb/>
　　　右横弦灘<lb/>
用盡灘師力今朝過鱉灘我無牛酒犒愧爾報平安<lb/>
　　　右鼈灘<lb/>
　　　自贑州換船至南安<lb/>
八境圖中路西來五換船鄉心同北望客况異南遷<hi>東坡</hi>
<hi>南遷時作䖍州入境圖詩</hi>秀嶺標雙墖淸流穏一川好風三百里計<lb/>
日指蠻天<lb/>
　　　過南安傷陳六謙太守<lb/>
太息南安守居官僅二年如何千丈氣竟掩九重泉䆠<lb/>
業孤孫盡書名一郡傳經過少交舊囘首極凄然<lb/>
<pb n="KR4f0044_SBCK_047-9a"/>
　　　與大庾令李阜如同年<lb/>
同年四開府百里獨樓鸞邑是衝煩邑官仍本分官<hi>李舊</hi>
<hi>宰新城</hi>別來顔各換此去歲將闌珍重留行意猶餘舊眼<lb/>
看<lb/>
　　　度梅嶺題雲封寺壁<lb/>
閲盡波濤險阻途頓教磽确失崎嶇梅花篴裏三關戍<lb/>
錫杖泉邉六祖盂過客儘貪風日好居僧曾遇雪霜無<lb/>
他生行脚縁猶在又入騎驢度嶺圗<lb/>
　　　衣鉢亭<lb/>
夜半傳來消息真本無明鏡自無塵問渠衣缽留何用<lb/>
猶有焚衣毁缽人<hi>明魏莊渠事</hi>
<pb n="KR4f0044_SBCK_047-9b"/>
　　　發南雄凌江方涸舟行一日纔十許里排悶成<lb/>
　　　歌<lb/>
凌江歸壑當深冬城隅纔可溝洫通麤砂細石单槽中<lb/>
直與船背相磨礱船頭纎纎船尾大舵師束手輸篙工<lb/>
篙工作力如羆熊腰身寸寸彎彊弓蝨行褌縫蟻旋封<lb/>
跛羊登山鷁遇風人間癡鈍有若此歲聿云暮愁衰翁<lb/>
愁衰翁翁行作歌歌未終羊城尚隔千里外一夜夢逐<lb/>
南征蓬<lb/>
　　　偶閲楊誠齋南海集途中多賦桃花且有梅花<lb/>
　　　應恨我來遲之句余度嶺正值梅放時戲效其<lb/>
　　　體作一絶<lb/>
<pb n="KR4f0044_SBCK_047-10a"/>
我來時候異誠齋不見桃花只見梅博得口占詩一句<lb/>
千枝齊向臘前開<lb/>
　　　晚過始興江口再效誠齋體二首<lb/>
始興江口水平川從此通流到海邉我是漁船釣竿手<lb/>
又攜簑笠上樓船<hi>昨喚吉安漁船至贑今所坐乃廣州樓船按樓船之名見漢書今仍此名</hi>
<hi>不必皆官舫也</hi>
一重山轉一重灣不出孤帆向背間行過前灣試東望<lb/>
夕陽多在隔溪山<lb/>
　　　冬暖<lb/>
榕葉交陰筍出窠南中冬律似春和敝裘鞟在猶嫌厚<lb/>
老研氷消可待呵蚊到宵來飛不少蠅於秋後集還多<lb/>
<pb n="KR4f0044_SBCK_047-10b"/>
所嗟無補桑榆暖奈此霜髯雪髩何<lb/>
　　　望韶石二首<lb/>
西瞻蒼梧雲北望洞庭野浮光表䨥闕古樂傳奏雅<lb/>
聖主不南廵羣峯赤如頳魚龍久寂莫孰是聞韶者<lb/>
好風自南來吹彼松竹林鏗然中音會中有太古心典<lb/>
樂者誰歟簫韶此遺音虞廷去我逺俯仰成古今<lb/>
　　　韶州風度樓<lb/>
公進千秋録開元極盛時如幾同列少去國一身遲終<lb/>
始全臣節安危動主思髙樓瞻画像風度儼須睂<lb/>
　　　雨發韶州<lb/>
蒲帆十幅去不停波光瑟瑟烟冥冥芙容驛南一囘首<lb/>
<pb n="KR4f0044_SBCK_047-11a"/>
三十六峯雲外靑<lb/>
　　　虎頭磯歌<hi>在太平闗南十五里</hi>
亂山少肉谿乏泉渴虎下飲淸泠川飢蛟掉尾不得取<lb/>
化而爲石形模全白章黃質毛斑斑四蹏陷沙行不前<lb/>
尻脽起伏脊蜿蜒當頭一眼射的圎北平將軍身未到<lb/>
沒石飲羽誰所穿眈眈下視流饞涎坐踞要津凡幾年<lb/>
國家封域拓海壖山珍水錯來無邉賈胡萬里逐貿遷<lb/>
到此蹢躅羸豕然畏虎欲避無由縁我思走章牋碧天<lb/>
霹靂暫借雷公鞭仍驅爾輩入山去毋令爲害于商船<lb/>
　　　十二月廿一日雪<lb/>
我作冬暖詩蚊蠅憎瑣屑天公似解嘲半夜風挾雪舟<lb/>
<pb n="KR4f0044_SBCK_047-11b"/>
人報奇事起掃一篷白客子亦欣然千岑無寸碧梅花<lb/>
落已盡春事蚤狼籍長恐百卉腓陽機畢漏洩却將栗<lb/>
烈氣揫歛使凝結乃知朝來寒特爲桃李設豈無雷雨<lb/>
候候至方甲拆留取道㫄春明年作佳節<lb/>
　　　彈子磯阻風<lb/>
曲江入海流一縷縈驚蛇中逢弹子梗格鬭逞角牙狂<lb/>
飈鼓狂瀾噴石作雪花艑郎好身手過此不敢誇筮易<lb/>
遇渉川利用需于沙南逰本無事汲汲奚爲耶但使<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>
心平何憂前路賖止時吾泊宅行處吾浮家<lb/>
　　　觀音巖<lb/>
石縫何年裂中央架小龕老僧如燕子乞食語呢喃<lb/>
<pb n="KR4f0044_SBCK_047-12a"/>
　　　英德道中雪霽<lb/>
輕冰結沮洳飛霰集阜岡榑桑東南枝炯炯呈初陽地<lb/>
暖劇流濕天空淡浮光英山碧差差英江緑泱泱不知<lb/>
夜來雪疑是朝來霜<lb/>
　　　英山二首<lb/>
曾從畫法見礬頭董巨餘蹤此地留漸入西南如噉蔗<lb/>
英州山又勝韶州<lb/>
一拳一角總峯巒可惜天教落百蠻好事吳兒渾未識<lb/>
買園只鑿石公山<lb/>
　　　舟中即目<lb/>
屋角菜花黃映籬橋邉柳色緑揺絲分明寒食江南路<lb/>
<pb n="KR4f0044_SBCK_047-12b"/>
賸欠桃花三兩枝<lb/>
　　　順風挂帆連下湞陽香爐淸逺三峽<lb/>
巴東三月昔聽愁嶠南三峽今則不北風晨發洭浦縣<lb/>
<hi>英德舊名洭浦</hi>吹我桂檝沙棠舟峽中之山阻且修峽中之水<lb/>
平不流湞陽畫屛地厎拔大廟紫煙天際浮就中淸逺<lb/>
更秀出造化有意窮雕鎪靑菡萏花萼競吐綠玻璃鏡<lb/>
奩初收華陽道冠簪碧玉竺國寳髻垂珠旒仙人笙鶴<lb/>
雲渺渺帝子環珮風䬟䬟漸行漸逺似相送一重一掩<lb/>
如相留片帆飛渡二百里又見孤墖迎船頭天憐此老<lb/>
太岑寂貺以奇景須詩酬人間夷險非境造自我發興<lb/>
成淸幽君不見東坡先生海南句平生奇絶誇茲逰<lb/>
<pb n="KR4f0044_SBCK_047-13a"/>
　　　淸逺峽飛來寺<lb/>
兩崖勢欲合中被江流穿上有佛者廬飛來自龍眠<hi>梁普</hi>
<hi>通中事詳載寺記中</hi>神人所施設是物無頑堅想當剏闢初風雨<lb/>
驅神鞭鑿開渾沌竅巧貯聰明泉僧房若蜂房一一皆<lb/>
倒懸爾來幾閲世不計草木年磐石具生機長根外包<lb/>
纏波濤潤其趾日月行其顛散爲松柏香聚作栴檀烟<lb/>
蓛虧東西景軒豁子午天呼猨<hi>洞名</hi>在半空日暮躋無縁<lb/>
清寒難久住仍放出峽船<lb/>
　　　胥口村<lb/>
玉鏡臺何處江形就海低<hi>地有玉鏡臺相傳安期故蹟</hi>地平山斷續<lb/>
潮滿岸東西生理漁樵足人家竹樹齊天涯各風俗孤<lb/>
<pb n="KR4f0044_SBCK_047-13b"/>
客自凄迷<lb/>
　　　白墖岡浮石<lb/>
萬古江心石囘江使倒流潮頭爭出沒山骨判沉浮<hi>按志</hi>
<hi>白塔岡在三水縣東南臨水水中有石浮沉各一</hi>鵞鴨寒來集黿鼉夜出游漁<lb/>
翁牽小網故故傍沙頭<lb/>
　　　沙口待潮<lb/>
艇子膠沙觜㘭堂等置杯何須愁日暮㑹有夜潮來<lb/>
　　　初至廣州與大中丞佟陶菴同年話舊<hi>六首</hi>
五年一別隔蓬萊芳訊遥傳庾嶺梅天上故人開府出<lb/>
田間野老輟畊來山髙海濶梯航路武達文通將相才<lb/>
竊喜小詩言果驗濟時餘力正恢恢<hi>余出都時留別詩云君才畢竟爲時</hi>
<pb n="KR4f0044_SBCK_047-14a"/>
<hi>用故落句及之</hi>
雙闕浮光氣象新<hi>雙闕浮光照短亭東坡題盡善亭句也</hi>天教八座代<lb/>
南廵誰能地望兼門望君本親臣又世臣行處風霜成<lb/>
化雨坐看氷雪變陽春眼前衮衮皆時彦可有同心共<lb/>
事人<lb/>
端倪軒豁得奇觀浴日亭邉眼界寛兩袖有風驅瘴癘<lb/>
百蠻無警靜波瀾封疆自昔雄茲土科目人今重此官<lb/>
見說宻章時入奏葵心何處不輸丹<lb/>
恩深自覺心逾小才大何妨氣獨豪節鉞威名行地逺文<lb/>
章壇坫比官髙中郎題字推黄絹太白分光屬彩毫莫<lb/>
咲將貽無俗物一條氷是舊同曹<hi>時以耿絹湖筆奉贈</hi>
<pb n="KR4f0044_SBCK_047-14b"/>
詞人例作嶺南遊自嘆蹉跎到白頭浪跡又看成萬里<lb/>
著書何敢望千秋誰爲善相肥嫌瘦世有知音唱或酬<lb/>
輸爾滕王髙閣句一時唫徧十三州<hi>中丞過南昌有試上滕王髙閣望章</hi>
<hi>江門外有淸流之句爲西江傳誦</hi>
敢將孤鶴齒羣鴻性癖終難與俗同天下迂儒猶賸我<lb/>
平生知己孰逾公曾陪供奉雲霄上每憶交親氣槩中<lb/>
今日相逢重戴笠下車還見古人風<lb/>
　　　寓居仙湖街庭桂盛放<lb/>
客居澹無事庭下獨徘徊忽有微風度香從何處來家<lb/>
童走相報檐角桂花開想到窳軒外此時方試梅<lb/>
　　　除夕<lb/>
<pb n="KR4f0044_SBCK_047-15a"/>
去國八十日計程逾六千長虞行不到到此及殘年無<lb/>
復聞銅臭<hi>此間不用錢故戲反山谷語</hi>惟應烹海鮮蛤蜊與竘醬隨<lb/>
分优柈筵<lb/>
　　　謝中丞餉節物<lb/>
節物煩分餉殷殷地主情雖云施不報肯使受無名匕<lb/>
筯沾皆足庖㕑愧已盈似憐藜莧腹曾飽大官羮<hi>向在内廷</hi>
<hi>歳除例賜羊鹿雉兔魚酒</hi>
<pb n="KR4f0044_SBCK_047-15b"/>
敬業堂詩集卷四十七<lb/>
</p>
<p>
</p>
  </div>
</body>
</text>
</TEI>
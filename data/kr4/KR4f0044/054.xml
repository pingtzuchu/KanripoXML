<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_054-1a"/>
敬業堂詩續集卷四<lb/>
　　　　　　　　　海寧　查愼行　悔餘<lb/>
　餘生集下<hi>起乙巳六月終丙午十月</hi>
　　　德尹札來云嬾見一客嬾舉一步嬾動一念前<lb/>
　　　二語不過媮閒而巳若云不動念似難以嬾字<lb/>
　　　並提此境非十年面壁未易到也作詩朂之<lb/>
法門修心地攝念當用勤大施精進幢去妄還其眞妙<lb/>
湛歸緫持是名不動尊嬾者勤之反積習奚足云雖然<lb/>
不見客朋從交紛紜卽或不舉步静坐愁緖煩念豈因<lb/>
嬾息較難一例論我有秘密藏力敵千魔軍衆賓襍遝<lb/>
來兩腳波濤奔能於起處滅旋於息後存舊緣以漸斷<lb/>
<pb n="KR4f0044_SBCK_054-1b"/>
除蔓次及根新緣免再結去火先抽薪此是止觀法勿<lb/>
令緣有因老兄不忍私持以贈卯君<lb/>
　　　窳軒燕乳六雛中有一白翎者喜賦八韻<lb/>
紫燕家家有雛生白者稀自巢居士室偷學野人衣玉<lb/>
剪𨳩時見銀鉤挂處飛入羣言語似獨立羽毛非高比<lb/>
鵞翎潔輕嫌鶴骨肥華堂輸氣象蓬戸借光輝笑我偏<lb/>
留賞憐渠肻見依秋期行漸近春社望重歸<lb/>
　　　半硏歌爲長洲王繩其賦<lb/>
帝鴻形製遠莫詳瓦則銅雀甎香姜彼皆陶甄出入手<lb/>
詎若純璞不散之爲良爰從五代溯魏晉嗜古獨取唐<lb/>
文皇惜哉墨妙就埋沒蘭亭繭𥿄翻入昭陵藏當時研<lb/>
<pb n="KR4f0044_SBCK_054-2a"/>
石落何許一千年後乃於牛女星野騰光芒王廷評家<lb/>
流澤長故第弈葉傳金閶風流文采似續代不乏天錫<lb/>
瓌寶近在靈芝坊<hi>見范石湖吳郡志</hi>有同茂先識劍氣拾從礓<lb/>
礫移置几案㫄土花不蝕貞觀字節角廉殺隨員方直<lb/>
將此研珍重比玉德分珪之半猶可名曰璋一日三摩<lb/>
挲旣以自號復用顏其堂不知物情何以貴完璧秦城<lb/>
十五其價未易相低昻適來徵我詩寄語善自將桓廚<lb/>
神物縱使不飛去亦須防有人間攫石米襄陽<lb/>
　　　寄題汪西京乗查圖小照<lb/>
嘗笑蒙莊生好作自恣言一篇秋水喻特以大小論豈<lb/>
知聖人門觀水必於瀾海爲河所輸<hi>去</hi>河乃海之源祭<lb/>
<pb n="KR4f0044_SBCK_054-2b"/>
海禮先河古訓垂簡編汪侯儒林彥學務探本根寓形<lb/>
宇宙内肯受夔蚿憐乗查繪作圖於義胡取焉人謂汗<lb/>
澷遊庶㡬遇神仙我云溯洄往直可窮崑崙命圖或以<lb/>
此試問然不然<lb/>
　　　素村寫山林一幅見貽戲題一絶<lb/>
墨含煙雨筆生風妙處居然奪化工如此溪山留不住<lb/>
又看君入簿書叢<hi>時將赴銓選</hi>
　　　鼠嚙書舊作也偶於廢簏中得之字句多脫落<lb/>
　　　補綴成篇錄存十二韻<lb/>
老去他靡蓄攜歸賸有書療飢同菽粟誇富勝菑畬獨<lb/>
嗜宜遭妬羣邪那易除取憎無若鼠爲螙豈維魚巧伺<lb/>
<pb n="KR4f0044_SBCK_054-3a"/>
吹燈後機乗倦枕初抱頭疑竄矣銜尾突來如㫄午紛<lb/>
狼籍零丁費補苴無牙誰謂汝利口劇愁余曠廢貍奴<lb/>
職潛逃酷吏屠飲河非乏水棄壤亦餘蔬倉裏寧驚犬<lb/>
田間可化鴽如何天地大苦苦攪蓬廬<lb/>
　　　責猫二首<lb/>
魚飱飽後似逃逋長養成羣竊肉徒孰是漢廷刀筆吏<lb/>
盍將鼠罪坐狸奴<lb/>
老人長夜每醒然兀坐昏昏抵晝眠怪爾也來爭此席<lb/>
公然睡暖舊青氊<lb/>
　　　讀易至蹇卦左足適病風作此自解<lb/>
先聖設卦爻蹇取往來義示人以知險兀者特異是我<lb/>
<pb n="KR4f0044_SBCK_054-3b"/>
今跛一足往則以偏廢山水處其窮<hi>吳草廬以蹇初爻爲東山下之窮處</hi>
<hi>上爻爲北水外之窮處</hi>四傍靡騁地西南與東北何有利不利㗳<lb/>
焉斗室中坐臥兩皆寄時還用吾短緩步向簷際<hi>用北史李</hi>
<hi>諧事</hi>四肢具體微萬象息踵跂不爲平原客<hi>見史記</hi>不作衞<lb/>
侯使<hi>見穀梁傳</hi>免被全人嗤寧逢馬蚿避<hi>用黄山谷詩中語</hi>行年七<lb/>
十六委運隨時至但恐氣血衰旋隳讀易志<hi>胡敬齋云古人老而</hi>
<hi>學愈進是持守得定不與氣血俱衰也</hi>
　　　庭前牽牛卯開辰萎眞可謂之頃刻花今蚤偶<lb/>
　　　摘一朶平置盆池水面至日落鮮艷如初戲作<lb/>
　　　三絶<lb/>
日出相看到日斜徑同日及<hi>槿花朝𨳩夕殞草木狀名日及花</hi>鬥鮮華<lb/>
<pb n="KR4f0044_SBCK_054-4a"/>
老夫手握駐顏訣憐取道人七七花<hi>東坡詩安得道人殷七七不論時節</hi>
<hi>把花𨳩周子充詩頃刻能開七七花</hi>
牆頭池面兩相猜變相翻從泡影来博得兒童傳好語<lb/>
房房歛盡一房開<lb/>
曾從天啓讀宮詞美酒澆來萎稍遲不獨内家堪插髩<lb/>
而今纔信放翁詩<hi>天啟朝宮人喜插此花晨起用酒灌其根𨳩時稍耐久陸劍南詩有插髩</hi>
<hi>熠熠牽牛花之句</hi>
　　　中秋前擬招徐韓弈陳宋齋梅溪及德尹曾三<lb/>
　　　芝田諸弟合幷爲三日之遊先期相訂俱蒙見<lb/>
　　　允作詩志喜二首<lb/>
東西相望緫離居問訊頻傳得報書愛惜風光三日裏<lb/>
<pb n="KR4f0044_SBCK_054-4b"/>
感懷存歿十年餘<hi>自甲午以後兩舉齒㑹楊晚研先下世聲延季方兩兄繼之座主許宗伯</hi>
<hi>公又繼之前年又喪東亭弟</hi>前期直恐因跛廢<hi>時余左足病風</hi>末疾猶思借<lb/>
酒袪賴是同心不遐棄肻隨佳月到吾廬<lb/>
近偕諸弟遠朋儔博取新歡續舊游齒長人皆開八秩<lb/>
眼眀天許作<hi>去</hi>中秋芡盤菱角田家味紫蠏黃雞野客<lb/>
羞伐木三章歌一闋淸狂校勝竹林不<hi>叶平</hi>
　　　客至解嘲<lb/>
四體分勤惰左之非所宜上階先右足義取主人爲<lb/>
　　　中秋夕客散偶成末句用劎南成語<lb/>
龍鍾曳杖憶歸田癸巳中秋兩日前便有鄰人憐我老<lb/>
不圖又過十三年<lb/>
<pb n="KR4f0044_SBCK_054-5a"/>
　　　信庵四弟自開化爲我購得江山老杉可製棺<lb/>
　　　具者七十六翁外是復何求耶<lb/>
三年輸石槨三寸勝桐棺與馬衣薪異將蠶作繭看形<lb/>
骸終是累䰟魄但求安生死分勞息吾非慕達觀<lb/>
　　　徐觀卿屬題竹間小照四首<lb/>
池上千竿渭濱千畝君子之居君子之有<hi>一</hi>
維其有之是以好之豈維好之亦克似之<hi>二</hi>
外則直兮中乃虚兮于焉況德淇澳之詩<hi>三</hi>
卷中之人含毫邈然我儀圖之代以言宣<hi>四</hi>
　　　仙馭弟七十初度以繭𥿄來乞壽言戲作小仙<lb/>
　　　謠贈之二首<lb/>
<pb n="KR4f0044_SBCK_054-5b"/>
好片霞光軟玉箋笑將潤筆抵長錢一門兄弟皆丹籍<lb/>
爾是茅家最小仙<hi>時以醵分見還故第二句云</hi>
莫問三千與大千五通亦是地行仙黃睂碧眼如相遇<lb/>
七十嬰兒正少年<lb/>
　　　九日許鐵山楊泓崢連舫過草堂初擬載酒登<lb/>
　　　山晚爲雨阻<lb/>
畵船銜尾到柴桑一笑陶家徑就荒却喜唫編投好句<lb/>
如開病眼領秋光<hi>二子以秋日咏物唱和詩見示</hi>杖扶野老蹣<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>步酒<lb/>
散騷人鬱結腸不料淸遊天也妬滿村烟雨過重陽<lb/>
　　　題楊泓崢負米圖卷<lb/>
是母靡不慈古今㡬孝子愛此負米圖援經而證史<hi>一解</hi>
<pb n="KR4f0044_SBCK_054-6a"/>
負米不爲身<hi>反用少陵語</hi>仰事俯有育詎忍聽啼饑豊年一<lb/>
雙玉<hi>二解</hi>孝子前致辭糠粃可療饑勿將反哺粒分减到<lb/>
含飴<hi>三解</hi>慈母亦有語天心視施報但願膝下孫他年如<lb/>
爾孝<hi>四解</hi>
　　　聞楊東崖旅櫬到家未能往哭詩以送哀<lb/>
旅櫬南歸日吾方伏枕辰爲誰留望眼與世惜斯人未<lb/>
作靑雲士空悲白髮親一哀辭不盡餘泪溢衣巾<lb/>
　　　病中曾濟蒼過存匆匆即别次疊舊韻<lb/>
别中有約泛雙橈重過南塘第五橋短札長箋期冉冉<lb/>
荻花楓葉夢遙遙交能耐久常存舊病恐滋深不在標<lb/>
忍作扶牀来便去未曾卜晝況連宵<lb/>
<pb n="KR4f0044_SBCK_054-6b"/>
　　　枕上呻唫二首<lb/>
受病知何日今爲覺痛時不仁先手足餘毒遞肝脾<hi>臀疽</hi>
<hi>連發醫家皆云肝脾溼熱之症</hi>自得安心藥難尋速效醫朽株空穴喻<lb/>
三復樂天詩<lb/>
細數平生友人間賸㡬人枯松形伴影宿草鬼爲鄰隔<lb/>
世轉頭乍連宵來夢頻遠慙兼近媿一歎一傷神<hi>連夕夢朱</hi>
<hi>與三祝彥方王子穎桐村兄弟</hi>
　　　秋盡日力輩致菊花數本列於階前彊起排悶<lb/>
重陽以後過旬灾好事童還致菊栽我自無心攜酒賞<lb/>
一年秋負此花開<lb/>
　　　後十日德尹攜酒共嘗疊前韻<lb/>
<pb n="KR4f0044_SBCK_054-7a"/>
勿藥豈非无妄疾有花莫問是誰栽能消二老一夕醉<lb/>
正爾不用爭先𨳩<lb/>
　　　寄許純也徐階五兩編修時奉　旨估計畿輔<lb/>
　　　城工兼司賑濟<lb/>
鴻飛方集澤賑䘏荷　皇仁豈乏循良吏猶煩侍從臣<lb/>
力難施版築才可試經綸損上斯爲益端須惠及民<lb/>
　　　病起窳軒前秋花巳萎課童除徑<lb/>
入冬百卉荒蕪盡愛惜能無翦伐加留取陳根分種類<lb/>
掃𨳩落葉待萌芽牆陰緩步蒼苔出屋角回頭白日斜<lb/>
七十六翁窮未死明年還擬看秋花<lb/>
　　　徐觀卿年四十三方舉子書來索詩二首<lb/>
<pb n="KR4f0044_SBCK_054-7b"/>
已稱外祖方爲父女壻來㕘賀客筵<hi>余姪基爲徐長壻前年已得子</hi>若<lb/>
比堯夫差校蚤生兒還在兩年前<hi>邵堯天舉子時年四十五</hi>
掌上爭傳一顆珠他時摩頂記曼殊笑援杜老詩爲讖<lb/>
待看徐卿第二雛<hi>少陵有徐卿二子歌二雛其詩中語</hi>
　　　偕德尹至梅里送竹垞表兄塟<lb/>
平生載酒論文地今日偕爲執紼行萬卷書留良史宅<lb/>
百花莊近相公塋<hi>卜兆百花荘距文恪公賜域五里</hi>銘傳有道辭無媿<lb/>
淚落天傭表未成<hi>令孫稼翁乞余撰表墓碑文尚未就</hi>十七年來餘痛在<lb/>
待看宿草慰哀情<lb/>
　　　髙聲伯詵仲兄弟年皆近八旬秋來先後除授<lb/>
　　　教職入冬相繼云亡良可憫也<lb/>
<pb n="KR4f0044_SBCK_054-8a"/>
髙家老兄弟得秩不辭卑白首同歸日靑氊未暖詩天<lb/>
寧留碩果世漸少名師野外誰傳訃惟應哭所知<hi>用擅弓語</hi>
　　　久旱乏煎茶水適得泉講師至口占四句<lb/>
殘年最有相如渴茶竈經旬付冷灰正擬問龍還乞水<lb/>
𫾣門一笑得泉來<lb/>
　　　歲云莫矣一室蕭然殘書十架外几案間惟小<lb/>
　　　物八種意有所觸隨筆賦之或莊或謔非贊非<lb/>
　　　銘自遣一時之興爾<lb/>
厚能鎭薄尺寸靑膚重山岳<lb/>
　　　　右竹鎭𥿄<lb/>
一拳石從硏得名天與窾竅匪鑿成草堂之靈英山英<lb/>
<pb n="KR4f0044_SBCK_054-8b"/>
　　　　右英石研山<lb/>
挹彼注兹以言乎入也前涓後滴以言乎出也如井收<lb/>
之勿幕庶取用而恒給也<lb/>
　　　　右均窑硯滴<lb/>
有生缺陷造化補天一凝冰相予瞽<lb/>
　　　　右水精眼鏡<lb/>
唾可加出可哇語其量有茹有吐耶充其義不屑不潔<lb/>
耶<lb/>
　　　　右哥窑唾盂<lb/>
孰使一缾之中而僃四季之氣爾滋爾長兮于焉代匱<lb/>
吾閱吾衰兮以爲臭味<lb/>
<pb n="KR4f0044_SBCK_054-9a"/>
　　　　右花缾<lb/>
貪爲墨近之者黑剝牀以辨母緇我白<lb/>
　　　　右白玉墨牀<lb/>
鑑之昏矣塵則集矣心之蔽矣垢斯積矣惡乎除塵視<lb/>
拂拭惡乎去垢在洗滌<lb/>
　　　　右古鏡<lb/>
　　　寒夜作<lb/>
朔氣襲凝寒重衾一老單效收綿力薄量减酒升寬不<lb/>
寐夜偏永無端歲又残奇方傳數<hi>上</hi>息餘暖在還丹<hi>丹田也</hi>
　　　丙午立春前雪<hi>立春在夘時五更猶是臘雪也</hi>
麥隴輕冰候茅檐薄雪辰五更初餞臘三日復迎春俗<lb/>
<pb n="KR4f0044_SBCK_054-9b"/>
儉希霑澤年衰敢怨貧或云天示兆活此一方民<lb/>
　　　陳宋齋有新年試筆見寄詩即次去年中秋齒<lb/>
　　　會二章韻再疊奉詶<lb/>
已是田居又索居得君詩勝得君書揮毫力徤增年後<lb/>
嚼雪神淸薄病餘轉眼又看梅萼破當頭猶記月魔袪<lb/>
<hi>釋典以月望爲魔袪</hi>巡檐索笑原初約乗興還期過敝廬<lb/>
草木年隨草木儔師門昨夢感同遊齒雖似馬徒加長<lb/>
學不如農豈有秋自返田園甘養拙向來林澗恐貽羞<lb/>
授經傳業輸君在鄰壁餘光肯借不<hi>來詩有書種有朋其室邇之句此章</hi>
<hi>專以志愧</hi>
　　　廣四雖唫<hi>幷敘</hi>
<pb n="KR4f0044_SBCK_054-10a"/>
　　白香山四雖唫以年老命薄眼病家貧與同時四<lb/>
　　人相校自謂巳勝於彼余意不然命薄家貧夫何<lb/>
　　足道眼病特年老之一端耳爰捨其三而廣其一<lb/>
　　義取達生未免援儒入莊矣<lb/>
眼雖病日出猶生眀耳雖聾風來猶作聲手雖戰信筆<lb/>
書猶成足雖廢倚杖跛猶行牙齒雖脫落猶能茹菜羮<lb/>
鼻雖若鼽嚏猶能遠穢邇椒馨天旣賦以形又復勞其<lb/>
生行年七十八尚欲逃天刑曾家貧與命薄足以擾吾<lb/>
宇而攖吾寧<lb/>
　　　題沈椒園南堦初卉圖<hi>取休文八咏詩中語</hi>
歲丙午元旦沈子造我廬殷勤索贈言袖出初卉圖我<lb/>
<pb n="KR4f0044_SBCK_054-10b"/>
咲問沈子繪圖者誰歟經營出意匠頗與俗手殊淸池<lb/>
十畝光蕩漾金碧居㫄添竹萬个高蔭松一株襍花繞<lb/>
墄平點綴紛紫朱置子於其中圖書間琴壷神情旣閒<lb/>
暇氣韻兼蕭疎顧兹初卉名於義奚取乎答云卉者草<lb/>
爾雅曾分疏八咏自家傳寓形聊託諸我有迂闊語推<lb/>
類請及餘大哉天地間物靡不有初日初視乎旭照耀<lb/>
徧寰區月初視乎縆縱轡騁望舒驥騄千里足厥初乃<lb/>
名駒鳳凰九苞羽厥初亦名雛人生曰初度未㡬稱丈<lb/>
夫初學泝本根六經實葘畬初志勵晨夕百年積辛劬<lb/>
閑家交有功初筮後莫渝世途謹初<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>當路無岐趨我<lb/>
老事事乖失之在東隅今雖悔弗逮敢望收桑榆願子<lb/>
<pb n="KR4f0044_SBCK_054-11a"/>
及盛壯鑒余爲前車勿徒草木觀母被形質拘有初克<lb/>
有終先甲從畢辜此意期不薄此圖設非虚<lb/>
　　　禽言九章<lb/>
春風吹春草發春雪浮浮泥滑滑<hi>一</hi>
羣趨羣步退飛有路不如歸去<hi>二</hi>
宅不毛田不苗家家土　無柴燒直待夏麥黃重看婆<lb/>
餅焦<hi>三</hi>
前年海水鹹殺粟去年連塍旱種菽今年雨足盍來重<lb/>
播穀<hi>四</hi>
鳩鳴椹熟扈將啄粟鵓鴣鵓鴣催蓋屋<hi>五</hi>
同功偕作繭頭自薄胡取蠶絲一百箔<hi>六</hi>
<pb n="KR4f0044_SBCK_054-11b"/>
野有慈姑其葉沃若孝婦之口忍云姑惡<hi>七</hi>
村南之酒村北酤不計面生熟但問錢有無女當罏男<lb/>
提壺<hi>八</hi>
天未眀且偃卧炊未成且忍餓老而未歾得過且過九<lb/>
　　　題友人評硯圖三首<lb/>
天質花靑葉白人工銅瓦陶泓能分上中下品勝看詩<lb/>
書畵評<lb/>
直可呼爲軟玉磨而不磷匪堅純綿何妨裹鐵纖手搓<lb/>
來欲圓<lb/>
侍女淨揩棐几羣兒綵戲芝庭勿嗤兩手三硯也似各<lb/>
傳一經<lb/>
<pb n="KR4f0044_SBCK_054-12a"/>
　　　二月二日晴效放翁體<lb/>
一月隂寒慘不舒風光也解轉庭除門開霧野三竿日<lb/>
冰躍盆池二寸魚傾倒空箱旋晒藥揩摩澁眼試看書<lb/>
唫成聊用龜堂格猶記年當十七初<hi>放翁有常憶年初十七時之句乃其</hi>
<hi>七十七時所作</hi>
　　　送馬素村赴選入都四首<lb/>
君居距余居一塘三石橋如連六十井<hi>毛詩疏六十四井爲甸甸方八</hi>
<hi>里吾兩家道里相去約如此數</hi>共聽蚤晚潮有書容借抄有酒肻見招<lb/>
造門或卜晝下榻仍連宵言念平生歡能母感寂寥眀<lb/>
知有岐路老境不自聊<lb/>
自我反田里君旋客京華不見十餘年去夏蹔到家今<lb/>
<pb n="KR4f0044_SBCK_054-12b"/>
又别我出行行向天涯黃昏叩門入驚起宿老鴉貧者<lb/>
有贈言貨財蔑以加蒭蕘倘可采跡遠心匪遐<lb/>
舉場名久噪七上逢初元得第世所榮是科特名恩謂<lb/>
當出頭地槖筆侍紫閽乃復儕其曹貫魚伺銓門平生<lb/>
著作手詎耐簿領繁縣令古難爲吾聞前輩言<lb/>
聖主方右文泮宮芹藻美他塗不以襍間用名進士五<lb/>
十曰艾年正當服官始儒師去俗吏奚啻相倍蓰試問<lb/>
敷教寬何如猛政理宦成論巧拙斟酌當及此<lb/>
　　　驚蟄後二日雷雨大作<lb/>
天地久閉蔵雲雷動盈滿豈其震羣蟄端用起我嬾晨<lb/>
興拓窗望雨腳垂箭簳户戸烟氣微村邨農事緩園中<lb/>
<pb n="KR4f0044_SBCK_054-13a"/>
菜罕茁野外麥猶短饑饉適洊臻桑榆乏餘暖婢依懸<lb/>
釡立童負溼薪返一老方坐慙得餐寧論晚<lb/>
　　　花朝偕韓奕家德尹赴陳宋齋看梅之招二首<lb/>
滿灘春漲拍溪沙萬里晴光照海涯近社人隨新到燕<lb/>
勒寒梅是未開花攬須肻信風情减<hi>時宋齋病初起</hi>捨杖方看<lb/>
足力加一笑前言猶在耳直饒君作少年誇<hi>余與宋齋同生順治</hi>
<hi>庚寅年十六出應童子試始相識余問君年君澷應曰甲午生追憶已是六十年前事矣</hi>
交誼原從古處論家風可使薄夫敦蚤推友愛如晜弟<lb/>
晚喜姻㜕到子孫身健會尋他夕約酒香且泛上時尊<lb/>
何妨小變從前例花信爲期視此番<hi>向來此會以三日爲率故云</hi>
　　　春分前一日西園看梅四首<lb/>
<pb n="KR4f0044_SBCK_054-13b"/>
候到春分始見梅人情大抵惜遲開似留老子尋詩地<lb/>
免使衝寒踏凍來<lb/>
日氣花光一片明雨初晴似雪初晴短笻落手不愁滑<lb/>
路溼好尋乾處行<hi>用放翁句</hi>
主人久病園頭嬾林下漸成榛棘叢爾自不曾辜望眼<lb/>
依然爲我報東風<lb/>
雌蝶雄蜂知不知歸來小折橫斜枝膽缾相對影亦好<lb/>
坐到月上燈昏時<lb/>
　　　憶庭前紅梅<hi>前年海水淹吾庭羣卉無恙此樹獨萎</hi>
小樹難逃曠刼灰花時兩度憶紅梅白頭豈復賞顏色<lb/>
未免有情因手栽<lb/>
<pb n="KR4f0044_SBCK_054-14a"/>
　　　題陳子晉孝廉把卷圖<lb/>
鄴侯牙籤三萬軸插架新如手未觸退之此語微含譏<lb/>
謂是書多難盡讀陳家鴈行好弟兄一門以内七業成<lb/>
豈惟過庭學詩禮已自拾芥聨科名他年捉鼻知不免<lb/>
歸侍晨昏猶把卷會當讀盡乃翁書爲爾披圖留望眼<lb/>
　　　春分後十日偕德尹曾三芝田學庵諸弟西阡<lb/>
　　　看梅二首<lb/>
西麓看花歲有期今春陰雨故遲遲遲來已近禁烟候<lb/>
猶及緗梅爛熳時<hi>緗梅開最晚</hi>
春酒還同社酒傾不煩苦勸各飛觥年年此會吾能預<lb/>
只是慙稱白髮兄<hi>明日是德尹誕辰故借用東坡語</hi>
<pb n="KR4f0044_SBCK_054-14b"/>
　　　僧哥殤<hi>三月二日</hi>
夢中先得讖膝上果殤雛桂附殊難療參苓或可扶<hi>醫家</hi>
<hi>皆云宜服人葠力不能給也</hi>家貧心負愧泪落眼從枯何取人間世<lb/>
摧頺作老夫<lb/>
　　　淸眀日再同諸弟西阡看玉蘭戲作吳體<lb/>
淸明之候天氣回林下水邊節物催今日韶光異昨日<lb/>
半開花意勝全開木蓮木筆取形似玉蕊玉蘭從客猜<lb/>
贏得村童齊拍手白頭五老又重來<lb/>
　　　小飲曾三齋再疊前韻<lb/>
此生此集凡㡬回春事向晚花信催可無詩與蕭灑送<lb/>
況有酒澆壘塊開骰盤肻博破顏关字謎或比蔵<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>猜<lb/>
<pb n="KR4f0044_SBCK_054-15a"/>
天於我輩分不薄莫遣後期疎往來<lb/>
　　　翁蘿軒札來約爲西湖之遊以詩作答<lb/>
故人傳尺素春事滿湖塘柳外移歌席花邊繫畵航勝<lb/>
遊憐我孏後會鬥誰彊留待登高候相尋醉鶴觴<hi>重陽後二</hi>
<hi>日爲蘿軒八秩大慶</hi>
　　　蚤發嘉興<lb/>
茫茫曉路出杉靑風色初回霧氣醒夾岸黃雲三十里<lb/>
片帆飛渡菜花涇<lb/>
　　　立夏日飲同年李若華無錫學署<lb/>
劇縣疆初割靑氊座尚溫絃歌二三子<hi>時分置金匱縣弟子員去其大</hi>
<hi>半</hi>詩禮一孤孫<hi>若華與令兄寅谷皆喪子兩家惟一孫</hi>分託同年古情緣<lb/>
<pb n="KR4f0044_SBCK_054-15b"/>
舊雨敦恰逢櫻筍會款語到黃昏<lb/>
　　　過靑山莊與張天門前輩話舊<lb/>
一别京塵十五年歸休相對各華顚主猶愛客寧辭病<lb/>
我得如君便是仙再世平泉深雨露千章喬木長風烟<lb/>
卜鄰未果靑山約回首令人意惘然<lb/>
　　　毘陵訪徐荼坪流連信宿快讀新詩兼晤兩郞<lb/>
　　　君喜而有贈<lb/>
風雅今誰主言追正始還唱詶如不隔衰病最相關别<lb/>
裏頻馳札重來各慰顏欲知傾倒意交在紀羣間<lb/>
　　　荼坪出新意製料絲燈四面不用山水花鳥畵<lb/>
　　　藳乃從拙集中采取七律一聨以眞草隸篆四<lb/>
<pb n="KR4f0044_SBCK_054-16a"/>
　　　體書剔墨而成郡中燈市爲之一變今以兩挂<lb/>
　　　見貽小詩報謝兼邀莊蓀服湯述度諸君同賦<lb/>
製出徐家意匠工黑間有白白間空游絲變體雙鈎外<lb/>
<hi>漢師宜官有游絲書</hi>暖玉生烟四照中<hi>吾邑陳太常家有玉煙堂法帖</hi>翠墨鏤成<lb/>
疑響榻碧紗題處愧新籠一燈從此傳千百紈扇渾如<lb/>
畵放翁<lb/>
　　　春夏之交返往吳中十餘日歸舟連遇逆風口<lb/>
　　　占一首<lb/>
經年心跡閟林邱偶作東吳十日遊春水迢迢縈浦漵<lb/>
曉星落落數<hi>上</hi>朋儔黃魚好勸加餐住紅藥如邀買笑<lb/>
留不管石尤風力橫一篙容易轉船頭<lb/>
<pb n="KR4f0044_SBCK_054-16b"/>
　　　窳軒初夏觸景成唫八首<lb/>
亞簷庭樹影初交坐閱紅芳換綠梢童穉不曾驚鳥雀<lb/>
將雛時節復來巢<lb/>
插竹纏枝引㡬竿詩人遊戲出毫端屈將木本作芍藥<lb/>
擡舉草花稱牡丹<hi>昌黎東坡詩皆以牡丹爲木芍藥今稱纏枝草本爲牡丹</hi>
荼䕷架與蘠薇楥比擬同時得兩家别向鄰園移月季<lb/>
一般開作四時花<lb/>
金魚苗貯瓦盆間世界江湖無此寬一关貧家供給薄<lb/>
又因施<hi>去</hi>食减盤餐<hi>樂天詩我來施食爾垂鈎少陵詩盤餐老夫食分减及溪魚</hi>
箬葉還同魚子看箇中臭味品題難閒來繙盡金漳譜<lb/>
不愛珠蘭愛米蘭<hi>箬葉亦名米蘭魚子亦名珠蘭皆庭中所有金漳蘭譜一卷宋趙彥著</hi>
<pb n="KR4f0044_SBCK_054-17a"/>
蜂尾穿花但釀甘人言甘苦兩難兼那知世有黃連蜜<lb/>
可得中邊一味甜<hi>東坡詩蜂閙黃連采蜜花本草宣州有黃連蜜釋典如人食蜜中邊皆甜</hi>
不待年時夏稅期家家續命望新絲天移四月爲蠶月<lb/>
<hi>邠風之蠶月三月也</hi>故遣繰盆浴繭遲<hi>連月春寒立夏後蚤蠶始出</hi>
夢回明月照棃花畵稾依稀句裏誇辜負主人留望眼<lb/>
去年白燕傍誰家<hi>余去年白燕詩有秋期行漸近春社望重歸之句今竟不至故用章孝標</hi>
<hi>語以解嘲</hi>
　　　題烏程令王懿誦牧牛圖小照<lb/>
出門便是草已到使牛處却关臨濟師逢人猶問路<hi>一解</hi>
鼻孔何用牽放閒付阿對露地常在前人牛各自在<hi>二解</hi>
官今方牧民寓意在調伏可知母憶子不異牛䑛犢<hi>三解</hi>
<pb n="KR4f0044_SBCK_054-17b"/>
我有十幅圖與牛作公案除却牧牛歌請君加判斷<hi>四解</hi>
　　　偶繙乙酉隨　駕日記中有恭和　御製乏良<lb/>
　　　醫五律一章刻集時失載今録存之<lb/>
好生天地德舉念感　皇慈已致民多壽還憂國少醫<lb/>
神農今再見岐伯更誰師无妄初无疾須將勿藥治<lb/>
　　　梅雨連旬村中無播穀者<lb/>
夜夜雨連朝村邨路斷橋沉波多宿麥被壠少新苗垤<lb/>
蟻緣堦上庭蛙闖戸跳眼前愁脉滿灾豈待風潮<hi>脉滿見國</hi>
<hi>語土人以七八月爲風潮之候</hi>
　　　曾三弟銓授寧波郡學官引年辭職詩以美之<lb/>
行蔵能自斷物望遂相懸淸濁泉因地卷舒雲在天閒<lb/>
<pb n="KR4f0044_SBCK_054-18a"/>
搔雙雪髩笑擲片寒氊寄語蘇司業毋煩乞酒錢<hi>少陵寄鄭</hi>
<hi>廣文詩賴有蘇司業時時乞酒錢</hi>
　　　春杪過曾濟蒼一夕而别入夏蒙兩寄書先後<lb/>
　　　以疊韻詩索和次韻奉詶兼柬高大立二首<lb/>
風光暗閱人頭白喜如新小别俄經夏前遊尚及春沉<lb/>
唫懷剡曲寂寞慰漳濱勿恠書遲答詩癡易稾頻<hi>用宋方岳</hi>
<hi>成句</hi>
相望兩故人物候又驚新屢送山中臘猶儲若下春烹<lb/>
鮮餘鱠縷連舫待溪濱地主淸狂在行呼老阿頻<hi>來詩及</hi>
<hi>舍弟近況故及之阿頻弟小名也</hi>
　　　題徐韓奕小照二首<lb/>
<pb n="KR4f0044_SBCK_054-18b"/>
有手不放閒提攜到笲筥笑問八十翁疇爲擷芳侶<lb/>
牡丹花中王蘭亦稱國香不逢采芝叟其肻襍衆芳<lb/>
　　　苦熱<hi>六月廿九晨起作</hi>
天之吿灾古所聞旱旣太甚今復云氣將歕海變塵霧<lb/>
力欲拔山成火雲鱗介難從釡偷活羽毛兼恐林遭焚<lb/>
人於其間何處避蠅蚋蜩螗非爾羣<lb/>
　　　雨窗得宋齋見寄詩期於中秋踐廷益湖荘之<lb/>
　　　約次韻奉答<hi>七月十九夜</hi>
雨榻勾勾鼻息勻忽傳剝啄寄書人過頭久結西湖夏<lb/>
屈指爲期八月春<hi>邵堯夫以八月爲小春</hi>夢去多番懷好友老來<lb/>
㡬箇得閒身輸他龍馬賢昆季相距跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>隔兩塵<lb/>
<pb n="KR4f0044_SBCK_054-19a"/>
　　　窳軒秋花今年特盛<lb/>
髙沿籬作障低覆地成茵草本無非藥秋花不讓春旱<lb/>
乾時適至澆灌澤惟均不負栽培意終歸造物仁<lb/>
　　　題沈房仲竹林小照二首<lb/>
龍蛇蛻骨能活虎豹看皮自文筆底唫風嘯雨眼前障<lb/>
日攙雲<lb/>
白鶴蹤留彳亍靑鸞尾散毰毸七賢六逸何處讓爾獨<lb/>
往獨來<lb/>
　　　戲畣周柯雲即以來詩中勤羸窮高四字爲韻<lb/>
耄矣無新得終焉失舊聞業荒慚窳惰時過悔翹勤自<lb/>
署知非子人嗤折角君<hi>時纂輯易注初成故用朱雲傳中事</hi>桑榆收太晚<lb/>
<pb n="KR4f0044_SBCK_054-19b"/>
餘照幸㫄分<lb/>
去日多于髮消閒事事宜花寧煩助長杖或借扶羸興<lb/>
到三杯酒唫成五字詩偶然來熟客亦復著饒碁<lb/>
黔婁爲妺壻<hi>用香山語</hi>晚境略相同海角支離叟人間潦倒<lb/>
翁䑕饑辭米盎螙飽戀書叢頗笑韓夫子爲文欲送窮<lb/>
似譽亦如嘲多承一字褒稍知辭世易敢作閉門高廓<lb/>
落容吾輩夸毗聽汝曹枯松元早偃不是傲蓬蒿<lb/>
　　　驚聞紹姪天津之訃四首<hi>八月十四日</hi>
急足三千里俄來吿汝終適當風雨後驚起夢䰟中掩<lb/>
面泪交迸附書哀莫窮西郵兼北訃何以慰而翁<hi>時潤木差</hi>
<hi>江西典試澐姪將渡江省覲</hi>
<pb n="KR4f0044_SBCK_054-20a"/>
弱冠充鄉貢今經十四年得名時最蚤不壽世爭憐京<lb/>
雒交游重家門友愛傳細思無殀理我惨伹呼天<lb/>
新婦爲[婺-矛+牙]婦猶遲廟見辰粧奩資藥物衰絰換綦巾割<lb/>
股初拚命迴腸爲奉親古來稱節孝嗟爾未亾人<hi>姪贅于金</hi>
<hi>甫兩月病中新婦割股和藥歿後屢欲自經皆來僕口述事</hi>
二月占初吉依依話北征<hi>仲春朔姪將此上從新居來告行</hi>半年疎問<lb/>
訊一别判幽明家已丁衰運天胡厄後生眼枯垂白叟<lb/>
未死得無情<hi>自乙未至甲辰十年中連䘮建承兩兒今又哭姪</hi>
　　　重九日德尹邀同沈楚望房仲椒園及家尊聞<lb/>
　　　東木於小尖山潮神廟作登高之會基姪治具<lb/>
　　　座間得詩三首屬諸子共和<lb/>
<pb n="KR4f0044_SBCK_054-20b"/>
海闊天低處登臨不在髙一年秋向晚二老興仍豪練<lb/>
練沙紋細層層石腳牢西風吹帽落絶勝上金鰲<hi>明張東海</hi>
<hi>詩落帽風高客袂寒金鰲閣上倚闌于</hi>
積雨當新霽亭空望不迷雲烟無朕跡天地露端倪水<lb/>
勢方趨下潮頭忽轉西近帆看漸逺一一點鳧鷖<lb/>
沙彌殊觧事指點語衰翁春夏初暄候東南積水中樓<lb/>
臺入圖畵人馬走虚空海市依稀見吾詩與讖同<hi>是日居僧</hi>
<hi>述三四月間所見如此余前題神廟詩曾有雲散蜃樓呈象出之句</hi>
　　　牆角牽牛秋杪尚吐花<lb/>
餐風吸露吐晨光續續花隨引蔓長賺我秋來頻早起<lb/>
直先七夕後重陽<lb/>
<pb n="KR4f0044_SBCK_054-21a"/>
　　　答錢塘周少穆次來韻<lb/>
種稻恒苦遲藝稷恒望早芝蘭失所植孰辨二芳草<hi>見後</hi>
<hi>漢書酈炎傳</hi>毛羽性或殊鷁飛讓鴻矯浮沉視水族蘋也要<lb/>
非藻眼前具物理豈必事遐討彼昏有不知醉夢墮茫<lb/>
渺周生湖山彥譽擅東南寶猥蒙謙謙懷枉訊及羸老<lb/>
我初壯失學餘媿時滿抱響應失宮商鼓鐘虚擊考竊<lb/>
聞立言義作者務根道與子古爲期摩蒼還汎浩<lb/>
　　　沈房仲匏研銘<lb/>
其追其琢寓匏於石笙磬同音吾以觀端瓊之德<lb/>
　　　寄祝老友翁蘿軒八秩壽<lb/>
杖朝一老重鄉評耳尚含聰目竟明獨樂湖山歸地主<lb/>
<pb n="KR4f0044_SBCK_054-21b"/>
同時卿相是門生<hi>桐城相國静海司宼皆先生庚辰分校禮闈所得士</hi>煙霞愛赴<lb/>
神仙畵絲竹閒陶觴咏情我欲壽翁何以祝祝翁還請<lb/>
借翁名<hi>翁名嵩年</hi>
　　　偕德尹曾三芝田赴學菴之招<lb/>
浹日招尋又一回樂羣鷗鷺共沿洄<hi>十日前曾三作主人</hi>似聨等<lb/>
輩成唫社可有門生致酒材新種靑蔬供小摘就荒黃<lb/>
菊喜重𨳩依然三徑桑柴宅不信曾官主客來<lb/>
　　　題許鐵山楊泓淨秋日咏物唱和詩後二首<lb/>
才人洵有不平鳴老耳空堂蟋蟀驚曾酌社翁春杜酒<lb/>
鼓商商應識秋聲<lb/>
蛺蜨新時㨾總非爭誇好手繡羅衣報章不乞天孫巧<lb/>
<pb n="KR4f0044_SBCK_054-22a"/>
屈宋原來是錦機<lb/>
敬業堂詩續集卷四終<lb/>
　　　　　　　　　　　　　姪男<hi>學開</hi>校刋<lb/>
<pb n="KR4f0044_SBCK_054-22b"/>
</p>
<p>
</p>
  </div>
</body>
</text>
</TEI>
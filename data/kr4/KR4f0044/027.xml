<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_027-1a"/>
敬業堂詩集卷二十七<lb/>
　　　　　　　　　海寧查　愼行　悔餘<lb/>
　過夏集<hi>盡庚辰一年</hi>
　　三上南宮今復報罷家編修兄留余下榻暫緩歸<lb/>
　　期唐時舉子落第者六月後不出謂之過夏故以<lb/>
　　名集而秋冬道路之作幷附錄焉<lb/>
　　　三月三日同園修禊分韻得飬字<hi>主人爲胡循齋觀察</hi>
東風如故人隨我杖藜往紛紜閱花市過眼多塵坱小<lb/>
憇得同園初欣天氣朗主人天下士愛客致羅網及閽<lb/>
謁未入命僕駕先枉爛熳呼朋儕殷勤話疇曩一官棄<lb/>
唾涕万事付豪爽大阮亦勝流投閒擕几杖<hi>謂令叔翔菴</hi>藥<lb/>
<pb n="KR4f0044_SBCK_027-1b"/>
欄桃李徑拱把手培飬先開委空枝密布無隙壤可憐<lb/>
芙蓉杏作態媚幽賞那知白髮翁分絶探花想八年三<lb/>
見黜得失同反掌當筵猶毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>所見胡不廣此生竿木<lb/>
塲著屐知幾兩作詩記陳迹即景成俯仰<hi>元方輿勝覧大興府海雲</hi>
<hi>寺有千葉杏二株名芙蓉杏張叔夏見之爲塡三姝媚詞園中有此花故云</hi>
　　　題宋山言學詩圖二首<lb/>
宗武學能傳杜老小坡才可繼眉山添他一卷中州集<lb/>
知已無如父子間<lb/>
從今不信廬陵語窮乃工詩豈定評㸔取風流宋公子<lb/>
才名已占又科名<lb/>
　　　白丁香次韻三首<lb/>
<pb n="KR4f0044_SBCK_027-2a"/>
絶代人宜空谷幽幽香愛傍玉搔頭慿誰爲解梢梢結<lb/>
減我東欄向夕愁<hi>昌谷詩亂結丁香梢滿欄花向夕義山詩芭蕉不展丁香結同向春風各</hi>
<hi>自愁</hi>
滿城風雨滿天風滿地狂花只取紅獨向枝頭賞氷雪<lb/>
莫欺老眼太朦朧<lb/>
粉墨何當點作圖畫家眞色自應殊依稀寒食梨花榭<lb/>
月底㸔來澹欲無<lb/>
　　　愷功侍讀恵宣德𥿄走筆謝之二首<lb/>
小印分明宣德年南唐西蜀價爭傳儂家自愛陳淸欵<lb/>
不取金花五色牋<hi>宣德貢牋有宣德五年造素馨𥿄印又有五色粉牋金花五色牋五色大</hi>
<hi>簾𥿄磁靑𥿄以陳淸欵爲第一</hi>
<pb n="KR4f0044_SBCK_027-2b"/>
九万山陰何敢望澄心百幅亦應難從今稍變歐梅例<lb/>
一首詩湏愽一番<hi>歐陽以澄心𥿄百幅遺梅聖俞聖俞有詩故東坡有詩老囊空不一留百</hi>
<hi>番曾作百金收之句</hi>
　　　戲題陳叔毅桃葉渡江圖小照二首<lb/>
三生一夢坐多情謫向江湖是酒星桃葉桃根雙姊妹<lb/>
可堪隨汝作浮萍<lb/>
詞賦江關漸白頭倩人扶上木蘭舟殷勤聽唱公無渡<lb/>
不爲風波也合休<lb/>
　　　再次家荆州兄咏白丁香韻二首<lb/>
誰教巧手作瓊英四出眞從六出爭一夜花光如積雪<lb/>
誤他啼鳥報天明<lb/>
<pb n="KR4f0044_SBCK_027-3a"/>
買得初從廟市囘朱朱白白費疑猜只慿狡獪花兒匠<lb/>
偷取唐昌玉蕊來<lb/>
　　　上已後五日再過同園㸔花賦贈胡翔菴四首<lb/>
結鄰眞喜近斜街歩屧㝷春又一囘五日重來光景換<lb/>
早花零落晚花開<lb/>
山桃含笑海棠妍素奈香淸亦可憐小雨乍晴晴又雨<lb/>
今年天是飬花天<lb/>
不用枝頭挂小鈴一羣嬌鳥避楸枰綠陰滿地花光合<lb/>
晝靜時聞落子聲<lb/>
閱盡穠華到晩春客中吾是最閒身却愁有酒無錢買<lb/>
長累貧官作主人<lb/>
<pb n="KR4f0044_SBCK_027-3b"/>
　　　湯西厓編修寓庭丁香花下作三首<lb/>
空庭三株樹手植知何人自我見此花已閱十五春居<lb/>
停幾易主索醉不記廵今來枝逾繁岀屋垂繽紛花豈<lb/>
知我老我衰暗傷神稍欣舊交在白頭尚如新<lb/>
自昔有土牆界庭分背向何年始撤去樹勢乃張王花<lb/>
氣下廻廊葉陰通步障旁添一堆石小作攀躋狀遂令<lb/>
賞花人髙岀万花上<lb/>
主人舊善病客子新下第邂逅好花前流連詎失計天<lb/>
公亦解事雲日薄虧蔽移床坐淸陰落蕊時墜髻無酒<lb/>
不我酤拔釵向誰泥前言戲之耳一笑聊破涕<hi>是日不設飲而</hi>
<hi>余與西厓俱喪偶故及之</hi>
<pb n="KR4f0044_SBCK_027-4a"/>
　　　題同年汪東山南浦送行圗時余下第將歸<lb/>
踏歌相送感汪倫潭水桃花記此春指點舊年風雪路<lb/>
轉憐我是獨歸人<hi>去冬與東山相遇司吾道中聯騎北上</hi>
　　　偕荆州兄過一莖庵飲香林亭下次韻四首<lb/>
淺草曲徑通林深小亭伏春遊太雜沓摧折到花竹居<lb/>
僧典守疎鳥雀不勝逐人間逆旅客憔悴無如僕約伴<lb/>
來何遲悵焉空寓目庶將酒一斗散此愁千斛借問賞<lb/>
殘紅何如對新綠<lb/>
亭臺雖無多托致取澹漠尚書别業改<hi>舊爲合肥宗伯公所葺</hi>香<lb/>
火付蘭若想當經營初手自種花藥不知幾賓客來此<lb/>
共酬酢前塵墮空虚餘景就頽落向人如有訴俯仰憐一<lb/>
<pb n="KR4f0044_SBCK_027-4b"/>
病鶴<lb/>
昔與竹垞翁來遊杖頻䇿花時不暇懶爛醉屢脫幘夕<lb/>
陽到牆西樹影相枕籍我時齒尚壯詩酒越繩尺飲罷<lb/>
興尤狂篇終疵互摘而今坐頽廢好友孰稱益頼有白<lb/>
髮兄依依尚相惜追陪恐無幾岀處途已畫<lb/>
詩社幸見收名塲應見斥魚熊古難兼較若辨黑白細<lb/>
思百年内倐忽駒過隙蟻封㸔擾擾蟲語聽嘖嘖不如<lb/>
兩相忘舉琖酹花魄退之言可廢此日胡足惜<lb/>
　　　再過西厓同元朗無功文子作<lb/>
宿雨曉初霽不知春淺深落盡枝上花爲君留綠陰竹<lb/>
廊靜脉脉葉幌虚沉沉此中有幽致何處來鳴禽<lb/>
<pb n="KR4f0044_SBCK_027-5a"/>
　　　無功索題蒹葭書屋圖用東坡寄傲軒韻<lb/>
長髯作蝟磔短髩未鶖秃如何葭葦塲結此數間屋㸔<lb/>
君用意殊瀟洒取逺俗浮名一雞肋小挫詎云辱夜枕<lb/>
夢江湖晨餐辭輦轂升沉卜諸内奚待再三凟本非山<lb/>
澤臞肥遯在上六平生讀書意貪得肯知足傳家十萬<lb/>
籖直以腹笥蓄歸時展圖畫秋水堪釀緑荒灣一色蘆<lb/>
老圃百年木相尋知有處把卷吾已熟<lb/>
　　　題錢朝采設色花<lb/>
眼見春歸可奈何一枝花葉自婀娜問他没骨圖成後<lb/>
破費胭脂得幾多<lb/>
　　　廉讓寓齋送春分韻得有字<lb/>
<pb n="KR4f0044_SBCK_027-5b"/>
小時逢春愛花桺逐伴年年開笑口年來年去春復春<lb/>
不料侵尋成老醜來如東門遇游女去若河橋别良友<lb/>
明知邂逅兩無端未免依違悵分手鏡中鬖鬖曰髪長<lb/>
<hi>上聲</hi>門外衮衮紅塵走曹生也是不覊徒爲餞春歸召儕<lb/>
偶朱櫻紫筍憶鄉味欲致僧㕑無一有失路隨余學放<lb/>
顚得錢頼爾能沽酒有情相對且沈醉万事蒼茫一囘<lb/>
首<lb/>
　　　與朱悔人京口一别十二年矣今春相見京師<lb/>
　　　讀其遊匡廬武當兩集喜而有作<lb/>
丁夘橋西蒜山畔江聲怒走風帆戰兩萍一散十二秋<lb/>
流落燕中復相見不怪年光逐飛電不怪靑𫀆尚貧賤<lb/>
<pb n="KR4f0044_SBCK_027-6a"/>
怪君頷下鬑鬑䰅點<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>黥烏經百煉開箱示我兩卷詩<lb/>
元氣入筆何淋漓始知巢父有仙骨豈比岑參空好奇<lb/>
吾今老矣百事錯局促人間何處著髯兮肯賦歸去來<lb/>
隨汝名山辦芒屩<lb/>
　　　同朱悔人劉大山魏禹平錢亮功馮文子方靈<lb/>
　　　臯吳山崙汪武曹諸子飲徐尚書碧山堂花下<lb/>
　　　分韻得曹字<lb/>
謝公別墅近城濠載酒曾陪飲興豪不料故人還客此<lb/>
猶能折柬致吾曹啇量未定將歸燕<hi>時南宮報罷諸子將次第南歸</hi>揺<lb/>
落何堪舊種桃併墮平生知已淚廿年塵土一靑𫀆<lb/>
　　　同悔人禹平雪坪崑繩文子武曹亮功集黄岡<lb/>
<pb n="KR4f0044_SBCK_027-6b"/>
　　　王副相書齋雪坪有詩余繼和<lb/>
三十年來培䕶深堦除手植盡成陰可知今日憐才意<lb/>
即是當時種樹心天近城南多雨露人從畫裏指山林<lb/>
一春兩度陪公飲自愛婆娑入醉吟<lb/>
　　　三月晦日李寅谷招同人怡園雅集分韻得登<lb/>
　　字<lb/>
帝城逐人事節物有廢興晦日尋李封吾追杜少陵衰<lb/>
賤衆所棄誰如几可憑惟有貧時交不作炭與氷與君<lb/>
生同歲稍長以兄稱君弟<hi>令弟若華余同年友也</hi>即余弟鄉書昨<lb/>
同徵麗正聊僦居暮景失飛騰君故得名早顔謝何足<lb/>
輘七齡書擘窠前軰久服膺舉塲三十載謂宜鯤化鵬<lb/>
<pb n="KR4f0044_SBCK_027-7a"/>
到今困韁鎻屈首似我能相國宛平公憐才異孫弘六<lb/>
舘致一士翕然聲價增由來天下賢難以徽墨繩名園<lb/>
卧榻側興到便許乘花時速朋曹欄檻俯對凭葱葱万<lb/>
井煙髙標見觚稜水光與樹色到眼皆鮮澄遂令塵土<lb/>
胸振歩疑飛昇欲去屢囘顧恍然夢遊曾西鄰張司業<lb/>
<hi>謂寄亭</hi>豪氣如陳登夜來致吾徒酒器雜斗升我飲僅小<lb/>
户當筵醉瞢瞢依稀人影外籬落移疎燈明知病酲餘<lb/>
前悔後莫懲且復盡今日此歡恐難仍<lb/>
　　　方拱樞徐學人招集竹林僧房用昌黎短燈檠<lb/>
　　　歌韻各賦一首<lb/>
靑天不如歸路長白日不如燈燭光淸談爲洗煩惱毒<lb/>
<pb n="KR4f0044_SBCK_027-7b"/>
快比灌頂醍醐凉城西古寺竹林側濃陰正落鄰僧床<lb/>
我今巳是無家客芒鞋一雙輕䇿策故人也復念窮途<lb/>
招向此間浮大白不辭醉倒花滿前我醉欲借精藍眠<lb/>
醉中得詩尤縱恣夢入仙山吸空翠長安齷齪胡可居<lb/>
直戀知交未能棄<lb/>
　　　吳西齋農部次前韻見貽結語云有才如此長<lb/>
　　　淪棄再疊韻答之<lb/>
一年暮景晷綫長一日暮景桑榆光曷不收身及未死<lb/>
打鐘掃地居淸凉<hi>李義山云平居忽忽不樂尅意事佛方願打鐘掃地爲淸凉山行者</hi>人<lb/>
生去住各有志異夢何必非同床兒童候門望歸客已<lb/>
報騎驢橫短策那堪寄食猶淹留㸔過銅街桺花白新<lb/>
<pb n="KR4f0044_SBCK_027-8a"/>
詩忽來慰眼前平沙草色荒千眠我坐無才翻自恣貧<lb/>
女何當餙珠翠感君置我盧楊間世與君平方互棄<lb/>
　　　三疊前韻詶劉若千侍御<lb/>
邍父戇父兼三長十年視草同明光次公淮海特簡出<lb/>
不比請郡來西凉<hi>令弟海觀去冬由編修簡任楊州太守</hi>先生氷銜又繼<lb/>
改行且眊筆登南床寄言鳯皇池上客万事何曾由預<lb/>
䇿股肱耳目皆帝臣亦欲乘時少建白丈夫不退湏當<lb/>
前誰能蠢蠢如𧖟眠渥洼之産本奇恣孔雀囘頭失金<lb/>
翠眼中衮衮見諸公不礙江湖有淪棄<lb/>
　　　四疊前韻答錢亮功<lb/>
野鳬頸短鶴頸長鵂鶹晝暗螢夜光尺蠖自伸龍自蟄<lb/>
<pb n="KR4f0044_SBCK_027-8b"/>
火鼠自熱凉蟬凉狐狸跳梁蝨縁袴觸蠻爭國蟻鬭床<lb/>
紛紛等是逆旅客瑣瑣都無善全策一枰䄂手姑置之<lb/>
何暇爲渠分黑白君方髙詠明燈前我亦醉吟氷雪眠<lb/>
兩篇一意取自恣不拾零星路傍翠鐵槍半叚試相當<lb/>
我用何妨時所棄<lb/>
　　　題梅雪坪小照<lb/>
才名應不讓都官心在靑松白石間直是相㸔兩不厭<lb/>
對君兼對敬亭山<hi>梅宣城人故云</hi>
　　　西厓自編修改授刑垣三首<lb/>
君本澹蕩人通籍久華密蓬山坐無事十日九移疾吾<lb/>
嘗從之遊仡仡勤著述門無閒造請庭有好風日本分<lb/>
<pb n="KR4f0044_SBCK_027-9a"/>
分莫踰讀書初願畢俄聞改言路諫草煩史筆官雖號<lb/>
拾遺衮職少缺失功名况時至建白非預必珍重千鈞<lb/>
機寧爲鼷鼠發<lb/>
臺省初授官半由庶吉士朝廷破成例簡畀岀久次同<lb/>
舘復同年六人遂居四和鳴自鸞鳯肯作鷹鸇鷙司空<lb/>
城旦書儒者通大意方當覘經術夙抱豈初試<lb/>
事外易持議引喙多激昂設身處局中唯阿無一長其<lb/>
或好生風沽名事矜張快心挾盛氣一往不自量斟酌<lb/>
二者間得失恒相當語默固有道因時蹈其常先生熟<lb/>
古今兹理固細詳蒭蕘述所見幸恕狂言狂<lb/>
　　　陳六謙出示漢唐以來諸石刻同張超然林吉<lb/>
<pb n="KR4f0044_SBCK_027-9b"/>
　　　人朱北山項霜田家潤木分韻得氣字<lb/>
吾黨陳髯老可畏書法縱橫今米芾平生致此葢有由<lb/>
嗜古津津飫餘味南遊北宦三十載所至窮探自娛慰<lb/>
尊彛欵識拓啇周篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>銘詞藏漢魏源流了了溯河漢<lb/>
淸濁離離判涇渭神專志篤物斯聚缾罄囊空窮肯諱<lb/>
問君貪得毋已奢借客旁觀似無謂髯雖不畣亦自笑<lb/>
𥙷綴叢殘寧有既老夫昨獲薛稷書宋搨唐碑傳果毅<lb/>
<hi>余近得果毅都尉李汪墓銘六謙極歎賞</hi>手撫指畫弗忍釋累爾垂涎發深<lb/>
喟君家墨妙堆古香片𥿄何堪追髣髴人間散軼知何<lb/>
限架上搜羅嘆猶未不如各守不貪寳但遇金銀粗識<lb/>
氣明窗小几零丁帖斜日空庭紅紫卉童子烹茶客未<lb/>
<pb n="KR4f0044_SBCK_027-10a"/>
歸松風正瀉濤聲沸<lb/>
　　　淮南宋射陵先生及陸太君八十雙壽詩<lb/>
海上蓬山山外天老人髙竝婺星懸鹿車對挽原偕隱<lb/>
鳩杖同扶又十年綵袖兒曹雙白髩<hi>謂穉恭孝廉</hi>紫薇家世<lb/>
一靑氊滄桑眼見尋常事我識淮南地是仙<lb/>
　　　爲楊次也題周兼畫<lb/>
秋光澹扵水秋水澹扵人臙脂何處著一點在朱唇誰<lb/>
識淺深意畫時良苦辛<lb/>
　　　題髙㢲亭怡怡園<lb/>
我愛髙家好兄弟才名標格兩爭奇他年離别知不免<lb/>
記取對床聽雨時<lb/>
<pb n="KR4f0044_SBCK_027-10b"/>
　　　題江陰周氏女郎設色草花<lb/>
野花最好是無名纎手親煩點染成吹得蜂腰比人瘦<lb/>
東風輕薄可憐生<lb/>
　　　荆州兄移寓懶眠衚衕籬落林亭頗饒幽致留<lb/>
　　　余過夏歸計未成三章遣興并索西厓西齋共<lb/>
　　　和之<lb/>
且喜金家住帝都未應囘首憶江湖燕辭舊社三年主<lb/>
鴉乳新巢四月雛旁舍幾楹通曲折輕紗一障隔糢糊<lb/>
君㸔膝上王文度也愛將車入畫圗<lb/>
位置槎枒犖确間庭除小步得躋攀心如井底無波水<lb/>
雲肖城頭没骨山三徑未成聊寄跡一枝暫息好乗閒<lb/>
<pb n="KR4f0044_SBCK_027-11a"/>
難抛載酒聯吟伴或恐花時費往還<lb/>
兩株嘉樹賦婆娑老愛流光靜裏過淡入茶煙新月上<lb/>
濃交碁局綠陰多葉聲欹枕瀟瀟雨簾影揺窗瑟瑟波<lb/>
莫遣詩成傳好事和章祗許共羊何<lb/>
　　　戲題禹鴻臚八瞽圖次韓慕廬先生原韻<lb/>
萬竈燒松傾漆斛輕薄紛紛畫不足一翁髙坐稱瞽師<lb/>
七子團團列無目然雖無目耳未聾十事傳聞九捧腹<lb/>
牛頭馬脯閙屠肆雌霓<hi>入聲</hi>雄虹爭捲握鼎彛眞贗兩詆<lb/>
娸奩軸成虧互翻覆得之隋掌快呈珠失者周閑嗟喪<lb/>
騄<hi>用樊南集中語</hi>何如混沌初不鑿大璞全眞方是玉可憐多<lb/>
少不盲人白日光中衒螢燭<hi>出晉書劉頌傳</hi>
<pb n="KR4f0044_SBCK_027-11b"/>
　　　題西齋圖二首圖爲王石谷作<lb/>
何計能寛索米愁一官倉庾也風流畫圖酷愛王摩詰<lb/>
詩味澹如蘓密州<hi>東坡集中西齋詩密州所作西𬈑以爲黄州非也</hi>世事飽諳<lb/>
殊少味人生閒處直湏偷某丘某水依稀似留向歸時<lb/>
指釣游<lb/>
買書分俸論千卷種樹成陰待十年借問膠西富桑棗<lb/>
何如潁尾長風煙天生才士定多癖君與此圖皆可傳<lb/>
獨有吾詩眞𬒳<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>更無一句敵坡仙<lb/>
　　　苦雨六章<lb/>
暑雨不當怨旱澇各有時我無螻蟻營趨避將何之屋<lb/>
漏苦見廹一床亦頻移昏昏醉夢間𧺫坐渾如癡亂蛙<lb/>
<pb n="KR4f0044_SBCK_027-12a"/>
強多事呌跳無停機<lb/>
蛙黽日以親人跡日以疎他鄉惟兩弟彼此仍索居<hi>德尹</hi>
<hi>寓米市潤木在椿樹衚衕</hi>乾鵲不報晴扣門得家書苦言𧖟麥損正<lb/>
值積澇餘寧知京洛間我亦幾爲魚誰能褁飯往好友<lb/>
或念余<hi>得家書</hi>
我友鄰巷居隔絶異鄉縣六街發暴漲南北天塹限心<lb/>
知騎驢危不及挂帆便衝泥欲過之邂逅不得間却歸<lb/>
閉門坐猛雨聲連旦殘燈如溼螢耿耿棲几案燈明諒<lb/>
何益吾老眼已暗<hi>答西厓</hi>
眼昏晝如夜拓窗候晴暉重雲有時開晨光乍熹微陽<lb/>
烏方洗翅黯黮潜炎威矧乃燕雀曹羽短焉能飛江河<lb/>
<pb n="KR4f0044_SBCK_027-12b"/>
如可越與爾將同歸<lb/>
黃水欲逆行淸淮助流惡司空非一禹岀使半臺閣似<lb/>
聞水鄉民汎汎鷗鳬若野人好奇計稍稍試疏㵸中庭<lb/>
地勢窪猥以鄰爲壑下流靡所放鹵莽費開鑿天心吾<lb/>
錯料靜待溝澮涸<lb/>
皇天乃好雨一月月離畢太白方經天浮雲爲深匿星<lb/>
躔暗中度休咎徵兩失井塌槐殞花墻傾棗垂實待兹<lb/>
晴景換秋序向蕭瑟莫怪野夫詩候蟲同一律<lb/>
　　　立秋日喜霽同九恒早過西厓是夕再同九恒<lb/>
　　　西厓飲康飴寓用立秋二字各賦二首<lb/>
呼羣𧺫我早赴約如請急逢君下直歸竟坐不暇揖檐<lb/>
<pb n="KR4f0044_SBCK_027-13a"/>
飛報晴鵲袖岀苦雨什日薄風進凉林深氣流溼竹尾<lb/>
亦翛然淸如小童立浮生知幾見佳節豈頻集官况尚<lb/>
宐閒旅懷何汲汲蒓鱸殊有味歸去吾猶及<hi>後二日余將出都</hi>
去歲秋大雨湖洪發龍湫尋君湖上莊風燈颭漁舟得<lb/>
官豈不好坐失家山遊居鄰湯給事邸舍相綢繆落魄<lb/>
兩酒徒無端竝淹留汲井濯我足呼酒澆我喉舉頭見<lb/>
秋河大火方西流流光遽如許不醉當何求<lb/>
　　　自中元前岀都舟行無詩八月初三夜渡黃河<lb/>
　　　偶爾得句索同年徐貢瑶和<lb/>
㟁塌河身濶茫茫失舊灘遥天挂新月一棹下奔湍老<lb/>
去才疑盡窮歸興易䦨詩成聊撥觸堅壁莫旁觀<lb/>
<pb n="KR4f0044_SBCK_027-13b"/>
　　　送女詞二首<hi>九月十三日再入都作</hi>
嫁女事瑣屑老翁非所知母在當汝憐母没行吿誰遥<lb/>
遥三千里閨閣從此離兄嫂送及門慰情多好辭勸之<lb/>
勿令哭我淚反交頥<lb/>
老來百念空久識身如寄胡爲未能割身外憐幼穉失<lb/>
毋父向慈家貧滿餘媿長途挈之往既嫁直如棄皇天<lb/>
勞吾生遣累當以次笑指五岳期猶需十年事<hi>時无忌尚未聘</hi>
　　　秋杪重至王家營次楊次也壁間韻<lb/>
十日征程滯故鄉大河西北又嚴<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>千家轉徙留三戸<lb/>
萬桺榮枯在一霜斷㟁無橋頻待渡涸沙有犢尚犂荒<lb/>
驚心八月歸舟路夜下萑苻百里黃<lb/>
<pb n="KR4f0044_SBCK_027-14a"/>
　　　治河謡<lb/>
六壩塞春水溢六壩開秋水來水深河大官方髙卧<hi>其一</hi>
淮之土蒲茭蘆淮之民獱獺魚刈蘆作帚魚作飯努力<lb/>
與官髙築堰<hi>其二</hi>一石水五斗泥濁流下灌淸江低不望<lb/>
黃河淸但願倒流直向崑崙西<hi>其三</hi>泗亦刷黃淮亦刷黃<lb/>
淸流一綫河中央<hi>其四</hi>天生吾民水忍戕之以水治水惟<lb/>
天子命之<hi>其五</hi>
　　　即目<lb/>
水落漁翁結網初只貪竭澤肯留餘鸕鷀鸂鶒且羣避<lb/>
勿與此翁爭此魚<lb/>
　　　霜殺草<lb/>
<pb n="KR4f0044_SBCK_027-14b"/>
嚴霜能殺草冬日旋殺霜相殺無已時生理終不傷衰<lb/>
氣赴積陰先機兆微陽君㸔勾萌意松栢同一岡<lb/>
　　　旅舍落一齒自嘲二首<lb/>
毁理生時具太剛焉得完平生無大嚼到此亦凋殘舌<lb/>
在柔何益唇亡想更寒長途憐弱女苦口勸加餐<hi>沈石田齒</hi>
<hi>痛詩勸餐兒女不知難</hi>
不爲窺鄰婦何曾玷薦賢春氷消最易病葉墮長先已<lb/>
落誰復顧餘存寧久堅自慙輸老馬數齒減衰年<lb/>
　　　白楊<lb/>
白楊生古墓墓古鴉亦老當風叫空巢敗葉棲衆草方<lb/>
當托髙蔭豈意守枯槁嗟彼種樹人悟機乃不蚤<lb/>
<pb n="KR4f0044_SBCK_027-15a"/>
　　　德州道上咏霧淞花<lb/>
霧隱孤城去轉遥曉程十里愛瓊瑶氷聲䇿䇿初疑葉<lb/>
雪片離離盡綴條纎指亂垂絃下柱折釵爭墮舞時腰<lb/>
最憐頃刻同開謝只費三竿日便消<lb/>
　　　景州董子祠<lb/>
西風殘照廣川城董相祠邊感慨生官秩稍增秦博士<lb/>
文章獨闢漢西京醇儒豈以科名重濁世無如經術輕<lb/>
却笑武皇親制䇿牧羊牧豕盡公卿<lb/>
　　　大風啇家林待渡<lb/>
波濤動我前朔野何汪洋行行忽迷路欲渡川無梁老<lb/>
馬徘徊鳴北風寒且僵輕氷拆沮洳澹日沉輝光平生<lb/>
<pb n="KR4f0044_SBCK_027-15b"/>
湖海遊汗漫殊未央禦窮不有命試以一葦杭隔河見<lb/>
人家煙火靄漁莊苦辛脫彼岸樂踰還故鄉問途倉卒<lb/>
間夷險豈有常明朝難逆料聊復索酒嘗<lb/>
　　　奉題阮亭先生倚杖圖<lb/>
誰與先生貌一丘柴門以外即滄洲殘霞紅上鯉魚尾<lb/>
逺水碧扵雄鴨頭風定垂垂綠楊影雨餘咽咽凉蟬秋<lb/>
幾時眞褁幅巾去容我來隨杖履遊<lb/>
　　　除夕過西厓齋西厓與悔人赤抒方分韻賦詩<lb/>
　　　余以事先行續和一首<lb/>
老來驚節序除夕倍相關官舍靜無事旅人猶未閒鏡<lb/>
中無黑髮枕上有靑山頗怪京華道一年三往還<hi>予今年正</hi>
<pb n="KR4f0044_SBCK_027-16a"/>
<hi>月入都七月南歸十月再至</hi>
敬業堂詩集卷二十七<lb/>
<pb n="KR4f0044_SBCK_027-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_002-1a"/>
敬業堂詩集卷二<lb/>
　　　　　　　　　海寧查愼行　悔餘<lb/>
　愼旃集中<hi>盡庚申一年</hi>
　　　喜季叔自荆州至二首<lb/>
㑹合期難定蒼茫憶舊秋烽烟隨地滿書疏隔年收薄<lb/>
宦供驅䇿空囊愴去留荆南曾乆住回首似并州<lb/>
再見干戈地方知骨肉恩人情方畏虎客路漸啼猿那<lb/>
得窮無恨惟應醉勿論如何連夕話多半是田園<lb/>
　　　人日武陵西郊閱武二首<lb/>
鷹揚盪决勢無前觭角相持又一年豈謂陳湯寛吏議<lb/>
尚煩充國策屯田桃花色映巴滇馬杏葉裝成子弟韀<lb/>
<pb n="KR4f0044_SBCK_002-1b"/>
漫說秦人曾避地而今此地是窮邉<lb/>
如荼如火望中分鼓角鐃鉦一路聞黑齒舊疆仍結壘<lb/>
綠旗别隊自將軍轅門誰上平蠻䇿朝議先頒諭蜀文<lb/>
輸與書生工算奕疎簾殘局轉斜曛<lb/>
　　　再遊德山爲雨雪所阻留宿乾明方丈次石間<lb/>
　　　周益公石刻舊韵二首<lb/>
但令興到便登山路轉鳬鷖第幾灣福地自留蒼翠外<lb/>
閒身偏在亂離間殘碑日月看仍在前軰風流許再攀<lb/>
五百年來如轉盻知従何處證無還<lb/>
城外清江江上山依然白浪捲蒼灣雪飄燈事闌珊後<lb/>
春到梅花淺淡間竹樹一丘迷出入樓臺幾處記躋攀<lb/>
<pb n="KR4f0044_SBCK_002-2a"/>
茶烟芋火前因在信宿㽞人未遣還<lb/>
　　　春晴登朗州城樓<lb/>
沅水湘烟入望深郡樓閒上當登臨晴邉日作薰檐氣<lb/>
亂裏歌傷去國心芳草迎船迷舊㟁綠楊盤馬試新陰<lb/>
劉申去後空城在水次猶傳上堵吟<lb/>
　　　三閭祠<lb/>
平逺江山極目廻古祠漠漠背城開莫嫌舉世無知巳<lb/>
未有庸人不忌才放逐肻消忘國恨歳時猶動楚人哀<lb/>
湘蘭沅芷年年綠想見吟魂自去來<lb/>
　　　朗州絶句四首<lb/>
翎雀彈來新調多竹枝舊法定如何居人不解邉頭曲<lb/>
<pb n="KR4f0044_SBCK_002-2b"/>
只唱西風菜葉歌<lb/>
江干草市竹爲椽容易移家逐貿遷昨日官軍又南去<lb/>
辰溪一路有新烟<lb/>
雨餘天氣好清明薺菜花開去踏靑樂令園荒桃李盡<lb/>
更無啼鳥入空城<lb/>
督師聲勢震蠻荆父老徒誇晝錦榮不信但看楊相國<lb/>
遺恩還在鼎州城<lb/>
　　　武陵送春<hi>時初聞官軍恢復辰州</hi>
筍屐籃輿幾地逄春華一夢記南中草痕吹過靑楊瘴<lb/>
花信飄殘畫角風燒尾蛇應流枉矢驚絃鳥亦避虛弓<lb/>
桃源只隔孤城外流下辰陽戰血紅<lb/>
<pb n="KR4f0044_SBCK_002-3a"/>
　　　舟發桃源<lb/>
武陵溪口朗江灣花落䳌啼血正殷楚甸回看惟見水<lb/>
蠻程従此始登山分灾小刼推移過避世遺風想像還<lb/>
但使耕桑能復業仙家原自在人間<lb/>
　　　辰龍關<lb/>
結陣愁雲傍水濵望中髙勢故嶙峋古來形勝知何地<lb/>
天下英雄竟少人獨戌饑鴉喧落日連營荒草壓征塵<lb/>
曾經官渡相持後栅孔枝枝插柳新<lb/>
　　　海螺峰歌<lb/>
楚南地窮山聚族逞怪爭竒走相逐桃源以上篁箐多<lb/>
碧玊篸如春筍束海螺一峰天下竒形模髣髴神依稀<lb/>
<pb n="KR4f0044_SBCK_002-3b"/>
雷磓鬼斧劈不得造物伎倆初奚施中豐上銳下微窄<lb/>
凹處痕青凸邉白古苔繡錯十六盤蠻髻椎髙二千尺<lb/>
輕身想像窮烟霄仰天一咲天爲髙不知猿猱爾何恃<lb/>
騰擲絶頂相矜驕似聞老螺生海底鯤化鵬飛忽移此<lb/>
偶然蝸殻吐饞涎倒覆江干吸江水我嗤汝腹彭亨幾<lb/>
許寛安能吸盡五溪之奔湍天公渴汝一掬慳故實汝<lb/>
腹封泥丸嗚呼已實汝腹封泥丸只合棄置當百蠻胡<lb/>
爲秀聳拔萬山坐令荒徼人俱頑<lb/>
　　　清浪灘<lb/>
怒勢中流劈浪開蟄龍潛處起驚雷衣冠如故神㽞像<lb/>
牙角爭雄石騁才郷戸幾看疲輓運洪瀾何事故奔穨<lb/>
<pb n="KR4f0044_SBCK_002-4a"/>
炎荒有路天難限百險終須棙柂來<lb/>
　　　北溶驛<lb/>
西隔辰陽纔百里傷心戰地見何曾尸陁林下烏争肉<lb/>
痩棘花邉鬼傍燈井與田平柴栅廢燕隨人散土巢崩<lb/>
相逄漫說従軍樂一飯無端百感増<lb/>
　　　辰州<lb/>
連岡猛火夜燒營槃瓠西來尚有城百雉慿髙經雨黑<lb/>
五溪流惡入江清就傾廬舎全無主畏險舟車半不行<lb/>
欲訪遺書㝷二酉㫄人指點笑書生<lb/>
　　　壺頭山伏波廟<lb/>
功業蠻方萬古尊當時朝謗竟騰喧耿舒本意難同事<lb/>
<pb n="KR4f0044_SBCK_002-4b"/>
朱勃猶存解訴冤馬革褁屍言竟驗雲臺圖像事休論<lb/>
中興諸將俱茅土不解於公獨少恩<lb/>
　　　發辰州馬上大雨<lb/>
百折岡巒去復廻弓刀小隊轉城隈馬頭雲勢俄爲雨<lb/>
谷口泉聲併應雷磽确連山愁路滑離披滿眼惜花開<lb/>
竹雞無賴啼偏切直送行人度嶺來<lb/>
　　　宿五里亭<lb/>
舟行脫險還遵陸跋渉誰知險更并牛跡水添三尺澗<lb/>
雲頭暮轉一峯晴頗聞西上攀躋苦却咲南遊性命輕<lb/>
細數道㫄雙隻堠辰陽辛苦是初程<lb/>
　　　羅舊驛<lb/>
<pb n="KR4f0044_SBCK_002-5a"/>
陽明舊日留詩地我到偏傷亂後情淺草平陂荒徼路<lb/>
殘陽小驛舖司城西征將帥猶堅壁<hi>時前軍尚駐沅州</hi>南牧牛<lb/>
羊各占營此日蠻人皆佩犢不煩布榖苦催耕<lb/>
　　　午日沅州道中<lb/>
一年傳旅食吳楚隔干戈蠻果枇杷熟山花躅躑多蒲<lb/>
魚鄉國味風雨客程歌佳節今朝是誰知馬上過<lb/>
　　　沅州卽事二首<lb/>
萬馬南來牧宿荒連山淺草不能長營門日暮聲如沸<lb/>
論擔分錢買綠秧<lb/>
官兵十萬擁岩隈糧運頻煩羽檄催米價最髙薪最賤<lb/>
炊烟晴散畫梁灰<lb/>
<pb n="KR4f0044_SBCK_002-5b"/>
　　　雞冠砦<lb/>
絲路微従鳥道分半空雞犬隔江聞雨聲飛過岩頭砦<lb/>
多少人家是白雲<lb/>
　　　漾頭司<lb/>
雲山獅口寨風俗短裙苗兩郡封疆錯孤城控制遥遺<lb/>
民收野芋狹路入山椒怕見征南騎臨江叱馭驕<lb/>
　　　自沅州抵麻陽二首<lb/>
半月天無一日晴亂山處處走溪聲廢坪隔㟁分秧水<lb/>
<hi>楚南皆山地稍寛衍者名爲坪</hi>小砦因髙占土城<hi>鄉民避兵者俱踞山築城名曰土砦</hi>楚<lb/>
樹含情如有待蠻花問俗緫無名<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑路在風波外不<lb/>
礙行人觸暑行<lb/>
<pb n="KR4f0044_SBCK_002-6a"/>
欲知黔楚分疆處只在孤雲兩角邉自是勞人貪僻路<lb/>
也如渴馬愛清泉參天有勢松何健肖物能工石亦妍<lb/>
一片銅崖青入望夕陽跕跕數飛鳶<lb/>
　　　初入黔境土人皆居懸崖峭壁間緣梯上下與<lb/>
　　　猿猱無異睹之心惻而作是詩<lb/>
巢居風俗故依然石穴髙當万木顛幾地流移還有伴<lb/>
舊時井竈斷<hi>去聲</hi>無烟餘生兵革逃難穩絶塞田疇瘠可<lb/>
憐好報長官蠲賦斂獼猿家室乆如懸<lb/>
　　　大雨泊黄蜡關江水暴漲黎明解纜諸灘盡失<lb/>
　　　矣<lb/>
頑石堆癭疣清江曵羅帶黔山雖可憎黔水頗可愛雨<lb/>
<pb n="KR4f0044_SBCK_002-6b"/>
聲怒流濁曉鏡忽破碎干年老樹枝礓石亞完塊小舠<lb/>
啣尾去脫葉舞澎湃㮄人顧我笑壯士行何畏來當兵<lb/>
革交夷險視一槪誰能守孤<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>鬰鬰坐乆待輕生犯過<lb/>
渉旣濟稍知悔<lb/>
　　　早發齊天坡<lb/>
山偪嵐氣侵仲夏曉猶冷離披馬鬉濕十里霧未醒流<lb/>
雲莾廻盪陸海開萬頃東日生其間金丸上修綆殷鮮<lb/>
一輪血倒射却無影蒼茫樹浮藻叅錯峰脫穎攀躋足<lb/>
力窮目賞得竒景方知夜來宿乃在最髙頂<lb/>
　　　六月十五夜銅仁郡齋坐雨憶去年此夕同韜<lb/>
　　　荒兄潯陽對月有作<lb/>
<pb n="KR4f0044_SBCK_002-7a"/>
琵琶亭外記停船昨歳今宵月最圓短篴廻風湓浦浪<lb/>
孤燈響雨夜郎天文章幕府才相左鱗羽天涯眼並穿<lb/>
若算歸程余較逺江樓<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>上又三千<hi>兄時在南昌幕府</hi>
　　　枕上偶成<lb/>
漏盡雞一鳴遥遥村砦裏須㬰徧城市歷亂殊未巳晨<lb/>
光澹列宿虚白上窗𥿄夜來江湖心夢斷不可理似覺<lb/>
柔櫓聲咿啞猶在耳<lb/>
　　　連下銅鼓魚梁龍門諸灘<lb/>
上灘力相爭下灘勢相借連山百餘里一抺蒼然化輕<lb/>
舟𥿄作底百折穿石罅雨雹飛兩㫄雷霆奮其下篙師<lb/>
心手習快若王良駕又如彀强弩東向海門射胥濤浩<lb/>
<pb n="KR4f0044_SBCK_002-7b"/>
蕩來歛怒却退舎河神况小婢指<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>或遭咤因斯悟至<lb/>
理出險在閒暇向來覆舟人正坐浪驚怕<lb/>
　　　麻陽田家二首<lb/>
牛羊爭隘巷井臼䕃髙木村村聚一姓雞犬並食宿兵<lb/>
荒分同死男女不輕鬻所以五溪蠻古來多巨族<lb/>
俗貧盗見棄夜戸可不設翻爲防逃兵鄉社有團結隔<lb/>
河聞人聲睒睒鬼燈滅我欲従之言灌莽髙八尺<lb/>
　　　浦市晤宋梅知兼贈别<lb/>
與子總角交賤貧互相得自従行萬里始作可憐色兩<lb/>
萍浮大海後㑹那可即初春得子書感子逺相憶令兄<lb/>
乆辭家托我覓消息武陵快相遇恍與子靣覿頗怪經<lb/>
<pb n="KR4f0044_SBCK_002-8a"/>
亂離神淸髮深黑報章走急足與爾慰饑惄十年一𥿄<lb/>
書奚啻萬金直平生骨肉恩獨徃輕逺渉沅江石齒齒<lb/>
白日飛霹靂投軀試竒險聚散俱慘戚汝兄我先見我<lb/>
弟汝新别兩家兄弟間異姓派如嫡銅崖聞子來喜劇<lb/>
遽走覓買舟下浦市石觸舟中裂怖餘身幸在再理渡<lb/>
江檝沙頭重把𬒮迎靣淚反滳開口先暄寒次第家事<lb/>
及子言聊慰我指似聽歷歷舎弟辭人幕今年復家食<lb/>
别中六寄書此度凡兩接<hi>是日接德尹所寄第六札</hi>子來喜見兄飄<lb/>
泊手重執余行别諸弟渺渺孤飛翼同落百蠻中悲歡<lb/>
儼殊域江天秋平分晝夜五十刻月魄哉初生飛蟲撲<lb/>
燈入従昏話逹旦對酒唇不濕别當爭戰塲岐路莾南<lb/>
<pb n="KR4f0044_SBCK_002-8b"/>
北子颿巳髙挂我馬尚覊靮去去勿回頭凉風在蘆荻<lb/>
　　　重陽前一日銅仁郡齋得韜荒兄豫章信<lb/>
豫章書到雁程勞山館孤燈夜屢挑怕說重陽又明日<lb/>
南來何地不登髙<lb/>
　　　銅仁書懷寄德尹潤木兩弟四首末章專示建<lb/>
　　　兒<lb/>
客行已度萬峰巓咫尺西南接漏天雲棧險應輕蜀道<lb/>
布帆穩憶上吳船家書盾鼻題難盡春草刀環夢未圓<lb/>
了了故園東下路洞庭髙浪白門烟<lb/>
虛名小郡笑猶存官舎無烟米不屯鵝鴨池荒餘棄壘<lb/>
漁樵人少但空村路窮江口船稀到山近黔東石盡髠<lb/>
<pb n="KR4f0044_SBCK_002-9a"/>
最是子䂓啼未歇插天丹嶂起䨧猿<lb/>
眼見青旗換白旗幾聞殊俗震餘威月斜嚵虎廵城去<lb/>
風定饑烏繞樹歸超石諸營兒作戯射生別帳妓成圍<lb/>
飛書草檄非吾事悔著征人短後衣<lb/>
阿庚失學阿承癡滿架殘書急䕶持不願生兒還似父<lb/>
尚憐有叔可爲師殺雞爲黍人誰過綴鳳粘珠想要竒<lb/>
便使他時能典謁草堂花發是歸期<lb/>
　　　髙愼旃罷官入都索贈行之句<lb/>
八年逺宦阻廻車萬里髙堂悵倚廬<hi>少司㓂先生尚在堂</hi>歸路巳<lb/>
遲鴻鴈後逄人猶說亂離初蘭成恨滿江南賦孝穆情<lb/>
眞僕射書此去朝家崇吏事崔瞻藴藉比何如<lb/>
<pb n="KR4f0044_SBCK_002-9b"/>
　　　送雷玉衡赴印江學愽任<lb/>
雙江路盡還雙峽此去休論跋渉難秋雨隔城聞戰伐<lb/>
夕烽傳點望平安郷程漸近梹榔樹宦味初嘗苜蓿盤<lb/>
昨夜尊前頻送喜燈花何負鄭䖍官<lb/>
　　　得家荆州兄都下書久而未荅夜窗檢笥中舊<lb/>
　　　札因續報章并作二詩奉寄<lb/>
朔南踪跡兩浮萍爾渡滹沱我洞庭橘柚候依京國雁<lb/>
茱萸㑹散故園星瘴郷弓力秋來健沙磧笳音嶺外聽<lb/>
若向此遊論客况兵荒一一眼曾經<lb/>
陳東倘許持清議經濟如兄綽有餘夜雨新豐空作客<lb/>
秋燈絶徼又開書絶竒世事傳聞裏最好交情見靣初<lb/>
<pb n="KR4f0044_SBCK_002-10a"/>
如此畏塗須閲歷興闌吾欲賦歸與<lb/>
　　　銅仁秋感和劉丙孫六首<lb/>
風物移黔境關城接楚邦亂山爭戴石細水亦名江逺<lb/>
燧連苗砦孤燈冷客窗﨑嶇經戰地游屐不成雙<lb/>
吾亦疑天意人間事渺茫陣雲秋易結驛路晚偏長雞<lb/>
犬無安土衣冠剰古粧少年鞾袴好輕薄笑蠻方<lb/>
郭外於莵穴城中跋扈兵幾時除猰㺄終日逐鼯鼪警<lb/>
急傳雞羽悠揚聽角聲草間殘孑在却立望昇平<lb/>
居民竄崖谷顔狀類麕䴥薄賦猶輸賧餘生各戀家銅<lb/>
苗收石綠金氣辨丹砂亂裏輕蠻貨何時到客槎<lb/>
隙火飛蟲入庭隅樹影生月光經雨淡嵐氣入秋清南<lb/>
<pb n="KR4f0044_SBCK_002-10b"/>
味疎鮭菜西風到鱠橙可憐郷夢斷戌柝正三更<lb/>
莫謾愁覉旅南遊計亦良主嫌蘆酒濁客愛野蔬香珠<lb/>
米升舂雪刀魚寸縷霜蹉跎叨匕箸容易送流光<lb/>
　　　秋懷詩<hi>并序</hi>
　蠻城秋晚風雨凄其懷友思郷一時并集次第有作<lb/>
　得詩十六章江湖浩蕩分寄無由異日奉几杖於先<lb/>
　生寫心期於同好當出以相質用博和章焉<lb/>
四海靈光刼燒餘名山一席老仍虛及門漸散天南北<lb/>
舊事閒隨夢卷舒黨論甘陵多擬似交情中散厸何如<lb/>
公朝謾有程文海又費先生却聘書<hi>姚江黄夫子掛名薦牘知驅馳無力</hi>
<hi>不能北上也</hi>
<pb n="KR4f0044_SBCK_002-11a"/>
事與心違悵乆離京華一信底差池望窮難覓衡陽雁<lb/>
客到遥傳塞上詩南國霜華蓬著髩東籬秋信菊如期<lb/>
買山歸臥談何易始覺巢由是盛時<hi>外舅陸射山先生乆留都下短章勸</hi>
<hi>駕情見乎辭</hi>
黄浦花深䕶竹扉隔江城郭鶴初歸風生故壘餘蘆荻<lb/>
天遣西山長蕨薇註易十年留小草憂時一涕肻輕揮<lb/>
老<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>來徃錢唐路藥褁丹爐計未違<hi>黄晦木先生註易垂成近復事黄冶</hi>
<hi>之術</hi>
青山無恙罷登臨收取雄才入苦吟快馬短裘他夜夢<lb/>
荒亭野史故交心<hi>謂金正希先生</hi>愁侵衰髩絲何極老傍窮途<lb/>
感易深一片臺城吹角外秦淮烟柳變秋陰<hi>王汾仲寓居白門</hi>
<pb n="KR4f0044_SBCK_002-11b"/>
板輿自草閒居賦駿骨何心羡築臺訝許客來論舊雨<lb/>
能令人妬是竒才對門瓦屋相望住<hi>謂斯年分虎</hi>稱意溪花<lb/>
一笑開還有江山傳好句靑蓮曾到夜郎來<hi>長水李秋錦</hi>
南戒江山破涕新愽梟壺馬鬥長貧英雄混跡疑亡賴<lb/>
風雨髙歌覺有神一劒乾坤鳴怪事六朝裙屐咲文人<lb/>
采蘩橋畔留詩別母在尤宜惜政身<hi>白門王璞菴</hi>
管鮑雷陳原有數臨岐執手語分明後來此㑹知何地<lb/>
同軰如君豈好名薄俗誰堪論古道浪遊吾恐負平生<lb/>
但令出處存初約應諒天涯共此情<hi>客夏同人餞別於飱和堂聞故鄉社</hi>
<hi>事紛然感懷同志作詩寄主人朱與三</hi>
憶従奉杖别岩隈逺枉馳箋又一回軍角風髙蟲語合<lb/>
<pb n="KR4f0044_SBCK_002-12a"/>
獵塵秋早雁翎開石光𫾣火三年過銅柱無名萬里來<lb/>
珍重先生期許意緘題欲報每遲徊<hi>家伯二南逺書見示</hi>
酒幔河橋柳拂絲故人欲折並依依篋中行卷春㽞别<lb/>
畫裏孤颿客憶歸蠻郡秋聲廻鼓角戰塲風力展旌旂<lb/>
賣文剰買防身劒不改従軍一布衣<hi>朱人逺陳撝謙子棨黄主一各有文</hi>
<hi>見送繾綣之意别後不忘也</hi>
三徑無資謾管絃淸才差勝廣文氊藍田記入昌黎集<lb/>
絳帖碑留淳化年一縣葡萄秋醸酒千家砧杵月臨邉<lb/>
豬肝不用供他客雙鵲東軒信早傳<hi>陳子文舉家赴安邑丞近聞子厚亦</hi>
<hi>作晉游同此致意</hi>
存殁相關事忍論桓山翼折嘆賢昆<hi>謂鳳司</hi>乆従㳟謹傳<lb/>
<pb n="KR4f0044_SBCK_002-12b"/>
家法却幸諸孤聚義門二頃良田貧減價兩朝汙簡淚<lb/>
添痕買隣擬就墻東住及取遺風教子孫<hi>祝彦方南宫下第閉門讀</hi>
<hi>史撫孤姪如巳出言念及此不無存殁之傷</hi>
望衡對宇雅相親南阮才髙不諱貧帯雨村舂晨隔巷<lb/>
欵門燈火夜留賔兩家子弟如行雁一姓婚姻少比隣<lb/>
角酒爭棋曾此地荒雞絶徼夢何因<hi>王子頴右朝兄弟</hi>
石佛橋邉一繫舟逺來情感寄書郵關心風雨經聮榻<lb/>
輕命江山博壯逰木葉波仍浮楚甸蘆花雪又滿吳洲<lb/>
蒓鱸橙蟹家郷味容易懷人負好秋<hi>徐孝績有書見存並簡盛鶴江徐淮</hi>
<hi>江程禹聲諸子</hi>
消息烽烟萬里通憐余踪跡乆従戎羞言處士河陽幕<lb/>
<pb n="KR4f0044_SBCK_002-13a"/>
豈有書生絶域功浴䥫甲分秋練白蠟丸書傍燭花紅<lb/>
知君矯首西南望懷友思親一槪中<hi>得楊耑木京邸書</hi>
晴川髙閣揮杯後兩度西風閱歳華鸚鵡夢銷江上草<lb/>
鷓鴣啼老日南花舞廻雞枕宵初半讀罷魚書飯好加<lb/>
莫道楚材多放廢居然屈宋起名家<hi>漢陽王孟榖羅魯峯</hi>
曾作江湖同隊魚洞庭南上更愁余舊遊想像重題閣<lb/>
故國平安有報書去日兒童皆項領同時牛馬亦襟𥚑<lb/>
捉刀未了生涯事只是羞乗下澤車<hi>與韜荒兄江陵分手兄赴豫章余至</hi>
<hi>沅南相望各天音塵夐隔比得郷信因寓感懷</hi>
　　　同沈將雲楊魯山遊銅崖<lb/>
雙江合處勢瀠洄地盡中流忽有臺沙際馬知寒潦縮<lb/>
<pb n="KR4f0044_SBCK_002-13b"/>
城西鴉帯夕陽回年深兵燹碑難讀路入榛蕪眼勌開<lb/>
片石只従開闢在題詩曾閲幾人來<lb/>
　　　天擎洞歌<lb/>
黔江自與楚水通楚山不與黔山同神靈有意幻竒譎<lb/>
使我豁逹開心胸初披榛莾覓微徑旋渡略彴踰奔洪<lb/>
水窮雲起巖洞出外象軒翥中含空陰叢轟轟聚蚊蚋<lb/>
老骨硌硌摧虬龍懸崖俛瞰勢將墜一柱突兀撐於中<lb/>
蜂房倒垂作層級鐘乳亂滳穿玲瓏不知瀑布之源在<lb/>
何許天紳飄下朝陽東石梁截斷千匹練明珠迸出鮫<lb/>
人宮又疑蜥蜴吐沬散氷雹寒氣䬃䬃生廻風長林豐<lb/>
草四時潤雨露不到誰尸功<lb/>
<pb n="KR4f0044_SBCK_002-14a"/>
　　　重過齊天坡<lb/>
十月新寒瘴巳輕萬峰濕翠雨初晴人來天際斜陽影<lb/>
馬蹈雲中落葉聲杼軸誰憐民力盡郵亭遥數戍烟生<lb/>
半年遊跡愁重到何計雲山慰客情<lb/>
　　　再至沅州哭劉丙孫二首<lb/>
幕府論交快得群天涯失意手重分不應小别輕揮淚<lb/>
豈謂重來果哭君<hi>中秋前在銅仁洒淚而别遂成永訣</hi>盡賣衣裘供薄殮<lb/>
誤他僮僕逺従軍瓦燈相對僧窗夕忍讀龍塲瘞旅文<lb/>
<hi>劉官吏目故云</hi>
偶然倡和成詩䜟鵩賦長沙最不祥<hi>丙孫秋感詩有長沙鴞似鵩腸斷洛</hi>
<hi>陽年之句</hi>萬里慙余稱好友一官累爾死殊方招魂有母傷<lb/>
<pb n="KR4f0044_SBCK_002-14b"/>
垂白舁櫬無兒等國殤拚却負薪貧也得九原應自悔<lb/>
辭郷<hi>劉爲安丘相國次子</hi>
　　　送楊魯山省覲歸里<lb/>
殷勤巵酒别蠻天安穩圖書壓客船經眼雲山窮戰地<lb/>
稱心詩句逺逰篇綵衣綫綻三秋後白髮花穠八座前<lb/>
不載丹砂供服食閒居一賦巳如仙<lb/>
　　　夜觀燒山和中丞公韵<lb/>
寒空月黑𦦨初熏照夜俄生萬嶺雲赤幟千人爭趙壁<lb/>
火牛百道走燕軍危時莫以烽爲戯我意方憂玉亦焚<lb/>
不信刼灰吹不盡草間狐兎尚成群<lb/>
　　　麻陽運船行<lb/>
<pb n="KR4f0044_SBCK_002-15a"/>
麻陽縣西催轉粟人少山空聞鬼哭一家丁壯盡従軍<lb/>
老稚扶㩦出茅屋朝行派米暮僱船吏胥點名還索錢<lb/>
轆轤轉絙出井底西望提溪如到天麻陽至提溪相去<lb/>
三百里一里四五灘灘灘響流水一灘髙五尺積勢殊<lb/>
未已南行之衆三萬餘樵㸑軍裝必由此小船裝載纔<lb/>
數石船大<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>多行不得百夫并力上一灘邪許聲中骨<lb/>
應折前頭又見奔濤瀉未到先愁涙流血脂膏已盡正<lb/>
輸租皮骨僅存猶應役君不見一軍坐食萬民勞民氣<lb/>
難甦士氣驕虎符昨調思南戍多少揚麾白日逃<lb/>
　　　雪後平溪道中<hi>時官軍初復貴陽</hi>
馬足聲堅凍未融楚南晴雪照黔東百家廢井懸軍後<lb/>
<pb n="KR4f0044_SBCK_002-15b"/>
一路啼猿灌莾中斑白逄人愁鋌獸萑苻何地集哀鴻<lb/>
書生亦有傷時淚䄂濕征鞭褁朔風<lb/>
　　　清浪衛廣福寺<lb/>
瓦礫城隅萬竈㫄居然古寺比靈光殘僧一去塵蒙佛<lb/>
畫角孤吹夜雨霜刼過昆明灰尚黑年深龍漢事全荒<lb/>
斷碑知是何年物野火燒來栢葉香<lb/>
　　　飛雲巖<lb/>
白雲本在天變幻隨所到無端忽墮此穴地啟洞竅石<lb/>
髓久漸凝靈姿特神妙軒軒勢欲舉外秀中　驁坐勞<lb/>
佛力鎭刻畫恣凌暴山靈怒不受企脚首頻掉猶虞従<lb/>
風揚出山不可呌呈形寓百怪意想得竒肖昻昻舞獅<lb/>
<pb n="KR4f0044_SBCK_002-16a"/>
象狠狠蹲虎豹蛟龍䕶鱗甲鸞鳳披羽翿或疑人卓立<lb/>
又似波傾倒形容口莫悉覽勝難領要造物太雕刓將<lb/>
毋元氣耗林泉爲映帶㫄引轉深奥清陰矗古栢逺響<lb/>
落幽瀑遂令過客心出入殊靜躁惜哉靈勝境乃落西<lb/>
南徼好事偶一逄髙情復誰較獨留陽明碑千古表蠻<lb/>
獠<hi>王文成月潭寺碑記聖果亭偈石刻俱在焉</hi>
　　　度油榨關<lb/>
平明走馬出城闉峭壁西風冷偪身轉粟上天非易事<lb/>
據關連栅復何人雪塡土窟埋屍淺氷裂刀痕迸血新<lb/>
等是三災逃不得疆塲溝壑兩窮塵<lb/>
　　　題鎭逺中河寺後石洞<lb/>
<pb n="KR4f0044_SBCK_002-16b"/>
一片靑山展石屏天光西豁㵲陽城豈知躍馬横戈地<lb/>
猶有晨鐘暮鼔聲<lb/>
　　　黎峨道中二首<lb/>
馬滑前岡冷未消<hi>冷音另黔中冬月霧雨之侯道滑成氷俗呼爲冷</hi>一鞭絲雨<lb/>
上衣潮瘴茅黄過三郎舖寒水清涵葛鏡橋<lb/>
青紅顔色褁頭粧尺布縫裙稱膝長犵狫打牙初嫁女<lb/>
花苗跳月便隨郎<lb/>
　　　黔陽雜詩四首<lb/>
蚩尤百丈吐寒芒<hi>時有彗星之變</hi>殺氣西南莾未央燕雀君臣<lb/>
空殿宇蜉蝣身世閱滄桑亂山似作孤城衞橫㦸誰堪<lb/>
一靣當錯料夜郎知漢大井蛙曾此自稱王<lb/>
<pb n="KR4f0044_SBCK_002-17a"/>
休將臥虎比前禽諸將功髙賊未擒㭿馬隔城邉草痩<lb/>
幕烏啼曉陣雲深盤江路盡黔疆險鉤棧人従蜀國㝷<lb/>
一片夀陽汚血地浪傳田叟哭王琳<lb/>
玊斧銅標界有無苴蘭城外亟儲胥田橫客巳辭窮島<lb/>
樂毅功難敵謗書官濫羊頭爭獻鏡謀新鼠穴可乗車<lb/>
英雄穉子論誰是廣武登臨歎有餘<lb/>
吹唇沸地勢縦横約束人稱峽路兵間道無援防豕突<lb/>
叢祠有火散狐鳴殘年租賧催何急鬼俗流離命巳輕<lb/>
勿倚弓刀能殺賊向來漁獵本蒼生<lb/>
　　　送王兎菴學愽赴安順<lb/>
芭蕉關前打戍鼓漏天十日九日雨西征健兒猛于虎<lb/>
<pb n="KR4f0044_SBCK_002-17b"/>
道傍箐深貍伺鼠朝行縛人暮驅牯張目睢盱避無所<lb/>
仲家生苗砦無主肆虐公然彍强弩野無烟市絶行旅<lb/>
飛鳥山山鎩毛羽爾獨胡爲此焉處别家十年長兒女<lb/>
失意勿復論郷土文章下筆造竒古詩法亦可籍湜伍<lb/>
髮須如絲白縷縷宛然褒博說鄒魯及門弟子紛可數<lb/>
往往功名拾芥取先生齒豁五十五猶抱麐經應科舉<lb/>
廣文片氊寒且苦顧獨求之榮衮黼僅留僮僕䘮資斧<lb/>
别我西行何踽踽我爲爾歌爾起舞舞意低昻歌激楚<lb/>
而今輸邉方用武何處堪容腐儒腐桑榆有路行可補<lb/>
曷不去作咸陽賈<lb/>
　　　貴陽除夕次德尹去年此夜湘南見懷韻<lb/>
<pb n="KR4f0044_SBCK_002-18a"/>
秦城趙璧價誰償隻影隨身漫去郷劔氣乆寒思拂拭<lb/>
雞聲無伴起徊徨吟殘蠟燭三更笛夢結春雲十𤱔桑<lb/>
不是無家輕逺别天南回首一摧腸<lb/>
敬業堂詩集卷二<lb/>
<pb n="KR4f0044_SBCK_002-18b"/>
</p>
<p>
</p>
  </div>
</body>
</text>
</TEI>
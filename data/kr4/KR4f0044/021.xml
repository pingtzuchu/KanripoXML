<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0044_SBCK_021-1a"/>
敬業堂詩集卷二十一<lb/>
　　　　　　　　　海寧　查愼行　悔餘<lb/>
皖上集<hi>起丙子正月盡四月</hi>
　　去冬歸自汴梁今年擬息勞筋稍理舊業適承座<lb/>
　　主淸溪公之命與令孫任可偕往皖城避春江風<lb/>
　　浪之險由四安鎭取山路經宣城池陽抵黃盆口<lb/>
　　始渡江皆向來遊蹟所未到也<lb/>
　　　題三娘子圗四首<hi>并叙</hi>
按諸葛元聲兩朝平攘錄三娘子俺答長女也生而<lb/>
淸麗資性穎異善書番文尊中國尚瞿曇每於佛前<lb/>
懴悔求再生當居中華已受襖兒都司聘俺答通焉<lb/>
<pb n="KR4f0044_SBCK_021-1b"/>
　遂奪之隆慶五年俺答歸順封順義王三娘子封忠<lb/>
　順夫人萬暦壬子俺答死其舅黃台吉烝而配之黃<lb/>
台吉納婦一百八人以象數珠三娘子佐之貢市惟<lb/>
　謹台吉死長子扯力艮襲封復烝而配之丁亥六月<lb/>
　扯力艮同妻入邊巡撫鄭洛傳語三娘子無忘香火<lb/>
舊情卒聽平受賞于弘賜堡<hi>去大同六十里</hi>十七年間三封<lb/>
　貴爵貢市之不渝多有力焉獨石中軍素善繪因宻<lb/>
　圗三嬢子及受封三王像以獻於朝故得其詳如此<lb/>
　馬子衎齋屬周兼畫此圗索余題句略撮始末使覽<lb/>
　者有考焉<lb/>
香燈小炷懴前因一念三生誤隔塵莫聽琵琶思入塞<lb/>
<pb n="KR4f0044_SBCK_021-2a"/>
明妃曾是漠宮人<lb/>
别移部帳事休屠衆裏方知顧盻殊百八摩尼齊合掌<lb/>
譲他一顆佛頭珠<lb/>
詔恩三換等兒嬉報貢頻頒五色絲見説兩朝曾欵塞<lb/>
不知通好是閼氏<lb/>
埋香靑冡亦堪悲粉黛流傳又一時想像承平光景好<lb/>
風流邊將畫蛾睂<lb/>
　　　雨後行園梅花已落力輩方編籬<lb/>
宿雨潤苔痕幽人杖藜至池邊一株雪狼籍香滿地不<lb/>
忍踏成泥猶存惜花意平生無長物外遇中鮮滯一出<lb/>
動經年窺園偶然事敢爲花作主吾老身如寄乃復補<lb/>
<pb n="KR4f0044_SBCK_021-2b"/>
樊籬遮防亦情累小童如我嬾長養薔薇刺欲剪又躊<lb/>
躕何當絶非類<lb/>
　　　食薹心菜<lb/>
用心霜雪餘尺寸取易長土膏發春雨其葉沃以光漸<lb/>
見碧玉篸枝枝葉中央初來但小摘爛熳抽四旁花時<lb/>
籬落間色比黃金黃而我乃爲口斸歸滿筠筐芼之供<lb/>
盤餐指動齒頰香貧家寡私奉婢僕皆品嘗可無勤惰<lb/>
分於此示激揚園丁給宜厚特以匙箸償山田歲不登<lb/>
老圃聊救荒所慚勞汝力充我藜莧腸<lb/>
　　　南湖舟次遇魏禹平時禹平歸自濟南余將往<lb/>
　　　皖上二首<lb/>
<pb n="KR4f0044_SBCK_021-3a"/>
低田幾稜菜花雨野水一灣蘋葉風却向家郷話京國<lb/>
小桃猶是别時紅<lb/>
烟雨迷𪷟港脉斜葑湖水落吐圓沙春波門外春帆影<lb/>
君是還家我别家<lb/>
　　　順風無帆戲作短歌<lb/>
風頭滚滚浪花白啣尾隣船開絡繹千檣多作挂帆行<lb/>
弦彍虛弓箭初釋開翎一一雁投渚騁足群群駒過隙<lb/>
同時離岸我獨遲我坐無帆聊挂席偶然利鈍各有數<lb/>
相去寧須論什伯來舩未必盡無帆咲爾有帆風又逆<lb/>
　　　董文敏臨米天馬賦卷子眞蹟余弟德尹以十<lb/>
　　　二金購自賣骨董某家鑒微上人貽書張<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>老<lb/>
<pb n="KR4f0044_SBCK_021-3b"/>
　　　謂爲遠客攫去足值五十金<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>老作長歌紀其<lb/>
　　　語至呼弟爲惡客且云此公詩歌妙絶特削其<lb/>
　　　名氏正欲寄元激之使戦語托滑稽其實乃深<lb/>
　　　忌之也時德尹已北去戲次原韻即傚<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>老體<lb/>
　　　并示鑒公<lb/>
古來善書者稱聖亦稱顚張芝米芾相繼出遂覺格勢<lb/>
大變非従前華亭老宗伯落筆何翩翩衆中自集一家<lb/>
法學本人力姿由天偶然放手橅寫天馬賦一斑窺豹<lb/>
知其全人間流落有此本幾逐市販同推遷昨來忽入<lb/>
好事眼三百十字顆顆明珠圎傾嚢倒篋可咲不自量<lb/>
巧取或怵他人先腰纏十金一揮隨手盡世上乃有此<lb/>
<pb n="KR4f0044_SBCK_021-4a"/>
種揚州仙還家但徒歩不辦書畫船老僧旁觀歎且妬<lb/>
謂此可值五十千大爲得者長聲價贉卷十倍增鮮妍<lb/>
語聞張子怳然失固是痴癖寧非賢君家向來收藏亦<lb/>
已夥細入針孔思貫穿得無羡魚人往往猶臨淵去年<lb/>
臥病九十日料理藥物供髙眠頗聞典賣及古玩何異<lb/>
開閣散遣諸婵娟故人傳與衞生訣撥棄嗜好年方延<lb/>
性之所近終不化如噉石蜜甘中邊又如雅量蹔止酒<lb/>
麯車相遇口角仍流涎作詩相惱覬一擲寸鐵不用張<lb/>
空弮豈知懷寶出間道捲旗臥鼓有似刀藏鉛無端索<lb/>
和乃到我野戦突上荒山巓謂我曾經閲此卷劘壘相<lb/>
向師非偏我能爲汝咸其輔頰舌使汝鉥腎刻肺飲食<lb/>
<pb n="KR4f0044_SBCK_021-4b"/>
夢寐中難捐書評髣髴舉大槪虎跳鳯翥龍蜿蜒若將<lb/>
墨寶比良劒也應光恠直射文星躔然而達人宜自廣<lb/>
美玉豈必收于闐貪多務得物斯聚富而可求吾亦爲<lb/>
執鞭近來書畫大半入秘府居竒幾輩包褁充夤緣三<lb/>
間茆屋配汝作淸供書生習氣如此眞可憐猶復嘵嘵<lb/>
引喙較得失物情什伯千萬胡相懸我於妙墨豈不好<lb/>
只坐欲買羞澁嚢無錢金奩玉軸所見不爲儉過眼瞥<lb/>
爾心恬然必教一一皆已有天地何以生雲烟况聞佛<lb/>
法無我相試拈此句詰老禅滑稽代作解嘲語滿𥿄倔<lb/>
强定有瀾翻篇輸攻倘許破堅壁正恐筆削爲無權嚴<lb/>
詩他日編杜集能禁此客姓氏冺冺終無傳<lb/>
<pb n="KR4f0044_SBCK_021-5a"/>
　　　去秋自河南歸携植牡丹數種春來適有安慶<lb/>
　　　之役不及待其開以詩紀别<lb/>
客遊出梁宋地主頗不俗貽我六娉婷相隨到空谷我<lb/>
貧寄茆茨貯爾無金屋繁華有借境直以名姬蓄殷勤<lb/>
手親栽不忍委僮僕冬暖少雪霜春陰滋霡霂栽培本<lb/>
天意私願苦難足可惜姚家黃一株萎偏獨五家尚成<lb/>
隊紈綺可合族别之豈無情行期爲改卜未償道路債<lb/>
妄兾㸔花福開時果出門詩䜟已早㐲<hi>余去年詩有未必花時穩閉門</hi>
<hi>之句</hi>明年豈不好吾老狀可掬應咲歸來遲尋春同杜牧<lb/>
　　　塘西舟中喜晴得六言律詩一首<lb/>
雨絲渺渺將斷日氣葱葱半銜客路漸逄寒食遊人未<lb/>
<pb n="KR4f0044_SBCK_021-5b"/>
換春衫桃花古渡茆店柳色輕烟布帆此去淸溪不逺<lb/>
數尖已露晴巖<lb/>
　　　過<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>老與之論詩<lb/>
昨日鳩喚雨今朝鵲報晴村村桃李花處處隨浮萍中<lb/>
流幾千點著此孤舟輕故人知我來一咲門前迎别來<lb/>
四十日頗覺太痩生苦吟誠乃疲中有金石聲子詩人<lb/>
所怪任意方孤行自喜正在兹焉能博時名引我附同<lb/>
調背汗顔亦頳失學事惰游東西無期程古人傳著述<lb/>
多在名山成渉獵得其粗不如閉户精子今雖善病幽<lb/>
居領餘淸物理與天機靜觀皆性情願子堅自信後來<lb/>
有公評<lb/>
<pb n="KR4f0044_SBCK_021-6a"/>
　　　飲周柯雲家玉蘭花下<lb/>
小船撑入菰蔣牙主人如客偶在家入門一揖仰靣咲<lb/>
玉樹正吐墻頭花此花畏雨兼畏日難得春來好天色<lb/>
今朝恰是養花天又被狂風恣狼籍興來相就席乍移<lb/>
無酒酤我我不辭杯中自吸氷雪影𥿄上誰賞瓊瑶詞<lb/>
白雲茫茫屋上下醉眼迷離兩相射鈎簾何用更燒燈<lb/>
自有花光能照夜<lb/>
　　　寒食湖上作二首<lb/>
紅粧催上木蘭舟女伴家家愛出遊多事六橋新柳色<lb/>
自含烟雨自遮樓<lb/>
葑田靑合去年沙逺岸殘桃賣酒家錯恠東風欺老眼<lb/>
<pb n="KR4f0044_SBCK_021-6b"/>
我來原不爲尋花<lb/>
　　　題蔡藜輝舫齋次<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>老韻<lb/>
風過溪來洒靣涼一支徤水出餘杭平分半幅疑看畫<lb/>
難得三間恰向陽漁網愛牽簾影動釣絲閒拂水花香<lb/>
浮家倘許來相就剪取橋南疋練光<lb/>
　　　従湖州至四安舟中大雨<lb/>
山廻兩崖髙路盡一川狹春流不盈尺野艇容恰恰正<lb/>
賴急雨來須臾同放牐孤<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>支兩膝兀坐如被壓問路<lb/>
屢見紿方言亂鵝鴨紆遟終到岸我有安心法首路又<lb/>
登山回頭憶淸霅<lb/>
　　　雨中過九里岡<lb/>
<pb n="KR4f0044_SBCK_021-7a"/>
平生狎濤江老怯風波惡兹游特改路意取山行樂一<lb/>
咲我命窮天公大戲劇朝來發古鎭苦雨若赴約肩輿<lb/>
煩兩夫蹉跌防失脚山山勃姑呌泥滑石齦齶漸上九<lb/>
里岡險如出劒閣我本村野姿浪遊因落魄無端役人<lb/>
力揣分非所托稍待天放晴前林候乾鵲勞生就徒歩<lb/>
庶免中心怍<lb/>
　　　廣德州<lb/>
山勢豁一州中央據衍土地當江浙會開拓自洪武長<lb/>
興環其東外捍等干櫓西南界宣歙兀突重巖俯長江<lb/>
乃北門集慶倚堂廡當年耿鄧功拱翼事眞主張吳勢<lb/>
雖偪力絀不得取時危有鬭爭事往失險阻如今城下<lb/>
<pb n="KR4f0044_SBCK_021-7b"/>
路日夜走商賈獨有好事人登城尚懷古<lb/>
　　　連日風雨山行頗有寒色<lb/>
盤旋八九里下上千百尋身在雲氣中不知山淺深雨<lb/>
聲挂奔瀑風響交長林空谷早晚寒䬃然作秋陰初疑<lb/>
春不到忽有喈喈禽<lb/>
　　　飲十字坡茶菴<lb/>
連岡踏成泥山骨似無石汙池之所瀦土赤水亦赤瓢<lb/>
漿乃時需解渴聊飲血一飲不自持吁嗟逺行客<lb/>
　　　紅林橋<lb/>
山花不知名山鳥多聚族深村窅然入樹影散晴旭人<lb/>
家石橋邊共吸一溪淥年豐旅食賤市逺無魚肉但覺<lb/>
<pb n="KR4f0044_SBCK_021-8a"/>
松毛香茅簷燒筍熟<lb/>
　　　宣城道中喜晴<lb/>
宣城古郡風土嘉就中最樂惟村家我來正值積雨後<lb/>
雲氣解駮生晴霞岡巒過盡徑路坦溝洫流去田塍斜<lb/>
新茶未焙糓雨葉早稻已茁淸明芽長鬚揺風飜宿麥<lb/>
新翠著地鋪胡麻柴門相接綠陰裏籬落綴以朱藤花<lb/>
廻思連日走旋濘若渉大海無津涯人間乃復有此景<lb/>
始覺大地猶春華<lb/>
　　　曉望敬亭山懷梅耦長孝廉<lb/>
千峰含霧爭出没惟有敬亭先得日相㸔不厭吾亦云<lb/>
可惜游踪難自必都官詩派誰復論家法傳與長身孫<lb/>
<pb n="KR4f0044_SBCK_021-8b"/>
孝廉詩好畫亦好不愛城市居山村昔在京華曾倒篋<lb/>
㸔畫求詩情頗狎入山不訪住山人古者論交無此法<lb/>
山川興到尚可乘他日重來能不能作詩爲報句溪叟<lb/>
聊記吾曾過宛陵<lb/>
　　　髙嶺菴小憇<lb/>
再上已無路中休宜有菴花陰移客座松氣接僧談俯<lb/>
視風斯下端居户正南一泉香積味慚媿荷分甘<lb/>
　　　渡淸弋江<lb/>
一曲淸江抱白沙牧之佳句舊曾誇乍離古渡舡如葉<lb/>
初換春衫客憶家逺處人烟連竹色晴來村店忽楊花<lb/>
亂山靑過陵陽路遥指雲頭辨九華<lb/>
<pb n="KR4f0044_SBCK_021-9a"/>
　　　飲劉蘧菴光祿慕園二首<lb/>
恬澹知君性中年早罷官自耽泉石趣轉覺世途難爲<lb/>
我開花徑携樽就藥欄肯辜楊柳月深坐到更闌<lb/>
此來吾有幸别圃得春光地主留花待詩情被酒狂欵<lb/>
門煩兩使愛客到諸郎千里能相就何須置鄭莊<lb/>
　　　南陵早發<lb/>
林深葉宻曉㝠㝠旭日初啣霧未醒小店門開惟土竈<lb/>
一菴僧閉但茅亭秧従布糓聲中綠山向畫睂啼處靑<lb/>
獨與野樵爭路入偶逄釣叟覺魚鯹<lb/>
　　　山家柴栅編竹而不築墻云以拒虎虎能喻墻<lb/>
　　　而不敢窺籬葢疑其爲䧟穽也作虎落歌<lb/>
<pb n="KR4f0044_SBCK_021-9b"/>
危巖下瞰千仞壑猛虎騰身只一躍東村黃犢西村羊<lb/>
入室踰垣恣饕虐山人不以墻禦虎挿竹成籬用藤縳<lb/>
目睛如炬不敢窺疑是中間㐲機擭天生人智爾則愚<lb/>
咆哮作力胡爲乎不知此法自誰創陰絶覬覦眞良圗<lb/>
周防莫遣樊籬破與虎爲隣可髙臥<lb/>
　　　蕎麥灣大雨<lb/>
蹇驢躄躠牛蹄重雨脚斜飛宻無縫雲蒸霧氣取境迷<lb/>
泉挾雷聲撼山動詩人好遊復好竒衣沾履濕去不辭<lb/>
人生行路難如此偏在溪山最好時<lb/>
　　　山店阻雨次徐任可韻<lb/>
長程愁冐雨小市喜臨橋旅飯留人住征衣借火燎溪<lb/>
<pb n="KR4f0044_SBCK_021-10a"/>
喧窓逾靜吟苦膝頻揺莫作衝泥去尋山不在遥<lb/>
　　　行經九華山麓欲登不果任可有詩戲次其韻<lb/>
玉池瓣瓣蓮石角株株筍去天纔一握豈可尋丈凖一<lb/>
百六靑峰峰峰入吾眕終焉就埋没雲霧諒不忍天如<lb/>
憐詩人久被陰雨窘雖非鸞鶴姿稍異蟄蟲蠢撥雲使<lb/>
就道廻馭控鞅靷我僕忽告勞従旁乃微哂平生汗漫<lb/>
遊衰暮興易盡向來徒碌碌臨去猶惷惷寄語雲中人<lb/>
塵寰終遠引他年香案吏名籍倘未冺<lb/>
　　　碎石嶺詞<lb/>
黃泥岡頭白日黑竹雞一聲石盡扐杜䳌勸客不如歸<lb/>
鷓鴣阻人行不得居人慣聽不覺愁一蓑背雨唱歌去<lb/>
<pb n="KR4f0044_SBCK_021-10b"/>
我與爾同風馬牛<lb/>
　　　初至皖城喜遇同年姚别峰兼招程松皐舍人<lb/>
宜城渡頭三月尾荻洲新漲河豚起片帆帶雨剪江來<lb/>
意外班荆得姚子人情得隴每望蜀便想同時兼兩美<lb/>
作詩更欲招之罘東向樅楊寄雙鯉大龍山頂龍眠麓<lb/>
起㐲尻脽百餘里晴光欲動草翻烟春事將闌花潑水<lb/>
君能命駕姚亦留猶及同㸔紅藥蕋<lb/>
　　　程松皐得余所寄詩即夕自桐城命駕過皖次<lb/>
　　　東坡喜劉景文至韻<lb/>
偶然折柬相招呼起聽雙鵲鳴庭隅知君與我不遐棄<lb/>
古義鄭重今人無肩輿西來二百里疾足逺致兩僕夫<lb/>
<pb n="KR4f0044_SBCK_021-11a"/>
欵門大咲發狂喜屐齒忽折行須扶余頭漸添種種髪<lb/>
君頷競長鬑鬑須别來三歲遽如許尚不作達寧非迂<lb/>
勿嫌江城春已晚百物生意咸昭蘇梢頭紅藥若有待<lb/>
含語未吐眞名姝烟花滿前太狼籍風雨賴汝能支吾<lb/>
有情相對且盡醉只恐酒醒仍江湖<lb/>
　　　懷寧劉東臯明府招飲薔薇花下<lb/>
江城十日九日風遊絲落絮飄晴空春光却在令君宅<lb/>
别舘布席依芳叢竹籬半庭添曲折葉幌一架穿玲瓏<lb/>
不知花頭幾萬朶但覺香靄浮簾櫳晚霞烘天鶴頂赤<lb/>
杯靣倒影魚鱗紅小胥抄詩浣淸露狂客噓氣攄烟虹<lb/>
人言簿書妨作達正坐才短心憧憧如君治劇本閒暇<lb/>
<pb n="KR4f0044_SBCK_021-11b"/>
豈有塵霧能相蒙神淸政簡若無事佳興自與遊人同<lb/>
不辭小户徑霑醉髣髴置我葡萄宮酒闌更話十年舊<lb/>
獨惜座上無車公<hi>朱悔人與劉同邑交好故云</hi>
　　　三月二十九日賦缾花<lb/>
客中春忽盡僧舍少嘉樹野草着幽花荒庭邀一顧膽<lb/>
瓶貯遠汲紅紫挿交互雖深攀折憐且免風雨妬新枝<lb/>
若矜寵昨者便成故也復有遊蜂窺尋入忩户沾泥落<lb/>
衽席等是閲朝暮微物感吾心流光去如騖<lb/>
　　　晚晴登安慶城樓<lb/>
浩浩風聲皛皛沙大江東去日西斜雄關地脉來千里<lb/>
古郡山頭有萬家一鳥帶烟投皖口亂帆如葉點楊槎<lb/>
<pb n="KR4f0044_SBCK_021-12a"/>
最憐落拓重遊客獨倚髙樓㸔落霞<lb/>
　　　同年左子畏家上臣各有魚米之餉詩以報謝<lb/>
褁飯初來似趂虛可能弹鋏賦歸與故人館俸慚供米<lb/>
久客江城愛食魚垂餌欲分鈎上粒勸餐恐有腹中書<lb/>
頻年自識勞薪味指動無端忽累渠<lb/>
　　　與子畏上臣飲楊令詒孝廉宅<lb/>
映門新漲碧鱗鱗歩屧相過近有隣江上萍踪三月社<lb/>
意中雲樹十年人傾來竹葉休辭醉飛到楊花不惜春<lb/>
曾是東風同下第每逄髙會易傷神<lb/>
　　　寓窗書所見<lb/>
孤城低壓靑山麓人在山樓正倚忩忽有一帆移樹杪<lb/>
<pb n="KR4f0044_SBCK_021-12b"/>
始知花外即長江<lb/>
　　　僧房多鼠戲次靑丘集中乞猫詩韵<lb/>
物以黠著名其性故狡獪詩有穿墉譏史徵渡江恠兩<lb/>
端持首尾同穴爭勝敗宵行競睢睢晝㐲避噲噲飲河<lb/>
恣取滿食角忽入隘寧拚五技窮肯守一貪戒客來寓<lb/>
閒院古佛同破廨下榻地無多群來擾我界迎貓古有<lb/>
訓攫噬兾大快香積乏魚餐餘蔬雜饐餲公然掉尾去<lb/>
竄瓦等歷塊坐長鼠輩驕法門幾大壞聲疑蝙蝠呌惡<lb/>
甚蠅蚋嘬齧綫衲旋穿汚几經屢曬嬾禪倒頭睡并少<lb/>
沙彌誡龕燈乍明㓕慣伺神力<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>客主滿堂中欺人盡<lb/>
聾瞶老夫非不聞恥與鬭機械逝將歌去汝鞍馬早可<lb/>
<pb n="KR4f0044_SBCK_021-13a"/>
鞴聊復忍斯須欹眠發長噫人間老吏多斷獄豈盡賣<lb/>
磔之肆階下微命直草蒯害有大於斯么䯢法猶懈豺<lb/>
狼問當道此語堪下拜<lb/>
　　　皖城遇張損持庶常<lb/>
别君四年前養痾臥鄉井繼聞君遠出訪舊歷鄢郢藥<lb/>
褁頗關心川長徒引領何期皖城下邂逅歸帆整春江<lb/>
展明鏡照見兩人影一訊眠食佳再㸔詩句警所欣神<lb/>
氣旺餘力出鋒穎男兒鬭身强即事有循省我貧甘瓠<lb/>
落踪跡雜蛙黽君本靑雲姿霜蹄早已騁姓名上舘閣<lb/>
著作富彪炳間亦事淸遊官情氷雪冷却將燕許筆收<lb/>
歛耳目景自咲捲波瀾人誰測千頃猶然荷降氣采取<lb/>
<pb n="KR4f0044_SBCK_021-13b"/>
到頑礦故交豈不多幾個念萍梗迂疎踵後悔窮老戀<lb/>
眞境且盡十日歡歸期敢遽請<lb/>
　　　答婁東曾蘭坡次唐實君考功扇頭舊韻<lb/>
唐庚<hi>謂東江</hi>吳質<hi>謂元朗</hi>並詞壇珂里流風尚未殘白髮江<lb/>
湖稀老伴靑韶朋舊半髙官千金買賦愁何益二頃求<lb/>
田計果難慚媿新篇謬推轂故應仍作布衣㸔<lb/>
　　　任可將歸有詩留别次韻奉送三首<lb/>
來何草促去何輕話到臨岐百感生並轡山程驢没淖<lb/>
對眠禪榻鼠窺檠豪除湖海陳登氣老傍江關庾信名<lb/>
行李累君吾轉媿不曾弹鋏爲魚羮<lb/>
欲解孤舟又蹔維留行無計且遲遟夢回風雨春將老<lb/>
<pb n="KR4f0044_SBCK_021-14a"/>
興盡江山句益竒萬事到頭難逆料獨行何地不相思<lb/>
人生只有情難割容易并刀剪亂絲<lb/>
胡麻好種盍言歸悵望郊園白板扉隨水孤萍無定所<lb/>
<hi>時余又將往湓城</hi>出巢雙燕又分飛鄉音伴我人餘幾家慶如<lb/>
君世絶稀也道此番非遠别不知何事倍依依<lb/>
　　　損持見和前篇再叠韻奉酬<lb/>
君才如轆轤倒捲百丈井運斤乃成風巧斵無匠郢和<lb/>
章出神速佳處心獨領鬭險初以竒好暇仍用整余姿<lb/>
實駑鈍何敢望鞭影未免竭蹶趨因君聊一警終焉免<lb/>
冠謝老秃管城頴有顔知自慚在痛無不省稍窺作者<lb/>
意此事力難黽一生坐好遊四牡蹙靡騁忽悟旋已迷<lb/>
<pb n="KR4f0044_SBCK_021-14b"/>
不文焉用炳北風吹短褐暖律中微冷逝收汗漫蹤少<lb/>
補桑榆景烏犍叱兩角碧沼開半頃欲回焦糓芽如鑿<lb/>
石田礦賦才亦分定造化豈可梗君苗硯欲焚邊幅窘<lb/>
詩境詞華公等事稼圃吾所請<lb/>
　　　同損持任可歩入一指巖<lb/>
借居古寺如雞塒破窻無𥿄户礙睂庭荒草蕪一無見<lb/>
臥聽别院鳴黃鸝故人𫾣門不暇嬾邀我近出同尋詩<lb/>
平岡路轉百餘歩忽有曲徑穿疎籬春光已殘夏方淺<lb/>
景物正及淸和時新篁飄籜雨䔩䔩老樹吹絮風披披<lb/>
石榴初綻的皪蕋勺藥未吐婀娜枝三間精舍好位置<lb/>
髙下恰與林巒宜寓居纔隔一垣耳向所未到今追隨<lb/>
<pb n="KR4f0044_SBCK_021-15a"/>
自慚百事坐頽廢覽勝亦荷同儕貽<lb/>
　　　酬詩僧愷月<lb/>
十日吟牕悵獨凭不知同舍有詩僧感深逆旅皆爲客<lb/>
快比西南乍得朋芳草一簾花外磬綠陰半榻雨中燈<lb/>
従今便結尋山伴我着芒鞵爾擔簦<lb/>
　　　詩筒爲損持賦<lb/>
誰將圍寸竹截作徑尺筒粉筠削盡肌理出玉質外瑩<lb/>
其中空爲君滿貯詩千首投以琅玗報瓊玖寄去寧煩<lb/>
六六鱗捧來須得纎纎手<lb/>
　　　周通守劉明府惠鰣魚感賦<lb/>
江橋市氣鯹細瑣雜鰍鰻鱘鰓及子鱭邂逅適我願鰣<lb/>
<pb n="KR4f0044_SBCK_021-15b"/>
魚乃海味族類去人逺無端四月初來就捕魚堰成群<lb/>
吹柳絮力小波濤困髙價買銀刀充庖復奚恨千錢易<lb/>
一尾竒貨居負販何當地主情絡繹餉懦鈍於余誠過<lb/>
分爲爾勉加飯憶昨京口城南包充北獻　至尊珍匙<lb/>
筯官長申重㢲千艘網夜集卅驛沙晨歕爭致五侯鯖<lb/>
誰焚百金劵自兹遂成例難以什伯論乘時規盡取挂<lb/>
一肻漏萬遺落偶人間捜羅又焉遯生平持竿手意釣<lb/>
本無悶朅來江湖遊飽食慚頓頓仁人砧几憐豈獨冺<lb/>
恩怨竭澤愼須防擊鮮母久慁<lb/>
　　　登迎江寺塔同程佐衡作<lb/>
江山本無窮遠景域近見凌空得古塔覽勝斯獨擅方<lb/>
<pb n="KR4f0044_SBCK_021-16a"/>
當賈勇登寧計足力倦一層一喘息屢上屢廻旋漸覺<lb/>
所歷髙團團目雙眩大龍鱗甲動掉尾曵匹練東沈九<lb/>
子烟西掣五老電日光盪浮氣顯晦呈千變何來萬斛<lb/>
船初若葉墮片須㬰到城下鳬鴨依稀辨應有舟中人<lb/>
回頭望雲巘江心指倒影了了識我靣多生幻妄緣顚<lb/>
倒徒自炫不如且蹔憇萬象付虛盻直作御風行泠然<lb/>
有餘善<lb/>
　　　次韻畣劉東臯<lb/>
展翼須大風負舟視積水我無二者力於義昧知止魚<lb/>
鳥兩忘機波流任縈委蹉跎不自覺憔悴今老矣華髪<lb/>
映青衫無由脱塵滓近携詩卷出聊復向江汜邂逅劉<lb/>
<pb n="KR4f0044_SBCK_021-16b"/>
文房淸吟壓錢起君家五字城藝苑久擅美千鈞靳鼷<lb/>
角八扎洞犂耳也似奏牛刀<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然入腠理專家尚難到<lb/>
碌碌况餘子不謂簿領中兼長乃有此訟庭懸一鞭客<lb/>
座設四簋文書日堆案遮眼愛經史咳唾隨口成珠璣<lb/>
誰得似猥蒙獎許及欲報慚何以君本大夏材干霄養<lb/>
桐梓交章岳牧薦名姓上九齒猶復滯河陽年年種桃<lb/>
李譬諸閒草木臭味在蘭芷廊廟亟需才遠琛棄西珥<lb/>
築臺收駿骨應自郭隗始班超筆未投卜式爵爭徙輸<lb/>
邊半文吏磨盾雜象弭曷不走従軍尚堪作嚆矢<hi>用班超傳</hi>
<hi>中語</hi>
　　　三叠前韻答程佐衡<lb/>
<pb n="KR4f0044_SBCK_021-17a"/>
吾黨得程生紛綸五經井變風欲刪鄭髙調乃和郢跌<lb/>
蕩到文壇鸛鵝可獨領談辭聽奮發儀度看修整實至<lb/>
名斯隨有如燈取影昔年入太學都講㧞淸警衆中頗<lb/>
不凡揚藻謂見穎凄然經報罷徒歩告歸省余時亦客<lb/>
燕毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>語交黽鴻飛豈顧弋馬繫終思騁内熱聊飲氷<lb/>
寧堪膏自炳至今淸夜夢一咲齒爲冷小别曾幾何雙<lb/>
丸劇馳景回思十年事倐忽若未頃君猶錐處嚢我已<lb/>
鐵錮礦向來期許意土偶遇桃梗正賴好江山鬱紆豁<lb/>
竒境明朝有髙會徑造不待請<hi>來日約遊大觀亭</hi>
　　　弔元左丞余忠宣公墓二首<lb/>
王氣江東五彩雲上流假手緩游氛若教京觀同時築<lb/>
<pb n="KR4f0044_SBCK_021-17b"/>
誰表孤忠異代墳僭號無成終是賊殺身得地孰如君<lb/>
到頭此事關天幸不死吳軍死漢軍<lb/>
殘局何須論上都一軍援絶勢眞孤江山故壘殘骸在<lb/>
社稷中原尺土無計定全家爭赴難時危幾個肯捐軀<lb/>
他時謫守含山廟媿殺生降一老儒<hi>用危太朴事</hi>
　　　佐衡置酒大觀亭招同損持蘭坡志鄴分韻得<lb/>
　　嵐字<lb/>
故人置酒城西南携我晚登百尺嵐大觀亭在喬木杪<lb/>
鵲巢近檻俯可撢短墻截斷萬家井惟見遠景浮靑藍<lb/>
海門一關三百里白馬南下無停驂南江勢與中江合<lb/>
一折<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>作蛟龍潭孤亭如山撼不動影入明鏡光泓涵<lb/>
<pb n="KR4f0044_SBCK_021-18a"/>
舟人水鳥互出没去者兩兩來三三夕陽欲沈沙岸樹<lb/>
疎磬忽報隣僧庵主呼痛飲客徑散要令耳目留淸酣<lb/>
　　　宿松朱字綠博學嗜古所葺南岳考三卷援據<lb/>
　　　往籍至數萬言而斷以已意大要謂古之南岳<lb/>
　　　乃灊之天柱峰非楚南衡山也頃於皖城官舍<lb/>
　　　出此見示索余題辭作歌贈之<lb/>
皖中竒士推朱生文采奕奕千夫英手持一卷南岳考<lb/>
筆力獨舉千鈞輕首援六經證据確旁及百氏捜羅并<lb/>
尚書兩篇列四岳惟有㤗岱名孤撑北恒西華南則霍<lb/>
疆域錯見因圗經厥初相距道非遠天子一歲周廵行<lb/>
後來漢武禮天柱荒邈不及衡州衡可知灊岳即南岳<lb/>
<pb n="KR4f0044_SBCK_021-18b"/>
語雖似創辨頗精君家近住此山下髙論直比山崢嶸<lb/>
火維一神欲易位此事乃可口舌爭我思鴻濛肈開闢<lb/>
群山綿亘誰指名自従肆覲加望祀錫以封秩同公卿<lb/>
神靈豈邀軒冕貴世俗自炫壇墠榮界連郡邑互引重<lb/>
事出䜟緯多紛更陋儒聞見溺沿習幸免流輩相譏評<lb/>
如君特識那易得我不爾怪旁人驚昌黎南遷偶失考<lb/>
詩句聊紀衡陽程他年重續輿地志待爾著述名山成<lb/>
敬業堂詩集卷二十一<lb/>
</p>
<p>
</p>
  </div>
</body>
</text>
</TEI>
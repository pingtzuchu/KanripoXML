<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>二皇甫集</head>
    <p>
<pb n="KR4h0015_WYG_000-1a"/>
欽定四庫全書　　　　　集部八<lb/>
　二皇甫集　　　　　　　總集類<lb/>
　　提要<lb/>
　　　　<hi>臣</hi>等謹案唐皇甫冉皇甫曾合集共八巻冉<lb/>
　　　　字茂政丹陽人天寳十五載進士大厯中官<lb/>
　　　　至左補闕曾字孝常天寳十二載進士官至<lb/>
　　　　監察御史謫陽翟令以終曽集一巻與書録<lb/>
　　　　解題合冉集七巻較書錄解題多五巻然曾<lb/>
<pb n="KR4h0015_WYG_000-1b"/>
　　　　集前有大厯十年獨孤及序稱三百有五十<lb/>
　　　　篇而此本僅二百三十四篇則已佚其一百<lb/>
　　　　十六篇又酬楊侍御寺中見招送薛判官之<lb/>
　　　　越送魏中丞還河北賦得越山皆三韻律詩<lb/>
　　　　而編五言古詩中奉寄皇甫補闕六言一首<lb/>
　　　　乃張繼詩冉有答詩並序可證而亦編為冉<lb/>
　　　　詩知舊本附答詩後重刋者分體編次乃雜<lb/>
　　　　入六言詩中遂誤為冉詩則并次第亦非其<lb/>
<pb n="KR4h0015_WYG_000-2a"/>
　　　　舊觀其與曾集皆以五言排律别立一體非<lb/>
　　　　惟唐無此名即宋元亦尚無此名其為髙棅<lb/>
　　　　以後不學者所竄亂審矣前有王廷相序後<lb/>
　　　　有楊慎䟦並稱河中劉潤之輯二皇甫集然<lb/>
　　　　則此集即潤之所編也乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4h0015_WYG_000-3a"/>
二皇甫集序<lb/>
五言詩之源生於國風廣於離騷著於蘇李盛於曹劉<lb/>
其所自逺矣當漢魏間雖已朴散為器作者猶質有餘<lb/>
而文不足以今揆昔則有朱絃疎越大羮遺味之嘆歴<lb/>
千餘嵗至沈詹事宋員外始財成六吕彰施五色使言<lb/>
之而中倫歌之而成聲縁情綺靡之功至是乃備雖去<lb/>
雅寢逺其麗有過於古者亦猶路鼗出於土皷篆籀生<lb/>
於鳥跡也沈宋既殁而崔司勲顥王右丞維復崛起於<lb/>
<pb n="KR4h0015_WYG_000-3b"/>
開元天寳之間得其門而入者當代不過數人補闕其<lb/>
一也補闕諱冉字茂政𤣥晏先生之後樂平縣令价之<lb/>
孫潭州長史顗之子十嵗能屬文十五而老成右丞相<lb/>
曲江張公深所嘆異伯父秘書少監彬尤器之自而令<lb/>
問修暢舉進士第一歴無錫尉左金吾兵曹今相國太<lb/>
原公之推轂河南也辟為書記大厯二載遷左拾遺轉<lb/>
左補闕奉使江表因省家至丹陽朝廷虚三署郎位以<lb/>
待君之復不幸短命年方五十四而殁嗚呼惜哉君忠<lb/>
<pb n="KR4h0015_WYG_000-4a"/>
恕亷恪居官可紀孝友恭讓自内形外言必依仁交不<lb/>
苟合得䘮喜愠罕見於容故覩君述作知君所尚以景<lb/>
命不永斯文未臻其極也蓋存於遺禮者凡三百有十<lb/>
五篇其詩大略以古之比興就今之聲律涵泳風騷憲<lb/>
章顔謝至若麗曲感動逸思奔發則天機獨得非師資<lb/>
所漿每舞雩詠歸或金谷文㑹曲水修禊南浦愴别新<lb/>
聲秀句輒加於常時一等才鍾於情故也君母弟曽字<lb/>
孝常與君同禀學詩之訓君有誨誘之助焉既而麗藻<lb/>
<pb n="KR4h0015_WYG_000-4b"/>
競爽盛名相亞同乎聲者方之景陽孟陽孝常既除䘮<lb/>
懼遺製之墜於地也以某與茂政前後為諫官故銜痛<lb/>
編集以論譔見託遂著其始終以冠於篇時大厯十四<lb/>
年月日司封郎中河南獨孤及序<lb/>
<pb n="KR4h0015_WYG_000-5a"/>
二皇甫集序<lb/>
唐大厯中以詩名者有錢起盧綸李端吉中孚韓栩司<lb/>
空曙苗發崔峒耿湋夏侯審十人當時以才子目之後<lb/>
世之論恒不釋於斯較唐一代著作神龍垂拱扑而實<lb/>
開元天寳淳而暢及大厯則美麗矣物至於麗削薄以<lb/>
之而才之稱反不出於盛唐諸君子之際何耶蓋聲獲<lb/>
於偶然而標榜起於所尚古今之通途也功相亞則以<lb/>
功並顯徳相侔則以徳並著志相符則以志並傳文相<lb/>
<pb n="KR4h0015_WYG_000-5b"/>
擬則以文並美故三傑二疏七賢七子之見稱於時固<lb/>
然矣今觀十子之詩其氣骨類逓相倣效者雖間有才<lb/>
質縮舒而其機軸如發於一遽不得以參差論也然則<lb/>
名稱標榜之來謂不自兹乎雖然劉長卿二皇甫亦為<lb/>
同時其才格當不在十子之下而不得與其列何哉蓋<lb/>
招摇之光屬於斗外濟水泓然以瀆並名故曰聲稱獲<lb/>
於偶然殊不足為定論也同寅劉君潤之工於唐人之<lb/>
作政暇取大厯十子詩校正命梓以傳後取皇甫諸君<lb/>
<pb n="KR4h0015_WYG_000-6a"/>
之詩續之鳴呼君之意可以識矣儀封王廷相子衡序<lb/>
</p>
<p>
</p>
  </div>
</body>
</text>
</TEI>
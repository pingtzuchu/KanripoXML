<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻十二</head>
    <p>
<pb n="KR4d0163_WYG_012-1a"/>
欽定四庫全書<lb/>
　東牟集巻十二　　　　　　宋　王洋　撰<lb/>
　　啟<lb/>
　　　代人求宫祠啟<lb/>
用之則行竊佩古人之訓不能者止敢忘今日之規欲<lb/>
陳徇己之情宜叩受恩之地伏念某少無一藝長乃多<lb/>
竒延襲簮纓祗奉七條之戒因縁門户妄希五栁之風<lb/>
不圖草芥之㣲幸遇明良之㑹屢更歳籥連領州符夙<lb/>
<pb n="KR4d0163_WYG_012-1b"/>
效一官每積凌兢之懼晚當劇郡寧逃曠敗之誅諒非<lb/>
造化之生成安得保全於終始自顧桑榆之晩難貪章<lb/>
綬之榮政已三年請代葵丘之戍身踰七十願從黄石<lb/>
之遊某官以道事君量才授任不遺疏逺曲逮寒㣲故<lb/>
今焦㸑之餘尚中宫商之節顧筋骸之已莫在進取以<lb/>
何能齒豁頭童難跂金閨之諸彦人㣲位下或堪廟内<lb/>
之老人<lb/>
　　　代徐漕賀李漕啟<lb/>
<pb n="KR4d0163_WYG_012-2a"/>
帝心簡在圖任舊人士論恊同願觀新政某官仁心恕<lb/>
物直道由中華蕚傳芳久冠北州之望旌麾繼世實繄<lb/>
南國之光既自結于主知乃曲從于人欲眷全吳之樂<lb/>
土實四海之上腴委粟腐於倉中已觀前效見錢流於<lb/>
地上載邁逺圖顧兹孱瑣之愚遂獲依隨之幸夀王在<lb/>
事置都尉以奚爲馬援居前何舊交之敢屈自惟欣慕<lb/>
實倍等倫<lb/>
　　　代人謝漕使舉改官啟<lb/>
<pb n="KR4d0163_WYG_012-2b"/>
去來亡補初自類於鳬飛得失若驚乃遽叨於鶚薦寵<lb/>
踰望外愧與幸并竊以刺史之官本於徃古輶軒之任<lb/>
尤重本朝攬轡澄清實仰膺耳目之寄駐車决事豈徒<lb/>
司金穀之繁兼一方進退之權總列城刺舉之任民惟<lb/>
知於載徳士乃願於承顔賢智効功盖有因而進者姦<lb/>
回歛衽亦望風而避焉非得充實通敏之才曷膺聰明<lb/>
特逹之舉如某者東州冷族下國陳人少思力於寸長<lb/>
壯無取於片善佩父兄之餘訓敢不周旋稽聖賢之格<lb/>
<pb n="KR4d0163_WYG_012-3a"/>
言粗加黽勉一從州縣屢閱歳時雖簿書獄訟之間謂<lb/>
稍通於利病而朝野艱難之際曽何濟於事功撫長劔<lb/>
以悲歌自傷壯志伏短轅而却顧誰諒㣲衷豈圖滂沛<lb/>
之恩下逮根荄之細吹嘘一氣生寒谷之春風升斗餘<lb/>
波激鮒轍之江水退惟僥倖乃有夤縁某官宅心至公<lb/>
待物以恕與人不求其備故愚智在所兼收任事必惟<lb/>
其能故孤寒得以自進古所重也今實見之以曲士進<lb/>
而成人恩固踰於鮑叔由下土升於上國名不媿於周<lb/>
<pb n="KR4d0163_WYG_012-3b"/>
昌某敢不更勵所長益鞭其後涓塵已細難酬廣大之<lb/>
恩皮骨若存當盡糜捐之報<lb/>
　　　代韓侍郎謝胡待制啟<lb/>
光膺綸綍榮進班聯侍從得賢搢紳交慶某官學知要<lb/>
道義不茍從温温君子之儒蹇蹇王臣之節懐鉛抱槧<lb/>
久養望於書林簮筆持荷嘗代言於西掖帝念甘盤之<lb/>
舊美豈專商民懷子翼之恩心惟借冦是用特加異數<lb/>
就寵分符願推魯俗之餘少借吳山之重某聞風惟舊<lb/>
<pb n="KR4d0163_WYG_012-4a"/>
承見尚遲未修竿牘之勤遽辱緘幐之賜既懷頌願復<lb/>
積兢惶<lb/>
　　　賀凌季文監丞啟<lb/>
廣庭賜對已屈輿言崇陛傳臚果髙衆俊國有得人之<lb/>
實士多慕徳之誠况在末交豈不先慶某官學本為己<lb/>
譽久在人條陳時事之宜既㑹文而中理指切古人之<lb/>
意知異世而同功豈惟育才之光是謂得人之盛<lb/>
　　　賀張子韶狀元啟<lb/>
<pb n="KR4d0163_WYG_012-4b"/>
宗伯書名最先淡墨太常奏第首被濃恩光動宸樞慶<lb/>
傳寰宇某官言無枝葉學有本根羣心推徳行之尊獨<lb/>
步擅文章之美時方艱棘道在扶持讀劉蕡誦言之辭<lb/>
但知歎息覩公孫曲木之喻將見事功豈惟育材之光<lb/>
是謂得人之盛某株愚鮮儷流落無堪嘗借辯於墨卿<lb/>
獲縱觀於筆陣欲修竿牘慚冗憊而莫先過辱緘縢苐<lb/>
兢惶而罔措<lb/>
　　　爲昌祖定婚啟<lb/>
<pb n="KR4d0163_WYG_012-5a"/>
詩正人倫雅著得時之美禮諧民俗每彰合姓之文偶<lb/>
幸結於齊盟敢自同於晉匹某姪孫初縁世賞獲齒仕<lb/>
流慚無閥閱之傳粗習箕裘之緒伏承小娘子夙親姆<lb/>
訓早正婦容素帛傳書已稟千金之諾白茅致幣爰羞<lb/>
五兩之儀<lb/>
　　　賀程元籲生日啟<lb/>
期三百六旬旬日遂周於堯厯凢四十九表表儀有類<lb/>
於宣尼屬熊羆占夢之期沸龜鶴齊年之祝恭以某官<lb/>
<pb n="KR4d0163_WYG_012-5b"/>
昴星孕秀嵩嶽儲神祥呈天上之麒麟譽掩人中之屈<lb/>
軼擢科而巍登虎牓早擅雄名簮筆而儼立螭坳亟躋<lb/>
要路鳯閣更代言之任露門膺勸講之崇雖為儒士之<lb/>
極榮抑亦富貴之所自五百年出名一世捨其誰歟十<lb/>
八歳當作三公今爲可矣某謬忝摳衣之列屬逢射矢<lb/>
之辰稱觴有阻於鳬趨引領但深於燕賀如位列三槐<lb/>
九棘可繼觀賢業之猷爲雖亥有二首六身未足計華<lb/>
年之甲子其為祝頌曷具敷宣<lb/>
<pb n="KR4d0163_WYG_012-6a"/>
　　　答趙都監求解經序啟<lb/>
華牋命介榮拜芳辭寳訓長編光先蔀屋窺老成之述<lb/>
作得問學之淵源感殆無窮喜惟創見竊以建用同姓<lb/>
本裕陵宏逺之良規恢廣學宫盖徽宗紹述之美政月<lb/>
書季考兼寒士進選之科事舉言揚副清朝公正之選<lb/>
王室有磐石之固公子歌麟趾之詩凡九族之重光皆<lb/>
百世之盛典恭惟節使郡公宗室元老文章鉅公繼世<lb/>
象賢畢公紹前人之美爲善最樂東平爲列國之師都<lb/>
<pb n="KR4d0163_WYG_012-6b"/>
監團練不替前修存心古道上下經六十四卦三篋之<lb/>
書偶亡道徳經八十一章什襲之珍固在欲明舊學行<lb/>
蕆新刋何求士於論餘俾題名於篇首蠅飛數步或附<lb/>
驥而絶羣鶴唳九臯喜其子之相和<lb/>
　　　答陳倅啟<lb/>
夙仰聲猷重依喜契阻交承於履舄失修好於緘幐敢<lb/>
謂謙恭下收㣲賤某官被服儒雅操履靖共鏘鏘環珮<lb/>
之容挺挺松筠之節若昔先帝推恩外家知傅喜之後<lb/>
<pb n="KR4d0163_WYG_012-7a"/>
凋宜膺茂賞得野王之治行實冠明庭當臚命之初傳<lb/>
見羣工之動色謂宜奮翼遂展摶風何黄巻之誤身致<lb/>
青𡨕之垂翅雖夀王居都尉爲任重要沮授留治中爲<lb/>
淹才行聞尺一之除元副萬夫之望其如欣頌曷罄敷<lb/>
宣<lb/>
　　　答齊察院致政啟<lb/>
竊以無適時之用舎偶佩魚符觀古人之典刑尚詢黄<lb/>
髪矧襄陽之耆舊本大厦之棟梁念依徳之非遙恨造<lb/>
<pb n="KR4d0163_WYG_012-7b"/>
門之尚阻敢慿素牘用寫丹心某官清世名賢中華瑞<lb/>
氣造道徳之閫奥視仁義爲蘧廬正色霜臺更十年而<lb/>
不調游心物外見晩歳之後凋某奏記云稽仰風惟舊<lb/>
偶叨郡吏近瞻夫子之門墻繆玷儒鄉具見國人之矜<lb/>
式顧鴻飛之何慕幸燕賀之有依矧拜瓊瑤錦繡之牋<lb/>
教以撫循蘇息之術結王生之襪雖有意於周旋虚盖<lb/>
公之堂諒未容於造次敢不心承名誨力先窮民庶不<lb/>
墜於前規或免罪於巨室過此以徃未知所裁<lb/>
<pb n="KR4d0163_WYG_012-8a"/>
　　　答江留臺致政啟<lb/>
效官螺浦善狀蔑聞易地樵川濫聲彌著自滿小人之<lb/>
腹偶觀君子之鄉推求何來夤縁有自某官中朝重望<lb/>
南國宗工黽勉徒勞慚素書之未展推揚過實驚綵筆<lb/>
之先頒穡人告功清霜在候敢祈茵鼎益重保調<lb/>
　　　見鄭監啟<lb/>
斡山而排商賈久欽偃草之風行部而見生徒遂有披<lb/>
雲之幸獲依輝潤深識楷模恭以某官廟璉凝珍天球<lb/>
<pb n="KR4d0163_WYG_012-8b"/>
毓粹奕奕搢紳之表堂堂人物之英閥閱髙華富貴所<lb/>
自有也聲名烜赫將相豈無種哉儒門不獨於韋平世<lb/>
徳固歸於欒范首騰雋望亟踐華塗當平戎禦狄之時<lb/>
懷足國裕民之術析秋毫而善心計志陋𢎞羊操贏資<lb/>
而佐軍興識髙劉晏如見錢流於地上豈令龜毁於櫝<lb/>
中足食足兵知取知予雖山海天地之藏固號利源然<lb/>
智慮朝廷之淵必資仁術佇賜召環於中禁諒無煖席<lb/>
於外臺某也樗櫟散材邱樊幽介宸庭賜命聯科雖獲<lb/>
<pb n="KR4d0163_WYG_012-9a"/>
於沾恩頖水効官待次未諧於試事浮沉里衎汨没歳<lb/>
時昨還自於錢塘因道由於宛水迫親闈之甘㫖從幕<lb/>
府之攝員經月未幾以病告去方僅出城闉之外業已<lb/>
言旋遽驚傳旌斾之來不遑伏謁未拜潭潭之府久懷<lb/>
鞅鞅之心豈謂繡衣俯臨巖邑恭而安温而厲既獲覘<lb/>
於威儀晦斯光窒斯通輒仰希於開發深期㸃礫敢憚<lb/>
掃門况居桑梓之邦宜在鈞鎔之列龍鱗鳯翼儻諧攀<lb/>
附之心馬勃牛溲願預收藏之數<lb/>
<pb n="KR4d0163_WYG_012-9b"/>
　　　問候孫尚書啟<lb/>
武林較藝實承命以摳衣象郡驅車靡趨風而執靮雖<lb/>
灑掃進退久闕事師之禮而文章性命彌勤望道之心<lb/>
某官文冠一時道追千古殘膏賸馥散在人閒被髪騎<lb/>
麟宜歸天上伏念某棲遲末路漂泊餘生昨自道山旋<lb/>
更銓部曽未老於鶻突偶進直於螭坳西掖之缺員未<lb/>
除四旬暫攝南容之玷言易録三復奚追既縁香火之<lb/>
相依復見簡編之可愛穿花度栁妄希徒步之拾遺問<lb/>
<pb n="KR4d0163_WYG_012-10a"/>
舎求田未省謀身之一得惟此一麾而出守實同屢薦<lb/>
而得官盖吳中名士或軫其饑寒而當軸上公有識其<lb/>
面目幸預分符之列猥當授筆之風白粲連檣尚索積<lb/>
年之紅腐赬衣縁路厭看十載之旌旗課最難攀曠<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>
可必尚覬朝廷舊徳載取青氊門下諸生加憐白首何<lb/>
敢望長枝之棲鳥便欲希恩亦非同惡水之病鴟遽忘<lb/>
報徳<lb/>
　　　謝宫使黎尚書啟<lb/>
<pb n="KR4d0163_WYG_012-10b"/>
效官螺浦曽善狀之蔑聞易守樵川宜濫聲之先播逡<lb/>
廵自揣俯仰興慚竊以近民之官莫先守令分土而守<lb/>
宜在賢能豈繄庸瑣之才誤玷使令之數眷七閩之奥<lb/>
壤爲八郡之名邦溪山滿前輔弼間出内自惟於僥倖<lb/>
豈無待於夤縁某官清以納汚粹而容雜事君以道固<lb/>
巳著於大閑爲國求人每不忘於片善重念列曹之舊<lb/>
嘗幸趨風敢期綰綬而來廼容染化其如懇款曷罄敷<lb/>
陳<lb/>
<pb n="KR4d0163_WYG_012-11a"/>
　　　與孫仲益尚書啟<lb/>
捧入户之扄久違三沐衽在山之褐復把一麾事出幸<lb/>
中榮居意外竊以張官置吏本以爲民宣化承流斯惟<lb/>
報國厯考循良之效每先撫字之勤盖六七十之封疆<lb/>
必期足食故二千石之能否或繫中興豈圖共理之求<lb/>
乃及孤庸之陋才負江山之助坐媿賢規質非杞梓之<lb/>
良終當匠斵某官道兼庶品力卸衆流堂堂柱石之材<lb/>
浩浩古今之學不遺疎逺每賜甄收用則行而舎則藏<lb/>
<pb n="KR4d0163_WYG_012-11b"/>
敢望夫子粟賦鍾而薪賦束猶恨支離某敢不勉勵疲<lb/>
駑庶幾希驥少奉平生之誨感收旦暮之功匪圖赫赫<lb/>
之名庶逃下下之考<lb/>
　　　與饒州外邑程尚書啟<lb/>
祠庭代戍幸居無競之貟社木分疆復冒有民之寄揣<lb/>
踈庸而自媿希光範以知歸將期履幕之承倍益襟懷<lb/>
之善某官徳為行本道實世師如蒼生何獨飽家山之<lb/>
樂惟吉士用方虚鼎席之求某百死餘生一時長物側<lb/>
<pb n="KR4d0163_WYG_012-12a"/>
手但圖於障日書名非列於屏風儻非咳唾之餘曷借<lb/>
筋骸之力遙瞻徳宇但切心依<lb/>
　　　張尚書啟<lb/>
勁氣衝斗直道從天當喉舌之司已著一朝之盛美賤<lb/>
掌握之物永光三蜀之雄姱<lb/>
　　　迓林守侍郎啟<lb/>
輟從禁闥分鎮侯邦履四序之開先爲一方之和氣里<lb/>
閈胥慶父老聳觀某官直道持身正容悟物名魁多士<lb/>
<pb n="KR4d0163_WYG_012-12b"/>
學貫九流禮儀追虞夏之文詞采擅常楊之譽暫勞外<lb/>
服行觀五月之政成促上天階豈謂朞年之化逺某棲<lb/>
遲晩景流落餘生坎止流行偶受一㕓之地鼎新革故<lb/>
方觀夏屋之成喜幸之情敷宣奚既<lb/>
　　　李侍郎啟<lb/>
知髙流俗行配古人可與樂成憫斯民之未覺有如得<lb/>
志洗萬馬以俱空<lb/>
　　　答貴溪毛尉啟<lb/>
<pb n="KR4d0163_WYG_012-13a"/>
分職江邦初覩三年之政扁舟吳㑹偶渝一臂之交惠<lb/>
記温然揣情祗若某官學窺古道行秀士林世本公清<lb/>
實尚書之舊望人言仙去攬梅福之餘風履此亨辰益<lb/>
熙純嘏即膺異選以副旁求祝頌之私敷宣罔既<lb/>
　　　答縣尉權務啟<lb/>
聖神在御當圖共理之良駑怯何堪乃冒分符之寵方<lb/>
懷章而失措固修牘之未遑敢期仁厚之私逺致緘幐<lb/>
之貺青黄未試溝塍之斷奚觀粉飾過優糞土之墻有<lb/>
<pb n="KR4d0163_WYG_012-13b"/>
望其如欣喜曷既敷宣<lb/>
　　　與信州章郎中啟<lb/>
百里溪濵每嘆三秋之别一麾江上偶同十國之連將<lb/>
觀大國之風願展小侯之禮某官胸蟠萬巻未付六丁<lb/>
過目十行暗書三篋位保八傅之苗裔家承三相之風<lb/>
流尚屈方州未諧輿論某漂沉末緒連蹇餘生雖頑鈍<lb/>
之亡堪幸班聨之有素其如欣幸曷罄敷宣<lb/>
　　　答李宣教謝改官啟<lb/>
<pb n="KR4d0163_WYG_012-14a"/>
光奉宸恩榮陞京秩凡在交游之末舉懷欣抃之私某<lb/>
官中世名家南州望士材猷敏劭每遇事於有爲心術<lb/>
精明殆無施而不可眷此䇿勲之始實為展業之規敢<lb/>
期益輔於中和行奮冲霄之羽翮<lb/>
　　　答滁倅章朝散啟<lb/>
望吳中之甲族邈若山河思君子之徳音其人金玉得<lb/>
珠函於望外奉寳唾以盈牋感懼交懷姓名恐誤竊以<lb/>
題輿之寵示獨尊崇别駕之權實兼刺舉故國有善佐<lb/>
<pb n="KR4d0163_WYG_012-14b"/>
則齊侯拜加一級之榮守難其人則夀王兼四千石之<lb/>
重某官江山秀氣造化偉人發䇿决科蚤繼大門之業<lb/>
崇論閎議素推烈士之風當大道之方行在外庸爲巳<lb/>
晚矧一臺獨集於二妙而千金俱重於連城太守歸而<lb/>
賔客從斯其時矣諸縣豐而公事少何樂如之惟政務<lb/>
清於從容談笑之餘故舊章舉於廢置委靡之後壯千<lb/>
里之形勢得九服之藩符崇墉嵯峨多士鼓舞念表豫<lb/>
章之功業金石可磨當如杜牧之文章事辭乃稱傳之<lb/>
<pb n="KR4d0163_WYG_012-15a"/>
衆口必謂咸宜某精力銷亡學殖衰落敢期過聴逺辱<lb/>
旁求不識顔平原方知世有無妄近舎皇甫湜遙知縮<lb/>
手就閒感仰之情敷陳奚既<lb/>
　　　答徐將仕啟<lb/>
綸書初下榮繼髙華藍綬載紆光生里閈某官學從家<lb/>
得性盖天然文章居聖學之科杞梓乃匠石之用某偶<lb/>
官仙里獲奉俊逰行觀騰翥於青霄以副披雲之素望<lb/>
　　　答李新恩啟<lb/>
<pb n="KR4d0163_WYG_012-15b"/>
龍墀賜對色動冕旒龜里拜親光増門閥新恩先輩擷<lb/>
芳書圃擢秀士林積學貫乎九流美才兼於數器根蟠<lb/>
仙李攬敷錫之淵源譽振人寰擅芬芳於華蕚某衰遲<lb/>
晚景流落餘生仰飛鵬九萬之程徒増三歎借駑馬一<lb/>
顧之價何啻千金<lb/>
　　　答饒州諸邑啟<lb/>
已試無功尚叨任使載膺共理良懼曠瘝念非垂徳之<lb/>
依曷副䝉成之願雷音在邇方霑普潤之恩電騎載馳<lb/>
<pb n="KR4d0163_WYG_012-16a"/>
遽辱餘光之賜其如愧感曷既敷宣<lb/>
　　　回王教授啟<lb/>
題名雁塔讌想曲江授業鱣堂風移均浦念金蘭之投<lb/>
分愧竿牘之積修恭惟教授學士年兄學海揚清儒林<lb/>
擢秀文章典雅議論髙明芹頖衣冠雖幸承於矜式芸<lb/>
臺籖帙行有待於校讎仰徳鴞林重勤記問春華苒苒<lb/>
願精列鼎之調召節駸駸佇快景星之覩<lb/>
　　　回謝王參議啟<lb/>
<pb n="KR4d0163_WYG_012-16b"/>
千里近畿莫課將輸之最三山藏室誤陞論譔之華恩<lb/>
則過優受而増愧况復星輝東壁下臨圖籍之繁夜照<lb/>
青藜來賞校讎之美廼以外臺之冗計進兼秘宇之清<lb/>
聯度職不侔揆才非據兹盖某官提衡有素延譽實多<lb/>
薛滕先長於宗盟孔懷甚力葑菲不遺於下體求備寧<lb/>
聞尚稽尺牘之馳先拜朶雲之賜雖温造入河陽之幕<lb/>
名播端朝想曹參趣舎人之裝日觀召節尚期來覿躬<lb/>
致謝誠<lb/>
<pb n="KR4d0163_WYG_012-17a"/>
　　　答王教授啟<lb/>
蓬飄易逺久疎奉於音容栢義後凋獨靡忘於繾綣華<lb/>
緘敦好蔀屋増輝某官學苑名流清時望士辱久蟠於<lb/>
泥跡亨合㑹於雲衢折成均俊造之鋒莫余毒也掇春<lb/>
官科第之品自我得之郡博士固未免於左官儒先生<lb/>
宜遂升乎右治某粗親規範莫究淵源觀相如成賦之<lb/>
時恨驚珠玉拜齊侯投𤓰之賜報匪瓊琚<lb/>
　　　答江教授啟<lb/>
<pb n="KR4d0163_WYG_012-17b"/>
夙分邑社慚已試之無功祗奉賢游庶將來之可及驅<lb/>
澤車而厯路望峻舘以搖旌某官學有宗師行依坊表<lb/>
招諸生於館下已聞誨誘之方簉鵷鷺於天邊行見摶<lb/>
扶之勢某棲遲末緒連蹇餘生避燥濕寒暑之憂當賴<lb/>
帡幪之賜執禮樂射御之數行觀賢哲之風脩訥牘以<lb/>
未遑辱華文而先貺其如媿佩曷罄敷宣<lb/>
　　　與黄倅直閣啟<lb/>
綸恩疏制芸閣登賢論非曲取之私才本疇庸之選惟<lb/>
<pb n="KR4d0163_WYG_012-18a"/>
吉人之得位乃直道之見容凡預聞知孰不欣快某官<lb/>
世騰聞望夙著英聲秉一徳以在躬自落姦諛之膽亘<lb/>
萬世而不顧實興頑懦之風忠誠方抗於皂囊名姓遽<lb/>
形於丹牒三君八俊初無意於求名四海九州殆不容<lb/>
於措跡盖道大者自難於貶故才髙者見嫉於庸仁人<lb/>
一窒志士屢嘆孰謂賢愚素定緇白莫渝昔日是而今<lb/>
日非小人之情可見用則行而舎則止君子之道宜然<lb/>
豈徒收一旦之功遂可變百年之俗某向風惟舊覿徳<lb/>
<pb n="KR4d0163_WYG_012-18b"/>
尚遲喜善類之適時物無異議慶斯人之有望名不虚<lb/>
行盍因衆正之求益為吾道之主一書不寄虛煩詹事<lb/>
之詩萬户難期願識荆州之面輙陳蕪頌少叙愉情<lb/>
　　　答許與權經略啟<lb/>
無二千石之才敢圖共治得五十里之地孰曰非邦幸<lb/>
仁賢之具依庶曠瘝之可逭某官忠孤許國性直侔天<lb/>
推蔽遮江淮之功本神靈山嶽之裔威讋一方之虎旅<lb/>
文當八面之鯨師是謂時流之老成方見賢人之徳業<lb/>
<pb n="KR4d0163_WYG_012-19a"/>
未應異數尚屈殊庭豈輿論之攸宜想公言之固在某<lb/>
飄零末緒連蹇餘生辭五斗而強顔希三年之報政行<lb/>
陪賔目良副客心<lb/>
　　　答樂平宰啟<lb/>
効官亡狀尚脱刑書思免曠瘝宜求良友戒車徒而即<lb/>
路望衡涉以馳心某官聖道同音儒林擢秀屈青松而<lb/>
在底人謂伊何奮六翮而居前公言固在某偶分符節<lb/>
獲奉規橅未遑竿牘之脩遽辱緘幐之貺其如欣頌曷<lb/>
<pb n="KR4d0163_WYG_012-19b"/>
究敷宣<lb/>
　　　答貴溪玉宰啟<lb/>
拜命天墀分符侯社儉於百里雖曰附庸報政三年行<lb/>
觀課最某官中朝望族南國英游昆也玉而友也金久<lb/>
擅塤箎之譽父則慈而子則孝稔聞詩禮之風尚屈試<lb/>
於牛刀乃未諧於驥足某棲遲客路連蹇餘生願受一<lb/>
㕓雖無與鳴絃之地不知肉味亦喜聞韶樂之音<lb/>
　　　迎髙宰啟<lb/>
<pb n="KR4d0163_WYG_012-20a"/>
被命中宸分臨近境搢紳賛美閭井交歡某官清世名<lb/>
儒東州望族才兼數器學貫九流將命有光爭歎元昆<lb/>
之忠藎承流著效行觀賢季之風猷節義萃於一門譽<lb/>
望隆於率土人如此者士固貴之某流落餘生衰穨晚<lb/>
景已自甘於屏跡何偶幸於親仁喜抃之情敷宣罔既<lb/>
　　　迓秦守殿撰啟<lb/>
陞華祕殿分鎮侯邦朝廷進賢士夫相慶某官志通今<lb/>
古行絶品倫温然三接之容卓爾萬夫之望念徒勞於<lb/>
<pb n="KR4d0163_WYG_012-20b"/>
棘枳詎乆困於藩籬賜千里之魚符此其漸耳騰九臯<lb/>
之鶴唳行且見之某流落餘生棲遲晚景不謂孟生之<lb/>
客路獲依蘇季之餘光欣幸之情敷宣罔既<lb/>
　　　與衢州張舎人啟<lb/>
坐糜廩禄冒出守之一麾行拜威容敵封侯之萬户省<lb/>
愚才而知媿涉治境而得師某官量大容愚道隆覆物<lb/>
詩律得江山之助典書追訓誥之文暫屈方州未諧輿<lb/>
論某偶分小壘道出大邦洗十年之學場釋三秋於葛<lb/>
<pb n="KR4d0163_WYG_012-21a"/>
圃其如欣幸難罄敷陳<lb/>
　　　與李舎人啟<lb/>
盛時領袖清廟珪璋天外鳯凰風雅得詩人之髓壁中<lb/>
科斗典謨追作者之風<lb/>
　　　與奉使啟<lb/>
學自家傳性由天賦徳既具矣盖有爲而必成天實相<lb/>
之諒無施而不可<lb/>
　　　與著作啟<lb/>
<pb n="KR4d0163_WYG_012-21b"/>
學有宗師行依坊表懷鈆東觀儼墨客之丈人賣劔南<lb/>
州化潢池之赤子<lb/>
　　　與路分啟<lb/>
學苑名流清朝望族暫持剡節鈐一路之兵符已促翰<lb/>
音飛十行之丹詔<lb/>
　　　與樂平丞啟<lb/>
某官學有淵源行無瑕玷賢科射䇿見林内之孤羆場<lb/>
圃留賢歎棘中之棲鳯<lb/>
<pb n="KR4d0163_WYG_012-22a"/>
　　　招安福士人王丞民瞻啟<lb/>
名髙物表固遐想於清規識照幾先宜洞明於世務借<lb/>
馬預觀於慣馭陳羔敢愧於非儀某官聖世逸才南州<lb/>
望士安貧守節懷昔賢樂道之心勇退養恬躬幽人嘉<lb/>
遯之操某濫分支郡適處名邦虚齊相之堂敢希蹤於<lb/>
前哲結王生之韈覬少遂於初心<lb/>
　　　謝禮物接見啟<lb/>
肅將使節逺㑹方朝偶修候館之儀獲奉華軒之寵更<lb/>
<pb n="KR4d0163_WYG_012-22b"/>
勤幣好益賁笥光<lb/>
　　　謝土物啟<lb/>
車書共道已喜暢於皇猷金蘭同心復幸承於仁契三<lb/>
陳貺施訖荷雅懷<lb/>
　　　謝鄭監惠龍團茶啟<lb/>
魚腹得書光動五雲之體龍芽出焙香浮十襲之緘拜<lb/>
賜知榮撫躬増感竊以草魁稱瑞山谷呈祥方東君尚<lb/>
困於寒威肇將迎氣而北苑已偷於春色助發喊山英<lb/>
<pb n="KR4d0163_WYG_012-23a"/>
糵地靈範模天巧蟾背候清芬之裂鳯圑誇鬭品之髙<lb/>
故黄芽紫笋之嘉名竸標物産而赤印白泥之健足已<lb/>
走京塵若其玳席綸闈瑣牎棐几猊炷篆沉煙之碧虬<lb/>
簷暾朝日之紅揮玉麈而唾落珠璣灑錦牋而文摛組<lb/>
綉是宜鏗鍧碾月颼䬃煎風石鼎煮蚯蚓方鳴磁甌焙<lb/>
鷓鴣㣲暖漚花泛滿雲脚横斜研玉川七椀之清味顧<lb/>
渚兩旗之號代酒聖者固非美事謂酪奴者尤非知音<lb/>
念睿賜下頒唯富蓄於戚里侯家之第然餘波所及乃<lb/>
<pb n="KR4d0163_WYG_012-23b"/>
下沾於蓽門圭竇之人某也才謝好䝉性非顛陸尚昧<lb/>
候湯於魚目豈能品水於虎跑枕石眠雲未清神觀和<lb/>
鈆䑛筆多滯𡨕捜今也啟篋分香揮輪碎璧瀹竒芬而<lb/>
破悶潄浮浡以生春顧一榻清風不復昏迷於蝶夢雖<lb/>
三盃軟飽未妨捜攪於蔬腸賜重兼金光生蔀屋兹盖<lb/>
伏遇提舉殿撰功名餘事閥閱冠時韋平繼相種之芳<lb/>
王謝振家聲之盛便蕃天錫久藏閩貢之珍璀璨徳輝<lb/>
轉及吳儂之賤蕞然瑣質泳乃深恩某遂得澡瀹精神<lb/>
<pb n="KR4d0163_WYG_012-24a"/>
篆雕心府遺之孫子後世豈無傳焉味在齒牙流風猶<lb/>
有存者其爲感愧曷易敷殫<lb/>
　　　回入館土物啟<lb/>
飭徒蕆事偶玷司存汛館納車遽寛仰止少代陳羔之<lb/>
荐用伸還贄之儀<lb/>
　　　再回入館土物啟<lb/>
嚴車向闕方幸覿於清標整棹觀瀾已夙聞於戎御將<lb/>
恐一辭而退姑成三問之勤<lb/>
<pb n="KR4d0163_WYG_012-24b"/>
　　　髙麗入館人事啟<lb/>
車徒即館方遲三積之靡充主獻未羞再辱旅酬之下<lb/>
貺惠已逾於縞帶報尚乏於瓊琚<lb/>
</p>
<p>
</p>
  </div>
</body>
</text>
</TEI>
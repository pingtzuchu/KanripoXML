<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻十一</head>
    <p>
<pb n="KR4d0163_WYG_011-1a"/>
欽定四庫全書<lb/>
　東牟集巻十一　　　　　　宋　王洋　撰<lb/>
　　啓<lb/>
　　　謝解啓<lb/>
右某啓伏覩九月初四日試院榜文叨預薦送者程能<lb/>
駛晷慚非黄絹之好辭啓視糊名因獲青氊之舊物得<lb/>
由望外悸與喜并竊惟國家承累世之基方郡設三年<lb/>
之選念在圖治亟於搜賢有經術以究其淵源有詞章<lb/>
<pb n="KR4d0163_WYG_011-1b"/>
以觀其藻麗解頥折角蓋將求六學之端吐鳳擲金豈<lb/>
止調四聲之律縁飾吏事發揮國華故其兼用於兩科<lb/>
將以旁求於庶士矧屬時之多故方值世之中興條理<lb/>
政綱敷宣天語必也攷治亂興亡之迹以宻贊於帷幄<lb/>
有溫厚爾雅之文以演繹於絲綸庶得元逵之情可下<lb/>
山東之淚故文場之第品取縟句以居多屬響哦聲豈<lb/>
尙麗淫之美裁篇給韻敢踰枯澁之艱宜有實材方膺<lb/>
茂選如某者棗膏鈍質氷氏寒蹤看屋梁多樸學之嗤<lb/>
<pb n="KR4d0163_WYG_011-2a"/>
繫車轅蔑雅音之賞顧人心之愛日感親髮之垂星覬<lb/>
足代耕輙就棘闈之較藝偶叨首薦幸蒙苹野之送賔<lb/>
豈謂先鳴之鷄反作退飛之鷁收殘軍於麾下作銳氣<lb/>
於胸中雖萬全不戰而屈人寧一敗便沮於成計當時<lb/>
勾踐豈羞㑹稽之棲山今日公孫終作澠池之奮翼賴<lb/>
有半段槍之殺氣幸成再奪矟之勇名雖類積薪之譏<lb/>
庶逃澄礫之恥撫躬増愧獲幸有階兹蓋伏遇某官推<lb/>
轂士流提衡儒教文翁大興於儒學何武先見於諸生<lb/>
<pb n="KR4d0163_WYG_011-2b"/>
望鎮黄堂十萬户皆蒙其福化行青佩六七人多詠而<lb/>
歸故此采葑亦勞勸駕某敢不勉所未至期於有成秋<lb/>
槎已泛於河津春浪佇成於頭角十三層之鴈塔名誓<lb/>
髙題九萬里之鵬途路從今舉過此以往未知所裁<lb/>
　　　謝宋令修新學成招入學啓<lb/>
干戈未息猶聞烽燧之虞庠序遽興大暢絃歌之化風<lb/>
移百里恩浹諸生竊以進徳修業欲及時化民成俗必<lb/>
由學得奚殊於耕獵染固甚於丹青蓋忠義所謂大閑<lb/>
<pb n="KR4d0163_WYG_011-3a"/>
而文徳誠為利器雖時當禦侮聴<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼔而思將帥之臣<lb/>
然師出受成在軍旅不忘俎豆之事尚聞輕石弓而慕<lb/>
丁字豈可好大劍而詆毛錐是知禮樂雖自百年興學<lb/>
校不可一日廢然而陵陽縣古井邑蕭條舒水俗寒衣<lb/>
冠鄙野矧自多艱之世旋成不振之風黌舍鞠為莽墟<lb/>
青衿逸在城闕義方浸寡俗尚彌乖遺子皆務滿籯教<lb/>
一經而曷有終身不能遜路枉百步以寧聞豈是邑之<lb/>
人皆愚哉特當時之訓未至爾㳟惟某官心勞撫字政<lb/>
<pb n="KR4d0163_WYG_011-3b"/>
暇承宣悼風俗之陵遲樂人材之教育如父兄之憐子弟<lb/>
誨爾諄諄恐仁義之漸榛蕪憂心悄悄是以當沐雨櫛<lb/>
風之際念螢牕雪案之徒畚鍤颷興斧斤雲集斬荆棘<lb/>
而披瓦礫鼎新藏息之區飾旒冕而繪火龍復葺温㳟<lb/>
之貌幸值斯文之未喪遂令吾道之再興人知厦屋之<lb/>
帲幪俗陶禮教之防範某沗㳟梓邑乆詠雩風入其門<lb/>
而升其堂既託先生之庇廕見其禮而知其政復觀令<lb/>
尹之䂓模雖蒙循循善誘人然苦鬱鬱乆居此故欲養<lb/>
<pb n="KR4d0163_WYG_011-4a"/>
成於頭角行將變化於風雷敢不力排羽翮於九霄氣<lb/>
吐虹霓於萬丈當拾地芥以破天荒從兹得路之時即<lb/>
是酬恩之日學興蜀地遂大變於蠻夷風仕始閩人誓<lb/>
當稱於龍虎榜佇期收效少謝知音<lb/>
　　　謝張令有啓招掌學<lb/>
學者化之本原治當先務師者人之模範患在好為擁<lb/>
塗傳車騎之臨盈軸出珠璣之賜仰承嘉命深負愧悰<lb/>
竊以國步多艱師干膺試旌旗滿目寖忘俎豆之儀鐃<lb/>
<pb n="KR4d0163_WYG_011-4b"/>
鼓諠空乆亂絃歌之聴青衿逸在城闕學舍鞠為園蔬<lb/>
毎聞用大劍而笑毛錐未見輕石弓而重丁字念養士<lb/>
於承平之日尚或罕焉欲崇儒於倥偬之時尤其難者<lb/>
伏承知縣能髙施設識造幾微為吾道之主盟収人材<lb/>
而樂育下車即修庠序聲邁文翁行部先見生徒禮隆<lb/>
何武庀事而一新籩豆馳文而四諭布韋風動閭閻譽<lb/>
流鄰鄙蓋三年之學不至榖力覬有成然一巻之書必<lb/>
立師曲加敦請旌斾俯臨於顔巷文辭就賜於郇雲輒<lb/>
<pb n="KR4d0163_WYG_011-5a"/>
及菲才實疑過聴念秋之奕而良之御夫豈無從况革<lb/>
為鞠而木為棋亦皆有法欲當傳道受業之任必得溫<lb/>
故知新之賢某也學愧面墻識拘窺管博習既已不與<lb/>
記問亦奚能為自愧小知豈若大知之貴慚非先覺寧<lb/>
能後覺之明趨隅敢辱於摳衣外户豈能於滿屨難咈<lb/>
過勤之命但虞不職之愆雖盡技以授人寧憂羿罪當<lb/>
讀書而飾已何畏邊嘲誓在激昂辱居題品其於愧怍曷<lb/>
具敷陳<lb/>
<pb n="KR4d0163_WYG_011-5b"/>
　　　轉官謝執政啟<lb/>
居無限之員毎慚月廩調殊庭之戍何有年勞拜命兢<lb/>
惶撫躬失措竊以三載考績帝堯之典可稽六計察廉<lb/>
周官之書具在法成令具見前世損益之文含過匿瑕<lb/>
蓋聖朝寛厚之政至或簿書期㑹才不逮人夙夜靡常<lb/>
咎皆在我一投吏議必罣微文雖嵗月之屢移無勤勞<lb/>
之可録西曹白發難逃百謫之誅隴首棲遲徒起十年<lb/>
之歎名器巳重得之實榮進退既分成者為首重念某<lb/>
<pb n="KR4d0163_WYG_011-6a"/>
賦才謭瑣臨事迂疎政無一矩而一規官乃三仕而三<lb/>
已矧中臺之部吏髙朝署之儀郎寓禁廷曽無兼直之<lb/>
榮逢大祀乃有及子之澤衡茅動色里巷傳光夫何罪<lb/>
戾之餘有此僥倖之實某官平心恕物直道經邦堲讒<lb/>
說以消壬人進善類以定國論咸其自取吾何為哉待<lb/>
以無心彼自化耳春風扇物豈間寒荄幽谷澌氷亦叨<lb/>
暖律某敢不激昂士檢恪謹官常洗四十九年之非誦<lb/>
千有一得之訓未離溝壑期報徳以敢忘痛念瑕疵誓<lb/>
<pb n="KR4d0163_WYG_011-6b"/>
洗心而未巳<lb/>
　　　謝漕郎中啟<lb/>
螺浦效官曽無善最樵川易守復玷疏恩無牧養御衆<lb/>
之才叨承流宣化之任念曠官之是懼感覆䕶之彌勤<lb/>
某官徳重鎮浮才髙名世東山笑傲初無富貴之心南<lb/>
國經營自是功名之㑹某衰遲晚節連蹇下材雖頻辱<lb/>
於使令念不忘於矜畏敢圖仁厚過沐撫存更祈眷予<lb/>
之私遂保始終之賜<lb/>
<pb n="KR4d0163_WYG_011-7a"/>
　　　謝大資啓<lb/>
中臺列屬無善状以彌綸西掖代言忽誤恩而超躐復<lb/>
攝玉堂之直遂通荷橐之班感徳知歸揣躬甚懼伏念<lb/>
某氣資淺窳術業空疎志雖勇於有為文實昧於知體<lb/>
殆若冥行索塗而未睹趨嚮中流泛梗而莫見津涯頃<lb/>
遇真儒時為宗伯獲執摳衣之禮以希㸃礫之恩雖不<lb/>
反於三隅庶服膺於一善毎嘆孟軻之道疑若登天深<lb/>
味孔子之言進雖覆簣方圖黽勉求識指歸忽冒寵除<lb/>
<pb n="KR4d0163_WYG_011-7b"/>
恍慚素業由左右司而進用固感異恩兼内外制以竝<lb/>
行詎當重責愛深負乘避莫循牆此蓋伏遇侍讀大資<lb/>
徳立中庸道懐先覺大鈞品彚皆隨分量以胚渾餘鼎<lb/>
刀圭可脫塵凡而羽化致兹庸陋亦預甄陞某敢不滌<lb/>
慮洗心㳟俟兩端之叩碎身粉骨誓當一死之酬過此<lb/>
以還未知所措<lb/>
　　　新除秘書郎謝宰執啓<lb/>
鑾坡對問嗟約結以無竒芸閣讐書駭輪囷之見器恩<lb/>
<pb n="KR4d0163_WYG_011-8a"/>
逾望表名視實浮顧當察察之朝飜作容容之客人皆<lb/>
憐其謭識巳尤愧於厚顔竊以九流之言盛於戰國兩漢<lb/>
而下實振儒風隨一時旌帛之求皆四海英髦之選文<lb/>
傳帝虎陋青白之并嫓學去縱横賴朱黄之是正蓋藏<lb/>
室校讐之吏亦石渠應對之臣道以人𢎞文因世貴渲<lb/>
釀浸乆風流莫傳雖梁朝盛南國之文而晉氏開東堂<lb/>
之㑹處或非稱議亦隨譏獨取貴游堪笑何郎之九子<lb/>
未求難字巳驚顔氏之一書凡相承者幾年終不改於<lb/>
<pb n="KR4d0163_WYG_011-8b"/>
同轍洎唐室之御世開崇館以右儒道既成乎一王文<lb/>
乃窮乎三變下更世季復嘆道微鐡馬金戈彼方營於<lb/>
旦莫錦心繡口此何計於嵗時逮我宋之龍興煥斯文<lb/>
之虎變旁搜俊乂務極優隆掊百氏於斷缺之餘規三<lb/>
館於深崇之地賞花命賦身陪玉輦之游給札訪言名<lb/>
預金閨之籍稽羣賢之品式見累聖之規模倦客堪嗟<lb/>
乃作諸侯之客子漁翁巳老終為禁地之主人屬戎冦<lb/>
之猖狂致衣冠之奔走舊章既逸前事莫追白頭多未<lb/>
<pb n="KR4d0163_WYG_011-9a"/>
見之書黄童有謏聞之嘆孰謂文初不墜時可有為收<lb/>
潰敗於瘡殘不圖今日救什一於千百何愧古人然而<lb/>
成大室者必謀其材求善工者先利其器非有得於俊<lb/>
譽詎可列於英躔如某者受才亡堪為學甚陋棲遲末<lb/>
路敢意騎鯨盗竊塵編僅同窺豹先王之能屈轂今謂<lb/>
伊何小人之用直鈎素無可取矧蘭臺之諸彦在過江<lb/>
為幾人才若坦之乃宜獨步人非阿濬殊媿七賢某官<lb/>
道為世師學該治要急親賢之先務下至孱庸藏觀闕<lb/>
<pb n="KR4d0163_WYG_011-9b"/>
之舊章不忘造次致令樗散亦預雕鎪某敢不求所未<lb/>
聞勉其可至效鉛刀之一割儻遂初心䇿駑馬以三驅<lb/>
試窮末技仰酬洪造以答已知過此以還未知所措<lb/>
　　　得宮觀謝執政啟<lb/>
起從祠館付以専城不稱使令自貽罷斥豈期覆䕶復<lb/>
竊餐錢視人何顔揣已増懼竊以郡守之任實顓千里<lb/>
之權文臣之科當謹七條之訓一或失度是為曠官擇<lb/>
不處仁何有魯堂之戒自拘司敗難逃法吏之誅宜塞<lb/>
<pb n="KR4d0163_WYG_011-10a"/>
户以歸愚誓灌園而終老念在官之日少歸橐無餘顧<lb/>
仰食之口多卧缾垂罄徙舍免借車之費舉家憂食粥<lb/>
之虞非仰叨於洪鈞人誰憐者果俯從於民欲天實臨<lb/>
之還香火之舊縁償山林之宿願未作師門之棄物斯<lb/>
為清世之幸民夫何勞能有此僥倖某官平心處物直<lb/>
道事君勤勞百為夷險一節毋固毋必毋意毋我在夫<lb/>
子以何心使智使勇使貪使愚感羣情而咸格致令孱<lb/>
瑣毎預陶鎔飽支離之三鍾脫陳卿之百謫某敢不彌<lb/>
<pb n="KR4d0163_WYG_011-10b"/>
敦晚節少報隆恩與之粟九百辭已愧古人之取予存<lb/>
其邑三年復尚期異日之生成過此以還未知所措<lb/>
　　　賀鄭侍郎知鎮江府啟<lb/>
伏審光奉言綸榮紆守紱持甘泉之筆槖通籍清班覽<lb/>
北固之江山作藩重鎮印章初視輿論灑然伏惟某官<lb/>
冠冕一時淵源千古文能經緯存彬彬儒雅之風言合<lb/>
忠嘉厲謇謇王臣之操早膺簡注遽歴清華入侍燕閒<lb/>
有謀猷之告后出分憂顧常豈弟以宜民比自琳宮擢<lb/>
<pb n="KR4d0163_WYG_011-11a"/>
臨鐵瓮方北道有往來之使而南徐實控扼之區為其<lb/>
當衝聊以借重某方糜芻粟阻造門墻寓誠尺牘之間<lb/>
未殫賀意側耳鋒車之召嗣慶恩除<lb/>
　　　與檢法啟<lb/>
學海無雙量陂千頃顔魯公之節霜日雨澤隨今雋京<lb/>
兆之學春秋平反自古<lb/>
　　　賀呂憲到任啓<lb/>
㐲審光膺宸命出總祥刑方畫衣冠隆堯舜之風而空<lb/>
<pb n="KR4d0163_WYG_011-11b"/>
囹圄追漢唐之治不有平反之譽曷當簡注之求邸音<lb/>
初聞識知交慶㳟惟某官道存忠恕徳紹髙明華省握<lb/>
蘭入應郎官之宿名藩剖竹出髙刺史之天顧揚歴以<lb/>
滋多宜踐更而皆可况值星辰之貫索佇觀草漏於圜<lb/>
扉倚成幾措之功仰副好生之意側聆報政行即疇勲<lb/>
某欣聞視印之初屬有計臺之冗阻趨賔綴莫造足於<lb/>
門牆姑誦慶言聊寓誠於竿牘<lb/>
　　　代王漕到任謝王參政啓<lb/>
<pb n="KR4d0163_WYG_011-12a"/>
淮濆飛餉未究微勞江滸轉輸遽膺徙命叨榮踰溢撫<lb/>
已凌兢竊以貫索猶明攙搶未掃洪流五千餘里多控<lb/>
險以居東精卒數十萬人皆列屯而聚北張頥待哺露<lb/>
體索裘既非天雨而鬼輸必候絲身而穀腹雖智慮朝<lb/>
廷之藪可足食而足兵然江淮租賦之淵宜利民而利<lb/>
國況加之師旅而因之饑饉欲居者積倉而行者裹糧挼<lb/>
禾穗以何堪鬻帶金而莫給欲當闗中蕭何之任必得<lb/>
江左夷吾之材豈宜孱庸誤辱委任如某者材微知闇<lb/>
<pb n="KR4d0163_WYG_011-12b"/>
資散望輕事為空號於練更階品謬因於積累衣冠雖<lb/>
襲慚無挺挺之風桑梓何賖空有恂恂之念況籌算素<lb/>
疎於心計而幹排難見於錢流雖未知開闔斂散之方<lb/>
豈敢憚絡繹往來之事徒以蠻夷尚熾誓不俱生筋力<lb/>
未衰尤當任責初造海陵之壘繼陵桐柏之流曽未浹<lb/>
辰亟䝉温語飛芻輓粟將効於勤勞䝉霧襲蘭豈忘於<lb/>
香潤此盖伏遇叅政道優器使義重宗盟蚤加推轂之<lb/>
私曲盡采葑之美故國非喬木䝉向記於鄉評思人及<lb/>
<pb n="KR4d0163_WYG_011-13a"/>
甘棠辱未忘於祖烈叨兹恩遇實賴奬提某敢不力務<lb/>
斡旋日思供億攬范滂之轡志雖在於澄清持劉晏之<lb/>
鞭心實期於取予儻宣微效庶答深知<lb/>
　　　賀万俟元中啓<lb/>
帝求上徳位亞公槐朝列正人民歸重望伏惟驩慶竊<lb/>
以功名之士本非期於有為軒冕之來類多出於無意<lb/>
惟天人之共助雖廉退以難辭持身始見其躊躇微物<lb/>
自歸於陶冶豈徒觀溫良㳟儉之徳抑亦止貪婪奔競<lb/>
<pb n="KR4d0163_WYG_011-13b"/>
之風昔聞是辭今見其事某官稟中和之徳平好惡之<lb/>
心從容縉紳之間特達珪璋之表毁不沮而譽不勸美<lb/>
哉千頃之波用則行而舍則藏卓爾萬夫之望某親承<lb/>
惟舊名位至疎情豈廢於攀縁勢自同於間濶不知鼓<lb/>
舞豈惟私意則然咸在甄鎔是乃輿情同爾方伏波之<lb/>
于邁難施下客之詞逮季子之來歸併敘國人之喜遥<lb/>
瞻崇屏匪罄欣懐<lb/>
　　　賀章參啓<lb/>
<pb n="KR4d0163_WYG_011-14a"/>
掄從執法晉秉事樞具允師言遂參大政朝廷胥慶夷<lb/>
夏交歡竊以前疑後丞衆星環而拱極右賢左戚先王<lb/>
所以造邦儻非賢哲之求曷稱聖神之舉萬牛囬首衆<lb/>
驚廊廟之才一鶚横空果副風雲之㑹當五兵之不試<lb/>
在庶尹之允諧朝廷既尊名器増重光武之得鄧禹無<lb/>
異立談先主之遇武侯猥煩三顧某官廣大有裕直方<lb/>
不疑以詩書禮樂為雅言故温良恭儉而得政國勢既<lb/>
定加九鼎以彌安文徳誕敷在三苗而何有永惟同徳<lb/>
<pb n="KR4d0163_WYG_011-14b"/>
均輔太平遥瞻環珮之光獨媿臺萊之賤昔陪論士嘗<lb/>
披樂廣之雲老與斯人共樂唐堯之日過此以往未知<lb/>
所裁<lb/>
　　　賀黄新恩啓<lb/>
鄉大夫之論秀必取真才賢進士之成名固非假譽爰<lb/>
得藝能之實允符旁仄之求解元先輩學守家傳文該<lb/>
古訓賦得卿雲之麗詩憐郊島之寒挺秀木於千林出<lb/>
青錢於萬選某昔窺霧豹蓋尊君作宰之初今覩摶鵬<lb/>
<pb n="KR4d0163_WYG_011-15a"/>
乃志士成名之日行觀騰踔尚慰衰殘傾祝之情敷宣<lb/>
奚既<lb/>
　　　初赴浙西帥幕賀王帥啓<lb/>
伏審光奉綸言進持荷槖京邑為四方之則遂尹上都<lb/>
精神折千里之衝兼分外閫重望素著羣情翕然恭惟<lb/>
某官執徳不囬受材鮮儷早騰雋譽休著妙年星省握<lb/>
蘭金堤䕶埽一麾出守立忠節於艱時十國為連富兵<lb/>
儲於漕計揚歴既乆眷知益深念清蹕所臨之區乃敷<lb/>
<pb n="KR4d0163_WYG_011-15b"/>
天咸仰之地是用秉甘泉之從槖入綴鴛行若京兆之<lb/>
政聲洞知烏攫門閥獨髙於天下經綸自了於胷中賈<lb/>
誼負王佐才無廷臣之出右魏謩有祖風烈踐世職以<lb/>
可期某受性維庸辱知最後自聆邸報喜倍私悰石洪<lb/>
初至於河陽韓愈欣從於晉國大厦成而燕雀知賀豈<lb/>
止庇身渌水泛而芙蓉可依遂當入幕<lb/>
　　　上葉帥啓<lb/>
念垂髫弱嵗巳嘗誦夫子之文章及斂版微官乆欲聴<lb/>
<pb n="KR4d0163_WYG_011-16a"/>
先生之謦欬素仰龍門之峻獲瞻虎節之雄天假夤縁<lb/>
時為幸㑹竊以士之於世也不必因周秦而貴賤道之<lb/>
在經也固嘗與日月而光明惟春秋於六籍之文而制<lb/>
作合百王之典親出聖人之筆削時傷周道之陵遲始<lb/>
自東遷訖於西狩事繫日而日繫月豈徒為因史之文<lb/>
正次王而王次春抑有見奉天之意不獨示一時之褒<lb/>
貶蓋當為萬世之章程三家之傳既興五始之言間出<lb/>
互相矛盾漫失本真起廢疾而鍼膏肓徒有専門之蔽<lb/>
<pb n="KR4d0163_WYG_011-16b"/>
充棟宇而汗牛馬益為駕説之多甚則棄經淺而決獄<lb/>
或以之明水旱之變或以之正宗廟之儀至於辨戾園<lb/>
之非議陳湯之賞有如上下其手者孰云緣飾以儒哉<lb/>
經術不明世道交䘮綿歴漢唐之代晚稱啖趙之功然<lb/>
皆蠡測以管窺豈識天髙而地厚未墜文武之道及我<lb/>
國朝間出英雄之躔共明道義崛起泰山之學風靡伊<lb/>
川之流錚錚自持落落相望時因中廢學益未醇卓聞<lb/>
命世之賢大闡編年之學恭惟某官六經羽翼四海楷<lb/>
<pb n="KR4d0163_WYG_011-17a"/>
模至誠質諸鬼神浩氣塞乎天地探聖賢而趨奥壼道<lb/>
格乾坤推緒餘以應國家功光帶礪望隆分陜勲庇維<lb/>
周興庠序於沸鼎之中控江山於扼喉之地十洲風動<lb/>
莫不歸心諸將雲屯獲其死力蓋文武為萬邦之憲而<lb/>
精神折千里之衝但人心未厭於居東然主意實煩於<lb/>
䕶北龍蟠虎踞方當禦侮之區玉杯竹林綽有談經之<lb/>
暇固已發聖人之深藴蓋將傳後世以不刋隄障末流<lb/>
開明積闇是當冩之琬琰副為名山之藏緘在綈緗必<lb/>
<pb n="KR4d0163_WYG_011-17b"/>
有神物之䕶某也天資凡下地出寒微僅為小智之自<lb/>
私不見古人之大體然麟經舊學螢雪半生而豕字多<lb/>
疑塵埃積嵗妄欲勉趨於覺海孰能為破於迷雲所以<lb/>
乆願掃陸先生之門庶幾聞武平一之論比因假職望<lb/>
帥座之熒煌遂獲摳衣聴鈞言之溫厲非敢以爵禄勢<lb/>
利而為希慕實將求道徳性命而為指歸進而教之乃<lb/>
所願也雖執干戈而衛社稷方當扞外侮之時然說禮<lb/>
樂而敦詩書是亦翼中興之效誓將剪拂辱在品題<lb/>
<pb n="KR4d0163_WYG_011-18a"/>
　　　代問候葉帥啓<lb/>
草木揺落弦鳴膠折之秋鴻鴈來賔書想帛傳之日禮<lb/>
將合秩節届授衣宜君子之對時保天和而視履恭以<lb/>
某官風神玉粹氣局海寛牀或用於龜支體無煩於禽<lb/>
戱守行宫之禁鑰綏撫吳邦總推轂之戎麾肅清江滸<lb/>
時則鳳臺風勁鶴帳雲髙淡霜日於秦淮洗露天於鍾<lb/>
阜華絪列釡聊復熊經而鳥伸大纛髙牙坐鎮龍蟠而<lb/>
虎踞某仰叨雲庇俯恐錦傷官守拘縻堠程脩阻莫望<lb/>
<pb n="KR4d0163_WYG_011-18b"/>
熒煌之座輒伸咨候之儀覬全頥養之功日迓晉蕃之<lb/>
寵食已調於五鼎位行面於三槐祝頌所私敷宣何既<lb/>
　　　賀趙叅啓<lb/>
大君有命舊徳自求物論既同人心自定竊以時無劇<lb/>
易得賢者昌事有異同從繩則正方上聖憫難艱之際<lb/>
繄哲人赴事功之秋命彼生商相臣咸有一徳監於有<lb/>
夏周人蓋惟一心是膺興起之期實係安危之舉在民<lb/>
譽者非公誰歟某官清以有容廉而不劌全師保勝嘗<lb/>
<pb n="KR4d0163_WYG_011-19a"/>
坐制於中樞臨代得符宜再酬於大邑東山巳乆公望<lb/>
偉然北土未歸天心有待堂堂漢相威棱憺乎四夷赫<lb/>
赫周師勢重侔於大呂復鴈門之踦者言既遂矣濟茅<lb/>
津之役者拱以俟之是必於從容談笑之餘一齊乎窫<lb/>
窳懻忮之俗某登門雖舊奉履甚踈嵗稔時和知荷哲<lb/>
后之賜噓枯肉骨永懐愛日之功頌願之情敷陳罔既<lb/>
　　　賀沈參啓<lb/>
申命自天典司宻命疏恩胙土總攬中權華夷同辭將<lb/>
<pb n="KR4d0163_WYG_011-19b"/>
士増氣某官學非人力道實世師確爾同心義斷金而<lb/>
必合囂然衆口雪見睍而自消載膺同徳之符復敘七<lb/>
人之列蓋上䇿莫如自治而為國要在得人惟堂上之<lb/>
奇謀迺軍中之奮執田知發蹤爰收搏獸之功師欲致<lb/>
人宜本運籌之畧惟仡仡保予勇士必章章歸彼侵疆<lb/>
殆將一怒而安遂見太平之象某登門惟舊嚮徳彌崇<lb/>
永懐戀慕之誠喜聴懽愉之頌其為欣蹈實倍等倫<lb/>
　　　賀張參啓<lb/>
<pb n="KR4d0163_WYG_011-20a"/>
將平偽壘載用真儒命起新傳人還舊觀華夷幸甚朝<lb/>
野具依某官靖以有容剛而不犯九齡風度表在縉紳<lb/>
萬福威名行乎草木進退必當於義出處惟適其時誠<lb/>
節著於公朝徳望觀乎近代築巖傅説宜膺審象之求<lb/>
辟穀留侯難遂棲霞之志某瞻光惟舊嚮徳彌崇敢祈<lb/>
茵鼎之調永作邦家之福其為頌願實倍等倫<lb/>
　　　賀陳參啓<lb/>
帝思作對賚我元臣國有正符相予碩輔驚輿言之乍<lb/>
<pb n="KR4d0163_WYG_011-20b"/>
喜審臚命之初傳政屬巨人物無異論竊以有心於事<lb/>
者志毎不遂無求於物者功或可成故小智自私毎輕<lb/>
從於進取而達人大觀當退託於謙冲方自放於溪山<lb/>
之中若兼忘於塵寰之表引疾謝事寧知軒冕之榮感<lb/>
物寓懐殆逐蟲魚之樂然帝心攸屬民望具依病若留<lb/>
侯雖靡煩於征討謀如叔向終難徇於優游果膺同徳<lb/>
之求遂正七人之列某官宅心淡薄稟徳粹夷無甚親<lb/>
無甚疎固自分於涇渭用則行舍則止實有係於安危<lb/>
<pb n="KR4d0163_WYG_011-21a"/>
横岷峨峻聳之奇導河洛中和之美民有望矣天實從<lb/>
之凡在聴聞孰不欣蹈某趨承惟舊嚮慕彌崇喜廟算<lb/>
之益奇期軍行之决勝相儒臣待命之氣摩礪以須笑<lb/>
腐儒紀徳之誠執筆以俟其為幸願難罄敷宣<lb/>
　　　賀席參啓<lb/>
師言允協帝念誕敷正道既開人心自定竊以艱難之<lb/>
際所急者在於得賢出處之方所貴者先於合道惟一<lb/>
舉而兩得乃公論之具諧念衆人之與求猶難盡道豈<lb/>
<pb n="KR4d0163_WYG_011-21b"/>
帝心之枚卜可覬曲成必有忠勞積累之勤仰當聰明<lb/>
特達之舉是為同徳乃副旁求果有若人儀於天路某<lb/>
官宅心甚厚遇物惟公不吐剛而茹柔夙著傳家之美<lb/>
若忘身而徇國誠髙一代之勲某嘗辱下風蓋惟舊物<lb/>
喜鳳鳴而躍逺何啻揚眉笑鼠飲之屬猒終期滿腹其<lb/>
為欣願實倍等倫<lb/>
　　　代賀樓樞宻元正啟<lb/>
厯象日月星辰四序協履端之始布治邦國都鄙萬民<lb/>
<pb n="KR4d0163_WYG_011-22a"/>
聳垂法之觀當去故取新之時有小往大來之吉恭惟<lb/>
某官受天間氣為時宗臣有絲綸華國之才以代言詞<lb/>
掖有帷幄運籌之志以經武兵樞精神折千里之衝方<lb/>
伯總十連之帥宻邇長安之鐘鼓肅臨禹穴之山川聊<lb/>
均佚於侯藩即遄歸於揆路蓋謀王斷國天下捨我誰<lb/>
哉況詢事考言廷臣無出右者茂對三陽之寖長宜推<lb/>
五福以類升某素荷帡幪方紆芻粟東閤椒觴之列阻<lb/>
效鳬趨南山巖石之瞻徒懐燕賀永言傾頌莫既敷殫<lb/>
<pb n="KR4d0163_WYG_011-22b"/>
　　　代回合肥李漕賀元正啟<lb/>
厯象日月星辰肇更嵗始布治邦國都鄙式聳民觀茂<lb/>
當數雨之辰宜有拔茅之吉恭惟某官材優心計慮審<lb/>
鞭籌雖江淮租賦之淵倚為軍餉實智畧朝廷之藪自<lb/>
見錢流風解凍而淝水明日載陽而槎山媚時迎泰象<lb/>
福考履祥某逺想使旌徒揺心斾阻稱壽斚坐縻千里<lb/>
之符先辱華緘重拜五雲之賜緬懐感頌曷具敷殫<lb/>
　　　賀王參政元正啟<lb/>
<pb n="KR4d0163_WYG_011-23a"/>
厯象日月星辰肇更嵗始布治邦國都鄙式聳民觀方<lb/>
朝廷受四海之圖而臣主慶千齡之㑹應三陽而交泰<lb/>
叶百順以來宜恭惟叅政羽翼帝圖權衡王化丙吉知<lb/>
大體遂同致於有聲宋璟善守文能濟成於應變既上<lb/>
聖攬合兵之柄而從權制清野之謀冦遂斂師時尋舊<lb/>
好念光武禮匈奴之使蓋髙皇用婁敬之謨五利收於<lb/>
和戎雖蠻貊之邦行矣百樂生於治國信仁人之言溥<lb/>
哉日舒以長子温而厲茂對三微之治允膺五福之升<lb/>
<pb n="KR4d0163_WYG_011-23b"/>
某邈在江臯阻紆漕計當户帖畫雞之際有粟行流馬<lb/>
之拘仰望鈞閎逺想葦桃之飾輒伸慶牘代稱椒柏之<lb/>
觴祝頌欽懐敷宣莫既<lb/>
　　　韓樞宻啓<lb/>
<hi>首尾同王參政</hi>某官識照幾先量包宇内大忠貫乎日月至誠<lb/>
質諸鬼神鯨鯢築京觀之封屢平冦壘帶礪受勲臣之<lb/>
誓克鞏皇圖本兵既重於樞機授鉞再分於旄節雖鄧禹<lb/>
不勞於吏事而周公常在於王朝功成豈特以不居帝<lb/>
<pb n="KR4d0163_WYG_011-24a"/>
眷方聞於益厚顧子儀以全徳終始無纎芥以自嫌然<lb/>
裴度為天下重輕作當時之人望茂對三微之始允膺<lb/>
五福之升某沗出恩門阻紆漕計<hi>云云</hi>
　　　賀吏部侍郎元正啓<lb/>
麟史備書夏正别三王之統雞人肅唱漢朝受四海之<lb/>
圖當去故取新之時有大往小來之吉恭惟某官材優<lb/>
經國道足覺民已揚藻鑑之清聲人稱裴馬咸矚金甌<lb/>
之重望帝眷崔盧茂對三微倍膺百順某阻紆漕輓徒<lb/>
<pb n="KR4d0163_WYG_011-24b"/>
跂門牆户列葦桃幸欣逢於穀旦觴稱椒柏莫旅進於<lb/>
賔閎壽語惟勤尺書難盡<lb/>
　　　户部張侍郎沈侍郎元正啓<lb/>
某官材猷通敏宇量深沈薦歴清塗乆持從槖念宣王<lb/>
復文武之境力振紀綱而劉晏亞管簫之功實禆用度<lb/>
既方深於帝眷諒即輔於政機茂對三元倍膺五福<hi>某巳</hi>
<hi>下同</hi>
　　　中書李舍人啟<lb/>
<pb n="KR4d0163_WYG_011-25a"/>
某官禁林頗牧文體常楊調軍稱倚馬之才攄思擅湧<lb/>
泉之譽<hi>書生效洛下之吟詞掖感山東之卒</hi>時名獨擅早魁玉筍之科帝<lb/>
眷方深夜秉金蓮之炬諒佇膺於倚注當峻陟於機衡<lb/>
茂對三元倍膺百順<hi>已下同</hi>
　　　賀安撫劉寳學啓<lb/>
某官材優經濟道洽拊循髙牙肅擁於戎麾剖竹暫分<lb/>
於郡寄念斯謀斯猷而入告於后眷且方深然宜民宜<lb/>
人而受禄於天福將焉往<hi>某已下同</hi>
<pb n="KR4d0163_WYG_011-25b"/>
　　　兩浙兩運使淮東運使提舉本路坑冶提舉通<lb/>
　　　用<lb/>
某官謀謨鼂賈材術管蕭有猷有為端得隨時之義如<lb/>
幾如式允膺作善之祥茂對三微永綏五福<hi>某已下同諸州太守</hi>
<hi>止改上二句作材華舒向政術龔黄</hi>
　　　本路提刑元正啓<lb/>
某官人中屈軼天上麒麟握蘭増省户之輝列柏聳憲<lb/>
䑓之節念先王以明罰勑法雖云垂三尺之文然君子<lb/>
<pb n="KR4d0163_WYG_011-26a"/>
以折獄致刑豈特活千人之福<hi>某已下同</hi>
　　　諸州通判并諸司屬官囬元正啓<lb/>
鳳厯更端定四時而成嵗羲輪乍永與萬物以為春茂<lb/>
對新元倍膺崇祉屬此飛芻之務未遑慶牘之馳先枉<lb/>
華緘過形雅祝感藏深佩敷述奚殫<lb/>
　　　張樞宻元正啓<lb/>
某官望重岱嵩智先蓍蔡受書黄石秘傳韜略之文取<lb/>
日虞淵光輔照臨之運既兵柄専元樞之任而淮堧為<lb/>
<pb n="KR4d0163_WYG_011-26b"/>
清野之謀遂挫强鄰來尋舊好念光武禮匈奴之使姑<lb/>
欲包荒而亞夫嚴細柳之營時方持重雖五利得和戎<lb/>
之福由七徳收禁暴之功化國之日舒以長帝王之兵<lb/>
全以勝茂對三微之始允膺五福之升<lb/>
　　　代賀林提鹽啓<lb/>
伏審光奉綸言出司利柄見聞攸暨懽慶惟均竊以貫<lb/>
索尚明九賦殆成於箕斂攙搶未掃五兵難致於櫜藏<lb/>
轅門需芻粟之軍儲罽幕責金繒之嵗賂廩給有百官<lb/>
<pb n="KR4d0163_WYG_011-27a"/>
之俸禮文存三載之郊略舉一條動將億計既非鬼輸<lb/>
而天雨又惡日削而月朘念足國裕民之謀惟煮水摘<lb/>
山之利欲膺劇任必有偉人恭惟某官材勁南金器珍<lb/>
東寳權事得重輕之要濟時多經緯之宜笏畫鞭籌而<lb/>
悉曉幾微頥指目語而自能辦集置為渠展陋管仲孟<lb/>
春之條益廣牢盆多五琦季年之數如見錢流地上豈<lb/>
容利析秋毫況江淮為租賦之淵而山海為天地之藏<lb/>
以富國强兵而自任豈剥下媚上以徼功幹局方施能<lb/>
<pb n="KR4d0163_WYG_011-27b"/>
聲已著某也斷斷兮無他技録録率皆因人材疎而命<lb/>
苦竒志大而用多拙桑榆漸逼恨無却日之長戈蒲柳<lb/>
易衰空有欺人之白髮氷子方求於挾纊涸鱗正念於<lb/>
分波附鳳翼以有階登龍門而復幸職當負弩心願執<lb/>
鞭五斗米既巳折腰雖慚彭澤萬户侯豈如識面獲事<lb/>
荆州儻埏埴之或容庶㝠頑之不棄忻愉所倍敷述奚<lb/>
殫<lb/>
　　　代賀陳提鹽禮上啓<lb/>
<pb n="KR4d0163_WYG_011-28a"/>
光奉制綸専出司於利柄慶行巖邑咸託庇於卿雲顧<lb/>
在埏鎔特深欣忭竊以國家艱否河洛邱墟六師乆戍<lb/>
於淮襄八駿未還於沙漠轅門餼餉實非天雨而鬼輸<lb/>
邦計斡旋多資海煮而山摘矧此大江之左最艱會府<lb/>
之權不有偉才曷勝劇任恭惟某官朝閨粹品翰圃清<lb/>
流早符六夢之祥時中萬錢之選示斯文之蓍蔡為當<lb/>
世之羽儀禮教中而樂教和職明㳂襲著為律而疏為<lb/>
令功著刋修妙簡淵衷來司計任斡山海而排商賈稱<lb/>
<pb n="KR4d0163_WYG_011-28b"/>
物貨而足轉輸計陋夷吾利固踰於渠展術髙孔僅財<lb/>
自衍於牢盆雖曰討冦未休宿師尚衆國用自聞於給<lb/>
足民財不見於誅求尚淹總計之司姑鬱具瞻之地某<lb/>
治稱寡狀材術無聞自虞製錦之傷特借潤河之賜若<lb/>
披雲霧既瞻君子之威儀如落珠璣當聴先生之謦欬<lb/>
誓將剪拂辱在甄收<lb/>
　　　代賀劉季髙移守鎮江兼謝見知啓<lb/>
銅符千里下僚方獲于依劉芝檢十行徙命不容於借<lb/>
<pb n="KR4d0163_WYG_011-29a"/>
冦卧難留於去轍詠空播於甘棠賀與戀并神隨夢往<lb/>
愚竊聞朱方古壤黄鶴佳山赭衣思秦鑿之餘鐵瓮想<lb/>
吴城之峻南坑罅海北固横江季札賢名尚想延陵之<lb/>
舊俗仲謀覇畧可觀京口之宏規初二漢疏作雄藩在<lb/>
六朝世為重鎮上連建鄴外援髙陵矧今警蹕之巡尤<lb/>
重股肱之郡允膺髙選宜得偉人恭惟某官識度沉深<lb/>
規模洪逺金箭挺東南之秀韋絃無緩急之偏君堯舜<lb/>
而俗成康常為自任政龔黄而識裴馬已著芳猷一麾<lb/>
<pb n="KR4d0163_WYG_011-29b"/>
暫試於牧民滿嵗驟聞於易鎮次翁有潁川之徙風采<lb/>
愈明子翼因河内之遷威聲益震誰翫月華於秋浦獨<lb/>
囬春色於京城百錢當齎以送之時五袴有挽不來之<lb/>
嘆翠微亭上未寛零雨之思緑水橋邊已有昔襦之詠<lb/>
無施不可所至有聲某也區區何所過人録録未有竒<lb/>
節毎辱齒牙之借譽實縁瑜瑾之匿瑕若泥在鈞盡屬<lb/>
甄陶之力自髮至踵皆由成就之軀蓋賢惟工於用人<lb/>
然士固伸於知已自攀違於履舄毎躔繫於肝脾初巨<lb/>
<pb n="KR4d0163_WYG_011-30a"/>
浸波澄挽綵帆而不駐奈重山雲鎖入飛幕以何階姑<lb/>
伸賀厦之誠難弭慕羶之志誓當澡濯終辱彫杇<lb/>
　　　代賀秦樞扈從還臨安并問候啓<lb/>
風伯塵清二月見姚虞之守行者扞牧五臣多咎犯之<lb/>
謀扈警蹕以邁征闗樞機而運動恭惟樞宻相公氣雄<lb/>
邊塞志混車書㧞城為堂上之兵聚米論目中之虜茂<lb/>
洪正位思戮力以復神州文若獻規必深根以制天下<lb/>
法從星隨於吴㑹别都虎踞於金陵乘苒苒於春華還<lb/>
<pb n="KR4d0163_WYG_011-30b"/>
潭潭之相府隂有神靈之叶贊謐調宇局之粹和待士<lb/>
甚勤想勞心於三握憂時雖切宜强食於萬錢薫風將<lb/>
奏於絲桐槐府覬調於茵鼎某也恨縻官守徒望台躔<lb/>
毎懐葵藿之傾切嘆雲山之阻重趼未遑於百舍嘗貢<lb/>
尺書報緘輒辱於五雲深銜縟禮妄意貽孫之親舊果<lb/>
䝉安國之推揚雖聞諾重於千金未見紙賢於十部敢<lb/>
期題品成就始終念叔向之望祁奚固非私好然孔明<lb/>
之知蔣琬亦豈淹才禮輒候於寝饔意敢忘於提挈其<lb/>
<pb n="KR4d0163_WYG_011-31a"/>
懐畏愧曷具敷宣<lb/>
　　　代李漕囬賀徐常州啓<lb/>
温語如綸妙簡惟良之寄名藩剖竹早騰來暮之歌條<lb/>
教一新懽忻四塞恭以某官逺猷經世種學禔身陪樞<lb/>
筦之賔僚謀王斷國馳星軺於屬部斡海排江踐揚滋<lb/>
多譽處休著念田里欲無愁歎而吏師果得循良宜民<lb/>
受禄於天亟聞報政嘉猷告后於内行見召歸某方圖<lb/>
慶牘之修先被華緘之貺永言感佩曷既敷殫<lb/>
<pb n="KR4d0163_WYG_011-31b"/>
　　　賀王蘇州啓<lb/>
伏審祗奉宸綸榮紆郡紱六閣髙華之地仍通籍於西<lb/>
清三吴全盛之區方偃藩於南服印章初視輿議藹聞<lb/>
竊惟慶慰恭以某官徳度誠淳性資端亮星蘭華省方<lb/>
當弱壯之間符竹名藩仍在艱難之際流馬足轉輸之<lb/>
計問羊多彈壓之聲妙簡清衷進聯法從入陪起部紫<lb/>
荷新漢槖之儀出鎮輔藩皂蓋聳吳門之望聊煩卧䕶<lb/>
行即遄歸福及京師未覺道塗之逺功存社稷況傳家<lb/>
<pb n="KR4d0163_WYG_011-32a"/>
世之榮鼎席方虚鋒車在即某乆叨恩遇遽逺台光十<lb/>
幅綵帆自記别違之日千毫霜兎莫形傾遡之懐輒陳<lb/>
賀厦之誠彌切潤河之望春闌木徳日暇棠隂願精茵<lb/>
鼎之調佇迓鈞衡之拜<lb/>
　　　代人賀周蘇州葵啓<lb/>
伏審光奉言綸就更守紱輟從苕水不容遮道之願留<lb/>
易鎮吳門已見騰歌於來暮望實素爾聲華翕然恭惟<lb/>
某官五經紛綸四海模楷激揚烏府凜然指草之威記<lb/>
<pb n="KR4d0163_WYG_011-32b"/>
注螭坳偉矣編年之法竹符再剖城堞相望實憐衣錦<lb/>
之鄉更有戱斑之樂惟二千石已無愁歎之聲賜尺一<lb/>
書佇觀敦趣之意某初聞除命喜借鄰輝莫簉跡於門<lb/>
牆徒寓誠於竿牘其為忻慶曷易名言<lb/>
　　　代賀梁户書知温州啓<lb/>
伏審祗奉宸綸榮紆守紱文昌八座夙瞻喉舌之司州<lb/>
牧一麾均佚股肱之郡素望涖止懽聲翕然恭惟某官<lb/>
器度閎深風猷凝逺有險夷一致之莭而持之以正有<lb/>
<pb n="KR4d0163_WYG_011-33a"/>
酬酢萬變之才而濟之以權解牛新若於發硎射虎黙<lb/>
然而飲羽商邑翼翼曽聞桴鼓之稀鳴禹迹芒芒力致<lb/>
版圖之蕃殖入侍九重之清燕出陞六閣之髙華首持<lb/>
從槖之荷屢剖雄藩之竹顧東嘉之劇鎮輔北闕之行<lb/>
都不有畢公保釐之才孰明召伯正信之教宜膺眷注<lb/>
上副倚毗居欽簡以臨民已見布宣於王化有謀猷而<lb/>
告后行將入輔於政機某素荷雅知欣聞成命屬拘縻<lb/>
於芻粟阻趨造於門牆青帝方和黄堂多暇覬倍調於<lb/>
<pb n="KR4d0163_WYG_011-33b"/>
鼎餁即赴召於鋒車<lb/>
　　　代黎諫議謝胡待制啓<lb/>
宸心妙柬潜徳自求綸命亟頒疏恩甚寵眷河圖之乆<lb/>
直躋法禁之近班先邑方敦殿邦増勢某官學本謀道<lb/>
清不求知事親有聞蓋稟中庸之正臨戎不墜載勞慰<lb/>
薦之勤輿言獨美於新田天眷乃由於舊學是謂得時<lb/>
而仕實為稽古之榮凡預見知孰不欣快矧惟衰陋乆<lb/>
荷輝光衽褐拂巾曽效貢公之喜推賢揚善慙無廷尉<lb/>
<pb n="KR4d0163_WYG_011-34a"/>
之風猥先辱於緘幐顧未勤於竿牘私懐頌願復積兢<lb/>
惶<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻四</head>
    <p>
<pb n="KR4d0163_WYG_004-1a"/>
欽定四庫全書<lb/>
　東牟集巻四　　　　　　　宋　王洋　撰<lb/>
　　七言律詩<lb/>
　　　新隠四首<hi>案上饒志王東牟遷居上饒有新隱詩即此詩也</hi>
四注飛簷略勢寛江湖城郭得同㸔縱饒縮地神僊術<lb/>
長要移人視聽難僊子月多呈顧兎女兒牀晚欲棲鸞<lb/>
使君飲散攅燈火長怕浮空水面寒<hi>古亭</hi>
題輿記榻得髙賢寄意真同物象先收拾蕪莱成院落<lb/>
<pb n="KR4d0163_WYG_004-1b"/>
<graphic n="KR3097" url="https://raw.githubusercontent.com/kanripo/KR-Gaiji/master/images/KR3097.png" mimeType="image/png"/>量邉幅占風煙登臨斗覺今知要雲水從斯入畫傳<lb/>
斫竹洞門無鎻鑰時携客枕一慵眠<hi>新亭</hi>
香分净社色專城冠盖如雲照乗眀曉露一粧秋艶曳<lb/>
凉風吹月夜經營戲荷魚小波紋近戞玉船低笑響輕<lb/>
聞說笠乾燒供夜無邉華燭競歡迎<hi>荷池</hi>
郭外溪流溪外山山峯長在白雲間開懷幸對百年友<lb/>
屈指何憂一日顔煩燠尚寛秋占野林巒欲暮鳥知還<lb/>
夜歸猶隔溪橋水不記重門欲上闗<hi>南峯</hi>
<pb n="KR4d0163_WYG_004-2a"/>
　　　上元二首<lb/>
火樹銀花起夜煙驂驔朱幰競駢闐一千户外開金鎖<lb/>
十二里中然玉蓮何日行宫祠太一誰從摩詰問諸天<lb/>
歌臺且喜宜正月栁岸今年勝去年<lb/>
誰將膏粥飯蠶師輕薄兒童覔綵衣遊騎但知誇艷麗<lb/>
祠門直莫歎寒㣲東城南陌春迷眼逐馬隨車醉未歸<lb/>
莫怪老翁閒坐久鬅鬙燈火照柴扉<lb/>
　　　和尹少稷上元<lb/>
<pb n="KR4d0163_WYG_004-2b"/>
年少輕衫競彩霄老翁心地寄參寥照人燈火成何事<lb/>
示我威儀貴不恌閒却剪刀尋斷夢任隨錦轂縱華鑣<lb/>
固知行樂承恩澤亦喜豐年樂一瓢<lb/>
故人飄泊少相逢喜向雲間得士龍少日功名鵬萬里<lb/>
長年風月酒千鍾已知吟思才難敵自嘆簮皤髪已童<lb/>
聞說玉池蓮十丈相期摘實上髙峯<lb/>
　　　三月三十日<lb/>
寂寞餘紅㸃翠衣曉風捲盡絮花飛避人黄鳥逺山去<lb/>
<pb n="KR4d0163_WYG_004-3a"/>
背我青春此日歸倦舞栁條猶作意侵階芳草不知非<lb/>
老無年少尋芳恨一榻清風展翠帷<lb/>
　　　喜雨<lb/>
去年秋日百神求嵗度春風尚未優補貼稀䟱三日澤<lb/>
栽培飽滿一年秋已乾桑柘蠶多飽待濟舟航水接流<lb/>
雲雨筭来多少力夕陽處處聽漁謳<lb/>
　　　苦寒<lb/>
平侵爐火易成灰穏閉齋扉不用開浩蕩晚風隨伴起<lb/>
<pb n="KR4d0163_WYG_004-3b"/>
遲回前雪待朋来他無雜念專思酒縱有交情敢憶梅<lb/>
静坐不聞簫鼓急土牛莫是送春回<lb/>
　　　和苦寒韻<lb/>
秋容落落轉頭空誰與元㝠競長雄侵剝老條無硬對<lb/>
栽培玉樹是家風漫誇鶴骨飛饒徤彊説龜膓語轉工<lb/>
對此只宜常袖手眀年春物共君同<lb/>
　　　一夕大風偶成呈諸兄簡士修思逺<lb/>
狂飈一夜撼天闗徹曉陽烏勢未還早恨餘寒誇老徤<lb/>
<pb n="KR4d0163_WYG_004-4a"/>
重憐新物損朱顔强留殘火如相別已典春衣不可攀<lb/>
料得雲端風背上融和那肯似人間<lb/>
　　　雪晴<lb/>
牆角寒梅未試鹽熬波何事被凝嚴解教爐火添餘燼<lb/>
似妬陽烏到短簷幽谷但期回暖律交光何用映䟱簾<lb/>
朝来一掃窮陰處先照羣峰最上尖<lb/>
　　　冬節日疾作不能親祀事但具禮不拜戲作示<lb/>
　　　内<lb/>
<pb n="KR4d0163_WYG_004-4b"/>
他鄉易感嵗時侵病入衰骸苦不禁卧聽兒孫羞栗脯<lb/>
倦依爐火只愁吟房無肥腯牲三爼幙有馨香酒數斟<lb/>
苦與黔婁分等級尚為吾婦莫傷心<lb/>
　　　嵗除前一日病中作<lb/>
客寄他年又一鄉椒花隨興飲杯長病疑寒徤銷陰脉<lb/>
愁怯花寛笑酒觴去住自知身老大經過長恨嵗窮忙<lb/>
眼前兒女陪懽悦年少從教各自彊<lb/>
　　　病痰有感<lb/>
<pb n="KR4d0163_WYG_004-5a"/>
氣堙風貫血行遲運用工夫了不知待盡生涯蠶作繭<lb/>
就衰榜様髪繰絲稍因對酒頭先眩未是多行力早疲<lb/>
更若尋思年少戲如何不送老頭皮<lb/>
　　　琴枕<lb/>
琢石髹池省練絃寂塵不動五音全應嫌雜奏妨人樂<lb/>
正可常擕對客眠投倦乍如傾耳聽起醒惟欠籟聲傳<lb/>
舞雲家範升堂席寂寞依稀萬古賢<lb/>
　　　闢方丈地供香火<lb/>
<pb n="KR4d0163_WYG_004-5b"/>
全家共寄一庵中庖滌因連奥胙通穴不容身銜窶籔<lb/>
芥分餘地結齋宫幾甌粥借鄰僧飯一瓣香尋祖佛風<lb/>
十笏比邱居有限<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>羅眷屬要無窮<lb/>
　　　從鄰庵求浴<lb/>
口多屋褊分張窄堂室齋庖約畧分春服乍成宜穏貼<lb/>
浴盂無處集蘭薫供分清净如霑露氣郁芬芳過食芹<lb/>
自引一杯歸路穏從教歌詠不成文<lb/>
　　　閒中即事<lb/>
<pb n="KR4d0163_WYG_004-6a"/>
蟲有鋋矛獸有戈江中飛燕避淘河㸃紅翡翠飛傳錦<lb/>
展翅鸕鷀卧晒蓑絶境芳菲時喚客隔林機杼夜催梭<lb/>
平生約略閒忙境到底閑中得較多<lb/>
　　　即事<lb/>
官閒久媿叨祠廩身幸真堪學種瓜月給郡倉三斛米<lb/>
日尋山路一川花盤空婢去催燒笋爐暖妻来趂焙茶<lb/>
閲盡鄰僧閒况味官供粥飯勝僧家<lb/>
　　　和邵堯夫韻示兒侄<lb/>
<pb n="KR4d0163_WYG_004-6b"/>
言貴安徐行貴常與人平淡勿相傷莫貪順路行時快<lb/>
到了回思見去長克已定知天降福害人只是自貽殃<lb/>
長教言行樞機宻此外虚心不用防<lb/>
　　　觀僧作藏㑹<lb/>
推崇社首勸来人嵗結春縁轉寶輪誅及米鹽知産罄<lb/>
事干生死見誠真歸持福夀憑懐劵時及暄和謂有神<lb/>
安得勸農官考古春秋禮射莫辭頻<lb/>
　　　從伯氏携稚孺游保慶即事<lb/>
<pb n="KR4d0163_WYG_004-7a"/>
提携未便即歸山暫扣僧園且暫閒嵗晚東君顔色近<lb/>
霜晴寒意有無間前溪雨後渾通路荒戍人歸不上闗<lb/>
笻竹一枝天正暖却嫌飛鳥倦思還<lb/>
　　　壬戌立冬十月十一日陪路文周朋携禔祖同<lb/>
　　　訪後山道人庵道人出就庵烹茶庵外採菊拾<lb/>
　　　橡實以歸偶成即事<lb/>
倦縁閒景散閒情人未歸庵戸不扄試撥柴煙尋宿火<lb/>
旋添泉水洗茶瓶黄花采采盈衣袖橡實離離傍短萍<lb/>
<pb n="KR4d0163_WYG_004-7b"/>
何日一邱藏曲折與君同伴劚青冥<lb/>
養生無欠亦無餘種竹圈籬草結廬鑿地覔甘分乳脉<lb/>
鉏田得實飽新蔬壁間數本空王像架上都無養性書<lb/>
我自病来能晚食從今緩步當安輿<lb/>
　　　已已三月十二日陪凌季文游水南陳氏園次<lb/>
　　　壁間徐眀叔韻<lb/>
不慚衰白照溪光清晝穿梁訪野堂物外風煙多喜客<lb/>
人間草木亦宗王浮花競作争新艷近侍全收殿後香<lb/>
<pb n="KR4d0163_WYG_004-8a"/>
秉燭便須期醉賞勝饒吳榜起漁榔<lb/>
　　　同呉周朋髙虞卿尋泉憩積暑下庵<lb/>
繚繞尋泉逺歩遲倦逢籬外敞庵扉門前竹長雲垂舞<lb/>
巖下泉甘雪未飛景物偏幽縁舍小茶香看客為僧稀<lb/>
相公房舍添人否擬灌春園住翠㣲<lb/>
　　　陪方何諸人後庵謝客紀事<lb/>
後山客館報聘禮野寺僧甌當酒茶雲未散屯知候雨<lb/>
溪唯貪漲不容沙草間翁仲今塵跡雪後江梅是故花<lb/>
<pb n="KR4d0163_WYG_004-8b"/>
一掃窮愁無不足方知謀醉是生涯<lb/>
　　　同張徳和遊沈道士庵<lb/>
上春甲子送窮日早破煙扉令節求指㸃葆光僊侣洞<lb/>
招期南極老人遊龜前香火木稱士堂後交蟠石作牛<lb/>
我恐上真無碍意使君息慮是清修<hi>沈自言上真授葆光無碍號興作甚</hi>
<hi>盛</hi>
　　　題僧邀遊梅和庵<lb/>
地接山腰舍遶泉豐堂巍殿勢蟬聨非禪非律三百輩<lb/>
<pb n="KR4d0163_WYG_004-9a"/>
有圃有場千畝田中坐獨尊司獄佛几前雜事地行仙<lb/>
若無生死驚愚俗正恐齋厨亦悄然<lb/>
　　　中冬下澣一日陪方丈訪客因過向氏園亭有<lb/>
　　　感<lb/>
前䟽水竹界桑麻桃李畦分小徑斜山數青黄人住久<lb/>
路排藜藿客行賖雲寒煙合入長暝梅懶春催未放花<lb/>
聞道蒼頭長兒女主人遊宦不還家<lb/>
　　　去秋過呉江臞翁園亭追作<lb/>
<pb n="KR4d0163_WYG_004-9b"/>
水接舟航陸接鞍忙中光景静中㸔無窮宇宙規模逺<lb/>
出格池臺制度寛一水斯須分静僻四橋繚繞照波瀾<lb/>
擬分風月知何日且趂鱸魚整釣竿<lb/>
　　　聞沈氏小亭欲徃主人辭出先聞趙丞相嘗逰<lb/>
籬横地狭曲相裁倦掃殘花長緑苔連榭似聞兼静雅<lb/>
閒情暫欲洗塵埃料將春色供家用那有芳尊為客開<lb/>
怪見門前少車馬多因只要相公来<lb/>
　　　至法海寺<lb/>
<pb n="KR4d0163_WYG_004-10a"/>
天有陰晴地有艱一山如隔萬重山偶逢冬少三餘雨<lb/>
况置身無百慮闗嵗熟役車容借客閒来崖寺可開顔<lb/>
懸危既免逢饑虎又得休公半偈還<lb/>
　　　又題祤禪客龜峯圖<hi>案洋有遊龜峯七絶一首故此稱又題盖即遊龜峯</hi>
　　　<hi>時所作也</hi>
不用丹青染素翰䟱煙分染碧雲端一千里地境中鎮<lb/>
三十六峯天半寒巢露葉中呈物象濾羅帶畔疊林巒<lb/>
人間此是清凉藥時向塵中為展㸔<lb/>
<pb n="KR4d0163_WYG_004-10b"/>
　　　留題翠峯<lb/>
陶朱山下金僊宅云是當年故相家去國豈知傳貎象<lb/>
扁舟端自訪煙霞平呉霸越功何在弔古傷今事可嗟<lb/>
早是登臨饒客淚幾行征雁落寒沙<lb/>
　　　歸雁亭次東坡韻<lb/>
平時何憚不成歸猶向亭前送雁飛弱羽可堪繒繳宻<lb/>
寒沙那得稻粱稀燕呉真恐音書絶城郭猶疑今古非<lb/>
若為哀鳴相原野依隨豈惜共卑㣲<lb/>
<pb n="KR4d0163_WYG_004-11a"/>
　　　煮泉亭<lb/>
昔人来去本無情世自貪賢為結亭身在雲間天繚繞<lb/>
夢無塵事性䟽靈撑腸大欠五千巻拄眼今㸔萬疊青<lb/>
景物却因閒處見前賢詩已説丁寧<lb/>
　　　題鄰僧房壁<lb/>
南窻日暖北窻凉時節頻移意自長半坐蒲團七家飯<lb/>
兩函經巻一爐香身辭塵雜元無累人見朝昏却自忙<lb/>
雪屋夜寒燈火暗蕭條氣味合鄰墻<lb/>
<pb n="KR4d0163_WYG_004-11b"/>
　　　題齊政壁<lb/>
栁經沈雨舞腰慵鸎入新陽曲未終照徑自藏塵外境<lb/>
憎花不愛世間紅橋分知為前溪改寺逺因尋別路通<lb/>
更待薫風日清永長歌呼就滿蒲風<lb/>
　　　題懐玉上方<lb/>
蟠踞峯巒面勢多天分雄望鎮闗河足開煙霧鵬垂翼<lb/>
手摘星辰月轉波問法舊聞裴相國傳經今見李維摩<lb/>
禪徒到此棲塵跡方信青雲路可過<lb/>
<pb n="KR4d0163_WYG_004-12a"/>
　　　無盡齋<hi>謹案此詩三首其二首見五律</hi>
矯首層霄俯翠巒虚空不住骨毛寒古今等是無窮境<lb/>
風月何嫌取意看巢寄一枝惟自足風摶九萬豈知難<lb/>
與君同入逍遥境方信乾坤宇宙寛<lb/>
　　　題龍溪橋<lb/>
放出清泉疊舊蹊行人但渡不沾泥與君暫濯紅塵足<lb/>
留我長澆白玉畦千古蜿蜒潜窟宂他年頭角上雲梯<lb/>
信知法海津梁別認作東林是虎溪<lb/>
<pb n="KR4d0163_WYG_004-12b"/>
　　　思徑山<lb/>
汲引凡軀駕海鰲恢張竒壮自僊曹九龍獻宅金園貴<lb/>
四衆添花寶範髙身住四禪觀夢境眼收萬象比秋毫<lb/>
經行㑹遇登臨處勉策筋骸莫歎勞<lb/>
　　　僧自臨安歸説逺信<lb/>
幻形變滅困湏㬰晚景尤驚嵗易徂滿目交遊多故物<lb/>
傷心風雨對今吾逝波昨日方追霅覆簣今朝又過衢<lb/>
旋打青梅新薦酒且須耳熱聽歌呼<lb/>
<pb n="KR4d0163_WYG_004-13a"/>
　　　與鄭侍郎<lb/>
還却天官尺一書清時有味保懸車公年尚壮去何蚤<lb/>
古道誰言今不如南部方開新榜麗西清人説舊遊䟱<lb/>
半簮白髪無拘束不用黄精自掃除<lb/>
　　　還龜溪成拙句呈給事劉兄<hi>正月下旬如山三月初還</hi>
上春日暮暮春頭翠淺芳濃草色柔五十日天和暖候<lb/>
一帆風地往来舟棊神得雋驚逢敵酒病尋醫尚入流<lb/>
只有風流動文采較量沈謝亦推劉<lb/>
<pb n="KR4d0163_WYG_004-13b"/>
　　　發龜溪道中<lb/>
欲窮幽勝逺紛華頻向晴空漾釣槎霞雜鳬羣歸趂浦<lb/>
雪飛鷺陣宿投沙山連空秀嫌花雜樹逺多圖怕霧遮<lb/>
莫怪故園歸未得為貪入手好煙霞<lb/>
　　　餘干見游存誠<lb/>
世家兄弟久隨流少不同嬉老宦游身似舟空長信浪<lb/>
官如萍轉偶同州論文共酌三斟酒决勝公圍一局楸<lb/>
三百里溪眀月夜得心情處便相求<lb/>
<pb n="KR4d0163_WYG_004-14a"/>
　　　二月九日訪仰之聞徳茂與壻鄧叔厚蚤作逍<lb/>
　　　遥溪濵歎而成詩<lb/>
貪閒心不受囂塵六十年餘自在身愛水愛山三益友<lb/>
如冰如玉兩閒人言無拘畏詩多徤酒借豪華力有神<lb/>
聞説山中丞相語與君心事最相親<lb/>
　　　徳茂以兩小篇報聘再成一章<lb/>
不著冠纓不洗塵不将忙事擾閒身舍前自舊存三徑<lb/>
林下如今見一人八節灘聲泉喚客數枝墨戲竹傳神<lb/>
<pb n="KR4d0163_WYG_004-14b"/>
前生定是張公子一見相從意自親<lb/>
　　　昭武舊同僚見過<lb/>
半生辛苦路漫漫八月樵川類破酸官事到時初覺易<lb/>
人情別後始知難苦無私恵違情重儉用官錢得謗寛<lb/>
聞說東園墻下栁有時顰蹙念前官<lb/>
　　　祝舜俞拉希言見訪富春赤亭山居<lb/>
巖腹紆盤一徑通故勞都騎載郫筒先生舊負連城價<lb/>
校尉今煩一箭工著雪老山清刻骨添梅官路巧迎風<lb/>
<pb n="KR4d0163_WYG_004-15a"/>
此身終觧渾無事共樂郊原浩蕩中<lb/>
　　　因同年見過有感<lb/>
青似春袍色發榮變移朱紫漸催成琴因聲急絃難續<lb/>
流為池平水不鳴神耗恐因驚寵辱心閒請為減經營<lb/>
貧門二十年中夢貴賤存亡歎友生<lb/>
　　　喜仰之至<lb/>
江東幕客江西吏各是年過五十時一去塵中勞夢約<lb/>
重来物外有心期煙中艇子花前酒竹裏碁聲月下詩<lb/>
<pb n="KR4d0163_WYG_004-15b"/>
景物不妨俱是舊只添須髪白如絲<lb/>
　　　喜二曽一鄭歸<lb/>
木葉黄時拂兩輪馬前同㸔蚤梅春舊游踏徧千山月<lb/>
新嵗迎歸三老人梳洗樓前酬鵲語琴書案上掃蛛塵<lb/>
只愁鳯詔聨翩下又指天邉問去津<lb/>
　　　雪中赴季文集<lb/>
㑹因率集轉慇懃掃徑寛迎陌上春恩解訊書紅粉戀<lb/>
寒消酒力玉花新盤堆青菜春回律甌泛瓊珠月借神<lb/>
<pb n="KR4d0163_WYG_004-16a"/>
浮白自憐偏戸小醉歸全是夢中人<lb/>
　　　慈相寄居同院何子感寒僕已似安何尚未出<lb/>
　　　似聞亦以冬至人事動揺疾困未觧亦成小詩<lb/>
分僧半坐小僧圓世故猶尋未了縁小大不同俱示病<lb/>
窮通有命只聽天愁㸔藥裹推難去願見香醪騁不前<lb/>
比若扶頭却因酒甘言苦口定誰賢<lb/>
　　　乞桃竹於令尹<lb/>
小結幽棲事静便為無花竹不成村在君百里鳴絃地<lb/>
<pb n="KR4d0163_WYG_004-16b"/>
成我一方濯錦園按鼓威名知破膽乞花詩句是招魂<lb/>
桃溪竹徑如成趣栁岸梅洲却未論<lb/>
　　　還許推詩軸<hi>許前永州東安令汪彦章姻家</hi>
好在東安解戍瓜歸懐珠璧慰生涯翰林詞伯夢中草<lb/>
粉署仙郎筆下花已間簫韶還政俗未持旌節自光華<lb/>
邦人故眼應回首詩律傳芳又一家<lb/>
　　　徳茂晨起折花花葉中眼上横衝痛楚因詩戲<lb/>
　　　之<lb/>
<pb n="KR4d0163_WYG_004-17a"/>
幽事相闗畧未衰蚤乗芳露折鮮枝如何引惹傷殘處<lb/>
莫是喜歡攀折時人見花容如苦愛花隨人意亦相欺<lb/>
須知恩愛成煩惱將命拚花欲怨誰<lb/>
　　　近聞直學馮子容以家産中丘乗之賦作詩戲<lb/>
　　　之<lb/>
千古茫茫不可攀仲尼日月照儒闗生前冷竈七日火<lb/>
身後遺基十萬間寧許富兒通市籍只求賢士共歡顔<lb/>
那知等級輸邦計亦許顔原見一班<lb/>
<pb n="KR4d0163_WYG_004-17b"/>
　　　萬席仰之許酒以詩戲之<lb/>
花色芳菲酒力醲坐中上客索千鍾朱陳繾綣論前契<lb/>
<hi>伎人姓陳</hi>子壻牽聨本一宗<hi>二何兄弟皆萬壻同席</hi>獨為棊髙能假借<lb/>
衆同酒伴不阿容歸来醉倒終無怨此㑹心知不易逢<lb/>
　　　中春二十四日集仰止書室徳茂仰止何彦亨<lb/>
　　　彦發鄧叔度與僕凡六人至夜格夫自外歸就<lb/>
　　　邀同飲仰之是日對棊屢敗徳茂任直時出罵<lb/>
　　　坐語叔厚謂子可以詩紀事否翌日戲成長句<lb/>
<pb n="KR4d0163_WYG_004-18a"/>
朱何王鄧偶婆娑晚喚寒甥共笑歌煩惱少因知事少<lb/>
<hi>謂德茂</hi>吃拳多為打人多竹間豪逸多酣暢斗下文章競<lb/>
拂摩好是花時省風雨勸人沈醉是天和<lb/>
　　　飲葉氏園亭不覺大醉欹側詩呈徳茂仰之并<lb/>
　　　簡二何<lb/>
步入青冥路𣺌賖嵐光四面照流霞相公未許歸旄節<lb/>
旅客還来㸔物華不獨衰腸難勝酒自縁饑眼乍㸔花<lb/>
醒来知免汙茵席端為勤勞不駕車<lb/>
<pb n="KR4d0163_WYG_004-18b"/>
　　　葉雲仰之謂予有隨軒人作無真詩誚仰之用<lb/>
　　　前韻<lb/>
方外參軍語太賖文茵萋斐錦成霞齊王國印封韓信<lb/>
古戰塲文識李華不醉而狂烏變白以無為有舌生花<lb/>
嚇燕書自何人計只問軍中李左車<lb/>
　　　詩去得仰之報云旦夕必有風雨可速相過走<lb/>
　　　筆以詩報之<lb/>
幕下郎君發醉吟多如年少惜花心預排尊爼當長日<lb/>
<pb n="KR4d0163_WYG_004-19a"/>
不遣韶華負寸陰種竹澗邉排坐石讀書窻下聽鳴禽<lb/>
草堂更要添顔色剰借隣花酒淺斟<hi>仰之宗族皆有侍女不肯借用毎令</hi>
<hi>長鬚行酒仍勸客醉而後止</hi>
　　　葉伯宇和霞字韻詩再作一篇<lb/>
全似襄陽隠士家只添靈照减丹霞晚山寒後猶疑逺<lb/>
古木春来亦好華酒似竹光仍鬭緑人如錦面更添花<lb/>
了知衰病輕成醉不但流涎向麴車<lb/>
　　　慶吉父七十作詩叙事<lb/>
<pb n="KR4d0163_WYG_004-19b"/>
里有仁賢慶夀祺不辭沽酒典春衣年髙且作尋常㸔<lb/>
身健湏誇七十稀頰火欲燒雙鬢白心閒時笑昔年非<lb/>
誰誇八座天人貴丞相星垣動紫薇<lb/>
　　　帥相生日二首<lb/>
季管吹灰木落洲天邉初獻鷫鸘裘邦家襲慶因前續<lb/>
嶽瀆儲精自幾秋秦晉君臣三晝接安危將相百年求<lb/>
休論辟榖功成後只恐功名卒未休<lb/>
整頓乾坤不作難指間造化自多端恩回春色華風暖<lb/>
<pb n="KR4d0163_WYG_004-20a"/>
氣接秋天絶塞寒勛爵已増彛鼎重功名長入畵圖㸔<lb/>
錫公難老無他騐但覺斯民欲再安<lb/>
　　　贈吉父得女孫<lb/>
兩兩星階協泰符為嘉瑞雪勝維旟果如靈照翁何恨<lb/>
若比倉公數有餘慰眼臘娘能剪綵他年楊惲競傳書<lb/>
斷無豪客窺籬落為自從前免破除<lb/>
　　　賀張帥<lb/>
日邉春早帝王州花滿黄堂夀醑浮世有忠嘉扶社稷<lb/>
<pb n="KR4d0163_WYG_004-20b"/>
天教勲業紹箕裘稀鳴枹鼓無偷市屢敞圜扉罷慮囚<lb/>
已佩荷囊簉鴛鷺徑将名姓覆金甌<lb/>
門弧瑞靄曉氤氲天錫熈朝社稷臣京兆赭裾多譽久<lb/>
甘泉紫槖眷恩新一城和氣仁風晝萬口歡聲夀語春<lb/>
端有泮宫蓮幕士願隨緑水泛通津<lb/>
　　　喜楊致平登第<lb/>
寄隠湖頭知幾年聊城一箭自家傳便須結組隨鴛鷺<lb/>
暫捨銜杯樂聖賢鶴到九霄方展翅驥行萬里可加鞭<lb/>
<pb n="KR4d0163_WYG_004-21a"/>
隔江阻預金錢㑹夢到君家社甕邉<lb/>
　　　得周朋詩云方為祕府書石渠二字作詩羙之<lb/>
斡地排天力有餘倚空金榜稱華胥快兼長史三杯酒<lb/>
優重中郎六體書字向雲門増瑞彩思從天陛聽傳臚<lb/>
集賢學士相驚顧應道揮毫古不如<lb/>
　　　李叔飛以僕遷官逺貺長牋而僕在江亭無以<lb/>
　　　報謝因寄小詩<lb/>
知君才氣本無雙拭目曽㸔古戰塲華蕚風流今不墜<lb/>
<pb n="KR4d0163_WYG_004-21b"/>
文章光焰自應長詩從古錦傳家法身<hi>原缺一字</hi>花塼是故<lb/>
鄉它日萬錢供日費更期粟賤致時康<lb/>
　　　舊聞邵叟名今識面目於詩句字畫中輙取二<lb/>
　　　詩賡之他日㑹面亦舊相識也<lb/>
平生髙士苦交踈今見音容向一書輸子一籌吟未足<lb/>
加人數等盍分餘供陪應覺山勞費捃拾不教春自如<lb/>
詩社便宜張客館莫教㳺士嘆無魚<lb/>
曽參古佛問忘情可笑初孩尚未名自刻肺肝誠定誓<lb/>
<pb n="KR4d0163_WYG_004-22a"/>
時牽耳目又寒盟苦無藉在書牕冷頼有知憐風竹聲<lb/>
好是鼻端消息在夜堂流水夢初成<lb/>
　　　送猶子之官武昌<lb/>
旅情傷別意何如霜打枯茄雪未除門戸難成攻事業<lb/>
慇懃暇日讀詩書湏憐白髪親今晚莫恃朱顔氣有餘<lb/>
要使仇香非醉尉定知不負武昌魚<lb/>
　　　孫叔誠宰南峯過信道諸暨舊事往往能記拙<lb/>
　　　詩因以送之<lb/>
<pb n="KR4d0163_WYG_004-22b"/>
身是前身念已非相逢喜誦昔年詩心情似舊知無日<lb/>
兒女成行能幾時政事便須書竹帛功名何必問蓍龜<lb/>
旴江風月時分寄免隔闗河費夢思<lb/>
　　　送蒋推官歸宜興<lb/>
陽羡溪頭蟹正肥三年客盡拂征衣一川秋色背人去<lb/>
<hi>泝流而行故云背人</hi>滿路黄花迎子歸未用解裝榮故里少須通<lb/>
籍扣天扉紅粧莫作離凰怨自有鵷鶵接翅飛<hi>推官道中期有</hi>
<hi>得子之慶故末章及之</hi>
<pb n="KR4d0163_WYG_004-23a"/>
　　　庸齋薛㣲之里居時與僕為莫逆交亂後寓洛<lb/>
　　　西時来闗中毎相見必詫郝壻之為人嵗辛未<lb/>
　　　秋紹先沿檄至長安始得因杯酒接殷勤觀其<lb/>
　　　氣概知庸齋之不予欺也今因其歸詩以餞之<lb/>
玉潤冰清久著名長安一見眼増眀笑談已了闗中事<lb/>
慷慨還成㶚上行桑落酒邉還適意渭城歌裏莫傷情<lb/>
寄身琴鶴堂中相早為皇家致太平<lb/>
　　　送錢顯道赴臨安學宫<lb/>
<pb n="KR4d0163_WYG_004-23b"/>
紛紛獄市如棼絲與子共事西江湄地連逺近多雜俗<lb/>
事出衆口無同辭文章幸子老益壮蒲栁怪我秋前衰<lb/>
從今斫額望天路十年莫放攻多遲<lb/>
　　　送章眀章善觧官奉親還吴中<lb/>
了知天意貴生全南嶽夫人奉化權當日論功門戸重<lb/>
至今傳澤子孫賢聊書鬲上三年課最愛杯中一百篇<lb/>
君寵母恩如已報暮雲春樹約他年<lb/>
病卧江城五見秋惟君向我用青眸廩人白粟長相續<lb/>
<pb n="KR4d0163_WYG_004-24a"/>
官簿青錢不用求向日傾心今得意犯嚴薦口昔徒羞<lb/>
期君通籍金閨後喚我松江共釣舟<lb/>
　　　送魏滁州<lb/>
恵政從来到處寛民心歡喜吏心寒醉翁亭畔霜初肅<lb/>
釀酒泉邉菊未乾紫綬繡衣催傳送黄童白叟挽車㸔<lb/>
今君已是滁陽守父老猶稱魏長官<lb/>
　　　寄朱徳茂<lb/>
生涯非富亦非貧恰好容君放曠身種竹種松湏傍水<lb/>
<pb n="KR4d0163_WYG_004-24b"/>
有花有酒不求人功名夢幻吾無與豁達襟懐徳有鄰<lb/>
半醉捋須天地窄玲瓏峯頂㸔紅塵<lb/>
　　　寄丁求安<lb/>
鬱宻林巒十丈餘包羅萬象徧方隅呉王劔沼連巴峡<lb/>
廬阜飛泉貫具區賈老華夷分寸尺輞川花栁較錙銖<lb/>
別来不恨江湖逺只在君家聚米圖<lb/>
　　　寄朱仰之<lb/>
年齊甲子性同宜相見論文更不疑小約同行先具酒<lb/>
<pb n="KR4d0163_WYG_004-25a"/>
且推獨步放君棊庭前雁鷺能堪否堂下龜魚暫付誰<lb/>
好向藍田報消息多栽松竹待哦詩<lb/>
　　　寄劉行簡<lb/>
西来有客解歸装先說東臺白首郎顔貎宛如周柱史<lb/>
鬚眉皆是漢馮唐百年未覺强弓滿新厯還添漏箭長<lb/>
欲寄平安恐煩報桃花川裏漾舟忙<lb/>
　　　寄丁執中<lb/>
米鹽煎蹙意何如盡日逍遥不費書債作拘留身莫贖<lb/>
<pb n="KR4d0163_WYG_004-25b"/>
詩成困痼力難除事錢不謹兄移愛與世留心客有餘<lb/>
幸各身閒好同伴相思如許却相䟱<lb/>
　　　寄糜公範<lb/>
塵滿簮纓緇滿衣幾人真解棄如泥水方流急收驚檝<lb/>
籓自無心㸔觸羝陶令縱教貪漉酒謝公寧不念烝黎<lb/>
也知雅意人難㑹笑對西山是指迷<lb/>
　　　寄李元叔<lb/>
北臺御史共推貧饑走三吴幾閲春繻袴逺聞歌政績<lb/>
<pb n="KR4d0163_WYG_004-26a"/>
江山應復助詩神鄉尊耆舊多遺事地有神山得近鄰<lb/>
料得新篇滿中箧好分風月寄閒人<lb/>
　　　寄何子楚<lb/>
冬餘春晚未收書一棹相過兩日餘久擬從容来語舊<lb/>
豈期盟約未尋初風隨雙<graphic n="KR0951" url="https://raw.githubusercontent.com/kanripo/KR-Gaiji/master/images/KR0951.png" mimeType="image/png"/>樵中隠人似三閭澤畔居<lb/>
櫻筍厨煙茶焙火從来心事不相䟱<lb/>
　　　寄鄭公老<lb/>
一投魚目得雙珠恍覺光寒照坐隅郡政已知先嵗課<lb/>
<pb n="KR4d0163_WYG_004-26b"/>
高文何不副時湏法官屬籍忠勞久弔死傷孤里俗蘇<lb/>
已分漂流寄江海甘從父老啖蒸壺<lb/>
　　　寄徐稚山<lb/>
曽攬軺軒一整冠江西吏膽至今寒疲民仰徳方為貴<lb/>
野老言公不似官身必静休猶是病心無揀擇始知安<lb/>
髙情未得真消息試仗詩筒一問㸔<lb/>
　　　寄張文彦<lb/>
掃葉林間一夢回別来秋物已驚催書通意外慇懃語<lb/>
<pb n="KR4d0163_WYG_004-27a"/>
詩寄閒中氣味来花木成陰如結幄庭除自轉不蠲埃<lb/>
俱生北地俱流落誰得楊枝送一杯<lb/>
　　　寄李叔飛見振叔云叔飛嘗見訪不遇<lb/>
難逢易別景如梭戀戀思君可奈何煩捨朱黄曲尋訪<lb/>
偶穿城市直經過簮朋恨阻陪吟嘯文㑹知難聽琢磨<lb/>
何處恰如長對面遇心無事便髙歌<lb/>
　　　寄李叔飛<lb/>
襟懐犖犖久沈淪念子令人白髪新蘇季揣摩雖未試<lb/>
<pb n="KR4d0163_WYG_004-27b"/>
陳平容貎不長貧要須業履能追古不信儒冠解誤身<lb/>
早達才名未為貴王楊盧駱愧前人<lb/>
　　　贈曽谹父雪中歸<lb/>
趂得君侯解珮時平臯千里散瑶巵来時馬上寒休問<lb/>
歸日蘭房夢已知不獨吴娘誇舊事重教江上聽新詩<lb/>
鳯書恐逐春風到催起車輪不放遲<lb/>
　　　谹父望日欲載酒過南池且云已得潘風酒鄭<lb/>
　　　顧道亦作詩再叙南池風物以酬曽使君吟賞<lb/>
<pb n="KR4d0163_WYG_004-28a"/>
　　　之意<lb/>
盡意粧成出曉窻燕脂頰淺緑雲長水僊鹵簿三千女<lb/>
瓦影龜魚一味凉雞舌舊傳僊客句芬陀長帶梵天香<lb/>
使君玩物無留物為爾臨流欲泛觴<lb/>
　　　贈鄭吏部<lb/>
春草牽吟費夢思一杯相屬重熈怡誰知道路添新厯<lb/>
只覺精神勝舊時鳯子即今車接翼議曹他日政無私<lb/>
春風吹轂還催起從此愁添五路棊<lb/>
<pb n="KR4d0163_WYG_004-28b"/>
　　　雨中贈尹少稷<lb/>
滯雨昏風漲野田旅亭猶幸竊髙眠閉門不為辭賔客<lb/>
開巻端如揖聖賢夢裏荘周花裏蝶醉中徐邈酒中僊<lb/>
老来此興非吾事静識東君意自傳<lb/>
　　　和伯氏韻贈王元眀元眀舊親予叔行也今死<lb/>
　　　於賊矣<lb/>
十分佳處限長淮人在空眀静<hi>原闕一字</hi>猜水北結茅真好<lb/>
去袖中漫刺為誰来因嗟翳日塵凝榭更弔沈槍臥緑<lb/>
<pb n="KR4d0163_WYG_004-29a"/>
苔多少平崗遶淮路分眀逐處是池臺<lb/>
野樹霏煙不傍城還知髙士欲逃名倦投芒屩春隨處<lb/>
笑起孤㠶潮又生曽宿客来門不掩無心人住鳥忘情<lb/>
郊原盛事知多少出郭當朝共眼眀<lb/>
　　　贈鄭季洪季洪屢以詩文見示<lb/>
近無鄰曲雜塵氛逺有聲名海内聞白雪兩眉誰顧我<lb/>
青銅三百擬邀君波濤入筆潮千尺<hi>鄭以潮賦見示竒甚</hi>義勇横<lb/>
胷士六軍早辦林間茅一把與君分坐㸔晴雲<lb/>
<pb n="KR4d0163_WYG_004-29b"/>
　　　贈何著作<lb/>
净名梵行宰官身跡似空花意自真豈為世間呈伎倆<lb/>
正縁物外長精神牎横午榻籧篨静日上朝盤苜蓿新<lb/>
誰與塵寰説消息不争好惡莫疑人<lb/>
　　　送法榮師歸吴興榮自清江退院而歸<lb/>
又作三年一夢回浮雲何地是根栽身隨東土因縁去<lb/>
袖帶西江風月来碧眼已傳胡相具白頭誰問故人猜<lb/>
與君別後同參處雪裏梅花次第開<lb/>
<pb n="KR4d0163_WYG_004-30a"/>
　　　贈聞老<lb/>
給孤園下化叢林堂上雷音振海音十六師兄同本願<lb/>
三千法界一慈心有時去作人間雨無事不聞齋後禽<lb/>
悵望四年留五日自知清濁易分襟<lb/>
　　　留贈道場老慧苦眼疾<lb/>
雲中白鶴塔千㝷為衆同南古到今五百年来一聲錫<lb/>
四禪天外百花林長眉白黒歸宗眼苦口因緣黄蘖心<lb/>
方見道場多勝境盡情呈現付知音<lb/>
<pb n="KR4d0163_WYG_004-30b"/>
　　　游純房見李叔頴郎中詩因思叔頴聊繼其韻<lb/>
　　　贈淳化禪師<lb/>
衲衣處處逐浮雲法乳何妨長子孫室有巾缾留祖意<lb/>
門無車馬露苔痕名髙楚澤多新侣夢入苕溪有舊言<lb/>
誰與隠峯居士說曽參一句是同門<lb/>
　　　遊天聖邂逅正師知藏作詩贈之<lb/>
乗流自謂不得死生意逢師聊具論無心已盡世間義<lb/>
舉足不隨天上尊本源了了眀月觀餘事衮衮洪瀾飜<lb/>
<pb n="KR4d0163_WYG_004-31a"/>
我生流落勢未巳期師盡老依僧園<lb/>
　　　贈開先悟老悟老述情三頌自持淡泊不事化<lb/>
　　　縁夜坐舉枯木話二首<lb/>
放懐澹泊省拘持應物無方自不疑我國晏然君莫問<lb/>
他心通處我為誰静無淮浦他年夢老與廬山宿命期<lb/>
到了百年俱任運世間屈曲自推移<lb/>
身如枯木了生涯那更迎春競物華金粟病中猶示衆<lb/>
如来到處不湏誇毗盧法藏無心供兠率陀天自散花<lb/>
<pb n="KR4d0163_WYG_004-31b"/>
比似出門千萬事何如豐儉且隨家<lb/>
　　　天池贈回老<lb/>
平地相逢已二年重尋勝處少留連千峯拱足煙霞表<lb/>
飛鳥啣花几席前白雪擁牕齋竈冷春風吹谷野芳妍<lb/>
四時坐斷閒消息古佛心燈萬古傳<lb/>
　　　贈後庵顯裕僧<lb/>
壞色寒惟破面藤寄情顯裕一孤僧花天捧日朝分供<lb/>
山鬼呼風夜撲燈何日庵居同兀兀羡君身外只騰騰<lb/>
<pb n="KR4d0163_WYG_004-32a"/>
是非不到争多少前寺經山只一層<lb/>
　　　元日倦卧書齋聞僧食未敢歌鼓聲作繼以清<lb/>
　　　唱感而戲作<lb/>
蚤鸎聲轉雜危弦驚散書牕午枕眠大法鼔聲胡部曲<lb/>
摩登伽戲野狐禪眼中顛倒迷情事世上縱横使鬼錢<lb/>
爛煮瓠壺鍾鼎食山堂誰道獨翛然<lb/>
　　　伯氏自儀真招寶覺師住持以詩促行<lb/>
白沙太守性多能儒業箕裘祖佛燈酒减三分留待客<lb/>
<pb n="KR4d0163_WYG_004-32b"/>
草髙一丈逺招僧見成齋飯非長計創立叢林是大乗<lb/>
好住溈山十年後牯牛爛櫕不湏繩<lb/>
　　　送寶覺禪師<lb/>
夏淺春餘宇宙清溪山千里送君行今宵栁岸半輪月<lb/>
何處花村飛錫聲衣挽嶺雲猶帶濕鶴隨杯渡不須驚<lb/>
江頭一線輕帆急穏壓鯨波氣自平<lb/>
　　　過慈感知古闍黎為童行落髪留飯偶已食不<lb/>
　　　果留<lb/>
<pb n="KR4d0163_WYG_004-33a"/>
曉衝輕浪逺煙迷聞道方為訓導師綠髪小童辭俗日<lb/>
白頭老子泛舟時自緣旅客蔬盤早不是闍黎鐘飯遲<lb/>
欲別慇懃更留客逢君知是舊相知<lb/>
　　　和伯氏別元老贈行<lb/>
相見還如相別時杖頭眀月舊相隨五亭溪下西風静<lb/>
六合沙邉夏日曦洗鉢又辭香積飯傳衣仍是雪山兒<lb/>
要湏桑下無三宿不為淮南塞草衰<lb/>
　　　留贈太平劉道士<lb/>
<pb n="KR4d0163_WYG_004-33b"/>
早嵗希夷合道真八年静黙已全神收還赤子無為境<lb/>
留得丹霄自在身獨與老荘談妙理不分儒釋是殊倫<lb/>
有時醉露真消息流水桃花不誤人<lb/>
　　　和贈鄭法師<lb/>
僊翁八十保純精自解真符不送迎信是虚閒能却老<lb/>
從教草木不知名交鄰有興開三徑只用無求度一生<lb/>
聞說嵌巖雲石路翁能行處我能行<lb/>
　　　和贈知宫<lb/>
<pb n="KR4d0163_WYG_004-34a"/>
洞門九鎻是天闗出世那知在世間行客衝煙排洞戸<lb/>
主人失足到人寰飽餐蔬筍充朝暮便與孤雲結往還<lb/>
因為羣仙作家主却應我到勝君閒<lb/>
　　　元夕夜與戎琳殊三老僧對棊琳請作詩賦之<lb/>
白布衫韝時節新嬌鬟豐口綺羅春滿城菡萏官同樂<lb/>
午夜簫歌社降神繼晝尋棊三净侣聞燈堅坐一閒身<lb/>
不湏强學行春客兒女多應不要人<lb/>
　　　與長老夜話出故人俞宋䕶書予至山之日俞<lb/>
<pb n="KR4d0163_WYG_004-34b"/>
　　　書適至書中又相問訊感而賦詩二篇俞郊居<lb/>
　　　婺源草堂蔬圃教子讀書鄉人重之聞近苦目<lb/>
　　　疾殊可念<lb/>
三十年餘病作魔相思長恨隔闗河僧窻開讀君書至<lb/>
丈室分龕我暫過憶爾音容如㑹合感懐踪跡念蹉跎<lb/>
兩篇價有千金重若比千金更不磨<lb/>
法海空門老伏波婺源槐市病維摩道無同異要當爾<lb/>
命有窮通可奈何兩目再清張籍在一經傳子鳯毛多<lb/>
<pb n="KR4d0163_WYG_004-35a"/>
飽聞行業書鄉社得失功名付浩歌<lb/>
　　　得小兒書寄二陳學顔字有楷法<lb/>
前代風流顔太師英風烈烈動朝儀危身已著當時節<lb/>
正筆猶開百世疑兒作此書真識路翁因憶汝念臨岐<lb/>
慇懃莫改平原脚慶及門閭㑹有時<lb/>
</p>
<p>
</p>
  </div>
</body>
</text>
</TEI>
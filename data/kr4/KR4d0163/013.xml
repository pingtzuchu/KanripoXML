<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻十三</head>
    <p>
<pb n="KR4d0163_WYG_013-1a"/>
欽定四庫全書<lb/>
　東牟集巻十三　　　　　　宋　王洋　撰<lb/>
　　序<lb/>
　　　趙節度使進經解序<lb/>
先帝臨御敦叙九族思割其蔞以為宗社嘉薦於是箝<lb/>
以大義服以大訓表以大寵所以旌升褒拔罔不備盡<lb/>
竊原聖神之意若曰宗室王室之翳也翳不蔽者風或<lb/>
戾之故周之宗盟異姓為後漢封同姓以張犬牙是不<lb/>
<pb n="KR4d0163_WYG_013-1b"/>
保翳而懼戾乎且無鑒於漢氏姑監於有唐彼三百年<lb/>
中有能以文章先多士政術出治表鼓行人間以取相<lb/>
位者數以八九凡我同姓誰云不如而視彼為不可及<lb/>
也邪爰自中原以來淬厲頭角抗飾器度以致顯用者<lb/>
甚衆内則執筆札趨奉甘泉外則擁旌旄蕃輔京師以<lb/>
十數而未止也斯非聖神之妙化帝室之光華者哉先<lb/>
是温州刺史開國天水郡公宗室元老潜心古學不事<lb/>
浮競精微莊靖洞入神骨方建中之初元獻論語說上<lb/>
<pb n="KR4d0163_WYG_013-2a"/>
之先帝詔曰仲尼沒而㣲言絶惟諸弟子之所記雖齊<lb/>
魯諸儒窮之有不能盡汝居近屬處顯位而能討論撰<lb/>
輯著之章句甚矣好學之篤也公讀詔泣下益自激昻<lb/>
繼為易說獻之以為未足又解老子八十一章當天寧<lb/>
祝釐陳九九之數備報上之義嗟乎心術之妙如是其<lb/>
逺且奥也嵗往月來物異事改公之子子攸收公遺文<lb/>
於五厄之餘論語易說二書亡矣惟道徳經獨存子攸<lb/>
將寵彰其先人以詒後昆也某與子攸異時游宦江西<lb/>
<pb n="KR4d0163_WYG_013-2b"/>
有王事之契紹興戊辰子攸官旴江為戎帥遣人走上<lb/>
饒之弋陽屬某為之序某何幸挂名經端以同此不沒<lb/>
也竊嘗聞之和平之音淡泊懽愉之辭難工天水公生<lb/>
為帝族屬又稱尊乃能屏却嗜好不從流俗獨師其心<lb/>
而古之此非天性篤好與時俱昌者邪夫以雲漢之章<lb/>
褒踰華衮則錦繡之美朱黄之文有足以為公悅目之<lb/>
嫌者乎探闕里之遺思鈎羲經之奥旨則紛華盛麗驚<lb/>
愚駭俗有足以為公動心之具者乎師道徳淵源之宗<lb/>
<pb n="KR4d0163_WYG_013-3a"/>
懷慈儉不爭之寶則清房曲室金瑑玉璫有足以為公<lb/>
膚腠之安者乎舎彼取此其有識之者矣昔劉向父子<lb/>
漢公族之望也博極諸書剖判藝文固儒者之規範也<lb/>
若鴻寶苑祕書方士語爾得之枕中以為黄金可成此<lb/>
何等事業而忍為之邪然其惓惓之義著而不忘愛君<lb/>
之心老而彌篤雖自任若此亦史氏有以表著之也今<lb/>
天水公以古義脩身子攸尚克似之樂善不倦考之史<lb/>
法公之父子俱當得書矣某既讀公之書樂先帝訓肓<lb/>
<pb n="KR4d0163_WYG_013-3b"/>
之澤以至于今永觀厥成也序而記之庶幾班氏之用<lb/>
心焉<lb/>
　　　養源齋序<lb/>
大梁李子王姬五世孫也少孤附外氏陪鼎以炊既長<lb/>
襟韻峻發不可禁制好為詩章掠取風月據為已用華<lb/>
則是矣實或疑焉閒掃一室横几案散緗帙寤寐其中<lb/>
求名於予予以養源目之且告之故曰子知源之為貴<lb/>
乎物之最鉅宜莫若海而三王之祭河實先之不以此<lb/>
<pb n="KR4d0163_WYG_013-4a"/>
源而彼委故耶夫五行者行而不留之謂也然金木之<lb/>
質一受其成有粲繁而朐有艷<hi>案艷字下原脫一字</hi>而枯不能自<lb/>
化人實化諸惟水之性與神為徒灝灝汗汗入有出無<lb/>
嘘呵薫蒸潗濬太虚崑崙之穴脉于天衢一派萬仞周<lb/>
行八區寰瀛雖大乃鍾其餘物之有源不既貴乎李子<lb/>
聞之曰水之源則聞命矣敢問學之源安在予推而辭<lb/>
之曰止子歸而求焉則吾與子同學<lb/>
　　　方子曲肱齋序<lb/>
<pb n="KR4d0163_WYG_013-4b"/>
銀峯方子一日扣門而問予曰我之生也我先人嘉我<lb/>
初則取兖儒之受氏以命我名我自束髪念之求所以<lb/>
勝彼者未可得也今不幸先人棄養惸惸之孤恐無以<lb/>
終奉前訓今且于舊廬之西别為宴處時曲肱而枕之<lb/>
以求吾志因以名吾室庶幾其不墜是訓也有過而抵<lb/>
予者曰子之為道也固如是乎彼大賢者飢則具一簞<lb/>
之食渇則奉一瓢之飲其心殆未嘗飢渇為也飢渇者<lb/>
夫子之道耳今子少而文以文名長而仕以仕進日者<lb/>
<pb n="KR4d0163_WYG_013-5a"/>
乗使軒過閭巷坐車中自如嫂婦下機童稚奔走人自<lb/>
是賜子矣何敢望回也我聞是而病之未有以告也叟<lb/>
以為何如予徐謂之曰方子無以是為病也子之師古<lb/>
人將師其心乎師其態乎今有人曰吾聞塗之人可與<lb/>
為禹禹跳而吾趨非也躑吾足而跳之人孰謂不然則<lb/>
稚子皆知笑之矣子其厲先公所以授子之志從事于<lb/>
所謂四目視聴言動非禮弗克雖舎簞食而大烹却瓢<lb/>
飲而薦醴從其所得於外而内無損焉子之肱直可也曲<lb/>
<pb n="KR4d0163_WYG_013-5b"/>
可也其何異於用哉且是言也吾知子既踐之矣故敢<lb/>
因或人之辭以為告子其許之乎<lb/>
　　　葉子發珠玉集序<lb/>
予少長江淮知儀真呉元常為勝士宣和甲辰嵗識元<lb/>
常於濠梁自是厯靖康至紹興中或離或合合必相勞<lb/>
苦慰勉以善行撫掌道舊故意無不同元常習禪學至<lb/>
欲稍問靜法即笑而不答睨予而呧之予自度學不能<lb/>
造道辨不能折理因黙不語置元常於方外而自處以<lb/>
<pb n="KR4d0163_WYG_013-6a"/>
懵昧退託之地然後乃愜後累年客有言曰呉元常今<lb/>
為光禪師屏居南嶽不通水火久之有貴人舊游招禪<lb/>
師欲叙契濶既造賔序典謁者不知為元常也狀貌短<lb/>
陋無須髯敗衣塵色疑其有求不為通謁腹飢餒又不<lb/>
忍去既見甚懽主人沃茶鼎泛語亹亹不絶日暮始歸<lb/>
疾索餅飯寺奴不時供元常怒叱之四體<hi>案四體上有闕文</hi>元<lb/>
常予畏人也始者欲外形骸不立一物而終以形骸為<lb/>
累是又何哉予嘗得柳子厚書其初徙江湖也意欲求<lb/>
<pb n="KR4d0163_WYG_013-6b"/>
山林之樂忘羇窮之憂寺之西軒盡得登覽之美已乃<lb/>
履鐵爐步游黄溪自西山入鈷鉧潭伐翳蔽取小邱入<lb/>
袁家橋渇以石渠石澗為飲可以忘憂矣又窮而西得<lb/>
小石潭至則竹樹環合寂寥無人以其境過清不可久<lb/>
居乃記之而去向使子厚自輔其氣不失中和姑取溪<lb/>
石竹箭之觀以洗塵滓而暢幽情不為既適矣乎必欲<lb/>
遂窮荒虚之境探巖谷之穴至凄神寒骨而後已吾意<lb/>
子厚既歸嘗引馬氏妓酌酒緩歌以自慰也則向之至<lb/>
<pb n="KR4d0163_WYG_013-7a"/>
清者又安在哉劎川葉子發相見于上饒其為人髙明<lb/>
辨達疎眉哆口宜大用於世者一日過予出書軸二曰<lb/>
吾不仕又絶婚聘近次第前人禪學為拈古珠玉集將<lb/>
鑱其說以行於世噫吾病夫塵勞之人不知洗削外慮<lb/>
同游於至樂之域吾之書為是作也君其為我叙之予<lb/>
受其書讀之茫然不知所自欲綴補傅㑹透徹挂名書<lb/>
端以自耀鬻又懼子發之呧予如元常也子發又謂予<lb/>
曰我於呉門得菴宅焉一丘曲折天地竒奥處也近與<lb/>
<pb n="KR4d0163_WYG_013-7b"/>
人境相接過者日十數而莫有顧者此天以遺我我將<lb/>
為巖居而終老焉予既髙子發之才惜其且老不見於<lb/>
世而獨得於至言妙道邈不可及而又懼其未止而更<lb/>
求或反其初而畔其始也故誦元常子厚之事以告焉<lb/>
予少聞幽禪之學以誠自解乃可發口其或不知而强<lb/>
悟習辨以取髙寄笑以藏術者謂之戯論罪在不貸予<lb/>
不敢自取不貸之罪故言止於此惟君幸寛之<lb/>
　　記<lb/>
<pb n="KR4d0163_WYG_013-8a"/>
　　　無盡藏齋記<lb/>
清江韋子謂其友人王某曰吾老矣顧念少年庭前奏<lb/>
棃栗少長隨昆弟奏溫凊大昕之朝鼔篋授業奏聲利<lb/>
裹我荷服拲我手板趨走官長前奏簿書期㑹蓋吾心<lb/>
未嘗一日虚也日月往來風舁霧轡思慮變化自傷塵<lb/>
勞乃結茅清江之上葺先人居俯仰宇宙面埶空濶傲<lb/>
睨萬象有求於吾吾皆給之巖扉開闔烟雲冉衍如求<lb/>
吾詩吾以詩律之幽花研春秋月耀夜山長鳥還沙暖<lb/>
<pb n="KR4d0163_WYG_013-8b"/>
鷺戯如求吾文吾以句繪之愈感愈給初無留難不知<lb/>
在彼為無窮邪在我為無窮邪葢當是時省吾心未嘗<lb/>
一日實也有髙人皇甫君榜吾齋曰無盡藏吾之心有<lb/>
起焉子以為何如予徐答之曰韋子予與子昔宣和中<lb/>
同壇士也識子有年數矣嘗靜法格之子之貌濟矣今<lb/>
而果副予是望也當子之心事物實之其識所謂無盡<lb/>
者哉及中扃虚明内外蕩澈愈給愈全不知所以然而<lb/>
然既已知其天又烏證乎虛緣韋子一笑遂書以為齋<lb/>
<pb n="KR4d0163_WYG_013-9a"/>
記<lb/>
　　　書鄭氏捨田記<lb/>
親既沒泛者亡之思者存之存之而靡有及也曰浮屠<lb/>
道人心無為之場屬念清凈惟是朝夕飲食之用或有<lb/>
以動其心則勝念弗崇有能具是供供之俾克專意於<lb/>
道萬物不干其志則彼以心香勝念薫導薦供施者當<lb/>
獲善報仁人孝子之心固知是言非若剖劑交别可以<lb/>
市質而券取也然猶為之豈有它哉以謂與其委吾親<lb/>
<pb n="KR4d0163_WYG_013-9b"/>
而無以為佛書有是而吾之力可以及之舎焉弗圖是<lb/>
真委吾親矣爰有割口分之業以奉其徒者久之浮屠<lb/>
人衣食其中藝治灌沃化瘠為腴闢菑為良日以贍給<lb/>
而施者之家支庶寖逺或不守先業視居作之產顧出<lb/>
其下則恚而矢之曰吾之先為是區區將燕及吾祖且<lb/>
大庇我後之人也今報享之狀冥不可詰而受施者顯<lb/>
䝉其利是舛也宜有以穀我不然盍返吾田之為得也<lb/>
有不吾與吾其訟取之於是僧俗相捽起而為讎吏持<lb/>
<pb n="KR4d0163_WYG_013-10a"/>
其競弄而蝕之經更嵗時不示決奪至兩蕩其業訟為<lb/>
閒田而後已其視初施之心豈不逺哉貴溪鄭氏為冢<lb/>
舎以守先塋俾僧宗元涖之又分田以為永業其大人<lb/>
有以文學取科目為郡大吏者思微圖逺懲是物也乃<lb/>
自言於邑一書於籍一驗於符與宗元盟而歸焉宗元<lb/>
亦詳審練達能副其意書邑符於石而刻之以示不可<lb/>
瀆者間為予道其事求書其後予聞而悲之於心有感<lb/>
焉噫若鄭氏之施宗元之受其果能相與崇其勝念而<lb/>
<pb n="KR4d0163_WYG_013-10b"/>
無交捽之患者哉<lb/>
　　　泗洲院記<lb/>
常山縣北郭門之外延緣山麓僅五六里許跨溪以石<lb/>
為梁北下數步有浮圗氏之居邑人號曰石佛寺訪其<lb/>
所從來云後唐中有販牛客夜宿溪岸聞鐃鈸鐘鼔之<lb/>
音及旦訊諸父老此地得無佛僧庵寮處近邪皆曰無<lb/>
之次夕是客復寓舊止觀沙洲上中夜光熖騰起立表<lb/>
以識之率同輩穿土丈餘得石佛像如泗洲洗濯置路<lb/>
<pb n="KR4d0163_WYG_013-11a"/>
傍瞻禮而去後賈牛獲息倍稱旋過其地葺茅設飯供<lb/>
以報自後邑里禱病即痊乞男女輒應至晉天福七年<lb/>
夏大旱祈雨有感縣具狀聞州州上於朝符下許建祠<lb/>
宇額為泗洲院即山䂮石造堂殿請僧住持從爾顯化<lb/>
一方祈求響應矣邑士賢良王公介少日讀書寺中每<lb/>
旦詣石像前祈延母夀仍乞嗣息繼生四子兄弟皆以<lb/>
儒學為時聞人其叔季仍登巍科致身侍從賢良公官<lb/>
為祠部員外郎累贈少師得非盡誠香火靈應所佑邪<lb/>
<pb n="KR4d0163_WYG_013-11b"/>
進士徐清臣每念寺宇隘陋不能安衆與主僧維良議<lb/>
遷寛敞之所邑令徐君力賛成之然患無五百弓之基<lb/>
㑹三衢鄉璩君承奉之子進士國華云家有讜溪之北<lb/>
沙汀延袤兩溪圍繞地勢平正敢獻以建佛宇政和辛<lb/>
卯卜新遷祠維良復念石像重甚人力不勝舉夜夢石<lb/>
像告以坐石破作兩片去之可也次日視之其石果裂<lb/>
遂棄坐十夫不力而舉行矣宣和甲辰知縣事朝奉郎<lb/>
郭元祈雨乞嗣屢應施俸錢建殿繼而奉議郎方翺邀<lb/>
<pb n="KR4d0163_WYG_013-12a"/>
慧覺總持大師清秀住持修築精備植立功堅紹興甲<lb/>
子年洪水暴疾飄蕩一空特存大殿寄居貳卿魏公郎<lb/>
中靳公率衆布金凡講誦之堂偃息之室伊蒲之㸑啟<lb/>
閉之户東西夾廡煥然一新壯麗而髙明矣進士孫謙<lb/>
亨獨施財駕橋以通往來歲時士庶游行有請於石佛<lb/>
僧者為利不細昔唐朝大徹禪師飛錫至洞山明果寺<lb/>
遺錫溪下以石函貯之後有髙僧月道者於九峯翠巖<lb/>
捨身信士萬餘衆咸集道者自髙峯跳下神物䕶持略<lb/>
<pb n="KR4d0163_WYG_013-12b"/>
無所傷道者云大衆共證豈無異事募三百餘力發大<lb/>
石得函啟函獲錫杖授小師有端戒令祕藏勿輕付受<lb/>
諸方競求不可得端一日忽召前住持僧懷智遺之㑹<lb/>
郭宰建殿因為石像法具大徹師得非泗洲後身乎其<lb/>
符契如此院當饒歙往來支逕而為開化縣大道行旅<lb/>
衝衝不絶今住持清秀應接不倦得士庶之譽而戒律<lb/>
甚嚴逺近信嚮石佛之居異時當成方廣大刹矣余嘗<lb/>
過其居愛其潔雅一日造門以記為請因銓次之<lb/>
<pb n="KR4d0163_WYG_013-13a"/>
　　贊<lb/>
　　　劉行簡墨竹贊<lb/>
瀏游浮翔君之長也純直靜黙君之徳也滌炎懐風君<lb/>
之功也山澤之臞儒非君其誰如也<lb/>
　　　宣首座真贊<hi>宣屢不受請</hi>
請它不去求它不與陌上春風鸎啼燕語<lb/>
　　　黄龍南和尚真贊<lb/>
非南非北非語非黙虎嘯龍吟雷驚電掣木落歸根水<lb/>
<pb n="KR4d0163_WYG_013-13b"/>
清石出<lb/>
　　跋<lb/>
　　　跋馮子容家藏章聖御書<lb/>
章聖皇帝大禮慶成詩一章有忠賢翼贊之言乃知賜<lb/>
近臣之與祀事者文懿公當國故受其目焉詩無符璽<lb/>
意者賡歌之臣皆有别本篆雲蘂簡其復歸西清與非<lb/>
小臣所得知也公之五世孫預襲而藏之百有餘年罔<lb/>
敢失墜使後世得以想望當時文物之盛所貴於故家<lb/>
<pb n="KR4d0163_WYG_013-14a"/>
遺俗者其在斯乎至於雲漢之章盈成之象臣不得而<lb/>
名言也<lb/>
　　　跋杜仲微𨽻書出師表<lb/>
諸葛孔明與杜微終不盡其用吾意二人各有遺恨今<lb/>
杜仲微以所精隸法為諸葛公書出師表一通二杜相<lb/>
去千載姓名符合豈精神往來思報知遇固未泯乎雖<lb/>
事理冥符吾不得而知吾所知者姜維黄皓輩縱使子<lb/>
孫尚在不知出此矣<lb/>
<pb n="KR4d0163_WYG_013-14b"/>
　　　跋徳清沈敏學先君銘<lb/>
祖逺矣仁人之心欲其不亡而九原之骨不可作也然<lb/>
則奈何盖不死其名而已不死其名有道乎曰求必傳<lb/>
之手黼黻其善行刻之金石内之壙中騰其文於四方<lb/>
如是宜不亡也今有人焉以為未足取其上世之銘旦<lb/>
旦誦之遇當世能言之士又乞言以申寵之以展侈其<lb/>
義執未聞之耳而告之曰銘皆實語與懐金錢輸米得佳<lb/>
傳者異子其觀於彼人之獲豐艾也聞者曰諾乃已此<lb/>
<pb n="KR4d0163_WYG_013-15a"/>
其為不死其祖不亦過甚矣哉王子以賢者過之無傷<lb/>
也其人謂誰龜溪沈良能字敏學一字子卿<lb/>
</p>
<p>
</p>
  </div>
</body>
</text>
</TEI>
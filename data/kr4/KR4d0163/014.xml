<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻十四</head>
    <p>
<pb n="KR4d0163_WYG_014-1a"/>
欽定四庫全書<lb/>
　東牟集巻十四　　　　　宋　王洋　撰<lb/>
　　祭文<lb/>
　　　祭程伯禹龍圖文<lb/>
嗚呼天生哲人為後學師公禀于天實允蹈之名冠多<lb/>
士位升進途三十六載道㤗形朐眷惟前哲歐王蘇公<lb/>
六十六年咸以令終公之反真亦極如此豈其名儒先<lb/>
後同軌惟我於公實聨姻婭津亭一别音容永謝不能<lb/>
<pb n="KR4d0163_WYG_014-1b"/>
越境白馬素巾寓哀一奠有媿古人<lb/>
　　　祭楊仁靖知縣文<lb/>
嗚呼天之生賢若将有為已而不然人胡不悲惟君所<lb/>
秉柔惠正順内施于家外施于政視人如傷誠意殚盡<lb/>
人有七情君去其六無好無惡孰樂孰欲喜不形於顔<lb/>
揚怒不存於心曲惟哀獨存化為畏懼卑恭謙和行必<lb/>
擇路上天之報意其必豐如何不淑官止一同顧惟飄<lb/>
零嘗托末㕓聞君之訃志奪氣捐遥致薄奠哀情莫宣<lb/>
<pb n="KR4d0163_WYG_014-2a"/>
魂而有靈監此誠悁<lb/>
　　　祭弋陽祝宰文<lb/>
嗚呼淳德之茂天實相之中道而夭云誰喪之亷以厲<lb/>
已公以仁民明明上天云乎不聞勤勞下邑政成在邇<lb/>
方謂旌書敷榮故里如何不淑一旐翩翩白叟黄童泣<lb/>
涕漣漣昔我見公實佐富陽垂二十年有此䀌傷我病<lb/>
且庸公壮而豐病庸尚在豐壮俄空死生禍福孰能䆒<lb/>
之奠此一觴文以侑之<lb/>
<pb n="KR4d0163_WYG_014-2b"/>
　　墓誌<lb/>
　　　楊隠君墓誌<lb/>
君諱潜字彦升其先華隂𢎞農人惟楊氏别姓以來數<lb/>
千載間世為盛族迹其逋遷裔胄所至皆有異人雖黄<lb/>
唐姚姒有不及者大抵重於叔向貴于赤泉侯極于漢<lb/>
太尉今散處郡國流分𣲖别有兠鍪而貂蝉者有儒冠<lb/>
而鼎食者有窮經論道為一世宗仰者有隠居閒處身<lb/>
巖壑而名振天衢者皆華隂之族無它楊焉君世居将<lb/>
<pb n="KR4d0163_WYG_014-3a"/>
樂之瀚溪蓋别自浦城之族大王父某王父某考某皆<lb/>
隠德不仕而其德名著於鄉社者累葉不同故直而和<lb/>
愿而恭其言也訒大王父之德也剛而毅縱而度力兼<lb/>
數夫而毫視萬物者王父之量也纉二父之志通古今<lb/>
之學固窮厲節不求逹聞則皇考其人焉君昆弟四人<lb/>
在皇考為仲子天性警悟自知讀書初加弁服名譽赫<lb/>
然嘗自言為人後者非名爵相繼之謂顧不可墜者節<lb/>
也謂四知之可畏則故人之金可却矣辨三者之不惑<lb/>
<pb n="KR4d0163_WYG_014-3b"/>
則奕世之澤必厚矣今華隂之田果安在哉人田千阡<lb/>
陌吾田乎清白彼千阡陌者未百年而易族吾清白者<lb/>
在千載而不竭歸乎歸乎其蹈吾祖以食清白之田乎<lb/>
由是公於鄉黨則推其餘以施而人無饑者蓋其事親<lb/>
則就養無方而族黨之人無不令於父母者居喪結倚<lb/>
廬號泣孺慕而禽鳥之瑞至焉初宣和中方田法行鄉<lb/>
人盻盻未知所嚮君為廋詞語人曰五鄙之廬舂糧而<lb/>
趨隼旟之丘倍稱是求平衍而腴将困于租銖銖鈞之<lb/>
<pb n="KR4d0163_WYG_014-4a"/>
等分是圖㑹其法中止時無知者後三十年復舉經界<lb/>
邑人追思公言有識者觧之曰五鄙之廬邑也舂糧而<lb/>
趨百里也隼旟之邱州也倍稱是求則百里者二焉以<lb/>
吾鄉去州邑逺其地衍沃将有渫惡氏者委重於此者<lb/>
當以等級逺近均之則當矣後果析為九等銖銖較之<lb/>
始得其平故鄉里推公明哲絶人非智所及初漢太尉<lb/>
凡四子長曰奉季曰牧二族為尤盛今秦呉諸族皆本<lb/>
於二祖惟浦城之族出于秉以禮經考之傳于奉者宜<lb/>
<pb n="KR4d0163_WYG_014-4b"/>
為大宗傳秉傳牧者宜為小宗而秉嘗為别族繼别者<lb/>
百世不遷故在楊氏世譜凡奉牧之後皆宜祖于太尉<lb/>
而繼秉者祖于家其叙乃正今以世譜考之自食我之<lb/>
禍子孫逃于華隂山谷永嘉之亂占籍上饒唐上元中<lb/>
劉展陷潤昇呉㑹弗寜又避地于建安之呉興王氏據<lb/>
有閩粤與李氏為敵國呉人致討建安震恐十一世祖<lb/>
徙居将樂之光明後自光明復居瀚溪之族𣲖于浦城<lb/>
而浦城之族出於瀚溪境接長河其俗獷戾視法令為<lb/>
<pb n="KR4d0163_WYG_014-5a"/>
紙上語君家三世以善道化之其俗㡬變向使如君者<lb/>
天假之年漸致四方長者以德為池澆濯其俗益古其<lb/>
俗可也重車出門中道折軸其為士者惜之君以建炎<lb/>
元年嵗在丁未終于里第享年四十有四越三年九月<lb/>
𦵏于将樂都嶺之原先一月有雙筍生塋前不日成竹<lb/>
物生之異時士夫歌詠者甚衆人以為清德之瑞且知<lb/>
子孫之慶云娶馬氏有二男子長曰傑歴任陽山尉前<lb/>
信州司户参軍次曰佐後君一年而卒孫四人如範如<lb/>
<pb n="KR4d0163_WYG_014-5b"/>
筠皆舉進士餘尚㓜方民曹之官于信也予寓處郡下<lb/>
與傑從遊相好一日語予曰我先人棄諸孤二十餘年<lb/>
既克襄事大懼潜德不顯埋名地下願求令辭以表之<lb/>
予謝不令恐無以彰令德者既歸踰年遣人具書幣走<lb/>
上饒求遂前請予適有事于淮浦書不克報是秋又書<lb/>
來促曰碑已具幸終賜乃書以授使者君之善行甚衆<lb/>
而獨沈于鄉後之鄉人其爼豆之與銘曰<hi>闕文</hi>
　　　右朝奉郎王公墓誌<lb/>
<pb n="KR4d0163_WYG_014-6a"/>
公諱彦隆字仲禮世為江州德安縣敷里人大王父世<lb/>
規累贈太師妣陳氏贈江國太夫人王父韶故任觀文<lb/>
殿學士正義大夫贈太師燕國公謚襄敏妣楊氏燕國<lb/>
夫人劉氏燕國太夫人考某故任大理評事累贈朝請<lb/>
郎妣李氏贈宜人公以季父厚任補假承務郎官七遷<lb/>
至朝奉郎錫五品服歴任陳州湖城尉汝州司刑曹掾<lb/>
熈河蘭㑹路安撫司幹當公事丁内艱不赴監無為軍<lb/>
酒税不釐務河寜府永寜縣丞移知河南縣事建炎二<lb/>
<pb n="KR4d0163_WYG_014-6b"/>
年七月以疾終享年五十有一德安蓋敷淺原之地公<lb/>
之先有諱淺者當唐昭宗時仕至鎮南軍節度左廂兵<lb/>
馬使檢校右散騎常侍兼御史大夫其後當五季之際<lb/>
譜牒散落世家不明由公而上可考者七世曰諱果曰<lb/>
諱贇為七世六世祖曰諱明贈太子少保曰諱承夀贈<lb/>
太子少傅少傅子曰諱世規即太師公也自太師以上<lb/>
皆晦德不仕太師嘗一舉于有司不第遂隠于敷陽山<lb/>
時人師尊之作敷陽山記號敷陽先生嗣子曰韶即觀<lb/>
<pb n="KR4d0163_WYG_014-7a"/>
文燕國襄敏公也方熈寜初神宗臨御考數圖貢以為<lb/>
西戎自寶元以來䖍劉邊陲非茵褥髪櫛無以示逺而<lb/>
一時将帥殆無可當一面者思得異人任以股肱於是<lb/>
襄敏公上書闕下以為夏人所恃雜𦍑餘種候摭扞衛<lb/>
埋根藏穴故能跳踉使我邊鄙時竦今若招納大酋啖<lb/>
以嗜利不則以兵威之剪落爪牙孽種自息書上翌日<lb/>
召見詔乗傳詣邊不四年大功克立開熈河道後數年<lb/>
自樞府諸老連帥洪鄂擁旄仗節旌旗錦繡充塞故里<lb/>
<pb n="KR4d0163_WYG_014-7b"/>
由是德化之王為江左甲族衣冠之盛榮耀一時公自<lb/>
㓜植立不羣善行表著季父竒之先任以官及拂纓就<lb/>
任果能保德振譽承似先世益崇其門君子稱焉其在<lb/>
湖城也當闗輔咽喉地逋逃雜沓朝變夕易又闗市所<lb/>
需非商旅通行者𣙜禁甚嚴銖稱兩計積笞倍黥一日<lb/>
有挾香盗行者公歎曰吾為尉吏求盗是任奸不可縱<lb/>
法不可㢮然以銖兩之奸刑人之膚非仁聖意也顧吏<lb/>
曰投之火中真薰鬻邪既焚曰果非也縱遣之自是犯<lb/>
<pb n="KR4d0163_WYG_014-8a"/>
法者益少陜民嵗迎岳神揭竿而趨曰神命取某物則<lb/>
雜然和之人莫敢較公適出見状止車而招之使胥命<lb/>
于神曰神果有求無敢弗共久之報曰神無求也攝姦<lb/>
首笞而拲之其黨散走自是亦無繼者及在永寜留守<lb/>
以河南不治換公為河南令河南最部刺史交章薦之<lb/>
不果用秩滿南歸道由金陵江南使者一見喜甚曰公<lb/>
㩗河南之政來更為我施百里之惠即檄公領饒之浮<lb/>
梁浮梁固劇邑也公至條分𣲖别簡戢辨揵復以課聞<lb/>
<pb n="KR4d0163_WYG_014-8b"/>
時有大冦犯旁邑居人搶攘有姦人盗尉以逃将誘致<lb/>
亡命為亂公微伺得之召父老豪傑疏其惡謀乃斬以<lb/>
徇邑人德之繪公以祠焉公天性嚴重風度凝逺文詞<lb/>
蒨秀與人交終身無悔吝家居不見惰容然而降接裕<lb/>
大和氣薫然故家人忘貧而樂焉公之卒也諸孤皆㓜<lb/>
故平生行事徃徃得之耆舊然存而在人有不可掩者<lb/>
焉夫人臨川晏氏朝奉大夫諱天常之女淑德懿行有<lb/>
聞於鄉子三人長曰萬章今為右從政郎房州廣陵縣<lb/>
<pb n="KR4d0163_WYG_014-9a"/>
令次曰萬夫次曰萬裕咸克修舉以世其家紹興辛未<lb/>
某託寓上饒公之葬已有年矣萬裕持潭郡丞雷公之<lb/>
状求為銘以揭于墓某既考其行事叙次如此又繼以<lb/>
銘銘曰彭澤之西豫章之北百産之竒千尋之木鍾竒<lb/>
孕秀篤生異人異人維何燕公虎臣洗折戎醜宣我王<lb/>
靈丹青傳像廊廟垂紳慶流衍迤乃降厥世河南政尊<lb/>
浮梁像偉公身雖亡公德未已敷原之澤孫孫子子<lb/>
　　　隱士何君墓誌<lb/>
<pb n="KR4d0163_WYG_014-9b"/>
豐畜不施令聞不馳德昭而夷㣲塗其生而匱其死有<lb/>
人哉富春樵隱何君名薳字子楚本建安人博士正通<lb/>
中子也博士諱去非正通字也以儒業起家既中科選<lb/>
又好談古兵法為人亷勁踔悍書無所不讀自墳典傳<lb/>
訓繫史子記以至天文地理隂陽時數山川蟲魚草木<lb/>
詭異之説莫不誦曉眉山蘇公嘗薦之曰伏見何去非<lb/>
文章論議實有過人筆勢雄㨗得楚漢間風力元豐中<lb/>
先帝覧去非廷䇿異之使教授武學不久遂為博士今<lb/>
<pb n="KR4d0163_WYG_014-10a"/>
出之徐州乃以左遷乞除一館職以彰先帝知人之明<lb/>
一經題目决無虛士由是士知正通者益衆嘗代侯公<lb/>
説項羽設辭雜眉山書中蘇公見之弗拒也卒於通判<lb/>
滄州世多惜之死葬富陽縣韓青谷以嘗令富陽而民<lb/>
懐之也君少嗜學盡得父書又自以父子世名蘇氏凡<lb/>
蘇公遺文刀筆題誌小辯雜説巧發弄語無不収誦縱<lb/>
横用之而不知本家貧不肯拘局以謀進取去來泛泊<lb/>
率無常棲晚乃卜築韓青以保先塋生所至必得名客<lb/>
<pb n="KR4d0163_WYG_014-10b"/>
勝士與之定交觴行辯發旁採捷出探度物象咀其英<lb/>
華呉中人士翕然好之先呉有遯叟和靖處士林逋自<lb/>
逃空曠詩窮工竒侵泄太巧司命者殆憫其生而除其<lb/>
禄俾以其饑鳴故士多病之鮮道其傳者獨幽慕之士<lb/>
或儀於丹青以配前哲亦不過酌寒泉以為爵實採秋<lb/>
菊以為加籩簿正具矣爼珍鼎肉葅臡㮚脯不以分也<lb/>
及好事者慕君不蹈聲禄即又比貌繪畫而以君為似<lb/>
焉君以長身瘠色凍肩酸骨突顴曼顙星瞳霧竅且好<lb/>
<pb n="KR4d0163_WYG_014-11a"/>
為青麻短製時曳曲竹謦欬林莽中歩登半峯以望江<lb/>
潮不知君者以君何營也人謂和靖既困宜傷其生而<lb/>
悔其始死自投於司命一為改圖以澤其腊乎今相去<lb/>
數十年以精神與君而君又安樂之吾知和靖不恨矣<lb/>
大抵君之德清而腴詩勁而和比之物倫松竹類也古<lb/>
今談者官松而君竹舉無異辭即君之名其可辭乎為<lb/>
是而稱隠君可不可也紹興乙丑十一月十三日以疾<lb/>
卒于樵居樵居在博士故塋之前生居其所而死瘞于<lb/>
<pb n="KR4d0163_WYG_014-11b"/>
園焉享年六十有九凡三娶二馬氏皆先君卒其後王<lb/>
氏収君而瘞之子二人曰承休曰承祖孫一人女孫一<lb/>
人尚㓜将終謂其妻曰我既無以遺若環壁無可易錢<lb/>
充葬費者可録我平生翫意具畫若干巻硯二削格<graphic n="KR3221" url="https://raw.githubusercontent.com/kanripo/KR-Gaiji/master/images/KR3221.png" mimeType="image/png"/>
佩雜物若干種舉送吾所厚某人取其償以瘞我無與<lb/>
爭事絞衿衾冐斂手足形可也語畢卧瞑妻就視絶矣<lb/>
妻皆如言卜是年十二月某日瘞君于所定之宂焉初<lb/>
博士為徐州學官君尚少得黄預魏衍淵源同升陳先<lb/>
<pb n="KR4d0163_WYG_014-12a"/>
生無已堂透引句律其後學成所與以文雅相引重者<lb/>
甚衆今概舉數公世所共知者浚儀趙令畤德麟終安<lb/>
定王三衢毛滂澤民終部使者山陽李仲舒漢臣終應天<lb/>
少尹胥山沈晦元用今為西清學士呉興劉一止行簡<lb/>
為給事中陽羡蒋粲宣卿為本道安撫使東牟王伯淮<lb/>
景源為臨江守錢塘闗注子東為太學博士此人皆知<lb/>
名當世其褒抜賞裁人用聼决咸欲挽君大之而終不<lb/>
能也他朐儒彦士城郭邑落之秀願交于君或拒或予<lb/>
<pb n="KR4d0163_WYG_014-12b"/>
不可凡目毎歎視君困借為清談而已其命也歟嗚呼<lb/>
君之生清集其身及其死恨結於友讀其詩芳傳於世<lb/>
人謂君此皆自得於我而天所與君不與也寒一握薪<lb/>
饑一溢米塵蛙魚釡僧殘客餘此天與君者也其理迷<lb/>
矣雖有知者不能識也而况如予者乎君未卒數月嘗<lb/>
有書抵予曰我見子某文銘某人而信可傳也我死亦<lb/>
求君銘而傳我焉予讀之以為漫也逹命者不惡鬼事<lb/>
是相與為文酒戯爾投冗部中久不省録逮君之訃至<lb/>
<pb n="KR4d0163_WYG_014-13a"/>
錢塘吳諮周朋偶來過書庋繙故楮一取而得之噫豈<lb/>
魄兆邪或者純明亮直屛决昏翳而有以前識者邪是<lb/>
又予所不能知也姑載其實而銘之以成其志云銘曰<lb/>
幹堅而折命舒而掣道柔而缺食寂而詩發噫來之人<lb/>
兮母傷其䕃樾<lb/>
　　　呉周朋墓誌<lb/>
君諱諮字周朋姓呉氏世為錢瑭人故建中諌官師禮<lb/>
之子廣陵王先生諱令嫡外孫今尚書郎信陽守名説<lb/>
<pb n="KR4d0163_WYG_014-13b"/>
之弟也㓜踔厲挺㧞漸濡父祖訓義文藝事多不學而<lb/>
能者不善為章句學一試有司不中遂棄去靖康初淵<lb/>
聖嗣位信陽方持節浙部遣君奉表闕下推恩入仕一<lb/>
詣曹未受事徑歸卧里中㑹叛卒弄兵奪囊稍無餘君<lb/>
既晚走浙東益自縱意讀書不悦為吏事知舊更強之<lb/>
不得已調長沙簿蓋受命九年矣秩滿至行在朝廷知<lb/>
其才留軍噐所為幹官而領四方鍛工㡬數千人改煎<lb/>
攻煉刮磨洗削鈞石出入縱手按之以十為一引手挽<lb/>
<pb n="KR4d0163_WYG_014-14a"/>
之以百為千又其間竄名趨走多右曹大官君以緑袍<lb/>
吏嶄嶄其間毫纎繩治率以亷約厲以勤察曹吏斂手<lb/>
久之武庫充牣噐械精巧朝廷益欲用之薦君宜改秩<lb/>
者凡十餘章以法未用也始務學尤好字書以為東晉<lb/>
以來競貴婉媚殊失古意而六書之品有繆書蟲篆雖<lb/>
古意不給趣辦獨蔡中郎工為分𨽻髙不失本意下可<lb/>
兼習俗視顔魯公郭忠恕較量竒耦以救差舛而卒不<lb/>
大見力省工倍莫如是學乃潜心漢𨽻晝經夜畫用意<lb/>
<pb n="KR4d0163_WYG_014-14b"/>
至到神艷竒出大者徑數尺動蕩耳目小者錙銖方畧<lb/>
粲然可悦㑹祕書閣成上幸視見君所書石渠二字一<lb/>
時從御冠冕内外貴人併目同説名聲赫然竦動一時<lb/>
皆意君顯用且不久㑹有論他事者因縁及君免所居<lb/>
官時嶺南使者求良吏自助君得漕司幹官紹興戊辰<lb/>
之冬君到官㡬二年矣蠱者飭廢者舉自經畧使諸司<lb/>
官交章薦之而君得疾以卒是嵗十一月也享年五十<lb/>
一娶王氏子二人長曰琢㓜曰耆老始予先君與司諫<lb/>
<pb n="KR4d0163_WYG_014-15a"/>
同㳺學相慕用先君晚得一女愛甚因君委禽遂妻之<lb/>
君之卒也王氏自番禺扶旅柩㩗二兒将歸葬于臨安<lb/>
舟至九江信陽使人止之曰我已請于朝丐予祠官歸<lb/>
瘞吾弟吾之孥幸留南康可相就分杯析勺以待無遽<lb/>
念他日也王氏遵命挽舟復上以需要不過嵗月卜良<lb/>
日以葬焉方予自鄱陽郡吏失官寓上饒境中與君尤<lb/>
隔濶書三徃不報竊歎曰予之困亦使韋郎跡疎乎㡬<lb/>
年収君寓書曰我自去冬得上氣病憒憒害作書縱強<lb/>
<pb n="KR4d0163_WYG_014-15b"/>
勉恐欹斜貽知舊憂今治疾良愈故相報後有人士自<lb/>
南方來云我觀見周朋於牀下病實憂人醫療亾状曰<lb/>
良愈非情語寛逺憂耳又數月有來者䄂銜一書予意<lb/>
必非他人勞苦外就掣取之果周朋書封題印識無恙<lb/>
未暇問他事少焉其人蹙而進曰我得是書凡六月道<lb/>
滯留故不速逹行留嶺下有自嶺表來明言周朋死矣<lb/>
此蓋生前書也言未㡬而妹以訃至矣妹之言曰前發<lb/>
鄉里時郎語妹我傍先塋得善地度捐財若干得之妹<lb/>
<pb n="KR4d0163_WYG_014-16a"/>
心知語類不祥不忍問亦不復言後病侵遣人私貨果<lb/>
得之又病中嘗語妹曰我死必求乃兄作刻石語以表<lb/>
吾志若其勿㤀嗚呼予與君為近親又先君之愛壻也<lb/>
乃揮涕而叙之銘曰才以奮志藝以厲氣若奮若厲終<lb/>
焉莫遂柱也摘齒馬也守閭三千之勞不㨗于蒲以脱<lb/>
其輿其命也吁<lb/>
　　　李夫人墓誌<lb/>
夫人李氏諱珏海州朐山人曾祖某贈太子少保祖某<lb/>
<pb n="KR4d0163_WYG_014-16b"/>
尚書比部郎中贈太子少傅考某舒州淮寜縣尉自少<lb/>
傅徙籍楚州遂為楚州山陽人夫人堂昆諱棁位至尚<lb/>
書右丞祖以上皆贈宫傅亞保曾祖妣丁氏繼王氏祖<lb/>
妣喬氏皆郡夫人淮寜府君少有不羣之材年二十與<lb/>
兄仲将同中元祐三年進士第文章竒變辯論踔發識<lb/>
者期以華顯然竟不偶以卒人士傷之夫人生四年而<lb/>
孤妣程氏磁湖大族守志不奪故夫人不失鞠飬且有<lb/>
訓法世父官久寖為聞人出入踐歴持節數路其後右<lb/>
<pb n="KR4d0163_WYG_014-17a"/>
丞益貴一門羣從衣冠相望為淮上甲族夫人方年少<lb/>
不識艱苦世父為擇對以歸觀察公焉時觀察公方困<lb/>
殄倦匱旅食京國諸李老人或以為疑而夫人從之晏<lb/>
如撫字睦育族黨無二言人以為難其為京畿部從事<lb/>
也通議府君兩碩人殯尚未克葬獨居憂之夫人言曰<lb/>
吾觀君之憂未嘗為身謀方一出近部而坐常側席其<lb/>
有懐邪公歎曰吾之親委于地垂二十年今録吾槖未<lb/>
足以瘞坐是憂爾夫人曰其無為也吾羸吾服吾枵吾<lb/>
<pb n="KR4d0163_WYG_014-17b"/>
腹積而去之有贏于粟貞于陽卜必協豐禄期年乃遜<lb/>
于野當如君志始徃視之果得郭氏之原郭人曰此吉<lb/>
祥也予我百金之償以寜而親以利而孫子公曰劵安<lb/>
在曰亡之矣公知其偽而不可詰又歸謀之夫人曰吾<lb/>
固告矣廢吾之楮袍以適市無家于餘帯褊其止咸如<lb/>
其言事悉類舉於是二十年之寓殯一朝而復夫人之<lb/>
明識逹義聞者竒之噫向使隠然當男子事其自著見<lb/>
豈易既乎惟女子之德正於閫内故其可述者如此而<lb/>
<pb n="KR4d0163_WYG_014-18a"/>
已至其孝於親睦於黨以順從夫以義訓子人之所難<lb/>
夫人皆安行之必復次第比附而後成善則與夫假託<lb/>
浮行姑求窳名者殆無以異故畧而不紀夫人享年六<lb/>
十有二終于㑹稽子傳之官實紹興庚午正月甲辰也<lb/>
初觀察公旁究異學間發語道未形事人不可測将終<lb/>
謂夫人曰今此吾其殆乎我歿後六七年君亦逝矣善<lb/>
自保與吾兒力持門户其後夫人之終相距蓋七年云<lb/>
傳以其年四月既望合祔于婺州城北至皮塢之兆銘<lb/>
<pb n="KR4d0163_WYG_014-18b"/>
曰有華于族有艶其禄乃脱其轂惟靖惟嗇惟勤惟德<lb/>
終贏其宅内戒斯飭古訓是式其詔罔極<lb/>
　　　葉信臣墓誌<lb/>
紹興丁卯予寓信之貴溪取友二人其一曰鄭君字季<lb/>
洪其一曰葉君字信臣之兩人者皆倦于宦㳺困辱<lb/>
憊沮藤書蠧簡賈用不售與人言拘畏恇怯惟恐傷人<lb/>
而鄉里後進咸畏惮之辯訟未决得二公語喻即觧不<lb/>
幸有過惟恐二翁知之後數月季洪衰寒病甚竟死信<lb/>
<pb n="KR4d0163_WYG_014-19a"/>
臣亦先如江西後卒于官踰年盗發田野鼓行邑中一<lb/>
邑為墟予聞而傷之竊求其故曰嗟乎向使一鄉長老<lb/>
皆如季洪信臣出入阡陌以不競之德化之慕而從者<lb/>
以十為百以百為千以千為萬以成順悌遜避之俗則<lb/>
兵無所投其刄雖有惡少年頑不可革亦無黨外之助<lb/>
其荼毒于衆必不如是酷也邑之羣士聞之咈然不受曰<lb/>
吾邑推二翁之賢固也吾曹豈皆豪誕縱肆以致憤疾<lb/>
者邪彼不吾惮非吾有以取之也奚獨以為吾罰予笑<lb/>
<pb n="KR4d0163_WYG_014-19b"/>
而謂之曰非是之謂也凡士之里居與出而涖官者異<lb/>
孔子居鄉黨似不能言豈真不能言㦲子之邑仕而賢<lb/>
羡而富者凡㡬人其仕者入必奥出必佩色荘而體舒<lb/>
間從車馬過邑長吏則平揖而進與之抗衡如是故賤<lb/>
者日隔其羡而富則服都而貎澤囷食而從給嵗時酒<lb/>
肉歌勸鼓侑鶉衣之客毛褐不通如是故貧者自疎至<lb/>
於特逹之賢則又端重簡肅好惡絶俗道古今養名譽<lb/>
詩章嘯詠傳發光采如是故愚者不知其觧非如二翁<lb/>
<pb n="KR4d0163_WYG_014-20a"/>
仕矣而態民也賢矣而志降也文章之美學問之富過<lb/>
人數等而不自有也行李道路遇農而農遇𨽻而𨽻故<lb/>
澤之入人如是其力也我無心兵彼其兵我乎凡予之<lb/>
言非獨偉兩翁之誠也欲自是賢士大夫幸而里居無<lb/>
事表暴畧是三病以保三美豈惟一鄉将天下是效聞<lb/>
者乃悦而以予之言為然嗚呼父兄之教不先子弟之<lb/>
率不謹漢儒是以賦王命也可不勉㦲信臣諱秉文大<lb/>
王父翰王父䕃考輔皆隠居不仕君童稚自知讀書年<lb/>
<pb n="KR4d0163_WYG_014-20b"/>
十三學為文從時先生蒋公㳺又讀禮遂精奥義試有<lb/>
司為第一由是知名後受業國學為博士弟子老先生<lb/>
皆能知已而試於禮部連戰連屈乃退閒山中十餘年紹<lb/>
興五年朝廷推恩受一命服歴吉州龍泉主簿攝决曹<lb/>
掾以憂去久之調䖍州信豐尉紹興十九年九月丙申<lb/>
卒于信豐享年六十有七娶薛氏有賢操君㳺學困而<lb/>
歸薛夫人事之益畏故君以謀道自信而賤謀食者子<lb/>
男二人可久汝舟孫男七人南一南強南圖南英南朋<lb/>
<pb n="KR4d0163_WYG_014-21a"/>
南仲南夀可久汝舟皆有學業可久明春秋學為郡貢<lb/>
舉首後又與汝舟同試春官人以君為有子至是諸孫<lb/>
皆亹亹服勤南強南圖甫十嵗攻大篆知用筆意人又<lb/>
謂君有孫女三人長嫁進士祝廷祐次尚㓜孫女三人<lb/>
将以嵗在辛未九月某日瘞于仙源鄉招賓里小櫪原<lb/>
毋夫人毛氏墓之左薛夫人先君卒十二年至是遂合<lb/>
葬方君之卒有擒賊之勞州上其状未報前期可久走<lb/>
上饒求銘于予予昔假守廬陵君為龍泉簿十年故人<lb/>
<pb n="KR4d0163_WYG_014-21b"/>
也乃為之銘銘曰衍其實含其輝于何而年數之竒仁<lb/>
吾櫓信吾甲彼趫而厲色則洽表斯阡兆斯里何以介<lb/>
之貽孫子<lb/>
　　　處士諸葛君墓誌<lb/>
君諱仲文字彦明信之上饒人實諸葛氏自君以上皆<lb/>
隱德不仕君少家貧無以為養懼親之憫焉乃自埋于<lb/>
賈區與時消息久之果致産百金日營甘脆以奉加豆<lb/>
大人樂之君曰子於為養事立矣利不可䆒怨不可府<lb/>
<pb n="KR4d0163_WYG_014-22a"/>
流志而行善無取焉於是更求字學習誦詩訓以洗易<lb/>
其業鄉里遂稱善人百年之俗習益不美以善進財為<lb/>
智君有弟弗事事人或謂君宜為無名錢别藏之無供<lb/>
諸子弟酒色費君曰不可也然此父母之愛吾将以志<lb/>
養志寧瘠我以肥彼豈瘠彼以肥我耶他日仲求異財君録其<lb/>
産無餘藏仲既得産破之君又以所益之財均焉仲亡<lb/>
婦㓜又從而衣食之婦以是慚而鄉隣服其長者噫今<lb/>
人植材自營懐利相視兄弟諸父私計潜謀叔姒伯姊<lb/>
<pb n="KR4d0163_WYG_014-22b"/>
激訐掉罄其不詈辱而相稽者㡬何而君能化其族以<lb/>
及其黨以取信于鄉閭是亦難能也哉建炎初郡國戒<lb/>
嚴軍無見擔其輸粟餵軍者事聞徃徃報下命官然富<lb/>
人爭為蔽匿莫先應命君時尚未豐給獨懐牒詣郡曰<lb/>
某願以私財若干佐縣官費吏大驚問君所欲君對状<lb/>
類卜式衆益異之其後盗發旁邑事起倉猝君為倡尤<lb/>
力君之知義樂施蓋此類也至於欵地以取甘成梁以<lb/>
利渉陶甓去塗以悦行旅修浮屠老子供而壮其宫不<lb/>
<pb n="KR4d0163_WYG_014-23a"/>
知其㡬何也享年六十有九男二人長俊乂先君卒次<lb/>
仲方女一人適郡人徐晞顔孫三人曰良材良輔良弼曾<lb/>
孫男女二人皆㓜初良材以其文過予學有師法久之<lb/>
又知其行之不羣于庸流也於予有奉摯之義故予因<lb/>
良材之請龔子之状而為君銘之君以紹興二十一年<lb/>
嵗在辛未十一月某日卒于寝以是年十二月壬午瘞<lb/>
于西禅梵慧院之側収君者亦良材也銘曰以智為時<lb/>
以飬為基以仁為寳以靜為師嗚呼後人尚克似之<lb/>
<pb n="KR4d0163_WYG_014-23b"/>
　　　劉隱君墓誌<lb/>
劉氏有事兄而盡弟者曰協事父而盡子者曰建兩人<lb/>
者皆有竒節既瘞其親矣又以河南馮預之状求銘于<lb/>
予予曰子之志則毅矣然吾聞子之為葬具也易禅絅<lb/>
寝衣為絞衿衾冒今又不易其度而加費焉伐它山之<lb/>
石傭琢磨之工表而章之能具乎二人曰不然吾之親<lb/>
有志未遂有才弗試殆以黙死是既隠其生矣吾不忍<lb/>
其死也使吾親託于金石使後世知有善名吾雖無田<lb/>
<pb n="KR4d0163_WYG_014-24a"/>
何以食為予聞其言而悲之乃為銘焉君諱靖共字子<lb/>
直大王父某中儒科仕至太常博士王父某贈承事郎<lb/>
父某終通直郎君之始父名概者當元豐中名震一時<lb/>
所謂東明劉先生也一門羣從曰炳曰煥仕徽宗朝至<lb/>
宗伯列卿君挾門閥修名譽學問過人自㳺府縣學至<lb/>
貢於郊學文譽日廣貴㳺子弟皆出君下然至羣試徃<lb/>
徃不遂靖康中事多倉猝自大臣任事者皆思得竒材<lb/>
以濟國用故有徒歩取侯印者相屬君素有物譽羣公<lb/>
<pb n="KR4d0163_WYG_014-24b"/>
爭取以為從事君亦感所遇為盡力如在敦宗院取鎮<lb/>
江舟濟宗子數十族崇安嗔噪卒振廪給之而戮首旤<lb/>
者士皆推服然仕不過初品推而進之則挽者屈抑而<lb/>
堕之則彊者勝是亦命夫晚居于信之貴溪優㳺忘年<lb/>
以其學訓行諸子故君之子建協之子延皆以少年連<lb/>
試于禮部貴溪冦火焚邑又蕩其區徙于弋陽汭口鎮<lb/>
踰年卒于寓舍實紹興二十一年十二月也享年六十<lb/>
有五急難之苦協實濟之子天長即建也次未名先娶<lb/>
<pb n="KR4d0163_WYG_014-25a"/>
張氏故殿中丞淑之孫再娶趙氏承宣使仲敔之女趙<lb/>
氏以二女累君君擇對嫁遣之一適敦武郎趙不既一<lb/>
適建州進士哀濤君以紹興壬申三月丁酉葬于汭口<lb/>
鎮新開山之北銘曰<hi>闕文</hi>
</p>
<p>
</p>
  </div>
</body>
</text>
</TEI>
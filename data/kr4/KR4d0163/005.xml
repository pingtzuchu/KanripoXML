<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻五</head>
    <p>
<pb n="KR4d0163_WYG_005-1a"/>
欽定四庫全書<lb/>
　東牟集巻五　　　　　　　宋　王洋　撰<lb/>
　　七言律詩<lb/>
　　　酒熟未酌鄕人次第固未及伯氏伯氏因失酒<lb/>
　　　以詩謫之謹繼韻解嘲<lb/>
滿盎濃薫靄緑雲可憐珍韻不長存病妻功罷初嘗液<lb/>
壯士酣餘更破樽千日留春傳古昔一宵遺愛有缾盆<lb/>
明朝試榜揚雄宅恐有壺車忽到門<lb/>
<pb n="KR4d0163_WYG_005-1b"/>
　　　謙仲好古擕酒見過伯氏以詩謝之次韻<lb/>
我生南北本殊津邂逅相逢若聚蘋故納破愁成一笑<lb/>
應憐對影只三人居嫌共邑猶分袂醉覺同心只異身<lb/>
送客溪邉一惆悵新歡過眼又前塵<lb/>
　　　次蘋字韻即事<lb/>
飄零何處是通津陸有飛蓬水有蘋賦禀但隨升斗禄<lb/>
姓名常後百千人趨炎未肯施先足耐冷何須便曲身<lb/>
祗有鳴塤恐難繼此心端欲避芳塵<lb/>
<pb n="KR4d0163_WYG_005-2a"/>
　　　伯氏再以前韻即事復繼韻<lb/>
問宅無成復問津青衫長是照青蘋生涯異日知何地<lb/>
性命如今正屬人螻蟻命輕難報國蟲魚買絶拙謀身<lb/>
五年湖海成何事只得冠纓不染塵<lb/>
　　　伯氏以詩投郭謙仲叙未相過之意次韻<lb/>
相過何日買輕舠十里思君奈鬱陶莫謂逺煙迷野樹<lb/>
且看飛絮舞江臯難追競病傳清晝且合亡何引濁醪<lb/>
除却醉鄕岐路穩人間無處不風濤<lb/>
<pb n="KR4d0163_WYG_005-2b"/>
　　　髙民瞻以前韻作詩因酬<lb/>
釣叟生涯止一舠興來猶復醉陶陶知君自欲營新築<lb/>
繼世那聞有舊臯野性素來便野趣春山唯恐欠春醪<lb/>
果能過我論文字且擬張帆看怒濤<lb/>
　　　民瞻再作詩復以前韻酬之<lb/>
報我新詩疾轉舠論文始信頼薫陶追風定見驥千里<lb/>
鳴野今聞鶴九臯看劒為君傾薄酒張弓何日畏春醪<lb/>
不煩更問珊瑚樹舊繡年來拆海濤<lb/>
<pb n="KR4d0163_WYG_005-3a"/>
　　　和伯氏徳清道中<lb/>
解組歸㝷梵釋宫帆風舟轉疾飛蓬棠隂留付長江外<lb/>
山色収來數筆中聞說笑談供燕席有時魚鳥襍籖筒<lb/>
豈唯政譽歌𥜗袴文字由來繼古風<lb/>
　　　伯氏臨江使君寄薌林次韻<lb/>
力盪橫空萬斛舟一函酬唱紀川逰篇篇秀潤東南竹<lb/>
落落珠璣小大鄒人物百年同富壽客懐千里夢逡遒<lb/>
主人合作鯨川楫無奈髙情寄一邱<lb/>
<pb n="KR4d0163_WYG_005-3b"/>
君王勸駕一輕舟賜履西江飽勝逰井邑詩書今化魯<lb/>
春秋盟㑹不書鄒詩中侯印知無分筆下尊拳勿太遒<lb/>
快讀新章與神㑹蠧闗門掩夢經邱<lb/>
　　　和伯氏<lb/>
松竹窻邉拂簡書芙蓉水伴戱龜魚鴈行千里時一徃<lb/>
蜂得一房聊共居千二百年形骨健三十六計米鹽䟱<lb/>
齒牙缺落無衰病慚愧當年謝㓜輿<lb/>
　　　又<lb/>
<pb n="KR4d0163_WYG_005-4a"/>
眼見羣兒倦走書明瓊忽報漲雙魚造端萬緒自成室<lb/>
迷路多岐要卜居談氏龜兒門相在微之道保曉星踈<lb/>
願翁壽考貽孫子文有千箱德有輿<lb/>
　　　次曽吉父韻<lb/>
憔悴非同十載前旅酬那復似初筵蜜房羽客非無課<lb/>
木局枯棊亦任縁得酒且思陪笑語著詩終欲共林泉<lb/>
北壇居士新登拜租得茶山又一年<lb/>
　　　曽吉父出示和鄭固道病中詩次韻<lb/>
<pb n="KR4d0163_WYG_005-4b"/>
行藥蕭晨放歩遲嘯臺秋色飽秋時樂天何意病為伴<lb/>
樊素不収春自隨舊雨故人頻問疾茅君使者净窺棊<lb/>
拂衣身徤丹楓路積壓風光剰費詩<lb/>
　　　吉父用晁恭道韻作詩謝同㑹次韻<lb/>
蒲栁先衰祗自驚静思前事似前生力侔元氣推先覺<lb/>
醉打愁城堪一行求援援暌縁富厚鼓宫宫動亦虧成<lb/>
㑹當載酒論竒字日暮江天得細傾<lb/>
　　　曽吉父以詩招客次韻<lb/>
<pb n="KR4d0163_WYG_005-5a"/>
醉吟居士桃李曲忠孝相家鸚鵡杯情隨蘭畹碧香注<lb/>
詩送茶山煙雨來溪邉官栁意欲盡枝上海棠紅半開<lb/>
不應物色相擕手驚喚南池春夢回<lb/>
　　　和吉父賦隨字韻<lb/>
此生休戚已前期命薄天公不可移一飲且同今日醉<lb/>
數篇曽見古人詩青山招我成長計白髪欺人亦太癡<lb/>
莫與老翁疑甲子當年猶記㑹沙隨<lb/>
　　　和吉父示送别七言<lb/>
<pb n="KR4d0163_WYG_005-5b"/>
景物隨人也解愁年來諼草不忘憂微官自縳敢辭冷<lb/>
倦鳥縱歸何處投一歲又聞禾黍熟百年惟喜甲兵休<lb/>
人生佳莭眞難遇莫惜重陽菊滿頭<lb/>
　　　和吉父還谹父詩<lb/>
病折丹心一寸灰猶憐花月照雲罍碧腴既許投交分<lb/>
黃菊從教却放開上客醉時花婀娜綺筵歌罷月遲徊<lb/>
<hi>集韻徊通作回</hi>白頭賀監頻三請好客從前招不來<lb/>
　　　和吉父贈谹父詩<lb/>
<pb n="KR4d0163_WYG_005-6a"/>
瘧有黎邱競出竒操矛不報主人知問渠去處終無定<lb/>
與我周旋便有期貧似淵明猶愛酒瘦如工部只縁詩<lb/>
但教酒入無功社何用詩稱國士為<lb/>
　　　和曽谹父簡吉父伯南坡<lb/>
栁徑桃蹊草色新一年春半又侵㝷無情燕子疑巢冷<lb/>
多怒鳴蛙互目禁滿眼為花留色艷轉頭遺我是清隂<lb/>
莫愁艇子芙蓉檝且聽拏音作好音<lb/>
　　　和谹父小雨秋凉<lb/>
<pb n="KR4d0163_WYG_005-6b"/>
時豐報祀拂黃収共說金穰更㡬秋<hi>來歲方在金</hi>樹染烟濃<lb/>
山着色月臨天逈水明樓盈囷黍答三時力七字詩銷<lb/>
萬斛愁飽飯哦詩醉山月不妨歸老一扁舟<lb/>
　　　和谹父擕家南坡期以招客<lb/>
日日㝷春春未休髙情可是愜風流詩如濯錦江波色<lb/>
身在浣花流水頭行想袿裳分襞積晚因魚鳥得遲留<lb/>
草堂費盡無人寄悵望前溪獨自愁<lb/>
　　　答秀實見招<lb/>
<pb n="KR4d0163_WYG_005-7a"/>
此身初不敢圖安老去偏憂行路難欲調舟車難用法<lb/>
偕行僕從只宜寛已持食節多虞病嫌重装囊少慮寒<lb/>
且替疲兵充守宅詩成莫惜寄來看<lb/>
　　　秀實監丞復寄二篇譏商彦不至亦微見及因<lb/>
　　　次韻<hi>案此詩二首其一見七絶</hi>
折除官職是聲稱利達文章不易并聨句毎容分短韻<lb/>
五言今始見長城將軍莊畔傷沉甲處士廬邉笑盗名<lb/>
我欲抱鋤歸問婦揶揄未許餉春耕<lb/>
<pb n="KR4d0163_WYG_005-7b"/>
　　　和嘉仲秀實九日詩<lb/>
幸分微禄飬閒身杖策登髙擬令辰貧愧减員招酒伴<lb/>
閒多債數得詩人不辭眼見黃花舊却恐花驚白髪新<lb/>
人道二䟽賢父子我疑文采是天倫<lb/>
　　　次二兄韻<lb/>
短莛投迹類蓬麻何似差吟得當檛藏跡豈期今脫死<lb/>
迎軍㡬處早分髽池塘帯雪猶涵溟林谷先春已豁谺<lb/>
莫謂寒荄更無分春來也解露雙芽<lb/>
<pb n="KR4d0163_WYG_005-8a"/>
　　　僕近還舍以一篇餉秀實䝉以兩篇見酢謹用<lb/>
　　　前韻再酬一篇<lb/>
春行日日度芳林僧夢囬看午轉隂閒喜林塘多静態<lb/>
忙輸蜂蝶見花心三杯酒後逢人醉㡬首詩多取意吟<lb/>
慚愧孟郊三百首何人收拾薦薫琴<lb/>
　　　和周秀實用前韻<lb/>
老知白髪媿花林望絶華筵繼晝隂病與物䟱鎖火性<lb/>
貧知分薄更灰心春收紅紫如辭客風入松篁得伴吟<lb/>
<pb n="KR4d0163_WYG_005-8b"/>
莫恨蔬盤欠何肉文園病渇只因琴<lb/>
　　　和周仲嘉再示三篇<lb/>
舊日衣冠說武林風流曽不减山隂百年人物千山秀<lb/>
萬里功名天下心族姓人人誇盛事溪山處處稱髙吟<lb/>
後生欲聽清商曲莫學無絃只撫琴<lb/>
花有芳叢竹有林春來各競趂光隂妍媸等是目前事<lb/>
冷淡方知異日心十二里山長隔面一帆風地每傳吟<lb/>
髙山流水人知否緑綺牕間自曉琴<lb/>
<pb n="KR4d0163_WYG_005-9a"/>
長篇大軸勢如林慰我窮愁正結隂數首娯憂兼寓物<lb/>
㡬人對面便知心多求筆吏供濡墨剰買筠筒給浩吟<lb/>
閒靜心情如此少能聽賀若是知琴<lb/>
　　　秀實再用前韻惠詩再答<lb/>
身似鷦鷯寄遠林仍將病骨卜晴隂有情縁墮有情法<lb/>
無處雲知無處心棊對僧牕時自縱詩傳人口不堪吟<lb/>
感君裁鑒多清賞收拾焦桐㸑下琴<hi>右答見贈</hi>
聲馳南國秀千林逸氣終疑困華隂病任燒空不燒火<lb/>
<pb n="KR4d0163_WYG_005-9b"/>
詩唯傳句不傳心當年宗魯江西夢異日睎顔洛下吟<lb/>
直把風流付邱壑真如封鎻匣中琴<hi>右答自述</hi>
　　　和知字韻二篇<lb/>
春來秋去鎻煙扉此境人間不易知强遣憂愁湏藉酒<lb/>
巧傳消息却因詩生縁有累難除藥性本無為不用醫<lb/>
苦樂從來略相對乗車湏記飯牛時<hi>右答解嘲</hi>
全無客到掩庵扉冷煖心腸袛自知貧欠飯租難乞米<lb/>
午虧睡課且裁詩已傷刄自驚逢敵多病人難更說醫<lb/>
<pb n="KR4d0163_WYG_005-10a"/>
强半工夫付詩軸獨慚騎吏立門時<hi>右答寄贈</hi>
　　　和秀實扉字韻<lb/>
柴車朝出莫柴扉麋鹿情通麋鹿知寓目每因思舊約<lb/>
破顔時幸讀新詩妻兒債負真寃境祖佛因縁即妙醫<lb/>
救火抱薪還止火只嫌虛幻沒休時<lb/>
　　　奉酬秀實報章外以前韻示謔且聞灼艾次韻<lb/>
早衝料峭别巖扉惜别音容意自知道上每因同客笑<lb/>
篋中常恨少君詩飽参靜定推先覺苦炙虛空得下醫<lb/>
<pb n="KR4d0163_WYG_005-10b"/>
菽韭盤空春睡起伯仁還遇火攻時<lb/>
　　　和仲嘉示秀實<lb/>
去秋九日失歸期今度花前又過時喚客便宜傾鑿落<lb/>
與誰同伴挿酴醿新甘未厭松江鱠敏㨗先酬季父詩<lb/>
莫道野翁無食品葵羮爛煑亦偏宜<lb/>
　　　和秀實答仲嘉<lb/>
未春先以約春期載酒如何却負時遥想醉狂哦舴艋<lb/>
也知歸客趂<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿阿瞞氣懾周瑜陣樊素心貪白傳詩<lb/>
<pb n="KR4d0163_WYG_005-11a"/>
橫槊賦詩俱占却據鞍矍鑠正相宜<lb/>
　　　和秀實<lb/>
十風九雨一春除散緑留紅證夏初心事自應隨念遠<lb/>
年華未省向人疎欲開胷次猶湏酒泛若因縁却為書<lb/>
飽滿盤天乆無望良規真恐在汚渠<lb/>
　　　和秀實寄尹商老見訪<lb/>
二千里外命車輪慰我言詞字字新自向江西逢隱吏<lb/>
方知物外有髙人頻將篇什收風月怠整形儀作搢紳<lb/>
<pb n="KR4d0163_WYG_005-11b"/>
相對茅簷終日語從教人道是沉淪<lb/>
　　　再和答秀實<lb/>
紅剥芳菲緑作叢遥知惆悵兩心同結交舊燕多情語<lb/>
消病殘花無用紅獻計欲居塵境外投名且向酒壺中<lb/>
新來但覺多新様不道襟懐盡古風<lb/>
老境看來亦悄然方知世味有無邉忙中受用非闗我<lb/>
静裏風光總是禪易<hi>原缺</hi>常叅饑後眼酬有<hi>案酬有二字疑誤</hi>只<lb/>
有飽時眠周翁百事多恬退詩律從來不受憐<lb/>
<pb n="KR4d0163_WYG_005-12a"/>
　　　和秀實别寄二篇<lb/>
世德聨綿自漢朝元功當日說蕭曹營分細栁威名重<lb/>
笑指飛煙量度髙文挾素勲誰與敵詩推餘事尚稱豪<lb/>
了知三阮逃名乆恐被名牽未可逃<lb/>
香火社閒棊度日溪山伴靜酒為年碧霄鶴唳詩情逺<lb/>
湖院僧知茶夢圓<hi>謂二閒叟</hi>常喜春鉏行佚老每嫌棊路尚<lb/>
爭先平湖草岸經行好後夜延縁刺釣船<lb/>
　　　秀實惠簡問閒居消息有滴水滴凍之語以詩<lb/>
<pb n="KR4d0163_WYG_005-12b"/>
　　　報之<lb/>
氣血扶輿夢幻身用多補少不調匀如今滴水滴凍客<lb/>
便是貪花貪酒人髪白容衰爭早晚官榮家富費精神<lb/>
空花若解揩摩盡方識人間一笑春<lb/>
晨鐘齋鼓住僧園縱不陪堂已一般恐為因縁略相似<lb/>
若無消息自難安樂為苦本宜先戒病是良醫要好看<lb/>
為問爐香經巻外有無塵妄更相干<lb/>
　　　得丁執中書和前韻依用韻一首<lb/>
<pb n="KR4d0163_WYG_005-13a"/>
履堅抱節有誰如本為書窮更買書命欲問天何厚薄<lb/>
貧多聞道是乗除倉箱粟帛常虧課庭户芝蘭獨獻餘<lb/>
氣味如君略相似只論詩律媿空踈<lb/>
　　　趙筠州惠書賀冬道予得宫觀訝乆無書且勸<lb/>
　　　滿泛壽杯及問老妻安否<lb/>
筠陽太守舊知聞筆力清新思不羣泰道自當隨紀厯<lb/>
蹇塗何用慶書雲杯中㫖酒衰難盡牀上愁妻病未分<lb/>
故向琳宫同寂寞一爐香火伴清芬<lb/>
<pb n="KR4d0163_WYG_005-13b"/>
　　　杜倅再示前韻繼之<lb/>
慚愧詩筒數徃回自嫌局促困駑材塵蹤已挂舊官壁<lb/>
妙語猶隨新雨來好客共謀良夜醉養花長得四時開<lb/>
知君客裏猶行樂端為襟懐不染埃<lb/>
不惜分餘為借光情同結客少年場誰知親拜六篇語<lb/>
全勝遥聞十里香自嘆滿頭頻獻白敢言三爼欲懐黄<lb/>
一缾一鉢煙波裏徑入苕溪向水央<lb/>
　　　再酬杜倅兩詩用前韻<lb/>
<pb n="KR4d0163_WYG_005-14a"/>
報道春風莫便囬少陵凖擬作詩材公然背我堂堂去<lb/>
略不隨人得得來花占三春官已滿河専一壑幕初開<lb/>
已知風物長流轉得舉朱絃且拂埃<lb/>
昨朝珠玉已爭光再轉旌旗再擅場景物歲時俱婉娩<lb/>
徳人言語亦馨香歌風燕子初爭語藏栁鵶兒學畫黄<lb/>
牽率賡酬無健句鸞聲只合聽央央<lb/>
　　　楊先寄安仁因簡熊叔雅趙令并次前韻<lb/>
三年築冶困塵迷且拂塵埃下錦溪客子雲山無定宅<lb/>
<pb n="KR4d0163_WYG_005-14b"/>
令君桃李已成蹊閒情聊賦籬邉菊快意湏分物外題<lb/>
粉署仙郎卧江渚相逢莫惜醉如泥<lb/>
　　　葛祕校和予闗字韻詩兩篇再以一篇奉酬<lb/>
數州形勝共鄉闗江浦淮堧一望間長恨﨑嶇千里隔<lb/>
那知邂逅兩身閒稻粱要足㡬時足閭井欲還何日還<lb/>
猶勝拘牽名利客心無一事看春山<lb/>
　　　沈大虛以丁求安韻寄兩篇次韻<hi>案題稱兩篇詩止一首或</hi>
　　　<hi>沈所寄者兩篇同韻故止和一篇也</hi>
<pb n="KR4d0163_WYG_005-15a"/>
長淮千里擁雙旌攬轡曽聞志已清槐市早年先走譽<lb/>
橋門多士羡蜚聲山長靜黙溪長緑人有豪華物有英<lb/>
早趂官閒剰㝷賞它年車騎不單行<lb/>
　　　子楚寄吏報章復用前韻再寄一篇<lb/>
長湏晨送一函書語不周遮意有餘雨滿一犂知過望<lb/>
草開三逕喜如初黄魚白酒江頭市緑竹青蒲隱士居<lb/>
病後世縁多懶惰相逢詩酒未全踈<lb/>
　　　和趙倅兼善觀徐園詩<lb/>
<pb n="KR4d0163_WYG_005-15b"/>
雨闇長亭去驛賖褰帷那免歎年華應縁問俗頒温詔<lb/>
却得名園看好花晴入郊圻初浩蕩春隨杖屨得津涯<lb/>
仙郎不解收珠玉别乗歸時載滿車<lb/>
　　　再次前韻<lb/>
堆案文書不用嗟新詩字字說芳華題輿事省時眠草<lb/>
綸閣文髙合判花莫待春歸空悵望湏知醉裏有生涯<lb/>
如何為向邦侯說整頓清明載酒車<lb/>
　　　厚載王君求僕賦寄閒齋詩又欲僕作晚實此<lb/>
<pb n="KR4d0163_WYG_005-16a"/>
　　　君二詩皆未果惠然枉佳篇甚厚非老鈍所及<lb/>
　　　聊次韻奉酬<lb/>
布鼓何堪付阿香平生癡絶亦長康曲成下里安知宋<lb/>
䟽就中郎不姓常<hi>厚載詩及僕近奏封事然孤逺無援助非有常何為之先容也</hi>未許<lb/>
芳馨依杜若遥窺光怪識干將秋風一水空相望留滯<lb/>
何時貢玉堂<lb/>
　　　和徐思遠韻<lb/>
㡬葉文章開一花布裘中句已名家無心於世苦亡頼<lb/>
<pb n="KR4d0163_WYG_005-16b"/>
生子如郎定可誇行矣齋房思賈傳莫將髙論詆王嘉<lb/>
㝠鴻一去自千里寂寞沙村只望涯<lb/>
　　　和滕宰與徐思遠<hi>徐莭孝先生之子</hi>
故國愁來有所思那堪更讀四愁詩令君術業輝千古<lb/>
處士才名冠一時醉後嘯歌爭氣燄閒來履屐共追隨<lb/>
詩豪酒俠方推重野客何知但朶頥<lb/>
　　　和徐思遠歲除<lb/>
節物催人莫自悲開顔且喜㸔君詩飯抛宿歲因輕棄<lb/>
<pb n="KR4d0163_WYG_005-17a"/>
酒為迎年故重違照鏡不收寒鷺影藏鈎新與少年期<lb/>
何湏直待東風醉紅燭花前且滿枝<lb/>
　　　徐思遠出示月夜登樓詩句法甚髙不類平生<lb/>
　　　語幸少卑之在我軰中自不失為社頭且使時<lb/>
　　　見一斑也<lb/>
㡬處澄輝㡬處秋好閒時上水明樓誰憐老子風前興<lb/>
為遣中郎醉上舟一帯橫空長漠漠時看飛棟影悠悠<lb/>
今宵踏月歸時節莫罵徐郎只暗遊<lb/>
<pb n="KR4d0163_WYG_005-17b"/>
　　　李尹叔知丞借華嚴于仙山子楚以詩道其事<lb/>
　　　李有和詩因以次韻<lb/>
與君淮浦接鄉闗聞道忙中也自閒身似浮花真客宅<lb/>
心歸實地是家山牕明篤耨朝烟細榻靜籧篨午夢殘<lb/>
更問前生李居士南行今到㡬人間<lb/>
　　　和張中大<lb/>
天作長綃玉作圖恍然身世在氷壺歲期共飽如頒粟<lb/>
瑞要均行勝得珠未辦五湖揚短艇且謀雙鯉喚長鬚<lb/>
<pb n="KR4d0163_WYG_005-18a"/>
清朝不要培芝菌正好稱觴頌正符<lb/>
憶昔開元夜宴圖錦為方丈玉為壺但誇北里樓吹笛<lb/>
誰問長安米勝珠事去牽連難雪耻愁來陪奉長霜鬚<lb/>
兎園巖穴皆時彦一斗青精過刻符<lb/>
　　　楊仲承祕書蹉跎三年今得榮州文學冬日貽<lb/>
　　　書以詩答之<lb/>
昔年曽嘆小差池官帯榮名自有時二火並光君有漸<lb/>
一茅覆屋兩相宜心田自樂縁知足世路無求亦少思<lb/>
<pb n="KR4d0163_WYG_005-18b"/>
好是一丘藏曲折也無鄰里共追隨<lb/>
　　　節日同兒女小集倅有詩見戱答之<lb/>
白首相看一病妻也能舉桉與眉齊誨兒共織龎翁竹<lb/>
飬氣多慚紀渻雞作惡不湏嗟室罄驚魂長幸脱征鼙<lb/>
團欒欲說無生話試借先生刮眼鎞<lb/>
　　　和江如晦<lb/>
蕭寺姑分一日光人生同調穩相當空齋夜語規前哲<lb/>
帯酒論文恐老狂三獻三休真琬琰一前一却笑螳蜋<lb/>
<pb n="KR4d0163_WYG_005-19a"/>
君家江左才名舊㑹向長塗一振驤<lb/>
婦未生兒先製名人生適意但隨情有無何預它人事<lb/>
輪奐當期異日成收拾功名湏義勇較量得失是心兵<lb/>
鄙文不用量輕重乆已無心羡世榮<lb/>
　　　和黄朝請<lb/>
謀身學業愧淵雲急退還慚谷口真可是有生同冗長<lb/>
真成無補費精神抽簮早覺宏圖遠側席時聞妙語新<lb/>
共道徵君似顔子升堂今日見詩人<lb/>
<pb n="KR4d0163_WYG_005-19b"/>
極目關山不斷雲嶺梅開處若為真沈迷簿領政無術<lb/>
展拓詩章筆有神夜市鬻茶如訪舊曉粧吹頰自爭新<lb/>
長溪西畔煙霞遠聞有風光屬主人<lb/>
　　　和方丞觀棊詩兼戱戎琳二僧<lb/>
㑹得頭頭理趣微此如未㑹即傾欹試看一路爭先着<lb/>
何異三乗占上機但使無心湏百勝多因弄巧䧟重圍<lb/>
條條白黒分明路苦被旁觀指是非<lb/>
　　　和吕令見寄<lb/>
<pb n="KR4d0163_WYG_005-20a"/>
莫話艱難徧九區門前咄咄尚堪沽眼中寒暑頻傷鴈<lb/>
閒裏心情要憶鱸政似釣璜歸大老詩能引士愧非夫<lb/>
暄風暖日明年事共樂烘春造化爐<lb/>
　　　和平甫<lb/>
八節灘頭老醉吟年來愁也不勝禁湏知到處難忘酒<lb/>
有意來時且抱琴欲與君游忘世慮若非吾事莫闗心<lb/>
相期早晚塵縁外共訪毗耶聽梵音<lb/>
　　　和謝方智善<lb/>
<pb n="KR4d0163_WYG_005-20b"/>
瀟湘十畆弄柔猗獨染啼斑事已竒但愛波聲鳴犖确<lb/>
不湏蠅翅避琉璃莫疑山路﨑嶇險解脱繩橋性命危<lb/>
慚愧平生竹上座得相隨處毎相持<lb/>
　　　和聖求<lb/>
桃花人靣共春風人去桃花自笑紅撩亂絮飛春物後<lb/>
依稀雲散夢䰟中鶯遷是處皆良友蝶化知誰是主翁<lb/>
莫訝求仙杳無信賣花人過小橋東<lb/>
　　　和叔頴楮衾<lb/>
<pb n="KR4d0163_WYG_005-21a"/>
自顧生來骨相屯不容强覓綵衣輕榮華地位無多子<lb/>
寂寞因縁已半生我擁素衾方自喜君貽組句遂兼榮<lb/>
書牕對榻仍揺腹誰道挑燈夢不成<lb/>
　　　酬凌季文過楊仲誠<lb/>
慢緑遲紅靜不爭小梯斜倚上空明日篩竹影花奴睡<lb/>
人度禾場吠犬驚散帙未甘書效晚携笻獨喜病骸輕<lb/>
排芳穿宻多幽處後日相期子細行<lb/>
　　　和朱祕校惠詩<lb/>
<pb n="KR4d0163_WYG_005-21b"/>
了了臞儒說舊章三鍾初試楚金良當年尚老君方壯<lb/>
此道催人意已㤀懶逐肥塵規冷炙甘同貧女借餘光<lb/>
誰家春草能終惠惆悵還同病乗黄<lb/>
短檠燈火㡬經秋古遠人踈道不侔可惜詩書架三萬<lb/>
不如奴婢橘千頭顔回賦禄唯簞食林類當春亦破裘<lb/>
見說老人懐舊事夢中吹笛更能不<lb/>
　　　和呉朝議<hi>邵武</hi>
小說風烟已自佳前峯矗矗為盤牙千重巖壑名卿宅<lb/>
<pb n="KR4d0163_WYG_005-22a"/>
<hi>本郡名公多居山谷</hi>一簇樓臺刺史家自媿虛涼無物望難將術<lb/>
業向人誇所聞政績刋金石刻畫無鹽學篆沙<lb/>
自是天公亦厭艱十年戰士好休閒胡兒弓射燕陲月<lb/>
漢將心馳海上山慶事頻聞輸帝府好音傳落到人間<lb/>
丈人自是朝廷舊早趂鵷鸞入近班<lb/>
　　　謝運屬秘書惠詩<lb/>
雪撲征鞍岸漲沙不辭天闕去程賖江梅笑處人為客<lb/>
仙桂香時鴈到家秦地少年應辦酒江南詞客好酬花<lb/>
<pb n="KR4d0163_WYG_005-22b"/>
錦衣綵仗還鄉路欲訪萍蹤問釣槎<lb/>
　　　謝邵武危秀才惠長牋<lb/>
湏知秋日勝春朝一鶴凌空振羽毛滿軸文章慰衰病<lb/>
十年燈火困英豪良醫先為肱三折合負終看釣六鼇<lb/>
鄭老襟期幸同調新詩時與寄亭臯<lb/>
　　　以越箋與三四弟有詩次韻<lb/>
無復花生拙筆頭一生長負剡藤羞過門多是陳驚坐<lb/>
得句誰憐趙倚樓社友書來頻寄語山翁鬢已不禁秋<lb/>
<pb n="KR4d0163_WYG_005-23a"/>
老干仙去吾宗冷有繼華星一字不<lb/>
　　　謝吕令子卿雪中遣人惠酒初令人置酒于祝<lb/>
　　　舜俞吕令以酒為惠云<lb/>
也知謀醉勝謀閒户小都忘滿腹慳晚得麴生投老伴<lb/>
長邀玉友訪空山初貪雪裏香宜倍忽報缾中酒自還<lb/>
全勝朱提雙飲盞親教從事送酡顔<lb/>
　　　王提幹送雲安春色以詩還酒尊<lb/>
萬里闗河未說長亡何鄉是醉中鄉客居江館當炎熱<lb/>
<pb n="KR4d0163_WYG_005-23b"/>
春日雲安逸色香沽水童奴思給酒乞錢司業更傳觴<lb/>
藍橋不用鴛鴦語只合壺中貯玉漿<lb/>
　　　陳長卿凌季文自弋陽寄酒麴以詩謝之<lb/>
六十行年兩鬢蒼興來猶愛引杯長黄翁壚下山河遠<lb/>
酒母車來驛傳香碧落侍郎燒鼎訣粉闈仙客駐顔方<lb/>
三斟夘飲心無事一枕亡何是故鄉<lb/>
　　　曽法師嘗寄蒲萄追作一篇<lb/>
自分蔬腸甘苜蓿那煩遠騎送蒲萄青條自有悠揚勢<lb/>
<pb n="KR4d0163_WYG_005-24a"/>
甘液多因灌溉勞坐見滿盤堆馬乳全勝千里惠鵞毛<lb/>
病來苦不勝杯杓今日思君飲濁醪<lb/>
　　　曽谹父惠黄龍菜<lb/>
朝日團團上碧峰蔬盤牢饌四時同園供小摘添幽事<lb/>
雨打寒菘帶晚濃可但拈香參玉版直湏進歩禮黄龍<lb/>
溪堂炊甑容千客不打闍黎飯後鐘<lb/>
　　　挽向伯恭<lb/>
十里林花帶月蘿壠頭車馬斷經過可憐人物今如此<lb/>
<pb n="KR4d0163_WYG_005-24b"/>
試問天公事若何籬下淵明惟酒菊舟中范子任煙波<lb/>
璇題金榜垂霄漢千古榮名定不磨<lb/>
絶代風流世所希如公真是命難推三辭令尹髙前哲<lb/>
兩挂儒冠當盛時丞相耐官天語貴左師習禮楚人知<lb/>
試看流慶當何似滚滚長江不盡期<lb/>
　　　挽徐次翁<lb/>
仁義功髙澤子孫衣冠由是古王門位升五品鵷鸞貴<lb/>
政在三州民社尊一旐豈期江漢遠千年惟有徳風存<lb/>
<pb n="KR4d0163_WYG_005-25a"/>
了知大末淵源在功業臯䕫付後昆<lb/>
自想溫容耳誨詞他鄉已恨重分違送人作守乘軒去<lb/>
結草為靈象俑歸㑹合只如風過燭花隂何異月澄輝<lb/>
相門子壻諸侯服除却清名百事非<lb/>
　　　挽喬民瞻<hi>案此詩二首其一見五律</hi>
楚鄉槐市憶當年錦繡文章六藝先朱紱哀憐應有在<lb/>
白頭故舊各淒然修文地下埋英骨遺愛江城付綵編<lb/>
造化於公意良厚不教丹旐渉長川<lb/>
<pb n="KR4d0163_WYG_005-25b"/>
　　　挽向倅<hi>案詩二首其一見五律</hi>
耐官丞相山河業靖國簾帷社稷勲四姓風流傳學問<lb/>
三朝潤澤慶來雲重車折軸人何力積閥傳家子有文<lb/>
史筆它時汗青簡左師家譜紹清芬<lb/>
　　　王侍郎挽章<hi>案詩二首其一見五律</hi>
當年幕府拜英逰十載烏絲換白頭城郭俱非前日夢<lb/>
闗山如舊一天愁詩人已作潭移影徃事休論江自流<lb/>
物色佳城閉何許西山凝望不勝秋<lb/>
<pb n="KR4d0163_WYG_005-26a"/>
　　　挽玉山詹教授<lb/>
鶴髪雙親歲月殘既霑三釜即心歡廣文未脱一官冷<lb/>
范叔寧忘昔日寒文中八科名益重魂歸千里命尤難<lb/>
後生它日思風範只向傳銘石上看<lb/>
　　　哭周秀實<lb/>
餘英初約轉舡蓬二載廬陵郡課同官簿縱居時俊後<lb/>
詩名舊列昔賢中三斟屢酌前溪月一瞬曽帆下渚風<lb/>
千里音容從此絶夢隨江水逺朝東<lb/>
<pb n="KR4d0163_WYG_005-26b"/>
翁來謂有世間情翁棄人寰一葉輕白玉樓成金闕峻<lb/>
歩虛章就紫霄清笑談烈燄懐飛壁寂寞空潮自打城<lb/>
大筆如椽石似玉何人為與説平生<lb/>
　　　哭宋文淵<lb/>
清懐凛凛古人風尚憶當年語意同開口劔鋒初論事<lb/>
歸林弱羽已傷弓累朝因革襟懐内四海悲歡指顧中<lb/>
寂寞門䦨感恩客曽將頑質謝磨礱<lb/>
藹藹聲華動帝宸一時車馬走芳塵文如屈宋才仍富<lb/>
<pb n="KR4d0163_WYG_005-27a"/>
心似皋䕫道已醇身後功名因報主生前勛業為憂民<lb/>
知公本意安劉氏不許身危更累親<lb/>
　　　哭沈行彦宫教<lb/>
氣逈神清形骨立藍綬紆腰垂四十年侵運櫛髪蒙絲<lb/>
日晩煮黎羮不粒教司胄子禄方來日薄西山風已急<lb/>
平生失意固多端忽向幽泉猶飲泣<lb/>
　　　挽黄夫人<hi>向奉使姻家陳長卿姑黄簿妻</hi>
官棲枳棘莫消魂身託絲蘿在徳門三后姻聫門户重<lb/>
<pb n="KR4d0163_WYG_005-27b"/>
貳卿閲閥徳名尊傷心結蟻靈轜逺保室鳴鳩道化存<lb/>
為問如何慰㝠漠飽聞中外有蘭孫<lb/>
　　　挽楊承事并夫人詩二首<lb/>
除却家傳教子經世間百事不營營自應藝學推前輩<lb/>
故得風流勸後生疏傅揮金終足食徐卿有子自成名<lb/>
後来若不流餘慶真享千鍾亦未榮<lb/>
夢協幽蘭故可誇來從君子更宜家疏恩自合開新邑<lb/>
比徳還應副六珈解使威儀同詁訓聊隨輕薄事鈆華<lb/>
<pb n="KR4d0163_WYG_005-28a"/>
自從瑶瑟初扄後檻外春風懶放花<lb/>
　　　哭孀嫂<hi>徐仲貴先生女</hi>
文章夫子才難盡孝弟人言報自賖四事先生俱擅世<lb/>
一塗後裔不傳家嵗當豐暖偏寒餒朝正歡娛獨歎嗟<lb/>
報施若教長似此㡬人守道不回邪<lb/>
雙眼失明二十載一身病卧四週年俱生孤女眼前死<lb/>
諸御四兒姑幸全徧厯人間真苦惱畧無身後好因縁<lb/>
靜思四十六年事一夢三生業夢圓<lb/>
<pb n="KR4d0163_WYG_005-28b"/>
　　　目疾<lb/>
天公嗔我眼長白故著昏埃阿堵中不怪參軍談瞎馬<lb/>
但妨中散送飛鴻著籬令惡誰能對損讀方竒定有功<lb/>
九惱從來是佛種㑹如那律證圓通<lb/>
　　　和李商隱賦紅梅<lb/>
公主簷間睡起時勻紅行繞大安池北人未識春迷眼<lb/>
妃子偏憐酒入肌更若施朱疑太赤不須生女白如脂<lb/>
由來風骨都相似豈為丹青别賦詩<lb/>
<pb n="KR4d0163_WYG_005-29a"/>
梅蕋年年破臘時玉花飛舞集鸞池獨将艷色添真色<lb/>
任爾冰肌映雪肌帶恨不妨紅作淚洗粧終見白凝脂<lb/>
可憐渠有風流句只作歌詞不作詩<lb/>
　　　和方智善兩色梅<lb/>
春到冬餘去住間玉樓無處不輕寒鮮鮮魏女履下履<lb/>
粲粲真妃冠上冠眼亂互揺歌扇羽心驚添著粉闈幱<lb/>
東君厚薄非無意一種馨香兩眼看<lb/>
　　　書忩梅花數枝病起再見缾中盛開因作<lb/>
<pb n="KR4d0163_WYG_005-29b"/>
書堂籬落冷如灰十日相忘亦自猜初訝凍枝無艷脈<lb/>
那知寒室自花開銅缾結實元非種蔀屋迎春似有媒<lb/>
方信陽和滿天地不須人力費根栽<lb/>
　　　貴溪尉㕔黄梅盛開濃香豐艷非凡品可及尉<lb/>
　　　坐此速招客因成小詩戯之<lb/>
歌酬花意醉酬春笑口相逢可厭頻不飲正疑花怨客<lb/>
典衣莫聴婦傷貧天生尤物非為福蚌有明珠亦累身<lb/>
墻裏佳人墻外笑冶容招悔豈無因<lb/>
<pb n="KR4d0163_WYG_005-30a"/>
　　　觀瑞香杏花二首<lb/>
陌上春風已半酣薫籠院靜怯輕寒織成花錦傳香密<lb/>
養就嬌羞對客難山路不知清夢逺宫衣猶惜舊花殘<lb/>
若将品第分髙下湏向芝蘭格外看<hi>瑞香</hi>
絳萼紅顋帶露肥燒林長近禁烟期且容北郭通鄰徑<lb/>
若比南枝較發遲曲水岸邉尋舊事賣花擔上揀繁枝<lb/>
香韉一色垂楊路何似吳王宫裏時<hi>杏花</hi>
　　　和陳長卿賦芭蕉<lb/>
<pb n="KR4d0163_WYG_005-30b"/>
落落虚懐好自珍一畨舒展一畨新揺風捲起窗鋪月<lb/>
滴雨驚囬夢愴神荔子丹時陪獻豆丁香結處共愁塵<lb/>
本無顔色爭韶艷野老由來不怨春<lb/>
一幅青天世外珍詩人得句共清新書生几上側理紙<lb/>
巫女廟中巴峽神長恐天寒慿日暮不将翠袖染緇塵<lb/>
世間荷葉并蕉葉不與紅芳競占春<lb/>
　　　賦洞庭柑<lb/>
兩潮船上别蘇台嵗厯侵人鶴化胎霜實可憐今入眼<lb/>
<pb n="KR4d0163_WYG_005-31a"/>
佳人何日問重來黄金丸逐驚飛肉白露團凝别恨腮<lb/>
重待扁舟落吾手為君先報栁郎回<lb/>
　　　谹父得洞庭柑分送往往難遇賞者因成小詩<lb/>
緑玉波心聳絳台丹霞道士日傳胎仙人不惜黄金貴<lb/>
海蜃遥驚驛使來玉食光輝天著力主家春色雪融顋<lb/>
手中三日香猶在不是吳姬乞打回<lb/>
　　　谹父出示趙倅木犀詩次韻<lb/>
黄姑斸月種文犀落向三秋月滿時巖邑疏封兄弟國<lb/>
<pb n="KR4d0163_WYG_005-31b"/>
銅缾分派子孫枝漢宫明艷塗嬌額仙鼎珍丹散漉籬<lb/>
好趂燈花同報喜黄間金粟正相宜<lb/>
　　　趙倅兼善再用前韻賦木犀<lb/>
物外家風本自竒人間獨步九秋時誰登月姊青霄露<lb/>
折得郄詵丹桂枝韞玉巖扉通户牖蕋珠花殿徹藩籬<lb/>
淵明不共真香醉只與黄花作便宜<lb/>
　　　茶荈<lb/>
蠧闗草掩日蕭疎自汲寒缾煮澗蔬早愧空腸添雪乳<lb/>
<pb n="KR4d0163_WYG_005-32a"/>
何須雜珮列瓊琚往陪雪繭千重貴顧試鈆刀一割如<lb/>
風露滿樓人未散小窗應為賦歸歟<lb/>
　　　龍涎香<lb/>
搴露紉荷楚澤舷未參南海素馨仙大門當得桂花酒<lb/>
小様時分寳月圓詩挾少陵看妙手犀通神物為垂涎<lb/>
使君少住幽蘭曲時傍顰山照鬢邉<lb/>
</p>
<p>
</p>
  </div>
</body>
</text>
</TEI>
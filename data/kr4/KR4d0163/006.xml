<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻六</head>
    <p>
<pb n="KR4d0163_WYG_006-1a"/>
欽定四庫全書<lb/>
　東牟集巻六　　　　　　　宋　王洋　撰<lb/>
　　五言絶句<lb/>
　　　得丁求安書云叠石境于溪心嵲然如江上之<lb/>
　　　磯作二詩戯之<lb/>
心重吳山老天教閒許長事多因醉遣心半為山忙<lb/>
立石標溪界䟽荷限水香此翁三十載㸔了㡬人忙<lb/>
　　　梅<lb/>
<pb n="KR4d0163_WYG_006-1b"/>
隔濶已經嵗相逢不置辭情如淡交乆處士合吟詩<lb/>
勝韻難齊俗清流不受渾豈應踐期約獨自愛黄昏<lb/>
　　六言絶句<lb/>
　　　和固道韻問谹父小疾<lb/>
木落亭皋逺思踈簾清簟棊聲閉門十日知否風月愁<lb/>
人敗盟<lb/>
舊傳傳箭聊城海内羣工舊名况有文章老伴朱顔碧<lb/>
落仙卿<lb/>
<pb n="KR4d0163_WYG_006-2a"/>
惆悵休尋舊事酣歌且數前山待君蒼蘚重拂相逐寧<lb/>
論興䦨<lb/>
　　七言絶句<lb/>
　　　幽園即事<lb/>
屋頭積雨漲春雪舍北夭桃堆暮霞細雨斜風妨病起<lb/>
牕間把玩數枝花<lb/>
籬邊楊栁似羅敷裊裊娉娉十五餘無頼風光相料理<lb/>
忽㸔柯葉可藏烏<lb/>
<pb n="KR4d0163_WYG_006-2b"/>
殘梅依草遣愁盡細草縁堦滿意生莫道中年春思少<lb/>
每逢佳處眼偏明<lb/>
曉牕晴哢丁寧語晚樹幽花委曲香散策尋春不知逺<lb/>
片雲作雨度回塘<lb/>
　　　遣興<lb/>
老如認老應無病貧要安貧可免憂貧病欺人須服弱<lb/>
嗔拳笑靣却應休<lb/>
　　　遷學<lb/>
<pb n="KR4d0163_WYG_006-3a"/>
闕里荆榛一掃除文明猶是舊規模要令多士充庭賦<lb/>
能識邦君此意無<lb/>
　　　聞詔下示兒姪<lb/>
一封丹詔聘儒林裋褐書生競拂衿發憤正須先賈勇<lb/>
莫教空望狀元心<lb/>
　　　焚黄誥<lb/>
伶俜族緒不堪論兄弟相持老僅存方信有生同造化<lb/>
君恩猶得賁丘園<lb/>
<pb n="KR4d0163_WYG_006-3b"/>
　　　徐氏幼婦以花獻几筵婦髙甥也<lb/>
前徐愛孝世相傳日薦珍嘗不計年便合一生成婦順<lb/>
旅酬今始見初筵<lb/>
　　　近陋室以斗升釀家婦謂予未飲不以見告昨<lb/>
　　　夜偷兒入室挈二壺去自此室中又復索寞今<lb/>
　　　後酒熟便呼近隣痛飲遇夜守視庻大家着力<lb/>
　　　也呈諸兄兼簡士修思逺<lb/>
斗米蒸炊入小罌未應消息到比隣靜思懐璧真成罪<lb/>
<pb n="KR4d0163_WYG_006-4a"/>
恐是糟牀夜滴聲<lb/>
寂寞茅齋晝掩扉著書還<hi>原本缺</hi>易招譏固知不解論竒<lb/>
字惡客何須抱酒歸<lb/>
吏部真堪上罰觥甕邉都不問公榮平明挈榼出門去<lb/>
應笑童奴鼻息聲<lb/>
　　　再繼士修三絶<lb/>
直造門來誠有意不持金去似全名端疑解習叔孫禮<lb/>
竟酒曾無讙訟聲<lb/>
<pb n="KR4d0163_WYG_006-4b"/>
一身何適非真盜淺識常虞世俗譏我欲似君専盜酒<lb/>
常謀卜夜不謀歸<lb/>
主獻賔酬卒舉觥禮成賔主不遺榮自慚館客殊無禮<lb/>
終又不聞食器聲<lb/>
　　　兩小人相凌<lb/>
負擔相随語笑同不分强弱便相攻若無三尺齊民律<lb/>
曠野何人是長雄<lb/>
　　　問訊東霞李師<lb/>
<pb n="KR4d0163_WYG_006-5a"/>
烘林日動雲霞雜繞坐香通蘭蕙分一局仙棊春院閉<lb/>
不教聲利世間聞<lb/>
　　　四月二十九日迓伯氏時乆渴得雨田父交賀<lb/>
　　　而行客病之戯成二絶<lb/>
本是黄梅雨漲時沙痕褪落不成泥龍公不費絲毫力<lb/>
收起鳴車水滿畦<lb/>
盡是行人劵内愁鈎輈猿呌雜鵂鶹四時各有宜人處<lb/>
只怕蕭蕭風雨秋<lb/>
<pb n="KR4d0163_WYG_006-5b"/>
　　　投宿震澤僧難之翌日戯成以解<lb/>
老將病骨犯煙波厭聽蓬牕雨作魔一枕僧房得安夢<lb/>
受恩真是不須多<lb/>
　　　王亞之見訪知谹父郎中得女戯作<lb/>
春風翦綵花開臉秋水為神玉作肌解使門䦨添喜色<lb/>
宜來何必是男兒<lb/>
紅斾欲隨巖桂發丹書應與菊花期功名信是前庭事<lb/>
浴了珠娘也未遲<lb/>
<pb n="KR4d0163_WYG_006-6a"/>
　　　前詩似不盡意别成二小詩<hi>案前詩題云徳茂晨起折花花枝中</hi>
　　　<hi>眼上横衝痛楚因詩戯之詩見七律</hi>
得意中人嫌太雅眼胞上捧為多般從今邂逅逢花處<lb/>
要似茱萸子細㸔<lb/>
已分都將命乞花恩多成怨莫傷嗟玉容紅淚猶堪憶<lb/>
纎手拳頭儘好誇<lb/>
　　　五老峯<hi>謹按詩二首其一首見五言律</hi>
小年那得此風流老子登臨興未休恨石尚分三敵國<lb/>
<pb n="KR4d0163_WYG_006-6b"/>
仙翁合列五諸侯<lb/>
　　　遊龜峯<lb/>
下徹靈根上太虚斑分碧落照塵區要知一覽龜峯境<lb/>
不用重㸔鴈蕩圖<lb/>
　　　建炎八月乘家舟往來龜山<lb/>
張侯無居寄岸上志和有意學浮家我今乘舟任來去<lb/>
便應随處為生涯<lb/>
　　　予寓家龜溪賦廪郡故事郡將始至及其將行<lb/>
<pb n="KR4d0163_WYG_006-7a"/>
　　　皆一奉謁予非異人也不敢異衆故自壬戌三<lb/>
　　　月至癸亥暮春計裁一年往來三宿何山寺退<lb/>
　　　而自笑復自憐也質明將發縱觀殿蔵奥曲覩<lb/>
　　　慧樞二士經營成立之跡私有感焉因賦二絶<lb/>
官供粥飯是官身一嵗三逢陌上春應有得閒人笑我<lb/>
苦因何事去來頻<lb/>
房湢齋庖間翠鋪環山環水緑雲扶不知㡬許中人産<lb/>
支慧居前後阿樞<lb/>
<pb n="KR4d0163_WYG_006-7b"/>
　　　四面山田中獨出二並峯正如假山<lb/>
黛色因依四面同田間獨並碧玲瓏兩家茅舍依山住<lb/>
不在詩中在畫中<lb/>
　　　金山<lb/>
突兀波心倚翠空他年金碧照魚龍火燒水轉休惆悵<lb/>
且㸔中流樹䕃濃<lb/>
　　　登巖頂謁靖應祠<lb/>
獨尋空翠到仙家夾路香傳數里花欲快平生無礙眼<lb/>
<pb n="KR4d0163_WYG_006-8a"/>
煙霞頂上㸔煙霞<lb/>
　　　弋陽道中題丫頭巖<lb/>
昭君村裏千年恨神女峯前一夢成不謂此州無美艷<lb/>
只嫌名字太麤生<hi>吳楚之人謂婢子為丫頭</hi>
　　　鄭吏部開山路成二巖對棊於上因成二詩<lb/>
向來本為買山田饒得青松不費錢更向青冥斸峰頂<lb/>
放教南斗照臞仙<hi>夀松巖</hi>
棊局隨空破碧雰上方剥啄下方聞方圓變化知多少<lb/>
<pb n="KR4d0163_WYG_006-8b"/>
笑殺先生洞裏雲<hi>白雲洞</hi>
　　　正月九日携兒姪逰寳慶寺<lb/>
花川同色及春時不報人知也自知此日不須題嵗月<lb/>
一回來作一篇詩<lb/>
　　　過龍居寺偶題寺有新取華嚴方結閣貯之<lb/>
取意竹依牕宻促自開花照眼鮮明老僧踏遍諸方路<lb/>
花竹相㸔世外情<lb/>
千株松逐巖腰轉四面山如扇掌開不厭客成真實否<lb/>
<pb n="KR4d0163_WYG_006-9a"/>
華嚴閣就約重來<lb/>
　　　九月二十日逰桃源寺<lb/>
東溪繚繞黄花國西崦縱横白酒家誰道桃源解迷路<lb/>
與君平步到煙霞<lb/>
　　　香爐寺<lb/>
道邊遶廟占䟱凉郊逺山連草樹荒果有祖師傳印在<lb/>
為予試爇一爐香<lb/>
　　　題源師小房源善畫<lb/>
<pb n="KR4d0163_WYG_006-9b"/>
吾心閒欲省塵縁選得閒雲起處眼筆下自多寛宇宙<lb/>
眼前猶樂少林泉<lb/>
　　　謁龍潭<lb/>
路不傾欹即易開若添人跡便塵埃神龍豈為含幽阻<lb/>
只要紅塵不到來<lb/>
　　　煮泉石<lb/>
頑石連巻裹緑苔人傳桑苧手親開誰言天地無情物<lb/>
却解慇懃喚客來<lb/>
<pb n="KR4d0163_WYG_006-10a"/>
　　　題山庵<lb/>
桃花櫻花紅雨零桑錢榆錢草色青昌條脈脈煖烟路<lb/>
膏壤輝輝寒食汀<lb/>
　　　題宓庵壁<hi>九月十日凌季文約孔老人同㳺</hi>
西風吹徹菊花黄喚我東籬泛一觴白髪揷花休笑我<lb/>
年年汝亦負重陽<lb/>
　　　宿臨江院<lb/>
鄱水僧猶敬故侯為予解榻小淹留病餘尚覺山川健<lb/>
<pb n="KR4d0163_WYG_006-10b"/>
興在煙霞故未休<lb/>
　　　楚王廟<lb/>
提封猶是古方隅廟食何慚百世餘醴酒不陳賔客去<lb/>
至今遺俗重詩書<lb/>
　　　題趙侯廟<lb/>
途窮道盡勢倉皇猶守孤城結戰塲遺廟丹青照今古<lb/>
不慚張許在睢陽<lb/>
　　　紫極二仙翁祠<hi>徐神翁張打魚</hi>
<pb n="KR4d0163_WYG_006-11a"/>
方内人過方外游兩翁身世等浮漚何如添作三髙士<lb/>
為有平生一水丘<lb/>
　　　廣孝寺<lb/>
前朝締結梵王宫祕呪長因乞嵗豐隆報自惟追廣孝<lb/>
修除真可效臣忠<lb/>
　　　題演法觀<lb/>
國雖褊小亦封除䟽奉仙靈意氣餘猶有黄冠說前日<lb/>
開元曾是下天書<lb/>
<pb n="KR4d0163_WYG_006-11b"/>
　　　逰梅竹<lb/>
汗肩擔上碧參差陽脈初興趂嫩移山路莫辭行力逺<lb/>
清風随步不相離<lb/>
　　　圓通至樂亭見月戯留<lb/>
潑黛長空月正濃與師山路少從容莫貪豪侈牛心炙<lb/>
來㸔孤圓馬耳峰<lb/>
　　　題㑹蠡亭<hi>舊說范子曽經此山下故以名亭</hi>
禦兒南望越王城相國勤勞幹國情料得功成身去後<lb/>
<pb n="KR4d0163_WYG_006-12a"/>
扁舟猶憶此經行<lb/>
昔人寄賞事何如逺借髙名信有無試使當時未身遇<lb/>
不知誰解别賢愚<lb/>
　　　趙康州徐節孝祠<lb/>
康州義烈光千載徐老勤劬盡一身及到成名畧相等<lb/>
須知忠孝是同倫<lb/>
　　　治㕔<lb/>
邦君臨治意何如所重川流政化敷堂上諸侯貴如許<lb/>
<pb n="KR4d0163_WYG_006-12b"/>
髙明他日見雄圖<lb/>
　　　題沈氏小橋<lb/>
能去塵埃㡬里遥随香步步透蘭橈主人可是饒風月<lb/>
分與㳺人倚小橋<lb/>
　　　再題棲賢橋<lb/>
萬仭蒼崖走玉蚪急催詩句已難酬禪心不肯随波浪<lb/>
猶道橋流水不流<lb/>
　　　問花塢<lb/>
<pb n="KR4d0163_WYG_006-13a"/>
一年春又轉頭空前信花催後信風花塢老人詩力健<lb/>
好留春住莫匆匆<lb/>
　　　故市<lb/>
頻陽田宅就荒墟十室居人九室虚驃騎將軍無甲第<lb/>
書名竹帛又何如<lb/>
樵牧無人記故侯﨑﨑林壑水經邱道傍若問王承福<lb/>
應歎人間萬事休<lb/>
　　　樂平道中朱門當道詩二首<lb/>
<pb n="KR4d0163_WYG_006-13b"/>
門外車輪日往還忙中塵土靜中閒不栽松竹分遮帳<lb/>
應要開門便見山<lb/>
疇昔操戈列戰塲人間無處避披攘門横官道長安堵<lb/>
端為無心害虎狼<lb/>
　　　尋趙安道舊居趙與予為昭武隔政交承窓前<lb/>
　　　種竹尚存壁間有題字丁寜主僧愛竹因以有<lb/>
　　　感<lb/>
曽憶山城政在前人傳遺事總依然重逢蘭若棲遲處<lb/>
<pb n="KR4d0163_WYG_006-14a"/>
只有窓前竹似賢<lb/>
周家卜政㡬專城曽見長身掩重名但願常教劉向在<lb/>
不應異姓敢爭盟<lb/>
　　　催老泉鑿井<hi>案題中稱老泉詩曰全師二字必有一誤</hi>
全師何日鑿新泉澆滌塵埃是勝縁恐為師無均濟力<lb/>
長招官索欠租錢<lb/>
　　　何叔逺置酒約逰後山值雨<lb/>
偶因斗煖重寒候得見籠煙帶霧花却恨經春長閉户<lb/>
<pb n="KR4d0163_WYG_006-14b"/>
等閒風雨不離家<lb/>
　　　屋初立木過安仁見之約再過不果聊寄二詩<lb/>
　　　以見意<lb/>
小築青冥不厭勞松拖紫翠竹牽梢仙郎不憶青綾被<lb/>
辛苦江頭一把茅<lb/>
浪泊空成兩鬢華要須收拾老生涯近聞洗足祇園社<lb/>
菴外無人管落花<lb/>
　　　送龔清太尉上虞<lb/>
<pb n="KR4d0163_WYG_006-15a"/>
射䇿楓庭正妙年一官聊作地行仙雷門鳴處無枹皷<lb/>
勤勸春鉏種象田<lb/>
　　　陳粹中再約重陽之集既不果赴以詩寄之<lb/>
酒熟招期勝士開錦溪詞伯是仙才衰顔野老無酬對<lb/>
若有新詩却寄來<lb/>
九月南州菊未黄年年長待飽經霜使君著意勤招客<lb/>
催促籬間日夜忙<lb/>
　　　以詩問谹父病<lb/>
<pb n="KR4d0163_WYG_006-15b"/>
舍南舍北逢秋雨十日相望不出門聞自新凉罷湯熨<lb/>
秖今含哺㺯兒孫<lb/>
病為世上真良藥佛是人間大道師十八師兄齊飽後<lb/>
却言無病可醫治<lb/>
閒門嵗滿常驅廹事外那容免剥膚為問赤城香火客<lb/>
不知還欠藥錢無<lb/>
滿目溪山醉復醒虚懐長羨少經營相如病起忘消渴<lb/>
一任沱江過錦城<lb/>
<pb n="KR4d0163_WYG_006-16a"/>
不與紅塵費夢思白雲流水有心期吟君細與鷗盟句<lb/>
病起全勝未病時<hi>郎中近詩云淺沙細與鷗盟</hi>
　　　冄賦前韻<lb/>
魯公世取龜蒙地宜有田文出相門恰似夷吾起江左<lb/>
封胡羯末盡蘭孫<lb/>
子美才髙不自期却言蘇李是吾師若人欲逞蘭苕句<lb/>
試掣鯨魚與對治<lb/>
衛玠神清玉不如非同杜乂鬬肌膚十篇冰玉傅青史<lb/>
<pb n="KR4d0163_WYG_006-16b"/>
便是神清得似無<lb/>
髙卧江濵百慮清獨於詩思尚營營不勞刻楮三年力<lb/>
攻破劉郎五字城<lb/>
粉闈詞客伯牙子碧落老人鍾子期幸有園林窮勝事<lb/>
不妨鐘鼓樂清時<lb/>
　　　晁升道將還旴江先以二詩見意<lb/>
濟世儒先道不貧白袍古制搭烏巾塵埃陌上無閒地<lb/>
信是山林好著身<lb/>
<pb n="KR4d0163_WYG_006-17a"/>
口說歸期為底忙春風九奏奉花王芳菲莫管前驅盡<lb/>
末後慇懃最乆長<lb/>
　　　偶同季文刑部訪仲成祕校因韻<lb/>
獨自開門自㸔山旋添花草滿柴關不須竹院尋僧話<lb/>
只訪先生亦自閒<lb/>
　　　問訊吉父<lb/>
南北相望恨日踈經時不見意何如喜聞髙閣扶衰杖<lb/>
竹院秋光漸破除<lb/>
<pb n="KR4d0163_WYG_006-17b"/>
身世兼忘了幻因飽聞塵網不闗身病根未解依誰住<lb/>
試向毘耶問主人<lb/>
偃仆跳梁太自粗從渠窮技逞揶揄㑹須聞見都忘盡<lb/>
㸔打虚空得住無<lb/>
晚雨蕭蕭只傍簷此身無病亦凄然若人心在悲歡外<lb/>
却是清涼八月天<lb/>
費盡工夫意未親團欒說處是天真不堪兒女來㸔病<lb/>
生怕龎翁不度人<lb/>
<pb n="KR4d0163_WYG_006-18a"/>
前言在耳不應忘秋向南坡歴上方九日籬邊花未透<lb/>
中秋雨霽月新涼<lb/>
　　　聞秀實歸自臨安有新作戯以小詩寄之<lb/>
永豐西角緑絲垂盡日無人可得知聞道棃園採新曲<lb/>
長安十様畫宫眉<lb/>
宫粧十様向眉頭傳道人間不解愁說與眉端向人意<lb/>
元和才子舊風流<lb/>
才子風流是當家曾傳舊語到天涯文章爛漫鋪紅錦<lb/>
<pb n="KR4d0163_WYG_006-18b"/>
合向天邊㺯彩霞<lb/>
天邊五色彩霞新筆下應無筆外塵一曲奏時天一笑<lb/>
光揺栁宿萬枝春<lb/>
　　　和寄錢稷臣<hi>稷臣自謂遇呂公</hi>
澹泊因縁亦破除風情心緒尚貪書越山不作功名債<lb/>
硬忍飢寒計不踈<lb/>
白酒東家一飯餘仙翁題字石榴書知君招飲先歌曲<lb/>
莫道神仙世味踈<lb/>
<pb n="KR4d0163_WYG_006-19a"/>
　　　寄徐明叔郎中<lb/>
雪釀寒漿凍結醅獨謡興懶自持杯聊慿書詰徐居士<lb/>
許折梅花不寄來<lb/>
　　　上谹父郎中<lb/>
堂前雙石瞻金印砌下孤峯記好詩春入甕醅誇麴糵<lb/>
雪浮盞靣壓槍旗<lb/>
湘江又見承明客青嶂誰刋嶽麓詩雙斾到時鴻鴈少<lb/>
洞庭春水照旌旗<lb/>
<pb n="KR4d0163_WYG_006-19b"/>
　　　大明老僧年七十五日誦法華一部<lb/>
自憐雙目眯塵沙老欲依僧半在家世上何人銷永日<lb/>
如君七軸妙蓮華<lb/>
　　　閒閒公為上清宫道士冩經并以所養鵝羣付<lb/>
　　　之諸公有詩某亦同作<lb/>
㑹稽筆法老無塵今代閒閒是後身只有愛鵝縁已盡<lb/>
舉羣還付向來人<lb/>
　　　憶送雙鵝懐玉作長生鵝<lb/>
<pb n="KR4d0163_WYG_006-20a"/>
不費黄庭一巻經經年門外戯波輕慇懃送上孤峰頂<lb/>
去伴天鵝雲外行<lb/>
　　　别雙鵝<lb/>
緑水波浮雪羽光只今便住白雲鄉爭前故眼如相戀<lb/>
莫是空髙少稻梁<lb/>
　　　贈筆工周宣<lb/>
靜聞孤卓漏聲遲午轉花隂晝景移能事莫憂身不足<lb/>
人間不用石榴皮<lb/>
<pb n="KR4d0163_WYG_006-20b"/>
　　　吳使君<lb/>
玉皇案吏去紛紛舟到三山有㡬人西掖文章推獨步<lb/>
早歸丹陛演經綸<lb/>
　　　化僧求詩往宣城<lb/>
草鞋踏破世間塵乞飯因縁不為身一路春風好消息<lb/>
不知此事付何人<lb/>
　　　僧求詩徃平江<lb/>
一瓶一鉢逺山寒野路梅花已向殘自古吳門十萬户<lb/>
<pb n="KR4d0163_WYG_006-21a"/>
莫疑開口告人難<lb/>
　　　送鄉僧證縁歸山陽<lb/>
千家名滿百家村細說淮南欲斷䰟師到鄉關勤問訊<lb/>
古人今有㡬人存<lb/>
　　　贈廨院主僧<lb/>
平生老信愛顛狂覺子而今繼道塲坐斷前溪去來路<lb/>
為誰辛苦為誰忙<lb/>
　　　下雲居至瑶田戯贈圓老<lb/>
<pb n="KR4d0163_WYG_006-21b"/>
山在雲中人在山人居山與白雲閒也須認得瑤田路<lb/>
方見青雲一望間<lb/>
　　　戯伸監院伸宣力甚勤圓老有傳衣之意<lb/>
安樂窩前安樂僧一輪明月一枯藤與他整頓山林了<lb/>
更上孤峯第一層<lb/>
　　　贈宣上人二首<hi>四明昌國人</hi>
海上孤峯一劒鋩從來匣裏自韜光如今直靣相呈處<lb/>
懐玉山頭春草長<lb/>
<pb n="KR4d0163_WYG_006-22a"/>
袖被騰騰粥飯師無人曽見下山時相逢只道無能解<lb/>
肯作紅樓應制詩<lb/>
　　　贈棲賢僧二首<lb/>
錦心繡口絶鉛華白㲲銅缾古梵家宴坐無人問消息<lb/>
有時敲板喚𤣥沙<lb/>
暖風吹律百花新何處芳菲不動人到底雄丹有家法<lb/>
風流不是一般春<lb/>
　　　老僧年八十五誦經度僧今五十八年一室翛<lb/>
<pb n="KR4d0163_WYG_006-22b"/>
　　　然日誦法華數過因題壁間<lb/>
事随過眼塵常靜愁不關心夣更清八十五年香火社<lb/>
殘經七巻席平生<lb/>
　　　酬伯氏冄用前韻<hi>按題云再用前䪨今集中七絶無之</hi>
自方國小難回袖不畏秦彊欲奏盆遙想調琴堂上日<lb/>
仁風曾使滿千門<lb/>
　　　和賦秋聲<lb/>
初傳巖谷聲猶靜乍轉松篁韻更清莫遣幽人破幽夢<lb/>
<pb n="KR4d0163_WYG_006-23a"/>
夢中榮辱一般輕<lb/>
　　　次韻曽吉父食酥<lb/>
色分姑射冰肌外味在金僊露掌中乞與佳人潤粧臉<lb/>
兩家春色一般風<lb/>
聞道金城煮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䤙貢包長伴雨兒梨即今萬里風流在<lb/>
浙水東頭又浙西<lb/>
　　　和曽吉父以詩謝鄭顧道送酒<lb/>
文人運化得天然九醖香醪自日邊分與詩人澆舌本<lb/>
<pb n="KR4d0163_WYG_006-23b"/>
不妨石澗一杯泉<lb/>
南浦紅蕖色欲然北山僧枕夣無邊醉郷境界無南北<lb/>
不用移封向酒泉<lb/>
　　　和曽吉父求梅于谹父二章<lb/>
沙觜冰消水上波春風初不奈梅何雪中猶恐迷真色<lb/>
殘雪如今得似麽<lb/>
春入茶山夢未回閒情獨愛一枝梅團圞要共鄰僧借<lb/>
不怕銅缾帶月來<lb/>
<pb n="KR4d0163_WYG_006-24a"/>
　　　和吉父韻謝谹父煮菜<lb/>
雲海堂前飯鼓忙頭陀巖下客船香長因筍蕨甜如蜜<lb/>
引得逰山潘孟陽<lb/>
手把長鑱斸白雲無苗黄獨不勝珍賜香堂上春風在<lb/>
謝爾浮山識故人<lb/>
　　　次曽谹父韻<lb/>
白玉堂中晝漏遲小姑新學竹枝詞中郎筆力髙千丈<lb/>
不稱詩情不作詩<lb/>
<pb n="KR4d0163_WYG_006-24b"/>
鳳尾花牋白鳳新元和才子賦陽春茶山居士貪禪寂<lb/>
悞却江頭解佩人<lb/>
　　　和曽谹父庚伏書懐<lb/>
垣衣侵砌竹穿牆日日蕭條氣運凉急雨滿池鳴兩部<lb/>
幽竒不獨水雲鄉<lb/>
吳興水郭芰荷隄别後扁舟去岸迷莫訝道人新活計<lb/>
亦㸔粉靣照清溪<lb/>
緑漪平漲小橋頭紅蓼花鮮杜若洲便喚畫師來貌取<lb/>
<pb n="KR4d0163_WYG_006-25a"/>
不須雲夢澤南州<lb/>
仙翁服食乆遺年且作童兒戯眼前井上轆轤休軋軋<lb/>
簷間風露自濺濺<lb/>
皇家休符徹象緯河上五老飛人間即今三老不住世<lb/>
賴有兩峯髙玉山<lb/>
申郎句法祖師意取玉鑿山開混茫踈簾清簟半雲雨<lb/>
卧聽天籟生虚涼<lb/>
　　　和谹父樓字<lb/>
<pb n="KR4d0163_WYG_006-25b"/>
共醉元龍百尺樓方知塵世已髙秋舉頭把酒問明月<lb/>
許我乘風歸去不<lb/>
　　　和曽谹父約八月十六日㸔月<lb/>
海上羣仙錦旋襴舞餘擲出紫金盤人心自愛休分别<lb/>
未必全輸昨夜㸔<lb/>
　　　以酒餉谹父䝉以絶句為謝因次韻并叙送行<lb/>
　　　之意時欲往吳中<lb/>
旋坼金泥不滿杯明知不自酒泉來後房綵女弓鞋窄<lb/>
<pb n="KR4d0163_WYG_006-26a"/>
持得金蓮案上開<lb/>
詩滿花牋酒滿杯吳中應喜使君來馬蹄歸踏青霜滑<lb/>
早趂江梅次第開<lb/>
　　　和谹父分洞庭柑<lb/>
林屋仙丹色外妍清泉香霧總堪憐不知自落人間後<lb/>
三寸黄金直㡬錢<lb/>
　　　秀實監丞復寄二篇譏商彦不至亦微見及因<lb/>
　　　次韻酬謝<hi>案此詩二首其一見七律</hi>
<pb n="KR4d0163_WYG_006-26b"/>
東岡凖擬太丘來竹洗塵根石拂苔好客風廊俱有分<lb/>
只愁髙唱不容陪<lb/>
　　　秀實寄兩絶來招嘉彦嘉彦未回輙次韻<lb/>
舊喜三周貪好客爭如一叟促歸程長亭日晚相望處<lb/>
一片平湖泠浸星<lb/>
長道相思苦不開故從百里泛舟來如何不見稽山老<lb/>
却道心因興盡回<lb/>
　　　和張直可投詩<lb/>
<pb n="KR4d0163_WYG_006-27a"/>
老覺浮雲念不萌君才豈合後諸生從教罪我春秋法<lb/>
不受詩人月旦評<lb/>
聲猶在耳鳥關關過眼庭隂作午班香篆靜中便細㸔<lb/>
緑蘿新處得髙攀<lb/>
冨平學滿書三篋輔嗣功成易六爻聞說短檠書細字<lb/>
不須燈火入涼郊<lb/>
㕓音解作障耳霧佳客能開病眼明一軸收蔵比珍貺<lb/>
不妨擲地亦金聲<lb/>
<pb n="KR4d0163_WYG_006-27b"/>
牛衣泣卧傷君子華衮髙名亦丈夫但使如雲雙翼在<lb/>
它年九萬是鵬圖<lb/>
小試成均書一封女媧五采不言功青雲事業期它日<lb/>
觴豆規模是小忠<lb/>
潤入圖書麥向辰如今此腹又孤人餘風更與留春在<lb/>
時照紅英作醉裀<lb/>
誤身人道是儒冠穏稱圓冠我媿難顔歜起居皆冨貴<lb/>
恵施文字獨芝蘭<lb/>
<pb n="KR4d0163_WYG_006-28a"/>
楚楚才名六尺身此間襟度有殊珍缾無餘粟難論冨<lb/>
篋有風光不似貧<lb/>
老去獨憐南澗竹閒來不費北山移年顔攻我真無賴<lb/>
冨貴尋君好自持<lb/>
　　　戯和虞卿<lb/>
君有輕舠恰稱身我家亦有嶺頭雲君雲容易能分我<lb/>
亦有吾雲可寄君<lb/>
　　　和張平甫韻<lb/>
<pb n="KR4d0163_WYG_006-28b"/>
寒谷由來不識春可憐金殿解宫軒哀王孫有秋來月<lb/>
㡬處愁人不掩門<lb/>
　　　和卓季萬寄示五絶宋徳操為唱<lb/>
一百五十節欲近二十四畨風老時莫因舊雨與新雨<lb/>
閒却十枝并五枝<lb/>
靜無餘事可關情快讀新詩醉魄醒太守文章真衮衮<lb/>
參軍衫鬢兩青青<lb/>
失計長松習用剛一官纔得鬢毛蒼酒醪不入缾空腹<lb/>
<pb n="KR4d0163_WYG_006-29a"/>
始信䲭夷智慮長<hi>此篇戯宋紏</hi>
南國餘寒有素期年年隆臘只浮澌還人春色九十日<lb/>
紅紫從它少後時<lb/>
紅斾朝天綵色新主人心在五湖春君王不鑄良金象<lb/>
莫愛扁舟共載人<lb/>
　　　和子楚<lb/>
黄粱未熟任推移堪笑年年一局棊說與山中老居士<lb/>
從今櫻筍嵗相期<lb/>
<pb n="KR4d0163_WYG_006-29b"/>
我知黄巻能遮眼豈識紅襦解對棊且要此心無黑白<lb/>
憐渠勝負自相期<lb/>
　　　和張文彦所寄二絶<lb/>
家有千章敎子經言無一字不堪行有人志業堅如此<lb/>
那不流傳世上名<lb/>
一枝一枝復一枝造物捷敏功不遲驥子熊兒誰得似<lb/>
它年㸔誦少陵詩<lb/>
　　　和曽吉父酬鄭顧道韻<lb/>
<pb n="KR4d0163_WYG_006-30a"/>
古澗乆無軒冕夢茶山參遍古今詩江湖風月閒天地<lb/>
不愛牙旗愛酒旗<lb/>
　　　和王仲髙遺丁求安二詩<lb/>
光禄文章寄小詩愛閒不是傲當時扁舟時過西溪曲<lb/>
端為平居有所思<lb/>
未扣𤣥關隠士居曽尋舊繡理天吳自從拭目來冰鑑<lb/>
悔為兒啼拆海圖<lb/>
　　　裴子再寄詩酬之<lb/>
<pb n="KR4d0163_WYG_006-30b"/>
裴郎四海一輕舠身寄浮家小動揺蝴蝶不來閒處舞<lb/>
知随春夢到雲霄<lb/>
　　　次鄭丈韻又一小詩代簡<lb/>
籬間殘菊舊令尹霜後古栢嚴諸侯梅花若不報春信<lb/>
誰表東風第一流<lb/>
溪山堂上有約束要待春日同暄妍小梅恃愛犯顔色<lb/>
獨洗粉靣當老拳<lb/>
　　　徐思逺招客<lb/>
<pb n="KR4d0163_WYG_006-31a"/>
盍簮何啻得明龜醉裏呼曹自啟扉我保刳腸正藏六<lb/>
到將無處得同歸<lb/>
　　　徐思逺趙大猷寄梅以詩謝之次韻<lb/>
芳菲本自競年華人老空將命乞花分比鴈行長作客<lb/>
盡饒蜂煖似還家<hi>和思逺</hi>
蒲團紙帳老生涯只㸔新詩勝㸔花遙解知君得詩處<lb/>
竹籬茅舍兩三家<hi>和大猷</hi>
　　　以假鱟豆豉送鄭顧道<lb/>
<pb n="KR4d0163_WYG_006-31b"/>
黄巖貢篚魚爼赤浮玉僧盤豆醬寒走送似呈花下客<lb/>
㸔花容易别花難<lb/>
　　　以豆豉送谹父<lb/>
吳楚家山一水分金山僧飯飽知聞蓴絲煮菜無消息<lb/>
鹽豉聊供舊使君<lb/>
　　　以紙衾寄叔飛代簡<lb/>
我有江南素繭衣中宵造化解潜移隆冬必可獨不死<lb/>
分向苕溪雪闇時<lb/>
<pb n="KR4d0163_WYG_006-32a"/>
　　　苦寒得酒<lb/>
因雪成寒勢未收及時一醉比封侯陽功亭毒無人見<lb/>
已有春光亦信不<lb/>
鯤鵬蜩鷃子知不小大形殊各有儔取醉盡情師李白<lb/>
放言極力問莊周<lb/>
　　　雨中以一壺酒送汪養真秀才<lb/>
南枝未肯試瑶英客枕愁聞屋瓦鳴路斷往來泥滑滑<lb/>
相思聊寄一壺情<lb/>
<pb n="KR4d0163_WYG_006-32b"/>
　　　以芋易酒于應求<lb/>
㟭田到死無饑苦軟飽三杯醒又饑我忍空腸謀換酒<lb/>
為嫌惶恨沒休時<lb/>
　　　以麵換祖孝酒<lb/>
雪壓寒根麥未黄春催社甕麴初香若論本是同根物<lb/>
好遣桄榔喚索郎<lb/>
　　　并寄季文以酒<hi>案此題上似有脱句</hi>
溪漲蒲萄新撥醅興添野水入金杯華嚴居士貪幽定<lb/>
<pb n="KR4d0163_WYG_006-33a"/>
一線春絲喚起來<lb/>
　　　再用前韻酬明叔寄梅并酒<lb/>
絳蠟融春扇欲開恐君池閣獨傳杯故將曼語招新句<lb/>
望外春風作伴來<lb/>
　　　梅<lb/>
凍思嚼蘂嗅寒芳隔月春非道路長作意開籬通野岸<lb/>
等閒尋步到池塘<lb/>
　　　自縣圃得梅花因成五絶<lb/>
<pb n="KR4d0163_WYG_006-33b"/>
天工施春不愛惜樂與枯槎借顔色嵗寒日晚律候嚴<lb/>
已遣南枝報消息<lb/>
嵗嵗新花即舊花生縁感舊自興嗟先春莫憚傳消息<lb/>
催促東君早轉車<lb/>
春風欲轉非容易選取一枝作先使試㸔欲發未發時<lb/>
似與東君說心事<lb/>
我家阿大才名乆老筆能旋萬斛舟竹外試題清淺句<lb/>
莫教何遜獨風流<lb/>
<pb n="KR4d0163_WYG_006-34a"/>
元酒初傳習駿奔鹽梅異用合先論須留鐵靣攀墀力<lb/>
莫為花開空斷魂<lb/>
　　　以前韻再繼五絶<lb/>
夜發前村君莫惜曉與天花比真色爭先不是壓羣芳<lb/>
秖恐羣芳心自息<lb/>
老眼非慳不愛花慣逢開謝不須嗟君㸔桃李成隂後<lb/>
也自能迴長者車<lb/>
風流比擬談何易未省爾曹堪作吏曽聞一頌了劉伶<lb/>
<pb n="KR4d0163_WYG_006-34b"/>
湖上七篇傳盛事<lb/>
紅紫紛紛難共席芝蘭冉冉或同舟洛陽花譜今存否<lb/>
借問誰居第一流<lb/>
春風待㸔百花奔舊事知誰可共論顔色不曾追俗好<lb/>
從他蜂蝶自勞魂<lb/>
　　　和向監廟紅梅<lb/>
向來冰艷敵寒空直待春來試淺紅大抵一般標格在<lb/>
兩般顔色不須同<lb/>
<pb n="KR4d0163_WYG_006-35a"/>
已為春風一醉來不知粧鏡為誰開虙妃只解如飄雪<lb/>
也費陳王八斗才<lb/>
南人誤種桃李欄北人疑作杏花㸔更須結子成佳實<lb/>
留到清和伴牡丹<lb/>
　　　再賦紅梅<lb/>
比玉比冰俱未切恰是紅兒兼比雪東君主掌不堅牢<lb/>
也作堪憐也堪折<lb/>
　　　鄭顧道恵臘梅<lb/>
<pb n="KR4d0163_WYG_006-35b"/>
一種佳名兩字猜蜜脾融液臘中開雪花不敢迷真色<lb/>
風格都縁不是梅<lb/>
長垂月帔别天堦翦作金鐘應律灰世上語言無入處<lb/>
好從天上覔詩來<lb/>
　　　和賦千葉桃花<lb/>
騶玉團香移寳綃凌風浥露勢驚飄從教不結千年實<lb/>
且㸔尊前一味嬌<hi>一云若教解結千年實金屋何縁貯阿嬌</hi>
纔喜尋春又惜春尋春眉展惜春顰莫將顰笑為花用<lb/>
<pb n="KR4d0163_WYG_006-36a"/>
處處平蕪是醉裀<lb/>
　　　鄰僧送桃花<lb/>
性根本自白環宫分得天邊一種紅比似將花供金粟<lb/>
何如乞米送盧仝<lb/>
　　　擕稚幼㸔桃花<lb/>
人靣㸔花花笑人春風吹絮絮催春韶華雖好多頭緒<lb/>
何似秋空不受塵<lb/>
　　　賞瑞香催海棠<lb/>
<pb n="KR4d0163_WYG_006-36b"/>
鄭人蘭佩不須誇自别團香擅國華客枕莫疑無好夢<lb/>
年年同有瑞香花<lb/>
生無飛頷老蒿萊慚愧君侯客燕開靣帶凄凉無酒色<lb/>
誰人信道賞花來<lb/>
魯國諸儒走月題甘於聖學飽羮蔾不知荷篠人歸後<lb/>
誰似張侯為割雞<lb/>
刺繡牕前午夢驚驪駒堂上禮初成旁無粉黛燈籠錦<lb/>
頓解飢寒瓠子羮<lb/>
<pb n="KR4d0163_WYG_006-37a"/>
卜晝彌文卜夜遲前人明訓後人師海棠不守春秋法<lb/>
髙燭偏宜照睡時<lb/>
　　　和吉父賦海棠<lb/>
畫手三川著色濃黄昏更在獨圍中佳期落日連雲合<lb/>
艷采垂絲帶縷紅<lb/>
我愧留髠花惱客君矜止廣尉貪公傳呼徑去孤風景<lb/>
幸好㸔時不暫同<lb/>
斫竹移松傍淺樊牡丹時節尚輕寒向家庭院花如錦<lb/>
<pb n="KR4d0163_WYG_006-37b"/>
獨為窮忙未得㸔<lb/>
　　　題范子濟雙頭芍藥<lb/>
春風隨律入花房三月淮南春晝長聞道傳呼催近侍<lb/>
雙垂羅䄂引花王<lb/>
趙家姊妹在椒房宫漏春遲午夢長淡拂蛾眉減脂粉<lb/>
一般裝束奉君王<lb/>
　　　紅蓮<lb/>
池塘雨漲暑風㣲㺯水紅粧出水遲五日便當分六月<lb/>
<pb n="KR4d0163_WYG_006-38a"/>
韶村道上見開時<lb/>
　　　題前寺中洲茶<lb/>
中洲絶品舊聞名瀹以寒泉雪乳輕怪得道人長不睡<lb/>
一甌喚醒夣魂清<lb/>
　　　隣園花成欲具旬㑹病未果二首<lb/>
嬌春意謂已堅牢次第千林散錦袍恐有天魔妬妍好<lb/>
遽連風雨作麄豪<lb/>
年從脹脈冷侵肌强欲尋春怯自疑衰病固知無可奈<lb/>
<pb n="KR4d0163_WYG_006-38b"/>
不須妨我㸔花時<lb/>
　　　明日沈幹送花二枝續一章<lb/>
暖風吹得也輕狂連夜爭開有底忙困恨蘭宵留宿酒<lb/>
笑濡曉露試新粧<lb/>
　　　問松<lb/>
嵗晚孤松輒自娛排行金朶映蒼鬚不知風雨摧殘後<lb/>
曾有心情管領無<lb/>
　　　逢伯氏舊鶴代賦<lb/>
<pb n="KR4d0163_WYG_006-39a"/>
引啄苔池浴素翎野田人逺見精神羽翰未到青霄路<lb/>
料汝猶能憶故人<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0163_WYG_000-1a"/>
欽定四庫全書　　　　集部四<lb/>
　提要<lb/>
　　東牟集十四巻　　　　别集類三<hi>宋</hi>
　　　　臣等謹案東牟集十四巻宋王洋撰洋字元<lb/>
　　　　渤山陽人以省試第二名中宣和六年甲科<lb/>
　　　　紹興初累官起居舎人知制誥直徽猷閣歴<lb/>
　　　　典三郡其事蹟不見於宋史惟周必大所作<lb/>
　　　　集序畧紀其行履大槩嘉定山陽志中有洋<lb/>
<pb n="KR4d0163_WYG_000-1b"/>
　　　　小傳亦皆采必大序中語不能有所増益今<lb/>
　　　　考韓淲澗泉日記稱洋在信州城居有荷花<lb/>
　　　　水木之趣因號王南池闢宴坐一室號半僧<lb/>
　　　　寮清貧衣服窭甚善詩篇云云江西通志亦<lb/>
　　　　稱洋僑寓上饒與曾㡬相唱和以二書所載<lb/>
　　　　與集序㕘考之盖亦南渡之清流也集為其<lb/>
　　　　子昌祖所編宋史藝文志列其目為二十九<lb/>
　　　　巻而必大原序實作三十巻則宋史為誤自<lb/>
<pb n="KR4d0163_WYG_000-2a"/>
　　　　明以來世罕傳本選錄宋詩者多未之及獨<lb/>
　　　　永樂大典各韻中散見頗多謹採掇編訂得<lb/>
　　　　古今體詩七百首雜文三百五十餘首其詩<lb/>
　　　　極意<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>刻徃徃兀奡自喜頗不為邉幅所拘<lb/>
　　　　文章以温雅見長所撰内外制詞尤有典則<lb/>
　　　　盖洋生當北宋之季猶及覩前軰典刑故其<lb/>
　　　　所作雖未能上追古人而蟬蜕於流俗之中<lb/>
　　　　則翛然逺矣洪邁容齋三筆載洋題餘干縣<lb/>
<pb n="KR4d0163_WYG_000-2b"/>
　　　　琵琶洲詩云塞外風烟能記否天涯淪落自<lb/>
　　　　心知眼中風物㕘差是只欠江州司馬詩當<lb/>
　　　　時稱為佳句而永樂大典内已佚不收又澗<lb/>
　　　　泉日記極賞洋為李彭元所作飬源齋記檢<lb/>
　　　　永樂大典亦無此篇則其他殘缺者當復不<lb/>
　　　　少今姑就其尚存者分類排纂析為十四巻<lb/>
　　　　以著其概其周必大序亦仍冠之於首云乾<lb/>
　　　　隆四十六年九月恭校上<lb/>
<pb n="KR4d0163_WYG_000-3a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR4d0163_WYG_000-4a"/>
周必大原序<lb/>
文章以學為車以氣為馭車不攻積中固敗矣氣不盛<lb/>
吾何以行之哉東牟王公之文吾能言之以六經為美<lb/>
材以子史為英華旁取騷人墨客之辭潤澤之猶以為<lb/>
未也挾之以剛大之氣行之乎忠信之塗仕可屈身不<lb/>
可屈食可餒道不可餒如是者積有年浩浩乎胸中滔<lb/>
滔乎筆端矣賦大禮則麗而法傳死節則贍而勁銘記<lb/>
則髙古粹美奏議則切直忠厚至於感今懐昔登髙望<lb/>
<pb n="KR4d0163_WYG_000-4b"/>
逺憂思愉佚摹寫戱笑一皆寓之於詩大篇短章充溢<lb/>
箱篋嗣子易祖懼夫散軼而無傳也釐為三十巻屬某<lb/>
為之序昔葉少藴嘗問公劉貢父精於史漢以其謂杜<lb/>
詩功曹非復漢蕭何為誤用事信乎公曰髙紀蕭何為主<lb/>
計吏孟康注功曹也王定國猶知之詩史豈誤哉少藴嘆<lb/>
服公之於學可謂不茍矣官太學時實代秦丞相而直<lb/>
道正辭亦擯弗用晚守鄱陽洪忠宣適獲罪於秦無敢過<lb/>
其居者公獨修舎葢故事坐是罷郡方勢利之門大開既不<lb/>
<pb n="KR4d0163_WYG_000-5a"/>
闖焉又從而偭之其氣何如哉故因論文章淵源而以<lb/>
二事實之庶幾來者有考焉公諱洋字元渤宣和未登<lb/>
甲科紹興初以右史贊善嘗命直徽猷閣歴典三郡所<lb/>
至有異等效云淳熙元年十月一日<lb/>
</p>
<p>
</p>
  </div>
</body>
</text>
</TEI>
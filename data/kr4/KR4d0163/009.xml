<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牟集巻九</head>
    <p>
<pb n="KR4d0163_WYG_009-1a"/>
欽定四庫全書<lb/>
　東牟集巻九　　　　　　　宋　王洋　撰<lb/>
　　表<lb/>
　　　賀册皇太后禮成表<lb/>
慈恩逺被母道貴親至徳増明天下自順恭惟皇太后<lb/>
陛下夙贊先皇弼成至化誕生明聖纘繼鴻庥華胥實<lb/>
贊於軒圗文母有光於周道恭惟皇帝陛下治道克成<lb/>
孝徳聿盡爰歸功於慈訓遂推美於瓊章邁古今之上<lb/>
<pb n="KR4d0163_WYG_009-1b"/>
儀接祖宗之舊制孝恭交至家國慶安臣逖居下土遙<lb/>
仰闕廷雖濟濟蹌蹌莫預搢紳之列而雝雝肅肅同聴<lb/>
遐邇之歌<lb/>
　　　到邵武軍任謝表<lb/>
分守無功宜收符竹引嫌自請尚領軍麾被寵若驚以<lb/>
榮為懼伏念臣伶俜末族樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小才持身本乏於寸長<lb/>
積毁難逃於衆口豈期僥倖頻辱使令右粥左餐坐享<lb/>
豐登之樂戴天履地難酬飽煖之恩此盖伏遇皇帝陛<lb/>
<pb n="KR4d0163_WYG_009-2a"/>
下洪覆兼容大明旁燭憫一夫之失所致四海之歸心<lb/>
臣敢不上體薫陶益思砥礪觀民膏民脂之戒夙夜靡<lb/>
忘奉一心一徳之規造次於是<lb/>
　　　辭免兼侍講表<lb/>
聞命震驚罔知所措竊以帝王之學緝熈光明爻象之<lb/>
書廣大悉備非通儒之鴻博曷備問於清閒伏念臣理<lb/>
昧鉤深識非知一徒以雕蟲之末技誤膺出綍之代言<lb/>
莫稱使令巳憂踰溢更玷露門之清選妄談太極之㣲<lb/>
<pb n="KR4d0163_WYG_009-2b"/>
文懼瀆聖聰必譁公議伏祈睿斷改授時髦庶俾小臣<lb/>
獲安愚分<lb/>
　　　侍講謝表<lb/>
臣某言伏奉告命授臣兼侍講者詞掖代言方愧六員<lb/>
之選經筵勸講誤聨三侍之榮寵踰其涯悸不自定臣<lb/>
某誠惶誠懼頓首頓首伏念臣禀質淺窳逢辰休華屢<lb/>
叨洪恩驟寘近列顧篆蟲之末技何取於致君以涉獵<lb/>
之謏聞豈精於談易况夫親法宫之事者其臣莫及游<lb/>
<pb n="KR4d0163_WYG_009-3a"/>
聖人之門者於言為難故文王深逹於六爻獨演河圖<lb/>
之妙雖孔子猶勤於三絶敢陳黼座之前過被絲綸宻<lb/>
承帷幄兹盖伏遇皇帝陛下體堯稽古邁禹惜隂日月<lb/>
就將自得光明之學乾坤易簡發為久大之功樂取於<lb/>
人不求其備臣敢不研精十翼撮要九師如至治之宏<lb/>
綱見於觀象庶俯詢之清問可以㨿經臣無任<lb/>
　　　代宰臣以下賀瑞木表<lb/>
臣某等言近據䖍州守臣薛弼進上瑞木中有天下太<lb/>
<pb n="KR4d0163_WYG_009-3b"/>
平年五字者徳格圓穹昭示一人之慶木呈嘉瑞中藏<lb/>
五字之文珍貺一聞懽聲四逹臣某等誠懽誠忭頓首<lb/>
頓首竊以物雖㣲於動植政實與之感通和氣致祥則<lb/>
天且弗違聖人在上則木皆得性衆枝内附示武王無<lb/>
外之休仆栁成文啟宣帝中興之兆同頴駢柯之秀扇<lb/>
厨指佞之生史不絶書地非愛寳曾未若木析斧斤之<lb/>
際文形節月之間匪刻匪雕示以三登之意非行非草宛<lb/>
具八法之工新逢甲子之上元得在章貢之南服當仁<lb/>
<pb n="KR4d0163_WYG_009-4a"/>
宗之慶厯嘗獻自於澧陽逮神祖之熈寧亦見諸於柚<lb/>
木崇和列瑞治平紀祥欣逢再造之期實繼前休之盛<lb/>
恭惟皇帝陛下升煙饗帝振鐸右文孝悌之徳通神明<lb/>
忠厚之仁及草木魯史記九年之蓄巳聞輿議之共稱<lb/>
周詩備五福之章孰謂太平之無象惟夫萬物得由其<lb/>
道故有諸福可致之祥昭賁飾於人文闡坤珍於植性<lb/>
臣等叨陪宰路莫測聖功俯察仰觀合嵗星主文之象<lb/>
母修子應彰火徳為孝之符臣等無任<lb/>
<pb n="KR4d0163_WYG_009-4b"/>
　　　代謝幸太學表<lb/>
八表塵清仰屬右文之世六飛雷動一新視學之儀昭<lb/>
回咫尺之天顔鼔舞衆多之士類慶諧千載風動萬方<lb/>
中謝竊以聖代恢儒非止奉行於故事王畿首善盖將<lb/>
樂育於英材治已格於偃修教必敦於帥勸振風俗於<lb/>
衣冠之舊息干戈為禮樂之華鋪張奕世之宏休紹復<lb/>
中興之盛典於今為最亘古未聞夙駕臨廱藹鬱鬱葱<lb/>
葱之瑞温顔下士見洋洋濟濟之風既釋菜於杏壇重<lb/>
<pb n="KR4d0163_WYG_009-5a"/>
横經於黼座臚傳趣召欣聨振鷺之班廡席回環分賜<lb/>
蒼龍之璧旋移天步親御書帷睿意非常不數漢唐之<lb/>
陋誦聲逺播悉還鄒魯之純恩下九天榮生一日恭惟<lb/>
皇帝陛下心游六藝道冠百王論經何啻於夜分議政<lb/>
有踰於日昃手揮宸翰仰窺琬琰之光帶擁橋門咸聳<lb/>
雲霓之望綸言載布聖徳昭孚臣敢不祇奉訓辭恪勤<lb/>
術業學如不及肯忘寸璧之隂樂且有儀不負百朋之<lb/>
錫<lb/>
<pb n="KR4d0163_WYG_009-5b"/>
　　　代張帥謝除待制表<lb/>
承流京邑方懐瘝曠之虞次對禁塗遽被褒遷之寵自<lb/>
天拜命無地措躬伏念臣生禀庸資進蒙異睠馳星軺<lb/>
而轉漕未及終更任天府之劇繁遂叨試可屬神聖中<lb/>
興之運蒐禮文久墜之儀百度肇新千齡希遇實臣子<lb/>
效勲猷之日雖盡勤勞然材能有分量之拘終難稱塞<lb/>
每憂夙夜無補事功况桴鼓未稀尤愧夫輦轂彈壓之<lb/>
政而荷嚢忽佩奚取於侍從言語之臣避不獲辭得非<lb/>
<pb n="KR4d0163_WYG_009-6a"/>
所望兹盖伏遇至仁博愛妙道曲成録善棄瑕急堯帝<lb/>
親賢之意兼收並蓄無商王求備之心雖甚拙踈亦加<lb/>
甄奬臣敢不坐以待旦益思父教之忠國爾忘家願報<lb/>
君恩之賜<lb/>
　　　代謝轉官表<lb/>
郊祀配天創見修文之效考工率職遽叨増秩之榮拜<lb/>
命自天措躬無地中謝伏念臣猥從踈逺遭值聖明解<lb/>
京兆之守符持甘泉之從槖屬陽陛精禋之饗雷動屬<lb/>
<pb n="KR4d0163_WYG_009-6b"/>
車具勾陳法駕之嚴星羅周衛供無乏事幸免瘝官恩<lb/>
更俾之序遷得實逾於望外兹盖伏遇道參化育徳洽<lb/>
臣鄰稽古禮文炳同風於三代咸精技巧覈稱職以中<lb/>
興乃如罔功亦誤優擢臣敢不勉思宜稱祇佩寵光益<lb/>
殫夙夜之勤庶有㳙埃之報<lb/>
　　　代謝賜對衣金帶表<lb/>
榮頒顯服襜如一襲之恩巧製精鏐燦若萬釘之寳寵<lb/>
非常而驟及徳不稱以深慚中謝伏念臣禀質迂疎逢<lb/>
<pb n="KR4d0163_WYG_009-7a"/>
時熈洽考績王畿之治曾莫逮於中材躋身法從之聨<lb/>
恩實由於上力更䝉褒博増賁孱愚兹盖伏遇命式九<lb/>
圍徳承羣辟信賞既精於為治儀刑遂致於作孚雖器<lb/>
名不假於人欲昭國典然體貎以厲其節爰錫身章臣<lb/>
敢不衣被知榮糜捐誓報服之無斁闕必念於彌縫束<lb/>
可使言口不憂於衆鑠<lb/>
　　　代王帥謝賜對衣金帶表<lb/>
行都延閣方懐曠職之虞顯服精鏐更被章身之寵人<lb/>
<pb n="KR4d0163_WYG_009-7b"/>
雖歆豔已實兢慚中謝伏念臣生禀庸資出逢興運躐<lb/>
從外職擢寘近班未踰嵗月之間浸冒龍光之厚兹盖<lb/>
伏遇皇帝陛下乾剛天徳賁飾人文隆體貌以厲賢養<lb/>
威儀而致福垂裳㡳治懐手足視臣之心偃革躋時公<lb/>
爵禄磨鈍之具臣敢不書紳佩訓屬袂知榮束帶立朝<lb/>
執百錬益堅之節惟衣在笥存五紽退食之心<lb/>
　　狀<lb/>
　　　乞擢用宗室狀<lb/>
<pb n="KR4d0163_WYG_009-8a"/>
臣伏讀十月二十五日詔書星變火災許内外臣寮實<lb/>
封言事文詞哀痛徳意丁寧聞者感泣以為上天有悔<lb/>
禍之期而聖主有應天之實臣偶列官行在親覩變異<lb/>
且讀陛下求言之詔安敢黙黙以自後於黎庶故敢畧<lb/>
陳其説伏惟陛下留意幸察臣聞天之警戒人君必依<lb/>
託象類以示訓誥人君之應天亦宜因其象類以求之<lb/>
則天意可得而災異可消茍或不然雖多方以求之皆<lb/>
未免於瞀説也臣聞之師曰昭明齊遫可以亨飪者火<lb/>
<pb n="KR4d0163_WYG_009-8b"/>
故古之聖人繢火於衣以明事宗廟之孝昔炎漢之興<lb/>
實紹火運故繼世稱孝以象其徳臣嘗因其類而推之<lb/>
若火徳順其序則宜昭明光大下臨幽隠旁燭無疆而<lb/>
禍故熄絶一或失此則災延於下變見於上亦其理然<lb/>
也春秋書火災者屢矣或毁一廟或焚一國聖人固已<lb/>
求其端而書之况如比年冦盗相煽焚滅生類自國門<lb/>
以東極於海濵南至豫章長沙延袤幾數千里等為瓦<lb/>
礫生靈之禍未有甚於此時也臣謂凶燄至是極矣而<lb/>
<pb n="KR4d0163_WYG_009-9a"/>
㑹稽之火復見行在上天威之熒惑天其或者欲重警<lb/>
陛下俾更新而振起之乎是誠聖上警懼修省轉禍為<lb/>
福之秋也且自曩者以至於今凡有號令莫匪順道天<lb/>
下之人皆知聖人之心欲以至徳要道以治天下也積<lb/>
之有年宜享順應而乃悖繆如此豈夫播告之修或有<lb/>
其文而未盡其實乎群下承命咸體聖言而惻怛之誠<lb/>
或未能有加而無已乎將左右之臣以姑息愛君而失<lb/>
陛下惓惓念親之㫖乎古之君子其從政也譬之農夫<lb/>
<pb n="KR4d0163_WYG_009-9b"/>
之有疆埸朝夕行之行無越思盖彼效一官者時必先<lb/>
定其目而以思慮繼之方今天下之急而凡任天下之<lb/>
大當如何然則其目安在乎二聖鑾輅未還中原則生<lb/>
靈不得息兵革不得戢禍難不得弭而陛下與羣臣得<lb/>
高枕而卧哉臣願陛下審定其目固巳在此時而力行<lb/>
之無使須臾忘去方練甲兵以核其力勵政事以精其<lb/>
徳因斯民之顒顒奮聖人之怒為先焉敢為逃遁之説<lb/>
者必誅無赦凡曰二聖在逺將求康復之功必自此以<lb/>
<pb n="KR4d0163_WYG_009-10a"/>
圖之至誠力行久而不息則上天之瑞應殆將縁類而<lb/>
降其符也豈憂變異之不去哉臣又聞之聖人以宗社<lb/>
為重故必固根本以消禍亂於冥冥此不可不急也伏<lb/>
願捜求宗室親近其賢者或外假其權使同姓常强異<lb/>
姓無得而踰之此又宗廟社稷萬世之長䇿不可不思<lb/>
者也臣無任<lb/>
　　　繳駮郄漸除直秘閣狀<lb/>
臣聞爵禄者聖王所以勵世磨鈍之具不可以不戒也<lb/>
<pb n="KR4d0163_WYG_009-10b"/>
故重用之則名分重而人知勸輕用之則名分輕而民不<lb/>
服臣伏聞㕁漸前為無錫令及常州通判皆以善事權<lb/>
貴趨時附㑹以為進身之計近者遽得瞻望清光巳駭<lb/>
物論今者復俾進直中秘漸為何人乃與此選夫延閣<lb/>
之聨士林清要之地陛下猶不愛惜以為勵世之具乎<lb/>
况今來敇黄一道並不顯元犯事因臣乞令有司别行<lb/>
檢坐容臣看詳漸向所以得及落職之因必欲洗濯用<lb/>
之委以煩任俟果立勞效徐命進以階官可也榮名美<lb/>
<pb n="KR4d0163_WYG_009-11a"/>
職豈漸所宜得者哉<lb/>
　　　與丞相論鄭武子狀<lb/>
伏覩本局闗報刪定官鄭克坐言章所及别與差遣者<lb/>
某竊見鄭克温恭足智簡儉自將問學有所師承孝友<lb/>
發乎天性某自得官敕局與克同事熟聞議論備見操<lb/>
藴方今行在招徠茂異多士駢集雖在㣲官亦多英畯<lb/>
敕局數人其間固有㧞犀擢象見稱一時者然而析理<lb/>
精㣲旁通法意鮮如克亷靖有守不妄嬉笑鮮如克好<lb/>
<pb n="KR4d0163_WYG_009-11b"/>
惡不茍是非别白鮮如克克自入仕以來辛勤養母兄<lb/>
弟二人出處雍睦克身就吏祿弟奉母郊居克之所享<lb/>
不過脱粟蔬茹每營甘脆奉母身不敢嘗昔郭㤗與茅<lb/>
容定交止此一節今克持身如此而不見稱於世豈獨<lb/>
郭㤗為知人者哉時方艱虞朝廷用人固難以一槩取<lb/>
人才如克奈何以流品棄之某不敢逺引古人姑以近<lb/>
人比方克之素節則查道劉羲叟經術則陳賜龔原文<lb/>
章則唐庚馬存詩什則陳無己心計則薛向議法則劉<lb/>
<pb n="KR4d0163_WYG_009-12a"/>
賡今一官於敕局已䝉鐫貶則克之材能安得盡用伏<lb/>
承日者以新修敇令一代重典屈丞相為提舉官則刪<lb/>
定官亦丞相總屬之末某所以自忘㣲賤輙敢論述克<lb/>
之行事以為職分所當然者敢幸鈞慈俯加審録閒暇<lb/>
之際加訪求焉有一言不符甘受欺罔之罪昔休徽江<lb/>
州之政宰相不知孔戣固巳為言江州之政既外且逺<lb/>
其未逹於朝廷亦宜今克近預末屬日在視聽之下而<lb/>
有所抑鬰某雖愚賤安敢獨自愛惜不為借鳴於丞相<lb/>
<pb n="KR4d0163_WYG_009-12b"/>
之前惟丞相俯加採擇還克故任新書之成允有藉頼<lb/>
干冒威嚴不勝戰恐之至<lb/>
　　劄<lb/>
　　　强國本劄<lb/>
某嘗謂天下之病治則隠亂則見其隠者固非素隠惟<lb/>
當路者蚤夜以思務求去之而又有能言之士助成於<lb/>
下故小病之不積大病之所以去也其顯者固非驟顯<lb/>
惟當路者不蚤夜以思務求去之而又未有能言之士<lb/>
<pb n="KR4d0163_WYG_009-13a"/>
助成於下故小病之弗除大病之所以成也某不敢以<lb/>
久逺喻請以近事明之宣和以前大病有二靖康之世<lb/>
大病有一今日之勢大病有一病於往者弗治而顯矣<lb/>
復何言哉病於今者尚可治使隠也可不念乎所謂宣<lb/>
和之二病何也曰請謁也曰貪功也惟請謁之風行故<lb/>
刑政不修亷恥不立善者不勸惡者不懼而内亂成也<lb/>
惟貪功之説行故新政事作禮樂辟土地失盟好而外<lb/>
難起也所謂靖康之一病何也曰兩宫之間不能無間<lb/>
<pb n="KR4d0163_WYG_009-13b"/>
言也王黼之禍坐於蔡京師成之死急於童貫人皆以<lb/>
謂事之本原固有所在推是言之事多倒置此所以内<lb/>
外之勢離而弗合無强枝輔故逺夷再舉而京師為墟<lb/>
也所謂今日之一病何也曰國本單弱也明皇之世河<lb/>
北難起而靈武之師肅宗帥之至徳之世兩京復䧟而<lb/>
子儀之師廣平統之邇者逺夷近在江口命將出師則<lb/>
其勢輕六飛臨戎則其事危方此之時若選取近屬之<lb/>
賢為上出征撫我六師官以京尹之貴假以宿衛之重<lb/>
<pb n="KR4d0163_WYG_009-14a"/>
逺夷聞之知天子恢廓大度天威赫然庶幾其亦懾也<lb/>
况行伍之士乎若所以固根本强宗社重朝廷其為無<lb/>
疆之休有未易盡言者焉至於誓命之禮攬御之方事<lb/>
在朝廷了無可疑今執事當路而不務早夜以思指是<lb/>
為急恐傷上意置而弗言乃欲理當世之務使不失叙<lb/>
非愚者所能知也干冒威嚴不勝戰悚之至儻或可取<lb/>
願觀設施<lb/>
　　　論楚州事劄<lb/>
<pb n="KR4d0163_WYG_009-14b"/>
某竊見今日朝廷所恃方鎮以江北為重在江北諸鎮<lb/>
中楚州承州最為緊急承州今聞已被敵人侵據獨楚<lb/>
州截然中居強立者兩年矣某謂楚人稍習山川形勢<lb/>
利便人材能否今試具數事恐可施用謹具畫一如後<lb/>
一自楚州來者詢問得趙立彈壓用人甚有次序中間<lb/>
執通判賈敦詩送於朝囚曹官賈連置於獄殺主簿查<lb/>
蒧責以大義明示於衆有祥輝觀女道士二人收金人<lb/>
帖上有金國年號便欲殺之所以一郡之人莫不知好<lb/>
<pb n="KR4d0163_WYG_009-15a"/>
惡所向承命不暇前此州都監王詢者専執兵柄郡將<lb/>
所不能制及趙立出師淮北令詢作先鋒回顧即斬致<lb/>
詢之兵不敢少却用能走金人之師所獲軍資甚衆此<lb/>
彈壓之效也至其用人則又有可稱者朱存中為土豪<lb/>
之最得郡人情以為幹辦官兼知山陽縣事朱鉞土豪<lb/>
薄有武勇以為州都監孔師錫老士人謹細能御吏計<lb/>
出入以為山陽縣丞張驥千士人之可稱者以為山陽<lb/>
簿顧伯起朱芑皆進士登科委伯起以縣事先任芑為<lb/>
<pb n="KR4d0163_WYG_009-15b"/>
本州糧料又任芑通判泗州是以一郡之士皆樂為用<lb/>
然此數人恐非經朝廷命令雖抱忠力未能自逹若朝<lb/>
廷降付劄子各令條具優與官爵使此數人皆見朝廷<lb/>
已知姓名必思自奮以報恩寵<lb/>
一除趙立所委用外士人有馮舜文馮舜詔翁招張師<lb/>
閔亷潔巳蔡仁張次仲土豪有呉襄馮周士周源謝珪<lb/>
皆有帥衆之略頗聞未肯遽自當事若劄下趙立有欲<lb/>
與官者不拘人數許以奏聞庶幾肯為用者衆昔漢髙<lb/>
<pb n="KR4d0163_WYG_009-16a"/>
祖曰吾不愛四千户以慰趙子弟今以是行之事似相<lb/>
類<lb/>
一楚州東有鹽城南有寳應西有淮隂北有漣水漣水<lb/>
限在淮北淮隂即當泗州之衝此兩處各為敵馬蹂踐<lb/>
不復更有征賦惟鹽城寳應兩邑今年曾下種處稍有<lb/>
稻麥趙立都兩邑税賦凡得數萬可支半年軍食百姓<lb/>
所食不與也今寳應路與承州鄰勢必梗絶獨鹽城一<lb/>
路可通㤗州興化今欲稍給楚州糧食必自通㤗往乞<lb/>
<pb n="KR4d0163_WYG_009-16b"/>
以糧食轉至通州即令岳飛據所交到數却自㤗州撥<lb/>
還楚州令楚州之兵自從下河津般孤城久飢得通糧<lb/>
道必自向前縱有散失分數亦自歸恩朝廷矣若通㤗<lb/>
不肯那移必得朝廷所降之粟自到楚州即成迂逺恐<lb/>
誤兵食<lb/>
一楚州至承州中間有兩湖一曰白田湖二曰新開湖<lb/>
有張敵萬者聚衆往來湖中與趙立為仇常梗楚州糧<lb/>
道前者承州薛慶頗得此人歡心故獨不梗承州糴買<lb/>
<pb n="KR4d0163_WYG_009-17a"/>
之路所以七月中楚州米一升四百五十承州一升二<lb/>
百粟價相去不啻一倍又承州城中足食皆縁張敵萬<lb/>
與薛慶無怨不於城外阻截之故今乞以一近上名目<lb/>
與張敵萬令取得承州即以承州鎮撫與之命趙立與<lb/>
張敵萬通和彼雖懐忿其力不能相制若承朝廷命令<lb/>
必便解仇以此助楚州之力其利不細<lb/>
一承州既為賊人占據必驅本土人當鋒今乞朝㫖勸<lb/>
喻楚州人切勿殺害承州土人常務招誘告以朝廷傷<lb/>
<pb n="KR4d0163_WYG_009-17b"/>
痛赤子之意縱使兩州之人交鋒之際不暇承命此令<lb/>
既出承州之人感戴朝廷恩惠必有思自奮者或執賊<lb/>
自歸理亦有之<lb/>
一承州雖為賊人占㩀其間倉庾稍實又聞有敵人殘<lb/>
零輜重皆諸將所覬覦所以近日環冦之師稍衆若令<lb/>
諸將先入者主之則人人自奮又承州之地自江南視<lb/>
之則為危自宿泗視之則為安今聞宿州蘄縣尚有宿<lb/>
州官吏而泗守王宣贊者驍勇過人若令來取承州就<lb/>
<pb n="KR4d0163_WYG_009-18a"/>
食彼必聞命引兵又泗州劉氏統兵屯駐建康特以泗<lb/>
州乏食故不謀歸今若令取承州就與鎮撫則泗州失<lb/>
業之民皆可復歸承州漸近鄉里此亦因其鋒而用之<lb/>
之道也<lb/>
　　　論防秋事劄<lb/>
一諸處起土豪民兵把隘乞令㸃集後即時放散直候<lb/>
警急方得追呼　某竊見朝廷以謂近年敵人入冦諸<lb/>
路民兵以愛惜鄉閭悉力捍禦往往獲功去嵗兩浙民<lb/>
<pb n="KR4d0163_WYG_009-18b"/>
兵尤著勞效朝廷節次行下州縣保明推恩人人自奮<lb/>
甚大惠也今秋諸路往往勸誘土豪民兵一則各保鄉<lb/>
分二則為衆防守然聞諸路把隘官司多慮民兵生踈<lb/>
遂欲預行教閲有欲五日一習總一縣觀之計所起民<lb/>
户去把隘去處有去家十里者有二十里者若五日十<lb/>
日一習往來道路必致經宿是五日十日之間少者兩<lb/>
日多者四日方了一番教習豈不妨廢農務冦賊未來<lb/>
先自紛擾且鄉保之民使其不甘侵暴用命自奮雖瓦<lb/>
<pb n="KR4d0163_WYG_009-19a"/>
礫白梃可以擊賊若使了無鬭志雖使日日教習寧免<lb/>
生踈今乞鄉分土豪各已分定把隘去處即時拘集當<lb/>
官教閲使識旌旗金鼓坐作之節不過三日即時放散<lb/>
直候警急方許追喚如有不肅以軍法治之號令既行<lb/>
人人安便<lb/>
一諸縣添差縣尉一員令部新法弓手乞行寢罷某<lb/>
竊見朝廷以縣道弓手為不足用特置添尉一員使専<lb/>
出戰法意甚善然以某所見觀之徒為紛紛無益實事<lb/>
<pb n="KR4d0163_WYG_009-19b"/>
凡一縣之内鄉民肯為弓手者不過若干舊額徃徃不<lb/>
足又使添置新法新舊相争各為區别尋常巳自異心<lb/>
緩急豈肯相援且張官置吏亦非細事每官一員少者<lb/>
史一人胥兩人㕔司兩人多者史二人胥四人㕔司四<lb/>
人是數十人中多者十人少者五人先已無用不執弓<lb/>
矢共糜廪稍無益有害莫甚於此今乞速罷添差每縣<lb/>
止於舊弓手額外各添百人以新法弓手補充如有不<lb/>
足更行召募尉或不才自當換易豈有文尉守律武尉<lb/>
<pb n="KR4d0163_WYG_009-20a"/>
出戰名分相敵不相為使縣縣敗事害徧天下且朝廷<lb/>
初立新法欲易招置遂使新法弓手役錢優於舊人此<lb/>
正與蔡京創立辟廱施行新法貢士進士分為兩岐不<lb/>
知天下人材本無新舊實同名異妄為紛争伏乞速行<lb/>
併罷督責縣尉務使一心<lb/>
　　　蠲逋欠劄子<lb/>
某竊謂朝廷有可以大慰民情亊理甚明每屈於衆議<lb/>
欲行輙止者如拖欠積欠稅賦干係官錢是也已出省<lb/>
<pb n="KR4d0163_WYG_009-20b"/>
限而未納稅苖謂之拖欠經及累年謂之積欠正犯人<lb/>
家財不足均攤合干人出備謂之干係官錢此三者前<lb/>
兩項在官未嘗有所得後一項所得甚㣲而破家賣業<lb/>
者相繼皆朝廷所不忍行而行之者奪於衆議以謂不<lb/>
可去也今衆議所以謂不可去者以其數至多一旦蠲<lb/>
之國用遂屈且催刷積欠逋負其名甚正若一旦蠲除<lb/>
却行斂取即傷民或甚此衆議所以不欲行而朝廷不<lb/>
能奪也某以為此事為州縣監司者皆已知之不敢不<lb/>
<pb n="KR4d0163_WYG_009-21a"/>
行耳且所謂拖欠積欠者何嘗得之皆以當年所入名<lb/>
為催到欠負而巳且以一年計之當年所入皆以數足於<lb/>
足數外催到米斛謂之欠負可也豈有當年之數未足<lb/>
却納欠負之理朝廷試取一州夏秋帳狀計之當年所<lb/>
入幾何催到欠負幾何當年已足有催到之數謂之催<lb/>
到欠負可也當年未足而别出催到欠負一項非以新<lb/>
為舊而何哉且州縣所以為此者盖亦有説不惟欠負<lb/>
未䝉蠲除挂在簿歴正縁當年所入盡合起發催到欠<lb/>
<pb n="KR4d0163_WYG_009-21b"/>
負尚容兊那此所以不得不為䝉蔽之術也某竊觀江<lb/>
南東西湖南北數路以連年盗賊之餘或彌阡亘陌舉<lb/>
為丘墟而復業之人未嘗盡歸以至江西之田賤價與<lb/>
人人不敢售者以其欠負未盡故也每遇肆赦有除放<lb/>
之文徳澤非不加也然於條稱放者止放三分餘七分<lb/>
尚存也某願朝廷徑下諸路凡九年以前拖欠積欠並<lb/>
行除免如十年拖欠許令催促如州縣敢以新苖補填<lb/>
舊欠移易簿書委監司覺察民户越訴如此則南畆之<lb/>
<pb n="KR4d0163_WYG_009-22a"/>
民悉被實惠太平之基豈不益固哉又干繫均備一項<lb/>
尤可矜憫謂如甲願充衙前借乙田宅抵當又召某人<lb/>
為保及當受重難欠折為甲者家業已盡或已身死或<lb/>
死獄中矣除抵當田産自合出賣均及保人又均及鄉<lb/>
鄰又均及主行文書之吏原其本情未必不相䝉蔽以<lb/>
規在官之利然其心豈謂場務便破壊綱運便失䧟也<lb/>
根柢窮治無有已時賣妻鬻子不能充足豈不傷和氣<lb/>
哉某願朝廷徧下諸路如見今欠負除正犯人家業及<lb/>
<pb n="KR4d0163_WYG_009-22b"/>
見抵當財産並行出賣外其餘干繫一切除之某觀前<lb/>
世有因推恩減除租稅者國用若足租稅尚可減免况<lb/>
逋欠乎國家用度方之其它固不可行若此三項或有<lb/>
名而無實或害多而利少願朝廷斷之行之<lb/>
　　　正詭名法劄子<lb/>
某謂當今之法有條約備具刑名甚嚴而决不可行者<lb/>
詭名之法是也今者州縣有十等五等之别一有均敷<lb/>
曰上户一有追呼曰上戶一有差徭曰上户為上户者<lb/>
<pb n="KR4d0163_WYG_009-23a"/>
不勝其勞而下户晏然熟視如此則是驅之使為詭名<lb/>
尚何以禁之哉近年以來朝廷因臣僚申請如均敷和<lb/>
買之類皆徹下等是詭名之弊已去矣尚何俟設禁以<lb/>
防之乎盖其法之弊有甚害者行於貧而不行於富行<lb/>
於賤而不行於貴此乃不可不革者也且縣有一宰行<lb/>
法於一縣者也其家無田則己為縣令者家買田園有<lb/>
不為詭名者乎州有一守行法於一州者也其家無田<lb/>
即己為郡守者家買田園有不為詭名者乎推而言之<lb/>
<pb n="KR4d0163_WYG_009-23b"/>
盖無不然乃徒設禁防形勢之家雖有訟者州縣不行<lb/>
是行於賤而不行於貴也兼并之家人不敢訴是行於<lb/>
貧而不行於富也獨貧民下户稍涉讐怨更相告訐若<lb/>
州縣受訴而不行即屬違戾若受而行之長告訐之風<lb/>
使細民無所措手足至使豪猾之人誅求鄉村仰以取<lb/>
結者豈不謂法之甚弊者乎某今以謂若盡去其法使<lb/>
詭名者無所忌憚則不可獨願除告賞之法凡詭名挾<lb/>
佃寄託官户規免等第減落税錢之類並除許人告三<lb/>
<pb n="KR4d0163_WYG_009-24a"/>
字遇其事至官皆依法窮治如州縣隠蔽即委監司按<lb/>
劾而舉行之如此即法固存不害其為良法意固存不<lb/>
害其為美意去告訐之風長敦厚之俗豈不美哉嘗聞<lb/>
錢氏之有國也有一族子弟領郡民有訟盗種官田者<lb/>
錢氏子弟怒而杖之且曰有國者之富獨患地有遺利<lb/>
豈以官民為異道哉使地皆墾闢即稼穡之盛非有國<lb/>
者之利乎由是二浙之地鮮有曠土夫以偏方之佐尚<lb/>
知捐在官之利與民共之以為有國者之利又况詭名<lb/>
<pb n="KR4d0163_WYG_009-24b"/>
之弊若常均及下等即無損於官而實便於民今又不<lb/>
除其禁特寛告訐之俗何憚而不為乎此理甚明願朝<lb/>
廷斷以必行之<lb/>
　　　初論修法之意劄<lb/>
某竊見朝廷重修敕令者其始本欲盡復嘉祐故事非<lb/>
有意於重修也故當日詔書大意以謂仁祖在位四十<lb/>
餘年最為久長故盡復嘉祐法度縁閲嵗既久政事更<lb/>
革詳略不同又自熈寧以來便分勑令格式四事嘉祐<lb/>
<pb n="KR4d0163_WYG_009-25a"/>
法度已不復見今之為有司者當上承朝廷復古之意<lb/>
先以嘉祐法為主其有改更政事前法所不載者以後<lb/>
來刑名附入則祖宗之大法復於今日既從刑部侍郎<lb/>
商守拙之請使嘉祐所不載者並依見行條法俗吏因<lb/>
之習耳目見聞之常一切以政和法令為主豈復有嘉<lb/>
祐哉今者雖行重修左右前後皆政和行法之人根蔕<lb/>
蟠結勢不可解區區一二士人安能勝彼之衆乎嗚呼<lb/>
熈寧以來變更法度以至於今踰六十年矣十甲十二<lb/>
<pb n="KR4d0163_WYG_009-25b"/>
子相配數窮六十豈天時人事因我國家創殘之餘大<lb/>
復祖宗之宏規乎美意始行俗吏掣肘而責之事者環<lb/>
聚士子十餘人法吏數十人怵以後禍誘以近利謂新<lb/>
書朝成暮推賞典若一開口必致敗事今試取巳修者<lb/>
觀之皆政和勅也群吏檢㑹凢政和所有而嘉祐所無<lb/>
則必修入而後已嘉祐所有而政和所無則不復條具<lb/>
蠧政之結人心也如此幸遇君相有恢復之大志而俗<lb/>
吏奪之了不得伸此有志之士所為憤嘆不平者也<lb/>
<pb n="KR4d0163_WYG_009-26a"/>
　　　次論嘉祐政和法意不同劄<lb/>
嘉祐勅者不分四門具載於勅謂如創造一物在嘉祐<lb/>
勅則曰凡造某物光集人工材植計多寡限某日為之<lb/>
功成獲某賞工廢定某罪此嘉祐文意也政和勅者分<lb/>
勅令格式四門集人工材植令也計多寡限某日式<lb/>
也功成獲某賞格也功廢定某罪勅也故嘉祐勅一閲<lb/>
而盡在不習法者舉能知之此士人百姓之利也政和<lb/>
勑反覆尋閲有終日不盡一事者法吏侮文者之利也<lb/>
<pb n="KR4d0163_WYG_009-26b"/>
今立法者欲一舉盡見使人人曉然咸知而為百姓之<lb/>
利乎欲網羅詳悉繁文碎辭可以出入為侮文者之利<lb/>
乎今持良法以治天下使綱目咸舉不務求為百姓之<lb/>
利而使侮文者得以弄之愚意立法之意必不然也且<lb/>
法度之變何世而無髙祖初定闗中約法三章天下既<lb/>
定命蕭何次律令民歌之曰蕭何為法較若畫一其洞<lb/>
然易曉之意可見其後天下多事而趙禹張湯之法出<lb/>
天下豈勝其弊哉頼昭帝繼之霍光知時務之變而當<lb/>
<pb n="KR4d0163_WYG_009-27a"/>
時根據之弊光能絶之摧燕王仆上官文學之士咸使<lb/>
盡其辭𢎞羊之流不得竄其説保而持之以遺宣帝中<lb/>
興之功始粲然耳向使昭帝承奢侈師旅之後守趙禹<lb/>
張湯之令不變則始元之詔真虛文也嗟乎昭帝去漢<lb/>
武之世相繼其間餘習往往具在張湯趙禹之黨必尚<lb/>
持法相顧而文學之士得以竭忠盡辭者丞相大將軍<lb/>
與百執事主其議者為是力耳使丞相不從大將軍不<lb/>
力主在庭百執事畏罪不議則招徠之士尚得開其喙<lb/>
<pb n="KR4d0163_WYG_009-27b"/>
乎更昭立宣為日久矣魏相猶以漢故事奉行為名相<lb/>
則欲恢復大業者於祖宗之法當何如耶前朝之臣蔽<lb/>
䝉聖明過誤國家殘賊百姓不勝其弊天下之人無問<lb/>
逺近言祖宗之法則釋然昭蘇如病者痊如痿者起如<lb/>
久憂者去如言蔡京之流凋弊之政則䘮膽失氣魂亡<lb/>
魄絶如覩臭腐如視涕唾如久隂而沈結如痿痺而不<lb/>
起嗚呼今欲去姦諛更弊政大慰民心名聲稱號之順<lb/>
否亦當如何哉此區區之愚所以不量愚賤而欲極論<lb/>
<pb n="KR4d0163_WYG_009-28a"/>
其弊者也<lb/>
　　　後論今日之法當然劄<lb/>
某嘗聞管子之相齊下令如流水之源者豈不計是非<lb/>
利害一切順從衆意務以愉快為事乎是亦因時乗理<lb/>
疏瀹其端導而行之使無留難故民之行之不約而順<lb/>
從也某竊觀嘉祐勅條目絶省政和勅條目甚繁嘉祐<lb/>
勑之文詳政和勅之文簡嘉祐勑立法多重政和勅立<lb/>
法多輕夫條目省則易行立文詳則易曉而法重則民<lb/>
<pb n="KR4d0163_WYG_009-28b"/>
不輕犯百餘年間致治之美得非由是乎政和勅則不<lb/>
然政和所載在嘉祐勅十無三四此條目所以為繁嘉<lb/>
祐丁寧訓誥之意政和一切去之此其文所以為簡徒<lb/>
流笞杖所以禁姦類多姑息謂之隂徳此其法所以多<lb/>
輕徒不知條目繁則難行立文簡則難曉姑息從輕則<lb/>
易犯數十年間蠧國殄民得非由是乎但舉一二事言<lb/>
之水陸不得事道像道士不得動鐃鈸軍人不得養鷹<lb/>
犬將校不得從畋獵又如絶禁兵器則鈎刀博刀捋尖<lb/>
<pb n="KR4d0163_WYG_009-29a"/>
刀名號雖異而形相似者皆收坐之此嘉祐所不載而<lb/>
政和則有之此政和勅條目之所以為繁也如招軍經<lb/>
由人不得受軍人例物在嘉祐勅則凡招軍時先具法<lb/>
曉諭出榜旗下各令知委此仁民愛物之意欲民不輕<lb/>
犯也至政和則不然但斷受財之罪而已其意以謂既<lb/>
巳立法何必出榜既不出榜何取知委故至今俗吏多<lb/>
謂嘉祐為剰文不知光武一札十行丁寧訓誥之意幾<lb/>
何其不為剰文耶此政和勅立文所以為簡也嘉祐勅<lb/>
<pb n="KR4d0163_WYG_009-29b"/>
於同居親有所䂓求而或使為童行或不收養因而致<lb/>
死者論入十惡僧尼道士於本師亡歿還俗歸家回禮<lb/>
它人為師者加一等所以禁止姦弊可謂委曲政和勅<lb/>
則一切去之不知刑有當重豈可但使從輕設法之意<lb/>
將禁姦是務而獨務從輕姦可禁乎故政和勅所以為<lb/>
輕而易犯也以某觀之大抵嘉祐勅必出於士人之手<lb/>
故士人喜觀之前政和修勅時詳定官一時貴人漫不<lb/>
省事刪定官多貴游子孫故政和勅皆出於文吏之手<lb/>
<pb n="KR4d0163_WYG_009-30a"/>
故文吏喜道之今其言曰法令詩書自為兩塗雖習翰<lb/>
墨豈能曉法故以文法出入為已任獨不知管夷吾便<lb/>
民之令以道揆為之乎亦拘制文墨之弊而為是諄諄<lb/>
者乎且近時風俗便文自營規避後悔牢不可破以謂<lb/>
改嘉祐之文孰謂理直改政和之文則政和之人具在<lb/>
不可不慮乎此所以上下袒徇務為文致必從政和而<lb/>
後止也嗟乎此可怵夫抱案吏耳士大夫奮身謀國死<lb/>
且不畏今欲導祖宗良法美意以便天下實千載一時<lb/>
<pb n="KR4d0163_WYG_009-30b"/>
之嘉㑹而蓄縮畏罪制於文法寧有是哉某又竊聞人<lb/>
士家多有藏元祐勑者若朝廷發徳音下明詔求元祐<lb/>
書與嘉祐參合對修具為成書其有二勅所不載於見<lb/>
行條法者先具條目令刪定官各具所見與公朝通議<lb/>
之其不必用者去之其不可去者附入之則此書之成<lb/>
當粲然可觀而使一代之典出於此時顧不韙與蕪昧<lb/>
之説未知可否恭惟高明俯加裁擇而間取焉幸甚<lb/>
　　　正得失劄<lb/>
<pb n="KR4d0163_WYG_009-31a"/>
前朝害政之方不一而止然總要而言不離於倒置而<lb/>
止耳以忠為佞以邪為正則人材倒置也女謁日盛宦<lb/>
官弄權則名分倒置也以謟諛為嚮上以愛民為附下<lb/>
則是非倒置也國力空竭邉陲召亂則强弱倒置也或<lb/>
唱於前或和於後併為一談牢不可破如是而行餘二<lb/>
十年故上天從之報以倒置之禍外夷天下之足足固<lb/>
在下而返處於上中國天下之首首固居上而返處於<lb/>
下連年之禍古今所無豈可謂强弱之運偶如是哉實<lb/>
<pb n="KR4d0163_WYG_009-31b"/>
倒置之禍積以召之也傳曰人之所欲天必從之端謂<lb/>
是耳然則今日之事所以為燮調之理者不在於它審<lb/>
其倒置者易之斯得矣今之所謂倒置者何耶曰前朝<lb/>
之倒置在諸法度譬諸人身殘其血氣之道也今日之<lb/>
倒置在於强弱征伐譬諸人身殘其形軀之道也殘其<lb/>
血氣者難見而其禍遲殘其形軀者易察而其禍速方<lb/>
今朝廷謂襲前日之弊紀綱法度一切失叙則厚誣矣<lb/>
若征伐之所出漸成倒置則鄙人雖愚實區區之心所<lb/>
<pb n="KR4d0163_WYG_009-32a"/>
甚恐也今執事其思返此禍乎施設注措之方必有黙<lb/>
曉執事之意者若謂宻勿之請固巳告猷獨行自然機<lb/>
不可泄則非愚所敢言也干冒威嚴退惟戰恐<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集玉山房稿巻九</head> <lb/>
    <p>
<pb n="KR4e0237_WYG_009-1a"/>
欽定四庫全書<lb/>
　集玉山房稿巻九<lb/>
　　　　　　　　　　　　　明　葛昕　撰<lb/>
　書<lb/>
　　任養宏寅丈<lb/>
知已云逺勞思良切忽接手教備稔起居清吉尊翁老<lb/>
先生康强福履天倫樂事真令人可想慕此豈以三公<lb/>
易者哉吾丈可謂髙蹈完人矣弟碌碌一曹外不能卓<lb/>
<pb n="KR4e0237_WYG_009-1b"/>
有樹立以報國恩内不能承懽朝夕以娯親顔進退維<lb/>
谷無足齒道門下其何以教我俾蚤得税駕計也再遲<lb/>
二月具疏乞身或者人不復罪我為怨望乎頃者酬勞<lb/>
吾丈不以為獲報之薄而顧為弟他有期冀且感且恧<lb/>
耳依依欲言冗極不盡<lb/>
　　田南原公祖<lb/>
福山郭似山翁年伯祖蒞官風裁忠介居鄉長厚儉朴<lb/>
一身而係世望九十餘年矣武公雖耄兢抑惟勤異數<lb/>
<pb n="KR4e0237_WYG_009-2a"/>
方加溘焉不禄盖朝紳舉悼痛之鄉邦後生可知已所<lb/>
有恩䘏章疏伏乞台慈留神速為玉成上逹奚直翁家<lb/>
存殁胥感鴻施已哉近来大老殁後有司率故為裁抑<lb/>
以干譽奸民或亦自有取爾者然决不可加之此碩徳<lb/>
名公家尤望老公祖威靈有以懾消之非翁家子弟有<lb/>
所懇言盖偶有感觸云爾也萬惟心照臨楮依依<lb/>
　　周明宇公祖<lb/>
署中辱愛日乆毎㡬日離索輒覺悒念乃一奉别忽焉<lb/>
<pb n="KR4e0237_WYG_009-2b"/>
改歳馳慕盖可知已使来逺承記念言言真切是日前<lb/>
弟夢同丈笑傲金山之阿而明發即接手教其果神交<lb/>
耶恭喜新命豫州士子何幸得徼福門墻沐絳帳春風<lb/>
之化徒令海岱章縫引領振鐸而怨慕之無已也大明<lb/>
川上之約又必須開府方伯而後可踐乎顒竢弟本碌<lb/>
碌以椎魯不能隨圓之質丁諸君子喜為新竒議論之<lb/>
㑹蚉負大工免敗亦幸薄勞自有當首叙者弟亦叨沾<lb/>
被出分涯矣門下不自以為報酬之薄而顧轉念弟叨<lb/>
<pb n="KR4e0237_WYG_009-3a"/>
受之未渥乎何日握手道此積懐千里惠徳令人感恧<lb/>
即日桃浪漣漪幸望大河鼓鬐前進以慰諸士之亟登<lb/>
龍者<lb/>
　　巡視穆道長<lb/>
乆仰大雅末縁躬晤敝僚呉丈罣議以船戸多領運價<lb/>
也省疏據樊鏞讐告十四年春迄十月船户以二十一<lb/>
萬磚冒領二十五萬價信有之則干重辟波及主者亦<lb/>
宜也乃對收簿全無影響七八月間即收船戸磚三十<lb/>
<pb n="KR4e0237_WYG_009-3b"/>
九萬八千有竒扣先領預支四千二百餘兩彼之刁辭<lb/>
何所據耶又陽山新立磚厰非比舊有積頓者今在厰<lb/>
半叚碎磚見有數千而船戸自石<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>轉輸交厰數一百<lb/>
九萬有竒與夀宫收車戸數正相符合則無毫髪弊昭<lb/>
然矣兹工未停止船户未有截状不復領運何謂多領<lb/>
運價耶若以預支未扣完為説則内外何工無未扣預<lb/>
支况此奉欽依預給原非漫發私領也仰惟台慈持法<lb/>
平明伏祈光照覆寃明以鏞之刁潑傾險聞則大工清<lb/>
<pb n="KR4e0237_WYG_009-4a"/>
楚衙門體面有仗尊庇多矣曷勝戴徳若車戸脚價年<lb/>
来雖増減出給實各照議定㑹估亦無可議且省恭語<lb/>
亦原未及之似總可略也統惟門下裁察摳謝不盡<lb/>
　　王明野侍御<lb/>
乆踈候問懐仰良切使来辱手教注念殷殷且感且愧<lb/>
顧腆貺其曷克當也敢敬憑使附謝日前為徐李剖悉<lb/>
功罪大疏時雖未見施行而公論甚多之古人有重諫<lb/>
草者矧已盡道吾所欲傾吐於朝廷之上乎今疏何事<lb/>
<pb n="KR4e0237_WYG_009-4b"/>
政府止之豈以其言過讜有難覆議乎主上嚴明内外<lb/>
屏足而立調停了事主上且忌疑之大非昔比王荆老<lb/>
意在必行矣時事真有難言也張錦衣救李撫臺已即<lb/>
示之罰迺於叙功中猶念之而波及其叙之者政府力<lb/>
救不能挽回付之長嘆已耳諷諫婉諫其尤在直諫之<lb/>
右乎夫立於殿陛之下與至尊争可否是非固有言責<lb/>
者職鄙意謂忠良一道亦必度其果有不容已者而後<lb/>
言之斯為有益也此兩端門下以何者為近是願言一<lb/>
<pb n="KR4e0237_WYG_009-5a"/>
擇焉不任至祝<lb/>
　　路鳳岡太守<lb/>
偶接科邸報令人怏怏神索者累日使来再讀手教云<lb/>
云嗟乎吾輩何不幸不早生於漢唐之朝也今世講家<lb/>
以中式搆謗者無論張相公後人春間王辰玉名家輩<lb/>
又䝉詬不入塲門矣大臣子孫科目可疑府郡可吝豈<lb/>
將盡禁絶使不得入仕途而後可乎堂翁意亦甚好第<lb/>
勢不能不他一暫借耳惟衍中自愛是為至禱<lb/>
<pb n="KR4e0237_WYG_009-5b"/>
　　殷洗心妹丈<lb/>
復啟業將發行辱榖老賜顧深責僕與門下至親而言<lb/>
焉有未詳盡大約謂貤封有難於輕議者請封夲生父<lb/>
母起自嘉靖中年然而須報其見所為親恩過而後他<lb/>
徐議之况承廕者有如武職世襲義乎吾之官由乎此<lb/>
而推恩則不然吏部亦必難之即如洗心書言或未見<lb/>
張蒲州事老師為官極品是矣髙老夫人當時亞於嫡<lb/>
母亦未沾封正洗心養母今恩當先報者何為不一先<lb/>
<pb n="KR4e0237_WYG_009-6a"/>
及若為他着必令老師諸門人觧體且甚非洗心自為<lb/>
計也言極有理但以不忍下筆有難親復馳問僕直述<lb/>
以告舎弟暨相知二三人見皆符此誼不能不備以聞<lb/>
君子舉事益在萬全已有所重則人因有所輕幸猛省<lb/>
之幡然改念若令叔問及姑權其詞以應之可也執事<lb/>
但遲遲上京則㣲意自在不言之中矣此意僕始不欲<lb/>
説破乃僕不言必無人言恐至悞事不避喋喋至於舎<lb/>
妹仗庇獲叨封典豈直新親戚家徃来之榮僕亦藉光<lb/>
<pb n="KR4e0237_WYG_009-6b"/>
多矣榖老又謂上公家其夫人向不出門即以相公之<lb/>
愛徑用一袍服無不可似亦肝腸語也如何如何盖上<lb/>
公携其二郎来京為襲博士冡噐則原欲諸勳戚結親<lb/>
但以榖老與僕力勸之戊辰諸老慫惥之撫臺頻有書<lb/>
来敦之耳故宅上應命利在迅速尤不可不知此㫖萬<lb/>
勿外露又禱<lb/>
　　項𤣥池寅丈<lb/>
日前方遣使馳候輒拜惠音及讀副言尤感所見之同<lb/>
<pb n="KR4e0237_WYG_009-7a"/>
或堂翁意旨亦不出此也原隰髙下異宜此奚須辨藉<lb/>
令種必成株非十年之後未可用棄見可耕之田地恃<lb/>
不可必之槖駞亦何與我新政祗徒為山主人増口實<lb/>
耳恐不如保䕶舊甲木身根為愈也髙明以為如何然<lb/>
新舊公相代意見貴於相成至形之奏章似未便輒盡<lb/>
黑白異同語人以為一署自相矛盾有失渾厚諒兄丈<lb/>
白記堂翁必自有妙用也惟裁酌之是祝<lb/>
　　王鳳洲司㓂<lb/>
<pb n="KR4e0237_WYG_009-7b"/>
恭喜考績北上棨㦸且踰江干意即獲奉徳教慰十餘<lb/>
年濶仰之私也迺門下資望深隆不俟既奏最而後進<lb/>
律煌然簡命已正留都台席依依斗山猶然在望則奉<lb/>
巵酒為夀併賀長公登髙第其尚須特召還朝之日乎<lb/>
但老親年邁矣今某幸請出衙門謝山陵役計明春或<lb/>
始敢乞身東修覲省未審台慈何以提撕之以終夙昔<lb/>
知我之愛也舎弟藉手令噐長公人謂能甄收海内名<lb/>
士幸莫大矣何敢當尊慇慇記念乎率附候臆兼謝寵<lb/>
<pb n="KR4e0237_WYG_009-8a"/>
貺積欲控陳什未悉一臨緘不勝耿悒之至<lb/>
　　黄慎軒太史<lb/>
僕昨兩走候盖欲乞名言託不朽耳不佞自都水調屯<lb/>
部經營大工也廟堂誤以㑹試修永陵省費而且先限<lb/>
二年竣事然此一役荏苒㡬七年猥叨金綺之賜十六<lb/>
次再陞俸級頒食邸第何非殊恩乃聖駕閲工之日不<lb/>
謂復以大喜命各頒爵賞而不佞又叨與面賜花紅文<lb/>
綺盖糜頂踵不知所以為報矣或以為日昔鼎建永陵<lb/>
<pb n="KR4e0237_WYG_009-8b"/>
至費六百萬今此直費一百五十萬耳坐是有當上意<lb/>
爰圗一巻真蹟欲什襲家藏傳之後昆惟太史公名筆<lb/>
敢祈一二語以徴匪妄子孫亦當感戢與此巻俱永也<lb/>
儻無我郤足仞世誼巻稿奉覧教希即擲下數日後當<lb/>
以真巻乞揮灑也踵謝不一<lb/>
　　曽博士<lb/>
京中匆匆一晤不及㑹令尊翁一談道所欲傾吐為歉<lb/>
宅上事乃大賢祀典有識自知重之今由廟堂而撫按<lb/>
<pb n="KR4e0237_WYG_009-9a"/>
司道府無不謂然正天理民彛也而朝夕相處宜相厚<lb/>
者乃不然無亦夙昔之所以處之者未盡其道乎此須<lb/>
託縉紳庠士公懇之而兄文復致委曲私忱必求其賛<lb/>
成無令作梗而後可也盖夲縣根夲地渠倘執别意雖<lb/>
撫按亦奈之何哉輒爾與兩院書移未可兹姑具易太<lb/>
府書亦幸時其可而投之俟撫按有他意當為専啟以<lb/>
白厚儀璧返照入<lb/>
　　項𤣥池寅丈<lb/>
<pb n="KR4e0237_WYG_009-9b"/>
即厰民極感翁丈體恤已知種種徳政伏承台諭欲創<lb/>
厰志以垂永乆用意可謂勤而至矣成憲足徴利頼無<lb/>
已同事者更有如前師心矛盾故分軍民豈可得哉厰<lb/>
民自身而子孫抑何幸也新修㑹典事多舛錯例更遺<lb/>
漏不逮舊本逺甚以成之翰林先生分局編摩未徴之<lb/>
熟掌故各部老吏也鄙意向謂此書須經六曹掌印司<lb/>
君訂証増損令異日無可指議斯稱昭代㑹典傳之聖<lb/>
子神孫萬世無斁也語雖諄諄誰從而聽之請關防䟽<lb/>
<pb n="KR4e0237_WYG_009-10a"/>
草似當徐圖工科底抄吾舊衙門昔年回禄已無存案<lb/>
若新衙門文書如勑諭至者截年繳之大内其徃来公<lb/>
移止有畧節手夲申呈絶不類各曹積有巻宗故即符<lb/>
騐出照四方冊符璽數亦只有掛號科條朱語簿耳請<lb/>
關防䟽故無從而檢録也匡嶽丈代索減炭節費㫖并<lb/>
原䟽謂欲備修誌用然則謬草其亦將採而刋之以信<lb/>
今傳後乎如爾亦足酬區區當年嫌怨不避苦心矣將<lb/>
何以為報也若夀宮紀事弟自録題稿行稿錢糧料物<lb/>
<pb n="KR4e0237_WYG_009-10b"/>
數可廿巻只堪藏家塾耳不在其位敢請為部乗乎小<lb/>
兒兩㑹課謹附覧教便中幸即大賜郢正發回使後生<lb/>
得有持循受愛多多又懇不盡<lb/>
　　又<lb/>
日乆雖未具候起居而厰中人来輒能誦徳政宛然言<lb/>
笑在覲惜無由一促膝抵談耳堤工為世造永利而至<lb/>
不必以佚道使民仁慈殆渉禪學矣雖然諸非類此其<lb/>
何以速仁聲如此洋溢也旱魃即虐此亦甘霖可為知<lb/>
<pb n="KR4e0237_WYG_009-11a"/>
已得志顒賀戍子向與窰户相煽搆正以無丈夫在内<lb/>
善處今使軍民之長各宻籓籬即上司有修釁别隙如<lb/>
徃来者亦將格而不能成大譁至如兩敵不相下欲行<lb/>
章奏云云門下可謂燭破世態矣向厰商訴詰軍民私<lb/>
燒小炭似為吾官厰害吾上者亦有過聼失自重體四<lb/>
捕軍夫州民私燒炭者刑法之吾厰商果亦不自採小<lb/>
料不市易其来售者此烏得不自重越境之咎拘捉之<lb/>
苦哉蔡人即吾人矧皆編氓赤子自有保愛之父母乎<lb/>
<pb n="KR4e0237_WYG_009-11b"/>
惟老丈若此洞鑒必有以黙運調劑其間㣲舎親馮仰<lb/>
芹丈厰中亦自少事矣即果原撥地場内乏材司道亦<lb/>
何苦不換給以新場弟在吾署六年半毎藏此知識一<lb/>
味為僚誼窮商讜言亦以大體宜然耳此披露云云但<lb/>
亦只及執丈丈亦未可明語諸商人也彼原諳朝三暮<lb/>
四之㫖語之不將疑其不我怙哉醴漿乆不入唇承惠<lb/>
即同兒曹共觴之不覺浮滿舉白陶然入丈薫風中矣<lb/>
言豈能悉謝什一嗣容專布<lb/>
<pb n="KR4e0237_WYG_009-12a"/>
　　崔樅忩父母<lb/>
適㑹錢學博談及兩院取生儒事漫為小兒業師緩頰<lb/>
請留因諗尊徳意亦欲豚兒一徃業已力懇代為僕辭<lb/>
謝兹再奉傳諭并示公移尤感門下惓惓無已之念但<lb/>
夲生堅不欲行盖有鑒徃日書院衆聚擾攘無益且諸<lb/>
豚犬非此君在講書頗有未便似當俯聽之若小兒年<lb/>
稚志趨未定一向禁出大門戒絶交遊尤未能任逺行<lb/>
况數千里特為之延師在席日有章程督責乎語云才<lb/>
<pb n="KR4e0237_WYG_009-12b"/>
須學學須静夫以未成之學置之亂咻之中不惟難博<lb/>
虚名亦恐有累實行仰惟尊慈敦行重誼乞推猶子之<lb/>
愛賜以寜静之福是惟至祈幸終原照<lb/>
　　周鹽臺公祖<lb/>
先年敝縣止行官鹽禁民私販官鹽不敷民用挿和土<lb/>
灰𣲖之里甲官為追價貧民大困乃勢不能不沽之零<lb/>
販者以致無籍射利之徒數百為羣私自行鹽縱横近<lb/>
海之縣一過村疃頭畜徑食人禾苖飲食率不還價值<lb/>
<pb n="KR4e0237_WYG_009-13a"/>
各持長鞭朱棍惟所欲為邏者莫敢誰何先端肅公憂<lb/>
之曽與蘓鹽院公祖議濵海縣各分給鹽票票定斤秤<lb/>
使各行於夲州縣境内而四方無籍徒始潜散宵遁廿<lb/>
年来人獲貼席咸以為得弭盗法永免門庭禍患矣兹<lb/>
聞有大賈創為私鹽妨公之議力乞裁革吾縣鹽票夫<lb/>
票既騐之臺端發之司府豈得目之為私敝縣去海纔<lb/>
百餘里何為與臨海諸縣殊視使其計行誠恐只快一<lb/>
大商報復且坐收重利始而困累居民繼而竊伏鹽徒<lb/>
<pb n="KR4e0237_WYG_009-13b"/>
紏衆大發其貽害流毒地方可勝言哉伏乞尊慈念此<lb/>
舉有關地方大利害仍查舊例一體准令給票充課俾<lb/>
土商與官商並行盗弭民安不直富商窮民兩利下邑<lb/>
將世世感覆載生成之恩矣伏惟原鑒無他賜之施行<lb/>
不勝仰望<lb/>
　　周志齋司馬<lb/>
昨過濟上極承尊欵歸来病冗有稽候謝甚歉也小价<lb/>
自京携䘏典稿至謹専力馳上數年間濶一獲摳侍乃<lb/>
<pb n="KR4e0237_WYG_009-14a"/>
輒承尊忘年之雅匹馬並行猶然曹郎舊誼此已足為<lb/>
感至薄暮同話洪友鶴丈家五夜不燈火而抵采石雖<lb/>
亦遇雨幸免洞龍威妬以門下慈愛其亦夙聞之為不<lb/>
佞一慰乎溽暑維時願言崇䕶鬰鬰佳城似應如穆卜<lb/>
在東郭外向址其果一一如尊見教者鄙意南山氣厚<lb/>
况過峽石龍亦一巋然在枕塋局果定朝北坐下原不<lb/>
為虚假山還大培否東西北隅雖各有朝山而直北似<lb/>
渉空濶於路北築一山植樹以對峙主山或起大莊房<lb/>
<pb n="KR4e0237_WYG_009-14b"/>
樓臺以面此阡何如髙明想自有𤣥觧念辱下問於兹<lb/>
荒度初不敢不效其愚也惟尊裁焉<lb/>
　　崔樅忩父母<lb/>
承示鹽法議事核而義悉鹽道公祖想亦即能聽之盖<lb/>
初以奸商云云謂因私阻公不知窮民既奉上司印信<lb/>
票而又納公税第不如大商之専利能頥使人耳豈輒<lb/>
得謂之私窮民猶吾顛連赤子也大商則四海九州之<lb/>
人就中似亦有别且區區二邑何足為彼加損况又聽<lb/>
<pb n="KR4e0237_WYG_009-15a"/>
之自来未嘗禁絶之乎鹽院公祖猶願門下仗義一言<lb/>
来稿敬留即當傳示舎弟不佞行亦具一啟期共為父<lb/>
母公移慫惥之也如何如何<lb/>
　　于榖峰宗伯<lb/>
恭惟門下自抗䟽歸田名流海隅尋膺内召融顯薦登<lb/>
惟眷命之日新爰正位乎台席即今中外多事議論繁<lb/>
興謂宜藉重端亮老成用定國是建大夲迺門下半載<lb/>
註籍十䟽乞歸必得遂請而後已逺近聞之殊切疑怏<lb/>
<pb n="KR4e0237_WYG_009-15b"/>
胡以行將大拜重托之身而為投簮髙蹈之舉豈泉石<lb/>
念殷暫忘廊廟之憂而為肥遯謀抑亦以春宮大典主<lb/>
上獨斷猶非蚤暮可决䇿耶某年来辱愛最深渥仗寵<lb/>
庇歸獲旦夕倚侍老親近且有䟽叩閽求遂跧伏草埜<lb/>
顧日抱殘恙雖熟聞棨㦸東征不能輒任出門馳候台<lb/>
履謹遣下走代布鄙私咫尺清光莫縁奉晤悒歉其曷<lb/>
有極也緬念陽徳方亨親族聚首知三竿睡覺百順駢<lb/>
集定不以五夜摳趨相易然蒼生繫望當宁側席萬惟<lb/>
<pb n="KR4e0237_WYG_009-16a"/>
為國珍崇用迓天寵載衍螽斯敦我世誼某臨風不勝<lb/>
仰祝跂慕之至<lb/>
　　崔太府公祖<lb/>
敝省瀕海各府俱准行鹽先大夫於隆慶三年懇蘇直<lb/>
指公祖為敝府瀕海州縣俱為之所而荒邑亦在議中<lb/>
矣兹忽鹽票㡬停乃得竟復如故非藉門下寵靈何以<lb/>
得之感戢感戢第官鹽引云云果得大商終不下邑則<lb/>
土商之願領代辦官價何疑何難引數多寡尤望台慈<lb/>
<pb n="KR4e0237_WYG_009-16b"/>
的有裁酌鹽票後時難行須如尊議得總請發竟貽地<lb/>
方永頼之利奚但二三土商將孤村小民向受鹽徒擾<lb/>
害者皆世世戴徳無斁矣謹為闔縣小民稱謝不盡<lb/>
　　又<lb/>
崔邑公甚有大造於敝里如發奸摘伏弭盗安民皆無<lb/>
暇論即今審編一節博訪獨斷蒿目矢心上下戸則人<lb/>
人咸稱平明今已審完有日帖示戸則草榜又手編差<lb/>
徭聞亦各有條理矣特尚未明開榜文赴台下用印耳<lb/>
<pb n="KR4e0237_WYG_009-17a"/>
頃以被論灰心徃事即欲焚其審冊生輩士民力勸姑<lb/>
留適聞有文書請官重審盖誠出於情之無聊顧竊恐<lb/>
為地方滋大擾費為本公増出多事豈但倉卒審編萬<lb/>
無今妥當事體已哉惟門下視百姓如赤子即不獲為<lb/>
地方留大賢尚可為賢者永地方五年之利伏乞慨發<lb/>
尺牘以感觸之强其完事如何如以必非人情幸勞簡<lb/>
重老成不阿上官者只接完其編差免闔縣㡬萬窮民<lb/>
又赴縣擾費一畨則隂徳當彌滿平昌矣劉二府公祖<lb/>
<pb n="KR4e0237_WYG_009-17b"/>
叱名致意不盡<lb/>
　　呉鳳城寅丈<lb/>
一署數年心膽相照意者不佞與執丈屈指海内無㡬<lb/>
也聞丈自入首司持昔方正清苦之節與印君漸有枘<lb/>
鑿至一差不獲領此自當令識者起敬乃印君突加三<lb/>
品想城工應不比尋常乎仰惟丈範我馳驅曽未見周<lb/>
旋如人而兹亦恭知大藩得行吾所學應亦未偶於此<lb/>
大藉於彼足徴公道尚有未冺者可為正人賀已敝里<lb/>
<pb n="KR4e0237_WYG_009-18a"/>
去廣川纔百里公車徃返茫然莫專一起居踈罪焉文<lb/>
顧以丈翩翩雲逵異時有便倘枉過故友於衡門之下<lb/>
否顒仰顒仰長君昨年已入試人咸津津誦兄之有子<lb/>
不佞長小兒碌碌如前次兒以多病尚未能出一補博<lb/>
士弟子員師叔其何以䇿勵此落落猶子而迺進而語<lb/>
之又寵之以嘉惠乎率此附謝更乞至浙之日他有以<lb/>
嚴規之推惠新時義㡬種逺荷注念腆錫深切感戢外<lb/>
具菲儀愧不成享伏惟麾存至祈不盡<lb/>
<pb n="KR4e0237_WYG_009-18b"/>
　　馮琢庵宮諭<lb/>
忽接来札報訃令人五内俱裂先是只聞弟婦病甚亟<lb/>
欲遣賤眷視之乃内人就道動不得截然便行廿四日<lb/>
家中聞吾弟亦病叩之京差人云病過七八日已小愈<lb/>
因出弟書相示外尚見有書三函心竟惶惑即先令弟<lb/>
晲弟晧馳徃廿九日康丈寄書心動魂飛甚驚怕人而<lb/>
可恨二家僮又交口説病已出汗廿四日已能飯食弟<lb/>
因亟遣豚兒馳来嗟嗟豈謂空有親骨肉奔馳不見藥<lb/>
<pb n="KR4e0237_WYG_009-19a"/>
物一切後事竟托之異姓兄弟耶側聞孤姪寄飬於仁<lb/>
兄宅上弟一念及心痛欲絶毒哉夫吾弟生平有何罪<lb/>
惡而使之至此極也老親在堂弟不能奮飛出門恐河<lb/>
水凍尤望兄與泉臯仁丈亟為吾姪尋原乳母䕶之東<lb/>
来其弟柩及病婦俱當早遣登舟遄發以慰弟一家洒<lb/>
涙倚閭之望頭暈手顫不盡欲言北向百頓至祈至禱<lb/>
容申謝<lb/>
　　鍾礪山公祖<lb/>
<pb n="KR4e0237_WYG_009-19b"/>
恭聞簡命方喜為仕路彈冠輙悵為窮黎失庇盖自臺<lb/>
下守濟徳政闓澤更僕未能縷數辱承下問竟復敝縣<lb/>
田糧之大畆抑刁<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>請地以科差此永頼之利人人知<lb/>
感而誦之將及世世無斁若却有司之奔競斷鄉官之<lb/>
分析皭然介守確乎定見何莫非地方無疆之庥犖犖<lb/>
足永無窮之聞者迺夲省藩臬長胡不可借而之他方<lb/>
哉然福星分照有地行止非人能尼敢祈轉保釐我東<lb/>
土以終惠綏誠通省之至望也聞將戒行路迂不能躬<lb/>
<pb n="KR4e0237_WYG_009-20a"/>
申賀私謹肅下走代致區區惟尊照存顒仰不盡<lb/>
　　胡璞完中翰<lb/>
日前勞公車迂道過敝廬賜奠亡弟生死交情存殁啣<lb/>
戢乃匆匆中不能先知殊失欵候迄今念之不無悒歉<lb/>
不佞被求全之毁極矣惟我門下憐僕心事聞亟向列<lb/>
公剖白知已鴻私其將何以為報也風便率此馳候且<lb/>
謝不盡欲陳北望感泣<lb/>
　　楊磐石宻雲<lb/>
<pb n="KR4e0237_WYG_009-20b"/>
不佞與老丈地接界疆誼聨世講仰慕大雅於今有日<lb/>
矣頃為舎姪如鳳議姻事不量述久要問之門下幸荷<lb/>
不鄙慨賜俞允逺得佳報曷勝忻愉當即摳趨走謝第<lb/>
道途修阻更兼老親在堂不敢輕出門户謹遣下力代<lb/>
布戢私具有輶䙝聊表㣲忱伏惟麾存外馮王邢郭四<lb/>
丈書希惟照入<lb/>
　　成衡齋父母<lb/>
側諗監司公祖有風士民助修城工議誠亟亟為保障<lb/>
<pb n="KR4e0237_WYG_009-21a"/>
一方良圖兹敬擬具銀百兩榖百石磚萬方人夫三百<lb/>
名用佐公需敢請尊開工日期并收納前具處所惟有<lb/>
以明詔之上司欲急修城及倭賊先聲不審已掲示詳<lb/>
諭小民否惟臺下裁察焉欲言不盡<lb/>
　　徐薦所公祖<lb/>
數年契濶一旦藉庇恭聞徳政焜耀正以未能申一起<lb/>
居為歉也使来顧辱腆貺感恧奚勝於旋率此道謝備<lb/>
倭事宜苐期語之閫司俾知城守有具今得徑聞於撫<lb/>
<pb n="KR4e0237_WYG_009-21b"/>
臺尤妙頃孫老公祖有書来苦各州邑乏條築禦盗錢<lb/>
糧良與門下所謂炊粥織縷之意符合竊意欲作掀掲<lb/>
事業者須破拘攣常格夫天下猶一家前任宋軍門公<lb/>
祖亟欲輸敝省火藥於京師西陲五六小醜倡亂亦至<lb/>
請發太僕馬價四川藩儲今倭警數十萬蟻聚情形叵<lb/>
測據偵候者云彼盖遣五大將䕶以妖術候春汛分路<lb/>
入蹂山東平壤既據歛鐵造火噐且有日矣而顧聽小<lb/>
民燕雀安娯而不及時為一桑土之謀乎敝邑父母新<lb/>
<pb n="KR4e0237_WYG_009-22a"/>
任老成覩城社傾圮極有為地方計而亦竊憂公祖之<lb/>
憂是亦惟仰尊碩畫區處倘既許有官錢糧支動士夫<lb/>
富民當無不思恊助者盖敝邑去海纔二百里耳與霑<lb/>
化陽信相錯不足以稱腹裏卒然有犯奚直震鄰可虞<lb/>
若此彈丸地幸各有備或亦有益於西南州縣及省㑹<lb/>
處也髙明以為如何外敝縣戸則原該上年有成議者<lb/>
前二公皆以奸民越訴之撓遲至於今其徳州并夲邑<lb/>
署公不敢率任其事亦人情也兹邑父母成公不獲已<lb/>
<pb n="KR4e0237_WYG_009-22b"/>
審編過半矣事甚安妥窮民良善無不徳之盖以虚心<lb/>
為實政自應乃爾此當有以舒門下北顧之憂矣便附<lb/>
台聞應知不减司大帑時喜聞大工就緒也辱手札藹<lb/>
然舊署意氣故有慨於衷者直書之不敢自外有道髙<lb/>
誼為一切寒暄語云崇亮幸甚<lb/>
　　黄慎軒太史<lb/>
歳前兩具啟候且謝統未奉門下裁荅想長途沉閣抑<lb/>
或以未見駑使不率然發行也亡弟平生知已無踰執<lb/>
<pb n="KR4e0237_WYG_009-23a"/>
丈向讀奠章中有誼當為状之語哀感曷勝乃入春来<lb/>
僕自抱病彌月尋以小姪腹中積塊陡發熱延齒頰日<lb/>
召醫為撲燎原之勢焦憂孔棘情况甚無聊今仗庇幸<lb/>
而全愈矣敢竟摭拾亡弟行實祗請採擇而鋪張之為<lb/>
傳信據其於宦遊間事獨略者以丈共朝夕當悉知之<lb/>
無俟僕喋喋也嘗諗紀行貴真無其事而有之謂誣兹<lb/>
具毫不敢為粉飾語希惟尊裁察焉外肅菲儀聊表逺<lb/>
忱伏惟麾存不勝顒慰<lb/>
<pb n="KR4e0237_WYG_009-23b"/>
　　王次山方伯<lb/>
咫尺清光莫能頻候實以台臺清肅未敢率聒有勞裁<lb/>
答耳然此心何敢不依依左右也塩票春中革而暫復<lb/>
災民得藉以甦地方得藉以寜覆露隂隲可稱無量矣<lb/>
僕邑舊父母何淵泉侍御公頃有書来謂嘗於新塩院<lb/>
極力言復此事誠有見於所關民瘼甚大也惟尊終始<lb/>
主持之感戴曷極鑒照無他幸甚幸甚<lb/>
　　李容所運長<lb/>
<pb n="KR4e0237_WYG_009-24a"/>
塩政係軍國大計特藉老丈持衡經理訏謨碩畫諒必<lb/>
有所以足國裕民者竊意飛輓良法即乆壊於日増餘<lb/>
鹽重為商困向未有强議貧民買大賈引鹽者是欲以<lb/>
蚉負山而不究竟利害也敝邑土商遵行鹽票實得弭<lb/>
盗安民上䇿若責之以領大賈引勢豈能乎惟丈通逹<lb/>
國體知夙有槩於衷幸賜裁决豁除并蚤發小票以慰<lb/>
元元来蘇之望闔邑商民曷勝感仰盖弟之懇雖為貧<lb/>
民實與見在敝縣行塩大賈兩無相妨幸尊鑒察之不<lb/>
<pb n="KR4e0237_WYG_009-24b"/>
備<lb/>
　　楊磐石親家<lb/>
小姪得厠兄半子之列雖天作之合而門下交情髙誼<lb/>
竟不惑於姪之戚属嘖嘖宜乎傳誦藉甚直弟家知徳<lb/>
爾哉逺承枉教重以腆遺感通殁存忭懷曷已使旋謹<lb/>
此稱謝并候起居依依欲陳百不悉具<lb/>
　　耿敬亭契丈<lb/>
十餘年知已不晤一見如異世重逢令人悲喜交集老<lb/>
<pb n="KR4e0237_WYG_009-25a"/>
丈亦曽念及在西臺時把臂論交長安街同候劉漢樓<lb/>
談心語乎意門下藹然相迎館榖恐後臨别更戀戀不<lb/>
忍釋是必亦有慨於衷矣仰戢曷極風便聊此具謝太<lb/>
翁七十康强可謂陸仙以吾文純孝緬想日奉潘輿盡<lb/>
莱子娯其快愉抑何如也敬用慶祝以攄健羨令弟親<lb/>
家暨令公噐叱名致意不一<lb/>
　　羅康洲宗伯<lb/>
某生也晚自通仕籍早於舎親殷文通公悉尊清徳懿<lb/>
<pb n="KR4e0237_WYG_009-25b"/>
行計日必當大拜盖不但諸生時知誦門下文章已也<lb/>
數年備員起曹及厠掖垣僕僕牛馬走中見翁或膴藉<lb/>
留都或優㳺泉石徳彌髙而望愈隆斗山咫尺思欲摳<lb/>
候門墻其道無從也既某獲予告跧伏海濵則更徒引<lb/>
領五雲益無由一申願見之忱顧此衷依依嚮徃曷敢<lb/>
一日置哉兹有先祖母之變例得乞請恩䘏伏惟尊慈<lb/>
念先端肅公制行及先慈撫五世昆弟子姓同居七十<lb/>
年純徳倘賜早覆小䟽一善其詞藉徼恩數則華衮増<lb/>
<pb n="KR4e0237_WYG_009-26a"/>
榮戴徳圖報當鏤之世世矣某臨風不勝顒望之至<lb/>
　　鄭崑岩公祖<lb/>
某之受知於門下有年矣粤自冏寺領教後尋以于役<lb/>
兩部僕僕塵足中兼請告里居垂二十年不能通一尺<lb/>
素祗候台履實以鱗鴻寡便出處無時然景仰之思曷<lb/>
敢少置有道左右也恭喜簡任藉重建牙濟上露覆海<lb/>
邦誼當即摳趨隨薦紳祗迓修賀顧自徂冬遭先夫人<lb/>
變縲然草土誠不任出門户通賤姓名於掌記諒台慈<lb/>
<pb n="KR4e0237_WYG_009-26b"/>
或必原而宥之兹仗庇請䘏幸獲所有彞章例當厪臺<lb/>
下下所司議行部移已投之藩司想旦夕申請敢敬肅<lb/>
裁祇申下悃伏惟尊鑒不盡屏營<lb/>
　　龔潤寰柱史<lb/>
世事悠悠總之不足追較昨閲邸報見尊量移北部尚<lb/>
未覩重藉然而即起家郎署不衮衮卿貳耶僕自歸田<lb/>
意况舉無足為門下道惟是上有老親可奉歡娯耳今<lb/>
又為天不慭而我奪之㷀㷀在疚真不知有生之樂台<lb/>
<pb n="KR4e0237_WYG_009-27a"/>
臺夙稱知已其亦憐念之乎振新丈暫居黌序文聲隆<lb/>
隆震敝省上官甚雅重之及門若呉生并豚兒龍麟頃<lb/>
府縣彚考俱在優例不審應試學道若何令器二兄夙<lb/>
負竒氣前見属文不蹈襲一舊句今想健翮裕然扶搖<lb/>
萬里矣新秋鄉書敬當拭目以俟乆失詢候坐左鱗鴻<lb/>
便率道悰不盡情愫<lb/>
　　呉小山中秘<lb/>
弟自放歸田里率不敢作長安書坐是知已如門下亦<lb/>
<pb n="KR4e0237_WYG_009-27b"/>
落落無一問候踈節之罪其何敢以自文也兹為先慈<lb/>
請䘏業奉俞㫖不審貴衙門代天言者為某公幸為弟<lb/>
一催之更乞少美其詞行將鐫之豐碑以傳世云緬惟<lb/>
清望夙著掖垣蔚然名卿接踵王公諸賢匪朝伊夕矣<lb/>
託在素交何勝顒仰考徳簿想盈編皆白圏無復黒子<lb/>
矣握手何時願言珍玉<lb/>
　　成衡齋父母<lb/>
昨白寒族軍丁事非於各枝有所偏私實以此差自四<lb/>
<pb n="KR4e0237_WYG_009-28a"/>
枝名誠者致之傳及其孫繼宗繼祖見今其曽孫守富<lb/>
守忠供役倘以富忠年老自應富子根生忠子舜生代<lb/>
之一覈兵房軍册可知也今舜生某脱已身揑攀五枝<lb/>
堯生軰無故而起争難之端異日何有止極此所以不<lb/>
能無言也惟尊照不盡至仰<lb/>
　　程居左方伯<lb/>
承教惠核定徴收實册可謂防奸恤弱筭無遺䇿矣由<lb/>
帖之立使顓蒙明知則額里書毫不得上下手又聞勑<lb/>
<pb n="KR4e0237_WYG_009-28b"/>
郡縣毋輕議條鞭法真洞見海際民瘼登之袵席而後<lb/>
已士民感仰曷其有極乃近有必欲行此法於敝里者<lb/>
不論則壤上下盡加徭力銀於其中為召募收頭之值<lb/>
是果錫福於吾民哉盖敝邑額地總小歩弓虚數萬八<lb/>
百頃内只除三百為下田餘悉一例起科大抵木棉上<lb/>
地不及十分之一除塩鹻沙灘不行犁者三千餘頃黒<lb/>
薄落窪年或登斗粟者四千餘頃謂之中地實無㡬耳<lb/>
邑人以土瘠不足養贍相率逐末實繁有徒而上户以<lb/>
<pb n="KR4e0237_WYG_009-29a"/>
昨年審添夥多一切徭役衆擎易舉如米大戸猶時虞<lb/>
交割留難而收銀櫃頭或嘱託投充者中間情景不問<lb/>
可知果焉用過恤為勾去門銀丁差令薄地貧氓代為<lb/>
供力役之征乎况召募云云見如章邱陽信䓁縣諸侵<lb/>
欺拖欠覆轍尤大不利於官吏也仰惟台下仁心仁政<lb/>
覆露有年兹當攀轅之日敢乞特賜留神為小民一請<lb/>
命守道公祖處允縣屢申竟罷兹舉俾闔邑生靈免剥<lb/>
骨離家之患隂隲寜有量哉前汪老公祖將命敝廬生<lb/>
<pb n="KR4e0237_WYG_009-29b"/>
縲然草土中曽陳之未盡其説浚恒有戒不任再為喋<lb/>
喋恃在世講對使占懇伏為尊鑒不盡惓惓<lb/>
　　程聚所通政<lb/>
弟乆不作長安書起居中朝故舊盖自適豐草長林之<lb/>
性不自覺其踈節也逺承恵教儼拜夙雅草土餘息遽<lb/>
何以報風便謹率勒此稱謝惟丈勛猷日茂芳問時新<lb/>
幸加珍攝用迓眷寵使人謂曩昔不能依阿權勢者終<lb/>
膺大受則同志即不獲斯遇亦藉光多多矣弟近營山<lb/>
<pb n="KR4e0237_WYG_009-30a"/>
園漸成一小壺天頗堪優㳺自老門下於開府日能取<lb/>
道一左顧乎千里附談詞不宣意<lb/>
　　薛青雷掌科<lb/>
某自跧伏海濵適豐草長林性率不敢作長安啟候中<lb/>
朝故舊乃忽辱手教注念殷殷奚啻空谷之聞天籟真<lb/>
令人感愧交集莫知所以為報矣病廢之夫更縲然草<lb/>
土已了無用世志而知我者鮑子古人等之生成則迄<lb/>
今至没齒何敢一日忘尊徳意哉風便勒候起居寵命<lb/>
<pb n="KR4e0237_WYG_009-30b"/>
不敢拜亦不敢謝伏惟心照<lb/>
　　鄭崑岩公祖<lb/>
乆欲摳候抱疴末能旬月前辱惠始念知台節暫有留<lb/>
都之藉夫以周公不能免流言此何毁於日月苐今之<lb/>
移動大臣不於其事功之不可磨而以其影響之莫須<lb/>
有不於萬民之依戀惓惓而以一言之萋菲刺刺使人<lb/>
安所措足哉生最不肖平生自信惟不能佞意吾省撫<lb/>
廵公祖清正不阿及休息安養大有造於黔黎則自關<lb/>
<pb n="KR4e0237_WYG_009-31a"/>
中漸翁公祖後惟門下與月峰公祖二人而已兹何為<lb/>
而率然奪我覆露去耶草土餘生不敢入省㑹躬申候<lb/>
臆謹専下走恭布積私仰惟照察不既<lb/>
　　于糓峰宗伯<lb/>
先公誌表叙事多引而不發者得殷老伯傳生平特立<lb/>
孤行獲藉以闡向猶不知脱草於門下也兹續拜神道<lb/>
碑銘人争傳誦皆以為無論詞章典重不可及即叙事<lb/>
鬯悉文章家應咸退舎焉先公何幸得此名筆以大闡<lb/>
<pb n="KR4e0237_WYG_009-31b"/>
於沒世也文中末擅易二語以奉尊教及某原呈状有<lb/>
未備者若朝鮮立石改建坊則濟南劉二府公祖面諭<lb/>
以為親見金吾易西厰二字盖覈之家訓中家訓今始<lb/>
刻成如果可傳編首幸慨題數句以証不肖某後䟦非<lb/>
敢誣妄如何方脩謝私又復贅䀨極知不量然以台慈<lb/>
信先公之深故不覺縷縷耳萬惟無罪申謝不一<lb/>
　　谷甥茂才<lb/>
使者前来承書問似以入學歸徳賢甥知朽决改經及<lb/>
<pb n="KR4e0237_WYG_009-32a"/>
期望苦心乎今成前程固可喜實當以歳考知懼師表<lb/>
須擇方正嚴謹者乃可為終身之托兹無論得師與否<lb/>
先要自知勉勵進脩以報親恩毎日除温講外約定計<lb/>
經書義各一首古文時論二板積之旬月工夫漸純無<lb/>
不發逹上進者少㑹人戒多飲尤是養心良法刻刻在<lb/>
念可也聞賢甥尚未有字特表之曰用顯以便徃来稱<lb/>
呼更見相期至意可語母氏知之朽近日多火病常牙<lb/>
痛廿日或不能来也此復謝<lb/>
<pb n="KR4e0237_WYG_009-32b"/>
　　萬邱澤制府<lb/>
今之談東事者率以登莱為慮鄙意此在敝省為邊方<lb/>
在朝廷為尾閭况自國初設有海防入鎮大洋狡蠢倭<lb/>
奴諒知之稔矣何如黄縣以北海豐以南有七十二港<lb/>
之可通海船而無一堡一卒之邏巡戍守尤属可慮乎<lb/>
頃聞當路差濵州尤二守偵探海警於此可知已歳前<lb/>
諗尊一拜簡命即帶健兒數百軰馳来不倚號召軟脆<lb/>
奸猾南兵誠得勝筭倘再漸益以土著壯丁使兵農兼<lb/>
<pb n="KR4e0237_WYG_009-33a"/>
脩犄角互恃何患水酋之跳梁犯順竊謂兵不可恃南<lb/>
人在文武將吏尤當蚤秘有此獨辨即如敝隣封李塩<lb/>
山令胸富萬兵才㨗曦馭一聞警報不日而築重城積<lb/>
芻糗此似可量移麾下使司軍旅儲運助門下一臂力<lb/>
也又開府建牙須據上游地曩㑹武徳道公祖極謂當<lb/>
鼎建於利津萬一用兵得建瓴而下勢且北邇天津海<lb/>
口而大小青河遶徑津津若為成議者其已有呈移詳<lb/>
諸臺端乎野人杞憂實切震隣辱承下問率布愚私仰<lb/>
<pb n="KR4e0237_WYG_009-33b"/>
希鑒照不盡<lb/>
　　邢知吾親家<lb/>
成縣主陡爾痰殂應門孑然㓜童其子弟無一在宅者<lb/>
棺木至今無尋覔處可嘆也昨募公為懸四五十金以<lb/>
購亦寂寞之應兹敢専价同公差人求之貴邑仰祈尊<lb/>
慈即諭門下人為一區處得見成及出懸價外者為上<lb/>
外封二十金為僕賻助者差匠騐有即付價以来餘當<lb/>
縣中補之也瑣聒仰惟丈仁心軫念幸速留神促价馳<lb/>
<pb n="KR4e0237_WYG_009-34a"/>
復至祝至禱<lb/>
　　崔樅忩計部<lb/>
乆懷徳誼聞問為踈仰惟門下優游計部培儲軍實古<lb/>
稱避世金馬門不啻過已何羨山林之廢棄乎然山園<lb/>
漸有構營日渉成趣一枕羲皇理亂不知莊周蝴蝶之<lb/>
喻似猶多栩栩上下為夢與醒也翁故有道氣者以為<lb/>
如何丘生情真可憐已區為之所力懇收録送府考矣<lb/>
彼其父原無辜矧此子有志文理疏通儘可望為渠父<lb/>
<pb n="KR4e0237_WYG_009-34b"/>
旋鄉井地此時司府當路皆尊貴同年倘念舊子民數<lb/>
年糊口於四方㷀㷀野鳥之状慨一援手焉俾此子幸<lb/>
卒得成渠舉家世世當不敢忘所以為報矣僕故敢貪<lb/>
天功如尊云云乎千里對談不能縷悉願言為國珍愛<lb/>
是祝<lb/>
　　沈東華公祖<lb/>
敝邑兩税銀糧舊皆不煩督責而完今以連歳荒旱辦<lb/>
納為難非頼刁父母公百計寛恤小民之棄廬地而逃<lb/>
<pb n="KR4e0237_WYG_009-35a"/>
者㡬無孑遺矣秋初荷徳意踏勘蟲災計承委君早已<lb/>
聞諸臺下何迄今未見行文寛免也伏惟老公祖慈惻<lb/>
再下徳音俾邑父母竟得緩征以成其撫摩之仁以聨<lb/>
属無知赤子心歳已云暮撫臺公祖處即不敢望别有<lb/>
拯䘏儻尊弟於屬内州縣調劑一緩急之令彈丸邑窮<lb/>
氓不孤引領之私誠無量安戢功徳也直一二黎庶知<lb/>
感誦哉闔邑士民無縁上逹此區區屢托代陳冒昧凟<lb/>
聽惟照察無他幸甚<lb/>
<pb n="KR4e0237_WYG_009-35b"/>
　　葉臺山宗伯<lb/>
某東海鄙儒也憶昔仕隠金馬門自舍弟從明徳遊始<lb/>
獲荆識自兒曹誦讀雄製始日習有徳造道之言而私<lb/>
心切嚮徃焉然一跧伏山阿適鹿豕性率不敢作長安<lb/>
書寓聞問溷通顯用煩裁答謬以為山林體宜爾也小<lb/>
刻粗成不謂從交遊輙逹台垣既辱賞鑒輙賜名言奬<lb/>
予盖自端肅公以下悉知感戢直金石得以鄭重流耀<lb/>
無垠哉敢敬専使馳謝諸惟照察不勝榮慰<lb/>
<pb n="KR4e0237_WYG_009-36a"/>
　　王莘川親家<lb/>
舎姪完親弟將釋重負親家亦為我喜乎非知我生我<lb/>
者未有念及此者也適檢笥得前馮琢庵康驤漢為亡<lb/>
弟記遺財物單并成父母用印記季岱石靳母舅郭黨<lb/>
諸君及各宅周親同盤弟宅實在遺貨冊簿方緘於磐<lb/>
石親家覧且希為親一驗收明吾心跡又偶得弟遺詞<lb/>
絶筆感今思昔不覺涙下敢緘以奉覧便中幸逹知吾<lb/>
丈見之丈夫意氣惟求天知非知我者不敢一披露也<lb/>
<pb n="KR4e0237_WYG_009-36b"/>
蘧使旋正值冗匆附謝不盡<lb/>
　　王百榖太學<lb/>
僕自通籍京國從四方交遊獲諗大雅乆矣乃日奔走<lb/>
署役鞅掌簿書欲通尺牘以問無繇也昨冬貴鄉呉蘭<lb/>
洲過我逺辱分貺佳箑深感注存亟未能率以修候抑<lb/>
以不事圖書人無可請教於有道前耳兹跧伏海濵偶<lb/>
摘古帖輯先大夫愍章遂而成帙敢謹取正於左右儻<lb/>
足賞鑒願慨賜品隲一二語於編左此帖當藉以逺傳<lb/>
<pb n="KR4e0237_WYG_009-37a"/>
矣諸不敢遽請者以渉未同而言也極目駐雲不任景<lb/>
仰<lb/>
　　王莘川親家<lb/>
舎妹夫谷右軍仁軒塗殯卜地於兹十又七年矣今幸<lb/>
得佳城前面自艮通巽兩層龍砂灣抱明堂寛净横有<lb/>
兩枝河接自西南来河遶抱歴申乾環過作𤣥武水酷<lb/>
似先君之塋其後水北起髙阜數層貼身一大道濶丈<lb/>
餘灣抱此地而南下其逺砂北又總綿亘一千里長堤<lb/>
<pb n="KR4e0237_WYG_009-37b"/>
誠上地也今已作垣㸃穴壬丙向在垣心鄙意艮龍逺<lb/>
来凢三大起落頭逼東牆外博換坎山逺而且遜其髙<lb/>
處砂即清秀蜿蜒可愛亦稍離逺穴情似當偏右不必<lb/>
拘泥在垣之中親家以為如何幸明教之又塟期韓秀<lb/>
溪已定於四月十八日午時不知然否幸尊以六壬卜<lb/>
其穴之宜天地人三處弟業囑其從人以人倫妙選雜<lb/>
通書臺歴决其時盖弟只有秀才炳一甥而舎妹但倚<lb/>
弟為之所以徼福利坐是惓惓懇懇就正有道左右云<lb/>
<pb n="KR4e0237_WYG_009-38a"/>
開壙伊邇撥冗裁答至祈至望<lb/>
　　王霽宇親家<lb/>
十年積有欲言一晤大半忘却懐仁返轡徒切悵然想<lb/>
今節鉞已扺蜀境矣老稚歡迎思徼安戢之福奚啻和<lb/>
風甘雨哉知台臺所以覆露之必有以踰其望矣諸葛<lb/>
孔明張乖崖治蜀以嚴奏績妻父欲變其俗㡬至激變<lb/>
是在善用提衡耳不癡不聾難作家翁蠶叢魚鳬地何<lb/>
不可為鄒魯哉千里寄聲欲言不盡<lb/>
<pb n="KR4e0237_WYG_009-38b"/>
　　徐守吾兵憲<lb/>
惟門下有専城之寄則著保障之績有鎖鑰之託則成<lb/>
鎮定之烈真足為世講枌榆光也苐遼海地瘠逺稱絶<lb/>
徼以資望聲庸其將腹裏膴籍乎幸取道過我以叙濶<lb/>
懐弟自予告散髪山林與鹿石狎真有付理亂黜陟於<lb/>
不聞者種種懶態何足齒及顧辱注念加之珍貺其何<lb/>
以為報也使旋率此言謝石刻初成摹搨日衆率未全<lb/>
帙為人索去今借装潢成藏之書笥者一套先呈覽教<lb/>
<pb n="KR4e0237_WYG_009-39a"/>
倘果當尊意不妨更専致上也䟦語多尚未鐫翁丈亦<lb/>
肯一留神慨給數言此帖當益増重矣又頃聞賈春老<lb/>
道山海關有先少保公専祠老丈從而新之感慰之極<lb/>
不覺欲涕敬率子孫北向九頓謝苐碑額未審立於何<lb/>
時上刻何字乞尊諭便使摹賜一閲何如不報之施容<lb/>
専申謝臨楮依依不盡<lb/>
　　程肖峩掌科<lb/>
乆不聞問懐悒良切暫得林居天倫叙樂奚必出入青<lb/>
<pb n="KR4e0237_WYG_009-39b"/>
瑣之為榮哉一時憇息八方瞻仰願言加飡自玉是祝<lb/>
聞丈於貴郡東南隅營築山園令人不覺神馳弟亦夙<lb/>
有此癖今已新成物外一區何日得杯酒相過以攄十<lb/>
年相望意氣乎率便附候希惟崇照<lb/>
　　王儆恒父母<lb/>
敝縣地近瀛海但遇雨澇即接泛濫潮水多成斥鹵之<lb/>
塲四境上地亦實無㡬土瘠民貧原不足稱中縣國初<lb/>
有見於此以一畆九分作一畆起科故今猶明載原額<lb/>
<pb n="KR4e0237_WYG_009-40a"/>
徴糧三千八百三十九頃有零嗣後遷徙小民既多毎<lb/>
一清丈反行攘據湮沒遂將七千三百餘頃小地毎畆<lb/>
起科徴糧然視他縣糧頗稱輕毫無雜差銀洒𣲖其中<lb/>
又頼祖宗良法三年一審編均徭酌量丁口貧富有身<lb/>
家者當徭役不拘地之多寡種田地者納徴糧外但輪<lb/>
辦丁站坐是毎年苟完徭税公私便之盖門差徭役雖<lb/>
重實審有力輪當劑量幫貼得法亦自不至包賠若丁<lb/>
銀原輕必自九則户以上逓加貧富斯稱均平未可减<lb/>
<pb n="KR4e0237_WYG_009-40b"/>
而加之地畆重為貧民種薄地者累也大都丁銀隨各<lb/>
戸等則出辦則輕而易加之窮民地中出辦則重而難<lb/>
門差坐上户及有資夲家則易完可濟催徴緩急責諸<lb/>
下戸無生理編氓則難追動至拖欠逋負小民但株守<lb/>
田土尚有不能完納賦税又可從而加征徭銀俾照地<lb/>
當差乎今有神奸數十年来謀避大戸毎遇審編年分<lb/>
輙出告擾要比照上縣行條鞭法一切徭役銀兩均𣲖<lb/>
之地除免有家事重資夲者偏累力田小民欺上愚下<lb/>
<pb n="KR4e0237_WYG_009-41a"/>
無非自為至欲將八則户以上丁銀减却亦𣲖洒地中<lb/>
不曰一縣徭役各項銀兩歸地畆實加㡬分而但捻少<lb/>
𣲖丁銀一欵曰一畆不過加三四釐一時哄瞒無知日<lb/>
後加銀誰出老父母初下車固未悉彼為一縣之蠧善<lb/>
良之讐也竊聞隣縣今苦條鞭者云毎畆加銀至四分<lb/>
有竒但有十畆出銀四錢餘而加耗雜費不與焉回視<lb/>
平日毎畆止需銀一分八九釐完納難易可知已然又<lb/>
依舊僉上戸収頭官不敢雇覔無身家者莫不悔誤告<lb/>
<pb n="KR4e0237_WYG_009-41b"/>
變法無訴免處殆不啻若桎梏矣恭惟老父母髙明仁<lb/>
慈深軫大戸賠累目視今之新政體悉此軰周至而窮<lb/>
簷無告以人養地小民似尤當加意體念之未可益以<lb/>
徭差銀兩也倘以大戸自前審編後有五年勞苦亦但<lb/>
於審編時陞擦存留速准更替耳自持太阿誰敢為奸<lb/>
况審户舊規事有把柄似與創行新法不侔且地未預<lb/>
定肥磽等第卒然按數𣲖銀以求孚人心免異議難矣<lb/>
事求妥當經乆斷非匆劇可成不佞世居斯土誼關休<lb/>
<pb n="KR4e0237_WYG_009-42a"/>
戚仰惟台下虚心愛民惓惓議法無非欲安闔邑赤子<lb/>
於袵席冒昧上言伏為垂鑒無他姑仍審編或請以歴<lb/>
城五等例查明額地約於期年後徐行此法未晚也盖<lb/>
以原不能多收之薄地責必不能力辦之重徭老父母<lb/>
調停委曲或稱完課數年喬遷後萬一有誤認美意推<lb/>
行者將見逃亡日甚逋負日増無復望年完一年錢糧<lb/>
貧富且同盖矣謂小邑何謬語實為老父母一掬忠謀<lb/>
不盡欲言猶容躬致<lb/>
<pb n="KR4e0237_WYG_009-42b"/>
　　關明吾親家<lb/>
時序易邁聞問乆踈實以弟僻處林阿専使南征道阻<lb/>
且長為難更乏順鴻耳白下山林佳麗自古偉之親家<lb/>
特此藉重與六卿諸大老共為朝廷倚毗其風流意氣<lb/>
殊令人景慕不可謂非志得道行也春日融和多福維<lb/>
新適有舊役史過家之便率候起居并申積私朱明將<lb/>
近惟加飡避濕戒家人少食南麵是祝千里寄聲書與<lb/>
神馳不盡欲言来使應悉<lb/>
<pb n="KR4e0237_WYG_009-43a"/>
　　袁存庵大恭<lb/>
惟尊養晦丘園殆周一紀時某在郎署屢述再造吾邑<lb/>
徳政詢之銓曹曰未見兩院掲薦問之令親王老云行<lb/>
當白之相公及當路乃竟乆隱山阿茫茫不知其觧兹<lb/>
方喜光復舊物謂開府可計日猶妄念在敝省也何為<lb/>
公車旋出旋入豈欲避明春少年按老甲搜索乎在門<lb/>
下見㡬而作自不失為髙品第悠悠世情人無可否何<lb/>
以風有位飭吏治也僕最不肖從水部謬調屯司誤委<lb/>
<pb n="KR4e0237_WYG_009-43b"/>
鼎建夀宫盖人避穆宗昭陵黜罰而强以責成之者乃<lb/>
日為有力牽擾撓亂而幸而工成旋獲予告以歸今且<lb/>
年躋耳順矣父母亦與我能拙宦否某歸里無所事事<lb/>
課讀外營一山園日多長者車聚談何日得奉尊顔於<lb/>
此十畆宫叙平原飲乎據便端候不盡縷懐<lb/>
　　郭明龍宗伯<lb/>
某在京雖未頻奉徳教然間挹清光及念亡弟述尊清<lb/>
節苦心盖私竊仰止乆矣乃弟曦薄福不能乆侍台垣<lb/>
<pb n="KR4e0237_WYG_009-44a"/>
忽淹泉臺遂十年所向因小姪㓜稚未足任大事兹定<lb/>
於臘内安厝敢乞大章表諸墓道俾弟得藉以不朽存<lb/>
殁之感也行述姪鳳自上惟尊撥冗賜教不任翹企悚<lb/>
仄之至<lb/>
　　徐鍾岳公祖<lb/>
恭惟台臺秉憲一方譽髦斯士藻鑑明而敷教寛諸生<lb/>
感徳如出一口兒龍既叨首録兒麟遂仗登科士重知<lb/>
已其將何以圖報也某自放棄歸里率不敢通候當路<lb/>
<pb n="KR4e0237_WYG_009-44b"/>
矧以憲臺清肅正值引嫌之日坐是雖斗山在望未敢<lb/>
漫然一申候私兹塲屋事竣兒麟書来述尊詢及不勝<lb/>
感仰特專使馳謝并申積懐外具菲儀聊以將忱伏惟<lb/>
麾存榮藉不盡<lb/>
　　鄭寰樞大令<lb/>
某自予告歸里日課兒曹讀書無復用世志盖十年於<lb/>
兹矣兒麟三走棘圍不勝卞和之激今秋叨遇翁丈曲<lb/>
成備鄉薦數知遇之徳不啻生成之恩當如何以圖報<lb/>
<pb n="KR4e0237_WYG_009-45a"/>
也兹来謁謝幸據其原巻而終教之俾獲寸進庶或不<lb/>
玷門墻言出肝膈仰惟崇照<lb/>
　　康驤漢侍御<lb/>
頃専使奉候想已遣回矣伏念吾丈性質忠實議論慷<lb/>
慨今籍臺諫知獻替建白必能言人所不敢言為朝廷<lb/>
重然吾夫子訓有言行危遜之别又古人特願為良臣<lb/>
是必有出世之見者似不可不在念也盖談天下事惟<lb/>
求有濟及人雖未必聽而吾言終不可少者耳外此過<lb/>
<pb n="KR4e0237_WYG_009-45b"/>
激總非正道若彈劾人無論大臣須存忠厚務俾當者<lb/>
心服若鄉先逹舊公祖萬萬當以時套為鑒戒也僕於<lb/>
門下夲髫齔交不直世講親誼面談尚未有期千里寄<lb/>
聲不能常語尊見以為何如<lb/>
　　刁紹東武陟<lb/>
惟明公之在吾縣也清徳可質鬼神仁政遍及貧餒士<lb/>
民感戴殆浹肌淪髄矣偶聞終制而起極望復来下邑<lb/>
乃先有除拜欲調不果者人士殊切懸念也恭喜榮補<lb/>
<pb n="KR4e0237_WYG_009-46a"/>
豫地道里雖近實為隔省願見之私何日其可遂乎前<lb/>
承為小兒注念不能輙覔便鴻申謝内轉倘特為迂道<lb/>
一過我乎山園増築業已成趣矣甘棠馥馥徒縈我懐<lb/>
耑使肅陳感仰何既<lb/>
　　王儆恒父母<lb/>
昨有事於城東南三十里隴畆一望水鄉無復種麥之<lb/>
望間存髙禾數叚亦俱黄萎不堪而棉已墜苞秫秀不<lb/>
實矣誠從来未見光景冬春荒歉可慮哉無論貧民無<lb/>
<pb n="KR4e0237_WYG_009-46b"/>
擔石儲即僕三五小莊早相繼告匱前仗尊慈申災上<lb/>
官何乆不見報而亦不聞接踏勘者也敢乞特奏記文<lb/>
郡公祖轉懇撫臺公祖早具䟽請恩䘏庶或有蠲緩賑<lb/>
濟小民免流離逃竄乎僕於大司農有舊行當作書從<lb/>
臾之然非奉㫖則部難劑量題覆以行萬希留神一方<lb/>
蒼赤幸甚<lb/>
　　趙南渚司農<lb/>
敝縣蕞爾下邑地瘠民貧豐歳尚多不足餬口者今年<lb/>
<pb n="KR4e0237_WYG_009-47a"/>
春夏旱亢自六月雨連五十日不止而又加之以四来<lb/>
溢水陸地乗筏花禾盡沒不知吾民其何以卒歳也見<lb/>
今已紛紛南徙就食縣公意欲議賑苦倉粟先發不敷<lb/>
支用又恐明春無所以覊留孑遺者非得翁鼎力上請<lb/>
特賜民田租之半則㷀㷀吾子展轉流移狀其曷忍言<lb/>
撫臺公祖聞業具䟽為民請命矣仰惟尊慈亟為題覆<lb/>
分别拯救以慰蒼赤懸懸之望答邑父母諄切徳意不<lb/>
勝感荷盖自古謂救荒無竒䇿以發賑煑粥徒粉飾吏<lb/>
<pb n="KR4e0237_WYG_009-47b"/>
治負朝廷浩蕩恩無益百姓且以今待哺之民猶徴税<lb/>
其必逋之賦使有家可戀者賣子鬻妻無家可係者各<lb/>
速逃亡明年虚蠲名色其誰享之此大膠柱不通之弊<lb/>
髙明必有概於中矣乞賜實圖生靈幸甚<lb/>
　<lb/>
　<lb/>
　<lb/>
　集玉山房稿巻九<lb/>
</p>
<p>
</p>
  </div>
</body>
</text>
</TEI>
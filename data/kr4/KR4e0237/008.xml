<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集玉山房稿卷八</head> <lb/>
    <p>
<pb n="KR4e0237_WYG_008-1a"/>
欽定四庫全書<lb/>
　集玉山房稿卷八<lb/>
　　　　　　　　　　　　　明　葛昕　撰<lb/>
　書<lb/>
　　邢子愿孝亷<lb/>
日前擾厚渥領誨言太翁溽暑逺來冒雨而歸竟未能<lb/>
一攄下悃歉負可知再披魁章蕪𠂻為爽三復玩味真<lb/>
有不忍釋焉者神畿脱穎萬里圖南以振公家之文聲<lb/>
<pb n="KR4e0237_WYG_008-1b"/>
步鄉逹之故事非吾丈而誰也弟寡昧之人兀然閴處<lb/>
既懶且病懐抱多惡舉子業聊寘之高閣蓋以洞達學<lb/>
踈實亦無縁結良朋為徙魔障耳念之可慚可憤先君<lb/>
論草得心書紙嘗愧套襲馳炫每又恐至近名竟從其<lb/>
逸失或貯笥為蠧魚之藪弟意歐陽之文奇邁不及韓<lb/>
公而事根理要究未即相下且眉山自負才賈生而辭<lb/>
晁董當時豈不以為狂且任然而謂其言不識用於今<lb/>
傳於後與否殆不期人信而自信之吾亦惟計手澤存<lb/>
<pb n="KR4e0237_WYG_008-2a"/>
焉耳因妄次為編加之梓然亦祗求知齊魯間不至隨<lb/>
草木忽忽淹没此中豪傑雲集似未可從旁觀期衆是<lb/>
也謹緘一冊但獻知契餘以魯訛方在校㸃欲賜全閲<lb/>
當第陳之匆冗中乗隙為復草率不莊惟心原諒<lb/>
　　王鳳洲公祖<lb/>
惟翁一代製作咳唾皆世所希覯者日前之懇蓋為家<lb/>
大父歴履圖叙也圖備恩寵暨家居課生徒奉慈闈捧<lb/>
檄諸狀竊比年譜之意期作家乗以詔後裔志君恩于<lb/>
<pb n="KR4e0237_WYG_008-2b"/>
不朽耳非敢侈張榮顯耀鄉閭也乃其政行之跡進退<lb/>
之節實不敢瑣塵清聽至謂鯁直清正厪主上經幄奬<lb/>
藉朝士大夫多信之似或可佐筆穎耳幸惟尊照裁括<lb/>
之至祈至禱<lb/>
　　袁東谷丈<lb/>
十餘年來奉敎深辱道義之雅至慶弔之際維持調䕶<lb/>
盡志盡力蓋有骨肉莫能加焉者此等知己海内指豈<lb/>
多屈哉顧惟晤别無常恃此神交雖不間以形骸之隔<lb/>
<pb n="KR4e0237_WYG_008-3a"/>
然老丈拜兹寵命千里行色亦不獲具杯酌奉餞都門<lb/>
外歉𠂻其何以自文也恭惟廟堂特此重藉暨諸大老<lb/>
意念注屬亮業知之稔矣中間㡬宜惟在措置之宻運<lb/>
用之妙求不失時中不拂民欲耳曽以吾丈之肩事任<lb/>
怨任勞清心畢志又復有阻撓之可虞者乎第南北强<lb/>
之義所願辨之已悉者更晰之毫釐寧我容人和光忍<lb/>
辱母意必于其間廟堂必將有特鑒深信焉何患計命<lb/>
部體為國為身不兩得之也新春人事甚多使輒索報<lb/>
<pb n="KR4e0237_WYG_008-3b"/>
率此附言依依不盡<lb/>
　　孔龍宇衍聖公<lb/>
久不瞻承拜手敎恍見眉宇祖制光復雖在廟堂主持<lb/>
然非翁純孝至慈黙孚昭格淜湃狂瀾豈能回之於既<lb/>
倒也弟當事不無搆怨招尤亦竊自幸得報先師靈寵<lb/>
即爾爾其何憾哉日稽訊問正避多嫌顧辱念及馳仰<lb/>
倍切多儀例未敢登容面謝不恭之罪奉晤有期欲言<lb/>
種種不既備<lb/>
<pb n="KR4e0237_WYG_008-4a"/>
　　靳東園母舅<lb/>
書來辱腆遺深感注存違久之悰懸念應相同也徃年<lb/>
細事何厪過計鄙劣之人正恐取尤鄉里常來徃多矣<lb/>
豈能人人周知而為之所哉承諭自思良用憮然有間<lb/>
幸眀以教我俾知應酬是荷士君子䇿勉前脩所貴及<lb/>
時家務冀齊而後肆其力於功名則無期矣公卿將相<lb/>
寧有族類乎至親不敢輒以寒暄語逺將喋喋用見祝<lb/>
望之意云尊亮不次<lb/>
<pb n="KR4e0237_WYG_008-4b"/>
　　郭續川窻丈<lb/>
令族兄來逺承寄聲深感舍弟蚤旋顓冀得領教雅惟<lb/>
兄志同意合想日日淬礪並絶外馳共相與以有成也<lb/>
古人精進譬之上水之舟而安命之説未可施之學者<lb/>
顧力行何如耳舍弟極道兄在㑹中奮發督勉意且恃<lb/>
愛故亦喋喋及之不為寒暄知必重亮<lb/>
　　程春野父母<lb/>
年來寒家辱愛數矣家大父壽辰又過承腆貺注存為<lb/>
<pb n="KR4e0237_WYG_008-5a"/>
感曷極風便敢肅此奉候起居并謝前讀審編之議洞<lb/>
悉民瘼已備述之當道兼呈覽新方伯公祖矣聞者翕<lb/>
然嘆服將全省之民席庇徼福苟不至饑寒困苦奔走<lb/>
而死者皆賴此議秋毫敢㤀所賜也第猾愚大室奸兹<lb/>
公議特以病人而利己耳豈知始行或少寛其力而一<lb/>
二年後驅亡者多實滋受其弊乎是在為父母者明揭<lb/>
諭之破其幸小利而取大害之惑所為至祈徴車載脂<lb/>
參侍有期東望飛鳬敢敬掃軒以俟<lb/>
<pb n="KR4e0237_WYG_008-5b"/>
　　王鳳洲印翁<lb/>
張懷老夫人䘮廿有六日長發矣衙門體誼日見裁割<lb/>
不知少堂老先生猶玉賜一奠否徃見謝主簿奔訃衙<lb/>
門共有奠儀且具祭軸即青田翁命懷堂兄為文也近<lb/>
日雜科吏敢於諸君嫉甚投間抵隙恨不及屏抑以逞<lb/>
其快何老先生深非之而不能挽衙門體面掃地盡矣<lb/>
語不云乎亷逺地則堂高惟翁海内宗盟古心雅量决<lb/>
不直此下流情態以稔其惡敢披誠及之幸尊裁察焉<lb/>
<pb n="KR4e0237_WYG_008-6a"/>
瀆冒威嚴喋喋為弟子致師保語亦知非翁未可以此<lb/>
言進也縷覼有懷不敢率爾傾吐容躬陳不盡<lb/>
　　谷司馬岳丈<lb/>
眷屬來悉知尊履納福殊多浣慰又聞近日稍以家政<lb/>
縈慮此可委之人而綜其大畧耳一一欲齊勢所不能<lb/>
奈何以吾至貴之身試不齊之人情乎矧順境日席尤<lb/>
不堪逆來之事守惟律身裕自後賢諸何足計别諭或<lb/>
不直在里閈然洙泉應書及之夫子謂見惡人以辟咎<lb/>
<pb n="KR4e0237_WYG_008-6b"/>
蓋機械之人原不可以常理律者寧人負我鬼神成算<lb/>
亦可欺乎是宜聽之而已維時冗劇欲陳不盡<lb/>
　　何淵泉父母<lb/>
舍弟幸叨賢科仰副尊望尺寸皆造就德也感戢何極<lb/>
竊計入覲伊邇正期躬謝乃先承注念腆錫真愧歉兼<lb/>
并矣馳慕何如編審事昔常塵聽兹諗鄉里來者誦至<lb/>
公至眀之政甚愜仰懷衆謂程父母審編有一二鄉尾<lb/>
似稍嚴者以書算偶失額數前不可移而後可仍舊或<lb/>
<pb n="KR4e0237_WYG_008-7a"/>
増益也小民朝三暮四之情豈能諒之是以有云云也<lb/>
聞臺下尤深燭此括境内民户而總調劑之維時吏胥<lb/>
且退之門屏之外自可遂孔邇之心矣第巨室從寛先<lb/>
哲微權一邑人民只取足供一邑之役爾與其陞之使<lb/>
瘁毋寧平之使有餘力顛連者固已憫存而駸駸就饒<lb/>
焉者亦為吾日後可用赤子一體與息培養之德曷量<lb/>
乎有孚惠心勿問元吉仁政備之矣夙承𠂻愛再辱下<lb/>
問輒披心腹不覺喋喋惟尊照亮之不一<lb/>
<pb n="KR4e0237_WYG_008-7b"/>
　　又<lb/>
久不奉候尊起居逺承諭教念及北方永賴之圖誠民<lb/>
社之大計也以久廢修整之區非大勞力且費則無以<lb/>
奏偉績而年年徒粉飾一次傾圮卑薄者徒日増無益<lb/>
之擾真有如門下逺攬愚何所容喙也風水之説雖似<lb/>
迂談然影響隨應即以敝邑庠徴之已有左騐顧難與<lb/>
慮始之情豈但繩樞甕牖之子爾爾哉試姑自南門水<lb/>
溝稍修葺之以救目前以觀人心祈惟斷之於獨喻之<lb/>
<pb n="KR4e0237_WYG_008-8a"/>
以上司之意有不能自已焉者悦以先民將㤀其勞輸<lb/>
役分功將免大費推而鑿築但幸勿欲速計程度工期<lb/>
以一二年春秋農隙之間漸次考成或亦有可次第舉<lb/>
之之理不佞生斯長斯被繡受禄於朝者幸免隨鍤畚<lb/>
之役豈敢與謀以啟呶呶之口哉是在臺下裁之而已<lb/>
辱下問不遺敬此披陳童觀管見惟有以敎之匆匆中<lb/>
附候兼謝腆儀臨楮依依欲言不既<lb/>
　　郭似翁大司馬<lb/>
<pb n="KR4e0237_WYG_008-8b"/>
前承賜奠哀感弗勝竊惟先大父生平莫逆知已海内<lb/>
如門下指未易屈誌狀之託欲藉名筆以信今詔後亦<lb/>
私諒我翁或不忍過拒也第某生也晩於先行無能多<lb/>
識而有疑當闕者實不敢强入以累真實至近年來三<lb/>
四可紀大事又以恐忤時政不敢盡言又不忍冺没無<lb/>
聞是以稿再成而復易欲直備之無從惴惴虞不孝罪<lb/>
尤滋甚久飭擔笈冉冉於今不能輒蒲伏而東也兹勉<lb/>
成一帙終不免漏萬之愆敬懇四叔祖代行躬候台右<lb/>
<pb n="KR4e0237_WYG_008-9a"/>
伏乞俞念哀衷據尊聞見補其畧闕近事關當路有待<lb/>
而言者亦希姑為之所行將執以丐廟堂諸大老表誌<lb/>
并勒貞石用託不朽則豈惟殁而有知者愜生死之交<lb/>
子子孫孫感戢軫存當永無斁矣某以卜兆覊絆不能<lb/>
逺出祗謁台階陳覼縷罪曷可贖謹東向稽首發啟惟<lb/>
尊慈原而諒之瞻望海雲臨楮依依不盡<lb/>
　　趙汝翁公祖<lb/>
先大父生平受老公祖知雅海内蓋鮮儷已邇來更厪<lb/>
<pb n="KR4e0237_WYG_008-9b"/>
軫䘏一感念輒欲涕下戢私曷能控冩萬一也側聞臺<lb/>
下業命有司畫處祀典及祠中除掃户又聞縣學申請<lb/>
前事殁存悲感其何有極第思此盛舉一歲倣鄉賢有<lb/>
二祀共須十三四金編𣲖均徭中萬不敢當祗聽該縣<lb/>
區處措辦事勢實難妄意欲將寒家䕶塋地二頃立為<lb/>
祭田即令洒掃户佃種歲収其租以供兩祀之需所司<lb/>
但將敝邑無礙錢糧如見行鹽票等歲量處銀一二兩<lb/>
付該吏辦香燭以便親臨主祭用彰光寵其洒掃户亦<lb/>
<pb n="KR4e0237_WYG_008-10a"/>
只凖士夫優免供丁事例但復其人本身無復編審津<lb/>
貼費庶寒家拜受尊慈大惠斯安而德意亦且垂之永<lb/>
逺無斁矣外補具呈伏乞特賜批允以詔後昆使世世<lb/>
知此盛舉恩數端有自也伏惟鑒亮無他幸甚<lb/>
　　王霽宇親家<lb/>
方秋崖來接惠翰如見光儀久渴之懷恨不能一促席<lb/>
晤語也堪輿門户無慮數十家今反復究證惟見主巒<lb/>
頭者為是蓋外之堂局明備斯可論内下手工夫只論<lb/>
<pb n="KR4e0237_WYG_008-10b"/>
星卦拘如李生傳授似覺偏執蓋以之評舊地行穴則<lb/>
是而以之卜新地尋龍則泥親家不斥此説為非近必<lb/>
特有精進之見乎笥中如有畫筴圖陰陽辨疑地理正<lb/>
宗乞假一覽即宅上另卜新兆云云須翁丈自有確見<lb/>
久諗貴塋佳甚不直徴之土脈何遽一昭之地即未堪<lb/>
乎然果得大地㡬倍勝此亦未為不可統尊更酌之也<lb/>
方君術優尤精選擇兹來赴前約更望數日間事有次<lb/>
第即促之回萬萬水濓親家同此見意<lb/>
<pb n="KR4e0237_WYG_008-11a"/>
　　李振亭父母<lb/>
日前具啟漫及丈地事誠慮人心不古臺下真切為民<lb/>
之意上司未必加察萬一只求虛増額數民終不獲寧<lb/>
息妄意將存菴父母查出多餘地或令人揭首出若干<lb/>
以塞好事者之為特未敢眀言耳豈知至欲有履畆求<lb/>
益者大抵敝縣地每畆以二百四十步計每一步弓舊<lb/>
准四尺今用三尺二寸五分新步弓則每畆自該加出<lb/>
虛數二分三釐零每頃加出虛數二十三畆有奇諸公<lb/>
<pb n="KR4e0237_WYG_008-11b"/>
祖誠欲要此亦可坐而定也何用於此苗成之時不憚<lb/>
一切馳驟之勞使無知小民懼法虛増畆至四分七八<lb/>
釐苟且目前甘貽後患以父母原㫖揆之知有隱憂多<lb/>
多矣然不敢言之赤子區區私籌非於慈母之仰望而<lb/>
誰望也幸察寄到刋冊併題稿加意為民塞無端之害<lb/>
造無窮之福以永無窮之令聞闔邑人士世世知感<lb/>
　　又<lb/>
里中人來極道編審徭役之公士民胥服猶得三年徼<lb/>
<pb n="KR4e0237_WYG_008-12a"/>
福於門下也地方受賜多矣比以引嫌未敢啟謝兹解<lb/>
馬人至輒承手敎知臺駕於六日已發濟陽矣懷悒殊<lb/>
切聞近邑有奸民告以地起差者上司公祖且欲准之<lb/>
夫有田則有租有家則有庸舊制也種地貢糧養子應<lb/>
差俗識也敝縣地原多沙鹻甚至不毛窮民惡産無所<lb/>
售者已不免以人養地若如奸計更復起差是真率地<lb/>
食人矣小民何辜哉古者勸農至以力田開科誠抑逐<lb/>
末者意今之編審三年必有一易蓋為消乏者設也若<lb/>
<pb n="KR4e0237_WYG_008-12b"/>
獨苦農為一切法殆只益富賈大室則户亦不必審矣<lb/>
屑屑奸民始但幸已膏腴地少苟免一時力差豈知燕<lb/>
雀處堂莫計焚次即貽子孫無窮之害乎良可為浩歎<lb/>
已吾邑福薄失我慈母幸有鄭誠軒藉重的知此關係<lb/>
頗重惟尊慈遺愛無已便中通頌言及之惠斯益溥矣<lb/>
舉邑感戢曷極别諭領悉容專馳復匆匆具候欲言不<lb/>
既<lb/>
　　楊本翁公祖<lb/>
<pb n="KR4e0237_WYG_008-13a"/>
敝邑李令尹宰邑且二載矣愷悌明敏亷平公慎種種<lb/>
德政若催科撫字節省財費審編丈地作士愛民以致<lb/>
刑清訟簡真有循良實跡應無逃尊洞察下也兹者量<lb/>
移濟陽無非老公祖培植之德顧敝邑小民聞之如失<lb/>
慈母莫不欲挽留之兹聞闔縣將有借㓂之請僕不肖<lb/>
恨未能從邑人後祗叩臺階敢肅尺牘用布鄙悃伏惟<lb/>
臺下曲賜鑒察焉倘遂民私即戴帝德凟冒威尊不勝<lb/>
惶懼<lb/>
<pb n="KR4e0237_WYG_008-13b"/>
　　谷岳翁司馬<lb/>
某於此月已補官工部都水矣薄命下才旬日輒有重<lb/>
大逺差辭之未可任之為難莫非命也側聞近日清平<lb/>
公道漸著蓋至誠積久而孚作偽一敗而彰理有固然<lb/>
無足異者直道而行之民猶謂至愚而神乃明明在上<lb/>
使人是非終溷善惡莫辨或亦必無之事也君子三樂<lb/>
首先自得想門下於俯仰之間彌怡然順適矣敢敬述<lb/>
臆見為壽且賀近日各省丈田刻薄有司爭加額數以<lb/>
<pb n="KR4e0237_WYG_008-14a"/>
炫風力殊失廟堂原㫖第發此端者將謂宜民民不稱<lb/>
便將謂為國不審浮額虛數終可據以加賦否若敝邑<lb/>
李公真可謂有定見也便中代敝邑一謝言何如<lb/>
　　曹傅川中丞<lb/>
先君生平受門下知愛特深行誼在三十年前著見蓋<lb/>
有晩生所不及悉者海内惟門下夙知之以故墓表敢<lb/>
敬懇左右意者門下或不過拒也側聞日來靜頥天和<lb/>
不知暇日命侍史一脱稿否敬再録誌文併叨贈副郎<lb/>
<pb n="KR4e0237_WYG_008-14b"/>
新命聞之尊前萬希留神焉先公文集序雖有敝邑父<lb/>
母鄭公為之説者咸謂當專丐之台階深符此區區私<lb/>
臆然未敢輒率爾也敢附詢門下惟尊命之倘賜俞允<lb/>
容專敦請某臨緘不勝馳遡之至<lb/>
　　林震西舊寅丈<lb/>
春中再肅啟候不謂台從早已榮發緬惟高誼實勞我<lb/>
思側諗撫字艱心待命元元知所以徼福門下重矣朞<lb/>
月成化大陟伊邇間中優游古今匡廬彭蠡之上辨禹<lb/>
<pb n="KR4e0237_WYG_008-15a"/>
漢舊刻弔陶灌諸友咏什投囊中想業已駸駸富矣僕<lb/>
才本庸下兼之事務少更叨列屯曹正值山陵多事碌<lb/>
碌擾擾真不知終作何狀愛我如翁丈其將何以推敎<lb/>
也適辱紫溪丈寄聲恍承眉睫率爾具候併謝不盡<lb/>
　　劉水山世丈<lb/>
一别光儀忽忽十易寒暑矣慶弔中凢㡬何第多在都<lb/>
市尚未能專候起居道私臆矧丈之逍遥泉石付塵囂<lb/>
於不知者聞見踈而遣詢難蓋有可推也然弟自甲戌<lb/>
<pb n="KR4e0237_WYG_008-15b"/>
後凢三具啟門下曽未奉有裁答心竊惑之及今拜手<lb/>
敎乃知前牘半屬沈閣人生聚㑹之難自古言之而一<lb/>
尺素相來徃亦如此其艱哉丈數學甚精而詩好古體<lb/>
近日所詣量尤非膚淺所能窺測聞脩邑乘製作當於<lb/>
是焉見之乎其他象㒺獨得㫖趣譬之黄鍾淵黙何日<lb/>
得摳趨左右傾心叩聞以藉啟我愚䝉也弟壬申兒甫<lb/>
學述文丁丑兒始授句讀資皆中人然同茹失恃之苦<lb/>
餘尤無足為知已道者諗長公器學既大成諸孫且彬<lb/>
<pb n="KR4e0237_WYG_008-16a"/>
彬矣日夕課讀相助啟天倫樂事不其鞠然可想像哉<lb/>
先公捐養暨舎弟仗庇登科逺承念存曷勝感戢風便<lb/>
敢肅此馳謝外具副言薄敬見鄙忱云冗劇不備<lb/>
　　沈巽吾寅丈<lb/>
頃聞二府工匠稍稍得石前去者今自歸來頗慰迂想<lb/>
據周主簿稱真定已有石一百四十餘塊才發三十九<lb/>
塊在保定可推無乃未足以養衆匠乎逺方人有特苦<lb/>
處不比李宗禹輩幸更加意撫摩之倘車有分别不蚤<lb/>
<pb n="KR4e0237_WYG_008-16b"/>
與裝運或徃返稽遲違原票限不可不嚴加查核也又<lb/>
新運石至壽工多無票兼無人到者聞兩廵視甚不以<lb/>
為然似須另宻約束各車至山即日發行一轉定以七<lb/>
日為期報回定照到票核實之仍即着落委官分布車<lb/>
輛逐晩照見工報夫匠例務要眀報車輛起運回轉數<lb/>
目使各塘石匠勿有不均之嘆車輛無有等候之苦以<lb/>
示招來意幸甚委官勘合即有處矣錢糧分𣲖批縁候<lb/>
内監久開不出是以遲遲然三日内外亦當即到到可<lb/>
<pb n="KR4e0237_WYG_008-17a"/>
約此工内提督知之錢糧分二批截出内外總提督意<lb/>
也舖户鋪墊聽彼裁處吾輩陽託不知而陰有所恃可<lb/>
也總欲禁之非是昨已宻語任養老矣席片據舖户報<lb/>
已到工三千領皆緜葦者弟猶責其舍賤而用貴二次<lb/>
荆把筩亦云在此俱已辦完而台札似皆未見者可即<lb/>
比其見在次身仍提正身究治之也外公移一函前手<lb/>
本希併裁復拱候不次工上月紙俱送上矣附聞<lb/>
　　郭小川春元<lb/>
<pb n="KR4e0237_WYG_008-17b"/>
人來訪丈動定知漸勝徃昔頗慰然猶以不蚤聞勿藥<lb/>
為恨也藥餌聊能逐邪助正至真氣之充痰邪自屏須<lb/>
用一恬澹工夫培真元抑嗔心始可得之老氏書曽細<lb/>
讀否渠皆退步學問實為衆生進脩根基幸丈不以為<lb/>
異談恒置一部於座右時揭之消永日也如何佳醖逺<lb/>
承把盞歉不獲話對轉令悵然風便率此道謝不盡<lb/>
　　三山寅丈<lb/>
弟自石窩歸輒辱枉重及摳衣走候而臺駕已發悵然<lb/>
<pb n="KR4e0237_WYG_008-18a"/>
久之王安行便敢付公文四緘希賜驗入大工料物頗<lb/>
多乃工非一二年可完業白堂翁將截半各批𣲖錢糧<lb/>
矣貴工已送舖户王福延張澤幸將目下𦂳須物料各<lb/>
若干即明開來以憑𣲖發又見工零星用物皆當三丈<lb/>
徑票催舖户辦之此舊規也弟非敢為避事人亦非敢<lb/>
作攬事者百里雖近音常隔絶惟心照之苟利於工弟<lb/>
無不忻承命也諸惟高明直敎又見工石窩二處應發<lb/>
銀兩在庫向各徑關白一堂翁楊老先生面稱甚善昨<lb/>
<pb n="KR4e0237_WYG_008-18b"/>
疏稿竟為何堂翁紐作一股楊堂翁亦謂莫可奈何果<lb/>
如此膠固見工發銀亦須諮白王堂翁義果何居三山<lb/>
發銀除白王堂翁又當關白何堂翁何異逺赴廵視兩<lb/>
衙門掛號乎恐亦非所以處王堂翁也惟三丈見何堂<lb/>
翁以不知就中的裏調停之至禱宻宻<lb/>
　　任養𢎞寅丈<lb/>
伏承手諭讀未竟令人憤懣陡作嗟嗟此豈獨刁頑小<lb/>
民之過天下事惟懼有中制若而所為徒使豪傑扼腕<lb/>
<pb n="KR4e0237_WYG_008-19a"/>
耳不其坐悞公事哉幸丈曠然逺覽備以就中事機及<lb/>
二三刁潑足壞事狀態極言馳白今喜事者再約沈丈<lb/>
徃一面講弟當從旁佐之務使權有所歸刁風以息别<lb/>
諭一一領矣白虎澗惡少最悔不即置之法今此擾擾<lb/>
未必無所效尤行將嚴捕之矣真保等府車六十輛陸<lb/>
續俱到堂翁更慮石塊不給恐人得以藉口謂衙門取<lb/>
車之多諄諄申欲蚤有區處吾丈想亦知此意兹順德<lb/>
府解到車十輛頗恐輒撥馬鞍山何也御奸氓須有妙<lb/>
<pb n="KR4e0237_WYG_008-19b"/>
術幸兄丈即有以待之鐵已發矣涿州不見解官至京<lb/>
領銀何也房山銀得無將盡乎外府車户多有來告領<lb/>
脚價及預支者業差人送白沈丈處幸一一查眀速賜<lb/>
裁發不備<lb/>
　　禇愛老司空<lb/>
伏承臺諭備詢鼎建新宅之式不敢不據所知以對大<lb/>
都此術門户雖多實不能有出五行相生議論雖繁實<lb/>
不能有外吉星為主貴宅果座北向南此正坎宅法應<lb/>
<pb n="KR4e0237_WYG_008-20a"/>
四層開巽門合生氣卦非可以巽宅修蓋也第五層只<lb/>
可向外稍高無妨其兩廂似不須用改移於四層樓之<lb/>
两頭以壯貪狼生氣之勢二角門亦不須用只宜牆上<lb/>
委曲開一便門通此天井中作儲蓄庫廁所可也其餘<lb/>
圖俱是但三層不可用樓房脊視二層㕔高至足矣二<lb/>
層屬武曲金主功名只可譲四層主樓豈可遜三層文<lb/>
曲之水宅兩傍夾道只可使一邉直通北樓之側一邊<lb/>
須用截斷週圍穿通路衢行走此在王公家則可人家<lb/>
<pb n="KR4e0237_WYG_008-20b"/>
亦當忌之也後便門是當壬癸方開東北隅有隙地不<lb/>
妨營造小房屋若起高大房則未可舊呈覽宅經乃揀<lb/>
選𦂳要一家之言新刻書一冊雖雜不便漫閲坎宅圖<lb/>
下所注云云俱非誑語敬附使行照察不備<lb/>
　　鄭誠軒父母<lb/>
張吏來辱手敎即詢銓司謂考滿文冊先投無不可者<lb/>
但須俟兩院疏至乃類題耳以故令少待之大都稍遲<lb/>
旬日維其時矣固不泥疏至與否也謹先此馳復左右<lb/>
<pb n="KR4e0237_WYG_008-21a"/>
僕本樗散無用之材不耐吏事鞅掌邇來殊切白雲之<lb/>
思荒徑之慮也偶役山林陟彼高巔極目南盼望中恍<lb/>
惚棨節徘徊上下烟霞之表悵然駐念久之門下亦時<lb/>
有此懷否耶此中新議日見紛轕大老不能安志薦紳<lb/>
私標黨援有識者憂之亟欲同二三知已㤀形狂呼攄<lb/>
我心中所欲傾吐而指不可多屈公車何日北轅幸惟<lb/>
載膏用迓寵命新開事例二冊侑緘餘悰種種不盡者<lb/>
毛先生悉之<lb/>
<pb n="KR4e0237_WYG_008-21b"/>
　　徐匡嶽寅丈<lb/>
方幸參晤遽爾奉别此𠂻曷勝依依恭喜視事有時仙<lb/>
境漸陟簿書清暇優游今古雅况盖有可想見者矣回<lb/>
首弟輩不有塵凢之隔乎厰户具告偏累狀欲堂翁行<lb/>
撫按令該州有處弟謂此事似小該州夙亦非有倨傲<lb/>
稱者率爾此行不無激成之變以故兩具文移惟丈更<lb/>
裁酌發之期真有便於舖商而不失我部體足矣匆匆<lb/>
謹此復候不次<lb/>
<pb n="KR4e0237_WYG_008-22a"/>
　　李近翁老公祖<lb/>
恭惟旌節至止厯上通省士民欣仰福曜手額相慶乃<lb/>
某夙辱知愛者竟無縁同二三老稚伏迓道周方用為<lb/>
歉使來輒承尊注存下問真感悒交并矣於便使敢肅<lb/>
此稱謝併候敝省僻在海隅薦紳恥於囑託用强百姓<lb/>
似亦無豪猾大惡區區貧弱所恃靜撫摩之耳兹徼老<lb/>
公祖生成之德臨之在上席庇叨福寧有紀極哉外諗<lb/>
近歲惟丈地一事苦人迄今聞者驚怖蓋以貧民懼造<lb/>
<pb n="KR4e0237_WYG_008-22b"/>
單虛報之擾士大夫室不啻同之乃引避而無所控訴<lb/>
即如省㑹郊圻以不毛山場起科種種虛増畆數貽累<lb/>
無已逺可推矣頃江公祖疏請云云誠是然而就中宰<lb/>
持長計俾有司承宣德㫖各行所無事使民不擾費如<lb/>
語所謂不動聲色置人於袵席之安普世世永賴之利<lb/>
非於臺下企二天之望而焉適也僻省除此併抑送訪<lb/>
窩訪一節或亦更無事矣喋喋陳復恃尊夙愛敢參私<lb/>
臆赫然鑒之臨緘依依岱雲不勝瞻遡之至<lb/>
<pb n="KR4e0237_WYG_008-23a"/>
　　徐匡嶽寅丈<lb/>
前承手敎於地方貧商可謂加意惓惓弟切同舟之義<lb/>
既乞停免未能即欲得從減之命以安衆心顧機㑹輒<lb/>
未之逢而又適丁堂翁被譖註籍且無人具疏其奈之<lb/>
何再奉議欵誠鑿鑿語然須議之撫按者恐無救燃眉<lb/>
真保等府即肯分辦本色上納乎斤秤之定深中惜薪<lb/>
司弊竇如果肯復舊額簍十七斤是今之加増徒博一<lb/>
虛名也即題奉俞㫖不審真有益於事否耳甚矣其難<lb/>
<pb n="KR4e0237_WYG_008-23b"/>
言之也此外又更當何以教之考滿常事何厪念存勉<lb/>
拜易縑折儀敬附璧上惟心照焉匆匆稱謝不盡<lb/>
　　王儆吾掌科<lb/>
惜薪司商困苦極矣内璫以存留者拖欠追併不前新<lb/>
編者各思規避無已至有剪髪易名不知所以收拾則<lb/>
請増木炭固以宫闈日加數多莫可奈何不知其説敢<lb/>
一言及減官恤商節費議折以清其原否也十年加増<lb/>
今㡬何時又不敷用豈以原額數之少乎其中弊竇創<lb/>
<pb n="KR4e0237_WYG_008-24a"/>
孔多矣兹僕適自山回尚未見堂翁未審抄出作如何<lb/>
處前白老掌科聞僕談及曽有前席意倘趂此時貴衙<lb/>
門將其事一直剖盡極陳商苦請上清其源流以貽永<lb/>
利如減官議折云云豈但大造各商錢糧不匱即敝衙<lb/>
門亦受賜厚矣新舊額數記憶未清不敢冒對明入署<lb/>
中當備查奉覽且躬走請教也不盡<lb/>
　　徐匡嶽寅丈<lb/>
辱承大惠出自知已誼可無辭第以賀為言則孱劣實<lb/>
<pb n="KR4e0237_WYG_008-24b"/>
未敢當耳翁丈豈訝其不恭乎再此控謝加炭事知尊<lb/>
徃來於心勞矣弟以内商逃逸錢糧拖欠展轉逺邇奚<lb/>
啻同憂然各厰柴炭雖不能減數而一切積年冗費似<lb/>
已得省少半特不審能持之久否貴厰商原𨽻紅蘿厰<lb/>
者何招之比例告裁而寂無一應乎此時此機不可失<lb/>
幸令便捷者十數人來速將各項苦費具詞陸公弟當<lb/>
勉為之所也楊堂翁擬於廿四日開籍進部門下似亦<lb/>
當有啟候詢且慰且請出視事此亦一體誼也蕪稿再<lb/>
<pb n="KR4e0237_WYG_008-25a"/>
具冀上少從然辭雖摭拾臺教恐實未足以啟宸聰俯<lb/>
聽耳不日即封進矣大石窩祭告約於臘之六七日今<lb/>
午禮部始題遣官本尚未奉旨弟從行者則三堂翁兩<lb/>
中貴也躬晤有期欲言不盡<lb/>
　　惜薪陸監<lb/>
内外柴炭舖户前䝉調停已感德意但積習之弊誠難<lb/>
頓釐兹不但渠輩苦有難言衙門欲清楚前件真有莫<lb/>
可措手者諸不完預支舖户已參送法司擬問永逺戍<lb/>
<pb n="KR4e0237_WYG_008-25b"/>
可謂盡法矣而一二日内易州舖户早間纔控籲出衙<lb/>
門之恩午間又哀告入折價之議如終不可講舊年逋<lb/>
負益積將來事情可虞則豈但部中之不利哉使事至<lb/>
此極即將舖户盡行重罪其何補於吾内外衙門惟公<lb/>
清德又值此清明之㑹萬惟留神諭令各厰貴屬寧使<lb/>
商人得通融濟事勿使將錢糧棄損官民兩病幸甚幸<lb/>
甚蓋此非不佞臆度之言即如易州該撥炭已候月餘<lb/>
不能上納矣原𣲖斤數既將加倍而又條條須長裝大<lb/>
<pb n="KR4e0237_WYG_008-26a"/>
様不許有一細小者動輒倒簍使上好者亦頓至碎棄<lb/>
乃掌厰畏法受制於衆人控訴無門其何竣事跡此他<lb/>
可類推矣惟公留神不但利益官民實積陰德於𡨕𡨕<lb/>
中也至祝至禱<lb/>
　　徐匡嶽寅丈<lb/>
旬日連接手教恍見光儀弟命義官具白其㫖即盡彼<lb/>
口中且請翁丈有書於内鐺及詳此中情節申之堂翁<lb/>
以見區區此一事非直舖商之難實吾輩亦莫可奈何<lb/>
<pb n="KR4e0237_WYG_008-26b"/>
也王極事正門下所當為所者而兵馬敢憑藉法司拏<lb/>
人法司竟不顧器而投鼠汪洋大度置之不較已過厚<lb/>
矣又何計之深遜之至至如所云乎大都此時時事每<lb/>
多倒置牽拘而鸞鳳不若鷹鸇之捷便在在有之亦何<lb/>
足引以自艾惟付之度雲流水而已如但有聞不敢不<lb/>
為丈力辯也邇以沿途棚工撘卸為卿寺公掣肘之極<lb/>
僕僕塵足日夕兢念今始得了事此苦心堂翁即知之<lb/>
亦知之已耳向誰言哉向誰言哉指日冬矣焉得共丈<lb/>
<pb n="KR4e0237_WYG_008-27a"/>
二三知已圍爐借酒以傾我私<lb/>
　　又<lb/>
各厰柴炭事難以收拾有如薄堤之障洪流東補西救<lb/>
勢終潰決殊可畏人即如頃蕭宦之舉雖為周秉内相<lb/>
所指示抑可謂無忌憚甚矣述白堂翁堂翁頗直弟之<lb/>
拏人謂丈義不可無一言以極發揮夙弊為二三疲商<lb/>
訴痛苦不然將來狼狽當至何極也二撥炭署中五月<lb/>
初四日投文而彼帖然若此蓋一㸃靈覺亦知稽遲為<lb/>
<pb n="KR4e0237_WYG_008-27b"/>
非矣二帖附覽陸璫帖來已旬日在此事前周内使帖<lb/>
則今辰始至弟亦未敢遜言應之也附白不一<lb/>
　　公亦山寅丈<lb/>
一别數年不瞻道範兼之内外奔走詢候亦且踈濶然<lb/>
曷敢間輟此仰止之私也恭喜寵命藉重同曹方擬修<lb/>
問未能而惠敎已至復有念於先太保公令人感戢真<lb/>
交并矣時當宁正有壽宫之役採石徐州何幸得翁丈<lb/>
綜理其事也此中凢有役於此其應均攄南顧之憂乎<lb/>
<pb n="KR4e0237_WYG_008-28a"/>
乃者不佞苐憶前王雲老曽開石花六十様如大小竹<lb/>
葉各色團花欲其請上選用僕力執未敢即據題請誠<lb/>
恐欽定一様文理則勢難於那動以此不可緩之物料<lb/>
萬一一種遽難如數為之奈何蓋此中取大竹葉及黄<lb/>
色者然永陵寶城垜石各色花様俱有大抵只明樓一<lb/>
週花色一律俱佳餘亦上一二塊為好竹葉紋餘取其<lb/>
色之相似而已此惟仰丈雅有石畫併有參酌明示也<lb/>
鴻魚匪踈旦夕無吝金玉不盡至禱<lb/>
<pb n="KR4e0237_WYG_008-28b"/>
　　賈中葵巾丞<lb/>
臺諭車輛事深仰臺下為地方至意敝衙門亦何敢不<lb/>
以百姓為念弟此等大工業奉明㫖遵舊例行則諸凡<lb/>
不得不查照成憲保定申文極稱難辦亦無非惓惓為<lb/>
民乂欲行真定河間協濟是惟在臺下酌處耳至謂每<lb/>
四輛車一運除部給銀十六兩仍議私幫銀三十六兩<lb/>
又謂州縣每月給銀十八兩則從來所未有事訪之敝<lb/>
衙門見在山場車户及順天昨年為慈寧宫運石車户<lb/>
<pb n="KR4e0237_WYG_008-29a"/>
可知彼該府云云亦得之州縣州縣得之積猾舊車夫<lb/>
攬頭等役云耳脱如其言敝衙門及順天車户豈皆賠<lb/>
本赴工而安心只領脚價乎必不然矣蓋雙車亦欲用<lb/>
梯正恐方箱單薄無濟實用或至累民四輛車京中見<lb/>
有亦未多故衙門又自造數十副以備𦂳急之需今擬<lb/>
四十副梯專待貴鎮各州縣解到車輛凑用此外更無<lb/>
他策其雙輪車如不能俱得車梯姑以三分之一𣲖尋<lb/>
常箱車備日後取裝木用其二分尤希臺下即准照原<lb/>
<pb n="KR4e0237_WYG_008-29b"/>
咨速行區處報部取用即逐輛各從寛給與造梯銀無<lb/>
不可也前徐華老大京兆同王繼老力講貴鎮多運貨<lb/>
商車請順天減數量加貴鎮衙門執未敢聽尋訪兩府<lb/>
皆有四輪梯車私雇於敝衙門見裝石者事遂中寢不<lb/>
知臺下亦曽聞之否也萬惟體察不勝至感<lb/>
　　保定永平太守<lb/>
手敎諄諄仰尊愛養部民德意苐此大役有萬不可以<lb/>
姑息了事者使但可以緩可以已敝衙門即不知為百<lb/>
<pb n="KR4e0237_WYG_008-30a"/>
姓謀亦當為老丈計即不沾沾求博不擾民之名亦當<lb/>
知避嘵嘵苦離鄉土之怨也但近如慈寧宫已卜三月<lb/>
擇吉興工忽又諭定於二月二日以故政府堂翁即促<lb/>
閻春霍諸丈赴工收料期四五月料石出細興工此豈<lb/>
衙門㡬車户能盡辦哉既有題奏請𣲖取順保車輛於<lb/>
勢似必不可已矣丈意欲令河間等府分辦云云是惟<lb/>
在賈撫臺翁處主之耳衙門原非為銀兩不足故為此<lb/>
徴求計使京中有車可覓不須煩外又何為舍近便而<lb/>
<pb n="KR4e0237_WYG_008-30b"/>
圖之迂逺至種種舊例官民各私幫貼之議又誠非愚<lb/>
昧所聞知及見今所有事也蓋衙門車别無先給工食<lb/>
只靠運價别無草料盤纒赴工即同外府車輻輸運此<lb/>
不須徴之山場見工即宻訪貴治各州縣車見在京雇<lb/>
於人者可知也且弟備訪民間私雇两府四輪車一輛<lb/>
每月不過銀十二兩量貼草料見今已有在工運石者<lb/>
州縣果以朝廷大工為重處事如家將有車人户明白<lb/>
曉諭日給蒭秣盤纒而又量有以處之使舊役棍徒積<lb/>
<pb n="KR4e0237_WYG_008-31a"/>
猾攬頭不得䝉上侵下俟至山場勤謹轉運聽本部一<lb/>
一蚤給與脚價何異私雇於人又何苦楚之有此孰非<lb/>
仁慈德意哉兹覆咨云云誠不得已為之説愚意除將<lb/>
四輪車即如咨議處先發將百輛雙輪車以二分之一<lb/>
分𣲖極疲州縣聽備尋常方廂車以俟後取裝木其二<lb/>
分或用見成或新造車梯合併為四輪車一車准作雙<lb/>
輪二車數至工赴運殊實得利每輛即減騾馬至十二<lb/>
頭但求臕壯可用亦無不可也又聞雙輪車川口多薄<lb/>
<pb n="KR4e0237_WYG_008-31b"/>
小車軸頗單細兹欲裝石尤當曉諭車夫使各自有斟<lb/>
酌用過收拾車輛之費待取赴工應役日不妨逐一明<lb/>
開見教即為一一處給官價也頃順天屢謂貴治多商<lb/>
車請減𣲖數因以昨年内工已用過彼一次特為減㡬<lb/>
十輛兹二府取數正兩相停順天業欲報部又觀望貴<lb/>
治若何不覺喋喋至此要之慈寧宫工止當此工十分<lb/>
之一順天𣲖車一百八十輛實取用一百輛則今日事<lb/>
其貴治二府有可推矣伏惟心照不恡區處可勝惓惓<lb/>
<pb n="KR4e0237_WYG_008-32a"/>
至禱<lb/>
　　沈李兩寅丈<lb/>
車户石匠工價想已各放停妥其應在京扣給者須蚤<lb/>
裁示先差人投知㑹手本到司二日廼可令各役趂三<lb/>
六九期赴庫領銀任養老已領劄付矣望後即當至工<lb/>
即遲亦必不踰中旬也醫士已趨命否聞時頗有腫項<lb/>
病然乎弟有在永陵管工時已試過方藥用無不效請<lb/>
一試之何如四尺五尺并海漫石尚不見運到而運戸<lb/>
<pb n="KR4e0237_WYG_008-32b"/>
在見工有等待石料不出之説何也乞即明以敎我車<lb/>
輛近日核實的有若干曽照前收拾編號標其柱否何<lb/>
堂翁命以後各車户有别差不赴山中者須令領敝司<lb/>
照票為驗不然即督責之一諭衆役使有警省如何<lb/>
　　楊本庵撫臺<lb/>
表里為公祖觀風盛舉矧追念徃哲彰君賜為之後昆<lb/>
者方藉光寵感盛德之不暇何敢云辭第興作必有所<lb/>
費蕞爾邑里不佞實不願重有所勞敢將寒家預辦木<lb/>
<pb n="KR4e0237_WYG_008-33a"/>
石敬括取之充用乃縣主鄭父母公篤世講誼又為非<lb/>
德旨而郤之若此高誼懿舉倘别厪一一區處致有累<lb/>
里人是重不德之罪矣惟尊鑒原鄙私曲賜俞允所請<lb/>
不惟殁存知感即里閈舊門牆士亦且仰誦至德無量<lb/>
矣臨楮刺刺不莊不次高念吾丈託致感意附聞<lb/>
　　提督工程張監<lb/>
黒城磚窰户昨歲有敢於鑽刺者情真可惡義當揭其<lb/>
名亟有以抑之青天白日之下狐䑕何能害人祗自取<lb/>
<pb n="KR4e0237_WYG_008-33b"/>
罪焉耳今事已越數月矣向來如小修整朝房及撘蓋<lb/>
將臺一切零星支用寧用白城磚而不及此者無非欲<lb/>
避嫌以待事久論定也兹屢准敝僚文移催發通州白<lb/>
城磚已行河道衙門約其嚴催車户水陸並運量亦漸<lb/>
次有輸到者獨念白城磚每箇除燒價二分四釐外運<lb/>
價河路先給二分自灣至工所又該給三分四釐比之<lb/>
黒城磚燒運總價懸絶則日後如仍取雜用愚以為似<lb/>
不無可惜也適楊堂翁以明樓鋪石砌磚有日諄諄令<lb/>
<pb n="KR4e0237_WYG_008-34a"/>
僕知㑹門下准收黒城磚用惟尊逺覽裁察敝堂屬皆<lb/>
無他腸亦非有人敢行請託幸與在工諸丈斷然行之<lb/>
若以其中尺寸有不合式他復别有可議是惟在尊約<lb/>
巨川㑹廵視二公及敝僚友定折算數使公私兩不虧<lb/>
累可也公務相䀨知必崇亮不備<lb/>
　　邢知吾太僕<lb/>
不見光霽於今有年惟丈才名擅世忌畏易招接引過<lb/>
勤非類思附春中果有一二嘖嘖至令縂憲冢公意適<lb/>
<pb n="KR4e0237_WYG_008-34b"/>
不符見於面目可為世情假公者嘆然天理在人心是<lb/>
非有定論其如本無可緇湼何冏寺量移當路深以為<lb/>
自有微意其元㫖固非弟椎魯人即頓解然捧讀此祈<lb/>
假大疏暨見温㫖則豈直吾之心跡朝廷公議皎然申<lb/>
白於天下而融融奉雙親之暇孰非性真樂事養望増<lb/>
能為異日蔚然虎變地哉僕方幸丈陡得息肩暫席此<lb/>
優㳺快愉轉念不佞覊此鷄肋况所值事如蚉負山不<lb/>
知終如何解脱也局外靜觀其將何以敎我神與書馳<lb/>
<pb n="KR4e0237_WYG_008-35a"/>
欲言不盡<lb/>
　　饒理亭寅丈<lb/>
連日屢承手敎具悉起居併此中動定濬石調採之議<lb/>
楊堂翁暨東岡公無不可何堂翁與劉巨川意則不可<lb/>
必也已專力與共商確之矣委官原無足計較門役嚇<lb/>
人蠅頭競得區區此等習氣耳被弟述風聞一語手足<lb/>
頓然無措但力求證於門下弟謂非翁丈准給與花紅<lb/>
且稱有才幹則當徑取回耳渠來當更帖耳聽命矣解<lb/>
<pb n="KR4e0237_WYG_008-35b"/>
到石内監意未滿之以後更須留神再加揀選而後發<lb/>
莫憲公慮之甚是也徐石解到四塊三當上意尤喜純<lb/>
然竹紋者其謂大團花小團花則各勻淨成一體非比<lb/>
此中石一塊内大小相雜顔色未一也附言草草不盡<lb/>
之悰尋當嗣致<lb/>
　　公亦山寅丈<lb/>
日前莫紹老使至未奉清敎讀齎來公移又見未有尊<lb/>
銜竊謂翁丈應有他冗或未及知有此使也以故政府<lb/>
<pb n="KR4e0237_WYG_008-36a"/>
與内府揭帖皆徑補丈銜不意聖明忽從内官監索弟<lb/>
原手本區區代致私臆亦藉爰塵御覽是以前啟有祈<lb/>
吾丈公同署銜之請以及委官當更用文職寄備鋪墊<lb/>
銀兩未動云云也適拜惠教未辱言及豈前啟亦尚爾<lb/>
沈閣乎惟高明幸各覽照及之諸不及一<lb/>
　　莫紹庭丈<lb/>
花斑石於二月二十八日已呈御覽矣數色俱在取中<lb/>
尤加意竹葉紋者第不欲其中猶有筋線耳部中移内<lb/>
<pb n="KR4e0237_WYG_008-36b"/>
監手本不謂亦即徹御前其中云云則體臺意為地方<lb/>
工匠地也行當有公移備述之矣此後發石幸先儘竹<lb/>
葉紋團花者只以無赤筋線間道為凖相公似謂此石<lb/>
解到稍遲弟曲以河冰水淺為解且謂本地想有多開<lb/>
出者但不知去取未敢徑發盛使至可即將見有者刻<lb/>
期先發行也解官携鋪墊等物一無所用處今即璧返<lb/>
綾套亦即令匿之恐内監以為例日後照塊索之也匆<lb/>
匆即有山工行不盡之悰容再悉之<lb/>
<pb n="KR4e0237_WYG_008-37a"/>
　　登州王太守公<lb/>
貴治福山郭似翁年伯祖先太保公莫逆交也道德文<lb/>
章氣節標特即古人中亦自不多得者晉公謝政巋然<lb/>
一代碩人衛武居鄉偉矣三朝耆宿此不但海岱章縫<lb/>
仰為斗山之尊即中外縉紳知景忠孝之德今年踰九<lb/>
旬禮當存問幸門下亷及月旦特賜申言倘聖明俯念<lb/>
舊耆勑修養老之典則山澤増光敢忘吹噓之恩一念<lb/>
義𠂻仰惟鑒亮<lb/>
<pb n="KR4e0237_WYG_008-37b"/>
　　梁雲岳世丈<lb/>
久失詢候懷仰殊切慈闈奉娯有時入朝想已卜日風<lb/>
便敢率肅此馳詢掌珠之喜邇來通家弟兄落落天涯<lb/>
秉軸者雖未見異常刮目然吾黨亦實未有蔚然自樹<lb/>
為南北赤幟以消前南使君之口者則人又將焉尤也<lb/>
古重世卿今薄世胄不但武勲將帥其家異視豈終以<lb/>
吾曹亦揚别駕滕二尹之不逮耶可嘆可嘆吾丈昆玉<lb/>
夙負清名即令兄久厭人世乗化而去者至今薦紳猶<lb/>
<pb n="KR4e0237_WYG_008-38a"/>
有遺想或亦高劉二君自有以致之也言之殊令人赧<lb/>
顔乃二君則尚頑然不悟發公子語吾曹前徑不知若<lb/>
何竟止矣弟碌碌膺山陵之役請身未遂進退維谷所<lb/>
幸老丈遄來共脩職業弟亦將努力進脩以冀少免吾<lb/>
世講家諸先世羞幸甚匆率具言不盡<lb/>
　　王霽宇太守<lb/>
久不奉候懷仰殊切親家資望深矣每見陪推而不即<lb/>
真何也豈三晉士子不足以當陶鎔更有大省多士待<lb/>
<pb n="KR4e0237_WYG_008-38b"/>
之也張銘盤丈云云但固懇弟宻為之處弟意正欲如<lb/>
敎云云以故遲遲待事稍定今得親家從中為之調劑<lb/>
解紛使體不失而事有濟勝薄劣調停曲處萬萬矣厰<lb/>
商與軍民有司好為分别由來如斯至錢糧加而故不<lb/>
許開窑座私炭行而公炭禁止即如銘盤丈憤急以見<lb/>
獲私炭具疏以為後日錢糧不敷之地部中固不可拂<lb/>
其説也又聞有一三府作意與之牴牾使渠不堪殊甚<lb/>
豈即門下所教者乎兹署中有一二同張公里閈者已<lb/>
<pb n="KR4e0237_WYG_008-39a"/>
聚而有私議矣惟門下為國為地方大有區畫兩玉成<lb/>
之耳貴治車原放三十輛賈石老何為三十輛中又放<lb/>
十五輛有慨於北山之詩云云自古興大役有不動大<lb/>
衆動衆于役有人知感者乎公疏謂欲為民請命即政<lb/>
府亦不直其説久之幸堂翁面審貴治清苑安肅車户<lb/>
在工者謂在縣領造車盤纒銀俱有在山自得價四五<lb/>
十金不等儘彀日用並未敢受絲毫幫貼此可見只在<lb/>
有司措處何如及府太尊敎令何如耳一時幹濟清明<lb/>
<pb n="KR4e0237_WYG_008-39b"/>
藉藉共傳良可為知厚賀也周子峰欲得前註四書講<lb/>
意甚急幸撥冗檢發至祈至禱<lb/>
　　何徠山堂翁<lb/>
謹啟黒城磚原𣲖為背城裏及方牆上等處用其木料<lb/>
出神宫監等處則以嘉靖年間亦俟大工垂成而後用<lb/>
之兹據内監欲用乃深恐有首事名謂廵視意既不可<lb/>
測即衙門司官亦未毅然同心為言當用者坐是遲疑<lb/>
難决無怪巨川之不慨然東岡之有多祝也然此事職<lb/>
<pb n="KR4e0237_WYG_008-40a"/>
昨已援各壽陵例宣言於人謂可用無疑幸惟面諭各<lb/>
司官當知此中微㫖故作已意勸之用但未可言渠欲<lb/>
必用耳憶吾衙門從來只辦錢糧至於用料造作一屬<lb/>
内監中外誰不知之竊謂渠既有此機括須趂本堂與<lb/>
渠在此速收之即取用若干填裏以後渠即入京諸中<lb/>
貴當有所恃無别詞穆掌科處職明午即懇楊老先生<lb/>
與之言也衙門前解土車户即開工呈報名數廵視及<lb/>
見工處亦俱有送姓名前蕭郎中數拘至工輒遣之回<lb/>
<pb n="KR4e0237_WYG_008-40b"/>
竊聞司官有欲督責其過者是以將車騾從而回散不<lb/>
敢應役兹必欲致之須價有定増本堂牌行徐郎中或<lb/>
蕭郎中令其申明德意招之使來彼始敢應命耳不然<lb/>
不如聽廵視及工上新招併願投充者之為愈也冒昧<lb/>
上請伏惟台臺原鑒人情事勢所必至云職臨緘不勝<lb/>
悚慄之至<lb/>
　　又<lb/>
頃與内監議磚事深信職言渠今日始知至工白城磚<lb/>
<pb n="KR4e0237_WYG_008-41a"/>
已二百三十餘萬見做成細料無㡬其二百萬業埋土<lb/>
中及雜用過已職又以臨清原只𣲖磚五百萬未必盡<lb/>
數都來無磕損虧折者即加𣲖燒運亦明年夏秋事渠<lb/>
是以鋭然要數日内即收黒城磚背裏至愛惜所謂水<lb/>
磨磚者欲備無關係處作皮面用不忍以之背裏此須<lb/>
聽其刻期又趂白磚少時决計收之兩衙門並吾堂屬<lb/>
暨兵部錦衣同然一辭以為當用内璫即有一二崛强<lb/>
不解事亦自不能膠前説撼成議此豈直錢糧應手接<lb/>
<pb n="KR4e0237_WYG_008-41b"/>
濟不受彼輩嘖嘖爾哉此工辦料興建今已三年所費<lb/>
人力心思多在地中非有寶城明樓基巋然峙起聖駕<lb/>
奉兩宫率闔朝臣僚駐斯閲視其孰細為之關説工績<lb/>
多在人所不及見處乎故職意願台下速催内監决意<lb/>
併力起城至於用土數多勢不能減須早加價廣招車<lb/>
户張内監欲如徃年永陵培土故事土車晝夜如水湧<lb/>
至不可禁此無他亦祗以價高人多諸從寛便故也司<lb/>
官有請減原批定價無非欲節省錢糧意但事有經權<lb/>
<pb n="KR4e0237_WYG_008-42a"/>
緩急待人聚土多寶城殿基周圍皆已築起更稍減價<lb/>
似亦無不可者竊以為有土時示欲退人彼有債負在<lb/>
外且將自求減價容留也又壽字磚未可濫用當另頓<lb/>
起數萬作様磚張内監亦是職言除様磚更欲留作近<lb/>
面牆用更乞台臺劄諭繕司及沈呉主事併此中司官<lb/>
各留意選收幸甚統惟尊裁<lb/>
　　又<lb/>
謹啟昨奉台札即候石老先生白撥軍運土事請須令<lb/>
<pb n="KR4e0237_WYG_008-42b"/>
各軍自帶車輛或騾勿得空身赴工故加土價轉致本<lb/>
衙門先募車戸虧累難前也䝉諭窮軍難以輒責雇覓<lb/>
車騾運土事可俟再撥議行再語李臨淮則唯唯遵命<lb/>
即令旗牌號頭傳示云云此撥軍來諒或車騾不齊萬<lb/>
祈姑念職前鄙議勿輕用軍使見役車户輒難措手俟<lb/>
徐郎中至面令與蕭員外虛心議處祗期脩事或徑比<lb/>
照磚石八九十月加價事例此不惟安見役者之心諸<lb/>
饒車騾家當有自來投認者矣頂石知此時須之甚急<lb/>
<pb n="KR4e0237_WYG_008-43a"/>
除大石窩行任員外俾將先送本山空閑車梯借見役<lb/>
輪換長軸作改轍車裝運仍行馬鞍山暫調改轍車四<lb/>
五輛助運數次想旬日前後可次第至矣白城磚運如<lb/>
暫可緩姑將撥軍共調在大通橋或湯山一處多者寧<lb/>
調役見工更面諭兵部司官使差一二管軍官親赴發<lb/>
磚處所約束軍人無得蹂踐跌碎整磚併聽職前行分<lb/>
别壽字磚另行堆垜緩運似於大工不無有禆均乞台<lb/>
裁<lb/>
<pb n="KR4e0237_WYG_008-43b"/>
　　又<lb/>
謹啟昨别劉巨川猶以磚石土少為言查照石料祗以<lb/>
向來車輛放假兼之道路難行今據任員外報該工已<lb/>
發券石四十餘車今赴壽工又行催改轍車即運柱頂<lb/>
其馬鞍山白虎澗今見有石載道俟各外放假車至石<lb/>
自源源而來矣土車除原𣲖土車户送工職前已解過<lb/>
大小車共二百輛又令張鳳來林鳳陳愷耿應禎四家<lb/>
日各上土一方聽用兹糧運將完車騾應當倍至職惟<lb/>
<pb n="KR4e0237_WYG_008-44a"/>
期丈量土方少從平恕勿苦減其尺寸則人心自樂於<lb/>
趨役土不患其不足矣白城磚小車戸已加脚價而轉<lb/>
運尚遲遲者祗以軍人擡價高耳使併軍人於大通橋<lb/>
或湯山一處則無軍搬運處所其價自平小車户當無<lb/>
不奔走用命職昨歸㑹東岡即面懇傳帖與巨川俾用<lb/>
黒磚當時即遣一掌司行劉應不拂其意白磚以後似<lb/>
亦不必太督廹也咨稿二首謹如台諭呈覽惟尊裁之<lb/>
小委官在三山各窑厰註考容異日專上見工各小委<lb/>
<pb n="KR4e0237_WYG_008-44b"/>
官雖東岡屢以為人多就中頗有去取併風聞有優劣<lb/>
分别想總無逃臺下洞察此時似當令徐郎中閻員外<lb/>
再甄别之外石窩任員外原得罪於臺省小嫌人皆知<lb/>
之昨東岡亦頗悔其過聽為馬所丞語侵任君穆掌科<lb/>
奈何區區欲為中貴報怨發揮無已乎敢乞台臺大賜<lb/>
主持公是俾孤立者得以瓦全大工始終完美無開議<lb/>
竇以滋上疑則闔署司屬俱當戴德無涯矣冒昧具陳<lb/>
言出肝鬲伏惟崇察幸甚幸甚職臨楮不勝仰祝之至<lb/>
<pb n="KR4e0237_WYG_008-45a"/>
　　王霽宇親家<lb/>
日來以壽宫有事當調停者奔走内外頗費心力幸事<lb/>
就緒矣易州厰事以昨承教是以力止張銘老寧耐待<lb/>
之何為今尚未妥更有决裂相持者此關係御前日用<lb/>
錢糧内厰見有文書在部催辦萬一遲悞堂翁亦與有<lb/>
責焉是以見銘盤呈深訝之即命據為具題以為衙門<lb/>
後日地誠以昨冬再疏請減此大炭十五萬聖意未喜<lb/>
不先明說有以撓之者倘日用果致不繼則將誰任其<lb/>
<pb n="KR4e0237_WYG_008-45b"/>
咎也弟以為此一題恐非余兵尊公祖之便力請稍俟<lb/>
尊議若何竊謂金水口地方南北澗等處原係奉欽依<lb/>
許採燒大炭山場新添炭斤舊窑座奈何反行拆毁併<lb/>
綁拏窑戸獨嚴究取此料者致兩三月不得舉火而又<lb/>
有他把總惡軍之所為乎伏祈親家亟為解紛懇余公<lb/>
祖善處此事以重國用以存部體勿以左右言語小嫌<lb/>
相尤相搆則陰福下吏愚氓豈但張丈一身知感哉至<lb/>
祝至感<lb/>
<pb n="KR4e0237_WYG_008-46a"/>
　　又<lb/>
易州厰事自芝亭在時即每以為言蓋軍民文武之判<lb/>
久矣在武職惟知重我邉防而不知辦炭亦自請有信<lb/>
地猶夫厰中祗恐錢糧不完利害切身視欽依地為分<lb/>
内應管山場也厰商之所肆採求官軍之欲遵嚴禁志<lb/>
各不同嫌自易起豈必道尊指揮部中奮臂而後有兩<lb/>
不相能之跡哉此事前銘老見教甚苦弟業屢勸之已<lb/>
兹厰商以内監催錢糧甚急欲實上年請加炭斤意動<lb/>
<pb n="KR4e0237_WYG_008-46b"/>
即繩以橔鎖雖堂翁遣與之言弗聽也此輩日回訴其<lb/>
主人而其主人更覺困拂於外則其决裂具擬堂呈亦<lb/>
人情必然余老公祖甘棠之愛依然眉睫弟豈敢率然<lb/>
祗為衙門僚友曽無所顧計哉辱承手敎及讀余老公<lb/>
祖帖令人赧然至讀銘老帖亦亟亟止勿具題則弟似<lb/>
亦頗有前見者連日冗極使者立索報語倚馬具言什<lb/>
不悉一<lb/>
　　張銘盤寅丈<lb/>
<pb n="KR4e0237_WYG_008-47a"/>
厰大炭吾司最要𦂳事弟昨歲不量抗疏請上減新加<lb/>
數及減鋪墊三分之二四厰罷閑中官至五百六十此<lb/>
輩啣弟入骨只窺炭不接濟為復怨地承諭事有掣肘<lb/>
亦即難為不佞豈敢不盡忠謀求處妥當而後已第楊<lb/>
堂翁尚未開籍行止摇摇又偶值有吾僚王光庭疏事<lb/>
上意未測人言嘖嘖以故稍欲有待姑乗彼有悔悟聽<lb/>
其還吾舊請地如金水口界内南北澗鉛銅溝虎石塘<lb/>
等處而徐有啟與撫院正擅毁窑座私燒之罪耳昨語<lb/>
<pb n="KR4e0237_WYG_008-47b"/>
政府呉把總京主使惡軍反拏我官窑戸相公笑謂有<lb/>
此顛倒事亦云俟廵撫不能處則奏之昨又有書與霽<lb/>
宇丈為厰商索回前開地尚未見答奈何受彼空名實<lb/>
無所取材處也且金水地方原未奉有㫖開採苐恐南<lb/>
北澗非其界内地及更徃北耳竊計翁丈勞心於此應<lb/>
有三年須備有數年料可用庶不負此一畨講論目今<lb/>
事體若何幸明示之及南北澗等果否坐落金水口以<lb/>
憑具咨倚馬北發匆匆不盡勘合昨已題請今午㫖應<lb/>
<pb n="KR4e0237_WYG_008-48a"/>
下矣兵部領出即專馳上附聞<lb/>
　　鄭崢陽寅丈<lb/>
易州厰事弟以余公祖甘棠之愛力請堂翁姑止具奏<lb/>
聽彼中調停矣乃昨見相公意頗不然謂有窑座舊地<lb/>
原奉題請撥給者今新長養成材正當採用把口官軍<lb/>
盜賣有素乃反究官窑戸為砍禁山耶又云此炭歲前<lb/>
屢疏請減新加數中官因而退閒者頗多今不能如期<lb/>
供進奚但不利彼管厰者此機括似不專聞二堂翁之<lb/>
<pb n="KR4e0237_WYG_008-48b"/>
關白也彼奏中所謂乞將擅毁窑座及私燒炭人懲治<lb/>
併問把金水口把總呉京軍人盧自成等擅拏官窑户<lb/>
罪歸還舊有窑座奉欽依撥給信地若南北澗老虎塘<lb/>
等處似皆當委曲聽之不然彼只知慮錢糧遲悞利害<lb/>
切身恐非所以解紛省事也宻寄一言幸速有處蓋喋<lb/>
喋實欲两便耳翁丈但以述聞漫及勿露聞自不佞何<lb/>
如<lb/>
　　陳愚所憲望<lb/>
<pb n="KR4e0237_WYG_008-49a"/>
四海世講十載如新顧弟以于役山陵塵足擾擾雖亦<lb/>
僦居阿巷旦夕頻見顔色而曽未能脩杯酌候長者專<lb/>
領敎語迄今實有慨於𠂻也恭惟門下以夙望藉鎮徐<lb/>
淮兼理漕政大祲遺黎所恃以休息而全活之者何限<lb/>
側聞弭盜救荒試輒有效而亨屯拯溺尚厪籌畫傳説<lb/>
茶城之或淤或通旋開旋塞有降神預言其事如桴鼓<lb/>
應聲此殆非人力所易為至黄之上流在豫州㡬壞省<lb/>
㑹有竊决而北之者突至曹州東明滙為巨浸其洶濤<lb/>
<pb n="KR4e0237_WYG_008-49b"/>
奔騰漸轉而南以隄阻當則遂淫溢隄上任其四注如<lb/>
尊諭自徐逹淮水皆高地數丈黄水亦高運河五尺勢<lb/>
易傾灌下流而淮所憑以宣洩支河又多淤塞總之上<lb/>
而灣口既狹下而海口復有套沙則為今計似無出擴<lb/>
灣口開斗門使沙闢水歸以為順流計耳當宁正為此<lb/>
憂特簡常使君來明春當借筯門下協恭底績矣花石<lb/>
復採非為不足以前解到者多未合格堂翁亦極念地<lb/>
方之苦故發庫銀佐費又不敢盡取盈貴治矣承諭諄<lb/>
<pb n="KR4e0237_WYG_008-50a"/>
諄敢不仰體第聖駕來春閲工此峙之寶城為御覽首<lb/>
及者恐未能一聽天時人事之便也萬惟留神大工借<lb/>
庇實多不肖或亦藉以逭罪戾矣前有公移只約開數<lb/>
二百有奇行將復有的數報到仰念夙愛知必亮原倚<lb/>
馬具言祗謝併候惟崇照不備<lb/>
　　王中宇親家<lb/>
憶曩時比廬而居數日不晤頓覺間濶而今一聚散動<lb/>
即歲計人生飄泊真如萍梗惟吾丈譽望日隆官階日<lb/>
<pb n="KR4e0237_WYG_008-50b"/>
晉開府卿貳行將推及弟擾擾塵足一郎十年陵工未<lb/>
決完期妬忌轉覺漸盛其何以淑幸早脱駕親家知已<lb/>
幸一一敎我也弟性甚愚踈尤最懶俯仰人所恃一堂<lb/>
翁諒此區區悃實月計有餘耳而相代者如奕同署君<lb/>
有欲自雄者每思所以乗機排擠之然則進退維谷前<lb/>
途茫然其理之當然命之已定抑亦自取宜爾乎老親<lb/>
繫念更有弱息不能時督誨之摇摇此悰今秋當决歸<lb/>
計矣聞親家道履清勝深慰逺懷熊羆之祥其將叶兆<lb/>
<pb n="KR4e0237_WYG_008-51a"/>
乎若人情則賢於夢卜多矣弟有寒親王姓者望五始<lb/>
舉長郎乃數年間即得八丈夫五女子敢以是為親家<lb/>
異日祝若服餌藥石只宜平補萬不可用熱劑四製香<lb/>
附及金匱當歸丸則真女科之聖藥也曽試之不刺刺<lb/>
長談聊以代面<lb/>
　　田易吾掌科<lb/>
兒曹極辱大哥相愛蒸蒸然同胞兄弟也一向未到書<lb/>
房僕方滋惑曷敢當尊過記念乎新延業師為福建林<lb/>
<pb n="KR4e0237_WYG_008-51b"/>
君為人博雅有學改後生文大優前師翁丈其亦欲聞<lb/>
乎承諭董生事彼蓋欲援曽入㑹舉場者眀例昭然誰<lb/>
敢曲為之遷就若此謹録原欵奉覽夫附學生納監例<lb/>
銀三百二十兩彼竟要二百五十請改正庫帖是武生<lb/>
貴重於附學生矣幸善辭之馳復不盡<lb/>
　　陸蓮峰鈔關<lb/>
昨為張雄事特具公移專力馳上想已達台右矣舍親<lb/>
劉兵馬卒然物故只遺一女狼狽至不能歛諸凡皆弟<lb/>
<pb n="KR4e0237_WYG_008-52a"/>
為之竣事仁者聞之應為酸鼻茲討僱官船而南孑孑<lb/>
孀婦誠恐關上阻索敢藉寵靈特差一力䕶之出關即<lb/>
死者有知亦當思所以啣結矧生者乎伏惟慨然惠俞<lb/>
感謝不一<lb/>
　　何峴屏寅丈<lb/>
吾丈行不數日有路鳳岡使來率附候言兼有所請想<lb/>
已達尊掌記矣報代力至辱手書知地方多難處事諒<lb/>
兄丈自有妙用大抵不激不隨自昔兼重門下方正剛<lb/>
<pb n="KR4e0237_WYG_008-52b"/>
毅何患振刷不前第恐世態悠悠未能用柔忍耐遇事<lb/>
慎思耳夙感知已久欲具有俚語表道義相許至誼乃<lb/>
詞不宣衷意隳冗棘無能漫爾致忠告何能懸度贊石<lb/>
畫乎且也無我應事烏用人謀千里一行願言心照<lb/>
　　任養𢎞寅丈<lb/>
弟天性迂執椎魯與人由來寡合惟丈一見傾蓋厯久<lb/>
而情愈新古稱心交莫逆今幸見之誠不知其何以得<lb/>
此也省覲經歲竚望還朝何為尚戀親闈罔思報國其<lb/>
<pb n="KR4e0237_WYG_008-53a"/>
夙昔道誼名實相期謂何而一旦輒為此逃人絶世之<lb/>
舉耶弟老親今已踰八惟恐弟輩請告歸里終養二字<lb/>
尤所諱言太翁年雖漸高聞原無恙思丈金紫尚未之<lb/>
見恐亦不欲其輒有此引退棄强仕之年因循而老也<lb/>
兹堂翁特念丈在工苦心始焉重違孝思亟欲為丈博<lb/>
一榮陟以酬夙昔之拮据而後聽之既又以事頗未妥<lb/>
尤欲藉忠益竣此大工以期顯被親禮此誠始終大義<lb/>
不可辭焉者也今限既寛至七月區區惓切之私蓋可<lb/>
<pb n="KR4e0237_WYG_008-53b"/>
想矣伏惟念此工重典錢糧支費在三山為獨多所托<lb/>
相代者今又復更袁而李幸的於閏六月北發孟秋上<lb/>
旬期握手署中以道間濶之懷外具菲儀幸惟莞内<lb/>
　　何峴屏寅丈<lb/>
使來辱手敎知經理磚厰清查弊源勞心孔多此正堂<lb/>
翁相托之意非此綜覈名實直言之其何以自善成始<lb/>
終一局也厰中原發未明數想丈自有洞燭措處途中<lb/>
沈之河及藏之土者其何道以清查出使官民得兩利<lb/>
<pb n="KR4e0237_WYG_008-54a"/>
乎不知懸賞格以待來報來首者人肯相信否也若堂<lb/>
翁不敢不為知已力贊第恐復撓於咻之者耳惟丈從<lb/>
長銳然斷之以行期濟此中大工可也繕司謂内監科<lb/>
用數多未必為的倘神宫監等項擬用黒城磚者今果<lb/>
換用白城磚則何以待之况一切工程同時立木又荒<lb/>
度橋路聖意不欲有所停作乎萬惟先時有待勿至臨<lb/>
渴掘井照察幸甚<lb/>
　　朱正田鄉丈<lb/>
<pb n="KR4e0237_WYG_008-54b"/>
久不詢候懷仰殊切承諭藺三川公宅事足仞翁丈雅<lb/>
意但寒家一二閒宅俱欠修理甚有傾圮不蔽風雨者<lb/>
故毎以廣置為戒今藺宅係渠家祖居奈何欲輕棄之<lb/>
僕先人敝廬原只兩楹今業已益而為五不啻足矣又<lb/>
何為而復有開拓之念乎原契璧完幸代為我辭謝之<lb/>
耳心亮是祈僕每念老親不能遂歸輒津津汗出欲沾<lb/>
背然壽宫事體重大實有難於乞身者亦無怪政府堂<lb/>
翁之不我聽也摇摇心旌進退維谷門下其何以教我<lb/>
<pb n="KR4e0237_WYG_008-55a"/>
乎時踰麥秋想遂優游率附候言諸不及悉<lb/>
　　殷洗心婣丈<lb/>
恭喜奉使此人間榮快事人心叵測吾世禄家人皆先<lb/>
以鮮禮逆待之一路及至地方相接士大夫及下僚願<lb/>
言加意善處凝重畏抑謙虛忍讓亷靜無求三思出語<lb/>
斯成老伯義方之訓得安身之法也今歲大計不比徃<lb/>
昔議論指摘四出又加之以無名帖傳布即謹愿者累<lb/>
足立矣蓋一經㸃畫即為後日話柄是不可不慎也處<lb/>
<pb n="KR4e0237_WYG_008-55b"/>
家要儉素檢身若不及此吾世家波若心旨骨肉至誼<lb/>
套語有未忍言亮之亮之令弟致意許二哥致意冗極<lb/>
不次<lb/>
　　惜薪司陸監<lb/>
前逋商柴炭議之政府無非道逹德意共成美名不謂<lb/>
事竟不果然即存此虛數豈能責之一二舊商哉惜也<lb/>
名實俱無據耳擡柴夫銀衙門嚴催至再已謂不如限<lb/>
即照例㕘劾廼州縣正官且以百姓流離逃亡為辭法<lb/>
<pb n="KR4e0237_WYG_008-56a"/>
不加衆是須再少俟完否然後可分别處之也不然亦<lb/>
須天語督責據以再催豈有盡兩府有司盡論治事耶<lb/>
後庫解銀謂每百兩加耗五錢何為乃短少正數辱敎<lb/>
業與廵視二公言之矣意固以為似足帑藏公同兊銀<lb/>
輕重不一亦屬常事解官庫官亦無所利而為之照案<lb/>
幸甚此復草草<lb/>
　　王儆吾掌科<lb/>
于鑑把持積惡得免叅送實以重違台命前封印日始<lb/>
<pb n="KR4e0237_WYG_008-56b"/>
發城示警誠以此輩實繁有徒也兹内惜薪陸掌印雖<lb/>
來謝過該城尚未有公移申復前件且彼與羅龍同惡<lb/>
共濟即以其子為生員特釋之人其謂法何既奉尊敎<lb/>
俟數日當有處也匆匆此復不盡<lb/>
　　黄仁齋茂才<lb/>
前辱枉重未及申謝旋聞歸軫在途此心殊歉承諭事<lb/>
弟可以為無不祗領然此則有未可者徒取諸彼之戒<lb/>
自所當念而多怨之由尤當為知厚深逺慮也土居不<lb/>
<pb n="KR4e0237_WYG_008-57a"/>
可執利而况孑然萍合者乎此甚易喻也逆耳忠告似<lb/>
便聽聞惟執事計之不盡<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0237_WYG_008-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集玉山房稿巻八<lb/>
</p>
<p>
</p>
  </div>
</body>
</text>
</TEI>
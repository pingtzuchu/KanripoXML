<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集玉山房稿巻六</head> <lb/>
    <p>
<pb n="KR4e0237_WYG_006-1a"/>
欽定四庫全書<lb/>
　集玉山房稿巻六<lb/>
　　　　　　　　　　　　　明　葛昕　撰<lb/>
　記<lb/>
　　葛氏續宗譜碑記<lb/>
葛氏族自初來徳平之始祖八傳而至於昕先大夫既<lb/>
作合族通譜先少保公已括叙之鐫於祖壠之碑陰矣<lb/>
繄吾父先吾祖十二年即世仰荷封顯佑伯威靈錫有<lb/>
<pb n="KR4e0237_WYG_006-1b"/>
斯地而龜筮示祥士庶協吉遂從禇徐二堪輿氏竟營<lb/>
為一兆而安之萬厯戊寅春吾祖少保公薨朝廷憫念<lb/>
耆舊勛德特差中書張公世科同藩司長方公攸績勑<lb/>
建壽域於香里鬲津河之陽於是葛氏宗子山原並鈎<lb/>
盤陽今諭塟尚書公塋有三幽宅焉鄉狃山俗不惟於<lb/>
陽居安土重遷其有立塋分厝者相視甚於異爨蓋未<lb/>
覩江南大賢有夫婦且不同穴者耳夫人生有天經地<lb/>
義其天倫天性之親奚以身之居處同否誤以為有親<lb/>
<pb n="KR4e0237_WYG_006-2a"/>
疎而膠柱俗見然則比屋及同室而處者可謂盛族<lb/>
之祖孫昆弟異宅而居骨月休戚之誼當有間耶愚願<lb/>
後之子孫第求卓然自立無忝爾列祖異時任便附於<lb/>
何山即自能亢宗振家種德遇仙另獲種玉眠牛地其<lb/>
一脈由來天倫情意何故蒸蒸出藩籬阡陌外哉夫習<lb/>
俗移人賢者不免兹弗有説以破其惑聯其心誠恐世<lb/>
逺年湮亦或有染於闚觀之見也者則何以究其失也<lb/>
吾祖贈太保端肅公實開我家上光宗祧以佑啟我後<lb/>
<pb n="KR4e0237_WYG_006-2b"/>
人今雖膺大塟於城東敢敬請冠斯新表之碑以明有<lb/>
宗下詳宗枝子孫即傳至九服外一一惟逓世接書石<lb/>
滿乃許另尋貞石譜之期傳至無窮其各枝應自起為<lb/>
小宗者將來子孫繁盛此石難容不妨請伊嫡長高曽<lb/>
祖為冠另立碣以紀之於此表自相照應按圖一稽即<lb/>
百世可知矣嗚呼此世表直上下視之可以充藹然孝<lb/>
慈之心横次第視之可以起油然友于之念不但可遹<lb/>
觀九族之倫序爾也凡吾後人將欲敦倫廣愛以光大<lb/>
<pb n="KR4e0237_WYG_006-3a"/>
宗族者其尚三復乎斯文<lb/>
　銘<lb/>
　　酒器銘<hi>有序</hi>
夫自酒泉出於地而星應於天越惟上古汙尊抔飲黍<lb/>
稷斯馨矣爰是享帝事親養賢頤老疇有外於此哉故<lb/>
崇伯雖惡㫖酒而不能廢飲穆生即不善飲乃亦以醴<lb/>
為去就迨騰之周詩曰既飲旨酒永錫難老曰宜言飲<lb/>
酒與子偕老曰爾酒既旨兄弟匪他厭厭夜飲不醉無<lb/>
<pb n="KR4e0237_WYG_006-3b"/>
歸曰我有旨酒嘉賓式燕以敖是其為用廣已又曰瑟<lb/>
彼玉瓚黄流在中酌彼康爵以奏爾時顧弗重夫器歟<lb/>
然書嚴酒誥禮尚拜將傳戒弗淫易曰需於酒食貞吉<lb/>
而詩亦云釃酒有衍至以武公純懿而悔過飲戒曰暇<lb/>
飲此醑初筵抑抑是曰既醉不知其秩側弁之俄屢舞<lb/>
傞傞是謂伐德不醉反恥可不畏哉夫孔子惟酒無量<lb/>
不及亂固自吾徒法程何降而有酗誕於肆樓沉湎於<lb/>
甕側豈未繹康爵之戒歟無寧陶令日醉徐盡此杯中<lb/>
<pb n="KR4e0237_WYG_006-4a"/>
物太白斗酒百篇可尚友焉耳吾畜有酒器若干或取<lb/>
以釋倦懣或取以延親友材質精粗不一率皆能暢懷<lb/>
紆思排慮合歡蓋不計其天成人為同一舒泰氣象而<lb/>
中廓然有容者也謬嘗比之幸得良友豪朋歲時為壽<lb/>
又每以盛滿為規若弗自凝貴使人得而侮之濫觴貽<lb/>
悔卒以麯糵之托為昏迷之逃雅客修士將厭惡爾覆<lb/>
爾棄爾咎為禍胎潛置勿用没世而名不稱焉奚惟貽<lb/>
主人憂爾實自承其羞<lb/>
<pb n="KR4e0237_WYG_006-4b"/>
銘曰黍之德馨香樹之兮高甿秋風兮登場如日兮醖<lb/>
芳有器兮挹漿呈獻兮北堂欵賓兮孔良貺神兮洋洋<lb/>
頤真兮徜徉適可兮斯當承受兮酌量滿溢兮弗臧促<lb/>
人兮醉鄉酬酢夙兮勿太康踰中怠兮敗厥常勑汝多<lb/>
材兮宰未央以介景福兮壽考無疆<lb/>
　題跋<lb/>
　　刻孝經引<lb/>
夫䝉以養正作聖之功世主表章六經皆惓惓於大學<lb/>
<pb n="KR4e0237_WYG_006-5a"/>
嘉惠成材其於童䝉之教未數數爾也唐太宗特表孝<lb/>
經訓廸海内卒能身致太平聿臻刑措所為弼教成化<lb/>
洵非細故余為諸生時猶及見䝉少必讀小學而孝經<lb/>
一書即窮鄉塾師亦知令其徒童而習之今小學在里<lb/>
師處不多見而孝經至市坊無售本如之何望民興行<lb/>
以成善俗宜乎悖德忘本者接踵也因取舊本重刻之<lb/>
家塾俾養䝉者知所以為敎當先揭大倫云<lb/>
　　録秘傳内宅要訣引<lb/>
<pb n="KR4e0237_WYG_006-5b"/>
夫外宅以山川融結鍾生人物其來尚矣上古穴居野<lb/>
處中古陋有巢氏之木處而顛也始剙立宫室然尚未<lb/>
詳為葆靈毓秀之制自周以澗東瀍西惟洛食開明堂<lb/>
立城市聽民居處而各繚周垣以收風氣于是有周書<lb/>
秘奥宅經出焉顧迄今大江以南猶有不城池郡邑至<lb/>
零居小姓安壘屋中僅如星列率不牆屬烏識内宅風<lb/>
水與外陰宅並重哉陰宅書習講者衆固自汗牛充棟<lb/>
已陽宅書近傳有天地人三盤以八卦九星明五行跡<lb/>
<pb n="KR4e0237_WYG_006-6a"/>
衰旺依遊年定休咎如黄涯梅大尹注輯者天盤也國<lb/>
朝劉誠意姚廣孝佐創兩京殿庭宫闕及府部一切公<lb/>
署皆宗之下逮庶人稍異真詮而否泰立見然其詞多<lb/>
不雅馴説者謂原出藏經釋氏據而増衍其説故嘉隆<lb/>
間有牛僧憑據大旨文飾其術以禍福人家其鋪張悠<lb/>
謬尤為亂真也以人生命建造宅舍為人盤夫夫婦同<lb/>
室各稟一命此固宜徃徃弗應以徃來遷移為地盤二<lb/>
宅陰陽家主之此比執五音之謬者差可耳蓋八干四<lb/>
<pb n="KR4e0237_WYG_006-6b"/>
維分屬五行至徃來遷移即假以生尅為災福亦不過<lb/>
一時用神豈知宅門與主房太歲臨方過位漸即不應<lb/>
安可故置宅本體爻象不論乎然此中有救藥宅竈法<lb/>
取以祈禳土科抽換用爻愈時不迍邅可也安足並定<lb/>
位五行生尅實理完局論哉故地人兩盤今俱不暇録<lb/>
外有韓惺庵中丞卜居圖解韓西𤣥侍御通天照水經<lb/>
郭箕川中郎陽宅秘書内大逰年發微皆與此巻相表<lb/>
裏可取而合觀之至變宅刻強以五行之不接續者為<lb/>
<pb n="KR4e0237_WYG_006-7a"/>
相生又取人盤地盤之原各宗𣲖者合作一家參用牽<lb/>
合附㑹殊誤世人同志究心於此者當自得之矣<lb/>
　　葛氏譜宗族小引<lb/>
山東葛氏相傳德平昌邑商河前勝國時為同祖後以<lb/>
兵燹遷徙靡常譜無足徴倫序因無由考惟我太祖高<lb/>
皇帝底定北平河朔間多曠地有詔令先代避地者各<lb/>
聽相土占籍葛氏近支遂同東來分籍三邑各為邑之<lb/>
初祖今雖無譜牒可覈然襲聞二家徃來者皆推德平<lb/>
<pb n="KR4e0237_WYG_006-7b"/>
為宗𣲖若昌邑少司馬諱縉公及商河鄉耆守貴公直<lb/>
欲認為先公族弟而本家累世傳説世次亦近似顧無<lb/>
舊牒可據是以譜系難之繄先祖命先父創立斯譜業<lb/>
已疑以傳疑而不敢輕信徑筆之矣蓋猶夫不能上認<lb/>
前代之融顯暨王室僊宗㫖也向斷初來吾邑為始祖<lb/>
故今特自始祖詳表嫡長宗枝以及各枝𣲖虛左方以<lb/>
俟後之子孫拓叙焉其接表吾祖之昆弟姪孫以譜作<lb/>
自祖父續于昕亦親親之誼云後昆于各𣲖出五服之<lb/>
<pb n="KR4e0237_WYG_006-8a"/>
外復大修此譜自有宋之歐蘇我明之許賈家乗例只<lb/>
接詳吾大宗譜聽繼别為宗者各續補其譜俱以吾家<lb/>
宗譜為冠得之矣<lb/>
　　刻孝經跋<lb/>
孝為百行之原聖賢格訓人固當童而習之然孝經一<lb/>
書垂憲萬世非不昭揭如日月以貽來學乃晩近鮮知<lb/>
取誨䝉㓜以翼大學而邇來至原本不數數見竊謂備<lb/>
指南車者乃能不迷逺適得時雨化者率有所成就彼<lb/>
<pb n="KR4e0237_WYG_006-8b"/>
彞倫天性雖人人各具而非有提撕何克振起今庠序<lb/>
士大夫家且不體貼著察其在窮陬愚氓從可推已夫<lb/>
夫也不諳行己灋度則胡以取資成錫類事業無忝爾<lb/>
生哉某因閲古石經文有感遂校正鏤板於家塾摹公<lb/>
海内嗚呼自天子以至庶人咸借此為修齊治平之本<lb/>
讀是編而孶孶勉勉奉以周旋希虞廷孔門諸孝行庶<lb/>
㡬不負宣尼父惓惓嘉惠之意乎<lb/>
　　忠勤祠帖跋<lb/>
<pb n="KR4e0237_WYG_006-9a"/>
濼川公當世廟時守尚書郎分𣙜務已籍籍有氷蘗聲<lb/>
逮參貴藩以死勤事朝廷愍褒而贈祀之人尚未悉公<lb/>
奇節完行也乃卒之年仲子見峰舉於鄉尋登膴仕嗣<lb/>
後子若孫衮衮廟廊金紫相望萬厯間公以仲子貴再<lb/>
贈少司徒而公蒙孫中丞霽宇始刻公輸大木祝嘏詞<lb/>
及平蠻傳布于世學士大夫傳誦之今又得蘇之呉生<lb/>
應祈手集古法帖鐫申王二相公新補墓表神道碑俾<lb/>
薄海内外莫不悉公之古心素履以為後昆之盛蓋咸<lb/>
<pb n="KR4e0237_WYG_006-9b"/>
食其報方且未艾也嗚呼自霽宇家有王歐字新帖出<lb/>
行見搨者雲集竹素騰貴三絶並稱懿美無斁已生何<lb/>
幸得領斯託同兹貞䂥共垂不朽而中丞光祖孝思其<lb/>
所以答㒺極之報不既深且逺乎語云天聽自我民聽<lb/>
歸德日衆意者公必更洊受國恩顯爵進律享子孫之<lb/>
報於無窮矣因喜用識其感<lb/>
　　葛氏族譜跋<lb/>
嘉靖辛酉先大夫承先少保公命作葛氏族譜距今蓋<lb/>
<pb n="KR4e0237_WYG_006-10a"/>
三十有五年巳時吾季弟名尚未之書及若族之人則<lb/>
有兩世未譜者即某曩遭家變及二十餘年游宦京邸<lb/>
因循稽修之愆亦自不可文乃今召問族人先世行誼<lb/>
齒表曰不知也問其儀容嗜好曰不知也甚有名字重<lb/>
犯他門已名而不知矣然則此譜烏可徐徐修乎抑今<lb/>
方岳嗣湮惟始為大夫者斯可稱大宗立通族譜許襄<lb/>
敏公述禮經言之備矣吾祖端肅公歴事三朝列六卿<lb/>
長實開我家又身承宗祧自始來吾邑者則維宗祊垂<lb/>
<pb n="KR4e0237_WYG_006-10b"/>
宗譜其又奚讓焉故前特命先君創斯牒今繼作通譜<lb/>
譬欲繩有綱而水有源無論本支曽𤣥之叔季傳至不<lb/>
可知自明繩繩相承即族人隨世分𣲖稱小宗者一上<lb/>
遡之殆臂根身而指屬肱後之子孫即繁衍傳至曽𤣥<lb/>
雲仍欲查世系一開此巻據流窮源孰不鏡燭曷有不<lb/>
知而復蹈干犯之誚哉於戲此譜實三齊葛氏世系始<lb/>
編也後為宗子者須一年一填註十年一大修纂使舉<lb/>
族之人有所宗考其諸繼别為小宗者每五年各一叙<lb/>
<pb n="KR4e0237_WYG_006-11a"/>
其自所為譜下期至於生無不書則分之為各門合之<lb/>
為一宗又總而上共歸一祖念兹在兹其相維相親之<lb/>
誼庶乎其藹然有可望也哉若増光此譜則惟在砥行<lb/>
成名在宗黨為孝子順孫義夫節婦在朝廷有所樹立<lb/>
為世名人無忝爾祖其䕶此譜有宗法宗田家訓通禮<lb/>
四禮摘要詳吾祖吾考手筆兹不贅録<lb/>
　　葛氏四代表傳跋<lb/>
夫人生平制行恒托誌銘以傳不朽愚謂誌勒貞珉千<lb/>
<pb n="KR4e0237_WYG_006-11b"/>
萬禩固可得而傳更不逮表傳尤足信今傳後蓋文成<lb/>
之從容無論摭拾事行㡬盡且未有不嫻於辭者矧昭<lb/>
著於外非如誌銘匆搆應求一緘金石殉地下異時雖<lb/>
子孫欲見無繇也昕先世誌銘高祖考恂正府君則前<lb/>
大司徒蒲汀李公為之曽祖考林塘府君南大宗伯後<lb/>
渠崔文敏公為之先祖考端肅公内閣大學士少師鳳<lb/>
磐張文毅公為之先考貞慤府君則少司馬岱宗谷公<lb/>
為之咸埏封有時所謂欲見無繇已其惟表傳乎然表<lb/>
<pb n="KR4e0237_WYG_006-12a"/>
傳即昭昭於外率樹之長林豐草中非謁墓下無自覩<lb/>
不有他帙摹傳亦曷以彰播寰宇發潛德之幽光俾清<lb/>
節懋行豐功偉烈之在當時垂休美於無窮也頃方有<lb/>
感於新城王子廓氏刻厥祖贈少司徒濼川公忠勤祠<lb/>
碑及祝嘏詞遂為學士大夫追誦採木平蠻功歌行帙<lb/>
冊一日肆布竊念昕先世表傳猶然長林豐草中也適<lb/>
呉門周公化兆龍呉錫祉應祈前後至敝廬引登祖山<lb/>
因摹搨殘泐碑文而授之公化遂走京邸邀諸同志分<lb/>
<pb n="KR4e0237_WYG_006-12b"/>
書細楷爽競𤣥珠用囑呉君刻尋臨邑邢子愿氏為我<lb/>
撰書先太夫人傳文而吾邑郭伯音氏為我重書端肅<lb/>
公誄賛同付之呉君錫祉君又懇其親文貳守子悱書<lb/>
神道碑踰浹月而各鐫成嗚呼葛氏四世表傳暨碑銘<lb/>
誄贊俱當代名公鉅筆詞典事核格嚴論確自當為識<lb/>
者愛而傳今而又得善書鐫者壽之樂石可稱三絶具<lb/>
美固逆知後日必如黄庭陰符度人經西京賦諸名帖<lb/>
並傳無斁然則吾先人淑行庶或不湮没於荒原剥石<lb/>
<pb n="KR4e0237_WYG_006-13a"/>
已乎因慰以識歲月<lb/>
　　集古法書跋<lb/>
予既録先公表傳託時賢臚分細書為金石文以傳而<lb/>
鄉閭尊老見之或曰刻則精矣以公純行懿德似更宜<lb/>
大書深鐫以光永世盍倣昔宏文之集聖敎今弇州之<lb/>
纂清容乎書法品流將互藉以相發已余悚然増悟肆<lb/>
索古帖碑簡載輯贈輓諸章乃一家書無論殘編泐幅<lb/>
即具累千餘言者字匪我設括三五篇中率未能凑今<lb/>
<pb n="KR4e0237_WYG_006-13b"/>
文一首幸制詞嚴重獨蚤搆完他遂但採一段如録銘<lb/>
而畧其文揭贊而畧其傳收叙而撮其𦂳闗語共呉君<lb/>
錫祉按據<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>閲舊搨之善者自中古迄勝國上下數千<lb/>
年間凡名家手澤所應檢臨輙披拂鈎摹風骨惟肖斯<lb/>
已蒿目敝精踰旬月而始成蓋古字順慎通用不能信<lb/>
于今而傍借續貂實有戾乎古文寧從闕曷敢漫為㸃<lb/>
畫以誤先哲神解結搆也嗚呼書契作以代結繩文字<lb/>
之有關民生稔矣矧學士大夫從而依歸師法也哉然<lb/>
<pb n="KR4e0237_WYG_006-14a"/>
而是役也由丁酉歲博訪海内故家之藏借以佐家塾<lb/>
夙有者至於今始克成帙即呉君屹屹載筆亦自謂平<lb/>
生精力殆殫於此矣種種名跡前後暉映不㡬備古名<lb/>
家書體邪竊意諸詩文似亦得撮要鈎𤣥已夫賁止人<lb/>
文物華天寶為吾宗昆其僉知所以珍䕶之哉<lb/>
　　哀終録續編識後<lb/>
曩歲梓先公哀終録重收奠誄詩文至徃來儀但令司<lb/>
貨者書之草存一簿耳昕一入京補官越十年始獲旋<lb/>
<pb n="KR4e0237_WYG_006-14b"/>
里頗聞家中有失報親友慶弔者詰之童僕則諉以原<lb/>
簿偶失無從考核蓋徒咎分攝家軰然而余之踈節抑<lb/>
何能以自文也兹録凡惠奠賻者無不紀即梓而摹散<lb/>
之諸子弟俾執以酬舉如期庶不失禮於人嗚呼此録<lb/>
雖詞章未備第由諭祭文奏疏公移觀之可以仰君恩<lb/>
讀誌狀誄傳可以知親德按祭唁可以徴鄉俗世誼之<lb/>
雅凡我後人其尚思所以報稱也哉<lb/>
　　文肅府君墓表識後<lb/>
<pb n="KR4e0237_WYG_006-15a"/>
先考行誼既述狀請銘納諸壙中嗣聞父老有道逸行<lb/>
者則輙悚恧再求墓表於大梁曹傅川公公為叙事且<lb/>
擬諡易名用垂不朽即欲樹之墓道第思吾父始捐館<lb/>
舍衆執友業諡為文肅先生題木主矣兹已歴年詎可<lb/>
易祝史嘗所稱述而今之從乎繄昕被命留起曹董今<lb/>
大工事六年每詢之僚友諸薦紳咸謂公之擬贈的有<lb/>
行據曷可疑先大夫諸名實已孚中外孰可没古人諡<lb/>
無分德之美惡僅以一字近世則惟括善行求其當耳<lb/>
<pb n="KR4e0237_WYG_006-15b"/>
盍並而勒諸石愚唯唯否否竊謂周公奉君父以天道<lb/>
一惟至公夫士敦一行自足信今傳後若展獲之諡為<lb/>
惠韓愈之諡為文是也如悉衆善而萃之躬又胡可摘<lb/>
一長以掩衆美或以此易彼若有無當於行者哉蓋殁<lb/>
之諡即生平行稱書不云日宣三德日嚴祗敬六德九<lb/>
德咸事目如寛而栗愿而恭乎况自有春秋諡法世本<lb/>
廣諡至侈為十五家諡各自師其說不必符古吾父素<lb/>
履考祥既無忝前後諸稱而不孝追意純德淵懿正直<lb/>
<pb n="KR4e0237_WYG_006-16a"/>
狷介嚴毅仁厚明敏誠篤悉備之不可執而名則二諡<lb/>
並存用徴輿歸夫奚不可乃今但鐫公所為文故確之<lb/>
呉名士周公化氏遂請搦管徑以貞慤表諸貞珉焉若<lb/>
先所諡文肅蓋已有專書口碑習傳斯不共載也後之<lb/>
子孫其尚識之哉<lb/>
　　文肅先生薦舉公移識後<lb/>
先君潛心性道砥節礪行四十餘年剛方正直明敏謹<lb/>
厚飭大德而勤細務後進之士咸知推服奚直同里閈<lb/>
<pb n="KR4e0237_WYG_006-16b"/>
者然以數奇竟終其身業儒而不獲一試於朝宁受民<lb/>
社寄參帷幄間此齊魯宗黨及宦遊於斯者所為搤擥<lb/>
追惜竊謂君既具博綜之才而且躬理學之行曷為不<lb/>
售於時豈君不屑破觚為圓以趨時好抑亦廟堂高逺<lb/>
辟舉之非今令甲也君即世之三十年為萬厯丙申史<lb/>
臣余公繼登以脩正史疏請舉海内懋德隱逸與融顯<lb/>
有建明於時者鱗次編校以成一代鑑書信今傳後俾<lb/>
萬世下有所瞻仰其意見甚雄確當宁允之勅大宗伯<lb/>
<pb n="KR4e0237_WYG_006-17a"/>
檄下各該部郡惟督學使者責有司延訪以聞於時縣<lb/>
學從黌生公舉以白之學道遂首及於君鄰封鄉賢大<lb/>
夫復起而從臾之里耆士庶合詞共請學使者得執以<lb/>
聞之當路請當路即摭聞於朝宣付史館收録聽編摩<lb/>
矣嗚呼皇史宬恭藏國史皆緘置以金櫃石室從諸廟<lb/>
寶訓儼然星列於天府一經金縢下鍵之詔即輔臣亦<lb/>
未易索而讀之然久而未有不播諸當時後世者則是<lb/>
呈申固史筆摭事之筌蹄而藝苑英華之本實也敢敬<lb/>
<pb n="KR4e0237_WYG_006-17b"/>
次其原行公移語勒之墓道以見有道之世公論朝野<lb/>
具存云<lb/>
　<lb/>
　<lb/>
　<lb/>
　<lb/>
　<lb/>
　集玉山房稿巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集玉山房稿巻十</head> <lb/>
    <p>
<pb n="KR4e0237_WYG_010-1a"/>
欽定四庫全書<lb/>
　集玉山房稿巻十<lb/>
　　　　　　　　　　　　　明　葛昕　撰<lb/>
　祭文<lb/>
　　邢封公暨配太恭人<lb/>
嗚呼太翁遂偕夫人以長徃耶惟翁受衷獨粹凝命永<lb/>
新自事親而從兄而强仕而封而老所為閲歴世變者<lb/>
㡬百十年而翁之制行孝弟任䘏清介忍讓篤敬好施<lb/>
<pb n="KR4e0237_WYG_010-1b"/>
和光秉義積徳有顯隲為善如不及所為家人里閈服<lb/>
誦之者如出一口無論君子之至是邦逹官之莅是邑<lb/>
靡不物色其人望廬而式一方耆徳盖巋然泲水黎丘<lb/>
間矣繄惟太母夙備四徳儷體於翁有音其徽嚴以肅<lb/>
閫慈以訓子盖誠儷風節於詩史相脩持於鼎彛未昜<lb/>
縷指而事述也徃歳太母以垂耋考終余走弔於堂得<lb/>
以省太翁几杖竊豔稱望百之齡猶自矍鑠乃爾且業<lb/>
約鄉黨於今春大張㑹筵以介眉夀矣曽日月之㡬何<lb/>
<pb n="KR4e0237_WYG_010-2a"/>
而𤣥霜其忽隕里失所範家催所天哀通比巷痛徹蕙<lb/>
帷同穴埋玉奚必同時相將徃即幽宅耶豈故厭此塵<lb/>
囂而共清都乎夷猶也嗚呼人生樹徳嫓美維難令聞<lb/>
肆訖雖殁猶存矧我子愿追芳大雅建勛明盛之世蜚<lb/>
聲述作之林斯皇亟拜夫褒封予告蚤成乎愛日屈指<lb/>
二尊偕老康寕撫赤紱色飬於膝下者盖十有六年而<lb/>
况子立琳瑯仲也畿闈待薦季也東土儲元再及孫枝<lb/>
蔚焉競秀川至之福方兹未艾生順殁寕其又何憾於<lb/>
<pb n="KR4e0237_WYG_010-2b"/>
㝠漠也耶某追維世講悼之儀刑近且辱子愿氏結為<lb/>
兒女之好彌深肺腑之悲明發歸窆我来執紼薄言祖<lb/>
奠侑以些詞惟尊靈之不昧庶来格其洋洋耶<lb/>
　　季太公暨配鄧碩人<lb/>
吁嗟太翁豈不毅然大丈夫耶盖人之常情靡不鬰鬰<lb/>
於貧賤亦靡不揚揚於富貴翁則生今之世有古人風<lb/>
不以貧賤而屈其操不以富貴而易其志方翁之垂老<lb/>
而䘮厥子也家室蕭條孤苦特甚㷀㷀郡伯生才數月<lb/>
<pb n="KR4e0237_WYG_010-3a"/>
於斯時也翁豈逆知有今日哉乃能不憚艱辛撫養成<lb/>
立且為之隆師卒不貧苦廢業以故婦有完節孫早成<lb/>
名若是者可不謂人情所難乎郡伯既第門楣生色希<lb/>
附之徒猶欲借之以分其光乃翁固坦然恬退不有其<lb/>
榮亦且不知其為榮也一切請託正色絶之若是者又<lb/>
不謂人情所難乎吁嗟太翁豈不毅然大丈夫耶賢哉<lb/>
季母克相南翁惟勤且慈厥家利焉此又郡伯所以卓<lb/>
然樹立而臻此大美也奈何禄養方隆寵褒將至溘焉<lb/>
<pb n="KR4e0237_WYG_010-3b"/>
棄鼎食而不顧厭塵世而仙㳺翁既返真母亦大化不<lb/>
其令人哀痛而莫之挽耶雖然天地逆旅光隂過客生<lb/>
為寄寓殁遂同歸况翁雖不獲養於厥子而得以享報<lb/>
於聞孫雖未受龍章於彤庭而亦已被章服於盛典生<lb/>
也有耄耋之上夀殁也垂不已之令聞嗚呼太翁亦享<lb/>
有全福而可無憾於幽明矣某等分属至戚又忝年家<lb/>
之誼哀翁之殂惨爾期月今將執紼抑又甚焉敬陳薄<lb/>
奠侑之以辭尊靈有知庶㡬鑒而歆之哉<lb/>
<pb n="KR4e0237_WYG_010-4a"/>
　　髙方伯暨配夫人<lb/>
人生樹徳嫓美惟馨令聞肆訖雖殁猶存嗚呼念翁固<lb/>
縉紳鄉黨所推篤行君子也崛起登科筮仕民部余忝<lb/>
同寅知翁有素潔操質言含醇抱朴經畫鑿鑿竊服膺<lb/>
多已而建明推重出守歙中周迴方岳所在盖藉藉蜚<lb/>
聲矣由兹拊巡卿貳可計日待胡為乎遽殁也耶方翁<lb/>
以右轄之任也甞過吾里聨床話舊是歳始結兒女子<lb/>
<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>郊關分手後㑹訂期金玉遐心彼此致囑曽㡬許時<lb/>
<pb n="KR4e0237_WYG_010-4b"/>
而訃音西来悲丹旐之返舍哭老友於寢門嗣弔諸孤<lb/>
詢知夫人樛木無恙淑艾可終藉成立也無何而吾婦<lb/>
夭矣又無何而夫人亦捐館矣朱陳空結生死永别其<lb/>
能已於惻惻耶嗚呼人生宇宙孰是百年名在不死子<lb/>
肖不亡以翁徳業文章可以不朽况諸郎鼎立鋭志圖<lb/>
南已遊膠庠養翮奮翼重振家聲匪朝伊夕矣翁與夫<lb/>
人其亦無憾也耶緬想金蘭契執肺石周親喬木莫遂<lb/>
乎絲蘿玉鏡悼塵於蕙室徘徊方寸何能諼異世之感<lb/>
<pb n="KR4e0237_WYG_010-5a"/>
耶明發歸窆合璧同穴陳辭薦酒聊寫哀衷靈神不昧<lb/>
其共鑒格之耶<lb/>
　　太保鄭範翁老先生<lb/>
帝里毓秀仲甫挺生士林山斗邦國儀刑一登桂籍連<lb/>
掇南宫初倅東郡持法亷平掄擢楓陛霜簡以凝被命<lb/>
按蜀人避青驄爰陟西臬再恭司藩殫精弼教惠洽二<lb/>
天𢎞敷宣暢簡在帝心融融物望晉秩撫巡保釐任重<lb/>
肅紀振綱庶續咸熈福徳丕揚總理宣大敵情馴習再<lb/>
<pb n="KR4e0237_WYG_010-5b"/>
晉樞筦仍督北鄙維翰維屏日消羽檄天子嘉勞召綜<lb/>
戎政豈期西陲火酋逆命側聞當宁拊髀厪慮師錫惟<lb/>
公文韜武備皇華促發振旅而行衆咻㒺恤鐵騎風生<lb/>
所歴邊地膽落<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>誠决戰則避招徕則成輯寕七鎮偉<lb/>
矣西征經略䟽議臚列陳星奏凱以歸大愜聖衷宫保<lb/>
崇褒譽望彌隆安内攘外一代勲庸倚注益切赤紱方<lb/>
来急流勇退緑野堂開既適而康克昌厥後子姓琳琅<lb/>
孫枝榮秀誠軒冡嗣實宰我邑甘棠惠重伊誰之貽頥<lb/>
<pb n="KR4e0237_WYG_010-6a"/>
和葆粹洞悟䝉荘是宜難老卜筭引長胡為一旦台星<lb/>
殞芒豈厭塵濁而返帝鄉老成不憖典刑何方朝野失<lb/>
色中外悲傷嗚呼哀哉雖然難必者夀黄髪考終難得<lb/>
者後靴笏駢仍使臣訃報上徹宸聰軫悼無已賚予特<lb/>
隆名以諡易祭以天章制象進律恩卹孔光悠悠大夢<lb/>
鬱鬱佳城光前裕後生順殁寕某忝列世講徳教素承<lb/>
契交冡嗣蘭臭至情驚聞仙逝悼兹些聲遣使據詞遥<lb/>
致衷誠載酒于觴崇肴于登彷彿昭格儼然兩楹<lb/>
<pb n="KR4e0237_WYG_010-6b"/>
　　少司馬谷岱宗岳翁<lb/>
壻之於翁世率等之㤗岳誠以休戚關深絲蘿誼重也<lb/>
彼悲哲人而痛梁木即門墻士不勝兩楹之感矧居骨<lb/>
肉之間肺腑之親更情有可哀者耶憶自聞訃緘詞走<lb/>
弔悠悠踰年痛心綰結不謂竟爾末縁憑柩慟哭一瀉<lb/>
心憂也惟某有結髪則翁冡女某有弱妹則翁冡婦女<lb/>
歸淪亡婦失所天遺孤㷀然相望兩地雖怙恃不同殆<lb/>
情均有可悲者矣况某寡妹之孤為翁綫緒㓜更影隻<lb/>
<pb n="KR4e0237_WYG_010-7a"/>
思欲零涕此翁常手書謂有舅家風骨可期成立抑足<lb/>
為林臯遣懐老年適慰者而今㝠㝠之中其謂之何耶<lb/>
嗟乎翁未冠成名未老懸車仕至卿貳澤覃方輿為龍<lb/>
為䕫以時巻舒得全全昌蔑翁如矣第今遡翁享算甫<lb/>
及六十北堂榆景驚餘衰白視履考祥亦真福未稱全<lb/>
禄不滿徳生平食報僅爾什一此殆聞者莫不吁嗟欷<lb/>
歔而莫之釋矣翁喜静養𤣥釋是繹方技可托是宜期<lb/>
頥翁秉純粹性復好生仁者必夀謂宜上齡更餘碩望<lb/>
<pb n="KR4e0237_WYG_010-7b"/>
中外所企蒼生思衮天子聴履庶㡬賜環羮梅旱雨胡<lb/>
天不憖溘焉梁折而山圮也嗟嗟是皆天之既定爾耶<lb/>
所慰者箕裘有紹國䘏周至有司營藏天使秩祀人定<lb/>
命凝後福可兾明當歸窆塵囂永隔絮酒拜使有涙漣<lb/>
洏<lb/>
　　張憲副右川公<lb/>
於惟先生泲水毓秀㤗岱鍾靈早發儁於東省已掇薦<lb/>
乎南宫官紫薇以視草爰度支而稱明載課三呉國計<lb/>
<pb n="KR4e0237_WYG_010-8a"/>
用裕晉臬湖湘憲度貞肅迨賦歸以言旋多中外之聲<lb/>
施跡其敦儉嗇於自躬是宜綏履享年則豐云胡二豎<lb/>
巧入膏盲載曦烈日忽隕𤣥霜既未老而縣車早驅車<lb/>
於雲鄉豈其厭塵世之浮濁而欲頥神於太清耶嗚呼<lb/>
閲人為世百年其期修短錯焉誰其矯之矧夀已踰艾<lb/>
令名兼得蘭桂滿前翁亦生順殁寕迨逍遙於五藴皆<lb/>
空之天一真自如之境矣乎先公賜兆翁實来營鬱鬱<lb/>
堂垣伊誰之功撫石仲以懐徳㡬欲邀夫惠風詎知東<lb/>
<pb n="KR4e0237_WYG_010-8b"/>
顧之無日忽神返乎瑶京也嗟乎夜光易沉梁木終壊<lb/>
天國香杳同此大塊明發歸窆執紼無能生芻𤣥酒布<lb/>
在兩楹惟靈爽之陟降其尚鑒而歆之哉<lb/>
　　右軍谷仁軒妹丈<lb/>
嗟嗟仁軒此生如此焉爾耶吾與仁軒生雖異姓誼則<lb/>
骨肉憶昔送别言猶在耳今乃舎我其何適耶京邸乆<lb/>
恙人為君虞幸抵里居似得安息顧反期月不能淹留<lb/>
耶君之云歸謂省䨇親親何弗寕博送伊一終豈黙欲<lb/>
<pb n="KR4e0237_WYG_010-9a"/>
首丘而靳人知耶前月是日曽奉手書一函三札若不<lb/>
及焉豈知此即永訣辭耶吾妹多病極承庇覆今遺㷀<lb/>
㷀哀苦無訴其將何以終其恩耶更思弱甥方能歩履<lb/>
人事未知即為孤子其又將奈之何耶嗟嗟昊天謂人<lb/>
定可勝兹諦觀之窮通夀夭祗數耳其又何言也耶悲<lb/>
君不見痛刺肝腸字與涕隨投筆茫茫幽明懸隔其亦<lb/>
鑒我心憂耶縮酒于絮崇肴在爼死生契濶骨肉分枯<lb/>
倘有賫志而欲言者其托夢寐以詔我也耶嗟嗟哀哉<lb/>
<pb n="KR4e0237_WYG_010-9b"/>
　　别駕盧紹涞姑丈<lb/>
盖甞觀夫理數才有必究其施徳有必隆其報何獨於<lb/>
公未然耶惟公天資頴敏性行爽㨗少擅時名能文與<lb/>
詩意必薄雲漢而九萬里者也而乃屢科弗售竟起家<lb/>
成均其故何耶就選銓曹兩佐京邑盖聲稱藉藉已迨<lb/>
貳雄郡胼胝功著優加服俸仕途似亦利矣顧㡬何時<lb/>
而萋菲忽熾遂賦歸與其故抑又何耶急流勇退知止<lb/>
審㡬優游卒歳上夀可期奈何一疾兩豎為祟而溘焉<lb/>
<pb n="KR4e0237_WYG_010-10a"/>
竟不起耶嗚呼痛哉公義讓在家庭行誼在閭里徳業<lb/>
在蒼赤藉周大司馬公誌銘固當傳之無斁乃猶有目<lb/>
擊遺事可述者公先光祿翁以故太史著作頗富公在<lb/>
冲齡片言什襲一旦值公外遣悉取而火之公歸痛哭<lb/>
流涕累日迄髪斑白談及未甞不飲恨涙且澘澘欲下<lb/>
也翁性嚴急䕫䕫仰承又事繼母無異先慈此其孝思<lb/>
不可以風世耶京邑當輦轂下事多掣肘公毅然官聨<lb/>
一切力任了不知避嫌怨甞以京兆委新學宫征戚畹<lb/>
<pb n="KR4e0237_WYG_010-10b"/>
家木植俄聞大内禍㡬叵測而公處之裕如民大省費<lb/>
而工程以濟不但如供送潞藩大用節恤云云者其肩<lb/>
荷為何如耶出判衛輝復移歸徳在在徳政感孚尸祝<lb/>
殆令漢庭循吏不得專美於前近尹中丞誦公在豫條<lb/>
議注厝至比之更生賈魯之流使得究其設施其勛庸<lb/>
曷可量也而乃中道云殂茫茫理數真不可究詰矣嗚<lb/>
呼天地逆旅四時代謝夫人承家亢宗磊磊落落卓有<lb/>
名實殁亦可以瞑目矣而况上善長存令名不朽年踰<lb/>
<pb n="KR4e0237_WYG_010-11a"/>
甲子桂森滿前上侈褒封後遺光裕則今乘化歸盡或<lb/>
亦可以無憾耶第念姑氏曽受予經姑早仙㳺公兹鶴<lb/>
馭以此思哀哀可知已明發歸窆與姑偕藏肺腑幽明<lb/>
永世頓隔嗟乎来為執紼預祖於堂公其昭格至止洋<lb/>
洋尚鑒於丹黄牲酤之外也耶<lb/>
　　縣令成衡齋父母<lb/>
丈夫有事於四方兮所貴得適其志果終余行之不迷<lb/>
兮即異遭其奚計惟公自歌鹿鳴兮猷紆壮夫國噐晚<lb/>
<pb n="KR4e0237_WYG_010-11b"/>
而寄斯專城兮業期無所怵悸遂平修其政刑兮爰載<lb/>
慮乎俗漓躬一徳以貞教兮曰亟張其四維士喁喁以<lb/>
向風兮庶憑敦其秉彛更痌瘝如厲已兮皇皇焉登之<lb/>
春熈既寛公其征輸兮復諄之以鋤理統老壮而嬉安<lb/>
兮越婦子其寕止惟捍災而禦患兮薄勞瘁以靡已間<lb/>
上官之莫知兮守初心以如矢忽海上之傳警兮亟勅<lb/>
繕吾兵容謂築守之當預兮俄百雉其崇墉殪流盗之<lb/>
恣刼兮盡狗䑕以潜蹤儲菑畬以備眚兮渥答望乎三<lb/>
<pb n="KR4e0237_WYG_010-12a"/>
農勵清操於宦成兮身益宅夫儉素甘糲𬞞以自奉兮<lb/>
庖每絶夫梁肉遡四知其何愧兮盖三事之備具宜譽<lb/>
聞之上逮兮肆奬譽乎當路念民役之可軫兮期瘼害<lb/>
其寖㣲假編審以劑量兮竭心思於曙暉胡昊天之不<lb/>
憖兮縱二豎之具腓俾扁望而遁走兮溘一朝與世違<lb/>
悼旅櫬之寂寞兮殆攀號之比封欲借㓂以還生兮籲<lb/>
天門其何從跡舂者之罷杵兮可贖願百其儂哀我人<lb/>
斯失庇兮奈降戾者之弗容嗟今人之閲世兮疇躋期<lb/>
<pb n="KR4e0237_WYG_010-12b"/>
頥苟俯仰之無怍兮顔鏗悉墮繄死生之契濶兮重予<lb/>
有悲惟靈爽之自信兮無平不陂嗚呼令聞留夀於無<lb/>
斁兮曷嘆云亡矧聿食報於未艾兮子孫琳瑯兹敬崇<lb/>
肴酹醴兮儼祖於堂祈惟彷彿居歆兮慰我徬徨<lb/>
　　陳司訓<lb/>
元化㝠㝠孰測其故胡為名榮胡為凋遽於惟先生道<lb/>
徳夙具磊磊其才挺挺其度八行禔躬兩京侈賦譽髦<lb/>
見推蜚聲當路蚤闢賢關䇿名賔薦師表我邑教敷靡<lb/>
<pb n="KR4e0237_WYG_010-13a"/>
倦三物聿操六經以布崇雅黜浮圓規方矱絳帳春懸<lb/>
蘇湖可侣仕優而學躭精文圃雅歩鍾王雲霞筆底飛<lb/>
絮落梅嫓跡杜李士慶得宗化稱範俗云胡一旦溘焉<lb/>
不禄豈賦玉樓應召孔亟抑厭塵囂上仙而去多士徬<lb/>
徨交㳺長喟用世方殷斯文乃墜迢迢故出首丘翳悽<lb/>
越兹薤歌周道慘兮嗚呼泡影浮生百年夢幻視死藏<lb/>
舟逹觀何間矧子賢哲書香克繼東土掄元南宫待制<lb/>
享靳於身必昌厥後貤誥新来純嘏莫究行既不迷俯<lb/>
<pb n="KR4e0237_WYG_010-13b"/>
仰曷愧年望老傳寕憾大寐某等誼叨世講悼兹素幔<lb/>
輀駕言旋爰修祖奠陳詞酹酒生死濶儀惟靈不昧洋<lb/>
洋格思<lb/>
　　岳翁邢文學公<lb/>
惟靈賦質頴異性喜宗儒循齊邁衆韋編詩書窮年惜<lb/>
晷蚤重博士一鳴驚人共企黌序爰思樹徳表正鄉俗<lb/>
飭躬勵行處貧裕如惟是譽髦允宜用世乃數遘竒屢<lb/>
試弗第鏡爾𢡟修明懿足稱辟舉匪次今移典刑福膺<lb/>
<pb n="KR4e0237_WYG_010-14a"/>
康强難老永錫氣和神王疇不期頥矧有祚𦙍養志伊<lb/>
同云胡溘焉夢奠兩楹吁嗟傷哉名夀禄位自昔罕全<lb/>
月旦髙評雅擅其旋所貴後昆箕裘光系書香繼承引<lb/>
而勿替食報嗇躬嗣必膴償曰持左劵蘭桂芬芳生既<lb/>
克順殁亦永寜大塊長眠鬰兮佳城諗戒㝠輀誼来執<lb/>
紼神人悼隔漬淚襲服崇肴酹酒侑之以文彷彿於堂<lb/>
鑒格明禋<lb/>
　　文學劉進溪丈<lb/>
<pb n="KR4e0237_WYG_010-14b"/>
嗚呼公胡為溘焉殁耶果人不能勝天抑亦天之未定<lb/>
耶語稱學優膴仕謂公之學非充養完粹者耶發為文<lb/>
章聲華炳麟盖甞屢最文衡遜於後進矣有志者克終<lb/>
謂公之志非確然不㧞者耶聞之披誦絶編殆且焚膏<lb/>
繼晷矻矻以窮年矣是何竟弗究厥施効用於世也耶<lb/>
嗚呼數有屈伸公之遇乃值數之竒而且算未云修曽<lb/>
不足以徴其徳此則造物者之不齊使人深思之而不<lb/>
審其所以宜公之扼腕歔欷至嬰貞疾而莫之能釋也<lb/>
<pb n="KR4e0237_WYG_010-15a"/>
然窮通得䘮㝠㝠者實其尸之人之修道修徳亦求無<lb/>
忝天之所與至彼榮悴其孰得而執之哉惟公令聞蔚<lb/>
然蚤著矧有賢𦙍承家式穀然則福之未與其躬必將<lb/>
與其後俾爾昌爾熾食報未艾矣余與公叨世講誼故<lb/>
於其歸厝而祖之也爰以事理之常慰之鬱鬱佳城卜<lb/>
云其吉祗薦牲醪聊餞窀穸<lb/>
　　谷誠軒内弟<lb/>
嗟嗟誠軒胡為遽至此極耶憶君豪邁之資豁逹之度<lb/>
<pb n="KR4e0237_WYG_010-15b"/>
沉潜之學開爽之識意謂必薄雲漢徙天池九萬里而<lb/>
圖南者也而况以特立之威儀方播之聞譽寜但鄉人<lb/>
士推遜之即君自期待落落不羣逺大樹立矣孰意其<lb/>
遽至於此已耶嗟乎君有姊妹相繼云殂父母盖既不<lb/>
能情抑矣而君復值數之竒徃弔鼓盆之戚竊悲君之<lb/>
㷀㷀意莫能釋曽日月之㡬何君亦不幸而乖所之造<lb/>
物至斯其亦大汶汶慘以酷矣嗚呼賢如伯魚豈其濟<lb/>
美而無聞於時厄如顔回豈其凝命而有疵於徳乃天<lb/>
<pb n="KR4e0237_WYG_010-16a"/>
有所不可定事有所不可知然則夜光先收叢蘭易萎<lb/>
其亦物理自有是参差君今為神數歟命歟必有了不<lb/>
可欺者胡為乎係戀徘徊而鬱悒然也某也方望君逐<lb/>
電歴塊之足馳驂於帝車而乃閴為變之乗化倐返靈<lb/>
乎太虚追悠悠於楚些驚箕尾其星馳哀廣招而莫由<lb/>
愴㝠路之茫而崇肴載酒哭之以辭彷彿音容庶鑒我<lb/>
思<lb/>
　　崔伯子<lb/>
<pb n="KR4e0237_WYG_010-16b"/>
嗚呼伯子胡為溘焉以殁也耶盖聞瑞芝挺於幽谷世<lb/>
知珍之曽不如椿樗之永年明珠産於深淵蛟龍且解<lb/>
據䕶率陸沉焉無得什襲以乆延意者造物於人亦忌<lb/>
卓犖不羣英華早露懿行允修才美兼全者耶竊聞伯<lb/>
子生而頴異長而狥齊守身若女逺貨如汙言呐呐不<lb/>
出諸口而動容周旋必求中矩度誠哉崇洛鍾靈相臺<lb/>
英發也孝友根於天性人不間夫親言至執母之䘮哀<lb/>
毁骨立㷀㷀三年屏妻野處是永言孝思殆古曽閔大<lb/>
<pb n="KR4e0237_WYG_010-17a"/>
賢儔也勤學游藝含英咀華雖病不勝衣而手不釋巻<lb/>
至發為文章雄渾偉宕根極理奥辟之象罔獨得元珠<lb/>
真稱樅忩公之肖子無忝文敏公理學之後裔也此而<lb/>
得措為事業其何有於炳烈勲庸若但射䇿南宫出應<lb/>
制科殆鴻毛遇順風干將剸蛟兕大鵬徙天池扶搖雲<lb/>
漢而九萬里者也胡為乎一無售於世而溘焉以殁也<lb/>
耶豈天之既定或茫茫無知抑修文孔亟白玉樓成故<lb/>
不暇為名世計耶嗚呼伯子士有令名亦即稱夀追惟<lb/>
<pb n="KR4e0237_WYG_010-17b"/>
懿行逺播人寰聞觀風者盖將為子勒石題封請㫖旌<lb/>
異矧剞劂氏又搜所為文以夀諸梓此皆足垂不朽之<lb/>
令名有禆世教何謂賢者不必夀人未必勝天耶嗚呼<lb/>
余與君誼有世講生不曽覩其面而殁得悉其行昔未<lb/>
能承謦欬而今乃誦其遺文悼哲人之云亡悲慈父之<lb/>
失子此於鄉民感尊甫甘棠之愛而来為君執紼者不<lb/>
能不南望窆輀為之悽愴而欷歔不禁也詞以將奠惟<lb/>
神知之<lb/>
<pb n="KR4e0237_WYG_010-18a"/>
　　王太淑人<lb/>
惟母系出鴻胄作配人龍六徳咸有啟家亢宗婦道允<lb/>
修舅姑聚順蘋藻躬承寒暄時問相厥夫子警蠅挫針<lb/>
盡瘁王室簡在帝心閑家有則克勤克儉慈惠媵姬樛<lb/>
木遺範藁砧中背茹荼拊膺斷機丸膽義方式行惟嗣<lb/>
卓異名䇿天府卿貳藩郡澤被寰宇箕裘纉緒丕振休<lb/>
風源逺流長實大聲宏世徳益滋門祚日起諸孫爽競<lb/>
一時濟美方伯鎖鑰憲幕風裁直指澄清太史雄邁里<lb/>
<pb n="KR4e0237_WYG_010-18b"/>
舉庠俊振振繩繩海内衣冠王氏擅稱母覩蓁盛喜訓<lb/>
成績聖恩覃敷褒封載錫龍章赫奕鸞誥輝煌翟冠雲<lb/>
帔既夀而昌司徒純孝備極起居莱衣嬉娯潘輿舒徐<lb/>
况復觧綬辭闕而東恩懐寸草養易三公是宜難老卜<lb/>
算無疆胡遽二豎巧入膏肓元霜忽墜鶴馭徘徊天不<lb/>
憖遺溘爾蓬莱紫霞罷宴婺宿沉芒閫則失範母教孰<lb/>
張訃音俄報逺邇愴神凢附絲蘿曷勝悲辛多孫在宦<lb/>
歉也含襲司徒愛日孝思何已嗚呼哀哉難必者夀踰<lb/>
<pb n="KR4e0237_WYG_010-19a"/>
耄考終難得者後麟鳳羆熊難全者名母儀著稱難致<lb/>
者貴靴笏駢仍帝勑葬祭咨爾司空制象進律光被鬛<lb/>
<g n="騣-凶+_鬯-匕">]□</g>四方㑹厝曰盡哀榮於惟太母生順殁寜某也葭莩<lb/>
聨玉悼此些聲馳来執紼視安佳城生芻絮酒詞以傾<lb/>
誠媖靈如在歆格於楹<lb/>
　　岳母谷淑人<lb/>
惟靈鍾祥名閥於歸髙閎雞鳴交儆敬恭代終其所以<lb/>
亢宗起家心亦勞止功亦成績矣勤儉生成柔嘉天植<lb/>
<pb n="KR4e0237_WYG_010-19b"/>
孝順舅姑寛慈下恤是皆足以延禧凝祉禔福澤於無<lb/>
窮也而况貞静秉徳終始弗渝家裕如嗇身貴自抑至<lb/>
以垂老之年兀坐一室即里嫗徃来少見其儀是又足<lb/>
以葆光頥真引仙算於勿替矣云胡年来嗣愛未利某<lb/>
傷鼓盆妹悼㷀立迨藁砧中背疢疾是罹曽㡬何時而<lb/>
元霜忽墜矣嗚呼哀哉倘所謂天道福善其報徳昭昭<lb/>
不昧然歟否歟我有孀妹為母子婦今母何之伊誰呵<lb/>
䕶我有孤甥為母元孫弱未成立重闈奚憑此聞者相<lb/>
<pb n="KR4e0237_WYG_010-20a"/>
與心惻而知者罔不䀌恫也雖然人孰必貴紫誥崇封<lb/>
人孰必夀踰艾遐齡後孰必賢克振家聲殁孰心寜諭<lb/>
葬光榮此亦可謂生順死安者矣明當歸窆兹来執紼<lb/>
詞以寫哀洋洋彷彿<lb/>
　　王太親家母汪恭人<lb/>
泲源鍾秀歸嬪名宗柔嘉維則敬恪雍容秉家克儉禔<lb/>
身以恭布荆徽範衿鞶懿蹤用相贈翁徳重士衡篤生令<lb/>
嗣表表人龍彼天不造孤孀零丁茹荼躬訓門祚以隆<lb/>
<pb n="KR4e0237_WYG_010-20b"/>
賢科聨擢膴仕洊登賛釐邦土屯政其凝中山出守鸞<lb/>
鳳遺風載鎮陕陲鎖鑰允稱孤自寡合時掩膚功辭榮<lb/>
觧組浩然而東母覩厥立曰慰和熊萊衣承娯祝算無<lb/>
窮云胡上善人理猶殃元霜隕墜鶴駕翺翔憲君愛日<lb/>
抱痛踊蹌凢在葭莩能不涕滂嗚呼難得者夀踰耄終<lb/>
天難昌者後蘭桂階前難享者禄鼎養有年生順殁寜<lb/>
神怡九原某也誼忝晉秦夙景淑儀客歳起居猶見福<lb/>
綏難老永錫是宜期頥曽㡬何時繐帳雲移些聲逺逮<lb/>
<pb n="KR4e0237_WYG_010-21a"/>
良用悼驚兹當埋玉鬱鬱佳城物以將敬詞以抒衷媖<lb/>
靈不昧歆格於楹<lb/>
　　張安人<lb/>
儲祥寳婺毓秀名宗動遵矩矱閫闈于刑行擬敬姜徳<lb/>
耀梁鴻蘭芳玉栗允矣女貞爰相夫君克敦内治伉儷<lb/>
早諧險夷不貳迨躋膴仕清約自持揆厥所由内政弼<lb/>
之時舉宗禋燔炙必親是用孝享無愧采蘋仁慈肫至<lb/>
惠及臧獲是用逮下家人允諧惟兹淑嫭百福宜遒云<lb/>
<pb n="KR4e0237_WYG_010-21b"/>
胡一疾淹然弗瘳聞自遘疾乆而且劇恐憂夫子重自抑<lb/>
畏敏勉饋漿克祈隲庇命也何竒竟爾莫易嗚呼豐徳<lb/>
嗇夀茫茫孰識生順殁寜或亦可期内禆賢徳聲聞宸<lb/>
聰翟冠帔服錫命光榮惟靈之夀食報於躬貞静芳懿<lb/>
昭垂簡冊既傳而乆煌煌竹帛惟靈之夀未斁將来嗚<lb/>
呼兹亦可以瞑目矣某等誼篤世講竊聞音徽嗟彼婺<lb/>
彩有神弗宅黄雲黯黯丹旐飛飛臨風一酹靈爽其依<lb/>
　　劉母王氏<lb/>
<pb n="KR4e0237_WYG_010-22a"/>
惟靈歸嬪名閥姑嫜聚順浣膳躬承燠休胥慎相厥夫<lb/>
子警蠅篝燈聲實騰茂藝苑稱雄乃夢熊羆聿生哲人<lb/>
傳經振緒邁跡成均粤有孫子秉質清粹芹泮早遊行<lb/>
看出類敬姜遺範孟母令徳正宜福夀有加無嗇云胡<lb/>
忽恙盧扁自失溘焉以逝徒畱母儀嗚呼踰艾考終不<lb/>
為不夀生順殁寜食報孔厚矧後濟濟而熾而昌兹乗<lb/>
大化亦人之常明當歸窆佳城鬱鬱謹修祖奠拜兹繐<lb/>
帷崇肴酹酒世講微䖍媖爽如在祈停魚軿<lb/>
<pb n="KR4e0237_WYG_010-22b"/>
　　黨母劉氏<lb/>
持身勤儉秉徳慈祥蘋蘩早托聚順姑嫜雞鳴儆戒内<lb/>
助允臧拮据家務不憚劻勷有子俊彦待聘南宫撫摩<lb/>
鞠育荻訓實隆既覩成立慈顔色喜生享天年矯矯歩<lb/>
履難老永錫是宜遐齡云胡一夕摧耀婺星神返元化<lb/>
跡脱塵凢瑤池宴約鶴駕忘旋嗚呼閲人生世七十者<lb/>
稀惟母康寜大耋庶㡬矧有哲嗣士林珠璣膴仕在望<lb/>
恩綸可期其生也順其殁也安乗化歸盡神怡九原某<lb/>
<pb n="KR4e0237_WYG_010-23a"/>
誼属朱陳夙耳閫儀魚燈兹漆曷禁歔欷物以將敬詞<lb/>
以抒衷媖靈不昧昭格兩楹<lb/>
　　徐孺人郭氏<lb/>
婺宿降祥淑徳毓兮笄歸名閥孟梁匹兮純綿甘膬必<lb/>
躬飭兮侍養可託報劉慮兮胡大父母俄而疾兮胡迺<lb/>
舅姑病亦劇兮伺意餪滑强匕箸兮動止扶掖辛曷計<lb/>
兮天卒不憖四䘮歴兮含歛殯奠井井具兮哀我夫子<lb/>
心㷀悸兮夜禮星斗求身代兮誠祈格孚形神憊兮沉<lb/>
<pb n="KR4e0237_WYG_010-23b"/>
疴竟起徐宗大兮有感樛木慈惠藹兮熊羆叶祥蘭蕙<lb/>
蔚兮躬為呵保永無斁兮女中丈夫展其庶兮是宜遐<lb/>
齡待綸綍兮云胡溘焉先朝露兮居者於邑行惻注兮<lb/>
不朽者存傳石録兮生芻絮酒篤世誼兮媖靈如在飄<lb/>
渺至兮<lb/>
　　展祖墓文<hi>庚寅</hi>
昕自歳舎癸未被命趨朝以屯部郎鼎建夀宫遂淹畱<lb/>
京邸不獲省覲松楸於今八年矣於惟烈祖咸有一徳<lb/>
<pb n="KR4e0237_WYG_010-24a"/>
同我祖妣世培福澤用是謭劣如孫肩此重役由荒度<lb/>
之初以至垂成之日雖屡經震撼拂撓四出而矢此一<lb/>
心寛民節費卒竣厥功濫叨天寵既晉壐卿再加服俸<lb/>
又元孫如龍㑹登<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>序遡流窮源何莫非列祖考妣隂<lb/>
佑黙植於㝠㝠之中貽謀之逺而俾食報之渥也兹以<lb/>
使命有事周藩便道過里告兹展視惟神鑒格呵䕶出<lb/>
入不肖孫幸藉無窮之庇將神垂裕益永無疆之聞有<lb/>
酒肅將有肴載陳化薦楮鏹侑以䖍告<lb/>
<pb n="KR4e0237_WYG_010-24b"/>
　　祖考太公奠文<hi>戊寅</hi>
不孝孫今始得歸廬次矣追維二年逺離膝下毎詢起<lb/>
居且慰且思恨不能一蹴至階前也乃自上年以考察<lb/>
公事相絆冉冉京邸以致吾祖抱恙之日不得早聞躬<lb/>
進湯藥永訣之時獨孫不在側一侍含飯既殁之後又<lb/>
以朝廷事相妨題夲不能遄奔䘮次匍伏殷奠不孝之<lb/>
罪真萬死不足贖矣痛念吾祖世稱純徳固宜多益夀<lb/>
算也乃復康强少恙而卒有此大變棄子孫去豈天道<lb/>
<pb n="KR4e0237_WYG_010-25a"/>
之難諶抑命數之有定人定不可以勝之耶嗚呼吾祖<lb/>
生禀明哲端嚴正直殁必為神烱烱尊靈徘徊九天之<lb/>
上意固欲為孫一陟降之彷彿其音容嘆息也寂寂旌<lb/>
帷固有號盡氣血悲籲追呼而杳不可即矣其何以寫<lb/>
不孝鬱思之痛悔慕之衷也有肴在爼有酒盈爵率兒<lb/>
哭臨庶㡬如在<lb/>
　　祖考端肅公告文<hi>癸卯</hi>
繄我葛氏代有隆徳起家剏業實惟我祖以易學開科<lb/>
<pb n="KR4e0237_WYG_010-25b"/>
忠誠柱國爰及祖母一徳相成所謂貽謀垂祐者固無<lb/>
涯也昕祗承祖訓式勉後人朝夕懼典刑之或覆書香<lb/>
之不熾以為家門羞今歳癸卯曽孫如麟倖叨中式鄉<lb/>
試觧額誠慚於先烈賢闗實闢自前庥竊念箕裘遡原<lb/>
水木敬卜吉辰率申展視惟神如在翩然下臨尚兾翼<lb/>
其聰明俾早成立以克繩我祖之武世芳庶亦有永哉<lb/>
牲肴敬陳黍醴惟馨賔親在列薦此明禋<lb/>
　　祖母王夫人奠文<hi>癸巳</hi>
<pb n="KR4e0237_WYG_010-26a"/>
嗚呼痛哉三日之前祖母此時尚能危坐啗奉棃果既<lb/>
而安然假寐神王氣和孫等竊妄以為疾瘳有日矣何<lb/>
為遽有此大變耶昨秋感泄泄愈感痢痢愈偶右手足<lb/>
不仁亦愈自謂神之佑之然元氣盖已潜損矣今感此<lb/>
傷寒恙醫屢胗脉謂真陽症他無雜邪可保無事胡卒<lb/>
而痰氣一升遂亟不可救藥耶嗟乎天乎今雖痛裂肝<lb/>
腸九天九地無從招復矣憶想祖母治家勤儉凢閫内<lb/>
政巨細必親日問外人飯者三家人飯者再即疾革時<lb/>
<pb n="KR4e0237_WYG_010-26b"/>
猶問塾師學生已飲食否詢訓家事亹亹語漸入細不<lb/>
辨實惓惓有顧復不暇之意今而聲音杳隔其又誰我<lb/>
顧復也耶嗚呼傷哉祖母懿徳昕昏迷不能悉述如事<lb/>
舅姑以孝食必甘旨相吾祖以敬清約終身聨姻黨以<lb/>
仁周恤欲至亦不必細述若最人所難能有大造於吾<lb/>
家者五世同居千指翕然視各門如一室視孤姪如親<lb/>
子飲食衣服必欲平均箱笥不喜嚴扄而其中亦原索<lb/>
然不喜為私畜六十年来撫摩長養弟姪暨女悉為婚<lb/>
<pb n="KR4e0237_WYG_010-27a"/>
嫁完其田産盖無不視之成立者至親曽孫元却甞正<lb/>
色訓敦儉素肅裁以義無煦煦私見美衣食動恐折福<lb/>
今異居姪軰亦来同孫卧薪枕塊於柩次依依不忍去<lb/>
此自有以感之然而由今以徃再欲此堂侍食奉觴更<lb/>
起為夀其將焉能耶嗚呼日月不居忽及歛期倘謂生<lb/>
禀有數則今乗化歸盡在祖母亦可謂生順殁寜昕等<lb/>
亦且奈之何哉獨計吾父生不能送母終知必歉然九<lb/>
原生有三孫曦既以强仕而亡晧尚未有子女昕之薄<lb/>
<pb n="KR4e0237_WYG_010-27b"/>
宦歸来凢兾得事桑榆暮景少盡愛日之誠也曽㡬何<lb/>
時弔者在户即欲追而從之何由哉儼然儀容長號莫<lb/>
應崇肴酹酒洋洋質臨其幸鑒孫曽之苦悰哉<lb/>
　　祖妣王夫人祖奠文<hi>乙未</hi>
惟我祖妣棄子孫養于今有日矣塗殯在堂荏苒歳月<lb/>
雖以上待開壙之命下待堪輿之卜然而烏鳥私情如<lb/>
生欲事實不忍忘顧復之恩而遽爾永别厝之郊原也<lb/>
然幽明世隔神道尚静况天使既已賁臨承宣諭命禮<lb/>
<pb n="KR4e0237_WYG_010-28a"/>
祭而穆卜塟期大夫士庶罔不恊吉敢不肅遵明命用<lb/>
襄大典嗚呼祖妣生與我祖同老殁與我祖同室此大<lb/>
義也衣冠出遊相將陟降前有享堂左有宗祠神之所<lb/>
之無非履順之地伏乞自厥明即厝之辰魄安幽宅神<lb/>
棲木主同吾祖以隂佑我子孫知神亦怡然其妥靈矣<lb/>
哉所慟不孝歸養報劉云晚風木不息歉然中念更兼<lb/>
孫子漸知孝思而無縁圖色養於生前也嗚呼痛哉靈<lb/>
輀既駕再日不留崇肴酹酒用寫心憂惟我祖妣媖靈<lb/>
<pb n="KR4e0237_WYG_010-28b"/>
其歆顧之哉<lb/>
　　叔祖光禄公奠文<lb/>
嗟乎叔祖何為遂至此極耶前月来京旋復歸家聞家<lb/>
人亦有勸且徐行者矣匆匆復来兾補一命功名外物<lb/>
奚加於身奈何鬱鬱遂此沉淪賫志以殁也嗟乎痛哉<lb/>
棄世先日尚郊餞人歸来就榻更營欵賔而頃刻一時<lb/>
忽焉就化天耶人耶是不惟人莫可測想已亦莫知其<lb/>
故矣茫茫隂陽隔絶難語招之無由呼之不應緬思行<lb/>
<pb n="KR4e0237_WYG_010-29a"/>
誼恍然眉宇奈何使人割此痛想釋此大惑而佞婉其<lb/>
詞以慰家人仰待之心耶思自予告迄今四歳優㳺里<lb/>
門不聞病疢驟来何為輙成古人豈造化故為此愚弄<lb/>
惟靳是一正寢使不得享令終耶不然年未踰艾氣非<lb/>
孱弱徳足凝命心可永年何殁之卒而不能須㬰待耶<lb/>
聞殁之前二日悚惕難眠何相㑹時曽不一語豈臧獲<lb/>
軰傳之者之妄耶嗟乎痛哉猶然舊形杳然無聲號泣<lb/>
彼天徬徨莫從嗟乎痛哉自今之日形亦就藏彷彿儀<lb/>
<pb n="KR4e0237_WYG_010-29b"/>
容人之云亡嗟嗟有肴在爼有酒盈觴摇摇旌帷悽愴我<lb/>
旁痛哉<lb/>
　　考妣告文<hi>乙亥</hi>
盖聞天之生物有開必先矧兹爵祿其所以受君寵而<lb/>
祗服事謂非先徳之凝有以啟之不可也肆昕藐劣政<lb/>
事罔知叨受國恩一命早寄備員府幕既荷封章繼擢<lb/>
冏丞忽㡬考績揆厥夲原孰非我考妣未享之福俾之<lb/>
代食其報也義訓佩而勿替簮組承以彌昌兹縁大父<lb/>
<pb n="KR4e0237_WYG_010-30a"/>
榮歸得遂假送抵舎敬展墓道用毖松楸嗚呼天寵貤<lb/>
加謹有待於卜日孝享肅具敬先薦夫時歆惟神如在<lb/>
洋洋格思<lb/>
　　叔考貢士公奠文<lb/>
惟靈慷慨之心倜儻之行重乎義而踈乎財腴於言而<lb/>
嗇於用貨殖弗工耕讀力勝盖庶㡬古之俊傑已然而<lb/>
踦蹶文塲終歉一第視吾二叔祖雖稱克肖竟未軒冕<lb/>
亦不可謂無遺恨矣嗟嗟人生大較七十者稀年踰半<lb/>
<pb n="KR4e0237_WYG_010-30b"/>
百不為非夀矧有子成立有名逺播將来福澤短於躬<lb/>
者應有以食其報也他何足計哉獨念吾家壬辰癸已<lb/>
適不造三叔㑹逢其期説者謂屈於前者者當昌於後<lb/>
此又惟俟天之命耳瑤天丹旐肅指幽宅神人世隔薤<lb/>
露悽愴肉骨至情繄何増感有肴在爼有酒盈觴聊申<lb/>
祖奠兾神質臨<lb/>
　　仲弟檢討奠文<lb/>
嗟嗟吾弟竟此已耶人生百年曽不能分其强半耶謂<lb/>
<pb n="KR4e0237_WYG_010-31a"/>
仁者夀爾非能刻薄者但跡孝友温恭不惑間言恩周<lb/>
族里慈逮臧獲至閭閻走卒愚婦皆稱為忠厚好心人<lb/>
亦庶㡬稱仁者矣謂强壮者夀爾非弱植者追思廣顙<lb/>
豐頥偉然長軀讀書秘府至於夜分忘寢不謂强壮者<lb/>
耶而竟止此何也嗟嗟痛哉憶昔余之奉差而南也分<lb/>
手國門余以他席之促且關鍵欲下不能强留爾依依<lb/>
隨我歩我言娓娓不能休悵然而别嗣後書来猶毎舉<lb/>
以為恨余竊謂後㑹易圖此何必爾豈知當日即為永<lb/>
<pb n="KR4e0237_WYG_010-31b"/>
訣時耶前有書来謂余僻好木石栽竹成趣為士大夫<lb/>
佳致是矣至謂使天假我以年得以供伯康杖屨醉月<lb/>
飛花豈不厚幸又謂弟之城園不避塵囂更欲别營菟<lb/>
裘以歸老余竊怪之詫之非祥語也今老不能待而若<lb/>
此而歸曽不及窺吾園墻前書真讖語露㐫機矣豈鬼<lb/>
神使之下筆耶吾家五世不分人多義之弟曽舉為美<lb/>
談曩年畧分吾祖遺衣薪俸為出仕計耳乃自余庚寅<lb/>
歸家數有書来求析無已余真不測其故昨年纔將地<lb/>
<pb n="KR4e0237_WYG_010-32a"/>
産通析爾但差人来受分單正疆界計斗斛數畜口<lb/>
以去耳曽㡬何日祗再収穫竟不能親来一視倉囤孳<lb/>
息一享新造家縁耶嗟嗟痛哉有官不待遷有子不待<lb/>
立有家不待主人孰無死卒而且旅骨肉各天病死莫<lb/>
倚此或天之既定矣若人知爾榮於外而不知困於内<lb/>
知峥嶸其身而不知憂戚於心茫茫難言吾與英靈相<lb/>
照相慘此則數之所遭矣夫何言哉若夫爾文已成章<lb/>
名託不朽皭然徳行衆共稱之此則死生又不足計者<lb/>
<pb n="KR4e0237_WYG_010-32b"/>
獨念吾與弟有九十老親月前猶憶爾轉官歸来共侍<lb/>
桑榆老景也而今乃爾老親痛心至廢食嗜臥吾將何<lb/>
以慰之孑然一子終鮮兄弟竊謂煦然愛之不勞慈成<lb/>
姑息方欲走書勸弟還當督教之及時而今視其呱呱<lb/>
而泣徒摧我心腸何忍言教又安得不姑息撫之乎㝠<lb/>
㝠中其何以相之佑之使之蚤成立也嗟嗟痛哉有肴<lb/>
在爼有酒盈觴鼎牲之外加以常對酌雜錯及弟舊所<lb/>
嗜食者藹然遺容空守匙箸而不見一舉也徒使痛碎<lb/>
<pb n="KR4e0237_WYG_010-33a"/>
乎我心哉<lb/>
　　除仲弟服告文<lb/>
嗟嗟日月易邁吾弟辭人世而悠然長逝今不覺盖周<lb/>
年矣夢寐遘㑹毎悒悒猶樽爼常談越惟一次慘容相<lb/>
對欲有所控而竟不發曽不言及溘歸之故嗟嗟以弟<lb/>
之像之徳祖父之積行皆不宜乃爾豈以乗化委順為<lb/>
常而諸不嬰心抑當為人諱有難於明言者耶今從俗<lb/>
暫爾塗殯以需如鳳之長成備禮舉事惟靈有以啟佑<lb/>
<pb n="KR4e0237_WYG_010-33b"/>
之使之聰明日開以食未報之福若夫未成之家不妨<lb/>
再造但得鳳児卓立向學吾病十年不侵兒冠婚時當<lb/>
并宅舎荘園一苟完花糧儲畜或猶依然可成一巨室<lb/>
也嗚呼作祟者今亦物化矣恣竊者今亦屏跡矣回雖<lb/>
不夀而永夀於人心古有是語自古及今祿位名夀俱<lb/>
全者一代可屈指㡬人哉所感怡然四十餘年曽無目<lb/>
睨面謾而人誣其有相枘鑿田産之析弟尚有書辭之<lb/>
者而人誣其謂予寡薄以弟之賢忽聞此誹亦必有大<lb/>
<pb n="KR4e0237_WYG_010-34a"/>
不安於心者又弟忽病予不能早知疾革勢無由永訣<lb/>
悵然心懐幽明弗異而卒然報服制之當竣也嗟嗟有<lb/>
限者服無已者心酌酒布肴兾真来格無亦九天之上<lb/>
九地之下其尚乗風忽歸以歆承予之祝哉<lb/>
　<lb/>
　<lb/>
　<lb/>
　<lb/>
<pb n="KR4e0237_WYG_010-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　集玉山房稿巻十<lb/>
</p>
<p>
</p>
  </div>
</body>
</text>
</TEI>
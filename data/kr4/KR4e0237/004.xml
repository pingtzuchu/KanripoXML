<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>集玉山房稿巻四</head> <lb/>
    <p>
<pb n="KR4e0237_WYG_004-1a"/>
欽定四庫全書<lb/>
　集玉山房稿巻四<lb/>
　　　　　　　　　　　　　明　葛昕　撰<lb/>
　序<lb/>
　　贈中丞冲翁顧老公祖開府遼陽序<hi>代作</hi>
今嵗遼東撫臣缺上念東北重鎮屢有邉警詔簡賢能<lb/>
暢邉務者屬其任於是九列雲集僉推兵憲顧公時公<lb/>
正受命督西北水田駐薊州因即具䟽辭免若曰疆理<lb/>
<pb n="KR4e0237_WYG_004-1b"/>
苟成龍鱗刻鏤庶幾比湯池天塹為國家永頼微臣方<lb/>
汲汲荷畚鍤終所事敢貪開府之榮以堕將成緒乃朝<lb/>
廷謂公才之亟於邊也竟勑以徃命下之日遼左士庶<lb/>
歡動顔色某不佞喜遼之得公又喜公之得遼復喜朝<lb/>
廷得封疆之臣威名徳望如公者有以壯長城而永屏<lb/>
翰也遼陽為神京左臂與敵比鄰其甲士材官僅僅八<lb/>
萬餘徃獨當一面之衝頗易為鎮自大寧徙而舊城廢<lb/>
敵之出入東西無常所此八萬者分而應之聚散不敵<lb/>
<pb n="KR4e0237_WYG_004-2a"/>
也且敵之入也每團結千萬騎而攻一堡乃人各固其<lb/>
汛地不相援應衆寡不敵也所恃遼人習戰自為家計<lb/>
投石超距即農夫或自出以扞圉而懐鄉重徙之念足<lb/>
以作其志而為之豫而尤所幸者今元戎控馭有方籌<lb/>
䇿當紀律明止如山行如川賞罰以時有以固吾人而<lb/>
消敵愾故愚以為遼陽無必勝之勢而有可勝之民無<lb/>
必勝之民而有能勝之將是在督撫重臣銜命奬率之<lb/>
而已惟公徃僉憲八閩則計處邵武之亂擒其首惡参<lb/>
<pb n="KR4e0237_WYG_004-2b"/>
議廣東則勤勦嶺東之㓂墟其廬舎在滇南則定土司<lb/>
之難在兩浙則觧饑卒之棼是必其胸中甲兵素富故<lb/>
能投之所向無不如意而聲施洋洋朝野間婦人走卒<lb/>
無不知之昔范希文節制西夏西賊相戒以勿犯而宋<lb/>
季金人之南下也望岳家軍旗幟輙引避莫之敢角盖<lb/>
其威名夙震足以先聲奪之氣不戰而屈人之兵若此<lb/>
以公之赫赫聞望流宣窮漠其以致疆場寧謐知必不<lb/>
後於二公矣夫遼陽連年被兵赤白羽書沓至總今九<lb/>
<pb n="KR4e0237_WYG_004-3a"/>
邊獨所稱盤錯處也茲以公徃夫非利器得試之秋乎<lb/>
愚故賀公之得遼駟馬輕車良父御之於熟路卒無車<lb/>
覆馬敗之患者詎其人之膽智哉亦習然也公兹之往<lb/>
出所服習諳練者以從事非常試比愚故賀遼之得公<lb/>
方今四夷賔貢九有安瀾獨以遼陽故歳勤宵旰公之<lb/>
威望如此其與地相得又如此古所稱善將將者非與<lb/>
以有能之將統有制之兵敵國有不聞風褫魄而輙亂<lb/>
旗靡者乎愚故賀朝廷得封疆之臣也雖然朝廷設封<lb/>
<pb n="KR4e0237_WYG_004-3b"/>
疆之臣拊循贊理任鉅事兼用武特其一耳地方利病<lb/>
欲其巡察閭閻疾苦藉以撫字遼東僻在海隅雄關為<lb/>
限舟車之利往來鮮通坐而待哺者土之毛耳一遇荒<lb/>
歉人常相食而廣谷平陸戎馬縱横百姓所為饔飱計<lb/>
者與敵共之夫亦防禦之策未盡而養生之道未𢎞乎<lb/>
夫人有害生者尤有養生者害生者去而養生者未得<lb/>
猶未善也以公之威稜立覩銷萌絶釁不去其害生者<lb/>
其將奚養竊聞遼陽沃野膏壤昔稱富厚何獨於今不<lb/>
<pb n="KR4e0237_WYG_004-4a"/>
然即今西北水利初議紛紛公才一措手井井有成試<lb/>
出其萬一而布之遼俾三韓蓁莽之墟盡為阡陌畎澮<lb/>
則壌可以宻民屯而防禦備農事可以藏武備而利逺<lb/>
頼外侮不至康乂益勤百年争戰之場一旦化為含哺<lb/>
鼓腹之地尚亦有利哉惟公以營西北者營東北以安<lb/>
閩廣滇浙者鎮遼左舉此加彼底績自易愚將拭目觀<lb/>
厥成更為朝廷得鼎鼐之臣賀若公之勛庸日茂朱紱<lb/>
方來聲施函夏業永鼎彛史䇿當信書於異日兹不敢<lb/>
<pb n="KR4e0237_WYG_004-4b"/>
文也<lb/>
　　贈懐堂張先生擢南户曹郎序<hi>代作</hi>
明興二百餘禩皇風沕穆黔黎熈皥彰彰具得人𢎞化<lb/>
之效肆皇上嗣大厯服勵精治理今年春特開明堂朝<lb/>
羣吏察賢不肖最著者明嚴彰癉其注意任人尤亟亟<lb/>
然士生斯時凡懐瑰抱竒幸際風雲者孰不争相磨勵<lb/>
期自效明時無負德意哉余友懐堂張君以少冏牧拜<lb/>
命留都主地曹政國家簡賢圖治至意暨君之幸獲自<lb/>
<pb n="KR4e0237_WYG_004-5a"/>
效盖豫然可交慶也懐堂君為三晉世家淵源德業無<lb/>
暇論惟君賦性凝重自束髪肆力文章敦行誼守朴茹<lb/>
素期無堕家聲在先大父襄敏公奉若世宗肅皇帝清<lb/>
風勁節柱石巖廊其碩望盖昭揭旂常表式鄉閭為犖<lb/>
犖聞人已而君敬承象賢畧無赫赫貴介意既登仕籍<lb/>
約已奉公砥礪官常宛然襄敏公家法盖自余入視冏<lb/>
篆與之朝夕觀其外若悃愊而中實井井有别逆覩其<lb/>
藴藉知為大受器繼而余在南都每聞君賢聲輙為君<lb/>
<pb n="KR4e0237_WYG_004-5b"/>
喜及再入司納言尤嘉其底績專曹使得躋膴仕以竟<lb/>
其施將無忝毛仲萬歲之雲輳錦合匹直一縑冏政庶<lb/>
其有頼哉無何有此命夫恒情重丙輕外孰不以君之<lb/>
賢宜膴親内任顧膺留都命哉然國家之神氣繫戎馬<lb/>
而元氣尤繫財賦君在冏署操塞淵之思攻駒數馬䇿<lb/>
較在驪黄外以是致牧圉蕃庶政績卓然然而格大通<lb/>
方之材正當厯試之重且要者以遹觀厥成也矧留都<lb/>
重地為東南財賦㑹國家根夲實係於斯非君其孰宜<lb/>
<pb n="KR4e0237_WYG_004-6a"/>
徃然則朝廷之特兹攸托不泥專任責成意豈其量移<lb/>
以勩無他倚毗抑亦處之散閒使之寡自效哉嗚呼君<lb/>
今膺是任且歉然惟恐不勝而余私計其在冏之賢舉<lb/>
而措之裕如者當今官人惟其賢不問其方盖未有功<lb/>
而不録以君紆才雅望精敏㑹計使輸將仰給咸有攸<lb/>
頼大司農上其績聖天子可之召勞大庭若春王正月<lb/>
靣旌諸卓異故事即不次膴藉其不光輝先哲以躬逢<lb/>
其盛哉余於君有舊寅誼且夙侍㐮敏公之門墻而得<lb/>
<pb n="KR4e0237_WYG_004-6b"/>
君之深故於葛君之請華其行也不邑邑於别而喜致<lb/>
之頌與規若乃締念留京重地厥寄在安擾邦國惠飬<lb/>
元元辨五地之物生十二土之名物以土均之法齊賦<lb/>
歛佐大司徒以保息養萬民不徒明允出納充實天府<lb/>
為功以實體主上精明敦大之意則君自有熟籌奚俟<lb/>
余言<lb/>
　　贈淵泉何老父母赴召序<lb/>
淵泉何公宰邑甫三稔政成化洽兩䑓交薦於朝既賜<lb/>
<pb n="KR4e0237_WYG_004-7a"/>
璽書褒羙寵念且逮其尊人已越明年天子開明堂朝<lb/>
諸侯精覈吏治主爵大夫復亷其聲華勞勩署上考未<lb/>
幾以風憲員缺疏名髙等請上召用報曰可於是檄下<lb/>
郡邑君侯諏日戒行李邑老稚均攀轅之思諸大夫士<lb/>
尤悒悒不忍别葛子尤感重焉載申於有衆曰若知朝<lb/>
廷用人與大丈夫之用世乎夫循良自重於漢代因之<lb/>
厯厯可數然官成名著即荷車服弓旌不次寵異甚至<lb/>
爵關内侯晋陟宻近託之耳目心膂之寄豈故偏重内<lb/>
<pb n="KR4e0237_WYG_004-7b"/>
曹恝然於所部州里乎哉亦豈但藉此鼔舞一世使百<lb/>
執事知所淬礪哉誠以朝堂京國政事自出徴君賢矣<lb/>
不有重任以大其設施將無以深究膏澤於天下也君<lb/>
侯崧嶽鍾英登甲戌進士來治吾邑未期年賢名赫赫<lb/>
擬有華亭理繁之席幸卒不果邑人士於是得藉此覆<lb/>
庇而君侯亦因之終三年淹此奚啻遂而借㓂之願也<lb/>
乃君侯竟不以邑褊小不足治而既竭心思聿成化理<lb/>
揆之昔人之喻誠棲鸞鳯於枳棘托蛟龍於池沼試觧<lb/>
<pb n="KR4e0237_WYG_004-8a"/>
雞以牛刀也竟何以大其設施厚自表見哉盖今之吏<lb/>
治稱最上者敬事勤民有猷有為有守而君侯自下車<lb/>
即按令甲明政刑裁冗費均徭役煦煦時民之寒燠而<lb/>
休養之賦完訟减民不驚肆頃奉大司農申積榖之令<lb/>
頓使倉庾充盈陳陳相因聞撫憲者虞城隍不治輒窺<lb/>
農隙浚池崇堞百雉巋然改度是尤大有造於吾邑者<lb/>
也乃其自奉儉嗇無異寒素兩入覲中朝垂槖而行無<lb/>
所饋遺今戒行矣吏括其前後奬予金無慮百數退譲<lb/>
<pb n="KR4e0237_WYG_004-8b"/>
殆不欲受飄飄然琴鶴自隨風味此何愧古循良得擴<lb/>
而大之於據要躋崇之日其惠綏元元砥柱靡靡烏可<lb/>
以涯涘測哉然此猶逆其將來也今當宁以茂異招延<lb/>
非欲其翊賛鴻謨黻黼大業寄之以耳目心膂之任耶<lb/>
君今行矣不為柱史必為諌議大夫古稱有言責者鄭<lb/>
重至與宰相埒固以居殿陛争可否庶職所不能自行<lb/>
者悉得言而見諸事格心補闕至封駁内降上逹民隱<lb/>
俾薄海内外徳澤周洽皆其職其事也顧豈易易乎哉<lb/>
<pb n="KR4e0237_WYG_004-9a"/>
言有得失利害隨之人有邪正扶翼驅逐異之要非不<lb/>
激不隨忘物忘我明習典故持厚無華焉已也昔范文<lb/>
正䑓諌稱良矣歐陽君猶作書規之希文欣然覽竟卒<lb/>
為一代偉人聲施後世君侯持正博學固尚友古人不<lb/>
多遜譲者也由是為良諌議良碩輔遡其所自曰自徳<lb/>
平循良始吾邑不與有榮施哉别駕王君鄉進士郭君<lb/>
率諸祖道曰吾君侯雅度純懿中朗而外直行峻而氣<lb/>
和渾涵冲挹人不得而澄撓之知異日必不得而怵惕<lb/>
<pb n="KR4e0237_WYG_004-9b"/>
而歆動之饒為良諌議良碩輔無疑其於吾師端肅公<lb/>
選侯藉治吾縣之意有光矣哉子大夫言不佞也請遂<lb/>
次之以為贈<lb/>
　　賀憑溪郭世兄鄉薦序<lb/>
葛子讀易髙津之陽客有造而敦之曰子大夫乆不居<lb/>
鄉其悉吾金蘭會之盛乎吾邑丁嘉隆際士懐竒瑰鮮<lb/>
能自售逮先逹太保公開塾作士至捐㕔事書院貲徹<lb/>
學宫而更新之廣其制自庚午嵗即有郭氏叔姪㧞㑹<lb/>
<pb n="KR4e0237_WYG_004-10a"/>
中同舉於鄉今憑溪郭伯子又歌鹿鳴而來矣諸友咸<lb/>
願得一言以賀也余素以不文辭而客固請余謝曰㑹<lb/>
斯舉賀其將欲頌其英年騰踏為金蘭光乎抑將嘉其<lb/>
能亢厥宗為門第榮乎客唯唯否否余謂郡邑有氣運<lb/>
必休楨靈淑之氣隆洽發鬯而後篤生哲人為國之楨<lb/>
士自有家運湏世徳作求培植積累奕葉無已斯有后<lb/>
昆克昌克熾者出建掀揭事業於宇内吾邑自飭庠廟<lb/>
文運聿通葆光翕秀於今盖廿餘年况今復闢門濬池<lb/>
<pb n="KR4e0237_WYG_004-10b"/>
剏坊導河清淑之氣不可謂不隆洽發鬯此固當有名<lb/>
彦應時而起者若伯子先世隱徳姑無論即自其大父<lb/>
松江公父山陽君居鄉醇厚且咸有惠澤於民生吾少<lb/>
友山陽尤知其克滋樹未艾德則其有憑溪振家聲殆<lb/>
未可與白屋驟起者同語也然則今日詎足為侈賀乎<lb/>
盖聞周禮鄉大夫以三物教萬民而賔興之天王拜受<lb/>
賢書登之天府誠重其徳非第以藝也其在王制鄉論<lb/>
秀士升之司徒曰選士司徒論選士之秀升之國學董<lb/>
<pb n="KR4e0237_WYG_004-11a"/>
之樂正曰造士又論其秀告於王升諸司馬曰進士聽<lb/>
其辨論官材而爵禄之其遴之詎不嚴望之詎不重哉<lb/>
我朝稽古定制事本成周凴溪君今日固選士發軔始<lb/>
也跡其頴敏博雅負卓犖不覊之才制行磊磊落落不<lb/>
拘廹尺矱而腹笥百家含英咀華至發為文豪宕遒爽<lb/>
輙鄭重於當路行將必大魁天下為世膴藉使重念聖<lb/>
天子籲俊賔興至意孳孳身心道徳景行周孔伊傅則<lb/>
其乗邑運振家聲致身榮顯必有大樹立於朝廷直躋<lb/>
<pb n="KR4e0237_WYG_004-11b"/>
公輔其為吾㑹光不亦重可賀乎抑伯子素嫻於文早<lb/>
蜚英騰茂今而弱冠登第固自視欿然矻矻問學不倦<lb/>
意謁春明筮仕將為文學臣乎蘇文忠規友少年膺薦<lb/>
力勸其飬充取約厚積薄發流既溢而命持滿無譲古<lb/>
之所以大過乎人者盖根深末茂膏沃光華理有固然<lb/>
而韓昌黎衆稱其文起八代之衰乃其文不在應制詩<lb/>
賦而在排佛一表退鱷一約亦惟是以道德發經濟之<lb/>
文也嗚呼文不根極理要有關政體當世用即非無稽<lb/>
<pb n="KR4e0237_WYG_004-12a"/>
弗詢抑何以稱華國而蔚然名世哉伯子豪傑士必能<lb/>
辨諸此矣他日獨對後芻狗所録獻文僅為經生語而<lb/>
大抒經世匡時謀謨筆補造化業埓鼎彛言代天工事<lb/>
紀旂常燦然收一代文名俾中外翕傳吾㑹有此人文<lb/>
耀世其於科名髙第孰多可嘉孰重乎客曰士而獲售<lb/>
登庸分也世俗故極闡羙豔諛之失為佞子言深而質<lb/>
該而典望郭伯子厚矣聞日且戒行㑹友誼有忠告請<lb/>
遂書之供張之祖道之次<lb/>
<pb n="KR4e0237_WYG_004-12b"/>
　　賀桂亭周先生嵗薦序<lb/>
歲在癸邜邑茂才周君桂亭受貢薦其㑹友鄭振陽偕<lb/>
藺王劉趙諸生造予廬徴言以賀予再以乆疎筆硯辭<lb/>
不獲則漫應之曰自古掄才官人之典莫備於成周今<lb/>
觀王制命鄉論秀士升之司徒曰選士司徒論選士升<lb/>
之國學曰俊士盖本虞庭之教胄子敦其九德咸事而<lb/>
中取日宣三德日嚴祗敬六徳辨官材而庸之殆不專<lb/>
以嫻於文詞也至漢世稱得人之盛實亦以孝弟力田<lb/>
<pb n="KR4e0237_WYG_004-13a"/>
文學方正殊科並辟我朝稽古取士特重太學初惟以<lb/>
人材嵗貢羅天下士臚列六堂積分課優逓登之率性<lb/>
脩道者即授䑓省郎署而重用之如吾邑董公儀張公<lb/>
暹萬公永年不其人哉嗣而三途並用鳯翔虎變孰不<lb/>
䇿名實建勲績巍然名世又何能以軒輊之俗日澆漓<lb/>
人情雖右科名而左貢薦然而歲舉通經邃養之士多<lb/>
争相砥礪於明時即近而世廟中葉北山董公由六合<lb/>
令而憲臬大省煥然金紫立征倭功今上初年安肅令<lb/>
<pb n="KR4e0237_WYG_004-13b"/>
孫公舉循良而著名烏䑓皆吾鄉人也朝廷何嘗薄貢<lb/>
薦哉竊謂科第亦聊以一日之長幸而遇識之者耳且<lb/>
或春入庠而秋登第何易易也若貢薦自選弟子員稱<lb/>
附而増而廩經幾風霜甚至白首窮經纔一應聘通仕<lb/>
路惡可妄自菲薄蘇氏洵曰天之所以與我豈偶然哉<lb/>
天固與之我自置之自卑以求售其言自小以求行其<lb/>
道其名曰棄天曰䙝天不棄不䙝而人不我用則其責<lb/>
不在我夫士亦第自求濯磨樹立耳資格何足以限之<lb/>
<pb n="KR4e0237_WYG_004-14a"/>
吾觀周君才德兼具盖厚養有志士㓜而蜚聲藝苑顧<lb/>
屢躓場屋淹留庠序今以掄才稱俊而獻之天子政選<lb/>
士發軔始行將效用國家日矣嘗怪士之恒居非不逺<lb/>
自期待愼厥身修及涉世途名利紛擾於前榮辱怵豔<lb/>
於内率變塞改節荏苒而染指轉圜若炙轂而乃咎人<lb/>
之不我重此安所稱國士不其負籲俊賔興至意哉周<lb/>
君孝友天性藹然家庭人無間言而其接人制行謙退<lb/>
温雅至忠人之託赴人之急未易詳舉昔陳司訓公不<lb/>
<pb n="KR4e0237_WYG_004-14b"/>
禄旅邸以隻身周旋其事必誠必信任怨任勞不遑寧<lb/>
處至有謗之而不恤卒俟其孤至盡哀以付此何譲孔<lb/>
門子貢儔哉不以死生易交情余於今庶幾見之矣他<lb/>
日登籍有官守資其事父急師者以事君寕肯初終二<lb/>
念利害異心險夷歧守哉是必將修之家者獻之明廷<lb/>
卓然為一代良吏名人無忝前喆其為吾邑光不尤可<lb/>
賀耶夫學邯鄲者失故步以心原不純移於流俗耳易<lb/>
曰素履徃無咎孟子曰尚志周君勉哉倘以閲世多而<lb/>
<pb n="KR4e0237_WYG_004-15a"/>
飭躬久不以予言為迂而弁髦之則予今日為矢於周<lb/>
君勉應諸君命異日或亦足以藉信矣<lb/>
　　賀封太淑人王母壽九袠序<hi>代作</hi>
萬厯壬辰新城王少司徒見峰母太夫人壽躋大耄德<lb/>
平尚寳龍池葛君馳介語余曰王太夫人今壽九十髙<lb/>
矣四月十日實為初度之辰願得太史筆藉手以賀不<lb/>
佞與見峰翁夙同朝盖席聞母夫人治家内外雍肅其<lb/>
飭躬專氣致柔頥貞葆素更兼見峰翁鼎食色養是冝<lb/>
<pb n="KR4e0237_WYG_004-15b"/>
享戬榖而登上壽也夫洪範叙福先壽而必繼之以康<lb/>
寧攸好德盖非滋德無以獲康寧無以臻胡考猗歟王<lb/>
母人謂以踰耆之年神旺氣固迓福殊未有艾是盖以<lb/>
夙佐贈公盡忠於國而躬撫後葉至於二三世之賢故<lb/>
心多快愉而壽也不佞載考其里史傳誦母徳所為聚<lb/>
順養舅姑一切蘋藻紡績應酧筦鑰之勞略不以煩娣<lb/>
姒及臧獲上食奉衣時休燠而調凉暄皆豐潔當親意<lb/>
㫖至於自奉則躬浣衣適糲食室無重橑噐無彤髹惓<lb/>
<pb n="KR4e0237_WYG_004-16a"/>
惓焉丸熊畫荻督子若孫俾接踵制科里選今或躋公<lb/>
卿大臣或布列藩臬憲䑓郡守或試南宫應里舉紳笏<lb/>
滿床錦衣競爽而母固欿然安之無少矜詡乃今春秋<lb/>
髙矣猶樹徳不倦諄諄訓子姓無苛害人性好施與日<lb/>
食貧人一升每冬必煑粥以飯不能舉火者鄉閭頼全<lb/>
活甚衆此其攸好徳為何如則其耳目聰明步持強駛<lb/>
駐顔闐髪台背息齒是必踰期頥而上以紀數筭者矣<lb/>
昔漢桓少君佐鮑司𨽻開家貴晋上公其流澤之長後<lb/>
<pb n="KR4e0237_WYG_004-16b"/>
三世舉致身榮顯求其故第以早甘勤儉若躬輓鹿車<lb/>
提甕行汲亦所不辭今司徒兄弟儉德永圗勲烈爵位<lb/>
固不啻太尉昱等以既食母之報而司徒子若姪師師<lb/>
濟濟咸為國宣力攄猷禄位駸駸日起不知鮑桓後有<lb/>
如此一時之盛否竊謂王氏殆過倍之衮衮公侯異時<lb/>
尤不可限量已夫能作福於人必將集福於躬以母之<lb/>
孝慈若此無論見峰翁行應簡召霖雨海内蒼赤所徼<lb/>
福無已而諸藉在藩臬監司郡守者皆心母之心流澤<lb/>
<pb n="KR4e0237_WYG_004-17a"/>
斯民及於諸英鵲起賓用見峰翁既嵗當此日承顔庭<lb/>
闈大致燕喜栢峰昆弟暨霽宇諸君各遥祝官舍逺致<lb/>
拳曲甘㫖聚獻乎南北杖履駢供於中外和氣盎然充<lb/>
牣閥閲太夫人第名之而喜曰此子某某孝此孫某某<lb/>
慈欣然各加一匕箸庶幾増益一神爽何異奉滄海為<lb/>
上尊羅泰岱為嘉豆而世稱瓊漿玉液天孫雲錦又何<lb/>
足多然則母之壽殆一紀一籌貯添海屋而筭寧有紀<lb/>
極乎客聞之曰蟠桃之説迂而不經青鸞之降逺而未<lb/>
<pb n="KR4e0237_WYG_004-17b"/>
情今惟遡母天倫人事以祝壽筭曽不出夫户庭是可書<lb/>
次以為母長生久視之明徴<lb/>
　　壽王宜人八袠序<lb/>
隆慶辛未繼齋王子督輸瀛海九月四日為母宜人設<lb/>
帨之辰惟時宜人壽登八袠矣神完氣足悦愉且康諸<lb/>
卿大夫馳使以賀有徴言於余者余曰若知壽之有道<lb/>
乎夫上古氣化淳穆人生其時眉壽無有害遐哉不可<lb/>
尚已越若抱朴守約葆光頥和亦獲長生久視之效是<lb/>
<pb n="KR4e0237_WYG_004-18a"/>
壽者天其所以壽者人也傳稱有徳者必得其壽而洪<lb/>
範則以壽統諸福繼之曰攸好徳是栽培之理申錫之<lb/>
義然爾繄宜人降衷悃厚肅愼閑家婦道母儀嗣徽詩<lb/>
傳以是先君子厯宦有聲多所黙贊天子嘉其相助特<lb/>
錫章服而繼齋君繼之自登顯科躋膴仕罔不矢心王<lb/>
室兢業官常是皆母德之遺也易謂視履考祥其旋元<lb/>
吉象曰元吉在上大有慶也矧不於其身必於其後且<lb/>
更可繹平格之㫖與抑繼齋君之事其母也承顔視睫<lb/>
<pb n="KR4e0237_WYG_004-18b"/>
饒稱志養至出内範慈惠以莅衆使民盖深得錫類之<lb/>
義而母宜人翟冠繡服日益抑畏勤約篤厚終不變塞<lb/>
又間出清愼之遺風以勵翼其予焉是即其慈孝之相<lb/>
成天固將黙鍳厥衷以篤隲祜詩曰既多受祉黄髪兒<lb/>
齒又曰保佑命之自天申之不其然哉或曰繼齋君今<lb/>
之聞吏也菲泊安其躬膏澤䆒於民粤在民曹及兹督<lb/>
課悉有以培國計而厚民生是亦足以壽其親也已於<lb/>
戯宜人雅自脩厥徳以永天年而繼齋君又為聚百順<lb/>
<pb n="KR4e0237_WYG_004-19a"/>
貽以康寧嵗時為壽坐宜人於華屋曽不自知其難老<lb/>
而貤榮也然則繼齋不日寄專省秉國鈞奠仁壽於率<lb/>
土更藉以益悦其親君之令聞令望永無斁而天之申<lb/>
重宜人之壽亦將綿秩於無窮矣乎不佞誼忝葭莩竊<lb/>
喜宜人之壽之有成也為之辭曰金風正兮辰良寳婺<lb/>
燦兮光芒錦衣絢兮斑裳願介祉兮萱堂樽開瀛海兮稱<lb/>
觴景轉桑榆兮春陽更孫子兮洋洋伊今始兮祜方將<lb/>
多厯年所兮終允臧<lb/>
<pb n="KR4e0237_WYG_004-19b"/>
　　贈髙士孔劍峯祈真有應叙<lb/>
夫神亦難言乎哉記者謂夫子不語神然繫易稱隂陽<lb/>
不測删詩表其格思不可度思他日極贊其德之盛又<lb/>
曰聖人以神道設教而天下服曷嘗不語盖未易為凡<lb/>
民道耳余少失怙恃茫茫莫留遺容每於學士大夫家<lb/>
談及冩生事未嘗不顙泚而心愧之壯入仕途叨有焚<lb/>
黄勅誥尤不勝風木之戚逮守尚書郎兩召善繪真者<lb/>
盡括其家藏傳神帖採所貌五官有類吾親者命凑而<lb/>
<pb n="KR4e0237_WYG_004-20a"/>
成一像展轉數月弗能肖也時盖以為抱終天之慕莫<lb/>
可如何矣萬厯乙未冬馮少宗伯琢菴公忽薦孔生劍<lb/>
峯來曰生慣冩真適王侍御明野過我曰劍峯在白下<lb/>
曽相晤盖通神術知射覆能預代人為詩文異日隻字<lb/>
不舛其所謂真盖請諸大仙追貌人先世亡形非比今<lb/>
之得丹青理者能貌生人爾也余竊意思慮未起鬼神<lb/>
莫知渠至能煩仙筆為遊神冩真乎抑幻也姑試射覆<lb/>
果桴鼔影響不爽時沍寒水氷不便為追真事約以春<lb/>
<pb n="KR4e0237_WYG_004-20b"/>
和而去顧生一别逺踰期不至頃方遣使訪邀之青州<lb/>
俄晨門者曰徂冬孔先生至矣余訝其如意而來即諏<lb/>
日設壇先生齋沐發符牒越三日偹諸色陳盃中并筆<lb/>
硯香花置壇髙處中層端設椅座俟真降臨而身退居<lb/>
别宅持誦乃約余自致齋禱肅將緘押圖書尺素手張<lb/>
之壇上出則自壇以外各重門俱嚴扄鑰封識又越六<lb/>
日晩敦余更致祝於齋室期質明開壇宻耳曰子大夫<lb/>
毖敬哉躬啓户入焚香拜始可升壇締觀即寂未降筆<lb/>
<pb n="KR4e0237_WYG_004-21a"/>
愼勿懈念益加精誠感格亟如前黙禱仍緘鑰户出翼<lb/>
辰必有所見也余既依肅禮壇下窺上原設椅座旁移<lb/>
動業驚異之登壇一視則兩筆各蘸色縱横几案色盂<lb/>
或涸或更置而吾父母峩冠盛服儼然生容在尺素間<lb/>
矣題其上曰灝氣空濛滿十洲乗春聊作采真遊霜毫<lb/>
慰爾終天慕燭影當年事莫求純陽子時寫字畫如虬<lb/>
龍矯徤遒逸非凡筆可致毛骨為之聳然亟趨出招劍<lb/>
峯拜壇下謝送神祇生詫以為向寫真工緻無出此右<lb/>
<pb n="KR4e0237_WYG_004-21b"/>
也者於是閭巷哄傳父老暨眷嫗争來觀曰何幸復覩<lb/>
尊嚴慈形神色澤㝠冥中故能頥神駐顔耶舊老蒼頭<lb/>
嫗婢望拜階除有㱆欷不能自禁者曰是吾先主父主<lb/>
母鬒然鬢髪故厯今如一日也嗟乎憶吾父卒於隆慶<lb/>
改元吾母卒於嘉靖乙卯盖踰三四十禩矣即不孝昕<lb/>
兹始得一再覩其生容方知明受朝廷命服却念數十<lb/>
年來雖勤夢寐亦未有此冠冕偕至時是何異遊宦各<lb/>
天今遂錦旋於里舎得以顧盼其子女復見其曾孫而<lb/>
<pb n="KR4e0237_WYG_004-22a"/>
曾孫亦欣欣相告今始得識吾大父母面何其竒異一<lb/>
至是哉愈叅對不覺感極而悲泫然淚下矣不佞昔嘗<lb/>
讀史見古之招䰟者第能令思者見化者音容於杳茫<lb/>
而不能留肖其真於當時又諗逰䰟徃徃在暗帷中哽<lb/>
咽不平縹緲彷彿若有若無焄蒿悽愴跡其色像徬徨<lb/>
窅然令人難見兹吾父母怡然至止仙壇衣冠雍容宇<lb/>
度軒豁藉神大筆存像塵寰光天化日中人人可謁見<lb/>
景仰之敢戒后昆今而後湏知仰上真無量仁貺思所<lb/>
<pb n="KR4e0237_WYG_004-22b"/>
以供奉酬答至劍峯君能請仙屑從繪事慰人子孝思<lb/>
以釋悠悠無已之慕可忘申報之誼哉孔生浙産名承<lb/>
禮字立之吾先師六十代孫有俠氣知劍術數學甚精<lb/>
德性磊落不媕妸於人緩急當廟堂用必能紹休前哲<lb/>
之炳軍機伐奸謀者捧腹季主李少君流何足獨多劍<lb/>
峯應有取義盖其别號也<lb/>
　<lb/>
　集玉山房稿巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慶湖遺老詩集巻七</head>
    <p>
<pb n="KR4d0122_WYG_007-1a"/>
欽定四庫全書<lb/>
　慶湖遺老詩集巻七　　　　宋　賀鑄　撰<lb/>
　　近體詩長句下五十首<lb/>
　　　寄别僧芝　呉僧法芝字曇秀姓錢氏戊辰九<lb/>
　　　　月邂逅于烏江湯泉佛祠將為京都之逰既<lb/>
　　　　相别馬上賦此以寄<lb/>
不見江南湯惠休芝錢今也嗣風流燒香弄筆一生事<lb/>
躡屐佩囊千里游乞酒未還黄菊晚擬詩初就碧雲秋<lb/>
<pb n="KR4d0122_WYG_007-1b"/>
臨髙跂馬君行矣從此安期始欲愁<lb/>
　　　度黄葉嶺懷寄清涼白雲庵主　戊辰九月烏<lb/>
　　　　江賦<lb/>
黄葉嶺頭黄葉飛白雲庵伴白雲歸葉隨逰子終相失<lb/>
雲伴禪翁得所依會解腰間斬馬劍肯尋江上釣魚磯<lb/>
焚香掃地雙林下願贖今生種種非<lb/>
　　　與張歴陽追懷從禽之樂因賦　戊辰十月<lb/>
宜秋門外飬鷹坊好草坡頭射雉場油幕氊廬張野飲<lb/>
<pb n="KR4d0122_WYG_007-2a"/>
錦袍貂㡌結戎裝興䦨落日黄塵斷夢後西風白髪長<lb/>
誰念江湖獨流寓此情難話與漁郎<lb/>
　　　歴陽姥　下馬上有懷京都游好　戊辰十月<lb/>
　　　　晦日賦<lb/>
楚澤初冬正穫田孤鴻欲下却翻然人烟隠約青山郭<lb/>
雲物離披小雪天送别桮盤猶昨日勞生鞍馬遂窮年<lb/>
故人多在金閨籍誰念心如寸斷絃<lb/>
　　　烏江石跋觜晚望有懐故園　戊辰十二月賦<lb/>
<pb n="KR4d0122_WYG_007-2b"/>
山色相銜類太行江流東去亦渾黄鱸魚鱠美招來客<lb/>
鴻雁書遲夢故鄉五斗月支何足道一帆風便可能忘<lb/>
歸田有計非今日莫把移文揭草堂<lb/>
　　　登烏江寳泉寺南山望金陵作　巳巳三月賦<lb/>
我愛金陵望不厭獨尋微徑躡晴嵐柔霜淺草三月尾<lb/>
踴塔飛樓一水南苒苒流雲牽仿像遲遲艷日助醺酣<lb/>
何須拊手歌桃葉已覺王郎思不堪<lb/>
　　　烏江東鄉往還馬上作二首　巳巳七月賦<lb/>
<pb n="KR4d0122_WYG_007-3a"/>
黄塵隨馬染征衣十里江臯送客暉廢井草荒鼃黽怒<lb/>
下田沙漲芋魁肥解纓拂樹弄清淺横榻掃雲飛翠微<lb/>
人生事事不如意終日念歸何日歸<lb/>
悠悠東去欲何之草草西還可是歸殘日兩竿荒戍逺<lb/>
青山滿眼故園非江田經雨菰蔣熟石路無風蠛蠓飛<lb/>
回羡耕夫閒勝我早収雞犬閉柴扉<lb/>
　　　送歴陽潘司户瑶移令歸東魯　巳巳八月賦<lb/>
衰俗紛紛務近功幾人心迹與君同低回州縣青衫列<lb/>
<pb n="KR4d0122_WYG_007-3b"/>
踴躍聖賢黄巻中牛渚江山空夜月河陽桃李再春風<lb/>
相望魯衛無多逺異日能尋賣藥翁<lb/>
　　　再送潘仲寳兼寄彭城交舊　巳巳九月賦<lb/>
風雨扁舟幸少留為君持酒話徐州白魚紫蟹秋初美<lb/>
戯馬飛鳴夢屢游二阮年來知健否季真老去盡歸休<lb/>
白雲莊畔多閒地不惜横刀直換牛<lb/>
　　　九日懷京都舊游　巳巳石蹟戍賦<lb/>
昔年九日登臨處把酒梁王舊吹臺今年九月登臨處<lb/>
<pb n="KR4d0122_WYG_007-4a"/>
江上黄華殊未開一川落日隨潮下萬里西風送雁來<lb/>
節物可驚人易老宦情歸計兩悠哉<lb/>
　　　戯答張商老　己巳九月賦<lb/>
楊子江頭兩信潮送君西去木蘭橈依依暮雨鴛鴦夢<lb/>
嫋嫋春風豆䓻梢細字碧牋隨雁到小簾朱户抵天遥<lb/>
長安觸緒牽情地不特魂消骨亦消<lb/>
　　　題定山寺法逺上人壁　己巳十二月賦<lb/>
支郎風味喜相親乗興來尋雪後春夾徑竹隂疑礙馬<lb/>
<pb n="KR4d0122_WYG_007-4b"/>
隔江山色似招人豈無暇日容髙卧如有閒田願卜鄰<lb/>
預約東城二三子嵗時相過莫辭頻<lb/>
　　　自歴陽泛江至赤埭訪别曹解　庚午正月賦<lb/>
我訪故人不待招滄江謂廣纔容舠離城五㸃寒更急<lb/>
著岸兩竿晴日髙别來書尺正坐懶老去鞍馬何堪勞<lb/>
明年淮上更擕手醉歩卧虹千丈橋<lb/>
　　　再由赤埭有懐曹夢得　庚午正月晦日賦<lb/>
江上顛風倒客檣江豚舞浪巻渾黄故人漂泊知何處<lb/>
<pb n="KR4d0122_WYG_007-5a"/>
何日平安到故鄉野色蒼茫春尚淺夢魂惝恍夜仍長<lb/>
可無百斛兵厨醖此段離憂未易忘<lb/>
　　　宿芥塘佛祠　壁間得魏湘畢平仲張士宗回<lb/>
　　　　所留字皆吾故人也庚午三月賦<lb/>
青青麰麥欲抽黄浩蕩東風晩更狂微徑斷橋尋古寺<lb/>
短籬髙樹隔横塘開門未掃楊花雨待曉先燒柏子香<lb/>
底許暫忘行役倦故人題字滿長廊<lb/>
　　　送畢平仲西上　畢字夷直庚午五月歴陽賦<lb/>
<pb n="KR4d0122_WYG_007-5b"/>
吟鞭西指鳳皇州好趁華年訪昔逰新様春衫裁白苧<lb/>
舊題醉墨滿青樓鳴鼃雨細生楳潤颺燕風髙報麥秋<lb/>
須念江邉桃葉女定從今日望歸舟<lb/>
　　　烏江廣聖寺虚樂亭　庚午六月賦<lb/>
避雨孤篷泊栁隂潮回溪曲稻花深有時白鷺窺魚下<lb/>
竟日青鼃伴我吟酒敵無人情落莫雲鄉何處老侵尋<lb/>
誅茅擬卜終焉計不為清風暫解衿<lb/>
　　　烏江北道中作　庚午八月賦<lb/>
<pb n="KR4d0122_WYG_007-6a"/>
寒麥田疇雪糝花舊潮洲渚水吞沙鳬鷖長作漁舟伴<lb/>
桑柘深藏老圃家濁酒縱賢誰與醉青山有價不容賖<lb/>
南來學得滄浪唱却著征衣袖馬撾<lb/>
　　　烏江泛舟寓目　庚午九月賦<lb/>
滄江浩渺寄星槎望極紛紛兩眼花但見潮頭㴻木杪<lb/>
直疑山背落天涯鴟夷信得平生樂仲御尤宜抵死誇<lb/>
傖父慙非能賦手漁郎若箇是詩家<lb/>
　　　遷家歴陽江行夜泊黄泥潭懷寄馮善淵庚午<lb/>
<pb n="KR4d0122_WYG_007-6b"/>
　　　　九月賦<lb/>
黄泥潭口檥舟篷回指東城祗眼中半夜鳬鷖先覺雨<lb/>
連江葭菼自生風青燈解作無眠伴白酒難招一醉同<lb/>
從此相思寖相逺便憑歸櫂附詩筒<lb/>
　　　檥舟當利港作　庚午至日賦<lb/>
為問溪頭潮淺深片帆長挂北歸心夜風吹雪曉尤怒<lb/>
午日破雲寒復隂江淮行役殊未已京洛朋游安事尋<lb/>
何時穏坐飽粗飯鼔腹東臯農<hi>闕</hi>吟<lb/>
<pb n="KR4d0122_WYG_007-7a"/>
　　　放舟下江留寄王元胥　庚午十二月賦<lb/>
檜楫淹留已渉旬小窗猶得酒相親寒潮不應溪流澁<lb/>
病客未行舟子嗔揮手便分今夜月斷腸先見隔江春<lb/>
鳳皇臺上長回首何處髙城與故人<lb/>
　　　興龍節日渡江懷寄二友弟兼示同行　元祐<lb/>
　　　　庚午賦<lb/>
燕庭冠珮拜爐香丸劍紛紛想定塲江上烹魚猶得信<lb/>
座中驚雁已離行澆愁酩酊一尊酒破睡咿啞兩艣牀<lb/>
<pb n="KR4d0122_WYG_007-7b"/>
不特賦詩懷二仲故呈几韻惱支郎<lb/>
　　　訪金陵王閒叟不遇留别　庚午十二月賦<lb/>
歌成五噫賃舂者藥不二價奪牛翁衰俗何知貴公子<lb/>
清貧頗有昔人風君方上塜渡沔去我適乗舟投剡中<lb/>
差池相失重回首好住海鷗忘塞鴻<lb/>
　　　題金陵長干寺塔　庚午十二月賦<lb/>
南國長干古佛祠浮圖鴛瓦碧參差欲追東閣登髙作<lb/>
非復六朝全盛時簷角西風挂星斗牆隂寒雨嘯狐狸<lb/>
<pb n="KR4d0122_WYG_007-8a"/>
刼灰終換人間世石甃金棺好䕶持<lb/>
　　　題金陵天慶觀鍾阜軒　辛未正月賦<lb/>
霞構雲扉不著闗甍簷開處見人間斷牆廢井連東第<lb/>
白塔青松對北山昨夜桂娥奔月去經秋芝盖御風旋<lb/>
玉虚真籍家聲在再熟金桃願一攀<lb/>
　　　再詶訥師兼簡清凉和上人　辛未正月賦<lb/>
莫謂功名是可希定知求法不求衣此身于世百無用<lb/>
異日與君同所歸遮眼何闗黄巻在安心更悟白牛非<lb/>
<pb n="KR4d0122_WYG_007-8b"/>
清涼有道平如掌豈比他方大鐵圍<lb/>
　　　阻風白鷺洲招訥上人　辛未正月賦<lb/>
鳳皇臺下鳳皇巢白鷺洲邉白鷺濤舟未解維先望見<lb/>
風能傳語更相招江南春物為誰好淇上歸心不自聊<lb/>
何日結茅鍾阜尾幅巾相對一方袍<lb/>
　　　晩泊長蘆有懐金陵歴陽朋好　庚午十二月<lb/>
　　　　賦<lb/>
犀照亭邉兩艣催鳳栖臺下片帆開龍蟠虎踞行逺矣<lb/>
<pb n="KR4d0122_WYG_007-9a"/>
牛渚雞籠安在哉無端鞍馬三年役有意蓴鱸異日來<lb/>
尊酒故人誰待我故應風月尚徘徊<lb/>
　　　上已晩泊龜山作　元祐辛未作<lb/>
薄暮東風不滿帆遲遲未忍去淮南故園猶在北山北<lb/>
佳節可憐三月三蘭葉自供游女佩芸編聊對故人談<lb/>
洛橋車騎相望客曽為呉兒幾許慙<lb/>
　　　揚州叙游　辛未二月賦<lb/>
迷藏九曲屬樵耕野草閒花故有情廢苑春風遽如許<lb/>
<pb n="KR4d0122_WYG_007-9b"/>
隔江山色可憐生新聲度曲復誰道古井酌泉聊獨清<lb/>
杜紫微靈定相笑青樓薄倖不知名<lb/>
　　　和錢徳循書懷　辛未四月京師賦<lb/>
咄嗟世與我相䟱嵗月推排負壯圖狂客大難兼外監<lb/>
方回小得勝常奴胸中累塊亦何有鬲上督郵非所須<lb/>
徑買一舟歸自好五雲溪接當家湖<lb/>
　　　席上呈錢徳循　辛未四月京師賦<lb/>
棗華纂纂桑葉肥老蠶起眠雛雀飛南鄰買酒勸行樂<lb/>
<pb n="KR4d0122_WYG_007-10a"/>
越客廢書歌式微式微式㣲胡不歸明日會知今日非<lb/>
舊溪手種水楊栁長與秋風掃釣磯<lb/>
　　　壬申上已有懐金陵舊游<lb/>
瓦官大庭干歩方燈如流螢月如霜髙僧共禮栴檀像<lb/>
游女來焚熏陸香舊國破亡何物在少年逐樂箇儂狂<lb/>
别來白社更牢落回首衡湘春夢長<lb/>
　　　送周元通昆仲官蜀　壬申正月賦<lb/>
周郎弟兄皆可人外朗内潤連城珍尊酒逢迎記梁宋<lb/>
<pb n="KR4d0122_WYG_007-10b"/>
聨驂行邁度咸秦寳雞道上冰雪晩金雁江邉梅栁春<lb/>
公暇樂游須念我青衫白髮倦京塵<lb/>
　　　夢游金陵設堂故基<lb/>
燕堂遺址壓西州剪徑捫蘿出石頭老木駸駸大相逼<lb/>
連岡衮衮欲東流歌鐘誰話前朝事風雨魂驚别夢逰<lb/>
夢境浮生更多病結茅歸老信悠悠<lb/>
　　　寄清涼和上人二首　壬申十月京都賦<lb/>
吾家無擔石之儲朝四暮三如有餘北岳官糧飽妻子<lb/>
<pb n="KR4d0122_WYG_007-11a"/>
南朝僧寺寓圖書迎船春色情親我坌馬京塵笑謝渠<lb/>
莫作江東歩兵待翻然端不為鱸魚<lb/>
南國風流百不存石頭今是給孤園山連雉堞猶侵路<lb/>
潮送漁舟自到門方文豈容居士病貝多應待客兒翻<lb/>
縣知後日逢迎際桃李春風兩不言<lb/>
　　　寄李趙二友生<lb/>
東風掠地百草青顛毛餘幾今星星長年嬰疾斷還往<lb/>
無處避愁徒醉醒聫馬尋芳狹斜道銜舟待月滄浪亭<lb/>
<pb n="KR4d0122_WYG_007-11b"/>
遥輸此興二公子漲海未應沉一萍<lb/>
　　　呈李之儀　癸酉二月賦<lb/>
淹卧疲筋快曉晴屋頭相報鵓鴣鳴病侵老境可憐許<lb/>
春入故園何似生坐想蘭亭通曲水行聞上已接清明<lb/>
明年强健陪嘉集定奪三觥賦不成<lb/>
　　　贈張之才　癸酉五月賦<lb/>
夙齡垂耳慕飛黄晩嵗相逢兩漫郎凂我青衫奈塵土<lb/>
誤君白首坐文章折腰僅厭米五斗滿腹莫驕錢一囊<lb/>
<pb n="KR4d0122_WYG_007-12a"/>
多病勞生餘有幾買山築室願鄰牆<lb/>
　　　載病東歸山隂詶别京都交舊　癸酉十月賦<lb/>
我家湖水接山溪載病東歸路不迷城郭依然遼海鶴<lb/>
鵷鴻邈矣㑹稽雞可須印綬懷中出幸有珠璣袖裏擕<lb/>
行賦漁歌寄親串春風吹度淛江西<lb/>
　　　舟次淮隂呈邑令田望　癸酉至日賦<lb/>
狂吟醉約昔悠悠衰病方諧散浪逰蔬粥滿懐供我飽<lb/>
蘭舟繫岸判君留塵埃古刹尋遺篆香火樷祠謁故侯<lb/>
<pb n="KR4d0122_WYG_007-12b"/>
晩具不須烹赤鯉聊憑别後作書郵<lb/>
　　　髙郵舟居對雪　癸酉十二月賦<lb/>
天涯晩嵗客無歡擁鼻微吟行路難三楚浮程波淼淼<lb/>
五陵歸路雪漫漫兔園授簡心猶壯剡曲挐舟興久闌<lb/>
病骨支離仍禁酒漁蓑重緝待春寒<lb/>
　　　留别王景通二首<lb/>
早年放學五雲鄉逺笑垣東俠少場憲也但貧猶未病<lb/>
公乎非酒自能狂塵埃輦路春游散燈火僧窗夜話長<lb/>
<pb n="KR4d0122_WYG_007-13a"/>
後日相思枉緘幅茱茰灣北付漁郎<lb/>
游宦差池大半生君方倥偬我伶俜官銜轉落百僚底<lb/>
衫色渾偷兩鬢青張掾官曹抛勝日向平家事汩餘齡<lb/>
相逢一段孟城夢明發扁舟是浪萍<lb/>
　　　舟次廣陵懷寄京都交舊<lb/>
朋游冠盖滿京華病客東流迹自賖音驛未聞來日下<lb/>
鄰牆不見亦天涯尚慙斗粟煩官廪已指扁舟是我家<lb/>
莫謂因風無可寄雪梅開遍臘前花<lb/>
<pb n="KR4d0122_WYG_007-13b"/>
　　　廣陵茱茰灣晩泊<lb/>
冷雲抛雪未成花過埭東風凍著沙荻浦漁歸初下雁<lb/>
楓橋市散只啼鴉舊聞南國饒春事行見東風換物華<lb/>
老病心情亦何有藥囊詩巻是生涯<lb/>
　　　題杜仲觀南康遺編後<lb/>
髙吟晩節動江闗自况孤雲豈易攀賦鵩一篇傳日下<lb/>
騎鯨半夜去人間知音誰復稱流水招隠吾方擬小山<lb/>
固有清風千古在不應空伴月明閒<lb/>
<pb n="KR4d0122_WYG_007-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0122_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶湖遺老詩集巻七<lb/>
</p>
<p>
</p>
  </div>
</body>
</text>
</TEI>
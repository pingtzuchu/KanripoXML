<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慶湖遺老詩集拾遺</head>
    <p>
<pb n="KR4d0122_WYG_010-1a"/>
欽定四庫全書<lb/>
　慶湖遺老詩集拾遺　　　　宋　賀鑄　撰<lb/>
　　古風一首<lb/>
　　　答僧訥　守訥鄭氏子字敏中三代第進士訥<lb/>
　　　　亦兩至禮部既壯祝髪事師圓照本公庚午<lb/>
　　　　十二月相遇于金陵以長篇見投其自叙于<lb/>
　　　　此因答之<lb/>
唐代衣冠髙四姓天宗之亞滎陽鄭不墜家聲五百年<lb/>
<pb n="KR4d0122_WYG_010-1b"/>
桂籍相望三葉慶上人猛謝區中縁破冠投櫛還童顛<lb/>
寸灰已滅五經笥來入辨才無礙禪我竊官糧衆人後<lb/>
相逢宛是平生舊一聞南國白頭吟萬媿西風碧雲陋<lb/>
老鶴終辭雞鶩羣誰將斷綆絆浮雲他日傳衣度梅嶺<lb/>
解留何語與將軍<lb/>
　　近體長句五十八首<lb/>
　　　登海陵齊雲樓　甲戌五月賦<lb/>
樓外浮雲何可攀聊持尊酒共消閒歸心歘起登臨際<lb/>
<pb n="KR4d0122_WYG_010-2a"/>
春色來從想像間晩雪晞時見芳草滄波盡處見青山<lb/>
長安桃李行應好解笑劉郎底未還<lb/>
　　　酬别曽忱　曽字誠之嘗任共城尉相聞盖久<lb/>
　　　　而未始相際甲戌二月曽自通川放還邂逅<lb/>
　　　　于海陵將行為賦是詩<lb/>
昔年室邇歎人遐少日相逢别日賒聊寄歸心天北雁<lb/>
會乗髙興斗邉槎雷驚白晝龍蛇起風蕩青春草木華<lb/>
誰念渠伊獨憔悴豈容平世賦懐沙<lb/>
<pb n="KR4d0122_WYG_010-2b"/>
　　　送張師常之官南雄　張累官嶺外結婚于海<lb/>
　　　　陵因識之甲戌三月賦<lb/>
爰居蹭蹬海西頭紫鳳求皇亦少留持酒一尊明日别<lb/>
題詩幾處舊年逰春風白芷江南岸暑雨黄梅嶺上州<lb/>
却望衡陽十里逺縣知無雁記音郵<lb/>
　　　送方安行之官髙宻令　方字必中有通籍休<lb/>
　　　　官之志甲戌三月海陵席上賦得童字<lb/>
平世功名輸阿童束書洗劍棲漁篷晩交東武百里長<lb/>
<pb n="KR4d0122_WYG_010-3a"/>
想見桐廬三拜風白雪興闌吟社逺綠槐隂合訟庭空<lb/>
他年朱紱来東道試訪釣鼇浮玉翁<lb/>
　　　送江與京歸山陽　江字茂宗甲戌三月海陵<lb/>
　　　　席上賦得仙字<lb/>
山陽澤國四無山百雉危城兩水闗楊栁遥知紫極路<lb/>
滄波長羡白鷗閒病來藥裹為吾累興盡漁舟送子還<lb/>
風月異時何限思區區併入尺書間<hi>紫極宫在郡城西南隅楚人游觀之</hi>
<hi>地</hi>
<pb n="KR4d0122_WYG_010-3b"/>
　　　海陵書事　甲戌三月賦<lb/>
海濱流浪胡為乎况復支離百病餘三月逢梅識春色<lb/>
半年無雁托歸書老烏啄屋巫呼鬼野艇横門米換魚<lb/>
回首揚州纔百里盡橋風月可憐渠<lb/>
　　　聞鸎有懐故園　甲戌四月海陵賦<lb/>
海陵春後雨冥冥耳厭鼃嘷鸛齒鳴何意東亭好風日<lb/>
流鸎忽作故園聲故園千里常牽夢老病三年不廢情<lb/>
想見楊花収巻盡綠苔池院落朱櫻<lb/>
<pb n="KR4d0122_WYG_010-4a"/>
　　　海陵西樓寓目　甲戌四月賦<lb/>
天涯尊酒與誰開風外徂春挽不回掃地可憐花更落<lb/>
巻簾無那月還來王孫莫顧漳濵卧漁父何知楚客才<lb/>
强策駑筋懐故國浮雲千里思悠哉<lb/>
　　　寄興化黄主簿杞　黄字原禹少年奉道世味<lb/>
　　　　殊薄甲戌四月海陵賦<lb/>
何凖第五不足稱黄童無雙非自名卑棲鸞鳳安初仕<lb/>
葆練虎龍希長生明月髙吟紫芝曲紅塵先老白雲兄<lb/>
<pb n="KR4d0122_WYG_010-4b"/>
莫辭一力走三舍遽未能來頻寄聲<lb/>
　　　海陵喜雨　甲戌四月晦日賦<lb/>
閏年四月之相交旱天雲物何蕭騷清風捲地換塵世<lb/>
白雨入林翻海濤殊勝農兒踏車健少寛病夫揮扇勞<lb/>
須晴徑買一漁艇想見横塘深半篙<lb/>
　　　食鰣魚　甲戌閏月有人饋此因賦詩<lb/>
雨長沙田三尺蘆截江邏釣待嘉魚上鈎一尾夸先得<lb/>
下筯千錢忍棄餘倦客罷彈腰下鋏故人忘寄腹中書<lb/>
<pb n="KR4d0122_WYG_010-5a"/>
知機何待張生翰不俟秋風已起予<hi>鰣魚初得尾直千錢</hi>
　　　題海陵寓舍四首　甲戌閏月賦<lb/>
藜藿荒庭微徑通支撐破屋古池東暮涼百燕抵突雨<lb/>
晝靜一蟬饕餮風隠几敢希南郭久移文方誚北山空<lb/>
森然槐栁相差地他日低徊憶箇中<lb/>
近濕籬根歌蟪蛄向明屋角網蜘蛛黄葵紫莧雨張王<lb/>
<hi>二字並去聲</hi>花蚊白蟻風驅除輾轉猶増夏夜久支離何堪<lb/>
春病餘預愁還作舊年調兩眼京塵滿鏡湖<lb/>
<pb n="KR4d0122_WYG_010-5b"/>
倒嶂開窗面曲池塵襟初喜豁然披清風殊不去人逺<lb/>
明月端能與我期鼓吹青鼃聊自喜歌謳白鳥漸相欺<lb/>
紛紛利害朝昏出閉目忘言是住持<lb/>
千里家園安在哉羇棲猶喜占池臺酒非從事斷年别<lb/>
風是故人彌日來黄鳥綿蠻紫椹熟白鷗瀺灂綠萍開<lb/>
頗知老子機心廢留得渠伊興盡回<lb/>
　　　聞蘇眉山謫守英州作　甲戌五月海陵賦<lb/>
嶺首登臨楚粤分披襟先喜得南薰座隅鵩鳥敢要賦<lb/>
<pb n="KR4d0122_WYG_010-6a"/>
溪下鱷魚知畏文酒洗黄茅瘴時雨嘯驅碧落洞中雲<lb/>
髙才何假江山助未擬區區詠五君<lb/>
　　　寄金陵和上人前嵗嘗以二詩寄和有卜居之<lb/>
　　　　約久未見報<lb/>
舊年問米欲東流先賦新詩寄石頭赤鯶久沉江上信<lb/>
雜縣誤落海邉州想君道眼遥相識顧我官身可自由<lb/>
香火因縁知有在草庵蔬粥不他求<lb/>
　　　許永席上賦　許字子長家釀甚美名十八仙<lb/>
<pb n="KR4d0122_WYG_010-6b"/>
　　　　時予抱病節酒而歡亦同之甲戌中元日海<lb/>
　　　　陵賦<lb/>
流浪江湖跨兩年西風猶駐木蘭舡可人方外二三子<lb/>
與爾樽中十八仙處女妄同公子議麴生未減索郎賢<lb/>
自憐衰病方轟飲也在劉家幕下天<lb/>
　　　詶别道師許自然　許山陽人嘗為郡道正後<lb/>
　　　　補茅山都正懐土北歸寓紫極宫將謀西上<lb/>
　　　　求試所學以詩投因詶之乙亥正月山陽賦<lb/>
<pb n="KR4d0122_WYG_010-7a"/>
早慕浮雲恥繫匏冷然風馭起三茅青菁可種無閒地<lb/>
黄鶴歸來失舊巢石鼎可傳驚俗句醉圖未免取僧嘲<lb/>
何須西望長安笑誰是平生莫逆交<lb/>
　　　題任氏傳徳集　任中立承制既死交親賦詩<lb/>
　　　　弔其不遇者凡百人集而名之曰傳徳二子<lb/>
　　　　廣廱亦有學術乙亥三月與吾相際于永城<lb/>
　　　　求吾一詩<lb/>
釣魚公子學屠龍潦倒西班八品中鼠目獐頭登要地<lb/>
<pb n="KR4d0122_WYG_010-7b"/>
雞鳴狗盜策竒功儀刑㧞士無光禄經術傳家有聖童<lb/>
慨想斯人安可作九原松檟幾秋風<lb/>
　　　送周開祖出守鄱陽　乙亥六月京師賦<lb/>
三尺京塵衮衮中畧無閒地貯清風鱸魚菰米經年别<lb/>
皂盖朱轓一日東俗眼强分青白在芳樽未覺聖賢空<lb/>
鄱陽不乏江山助髙興都盧屬謝公<lb/>
　　　贈僧彦　彦字純老庚午冬泊舟秦淮屢與純<lb/>
　　　　老過鍾山泉禪師丙子三月再由金陵泉公<lb/>
<pb n="KR4d0122_WYG_010-8a"/>
　　　　化去已累月賦此詩以示純老<lb/>
昔年杖舄幾相從同遇彌天漢上翁早恨揚舲南浦别<lb/>
俄驚掃地北山空壯心脫落浮雲外病骨支吾夢境中<lb/>
頼有西岩舊桃李異時應許共春風<lb/>
　　　秦淮官栁二首　丙子四月賦<lb/>
秦淮兩潮西復東淮邉楊栁酣薫風送春白花去漠漠<lb/>
避日黄鳥啼匆匆陶彭澤多倦宦歎桓琅邪今衰病翁<lb/>
此身會復有健日擬就綠隂横釣篷<lb/>
<pb n="KR4d0122_WYG_010-8b"/>
西來載病一扁舟建業江山負勝逰楊栁經眼方自得<lb/>
蒲帆臨掛復淹留長條似舞前溪曲巻葉宜翻出塞愁<lb/>
想見南朝舊人物可憐能箇様風流<lb/>
　　　和别清涼和上人　和結西菴招吾歸老故有<lb/>
　　　　落句丙子四月賦<lb/>
明朝解擕白鷺洲後日相望黄鶴樓建業水清供白酌<lb/>
武昌魚賤足音郵著身物外不無處俛首人羣非有求<lb/>
願報西庵落成㑹待公退卧儂歸休<lb/>
<pb n="KR4d0122_WYG_010-9a"/>
　　　重别和上人　和以予扶病之官臨分屑涕予<lb/>
　　　　因留舊寫真以結西庵之緣丙子四月賦<lb/>
分手風波路幾千侵尋老境百痾纒一官得飽亦勞矣<lb/>
大士忘情獨泫然北道音塵長斷望西菴香火不無緣<lb/>
是身脱使先朝露圖像聊依十七賢<lb/>
　　　留别彦上人　丙子四月金陵賦<lb/>
道人臨别重留連應念吾生汩世緣拄笏看山猶故態<lb/>
量船載酒異常年興來不計逺千里休去可須持一錢<lb/>
<pb n="KR4d0122_WYG_010-9b"/>
會作清涼老庵主兩盂分粥對牀眠<lb/>
　　　留别王閒叟　王方閉闗誦佛書丙子四月賦<lb/>
婆娑晩境不知還邂逅故人増厚顔次道志包宇宙外<lb/>
子牟身寄江湖間一乗妙義想冰釋九死餘生非石頑<lb/>
敢負清凉阿師約西菴先辦十年閒<lb/>
　　　烈洲守風　丙子四月賦<lb/>
張㠶早發石頭城淹泊風波百里程白芷汀洲潮進退<lb/>
黄梅村落晝隂晴官粮牽廹少休日藥物扶持多半生<lb/>
<pb n="KR4d0122_WYG_010-10a"/>
深閉船扉謝漁老自慙塵垢滿衿纓<lb/>
　　　晩泊三山懐古兼寄歴陽朋游　丙子四月賦<lb/>
三山春水拍江流六代餘風掃地収破國龍驤復安在<lb/>
賦詩宣城難與詶傷心逺宦北宗老滿眼舊游南豫州<lb/>
寄聲好住數君子一别相忘風馬牛<lb/>
　　　晩泊東采石磯　丙子四月賦<lb/>
謝衛將軍憐苦吟袁臨汝郎遭賞音風流人物豈如昨<lb/>
形勝江闗留與今控鯉直思凌浩渺然犀何暇照幽深<lb/>
<pb n="KR4d0122_WYG_010-10b"/>
莫招捉月翰林老屈曲塵間猶陸沉<lb/>
　　　檥舟姑熟溪　丙子四月賦<lb/>
潮來姑熟半篙深帆落溪口檣如林謝氏青山失故井<lb/>
桓郎白苧無遺音良游躡屐負登覧衰病伏枕方呻吟<lb/>
箇中二頃了吾事怊悵十年懐此心<lb/>
　　　蕪湖王敦城下作　丙子四月賦<lb/>
斗立孤城日四圍賊奴曽未懾天威風生虎帳犲聲厲<lb/>
塵犯龍顔魚服歸首掲大航遺臭在歌流樂府舊音非<lb/>
<pb n="KR4d0122_WYG_010-11a"/>
當時不慕桓文舉草滿中原胡馬肥<lb/>
　　　題皖山北瀕江田舍　丙子四月賦<lb/>
江轉皖公山北流蕭閒人物美田疇一溪春水百家利<lb/>
二頃夏秧千石収小市竹樓張酒斾平橋松島䕃漁舟<lb/>
莫知農老何為者幾葉傳封樂國侯<lb/>
　　　晩泊小孤山作　山與彭浪磯相對沐猴鸕鷀<lb/>
　　　　分占其上丙子五月賦是晩大風<lb/>
江勢東南陡折回兩山屹立地維開顛風裂石轟雷下<lb/>
<pb n="KR4d0122_WYG_010-11b"/>
駭浪澎舟巻雪來捫蝨王孫初睥睨飽魚烏鬼但毰毸<lb/>
物情豈識忘形樂嘯倚檣干獨快哉<lb/>
　　　得周元翁蘄春道中書　丙子八月漢陽賦<lb/>
離離赤棗墻東林開窗下榻依墻隂杖藜相頋頼之子<lb/>
隠几忘言知我心晩契初逢一東野清詩屢擲雙南金<lb/>
官身為米自南北世路亡羊無古今夢澤草荒孤驛逺<lb/>
洞庭雨入滄江深相思何以祝髙韻桂樹秋風吟玉琴<lb/>
　　　送漢陽刑獄掾鄒永年解官歸飬　鄒字天錫<lb/>
<pb n="KR4d0122_WYG_010-12a"/>
　　　　其父以朝散郎告老因補此官會有大臣薦<lb/>
　　　　其文再起造朝天錫復落仕籍將行求吾詩<lb/>
　　　　丙子八月賦<lb/>
髙歌每憶故山薇笑擲青山換綵衣竟為蒼生安石起<lb/>
本來男子次君歸脫冠弭櫂興非淺戴笠乗車誓莫違<lb/>
明日渡江聊贈别武昌官栁尚依依<lb/>
　　　登頭陀寺峰頂庵　丙子八月江夏賦<lb/>
磴道凌虚挂白虹頭陀上方黄鵠東滄溟五夜浴新日<lb/>
<pb n="KR4d0122_WYG_010-12b"/>
老木三伏來凄風北夢南雲展張濶縱江横漢并吞雄<lb/>
楚鄉絶境此其一付與微吟多病翁<lb/>
　　　九日寄維揚劉明仲　劉字冲光淮南故人也<lb/>
　　　　丙子江夏賦<lb/>
揚舲𤓰歩背𤓰洲底處孤亭是玉鈎蠟燭有心啼别夜<lb/>
布㠶無恙到南州黄華嘉節與<hi>去</hi>何事白髪故人分取<lb/>
愁頼有滄江知客恨長年西北望京流<hi>江至鄂渚即西北流</hi>
　　　江夏秋懐三首　丙子九月賦<lb/>
<pb n="KR4d0122_WYG_010-13a"/>
陳物紛然眼界中長年何與偶書空滄浪難為俗子唱<lb/>
絡繹漫催貧女工風月少容休吏役烟波長與濟途窮<lb/>
功成身退非吾事猶辦扁舟東復東<lb/>
人物駸尋廹暮遲秋風萬里來如期幽蟲切切竟何道<lb/>
羈燕怱怱將安之洛下微吟聊擁鼻西山爽氣為支頥<lb/>
肯將翰墨悲流落寄語三閭彼一時<lb/>
此身豈復繋西東流浪江湖伴塞鴻曲突非圖三爵客<lb/>
直鈎何羨六鼇翁干年陳迹祗今日萬里故園<hi>闕</hi>箇中<lb/>
<pb n="KR4d0122_WYG_010-13b"/>
冗散偶逃人指數未應吟嘯坐妨公<lb/>
　　　書國志陳登事後　丙子九月江夏賦<lb/>
求田問舍良可嘉元龍偶未思之邪黄鼠長為太倉耗<lb/>
白雲猶有青山家人生歘爾待鑚石世故紛然勞筭沙<lb/>
銷磨髀肉亦何事竟作子陽同井鼃<lb/>
　　　寄别秦觀少游　秦南遷桂陽舟過沔上隔江<lb/>
　　　　不及見因寄是詩予三為錢官丙子十月江<lb/>
　　　　夏賦<lb/>
<pb n="KR4d0122_WYG_010-14a"/>
沔陽湖上小留連疑是前時李謫仙流向夜郎才半道<lb/>
經還江夏樂當年箇儂生以才為累阿堵官于老有縁<lb/>
待得公歸吾亦罷春風先辦兩漁船<lb/>
　　　潘豳老出十數詩皆有懐蘇儋州者因賦二首<lb/>
　　　　　丁丑四月江夏作<lb/>
人烟寂絶鬼門闗更指儋州杳莽間三四月交天漏雨<lb/>
東南地盡水浮山依迷春草鴒原失響像秋風鶴馭還<lb/>
回羨河陽賢父子雪堂曽作十年閒<lb/>
<pb n="KR4d0122_WYG_010-14b"/>
舊隠江城東復東堂前楊栁付春風猶傳白雪興中曲<lb/>
俄失黄粱夢後翁儋耳吉音無雁使蛾眉爽氣屬狙公<lb/>
不應更廣窮愁志悟取平生坐底窮<lb/>
　　　有僧自峽中來持黄黔州手製茶兼能道其動<lb/>
　　　　靜與潘豳老賦二首　豫章人聚白金十餘<lb/>
　　　　斤以寄魯直付一士子竟隠之不送故有黄<lb/>
　　　　犬之句丁丑五月江夏賦<lb/>
未聞東觀奏書成俄見西南萬里行從坐何闗李都尉<lb/>
<pb n="KR4d0122_WYG_010-15a"/>
補亡猶待褚先生心縣黄犬沉來耗耳慣青駒祗舊鳴<lb/>
時節私庭差自慰鳳將雛去雁隨兄<lb/>
平生得祿僅榮親持底天涯料理貧夜戸不闗無長物<lb/>
晨炊待火乞諸鄰山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頗俠能來虎水弩何知枉中人<lb/>
少減家園舊年調擕籠先采雨前春<lb/>
　　　中秋日懐寄潘豳老　潘將歸黄岡穫田故有<lb/>
　　　　落句丁丑江夏賦<lb/>
西戍角聲清且哀東城鼓動殷然雷雨闌伏檻月可待<lb/>
<pb n="KR4d0122_WYG_010-15b"/>
風横艤舟君不來得酒未容歡獨伯把書端與睡為媒<lb/>
雪堂歛穀急還舍更約頭陀黄菊開<lb/>
　　　重寄潘豳老　丁丑中秋以少酒欲致潘來答<lb/>
　　　　云侍親燕甚歡翼日再賦此寄<lb/>
輕舠驀水帆如弓一伸臂頃來江東聊持美酒致吾子<lb/>
方事綵衣娯汝翁懸榻可容他客坐閉闗正與無月同<lb/>
夙興行樂竟何有醒醉隂晴皆夢中<lb/>
　　　潘豳老以長篇求假吾書以副本送之　丁丑<lb/>
<pb n="KR4d0122_WYG_010-16a"/>
　　　　九月江夏賦<lb/>
元凱有言君盇知借書還書皆可嗤家傳五載亦勤矣<lb/>
吾與兩雛當共之吏役豈容方外駕古人端在箇中期<lb/>
聊分副本天隨子輯綴來歸是一竒<lb/>
　　　示王泌　王歴陽之舊也相别八年會于鄂渚<lb/>
　　　　憐吾衰病因以示之丁丑十月賦<lb/>
違離南北幾星霜短髪蕭蕭帶尺長執㦸郎効官落拓<lb/>
楚邱生觸緒悲凉雙鳬乗雁誰比數拉虎批熊猶健强<lb/>
<pb n="KR4d0122_WYG_010-16b"/>
端恨飬痾妨廢酒尊前都屬箇儂狂<lb/>
　　　答致仕呉朝請潛登黄鶴樓見招　呉字逹夫<lb/>
　　　　與吾為忘年之友兼示慎獻玉故有落句丁<lb/>
　　　　丑十一月賦<lb/>
城隅黄鶴莫登臨端使悲翁動楚吟日下長安人共逺<lb/>
天圍夢澤嵗方隂北風欲雪雁飛急南渚始冰魚伏深<lb/>
誰似草堂安隠客下帷隠几不求心<lb/>
　　　雪後同逹夫慎獻玉登黄鶴樓　丁丑十二月<lb/>
<pb n="KR4d0122_WYG_010-17a"/>
　　　　賦<lb/>
嵗律崢嶸臘盡頭風吹朔雪到南州三湖簸蕩蛟鼉恐<lb/>
七澤迷漫狐兎愁狂客定回青雀舫獵兒初試皂貂裘<lb/>
江樓伏檻迎新霽羣玉峰前練帶流<lb/>
　　　曹永州哀詞　曹名暐字季明昔相際于永城<lb/>
　　　　䘮過武昌歸餘杭卜𦵏靈隠山諸子來求吾<lb/>
　　　　詩為此賦戊寅二月旦日<lb/>
老眼春風兩淚傾繐帷樽爼異生平可驚人與琴俱絶<lb/>
<pb n="KR4d0122_WYG_010-17b"/>
但見肴晞酒復清相合水邉傳美政飛來峰下啓佳城<lb/>
翩翩五六竒男子肯使髙門墜厥聲<lb/>
　　　登黄鶴樓懐古兼寄潘豳老昆仲　豳老弟大<lb/>
　　　　觀字仲逺戊寅五月賦<lb/>
漢大將軍楚國材半生倦韻凂塵埃徐夫人匕首安在<lb/>
丁令威華表歸來紫府無蹤勞仿像白雲有待久裴徊<lb/>
樓標空濶天垠露川勢縱横地軸開隴鳥賦成洲共永<lb/>
越人歌斷櫂先回會招物外二三子長嘯披襟挹快哉<lb/>
<pb n="KR4d0122_WYG_010-18a"/>
　　　寄武昌方令臨李尉援兼簡黄岡二潘昆仲方<lb/>
　　　　字孝能李字文舉戊寅六月江夏賦<lb/>
好在桐江三拜翁謫仙之裔好應同如聞花縣兩郎子<lb/>
興發能來一水東共醉南樓故時月斷無庾令凂人風<lb/>
季真老病不堪酒澤畔微吟懐四儂<lb/>
　　　二月二日席上賦　乙亥江夏時推官陳扶將<lb/>
　　　　之荆南法曹萬遘彦亨罷官歸鄱陽予亦抱<lb/>
　　　　疾此詩偶亡去庚辰十月邂逅同席客復得<lb/>
<pb n="KR4d0122_WYG_010-18b"/>
　　　　之因附巻末<lb/>
仲宣何遽向荆州謝恵連須臾少留二日舊傳挑菜節<lb/>
一樽聊觧負薪憂向人草樹有佳色帶郭江山皆勝逰<lb/>
載酒賦詩從此始他年耆老話風流<lb/>
　　七言絶句二十首<lb/>
　　　斗峴山馬上　戊辰九月歴陽賦<lb/>
西來投策倦躋攀晚葉寒華一逕間盡日閒雲不留雨<lb/>
斜陽還照隔江山<lb/>
<pb n="KR4d0122_WYG_010-19a"/>
　　　登如方山　戊辰十月歴陽賦<lb/>
楚郊十月尚聞蟬傍道黄華亦可憐特上西山最髙處<lb/>
長安應在夕陽邉<lb/>
　　　渡泠水澗投宿萬歳嶺　戊辰十月歴陽賦<lb/>
蕭蕭黄葉一清溝白鳥飛來故少留今夜行人短亭宿<lb/>
小窗風雨夢漁舟<lb/>
　　　重游寄老庵懐僧芝　戊辰九月望與僧法芝<lb/>
　　　　同游芝有詩云淡㳺聊得慰孤悶誰問當年<lb/>
<pb n="KR4d0122_WYG_010-19b"/>
　　　　寄老心後月許日復為是逰芝公西上已達<lb/>
　　　　京都矣<lb/>
淡游已恨失芝公陳䠱空留夢境中欲問孤雲何處去<lb/>
庭前雙樹自西風<lb/>
　　　寄有㨗上人　㨗鄱陽人嘗住杭州安樂山戊<lb/>
　　　　辰二月與吾相際于盱眙留七日稅舟西上<lb/>
　　　　巳巳三月有書見寄因以此謔之四月望日<lb/>
　　　　烏江作<lb/>
<pb n="KR4d0122_WYG_010-20a"/>
㨗也當年避畏途寄身一葉泛隋渠定須慙愧操舟子<lb/>
千里風波汝渡吾<lb/>
　　　曉晴西郊馬上　巳巳九月歴陽賦<lb/>
夜雨蕭蕭徹曉聞不應為我掃塵紛弄鞭十里西郊道<lb/>
但見青山納白雲<lb/>
　　　重游梵行院　巳巳十月歴陽賦<lb/>
曉渡南岡五里松精廬未見已聞鐘門前拂地垂楊栁<lb/>
掃淨秋來過馬蹤<lb/>
<pb n="KR4d0122_WYG_010-20b"/>
　　　同張漢求宿升中院西寮　巳巳十二月烏江<lb/>
　　　　賦<lb/>
僧閤窗扉學畫船青熒燈火對牀眠北風帶雪披簷竹<lb/>
渾似瀟湘夜泊天<lb/>
　　　送僧法印志因西游京師　庚午正月烏江賦<lb/>
刻雪裁冰物外人强隨肥馬走京塵未應無地栽桃李<lb/>
江北江南一様春<lb/>
　　　重游鍾山定林寺　辛未正月金陵賦<lb/>
<pb n="KR4d0122_WYG_010-21a"/>
破冰泉脉潄籬根壞衲遥疑挂樹猿蠟屐舊痕尋不見<lb/>
東風先為我開門<lb/>
　　　題賈氏廢園　辛未二月京師賦<lb/>
丞相園林半手栽清尊曽為幾人開荒榛野蔓換桃李<lb/>
慚愧春風如故來<lb/>
　　　東城馬上　壬申二月京師賦<lb/>
綵虹橋下水闗東接畛園林狹逕通繁杏半開隨半落<lb/>
短墻無計礙春風<lb/>
<pb n="KR4d0122_WYG_010-21b"/>
　　　重送曹誠之兼簡俞澹陳庾　俞字清老陳字<lb/>
　　　　敏善皆維揚故人甲戌三月海陵賦<lb/>
春風漠漠老江籬行矣騷人好自持半百幻身如且健<lb/>
石頭城下兩茅茨<lb/>
陳顛俞散舊朋游尊酒相從定少留衰病故情猶有在<lb/>
春風一夜夢揚州<lb/>
　　　平野堂重送江茂宗　甲戌三月海陵賦<lb/>
東風南浦雨瀟瀟欲去行人不自聊誰道垂楊攀折苦<lb/>
<pb n="KR4d0122_WYG_010-22a"/>
過春猶有最長條<lb/>
　　　追永杜仲觀咏蝶　甲戌四月海陵賦<lb/>
黄蝶尋花日百廻荒庭多雨漫莓苔老狂能似徽之輩<lb/>
借宅猶應乞竹栽<lb/>
　　　題芭蕉葉　甲戌五月海陵賦<lb/>
十畆荒池漲綠萍南風不見芰荷生隔窗頼有芭蕉葉<lb/>
未負瀟湘夜雨聲<lb/>
　　　留别僧永　乙亥二月盱眙賦<lb/>
<pb n="KR4d0122_WYG_010-22b"/>
三處分擕跨兩年浮雲生計本悠然江山勝地端相待<lb/>
大有東南未盡緣<lb/>
　　　折中倉觀米元章題字　時米客揚州乙亥六<lb/>
　　　　月京師賦<lb/>
銀鈎入木揜鍾王拂眼清風識楚狂淮海京塵兩流落<lb/>
與君大是覺身妨<lb/>
　　　放舟過津門外作　乙亥十月<lb/>
國門欲去尚遲遲况復凄風落照時猶有京塵坌舟尾<lb/>
<pb n="KR4d0122_WYG_010-23a"/>
惱人無幾庾元規<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0122_WYG_010-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶湖遺老詩集拾遺<lb/>
</p>
<p>
</p>
  </div>
</body>
</text>
</TEI>
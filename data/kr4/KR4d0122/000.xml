<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慶湖遺老集</head>
    <p>
<pb n="KR4d0122_WYG_000-1a"/>
欽定四庫全書　　　　集部三<lb/>
　慶湖遺老集　　　　　　别集類二<hi>宋</hi>
　　提要<lb/>
　　　　<hi>臣</hi>等謹案慶湖遺老集九巻宋賀鑄撰鑄字<lb/>
　　　　方回衛州人唐諫議大夫知章之後元宗時<lb/>
　　　　知章致政詔賜鏡湖據謝承㑹稽先賢傳謂<lb/>
　　　　慶湖以王子慶忌得名後訛為鏡故鑄自號<lb/>
　　　　慶湖遺老初以婚于宗女授右班殿直元祐<lb/>
<pb n="KR4d0122_WYG_000-1b"/>
　　　　中李清臣奏换通直郎通判泗州太平州卒<lb/>
　　　　事蹟載宋史文苑傳其詩自元祐巳夘以前<lb/>
　　　　凡九巻自製序文是為前集己夘以後者為<lb/>
　　　　後集合前後集二十巻同時程俱為之叙今<lb/>
　　　　後集已佚惟前集僅存鑄子檁跋稱後集經<lb/>
　　　　兵火散失則南宋已無完本故書録觧題所<lb/>
　　　　載巻數與今本同也方回作瀛奎律髓稱鑄<lb/>
　　　　每詩題下必詳注作詩年月與其人之里居<lb/>
<pb n="KR4d0122_WYG_000-2a"/>
　　　　姓氏今觀此本與回所説相符盖猶舊刻之<lb/>
　　　　未經刪竄者矣鑄以填詞名家世傳其青玊<lb/>
　　　　案詞梅子黄時雨句有賀梅子之稱然其詩<lb/>
　　　　亦工緻修潔時有逸氣格雖不髙而無宋人<lb/>
　　　　悍獷之習苕溪漁隠叢話稱其以望夫石詩<lb/>
　　　　得名詩人玊屑稱王安石賞其定林寺絶句<lb/>
　　　　王真方詩話載回論詩之言曰平淡不涉于<lb/>
　　　　流俗竒古不鄰于怪僻題詠不窘于物義叙<lb/>
<pb n="KR4d0122_WYG_000-2b"/>
　　　　事不病于聲律比興深者通物理用事工者<lb/>
　　　　如已出格見于成篇渾然不可鐫氣出于言<lb/>
　　　　外浩然不可屈<hi>案此段以叶韻成文</hi>觀其所作雖不盡<lb/>
　　　　如其所論要亦不甚愧其言也陸游老學菴<lb/>
　　　　筆記曰賀方回狀貌竒醜俗謂之賀鬼頭喜<lb/>
　　　　校書朱黄未嘗去手詩文皆高不獨工長短<lb/>
　　　　句也今其文則不可睹矣乾隆四十五年五<lb/>
　　　　月恭校上<lb/>
<pb n="KR4d0122_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4d0122_WYG_000-4a"/>
欽定四庫全書　　　　　集部三<lb/>
　慶湖遺老詩集目録　　　别集類二<hi>宋</hi>
　　巻一<lb/>
　　　歌行<lb/>
　　巻二<lb/>
　　　古體上<lb/>
　　巻三<lb/>
　　　古體中<lb/>
<pb n="KR4d0122_WYG_000-4b"/>
　　巻四<lb/>
　　　古體下<lb/>
　　巻五<lb/>
　　　近體五言<lb/>
　　巻六<lb/>
　　　近體詩長句上<lb/>
　　巻七<lb/>
　　　近體詩長句下<lb/>
<pb n="KR4d0122_WYG_000-5a"/>
　　巻八<lb/>
　　　五言絶句<lb/>
　　　六言絶句<lb/>
　　巻九<lb/>
　　　七言絶句<lb/>
　　拾遺<lb/>
　　補遺<lb/>
　　附録<lb/>
<pb n="KR4d0122_WYG_000-6a"/>
慶湖遺老詩集原序<lb/>
慶湖遺老者越人賀鑄方囘也賀本慶氏后稷之裔太<lb/>
伯始居呉至王僚遇公子光之禍王子慶忌挺身奔衞<lb/>
妻子迸度淛水隠會稽上越人哀之予湖澤之田俾擅<lb/>
其利表其族曰慶氏名其田曰慶湖今為鏡湖傳譌也<lb/>
漢孝安帝時避帝本生諱改賀氏水亦號賀家湖焉家<lb/>
牒載謝承會稽先賢傳叙畧如此唐代既頒勲格百家<lb/>
圖譜併為煨灺元和中林寳集著姓纂臆謂賀氏慶封<lb/>
<pb n="KR4d0122_WYG_000-6b"/>
之後非是按封刼專齊政田氏患之聚三族甲環其宫<lb/>
而夷其族封僅身免走魯遷呉卒被屠戮安有遺種哉<lb/>
吾家特會稽一族他州之賀盖賀蘭賀若賀䟦賀婁賀<lb/>
魯賀葛賀頼賀述賀兒賀略孤吐賀諸姓省焉鑄十五<lb/>
代祖迺祕書外監之後祖弟諱知止少味老易躬耕不<lb/>
仕開元末興崇𤣥學本道三以道舉薦送不赴會有聞<lb/>
于朝者起家拜上虞丞秩滿試任城令時李翰林白寓<lb/>
游是邑與公相從於詩酒間譔其羙政書公堂之壁後<lb/>
<pb n="KR4d0122_WYG_000-7a"/>
人鑱詩石今或存焉久之遷陽穀令卒官民懐其惠遮<lb/>
留喪車不得時發因權窆縣之北原三孤即壠為廬免<lb/>
喪按安史之亂縣又改𨽻東平尋為李正已巢據之寖<lb/>
用非法游民浮房禁不聽還伯仲定居陽穀俾季隂歸<lb/>
㑹稽以持先業皆力田自潔不復為仕宦計季實吾祖<lb/>
也嵗一北走省展存殁且自誓約生雖居死當祔骨先<lb/>
壟之次逮七世孫遵約不墜後屬董昌盜越民罹其毒<lb/>
因棄業北遷合族焉國朝縁外戚賜第開封隆和里六<lb/>
<pb n="KR4d0122_WYG_000-7b"/>
代祖廣平王始别𦵏于浚儀固子陂之原髙門平州府<lb/>
君受命北征即誥其家嗣曰吾家本慶氏昔王子嘗寓<lb/>
於衞而子必以舊氏名之吾死必封樹衞郊示不忘本<lb/>
府君竟死事朔野曽門以哀毁廢于家但名其子而重<lb/>
誥之天聖初大門總北道坰牧之正遂卜府君之新阡<lb/>
于衞屬邑共城東原仍徙貫焉行先志也鑄少有狂疾<lb/>
且慕外監之為人顧遷北已久嘗以北宗狂客自况今<lb/>
寖老且疾念歸何時而亟更舊稱者亦首丘之義耳鑄<lb/>
<pb n="KR4d0122_WYG_000-8a"/>
生于皇祐壬辰始七齡䝉先子專授五七言聲律日以<lb/>
章句自課迄元祐戊辰中間盖半甲子凡著之藁者何<lb/>
啻五六千篇前此率三數年一閲故藁為妄作也即投<lb/>
諸煬竈灰滅後巳者屢矣年髪過壯志氣日衰落吟諷<lb/>
雖夙所嗜亦頗厭調聲儷句之煩計後日所賦益寡而<lb/>
未必工於前念前日之㸑燼為妄棄也始裒拾其餘而<lb/>
繕寫之後八年僅得成集以雜言轉韻不拘古律者為<lb/>
歌行第一巻以聲義近古五字結句者為古體詩第二<lb/>
<pb n="KR4d0122_WYG_000-8b"/>
第三第四巻以聲從唐律五字結句者為近體五言第<lb/>
五巻以聲從唐律七字結句者為近體長句第六第七<lb/>
巻以不拘古律五字二韻者為五言絶句第八巻以聲<lb/>
從唐律七字二韻者為七言絶句第九巻随篇叙其嵗<lb/>
月與所賦之地者異時開巻回想陳迹喟然而歎莞爾<lb/>
而笑猶足以起予狂也倘夢境幻身未遽壞滅嗣有所<lb/>
賦斷斷自巳夘嵗列為後集云丙子十月庚戌江夏寳<lb/>
泉監阿堵齋序<lb/>
<pb n="KR4d0122_WYG_000-9a"/>
鑑湖遺老詩序<lb/>
鑑湖遺老詩凡四百七十二篇其五字八句詩鍛煉出<lb/>
入古今為集中第一其餘大抵名家作也予少讀唐實<lb/>
錄與會稽石刻見賀季真棄官本末方開元天寳之間<lb/>
天下號無事文學士見貴重季真出入禁省冠道山友<lb/>
儲副極當世華寵然一旦不顧去為千秋觀道士使人<lb/>
視之超然如雲漢登秦望行剡川未嘗不悠然遐想也<lb/>
季真去後四百二十載建中辛巳嵗始其孫方回江湖<lb/>
<pb n="KR4d0122_WYG_000-9b"/>
上盖鑑湖遺老也方囘落落有才具觀其詩可以知其<lb/>
人中間累官錢塘及通守兩郡輙謝病去為祠岳吏又<lb/>
一旦挂衣冠客吳下窮逹雖不同其勇退樂間故有鑑<lb/>
湖餘味然予謂方回之為人盖有不可觧者方回少時<lb/>
俠氣盖一座馳馬走狗飲酒如長鯨然遇空無有時俛<lb/>
首北窗下作牛毛小楷雌黄不去手反如寒苦書生方<lb/>
回儀觀甚偉如羽人劍客然戲為長短句皆雍容好麗<lb/>
極幽閒思怨之情方回忼慨多感激其理財治劇之方<lb/>
<pb n="KR4d0122_WYG_000-10a"/>
亹亹有緒似非無意于世者然遇軒裳角逐之會常如<lb/>
怯夫處女予以謂不可解者此也予竒窮骯髒可憎方<lb/>
回多交游乃獨以集副授予曰子好直美惡無溢言為<lb/>
我詳而叙之此亦豈其不可解之一端耶政和三年癸<lb/>
巳嵗十月朔信安程俱叙<lb/>
</p>
<p>
</p>
  </div>
</body>
</text>
</TEI>
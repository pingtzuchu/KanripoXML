<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慶湖遺老詩集巻二</head>
    <p>
<pb n="KR4d0122_WYG_002-1a"/>
欽定四庫全書<lb/>
　慶湖遺老詩集巻二　　　　宋　賀鑄　撰<lb/>
　　古體詩上四十首<lb/>
　　　故鄴　按鄴都記漢建安十二年曹操滅袁氏<lb/>
　　　　始大築鄴當時京兆洛陽南陽許皆大都而<lb/>
　　　　鄴為之長操子丕代漢復定都洛陽此後僣<lb/>
　　　　竊更據鄴而未始殘破元魏孝文帝自代南<lb/>
　　　　巡駐蹕鄴下久之以南望柏人山北接柏人<lb/>
<pb n="KR4d0122_WYG_002-1b"/>
　　　　縣非善地遂去之河南將作挂飯罌于城樓<lb/>
　　　　上識者解之挂飯懸飡也豈待𤣥孫宅此乎<lb/>
　　　　至孝靜帝果為髙歡刼遷都鄴齊五主營建<lb/>
　　　　宫室規模壯麗逺逾前魏周武平齊焚撤畧<lb/>
　　　　盡及楊堅克尉逈遂洿瀦之築京觀于葛屨<lb/>
　　　　山徙郡汝安陽鄴猶為屬邑熈寧間始廢之<lb/>
　　　　戊午九月獨游晚歸馬上賦<lb/>
魏武昔恢圖北平譚尚孽卜鄴築新都非徒三狡穴將<lb/>
<pb n="KR4d0122_WYG_002-2a"/>
行遷鼎志遽有分香訣落日繐帷空奠終歌舞闋旋聞<lb/>
瀍洛上載起蒼龍闕四葉不歸東苔花馳道絶食槽䜟<lb/>
終<hi>闕</hi>挂飯期先决擾攘百年間覆車尋此轍山川氣象<lb/>
變朝市䌓華歇白露復青蕪茫茫換時節隂風吹葛屨<lb/>
燐火走兵血木葉下西陵寒蟲助騷屑當時陪𦵏骨馬<lb/>
鬛猶環列隧碣仆縱横䥴文久殘缺帛砧與柱礎螭首<lb/>
随分裂指此一抔間賢愚兩何别悠悠鳳漳水寂寂雀<lb/>
臺月千古配英魂未随埃盡滅田臯訪遺老謂有興亡<lb/>
<pb n="KR4d0122_WYG_002-2b"/>
説但聽黍離篇叱牛耕不輟<lb/>
　　　喜雨　己未予官滏陽渉春旱熱四月晦雨始<lb/>
　　　　大澍而二麥已稿死采老農之言賦是詩<lb/>
終春久旱暵渉夏俄溽暑垢汙凂衣襟梅津蒸柱礎黄<lb/>
霾閉赤景測候錯辰午沙燕逐風鳶翻飛遡來雨紛紛<lb/>
白羽箭齊發萬牛弩落瓦復鳴堦浮漚如沸煑崇朝已<lb/>
沛浹枯渴䪺清瘉田父喜過從迎門好相語蠶桑薄可<lb/>
具豚酒與簫鼓擇吉謝叢祠巫孃罷狂舞晨炊飽丁壯<lb/>
<pb n="KR4d0122_WYG_002-3a"/>
庇笠耕㵼鹵少緩麥租期庶將秋稼補輸入太倉中蕃<lb/>
肥任黃鼠<lb/>
　　　老槐　邯鄲郡南滏水上有大老槐無復生意<lb/>
　　　　人偶夜休其下聞吟嘆之聲發空腹中盖梟<lb/>
　　　　狐所憑而里人輙以為神也因築壇建社祀<lb/>
　　　　禱甚勤予感而賦是詩巳未八月<lb/>
老樹久枯禿俯臨清路塵曽無席地䕃庇暍及斯民梟<lb/>
巢與狐穴兇怪相憑親嘷嘯屬隂黒驚揺旁近人周環<lb/>
<pb n="KR4d0122_WYG_002-3b"/>
築級壇立社祀秋春既享不材夀濫當有土神勿惑巫<lb/>
婦言請揮樵夫斤猶疑終竊據復作後來薪<lb/>
　　　過鼂掾端智　鼂字祖禹滏陽法曹掾巳未九<lb/>
　　　　月賦<lb/>
西風吹晩雨饑雀噪寒叢文舉對談客坐慚觴豆空咄<lb/>
嗟宦游子貧病畧相同斗俸折腰得醉錢常不供君看<lb/>
北里兒髙堂燕歌鐘雖誇酒無算飽徳何由豐吾豈乞<lb/>
墦者不為妻妾容永懐氷檗操未媿屠酤雄<lb/>
<pb n="KR4d0122_WYG_002-4a"/>
　　　春行　庚申三月滏陽賦<lb/>
風俗喜嘉辰行樂東城春人歌芍藥章馬渡楊栁津田<lb/>
畆久枯渴麥芒棲暗塵焦心戴白叟日望西郊雲<lb/>
　　　對酒　庚申三月晦滏陽賦<lb/>
白駒不可駐尺璧非所珍獨挹一樽酒悲歌送徂春歌<lb/>
闌酒亦盡回首迹已陳自笑十年仕尚迷天下津豈無<lb/>
濯纓水奈爾長路塵命也復何道今人猶昔人<lb/>
　　　閒情二首　庚申四月同滏陽田參軍至明賦<lb/>
<pb n="KR4d0122_WYG_002-4b"/>
青窗隠夕曛玉甃紫苔春佳人久不見翠被銷檀薰長<lb/>
巾拂緑綺上有三年塵聊彈别燕弄寄謝陽臺雲<lb/>
秋風動朱箔流塵汚鴛綺念昔合歡人兩心今萬里氷<lb/>
霜變松竹况復如桃李欲寓相思文無多右軍紙<lb/>
　　　題巫山圖　滏陽張氏出此圗盖唐人盡庚申<lb/>
　　　　四月賦<lb/>
巫山彼美<hi>闕</hi>秀色發朝雲絢麗不可挹飄颻去無痕楚<lb/>
夢一夕後蒼山秋復春目斷腸亦斷往來今古人<lb/>
<pb n="KR4d0122_WYG_002-5a"/>
　　　詛蚊　庚申五月滏陽賦<lb/>
公舍踞隂溝維蚊得所在朝昕滅聲迹曛暮相期會挾<lb/>
是黨與繁豈資軀力大飢心過狼貪毒喙甚蜂蠆侜張<lb/>
巧中<hi>去</hi>人勇悍將何奈貧無綃葛綢拙計燃蕭艾徒自<lb/>
取熏蒸舉家更<hi>平</hi>嚏欬烟銷尚鼓箑夜乆禦益懈坦腹<lb/>
恣交攻煩癢如搔疥神疲復夢悸少不容清快如何造<lb/>
物工種此生民害安得長風驅投諸四荒外斷之嚴霜<lb/>
誅併命不可貸醜類倘一遺餘孽行當再<lb/>
<pb n="KR4d0122_WYG_002-5b"/>
　　　燭蛾　庚申五月滏陽席上賦<lb/>
鬼蛾來翩翩慕此堂上燭附炎竟何功自取焚如酷感<lb/>
彼萬動微保生在無欲不見清林蟬飲風聊自足<lb/>
　　　病暑　庚申六月滏陽賦<lb/>
旱夏景延永烈日天中央歘歘燎原野中<hi>去</hi>人如探湯<lb/>
病肺苦焦渴吐舌生喉瘡蔗漿與茗飲未易蘇膏肓稍<lb/>
驚氣象變雲物來㝠茫仰枕視簷際浩浩浮滄江忽得<lb/>
灌頂偈灑然心地凉雷公未鼓怒風伯何猖狂掃蕩太<lb/>
<pb n="KR4d0122_WYG_002-6a"/>
宇空萬影才斜陽俯辭楚臺上拱立齊鼎旁一介命螻<lb/>
蟻敢干私雨暘田夫信無罪觸熱正驅蝗<lb/>
　　　暑夜　庚申六月滏陽賦<lb/>
渴蟬鳴中夜木葉<hi>闕</hi>無風襟苧不加帶猶如被䝉茸三<lb/>
庚信可畏一扇曾何功安得觧民愠蒼梧理古桐<lb/>
　　　問内　庚申六月滏陽賦<lb/>
庚伏厭蒸暑細君弄鍼縷烏綈百結裘茹繭加彌補勞<lb/>
問汝何為經營特先期婦工乃我職一日安敢墮嘗聞<lb/>
<pb n="KR4d0122_WYG_002-6b"/>
古俚語君子毋見嗤癭女將有行始求燃艾醫須衣待<lb/>
僵凍何異斯人癡蕉葛此時好氷霜非所宜<lb/>
　　　食芡實作　庚申六月邯鄲郡從事錢景棻徳<lb/>
　　　　父席上賦<lb/>
錢侯官舍旁走水來方塘暑雨過初伏斜陽生晩涼風<lb/>
翻芡盤巻萬觜争低昻猶疑秦雞暴擅此六國塲下榻<lb/>
延密客開樽薦新嘗金刀剥老蚌玉沙磨夜光殷勤煩<lb/>
飣餖未咀悲生腸引領鄘衛西百泉乃吾鄉水産富此<lb/>
<pb n="KR4d0122_WYG_002-7a"/>
物數錢論斗量朝飡取饜飽無復炊黄粱貪嗜比羊棗<lb/>
况乎惟味良十年去國仕遇得才微芒季鷹思蓴羮拂<lb/>
衣謝齊王我亦散浪者未許斯人狂長歌定行矣千載<lb/>
會相望<lb/>
　　　烹雞歎　庚申七月客過滏陽道近時有人觀<lb/>
　　　　庖人宰三雞一雄就縛而鳴不輟因歎曰禽<lb/>
　　　　鳥將死知時且鳴吾安得黙黙求容于世因<lb/>
　　　　極口肆言俄抵機穽幾不得免予感而賦此<lb/>
<pb n="KR4d0122_WYG_002-7b"/>
　　　　云<lb/>
膳夫縛三雞二雌先就烹一雄置机上不廢知時鳴有<lb/>
客見之嘆人情猶物情寧昌言即死何噤口偷生愚聞<lb/>
此客言退思因竊評雞實鼎爼資殺身非罪聲人忘樞<lb/>
機械鼓舌為禍萌宜念千金軀與雞何重輕<lb/>
　　　題華陽公主碑隂　按碑公主名季艷魏孝文<lb/>
　　　　帝之孫年十四降髙歡弟琛主與琛皆蚤死<lb/>
　　　　齊建國琛追王趙郡主為王妃碑表其墓盧<lb/>
<pb n="KR4d0122_WYG_002-8a"/>
　　　　思道文姚淑書在滏陽之南七里庚申八月<lb/>
　　　　晦日賦<lb/>
王姬乗鳳去春色一朝空昔怨綺羅月今無松柏風千<lb/>
年見白日狐穴入幽宫玉鏡古塵滿落梅誰復容峩峩<lb/>
當隧碑寳刻一何工文擅色絲美但書膏邑封惜非丈<lb/>
夫烈不得傳無窮好在故時物清漳流自東<lb/>
　　　題蘭陵王碑隂　碑載王名肅字長恭北齊文<lb/>
　　　　襄之子按北史直書長恭而沒其名盖當時<lb/>
<pb n="KR4d0122_WYG_002-8b"/>
　　　　以字行而史失其詳爾王有武畧善撫士每<lb/>
　　　　得一𤓰數李必分甘餌衆金墉之戰免胄先<lb/>
　　　　登推功第一今蘭陵王曲即凱歌也為後主<lb/>
　　　　所忌得疾不治而卒以鴆薨碑隂刻王弟延<lb/>
　　　　宗一詩甚哀墓在滏陽西南十里道占其東<lb/>
　　　　夏潦所凑壠已半圮碑字大兼寸𨽻法有古<lb/>
　　　　氣而不著書人名文乃盧思道也庚申九月<lb/>
　　　　十日賦<lb/>
<pb n="KR4d0122_WYG_002-9a"/>
齊室生武賢蘭陵乃頗牧㭊𤓰饗虎士饜飫比粱肉金<lb/>
墉免胄戰破陣何神速樂府有遺聲當歌凱旋曲盤宗<lb/>
既不夀霸祚宜爾促十代六百年人間換陵谷荒途接<lb/>
幽壠誰復禁樵牧窆石半欹摧鈎鋤斷鼇足蒼苔蝕琢<lb/>
刻仰睇眩塵目操翰無媿辭千言不為辱流湍齧馬鬛<lb/>
客土日危蹙霪潦併年間彌漫即川陸昔多萬兩送今<lb/>
無一抔築人生妄區别共盡同草木何待雍門彈令君<lb/>
淚盈匊<lb/>
<pb n="KR4d0122_WYG_002-9b"/>
　　　邯鄲郡樓晩望　庚申九月賦<lb/>
新涼㵼軒檻草木帶秋聲濶水倒嵐影洗磨刀㦸明百<lb/>
蟲莫吟動一鳥歸思輕晩律駭徂景羇懷念勞生去國<lb/>
亦已久已年今復庚官倉容雀耗世路忌蝸爭顧我實<lb/>
荒浪誤抛樵與耕竹木微逕在奚獨古人行<lb/>
　　　答杜仲觀登叢臺見寄　庚申九月滏陽賦<lb/>
髙風蕩河漢白露被寒菊下有絡緯蟲凄酸生意促華<lb/>
年不相待去我何流速老歩失騰驤短轅甘跼蹙伊人<lb/>
<pb n="KR4d0122_WYG_002-10a"/>
濮陽秀方厭折腰辱仕途塞榛蕪低徊避蚖蝮邯鄲古<lb/>
都會陳迹武靈築興發即登臨西南幾窮目新詩琢璠<lb/>
琰叠寄三兩幅一聽郢中歌陽春回草木行將及𤓰代<lb/>
暫喜擺羈束鞭馬徑相過連朝奉游矚隻雞與斗黍禮<lb/>
意未為足何以遇髙陽多營甕頭醁<lb/>
　　　冬夜寓直　庚申十月滏陽賦<lb/>
落月半侵窗蛩聲寒到牀羇人不堪此夢後夜仍長結<lb/>
衣出庭戸河漢正蒼涼浮隂暝四野來雁不知行陳物<lb/>
<pb n="KR4d0122_WYG_002-10b"/>
愁莫節畏塗懷故鄉十年泥滓賤半生靴板忙豈不志<lb/>
事功筋骸難自强壯毛抽寸霜烈胆磨尺鋼素尚竟誰<lb/>
許行歌追楚狂<lb/>
　　　送武桓之安陽　辛酉七月冠氏席上賦<lb/>
黄金絡征轡之子待明發樽酒少遲留禪林見涼月歌<lb/>
鬟結蛾黛怨此佳期濶去去栁堤風青蟬催白髪<lb/>
　　　寄杜邯鄲　予寓居魏之冠氏杜仲觀以詩相<lb/>
　　　　招屬大河北徙莫知其津竟不果赴但賦此<lb/>
<pb n="KR4d0122_WYG_002-11a"/>
　　　　答之時辛酉八月也<lb/>
窮巷厭多雨頽垣藜藿生蜩螗飽風露晏景一何清坐<lb/>
指歳芳歇羈人心骨驚所懷不可見東州聞政聲三年<lb/>
但絃歌百里稱神明風月動髙興詩章時一鳴天葩落<lb/>
健筆直與春工爭渾河失故渠怒水方縱横難憑束葦<lb/>
濟跬歩萬里程夢想不知逺笑談何可并頼有西飛翰<lb/>
尺紙緘馳情<lb/>
　　　訪周沆郭忱　周字文清郭字天輔皆吾僚壻<lb/>
<pb n="KR4d0122_WYG_002-11b"/>
　　　　也辛酉仲冬自魏趨闕始及北郊首訪二子<lb/>
　　　　于葫蘆園延欵連日因賦是詩<lb/>
前日去薄官驅車望城闕情親周與郭契濶多年别征<lb/>
袍未及觧徑造郊扉謁存問審安娛芝眉慰懷渴家飽<lb/>
具羮炙笑我猶饕餮野色夜蒼茫松隂歩微月悲風應<lb/>
長嘯洒面若冰雪狹室燭光清壞爐擁駝褐歡呼講舊<lb/>
好鄰夢憎驚聒念昔初冠年朋從事顛蹶忽忽一回首<lb/>
身志老成拙居諸信遄邁又值陽生節春物行可期良<lb/>
<pb n="KR4d0122_WYG_002-12a"/>
游須屢結婦家酒醅美升斗容丐輟斟酌挹東君手選<lb/>
時芳折樽前有餘樂身外無所切欲尋玉清路難訪金<lb/>
丹訣修短三萬朝黄塵共埋滅<lb/>
　　　除夜嘆　辛酉京師示周沆<lb/>
壯髮忽種種華年今復窮客懐少安適况乃京塵中病<lb/>
肺厭斟酌疲筋謝過從閒坊稅老屋車馬無來蹤日俸<lb/>
才百錢鹽虀猶不供夜榻覆龍具晨炊熏馬通出門欲<lb/>
貸乞羞汗難為容安得一扁舟浮家乗興東江山北深<lb/>
<pb n="KR4d0122_WYG_002-12b"/>
隠終老為田翁春秧二頃苗秋穫期百鍾稚子課樵汲<lb/>
壯妻兼織舂行歌滄浪清卧快柴桑風神明飬内觀憂<lb/>
患無旁攻有客聞此言誚予何不衷兹行果勇决誰攬<lb/>
冥𠖇鴻安知禄籍間去就如樊籠微尚良自信所悲君<lb/>
不同<lb/>
　　　寄杜仲觀　辛酉二月予罷官滏陽訪仲觀于<lb/>
　　　　邯鄲屬雨後晴和城邑人已衣袷既登叢臺<lb/>
　　　　風色凄𦂳尚如隆冬時臺下有佛祠庭中得<lb/>
<pb n="KR4d0122_WYG_002-13a"/>
　　　　斷碑乃蔡有鄰書嚴挺之叢臺懐古賦也因<lb/>
　　　　請仲觀樹之壁間佛祠西去二三里有王氏<lb/>
　　　　園偶諸俳倡將祀神者因置酒按之邑人丘<lb/>
　　　　岩起次説與焉明日相别是冬仲觀亦受代<lb/>
　　　　復調南康舡官壬戌八月予至彭城登髙有<lb/>
　　　　懷因賦此以寄<lb/>
中春雨収霽與子登叢臺形勝宛然在太行西北來無<lb/>
情百尺土千載未摧頽四顧發悲嘯凄風振頥頦凌髙<lb/>
<pb n="KR4d0122_WYG_002-13b"/>
氣象變似不容徘徊下出破禪刹斷碑生紫苔嚴公賦<lb/>
懷古復使後人哀西尋王氏園一徑趨城隈老竹未萌<lb/>
筍繁花如雪開惠然丘少年逸躅欣攀陪小榭羅醼豆<lb/>
開簾按俳詼招呼縹緲人晚鐘催<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>梅水調唱金縷雲<lb/>
罍浮玉醅傾觴敢惜醉忘着接䍦回明日遂分手舊游<lb/>
安在哉我為東徐官客鬢棲塵埃君調南康吏江山役<lb/>
清才西風吹去雁尺紙為君裁我已困摧辱壯心如濕<lb/>
灰行將隠名姓采藥孫登嵬<hi>共城山名</hi>異日儻相過衡門剪<lb/>
<pb n="KR4d0122_WYG_002-14a"/>
蒿萊<lb/>
　　　游雲龍張氏山居　雲龍山距彭城郭南三里<lb/>
　　　　郡人張天驥聖途築亭於西麓元豐初郡守<lb/>
　　　　眉山蘇公屢登燕于此亭下畜二鶴因以放<lb/>
　　　　鶴名亭復為之記亭下有小屋曰蘇齋壁間<lb/>
　　　　榜眉山所留二詩及盡大枯株亦公醉筆也<lb/>
　　　　亭上一徑至山腹有石如礱治者公復題三<lb/>
　　　　十許字記戊午仲冬雪後與二三子擕惠山<lb/>
<pb n="KR4d0122_WYG_002-14b"/>
　　　　泉烹鳳團此巖下張即鑱之壬戌秋予初至<lb/>
　　　　徐張惠然見臨繼相招與山中游八月晦日<lb/>
　　　　遂往暮歸馬上賦此<lb/>
昔聞張逸民卜築雲龍山東望結遐想喜得彭城官一<lb/>
語定襟契宛如平生歡招攜屬休沐投此蘿薜間女僕<lb/>
候門巷<hi>闕</hi>桂雙翠鬟蘇齋軒户明餅火焚椒蘭寳墨鬼<lb/>
神䕶清詩氷玉寒森然拱簷霤架石排琅玕東趨放鶴<lb/>
亭磴道披茅菅指頋百村落炊烟林莽間日脚洒平陸<lb/>
<pb n="KR4d0122_WYG_002-15a"/>
兩山如斷鬟凄風振晚葉坐怯衣裘單引領紫霄極飄<lb/>
颻如可干緬懷眉山公五馬來游盤酣興走顛筆蒼崖<lb/>
即鑱刋午年仲冬月雪野雲彌漫掃石坐舒嘯惠泉烹<lb/>
鳳團當時詫盛集千古陋逵安俛仰迹遂陳斯人久泥<lb/>
蟠我來後千日逸䠱何由攀遇勝不能賦俯尋塵路還<lb/>
山英移未勒時欵白雲闗<lb/>
　　　登黄樓有懷蘇眉山　時公謫居黄岡壬戌八<lb/>
　　　　月彭城作<lb/>
<pb n="KR4d0122_WYG_002-15b"/>
登黄樓望黄州黄州望不見樓下水東流水流何可留<lb/>
浮雲更悠悠傷心澤畔客憔悴楚蘭秋<lb/>
　　　秋懷二首　壬戌九月彭城賦<lb/>
室邇人尚逺况乎千里間豈徒道路長重水復重山清<lb/>
霜老芳物嘉樹不堪攀欲寄隴頭信春風殊未還<lb/>
蕭蕭庭木落格格雞聲惡荒簷日影斜飢猫捕黄雀窗<lb/>
間養痾客起念邱園樂欲賦歸去來西風老藜藿<lb/>
　　　燕子樓　唐徐牧張建封晩得姬人眄眄寵嬖<lb/>
<pb n="KR4d0122_WYG_002-16a"/>
　　　　之為起燕子樓于使宅北城上以處焉後更<lb/>
　　　　兵火樓不復存天聖中故相濮陽李公出守<lb/>
　　　　彭城復樓於故址壬戌重九後一日予與二<lb/>
　　　　三僚友置酒樓上分韻賦詩偶得如字而侍<lb/>
　　　　酒官妓亦有名眄眄者盖竊希唐人因為見<lb/>
　　　　于卒章<lb/>
城據山川勝千年楚故都髙樓臨汳水楊栁䕃芙蕖唐<lb/>
室中多故將軍老鎮徐毬場朝戯馬玉帳夜投壺白雪<lb/>
<pb n="KR4d0122_WYG_002-16b"/>
徴清唱黄金得緑珠春風樓上醼三日極歡娯紅粉夢<lb/>
雲散白楊兵火餘當年賀厦燕老盡㡬畨雛曲徑擁黄<lb/>
葉西風時掃除寒鴟蹲老樹睥睨女墻狐有客晩登覧<lb/>
傍徨思壯圖荆榛閉銅雀麋鹿遊姑蘇陳迹豈足道舊<lb/>
歡何日無朱闌開酒塲寳勒迎官奴醉袖舞雊鵒艷聲<lb/>
歌鷓鴣遲留故時月桂影來座隅回首一相詫今人如<lb/>
不如<lb/>
　　　快哉亭　彭城郡城之東南隅提㸃刑獄官廢<lb/>
<pb n="KR4d0122_WYG_002-17a"/>
　　　　廨也熈寧末魏郡李公持節來此構亭上郡<lb/>
　　　　太守眉山蘇公命名曰快哉亭下有爽塏數<lb/>
　　　　十歩即唐人薛能陽春亭故址也癸亥六月<lb/>
　　　　始登此亭因賦是詩<lb/>
飛亭冠城隅空濶延四望夙昔兩文雄胡牀此相向山<lb/>
川氣候美詩酒風神王彈壓許昌侯陽春慙俚唱麾車<lb/>
忽南北榮辱生譽謗一躐雲逵間一落江湖上我來得<lb/>
陳䠱伏檻徒怊悵可畏此塵籠歸哉養荒浪<lb/>
<pb n="KR4d0122_WYG_002-17b"/>
　　　飛鳴亭　彭城南禪佛祠據戯馬臺之麓有岩<lb/>
　　　　山出其上方廣信倍尋可立柱石癸亥秋九<lb/>
　　　　月太守河南王公説命僧起亭冠焉亭成置<lb/>
　　　　酒以落之而未得嘉名以稱也時天晴木落<lb/>
　　　　旅雁南下復有聲琴于座者公偶誦嵇叔夜<lb/>
　　　　目送歸鴻手拊五絃之詩因以飛鳴榜之是<lb/>
　　　　冬十二月十日復與李昭玘成父楊中立同<lb/>
　　　　登因賦是詩<lb/>
<pb n="KR4d0122_WYG_002-18a"/>
禪林跨山脅飛構鑿崚嶒千里寄雙睫百憂消一登斯<lb/>
游屬公暇曉日東南升霜野明練甲雲隂垂海鵬東州<lb/>
地陽暖臘月川無冰大船出洪口突去如騫騰趺坐思<lb/>
方寂桐魚聞飯僧生臺飽馴鴿散上浮圖層矯首發長<lb/>
嘯清風鼓塵膺寥寥紫虗路鴻雁正憑陵仿像中散公<lb/>
俯手朱絲繩粉繪久零落爽靈呼不譍顧予識尤寡况<lb/>
復無才稱行且置纓笏庵棲宗大乗二子勿多誚有心<lb/>
何不能<lb/>
<pb n="KR4d0122_WYG_002-18b"/>
　　　上已後一日登快哉亭作　甲子年賦<lb/>
上已信嘉辰流觴傳舊俗良游悵不遂吏局方有屬東<lb/>
風吹曉雨萬竅嘷林麓疑有泊舟人狂歌河女曲逾朝<lb/>
始澄霽物色如新沐城角趨<hi>去</hi>危亭登臨尉幽獨紛華<lb/>
掃不見胡蝶飛平緑竚倚窮夕曛悠哉此心目<lb/>
　　　讀李益詩　甲子夏與彭城詩社諸君分閲唐<lb/>
　　　　諸家詩采其平生人賦一章以姓為韻君虞<lb/>
　　　　益字也見從軍詩序<lb/>
<pb n="KR4d0122_WYG_002-19a"/>
君虞興聖孫詩律早專美樂府度新聲宫酺奉天子鮮<lb/>
風獵蘭苕華月濯桃李獨有連眉郎才稱劣相比頗聞<lb/>
竹窓句流落綺紈耳吏曹久失調幕府感恩起從軍五<lb/>
十篇王粲慙率爾胡沙動霜草開巻得千里騫翔大蓬<lb/>
拜轉頋觸排毁晩升八座崇謝事知所止髙文茂支庶<lb/>
埋滅長已矣斯人今不亡正頼數畨紙咄嗟齒逾壯日<lb/>
就無聞恥勉哉課謡吟請自田居始<lb/>
　　　田園樂　甲子八月與彭城詩社諸君會南臺<lb/>
<pb n="KR4d0122_WYG_002-19b"/>
　　　　佛祠望田畆秋成農有喜色誦王摩詰田園<lb/>
　　　　樂因分韻擬之予得邨字<lb/>
昔我未去園幽棲淇上村分辭俠少事喜與農老言農<lb/>
老孰追從四鄰皆世婚機中工織婦籍上成丁孫青駒<lb/>
自走磨黄犬長候門昨日春大開道遥望髙原西照牛<lb/>
羊下東風花草繁今朝夏雞鳴麥熟田頭喧歸來息樹<lb/>
䕃課汲灌中園秋賽方及辰釀秫烹膏豚叢祠响腰鼓<lb/>
免杖奉神樽冬雪斷門巷蠶廬清且温地藉熊豹席爐<lb/>
<pb n="KR4d0122_WYG_002-20a"/>
明荆櫪根起居就安適非復繫晨昏不識百里面不知<lb/>
千騎尊供輸先衆期于我何威恩太上復淳古坐起羲<lb/>
與軒敢忘天地施擊壤聲如塤畢此百嵗願泰然長夜<lb/>
魂避秦誰氏子客死武陵源<lb/>
　　　此日足可惜　甲子九月彭城㓂元弼席上賦<lb/>
此日足可惜此樽何可辭人生信浮寓老境將安之念<lb/>
昔青衿嵗九七殊未知忽忽俯仰間復見趨庭兒名繫<lb/>
冗從籍顧亦何能為撫此多病軀敢有黄髮期毎虞斃<lb/>
<pb n="KR4d0122_WYG_002-20b"/>
奔走明哲永見嗤後日賣刀劍買牛耕故陂不但力作<lb/>
勤農事有間時慨想無心子清言真我師<lb/>
　　　部兵之狄丘道中懷寄彭城社友　甲子十二<lb/>
　　　　月賦<lb/>
駕言出北門徒御何遲遲日氣方洶湧霜隂亦紛披役<lb/>
夫前驅行少婦痛不隨分攜仰天哭聲盡有餘悲雖非<lb/>
逺行邁要之為别離顧我豈無家從公難遂私且懷二<lb/>
三友缺此文酒期臨分各有贈婉思見乎詞吟風一回<lb/>
<pb n="KR4d0122_WYG_002-21a"/>
首烟林失城池相思重相過斗黍為君炊<lb/>
　　　三月二十日遊南臺　與陳傳道張謀父王文<lb/>
　　　　舉乙丑同賦互取姓為韻予得陳字<lb/>
晴春六十日不與酒杯親吏事豈無閒風雨復兼旬始<lb/>
作南城游時物固已陳君不見桃李濃緑迷荆榛登髙<lb/>
暫逍遥引目清泗濵向田有交逕俯城皆要津得意屬<lb/>
禽魚可愛不可馴顧予千里客眷此十日春胡不念爾<lb/>
生筋骸勞欠伸二十起丁籍一官初為貧侜張西復東<lb/>
<pb n="KR4d0122_WYG_002-21b"/>
甑滿萊蕪塵黄綬彼何物豕苓安足珍山園有芳蘭幽<lb/>
佩手自紉長哦白雲謡遐想紫陽真去矣南昌尉庶幾<lb/>
乎若人<lb/>
　　　夏夜懷寄傳道　陳攝領雙溝戍稅局乙丑彭<lb/>
　　　　城作<lb/>
疲筋任藜杖行藥下僧坊月出河漢白雨餘草木凉有<lb/>
懷社中子引首東南望髙韻少諧結何心事征商泗濱<lb/>
六七月萬栁鳴蜩螗大艑岢峩來迎風坐胡牀投錢授<lb/>
<pb n="KR4d0122_WYG_002-22a"/>
赤券豈所試君長申退尚多暇不無金玉章而予方執<lb/>
熱思得濯滄浪雲牋儻寫寄珍重未相忘<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0122_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶湖遺老詩集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>慶湖遺老詩集附錄</head> <lb/>
    <p>
<pb n="KR4d0122_WYG_012-1a"/>
欽定四庫全書<lb/>
　慶湖遺老詩集附錄<lb/>
元豐末年始筮仕與方回俱在彭城為同僚友自是一<lb/>
别聲迹不相聞盖三十餘年矣政和甲午秋八月予還<lb/>
自京師過平江謁方回披腹道舊相視惘然如昨夢耳<lb/>
方回之詩予見之舊矣復出鑑湖集示予其辭義清逺<lb/>
不見雕繪之迹渾然天成殆非前日詩也方回自少有<lb/>
竒才其器業足以自表於世意功名可必也逮今流落<lb/>
<pb n="KR4d0122_WYG_012-1b"/>
州郡不少振豈詩真能窮人邪然方回詩益工名日益<lb/>
髙其傳不朽矣與世之酣豢富貴與草木同腐者豈可<lb/>
同日議哉以此易彼可以自釋也是年冬十有二月庚<lb/>
申楊時書<lb/>
宋故朝奉郎賀公墓誌銘<lb/>
　　　信安程俱撰并書　信安毛友題額<lb/>
公諱鑄字方回其先呉公子慶忌避公子光亂犇衞妻<lb/>
子散走越越人與之湖澤之田表其族曰慶氏漢避安<lb/>
<pb n="KR4d0122_WYG_012-2a"/>
帝諱改氏賀至唐有為陽穀令名知止者于方回為十<lb/>
五代祖其後北徙終止開封孝惠皇后克配昌陵家世<lb/>
仍以才武顯曽祖維能左侍禁祖維慶東頭供奉官閤<lb/>
門祇侯贈左千牛衞將軍父安世内殿崇班閣門祗候<lb/>
贈右監門衞大將軍母秦氏贈令人方回幼孤立不羣<lb/>
濟良恪公克彰擇妻以女授右班殿直貧廹於養非其<lb/>
好也監軍器庫門臨城某酒稅磁州都作院徐州寳豐<lb/>
監和州管界廵撿辭所當遷東頭供奉官封其母永年<lb/>
<pb n="KR4d0122_WYG_012-2b"/>
縣太君元祐七年學士清臣百祿軾薦于朝改承事郎<lb/>
請監北嶽廟監鄂州寳泉監丁母憂服除以宣徳郎通<lb/>
判泗州遷宣徳郎通判太平州管勾亳州明道宫再遷<lb/>
至奉議郎遂請老以承議郎致仕時年五十八二年從<lb/>
臣薦起之以故官管勾杭州洞霄宫遷承議郎賜五品<lb/>
服以后族恩遷朝奉郎明年復致仕又六年年七十四<lb/>
以宣和七年二月甲寅卒于常州之僧舍夫人趙氏前<lb/>
𦵏宜興縣清泉鄉東篠嶺之原至是以九月甲申𦵏公<lb/>
<pb n="KR4d0122_WYG_012-3a"/>
同六穴方回豪爽精悍書無所不讀哆口疎眉目面鐵<lb/>
色與人語不少降色詞喜面刺人短遇貴執不肯為從<lb/>
䛕然為吏極謹細在筦庫常手自會計其于窒罅漏逆<lb/>
姦欺無遺察治戎器堅利為諸路第一為廵撿日夜行<lb/>
所部歳裁一再過家盜不得發攝臨城令三日決滯訟<lb/>
數百邑人駭歎監兩郡狡吏不得指其私盖仕無小大<lb/>
不茍要使人不能欺而用不極其才以老自右選易文<lb/>
階時薦者皆有文名且當路顧願為嶽祠吏退居海上<lb/>
<pb n="KR4d0122_WYG_012-3b"/>
三年乃復就筦庫元符靖國間除太府光禄寺主簿辭<lb/>
不赴卒請補外自去姑熟及告老再仕凡十五年不離<lb/>
宫祠吏觀其骯髒任氣若無所顧忌者然臨仕進之會<lb/>
常如臨不測淵覷覷視不敢前竟疾走不顧其慮患乃<lb/>
如此與蹈汚險徼幸不為明日計者殊科有鑑湖遺老<lb/>
前後集二十巻予為序尚可考樂府辭五百首他文數<lb/>
十百篇方回姓氏聞天下其詩詞雅麗有古樂府之風<lb/>
讎書至萬巻無一字一畫譌闕老且病猶搰搰不置云<lb/>
<pb n="KR4d0122_WYG_012-4a"/>
二子曰房承節郎監保州酒稅曰廪將仕郎二女皆嫁<lb/>
士族孫男女五人政和間予居呉方回病要予曰死以<lb/>
銘委公矣今年春病甚見予毘陵復理前約且曰平生<lb/>
果於退懼危辱耳今知免矣將葬其子又以治命來求<lb/>
銘銘曰<lb/>
其進踖踧若將越于谷其退若逝惟危辱是畏依隠傲<lb/>
世世亦莫吾厲卒安其所是以無悔<lb/>
公娶濟良恪公之女公之子提幹君廪復娶良恪公之<lb/>
<pb n="KR4d0122_WYG_012-4b"/>
孫實外姑之親姊故予獲識其子省幹君承祖者嘗從<lb/>
訪公遺文曰先祖昔寓毘陵中間擾攘凡所著文編悉<lb/>
為虜酋擕去獨巾箱有别錄慶湖詩前集在固假傳寫<lb/>
正其字畫訛舛而疑者因之又從趙氏得公墓刻併書<lb/>
于巻末庶知公之出處本末云乾道丙戌嵗仲夏望日<lb/>
邯鄲宼翼令威父記<lb/>
　　　留題左顧亭二首　孔愉放龜之所<lb/>
餘不<hi>平</hi>亭下檥歸舟訪古懐賢百刻留辦得千金脱元<lb/>
<pb n="KR4d0122_WYG_012-5a"/>
緒此心端不為封侯<lb/>
亭際髙樅滿百圍不無山鬼此焉依咿呦為話當年事<lb/>
曽見將軍佩印歸<lb/>
　賀公詩詞妙天下㓜年每竊聞諸老稱其名章俊語<lb/>
　今詞盛行于世詩則罕見予傳錄此編乆矣意俟後<lb/>
　集并為鋟木念未易得恐失因循廼以所積節儀折<lb/>
　色等錢刻置郡齋頃為徳清令邑子以公留題左顧<lb/>
　二絶相示嘗揭之亭上今附載于是紹興壬子七月<lb/>
<pb n="KR4d0122_WYG_012-5b"/>
　朔晉陵胡澄題<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶湖遺老詩集附錄<lb/>
</p>
<p>
</p>
  </div>
</body>
</text>
</TEI>
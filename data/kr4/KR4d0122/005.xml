<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慶湖遺老詩集巻五</head>
    <p>
<pb n="KR4d0122_WYG_005-1a"/>
欽定四庫全書<lb/>
　慶湖遺老詩集巻五　　　　宋　賀鑄　撰<lb/>
　　近體詩七十二首<lb/>
　　　雨餘晩望　熈寧丙辰五月臨城賦<lb/>
相應乳鳩鳴桑間返照平明津小舫度髙隴一牛耕林<lb/>
藪歸心健塵埃病骨輕屈騷魂爽在未許獨君清<lb/>
　　　自訟　元豐戊午六月滏陽賦<lb/>
朝聽明鐘出暮隨衙鼓歸朝朝復暮暮是是與非非跡<lb/>
<pb n="KR4d0122_WYG_005-1b"/>
寄升沉路言投禍福機何窮百年事端使一心違<lb/>
　　　待曉朝謁天慶作　巳未下元滏陽賦<lb/>
望曉謁琳宫荒庭霧氣濃曽陪羽林仗如待景陽鐘薄<lb/>
宦情無幾勞生夢不容樵朋與漁伴他日會相從<lb/>
　　　送李易初還汶陽　癸亥正月彭城賦<lb/>
客宦愴離羣徐方復得君青衫初試吏白面頗能文盡<lb/>
舸浮春水清樽醉舞裙他年會相訪分卧北山雲<lb/>
　　　重送　張澤樂郊皆汶陽游燕之地<lb/>
<pb n="KR4d0122_WYG_005-2a"/>
夾岸雪初消青青見麥苗傳聲汶陽客已解木蘭橈春<lb/>
水生張澤春風動樂郊良游知不負回首念無聊<lb/>
　　　春書　癸亥二月彭城<lb/>
新蠶經浴罷舊燕未來前吏局坐如夢物華行可憐藻<lb/>
生南浦釣雨足東臯田故國負歸約塵埃年復年<lb/>
　　　擬温飛卿　甲子七月彭城代王文舉賦<lb/>
露網朱甍上風簾翠鎖前宿衾熏萏菡朝鏡拂漪漣津<lb/>
潤銷金筆香依撲粉綿度閒雙陸子撥恨十三弦鸚鵡<lb/>
<pb n="KR4d0122_WYG_005-2b"/>
殷勤語旃檀委曲烟鮫綃乾玉筯魚鑰限金蓮團扇訓<lb/>
桃葉烏絲代杏箋朱門長窅窅白馬自翩翩難釣三珠<lb/>
樹徒抛七寳鞭酒闌應有待夢破即無縁信鵲新秋去<lb/>
孤蟾後夜圓浪言墻外地的是洞中僊<lb/>
　　　快哉亭朝暮寓目二首<lb/>
風起喜舒曠徑趨城上樓初陽動禾黍積雨失汀洲水<lb/>
牯負鴝鵒山樞懸栝蔞坐慙真隠子物我兩悠悠<lb/>
積潦際危堞登臨西照中苔衣罥白羽槐䕃懸青蟲不<lb/>
<pb n="KR4d0122_WYG_005-3a"/>
淺胡牀興無多團扇功目窮猶起羡演漾一漁蓬<lb/>
　　　題張氏白雲莊　彭城張謀父居泗州之東山<lb/>
　　　　耕田數百里中擇爽塏列樹松竹結茅其間<lb/>
　　　　榜曰白雲莊甲子九月置酒招予與㓂陳王<lb/>
　　　　李四子酒酣賦詩予得雲字<lb/>
江左陶徴士髙風昔所聞應慙五株栁難比一溪雲我<lb/>
有乗桴約君方植杖耘悠悠竟何得晚嵗盍同羣<lb/>
　　　賦得枕上聞雁　用天字甲子冬至日宼元弼<lb/>
<pb n="KR4d0122_WYG_005-3b"/>
　　　　席上賦<lb/>
朔吹飄驚雁寒聲徹枕前逺違沙漠雪不下汶陽田客<lb/>
夢悲中夜歸期隔故年莓苔與菰米何處是湘天<lb/>
　　　和人游白雲莊二首　乙丑正月晦日與予鄉<lb/>
　　　　段詢慎從成父宼元弼歩出彭城之上洪門<lb/>
　　　　泛舟訪張謀父于白雲莊晚歸皆被酒段集<lb/>
　　　　古人句成二首示同游予因走筆和之以送<lb/>
　　　　謀父後旬慎從感疾物故張復出是詩使人<lb/>
<pb n="KR4d0122_WYG_005-4a"/>
　　　　泣歎彌日<lb/>
原野正春風登臨一醉同隂晴時未定今古思何窮山<lb/>
勢落還起溪流噎復通隠君方自得可羡爾冥鴻<lb/>
可愛白雲翁前溪檥釣篷耕樵一逕下井臼四鄰同倦<lb/>
宦終何得餘生寄此中預煩多種秫毋使酒桮空<lb/>
　　　早夏　乙丑彭城賦<lb/>
吏役初無補端令樂事妨不知春遂去但愛日何長薄<lb/>
雨梅含核温風麥擢芒須容退食暇一枕夢吾鄉<lb/>
<pb n="KR4d0122_WYG_005-4b"/>
　　　辭酒　乙丑正月彭城南豐席上賦<lb/>
魯酒一樽薄吾愁萬斛多塵埃斬馬劍涕泗飯牛歌髀<lb/>
肉生如許顛毛黒幾何功名可復道身世兩蹉跎<lb/>
　　　送陳傳道攝官雙溝　乙丑六月陳發彭城檥<lb/>
　　　　舟漢祠下者累日予方抱疾不遑出餞因賦<lb/>
　　　　是詩<lb/>
弭節想登臨開雲䕶日隂青蒲泗水濶古木漢祠深應<lb/>
醉杯中物誰聞澤畔吟禪房飬痾客輕别若為心<lb/>
<pb n="KR4d0122_WYG_005-5a"/>
　　　游滕縣時氏園池　乙丑八月賦<lb/>
珍重西園主開門待子猷城隅樹交䕃樓下水通流鴝<lb/>
鵒鳴深竹蜻蜓駐小舟可能忘夢想塵土滿徐州<lb/>
　　　自鄆還徐道中　乙丑八月賦<lb/>
八月過新雨行雲弄晚涼山川乍明晦禾黍半青黄西<lb/>
去真何事東還非故鄉悠悠塵土裏無路不亡羊<lb/>
　　　早發王邨道中寄李智父　乙丑八月賦<lb/>
雞鳴戒徒御驅馬度前陂得雨人耕早邉山日上遲罷<lb/>
<pb n="KR4d0122_WYG_005-5b"/>
休何復道會合邈無期頼有西來水悠悠慰我思<lb/>
　　　暮投葛墟馬上　乙丑八月賦<lb/>
旬浹走千里塵埃如有縁慙無季子印可挾洛陽田廣<lb/>
澤雁行去荒山雨脚縣長亭猶未見疲馬不勝鞭<lb/>
　　　汴渠夜泊示　紹彦祖　元祐丙寅二月永城<lb/>
　　　　賦<lb/>
耿耿度中夜浩歌誰與詶屋頭風罨岸枕底浪澎舟春<lb/>
物行飄忽鄉心久滯留須明投吏部一醉驛西樓<lb/>
<pb n="KR4d0122_WYG_005-6a"/>
　　　丙寅舟次宋城作<lb/>
水館四邉邨登臨奈斷魂黄花開小徑紅粉哭髙原舟<lb/>
檝逢新火松楸老故園斜陽一千里依約是蘇門<lb/>
　　　京居感興　丁夘正月賦時領將作屬<lb/>
為問長安客何人識要津長持一馬箠浪走六街塵城<lb/>
闕烟中曉闗河雪後春故園桃李在樽酒願相親<lb/>
　　　玉津晩歸馬上　丁夘清明京師賦<lb/>
落日南城陌東風禁火時醉醒皆自得單袷正相宜緑<lb/>
<pb n="KR4d0122_WYG_005-6b"/>
樹侵髙閣繁花洒曲池未應判節物可奈故園思<lb/>
　　　西城有懐舊好　丁夘七月予以將作屬日至<lb/>
　　　　瓊林金明督察營繕偶懷陳迹惘然因賦<lb/>
西郭天泉里依依得舊游綺羅紅芰曉絲管萬蟬秋栁<lb/>
礙鞦韆陌萍沉祓禊舟年華勿復道誰為駐東流<lb/>
　　　苦竹邨南馬上　戊辰四月晦日歴陽賦<lb/>
楚澤熏風後林臯夕照間漁舩㳂緑岸鳥道轉荒山久<lb/>
負杯中物長偷馬上間悠悠白門路何日杖藜還<lb/>
<pb n="KR4d0122_WYG_005-7a"/>
　　　題諸葛谼田家壁　地名諸葛亮谼在烏江北<lb/>
　　　　八十里與石頭城相望戊辰九月賦<lb/>
晚度孔明谼林間訪老農行衝落葉逕坐聽隔江鐘後<lb/>
舎燈猶織前溪水自舂無多游宦興卜隠幸相容<lb/>
　　　詶桂林從叔　戊辰十一月歴陽遣使還賦<lb/>
江到三湘盡山圍八桂深龍蛇塞下蟄霧露晝多隂迢<lb/>
逓馳楳信殷勤訪竹林淮南風土美留滯亦何心<lb/>
　　　寄金陵倉官趙令毣通宜　趙諸王孫戊辰十<lb/>
<pb n="KR4d0122_WYG_005-7b"/>
　　　　二月歴陽賦<lb/>
嵗律倐云暮王孫興可堪羨雲歸日下隨雁滯江南卑<lb/>
溼求長健登臨奈半酣西州眼中近早晩寄華緘<lb/>
　　　懷寄潘孝本兼簡其子言　潘字景仁時游宦<lb/>
　　　　嶺外己巳正月歴陽賦<lb/>
春色先梅嶺秋聲後桂林溪通五羊險雲近九疑隂無<lb/>
雁難逢信有猿能伴吟一樽燒酒美應對阿戎斟<lb/>
　　　送張商老西上　張名夢臣呉郡人巳巳九月<lb/>
<pb n="KR4d0122_WYG_005-8a"/>
　　　　歴陽賦<lb/>
霧氣斂陂澤鼓聲催客航蒹葭靡宿露鸛鶴盤朝陽行<lb/>
役自兹逺離愁安可忘黄華一樽酒何處望吾鄉<lb/>
　　　題烏江東隆山鄧氏亭　巳巳九月賦<lb/>
逋客今何許空餘接隠亭舟隨潮水上門背夕陽扄兎<lb/>
策塵生蠧漁蓑雨化螢題詩岩下石聊代草堂靈<lb/>
　　　登烏江柏子岡懷景仁　己巳十月賦<lb/>
驅車柏子岡引首東南望孤戍帶寒日長江流大荒故<lb/>
<pb n="KR4d0122_WYG_005-8b"/>
人越五嶺旅雁留三湘好待春風暖相期還北鄉<lb/>
　　　宿黄葉嶺田家　巳巳十一月烏江賦<lb/>
聚落荒山裏畬田歳不登牛衣障隙雪鼠穴見鄰燈愁<lb/>
信魚難暝寒凝酒亦氷悵然歌白石椎枕待晨興<lb/>
　　　遊六合定山真如寺　達磨第一道塲巳巳十<lb/>
　　　　二月賦<lb/>
隻履西歸逺何年此布金地寒蒼檜老嵗晏白雲隂燒<lb/>
隔溪氷斷樵穿徑雪深祖心無處問俗駕晚駸駸<lb/>
<pb n="KR4d0122_WYG_005-9a"/>
　　　同道通師之香林馬上　庚午正月歴陽賦通<lb/>
　　　　喜為詩從吾游甚久<lb/>
氷霜節候遲淮楚早春時白草風頭急黄雲日脚垂鳥<lb/>
聲投古戍馬力倦長陂吾有官箴畏勞生爾浪為<lb/>
　　　題烏江丘氏昆仲歳寒亭　植柏亭下故命是<lb/>
　　　　名庚午正月賦<lb/>
新甫移根逺蒼然對兩翁閉門三尺雪仰枕一庭風東<lb/>
郭顔何厚西來意莫窮未應輸狹小釀酒待春叢<lb/>
<pb n="KR4d0122_WYG_005-9b"/>
　　　送左禹赴江夏尉　左字塗叟庚午四月烏江<lb/>
　　　　賦<lb/>
汎汎青翰舟亭亭黄鶴樓江山信清洒人物想風流美<lb/>
酒遣歸思新詩題勝游有魚知不食端作置書郵<lb/>
　　　髙望道中　庚午五月烏江賦<lb/>
積雨漲陂塘田塍挿晚秧逺山宜薄暮髙燕弄㣲凉馬<lb/>
革非吾願魚飡饜此鄉歸期知近在猶待菊花黄<lb/>
　　　湯泉道中　庚午七月烏江賦<lb/>
<pb n="KR4d0122_WYG_005-10a"/>
青石岡西下靈泉産藥苗山英如有待木客可相招蟬<lb/>
帶風移樹塵隨馬度橋颺鞭吟舊句歸路不知遥<lb/>
　　　留别王掾元胥　庚午十二月歴陽賦<lb/>
之子貫東牟青衫試宦游顛非小賀比爽自阿戎流未<lb/>
即芸香拜俄先𤓰戍秋孤篷别夜思霜月滿滄洲<lb/>
　　　檥舟當利口待風累日懷寄城中朋游二首<lb/>
　　　　庚午十二月歴陽賦<lb/>
一葉寄津口怒濤安可乗朝風占酒斾夜㸑乞漁燈牛<lb/>
<pb n="KR4d0122_WYG_005-10b"/>
渚逢新月秦淮想結冰故人他夕夢歌吹滿金陵<lb/>
離憂不可解罷酒獨登臨潮落江空濶雲繁嵗晏隂愁<lb/>
鴟守漁罧怒犬突神林觸目増悽斷聊為澤畔吟<lb/>
　　　重别王掾　庚午十二月六日自歴陽當利口<lb/>
　　　　放舟至沙夾王元胥載酒旋訪别因留宿不<lb/>
　　　　發重賦此詩以貽<lb/>
訪别難遽了不知寒夜長回燈撤盃案抱被宿舡倉載<lb/>
聽逺雞唱稍分征雁行臨風滿掬淚吟落一衿霜<lb/>
<pb n="KR4d0122_WYG_005-11a"/>
　　　投宿清涼寺　庚午十二月望日自秦淮亭信<lb/>
　　　　馬出石城門賦<lb/>
建業衣冠集秦淮舟楫屯東西萬里客朝暮兩潮渾何<lb/>
處契心賞片時清耳根僕夫浪見問但出石城門<lb/>
　　　金陵寄懷王掾　庚午十二月賦<lb/>
征虜亭邉路望夫山下舟長江不隔夢明月祗供愁促<lb/>
席歌塵斷閒窗醉墨留惜芳橋畔栁誰繫木蘭舟<lb/>
　　　秦淮夜泊　辛未正月賦<lb/>
<pb n="KR4d0122_WYG_005-11b"/>
官栁動春條秦淮生暮潮樓臺見新月燈火上雙橋隔<lb/>
岸開朱箔臨風弄紫蕭誰憐逺逰子心斾正揺揺<lb/>
　　　鐘山法雲彦上人留中飡罷游草堂寺　寺即<lb/>
　　　　周顒故居辛未正月金陵賦<lb/>
弭楫秦淮尾登臨殊興迴難消蔬飯飽更過草堂來日<lb/>
轉嵓扉暝風披蕙帳開吾非海鹽令猿鳥莫相猜<lb/>
　　　詶别法堂彦上人　辛未正月金陵賦<lb/>
將别雁門師殷勤訪所之江湖懷北闕鷗鳥戀南枝朝<lb/>
<pb n="KR4d0122_WYG_005-12a"/>
隠非吾所山英不汝欺明年東下約春水漾蘋時<lb/>
　　　易官後呈交舊　辛未九月京師賦<lb/>
當年筆漫投説劍氣横秋自負虎頭相誰封龍頟侯聊<lb/>
辭噲等伍濫作詩家流少待髙常侍功名晩嵗収<lb/>
　　　辛未龍興節日懷王掾元胥　昨嵗是日予解<lb/>
　　　　舟渡江此詩京師賦<lb/>
昨嵗東溪口扁舟欲下江伴愁燈映幔欺睡月侵窗漫<lb/>
寄書連紙誰同酒一缸何當見之子聊使我心降<lb/>
<pb n="KR4d0122_WYG_005-12b"/>
　　　廣津門東馬上　壬申二月京師賦<lb/>
津頭落帆鼓薄暮尚蓬鼕疑是秦淮口扁舟醉夢中不<lb/>
堪隋岸北塵土一鞭風傳語端能否伯勞飛自東<lb/>
　　　久病寄二三親友　壬申八月京師賦<lb/>
早昧攝生理百勞戕至真藥靈翻佐病詩癖竟窮人終<lb/>
負黄壚恨長違白首親一囊安可得四壁未應貧燈下<lb/>
塵編泪風前墓草春倘忘雞酒設腹痛勿多嗔<lb/>
　　　秋夜聞雨晨興偶書　癸酉八月京師賦時欲<lb/>
<pb n="KR4d0122_WYG_005-13a"/>
　　　　扶疾東下<lb/>
故國心馳北扁舟計漫東寒生一夜雨病渉兩秋風落<lb/>
泊籬根葉幽憂屋角蟲何情悲節物聊自况衰翁<lb/>
　　　謝米雍丘元章見過　米名芾癸酉八月京師<lb/>
　　　　賦<lb/>
今古兩妙令雍丘與太丘當時號清白後日想風流吏<lb/>
鼾庭隂午農歌野色秋吾非荀氏老愧爾徳星留<lb/>
　　　留别米雍丘二首　米辨博有才具者山林集<lb/>
<pb n="KR4d0122_WYG_005-13b"/>
　　　　數十巻為人知者特水淫書學而已清狂多<lb/>
　　　　忤嘗上章援予祠史之請不報輙已因以激<lb/>
　　　　之癸酉十月雍丘賦<lb/>
明缸通夜語累塊寫胸中水癖推劉令書名凂魯東忌<lb/>
猜悲廪鼠逐熱賤雲鴻不乏佳山水東南著兩翁<lb/>
好住楚公子山林何處逢官身須自乞俗眼可相容叔<lb/>
夜爛猶鍛伯鸞傭且舂多慙方禄隠爾汝傲吳儂<lb/>
　　　寳應夜泊　癸酉十二月賦<lb/>
<pb n="KR4d0122_WYG_005-14a"/>
伏枕漳濵後維舟楚澤邉筋骸非壯日節物廹窮年夜<lb/>
雨侵床漏晨炊凑鼻烟勞生我其分十口亦飄然<lb/>
　　　題甘露寺净名齋兼寄米元章　米舊嘗居此<lb/>
　　　　齋甲戌九月京口賦<lb/>
日出天垠露江横地軸分馳年悲落木羇思託孤雲重<lb/>
掃淨名室長招漫仕君悠悠徳璋軰未辦勒移文<lb/>
　　　龜山晚泊　乙亥二月賦<lb/>
春候半寒温維舟淮上村長林補山豁青草際潮痕久<lb/>
<pb n="KR4d0122_WYG_005-14b"/>
厭浮家役重招去國魂禪房欲舒冩烟雨促黄昏<lb/>
　　　嵗暮舟居卧病懷寄金陵和上人　乙亥十二<lb/>
　　　　月淮上賦<lb/>
野泊嵗云暮念歸期更賒津童為過客商舶是鄰家雪<lb/>
宻漁依罧潮廻蚌委沙南洲人健否不寄早梅花<lb/>
　　　寓泊臨淮有懐杜修撰　丙子二月賦杜公名<lb/>
　　　　紘去嵗總漕于此屢開燕寳訓堂<lb/>
幕捲歌鬟列堂深宻炬然臨風鳴羯鼔待月戯鞦韆短<lb/>
<pb n="KR4d0122_WYG_005-15a"/>
韻吟牋出長簷醉㡌偏斯人違薄俗何減孟公賢<lb/>
　　　舟發金陵望歴陽作　丙子四月賦<lb/>
尚識歴陽道依然西照間風烟石磧戍林麓楚王山隔<lb/>
水一凝佇當年百往還誰憐躍馬客衰病再投閒<lb/>
　　　江行寫望　丙子四月當塗道中賦<lb/>
斜照侵疎箔微涼逗小窗青蒲故依渚白鳥屢横江遣<lb/>
興詩三百煎愁艣一雙前舟定未逺叠鼓聽逢逢<lb/>
　　　郎官湖　按李白詩序云乾元嵗流夜郎遇故<lb/>
<pb n="KR4d0122_WYG_005-15b"/>
　　　　人尚書郎張謂使夏口沔州杜太守漢陽王<lb/>
　　　　令觴于江城之南湖張公四望超然請白標<lb/>
　　　　之嘉名白因號之郎官湖席上文士輔翼岑<lb/>
　　　　靖以為知言今所謂郎官湖者占郡城之北<lb/>
　　　　束于兩山間縱廣百許歩固不足四望而超<lb/>
　　　　然也已知其非是郡南瀕江之人持南唐時<lb/>
　　　　地券尚指郎官湖為鄰盖湖為江水所并而<lb/>
　　　　去城里餘猶有洲渚隠然未泯乃湖之故防<lb/>
<pb n="KR4d0122_WYG_005-16a"/>
　　　　也予丙子五月舟次沔陽求訪遺老始得其<lb/>
　　　　詳因賦志之<lb/>
當年賢守令載酒沔南游涼月呈新霽明湖涵素秋郎<lb/>
官夏口使仙客夜郎囚促膝青螭舫連觴紫綺裘髙讙<lb/>
隨雨散餘䠱想風流芳草失青履滄波浮白鷗江吞百<lb/>
頃盡石刻一篇留宜有沉碑者前懐陵谷憂<lb/>
　　　題寳泉官舎壁　寳泉監在夏郡城東三里黄<lb/>
　　　　鵠山之隂丙子八月到官後賦<lb/>
<pb n="KR4d0122_WYG_005-16b"/>
偶著强名字非才但鑄金不妨稱外監况復住山隂勝<lb/>
日聊披巻清風故解衿餘生偷禄隠何等是升沉<lb/>
　　　江夏寓興二首　前篇丙子十二月賦後篇丁<lb/>
　　　　丑五月賦<lb/>
風與檣烏便儂先塞雁來山經七澤斷潮自九江回漁<lb/>
父猶知隠騷人枉衒才朋游正相逺梅信為誰開<lb/>
陂湖蹙坊市江漢復縱横沮洳莎城阽晴暘竹瓦鳴新<lb/>
文添鵩賦異味識黿羮豈復悲流落官糧寓此生<lb/>
<pb n="KR4d0122_WYG_005-17a"/>
　　　九月十日寄潘邠老　丁丑江夏賦潘嘗許中<lb/>
　　　　秋重九渡江見過竟不至因以誚之<lb/>
明月昔如許懷人殊不來徒歌桃葉曲又負菊華開尺<lb/>
紙緘愁去扁舟載夢迴他年雞黍約千里信悠哉<lb/>
　　　送蒲圻陳主簿彦升歸越　陳字登之丁丑十<lb/>
　　　　月江夏賦<lb/>
好在稽山北因君訪故園風流久衰歇湖水自清渾可<lb/>
得千秋觀相傳百代孫時聞祖<hi>闕</hi>客不減漢東門<lb/>
<pb n="KR4d0122_WYG_005-17b"/>
　　　送金壇慎令瓛　戊寅三月江夏賦慎字獻玉<lb/>
　　　　年少寡欲奉佛甚嚴<lb/>
清素復多聞天涯晚得君相延蒲塞饌細演貝多文世<lb/>
味淡如水身謀散勝雲謾為花縣約聊慰此臨分<lb/>
　　　寄題盱眙杜子師東山草堂　丙子二月臨淮<lb/>
　　　　賦偶亡之庚辰十月再道臨淮復得于子師<lb/>
　　　　因附巻末<lb/>
東山與物逺松竹䕃茅茨信有㝠鴻志難藏霧豹姿會<lb/>
<pb n="KR4d0122_WYG_005-18a"/>
招安石起何患徳璋移後日嵓扉下游人想履綦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0122_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶湖遺老詩集巻五<lb/>
</p>
<p>
</p>
  </div>
</body>
</text>
</TEI>
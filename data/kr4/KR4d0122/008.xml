<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>慶湖遺老詩集巻八</head>
    <p>
<pb n="KR4d0122_WYG_008-1a"/>
欽定四庫全書<lb/>
　慶湖遺老詩集巻八　　　　宋　賀鑄　撰<lb/>
　　五言絶句百二首　六言附<lb/>
　　　感興六首　乙丑六月寓居彭城東禪佛祠有<lb/>
　　　　雛雀集于庭樹為青鵳搏而食之予感而賦<lb/>
　　　　六詩<lb/>
雛雀學翻飛不知毛羽微青鵳笑髙樹待爾飽朝飢<lb/>
青鵳噉雀雛飫飽侮鳶烏不知皂雕力拏殺北城狐<lb/>
<pb n="KR4d0122_WYG_008-1b"/>
皂雕獰觜爪飛走披肝腦不知游獵兒必爾鞲上老<lb/>
獵兒燕楚俗得意唯馳逐不知廟堂上坐飽萬錢肉<lb/>
廟堂擊鮮食日負天下責不知五湖上自有扁舟客<lb/>
扁舟彼何人國霸始謀身不知釣魚翁羞作故人臣<lb/>
　　　懐寄宼元弼王文舉十首　乙亥八月彭城<lb/>
尊酒津亭别還城何所投無情是流水斷送到南州<lb/>
　　右初别後<lb/>
東軒美風月詩酒伴歡呼昨日牆隂過依依見碧蘆<lb/>
<pb n="KR4d0122_WYG_008-2a"/>
　　右過碧蘆軒<lb/>
小市門南路舊逰聨馬行祗從前日别秋草一畨生<lb/>
　　右出小市門<lb/>
南京一登望朔雁正來賔好去長淮北殷勤訪故人<lb/>
　　右登飛鳴亭<lb/>
百歩洪頭水秋霖一夜渾相期濯纓去無復履綦痕<lb/>
　　右游百歩洪<lb/>
何處延明月東城百尺樓故人那得見後夜是中秋<lb/>
<pb n="KR4d0122_WYG_008-2b"/>
　　右登黄樓<lb/>
不見西街客歸來即閉門胡牀面南樹鳥雀啅黄昏<lb/>
　　右局中歸<lb/>
暑雨茅柴熟秋風淮白肥留連阮校尉何日跨驢歸<lb/>
　　右招元㢸<lb/>
後夜溪山雪臨門望子猷莫因清興盡半道却回舟<lb/>
　　右招文舉<lb/>
偶得悲秋句還驚舊社空中庭歩明月朗詠與西風<lb/>
<pb n="KR4d0122_WYG_008-3a"/>
　　右賦後詩<lb/>
　　　馬上重經舊游六言　丙寅三月京師賦<lb/>
淺淺東流宛溪當年罷酒分擕認得橋邉楊栁春風幾<lb/>
度鴉啼<lb/>
　　　題惠崇畫扇二首　丙寅正月賦<lb/>
春雪霏霏晩梅抱枝寒雀毰毸隴下有人腸斷為銜芳<lb/>
信東來<lb/>
　　右梅花雪雀<lb/>
<pb n="KR4d0122_WYG_008-3b"/>
塞南秋水陂塘蘆葉蕭蕭半黄直北飛來鴻雁端疑箇<lb/>
是瀟湘<lb/>
　　右秋水蘆鴈<lb/>
　　　答陳傳道五首　丙寅九月京師作以目送歸<lb/>
　　　　鴻難為韻<lb/>
客子厭京塵長街風迷目安得卧南陽清潭漬寒菊<lb/>
㳺梁復歸宋南北更相送失得兩如何勞勞不如夢<lb/>
㳺宦幾人逹不如强健歸未容誇晝錦幾見化緇衣<lb/>
<pb n="KR4d0122_WYG_008-4a"/>
聞有髙秋興清尊醉飛鴻應悲故人逺薄晩面西風<lb/>
倒槖黄金盡方悲行路難桂薪炊玉粒可是樂長安<lb/>
　　　擬劉孝勝詠安仁得果　丙寅九月京師賦<lb/>
果盡猶招手車停更起塵固應持一笑先答近轅人<lb/>
　　　和王文舉玉臺體　丙寅九月京師賦<lb/>
南城空目送西館斷心期縣知今夜思明燈半下帷<lb/>
　　　夢後聞蛩　丙寅九月京師賦<lb/>
籠燈耿欲滅枕下蟲聲切底許事相闗煎人腸斷絶<lb/>
<pb n="KR4d0122_WYG_008-4b"/>
　　　寒宵歎　丙寅十月京師賦<lb/>
可憐明月光委曲照空牀自是元無夢更悲今夜長<lb/>
　　　春晩樓上　丁夘京師賦<lb/>
楊花吹後盡春色但悠揚獨立西樓上持情向夕陽<lb/>
　　　和王文舉别館初夏　丁夘京師賦<lb/>
薫風酣緑樹午日思黄鸝的的羅窗夢西鄰可得知<lb/>
　　　和陳傳道秋日十詠　丁夘九月京師賦<lb/>
近砌擲鳴籖長簷縣素綆溼翅暝鴉歸髙梧落深井<lb/>
<pb n="KR4d0122_WYG_008-5a"/>
　　右秋雨<lb/>
歸雲去悠悠長風來獵獵簷角兩長楸斜陽<graphic n="KR3424" url="https://raw.githubusercontent.com/kanripo/KR-Gaiji/master/images/KR3424.png" mimeType="image/png"/>黄葉<lb/>
　　右秋晴<lb/>
病骨倦空牀曳杖間庭步暗燭與寒蟲迢迢思風露<lb/>
　　右秋夜<lb/>
未捲半簾霜猶疑在庭月倚樹汲清泉踈風獵華髮<lb/>
　　右秋曉<lb/>
霜空出華月尊酒聊相對别夜復嬋娟故人千里外<lb/>
<pb n="KR4d0122_WYG_008-5b"/>
　　右秋月<lb/>
紛紛脫柯葉衮衮㫁根蓬不待吹楊力隨風亦自東<lb/>
　　右秋風<lb/>
宿雨塵霾靜寒原黍稷空臨風聊放目不為送飛鴻<lb/>
　　右秋望<lb/>
擬從康樂公雙躡登山屐晴夜宿天台披雲看初日<lb/>
　　右秋興<lb/>
梅梁巢已空去此復何從勿憚歸飛逺氷霜不爾容<lb/>
<pb n="KR4d0122_WYG_008-6a"/>
　　右秋燕<lb/>
不復怒飛聲朝雞得擅鳴婆娑猶有地媚竈畢餘生<lb/>
　　右秋蠅<lb/>
　　　和同行潘生悒悒悠悠二首　戊辰三月金陵<lb/>
　　　　賦<lb/>
悒悒復悒悒愁眠成夢泣薄暮落花天高樓面風立<lb/>
悠悠復悠悠淚寄東風流所思悵何許西北齊雲樓<lb/>
　　　長安在何許二首　戊辰八月歴陽賦<lb/>
<pb n="KR4d0122_WYG_008-6b"/>
長安在何許疑是青天上矯首遡西風溪雲斷人望<lb/>
長安在何許疑在白日下徘徊天一隅華月生新夜<lb/>
　　　懐寄清涼和上人二首　戊辰十月歴陽賦<lb/>
不見江南客願聽江南鐘傾耳度遥夜天寒多北風<lb/>
試問江南客何時肯度淮多情是湖水毎自石頭來<lb/>
　　　梅華寄清涼和上人　己巳十二月廿三日石<lb/>
　　　　磧戍北馬上賦<lb/>
石頭城上客領取一枝梅何事春消息今從江北來<lb/>
<pb n="KR4d0122_WYG_008-7a"/>
　　　送僧法印智因西上　庚午正月烏江賦<lb/>
千里長淮北東風破雪寒此行休問路驀直到長安<lb/>
　　　懐寄彭城朋好十首　庚午九月歴陽賦<lb/>
元㢸今安健音塵久濶踈早年傾盖意白首復何如<lb/>
　　右寇三　别五年始再通問<lb/>
努力張謀父躬耕老白雲無年儉足用此外奈何君<lb/>
　　右張大　寄聲有田居食不足之歎<lb/>
子仲安貧者毘陵久罷歸秋風一相憶賴有燕西飛<lb/>
<pb n="KR4d0122_WYG_008-7b"/>
　　右劉四　名士真謫官毘陵罷歸已久<lb/>
好在張居士雲龍寄夢頻西齋見風月連榻復何人<lb/>
　　右張十七　聞廢雲龍山居増構城中西齋甚宏<lb/>
　　　邃<lb/>
希逺來彭澤聊為三徑資拂衣歸底處命駕定何時<lb/>
　　右董大　名初甞攝沛長累月解印去職<lb/>
逺計陳傳道窮秋亦罷官還驅欵段馬吟雪向長安<lb/>
　　右陳二　先予之官下邳今已受代<lb/>
<pb n="KR4d0122_WYG_008-8a"/>
不見㑹之久每思詩酒豪扁舟由甬上乗興可須招<lb/>
　　右王十三　期予罷官㑹甬上<lb/>
子敏超龍級得官何處州他時趨洛下獨與士龍游<lb/>
　　右王七　名遹方第進士而喪其兄子立<lb/>
寇叔情何厚郵筒數得書前春應上塜能訪酒家無<lb/>
　　右寇十一　應之毎嵗上塜道由京都必訪予于<lb/>
　　　酒壚<lb/>
試吏王文舉俄纒風樹哀明年道濉上為爾一徘徊<lb/>
<pb n="KR4d0122_WYG_008-8b"/>
　　右王三　始調華亭刑獄掾以家艱罷今執喪宋<lb/>
　　　城<lb/>
　　　和錢徳循古意二首　辛未五月京師賦<lb/>
駕犁豈知耕布榖不入田大農坐官府百吏飽窮年<lb/>
維漢南有箕垂象列三辰長司簸揚職糠粃居前塵<lb/>
　　　送王西樞出鎮鄭圃八首　壬申六月京師賦<lb/>
千載君臣㑹將圖不世功巻収天下福偏厚古扶風<lb/>
帷幄參神筭邉塵萬里清西藩聊偃息猶是一長城<lb/>
<pb n="KR4d0122_WYG_008-9a"/>
公論由來重髙懷此去輕吾非厚知已感歎此蒼生<lb/>
新書許從事狡穴盪應空寄語征西將無矜獵犬功<lb/>
前日神州尹聲華掩趙張春風長有待難樹是甘棠<lb/>
來暖西樞席斯民賴已多前春鳯池水四海漲恩波<lb/>
門闌曳裾客皆自許人豪今日宸廷下誰知北郭騷<lb/>
衮繡行將復沙堤百里東病夫雖老矣猶解賦豳風<lb/>
　　　題海陵寓舍二首　甲戌正月賦<lb/>
池上千條栁依依解占春自憐衰颯鬢不與物爭新<lb/>
<pb n="KR4d0122_WYG_008-9b"/>
池上雪初消春鴉已占巢自憐流寓迹無物可誅茅<lb/>
　　　追和亡友杜仲觀古黄生曲三首　甲戌四月<lb/>
　　　　海陵獲仲觀遺編追和此<lb/>
朝為去山雲暮為還山雨誰謂物無情歡期不如許<lb/>
歡歸夜何其月照臨門别後夜待歡來開門但明月<lb/>
要知兩儂心等是他山石此誠不可轉彼情無自入<lb/>
　　　京居感興五首　丙寅秋彭城陳傳道見寄五<lb/>
　　　　詩以目送歸鴻難為韻尋和答之乙亥八月<lb/>
<pb n="KR4d0122_WYG_008-10a"/>
　　　　食貧京師復取手拊五絃易為韻五詩俟他<lb/>
　　　　日示陳也<lb/>
壯圖可復道罄折營五斗負郭二頃田何時落吾手<lb/>
平生感激心炯炯徒自許塵埃五十絃難為齊人拊<lb/>
稠人致髙位一二難遽數驃騎彼將軍未應賢第五<lb/>
擾擾塵籠下容身亦是賢横屍道邊子共笑直如絃<lb/>
長言與短調誰謂髙游藝謾賦芳草篇長安居不易<lb/>
　　　和豳老郎官湖懐古五首　事見第五巻中丁<lb/>
<pb n="KR4d0122_WYG_008-10b"/>
　　　　丑八月江夏賦<lb/>
郎官老辭筆得爾夀春碑姦賊餘靈在斯人是僇屍<lb/>
白也遭時網臨年放夜郎何妨去物逺當道横豺狼<lb/>
昔人冺黄壤陳迹變滄波刼火洞然壞無如佳句何<lb/>
杜守王明府吾知夫不凡解持餘酒胾一飫逐臣饞<lb/>
岑輔何為者當年唱不譍名隨詩石在附驥兩青蠅<lb/>
　　　江夏八詠　丁丑九月采江夏陳迹未著於時<lb/>
　　　　者賦之以補郡圖經之闕焉<lb/>
<pb n="KR4d0122_WYG_008-11a"/>
祖龍礪長劍昔道此南巡徒挾雄鋩利湘川奈水神<lb/>
　　右磨劍池　在頭陀峯頂相傳始皇南巡磨劍於<lb/>
　　　此石亦存焉<lb/>
孟公泣竹地今是布金園不保五畆宅非無百代孫<lb/>
　　右靈竹寺　相傳孟宗故居也<lb/>
髙岸已為谷斯人如蛻蟬固應留寳刻信是當家仙<lb/>
　　右祖貫墓銘　祖字子元元和乙亥年過吾家外<lb/>
　　　監授丹及訣後六十年始化去夀九十五門人<lb/>
<pb n="KR4d0122_WYG_008-11b"/>
　　　許鼎為其埋銘載季真天台昇仙事甚詳後為<lb/>
　　　瓦官殘子元墓棺已空矣　此銘今在天慶觀<lb/>
　　　中<lb/>
亡一章<lb/>
　　右舒元輿榜　舒依郄士美僑居江夏太和二年<lb/>
　　　登朝方盡室去此將行題榜留于頭陀佛祠之<lb/>
　　　殿梁上至元祐中郡守王得臣始命李康年序<lb/>
　　　其事而摹刻于石榜失所在<lb/>
<pb n="KR4d0122_WYG_008-12a"/>
亭掲竒章榜斯民孰去思多慙羊叔子涕泗峴山碑<lb/>
　　右竒章亭　在黄鵠山最髙頂牛僧孺登燕于此<lb/>
　　　後人因榜竒章云<lb/>
南津趙陀石云是昔人舟長懐精衛志不擬長江流<lb/>
　　右趙陀石　在鄂之南浦長十許丈髙亦半焉相<lb/>
　　　傳昔人沉舟之所化也<lb/>
西戍夕陽晴東城石鏡明有山名八字供作兩眉横<hi>八</hi>
<hi>字山見戴洋傳</hi>
<pb n="KR4d0122_WYG_008-12b"/>
　　右石鏡亭　黄鵠磯有石明瑩可鑑亭占其上榜<lb/>
　　　為石鏡云<lb/>
應龍昔此去雷雨助騰昇舊穴潛蛟蜃風波横要津<lb/>
　　右龍穴渡　相傳有龍出於此今為津步<lb/>
　　　變竹枝詞九首　戊寅上巳江夏席上戯為之<lb/>
　　　　以代酒令<lb/>
莫把雕檀楫江清如可涉但聞歌竹枝不見戯桃葉<lb/>
隔岸東西州清川拍岸流但聞竹枝曲不見青翰舟<lb/>
<pb n="KR4d0122_WYG_008-13a"/>
露濕雲羅碧月澄江練白但聞竹枝歌不見騎鯨客<lb/>
北渚芙蓉開褰裳擬屬媒但聞竹枝曲不見莫愁來<lb/>
西戍長回首髙城當夏口但聞竹枝歌不見行吟叟<lb/>
南浦下漁筒孤篷信晚風但聞竹枝曲不見滄浪翁<lb/>
勝槩今猶昨層樓棲燕雀但聞歌竹枝不見乗黄鶴<lb/>
危構壓江東江山形勝雄但聞竹枝曲不見胡牀公<lb/>
蒹葭被洲渚鳬鷖方容與但聞歌竹枝不見題鸚䳇<lb/>
　　　題畫巻後二首　元祐壬申京師為宗室令鼒<lb/>
<pb n="KR4d0122_WYG_008-13b"/>
　　　　文焕賦後八年文焕物故二圖為他人有復<lb/>
　　　　見此詩録之<lb/>
蹇驢烏帽禪客落日黄塵故闗已悔棄繻昔去更逢挈<lb/>
履今還<lb/>
　　右闗路逢僧圖<lb/>
結茅百尺荒臺杖藜一徑莓苔謝絶雞羣老鶴不應端<lb/>
為琴來<lb/>
　　右鳴琴召鶴圖<lb/>
<pb n="KR4d0122_WYG_008-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0122_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　慶湖遺老詩集巻八<lb/>
</p>
<p>
</p>
  </div>
</body>
</text>
</TEI>
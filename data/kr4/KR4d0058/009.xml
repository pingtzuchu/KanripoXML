<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻九</head>
    <p>
<pb n="KR4d0058_WYG_009-1a"/>
欽定四庫全書<lb/>
　無為集巻九　　　　　　　宋　楊傑　撰<lb/>
　　序<lb/>
　　　祝先生詩集序<lb/>
先生諱熈載字舜咨自三衢游國庠登進士第任朝奉<lb/>
郎守秘書丞老於吳之華林先生悟風騷盖其出於天<lb/>
性幼時見鄰家童誦劒池詩云林風摇脫影山月瀉秋<lb/>
光時六嵗遽諭之曰豈非林風摇晚影耶傳者誤爾郷<lb/>
<pb n="KR4d0058_WYG_009-1b"/>
先生許洞聞而竒之及冠塲屋有聲名和文李公以禮<lb/>
幣延致門館與其二子遊厥後皆稱賢公子先生屢校<lb/>
文郡國得人為多丞相王祁公初應書時人未知名先<lb/>
生首薦之而巍中鼎科及典誥命文章温贍天下莫不<lb/>
服先生之鑒然未甞以毫髮有干於相府天下益髙先<lb/>
生之節平生與人交必盡誠不隠黙以取恱其為政端<lb/>
方耻阿諂以事上故與時寡合志不得伸而其造道深<lb/>
篤於名教中自有樂地出䖏趣尚一見於詩夫莫邪干<lb/>
<pb n="KR4d0058_WYG_009-2a"/>
将有切玉之利而其用緩於割雞黄鍾大吕有格神之<lb/>
和而其音艱於衆聽靈草指佞而姦邪憚之寳鑑燭隠<lb/>
而魑魅惡之某甞出先生之門知先生為最深故述詩<lb/>
序云<lb/>
　　　唐史屬辭序<lb/>
仁宗皇帝甞謂商周以来為國長乆惟漢與唐不幸接<lb/>
乎五代衰世之士氣力卑弱言淺意陋不足以起其文<lb/>
而使明君賢臣雋功偉烈與夫姦虐皆不暴其善惡以<lb/>
<pb n="KR4d0058_WYG_009-2b"/>
動人耳目誠不可以垂勸戒示乆逺乃詔修舊史以成<lb/>
新書是時内出四庫所藏外訪求遺事於天下若文集<lb/>
誌刻野語逸史蒐索殆徧而其刪定討論皆一時儒學<lb/>
之士凡十有七年而後成扵是與漢晉諸史方軌並駕<lb/>
以垂無窮吁可謂盛矣嘉祐中其書新出而天下之士<lb/>
傳録誦讀惟恐其後時無為程鵬彦昇篤愛是書乃采<lb/>
一代事迹四言成文兩兩相比題曰唐史屬辭總成四<lb/>
巻其於善惡邪正雖皆因其傳文而於輕重諧偶若權<lb/>
<pb n="KR4d0058_WYG_009-3a"/>
衡然可謂勤且至也觀者用力少而収功多将求鏤版<lb/>
以廣其傳丐予以為序彦升有學行予科塲友也初命<lb/>
錢塘掾上官稱其材将見其所施設此未足以為彦升<lb/>
道元祐元年閏二月一日泗州青陽述<lb/>
　　　五代紀元序<lb/>
有唐之衰五代起扵藩鎮梁祖始以姦雄窺竊神器雖<lb/>
天下畏其强盛而弑逆之禍在於閨門君不君臣不臣<lb/>
父不父子不子於梁氏備之矣欲永其世不亦難哉夫<lb/>
<pb n="KR4d0058_WYG_009-3b"/>
亂臣賊子人人棄之乗其所共棄而動之以言故末帝<lb/>
得以誅友珪而代之然而唐徳深厚人心未忘此後唐<lb/>
之所以興也武皇征伐屏翰之功初與梁祖相後先而<lb/>
梁祖終於取天下武皇終於藩國千載而後梁祖首簒<lb/>
竊之罪武皇保忠義之名善惡之致何其殊如是耶荘<lb/>
宗克成父志勇於征討平定梁氏中興唐祀議者稱之<lb/>
至於溺惑聲伎吝嗇賞賚此其所以亡也所謂暴威武<lb/>
者或困於聲色之娱屯其膏小貞吉大貞凶荘宗有之<lb/>
<pb n="KR4d0058_WYG_009-4a"/>
矣莊宗明宗閔帝廢帝四世三族姓異號同同尊唐室<lb/>
致有唐廟貌雖石晉之代亦宗祀之而不敢廢乃武皇<lb/>
莊宗之力也晉高祖利建大號以君父事契丹及少主<lb/>
嗣位欲正名分召徠敵冦割裂中夏人主后妃䝉塵異<lb/>
域皆高祖之罪也漢高祖有赴難之迹惜哉不克成其<lb/>
功當中原無主之際徇輿議而卽位不猶愈於僭竊者<lb/>
乎隠帝不能駕馭英雄潜行誅戮傾覆宗社誠自取之<lb/>
爾周高祖世宗可謂英武也巳而其享國不永恭帝沖<lb/>
<pb n="KR4d0058_WYG_009-4b"/>
幼謳歌不歸斯葢厯數在乎真主非人謀之所及也五<lb/>
十三年之間生靈困於塗炭王道衰而不振史氏蕩而<lb/>
無法秉筆之士為之歎息嗚呼十三主有君天下之勢<lb/>
而無君天下之道君無其道則賞罰有所不明君有其<lb/>
勢故紀元之法以託之也或曰編年繫事必具四時在<lb/>
紀元則梁祖不書春莊宗不書春夏秋冬者何為也曰<lb/>
唐厯未終不可以與梁也梁厯未終不可以與後唐也<lb/>
不與之所以正正綂也正綂不正何以正天下哉治平<lb/>
<pb n="KR4d0058_WYG_009-5a"/>
三年春正月序<lb/>
　　　補編年圖序<lb/>
編年圖任山先生之所撰也始自周平訖於聖宋歲之<lb/>
甲乙列於上國之年世列於下稽諸史牒咸得其實先<lb/>
生授于建谿張君予於張君而得焉周平而上或患其<lb/>
闕因自堯舜而補之夫先生之圖祖春秋也某之所補<lb/>
祖斷書也聖人之法相為表裏不亦可乎皇甫謐曰堯<lb/>
生甲申歲孔安國曰堯年十六以唐侯升為天子故即<lb/>
<pb n="KR4d0058_WYG_009-5b"/>
位於已亥也書試舜之年曰朕在位七十載故試舜於<lb/>
戊申也試舜三載曰汝陟帝位故舜攝於辛亥也二十<lb/>
八載帝乃殂落<hi>自舜攝之年</hi>其崩於戊寅也舜生三十徴庸<lb/>
故舜生於已夘也三十在位<hi>歴試二年攝位二十八年</hi>故即位於庚<lb/>
辰也禪禹於壬寅也正月朔旦受命於神宗故禹攝於<lb/>
癸卯也五十載陟方乃死故崩於己巳也史遷曰舜崩<lb/>
三年而禹即天子位故禹即位於壬申也皇甫謐曰夏<lb/>
啓元年歲在甲辰禹當先啓三年而崩故崩於辛丑也<lb/>
<pb n="KR4d0058_WYG_009-6a"/>
皇甫謐曰禹年百歲故生於壬戌也又曰啓立十年而<lb/>
崩故崩於癸丑也自啓至於周之共和不得而補年祀<lb/>
不明故也惟汲冢紀年曰夏有王無王用歲四百七十<lb/>
有一故夏亡於壬戌也夏旣亡商宜有天下於次年故<lb/>
湯踐位於癸亥也皇甫謐曰湯踐位十三年而崩故崩<lb/>
於已亥也汲冢紀年又曰湯滅夏以至於受用歲四百<lb/>
九十有六故商亡於戊寅也商旣亡周宜有天下於次<lb/>
年故武王踐位於已夘也共和而後皆據史遷年表而<lb/>
<pb n="KR4d0058_WYG_009-6b"/>
補之噫自啓至於共和年祀不明則有矣世次可得而<lb/>
明故載為三代世譜時皇祐二年二月二十六日序<lb/>
　　　楚風序<lb/>
楚風者何楚人美太守之詩也詩有四始曷為謂之風<lb/>
本乎師乙之法師乙曰正直而静㢘而謙者宜歌風進<lb/>
身以道吾太守之正也不為勢曲吾太守之直也仁不<lb/>
撓物吾太守之静也介潔自守吾太守之亷也接士降<lb/>
巳吾太守之謙也故楚人之詩有美正直而静者有美<lb/>
<pb n="KR4d0058_WYG_009-7a"/>
亷而謙者得師乙歌風之法是以謂之風也<lb/>
　　　清獻趙公壽塋頌序<lb/>
元豐二年春資政殿大學士太子少保趙公連章得謝<lb/>
歸於三衢是年冬卜壽塋於先塋國令公兆域之側乃<lb/>
自作頌題於壁間後五年公薨天子聞訃震悼輟視朝<lb/>
優賜賻典以太子少師告第太常攷行以清獻易名尚<lb/>
書省集議僉以為當朝廷從以諡焉古未有也公子㞦<lb/>
初辭御史又辭太僕丞願就養於南國上嘉其世孝詔<lb/>
<pb n="KR4d0058_WYG_009-7b"/>
提舉兩浙路常平廣惠倉以便養志也及遭鉅創每視<lb/>
壁間所書頌則號慕殞絶思刻石以廣其傳乃屬某以<lb/>
為序某聞患莫大於愛生累莫重於畏死至人無巳悟<lb/>
其本不生故其存也無所愛達其未嘗滅故將亡也無<lb/>
所畏惟其無愛無畏乃能致其忠竭其孝一其誠而𡨕<lb/>
於道至於不隕穫於貧賤不充詘於富貴見利不虧其<lb/>
義見死不更其守其餘事也公之頌章首曰吾政已致<lb/>
葢戴吾君從其乞身之請退而不敢忘其忠也次曰歸<lb/>
<pb n="KR4d0058_WYG_009-8a"/>
此山地葢言吾親全而生之巳將全而歸之没而不敢<lb/>
忘其孝也又曰彼真法身不即不離葢了覺本源實無<lb/>
生滅一其誠而冥於道也公其至人乎來者觀其頌則<lb/>
知公之所存矣八年冬某被命典客訪道南㳺將還京<lb/>
師得公子書至武林乃為序云<lb/>
　　　石聲編序<lb/>
嘉祐五年夏四月儂智高叛廣南晉康太守趙公死於<lb/>
難夫賊勢不可敵而太守敵之不曰勇於義乎去晉康<lb/>
<pb n="KR4d0058_WYG_009-8b"/>
則可以生而太守不之去不曰固其守乎旣知其不可<lb/>
敵又知其不可去而太守不自屈其節而死之不曰忠<lb/>
於國乎故聞太守之風者庸懦之人激而勇苟生之人<lb/>
激而守姦邪之人激而忠有是三者之大節而為敎於<lb/>
天下天下賢君子得不聞而稱之乎是以具於奏牘者<lb/>
二狀其行事者二銘表其墓者三記於祠堂者二形於<lb/>
聲詩者不可遽數太守之弟殿中丞世弼集其所得詩<lb/>
以示傑且以序見託傑按樂記曰石聲磬磬以立辨辨<lb/>
<pb n="KR4d0058_WYG_009-9a"/>
以致死君子聽磬聲則思死封疆之臣請名其集曰石<lb/>
聲編將使萬世君子見其詩思其人其猶聽石聲而思<lb/>
之云爾太守諱師旦潛叔其字也<lb/>
　　　講周禮序<lb/>
周禮者周公建六官致太平之書也公以聖人之德極<lb/>
輔相之尊通天下之志成天下之務故能作是經述是<lb/>
禮為萬世之大法也其略見於周官其詳載於六典六<lb/>
典者何治敎禮政刑事也治無不統天之道也天官冢<lb/>
<pb n="KR4d0058_WYG_009-9b"/>
宰以掌之敎無不容地之道也地官司徒以掌之和豫<lb/>
者禮其序春也春官宗伯以掌之正大者政其序夏也夏<lb/>
官司馬以掌之肅嚴者刑其序秋也秋官司寇以掌之富<lb/>
有者事其序冬也冬官司空以掌之治則不言而化也敎<lb/>
則見于言矣禮則見於容矣政則見於令矣刑則見於威<lb/>
矣事則見于物矣此其精麤先後之序也六官帥其屬三<lb/>
百六十期之日也自天子諸侯至於公卿大夫貴賤莫不有<lb/>
位自王畿至於侯甸男采衛要蕃逺近莫不有制自天地<lb/>
<pb n="KR4d0058_WYG_009-10a"/>
宗廟至於百神祀享莫不有常自正月之吉至於歲終施<lb/>
為莫不有時自人至於鳥獸草木養之必有其道自宫室<lb/>
至於車服器用制之必有其法無一職不修而王道備無<lb/>
一物不化而歲功成此所以致太平而敬天命也不幸遭<lb/>
罹秦火絶滅典常出自山巖遽藏秘府冬官亡失旣不獲<lb/>
其完書士儒相傳乆巳弊於俗學聖上憫其若此命儒<lb/>
臣以訓釋㫖歸列之科選使成周太平之迹煥然著明<lb/>
於本朝誠千百年希闊之遇也然而執形器度數之學<lb/>
<pb n="KR4d0058_WYG_009-10b"/>
者不知制作之所存泥道德性命之說者不能考合以<lb/>
適用葢學禮者之所蔽惟不執不泥然後能盡變通以<lb/>
致用上以副朝廷經術造士之意不其盛歟<lb/>
　　題跋<lb/>
　　　題孔融四公頌<lb/>
華陰靖節先生寶九歲時放一黃雀其夕有一黃衣童<lb/>
子再拜曰我王母使者感君仁愛救拯實感存濟授以<lb/>
四白環令君子孫潔白位登三事當如此環其後震秉<lb/>
<pb n="KR4d0058_WYG_009-11a"/>
賜彪四世太尉徳業相繼及曹操欲害彪時孔融為将<lb/>
作大匠聞之徃見操曰楊公四世清徳海内所瞻今横<lb/>
死非辜則孰不解體融魯國男子明日便當拂衣而去<lb/>
操不得已而出之觀頌詩則見孔公之誠心矣此巻翰<lb/>
書竒古有御書印及空闕景皇神堯諱驗是唐朝内府<lb/>
所藏靖恭楊氏世世傳以為寳其世字民字尚未諱者<lb/>
盖貞觀以前書也<lb/>
　　　題范文正書伯夷頌<lb/>
<pb n="KR4d0058_WYG_009-11b"/>
伯夷避位孤竹責仁於周義不食粟死於首陽可謂聖<lb/>
人之清已其於時也不亦難哉文正公書伯夷頌時今<lb/>
中書丞相侍行青社三十年間繼登宰輔澤被四海有<lb/>
若伊尹格於皇天有若伊陟格於上帝盖千載一時也<lb/>
元祐四年四月四日權發遣兩浙提㸃刑獄公事楊傑<lb/>
謹題<lb/>
　　　題慧應大師運氣經絡圗<lb/>
五音之變六律之序治樂者不可不知不知是而考擊<lb/>
<pb n="KR4d0058_WYG_009-12a"/>
成聲者豈非偶諧歟四瀆之源百川之㑹治水者不可<lb/>
不知不知是而䟽導有功者豈非幸中歟黄帝之書醫<lb/>
家所重詳究其義五運六氣猶樂之五音六律也十二<lb/>
經絡猶水之四瀆百川也安可忽之哉余乆官奉常屢<lb/>
被詔攷校太醫官學者之扵運氣經絡通者亦鮮然後<lb/>
知醫術之為難矣昨見錢唐慧應大師智全所出五運<lb/>
六氣十二經絡圖因召而攻其所學本末皆見於黄帝<lb/>
之書盖家世師承有所自矣講學之暇益精於此其濟<lb/>
<pb n="KR4d0058_WYG_009-12b"/>
人之心孰禦焉元祐元年三月二十有九日洞庭舟中<lb/>
題<lb/>
　　　題浮渡山峯巖圖<lb/>
潛叟樂山水至浮渡樂而甚故為山之峯巖圖一曰安<lb/>
為其可以居也二曰怪為其有所象也三曰險為其徃<lb/>
之難也四曰幽為其邃而異也居廣泉甘安之上也有<lb/>
一不及安之中也有一不足安之下也象而近之怪之<lb/>
上也象而或差怪之中也象而或䟽怪之下也人不能<lb/>
<pb n="KR4d0058_WYG_009-13a"/>
徃險之上也徃而惕然險之中也往而或惕險之下也<lb/>
旣邃且異幽之上也有一不及幽之中也有一不足幽<lb/>
之下也巳而示於達翁達翁笑之曰子所謂安安之常<lb/>
也子所謂怪怪之常也子所謂險險之常也子所謂幽<lb/>
幽之常也吾聞之大安不居大怪不象大險不難大幽<lb/>
不邃安乎怪乎險乎幽乎在於是圖忘其圖不盡山之<lb/>
勝乎此巖圖其來固乆歴世狀者不知其幾人矣其如<lb/>
形勢尚未之辨則其安怪幽險又焉所及乎金陵僧慧<lb/>
<pb n="KR4d0058_WYG_009-13b"/>
淵善於水墨丹青非獨能辨其形勢至於安怪幽險悉<lb/>
精妙乎筆端實與造物者争其先後也或平昔樂於山<lb/>
川者縱未達是境若披是圖亦可以盡得於心目矣<lb/>
　<lb/>
　<lb/>
　<lb/>
　<lb/>
　無為集巻九<lb/>
</p>
<p>
</p>
  </div>
</body>
</text>
</TEI>
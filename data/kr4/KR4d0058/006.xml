<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻六</head>
    <p>
<pb n="KR4d0058_WYG_006-1a"/>
欽定四庫全書<lb/>
　無為集巻六　　　　　　宋　楊傑　撰<lb/>
　　律詩<lb/>
　　　送張令同年赴嶺南<lb/>
滕王閣上正持盃候吏先期過嶺來澤國暫抛三徑菊<lb/>
春風須寄一枝梅昔年身到仁宗殿同日鱗驚禹穴雷<lb/>
萬里青雲有前約莫因藍綬歎塵埃<lb/>
　　　劉純之以便親請還蜀<lb/>
<pb n="KR4d0058_WYG_006-1b"/>
通守臨川郡家山夢翠微願辭靈運史欲著老萊衣萬<lb/>
事樽前盡片心天外歸金烏伴征棹日日向西飛<lb/>
　　　賦梅送黃庭方<lb/>
子行何所贈贈子一枝梅長共雪霜約故先桃李開清<lb/>
香隔年在和氣引春回上國人相問為言南嶺來<lb/>
　　　贈朱漢臣先生<lb/>
德義輕軒冕有誰知所存清風滿淮國高節老巢門孝<lb/>
友敦兄弟詩書敎子孫何當對明月林下接君言<lb/>
<pb n="KR4d0058_WYG_006-2a"/>
　　　送陳成伯學士知湖州<lb/>
揚舲初出禁城東夾岸桃花蕋正紅紫綬朱轓金馬客<lb/>
清風明月水晶宫晝衣始信歸郷貴夜鶴從教恨帳空<lb/>
政暇笙歌應鼎沸詩壇不用苦争功<lb/>
　　　送姜厚兄弟<lb/>
之子别庭闈鄉心夜夜飛芝蘭經嵗老鴻鴈傍春歸芳<lb/>
草隨征棹和風上綵衣鳴桹聲漸逺月滿釣魚磯<lb/>
　　　送許常<lb/>
<pb n="KR4d0058_WYG_006-2b"/>
連年去鄉國從我赴南官一日學不廢雙親心自寛朝<lb/>
廷尚公正塲屋進孤寒去去勿隕穫青雲翔羽翰<lb/>
　　　和朝回<hi>二首</hi>
官閒無謁禁朝退自賔稀開巻逢先覺忘言接上機百<lb/>
千三昧悟四十九年非老矣陶彭澤浩歌胡不歸<lb/>
氣平無病惱心定覺身閒禮局容尸素仙科玷潤刪馬<lb/>
駑猶勉駕鳥倦合知還舊隠廬山下蓬茅屋數間<lb/>
　　　和酬致政朱殿丞<lb/>
<pb n="KR4d0058_WYG_006-3a"/>
挂冠清世詠歸田舟縦江湖養浩然水底病龍思致雨<lb/>
樹頭老鶴懶沖天詩因社友編三百酒為春風費十千<lb/>
今古辭榮人不少惟君知足最當年<lb/>
　　　再和<lb/>
詩將曽持造化權何須功業勒燕然生涯書外都無物<lb/>
興味壺中别有天君解扁舟帆五兩我慙佳客履三千<lb/>
吾皇貴老多優賜好乞湖山不計年<lb/>
　　　再和<lb/>
<pb n="KR4d0058_WYG_006-3b"/>
君賦江山數十篇人疑吟苦鬢皤然洞庭有浪寒欺晝<lb/>
太華無雲翠挿天鷙鳥懦飛徒累百疲兵重戰必當千<lb/>
席間莫訝賡酬速詩債從来笑隔年<lb/>
　　　陳氏得開元佛殿梁材斵為琴傳三世矣而歸<lb/>
　　　　於太常少卿盛誨之請予賦焉<lb/>
佛屋良材度中琴調絃安軫布徽金平時已入棟梁用<lb/>
終古更傳山水音陳氏得為三世寳啓期無負一生心<lb/>
太常宻補巖廊化歌詠南風恵澤深<lb/>
<pb n="KR4d0058_WYG_006-4a"/>
　　　晝錦堂<lb/>
功成身退正康强慿軾歸來晝錦光門外節旄交畫㦸<lb/>
境中桑梓間甘棠兩朝將相經綸業千古絃歌禮義鄉<lb/>
父老未勞思再見聖君方眷股肱良<lb/>
　　　遊藉田<lb/>
池館連雲晝掩扉晴煙冉冉日暉暉黃鸝映葉不肯去<lb/>
翠鳥得魚還自飛禾秀天田葱犗卧花開仙苑粉牆圍<lb/>
白蓮徑裏歸來晚風送餘香欲染衣<lb/>
<pb n="KR4d0058_WYG_006-4b"/>
　　　和酬赤松莊陳天貺<lb/>
花壓欄干木插天不知經始自何年為憐水石留終日<lb/>
謾拂莓苔寫數篇籠碧裁紗非我望梯雲名集自家傳<lb/>
氣蒸波撼多才思應笑襄陽孟浩然<lb/>
　　　過鴻溝<lb/>
楚漢區區别土疆誰知盛德勝兵强乾坤混一歸真主<lb/>
郡國平分亦假王地底泉源通汜水道旁碑石屬滎陽<lb/>
如今四海都無外農入春田失戰塲<lb/>
<pb n="KR4d0058_WYG_006-5a"/>
　　　和謝聖藻遊錦川<lb/>
錦川亭上雨霏微太守齋航巻畫旂步入名園鶯慣見<lb/>
歌隨流水鷺驚飛凭高自有千峯聚飲劇方知萬事非<lb/>
卻恐丹陽赴官去此心當共白雲歸<lb/>
　　　藉田集議<hi>以姓為韻</hi>
甸師經始遇金穰禁籞清樽合奉常千畆方田開帝籍<lb/>
四時和氣聚神倉青壇改卜先農兆曲水交流上巳觴<lb/>
欲識漢家林苑富融融春澤浸長楊<lb/>
<pb n="KR4d0058_WYG_006-5b"/>
　　　舟泊太湖<lb/>
區區朝市逐紛華不信湖心有海槎八十丈虹寒卧影<lb/>
一千頃玉碧無瑕古今風月歸詩客多少蓴鱸屬酒家<lb/>
安得扁舟如范蠡煙波深處卜生涯<lb/>
　　　汝直松齋<lb/>
伊闕十五里唐朝三百年歲寒林木在王氏子孫傳門<lb/>
有登龍客風生飲虎泉丹方齊代刻龕像魏時鐫居士<lb/>
山長對郎君谷巳遷塔巍花繚繞溪浄竹嬋娟木記空<lb/>
<pb n="KR4d0058_WYG_006-6a"/>
陳迹烽臺息舊煙陸渾平獷俗八節穏漁船嗣絶傷宫<lb/>
傅碑亡歎鄭䖍石樓延客醉天竺伴僧禪寓目鳴鑾地<lb/>
追懷奪錦篇白雲最深處約我詠歸田<lb/>
　　　黙齋<lb/>
喧喧人世事何窮燕坐深齋孰與同道義優㳺言象外<lb/>
利名分付是非中紅塵無路到真境幽鳥有時啼晚風<lb/>
此意只應陶令㑹北忩琴在七絃空<lb/>
　　　贈馮揚州<lb/>
<pb n="KR4d0058_WYG_006-6b"/>
天下無雙士淮南第一州文章老元帥節義古諸侯路<lb/>
穏歸黃閣功成建碧油九重致堯舜四海望伊周楚甸<lb/>
供吟筆吳兵賴坐籌風雲生鷁首蛟蜃怯龍頭有士依<lb/>
餘芘干時愧拙謀滄溟波浪險願借釣鼇鈎<lb/>
　　　上知郡宋大卿<lb/>
縣弩曾陪竹馬迎清風千里畏神明三朝史榮推循吏<lb/>
九寺官班重正卿道氣養成髭轉黑民情照盡法從輕<lb/>
異時歸去黃金闕留得甘棠歲歲榮<lb/>
<pb n="KR4d0058_WYG_006-7a"/>
　　　答宗臣佳章<lb/>
幽閒外世縁白日抱琴眠詩就多驚俗樓居半是仙竹<lb/>
牀斜倚杖蘚壁倒垂鞭翻笑紅塵客馬頭韁轡牽<lb/>
　　　和劉景文路分成考<lb/>
新春書一考舊學惜三餘弗厭詩情淡從敎世味疎清<lb/>
時閒將帥長日玩圖書愛我錦溪月約來相伴居<lb/>
　　　和李義山盤豆館藂蘆有感<lb/>
盤豆蒼珉刻舊吟清風自可滌煩襟庭蘆邂逅開青眼<lb/>
<pb n="KR4d0058_WYG_006-7b"/>
澤國歸投是素心鄉夢不知家逺近世塗休問迹升沈<lb/>
陽春一曲一樽酒遮莫秋聲四面砧<lb/>
　　　秀溪寒食<lb/>
十里喧闐錦繡川鞦韆人健趂飛鳶花明栁暗丹青國<lb/>
日薄雲濃水墨天遊女踐成芳草徑畫船衝散碧溪煙<lb/>
武陵謾說桃源好屈指如今㡬百年<lb/>
　　　夜泊偶書<lb/>
過得重湖日巳斜相依漁艇宿蒹葭故園水面一千里<lb/>
<pb n="KR4d0058_WYG_006-8a"/>
明月渡頭三四家客路漂流身似梗世途紛冗事如麻<lb/>
卻欣歸去逢寒食醉倒春風爛漫花<lb/>
　　　和錢越州穆贈惠州弟<lb/>
燕集蓬山雨過涼湖光何獨負知章萬家桃李春風國<lb/>
兩郡旌旄晝錦鄉和樂豈煩鳴管磬醺酣非止為杯觴<lb/>
遙應大庾嶺頭去南北枝間梅子黃<lb/>
　　　和酥花二章<lb/>
姑射山中氷雪膚造花慿仗箸頭酥生成自有神仙術<lb/>
<pb n="KR4d0058_WYG_006-8b"/>
㸃化亦同天地爐全用陰功催氣候不從凡土起根株<lb/>
頓敎寒處萌春物鄒律回陽得似無<lb/>
一盤花卉鬭工夫孰謂真酥勝假酥白石萌芽生玉種<lb/>
寒林枝榦守丹爐縷金滴粉休隨俗翦綵粘膏近守株<lb/>
翻憶嶺頭梅帶雪使歸曾得信音無<lb/>
　　　趙左丞畫像<lb/>
洪學祠堂寫六賢左丞功業最居先儀形已在凌煙閣<lb/>
豈獨丹青一郡傳<lb/>
<pb n="KR4d0058_WYG_006-9a"/>
　　　魏徴君賛<lb/>
天子詔不起少微星轉明寥寥千載後富貴在清名<lb/>
　　　趙賔客生日<lb/>
人間爵禄頌公難自有家傳一品官已亥年生逢巳亥<lb/>
從今甲子别開端<lb/>
　　　老子度闗圗送張㑹稽為夀<lb/>
祕藏函谷闗中子持贈蓬莱閣上仙願得髭鬚如此老<lb/>
却教龜鶴羨長年<lb/>
<pb n="KR4d0058_WYG_006-9b"/>
　　　無為子六年官太常江上耆老思得一見門人<lb/>
　　　　求京師名筆傳冩以歸因題之云<lb/>
江南江北白雲堆試共幽人一展開向道無為老居士<lb/>
擬歸先遣化身來<lb/>
　　　申國吕公挽詞<lb/>
訃聞孰不淚盈巾寳鑑云亡社稷臣帝獵渭濵先得吕<lb/>
神還崧嶽舊生申黙調一氣歸元鼎坐致羣倫入大鈞<lb/>
孤賤無能報知遇文章曽許繼前人<lb/>
<pb n="KR4d0058_WYG_006-10a"/>
　　　資政少保章簡公挽詞<lb/>
中道立不倚大哉王者言文章曽潤色功業在調元衮<lb/>
繡光閭里圗書遺子孫悲風起吳國千載鳯凰原<lb/>
　　　得安肅顔舅書再成哀詞<lb/>
安肅書来倍痛傷痛傷窮苦盛時亡三千蟬蜕人何處<lb/>
十載龍山夢一塲我愧動心非孟子誰能鼔缶學䝉荘<lb/>
夜臺難寄登科信淚滴春衫弔夕陽<lb/>
　　　天章俞待制挽詩三首<lb/>
<pb n="KR4d0058_WYG_006-10b"/>
材與時相㑹聲華孰可攀東堂升祕籍内閣叙清班餘<lb/>
慶千年逺浮生一夢還故郷聞訃日雲黯四明山<lb/>
熈寧治百川獻議闢民田平昔不毛地于今大有年至<lb/>
忠期報國上筞在安邉士論追賢業臨風一泫然<lb/>
節制當方面恩威號令明黠羌知効順叛俗乞歸耕一<lb/>
夕流星隕中年逝水傾祠堂嚴嵗享耆舊致精誠<lb/>
　<lb/>
　無為集卷六<lb/>
</p>
<p>
</p>
  </div>
</body>
</text>
</TEI>
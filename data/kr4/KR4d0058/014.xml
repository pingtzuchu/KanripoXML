<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無爲集巻十四</head>
    <p>
<pb n="KR4d0058_WYG_014-1a"/>
欽定四庫全書<lb/>
　無爲集巻十四　　　　　　宋　楊傑　撰<lb/>
　　墓誌　　　行狀　　　表述<lb/>
　　　故温州録事參軍陳君墓誌銘<lb/>
元豐四年六月甲子前温州錄事參軍陳君卒於丹陽<lb/>
郡明年其子鄉貢進士誠自淮南來京師以永嘉太守<lb/>
石大夫牧之所撰君行狀來求銘於予固辭不獲乃叙<lb/>
而銘焉君諱某字㡬道其先開封東明人曽祖某黄州<lb/>
<pb n="KR4d0058_WYG_014-1b"/>
軍事推官祖某廣州南海令父隱徳不仕君幼學强記<lb/>
日誦千言年十八以專經預鄉選後改應進士舉不第<lb/>
時侍講曽公侍讀楊公以君故人子謹畏習楷法因辟<lb/>
掌編錄經筵義及終經奏補九品官初任南巢主簿邑<lb/>
事頼焉再調道州司理㑹儂賊叛廣南它境或失守人<lb/>
心不安乃建白郡守請集丁壯完城壁濬塹教以旗鼓<lb/>
號令張大軍聲以伐賊謀守從之後賊黨至桂陽境上<lb/>
畏而不敢前民乃安堵太守貽詩以稱之及官滿民惜<lb/>
<pb n="KR4d0058_WYG_014-2a"/>
其行去郡數程遇溪水湍急舟艱於進忽數十人操篙<lb/>
引繂以爲助君怪而問之曰我道民也邦人荷司理之<lb/>
德久矣輙以為報爾其愛之如此再調汀州司理參軍<lb/>
寕化軍有盜六人持畬刀夜刈人禾田主逐之五人逸<lb/>
去其一獨留且殺主人邑官全獲以為六人皆强盜也<lb/>
獄具將就誅君曰持刀竊禾志不在殺也畏主人而去<lb/>
者與獨留而殺主人者異矣安可無首從以用刑邪初<lb/>
雖議論異同卒如君議遇今上即位赦五人者皆原獨<lb/>
<pb n="KR4d0058_WYG_014-2b"/>
為首者移鄉部使者洎守臣叙其事以薦於朝除姑蘇<lb/>
錄事參軍蘓民有負公府錢自牖出刺殺吏者度其不<lb/>
可免乃行賂以族弟代之君聽獄能正其罪歲大凶君<lb/>
承郡命賑救有方全活者衆君歴宦三十年終始如一<lb/>
有知已二十三人其生平所為可見三任自温州罷官<lb/>
將就升遷而不幸不得遂所願享年七十有子五人曰<lb/>
識誠諶譓皆力學從義方之訓中子曰詡出家於錢塘<lb/>
之淨慈為比丘四女皆有所適孫男五人孫女三人尚<lb/>
<pb n="KR4d0058_WYG_014-3a"/>
幼以某年月日卜𦵏於無為廬江某原銘曰<lb/>
治獄陰德可貽後昆斯言不欺當高其門<lb/>
　　　故仙源縣君陳氏墓誌銘<lb/>
温陵吕君升卿明甫之室仙源縣君陳氏泉州晉江人<lb/>
故廣南東路轉運判官駕部員外郎諱從益之女聰明<lb/>
仁孝其質夙成甫十餘歲父母器之委以家事措置指<lb/>
畫皆有條序既歸吕氏吕大族也内外百口夫人恭事<lb/>
調睦夙夜不懈舅姑安其孝夫子諧其順娣姒尚其和<lb/>
<pb n="KR4d0058_WYG_014-3b"/>
宗族稱其欽媵侍懷其仁家人上下莫不宜之熈寧六<lb/>
年明甫出使京東夫人侍其姑自淮淛還京師在道被<lb/>
病與明甫遇於宋城明甫為留醫治之數日疾不損夫<lb/>
人瞿然起曰子銜命出使王事也不可以妻故而淹上<lb/>
新擢子恐忌者得以藉口明甫憐其意即日為命駕既<lb/>
訣怡然謂明甫曰勉力使事勿以家為䘏度明甫行且<lb/>
逺即呼其兒女泣告之曰吾疾殆弗興爾父方逺使懼<lb/>
罹其憂弗敢以情告也竟以其年八月二十九日終於<lb/>
<pb n="KR4d0058_WYG_014-4a"/>
京師享年二十有八前死三日命屏去男女正容黙坐<lb/>
凡平時心願口諾及有貸於家人者一毫不忘使其子<lb/>
書識之曰以遺爾父為無恨矣夫人篤信釋氏誦其書<lb/>
遵其教精進持其所聞禪宗頓教見性成佛思而索之<lb/>
寢食都廢一日忽自喜曰吾得之矣未㡬被病以故臨<lb/>
没不亂夫人之死行且十年矣明甫為之未忍娶諸姒<lb/>
迄今言及之則為之涕下所以感人心者如此其賢孝<lb/>
可知已熈寧七年明甫為太子中允直集賢院兼崇政<lb/>
<pb n="KR4d0058_WYG_014-4b"/>
殿説書管句國子監遇郊祀追封夫人為仙源縣君有<lb/>
子四人男曰洪曰洞曰洋女一人在室洋出繼元豐三<lb/>
年五月其姑揚國太夫人楊氏薨以明年某月某日𦵏<lb/>
於揚州江都縣崑崗之陽明甫自丹徒舉夫人之柩從<lb/>
𦵏於其兆諉予以銘銘曰<lb/>
巍巍崐岡其來萬里右旋左抱一伏一起博大深厚截<lb/>
然而止長河鉅江前有吉水蒼蒼逺岫如幟如几夫人<lb/>
從姑歸安於此幽宅永康百世䝉祉令聞不忘視兹誌<lb/>
<pb n="KR4d0058_WYG_014-5a"/>
巳<lb/>
　　　故福昌縣太君李氏墓誌銘<lb/>
福昌太君李氏左朝議大夫上柱國㑹稽縣開國子食<lb/>
邑五百户賜紫金魚袋夏公伯孫所生母也太君京師<lb/>
人幼失怙恃世失其傳以良家子婉淑端莊善言懿行<lb/>
聞於閭里乃歸侍於司空是時文莊公位兼將相滎國<lb/>
夫人肅治閨閫唯司空一人以承家事每以嗣裔未廣<lb/>
為念太君承上接下靡不得其懽心及生朝議喜氣溢<lb/>
<pb n="KR4d0058_WYG_014-5b"/>
於家庭相國滎國尤所鍾愛暨相國薨司空執喪過哀<lb/>
殆不能勝太君供侍持扶未嘗違去左右乃克終制太<lb/>
君之勤為最多朝議幼而誘以學問長而勉以政事君<lb/>
親教以忠孝行巳篤以信義可謂盡母道矣故朝議歴<lb/>
仕宦近五十年無言行之過者有所自也朝議平生不<lb/>
求外官以太君不欲去京師故也以元祐六年八月十<lb/>
七日年八十有五以疾卒於家朝議遭太君之喪號慕<lb/>
過哀水漿不入口者四日相繼而終母慈子孝聞者哀<lb/>
<pb n="KR4d0058_WYG_014-6a"/>
之太君和易誠實未嘗失色於人疾病急難必援救之<lb/>
唯恐其後至於僕執賤者莫不均愛焉况其子孫乎况<lb/>
於姻族乎孫十有四人長忱次懌皆承議郎次惇左侍<lb/>
禁次忭未仕次恪亦皆左侍禁次恢衢州江山簿次忻<lb/>
未仕次恮滑州胙城尉次慬未仕次慥太廟齋郎次忦<lb/>
假承務郎次愉次懷尚幼女十一人長適宗室觀察使<lb/>
世覃次適朝請郎龎元中次適奉議郎梁子雅次適宗<lb/>
室防禦使仲戡早卒次適宗室防禦使仲汾早卒次適<lb/>
<pb n="KR4d0058_WYG_014-6b"/>
朝奉郎李譯次適宗室團練使叔盎次適宗室右監門<lb/>
衛將軍仲珣早卒次適文思副使趙令昔次適宗室率<lb/>
府率仲擴次幼未適内外諸孫㡬百人可謂盛矣以是<lb/>
年九月六日𦵏於開封府祥符縣祖塋之别域禮也銘<lb/>
曰<lb/>
子以母成母以子榮教篤忠孝天錫夀終歲月惟良掩<lb/>
於佳城<lb/>
　　　故廬江田府君夫人趙氏墓誌銘<lb/>
<pb n="KR4d0058_WYG_014-7a"/>
夫人其先南陽人五代之末家於濡須祖諱某倜儻有<lb/>
才智輕財好士搢紳樂與之㳺嘗設方略擒巨盜閭里<lb/>
以安朝廷旌其能詔列仕版辭不願就迺以保信軍節<lb/>
度行軍司馬老於家考諱化成舉進士不第鄉黨以為<lb/>
令族夫人飭身有法度事親篤孝愛婦德充備慎擇良<lb/>
配長而歸於廬江田府君諱某府君博學修已皇祐中<lb/>
詔下郡國薦士無為以府君首冠賢能書長者之車日<lb/>
盈其門延接施與人慕其風夫人蓋有助焉事奉舅姑<lb/>
<pb n="KR4d0058_WYG_014-7b"/>
盡禮事繼姑益孝謹内外稱賢田氏大姓也其歲時祭<lb/>
祀婚姻禮幣賔客之奉伏臘之給皆有家法義居甚久<lb/>
人無間言親族鄰里有疾病急難必力以濟平居不妄<lb/>
語言所為循理内外稱之其為德可知矣子二人曰瓌<lb/>
重信義喜賓客不幸早世曰仔補上庠生有行藝女一<lb/>
人適鄉貢進士李從道孫㡬人曰某曰某曰某曰某皆<lb/>
舉進士孫女㡬人未嫁以某年某月某日終於家享年<lb/>
七十有㡬卜某年某月某日𦵏於某鄉某原府君之塋<lb/>
<pb n="KR4d0058_WYG_014-8a"/>
禮也先妣長壽縣君夫人之堂姊也某仲妹夫人之冢<lb/>
婦也熈寧初某自黄梅令被召為禮官侍長壽過廬江<lb/>
見姨婦姑三世子孫滿前上下肅雍悦懌情話旬日不<lb/>
忍别洎元豐初銜哀過姨家是時姨服姑喪拜於堂不<lb/>
勝其悲姨今亡矣可勝痛哉襄事有日仔來求銘時被<lb/>
命典客道由淮楚故里在望不得執紼以申其哀愴迺<lb/>
為銘曰<lb/>
趙氏淑女田氏賢婦孝事舅姑如事父母蘋以為薦蘭<lb/>
<pb n="KR4d0058_WYG_014-8b"/>
以為佩祖先享之慶福是賚陟彼淮山南望潜邑潜不<lb/>
可及雪涕以泣<lb/>
　　　故錢夫人墓誌銘<lb/>
夫人錢氏其先錢塘人尚父吳越王之族年始笄而歸<lb/>
於吾友潘延之興嗣延之有道之士也得官不赴退居<lb/>
鍾陵三十年朝廷聞之召命再至固辭以母老不願仕<lb/>
夫人實同其志而無向榮之慕不强夫以仕此其所難<lb/>
也夫人性安恬事姑盡婦道教子有法度内外稱其賢<lb/>
<pb n="KR4d0058_WYG_014-9a"/>
因讀佛書黙然有觧熈寧五年九月十日坐上得疾頃<lb/>
刻而逝年四十有七生男子二人長曰昻前任某官仲<lb/>
曰羣舉進士預天府貢女子四人長適進士王深之次<lb/>
適國子博士張知古次適某州司户參軍趙峒一未許<lb/>
嫁以六年夏四月某日卜𦵏於西山某原昻羣其書走<lb/>
僕來求銘余與延之有通家之好義不得辭銘曰<lb/>
事姑以孝鞠幼以慈生死之際脱然不疑為有道者之<lb/>
妻非夫人而誰<lb/>
<pb n="KR4d0058_WYG_014-9b"/>
　　　故王夫人墓誌銘<lb/>
夫人王氏諱和其先深之饒陽人贈太師中書令兼尚<lb/>
書令魏國公諡惠獻諱化基之孫給事中天章閣待制<lb/>
諱舉元之女自惠獻公參預國政始徙家京師後為開<lb/>
封人夫人柔慧令淑女功婦道莫不純備父母慎擇名<lb/>
族良士以為之配年十有九歸于今奉議郎趙君君章<lb/>
事舅姑盡禮閨門肅雍内外親族稱以為法生一女子<lb/>
三歲而夭嘉祐二年舅駕部郎中守郢州夫人感疾卒<lb/>
<pb n="KR4d0058_WYG_014-10a"/>
於郢之官舍享年二十有一元祐元年冬十月𦵏於洛<lb/>
陽以祔先姑禮也銘曰<lb/>
嗚呼夫人肅雍賢孝歸於士夫宜壽而夭洛陽之原以<lb/>
卜吉兆篆刻銘章懿德永耀<lb/>
　　　故朝奉郎知汝州黄府君行狀<lb/>
府君諱某字任道其先江夏人遭唐末之亂其族分適<lb/>
江南西蜀惟建安浦城為著姓雖爵位無顯而其文章<lb/>
行義多見稱於時曽祖元吉初以風雅名重江南仕非<lb/>
<pb n="KR4d0058_WYG_014-10b"/>
其志儒學傳家二子入本朝皆登進士第次子覺任殿<lb/>
中丞以清直聞當時儒宗如宋宣獻楊劉二内相多與<lb/>
唱酬搢紳傳之君之祖也考潜山先生兩舉進士不利<lb/>
於春官朝廷當推恩奏名而隱居求志不願就其歌詠<lb/>
翰墨有晉唐風格累贈朝奉郎世積令德篤生府君府<lb/>
君為兒童時才識已過人及其長力學有文行為韓魏<lb/>
公王荆公歐陽公深所器重皇祐五年進士及第調揚<lb/>
州天長主簿移㤙州清河令秩滿改著作佐郎知曹州<lb/>
<pb n="KR4d0058_WYG_014-11a"/>
濟陰縣神宗皇帝登極覃㤙遷秘書丞以廣濟河決免<lb/>
一官魏公留守魏都薦君學行乞教授北京國子將命<lb/>
下丁潛山先生憂繼丁母裴氏壽安縣太君憂執䘮盡<lb/>
禮兄弟友愛閨門肅雍士君子推以為法制終再授秘<lb/>
書丞監都進奏院召對除河北東路提舉常平倉就改<lb/>
本路轉運判官旋易西路就移陜府西路提㸃秦鳯等<lb/>
路刑獄被召赴闕未行坐舉官失當再奪秘書丞㑹更<lb/>
官制授奉議郎入尚書省任職方員外郎車駕幸省遷<lb/>
<pb n="KR4d0058_WYG_014-11b"/>
承議郎改三品服久之以廩稍不足乞補外乃知汝州<lb/>
今天子即位恩遷朝奉郎苦足疾求致仕元豐八年十<lb/>
二月四日卒於官舍享年六十有五先是一夕夢白鷄<lb/>
棲於牀下語家人曰昔謝安夢白鷄而死我以辛酉歲<lb/>
生豈吉祥耶果不起其疾娶某氏追封永安縣君再娶<lb/>
章氏封武寧縣君三子曰材太廟齋郎曰樞曰杞皆郊<lb/>
社齋郎二女長適奉議郎王續次在室恩州之清河清<lb/>
陽欠黄河芟草掃岸十四萬兩縣於隊長十九户下催<lb/>
<pb n="KR4d0058_WYG_014-12a"/>
理都水漕臺文移不絶十九户貧乏六年不能供前後<lb/>
長少鞭扑不勝數盡當時隊長以丁數選非以物産定<lb/>
故爾郡縣苦之人莫敢議君乃言於朝曰嘉祐之初河<lb/>
入恩州故埽岸芟草出於民者萬數今則聚而無用條<lb/>
其可免之十利朝廷可其奏悉蠲之魏公方執政尤稱<lb/>
其事初朝廷置寛恤民力司諸道遣使求民瘼有曰河<lb/>
朔館驛宜罷須索以寛其役君以謂河北中路傳驛嵗<lb/>
有遽使徃來邉防休戚之所繫百須皆出於民當令百<lb/>
<pb n="KR4d0058_WYG_014-12b"/>
姓明具所出物數折除春夫丁役及於二税合納之物<lb/>
量數放免民自樂輸矣朝廷從其議至今民以為利君<lb/>
在濟隂當廣濟河決危急邑人將就墊溺老幼號訴君<lb/>
采輿議乃決南堤以分水勢不意浸鄰田論法至重君<lb/>
自以長不忍貽過於下一皆引伏當時魏公吳正憲公<lb/>
御史中丞交章論列以為誠心愛民非有害彼之意譬<lb/>
如逐盜出境盜為他境之害非逐盜者之罪也曹州定<lb/>
陶知縣張復禮亦乞納官以贖其罪竟得末減而濟隂<lb/>
<pb n="KR4d0058_WYG_014-13a"/>
之民世世不忘其德至神宗朝召對上曰卿即某耶昔<lb/>
日濟陰之事意在恤民慰勞之甚厚君稱謝因請上留<lb/>
意史書上悦聽納時貴人有不喜君者君為提舉官時<lb/>
郡縣多不曉朝廷愛民之意過為苛刻君務為便民司<lb/>
農官以為沮法頼正憲辨明得免斥逐君議賑濟之術<lb/>
均以一路當散糧斛之數隨郡縣豐凶户口多寡増損<lb/>
以給民全活者衆矣河北方水災米粟踴貴市易糴官<lb/>
又増價以斂之民益艱食人不敢言君曰視民困苦而<lb/>
<pb n="KR4d0058_WYG_014-13b"/>
不救非我志也遂奏罷之鳯州有獄久不決而苦愆亢<lb/>
君親往決之是夕雨澤霑足人以為雨自公致也君孝<lb/>
於事親友愛諸弟自少文學聲名藹於士林識度高逺<lb/>
議論嚴正耻為阿諛取悦於人其文章翰墨為世推重<lb/>
文集四十巻可見其志也其為守令奉使惟務愛民以<lb/>
報朝廷大臣屢薦以臺閣侍從而其命數竒士論惜之<lb/>
平生愷悌與朋友交久而益固未嘗遽言人短而多稱<lb/>
揚人之所長勇於信義亷於進取毅然有古人之風某<lb/>
<pb n="KR4d0058_WYG_014-14a"/>
久㳺門下知行義為最詳紀述善美不敢以誣謹狀<lb/>
　　　宗室金紫光禄大夫檢校太子賓客右武衛大<lb/>
　　　　將軍秀州團練使贈鄆州觀察使追封東平<lb/>
　　　　侯趙公行狀<lb/>
　　　　　曽祖諱惟忠彰化軍節度使舒國公<lb/>
　　　　　祖諱從謹宣州觀察使宣城侯<lb/>
　　　　　父諱世崇洺州防禦使<lb/>
公諱令蠙字景珍皇祐元年八月生於邸第二年四月<lb/>
<pb n="KR4d0058_WYG_014-14b"/>
仁宗賜名授右内率府副率明堂覃恩改左内率府率<lb/>
嘉祐五年改右千牛衛將軍八年英宗即位覃恩改左<lb/>
監門衛大將軍治平四年先帝即位改右武衛大將軍<lb/>
使持節濠州諸軍事濠州刺史熈寧十年改左武衛大<lb/>
將軍使持節秀州諸軍事秀州刺史充本州團練使其<lb/>
散官勲封食邑累加至金紫光禄大夫檢校太子賓客<lb/>
兼御史大夫上柱國天水郡開國公食邑三千户食實<lb/>
封三百户元豐五年八月某日以訃聞贈鄆州觀察使<lb/>
<pb n="KR4d0058_WYG_014-15a"/>
追封東平侯八年三月先帝登遐詔舉𦵏於西京永安<lb/>
縣某原禮也公四歲而孤天資信厚出就外傅日誦千<lb/>
言諸父兄以成人期之及長博覧載籍尤專詩書通知<lb/>
風教之本間為篇章歌詠皇化有文集三巻傳於家每<lb/>
與人接則謙和雍容非禮義不道故終始無悔吝人有<lb/>
急難則賙之凡親戚中議論有所未決者多質於公其<lb/>
為人信重如此其事尊親以孝稱母福昌夫人疾寢不<lb/>
解衣藥必躬嘗晨昏不敢違去左右及夫人䘮號慕過<lb/>
<pb n="KR4d0058_WYG_014-15b"/>
哀遂致危困捐館之日召諸子立於前以告之曰吾幸<lb/>
生宗室䝉頼累朝德澤保奉先人祭祀至於今日不幸<lb/>
不得見汝等長立豈非脩短有數耶吾平生無玩好唯<lb/>
翰墨簡冊而已吾死當陳設翰墨簡冊於前足矣毋以<lb/>
華靡為尚因索飛白筆書清白風月四字迺云此可以<lb/>
傳示子孫乃奄然而逝年三十有五娶陳氏封樂壽縣<lb/>
君子男六人長曰子渢右内率府副率次不育次子沆<lb/>
次子沇並三班奉職次子浣子㳘未仕女四人長適鎮<lb/>
<pb n="KR4d0058_WYG_014-16a"/>
戎軍判官栁棨餘未嫁嗚呼公乎太祖皇帝之六世孫<lb/>
中書令吳懿王之元孫舒國公之曽孫宣城侯之孫洺<lb/>
州防禦使之子承派天潢生長宗邸其勢豈不貴且重<lb/>
哉而能不驕不侈尊賢樂善存心經史敦行孝悌内為<lb/>
親族所愛外為搢紳所稱可謂賢公子矣而其夀不及<lb/>
中聞者哀之敢書其實以告有司謹狀<lb/>
　　　故左蔵庫使銀青光禄大夫檢校太子賔客兼<lb/>
　　　　御史大夫始平郡開國公馮侯墓表<lb/>
<pb n="KR4d0058_WYG_014-16b"/>
馮侯諱文顯字晦之太尉諡勤威魯國公之子也魯國<lb/>
公仕太宗真宗兩朝有勲績書於史册在師旅不忘經<lb/>
術而以義方傳其家侯年十一嵗而孤執喪如成人每<lb/>
侍公畫像號泣過哀其孝愛葢出於天性是時家多賜<lb/>
金伯氏將均之侯輒不顧以書劒自與人問其故侯曰<lb/>
此先君所以起吾家非它資所可擬也識者竒之初以<lb/>
父任為右班殿直累遷至左蔵庫使銀青光禄大夫檢<lb/>
校太子賔客兼御史大夫騎都尉始平郡開國公食邑<lb/>
<pb n="KR4d0058_WYG_014-17a"/>
二千户歴任監中牟倉定州監酒税京師南作坊唐州<lb/>
陳州巡檢曹州潤州滑州都監江寧府駐泊真定府路<lb/>
分都監江東路京西路提㸃刑獄府界提㸃諸縣公事<lb/>
湖北路益利路兵馬鈐轄知莫州澧州廣信軍祈州鄜<lb/>
州所至以亷能稱而事有條理其聽訟詳明吏畏民愛<lb/>
於今稱之守鄜一年遽以閒局為請得嵩山崇福宫任<lb/>
滿朝廷除知隴州辭不赴再乞閒局乃管句中嶽廟未<lb/>
㡬乞致仕得謝元豐三年冬十有二月某日終於家享<lb/>
<pb n="KR4d0058_WYG_014-17b"/>
年七十有一以某年某月某日𦵏於開封府某縣之原<lb/>
祔魯公之塋禮也侯之系出施為已詳見於宣德郎張<lb/>
君舜民所撰墓誌銘矣而其子惟寅又得侯之遺事於<lb/>
耆舊考之有實乃屬予表之云侯在中牟時金水河決<lb/>
其勢危急太守委侯救護中夜承命即時馳白縣令啟<lb/>
闗令不之許侯曰我寧得罪民事不可緩也乃發闗而<lb/>
出質明堤為之固於是民免墊溺之患侯之敢為如此<lb/>
侯在益利路時方與客飲酒或告軍中有變乃呼出宻<lb/>
<pb n="KR4d0058_WYG_014-18a"/>
問之云其事如此與侯共事者欲潛出偵之侯曰吾軍<lb/>
中無足慮者第飲酒以安人心已而果妄或請深治告<lb/>
者侯曰庸人無知不足深治恐來者懼而不敢言他侯<lb/>
之識慮如此任安惠公守曹南䋲下嚴肅待侯最厚一<lb/>
日謂曰聞某人犯法吾欲劾治未得其實煩君伺之侯<lb/>
曰舉善罰罪太守之職也屬吏何與焉豈惟不敢聞命<lb/>
亦恐上累公之德任公握手謝曰老夫過矣老夫過矣<lb/>
侯之謹厚如此鄜有盜羊殺人者案具將就刑侯初至<lb/>
<pb n="KR4d0058_WYG_014-18b"/>
郡疑其不實乃易獄吏而訊之云我實非盜也偶見牧<lb/>
羊兒死仆地馳告里長故執我又指羊羣中一羊以為<lb/>
我所盜者我知無以自辨敢不服罪侯察其非辜令釋<lb/>
去不數日旁縣獲盜羊殺人者抵罪侯之明斷如此昔<lb/>
太尉魯公嘗開國於始平至是侯實繼之克承厥家世<lb/>
濟其美大丞相王荆公為撰魯公神道碑云刻碑墓門<lb/>
公實有子蓋有自矣侯之孝愛出於天性又其亷能敢<lb/>
為謹厚識慮明斷皆可書也作馮侯墓表<lb/>
<pb n="KR4d0058_WYG_014-19a"/>
　　　亷君四行述<lb/>
君諱惟德字天輔以慕尚賢者教育子弟為樂有某氏<lb/>
為盜而去後雖得其實而以盜有老母故不白於公及<lb/>
盜敗而自陳人始知之嘗出遇兼金於道委之而去其<lb/>
主反得之生平好行惠而不圖其報此山陽之人所共<lb/>
稱也余既得其實故述之云<lb/>
子弟庠校訓毓仁孝維君之教夜盜之去得實勿愬維<lb/>
君之恕道金且兼勿拾而貪維君之亷有行其惠勿心<lb/>
<pb n="KR4d0058_WYG_014-19b"/>
其利維君之施教兮恕兮亷兮施兮鄉黨所推予而既<lb/>
聞嗟不識君述之以文<lb/>
　<lb/>
　<lb/>
　<lb/>
　<lb/>
　<lb/>
　無為集巻十四<lb/>
</p>
<p>
</p>
  </div>
</body>
</text>
</TEI>
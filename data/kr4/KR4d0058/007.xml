<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻七</head>
    <p>
<pb n="KR4d0058_WYG_007-1a"/>
欽定四庫全書<lb/>
　無為集巻七　　　　　　　宋　楊傑　撰<lb/>
　　絶句<lb/>
　　　廬山五笑<hi>并序</hi>
無為子願遊廬山者二十年矣治平三年冬赴官江西<lb/>
舟過匯澤乃得侍親攜幼摉竒尋勝以償素望一宿山<lb/>
間而去馬上不覺自笑顧一已無足笑故廣之而成廬<lb/>
山五笑云<lb/>
<pb n="KR4d0058_WYG_007-1b"/>
　　　　逺師<lb/>
我笑東林寺孤高逺法師種蓮招社客平地鑿成池<lb/>
　　　　陶淵明<lb/>
我笑陶彭澤聞鐘暗皺眉籃輿急回去巳是出山遲<lb/>
　　　　陸先生<lb/>
我笑陸簡寂修真脫世埃九霄一飛去重入舊山來<lb/>
　　　　開先招老<lb/>
我笑開先老家風雙劍高雲間本無事拭目看金毛<lb/>
<pb n="KR4d0058_WYG_007-2a"/>
　　　　無為子<lb/>
我笑無為子逰山學古人匡廬不能住騎馬入紅塵<lb/>
　　　賛皇公祠<lb/>
夢到瀛洲夜覺來江上秋一身投絶域千古弔窮愁<lb/>
　　　魏徴君草堂<lb/>
召伯甘棠國東郊䖏士家百年三世隠泉石當生涯<lb/>
　　　登南樓<lb/>
此樓此景他州無山川形勢吞三吳唯慿詩老寫竒勝<lb/>
<pb n="KR4d0058_WYG_007-2b"/>
縱有畫筆難工夫<lb/>
此樓此景他州無欄干倚遍還躊躇主人有酒且共醉<lb/>
驪歌不用催行車<lb/>
此樓此景他州無天髙水濶連平蕪緑楊深處杏花發<lb/>
日暖數聲山鷓鴣<lb/>
　　　懐黄梅三閣<hi>并序</hi>
黄梅縣牆西有池多魚舊政或捕為樂自余為令戒勿<lb/>
取其後乃為放生池池上三閣曰釣閣吟閣醉閣公暇<lb/>
<pb n="KR4d0058_WYG_007-3a"/>
與客登之頗有佳趣因葛令赴官作三章冩其懐云<lb/>
　　　　釣閣<lb/>
屏去竿頭餌非唯用直鈎我來魚不避魚信我無求<lb/>
　　　　吟閣<lb/>
二十年前令曾來閣上吟如今頭已白詩有壯時心<lb/>
　　　　醉閣<lb/>
江邊醉長官昔慕陶彭澤未賦歸去來於今有慚色<lb/>
　　　題陳令壁<lb/>
<pb n="KR4d0058_WYG_007-3b"/>
地勝江山國風清令尹家酒䦨寒食夜月上海棠花<lb/>
　　　清軒<lb/>
清軒直下壓秦淮淮是秦皇厭勝開干古興亡無問處<lb/>
好風唯共月明來<lb/>
　　　水月軒<lb/>
湛碧一泓泉中涵千古月不比天上輪三五有盈缺<lb/>
　　　徐賢亭偶成<lb/>
湖外青山在湖邉人不歸古今無問䖏幽鳥下漁磯<lb/>
<pb n="KR4d0058_WYG_007-4a"/>
　　　遥碧亭<lb/>
幽鳥無心去又還迢迢湖水出東關暮雲留戀不飛動<lb/>
添得一重山外山<lb/>
　　　斗野亭<lb/>
八月風髙浪𣺌瀰僊公醉倚海槎枝夜深曽傍亭邊過<lb/>
亭上主人知不知<lb/>
　　　送陳令歸無為<lb/>
楚水漾輕碧楚花飛亂紅故人故鄉去半雨半晴中<lb/>
<pb n="KR4d0058_WYG_007-4b"/>
　　　劉彦輔乞侍飬<lb/>
變化未隨雷煥劍晨昏願服老萊衣山堂大飲不敢醉<lb/>
應恐倚門人望歸<lb/>
　　　别安廷老<lb/>
山色淺深煙靄裏客情去住别離中臨川聚㑹應不乆<lb/>
明日扁舟乗便風<lb/>
　　　和黄倅别諸公<hi>二首</hi>
豫溪春雨江湖平蒼壁洲邉春草生吏民出郭自歸去<lb/>
<pb n="KR4d0058_WYG_007-5a"/>
草間流水隨君行<lb/>
垂楊隂裏繫行舟隔岸數聲黄栗留異日相逢定何處<lb/>
莫辭春蟻一杯浮<lb/>
　　　釣磯懐古十章<hi>并序</hi>
治平三年冬十月一日艤舟江上與二三子登古釣磯<lb/>
慨然長望有客問曰古之善釣者可得聞歟曰吕望任<lb/>
公子詹何魯人荘周琴髙陵陽子明嚴光左慈劉遺民<lb/>
皆古之善釣者也呂望釣魚磻溪有志於天下也任公<lb/>
<pb n="KR4d0058_WYG_007-5b"/>
子釣於會稽以大取其大也詹何釣於南國以寡獲其<lb/>
多也魯人釣於洙泗華過其實也莊周釣於濮静而保<lb/>
真自適也琴髙釣於涇仙而隠也子明釣於旋溪愛物<lb/>
而有獲也嚴光釣於東陽退而自適也左慈釣於魏樂<lb/>
其術也遺民釣於江東知時也十子之釣或取或捨或<lb/>
進或退所適不同同歸於釣唯至神為能以不同同之<lb/>
以不釣釣之使各任其所適焉夫有志於天下者可與<lb/>
共治以大取大者可與議逺以寡獲多者可與議要華<lb/>
<pb n="KR4d0058_WYG_007-6a"/>
過其實者可與救質保真自適者可與救貪知時者可<lb/>
與議變愛物者可與議取仙者術者可與逰乎方外故<lb/>
物物各遂其性人人各盡其材來者納而勿拒徃者縱<lb/>
而勿追得者吾得之失者我亦得之然後出入六合逰<lb/>
詠乎太和之域非天下之至神其孰能與於此哉乗風<lb/>
将行乃賦釣磯懐古十章云<lb/>
　　　　吕望<lb/>
舉世無人用直鈎直鈎到底是良謀孟津再擲磻溪餌<lb/>
<pb n="KR4d0058_WYG_007-6b"/>
八百諸侯盡愛周<lb/>
　　　　任公子<lb/>
機深誰及任公子淛水蒼梧飽巨鱗鯢鮒不吞鈎上犗<lb/>
一年笑殺海邊人<lb/>
　　　　詹何<lb/>
五年南國釣煙波妙手從來所得多魚引盈車竿不撓<lb/>
幾人施舍似詹何<lb/>
　　　　魯人<lb/>
<pb n="KR4d0058_WYG_007-7a"/>
好釣無如魯國人暗投香桂餌遊鱗誰知淺水魚貪食<lb/>
不待金鈎翡翠綸<lb/>
　　　　莊周<lb/>
謾投香餌試纎鱗楚使徒來濮水濱莫訝持竿不相顧<lb/>
顧君還是上鈎人<lb/>
　　　　琴髙<lb/>
不釣浮名不釣魚一綸鈎線巻還舒九霄控鯉無人識<lb/>
誰道纎鱗是膾餘<lb/>
<pb n="KR4d0058_WYG_007-7b"/>
　　　　陵陽子明<lb/>
旋溪不殺真龍子學道三年躡太虚今古報恩人亦有<lb/>
不知誰有腹中書<lb/>
　　　　左慈<lb/>
香餌輕投一席間鱸魚潑潑躍銅盤曹公不悟神仙術<lb/>
徒整金鈎把釣竿<lb/>
　　　　嚴光<lb/>
狂奴肯顧安車聘祗愛東陽七里灘誰道世間人不識<lb/>
<pb n="KR4d0058_WYG_007-8a"/>
客星光射紫微寒<lb/>
　　　　劉遺民<lb/>
雨笠煙蓑細草巾持竿誰識白蓮人當時若得文王獵<lb/>
涇水還應似渭濱<lb/>
　　　寳林院五松<lb/>
葛洪井上兩三株不與孤秦作大夫借問東山歲寒木<lb/>
得毋羞見水西無<lb/>
　　　太白桃花潭<hi>李白詩云太白登舟方欲行忽聞江上踏歌聲桃花潭水深千丈未</hi>
<pb n="KR4d0058_WYG_007-8b"/>
　　　　<hi>若汪倫送我情</hi>
桃花潭似武陵溪太白仙舟去欲迷岸上踏歌人不見<lb/>
年年空有鷓鴣啼<lb/>
　　　東峯白雲院<lb/>
僧愛白雲谿上飛白雲飛處敞禪扉莫言便是無心物<lb/>
憶著故山依舊歸<lb/>
　　　采石四詠<lb/>
　　　　温嶠<lb/>
<pb n="KR4d0058_WYG_007-9a"/>
半夜燃犀采石江江神無處避餘光未應赤幘能為害<lb/>
窺見淵魚已不祥<lb/>
　　　　袁宏<lb/>
袁郎風格抗浮雲詠史髙吟世未聞乗月泛江今古有<lb/>
不知誰是謝将軍<lb/>
　　　　李白<lb/>
一别蓬宫不計年錦袍吟醉釣魚船鑑湖賀老天機淺<lb/>
輕向人間號謫仙<lb/>
<pb n="KR4d0058_WYG_007-9b"/>
　　　　樊若氷<lb/>
兵到金陵舉國降若冰謀䇿謂無雙由來天意歸真主<lb/>
何必舟梁始渡江<lb/>
　　　濓溪<lb/>
山為羌仙傳舊姓溪因亷士得新名願持一勺去南海<lb/>
直使貪泉千古清<lb/>
　　　留題城西水磨<lb/>
客來亭上脱春衫馬浴寒泉洗轡銜怪得主人留再住<lb/>
<pb n="KR4d0058_WYG_007-10a"/>
水聲林影似江南<lb/>
　　　贈范魯仲<lb/>
人急生前計子圖身後名重來天地逺誰為作權衡<lb/>
　　　賞梅呈仲元<lb/>
十年不見錦江梅今日清香入酒杯太守為施紅歩障<lb/>
郡園驚怪夀陽來<lb/>
　　　瑞香<lb/>
孤根移自紫霄峰只鬭清香不鬭紅憶得婆娑一株桂<lb/>
<pb n="KR4d0058_WYG_007-10b"/>
歐家曽見月屏風<hi>文忠公家有月石屏風内有一桂與此相類</hi>
　　　訪吴尉不遇<lb/>
人愛紅塵我愛山尋山重叩白雲間子真避客逰都市<lb/>
月上梧桐未肯還<lb/>
　　　隠静十八松<lb/>
廬山社友皆逃晉秦府功臣不仕隋今日明堂求巨棟<lb/>
好教天下匠師知<lb/>
　　　碧霄泉魚<lb/>
<pb n="KR4d0058_WYG_007-11a"/>
巖深䕃薜蘿金鬛弄寒波莫愛江湖好江湖罾網多<lb/>
　　　逰白雲山醉題僧壁<lb/>
買得青山不用錢金沙門外草綿綿黄梅老令醉欲倒<lb/>
擬借白雲今夜眠<lb/>
　　　野寺<lb/>
澤國春風老雜花間芳草門前車馬稀竹葉無人掃<lb/>
　　　山房枕上作<lb/>
十里溪源尋未見忽逢茅屋白雲堆竹牀紙帳睡正穩<lb/>
<pb n="KR4d0058_WYG_007-11b"/>
無奈野猿驚覺來<lb/>
　　　天台思古<lb/>
逰人行盡天台路山家杳杳知何處唯有山前一派溪<lb/>
落花依舊流春暮<lb/>
　　　還慶師扇<lb/>
贈我無心著還師理亦然秋風歸舊谷明月上青天<lb/>
　<lb/>
　無為集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無爲集巻十二</head>
    <p>
<pb n="KR4d0058_WYG_012-1a"/>
欽定四庫全書<lb/>
　無爲集巻十二　　　　　宋　楊傑　撰<lb/>
　　碑誌<lb/>
　　　故武信軍節度使諡康簡追封循國公神道碑<lb/>
寶元二年秋七月辛丑宗室金紫光禄大夫檢校禮部<lb/>
尚書使持節和州諸軍事和州刺史充本州團練使兼<lb/>
御史大夫上柱國天氷郡開國公薨於秦邸之正寢上<lb/>
聞之震悼車駕臨奠親撫衾斂哀慟久之慰恤諸孤恩<lb/>
<pb n="KR4d0058_WYG_012-1b"/>
禮加等贈武信軍節度使追封循國公特賜白金三千<lb/>
兩緡錢一百五十萬絹五百疋命使監護及遣内省夫<lb/>
人中貴䘏治内外事用度悉出於官太常用一品鹵簿<lb/>
儀衛以送喪物窆於奉先佛祠諸子號慕過哀乞廬其<lb/>
側至某年某月某日𦵏於某州某縣某原禮也太常議<lb/>
諡以謂公質直重厚志尚敦雅下賢趨善素履安夷和<lb/>
柔之德中外推挹案諡法曰温良好樂曰康平易不訾<lb/>
曰簡尚書省集官考覆輿論爲允乃諡曰康簡易名之<lb/>
<pb n="KR4d0058_WYG_012-2a"/>
典兼二法之美也公諱承慶字祐之初名承宗宣祖皇<lb/>
帝之曽孫太師尚書令秦悼王諱某之適長孫護國軍<lb/>
節度使兼中書令高宻郡慈惠王諱某之適長子也公<lb/>
天資忠孝才藝超卓器識宏逺信厚愷悌世以賢公子<lb/>
稱之雍熈中隨侍高宻王出判濟州淳化二年奉宣補<lb/>
衙内指揮使每入貢至京師太宗必召至禁中詢訪州<lb/>
郡風俗山水應對詳敏莫不稱㫖因改今名乃授西頭<lb/>
供奉官時濟州囹圄屢空監郡劉䝉叟敷奏上喜顧左<lb/>
<pb n="KR4d0058_WYG_012-2b"/>
右曰承慶父子曉事盡心公家因賜金箱玉弓二寶帶<lb/>
以寵之濟州舉人程文應格者多高宻王欲盡薦於朝<lb/>
有司以解額難之王曰賢者太平嘉瑞文王以多士寧<lb/>
周薦賢乃諸侯之職於是具奏盡数貢於春官至今濟<lb/>
州薦送之數比旁郡爲優自高宻王始也公與有力焉<lb/>
孔子曰聽訟吾猶人也必也使無訟乎書曰野無遺賢<lb/>
傳曰孝子成父之美公父子見之矣真宗皇帝祥符四<lb/>
年扈蹕汾陰改東頭供奉官七年改内殿崇班恭謝天<lb/>
<pb n="KR4d0058_WYG_012-3a"/>
地禮成加銀青光禄大夫檢校太子賔客兼御史大夫<lb/>
騎都尉十八年上王皇尊號加金紫光禄大夫改内殿<lb/>
承制天禧元年合祭天地加天水縣開國男食邑三百<lb/>
户二年秋八月立皇子昇王爲皇太子授内園副使三<lb/>
年南郊加檢校左散騎常侍進封開國子加食邑三百<lb/>
户乾興元年二月皇帝御正陽門加食邑三百户上因<lb/>
曲宴謂諸宗室曰汝等在先朝所歴事節宜各盡所見<lb/>
奏聞公曰先朝事節備於政要臣嘗扈從車駕封太山<lb/>
<pb n="KR4d0058_WYG_012-3b"/>
祀汾陰朝謁陵寢幸亳社巡守澶淵以至大酺可謂盛<lb/>
事皆所親見上曰更記内家甚事無所諱避切欲聞也<lb/>
公曰容臣退而編録上進旬日具所見聞進呈御札褒<lb/>
稱仍許非時上章公於朝政所補非一而其藁不存於<lb/>
家其慎宻如此傳曰古者造辟而言詭辭而出公之謂<lb/>
也車駕幸後苑賞花釣魚翌日宗室入謝上曰卿等賞<lb/>
釣樂乎衆曰甚樂公獨曰臣一憂一樂左右皆愕然失<lb/>
色上曰大王何所憂曰臣昨日伏見御幄臨淵侍從數<lb/>
<pb n="KR4d0058_WYG_012-4a"/>
百人側立危欄之上臣不敢不憂既而龍輿迴轅賞花<lb/>
宴集上下同驩詠歌太平時當豐稔和氣充塞臣不得<lb/>
不樂上顧近戚曰大王愛我如此卿等可學即命取白<lb/>
羅扇御飛白書承慶祐之四字以賜焉夫危樓船以忠<lb/>
諫漢史稱之寵華衮以褒字魯史載之公有臨淵之憂<lb/>
帝有書扇之賜忠以愛君褒以勸善君臣之道可謂盡<lb/>
矣它日宣射上曰先朝多以卿爲神射今日期必中鵠<lb/>
公曰臣實無能偶或有中公拜命發箭雖不出正然皆<lb/>
<pb n="KR4d0058_WYG_012-4b"/>
不敢近鵠上知公之謙抑乃索御箭連中鵠是時御雙<lb/>
箭處中央公雙箭在下正上下相向端直如䋲墨瞻者<lb/>
莫不歎仰帝甚恱賜對衣金帶鞍轡馬各二詔書褒異<lb/>
之詩云終日射侯不出正兮易云勞謙君子有終吉<lb/>
公得之矣仁宗皇帝即位授内藏庫使加輕車都尉封<lb/>
天水郡開國侯食邑三百户天聖二年恭謝天地加上<lb/>
輕車都尉五年十一月南郊加護軍食邑三百户七年<lb/>
九月朝廷敦叙昭武之裔優推寵命以公乃宣祖皇帝<lb/>
<pb n="KR4d0058_WYG_012-5a"/>
之曽孫秦王之適長孫高宻郡王之適長子故特持節<lb/>
蔣州諸軍事蔣州刺史八年南郊加上護軍進封開國<lb/>
公食邑三百户明道元年改宫苑使檢校禮部尚書加<lb/>
柱國二年三月東郊籍田加上柱國食實封一百户是<lb/>
歲特授懷州刺史景祐元年公以足疾賜告調治二年<lb/>
南郊遷和州團練使加食邑五百户寶元元年南郊加<lb/>
食邑食實封二百户公養疾六載聖睠益隆既宣太醫<lb/>
朝夕診療乂時遣内夫人至第撫問非常禮也章獻明<lb/>
<pb n="KR4d0058_WYG_012-5b"/>
肅皇太后臨朝時以公名下一字犯彭城郡王父名欲<lb/>
令改易遣近侍諭之不從一日召於簾前宣問公曰彭<lb/>
城王諱天下所共諱也臣不敢不諱彭城王父諱非天<lb/>
下所共諱也臣不敢獨諱且臣名先朝所賜安敢私易<lb/>
以諂上識者義之公生平博覽墳典翰墨精妙以至樂<lb/>
律丹術仙録莫不洞究尤善屬文嘗注易二十巻極天<lb/>
人性命之理天子覽而嘉歎賜以金幣又著家訓三卷<lb/>
行於世國朝以來宗室著述自公始也因真宗違豫公<lb/>
<pb n="KR4d0058_WYG_012-6a"/>
刺血書佛經以進高宻王寢疾不脱冠帶而養上聞之<lb/>
遣内人撫問厚賜以旌過人之行及扶護先王䘮徃𦵏<lb/>
汝州㑹天旱井涸公夜致禱明日乃水泉涌出賜詔稱<lb/>
其誠孝之應經曰事親孝故忠可移於君孝悌之至通<lb/>
於神明於公見之矣公享年三十有九夫人涇陽郡君<lb/>
乃中書令和凝之孫也継室永嘉郡君虞氏皆賢懿<lb/>
有輔佐君子之道子六人曰克悟右班殿直早世曰克<lb/>
繼贈定武軍節度使開府儀同三司建國公曰克絢贈<lb/>
<pb n="KR4d0058_WYG_012-6b"/>
青州觀察使曰克孝今任越州管内觀察使曰克肖贈<lb/>
右監門衛大將軍曰克顧贈昭化軍節度使女十人封<lb/>
號不同各歸顯族一早世一爲比丘尼孫㡬人曽孫㡬<lb/>
人任某官公教子不以爵禄爲重而重乎忠孝不以貨<lb/>
財爲傳而傳以經術是以太宗朝諸王出鎮藩郡以公<lb/>
父子爲才能真宗訪政事公獻忠言爲多仁宗試文翰<lb/>
詔稱公子克孝秀出本支英宗立宗學教育親族克孝<lb/>
首爲二宗師儒稱薦而復中上科神宗朝克孝著孝經<lb/>
<pb n="KR4d0058_WYG_012-7a"/>
傳上進賜詔稱諭熈寧以來詔試宗室經術公孫叔敖<lb/>
叔彖叔某叔某相繼登第元豐講行祀典擇宗子之无<lb/>
過尤者躬執事於明堂宗廟是時循國子孫與祭者爲<lb/>
最多議者以爲無是父則無是子無是祖則無是孫予<lb/>
觀循國康簡公家訓三篇上篇述祖考昭穆之序陳忠<lb/>
孝禮義之端集古人法語以爲家世之傳中篇篤勵學<lb/>
問慎修言行重道義而輕富貴下篇言所慎在乎九思<lb/>
正心以正身正身以正家仁而尊賢恕以及物具善不<lb/>
<pb n="KR4d0058_WYG_012-7b"/>
善之積明德不德之效於今子孫不忘其訓然後知義<lb/>
方之教澤流之逺何時而有窮已哉𦵏後四十年公子<lb/>
欲以公之善美昭示來世乃具行實請文以立碑於隧<lb/>
道銘曰<lb/>
於戲循國宗室之英忠孝仁厚愷悌信誠博學多能秉<lb/>
彛典經左右先王政肅刑清進賢報國邦乂以寧錫以<lb/>
寶帶父子寵榮諫章慎宻聖主從䋲勞謙終吉射不出<lb/>
正天旱井涸𦵏親汝城精禱泉湧感於神明天子聞之<lb/>
<pb n="KR4d0058_WYG_012-8a"/>
詔褒以旌曰康曰簡懿哉易名治家訓言載之簡編貽<lb/>
於後昆忠孝之源公子公孫世其稱賢寵禄令問傳無<lb/>
窮年<lb/>
　　　故右諫議大夫贈工部侍郎沈公神道碑<lb/>
沈氏之先出於周文王之子聃季食采於沈因而命氏<lb/>
漢光禄勲戎徙居㑹稽之烏程後改烏程爲吳興郡故<lb/>
沈氏以吳興爲望由漢以來世爲右族宋有慶之梁有<lb/>
休文至唐潤州司兵參軍岌生愉爲懷州都團練判官<lb/>
<pb n="KR4d0058_WYG_012-8b"/>
愉生僎爲同州馮翊尉僎生師舉爲太常協律郎師舉<lb/>
生籍爲衢州常山令諱籍即公之高祖考越州剡縣丞<lb/>
諱德饒公曽祖考也海州胊山令諱仁諒公祖考也贈<lb/>
工部尚書諱平公烈考也太夫人胡氏封安定郡太君<lb/>
自朐山令徙居歴陽今爲歴陽人源流深逺慶徳相承<lb/>
篤生良臣器識宏博公諱立字立之少孤力學事母至<lb/>
孝鞠育諸弟率以懿行鄉閭耆艾推以爲法文詞敏贍<lb/>
場屋有時名天聖中登進士第歴任桐城尉畿縣主簿<lb/>
<pb n="KR4d0058_WYG_012-9a"/>
知績溪洪雅二縣通判壽州益州知池州杭州越州江<lb/>
寧府宣州滄州入爲三司户部鹽鐵判官判都水監知<lb/>
審官西院出爲淮南轉運副使兩浙京西河北都轉運<lb/>
使充江淮兩浙荆湖六路都大制置發運使提舉商胡<lb/>
掃提舉崇禧觀以老焉由大理寺丞殿中丞太常博士<lb/>
厯屯田都官職方三員外郎兵部郎中太常少卿集賢<lb/>
殿修撰右諫議大夫贈工部侍郎公自初仕已能夙夜<lb/>
勤職亷義自持孜孜民事以報國家故所至郡縣爲部<lb/>
<pb n="KR4d0058_WYG_012-9b"/>
使者皆以才稱公尉桐城盗不入境主畿内簿吏不敢<lb/>
欺治小邑皆興學舍在商胡采摭大河事迹古今利病<lb/>
曰河防通議世之治河者取以爲據嘗遇蘇湖大水民<lb/>
多艱食公爲發倉廪出餘財選擇部吏分主賑貸時諸<lb/>
縣有率大姓出粟爲助者公曰官廩充牣烏用擾民悉<lb/>
還給之若積粟之家能自貸借下户者候其豐歲官為<lb/>
理償民以爲便存活甚衆初領朔方漕陛辭日英宗皇<lb/>
帝曰知卿用心公家故召卿經畫邊事慎勿張皇公遍<lb/>
<pb n="KR4d0058_WYG_012-10a"/>
歴邊郡經度處置人不以爲疑葢能承上意也公總外<lb/>
計舊號冗劇施設皆有條理於是綱吏絶僥倖之望疲<lb/>
兵無凍餒之苦金帛豐羨倉廩充溢天子聞而嘉之因<lb/>
奏計上從容慰諭云知卿素有才力更宜爲朕用心及<lb/>
存問家屬諸屬子次第續遣中使賜中金二百兩以優<lb/>
其勞鎮金陵日上曰以卿清慎公懃故以重地委卿問<lb/>
所藏書令進所編名山都水記三百巻并家藏書目乃<lb/>
賜詔書敦奨公爲北朝正旦國信使是歲契丹行册禮<lb/>
<pb n="KR4d0058_WYG_012-10b"/>
遣儐介曰能同北朝百官之服則入見不爾當叙班門<lb/>
外公正色曰逺銜君命以通兩國之好安可門外見耶<lb/>
頃者迓北使到闕㑹本朝元㑹之禮亦未嘗命北使易<lb/>
衣冠常禮不可遽易敵人無以答遂以常服入焉使還<lb/>
賜金紫旌其不辱命也公嘗撰茶法易覽具述茶之利<lb/>
害於今著以爲令熈寧二年當轉對力言邪正治亂之<lb/>
道語甚切直識者知其所存公事三朝白首一節生平<lb/>
樂經史手不釋巻自奉甚約其稍廪之餘皆供紙札之<lb/>
<pb n="KR4d0058_WYG_012-11a"/>
費故藏書埒於内府累降中㫖就其第傳録以補官書<lb/>
之闕自元獻晏公而下卿士大夫有歌詩序記百餘篇<lb/>
以美其嘉尚既退歸歴陽嘗曰吾起家寒素仕宦至兩<lb/>
省藏書三萬卷以遺子孫年餘七十而支體康寧是無<lb/>
一不如意也唯日與賔朋詩酒爲樂所著名山都水記<lb/>
茶法易覽河防通議鹽筴摠類賢牧傳稽正辨訛香譜<lb/>
錦譜洎文集共四百巻公治家有法度教子有義方故<lb/>
内外雍肅諸子篤學所至有能聲皆其善教之致也娶<lb/>
<pb n="KR4d0058_WYG_012-11b"/>
夫人吳氏封濮陽郡君繼娶夫人董氏封仁壽郡君男<lb/>
六人長安國次安民早卒次安道次安上次安節次安<lb/>
禮女四人長適進士朱延之次適宣州旌德縣尉曲師<lb/>
徳次適秘書丞裴維甫次適濠州司法丁源並早卒孫<lb/>
男十四人慶孫壽孫孝孫並試將作監主簿餘尚㓜孫<lb/>
女三人公既薨樞宻直學士錢公爲銘以納於壙中其<lb/>
後鄉人耆舊懷公之徳過公墓下則肅然致敬其孤請<lb/>
予文以書於碑其銘曰<lb/>
<pb n="KR4d0058_WYG_012-12a"/>
沈氏之源濬於吳興㑹稽東陽令聞繼承逮於朐山政<lb/>
肅典刑德積慶餘我公以生起家文儒䇿科帝廷筮仕<lb/>
甸畿夙夜靡寧宰牧觀風若權在衡進秩侍從始終不<lb/>
傾㑹計外内轉輸富盈孝友於家接物信誠利在邦國<lb/>
愛均編氓典領都水濬治有經民乃奠居以耨以耕審<lb/>
官進賢公哉黜陞奉幣出疆煜煜旄旌華服不易憲度<lb/>
是憑不辱君命正色北廷書載史官炳然丹青功成願<lb/>
歸請符金陵天子曰嘻詔其屢登昌言啓沃衮章其榮<lb/>
<pb n="KR4d0058_WYG_012-12b"/>
惠浹政行鎮移宣城嚢封乞身掛冠林坰天子念勞嗟<lb/>
其頽齡俾奉琳宫燕閒紫清歸老歴陽錦繡耀榮稚耋<lb/>
驩呼豆觴出迎公還舊廬樂康且寧書三萬巻充屋架<lb/>
楹以示子孫不傳金籯壽乎有窮不朽者名民懷其徳<lb/>
烹牲薦馨道左豐碑信辭是銘<lb/>
　　　故通議大夫慎公墓誌銘<lb/>
公諱暠字仲素為吳越著姓後居三衢曽祖諱知禮工<lb/>
部侍郎贈左僕射祖諱從吉給事中贈工部尚書父諱<lb/>
<pb n="KR4d0058_WYG_012-13a"/>
鈞大理寺丞贈尚書屯田員外郎尚書娶錢氏忠懿王<lb/>
之女公其長子也初命試秘書省校書郎遷國子監主<lb/>
簿太常寺奉禮郎詣闕上書賜五品服歴衛尉光禄大<lb/>
理殿中丞國子博士入省為庫部水部司門員外郎遷<lb/>
三部郎中知竇州通判邵州擢知楚州海州以嘉祐四<lb/>
年夏四月戊子終於山陽享年六十有三至七年秋八<lb/>
月歸𦵏於開封府開封縣蘇封之先塋夫人馮氏先公<lb/>
而終銘以祔焉公初守竇竇素無兵備交趾蠻僚數百<lb/>
<pb n="KR4d0058_WYG_012-13b"/>
人暴至城下城中擾攘計無所出公曰賊勢方鋭守與<lb/>
戰皆不可因設疑兵被甲持滿傳呼開城門金鼓大作<lb/>
賊望風遁去使者上章稱之賜金紫邵有谿洞酋首龔<lb/>
行詳者恃險恣暴前後吏莫能禁公通守是郡命捕以<lb/>
戮内外畏服公亷正自持不妄喜怒其貌甚温臨事毅<lb/>
然有不可犯之色守山陽以母䘮去官富人有以重幣<lb/>
爲賻者公曰吾家以清白相傳急持去無汙我仕宦四<lb/>
十年及終无負郭之田環堵之室以遺其子孫人以爲<lb/>
<pb n="KR4d0058_WYG_012-14a"/>
難樞宻田公况内相王公洙知公甚深以爲其才可備<lb/>
臺省力言於朝其後名臣交章薦舉自二公始也子男<lb/>
三人宗傑見任朝奉大夫才識公亷有家世之風自升<lb/>
朝累贈公至通議大夫宗道宗誨有學行皆早世女子<lb/>
四人皆出適孫瓛太廟齋郎修潔有文早世大夫以銘<lb/>
見託銘曰<lb/>
慎氏之源發東陽三衢分秀派益長祖禰顯仕煒有光<lb/>
通議入省為名郎應機破賊保土疆屏惡扶善稱循良<lb/>
<pb n="KR4d0058_WYG_012-14b"/>
傳家清白著義方子孫承繼百世昌<lb/>
　　　故通直郎簽書商州軍事判官㕔公事謝君墓<lb/>
　　　　誌銘<lb/>
君諱季康字和卿其先河朔人世力田高祖諱鳬始以<lb/>
儒學自立晉開運中明經中第至周任瀛州録事參軍<lb/>
贈國子博士曽祖諱成之皇朝任屯田員外郎贈主客<lb/>
郎中祖諱師顔都官員外郎贈吏部尚書父諱<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>朝議<lb/>
大夫三世皆進士及第自主客游宦京師寓居潁昌之<lb/>
<pb n="KR4d0058_WYG_012-15a"/>
陽翟後為陽翟人宋元憲景文文章學術為天下宗師<lb/>
女弟臨洺君博學能文賢而有識君之母也知其子可<lb/>
以託門户臨終以屬舅氏元憲元憲亦素愛君孝友介<lb/>
潔每謂人曰真吾甥也及在政府奏授秘書省正字非<lb/>
所好也與其兄公儀熈序益勤於學偕有聞於時久之<lb/>
調徐州司户參軍海州司法參軍君為掾常以法自持<lb/>
未嘗少屈於權貴聞者危之而志不可奪用薦者移朐<lb/>
山令丁繼母陳夫人憂執䘮盡禮服除授西平令通山<lb/>
<pb n="KR4d0058_WYG_012-15b"/>
令改大理丞監大名府經城酒税㑹官制行遷通直郎<lb/>
簽書商州判官廳公事時朝議高年君願解官就養朝<lb/>
議固止之君不忍去膝下遲遲其行宛丘太守周革謂<lb/>
君曰尊君年雖高而康强過人君家貧族衆當勉力從<lb/>
仕以承親意安可衣食於親以就養乎君不得已而之<lb/>
官及親有疾即解職歸謁未報聞訃至僚友知君之貧<lb/>
有以資其行者君力拒不受奔䘮哭不絶聲水漿不入<lb/>
口者累日既克𦵏後三日而卒即元豐六年十一月二<lb/>
<pb n="KR4d0058_WYG_012-16a"/>
十三日也享年五十有七君幼而好學弱不好㺯行已<lb/>
清直事親孝恭朋友尚信蒞官守正不爲勢屈命雖數<lb/>
竒未嘗諂以事上家雖甚窶未嘗躁而有求故所至有<lb/>
令聞朝廷大臣如太師潞國文公翰林侍讀學士劉公<lb/>
樞宻直學士陳公皆深知君之所存前一夕其弟文瓘<lb/>
夢君綵服簮紳曳履袖文書以吿之曰予平昔之事汝<lb/>
其為我著之逮旦君逝矣娶劉氏屯田員外郎異之女<lb/>
有子五人長曰收中進士甲科河南府推官次早夭次<lb/>
<pb n="KR4d0058_WYG_012-16b"/>
敭次攽次敷皆力學遵義方之訓女二人長適渭州華<lb/>
亭縣丞劉逢明次適進士方増孫男一人以元祐八年<lb/>
四月二十四日卜𦵏於汝州郟城縣安良原先塋之次<lb/>
禮也吾友太中大夫致仕宋盈祖乃能道君所存求予<lb/>
爲銘銘曰<lb/>
行過乎恭䘮過乎哀觀而知仁斯賢人哉<lb/>
　<lb/>
　無爲集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻一</head>
    <p>
<pb n="KR4d0058_WYG_001-1a"/>
欽定四庫全書<lb/>
　無為集巻一　　　　　　　宋　楊傑　撰<lb/>
　　古律賦<lb/>
　　　歸來堂賦<hi>并序</hi>
碧虚子陳景元字泰初初入道為右街録賜號真靖主<lb/>
中太一宫屢請歸廬山朝廷不從大丞相舒公因真靖<lb/>
自言而題之云官身有吏責觸事遇嫌猜野性難堪此<lb/>
廬山歸去来無為子楊傑盖碧虚子之友也聞而歎曰<lb/>
<pb n="KR4d0058_WYG_001-1b"/>
昔靖節先生賦歸去來以歸廬山之陽且八百年矣其<lb/>
辭未亡罕有繼其聲者今大丞相因子之言而及之愛<lb/>
子之深也夫靖節逺害於汙俗真靖引分於治朝雖其<lb/>
去不同而所歸則一廼追靖節遺韻而歌歸去來以貽<lb/>
之庶亦自警云<lb/>
歸去來兮當太平之時胡不歸寵難處而易辱樂或過<lb/>
而生悲田園蕪兮不耨嵗月流兮莫追非彼馬而是是<lb/>
是我指而非非黼黻爛兮眩吾目塵埃坌兮緇吾衣不<lb/>
<pb n="KR4d0058_WYG_001-2a"/>
収視以返聽將安望乎希微胡為乎疲足孤輪與時競<lb/>
奔行不顧乎夜漏往取愧乎晨門余聞有其善者善喪<lb/>
外其身者身存享不俟乎牛鼎酌不假乎象罇内苟適<lb/>
其志願外何靦乎面顔一簞足以自養一枝得以自安<lb/>
車善行而無跡門善閉而無關動不離乎輜重超燕處<lb/>
乎榮觀河泝流兮九曲丹伏鍊兮七還師不陳而坐勝<lb/>
勇無取乎桓桓歸去來兮請從逍遥之遊委天與之定<lb/>
分在道外以何求有名敎之真樂絶世俗之妄憂玩㡬<lb/>
<pb n="KR4d0058_WYG_001-2b"/>
微於八索鑒福極於九疇齊物我而一致汎忘心之虚<lb/>
舟躡遺舄於子喬接逸袂於浮丘礪吾齒而潄石清吾<lb/>
耳而枕流投空谷而響應憩長林而影休幽鳥翔而後<lb/>
集白雲去而復留歲云暮矣何之叟擊壤以為期捨我<lb/>
田而營它徒勞力於耘耔子胡不歌大丞相之詩脫官<lb/>
身之吏責廬山歸去夫何疑<lb/>
　　　一鶚賦<hi>雄鷙之物無有儔偶</hi>
鶚也惟一物之至雄絶倫類於凡羽銳擊搏於秋風一<lb/>
<pb n="KR4d0058_WYG_001-3a"/>
飛則沖得路昊穹之表獨立不懼肯羣燕雀之中在氣<lb/>
稟金於德為義力捕潜伏性鍾猛鷙由耿介以寡合非<lb/>
沽激而自異雖曰鵜如其狀孰並翺翔未嘗烏合其羣<lb/>
曲從黨比其或木落萬壑雲沈四陲我則助天地嚴凝<lb/>
之氣乘風霜肅殺之時鼔雙翼以直上摩九蒼而俯窺<lb/>
兔縱狡以難遁狐雖妖而盡追義可去者力皆擊之此<lb/>
天下以無雙少而尤貴彼鷙鳥之累百多亦胡為目瑩<lb/>
星攢爪剛鈎屈飛騰而雄壓鷹隼擒獵而功高網罻宜<lb/>
<pb n="KR4d0058_WYG_001-3b"/>
乎孔融為表薦禰衡以興辭鄒陽上書諫吳王而託物<lb/>
大抵物之常者易其侶禽之異者難其儔故我不苟以<lb/>
合不旅而逰孤飛得以奮其勇離羣不足為之憂惟我<lb/>
獨清屈大夫之在楚出乎其類孔宣父之生周非不知<lb/>
生而飛鳴樂乎儔偶奈何彼不我類我匪其醜與其羣<lb/>
以無益孰若介然自守又何必提提若鸒斯之黨止賊<lb/>
夫糧嚶嚶為黃鳥之鳴過求其友勿謂毛羽爾盛朋儕<lb/>
我無殊不知丹鳯巢於阿閣大鵬迷於天隅子可類聚<lb/>
<pb n="KR4d0058_WYG_001-4a"/>
孰云德孤衆莫希蹤鄙翩翩之六鶂舉難接翼小泛泛<lb/>
之雙鳬噫得其時則架於軒楹失其遇則巢於林藪將<lb/>
伸勇毅之志願假英雄之手如欲禽異類而肅四郊於<lb/>
一鶚乎何有<lb/>
　　　歌雍徹祭賦<hi>宗廟之祭歌雍以徹</hi>
王享於祖禮終以時雍詩所以歌者祭器從而徹之周<lb/>
頌一章擇作永言之用宗廟九獻此為去饌之期成王<lb/>
以貴為一人祀兼七世歲或舉於祠禴時或行於祫禘<lb/>
<pb n="KR4d0058_WYG_001-4b"/>
且謂盡物盡志者孝子之事有始有卒者聖人之制當<lb/>
取正聲以尊先帝尸初以入必奏肆以迎尸祭及其終<lb/>
故歌雍而徹祭詩云至止肅肅有來雍雍祖考我格辟<lb/>
公我從有眉壽降祥之述節宰夫屏器之容篇本附於<lb/>
臣工詠而見意時因去其胙俎禮以為恭大抵詩不可<lb/>
廢廢之則闕祀不可乆乆之則䙝故我就靈宇以行事<lb/>
揚正音而後徹聲聞於外且非客出之初孝事其先用<lb/>
作神歸之節豈不以遷其祭器之謂徹播以人聲之謂<lb/>
<pb n="KR4d0058_WYG_001-5a"/>
歌徹焉造其禮之備歌焉報其福之多以樂為用非雍<lb/>
則何是以小師敎於瞽矇職當諷誦君婦廢其籩豆音<lb/>
應純和惜哉周運否而大禮衰魯權喪而陪臣侈樂奉<lb/>
祖廟義同天子雖能享獻以自大莫測聲詩之所以故<lb/>
孔子謂來助有二王之後始可謳謠奚取於三家之堂<lb/>
徒彰僣擬則知帝威穆穆上德顒顒詩曲盡於辭意禮<lb/>
告成於祖宗且異夫率諸侯以祀文頌陳清廟就方丘<lb/>
而祭地吕奏黃鍾愚嘗因雍什之詠歌求詩人之微妙<lb/>
<pb n="KR4d0058_WYG_001-5b"/>
以為薦可用於廣牡禘可行於太廟及其徹也又從而<lb/>
聲之為萬世之典要<lb/>
　　　周兼養老禮賦<hi>兼修三代養老之禮</hi>
古之養老禮莫如周兼三代之常法新一王之令猷尚<lb/>
文德以唱風典章尤盛奉耆年而興敎飲食參脩昔自<lb/>
有虞訖於二代必重年德以均仁愛然而禮有質而有<lb/>
文事或興而或廢及周之治也古今之通制兼明而老<lb/>
者養之帝王之餘風盡在大抵燕者虞之禮饗者夏之<lb/>
<pb n="KR4d0058_WYG_001-6a"/>
儀太牢而食有商所為天下未有遺年者周人修而兼<lb/>
用之就膠庠以致勤高年畢萃順陰陽而為具異制同<lb/>
施莫不鼎俎豆籩牲牢酒醴攷四代之異制萃一朝而<lb/>
為禮貴親尚齒德爵富雖曰殊風黑衣素裳深燕縞雜<lb/>
然在體至如樂之作也六樂並用學之建也五學相參<lb/>
而況養庶老而明廣愛事國叟而記高談得不比前世<lb/>
而文盛優上壽以恩覃尊耆艾於每年時凡有七嚴豆<lb/>
觴於一日事徧其三故得風始朝廷化流穹壤春夏焉<lb/>
<pb n="KR4d0058_WYG_001-6b"/>
先饗而後燕秋冬焉先食而後饗舜禹湯之盛事得以<lb/>
追修鄉國學之殊方各隨所養向非歧昌之德盛而大<lb/>
武發之功肅而嚴成王治定姬公思兼則何以設珍具<lb/>
以完備致蒸民之仰瞻且異夫禮用四朝記者美魯侯<lb/>
之盛文同三代史臣推漢德之炎則知兆民莫不親其<lb/>
親聖人惟能老其老推年齡以優事監古昔而順考孔<lb/>
子曰周郁郁乎文哉未必不由於此道<lb/>
　　　不易之地家百畮賦<hi>多少之限因地豐塉</hi>
<pb n="KR4d0058_WYG_001-7a"/>
歲不易者為美地地所美者善養禾惟君賜萬民之限<lb/>
凡家無百畮之過田居三壤之先靡虚其種戸給一㕓<lb/>
之廣敢益而多嘗聞田不授則倉廩虚食不足則民人<lb/>
夭故姬周平定甽畮頒分億兆然而為土有肥磽出物<lb/>
有多少利而或偏仁何以表是故再變易者三其地補<lb/>
生育之所虧不代更者一其夫防兼并之所肇大抵王<lb/>
錫以土民耕以時衆者不當過而寵寡者不可使之飢<lb/>
必在計夫家之費辨黍稷之宜以中地給六人之用下<lb/>
<pb n="KR4d0058_WYG_001-7b"/>
田供五口之資凡同居之七者擇上腴而賜之旣殊休<lb/>
歲之疇常豐所利當限取農之數以授其私勿謂土之<lb/>
美也爾家不足與之耕勿謂齒之衆也其畮不宜使之<lb/>
簡況夫任土之法待其政生齒巳上書於版所養以之<lb/>
知所給因而限異漢臣之代甽農不定居如楊子之㕓<lb/>
田世為常産葢夫瘠地之民勞以瘁沃野之俗逸而伸<lb/>
沃焉至多則太逸其俗瘠焉加少則大勞其民所以上<lb/>
上之田不廣蒸蒸之利將均虚一歲而虚二年誠非此<lb/>
<pb n="KR4d0058_WYG_001-8a"/>
類為前朝而為後市數若相因然後再易之間八家所<lb/>
治内以公田奉於國外以餘夫次其地猶有萊畮六遂<lb/>
之逺得而優不奪農時數口之飢無以至惜哉運革三<lb/>
代權分七雄井地一變民田不同或負郭以無仰或連<lb/>
阡而自豐夫豈知辨野而頒遂師之典彛得正數室而<lb/>
制司徒之法則從中後之君鑒古是非隨時沿革重孟<lb/>
子之經界鄙秦人之阡陌必也一丘甸以惠斯民損其<lb/>
豐而益其塉<lb/>
<pb n="KR4d0058_WYG_001-8b"/>
　　　琴材賦<hi>桐之良者可以作琴</hi>
世有嘉木天鍾至音抱良材而麗地俟哲匠以為琴中<lb/>
藏山水之聲能㕘大樂未偶斧斤之手獨秀喬林嶧陽<lb/>
髙峯龍門淵壑純氣所萃竒材以託宣情之具可以制<lb/>
閑邪之操因而作時未我與工未我度固全天質自為<lb/>
物以混成安得梓人為發音於寂寞百尺之木特生之<lb/>
桐落落聳幹亭亭倚空無繁枝以示外蓄太和而在中<lb/>
時或裁成宜取羲黄之法人能抑按當移鄭衛之風正<lb/>
<pb n="KR4d0058_WYG_001-9a"/>
聲未揚識之盖寡庸目雖衆視之或捨猶藏器之哲士<lb/>
俟掄才之賢者雖云陶令非取意於絃間又恐吴民欲<lb/>
為薪於㸑下俄有智者過而器之且曰堪輿之秀巖谷<lb/>
之竒激風霰於冬序感雷霆扵夏時足以道舜民之樂<lb/>
足以伸椘客之悲如玉在山祕珪璋之重器猶金藏鑛<lb/>
屈劍㦸之雄姿毓質若然成功非我非鍾山之玉兮其<lb/>
徽曷稱非園客之絲兮其絃安可將致於用必陳於左<lb/>
然後欲天下之治者調其音而為表儀有君子之聽焉<lb/>
<pb n="KR4d0058_WYG_001-9b"/>
平其心而無懈惰是材之所稟用難自彰巧之所述器<lb/>
無不良儻工匠見遺不之翦而不之斵枝柯雖茂胡為<lb/>
宫而胡為商别有藝藪俊髦儒林綱紀明堂之柱此其<lb/>
選巨川之舟此其擬材乎材乎豈獨琴而巳哉冀匠師<lb/>
之明所以<lb/>
　　　荀揚大醇而小疵賦<lb/>
周漢運否荀揚教傳雖曰醇之大者亦有疵之小焉皆<lb/>
命世以為文言非不粹與生知而較美道未能全甞聞<lb/>
<pb n="KR4d0058_WYG_001-10a"/>
人異禽魚性鍾天地全而稟者曰聖哲偏而得者曰賢<lb/>
智聖無不通賢有未至是以周公尼父率臻大道之醇<lb/>
荀况子雲未免纎瑕之累蜀國宗匠齊王老師雖抱重<lb/>
器不逢盛時欲巻道以自處疾沒世而無知由是簡冊<lb/>
其藴瓊瓌爾辭立大功於是矣未盡善者有之著書三<lb/>
十二篇義差而駮凖易八十一首理失而醨至如論性<lb/>
之淵源談道之極致或曰善惡一而混或曰理義皆其<lb/>
偽以禮義為偽則堯舜之法歸乎詐以善惡相混則鯀<lb/>
<pb n="KR4d0058_WYG_001-10b"/>
禹之心何以異兩賢於道擇不精而語不詳三子之間<lb/>
得其一而失其二又若對臨武以問兵之術推子淵以<lb/>
希聖之徒逺罪特愚於鼂錯談經私美於童烏是所謂<lb/>
珠不無纇瑕無掩瑜雖無傷扵大義實有累於名儒非<lb/>
倡道之子思将何以教美不臣之新室㡬近於誣向使<lb/>
親承鄒魯之範模獲偶淵騫而論討然後善得以盡辨<lb/>
無不早數萬言皆造修途千百世以為至寳雜乎其雜<lb/>
當殊太史之書醇乎其醇可擬孟軻之道奈何智有失<lb/>
<pb n="KR4d0058_WYG_001-11a"/>
慮人無全能一則晦名於天禄一則朽骨於蘭陵俱有<lb/>
篆雕之雜難全粹美之稱亦猶務涉獵者賈山醇儒不<lb/>
足悅紛華者子夏具體何曾噫荀也倡之於前揚也和<lb/>
之於後助詩書禮樂之化謹父子君臣之守斯文未喪<lb/>
大疵則否何韓愈氏重而責之葢責賢人也厚<lb/>
　<lb/>
　<lb/>
　<lb/>
<pb n="KR4d0058_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　無為集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻八</head>
    <p>
<pb n="KR4d0058_WYG_008-1a"/>
欽定四庫全書<lb/>
　無為集巻八　　　　　　　宋　楊傑　撰<lb/>
　　序<lb/>
　　　皇族服制圗序<lb/>
議曰禮院新定皇族五服圖其失有五不重太祖太宗<lb/>
真宗之服其失一也不分潤王之族其失二也不載兄<lb/>
弟之殤其失三也不著袒免之親其失四也不明正統<lb/>
旁親之制其失五也何謂不重太祖太宗真宗之服按<lb/>
<pb n="KR4d0058_WYG_008-1b"/>
周禮司服職云為天王斬衰禮記云天子修男敎父道<lb/>
也為天王服斬衰服父之義也又云䘮有四制變而從<lb/>
宜取之四時也有恩有禮有節有權取之人情也恩者<lb/>
仁也理者義也節者禮也權者制也仁義禮智人道具<lb/>
矣故為父斬衰三年以恩制者也為君亦斬衰三年以<lb/>
義制者也新圗以皇帝扵仁宗固當服斬衰也於真宗<lb/>
則齊衰不杖期也於太宗則齊衰五月也於太祖則緦<lb/>
麻三月也若仁宗之服誠合禮制矣若真宗太宗之齊<lb/>
<pb n="KR4d0058_WYG_008-2a"/>
衰太祖之緦麻是以親服而言而不以天王之服言也<lb/>
夫太祖太宗真宗君天下傳萬世在皇帝為之服斬衰<lb/>
此所謂以義制者也親親尊尊無重於是矣新圖以齊<lb/>
衰緦麻為服是豈達禮經之意哉故曰不重太祖太宗<lb/>
真宗之服其失一也何謂不分潤王之族按五服勑云<lb/>
為人後者為其父母齊衰不杖期為其兄弟大功九月<lb/>
然則皇帝為濮王之服異於為潤王諸子之服矣為濮<lb/>
王諸子之服異扵為潤王諸孫之服矣新圗以潤王子<lb/>
<pb n="KR4d0058_WYG_008-2b"/>
孫合而為一無以别其等降故曰不分潤王之族其失<lb/>
二也何謂不載兄弟之殤五服勑云為人後者為其兄<lb/>
弟之長殤小功三月為其兄弟之中殤下殤緦麻三月<lb/>
開寳通禮喪𦵏令文皆同其說盖出之扵儀禮矣而新<lb/>
圗略之故曰不載兄弟之殤其失三也何謂不著袒免<lb/>
之親按禮記大傳曰名者人治之大者也可無慎乎四<lb/>
世而緦服之窮也五世袒免殺同姓也六世親屬竭<lb/>
矣鄭康成云四世共髙祖五世髙祖兄弟六世以外親<lb/>
<pb n="KR4d0058_WYG_008-3a"/>
盡無屬名也又按律有八議一曰議親釋謂皇帝袒免<lb/>
以上親刑統云皇帝袒免據禮有髙祖兄弟曽祖從父<lb/>
兄弟祖再從兄弟父三從兄弟身四從兄弟是也且五<lb/>
世之親旁通而有十一刑統止著其五識者猶曰未達<lb/>
况又全而闕之哉故曰不著袒免之親其失四也何謂<lb/>
不明正統旁親之制夫正統之服天下之通服也旁親<lb/>
之服大夫則異於士庶矣天子諸侯則又異於大夫矣<lb/>
按禮記云期之喪達乎大夫三年之喪達乎天子父母<lb/>
<pb n="KR4d0058_WYG_008-3b"/>
之喪無貴賤一也鄭康成云期之喪逹乎大夫者謂旁<lb/>
親所降在大功者其正統之期天子諸侯猶不降也大<lb/>
夫所降天子諸侯絶之不為服也孔穎逹曰大夫之尊<lb/>
猶有期喪謂旁親所降在大功者得為期喪還著大功<lb/>
之服若天子諸侯旁親之喪則為服也又儀禮喪服鄭<lb/>
康成注云君大夫以尊降賈公彦云君大夫以尊降者<lb/>
天子諸侯為正統之親后夫人與長子長子之妻等不<lb/>
降餘親則絶天子諸侯絶者大夫降一等又漢白虎通<lb/>
<pb n="KR4d0058_WYG_008-4a"/>
德論天子絶期者何示同喪於百姓明不獨親其親也<lb/>
又魏田瓊云天子不降其祖父母曾祖父母后太子嫡<lb/>
婦其姑姊妹嫁於二王後者皆如都人此所謂正綂旁<lb/>
親之制也古者分親所以尊正綂也尊正綂所以重宗<lb/>
廟社稷之事也雖聖人親親之心篤於九族而旁正之<lb/>
異不可不明也而新圖略之故曰不明正統旁親之制<lb/>
其失五也今别為圖分以世次上下旁行而觀之親疎<lb/>
輕重之制其亦庶乎明矣<lb/>
<pb n="KR4d0058_WYG_008-4b"/>
　　　國朝宗室世系表序<lb/>
漢有王子侯表唐有宗室世系表其子孫之盛槪可見<lb/>
矣然漢表止於王侯王侯以降族裔不可得而知也唐<lb/>
表略於明皇明皇以後本支不可得而詳也夫宗室為<lb/>
邦家所重其簡闕若此豈非紀事者之失歟國朝之制<lb/>
凡宗室行封襲慶賚之典有婚姻喪祭之事雖命令所<lb/>
出本乎朝廷而法度參考必先禮籍是以宗室世系戚<lb/>
疎逺近之别尊卑長少之序為禮官者所當審考而詳<lb/>
<pb n="KR4d0058_WYG_008-5a"/>
明之也某備員太常積有歲月參考典禮兹固所職其<lb/>
於戚疎逺近之别尊卑長少之序敢不盡心哉而有司<lb/>
之所記者先後詳畧多或異同檢用之際竊懼差失迺<lb/>
推究源流作國朝宗室世系表太祖之子名以德德生<lb/>
惟惟生從又生守從守生世世生令令生子太宗之子<lb/>
名以元元生允允生宗宗生仲仲生士秦悼王之子名<lb/>
以德德生承承生克克生叔叔生之之生季曰德曰元<lb/>
者宣祖之孫也曰惟曰允曰承者宣祖之曾孫也曰從<lb/>
<pb n="KR4d0058_WYG_008-5b"/>
曰守曰宗曰克者宣祖之六世孫也曰令曰士曰之者<lb/>
宣祖之七世孫也曰子曰季者宣祖之八世孫也首著<lb/>
諡號名推爵德也屬次之親親也子孫次之源深而流<lb/>
長也謹序<lb/>
　　　熙寧太常祠祭總要序<lb/>
國朝歲祫天地五方帝神州宗廟大明夜明大社大稷<lb/>
太一九宫臘䄍為大祀文宣武成風師雨師先農先蠶<lb/>
五龍為中祀壽星靈星中霤馬祭司寒司中司命司民<lb/>
<pb n="KR4d0058_WYG_008-6a"/>
司録為小祀凡太常典禮樂少府共服器光祿共酒齊<lb/>
黍稷果實醯醢將作共明水明火太府供香幣太僕共<lb/>
牛羊司農共豕葅有司應命人或為之騷然熙寧四年<lb/>
冬詔以諸寺監祠事𨽻於太常所以肅奉神之禮也太<lb/>
常初置主簿傑首被命至局之日寺監羣吏各執故習<lb/>
惘然不知祭祀之聯事傑迺集諸司所職為旁通圖一<lb/>
巻以示之於是上知其綱下知其目大事從其長小事<lb/>
則專達郊廟羣祀渙然易明有司百執各揚其職職事<lb/>
<pb n="KR4d0058_WYG_008-6b"/>
相聯罔不修舉命曰熙寧太常祠祭總要云<lb/>
　　　補正三禮圖次篇序<lb/>
周禮六篇首曰建國國建而其所重者天地之丘壇祖<lb/>
宗之廟貌也三者旣安則不可無宫室庠序之嚴衣冠<lb/>
車旗之飾寶貨物用之利物物得正和樂生焉有所未<lb/>
和和之以樂有所未正正之以威物正於國則厯象順<lb/>
於天厯象順於天則災咎消於物格災咎於一時傳簡<lb/>
書於萬世故禮圖之次一曰地制<hi>八巻</hi>二曰丘壇<hi>三卷</hi>三曰<lb/>
<pb n="KR4d0058_WYG_008-7a"/>
宗廟<hi>二巻</hi>四曰宫室五曰庠序<hi>共一/巻</hi>六曰衣冠<hi>三巻</hi>七曰車<lb/>
旗<hi>三巻</hi>八曰寶貨<hi>一/巻</hi>九曰物用<hi>三/巻</hi>十曰樂制<hi>一巻</hi>十一曰武<lb/>
制<hi>二巻</hi>十二曰厯象<hi>三/巻</hi>十三曰失令災應<hi>共二巻通圖議三巻序目三巻</hi>
<hi>為三十八巻</hi>伏惟聖主覽其所圖鑒其所次法其所大法行<lb/>
其所未行致休祥為簡書之傳無災咎為號令之應厯<lb/>
象得而順禮得而正樂得而和寶貨物用得而利衣冠<lb/>
車旗得而飾宫室庠序得而嚴丘壇宗廟得而安天下<lb/>
之地得而制然後聖神宗支傳億萬載此愚臣次篇之<lb/>
<pb n="KR4d0058_WYG_008-7b"/>
意也<lb/>
　　　平律書序<lb/>
世之所以治者以人之和也導其所和莫深於樂樂之<lb/>
所準在乎律吕是知律吕者大樂之權鑑而世治之本<lb/>
原然而上聖立法後世難知為之之物惟三<hi>謂玉銅竹</hi>正之<lb/>
之法惟五<hi>謂數聲度量權</hi>相生以八<hi>如黃鍾至林鍾林鍾至太蔟之類</hi>損益以<lb/>
三<hi>謂下生者三分損一上生者三分益一</hi>禘祭則不用商聲<hi>謂三大禘律吕不用商</hi>
變聲則止於宫徵<hi>謂七聲有變宫變徵</hi>六管上下班志有所差<hi>謂蕤</hi>
<pb n="KR4d0058_WYG_008-8a"/>
<hi>賓夷則無射損而下生大吕夾鍾中吕益而上生</hi>三綂餘分遷史有所失<hi>謂黄鍾長</hi>
<hi>八寸七分太蔟長七寸二分二林鍾長五寸七分四</hi>若此之類義深者多故臣著<lb/>
平律書三巻律吕圖三巻以明之所以副尊號皇帝景<lb/>
祐修樂之至意也謹序<lb/>
　　　楊氏世譜序<lb/>
楊氏姬姓也其先曰尚父伯僑葢周武王第三子唐叔<lb/>
虞之後始封為楊侯楊侯生文文生突晉之公族食邑<lb/>
於羊舌突生職惠公上卿職生肸字叔向亦曰叔譽晉<lb/>
<pb n="KR4d0058_WYG_008-8b"/>
太傅食采楊氏邑肸生伯石字食我以邑為氏號曰楊<lb/>
石伯石生章征東大將軍華山侯始居華陰章生欵字<lb/>
太初秦上卿後除𢎞農始作家譜以示子孫欵生碩字<lb/>
𢎞逺隠居華山仙谷見五星聚東井知漢必興後為太<lb/>
史碩生喜字幼羅從漢擊項羽封赤泉侯諡曰嚴喜生<lb/>
敷字伯宗襲封赤泉侯諡曰定其後為新昌院敷生𦙍<lb/>
字無害襲封赤泉侯𦙍生敞字君平任大司農御史大<lb/>
夫封安平侯預謀立宣帝拜大丞相敞生忠封安平侯<lb/>
<pb n="KR4d0058_WYG_008-9a"/>
諡曰頃忠生譚字君公大鴻臚卿屬國安平侯譚生寶<lb/>
字稚淵漢明帝三詔不出諡曰静節先生嘗有靈雀銜<lb/>
環之瑞寶生震字伯起漢太尉稱關西孔子畏四知惟<lb/>
忠孝清白以傳子孫震生奉字季節後改名衆字君師<lb/>
任諫議大夫河東太守遷中書侍郎奉生旉漢黃門侍<lb/>
郎其後為東垣宜陽房旉生纂字叔緒獻帝時太中大<lb/>
夫封常山王纂生品字文璨魏文帝時太中大夫品生<lb/>
國字彦髙晉武帝時𢎞農令國生準晉太常準生林其<lb/>
<pb n="KR4d0058_WYG_008-9b"/>
後為滎陽房又蜀中院譜林乃準之後林生鉉鉉生結<lb/>
仕慕容氏中山相結生繼繼生暉洛州刺史諡曰簡暉<lb/>
生恩河間太守恩生鈞魏朝越國公諡曰恭鈞生儉一<lb/>
名倫字景則西魏時封夏陽靖侯倫生文异字文殊隋<lb/>
刑部尚書文异生安仁安仁生德德生立立之孫曰隠<lb/>
朝為郃陽令隠朝生燕客臨汝令燕客生寧國子祭酒<lb/>
寧生漢公字用乂為天平軍節度使檢校户部尚書其<lb/>
後為淮南院蜀院閩院漢公生範字憲之楚州刺史範<lb/>
<pb n="KR4d0058_WYG_008-10a"/>
生玢字表文吏部尚書監察御史其後為揚州丹陽房<lb/>
玢之孫徽字隐父初自靖康里挈族來淮南是為淮南<lb/>
府君徽生南宅府君昺橐臯府君杲杲生濡須府君德<lb/>
明德明生富字文翁次大夫復字庶㡬次試秘書省校<lb/>
書郎㝢字晏之富生僖价佸僎佃復生傑傳伋作佺㝢<lb/>
生侁仲依傑生洙滋泳浩傳生滂伋生濛汶作生枹樸<lb/>
榛佺生涇洞洙生堯叟滋生襲吉襲圭是為淮南院子<lb/>
孫熙寧元年同南海監郡尚書郎沆及其子上卿客卿<lb/>
<pb n="KR4d0058_WYG_008-10b"/>
列卿㑹於豫章兩院各出世諜若合符契至元豐四年<lb/>
秋傑以禮官准詔祀華嶽乃拜太尉祠冢訪講堂藏書<lb/>
穴酌阿對泉於龍岡道過好陽省五公墳畫圖隠碑以<lb/>
歸參考宗支得閿鄉華陰譜本末尤詳元祐五年歲次<lb/>
庚午三月吉日重書於㑹稽妙峯亭第四十七世大宋<lb/>
左朝請郎尚書禮部員外郎傑序<lb/>
　　　獻詩賦序<lb/>
彭城古之楚也山陽今之楚也古楚之劇其猶今楚之<lb/>
<pb n="KR4d0058_WYG_008-11a"/>
劇也古舉其守亦猶今之舉其守也在東漢則袁卲公<lb/>
以能理劇為三府之舉而守彭城在本朝則中都公以<lb/>
能理劇為牧伯之舉而守山陽古今雖異易地則同而<lb/>
自下車之初躬卽庠序振起風敎修衛桂陽之故事是<lb/>
以庠序之士首形詠歌傑幸為諸生之師而耳目盛美<lb/>
故擇題於袁衛二傳以理劇拜楚守賦下車修敎詩為<lb/>
十八日之課文在於彼而義在於此將使編民知良二<lb/>
千石有古君子之風云爾伏䝉傳命見索所撰謹與諸<lb/>
<pb n="KR4d0058_WYG_008-11b"/>
生之課上獻浼瀆視聽無任悚惕之至<lb/>
　　　大樂十二均圖序<lb/>
大樂十二律律各有均均有七聲更相為用聲協本均<lb/>
則其樂調聲非本均則其樂悖非獨雅樂若此至於燕<lb/>
樂亦莫不然唯工師之明於聲者則能知之工師知其<lb/>
聲而不能知其本因聲以求本窮本以知變儒者之事<lb/>
也今黃鍾為宫則太蔟姑洗林鍾南吕應鍾蕤賔七聲<lb/>
相應謂之黃鍾之均餘律為宫者倣此禮曰五聲六律<lb/>
<pb n="KR4d0058_WYG_008-12a"/>
十二管還相為宫漢志曰宓羲氏作易紀陽氣之初以<lb/>
為律法建日冬至之聲以黃鍾為宫太蔟為商姑洗為<lb/>
角林鍾為徵南吕為羽應鍾為變宫㽔賓為變徵此聲<lb/>
氣之元五音之正也夫五音相生而獨宫徵有變聲者<lb/>
何也曰宫為君商為臣角為民徵為事羽為物君者法<lb/>
度號令之所出也宫故生徵法度號令所以授臣臣所<lb/>
以奉承者也徵故生商君臣一德以康庶務則萬物得<lb/>
所萬物得所則民遂其生矣故商生羽羽生角也然臣<lb/>
<pb n="KR4d0058_WYG_008-12b"/>
有常職民有常業物有常形形不可以遷遷則失其常<lb/>
矣商角羽三聲此其所以無變也君揔萬化不可以執<lb/>
一方事通萬務不可滯於一隅故宫徵二聲必有變也<lb/>
今著大樂十二均圖一巻旣備載律吕宫調又各取一<lb/>
章附於篇按圖考聲下可以辨工師之能否窮本知變<lb/>
上足以贊聖明之述作云爾謹序<lb/>
　<lb/>
　無為集巻八<lb/>
</p>
<p>
</p>
  </div>
</body>
</text>
</TEI>
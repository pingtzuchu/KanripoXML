<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻十一</head>
    <p>
<pb n="KR4d0058_WYG_011-1a"/>
欽定四庫全書<lb/>
　無為集巻十一　　　　　宋　楊傑　撰<lb/>
　　表啓<lb/>
　　　潤州到任謝皇帝表<lb/>
久官省寺無補朝廷乞守方州願伸微效拜伏新命得<lb/>
經歲以待期歸省故園實均恩於賜告慰見民吏恭布<lb/>
教條<hi>中謝</hi>伏念臣少起農耕長從科舉䇿名清世垂三<lb/>
十年備員太常連六七任在先帝一朝禮樂嘗玷討論<lb/>
<pb n="KR4d0058_WYG_011-1b"/>
遇陛下千載風雲屢更任使以至陪賔講道入部為郎<lb/>
既逃辱命之譏仍免瘝官之責遽形外請䝉賜中俞此<lb/>
蓋皇帝陛下洪覆無私靡遺一物大明繼照廣被萬方<lb/>
纉至治於唐虞不忘勤德保成功於文武克念宜人致<lb/>
此懦愚亦膺委寄臣敢不下求民瘼上體天心宣化承<lb/>
流冀仁恩之浹洽惟良共理思訓勑之丁寜誓罄涓埃<lb/>
仰酬造化<lb/>
　　　潤州到任謝太皇太后表<lb/>
<pb n="KR4d0058_WYG_011-2a"/>
乞守方州初虞僣冒豈圖睿㫖曲賜允俞已見耆年仰<lb/>
宣聖澤<hi>中謝</hi>伏念臣生本寒士出逢盛時強起應書累<lb/>
嘗隨賦自忝一第歴奉四朝惟知直道以事君詎肯阿<lb/>
權而進已省寺承乏歲月屢遷犬馬之齒漸衰天地之<lb/>
恩未報固求補外奚止便私耻將空老於熈辰實願收<lb/>
功於晚景而况潤稱京鎮爲江左之名藩唐擇守臣摠<lb/>
浙西之諸郡禄豐地重材薄望輕退省無能拜榮增懼<lb/>
茲蓋伏遇太皇太后陛下母儀累聖子育羣倫其仁如<lb/>
<pb n="KR4d0058_WYG_011-2b"/>
天每聽卑而矜恤以慈為寶務從治以生成致此瑣材<lb/>
亦分優寄有民有社敢上負於蒼穹盡孝盡忠誓益堅<lb/>
於素節<lb/>
　　　兩浙提刑謝皇帝表<lb/>
守符未久報政無聞叨被聖恩就移指使<hi>中謝</hi>竊以先<lb/>
王明罰期弼教以化成君子盡心必求生而㕘聽遣使<lb/>
諸路自我盛朝獄非無辜人浸餘澤以至完甲兵以禁<lb/>
其寇暴積倉廩以濟其困窮惠民為深領職尤重如臣<lb/>
<pb n="KR4d0058_WYG_011-3a"/>
蹇拙適用寡能拜命戰兢以榮為懼茲蓋伏遇皇帝陛<lb/>
下道周庶物徳被萬方堯舜好仁於變可封之俗成康<lb/>
善繼寖隆㡬措之風敢謂渥恩致加微品臣敢不詳其<lb/>
枉直約以重輕仰酬欽恤之誠敬奉丁寜之訓誓捐頂<lb/>
踵圖報乾坤<lb/>
　　　兩浙提刑謝太皇太后表<lb/>
出守左符未逾朞月遽聞赴闕之命尋乞外邦致膺持<lb/>
節之華就移本部拜恩視事冒寵踰涯<hi>中謝</hi>竊以祖宗<lb/>
<pb n="KR4d0058_WYG_011-3b"/>
以來屢降欽哉之訓典刑所繫審知使者之難江湖尤<lb/>
重於三吳囹圄與聞於一路俾無寃濫責以澄清茲蓋<lb/>
伏遇太皇太后陛下坤順含光巽重申命媧天宻補鼇<lb/>
安立極之功漢網益寛魚泳吞舟之樂臣敢不敬遵中<lb/>
典上體至懷刑期無刑祈報大生之徳訟使無訟助成<lb/>
丕變之風<lb/>
　　　謝修南朝正史及賜筆墨表<hi>代王相公</hi>
叨被寵休伏深戰懼<hi>中謝</hi>臣聞堯舜盛徳書首載於典<lb/>
<pb n="KR4d0058_WYG_011-4a"/>
謨文武成功政備存於方冊信莫如史才難其人直筆<lb/>
所傳歴代攸責惟二聖之言動著百王之範模賢能進<lb/>
而任本朝廷禮樂興而度越今古賞有功而善者勸罰<lb/>
當罪而惡者懲區宇攸寜人物富庶將紀隆平之治用<lb/>
詔無窮必資該洽之才仰膺茂選豈宜寡陋獲玷討論<lb/>
荷給札之殊榮徒懷鉛而増悸<lb/>
　　　禮部賀冬至上皇帝表<lb/>
伏以七日陽生氣肇萌於子位八龍樂奏音已恊於黄<lb/>
<pb n="KR4d0058_WYG_011-4b"/>
鍾君徳寖昌人心胥慶<hi>中賀</hi>恭惟皇帝陛下對時化育<lb/>
凝命穆清適當景至之辰擁集朋來之祐推䇿迎日履<lb/>
長用保於無疆理物承天行健永期於不息臣某等幸<lb/>
逢令序獲遇熈朝同傾百辟之心上獻萬年之壽<lb/>
　　　禮部賀冬至上太皇太后表<lb/>
伏以御察璿璣二曜應乎合璧審觀玉律一陽動而飛<lb/>
灰雲物效祥鐘竽恊樂驩騰華夏福集邦家<hi>中賀</hi>伏惟<lb/>
太皇太后母儀三朝子育羣品佑神孫而隆慶扶寶運<lb/>
<pb n="KR4d0058_WYG_011-5a"/>
於無疆政必身先順布陰陽之教神潜德本黙參天地<lb/>
之心推周厯以開端望堯門而獻壽<lb/>
　　　禮部謝春衣表<lb/>
伏蒙聖慈賜臣等春衣者竊以天道下濟常覆被於羣<lb/>
生春服既成首分頒於庶位<hi>中謝</hi>恭惟皇帝陛下順時<lb/>
布政愛物推誠寵賚所以勸功寒燠與之同體爰自造<lb/>
庭之士咸均在笥之華臣某等就列垂紳䝉恩賜帛無<lb/>
補經綸之業稱服其難退思機杼之勤飾身益愧誓堅<lb/>
<pb n="KR4d0058_WYG_011-5b"/>
大節仰報至仁<lb/>
　　　禮部謝冬衣表<lb/>
萬乘御裘方戒祁寒之備羣臣受服幸無終歲之憂傴<lb/>
伏知榮曳婁增賁<hi>中謝</hi>恭惟皇帝陛下誕敷醲化廣庇<lb/>
含靈齊七政以觀方叙四時而成信凡有加綈之煥軫<lb/>
及外庭士均挾纊之温敢忘盛德臣等拜恩華粲省已<lb/>
愧兢誓極捐軀庶將報國天地至大曲全生育之功松<lb/>
栢後凋願固始終之節<lb/>
<pb n="KR4d0058_WYG_011-6a"/>
　　　白溝謝御筵奏狀<lb/>
將命乘軺講隣懽而惟舊及疆授館䝉郊勞之至優豐<lb/>
腆肴觴溥霑皂𨽻荷惠慈之加厚在誠意以深銘<lb/>
　　　新城謝撫問表<lb/>
候人在道方伸入境之儀使者傳言遽拜問行之惠<hi>中</hi>
<hi>謝</hi>竊以肅將國命敦結鄰歡属寒律之載嚴荷温辭之<lb/>
曲諭仰懷恩眷第極感銘<lb/>
　　　中京謝皮裼表<lb/>
<pb n="KR4d0058_WYG_011-6b"/>
候届祁寒恩均盛服恭承存撫滋集欽銘<hi>中謝</hi>竊以誕<lb/>
節修儀軺車將命善言曲諭已均挾纊之温厚意所加<lb/>
仍拜授衣之寵寘懷無斁叙感奚殫<lb/>
　　　謝館宴奏狀<lb/>
弭節修途柅車華館重沐示慈之貺益銜將意之隆仰<lb/>
荷眷私第銘衷悃<lb/>
　　　謝簽賜酒食奏狀<lb/>
征軒爰止旅次甫寕薦紆肴醳之霑仍厚饔飱之品永<lb/>
<pb n="KR4d0058_WYG_011-7a"/>
惟刻荷莫究敷陳<lb/>
　　　謝王餼奏狀<lb/>
軺車將命夙致於鄰懽多物在庭特豐於賔餼仰祗恩<lb/>
禮深激悃悰<lb/>
　　　謝射弓御筵奏狀<lb/>
息驂騑而就館夙被眷存講燕射以娛賔繼叨恩貺矧<lb/>
乏和容之善徒增拜賜之勤<lb/>
　　　謝餞送御筵奏狀<lb/>
<pb n="KR4d0058_WYG_011-7b"/>
軺軒修好方成命以言還祖席優賔復寵行而埀眷感<lb/>
銘斯切敷叙奚殫<lb/>
　　　回燕京留守三幅書<lb/>
恭持信幣甫届陪都方脩汗竹之儀特辱榮函之貺竦<lb/>
欽謙揖徒切感銘<lb/>
　　　回中京留守赴筵書<lb/>
修慶誕辰假途畿壌方駐巾車之役遽申酌醴之歡叙<lb/>
荷意勤永藏衷素<lb/>
<pb n="KR4d0058_WYG_011-8a"/>
　　　回諸州召赴筵書<lb/>
肅將信幣方柅軺車敢圖主禮之勤特辱賔筵之召悚<lb/>
藏彌切敷述奚殫<lb/>
　　　回日謝中京留守召赴筵書<lb/>
講睦寶隣還經樂土特辱牋函之貺仍煩燕豆之陳重<lb/>
荷眷私倍増感悚<lb/>
　　　謝杭州蒲左丞啓<lb/>
皓首為郎愧無功而報國朱方守土遽有請以䝉恩涓<lb/>
<pb n="KR4d0058_WYG_011-8b"/>
日莅官依仁為幸恭以判府資政左丞學深原本識究<lb/>
㡬微四海元龜三朝舊德忠以許國人無間言出鎮東<lb/>
南均休中外棠陰方茂斯民惟恐於公歸槐位久虚品<lb/>
物願依於神化某荷知有素託庇云初支郡所拘不得<lb/>
親承於教令輿人同欲其將再入於陶鈞<lb/>
　　　謝蒲左丞薦啓<lb/>
伏䝉封章誤有論薦者竊以朝廷選士言取信於大臣<lb/>
君子愛人才不遺於片善稱揚躐等感仰悸衷伏念某<lb/>
<pb n="KR4d0058_WYG_011-9a"/>
賦性甚愚適時無術雖預聞於禮樂曽何補於邦家唯<lb/>
知固守於舊章詎敢曲從於異論自慙寡陋公則譽其<lb/>
該通人笑闊踈公則許其剛正昔依造化埀庇已深今<lb/>
託部封辱知尤重兹蓋安撫判府左丞資政存誠仁厚<lb/>
為力寒微弗求備於一夫推博愛於多士經營大厦國<lb/>
工無可棄之材旋斡洪鈞真宰無不陶之器荷恩特達<lb/>
鏤骨深銘期勉力於後圖庶不辜於先鑒<lb/>
　　　交代啓<lb/>
<pb n="KR4d0058_WYG_011-9b"/>
叨被聖恩獲承府政夙敦事契益抃悃悰交代某官臺<lb/>
閣元英朝廷碩哲久淹大用屢易名區方此召還佇膺<lb/>
顯拜顧䝉成之甚幸愧代斵以非工頼有餘風得為來<lb/>
範聨登桂籍已均兄弟之親交受竹符愈重子孫之好<lb/>
披瞻在邇跂望尤深<lb/>
　　　賀無為知郡啓<lb/>
伏審涓辰巳諧視印恭惟慶慰某官世傳忠義天禀賢<lb/>
明分宵旰之憂惟良共理為生靈之福易地皆然江民<lb/>
<pb n="KR4d0058_WYG_011-10a"/>
方切於去思須郡久歌於來暮五月而報即聽政成一<lb/>
節以趨佇聞君召某竊嚮風有日拜徳無階顧惟父母<lb/>
之邦幸陶雅化重計廟堂之器難久外藩伏乞上為朝<lb/>
廷精調寢膳<lb/>
　　　回賀王敏甫學士館職啓<lb/>
竊審光被寵恩進膺華秩自聞成命彌切忭心伏以圖<lb/>
籙秘藏上帝名之册府賢能叢聚前古謂之蓬山豈徒<lb/>
收校籍之勤蓋所重育材之地文章翰墨得士為多輔<lb/>
<pb n="KR4d0058_WYG_011-10b"/>
弼公卿由此其選時髦顯擢輿論僉歸恭惟判院學士<lb/>
國器宏深天資茂粹綵衣就養業詩禮以趨庭青雲致<lb/>
身角英雄而入彀衆識高譽名重上知方挺秀於相門<lb/>
再假途於儒館金匱石室讎千載之遺文鈿軸牙籖傳<lb/>
一家之舊物經綸有素步武曷量固宜自負以軒昻敢<lb/>
謂不遺於鄙賤連城至寶過僻陋以暗投萬里亨衢知<lb/>
扶搖之逺到銘深肺腑留示子孫<lb/>
　　　賀馮待制知揚州啓<lb/>
<pb n="KR4d0058_WYG_011-11a"/>
伏審輟班近侍出鎮雄藩凡預庇庥伏増慶抃恭以知<lb/>
府待制器深廊廟德粹圭璋分注上憂暫從外補溥天<lb/>
之下搢紳推翰墨之師自淮以南籌幄賜生靈之福佇<lb/>
聞節召入贊鼎司某幸以不才叨佐屬郡燕雀微羽棲<lb/>
大厦以在期荆棘凋叢戴卿雲而有日伏乞上為宗社<lb/>
調䕶寢興瞻望旌麾下情無任欣躍之至<lb/>
　　　賀吳司諫館職啓<lb/>
嚮審光奉寵書榮陞秘館伏惟慶慰某官修誠端本造<lb/>
<pb n="KR4d0058_WYG_011-11b"/>
道資深擢自賢科任當諫列盡忠補闕増帝衮之文章<lb/>
執節彈邪聳王朝之䋲墨聰明眷注中外樂趨㑹芸閣<lb/>
之掄才慶蓬山之得路牙籖鈿軸緝唐室之遺經金馬<lb/>
石渠踵漢儒之故事豈圖謙德先辱珍函曩屬居憂久<lb/>
稽馳慶感悚之至併集所懷<lb/>
　　　賀歐陽樞宻啓<lb/>
嚮審光被制書榮陞樞府伏惟慶慰某聞宥密之職太<lb/>
平所基賢哲在官生靈受賜豈獨一時之福實為長世<lb/>
<pb n="KR4d0058_WYG_011-12a"/>
之休恭以樞宻侍郎上台元精清廟重器文章道德素<lb/>
推天下之宗帷幄籌謀黙賛聖人之治剸裁㡬務協契<lb/>
輿僉將使朝廷無萬里之憂夷夏服兩階之化三山僊<lb/>
路昔㳺翰墨之林九重帝心今注詩書之將安危所繫<lb/>
中外具瞻永扶丕圖大庇羣品<lb/>
　　　賀南京留守張端明啓<lb/>
伏審抗章得請出鎮榮歸於朝廷則地重而寄優在閨<lb/>
門則意承而色順由聖賢之相遇致忠孝之兩全惟侍<lb/>
<pb n="KR4d0058_WYG_011-12b"/>
奉親闈燕安里社明珠還浦故都増川媚之輝靈鶴歸<lb/>
遼舊俗有羽飛之望上方眷求元老虚佇嘉謀行聞節<lb/>
召之嚴入被鼎司之拜用爲霖雨徧敷潤於邦家勿剪<lb/>
甘棠永垂陰於桑梓某夙承奬擢即預陶鈞趨覲未前<lb/>
具瞻尤切伏乞上爲宗社調䕶寢興<lb/>
　　　賀東宫待制啓<lb/>
伏審光被寵書榮遷峻秩伏惟慶慰竊聞職清内閣任<lb/>
重先朝必擇正人以副輿望恭以某官搢紳䋲墨廊廟<lb/>
<pb n="KR4d0058_WYG_011-13a"/>
棟梁爰自春宫夙隆天眷商山舊徳漢皇之羽翼已成<lb/>
秦府功臣唐代之典章取定即升台席大庇邦氓某屬<lb/>
在浙江叨乘使傳末由趨慶伏重跂瞻<lb/>
　　　賀杭州蘇内翰啓<lb/>
伏審抗章中禁得請名都竊惟慶慰㳟以知府内翰識<lb/>
究㡬㣲學深原本忠義聳本朝之望文章爲多士之宗<lb/>
四近未陪輿情攸欝顧東南之㑹府益茂棠陰采中外<lb/>
之公言願陞槐位五月而報即俟政成一節以趨竚膺<lb/>
<pb n="KR4d0058_WYG_011-13b"/>
君召某荷知惟舊瞻德有期跂望旌旄卑情無任欣忭<lb/>
之至<lb/>
　　　賀熊待制移金陵啓<lb/>
伏承抗章玉闕得請金陵竊惟慶慰恭以判府鈐轄侍<lb/>
郎待制徳重端朝忠純體國未陪四近彌欝羣情顧六<lb/>
代之名區鄰三吳之舊境假途紅幕欽婉畫之尚存移<lb/>
建碧幢實坐籌之有頼錦繡増榮於榆社封疆宻接於<lb/>
棠陰即趨召節之嚴難久偃藩之樂<lb/>
<pb n="KR4d0058_WYG_011-14a"/>
　　　上茹都官明堂圖書<lb/>
某聞大禮廢非至聖莫之興大禮興非鉅賢莫之述明<lb/>
堂之禮其天下之大禮乎明以出政教幽以交神靈根<lb/>
萌於黄帝唐虞幹枝於夏商周華葉於秦漢魏晉宋齊<lb/>
梁陳隋唐之間剪伐於五代蘇培於今天下前曰大禮<lb/>
廢非至聖莫之興者此之謂也然而朝廷林藪臣子億<lb/>
萬舉知大禮之興鮮能述所興之禮惟閣下既能知之<lb/>
又能述之作爲詩頌奏露天子若夫造化之工張列三<lb/>
<pb n="KR4d0058_WYG_011-14b"/>
辰羅布萬物以文飾天地未足狀其功也秋江夜濤春<lb/>
山曉雷浩浩轟轟犇震不絶未足狀其辭氣也孤竹之<lb/>
管雲和之瑟圓丘六奏感徹太極未足狀其音容也神<lb/>
仙之庭嶽瀆之藏阜積金玉淵聚珠貝未足狀其富學<lb/>
也是以聳動旒冕特詔褒寵外藏之太史氏千萬載後<lb/>
爲世盛事前曰大禮興非鉅賢莫之述者此之謂也某<lb/>
襟衣塵埃聞見寡隘閣下辭學敢望之乎二者不敢有<lb/>
望於閣下於閣下之功固不敢有所望也然而心膽壯<lb/>
<pb n="KR4d0058_WYG_011-15a"/>
鋭不甘無述故搜歴代明堂之制於經經不足以及乎<lb/>
傳傳不足以及於史其文雖得其象莫見廼索文而求<lb/>
象據所象而爲圖圖成而其篇二十歴代之制敢謂十<lb/>
得其八九矣其有辭枝義失世所不從則略而不取其<lb/>
所以不自赧縮逺從山林敢投獻於門下者非徒然也<lb/>
欲乞閣下政餘賜覽損益差繆以足其心爾閣下不以<lb/>
寒賤爲卻而從之則異日國家建明堂訪古制某進所<lb/>
圖無復畏懾矣非獨爲寒賤之光抑亦使當世知閣下<lb/>
<pb n="KR4d0058_WYG_011-15b"/>
風化之致焉<lb/>
　　　上金陵知府書<lb/>
傑無爲人以淮南方伯之召而客於楚聞南使過楚楚<lb/>
人有問之者曰爾不逺萬里將有獻於朝廷其何物耶<lb/>
使者曰炎海之濵有獸其神若兕匪兕若麕匪麕一角<lb/>
載義四蹄履仁行以中矩逰而不羣爲世之瑞命之曰<lb/>
麟楚人曰角之戴義義不足以尊尊蹄之履仁仁不足<lb/>
以親親行之中矩不足以為世法逰之不羣不足以為絶<lb/>
<pb n="KR4d0058_WYG_011-16a"/>
倫匪兕匪麕麕兕之鄰瑞之來何所補於吾俗瑞之隱<lb/>
何所損於吾民世之治亂在乎人孰謂繫於斯麟使者<lb/>
屈之黙然而去有士於此少而窮仁義之原長而得仁<lb/>
義之道非仁義之行不敢以行非仁義之言不敢以言<lb/>
不生於窮荒之地而生於中和之域不求知於獷俗而<lb/>
求知於大賢或遇其知而獻之朝廷則非獨使萬目之<lb/>
駭其必有補於世而不玷乎大賢之知雖不足以爲天<lb/>
下之瑞而亦無愧於是麟也願閣下少加意焉伏惟閣<lb/>
<pb n="KR4d0058_WYG_011-16b"/>
下富文老學天下宗師所黜所譽士林權鑑傑世族寒<lb/>
賤人所不顧今日之來不敢以諂言支説取瀆大君子<lb/>
敢以所聞獻於門下以俟進退<lb/>
　<lb/>
　<lb/>
　<lb/>
　<lb/>
　無爲集巻十一<lb/>
</p>
<p>
</p>
  </div>
</body>
</text>
</TEI>
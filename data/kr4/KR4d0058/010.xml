<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻十</head>
    <p>
<pb n="KR4d0058_WYG_010-1a"/>
欽定四庫全書<lb/>
　無為集巻十　　　　　　　宋　楊傑　撰<lb/>
　　記<lb/>
　　　洪州門記<lb/>
今天子即位元年春三月已巳洪州初以州名表於門<lb/>
何以書重正名也豫章之水源於䖍化會貢水而為贛<lb/>
東北至於洪崖之陽漢置郡曰豫章因水名也隋易郡<lb/>
曰洪州因山名也唐治軍建節曰鎮南制逺俗也偽唐<lb/>
<pb n="KR4d0058_WYG_010-1b"/>
僣稱南都避中原而卜遷也皇朝削平僣偽聲教被於<lb/>
四海州名從隋仍舊貫也鎮名從唐存武備也鎮名則<lb/>
有節度使以領之州名則有觀察團練刺史以領之是<lb/>
二者之名不可闕其一也而鎮南之名固已表於府門<lb/>
矣惟州名則闕然未之表也兵部施公出守是邦以徳<lb/>
義鎮俗事為有本迺命以州名表於中門表之所以正<lb/>
名也正名可書不可不書故書<lb/>
　　　西水磨記<lb/>
<pb n="KR4d0058_WYG_010-2a"/>
都城當萬國之要會升平日乆比屋富庶四海内外寳<lb/>
貨叢聚車無停輈馬無緩轡晦眀寒暑衝衝交馳乎其<lb/>
間有闤闠之喧所不及處已不可多得而况流水潺湲<lb/>
嘉木蓊鬰魚鳥上下風物清勝有山林江湖之氣象者<lb/>
乎都下水磨務有三皆國朝所置以供尚食暨中外之<lb/>
用然其景趣不同而所謂有山林江湖之氣象者西務<lb/>
是已將造其門水聲先出乎林間行及其旁則長槽㵼<lb/>
波鉅輪激濤雷轟電射雪迸雨飛若並谷簾若臨洪崖<lb/>
<pb n="KR4d0058_WYG_010-2b"/>
使人毛髮森然語言不能相接有景如此而都人罕有<lb/>
知者自宛陵梅平叔太原王漢卿之領是局也薦紳往<lb/>
徃至焉主人嘉客之來臨流設樽拂石為坐垂釣清淵<lb/>
魚泳而同食彈琴曲渚鷗馴而不驚沙泉盈尺跣可以<lb/>
渉漁艇一葉醉可以卧方是時也賓主陶然如在江湖<lb/>
之上山林之中烏知車馬闤闠之喧哉朝野諸公多有<lb/>
詩詠或形汗簡或題屋壁凡數十篇漢卿官滿懼異日<lb/>
之遺墜乃鑱諸石以傳永乆知予尤愛其景故託以為<lb/>
<pb n="KR4d0058_WYG_010-3a"/>
序盖所願也元豐二年中秋日述<lb/>
　　　淮陽古井記<lb/>
淮陽之井鹵而少甘其民多汲於沂泗光禄卿劉公之<lb/>
守是邦也問風俗而始知且歎之曰一郡之井不為少<lb/>
矣胡為斯民捨近易而趨沂泗哉謂并不可食豈其然<lb/>
乎於是使人徧汲郡井而嘗之俄於後圃榛莽之間得<lb/>
廢井焉其泉洌然若冰而甘以之烹茶則茶浮而味乆<lb/>
以之釀酒則酒醇而色清又以舊所畜揚子南<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水及<lb/>
<pb n="KR4d0058_WYG_010-3b"/>
惠山泉以校之則輕重幾乎等矣爰命缶以出其濁石<lb/>
以潔其外亭以覆其上由是瓶繘不絶汲者便之予道<lb/>
過淮陽得其語於郡人公且以記見託予聞井者徳之<lb/>
地也古今有變而井不變猶士君子之有常徳乎故井<lb/>
不患乎不汲患乎泉之不洌士不患乎不用患乎徳之<lb/>
不脩泉既洌矣徳既脩矣人或不之汲世或不之用非<lb/>
井與士之不幸盖物不幸不得其利爾噫斯井也前此幾<lb/>
千百年荆榛蔽之泥沙混之禽所不窺人所不食豈其<lb/>
<pb n="KR4d0058_WYG_010-4a"/>
泉之不洌耶曷其湮塞之若是耶使秉權者有能推劉<lb/>
公求井之心以求賢則豈獨能輔天子之眀且足以均<lb/>
天下之澤矣易曰井渫不食為我心惻可用汲王明並<lb/>
受其福此之謂也治平三年五月十日無為某記<lb/>
　　　二軒記<lb/>
臨潁令楊彦武謂無為子曰我山陽嘗構二軒於燕習<lb/>
堂之東北隅二軒之制不侈不陋聚書萬巻足以示子<lb/>
孫潔嚴豆觴足以奉賓客累石以為山無摧輪折軸之<lb/>
<pb n="KR4d0058_WYG_010-4b"/>
險而蒼翠可愛鑿石以為沼無狂風怒濤之畏而清泚<lb/>
可鑒也野芳秀而香不知所從幽鳥啼而聲不知所起<lb/>
毎閉戸宴坐陶然自得頓忘身世之累行将解紱綬之<lb/>
縛而歸休其間因名其一曰覺軒其一曰息軒盖覺性<lb/>
未悟求悟者指之息心自信求信者言之指而言之非<lb/>
子而誰夫並萬物而生於天地間其靈貴於萬物者人<lb/>
之謂也鳥獸蟲魚惑於所嗜嗜而不能自息此其所以<lb/>
為人獲也夫學而有見者覺也自心而休者息也不學<lb/>
<pb n="KR4d0058_WYG_010-5a"/>
則不能自覺無所覺則不能自息覺則不惑於所嗜息<lb/>
則不困於所動其幾於道矣昔人言有畏影惡迹而去<lb/>
之走者舉足愈數而迹愈多走愈疾而影不離身不知<lb/>
䖏隂以休影處静以息迹是豈足以語二軒之意歟元<lb/>
豐三年秋七月記<lb/>
　　　養志堂記<lb/>
親心所嚮謂之志善承順者謂之養子之事親養志為<lb/>
大養體為次故元之於參不若參之於晳此孟子所以<lb/>
<pb n="KR4d0058_WYG_010-5b"/>
優稱其孝而孔子授以經也於戱曽子世不得而見之<lb/>
得見慕曽子者其亦庶乎鉅鹿魏丞綸即龍圖公之嗣<lb/>
子也為知者所辟将擢以任君辭所舉而以潯陽𣙜酤<lb/>
為請便親養也是時仲氏官於豫章兩境相望不數百<lb/>
里太夫人所至安問交馳晨昏寢食怡怡如也諸大夫<lb/>
以是稱之而名斯堂為養志云無為子聞之曰事親孝<lb/>
者忠可移於君古者求忠臣於孝子之門良有以也然<lb/>
而有隱無犯事親之道也有犯無隠事君之道也色難<lb/>
<pb n="KR4d0058_WYG_010-6a"/>
之難猶犯顔之難不難其難其孰禦焉篤於誠而已矣<lb/>
熈寜三年八月十五日記<lb/>
　　　九華藥圃記<lb/>
九華山多産靈藥樵蘓耕獵居人㳺士日徃來於其間<lb/>
而罕能辨識故其藥初不見用扵世藥之見用非藥之<lb/>
幸廼病者之幸也藥不見用非藥之不幸廼病者之不<lb/>
幸也昔有至人過其山别其名品以示人曰此養命之<lb/>
藥也此輔性之藥也此治其疾之藥也用之莫不然由<lb/>
<pb n="KR4d0058_WYG_010-6b"/>
是九華靈藥多載方書山中之人悉能辨識盖有所自<lb/>
矣永静太守南陽滕大夫潤之家於池州州距山甚邇<lb/>
嘗築圃於所居之西擇九華之藥可以種者種之可以<lb/>
移者移之分畦以别其品立石以識其名清泉灌沃澤<lb/>
根本也惡草鋤去養善類也不雜花卉恱不在目也不<lb/>
植蔬果嗜不在味也藥齋居中用藥之書聚焉藥軒在<lb/>
北治藥之器具焉華實根葉采之有時君臣主使處之<lb/>
有序以之攻疾疾無不痊以之施人人䝉其恵於是藥<lb/>
<pb n="KR4d0058_WYG_010-7a"/>
圃之名傳於縉紳莫不慕大夫之所存無為子聞之曰<lb/>
噫是烏足以盡大夫之所藴歟大夫之先内閣公在祖<lb/>
宗朝嘗獻苦口之忠言上以醫國建去害之長䇿外以<lb/>
安邉人到於今賴之大夫承義方之訓性治行修平生<lb/>
懷濟物之術所至必蠲民之瘼讀家藏儒釋道諸書愈<lb/>
乆愈深其學博而不自矜其善積而不自有在老氏曰<lb/>
滌除𤣥覽能無疵矣在圎覺曰於大乗中發清浄心逺<lb/>
諸雜病矣乃知藥圃之設為恤物之一端烏足以盡知<lb/>
<pb n="KR4d0058_WYG_010-7b"/>
大夫之所藴乎元豐八年五月十一日記<lb/>
　　　秦氏中齋記<lb/>
齋學舍也君子居而齋肅焉故曰齋中名之從筮也皇<lb/>
祐元年冬十有一月朔秦君學舍成索太𤣥而筮之遇<lb/>
中□<hi>一方一州一部一家天首也家性曰星曰牽牛時曰冬至数曰竒</hi>楊某辭之曰星<lb/>
舎於北與首同徳冬筮而冬在時曰從畫而逢陽廼數<lb/>
之祥一之文曰賢人天地思而包羣類也居之者其潜<lb/>
心之逺乎五之文曰君子乗位為車為馬車軨馬<graphic n="KR2506" url="https://raw.githubusercontent.com/kanripo/KR-Gaiji/master/images/KR2506.png" mimeType="image/png"/>可<lb/>
<pb n="KR4d0058_WYG_010-8a"/>
以周天下居之者其將獲用於時乎七之文曰仁疾乎<lb/>
不仁誼疾乎不誼君子寛裕足以長衆和柔足以安物<lb/>
居之者其将能任於刑徳乎是之謂星時數辭從故名<lb/>
之而記于壁<lb/>
　　　采衣堂記<lb/>
婺源胡氏五世同時子養其父而逮養其祖之祖父鞠<lb/>
其子而及鞠其孫之孫州閭鄉黨推為令族嘗構堂於<lb/>
家園宅風物之勝處羣峯環翠屏如也寒泉湛碧鑑如<lb/>
<pb n="KR4d0058_WYG_010-8b"/>
也幽芳啼鳥愛之而不可勝名老木脩竹䕃之而不可<lb/>
勝筭毎晨昏燕閒親族咸集老者坐於上稚者戲於下<lb/>
長者侍於側少者服其勞山樽埜餗具不待豐而人以<lb/>
為甘矣况有豆觴之奉乎鳴缶擊壌樂不待舉而人以<lb/>
為和矣况有簫鼔之繁乎頺垣隘宇居不待壮而人以<lb/>
為安矣况有大厦之庇乎弊裘緼袍服不待侈而人以<lb/>
為楚矣况有采衣之絢乎乃祖乃父乃子乃孫雍雍怡<lb/>
怡以遨以嬉嵗月乆而不厭齒髮晚而不衰縉紳大夫<lb/>
<pb n="KR4d0058_WYG_010-9a"/>
樂為歌詠以牓於堂目其堂曰采衣盖取老萊子之養<lb/>
以美之也既而聞於京師求無為子以為之記無為子<lb/>
曰前此百有餘年僣偽未克日尋干戈父不得保其子<lb/>
者有之子不暇給其父者有之矧有五世一時而安居<lb/>
者耶觀胡氏采衣之樂則海宇升平之乆可知矣是可<lb/>
書也熈寜六年重九日記<lb/>
　　雜文<lb/>
　　　世網篇<lb/>
<pb n="KR4d0058_WYG_010-9b"/>
達翁居於淮之濵潜叟過之而舟於淮潜叟東指謂達<lb/>
翁曰樹林之隂頂笠裘蓑者有所負乎翁曰網叟曰烏<lb/>
乎用翁曰兹取魚具也且世亦有網君知之乎叟請達<lb/>
翁因有世網說昔伏犧氏之有天下也受圖書肇人文<lb/>
納百姓於治而百姓不知其所以網因作田魚之器以<lb/>
明已之用故易曰顯諸仁藏諸用百姓日用而不知然<lb/>
則世之網經營於此乎已而授神農氏神農得而歸天<lb/>
下之民獲天下之貨及其世衰子孫不能張焉故有軒<lb/>
<pb n="KR4d0058_WYG_010-10a"/>
轅氏生以正其綱紀綱紀既正以之授少昊少昊以之<lb/>
授髙辛髙辛以之授摯摯受之而不能舉且罹洪水之<lb/>
患網之綱幾乎頹聖弟放勲亟命鯀以治水鯀功不成<lb/>
而繼以文命文命獲洛書而能治之水患既平網亦以<lb/>
緝故書曰天錫禹洪範九疇彛倫攸叙堯既張之而民<lb/>
亦不知其張有擊壌而歌者曰日出而作日入而息鑿<lb/>
井而飲耕田而食帝力何有於我哉堯以舜賢而授舜<lb/>
舜以禹有功而授禹禹以授啓自啓而後世失其人縱<lb/>
<pb n="KR4d0058_WYG_010-10b"/>
田獵而瀆之者有之矣樂酒色而亂之者有之矣故墜<lb/>
于弛廢而不舉湯患於意者乆之因出見網張于野不<lb/>
知意之形於聲曰自天下四方皆入吾網已而懼言出<lb/>
之而遇桀之刑因就變曰吾不忍盡取禽獸盍徃歸焉<lb/>
且不知其入湯網也歴數世而子孫暴亂其網之墜猶<lb/>
夏后氏之末世西伯昌興而叙之故其詩曰勉勉我王<lb/>
綱紀四方西伯以之授武王武王受而大闢之以納天<lb/>
下故其詩曰自西自東自南自北無思不服武王以之<lb/>
<pb n="KR4d0058_WYG_010-11a"/>
授成王成王守之而正天下故其詩曰受福無疆四方<lb/>
之綱及其世衰則有諸侯干紀以亂其叙故雄曰周網<lb/>
解結群鹿争逸自時而至五代蠧網家流出焉或執器<lb/>
而斷之或闢路而逃之人有識其器達其路則陶陶然<lb/>
熈熈然不為是非哀樂動其心不為得失生死累其正<lb/>
君子以之静小人以之亂非叟不可使之知知是網其<lb/>
知幾乎<lb/>
　　　南山移文<hi>并序</hi>
<pb n="KR4d0058_WYG_010-11b"/>
繁昌之南有山曰隱静其林泉為江東之勝物外之人<lb/>
多或樂之吳越江逸人愛而不能去無為子逰必見焉<lb/>
逸人一日出山乆而未歸無為子惜其不返將督人以<lb/>
歸因思齊朝周彦倫嘗隱於鍾山後出為海鹽令欲再<lb/>
過其山孔稚圭乃假山靈之意移之使不許得至故云<lb/>
北山移文夫責於已失不若救失於未然使其不得至<lb/>
不若督之以歸故作南山移文且以簡於山居二師云<lb/>
繁昌之境南山為勝君子有時而隠仁者所樂乎静松<lb/>
<pb n="KR4d0058_WYG_010-12a"/>
敞重門石開修逕玉淙琤乎雙溪屏回環乎五嶺旦禽<lb/>
啼而杵藥夜谷響而鳴磬子虚之洞兮鍊九鼎而雲飛<lb/>
碧霄之泉兮涵萬象而月瑩昔在梁國粤來西聖盃浮<lb/>
空兮倐忽千里錫穿石兮汪洋三井寺以之建徒以之<lb/>
盛間有高士卜居盡性無修而修無證而證非分别以<lb/>
為智不起滅而為定有蒲有葛足以備於歲服有芋有<lb/>
蕨足以充乎晨甑名不及兮冗無塵纓利不在兮喧無<lb/>
俗乘子居之安兮吾以子慶子出之乆兮吾以子病歸<lb/>
<pb n="KR4d0058_WYG_010-12b"/>
歟歸歟子其吾聽<lb/>
　　　圓同庵銘<lb/>
圎同庵前睦州江令尹家圃元豐八年冬錢塘浄慈本<lb/>
禪師為題其名又請余銘云<lb/>
南宫令尹結庵桐廬泯絶一致森羅萬殊芥納須彌像<lb/>
入明珠牕壁戸牖几杖屏盂動静語黙夕寢朝餔可巻<lb/>
則巻可舒則舒孰得而親孰得而疏其小無欠其大無<lb/>
餘强為之名圓同太虚<lb/>
<pb n="KR4d0058_WYG_010-13a"/>
　　　圓寂庵銘<lb/>
萬化一源萬念一息法無不圓念無不寂强名而名車<lb/>
塵馬迹是庵何如風清月白<lb/>
　　　休老堂銘<lb/>
妙高峯頂不住正處毗耶離城别開一路鐵鉢銅瓶葛<lb/>
巾革屨付者不取取者不付谷有歸雲木有凝露師子<lb/>
頻伸象王回顧門外老胡一葦橫渡<lb/>
　　　愚齋銘<lb/>
<pb n="KR4d0058_WYG_010-13b"/>
嘉祐四年秋八月大理評事孫琪建愚齋於山陽官廩<lb/>
之東郡學敎授試秘書省校書郎楊傑為之銘曰<lb/>
自賢其愚小人之徒賢而自愚君子之儒齋乎齋乎君<lb/>
子所居<lb/>
　　　清白堂銘<lb/>
清不足恃白不足矜爾恃爾矜人其爾憎衆濁獨清屈<lb/>
原所以損其身知白守黑老氏所以全其真清哉白哉<lb/>
難乎其人能於是乎其與道鄰<lb/>
<pb n="KR4d0058_WYG_010-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0058_WYG_010-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　無為集巻十<lb/>
</p>
<p>
</p>
  </div>
</body>
</text>
</TEI>
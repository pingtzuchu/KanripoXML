<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻五</head>
    <p>
<pb n="KR4d0058_WYG_005-1a"/>
欽定四庫全書<lb/>
　無為集巻五　　　　　　　宋　楊傑　撰<lb/>
　　律詩<lb/>
　　　元㑹<lb/>
歲令春為首人君德體元宸居太極殿星拱紫微垣厯<lb/>
運千齡協梯航萬里奔同時稟正朔大號一乾坤謀野<lb/>
曾緜蕞沿波未滌源典章歸獨斷期㑹肅常尊禮樂諧<lb/>
虞舜師儒陋叔孫曲臺司肄習執法糾譁諠舊史精窮<lb/>
<pb n="KR4d0058_WYG_005-1b"/>
討非經不引援殊疆今輻輳古轍此還轅陛峻黃麾建<lb/>
旗張直葢屯地圖包海畫庭燎徹宵燔班位分賢戚銅<lb/>
璣定曉昏仙盤凝沆瀣禁漏㵼潺湲呼旦傳雞唱填街<lb/>
列虎賁六軍衣錦繡八駿轡璵璠綬采由官别冠梁以<lb/>
秩論國容修鹵簿武事設櫜鞬鼓吹依宫架關扄闢路<lb/>
門簴文雕猛鷙路飾繢蟠蜿牙瑑中嚴版珠聯告止旛<lb/>
金牀置符寶土貢雜瑶琨百辟稽名實諸王固屏藩立<lb/>
墀隆輔弼述職簡要畨省寺興頹敝材能慎選掄班齊<lb/>
<pb n="KR4d0058_WYG_005-2a"/>
序鸞鷺仗轉駭鯨鯤圭鎮唐儀易袍紗漢制存鞘鳴龍<lb/>
扇合簾巻獸煙噴陟降天威重顒昻玉色温泰平安可<lb/>
象造化本何言恱豫陰陽盛淵深宇宙呑江河宗渤海<lb/>
山岳望崐崘牘奏龜麟應書先稼穡繁歴階臣委佩宣<lb/>
詔使臨軒進有稱觴慶初無解劒煩南山賦周雅北斗<lb/>
揖堯樽濟濟華夷抃雍雍信義惇登歌形瑞物旅舞異<lb/>
棃園翠鳳聞簫集朱熊負案蹲四清備鐘磬二律下匏<lb/>
塤寵錫需雲澤均霑湛露恩拜吟三夏享饔盛九牢飱<lb/>
<pb n="KR4d0058_WYG_005-2b"/>
受觶充醇醴加肴飫熟蹯摰勤供鴈雉羞潔具蘋蘩布<lb/>
治從丹闕懷仁感陸渾祥光騰廣坐和氣冒陳根蓬島<lb/>
風長習扶桑日向暄前楹秀芝草阿閣長鶵鵷社稷生<lb/>
靈福邦家政敎敦年年朝溥率基業壯中原<lb/>
　　　景靈宫<lb/>
仙宗司玉厯帝系出璇霄功業超千載威靈㑹六朝聖<lb/>
孫嚴子事神武耀文昭游渭衣冠在違顔咫尺遙奉安<lb/>
先上衮守衛肅中貂重屋華天篆櫺星屏俗囂麾幢迎<lb/>
<pb n="KR4d0058_WYG_005-3a"/>
寶輦象魏起祥飈霞醴充流瓉芝房陋焫蕭降升瞻穆<lb/>
穆謦欬聽寥寥複道悲追漢靈旗想伐遼薦新隨四孟<lb/>
觀德序三昭養慕諧虞氏聲明格有苗庭分五行舞樂<lb/>
奏九成簫將相旌遺烈松筠鑒後彫肖巗非特說畫閣<lb/>
豈惟喬寰海名王聚江湖王氣銷基圖傳乆大宫闕壯<lb/>
嶕嶢皇澤彌霶霈羣生荷益饒侍祠叨旅進賡頌仰材<lb/>
翹孝治光青史瓊瑤合瑑雕<lb/>
　　　皇帝朝獻景靈宫天元殿門有靈芝為瑞時備<lb/>
<pb n="KR4d0058_WYG_005-3b"/>
　　　　員博士前道聖駕得預瞻仰獲綴賀班賦詩<lb/>
　　　　上進<lb/>
原廟躬朝獻高真監孝思僊源傳寶厯乾戸産金芝火<lb/>
德資生毓天元固本支靈華依玉宇瑞物陋銅池大慶<lb/>
同榮茂甘泉殺等夷洪休均草木嘉應在仁慈舜舉重<lb/>
瞳目堯開八采眉祥光齋殿照喜氣輔臣知三秀書圖<lb/>
牒千齡保福禧願如郊祀樂志府播聲詩<lb/>
　　　過黃陵廟<lb/>
<pb n="KR4d0058_WYG_005-4a"/>
黃陵二妃廟客過動愁顔湘水有時盡帝車何日還血<lb/>
斑千畝竹魂斷九疑山欲問蒼梧事白雲生棟間<lb/>
　　　李翰林祠<lb/>
半醒半醉遊南國浮利浮名重一毛天上星精鍾太白<lb/>
人間文格埓風騷仙翁曾換金龜酒老筆空傳紫兔毫<lb/>
姑熟遺音千古在長隨春色滿林臯<lb/>
　　　簡寂陸先生祠<lb/>
紫霄峰下陸先生飛出紅塵鶴羽輕高第不知朝玉闕<lb/>
<pb n="KR4d0058_WYG_005-4b"/>
舊山重喜見霓旌斗壇石凝雲三尺丹井泉寒月一泓<lb/>
昨夜全家宿琳館尚疑雞犬有遺聲<lb/>
　　　延陵季子廟<lb/>
戰國干戈禮義隳延陵高節救周衰當時若嗣諸侯統<lb/>
後世誰傳十字碑生死不欺留劒約興亡都在審音知<lb/>
名儒如欲修前史列傳應須次伯夷<lb/>
　　　和伯瞻郎中登郡城北樓<lb/>
樓上高吟思入微白雲隨步拂人衣幾行塞鴈斷不斷<lb/>
<pb n="KR4d0058_WYG_005-5a"/>
千里客帆歸未歸倉廩稻粱知國富弟兄疆境樂家肥<lb/>
望中孰謂長安逺路去江南只數圻<lb/>
　　　和程太卿雨中登物華樓<lb/>
澤國連朝雨春山半夜雷登樓寒食近隔岸畫屏開沙<lb/>
鳥飛還止漁舟去復来年年南浦草相伴緑波廻<lb/>
　　　夏日天慶觀水閣<lb/>
錦繡堤邉曲徑通登臨不覺俗愁空聲喧枕簟芭蕉雨<lb/>
香撲罇罍菡萏風池景信皆塵外物道家疑在畫圖中<lb/>
<pb n="KR4d0058_WYG_005-5b"/>
南樓有客頻回首應認蓬莱第㡬宫<lb/>
　　　題具區閣<lb/>
閣占具區澤登臨萬象竒中秋月明夜平旦日生時雲<lb/>
淡雪千里水澄天四垂漁舟何處在一笛順風吹<lb/>
　　　子隠臺<lb/>
平西義戰㡬百載江左空遺子隠臺鄉俗尚傳三害去<lb/>
地基曽見六朝来人隨逝水年年逺山似屏風面面開<lb/>
誰與宜興尋舊宅至今藏在白雲堆<lb/>
<pb n="KR4d0058_WYG_005-6a"/>
　　　余卿新第<lb/>
章水營居不日成皇華詩價敵連城簷牙雨過千鱗碧<lb/>
池面風開一鑑清脩竹短牆儒者宅白頭青眼故人情<lb/>
莫憂退處生涯薄鶴引新雛遶砌行<lb/>
　　　和酬子中舍人<lb/>
待次歸来偃月城鄰公笑我拙謀生藏書有穴期傳世<lb/>
負郭無田不問耕朝市風波誰㺯險江湖魚鳥自忘情<lb/>
吴門建第君何晚水閣山齋到便成<lb/>
<pb n="KR4d0058_WYG_005-6b"/>
　　　榮老堂<lb/>
知節能全節辭榮老更榮閒居玩圗史得意傲公卿自<lb/>
有琴藏匣何須金滿籯子孫承義訓力學重清名<lb/>
　　　和穆父待制竹堂<lb/>
㑹稽風土竹相宜傍竹為堂趣自竒内史舊居經㡬代<lb/>
此君髙節似當時林無暑氣客頻到笋過鄰牆僧不知<lb/>
莫夾桃花引蜂蝶實成須與鳯凰期<lb/>
　　　清軒<lb/>
<pb n="KR4d0058_WYG_005-7a"/>
湖水山一色湖山屏四圍無風自瀟洒有月更光輝洗<lb/>
滌塵埃静消磨暑氣微平生方外樂到此欲忘歸<lb/>
　　　浮玉僧建亭蒜山之頂丹陽新舊太守林子中<lb/>
　　　　楊次公首登之因名二翁亭<lb/>
來陪杖屨躡孤峯故老旁觀歎二翁海上波平千里白<lb/>
江東兵壯萬旗紅雲開雲合山頭月潮落潮生渡口風<lb/>
須約䝉莊老仙客凭欄直下看龍宫<lb/>
　　　折栁亭和林子中<lb/>
<pb n="KR4d0058_WYG_005-7b"/>
行人折栁楚江頭帆去帆來幾日休飛絮不知漂泊苦<lb/>
展眉誰顧别離愁五株彭澤清風在千里隋隄勝氣浮<lb/>
莫惜一枝臨水贈使君將解濟川舟<lb/>
　　　淮陰千金亭<lb/>
良將未得用㡬人能賞音恩難忘一飯報肯惜千金舊<lb/>
俗喜出胯後時空愧心至今重風義廟食配淮陰<lb/>
　　　玩鞭亭<lb/>
晉祚衰微鼎欲遷夢驚營壘日回旋强臣駕馭無長䇿<lb/>
<pb n="KR4d0058_WYG_005-8a"/>
追騎留連有寶鞭險捋虎鬚曾幸免怒形蜂目亦徒然<lb/>
誰能杖箠平兇亂千古荒城鏁暮煙<lb/>
　　　同浩然正叔賦夏英公宅延春亭得登字<lb/>
九衢塵土衮車聲一到延春世慮澄暖律解敎寒谷變<lb/>
熙臺還許衆人登蘭生舊砌香連續花入名園價益增<lb/>
莫笑冷官聯騎過長安城裏有誰曾<lb/>
　　　和晚登故豐門<lb/>
故豐門近子真家樓上高吟氷齒牙帆似馬來思杜牧<lb/>
<pb n="KR4d0058_WYG_005-8b"/>
劒為龍去憶張華溝還故道穿城角沙漲平川壓水涯<lb/>
江外西山銜落日㡬重蒼翠襯餘霞<lb/>
　　　張司封泗上春運<lb/>
經綸才術致唐虞暫出東南摠轉輸德敎乆為諸郡法<lb/>
國家何止十年儲清風繼世留淮甸和氣先春入汴渠<lb/>
不日召歸調鼎鼐一封天上紫泥書<lb/>
　　　遊北山<lb/>
今古忙忙利禄間幾人能此叩松關猿驚鶴怨不知處<lb/>
<pb n="KR4d0058_WYG_005-9a"/>
虎踞龍蟠空見山芳草路隨流水逺老僧心共白雲閒<lb/>
淮南舊隠抛離乆一誦移文一愧顔<lb/>
　　　書寶山寺壁<lb/>
片帆曾渡謝家洲屈指於今十九秋沙鳥重歸迷戰島<lb/>
釣磯空在憶浮丘蒼顔白髮生新感疎竹清風伴雋遊<lb/>
借問蓬萊山上月停杯還記故人不<lb/>
　　　遊寶林招李簿梅尉<lb/>
東郭乞求聞曉雞籃輿乘興過涇谿氷開波面白玉碎<lb/>
<pb n="KR4d0058_WYG_005-9b"/>
雪壓竹梢青鳳低仙去空留鍊丹井境清疑有辟塵犀<lb/>
子真太白曾孫在飛棹何妨到水西<lb/>
　　　御試求遺書於天下<lb/>
炎德侔三代文章歎燼餘千金期重賞諸郡購遺書東<lb/>
魯藏經出西秦挾律除儒生搜簡畢謁者騖軒車闕史<lb/>
修蘭省亡詩補石渠願觀新四部清禁直明廬<lb/>
　<lb/>
　無為集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>無為集巻四</head>
    <p>
<pb n="KR4d0058_WYG_004-1a"/>
欽定四庫全書<lb/>
　無為集巻四　　　　　　　宋　楊傑　撰<lb/>
　　古詩<lb/>
　　　豐湖歌<lb/>
恵州風土隔世埃使我南望長徘徊昔年霹靂轟蓬莱<lb/>
六鼇踉蹌海面開一峯崪屼九霄落萬里怒濤推擁来<lb/>
至今浮在羅山畔玉閣石梁挿天半世人可見莫可登<lb/>
雪棧雲梯知㡬層近聞更有豐湖好環匝亭臺映洲島<lb/>
<pb n="KR4d0058_WYG_004-1b"/>
野叟忘機鷗鷺閒寒潭無浪蛟龍老雲歸洞府月滿灣<lb/>
客巻綸車魚在藻白玉抽苗萬盖圓翠光期壓王孫草<lb/>
天髙日暖荔枝香風撼一川紅瑪瑙主人丹鼎飛金虎<lb/>
豐湖無根豈䏻住一日地軸如走丸隨逐浮山還舊處<lb/>
　　　謝公約恵墨竹圖<lb/>
幽人漬墨寫成竹變化琅玕作𤣥玉公約贈我兩大軸<lb/>
不比丹青凡草木六月都城苦炎燠車馬紛紛正馳逐<lb/>
曲臺官冷晝掩闗浄掃虚堂展霜幅簾間忽有微風来<lb/>
<pb n="KR4d0058_WYG_004-2a"/>
不動纎枝清滿屋憶得扁舟載雪時曽寄㑹稽江上宿<lb/>
　　　和謝判官宴南樓<lb/>
邂逅南軒須水濆名言間發蘭桂芬道義相投有餘樂<lb/>
賔主交照無繁文忠臣寤寐在北闕古風歌詠追南薰<lb/>
出闗不覺行役苦舉頭時見孤飛雲<lb/>
　　　送李辟疆<lb/>
李辟疆濡須别我逰池陽别後不得信不覺青女三飛<lb/>
霜每見世俗仇讎盃觴桎梏文章憶君酒怪吟狂徃徃<lb/>
<pb n="KR4d0058_WYG_004-2b"/>
登髙崗但見大江水茫茫九華峯青蒼使我増悲傷明<lb/>
堂禮後一百二十日忽騎蹇驢訪我来池陽倒覆我巾<lb/>
箱得我弊藁數十張索我狂書八九行吿我明日逰帝<lb/>
郷我知利民術君心十年藏青雲一萬里此去髙翶翔<lb/>
　　　白月池<lb/>
鑿池待明月池成月自来一從幽人去明月来㡬回乳<lb/>
竇走龍蛇斷崖激瓊瓌安得藉磐石泛我癭木杯<lb/>
　　　留題張尉隠齋<lb/>
<pb n="KR4d0058_WYG_004-3a"/>
小隠隠林藪大隠隠朝市市朝心隠不隠身山林未必<lb/>
忘名利夜来月明竹聲細隠齋主人留客醉四更客未<lb/>
醒主人促車騎客笑主人勞不顧隠之意君不見梅福<lb/>
曽作尉民官莊周亦為漆園吏<lb/>
　　　酒隠園<lb/>
小隠隠山林大隠隠城郭城郭多紛囂山林苦淡漠不<lb/>
如隠於酒適意自斟酌屈原不䏻飲獨醒較清濁揚雄<lb/>
雖願隠載醪無適莫吏部甕下卧其隠可愧怍翰林市<lb/>
<pb n="KR4d0058_WYG_004-3b"/>
上眠其隠太落拓孰若畸翁園醺酣得大樂風暖鳯凰<lb/>
集霜重梧桐落長嘯待明月明月出林薄倚杖傲浮雲<lb/>
浮雲度寥廓雖近市朝路不為名利縛知我尚幽勝賦<lb/>
詩豫期約願言醉鄉逰一駕東飛鶴上池沃瑶漿冲氣<lb/>
溢金杓當知隠君子志不在糟粕<lb/>
　　　及第東歸逢元舉<lb/>
與君去嵗金陵逰七月十日離楚州酒闌浩歌古亭下<lb/>
白日雷雨催行舟片帆乗風破險浪冉冉飛過蘆花洲<lb/>
<pb n="KR4d0058_WYG_004-4a"/>
我時幸預鼇頭薦君以才術公卿留人生聚散散或聚<lb/>
忽忽今㑹如萍浮君行何以贈君别莊鵬九萬摶髙秋<lb/>
　　　丞相王舒公賛<lb/>
天子元老坐而論道赫赫具瞻傅巖惟肖<lb/>
　　　都尉王居士賛<lb/>
珠圎而明玉澤而温鑑瑩澈而絶塵芝秀發而非根曼<lb/>
殊沙華栴檀香芬晦堂路險大開施門西江水深一口<lb/>
平吞誰知威音已前正是王老師孫<lb/>
<pb n="KR4d0058_WYG_004-4b"/>
　　　三江魯府君賛<lb/>
三江府君有徳有文善政及物隂功恵民異木連理雙<lb/>
芝共根詩助風教道傳子孫斯人一去莫可見萬里西<lb/>
山空白雲<lb/>
　　　治平三年秋七月當塗郭功父招無為楊次公<lb/>
　　　　㑹於環峯時五雲叟陳徳孚以詩寄吾二人<lb/>
　　　　因聯句酬之<lb/>
空山坐寥落疋馬邀俊哲入門肆髙談清風掃煩熱<hi>功父</hi>
<pb n="KR4d0058_WYG_004-5a"/>
憶昔治平年姑熟溪上别歲時激箭急倐忽三十月<hi>次公</hi>
讀書非少銳欲論先巻舌歸田殊未成累累逐羈紲<hi>功父</hi>
孰謂趙魏老不能佐滕薛由來歲大寒松栢見孤節<hi>次公</hi>
朋心乆愈至忠規補殘缺兒童喜父執飣餖成羅列<hi>功父</hi>
壺有玉泉酒庖有冰裙鼈野芡剖珠璣秋𤓰咀霜雪<hi>次公</hi>
新粳刈且舂香炊軟三淅放七聊醉飽百憂旋磨滅<hi>功父</hi>
升平擊堯壤險怪探禹穴吐氣直虹霓落筆淬金鐵<hi>次公</hi>
詞源河漢翻俯視隄防決文章貴天成追琢譏竄竊<hi>功父</hi>
<pb n="KR4d0058_WYG_004-5b"/>
抵掌萬古事高下争螘垤挹酌華陽水蕩滌塵土咽<hi>次公</hi>
吾心了何染本理忘巧拙聖賢乆不作情偽愈分别<hi>功父</hi>
竹陰卧片石浩歌聲欲闋山童倐及門喜音屈高潔<hi>次公</hi>
傳聞脫世累天境妙搜抉疎簾巻危閣九峯青嵽嵲<hi>功父</hi>
吟餘琴一弄鏗然響環玦老鶴不敢鳴十里飛雲絶<hi>次公</hi>
次公君素交嗟予尚契濶疇能枉籃輿相期出寥泬<hi>功父</hi>
　　　崔仲岳隠居松江以丹白黑飾舟曰鶴舟括蒼<lb/>
　　　　周子韶無為楊次公治平三年夏六月㑹仲<lb/>
<pb n="KR4d0058_WYG_004-6a"/>
　　　　岳於繁昌蓬萊亭勉其罷鶴舟以應書席上<lb/>
　　　　聯句送之<lb/>
且就飛龍牓休登白鶴舟<hi>子韶</hi>隴書方勸駕閬苑莫回頭<lb/>
<hi>次公</hi>丹頂歸滄海霜翎擲素秋<hi>子韶</hi>海鵬期變化仙驥任沈<lb/>
浮<hi>次公</hi>煙月閒三島功名重五侯須知馳鳳詔便是釣鼇<lb/>
鈎<hi>子韶</hi>巳得沖天便無思擊楫遊<hi>次公</hi>楚醪鏗逸韻湘瑟助<lb/>
𡨕搜<hi>子韶</hi>南浦成春别北山空夜愁九臯聞象魏一葉寄<lb/>
汀洲<hi>次公</hi>世氣騎風虎機心走海鷗<hi>子韶</hi>昔年嗟鷁退今日<lb/>
<pb n="KR4d0058_WYG_004-6b"/>
並麟遊<hi>次公</hi>八月仙槎駛千齡聖運優市朝真大隠箕潁<lb/>
謾清流<hi>子韶</hi>鼓枻雖漁父乘桴笑仲由片帆從此巻舊氅<lb/>
亦應留<hi>次公</hi>冠珮重華國鶯花四皓樓雄文高鴈塔大醉<lb/>
憶蓬丘<hi>子韶</hi>勲若書青史幢須建碧油蘭橈好重舉乘取<lb/>
上揚州<hi>次公</hi>
　　　送沈漢卿拜母墓<hi>效孟體</hi>
慈母塚前柏孝子眼中血根在葉長青恩深淚難歇二<lb/>
月黃鶯鳴一路𤣥猿咽<lb/>
<pb n="KR4d0058_WYG_004-7a"/>
　　　牛渚磯修水府祠<hi>并序</hi>
牛渚磯在太平州之北里即温嶠燃犀之所也石岸險<lb/>
隘江流湍激頗為舟檝之害中有水府祠南唐保大年<lb/>
封其神以王號國朝祥符中從而加封舟人将過之必<lb/>
先陸走具牲幣以禱焉及慶厯初朝命開新河於磯後<lb/>
而獲安濟則禮事稍損祠宇多敝嘉祐七年章太守命<lb/>
修之傑因賦之且警來者<lb/>
牛渚磯大江汹汹山險巇舟人欲渡不敢渡烹牲投簡<lb/>
<pb n="KR4d0058_WYG_004-7b"/>
先禱祈自從䟽派得安濟禱者漸踈祠宇隳我聞鬼神<lb/>
若君子不以風濤為福威吁嗟人心自險易昔也兢兢<lb/>
今也違太守修祠豈無意寄語安者毋忘危<lb/>
　　　至㳺堂<lb/>
人孰不好㳺外物常求備佳勝窮山海紛華樂朝市不<lb/>
知務内觀未得㳺之至達士靡窺牖天道已昭熾六合<lb/>
極周流萬化覽要㑹瀟灑須川守名堂慕髙致政清民<lb/>
訟簡庭木交蒼翠間闗林鳥鳴跳躍池魚戲逍遥成詠<lb/>
<pb n="KR4d0058_WYG_004-8a"/>
歌吏隠欣得地視聽與人同所適與人異翻笑列禦宼<lb/>
不出終身愧吾亦愛吾廬豈獨壺丘氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0058_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　無為集卷四<lb/>
</p>
<p>
</p>
  </div>
</body>
</text>
</TEI>
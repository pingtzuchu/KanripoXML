<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>花草稡編巻五</head> <lb/>
    <p>
<pb n="KR4j0073_WYG_005-1a"/>
欽定四庫全書<lb/>
　花草稡編巻五<lb/>
　　　　　　　　　　　　明　陳耀文　輯<lb/>
　小令<lb/>
　　菩薩蠻<hi>一名重疊金一名子夜歌</hi>　　　　　李太白<lb/>
平林漠漠烟如織寒山一帯傷心碧瞑色入高樓有人<lb/>
樓上愁　玉梯空佇立宿鳥歸飛急何處是歸程長亭<lb/>
更短亭<lb/>
<pb n="KR4j0073_WYG_005-1b"/>
　<hi>湘山野錄云此詞不知何人冩在鼎州滄水驛樓復不知何人所撰魏道輔㤗見而<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之後至長沙得古</hi>
　<hi>風集於曾子宣内翰家乃知李白所撰</hi>
　<hi>杜陽雜編云大中初女蠻國入貢其國人危髻金冠瓔珞被體故謂之菩薩蠻當時倡優遂製菩薩蠻曲</hi>
　<hi>文士亦往往聲其詞○按自𤣥宗末以至大中初相去殆幾百年始有此調其在太白同時如王杜後此</hi>
　<hi>如元白諸家俱未有此詞且曾氏亦止云古風豈後之詞家以其字句之同而遂名之耶</hi>
　　　　　　　　　　　　　　　唐人<hi>稿齋贅筆</hi>
牡丹含露真珠顆美人折向庭前過含笑問檀郎花强<lb/>
妾貌强　檀郎故相惱須道花枝好一向發嬌嗔碎挼<lb/>
<pb n="KR4j0073_WYG_005-2a"/>
花打人<hi>宣宗時有婦人斷夫兩足者上戯語宰相曰無乃碎挼花打人蓋時有此詞云</hi>
　　　　　　　　　　　　　　　溫廷筠<lb/>
小山重疊金明滅鬢雲欲度香顋雪懶起畫蛾眉弄妝<lb/>
梳洗遲　照花前後鏡花靣交相映新帖繡羅襦䨇䨇<lb/>
金鷓鴣<lb/>
　　二<lb/>
翠翹金縷䨇鸂鶒水紋細起春池碧池上海棠梨雨晴<lb/>
紅滿枝　繡衫遮笑靨烟草粘飛蝶青𤨏對芳菲玉關<lb/>
<pb n="KR4j0073_WYG_005-2b"/>
音信稀<lb/>
　　三<lb/>
玉樓明月長相憶栁絲䙚娜春無力門外草萋萋送君<lb/>
聞馬嘶　畫羅金翡翠香燭銷成淚花落子規啼綠窓<lb/>
殘夢迷<lb/>
　　四<lb/>
鳳皇初對盤金縷牡丹一夜經微雨明鏡照新妝鬢輕<lb/>
䨇臉長　畫樓相望久欄外埀絲栁音信不歸來社前<lb/>
<pb n="KR4j0073_WYG_005-3a"/>
䨇燕迴<lb/>
　　五<lb/>
牡丹花謝鶯聲歇綠楊滿院中庭月相憶夢難成背窓<lb/>
燈半明　翠鈿金壓臉寂寞香閨掩人逺淚闌干燕飛<lb/>
春又殘<lb/>
　　六<lb/>
南園滿地堆輕絮愁聞一霎清明雨雨後却斜陽杏花<lb/>
零落香　無言匀睡臉枕上屏山掩時節欲黃昏無憀<lb/>
<pb n="KR4j0073_WYG_005-3b"/>
獨倚門<lb/>
　　七<lb/>
水精簾裏玻黎枕暖香惹夢鴛鴦錦江上栁如烟鴈飛<lb/>
殘月天　藕絲秋色淺人勝參差剪䨇鬢隔香紅玉釵<lb/>
頭上風<lb/>
　　八<lb/>
蘂黃無限當山額宿妝隠笑紗窓隔相見牡丹時暫來<lb/>
還别離　翠釵金作股釵上蝶䨇舞心事竟誰知月明<lb/>
<pb n="KR4j0073_WYG_005-4a"/>
花滿枝<lb/>
　　九<lb/>
杏花含露團香雪綠楊陌上多離别燈在月朧明覺來<lb/>
聞曉鶯　玉鈎褰翠幕妝淺舊眉薄春夢正關情鏡中<lb/>
蟬鬢輕<lb/>
　　十<lb/>
滿宫明月梨花白故人萬里關山隔金鴈一䨇飛淚痕<lb/>
沾繡衣　小園芳草綠家住越溪曲楊栁色依依燕歸<lb/>
<pb n="KR4j0073_WYG_005-4b"/>
君不歸<lb/>
　　十一<lb/>
寳函鈿雀金鸂䳵沈香關上吳山碧楊栁又如絲驛橋<lb/>
春雨時　畫樓音信斷芳草江南岸鸞鏡與花枝此情<lb/>
誰得知<lb/>
　　十二<lb/>
夜來皓月纔當午重簾悄悄無人語深處麝烟長卧時<lb/>
留薄妝　當年還自惜往事那堪憶花露月明殘錦衾<lb/>
<pb n="KR4j0073_WYG_005-5a"/>
知曉寒<lb/>
　　十三<lb/>
竹風輕動庭除冷珠簾月上玲瓏影山枕隠穠妝綠檀<lb/>
金鳳皇　兩蛾愁黛淺故國吳宫逺春限正關情畫樓<lb/>
殘㸃聲<lb/>
　<hi>北夢瑣言云宣宗愛唱菩薩蠻詞令狐相國假溫飛卿新撰密進之戒以勿泄而遽言於人由是踈之</hi>
　　　華州登齊雲樓　　　　　　唐昭宗<lb/>
登樓遙憶秦宫殿茫茫只見䨇飛燕渭水一條流千山<lb/>
<pb n="KR4j0073_WYG_005-5b"/>
與萬丘　逺烟籠碧樹陌上行人去何處有英雄迎儂<lb/>
歸故宫<lb/>
　　二<lb/>
飄飄且在三峯下秋風往往堪霑灑腸斷憶仙宫朦朧<lb/>
烟霧中　思夢時時睡不語長如醉早晩是歸期蒼穹<lb/>
知不知<lb/>
　<hi>中朝故事云乾寧三年李茂貞犯闕帝次華州韓建迎歸郡中帝鬰鬰不樂每登城西齊雲樓逺望明年</hi>
　<hi>秋制此詞云</hi>
<pb n="KR4j0073_WYG_005-6a"/>
　　　　　　　　　　　　　　　韋莊<lb/>
紅樓别夜堪惆悵香燈半捲流蘇帳殘月出門時美人<lb/>
和淚辭　琵琶金翠羽絃上黃鶯語勸我早歸家綠窓<lb/>
人似花<lb/>
　　二<lb/>
人人盡説江南好遊人只合江南老春水碧於天畫船<lb/>
聽雨眠　鑪邊人似月皓腕䨇凝雪未老莫還鄉還鄉<lb/>
須斷腸<lb/>
<pb n="KR4j0073_WYG_005-6b"/>
　　三<lb/>
勸君今夜須沈醉鐏前莫話明朝事珍重主人心酒深<lb/>
情亦深　須愁春漏短莫訴金盃滿遇酒且呵呵人生<lb/>
能幾何<lb/>
　　四<lb/>
洛陽春裏春光好洛陽才子他鄉老栁暗魏王堤此時<lb/>
心轉迷　桃花春水渌水上鴛鴦浴凝恨對殘暉憶君<lb/>
君不知<lb/>
<pb n="KR4j0073_WYG_005-7a"/>
　　　　　　　　　　　　　　　牛嶠<lb/>
舞裙香暖金泥鳯畫梁語燕驚殘夢門外栁花飛玉郎<lb/>
猶未歸　愁匀紅粉淚眉剪春山翠何處是遼陽錦屏<lb/>
春晝長<lb/>
　　二<lb/>
玉釵風動春幡急交枝紅杏籠烟泣樓上望卿卿窓寒<lb/>
新雨晴　熏爐䝉翠被繡帳鴛鴦睡何處最相知羡他<lb/>
初畫眉<lb/>
<pb n="KR4j0073_WYG_005-7b"/>
　　三<lb/>
畫屏重疊巫陽翠楚神尚有行雲意朝暮幾般心向他<lb/>
情謾深　風流古今隔虛作瞿塘客山月照山花夢迴<lb/>
燈影斜<lb/>
　　四<lb/>
風簾燕舞鶯啼栁妝臺約鬢低纎手釵重髻盤珊一枝<lb/>
紅牡丹　門前行樂客白馬嘶春色故故墜金鞭迴頭<lb/>
應眼穿<lb/>
<pb n="KR4j0073_WYG_005-8a"/>
　　五<lb/>
綠雲鬢上飛金雀愁眉歛翠春烟薄香閣掩芙蓉畫屏<lb/>
山幾重　窓寒天欲曙猶結同心苣啼粉汚羅衣問郎<lb/>
何日歸<lb/>
　　六<lb/>
玉樓氷簟鴛鴦錦粉融香汗流山枕簾外轆轤聲斂眉<lb/>
含笑驚　栁陰烟漠漠低鬢蟬釵落須作一生拚盡君<lb/>
今日歡<lb/>
<pb n="KR4j0073_WYG_005-8b"/>
　　　　　　　　　　　　　　　和凝<lb/>
越梅半拆輕寒裏氷清澹薄籠藍水暖覺杏梢紅遊絲<lb/>
狂惹風　閒堦莎徑碧逺夢猶堪惜離恨又迎春相思<lb/>
難重陳<lb/>
　　　　　　　　　　　　　　　孫光憲<lb/>
月華如水籠香砌金鐶碎撼門初閉寒影墮高簷鈎垂<lb/>
一靣簾　碧烟輕褭褭紅顫燈花笑即此是高唐掩屏<lb/>
秋夢長<lb/>
<pb n="KR4j0073_WYG_005-9a"/>
　　二<lb/>
花冠頻鼓墻頭翼東方澹白連窓色門外早鶯聲背樓<lb/>
殘月明　薄寒籠醉態依舊鉛華在握手送人歸半拖<lb/>
金縷衣<lb/>
　　三<lb/>
小庭花落無人掃踈香滿地東風老春晩信沈沈天涯<lb/>
何處尋　曉堂屏六扇眉共湘山逺爭奈别離心近來<lb/>
尤不禁<lb/>
<pb n="KR4j0073_WYG_005-9b"/>
　　四<lb/>
朩綿花映叢祠小越禽聲裡春光曉銅鼓與蠻歌南人<lb/>
祈賽多　客帆風正急茜袖偎檣立極浦幾囘頭烟波<lb/>
無限愁<lb/>
　　　　　　　　　　　　　　　魏承班<lb/>
羅裙薄薄秋波染眉間畫時山兩㸃相見綺筵時深情<lb/>
暗共知　翠翹雲鬢動歛態彈金鳳宴罷入蘭房邀人<lb/>
解珮璫<lb/>
<pb n="KR4j0073_WYG_005-10a"/>
　　二<lb/>
羅衣穏約金泥畫玳筵一曲當秋夜聲顫覷人嬌雲鬟<lb/>
褭翠翹　酒醺紅玉軟眉翠秋山遠繡幌麝烟沈誰人<lb/>
知兩心<lb/>
　　　　　　　　　　　　　　　尹鶚<lb/>
隴雲暗合秋天白俯窓獨坐窺烟陌樓際角重吹黄昏<lb/>
方醉歸　荒唐難共語明日還應去上馬出門時金鞭<lb/>
莫與伊<lb/>
<pb n="KR4j0073_WYG_005-10b"/>
　　　　　　　　　　　　　　　毛熈震<lb/>
梨花滿院飄香雪高樓夜靜風箏咽斜月照簾帷憶君<lb/>
和夢稀　小窓燈影背燕語驚愁態屏掩斷香飛行雲<lb/>
山外歸<lb/>
　　二<lb/>
繡簾高軸臨塘看雨飜荷芰真珠散殘暑晩初凉輕風<lb/>
渡水香　無憀悲往事爭那牽情思光影暗相催等閒<lb/>
秋又來<lb/>
<pb n="KR4j0073_WYG_005-11a"/>
　　三<lb/>
天含殘碧融春色五陵薄倖無消息盡日掩朱門離愁<lb/>
暗斷魂　鶯啼芳樹暖燕拂迴塘滿寂寞對屏山相思<lb/>
醉夢間<lb/>
　　　　　　　　　　　　　　　李珣<lb/>
迴塘風起波紋細刺桐花裏門斜閉殘日照平蕪䨇䨇<lb/>
飛鷓鴣　征帆何處客相見還相隔不語欲魂銷望中<lb/>
烟水遙<lb/>
<pb n="KR4j0073_WYG_005-11b"/>
　　二<lb/>
等閒將度三春景簾垂碧砌參差影曲檻日初斜杜鵑<lb/>
啼落花　恨君容易處又話瀟湘去凝思倚屏山淚流<lb/>
紅臉班<lb/>
　　三<lb/>
隔簾微雨䨇飛燕砌花零落紅深淺捻得寳箏調心隨<lb/>
征棹遙　楚天雲外路動便經年去香斷畫屏深舊歡<lb/>
何處尋<lb/>
<pb n="KR4j0073_WYG_005-12a"/>
　　　與周后妹　　　　　　　　李後主<lb/>
花明月暗飛輕霧今宵好向郎邊去剗<hi>南唐書作衩</hi>襪步香<lb/>
階手提金縷鞋　畫堂南畔見一晌偎人顫奴為去來<lb/>
難敎君恣意憐<lb/>
　　二<lb/>
蓬萊院閉天台女畫堂晝寢無人語抛枕翠雲光綉衣<lb/>
聞異香　潛來珠鎻動驚覺銀屏夢慢臉笑盈盈相看<lb/>
無限情<lb/>
<pb n="KR4j0073_WYG_005-12b"/>
　　三<lb/>
銅簧韻脆鏘寒竹新聲慢奏移纎玉眼色暗相鈎秋波<lb/>
横欲流　雨雲深繡戸末便諧衷素宴罷又成空魂迷<lb/>
春夢中<lb/>
　　　　　　　　　　　　　　　馮延已<lb/>
金波逺逐行雲去踈星時作銀河渡花影卧秋千更長<lb/>
人不眠　玉箏彈未徹鳳髻黄釵脱憶夢翠蛾低微風<lb/>
吹繡衣<lb/>
<pb n="KR4j0073_WYG_005-13a"/>
　　二<lb/>
畫堂昨夜西風過繡簾時拂朱門鎻驚夢不成雲䨇蛾<lb/>
枕上顰　金爐烟裊裊燭暗紗窓曉殘月尚彎環玉箏<lb/>
和淚彈<lb/>
　　三<lb/>
梅花吹入誰家笛行雲半夜凝空碧欹枕不成眠關山<lb/>
人未還　聲隨幽怨絶空斷澄霜月月影下重簷輕風<lb/>
花滿簾<lb/>
<pb n="KR4j0073_WYG_005-13b"/>
　　四<lb/>
回廊逺砌生秋草夢魂千里青門道鸚鵡怨長更碧籠<lb/>
金鏁横　羅幃中夜起霜月清如水玉露不成圓寳箏<lb/>
悲斷絃<lb/>
　　五<lb/>
嬌鬟堆枕釵横鳳溶溶春水楊花夢紅燭淚䦨干翠屏<lb/>
烟浪寒　錦壺催畫箭玉珮天涯逺和淚試嚴妝落梅<lb/>
飛夜霜<lb/>
<pb n="KR4j0073_WYG_005-14a"/>
　　六<lb/>
西風嫋嫋凌歌扇秋期正與行雲逺花葉脱霜紅流螢<lb/>
殘月中　蘭閨人在否千里重樓暮翠被已銷香夢隨<lb/>
寒漏長<lb/>
　　七<lb/>
沈沈朱戸横金鏁紗窓月影隨花過燭淚冷䦨干落梅<lb/>
生晩寒　寳釵横翠鳳千里香屏夢雲雨已荒凉江南<lb/>
春草長<lb/>
<pb n="KR4j0073_WYG_005-14b"/>
　　八<lb/>
欹鬟墮髻搖䨇槳採蓮晩出清江上顧影約流萍楚歌<lb/>
嬌未成　相逢顰翠黛笑把珠璫解家住栁陰中畫橋<lb/>
東復東<lb/>
　　　　　　　　　　　　　　　盧絳<lb/>
玉京人去秋蕭索畫簷鵲起梧桐落欹枕悄無言月和<lb/>
殘夢圓　背燈唯暗泣甚處碪聲急眉黛逺山攢芭蕉<lb/>
生暮寒<hi>一作獨自倚闌干衣襟生暮寒</hi>
<pb n="KR4j0073_WYG_005-15a"/>
　<hi>南唐書云盧絳病店且死夜夢白衣婦人歌此詞勸酒歌數闋因謂絳曰子之疾食蔗即愈如言果差迨</hi>
　<hi>數夕又夢前婦人曰妾乃玉真也他日富貴相見於固子坡後入金陵累官柱國唐亡歸宋以龔慎儀事</hi>
　<hi>坐誅臨刑有白衣婦人同斬姿貌宛如所夢問其受刑之地即固子坡也婦人姓耿名玉真其夫死與前</hi>
　<hi>婦之子通當極法與絳同斬焉</hi>
　　　　　　　　　　　　　　　晏同叔<lb/>
高梧葉下秋光晩珎叢化出黄金盞還似去年時傍欄<lb/>
三兩枝　人情須耐久花靣長依舊莫學蜜蜂兒等閒<lb/>
悠颺飛<lb/>
<pb n="KR4j0073_WYG_005-15b"/>
　　　　　　　　　　　　　　　晏叔原<lb/>
來時楊栁東橋路曲中暗有相期處明月好因縁欲圓<lb/>
還未圓　却尋芳草去畫扇遮微雨飛絮莫無情閒花<lb/>
應笑人<lb/>
　　二<lb/>
鶯啼似作留春語花飛鬭學回風舞紅日又平西畫簾<lb/>
遮燕泥　烟光還自老綠鏡人空好香在去年衣魚牋<lb/>
音信稀<lb/>
<pb n="KR4j0073_WYG_005-16a"/>
　　三<lb/>
嬌香淡染胭脂雪愁春細畫彎彎月花月鏡邊明淺妝<lb/>
匀未成　佳期應有在試倚秋千待滿地落英紅萬條<lb/>
楊栁風<lb/>
　　四<lb/>
哀箏一弄湘江曲聲聲寫盡湘波綠纎指十三絃細將<lb/>
幽恨傳　常筵秋水慢玉柱斜飛鴈彈到斷腸時春山<lb/>
眉黛低<lb/>
<pb n="KR4j0073_WYG_005-16b"/>
　　五<lb/>
江南未雪梅花白憶梅人是江南客猶記舊相逄淡烟<lb/>
微月中　玉容長有信一笑歸來近懷逺上樓時晩雲<lb/>
和鴈低<lb/>
　　六<lb/>
相逄欲話相思苦淺情肯信相思否還恐謾相思淺情<lb/>
人不知　憶曾攜手處月滿窓前路長到月來時不眠<lb/>
猶待伊<lb/>
<pb n="KR4j0073_WYG_005-17a"/>
　　　集句　　　　　　　　　　王荆公<hi>揮塵錄</hi>
海棠亂發皆臨水君知此處花何似凉月白紛紛香風<lb/>
隔岸聞　囀枝黄鳥近隔岸聲相應隨意坐莓苔飄零<lb/>
酒一盃<lb/>
　　　新築草堂集句　　　　　　荆公<hi>山谷集</hi>
數間茅屋閑臨水輕衫短㡌垂楊裏花是去年紅吹開<lb/>
一夜風<hi>本集作今日是何朝看予渡石橋</hi>梢梢新月偃午醉醒來晩何<lb/>
物最關情黄鸝三兩聲<lb/>
<pb n="KR4j0073_WYG_005-17b"/>
　　　送妓往杭蘇州迎新守　　　東坡<lb/>
玉童西迓浮丘伯洞天冷落秋蕭瑟不用許飛瓊瑤臺<lb/>
空月明　清香凝夜燕借與韋郎看莫便過姑蘇扁舟<lb/>
下五湖<lb/>
　　　代諸妓送陳述古　　　　　前人<lb/>
娟娟缺月西南落相思撥斷琵琶索枕淚夢魂中覺來<lb/>
眉暈重　華堂堆燭淚長笛吹新水醉客各西東應思<lb/>
陳孟公<lb/>
<pb n="KR4j0073_WYG_005-18a"/>
　　　　　　　　　　　　　　　張子野<lb/>
憶郎還上層樓曲樓前芳草年年綠綠似去時袍囘頭<lb/>
風袖飄　郎袍應已舊顔色非長久惜恐鑑中春不如<lb/>
花草新<lb/>
　　二<lb/>
香軿不至春蟾午令人轉更猜飛語翠幙動風亭時疑<lb/>
響屧聲　花香聞水榭幾誤飄蘭麝不忍下朱扉遶廊<lb/>
重待伊<lb/>
<pb n="KR4j0073_WYG_005-18b"/>
　　三<lb/>
佳人學得平陽曲纎纎玉筍横孤竹一弄入雲聲海門<lb/>
江月清　髻搖金鈿落惜恐櫻唇薄聽罷已依依莫吹<lb/>
楊栁枝<lb/>
　　四<lb/>
聞人話著宣鄉字嗔情恨意還相喜何况草長時酒前<lb/>
頻見伊　嬌香堆寳帳月到梨花上心事兩人知掩燈<lb/>
羅幔垂<lb/>
<pb n="KR4j0073_WYG_005-19a"/>
　　五<hi>七夕</hi>
牛星織女年年别分明不及人間物匹鳥少孤飛斷沙<lb/>
猶並栖　洗車昏雨過缺月雲中墮斜漢曉依依暗蛩<lb/>
還促機<lb/>
　　　梅雪　　　　　　　　　　周美成<lb/>
銀河宛轉三千曲浴鳬飛鷺澄波綠何處是歸舟夕陽<lb/>
江上樓　天憎梅浪發故下封枝雪深院捲簾看應憐<lb/>
江上寒<lb/>
<pb n="KR4j0073_WYG_005-19b"/>
　　　效荆公作　　　　　　　　黄魯直<lb/>
半烟半雨溪橋畔漁翁醉着無人喚疎懶意何長春風<lb/>
花草香　江山如有待此意陶潛解問我去何之君行<lb/>
到自知<lb/>
　　二<lb/>
輕風裊斷沈烟炷霏微盡日寒塘雨殘綉没心情鳥啼<lb/>
花外聲　離愁難自制年少乖盟誓寂寞掩朱門羅衣<lb/>
空淚㾗<lb/>
<pb n="KR4j0073_WYG_005-20a"/>
　　　　　　　　　　　　　　　秦少游<lb/>
蛩聲泣露驚秋枕羅幃淚濕鴛鴦錦獨卧玉肌凉殘更<lb/>
與恨長　陰風翻翠幔雨澀燈光暗畢竟不成眠鴉啼<lb/>
金井寒<lb/>
　　　　　　　　　　　　　　　李元膺<lb/>
綵旗畫柱清明後花前姊妹爭攜手先𦂳繡羅裙輕衫<lb/>
束領巾　頓繩金釧響漸出花梢上笑裏問高低盤雲<lb/>
嚲玉螭<lb/>
<pb n="KR4j0073_WYG_005-20b"/>
　　　　　　　　　　　　　　　賀方回<lb/>
子規啼夢羅窓曉開奩拂鏡嚴妝早粉碧盡丁香背垂<lb/>
裙帶長　鈎筆尋舊曲愁結眉心綠猶恨夜來時酒狂<lb/>
歸太遲<lb/>
　　二<lb/>
章臺遊冶金龜壻歸來猶帶醺醺醉花漏怯春宵雲屏<lb/>
無限嬌　絳紗燈影背玉枕釵聲碎不待宿酲銷馬嘶<lb/>
催早朝<lb/>
<pb n="KR4j0073_WYG_005-21a"/>
　　　　　　　　　　　　　　　舒信道<lb/>
三年江上風吹淚夭桃艷杏無春意今日欲開眉那堪<lb/>
更别離　莫折長亭栁折盡愁依舊只有醉如狂人生<lb/>
空斷腸<lb/>
　　二<lb/>
畫船搥鼓催君去高樓把酒留君住去住若為情西江<lb/>
潮欲平　江潮容昜得只是人南北今日此樽空知君<lb/>
何日同<lb/>
<pb n="KR4j0073_WYG_005-21b"/>
　　三<lb/>
杜鵑啼破江南月香風撲靣吹紅雪賦就縷金牋黄昏<lb/>
醉上船　年華䨇短鬢事往情何盡明日各天涯來春<lb/>
空好花<lb/>
　　四<hi>次劉郎中賞花韻</hi>
朱簾乍捲層烟起露華深淺初疑洗困倚玉欄風綺羅<lb/>
知幾重　向人如有意不醉何時醉便得一枝紅猶勝<lb/>
兩鬢空<lb/>
<pb n="KR4j0073_WYG_005-22a"/>
　　五<hi>送奉化知縣秦奉議</hi>
一回别後一回老别離易得相逄少莫問故園花長安<lb/>
君是家　短亭秋日晩草色隨人逺欲醉又還醒江樓<lb/>
暮角聲<lb/>
　　六<lb/>
小亭露壓風枝動鵲爐火冷金瓶凍悄悄對西窓瘦知<lb/>
羅帶長　欲眠思滯酒坐聴寒更久無奈是青燈開花<lb/>
故故明<lb/>
<pb n="KR4j0073_WYG_005-22b"/>
　　七<lb/>
流年又見風沙送鈞天迴首清都夢塞鴈幾時歸鏡中<lb/>
䨇鬢非　綠袍同冷暖誰道父情短愁斛若為量還隨<lb/>
一線長<lb/>
　　八<lb/>
江梅未放枝頭結江頭已見山頭雪待得此花開知君<lb/>
來未來　風帆䨇畫鷁小雨隨行色空得欝金裙酒㾗<lb/>
和淚㾗<lb/>
<pb n="KR4j0073_WYG_005-23a"/>
　　　長安懷古　　　　　　　　康伯可<lb/>
秦時宫殿咸陽裏千門萬戸連雲起複道亘西東不禁<lb/>
三月風　漢唐乘王氣萬嵗千秋計畢竟是荒丘荆榛<lb/>
滿地愁<lb/>
　　　金陵懷古　　　　　　　　前人<lb/>
龍蟠虎踞金陵郡古來六代豪華盛縹鳳不來遊臺空<lb/>
江自流　下臨全楚地包舉中原勢可惜草連天晴郊<lb/>
狐免眠<lb/>
<pb n="KR4j0073_WYG_005-23b"/>
　　　　　　　　　　　　　　　趙徳麟<lb/>
輕鷗欲下春塘浴䨇䨇飛破春烟綠兩岸野薔薇翠籠<lb/>
薫繡衣　凭船閒弄水中有相思意憶得去年時水邊<lb/>
初别離<lb/>
　　　荷花　　　　　　　　　　陳去非<lb/>
南軒靣對芙蓉浦宜風宜月還宜雨紅少綠多時簾前<lb/>
花景奇　繩床烏朩几盡日繁香裏睡起一篇新與花<lb/>
為主人<lb/>
<pb n="KR4j0073_WYG_005-24a"/>
　　　自宜興還西岡作　　　　　蘇養直<lb/>
園林寂寞春歸去濛濛栁下飛香絮野水接雲横綠烟<lb/>
啼曉鶯　江南鵜鴂夢山色朝來重小艇小灣頭蘋花<lb/>
蘋葉洲<lb/>
　　　春怨　　　　　　　　　　姚令威<lb/>
斜陽山下明金碧畫樓返照融春色睡起揭簾旌玉人<lb/>
蟬鬂輕　無言空佇立花落東風急燕子引愁來眉心<lb/>
那得開<lb/>
<pb n="KR4j0073_WYG_005-24b"/>
　　　别恨　　　　　　　　　　前人<lb/>
夢中不記江南路玉釵翠鬢驚春去午醉晩來醒瞑烟<lb/>
花上輕　紅絹空浥淚錦字憑誰寄衫薄煖香銷相思<lb/>
雲水遙<lb/>
　　　　　　　　　　　　　　　吕居仁<lb/>
客愁不到西池路殘春又逐花飛去今日傍池行新荷<lb/>
昨夜生　故人千慮繞不道書來少去住隔闗河長亭<lb/>
風雨多<lb/>
<pb n="KR4j0073_WYG_005-25a"/>
　　　　　　　　　　　　　　　曾公衮<lb/>
山光冷侵清溪底溪光直到柴門裏卧對白蘋洲欹眠<lb/>
數釣舟　溪山無限好恨不相逄早老病獨醒多如此<lb/>
良夜何<lb/>
　　　　　　　　　　　　　　　謝無逸<lb/>
暄風遲日春光閙蒲桃水碧搖輕棹兩岸草烟低青山<lb/>
啼子規　歸來愁未寢黛淺眉㾗沁花影轉廊腰紅添<lb/>
酒靣潮<lb/>
<pb n="KR4j0073_WYG_005-25b"/>
　　二<lb/>
縠紋波靣浮鸂鶒蒲芽聳出參差碧滿院落梅香栁梢<lb/>
初弄黄　衣輕紅袖皺香困花枝瘦睡起玉釵横隔簾<lb/>
聞曉鶯<lb/>
　　　　　　　　　　　　　　　沈㑹宗<lb/>
相逄無處無樽酒樽前未必皆朋舊酒到任敎傾莫思<lb/>
今夜醒　明朝相别後江上空回首欲去不勝情為君<lb/>
歌數聲<lb/>
<pb n="KR4j0073_WYG_005-26a"/>
　　　　　　　　　　　　　　　陳子高<lb/>
栁條窣窣開庭院錦波繡浪春風轉紅日上闌干晩來<lb/>
花更寒　綠檀金隠起翠被香烟裏幽恨有誰知空梁<lb/>
落燕泥<lb/>
　　二<lb/>
池塘淡淡浮鸂鶒杏花吹盡埀楊碧天氣度清明小園<lb/>
新雨晴　綠窓描繡罷笑語酴醿下圍坐賭青梅困從<lb/>
䨇臉來<lb/>
<pb n="KR4j0073_WYG_005-26b"/>
　　三<lb/>
綠陰寂寂櫻桃下盆池劣照薔薇架簾影假山前映堦<lb/>
紅葉飜　芭蕉籠碧砌猧子中庭睡香徑没人來拂墻<lb/>
花又開<lb/>
　　　　　　　　　　　　　　　李似之<hi>彌道</hi>
江城烽火連三月不堪對酒江亭别休作斷腸聲老來<lb/>
無淚傾　風高帆影疾目送舟㾗碧錦字幾時來薰風<lb/>
無鴈回<lb/>
<pb n="KR4j0073_WYG_005-27a"/>
　　　　　　　　　　　　　　　李元卓<lb/>
一枝絳䗶香梅軟宜春小勝玲瓏剪拂曉上瑤釵春從<lb/>
鬢底來　菱花頻自照粉靣驚春早淡拂燒山眉為誰<lb/>
今日宜<lb/>
　　　　　　　　　　　　　　　趙文鼎<lb/>
楚宫楊栁依依碧遙山翠隠横波溢絶艷照濃春春光<lb/>
欲醉人　纎纎芳草嫩微步輕羅襯花戴滿頭歸遊蜂<lb/>
花上飛<lb/>
<pb n="KR4j0073_WYG_005-27b"/>
　　二<lb/>
玉關芳草粘天碧春風萬里思行客驕馬向風嘶道歸<lb/>
猶未歸　南雲新有燕望眼愁邊斷膏沐為誰容日高<lb/>
花影重<lb/>
　　　訪江東外家　　　　　　　程正伯<lb/>
畫橋拍拍春江綠行人正在春江曲花潤接平川有人<lb/>
花底眠　東風原自好只怕催花老安得萬垂楊係交<lb/>
春日長<lb/>
<pb n="KR4j0073_WYG_005-28a"/>
　　二<lb/>
羅衫乍試寒猶怯妬花風雨連三月燈冷閉門時有愁<lb/>
誰得知　此情真箇苦只為當時語莫道絮沾泥絮飛<lb/>
魂亦飛<lb/>
　　　　　　　　　　　　　　　洪叔璵<lb/>
斷虹逺飲横江水萬山紫翠斜陽裏繫馬短亭西丹楓<lb/>
明酒旗　浮生長客路事逐孤鴻去又是月黄昏寒燈<lb/>
人閉門<lb/>
<pb n="KR4j0073_WYG_005-28b"/>
　　　歸思　　　　　　　　　　王通叟<lb/>
單于吹落山頭月漫漫江上沙如雪誰唱縷金衣水寒<lb/>
舡舫稀　蘆花楓葉浦憶抱琵琶語身未發長沙夢魂<lb/>
先到家<lb/>
　　　詠目　　　　　　　　　　謝絳<lb/>
娟娟侵鬢妝痕淺䨇眸相媚彎如剪一瞬百般宜無論<lb/>
笑與啼　酒闌思翠被特故瞢騰地生怕促歸輪微波<lb/>
先注人<lb/>
<pb n="KR4j0073_WYG_005-29a"/>
　　　　　　　　　　　　　　　晁次膺<lb/>
午陰未轉青窓暖無風着地楊花滿睡起日猶長捲簾<lb/>
紅杏香　春心無處定又作花時病芳草伴離愁綿綿<lb/>
早晩休<lb/>
　　　　　　　　　　　　　　　嚴次山<lb/>
征鴻㸃破空雲碧丹霞染出新秋色返照落平洲半江<lb/>
紅錦流　風清漁笛晩寸寸愁腸斷寄語笛休横只消<lb/>
三兩聲<lb/>
<pb n="KR4j0073_WYG_005-29b"/>
　　　别意　　　　　　　　　　孫巨源<lb/>
樓頭尚有三通鼓何須抵死催人去上馬苦匆匆琵琶<lb/>
曲未終　回頭凝望處那更㢘纎雨謾道玉為堂玉堂<lb/>
今夜長<lb/>
　<hi>玉林云孫公於元豐間為翰苑與李端愿太尉往來凡數㑹一日鎻院宣召者至其家則出數十日蹤跡</hi>
　<hi>得之於李氏時李新納妾能琵琶公飲不肯去而迫於宣命入院幾二鼓矣遂草三制罷復作此長短句</hi>
　<hi>以記别恨遲明遣以示李</hi>
　<hi>南游紀聞云李邦直在坐頗以卒章非佳語巨源是夕得疾於玉堂後亦同卒</hi>
<pb n="KR4j0073_WYG_005-30a"/>
　　　集句　　　　　　　　　　趙徳莊<lb/>
青春背我堂堂去桃花亂落如紅雨是妾斷腸時芳心<lb/>
空自持　相思君助取脉脉如牛女天逺暮江遲君心<lb/>
歸不歸<hi>介菴詞</hi>
　　　落梅　　　　　　　　　　孫濟師艤<hi>苕溪</hi>
一聲羌笛吹嗚咽玉溪半夜梅翻雪江月正茫茫斷橋<lb/>
流水香　含章春欲暮落日千山雨一㸃著枝酸吳姬<lb/>
先齒寒<lb/>
<pb n="KR4j0073_WYG_005-30b"/>
　　　秋閨<lb/>
金風蔌蔌驚黄葉高樓影轉銀蟾匝夢斷繡簾埀月明<lb/>
烏鵲飛　新愁知幾許欲似絲千縷鴈已不堪聞砧聲<lb/>
何處村<lb/>
　　　冬景<hi>重疊金</hi>　　　　　　　　黄叔暘<lb/>
銀幡綵勝參差剪東風吹上釵頭燕一笑繞花身小桃<lb/>
先報春　新春今日是明日新年至擘繭莫探官人間<lb/>
行路難<lb/>
<pb n="KR4j0073_WYG_005-31a"/>
　　　　　　　　　　　　　　　蒲江詞<lb/>
翠樓十二䦨干曲雨㾗新染蒲桃綠時節又黄昏東風<lb/>
深閉門　玉簫吹未徹窓影梅花月無語只低眉閒拈<lb/>
雙荔枝<lb/>
　　　七夕　　　　　　　　　　陳后山<lb/>
行雲過盡星河爛爐烟未斷蛛絲滿想得兩眉顰停針<lb/>
憶逺人　河橋知有路不解留郎住天上隔年期人間<lb/>
長别離<lb/>
<pb n="KR4j0073_WYG_005-31b"/>
　　二<lb/>
曉來誤入桃源洞恰見佳人春睡重玉腕枕香腮荷花<lb/>
藕上開　一扇俄驚起斂黛凝秋水笑倩整金衣問郎<lb/>
來㡬時<lb/>
　　　　　　　　　　　　　　　陳達叟<lb/>
舉頭忽見衡陽鴈千聲萬字情何限尀耐薄情夫一行<lb/>
書也無　泣歸香閣恨和淚掩紅粉待鴈却回時也無<lb/>
書寄伊<lb/>
<pb n="KR4j0073_WYG_005-32a"/>
　　　離思　　　　　　　　　　無名氏<lb/>
有情潮落西陵浦無情人向西陵去去也不教知怕人<lb/>
留戀伊　憶了千千萬恨了千千萬畢竟憶時多恨時<lb/>
無奈何<lb/>
　　　佳人　　　　　　　　　　黄師憲<lb/>
眉尖早識愁滋味嬌羞未解論心事試問憶人不無言<lb/>
只㸃頭　嗔人歸不早故把金杯惱醉㸔舞時腰還如<lb/>
舊日嬌<lb/>
<pb n="KR4j0073_WYG_005-32b"/>
　　　　　　　　　　　　　　　張孝祥<lb/>
東風約畧吹羅幕一簾細雨春隂薄試把杏花㸔濕紅<lb/>
嬌暮寒　佳人雙玉枕烘醉鴛鴦錦折得最繁枝暖香<lb/>
生翠幃<lb/>
　　二<lb/>
恰則春來春又去慿誰説與春教住與問坐中人㡬回<lb/>
迎送春　明年春更好只怕人先老春去有來時願春<lb/>
長見伊<lb/>
<pb n="KR4j0073_WYG_005-33a"/>
　　　　　　　　　　　　　　　杜夀域<lb/>
遊絲欲堕還重上春殘日永人相望花共燕爭飛青梅<lb/>
細雨枝　離愁終未解忘了依前在擬待不尋思剛纔<lb/>
夢見伊<lb/>
　　二<lb/>
錦機織了相思字天涯路逺無由寄寒鴈只啣蘆何曽<lb/>
解寄書　緘封和血淚目斷西江水擬欲託雙魚問君<lb/>
情有無<lb/>
<pb n="KR4j0073_WYG_005-33b"/>
　　　　　　　　　　　　　　　程正伯<lb/>
紅雲半壓秋波急艷粧泣露嬌啼色佳夢入仙城風流<lb/>
石曼卿　宫袍呼醉醒休捲西風景明月粉香殘六橋<lb/>
烟水寒<lb/>
　　　題梅扇　　　　　　　　　周忘機<lb/>
梅花韻似人人靣為伊寫在春風扇人靣似花妍花應<lb/>
不解言　在手微風動勾引相思夢莫用揷酴醿酴醿<lb/>
羞見伊<lb/>
<pb n="KR4j0073_WYG_005-34a"/>
　　　　　　　　　　　　　　　盧炳<lb/>
石榴裙束纖腰裊金蓮穏襯弓靴小嬌騃羞見人傘低<lb/>
遮半身　恩情如紙薄方信當初錯邂逅苦匆匆還疑<lb/>
是夢中<lb/>
　　二<lb/>
而今怕聽相思曲多情蹙損眉峯綠惜别上扁舟望窮<lb/>
江際樓　蠻牋封了發為憶人如雪離恨寫教㸔休令<lb/>
盟約寒<lb/>
<pb n="KR4j0073_WYG_005-34b"/>
　　　　　　　　　　　　　　　張子野<lb/>
五雲深處蓬山杳寒輕霧重銀蟾小枕上挹餘香春風<lb/>
歸路長　鴈來書不到人靜重門悄一陣落花風雲山<lb/>
千萬重<lb/>
　　二<lb/>
青梅又是花時節粉墻閒把青梅折玉鐙偶逄君春情<lb/>
如亂雲　藕絲牽不斷誰信朱顔換莫厭十分斟酒深<lb/>
情更深<lb/>
<pb n="KR4j0073_WYG_005-35a"/>
　　　秋思　　　　　　　　　　葉夢得<lb/>
平波不盡蒹葭逺清霜半落沙㾗淺烟樹晩微茫孤鴻<lb/>
下夕陽　梅花消息近試向南枝問記得水邊春江南<lb/>
别後人<lb/>
　　　立秋　　　　　　　　　　玉林<lb/>
西風半夜驚羅扇蛩聲入夢傳幽怨碧藕試初涼露㾗<lb/>
啼粉香　清冰凝簟竹不許雙鴛宿又是五更鐘啼鴉<lb/>
金井桐<lb/>
<pb n="KR4j0073_WYG_005-35b"/>
　　　過吳江　　　　　　　　　張表臣<lb/>
垂紅亭下扁舟住松江烟雨長橋暮白紵聽呉歌佳人<lb/>
淚臉波　勸傾金鑿落莫作思家惡綠鴨與鱸魚如何<lb/>
可寄書<lb/>
　　　　　　　　　　　　　　　石孝女<lb/>
酒濃花艷秋波滑舞餘腰素花枝活相見又還休不禁<lb/>
歸去愁　醉衾成獨擁月冷知霜重早是夢難成梅花<lb/>
腸斷聲<lb/>
<pb n="KR4j0073_WYG_005-36a"/>
　　　　　　　　　　　　　　　陸務觀<lb/>
江天淡碧雲如掃蘋花零落蓴絲老細細晩波平月從<lb/>
波靣生　漁家真箇好悔不歸來早經歲洛陽城鬢絲<lb/>
添幾莖<lb/>
　　　仲春　　　　　　　　　　碧澗<lb/>
玉䦨干外重簾晩流雲欲度長天逺花草不知名春來<lb/>
各自生　綠鞍遊冶客何處垂陽陌不信不歸來海棠<lb/>
花又開<lb/>
<pb n="KR4j0073_WYG_005-36b"/>
　　　　　　　　　　　　　　　魏夫人<lb/>
溪山掩映斜陽裏樓臺影動鴛鴦起隔㟁兩三家出墻<lb/>
紅杏花　綠楊堤下路早晩溪邊去三見栁綿飛離人<lb/>
猶未歸<lb/>
　　二<lb/>
東風已綠瀛洲草畫樓簾捲清霜曉清絶比湖梅花開<lb/>
未滿枝　長天音信斷又見南歸鴈何處是離愁長安<lb/>
明月樓<lb/>
<pb n="KR4j0073_WYG_005-37a"/>
　　　梅　　　　　　　　　　　孫夫人<lb/>
䦨干六曲天圍碧松風亭下梅梢白臘盡見春回寒花<lb/>
驚又開　曲瓊閒不捲沈燎孤星轉凝佇小徘徊雲間<lb/>
征鴈來<lb/>
　　　　　　　　　　　　　　　李易安<lb/>
風柔日薄春猶早夾衫乍着心情好睡起覺微寒梅花<lb/>
鬢上殘　故鄉何處是忘了除非醉沉水卧時燒香消<lb/>
酒未消<lb/>
<pb n="KR4j0073_WYG_005-37b"/>
　　二<lb/>
歸鴻聲斷殘雲碧背忩雪落爐烟直燭底鳳釵明釵頭<lb/>
人勝輕　角聲催曉漏曙色回牛斗春意㸔花難西風<lb/>
留舊寒<lb/>
　　　梅　　　　　　　　　　　朱淑真<lb/>
濕雲不渡溪橋冷嫩寒初透東風景橋下水聲長一枝<lb/>
和雪香　人憐花似舊花不知人痩獨自倚䦨干夜深<lb/>
花正寒<lb/>
<pb n="KR4j0073_WYG_005-38a"/>
　　　秋<lb/>
秋聲乍起梧桐落蛩吟唧唧添蕭索欹枕背燈眠月和<lb/>
殘夢圓　起來鈎翠箔何處寒砧作獨倚小䦨干逼人<lb/>
風露寒<lb/>
　　三<lb/>
山亭水榭秋方半鳳幃寂寞無人伴愁悶一畨新雙蛾<lb/>
只暗顰　起來臨綉户時有踈螢渡多謝月相憐今宵<lb/>
不忍圓<lb/>
<pb n="KR4j0073_WYG_005-38b"/>
　　　與張世英　　　　　　　　蕭淑蘭<lb/>
無情水滿西興渡多情人徃西興去西興去路遥教奴<lb/>
魂夢勞　今將心内苦聨作相思句君若見情詞同諧<lb/>
連理枝<lb/>
　<hi>淑蘭又與世英詞云君心情逺迷蓬島妾心命薄連芳草芳草正萋萋君心知不知妾身輕似葉君意堅</hi>
　<hi>如鐵妾意為君多君心棄妾何</hi>
　　　書江西造口壁　　　　　　辛㓜安<lb/>
鬱孤臺下清江水中間多少行人淚西北望長安可憐<lb/>
<pb n="KR4j0073_WYG_005-39a"/>
無數山　青山遮不住畢竟東流去江晩正愁余山深<lb/>
聞鷓鴣<lb/>
　<hi>鶴林玉露云南渡初金人追隆祐太后御舟至造口不及而還鷓鴣之句謂恢復之事行不得也</hi>
　　　　　　　　　　　　　　　梅扶<hi>叔茂</hi>
絲絲楊栁鶯聲近晩風吹過秋千影寒色一簾輕燈殘<lb/>
夢不成　耳邊消息在笑指花稍待又是不歸來滿庭<lb/>
花自開<lb/>
　　　諷詞<lb/>
<pb n="KR4j0073_WYG_005-39b"/>
昔年曾伴花前醉今年空灑花前淚花有再榮時人無<lb/>
重見期　故人情義重不忍營新寵日月有盈虧妾心<lb/>
無改移<lb/>
　<hi>古今詞話云蜀中有一寡婦姿色絶羙父母憐其年少欲議再嫁歸家有喜宴伶唱此詞婦聞之泣涕於</hi>
　<hi>神前欲割一耳以明志其母速徃止之抱持而痛遂不易其節</hi>
　　　子夜歌　　　　　　　　　李後主<lb/>
人生愁恨何能免銷魂獨我情何限故國夢重歸覺來<lb/>
雙淚垂　髙樓誰與上長記秋晴望徃事已成空還如<lb/>
<pb n="KR4j0073_WYG_005-40a"/>
一夢中<hi>又一闋云尋春須是陽春早㸔花莫待花枝老惜後不全</hi>
　　廽文<hi>冬</hi>　　　　　　　　　　劉無言<lb/>
雪窻寒聽孤燈滅滅燈孤聽寒窗雪殘漏惜衾閑閑衾<lb/>
惜漏殘　說時常恨别别恨常時說還不奈宵寒寒宵<lb/>
奈不還<lb/>
　　　　　　　　　　　　　　　王文甫<lb/>
獸噴香縷飛長晝晝長飛縷香噴獸迎日喜葵傾傾葵<lb/>
喜日迎　捲簾䨇舞燕燕舞䨇簾捲清簟枕釵横横釵<lb/>
<pb n="KR4j0073_WYG_005-40b"/>
枕簟清<lb/>
　　伊川令<hi>寄外</hi>　　　　　　　　花中𦙍妻<lb/>
西風昨夜穿簾幙閨院添消索最是梧桐零落迤邐秋<lb/>
光過却人情音信難託教奴獨自守空房淚珠與燈花<lb/>
共落<lb/>
　<hi>仲𦙍為相州録事久而不歸其妻寄此詞𦙍拆覽之伊字作尹字遂作行香子寄囬云頓首起情人即日</hi>
　<hi>恭惟問好音接得綵箋詞一首堪驚題起詞名恨轉生展轉意多情寄與音書不志誠不冩伊川題尹字</hi>
　<hi>無心料想伊家不要人妻復答云奴啓情人勿見罪閑將小書作尹字情人不解其中意共伊間别幾多</hi>
<pb n="KR4j0073_WYG_005-41a"/>
　<hi>時身邊少箇人兒𦙍見之大笑稱賞時人咸榮之</hi>
　　訴衷情　　　　　　　　　　晏殊<lb/>
青梅煮酒鬬時新天氣欲殘春東城南陌花下逢着意<lb/>
中人　回綉袂展香茵叙情親此情拚作千尺游絲惹<lb/>
住朝雲<lb/>
　　二<lb/>
芙蓉金菊閗馨香天氣欲重陽遠村秋色如畵紅樹間<lb/>
踈黄　流水淡碧天長路茫茫慿髙目斷鴻鴈來時無<lb/>
<pb n="KR4j0073_WYG_005-41b"/>
限思量<lb/>
　　三<lb/>
數枝金菊對芙蓉落葉意重重不知多少幽怨和露泣<lb/>
西風　人散後月明中夜寒濃謝娘愁卧潘令閒眠心<lb/>
事無窮<lb/>
　　四<lb/>
露蓮雙臉逺山睂偏與淡妝冝小庭簾幕春晩閒共栁<lb/>
絲垂　人别後月圓時信遲遲心心念念説盡無慿只<lb/>
<pb n="KR4j0073_WYG_005-42a"/>
是相思<lb/>
　　　　　　　　　　　　　　　晏叔原<lb/>
小梅風韻最妖嬈開處雪初消南枝欲附春信長恨隴<lb/>
人遙　閒記憶舊江臯路迢迢暗香浮動踈影横斜幾<lb/>
處溪橋<lb/>
　　二<lb/>
長因蕙草記羅裙緑腰沉水薫䦨干曲處人静曾共倚<lb/>
黄昏　風有韻月無痕暗銷魂擬將幽恨試冩殘花寄<lb/>
<pb n="KR4j0073_WYG_005-42b"/>
與朝雲<lb/>
　　　眉意　　　　　　　　　　歐陽永叔<lb/>
清晨簾幕巻輕霜呵手試梅粧都縁自有離恨故畵作<lb/>
逺山長　思徃事惜流芳恨難忘未歌先歛欲笑還顰<lb/>
最斷人腸<hi>山谷作珠簾綉幕</hi>
　　　　　　　　　　　　　　　周美成<lb/>
堤前亭午未融霜風𦂳雁無行重尋舊日岐路茸㡌北<lb/>
遊裝　期信杳别離長逺情傷風飜酒幔寒凝茶煙又<lb/>
<pb n="KR4j0073_WYG_005-43a"/>
是何鄉<lb/>
　　　日暮　　　　　　　　　　柳耆卿<lb/>
一聲画角日西曛催促掩朱門不堪更倚危欄腸斷已<lb/>
銷魂　年漸晩鴈空頻問無因思心欲碎愁淚難收又<lb/>
是黄昏<lb/>
　　　　　　　　　　　　　　　唐子西<lb/>
平生不㑹斂眉頭諸事等閒休元來却到愁情須着與<lb/>
他愁　殘照外大江流去悠悠風悲蘭麝烟淡滄浪何<lb/>
<pb n="KR4j0073_WYG_005-43b"/>
處歸舟<lb/>
　　　宫怨　　　　　　　　　　謝希深<lb/>
銀缸夜永影長孤香草續殘爐倚屏脉脉無語粉淚不<lb/>
成珠　雙粲枕百嬌壺憶當初君恩莫似秋葉無情欲<lb/>
向人踈<lb/>
　　　　　　　　　　　　　　　雅詞<lb/>
碧天明月晃金波清淺帶銀河深深院宇人靜獨自問<lb/>
姮娥　圓夜少缺時多事因何嫦娥莫是也有别離一<lb/>
<pb n="KR4j0073_WYG_005-44a"/>
似人麽<lb/>
　　　　　　　　　　　　　　　沈㑹宗<lb/>
深深院宇小池塘一徑碧桐長青春又歸何處新笋緑<lb/>
成行　多少事惱人腸懶思量香消一炷睡起霎時日<lb/>
過東窗<lb/>
　　　　　　　　　　　　　　　黄山谷<lb/>
旋揎玊指着紅靴宛宛閗彎訛天然自有殊態供愁黛<lb/>
不須多　分逺岫壓横波妙難過自欹枕處獨倚欄時<lb/>
<pb n="KR4j0073_WYG_005-44b"/>
不奈顰何<lb/>
　　　　　　　　　　　　　　　曽純甫<lb/>
半鈎珠箔小揚州春色在重樓曾醉玳筵歌舞楚夢苦<lb/>
難留　情脉脉恨悠悠幾時休大都人世㑹少離多總<lb/>
是閒愁<lb/>
　　二<lb/>
閒窗靜院漏聲長金鴨冷殘香幾翻夢回枕上飛絮恨<lb/>
悠揚　身在此意伊行㬠思量不言不語幾許閒情月<lb/>
<pb n="KR4j0073_WYG_005-45a"/>
上回廊<lb/>
　　　送春　　　　　　　　　　万俟雅言<lb/>
一鞭清曉喜還家宿醉困流霞夜來小雨新霽雙燕舞<lb/>
風斜　山不盡水無涯望中賒送春滋味念逺情懐分<lb/>
付楊花<lb/>
　　　章貢别懐　　　　　　　　嚴次山<lb/>
一聲水調解蘭舟人間無此愁無情江水東流去與我<lb/>
淚爭流　人已逺更回頭苦凝眸斷䰟何處梅花岸曲<lb/>
<pb n="KR4j0073_WYG_005-45b"/>
小小紅樓<lb/>
　　　夜景　　　　　　　　　　天機餘錦<lb/>
燒殘絳蠟淚成痕衙鼓報黄昏碧雲又阻歸信廊上月<lb/>
侵門　愁夜永拂香裀待誰溫夢蘭憔悴擲果凄凉兩<lb/>
地消魂<lb/>
　　　　　　　　　　　　　　　康伯可<lb/>
阿房廢址漢荒丘狐兎又羣逰豪華盡成春夣留下古<lb/>
今愁　君莫上古原頭淚難收夕陽西下塞鴈南飛渭<lb/>
<pb n="KR4j0073_WYG_005-46a"/>
水東流<lb/>
　　　枕畔聞殘梅噴香　　　　　李易安<lb/>
夜來沉醉卸粧遲梅蕋揷殘枝酒醒薫破春睡夢斷不<lb/>
成歸　人悄悄月依依翠簾垂更挼殘蕋再撚餘香更<lb/>
得些時<lb/>
　　　　　　　　　　　　　　　毛文錫<lb/>
桃花流水漾縱横春晝彩霞明劉郎去阮郎行惆悵恨<lb/>
難平　愁坐對雲屏算歸程何時攜手洞邊迎訴衷情<lb/>
<pb n="KR4j0073_WYG_005-46b"/>
　　二<lb/>
鴛鴦交頸繡衣輕碧沼藕花馨隈藻荇映蘭汀和雨浴<lb/>
浮萍　思婦對心驚想邊庭何時解珮掩雲屏訴衷情<lb/>
　　　　　　　　　　　　　　　魏承班<lb/>
髙歌宴罷月初盈詩情引恨情煙露冷水流輕思想夢<lb/>
難成　羅帳褭香平恨頻生思君無計睡還醒隔層城<lb/>
　　二<lb/>
春深花簇小樓臺風飄錦繡開新睡覺歩香堦山枕映<lb/>
<pb n="KR4j0073_WYG_005-47a"/>
紅腮　鬢亂墜金釵語檀偎臨行執手重重囑幾千廻<lb/>
　　三<lb/>
銀漢雲晴玊漏長蛩聲悄畵堂筠簟冷碧窗凉紅䗶淚<lb/>
飄香　皓月瀉寒光割人腸那堪獨自歩池塘對鴛鴦<lb/>
　　四<lb/>
金風輕透碧窗紗銀缸熖影斜欹枕卧恨何賒山掩小<lb/>
屏霞　雲雨别吳娃想容華夣成幾度遶天涯到君家<lb/>
　　五<lb/>
<pb n="KR4j0073_WYG_005-47b"/>
春情滿眼臉紅銷嬌妬索人饒星靨小玊璫揺幾共醉<lb/>
春朝　别後憶纎腰夣魂勞如今風葉又蕭蕭恨迢迢<lb/>
　<lb/>
　<lb/>
　<lb/>
　<lb/>
　<lb/>
　花草稡編巻五<lb/>
</p>
<p>
</p>
  </div>
</body>
</text>
</TEI>
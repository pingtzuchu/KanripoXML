<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>花草稡編巻八</head> <lb/>
    <p>
<pb n="KR4j0073_WYG_008-1a"/>
欽定四庫全書<lb/>
　花草稡編巻八<lb/>
　　　　　　　　　　　　明　陳耀文　輯<lb/>
　小令<lb/>
　　慶春時　　　　　　　　　　晏叔原<lb/>
倚天樓殿升平風月彩仗春移鸞絲鳯竹長生調裏迎<lb/>
得翠輿歸　雕鞍逰罷何處還有心期濃薫翠被深停<lb/>
畫燭人約月西時<lb/>
<pb n="KR4j0073_WYG_008-1b"/>
　　二<lb/>
梅梢已有春來音信風意猶寒南樓暮雪無人共賞閑<lb/>
却玉䦨干　殷勤今夜凉月還似眉彎尊前為把桃根<lb/>
麗曲重倚四絃看<lb/>
　　伊州三臺<hi>丹桂</hi>　　　　　　　坦菴<lb/>
桂華移自雲岩更被靈砂染丹清露濕酡顔醉乗風下<lb/>
臨世間　素娥襟韻蕭閒不與羣芳並看蔌蔌絳綃單<lb/>
覺身輕夣囬廣寒<lb/>
<pb n="KR4j0073_WYG_008-2a"/>
　　烏夜啼　　　　　　　　　　李後主<lb/>
昨夜風兼雨簾幃颯颯秋聲燭殘漏滴頻欹枕起坐不<lb/>
能平　世事漫隨流水筭來一夣浮生醉鄉路穏冝頻<lb/>
到此外不堪行<lb/>
　　　　　　　　　　　　　　　權無染<hi>梅</hi>
洗净鈆華汚玉顔自發輕紅無言雪月黄昏後别是箇<lb/>
丰容　骨瘦難禁消瘦香蒙不並芳穠與君髙却看花<lb/>
眼紅紫謾春風<lb/>
<pb n="KR4j0073_WYG_008-2b"/>
　　　春思　　　　　　　　　　趙徳麟<lb/>
樓上縈簾弱絮墻頭礙月低花年年春事闗心事腸斷<lb/>
欲棲鴉　舞鏡鸞衾翠减啼珠鳯蠟紅斜重門不鎻相<lb/>
思夢隨意遶天涯<hi>詩餘作錦堂春</hi>
　　　　　　　　　　　　　　　蒲江<lb/>
照水飛禽鬪影舞風小徑低花征鴻排盡相思字音信<lb/>
落誰家　繋恨腰圍頓减禁愁酒力難加樓髙日暮休<lb/>
簾捲芳草滿天涯<lb/>
<pb n="KR4j0073_WYG_008-3a"/>
　　二<lb/>
栁色津頭泫緑桃花渡口啼紅一春又負西湖醉離恨<lb/>
雨聲中　客袂迢迢西塞餘寒剪剪東風誰家拂水飛<lb/>
來燕惆悵小樓空<lb/>
　　三<lb/>
漾暖紋波颭颭吹晴絲雨濛濛輕衫短㡌西湖路花氣<lb/>
撲春驄　鬬草騫衣濕翠秋千瞥眼飛紅日長不放春<lb/>
醪困立盡海棠風<lb/>
<pb n="KR4j0073_WYG_008-3b"/>
　　四<lb/>
叚叚寒沙淺水蕭蕭暮雨孤蓬香羅不共征衫逺砧杵<lb/>
客愁中　别恨慵看楊桞歸期暗數芙蓉碧梧聲到紗<lb/>
窓曉昨夜幾秋風<lb/>
　　　　　　　　　　　　　　　程正伯<lb/>
楊桞拖烟漠漠梨花浸月溶溶吹香院落春還盡憔悴<lb/>
立東風　只道芳時易見誰知宻約難通芳園遶遍無<lb/>
人問獨自拾殘紅<lb/>
<pb n="KR4j0073_WYG_008-4a"/>
　　　　　　　　　　　　　　　陸放翁<lb/>
金鴨餘香尚暖緑窻斜日偏明蘭膏香染雲鬟膩釵墜<lb/>
滑無聲　冷落鞦韆伴侣䦨珊打馬心情繡屏驚斷瀟<lb/>
湘夣花外一聲鶯<lb/>
　　　離情　　　　　　　　　　劉迎<lb/>
離恨逺縈楊栁夣魂長遶梨花青衫記得章臺月歸路<lb/>
玉鞭斜　翠鏡啼痕印䄂紅墻醉墨寵紗相逢不盡平<lb/>
生事春思入琵琶<lb/>
<pb n="KR4j0073_WYG_008-4b"/>
　　　閨思　　　　　　　　　　前人<lb/>
菱鑑玉箆秋月蕙爐銀葉朝雲宿醒人困屏山夣煙樹<lb/>
小江村　翠甲未消蘭恨粉香不斷梅魂離愁分付殘<lb/>
春雨花外泣黄昏<lb/>
　　　西湖　　　　　　　　　　無名氏<lb/>
水漫汀洲新緑雲開崦嶂微青殘紅不見成陰後鶗鴂<lb/>
寂無聲　笑倣坡詩一夣風流杜牧三生西湖依舊人<lb/>
中意來去竟難慿<lb/>
<pb n="KR4j0073_WYG_008-5a"/>
　　桃源憶故人<hi>一名虞羙人影</hi>　　　　　歐陽永叔<lb/>
梅梢㺯粉香猶嫩欲寄江南春信别後寸腸縈損說與<lb/>
伊爭穏　小爐獨守空灰燼忍淚低頭畵盡眉上萬重<lb/>
新恨竟日無人問<lb/>
　　二<lb/>
鶯愁燕苦春歸去寂寂花飄紅雨碧草緑楊岐路况是<lb/>
長亭暮　少年行客情難訴泣對東風無語目斷兩三<lb/>
煙樹翠隔江淹浦<lb/>
<pb n="KR4j0073_WYG_008-5b"/>
　　冬景　　　　　　　　　　　秦少游<lb/>
玉樓深鎻薄情種清夜悠悠誰共羞見枕衾鴛鳯悶則<lb/>
和衣擁　無端畵角嚴城動驚破一畨新夣窻外月華<lb/>
霜重聽徹梅花㺯<lb/>
　　　　　　　　　　　　　　　詩餘<lb/>
碧紗影㺯東風曉一夜海棠開了枝上數聲啼鳥粧㸃<lb/>
知多少　妬雲恨雨腰肢裊眉黛不堪重掃薄倖不來<lb/>
春老羞帶冝男草<lb/>
<pb n="KR4j0073_WYG_008-6a"/>
　　　　　　　　　　　　　　　黄山谷<lb/>
碧天露洗春容凈淡月曉収殘暈花上密煙飄盡花底<lb/>
鶯聲嫩　雲歸楚峽厭厭困雨㸃遙山新恨和淚暗弹<lb/>
紅粉生怕人來問<lb/>
　　　　　　　　　　　　　　　鄭中卿<lb/>
東風料峭寒吹面低下綉簾休巻憔悴怕他春見一任<lb/>
鶯花怨　新愁不受詩排遣塵滿玉毫金硯若問此愁<lb/>
深淺天闊浮雲逺<lb/>
<pb n="KR4j0073_WYG_008-6b"/>
　　　　　　　　　　　　　　　王逸民<lb/>
劉郎自是桃花主不許春風門度春色易隨風去片片<lb/>
傷春暮　反魂不用清香注却有梅花淡竚從此鎮長<lb/>
相雇不怨飄殘雨<lb/>
　　桃源憶故人　　　　　　　　吳子和<lb/>
畵橋流水飛花舞樓外斜風細雨紅瘦緑肥春暮腸斷<lb/>
桃源路　懽隨仙子乗鸞去鏤月裁雲何處唯有病和<lb/>
愁緒肯伴劉郎住<lb/>
<pb n="KR4j0073_WYG_008-7a"/>
　　　　　　　　　　　　　　　趙元鎮<lb/>
青春不與花為主花正開時春暮花下醉眠休訴看取<lb/>
春歸去　鶯愁蝶怨春知否欲問春歸何處只有一尊<lb/>
芳醑留得青春住<lb/>
　　　　　　　　　　　　　　　朱希真<lb/>
雨斜風横香成陣春去空留春恨歡少愁多因甚燕子<lb/>
渾難問　碧尖蹙損眉慵暈淚濕胭脂紅沁可惜海棠<lb/>
吹盡又是黄昏近<lb/>
<pb n="KR4j0073_WYG_008-7b"/>
　　二<lb/>
西樓幾日無人到依舊紅圍緑遶樓下落花誰掃不見<lb/>
長安道　碧雲望斷無音耗倚遍䦨干殘照試問淚弹<lb/>
多少濕遍樓前草<lb/>
　　城頭月<hi>贈梁彌仙</hi>　　　　　　　　馬天驥<lb/>
城頭月色明如晝總是青霞有酒醉茶醒饑餐困睡不<lb/>
把雙眉皺　坎離龍虎勤交媾煉得丹將就借問羅浮<lb/>
鶴侣還似先生否<lb/>
<pb n="KR4j0073_WYG_008-8a"/>
　　和　　　　　　　　　　　　李昴英<lb/>
工夫作用中宵晝㸃化無中有眞意長存童顔不改底<lb/>
用呵摩皺　一身二五陽精媾積得嬰兒就借問霞仙<lb/>
三田熟未還解飛冲否<lb/>
　　栁梢青<hi>佳人</hi>　　　　　　　　　周美成<lb/>
有箇人人海棠標韻飛燕輕盈酒暈潮紅羞蛾凝緑一<lb/>
笑生春　為伊無限傷心更說甚巫山楚雲斗帳香消<lb/>
紗窗月冷着意溫存<lb/>
<pb n="KR4j0073_WYG_008-8b"/>
　　　春暮　　　　　　　　　　賀方回<lb/>
子規啼血可憐又是春歸時節滿院東風海棠鋪繡梨<lb/>
花飛雪　丁香露泣殘枝誚未比愁腸寸結自是休文<lb/>
多情多感不干風月<lb/>
　　　　　　　　　　　　　　　秦少游<lb/>
岸草平沙吴王故苑栁裊烟斜雨後寒輕風前香輭春<lb/>
在梨花　行人一棹天涯酒醒處殘陽亂鴉門外鞦韆<lb/>
墻頭紅杏深院誰家<lb/>
<pb n="KR4j0073_WYG_008-9a"/>
　　　游女　　　　　　　　　　蔣勝欲<lb/>
學唱新腔鞦韆架上釵股敲雙栁雨花風翠鬆裙褶紅<lb/>
膩鞋幇　歸來門掩銀缸淡月裏踈鐘漸撞嬌欲人扶<lb/>
醉嫌人問斜倚樓窻<lb/>
　　　有談舊倡潘氏　　　　　　前人<lb/>
小飲微吟殘燈斷雨靜户幽窻幾度花開幾畨花謝又<lb/>
到昏黄　潘娘不是潘郎料應也霜粘鬢傍鸚鵡䦨空<lb/>
鴛鴦壺破烟渺雲茫<lb/>
<pb n="KR4j0073_WYG_008-9b"/>
　　　七夕　　　　　　　　　　劉叔安<lb/>
乾鵲收聲湿螢度影庭院秋香歩月移隂梳雲約翠人<lb/>
在廽廊　醺醺宿酒殘粧待付與溫柔醉鄉卻扇藏嬌<lb/>
牽衣索笑今夜差凉<lb/>
　　二<lb/>
酴醿過也酴醿過後無花堪折只有垂楊埀楊却作絮<lb/>
驚行色　海棠半在如無又爭倩薔薇戀得除是東風<lb/>
隨君歸問玉堂消息<lb/>
<pb n="KR4j0073_WYG_008-10a"/>
　　　　　　　　　　　　　　　謝無逸<lb/>
香肩輕拍樽前忍聴一聲將息昨夜濃歡今宵别酒明<lb/>
日行客　後囬來則須來便去也如何去得無限離情<lb/>
無窮江水無邊山色<lb/>
　　　　　　　　　　　　　　　朱希真<lb/>
紅分翠别宿酒半醒征鞍將發樓外殘鐘帳前殘燭窻<lb/>
邊殘月　想伊綉枕無眠記行客如今去也心下難拚<lb/>
眼前難覔口頭難說<lb/>
<pb n="KR4j0073_WYG_008-10b"/>
　　二<lb/>
任蹤怪迹誰料半老天涯為客帆展霜風船隨江月山<lb/>
寒波碧　如今着處添愁怎忍看參西鴈北洛浦鶯花<lb/>
伊川雲水如何歸得<lb/>
　　　舉塲不利　　　　　　　　董參政<hi>夷堅志</hi>
滿腹文章滿頭霜雪滿面埃塵直至如今别無收拾只<lb/>
有清貧　功名已是因循懊恨張廵李廵幾箇明年幾<lb/>
畨好運只是瞞人<lb/>
<pb n="KR4j0073_WYG_008-11a"/>
　　　徳夀宫觀花應制　　　　　張掄<lb/>
栁色初濃餘寒似水纎雨如塵一陣東風縠紋微皺碧<lb/>
沼鱗鱗　仙娥花月精神奏鳯筦鸞絃鬪新萬歳聲中<lb/>
九霞盃内長醉芳春<lb/>
　　和前　　　　　　　　　　　曽覿<lb/>
桃靨紅勻梨腮粉薄鴛徑無塵鳯閣凌虚龍池澄碧芳<lb/>
意鱗鱗　清時酒聖花神看内苑風光又新一部仙韶<lb/>
九重鸞仗天上長春<lb/>
<pb n="KR4j0073_WYG_008-11b"/>
　　二<lb/>
小宴清秋霎時見了雨散雲收栁絮輕柔梅花閒澹宫<lb/>
院風流　空教夣遶青樓待說箇相思又休無奈情何<lb/>
不來眼底常在心頭<lb/>
　　　　　　　　　　　　　　　張元幹<lb/>
海山浮碧細風絲雨新愁如織慵試春衫不禁宿酒天<lb/>
涯寒食　歸期莫數芳辰誤幾度回廊夜色入户飛花<lb/>
隔簾雙燕有誰知得<lb/>
<pb n="KR4j0073_WYG_008-12a"/>
　　　送梅坡　　　　　　　　　劉改之<lb/>
泛菊盃深吹梅角逺同在京城聚散匆匆雲邊孤鴈水<lb/>
上浮萍　教人怎不傷情屈指知心幾人後夜相思塵<lb/>
隨馬足自逐舟行<lb/>
　　　豐樂樓　　　　　　　　　趙汝愚<lb/>
水月光中烟霞影裏湧出樓臺空外笙簫人間笑語人<lb/>
在蓬萊　天香暗逐風囬正十里荷花盛開買箇小舟<lb/>
山南逰遍山北歸來<lb/>
<pb n="KR4j0073_WYG_008-12b"/>
　　　七夕諸公祖席　　　　　　管鑑<lb/>
澹雲微月又是一年新秋佳節天上懽期人間何事畨<lb/>
成離别　清尊欲醉還歇怕飲散匆匆話别若是經年<lb/>
得囬相見甘心愁絶<lb/>
　　　　　　　　　　　　　　　盧炳<lb/>
蘭蕙心情海棠韻度楊栁腰肢歩穏金蓮手纎春筍膚<lb/>
似凝脂　歌聲舞態都宜拚着箇堅心共伊無奈相思<lb/>
帶圍寛盡說與教知<lb/>
<pb n="KR4j0073_WYG_008-13a"/>
　　　元正　　　　　　　　　　呉雲堅<lb/>
綵杖鞭春鵝毛飛管斗柄囬寅拂面東風雖然料峭畢<lb/>
竟寒輕　戴花折栁心情怎捱得元宵放燈不是今朝<lb/>
有些殘雪先去踏青<lb/>
　　　　　　　　　　　　　　　張鎡<lb/>
天逺山圍龍蟠澹靄虎踞斜暉幾度功名幾畨成敗渾<lb/>
似鷗飛　樓臺一望凄迷筭到底空争是非今夜潮生<lb/>
明朝風順且送船歸<lb/>
<pb n="KR4j0073_WYG_008-13b"/>
　　　岳陽樓　　　　　　　　　戴式之<lb/>
神劔飛吟洞庭青草秋水深深萬頃波光岳陽樓上一<lb/>
快披襟　不須携酒登臨問有酒何人共斟變盡人間<lb/>
君山一㸃自古如今<lb/>
　　　梅　　　　　　　　　　　朱淑真<lb/>
玉骨氷肌為誰偏好特地相宜一味風流廣平休賦和<lb/>
靖無詩　倚窻睡起春遲困無力菱花笑窺嚼蕋吹香<lb/>
眉心㸃處鬂畔插時<lb/>
<pb n="KR4j0073_WYG_008-14a"/>
　　二<lb/>
茅舍踈籬半飄殘雪斜卧枝低可便相宜烟藏脩竹月<lb/>
在寒溪　亭亭佇立多時拚瘦損無妨為伊誰賦才情<lb/>
畵成幽思冩入新詩<lb/>
　　三<lb/>
月墜霜飛隔窓踈影徹見横枝不道寒香解隨羌管吹<lb/>
到屏幃　箇中風味誰知睡乍起烏雲任欹嚼蕋揺英<lb/>
淺顰輕笑酒半醒時<lb/>
<pb n="KR4j0073_WYG_008-14b"/>
　　　蜀州王守門下客遇紅梅花作祟贈此<lb/>
依稀曉星明㓕白露㸃蒼苔敗葉斷址頺垣荒烟衰草<lb/>
漢家宫闕　咸陽道上行客又依舊利名深切改換容<lb/>
顔銷磨今古壠頭殘月<hi>古今詞話</hi>
　　胡搗練　　　　　　　　　　　晏幾道<lb/>
小春花信雪中來壠上小梅先拆今歲東君消息還自<lb/>
南枝得　素衣洗盡九天香玉酒添成國色一自故園<lb/>
踈隔腸斷長相憶<lb/>
<pb n="KR4j0073_WYG_008-15a"/>
　　二<lb/>
夜來江上見寒梅自逞芳妍標格為甚東風先折分付<lb/>
春消息　羙人釵上玉樽前朶朶穠香堪惜誰把彩毫<lb/>
描得免恁輕抛擲<lb/>
　　　霅上送唐彦猷　　　　　　張子野<lb/>
使君少醉離亭酒酒醒離愁轉有紫禁時虚右清霅留<lb/>
難久　一聲歌掩雙羅袖日落汀花春後猶有東城烟<lb/>
栁青蔭長依舊<lb/>
<pb n="KR4j0073_WYG_008-15b"/>
　　鹽角兒　　　　　　　　　　晁無咎<lb/>
初開似雪勝開似雪花中竒艶香非在蕊香非在蕚骨<lb/>
中香徹　占溪風留溪月堪羞損山桃如血直饒更踈<lb/>
淡終有一般清别<lb/>
　　撼庭秋　　　　　　　　　　晏同叔<lb/>
别來音信千里恨此情難寄碧紗秋月梧桐夜雨幾回<lb/>
無寐　樓髙目斷天遥雲黯只堪憔悴念蘭堂紅燭心<lb/>
長焰短向人垂淚<lb/>
<pb n="KR4j0073_WYG_008-16a"/>
　　賀聖朝　　　　　　　　　　葉道卿<lb/>
滿斟緑醑留君住莫匆匆歸去三分春色二分愁悶一<lb/>
分風雨　花開花謝都來幾日且髙歌休訴知他來歲<lb/>
牡丹時候相逢何處<lb/>
　　　　　　　　　　　　　　　趙徳莊<lb/>
河陽桃李開無數待乗春歸去小園幾片忽驚飛恨主<lb/>
人難駐　雛鶯乳燕悲悲語道留君不住願君送處作<lb/>
東風與羣芳為主<lb/>
<pb n="KR4j0073_WYG_008-16b"/>
　　　　　　　　　　　　　　　馮延巳<lb/>
金絲帳煖牙床穏懐香方寸輕顰輕笑汗珠微透栁沾<lb/>
花潤　雲鬟斜墜春應未已不勝嬌困半欹犀枕亂纒<lb/>
珠被轉羞人問<lb/>
　　　　　　　　　　　　　　　趙鼎<lb/>
斷霞收盡黄昏雨滳梧桐踈樹簾櫳不捲夜沉沉鎻一<lb/>
庭風露　天涯人逺深期夣悄苦長宵難度知他窓外<lb/>
促織兒有許多言語<lb/>
<pb n="KR4j0073_WYG_008-17a"/>
　　喜團圓　　　　　　　　　　晏叔原<lb/>
危樓靜鎻窓中逺岫門外垂楊珠簾不禁春風度解偷<lb/>
送餘香　眠思夣想不如雙燕得到蘭房别來只是憑<lb/>
髙淚眼感舊離腸<lb/>
　　與團圓<lb/>
鮫綃霧縠沒多重數𦂳礙偷憐孜孜覷着筭前生只結<lb/>
得眼因縁　眼是心媒心為情本裡外勾連天還有意<lb/>
不違人願與箇團圓<lb/>
<pb n="KR4j0073_WYG_008-17b"/>
　　二<lb/>
輕攅碎玉玲瓏竹外脫去繁華殢東君先㸃破壓羣花<lb/>
　瘦影生香黄昏月舘清淺溪沙仙標淡竚偏宜么鳯<lb/>
肯帶棲鴉<lb/>
　　洛陽春　　　　　　　　　　歐陽永叔<lb/>
紅紗未曉黄鸝語蕙爐銷蘭炷錦屏羅幕䕶春寒昨夜<lb/>
三更雨　綉簾閒倚吹輕絮歛眉山無緒看花拭淚向<lb/>
歸鴻問來處逢郎否<lb/>
<pb n="KR4j0073_WYG_008-18a"/>
　　極相思　　　　　　　　　　　宋宗室夫人<lb/>
桞烟霽色方融花露遍金莖鞦韆院落海棠漸老才過<lb/>
清明　嫩玉腕托香脂臉相傅粉更與誰情秋波綻處<lb/>
相思淚迸天沮深誠<hi>墨客揮犀</hi>
　　二<lb/>
拂墻花影飄紅微月辨簾櫳香風滿䄂金蓮印歩狹徑<lb/>
迎逢　笑靨乍開還歛翠正花時却恁西東别房初睡<lb/>
斜門未鎻且更從容<lb/>
<pb n="KR4j0073_WYG_008-18b"/>
　　　　　　　　　　　　　　　　陸務觀<lb/>
江頭疎雨輕煙寒食落花天翻紅墜素殘霞暗錦一叚<lb/>
凄然　惆悵東君堪恨處也不念冷落樽前那堪更看<lb/>
漫空相趂桞絮榆錢<lb/>
　　憶漢月　　　　　　　　　　　歐陽永叔<lb/>
紅艶幾枝輕裊新被東風開了倚烟啼露為誰嬌故惹蝶<lb/>
憐蜂惱　多情遊賞處留戀向綠叢千繞酒䦨歡罷不<lb/>
成歸腸斷月斜春老<lb/>
<pb n="KR4j0073_WYG_008-19a"/>
　　醉鄉春<hi>謫蕂州作</hi>　　　　　　　　秦少游<hi>冷齋夜話</hi>
喚起一聲人悄衾冷夢寒霜曉瘴雨過海棠開春色又<lb/>
添多少　社甕釀成微笑半破癭瓢共<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>夭</hi>覺顛倒急<lb/>
投床醉鄉廣大人間小<lb/>
　<hi>少㳺在黄州飲於海棠橋橋南北多海棠有老書家海棠叢開少㳺醉臥於此明日題此於柱</hi>
　　河瀆神　　　　　　　　　　温庭筠<lb/>
河上望叢祠廟前春雨來時楚山無限鳥飛遲蘭棹空<lb/>
傷别離　何處杜鵑啼不歇艶紅開盡如血蝉鬢羙人<lb/>
<pb n="KR4j0073_WYG_008-19b"/>
愁絶百花芳草佳節<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花草稡編巻八<lb/>
</p>
<p>
</p>
  </div>
</body>
</text>
</TEI>
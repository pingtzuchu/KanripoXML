<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>花草稡編巻二</head> <lb/>
    <p>
<pb n="KR4j0073_WYG_002-1a"/>
欽定四庫全書<lb/>
　花草稡編巻二<lb/>
　　　　　　　　　　　　眀　陳耀文　輯<lb/>
　小令<lb/>
　　夢桃源　　　　　　　　　　眀道雜志<lb/>
砥柱勒銘賦本贊禹功勲試官親處分贊唐文　秀才<lb/>
冥子裏鑾駕幸并汾恰似鄭州去出曹門<lb/>
　<hi>党禹錫學士厚徳老儒而性涉迂滯嘗言一生讀書但得佳賦題數箇毎遇差考試輒用之用亦㡬盡嘗</hi>
<pb n="KR4j0073_WYG_002-1b"/>
　<hi>試監生試砥柱勒銘賦此銘今具在乃唐太宗銘禹功而党公誤記為太宗自銘其功宋渙中第一其賦</hi>
　<hi>悉是太宗自銘韓玉汝時為御史因章劾之有無名子作此嘲之冥子裏俗謂昏也</hi>
　　河滿子　　　　　　　　　　毛文錫<lb/>
紅粉樓前月照碧紗窗外鶯啼夢斷遼陽音信那堪獨<lb/>
守空閨恨對百花時節王孫綠草萋萋<lb/>
　　　　　　　　　　　　　　　和凝<lb/>
寫得魚牋無限其如花鎖春輝目斷巫山雲雨空教殘<lb/>
夢依依却愛薰香小鴨羨他長在屏幃<lb/>
<pb n="KR4j0073_WYG_002-2a"/>
　　　　　　　　　　　　　　　孫光憲<lb/>
冠劒不隨君去江河還共恩深歌袖半遮眉黛淚珠旋<lb/>
滴衣襟惆悵雲愁雨怨斷魂何處相尋<lb/>
　　風光好　　　　　　　　　　陶秀實<lb/>
好姻縁惡姻縁祇得郵亭一夜眠別神仙　琵琶撥盡<lb/>
相思調知音少待得鸞膠續斷絃是何年<lb/>
　　　　　　　　　　　　　　　天機餘錦<lb/>
栁陰陰水沈沈風約雙鳧立不禁碧波心　孤村橋斷<lb/>
<pb n="KR4j0073_WYG_002-2b"/>
人迷路舟横渡旋買村醪淺淺斟更微吟<lb/>
　　相見歡<hi>又名上西樓秋夜月憶真妃烏夜啼</hi>　　　薛昭藴<lb/>
羅襦繡袂香紅畫堂中細草平沙蕃馬小屏風　巻羅<lb/>
幕凭粧閣思無窮暮雨輕煙魂斷隔簾櫳<lb/>
　　　　　　　　　　　　　　　孟㫤<hi>古今詞話</hi>
無言獨上西樓月如鈎寂寞梧桐深院鎖清秋　剪不<lb/>
斷理還亂是離愁別有一般滋味在心頭<lb/>
　　　　　　　　　　　　　　　李後主<lb/>
<pb n="KR4j0073_WYG_002-3a"/>
林花謝了春紅太悤悤無奈朝来寒雨晚来風　胭脂<lb/>
淚相留醉㡬時重自是人生長恨水長東<lb/>
　　　　　　　　　　　　　　　馮延己<lb/>
曉窗夢到昭華阿瓊家欹枕殘粧一朶卧枝花　情極<lb/>
處却無語玉釵斜翠閣銀屏回首已天涯<lb/>
　　　　　　　　　　　　　　　朱希真<lb/>
東風吹盡江梅橘花開舊日吳王宫殿長青苔　今古<lb/>
事英雄淚老相催常恨夕陽西下晚潮回<lb/>
<pb n="KR4j0073_WYG_002-3b"/>
　　二<lb/>
瀧州幾番清秋許多愁嘆我貼閒白了少年頭　人間<lb/>
事如何是去来休自是不歸歸去有誰留<lb/>
　　　　　　　　　　　　　　　天機餘錦<lb/>
都無一㸃殘紅夜来風底事東君歸去太悤悤　桃花<lb/>
醉梨花淚總成空斷送一年春在綠陰中<lb/>
　　　　　　　　　　　　　　　詞話<lb/>
一彎月掛危樓似藏鈎醉裏不知黄葉報新秋　征鴻<lb/>
<pb n="KR4j0073_WYG_002-4a"/>
斷歸雲亂逺峰愁愁見綠楊凝恨在江頭<lb/>
　　　　　　　　　　　　　　　陸放翁<lb/>
江樓綠暗紅稀燕交飛忽到當年行處恨依依　灑清<lb/>
淚嘆人事與心違滿酌玉壺花露送春歸<lb/>
　　　　　　　　　　　　　　　康仲伯<lb/>
悤悤一望闗河聴離歌艇子急催雙槳下清波　淋浪<lb/>
醉闌干淚奈情何眀日畫橋西畔暮雲多<lb/>
　　　　　　　　　　　　　　　蔡仲道<lb/>
<pb n="KR4j0073_WYG_002-4b"/>
樓前流水悠悠駐行舟滿目寒雲衰草使人愁　多少<lb/>
恨多少淚謾遲留何似驀然拚捨去来休<lb/>
　　望梅花　　　　　　　　　　和凝<lb/>
春草全無消息臘雪猶餘蹤跡越嶺寒枝香自坼冷艷<lb/>
竒芳堪惜何事夀陽無處覓吹入誰家横笛<lb/>
　　　　　　　　　　　　　　　孫光憲<hi>二調異</hi>
數枝開與短牆平見雪萼紅跗相映引起誰人邊塞情<lb/>
　簾外欲三更吹斷離愁月正明空聴隔江聲<lb/>
<pb n="KR4j0073_WYG_002-5a"/>
　　醉太平<hi>贈妓</hi>　　　　　　　　劉龍洲<lb/>
情髙意真眉長鬢青小樓明月調筝寫春風數聲　思<lb/>
君憶君魂牽夢縈翠銷香暖雲屏更那堪酒醒<lb/>
　　四字令　　　　　　　　　　張叔夏<lb/>
鶯吟翠屏簾吹絮雲東風也怕花嗔帶飛花趁春　隣<lb/>
娃笑迎嬉遊趁晴明朝何處相尋那人家栁陰<lb/>
　　調笑<hi>集句</hi>　　　　　　　　　宣和中<hi>九重傳出</hi>
　蓋聞行樂須及良辰鍾情正在吾輩飛觴舉白目斷<lb/>
<pb n="KR4j0073_WYG_002-5b"/>
　巫山之暮雲綴玉聨珠韻勝池塘之春草集古人之<lb/>
　妙句助今日之清歡<lb/>
　珠流璧合暗連文月入千江體不分此曲只應天上<lb/>
　有歌聲豈合世間聞<lb/>
　　　巫山<lb/>
千里楚江水明月樓髙愁獨倚井梧宫殿生秋意望斷<lb/>
巫山十二雪肌花貌參差是朱閣五雲仙子<lb/>
　　　桃源<lb/>
<pb n="KR4j0073_WYG_002-6a"/>
相誤桃源路萬里蒼蒼煙水暮留君不住君須去秋月<lb/>
春風閒度桃花零亂如紅雨人面不知何處<lb/>
　　　洛浦<lb/>
非霧花無語還似朝雲何處去凌波不過横塘路燕燕<lb/>
鶯鶯飛舞風吹仙袂飄飄舉擬倩遊絲惹住<lb/>
　　　明妃<lb/>
相憶無消息目斷遥天雲自白寒山一帶傷心碧風土<lb/>
蕭疎故國長安不見浮雲隔縱使君来争得<lb/>
<pb n="KR4j0073_WYG_002-6b"/>
　　　班女<lb/>
来見蕊宫殿記得隨班迎鳯輦餘花落盡蒼苔院斜掩<lb/>
金鋪一扇千金買笑無方便和淚盈盈嬌眼<lb/>
　　　錦瑟<lb/>
無處難輕訴錦瑟華年誰與度黄昏更下瀟瀟雨况是<lb/>
青春將暮花雖無語鶯能語来道曾逢郎否<lb/>
　　　琵琶<lb/>
衫濕情何極上下花間聲轉急滿船明月蘆花白秋水<lb/>
<pb n="KR4j0073_WYG_002-7a"/>
長天一色芳年未老時難得目斷逺空凝碧<lb/>
　　　放隊<lb/>
玉爐夜起沈香煙喚起佳人舞繡筵去似朝雲無處覓<lb/>
遊童陌上拾花鈿<lb/>
　　　西子　　　　　　　　　　晁无咎<lb/>
腸斷越江岸越女江頭沙自浣天然玉貌鉛紅淺自弄<lb/>
芙蓉日晚紫騮嘶去猶回眄笑入荷花不見<lb/>
　　　回紋<lb/>
<pb n="KR4j0073_WYG_002-7b"/>
寸結肝腸切織錦機邊音韻咽玉琴塵暗薰爐歇望盡<lb/>
床前秋月刀裁錦斷詩可滅恨似連環難絶<lb/>
　　　羅敷<lb/>
歸去攜籠女南陌柔桑三月暮使君春思如飛絮五馬<lb/>
徘徊頻駐蠶饑日晩空留顧笑指秦樓歸去<lb/>
　　　武陵<lb/>
煙暖武陵晩洞裏春長花爛漫紅英滿地溪流淺漸聴<lb/>
雲中雞犬劉郎迷路香風逺悞到蓬莱仙館<lb/>
<pb n="KR4j0073_WYG_002-8a"/>
　　　蘇小<lb/>
蘇小最嬌妙㡬度花間曾調笑雲情雨態知多少悔恨<lb/>
相逢又早劉郎襟韻正年少風月今宵偏好<lb/>
　　　蘇蘇<lb/>
聲切恨難說千里潮平春浪闊梅風不解相思結忍送<lb/>
落花飛雪多才一去芳音絶更對珠簾新月<lb/>
　　　張好好　　　　　　　　　李漢老<lb/>
相望楚江上縈水繚雲凝妙唱龍沙醉眼看花浪正要<lb/>
<pb n="KR4j0073_WYG_002-8b"/>
風將月傍雲車瑶佩成惆悵衰栁自須相向<lb/>
　　　太真　　　　　　　　　　黄山谷<lb/>
無語恨如許方士歸時腸斷處梨花一枝春帶雨半鈿<lb/>
分釵親付天長地乆相思苦𣺌𣺌鯨波無路<lb/>
　　　王昭君　　　　　　　　　秦少㳺<lb/>
回顧漢宫路捍撥檀槽鸞對舞玉容寂寞花無主顧影<lb/>
偷彈玉筯未央宫殿知何處目斷征鴻南去<lb/>
　　　樂昌公主<lb/>
<pb n="KR4j0073_WYG_002-9a"/>
輦路江楓古樓上吹簫人在否菱花半璧香塵汚往日<lb/>
繁華何處舊歡新愛誰為主啼笑兩難分付<lb/>
　　　崔徽<lb/>
翡翠好容止誰使庸奴輕㸃綴裴郎一見心如醉笑裏<lb/>
偷傳深意羅衣深夜與門吏暗結城西幽會<lb/>
　　　無雙<lb/>
相慕無雙女當日尚書先曾許王郎明俊神仙侣腸斷<lb/>
別離情苦數年暌恨今復遇笑指襄江歸去<lb/>
<pb n="KR4j0073_WYG_002-9b"/>
　　　灼灼<lb/>
腸斷繡簾捲妾願身為梁上燕朝朝暮暮長相見莫遣<lb/>
恩遷情變紅綃粉淚知何限萬古空傳遺怨<lb/>
　　　盼盼<lb/>
戀戀樓中燕燕子樓空春日晚將君一去音容逺空鎖<lb/>
樓中深怨春風重到人不見十二闌干倚遍<lb/>
　　　崔鶯鶯<lb/>
春夢神仙洞冉冉拂牆花樹動西廂待月知誰共更覺<lb/>
<pb n="KR4j0073_WYG_002-10a"/>
玉人情重紅娘深夜行雲送困嚲釵横金鳳<lb/>
　　　採蓮<lb/>
栁岸水清淺笑折荷花呼女伴盈盈日照新妝面水調<lb/>
空傳幽怨扁舟日暮笑聲逺對此令人腸斷<lb/>
　　　煙中怨<lb/>
眷戀西湖岸湖面樓臺侵雲漢阿溪本是飛瓊伴風月<lb/>
朱扉斜掩謝郎巧思詩裁剪能動芳懐幽怨<lb/>
　　　離魂記<lb/>
<pb n="KR4j0073_WYG_002-10b"/>
心素與誰語始信別離情最苦蘭舟欲解春江暮精爽<lb/>
隨君歸去異時攜手重来處夢覺春風庭户<lb/>
　　　清友<hi>梅</hi>　　　　　　　　　曾端伯<lb/>
清友羣芳右萬縞紛披兹獨秀天寒月薄黄昏後縞袂<lb/>
亭亭招手故山千樹連雲岫借問如今安否<lb/>
　　　淨友<hi>蓮</hi>
淨友如裝就折得清香来滿手一溪湛湛無塵垢白羽<lb/>
輕揺晴晝逺公保社今何有悵望東林搔首<lb/>
<pb n="KR4j0073_WYG_002-11a"/>
　　　玉友<hi>酒</hi>
玉友平生舊相與忘形偏耐久醉鄉徑到無何有莫問<lb/>
區區升斗人生一笑難開口為報速宜相就<lb/>
　　　破子<lb/>
花好被花惱庭下嫣然如巧笑曾教健步移根到各是<lb/>
一般竒妙賞心樂事知多少亂插繁華晴昊<lb/>
　　　二<lb/>
酒美直無比小甕新醅浮玉蟻空傳烏氏并程氏不數<lb/>
<pb n="KR4j0073_WYG_002-11b"/>
雲安麴米十花更互来相對常伴先生沈醉<lb/>
　　搗練子　　　　　　　　　　黄魯直<lb/>
梅凋粉栁揺金池塘波暖動遊鱗扇和風初晝永　微<lb/>
雨後斂輕塵除非重見那人人再叙厚約深盟<lb/>
　　　　　　　　　　　　　　　天機餘錦<lb/>
林下路水邊亭凉吹水面散餘酲小藤床隨意横　暗<lb/>
記得舊時經翠荷鬧雨做秋聲恁時節不怕聴<lb/>
　　薄命女<hi>一名長命女</hi>　　　　　　　和凝<lb/>
<pb n="KR4j0073_WYG_002-12a"/>
天欲曉宫漏穿花聲繚繞窗裏星光少冷霞寒侵帳額<lb/>
殘月光沈樹杪夢斷錦帷空悄悄强起愁睂小<lb/>
　　　　　　　　　　　　　　　馮延已<lb/>
春日宴緑酒一杯歌一遍再拜陳三願一願郎君千嵗<lb/>
二願妾身長健三願如同梁上燕嵗嵗長相見<lb/>
　　楊栁枝　　　　　　　　　　牛嶠<lb/>
膩粉瓊粧透碧紗雪休誇金鳯搔頭墜鬢斜髪交加<lb/>
倚著雲屏新睡覺思夢笑紅腮隱出枕函花有些些<lb/>
<pb n="KR4j0073_WYG_002-12b"/>
　　　　　　　　　　　　　　　顧敻<lb/>
秋夜香閨思寂寥漏迢迢鴛幃羅幌麝煙銷燭光揺<lb/>
正憶玉郎遊蕩去無尋處更聞簾外雨蕭蕭滴芭蕉<lb/>
　　　　　　　　　　　　　　　雅詞<lb/>
蔌蔌花飛一雨殘乍衣單屏風數幅畫江山水雲閒<lb/>
別易會難無計那淚澘澘夕陽樓上凭闌干望長安<lb/>
　　秋景　　　　　　　　　　　趙君峰<lb/>
淅淅西風生暮寒繡衣單碧梧葉落藕香殘恨前歡<lb/>
<pb n="KR4j0073_WYG_002-13a"/>
月鏤虛櫺煙逗竹夢千山玉簫清夜憶孤鸞悄長閒<lb/>
　　感恩多　　　　　　　　　　牛嶠<lb/>
自従南浦別愁見丁香結近来情轉深憶鴛衾　㡬度<lb/>
將書託雁淚盈襟淚盈襟禮月求天願君知我心<lb/>
　　二<lb/>
兩條紅粉淚多少香閨意强攀桃李枝斂愁睂　陌上<lb/>
鶯啼蝶舞栁花飛栁花飛願得郎心憶家還早歸<lb/>
　　醉公子　　　　　　　　　　顧夐<lb/>
<pb n="KR4j0073_WYG_002-13b"/>
漠漠秋雲澹紅藕香侵檻枕倚小山屏金鋪向晚扃<lb/>
睡起横波慢獨望情何限衰栁數聲蟬魂銷似去年<lb/>
　　二<lb/>
岸栁垂金線雨晴鶯百囀家住綠楊邊往来多少年<lb/>
馬嘶芳草逺髙樓簾半捲斂袖翠蛾攢相逢爾許難<lb/>
　　　　　　　　　　　　　　　尹鶚<lb/>
暮煙籠蘚砌㦸門猶未閉盡日醉尋春歸来月滿身<lb/>
離鞍偎繡袂墜巾花亂綴何處惱佳人檀㾗衣上新<lb/>
<pb n="KR4j0073_WYG_002-14a"/>
　　　　　　　　　　　　　　　唐人<lb/>
門外猧兒吠知是蕭郎至剗襪下香階寃家今夜醉<lb/>
扶得入羅幃不肯脫羅衣醉則従他醉還勝獨睡時<lb/>
　　生查子　　　　　　　　　　韓偓<lb/>
侍女動粧奩故故驚人睡那知本未眠背靣偷垂淚<lb/>
懶缷鳳頭釵羞入鴛鴦被時復見殘燈和煙墜金穂<lb/>
　　　　　　　　　　　　　　　牛希濟<lb/>
春山煙欲收天澹星稀少殘月臉邊明別淚臨清曉<lb/>
<pb n="KR4j0073_WYG_002-14b"/>
語多情更深回首猶重道記得綠羅裙處處憐芳草<lb/>
　　　　　　　　　　　　　　　魏承班<lb/>
煙雨晚晴天零落花無語難話此時心梁燕雙来去<lb/>
琴韻對薰風有限和情撫腸斷斷絃頻淚滴黄金縷<lb/>
　　二<lb/>
寂寞畫堂空深夜垂羅幕燈暗錦屏欹月冷珠簾箔<lb/>
愁恨夢難成何處貪歡樂看看又春来還是長蕭索<lb/>
　　　　　　　　　　　　　　　歐陽永叔<lb/>
<pb n="KR4j0073_WYG_002-15a"/>
去年元夜時花市燈如晝月在栁梢頭人約黄昏後<lb/>
今年元夜時月與燈依舊不見去年人淚滿春衫袖<lb/>
　　　箏　　　　　　　　　　　張子野<lb/>
含愁整翠鈿得意頻相顧雁柱十三弦一一春鶯語<lb/>
嬌雲容易飛夢斷知何處深院鎖黄昏陣陣芭蕉雨<lb/>
　　　　　　　　　　　　　　　朱敦儒<lb/>
年年玉鏡臺梅蕊宫粧困今嵗未還家怕見江南信<lb/>
歡従別後疎淚向愁中盡遥想楚雲深人逺天涯近<lb/>
<pb n="KR4j0073_WYG_002-15b"/>
　　　　　　　　　　　　　　　趙徳莊<lb/>
新月曲如睂未有團圓意紅豆不堪看滿眼相思淚<lb/>
終日擘桃穰人在心兒裏兩朶隔牆花早晩成連理<lb/>
　　　　　　　　　　　　　　　向伯恭<lb/>
春心如杜鵑日夜思歸切啼盡一川花愁落千山月<lb/>
遥憐白玉人翠被前香歇可慣獨眠寒減動豐肌雪<lb/>
　　二<lb/>
春山和恨長秋水無言度脈脈復盈盈㡬㸃梨花雨<lb/>
<pb n="KR4j0073_WYG_002-16a"/>
深深一段愁寂寂無行路推去又還来沒箇遮欄處<lb/>
　　　劈橙為軟金詞　　　　　　金章宗<hi>見歸潛志</hi>
風流紫府郎飲痛烏紗岸柔軟九曲腸冷怯玻璃盌<lb/>
纎纎白玉蔥分破黄金彈借取洞庭春飛上桃花面<lb/>
　　　摺疊扇　　　　　　　　　朱新仲<hi>耆舊績聞</hi>
宫紗蜂趁梅寳扇鸞開翅數摺聚清風一捻生秋意<lb/>
揺揺雲母輕裊裊瓊枝細莫解玉連環怕作飛花墜<lb/>
　　　　　　　　　　　　　　　晏叔原<lb/>
<pb n="KR4j0073_WYG_002-16b"/>
金鞍美少年去躍青驄馬牽繫玉樓人翠被春寒夜<lb/>
消息未歸来寒食梨花謝無處說相思背面秋千下<lb/>
　　二<lb/>
輕輕製舞衣小小裁歌扇三月栁濃時又向津亭見<lb/>
垂淚送行人濕破紅粧面玉指袖中彈一曲清商怨<lb/>
　　三<lb/>
紅塵陌上遊碧栁隄邊住才趁彩雲来又逐飛花去<lb/>
深深美酒家曲曲幽香路風月有情時總是相逢處<lb/>
<pb n="KR4j0073_WYG_002-17a"/>
　　四<lb/>
官身㡬日閒世事何時足君貌不長紅我鬢無重綠<lb/>
榴花滿<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>香金縷多情曲且盡眼中歡莫嘆時光促<lb/>
　　　　　　　　　　　　　　　陸務觀<lb/>
梁空燕委巢院靜鳩催雨香潤上朝衣客少閒談麈<lb/>
鬢邊千縷綠不是吳蠶吐孤夢泛瀟湘月落聞柔櫓<lb/>
　　　上元戲陳敬叟　　　　　　劉潛夫<lb/>
繁燈奪霽華戲鼔催明發風物昔時同况味中年別<lb/>
<pb n="KR4j0073_WYG_002-17b"/>
淺畫鏡中睂深拜樓西月人散市聲收漸入愁時節<lb/>
　　　　　　　　　　　　　　　王觀<lb/>
闗山魂夢長塞雁音書少兩鬢可憐青一夜相思老<lb/>
歸傍碧紗窗說與人人道真箇別離難不似相逢好<lb/>
　　　　　　　　　　　　　　　朱雍<lb/>
簾櫳月上時寂寞東風裏又是立黄昏梅影臨牕綺<lb/>
玉梅清夜寒夢斷還無寐曉角一聲殘吹徹人千里<lb/>
　　　　　　　　　　　　　　　吕居仁<lb/>
<pb n="KR4j0073_WYG_002-18a"/>
殘春霧雨餘小院黄昏後說道覓新詞把酒来相就<lb/>
酴酴插髻雲嵗嵗長如舊不是做詞遲却怕添伊瘦<lb/>
　　二<lb/>
雙雙小鳳斜淡淡鴉兒穩一曲渭城歌栁色饒春恨<lb/>
離腸洗別愁酒盡愁難盡寳瑟雁縦横誰寄天涯信<lb/>
　　三<lb/>
人分南浦春酒把陽闗盞衣帶自無情頓為離人緩<lb/>
愁隨苦海深恨逐前峰逺更聽斷腸猿一似聞絃雁<lb/>
<pb n="KR4j0073_WYG_002-18b"/>
　　　　　　　　　　　　　　　程正伯<lb/>
長記別節時月淡梅花影梅影又横窗不見江南信<lb/>
無心換夕香有分憐朝鏡不怕瘦稜稜只怕梅開盡<lb/>
　　　　　　　　　　　　　　　吕聖求<lb/>
攤錢臨小窗撲蝶斜穿徑醉戲晩風前吹亂連枝影<lb/>
別来秋夜長夢到金屏近腸斷一聲雞殘月懸朝鏡<lb/>
　　　　　　　　　　　　　　　朱淑真<lb/>
寒食未多時㡬日東風惡無緒倦尋芳閒却千秋索<lb/>
<pb n="KR4j0073_WYG_002-19a"/>
瘦減翠裙交病怯羅衣薄不忍捲簾看寂寞梨花落<lb/>
　　　　　　　　　　　　　　　孫光憲<lb/>
寂寞掩朱門正是天將暮黯澹小庭中滴滴梧桐雨<lb/>
繡工夫牽心緒配盡鴛鴦縷待得沒人時偎倚論私語<lb/>
　　　寄郇公章得象陳情<hi>藥名</hi>　　　陳亞<hi>青箱雜記</hi>
朝廷數擢賢旋占凌霄路自是鬱陶人險難無夷處<lb/>
也知沒藥療孤寒食蘗何相誤大幅紙連粘甘草歸田<lb/>
賦<lb/>
<pb n="KR4j0073_WYG_002-19b"/>
　　　閨情<lb/>
相思意已深白紙書難足字字苦參商故要檀郎讀<lb/>
分明記得約當歸逺至櫻桃熟何事菊花時猶未回鄉<lb/>
曲<lb/>
　　　　　　　　　　　　　　　毛澤民<lb/>
春晩出山城落日行江岸人不共潮来香亦臨風散<lb/>
花謝小粧殘鶯困清歌斷行雨夢魂消飛絮心情亂<lb/>
　　　閨情　　　　　　　　　　無名氏<lb/>
<pb n="KR4j0073_WYG_002-20a"/>
閒倚曲屏風試寫相思字不道極多情却是渾無思<lb/>
笑近短牆隂抛箇青梅子苔上印鈎彎邂逅難忘此<lb/>
　　　別怨<lb/>
郎如陌上塵妾似隄邊絮一別兩悠揚踪跡無尋處<lb/>
粉面妬青春淚眼零紅雨過了別離時還解相思苦<lb/>
　　　閨思　　　　　　　　　　向伯恭<lb/>
相思懶下床春夢迷蝴蝶入栁又穿花去去輕如葉<lb/>
可堪岐路長不道闗山隔無賴是黄鸝喚起空愁絶<lb/>
<pb n="KR4j0073_WYG_002-20b"/>
　　　閨情　　　　　　　　　　前人<lb/>
娟娟月入睂整整雲歸鬢鏡裏弄粧遲簾外風移影<lb/>
斜窺秋水長軟語春鶯近無計奈情何只有相思分<lb/>
　　　　　　　　　　　　　　　王千秋<hi>審齋詞</hi>
鶯聲恰恰嬌草色纎纎嫰詩鬢已驚霜鏡華慵拈杏<lb/>
因何積恨山著底攻愁陣春事到荼䕷還是無音信<lb/>
　　　　　　　　　　　　　　　周少隠<hi>竹坡詞</hi>
春寒入翠帷月淡雲来去院落半晴天風撼梨花樹<lb/>
<pb n="KR4j0073_WYG_002-21a"/>
人醉掩金鋪閒倚秋千柱滿眼是相思無說相思處<lb/>
　　二<lb/>
青絲結曉鬟臨鏡心情懶知為曉愁濃畫得雙蛾淺<lb/>
栁困玉樓空花落紅窗暖相對語春愁只有春閨燕<lb/>
　　三<lb/>
新歡君未成往事無人記行雨共行雲如夢還如醉<lb/>
相見又難言欲住渾無計睂翠莫頻低我已無多淚<lb/>
　　四<lb/>
<pb n="KR4j0073_WYG_002-21b"/>
金鞍欲別時芳草溪邊渡不忍上西樓怕看来時路<lb/>
簾幙巻東風燕子雙雙語薄倖不歸来冷落春情緒<lb/>
　　太平時<hi>一名賀聖朝影</hi>　　　　　　　賀方回<lb/>
秋盡江南草朩凋晚雲髙青山隠隠水迢迢接亭皋<lb/>
二十四橋明月夜弭蘭橈玉人何處教吹簫可憐宵<lb/>
　　　　　　　　　　　　　　　陸放翁<lb/>
竹裏房櫳一逕深靜愔愔亂紅飛盡緑成隂有鳴禽<lb/>
臨罷蘭亭無一事自修琴銅爐裊裊海南沈洗塵襟<lb/>
<pb n="KR4j0073_WYG_002-22a"/>
　　　　　　　　　　　　　　　歐陽永叔<lb/>
白雪梨花紅粉桃露華髙垂楊慢舞緑絲絛草如袍<lb/>
風過小池輕浪起似江皋千金莫惜買香醪且陶陶<lb/>
　　　冬<lb/>
雪滿長安酒價髙度寒宵身輕不要鷫鷞袍醉紅嬌<lb/>
花月暗成離別恨夢無憀起来春信惹梅梢又魂消<lb/>
　　蝴蝶兒　　　　　　　　　　張泌<lb/>
蝴蝶兒晚春時阿嬌初著淡黄衣倚窗學畫伊　還似<lb/>
<pb n="KR4j0073_WYG_002-22b"/>
花間見雙雙對對飛無端和淚拭胭脂惹教雙翅垂<lb/>
　　昭君怨<hi>一名洛妃怨</hi>　　　　　　　東坡<lb/>
誰作桓伊三弄驚破綠窗曉夢新月與愁煙滿江天<lb/>
欲去又還不去明日落花飛絮飛絮送行舟水東流<lb/>
　　　　　　　　　　　　　　　万俟雅言<lb/>
春到南樓雪盡驚動燈期花信小雨一畨寒倚闌干<lb/>
莫把闌干千倚一望幾重煙水何處是京華暮雲遮<lb/>
　　　月夜賞荷花　　　　　　　張功甫<lb/>
<pb n="KR4j0073_WYG_002-23a"/>
月在虛空中住人向芰荷中去花氣雜風涼滿船香<lb/>
雲被歌聲揺動酒被詩情掇送醉裏卧花心擁紅衾<lb/>
　　　梅花　　　　　　　　　　鄭中卿<lb/>
道是花来春未道是雪来香異水外一枝斜野人家<lb/>
冷淡竹籬茅舍富貴玉堂瓊榭兩地不同栽一般開<lb/>
　　　　　　　　　　　　　　　侯彦周<hi>瀾窟詞</hi>
晴日烘香花睡花艷浮杯人醉楊栁緑絲風水溶溶<lb/>
留戀芳叢深處懶上錦韀歸去待得牡丹開更同来<lb/>
<pb n="KR4j0073_WYG_002-23b"/>
　　　雪　　　　　　　　　　　金主亮<lb/>
昨日樵村漁浦今日瓊川銀渚山色捲簾看老峰巒<lb/>
錦帳美人貪睡不覺天花剪水驚問是楊花是蘆花<hi>夷堅</hi>
<hi>支志云建康歸正官王和尚濟南人能詠完顔亮小詞云</hi>
　　　悼　　　　　　　　　　　朱希真<lb/>
朧月黄昏亭榭池上秋千初架燕子說春寒杏花殘<lb/>
淚斷愁腸難斷往事總成幽怨幽怨幾時休淚還流<lb/>
　　　　　　　　　　　　　　　王從叔<lb/>
<pb n="KR4j0073_WYG_002-24a"/>
門外春風幾度馬上行人何處休更巻朱簾草連天<lb/>
立盡海棠花月飛到荼䕷香雪莫恨夢難成夢無憑<lb/>
　　　　　　　　　　　　　　　劉潛夫<lb/>
曾看洛陽舊譜只許姚黄獨歩若比廣陵花太虧他<lb/>
舊日王侯園圃今日荆榛狐兔君莫說中州怕花愁<lb/>
　　　　　　　　　　　　　　　朱希眞<hi>樵歌</hi>
拾翠當年延佇解珮感君誠素微步過南岡獻明璫<lb/>
襟上淚難再會惆悵幽蘭心事心事永難忘寄君王<lb/>
<pb n="KR4j0073_WYG_002-24b"/>
　　抛毬樂　　　　　　　　　　馮延己<lb/>
酒罷歌餘興未闌小橋清水共盤桓波揺梅蕊傷心白<lb/>
風入羅衣貼體寒且莫思歸去須盡笙歌此夕歡<lb/>
　　二<lb/>
逐勝歸来雨未晴樓前風重草煙輕谷鶯語軟花邊過<lb/>
水調聲長醉裏聴欵舉金觥勸誰是當筵最有情<lb/>
　　三<lb/>
梅落新春入後庭眼前風物可無情曲池波晚冰還合<lb/>
<pb n="KR4j0073_WYG_002-25a"/>
芳草迎船緑未成且上髙樓望相共凭闌看月生<lb/>
　　四<lb/>
霜積秋山萬樹紅倚巖樓上掛珠櫳白雲天逺重重恨<lb/>
黄草煙深淅淅風髣髴梁州曲吹在誰家玉笛中<lb/>
　　五<lb/>
盡日登髙興未殘紅樓人散獨盤桓一鈎冷霧懸珠箔<lb/>
滿面西風凭玉欄歸去須沈醉小院新池月乍寒<lb/>
　　六<lb/>
<pb n="KR4j0073_WYG_002-25b"/>
坐對髙樓千萬山雁飛秋色滿欄干燒殘紅燭暮雲合<lb/>
飄盡碧梧金井寒咫尺人千里猶憶笙歌昨夜歡<lb/>
　　莫思歸<hi>即抛毬樂</hi>
花滿名園酒滿觴且開笑口對穠芳秋千風暖鸞釵嚲<lb/>
綺陌春深翠袖香莫惜黄金貴日日須教貰酒嘗<lb/>
　　㸃絳唇　　　　　　　　　　寇平仲<lb/>
水陌輕寒社公雨足東風慢定巢新燕濕雨穿花轉<lb/>
象尺薰爐拂曉停針線愁蛾淺飛紅零亂側卧珠簾捲<lb/>
<pb n="KR4j0073_WYG_002-26a"/>
　　　　　　　　　　　　　　　趙元鎮<lb/>
惜別傷離此生此念無重數故人何處還送春歸去<lb/>
美酒一杯誰解歌金縷無情緒淡煙疎雨花落空庭暮<lb/>
　　　　　　　　　　　　　　　馮延巳<lb/>
䕃綠圍紅夢瓊家在桃源住畫橋當路臨水開朱户<lb/>
栁逕春深行到闗情處顰不語意憑風絮吹向郎邊去<lb/>
　　　　　　　　　　　　　　　韓魏公<lb/>
病起懨懨對堂階花樹添憔悴亂紅飄砌滴盡真珠淚<lb/>
<pb n="KR4j0073_WYG_002-26b"/>
　惆悵前春誰相向花前醉愁無際武陵凝睇人逺波<lb/>
空翠<lb/>
　　　春草　　　　　　　　　　林和靖<lb/>
金谷年年亂生春色誰為主餘花落處滿地和煙雨<lb/>
又是離歌一闋長亭暮王孫去萋萋無數南北東西路<lb/>
　　　遺妓　　　　　　　　　　寇寺丞<lb/>
春睡騰騰覺来鴛被堆香暖起来慵懶觸目情何限<lb/>
深院日斜人静花隂轉柔腸斷凭髙不見芳草連天逺<lb/>
<pb n="KR4j0073_WYG_002-27a"/>
　　　　　　　　　　　　　　　晏同叔<lb/>
露下風髙井梧宫簟生秋意畫堂筵啟一曲呈珠綴<lb/>
天外行雲欲去凝香袂爐煙起斷膓聲裏斂盡雙蛾翠<lb/>
　　　　　　　　　　　　　　　晏叔原<lb/>
花信来時恨無人似花依舊又成春瘦折斷門前栁<lb/>
天與多情不與長相守分飛後泪㾗和酒占了雙羅袖<lb/>
　　二<lb/>
明月征鞭又將南陌垂楊折自憐輕別拚得音書絶<lb/>
<pb n="KR4j0073_WYG_002-27b"/>
杏子枝邊倚遍闌干月依前缺去年時節舊事無人說<lb/>
　　　　　　　　　　　　　　　王元之<lb/>
雨恨雲愁江南依舊稱佳麗水村漁市一縷孤煙細<lb/>
天際孤鴻遥認行如綴平生事此時凝睇誰㑹憑欄意<lb/>
　　　　　　　　　　　　　　　周美成<lb/>
臺上披襟快風一瞬收殘雨栁絲輕舉蛛網粘飛絮<lb/>
極目平蕪應是春歸處愁凝竚楚歌聲苦村落黄昏鼔<lb/>
　　二<lb/>
<pb n="KR4j0073_WYG_002-28a"/>
征騎初停酒行莫放離歌舉栁汀蓮浦香盡江南路<lb/>
苦恨斜陽冉冉催人去空回顧淡煙横素不見揚鞭處<lb/>
　　三<lb/>
孤館迢迢暮天草露霑衣潤夜来秋近月暈通風信<lb/>
今日原頭黄葉飛成陣知人悶故来相趁共結臨岐恨<lb/>
　　　寄楚雲妓<lb/>
遼鶴西歸故人多少傷心事短書不寄魚浪空千里<lb/>
憑仗桃根說與相思意愁何際舊時衣袂猶有東風淚<lb/>
<pb n="KR4j0073_WYG_002-28b"/>
　<hi>夷堅支志云美成在姑蘇與營妓岳楚雲相戀後從京師過吳則岳已從人乆矣因飲於太守蔡巒子髙</hi>
　<hi>坐上見其妹因作此詞寄之楚雲讀之感泣者累日</hi>
　　　　　　　　　　　　　　　王和甫<hi>倦逰雜錄</hi>
秋氣微涼夢迴明月穿簾幕井梧蕭索正遶南枝鵲<lb/>
寳瑟塵生金雁空零落情無託鬢雲慵掠不似君恩薄<lb/>
　　　　　　　　　　　　　　　葉少藴<lb/>
髙栁蕭蕭睡餘初覺西風勁小窗人靜淅瀝生秋聴<lb/>
底事多情欲與流年競殘雲暝墜巾慵整獨立芝蘭徑<lb/>
<pb n="KR4j0073_WYG_002-29a"/>
　　　　　　　　　　　　　　　蘇養直<lb/>
冰勒輕颸綠痕初漲回塘水栁洲煙際白鷺翹沙嘴<lb/>
篛笠青蓑未減貂蟬貴雲濤裏醉眠篷底不屬人間世<lb/>
　　　　　　　　　　　　　　　李蕭逺<lb/>
樓下清歌水流歌斷春風暮夢雲煙樹依約江南路<lb/>
碧水黄沙夢到尋梅處花無數問花無語明月隨人去<lb/>
　　　　　　　　　　　　　　　陳子髙<lb/>
曲陌春風誰家姊妹同牆看映花烘暖嬌入茸茸眼<lb/>
<pb n="KR4j0073_WYG_002-29b"/>
細馬輕衫倚醉偷回面垂楊轉墜鞭却扇白地肝腸斷<lb/>
　　　　　　　　　　　　　　　曹元寵<lb/>
疎栁殘蟬助人離思斜陽外淡煙疎靄節物隨愁改<lb/>
水已無情風更無情煞蘭舟解水流風快回首人何在<lb/>
　　二<lb/>
密炬髙燒寳刀時剪金花碎照人歡醉也照人無睡<lb/>
待得灰心陪盡千行淚籠紗裏夜涼如水猶喜長成對<lb/>
　　三<lb/>
<pb n="KR4j0073_WYG_002-30a"/>
一片南雲定知来做巫山雨歌聲纔度只向風中住<lb/>
惱亂襄王無限牽情處長天暮又還飛去目斷陽臺路<lb/>
　　四<lb/>
沈醉歸来洞房燈火閒相照夜寒猶峭信意和衣倒<lb/>
春夢雖多好夢常常少紗窗曉鳯幃人悄花外空啼鳥<lb/>
　　五<lb/>
雲透斜陽半樓紅影明窗户暮山無數歸雁愁邊去<lb/>
十里平蕪花逺重重樹空凝佇故人何處可惜春將暮<lb/>
<pb n="KR4j0073_WYG_002-30b"/>
　　　　　　　　　　　　　　　東坡<lb/>
獨倚胡床庾公樓外峰千朶與誰同坐明月清風我<lb/>
別乗一来有唱終須和還知麽自従添箇風月平分破<lb/>
　　　天台　　　　　　　　　　秦少㳺<lb/>
醉漾輕舟信流直到花深處塵縁相誤無計花間住<lb/>
煙水茫茫回首斜陽暮山無數亂紅如雨不記来時路<lb/>
　　二<lb/>
蹴罷秋千起来慵整纎纎手露濃花瘦薄汗輕衣透<lb/>
<pb n="KR4j0073_WYG_002-31a"/>
見客入来襪剗金釵溜和羞走倚門回首却把青梅嗅<lb/>
　　　　　　　　　　　　　　　賀方回<lb/>
紅杏飄香栁含煙翠拖金縷水邊朱户門掩黄昏雨<lb/>
燭影揺紅一枕傷春緒歸不去鳯樓何處芳草迷歸路<lb/>
　　　　　　　　　　　　　　　何籀<lb/>
春雨濛濛淡煙深鎖垂楊院暖風輕扇落盡桃花片<lb/>
薄倖不来前事思量遍無由見淚痕如線界破殘粧面<lb/>
　　二<lb/>
<pb n="KR4j0073_WYG_002-31b"/>
鸎踏花飜亂紅堆徑無人埽杜鵑来了梅子枝頭小<lb/>
撥盡琵琶總是相思調知音少暗傷懐抱門掩春山老<lb/>
　　　　　　　　　　　　　　　汪藻<lb/>
髙栁蟬嘶採菱歌斷秋風起晚雲如髻湖上山横翠<lb/>
簾捲西樓雨過涼生袂天如水畫樓十二有箇人同倚<lb/>
　　　託意　　　　　　　　　　汪彦章<hi>玉照新志</hi>
永夜厭厭畫簾低月山銜斗起来搔首梅影横窗痩<lb/>
好箇霜天閒却傳盃手君知否曉鴉啼後歸夢濃如酒<lb/>
<pb n="KR4j0073_WYG_002-32a"/>
　<hi>能改齋漫録云彦章在翰苑屢致言者作此詞或問曰歸夢濃如酒何以在曉鴉啼後公曰無奈這一隊</hi>
　<hi>畜生何</hi>
　　　　　　　　　　　　　　　黄山谷<lb/>
羅帶雙垂妙香長恁攜纎手半粧紅豆各自相思瘦<lb/>
聞道伊家終日睂兒皺不能勾淚珠輕溜裛損揉藍袖<lb/>
　　　　　　　　　　　　　　　趙元鎮<lb/>
香冷金猊夢回鴛帳餘寒嫩更無人問一枕江南恨<lb/>
消瘦休文頓覺春衫褪清明近杏花吹盡薄暮寒成陣<lb/>
<pb n="KR4j0073_WYG_002-32b"/>
　　　　　　　　　　　　　　　王民瞻<lb/>
花外紅樓當時青鬢顔如玉淡煙殘燭醉入花間宿<lb/>
白髪相逢猶唱當時曲當時曲斷絃難續且盡杯中綠<lb/>
　　　梅　　　　　　　　　　　朱新仲<hi>耆舊續聞</hi>
流水泠泠斷橋斜路横枝亞雪花飛下全勝江南畫<lb/>
白璧青錢欲買春無價歸来也風吹平野一㸃香隨馬<lb/>
　　　　　　　　　　　　　　　吕聖求<lb/>
俊眼犀心尊前如有乗鸞便過愁傳怨只許燈光見<lb/>
<pb n="KR4j0073_WYG_002-33a"/>
見了重休河漢明遮斷深深院亂風飄霰揉了雙羅燕<lb/>
　　　桃花落盡　　　　　　　　周少隠<hi>竹坡詞</hi>
燕子風髙小桃枝上花無數亂溪深處滿地飛紅雨<lb/>
喚得春来又送春歸去渾無緒劉郎前度空記来時路<lb/>
　　　　　　　　　　　　　　　朱希真<lb/>
春雨春風問誰染就江南草燕嬌鶯巧只是㕘軍老<lb/>
今古紅塵愁了人多少罇前好緩歌低笑醉向花間倒<lb/>
　　　　　　　　　　　　　　　孫尚之<lb/>
<pb n="KR4j0073_WYG_002-33b"/>
煙洗風梳司花先放江梅吐竹村沙路脈脈揺寒雨<lb/>
醉魄吟魂無著清香處愁如縷繫春不住又折冰枝去<lb/>
　　　詠梅月　　　　　　　　　陳同父<lb/>
一夜相思水邊清淺横枝瘦小窗如晝情共香俱透<lb/>
清入夢魂千里人長久君知否雨僝雲僽格調還依舊<lb/>
　　　送韓濟之歸襄陽　　　　　王初寮<hi>苕溪漁隠</hi>
峴首亭空勸君休墮羊碑淚宦㳺如寄且伴仙翁醉<lb/>
說與鮫人莫解江皋佩將歸思暈紅縈翠袖織迴文字<lb/>
<pb n="KR4j0073_WYG_002-34a"/>
　　　釣臺　　　　　　　　　　方有開<lb/>
七里灘邊江光漠漠山如㦸漁舟一葉徑入寒煙碧<lb/>
笑我塵勞羞對雙臺石身如織年年行役魚鳥渾相識<lb/>
　　　秋社<hi>豐城南禪寺壁間詞</hi>
燕子依依曉来總為誰歸去澹雲生處已覺賓鴻度<lb/>
淺笑深嚬便面機中素乗鸞女瑣窗瓊宇㑹有明年暑<lb/>
　　　登樓　　　　　　　　　　頥堂<lb/>
休惜餘春試来把酒留春住問春無語簾捲西山雨<lb/>
<pb n="KR4j0073_WYG_002-34b"/>
一掬愁心强欲登髙賦山無數煙波無數不放春歸去<lb/>
　　　晚春　　　　　　　　　　元遺山<lb/>
醉裏春歸綠窗猶唱留春住問春何處花落鶯無語<lb/>
渺渺吟懐漠漠煙中樹西樓暮一簾疎雨夢裏尋春去<lb/>
　　　　　　　　　　　　　　　朱雍<lb/>
輕艷盈盈相逢曾向寒溪路惜飄零處無計禁春雨<lb/>
素影參差人在瓊城步危欄暮年光催度特地香風住<lb/>
　　　梅　　　　　　　　　　　應次蘧<hi>深雪偶談</hi>
<pb n="KR4j0073_WYG_002-35a"/>
雪意嬌春臘前粧㸃春風面粉痕冰片一笑重煙見<lb/>
倚竹偎松誰道羅浮逺寒更轉楚騷為伴韻遶香篝煖<lb/>
　　　記夢　　　　　　　　　　蕭允之<hi>名儒詩餘</hi>
花徑相逢眼期心諾情如昨怕人疑著佯弄秋千索<lb/>
知有而今何似當初莫愁難托雨鈴風鐸夢斷燈花落<lb/>
　　　南浦月　　　　　　　　　張輯<lb/>
来剪蓴絲江頭一陣鳴蓑雨孤篷歸路吹得蘋風暮<lb/>
短髪蕭蕭笑與沙鷗語休歸去玉龍嘶處邀月過南浦<lb/>
<pb n="KR4j0073_WYG_002-35b"/>
　　　　　　　　　　　　　　　魏夫人<lb/>
波上清風畫船明月人歸後漸消殘酒獨自凭欄久<lb/>
聚散悤悤此恨年年有重回首淡煙疎栁隠隠蕪城漏<lb/>
　　　冬　　　　　　　　　　　朱淑真<lb/>
風勁雲濃暮寒無奈侵羅幙髻鬟斜掠呵手梅粧薄<lb/>
少飲清歡銀燭花頻落添蕭索春工已覺㸃破梅花萼<lb/>
　　　閨思　　　　　　　　　　李易安<lb/>
寂寞深閨柔腸一寸愁千縷惜春春去㡬㸃催花雨<lb/>
<pb n="KR4j0073_WYG_002-36a"/>
倚遍闌干祗是無情緒人何處連天衰草望斷歸来路<lb/>
　　　池上有懐　　　　　　　　舒氏<hi>王齊叟妻</hi>
獨自臨流悶来强把闌干凭舊愁新恨耗却年時興<lb/>
鷺散魚潛煙斂風初定波心靜照人如鏡少箇年時影<lb/>
　<hi>夷堅支志云王齊叟字彦齡元祐樞宻彦霖弟也任侠有聲善為詞曲妻舒氏亦工篇翰而婦翁出武列</hi>
　<hi>事之素不謹翁不能堪取女歸竟至離絶女在父家一日行池上懐其夫作此詞</hi>
　　醉花間　　　　　　　　　　毛文錫<lb/>
深相憶莫相憶相憶情難極銀漢是紅牆一帶遥相隔<lb/>
<pb n="KR4j0073_WYG_002-36b"/>
　金盤珠露滴兩岸榆花白風揺玉珮清今夕為何夕<lb/>
　　二<lb/>
休相問怕相問相問還添恨春水滿塘生鸂鶒還相趁<lb/>
　昨夜雨霏霏臨明寒一陣偏憶戍樓人久絶邊庭信<lb/>
　　玉蝴蝶　　　　　　　　　　溫庭筠<lb/>
秋風淒切傷離行客未歸時塞外草先衰江南雁到遲<lb/>
　芙蓉凋嫩臉楊栁墮新睂揺落使人悲斷腸誰得知<lb/>
　　　　　　　　　　　　　　　孫光憲<lb/>
<pb n="KR4j0073_WYG_002-37a"/>
春欲盡景仍長滿園花正黄粉翅兩悠揚翩翩過短牆<lb/>
　鮮飈煖牽逰伴飛去立殘芳無語對蕭娘舞衫沈麝<lb/>
香<lb/>
　　女冠子　　　　　　　　　　溫庭筠<lb/>
含嬌含笑宿翠殘紅窈窕鬢如蟬寒玉簪秋水輕紗捲<lb/>
碧煙　雪胸鸞鏡裏琪樹鳯樓前寄語青娥伴早求仙<lb/>
　　　　　　　　　　　　　　　韋莊<lb/>
四月十七正是去年今日別君時忍淚佯低面含羞半<lb/>
<pb n="KR4j0073_WYG_002-37b"/>
斂睂　不知魂已斷空有夢相隨除却天邊月沒人知<lb/>
　　二<lb/>
昨夜夜半枕上分明夢見語多時依舊桃花面頻低栁<lb/>
葉睂　半羞還半喜欲去又依依覺来知是夢不勝悲<lb/>
　　　　　　　　　　　　　　　牛嶠<lb/>
雙飛雙舞春晝後園鶯語巻羅幃錦字書封了銀河雁<lb/>
過遲　鴛鴦排寳帳豆蔲繡連枝不語勻珠淚落花時<lb/>
　　　　　　　　　　　　　　　張泌<lb/>
<pb n="KR4j0073_WYG_002-38a"/>
露花煙草寂寞五雲三島正春深貌減潛銷玉香殘尚<lb/>
惹襟　竹疎虛檻靜松宻醮壇陰何事劉郎去信沈沈<lb/>
　　　　　　　　　　　　　　　鹿虔扆<lb/>
鳯樓琪樹惆悵劉郎一去正春深洞裏愁空結人間信<lb/>
莫尋　竹疎齋殿迥松宻醮壇隂倚雲低首望可知心<lb/>
　　　　　　　　　　　　　　　毛熈震<lb/>
脩蛾慢臉不語檀心一㸃小山粧蟬鬢低含綠羅衣澹<lb/>
拂黄　悶来深院裏閒步落花傍纎手輕輕整玉爐香<lb/>
<pb n="KR4j0073_WYG_002-38b"/>
　　　　　　　　　　　　　　　李詢<lb/>
春山夜靜愁聞洞天疎磬玉堂虚細霧垂珠珮輕煙曳<lb/>
翠裾　對花情脈脈望月步徐徐劉阮今何處絶来書<lb/>
　　上行杯　　　　　　　　　　韋莊<lb/>
芳草灞陵春岸栁煙深滿樓絃管一曲離聲腸寸斷<lb/>
今日送君千萬紅縷玉盤金鏤盞須勸珍重意莫辭滿<lb/>
　　二<lb/>
白馬玉鞭金轡少年郎離別容易迢遞去程千萬里<lb/>
<pb n="KR4j0073_WYG_002-39a"/>
惆悵異鄉雲水滿酌一盃勸和淚須愧珍重意莫辭醉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0073_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花草稡編巻二<lb/>
</p>
<p>
</p>
  </div>
</body>
</text>
</TEI>
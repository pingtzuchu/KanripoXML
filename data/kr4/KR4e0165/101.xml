<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山續集巻一</head> <lb/>
    <p>
<pb n="KR4e0165_WYG_101-1a"/>
欽定四庫全書<lb/>
　儼山續集巻一<lb/>
　　　　　　　　　　　　　明　陸深　撰<lb/>
　賦<hi>二首</hi>
　　　水聲賦<hi>并序</hi>
　陸子北征困於道路日不數里而牐隸扄啟數更告<lb/>
　勞獻瘁蓄洩稍愆則舟膠于沙夜宿河次聞河水努<lb/>
　牐而過者淙淙汩汩臥不成寐乃秉燭倚舷聴而賦<lb/>
<pb n="KR4e0165_WYG_101-1b"/>
　之<lb/>
轟轟乎蟄雷摶地軸與齁齁乎將颶風撼而砥柱折與<lb/>
喧喧乎龍嘯雲與哮哮乎長鯨之吼日與逢逢乎周庭<lb/>
鼉鼓何桴之不絶也吰吰乎蕭寺鳧鐘而莛又無節也<lb/>
閧閧乎共工之首觝觸天柱與隱隱乎穆王之駿複道<lb/>
馳掣與鏦鏦乎長平機發金革偕糜與烘烘乎咸陽火<lb/>
縱而玉石裂與南薰和兮調揚泰山頽兮響長洞庭奏<lb/>
兮未闋華州哭兮未傷將使褒姬輕裂帛巫山醒襄王<lb/>
<pb n="KR4e0165_WYG_101-2a"/>
胡騎解重圍而鍾生改聽乎宫商也陸子寤驚惕若心<lb/>
兵靜言審之胡為乎鳴舟人告予曰是曰水聲<lb/>
　　　四老圖賦<hi>并序</hi>
　清河公暨其夫人受封之又明年也公壽八十夫人<lb/>
　未及者二年蓋今昔之所難也其子職方郎中允敬<lb/>
　方佐天子削平羣盗不能一日去謀所以為壽者乃<lb/>
　以四老圖使其友陸深識之將寓歸樂公之志焉其<lb/>
　辭曰<lb/>
<pb n="KR4e0165_WYG_101-2b"/>
偉四老之軼羣兮乃山澤之列仙何冠裳之陸離兮儼<lb/>
商周之所傳宅乾坤以為家兮采桃實以為食馭隂陽<lb/>
之逸駕兮縱吾轡之所極邁商顔以求侣兮過絳邑而<lb/>
問年澹逍遥於野中兮各陳詞而競前覩眉宇之軒揚<lb/>
兮知顔色之獨好忘榮名而不顧兮亮有得於要道欽<lb/>
丹青之輝映兮羡高風於異時邈芳躅之孰繼兮顧於<lb/>
今而見之乃有遺安先生南州淑氣子肯父堂母以子<lb/>
貴嫓雙美於共世兮若鸞鳯之在霄固松柏之貞茂兮<lb/>
<pb n="KR4e0165_WYG_101-3a"/>
閱歲寒而後凋俯澄江之如練兮接蓬瀛於咫尺宴瑶<lb/>
池之白雲兮映氷雪於姑射所貴君子之年兮作邦家<lb/>
之寵光詠南山之篇兮聊寄情於霞觴睇桐里之鬱鬱<lb/>
兮垂䕃於鯉庭相天誅之九伐兮固昔授之一經方將<lb/>
履太和而超無為兮偕羣仙以容與横大江之雲濤兮<lb/>
爰徴詞而臨楚<lb/>
　五言古詩<hi>五十七首</hi>
　　擬古三首<lb/>
<pb n="KR4e0165_WYG_101-3b"/>
　　　擬行行重行行<lb/>
悠悠日將逺思君心甚邇所嗟異居處同生不同里别<lb/>
離既以苦㑹合諒以難逝川期東海行雲戀故山自知<lb/>
去日貎難比舊時顔出門即逺道兩雪紛浩浩潦泥緇<lb/>
素衣安得白日照矯首念征人憂傷易終老<lb/>
　　　擬西北有高樓<lb/>
層樓一何巍亭亭切雲霄綺疏縹緲間欄楯匝周遭不<lb/>
知誰居中哀怨逐風飄為言本邯鄲闗河望迢迢區區<lb/>
<pb n="KR4e0165_WYG_101-4a"/>
懐苦心三載非一朝援琴以寫之意重絲難調初為陽<lb/>
春曲再行鼓山高妙音本絶世賞識何寥寥思為雙黄<lb/>
鵠比翼與俱翺<lb/>
　　　擬孟冬寒氣至<lb/>
歲盈易寒風曠野何蕭條深居戒逺趾四壁亦飄摇陽<lb/>
和日已往隂沍日已驕門外逺書至啟函知故交慰我<lb/>
以好音期我以明昭感兹殷勤意千載詎能銷素心抱<lb/>
愚衷欲吐還自韜<lb/>
<pb n="KR4e0165_WYG_101-4b"/>
　　　秋懐三首<lb/>
越人挾燕石買之曰千金和氏抱荆玉至死悲不任㷼<lb/>
石媚光彩舉世傾所欽彼璞一麤礪在中誠難諶不惜<lb/>
大寳湮傷哉和氏心<lb/>
　　　二<lb/>
鴻鵠非讐人挽弓欲射之蜻蛉亦何意兒童解黏絲人<lb/>
生寄一世毁譽安所期高樹多天風高臺多赫曦貞白<lb/>
茍不虧豈能隨崇卑<lb/>
<pb n="KR4e0165_WYG_101-5a"/>
　　　三<lb/>
試歌清廟篇餘音遏流雲千人揜耳過萬人不為聞轉<lb/>
歌後庭曲和者日紛紜已矣何足論呑聲淚沄沄<lb/>
　　　贈别徐昌國二首<lb/>
北風起天末送子城東闉願言遲數里欵欵得具陳我<lb/>
有一端綺持以贈夫君不願為黼黻不願為袴裩願為<lb/>
平居服昏旦常相親垢敝忍棄捐愛惜情如新<lb/>
　　　二<lb/>
<pb n="KR4e0165_WYG_101-5b"/>
北風吹我襟朢子不得見跂立恨足短淚落迸如霰草<lb/>
樹摇寒凉二曜急流電游子在路岐襦薄馬悲顫未明<lb/>
戒先驅薄暮苦後殿空谷多松栢念此步不進<lb/>
　　　南朢水澁舟不得去同行者謀就陸戯成自慰<lb/>
春江多桞花風起花還飛夕陽歛飄蕩委地相因依行<lb/>
止諒有數蚤暮同所歸百年總行旅安用長歔欷羲和<lb/>
無東囘安樂誠幾希𦕈焉泣岐子人逺事己非飄飄山<lb/>
水間志願良不違朝多清風來暮多繁星輝古稱太史<lb/>
<pb n="KR4e0165_WYG_101-6a"/>
公千載欽嘉徽<lb/>
　　　和趙類菴燈花<lb/>
誦君燈花篇值我燈花燦旖旎欲浮香敷披似春半圓<lb/>
朶競霞呈岐枝誤星散娛翫夜三更遲囘腸九轉獻祥<lb/>
諒無私凉徳歌有靦南郊禮將成預兆明庭宴無藉春<lb/>
風吹偶見春風靣影摇畫屏斜蕋墮銀檠亂君才本天<lb/>
妙况復論交淡游戯賦燈花膏馥人猶厭麗藻凌六朝<lb/>
高風駕前彦倘許朢後塵鉛槧從兹辦寒燈復作花政<lb/>
<pb n="KR4e0165_WYG_101-6b"/>
爾從人願<lb/>
　　　邯鄲縣南見捋柳芽充饑者<lb/>
青青楊柳樹弩眼學窺春春風漸暄妍品彚一以新如<lb/>
何遭採折捋之葉屯屯初疑摘早茗尤恐識未真問此<lb/>
胡為爾荅云療饑貧芽茁本可茹何暇辯芳辛既免私<lb/>
家競復有官道遵連朝斷烟火持此抵八珍地爐酌野<lb/>
水拾樵煑清淳幸將糠粃雜撑腹藉輪囷去秋淫潦厄<lb/>
今春㸃差頻焉知歲年計聊度旦暮身嗚咽語難了淚<lb/>
<pb n="KR4e0165_WYG_101-7a"/>
落如可紉見此三歎息臨岐倍傷神黎民有菜色何况<lb/>
等木皴道路正供億一日須萬緡民腹已如此民力那<lb/>
堪論王政先㷀獨漢治資良循天恩倘可乞咫尺當重<lb/>
陳<lb/>
　　　儼山精舍晩意<lb/>
風蟬咽翹林江鷗泳别渚雲霞變初秋焦枯慰時雨豈<lb/>
乏凌冲志蓬瀛渺何許兀坐當軒楹凉飈滿衣苧中炯<lb/>
常晏如外紛亦屢拒㑹心適寡諧顧影聞獨語<lb/>
<pb n="KR4e0165_WYG_101-7b"/>
　　　風雨夜擁爐防警楫兒從傍屢作啼思<lb/>
野居寧免懼所恨乏兼貲雞犬偶不寧兒女成悲啼青<lb/>
氊有舊物綠林多健兒昨聞東西陌頗受狐䑕欺明燈<lb/>
守長夜風雨正凄其豈云網可漏無乃歲阻饑春陽正<lb/>
駘蕩民物方皥熈願言寄當路莫憚催科遲<lb/>
　　　雜詩三首<lb/>
四叙若鱗次君子感變遷昨日夏熱酷今夕秋月鮮凉<lb/>
飈振天末草樹失故妍元鳥逝不返蒼鷹厲髙鶱茍無<lb/>
<pb n="KR4e0165_WYG_101-8a"/>
豳風人何以卒歲年<lb/>
　　　二<lb/>
古井春無泉槁木夏無枝仲尼歎糞土詩人詠徳基中<lb/>
夕起坐歎歎息將奚為去者日己逺來者安可期不見<lb/>
令名士監古乃得師<lb/>
　　　三<lb/>
敝幃殉老馬恩義貴有終三良從下世黄鳥哀國風蟻<lb/>
宂墮太山蛆流毒桓公棄置萬夫朢憂來不能窮浩歌<lb/>
<pb n="KR4e0165_WYG_101-8b"/>
當永夕沉思夜將中<lb/>
　　　元旦日蝕<lb/>
白日衆陽宗王正四序首况此月初吉食之亦孔醜故<lb/>
老相驚嗟百年未曽有頗聞文皇時兹事亦匪偶當其<lb/>
君臣㑹災䘲豈能久宋公才一言熒惑乃却守于今太<lb/>
陽厄從申直至酉羣僚萃南宫簪組紛前後臺史報初<lb/>
虧稽首再三扣元臣跪伐鼓申救情獨厚高高若㒺聞<lb/>
啖食未滿口乍疑璧微缺忽若鏡中剖須臾如月初恍<lb/>
<pb n="KR4e0165_WYG_101-9a"/>
欲露星斗慘淡不可辨氛霾互纒糾天人㑹相通垂戒<lb/>
固不茍吾聞月掩日其事果然否無乃陽道衰遂為隂<lb/>
所走月本傅日行代明得稱耦倘使日景虧月光安所<lb/>
受其事或渺茫吾欲徴神瞍載觀春秋書一一各有取<lb/>
下土蟣蝨臣慚無捧日手<lb/>
　　　雨夜無寐泛然成篇<lb/>
海隅苦卑暑溽潤恐違生思凌千仞岡一眺白玉京玉<lb/>
京多仙侣招邀有深情餐啖皆淳和被服何輕盈俯視<lb/>
<pb n="KR4e0165_WYG_101-9b"/>
塵中世朝夕競浮榮<lb/>
　　　聴雨<lb/>
摵摵入葦際蕭蕭自簷楹幽居忽復旦逈野薄江城偃<lb/>
息從兹始塵鞅詎能嬰園田被膏潤琴書有餘清浮生<lb/>
本未定譽毁等隂晴聊有盈觴酒獨酌慰幽情<lb/>
　　　呉人以巨艦載湖石至雨中閲之<lb/>
濛濛江天雨遥遥湖水船誰施巨靈斧擘此青數拳縹<lb/>
緲呈夏雲嬋娟隔春烟雖乏衛公識偏懐米生顛蹇予<lb/>
<pb n="KR4e0165_WYG_101-10a"/>
頗好竒有癖在林泉肩輿度壑暝孤榜逐溪緣品視剔<lb/>
苔蘚摩挲計雕鐫遄歸亦乗興臥遊裁短篇<lb/>
　　　寓樓寄儲芋西<lb/>
天低歲云晏故鄉復僑居與子共巷陌相朢一水餘瓦<lb/>
屋正鱗次石橋亦虹舒心親物無礙㑹數意猶疎乾坤<lb/>
本逆旅日月自居諸来此飲名酒相携校詩書華髪不<lb/>
可變功名等為虚及時須行樂政恐不待予申章示同<lb/>
志聊以酧遂初<lb/>
<pb n="KR4e0165_WYG_101-10b"/>
　　　題茁蘭<lb/>
滋蘭茂九畹靈雨茁其芽和氏抱荆璞以身明不瑕芳<lb/>
澤貴自保物色寧有涯但使臭味同歲晩何足嗟猗猗<lb/>
闗西彦風流如謝家光輝媚幽巖旖旎掦芬華温恭君<lb/>
子持令徳戒紛姱豈乏桃李姿貞白世所嘉<lb/>
　　　洗竹<lb/>
蘭以當門鋤竹緣太密洗託身茍失所彼美徒漫爾郊<lb/>
居時雨餘茅蕪手自啟好風來林端煩曦䕃樹底生事<lb/>
<pb n="KR4e0165_WYG_101-11a"/>
雖甚微麤足辦鹽米㑹心即交游異姓等兄弟吾行迫<lb/>
始衰聊復勤四體伐檀譏素餐相䑕歌有禮<lb/>
　　　九月朔晨興<lb/>
落葉紛可掃客行殊未歸大化無停運倦翼多卑飛凌<lb/>
寒懐執熱撫序悲授衣物候變南北世故有依違晦朔<lb/>
成代謝所嗟知者稀<lb/>
　　　謁漢高廟<lb/>
元冬曜白日曠野吹大風旅行齊楚交密與豐沛通磊<lb/>
<pb n="KR4e0165_WYG_101-11b"/>
磈半畆丘乃有高皇宫堂堂赤帝子儀像居當中天運<lb/>
茍不極未肯生英雄一時風雲㑹百輩皆王公野人守<lb/>
敦樸香火祈年豐那知千載上行天乗六龍丈夫事真<lb/>
主聖人優百工感歎復感歎豈必非遭逢<lb/>
　　　贈别汪天啟同年<lb/>
借問何所悲相知新别離掩袂各揮涕步步不得辭恐<lb/>
墮兒女情揮酒盡一巵念我同門友高舉振羽儀東西<lb/>
各有過與子願獨偕<hi>叶</hi>意多覺别促情親身不違仰眎<lb/>
<pb n="KR4e0165_WYG_101-12a"/>
白日速嗟此道上泥久要四海志歲年空路岐慷慨發<lb/>
我歌我歌當向誰諒子重察識㑹面知有期<lb/>
　　　過黄憲墓<lb/>
當年自無營千古如識面安用金石堅始知儀秦賤曉<lb/>
行襄江濵殘月墮西堰溟濛草露晞屭贔標題見相從<lb/>
牛醫來古意倘未變<lb/>
　　　和陸太宰水村也適軒詠懐<lb/>
地即大隱勝材集補天餘達人秉高尚詎云朝市拘覆<lb/>
<pb n="KR4e0165_WYG_101-12b"/>
庇本四海俯仰托兹廬雲石自流峙吹嘘及根株命觴<lb/>
沿徑曲鑿泉當坐隅遂使耳目曠頗勝絲竹俱心融境<lb/>
斯一理適情自娯載理聞鶴譜時臨換鵝書藏胷富丘<lb/>
壑佐世登唐虞疏品荷陶鑄蓴鱸思躊躇室邇人甚逺<lb/>
歌嘯日正舒賤子獲聴履自負龍門如<lb/>
　　　送徐昌榖湖南纂修<lb/>
取友在異世貴此肝膽通與子同鄉國筆硯亦屢同一<lb/>
别歲月速那得不匆匆宵戒一觴酒起視夜方中追子<lb/>
<pb n="KR4e0165_WYG_101-13a"/>
恐弗及繆綢叙難終夾居長安道參商各西東況兹萬<lb/>
里隔目斷雙飛鴻江湄長芳草鬱紆傷我衷<lb/>
　　　詠蠶食葉圖為康修撰徳涵作<lb/>
啖葉勢未已謀生意何愚但知厭其腹寧知用其軀恩<lb/>
深報必厚功高禍與俱物理固若此感歎將焉如<lb/>
　　　張太史常甫得予告<lb/>
聞子有逺役我心己南悲菀彼桑與梓藐在天一涯恨<lb/>
無雙羽翰高飛鎮相隨持此一寸心隱抑詎當知宵起<lb/>
<pb n="KR4e0165_WYG_101-13b"/>
步廣庭天高列星遲人生有㑹合世故多别離别離勿<lb/>
復道但問别者誰<lb/>
　　　雜詩<lb/>
覽鏡難自持容顔豈常好秋髙風露勁黄落紛弱草豈<lb/>
無長生藥馳心違至道淨宇澄垢懷冥觀契元造遲迴<lb/>
三十年念此苦不早瑶池與元圃微風蕩芝草<lb/>
　　　釣臺<lb/>
雙臺切高雲碧溪下長風本懐戀比鄰長嘯辭王公把<lb/>
<pb n="KR4e0165_WYG_101-14a"/>
釣已忘魚入夢猶非熊人境有舊廬客星動高穹江山<lb/>
自朝夕禽魚或西東朝市各取適出處俱自躬豈曰萬<lb/>
户侯非此一畆宫咄嗟保厥始優游慎所終<lb/>
　　玉華雜詠三首<lb/>
　　　蓬壷<lb/>
羣仙厯萬刼三山乗六鼇琪樹連瑶草珠宫貝闕高歸<lb/>
來玉華子新製六銖袍<lb/>
　　　碧香閣<lb/>
<pb n="KR4e0165_WYG_101-14b"/>
雨洗碧色鮮風來清香逺田田既堪悦亭亭若可飯幽<lb/>
期當南軒微波坐成晩<lb/>
　　　問月臺<lb/>
月出青山外浮雲為掃開缺圓緣底事弦朢孰相催有<lb/>
言俱不省流影照高臺<lb/>
　　　宿佑聖觀候明發<hi>是日小至</hi>
宦業祗簿領游目曠林泉偶此山隂雪來衝竇中烟新<lb/>
陽一以長天道㑹好還招邀復材彦探討事幽元初遵<lb/>
<pb n="KR4e0165_WYG_101-15a"/>
濳虬壑還過種玉田曲檻俯躍鱗盤空墮飛鳶時聞林<lb/>
端磬幾遇雲外仙相將願有遂所適期無前<lb/>
　　　武城觀漲因憶陳后山五月一雨凉中宵大江<lb/>
　　　　南之句情景悠然援毫有述<lb/>
長河五月雨一夜十尺强大星映南斗微風生蚤凉坐<lb/>
此景物暢懐彼路阻長人生百年内弦朢倐相將茍非<lb/>
金石固動静各有常大化無停息仰視河漢光<lb/>
　　　安山道中晩棹<lb/>
<pb n="KR4e0165_WYG_101-15b"/>
洋洋水波逝水欽川上懐遂將去齊魯明當度江淮逺<lb/>
役謝塵鞅高居理茅齋沙田二三頃婉孌東海涯芳春<lb/>
景物麗夕陽襟抱佳耕讀有遺軌長使願無乖<lb/>
　　　題陳光祿惟順迎暾書舍二首<lb/>
　　　鷺嶺<lb/>
白鷺斜行下青山百里長登高一以眺風物近瀟湘謝<lb/>
安如可起飛去逐鸞凰<lb/>
　　　寺烟<lb/>
<pb n="KR4e0165_WYG_101-16a"/>
有寺隔東鄰人烟日中滿感此盈虚間沉吟坐來晩曠<lb/>
古達者心尋山不辭逺<lb/>
　　　近田詩<hi>并序</hi>
　太宰松臯翁作近田詩以示其冡子㒜㒜奉以為别<lb/>
　號深讀其詩序窺見翁之實學近裏若此因和一章<lb/>
　近世有講學者長虚騖逺賴翁此作可以一變深亦<lb/>
　為之惕然蓋不獨可以傳之一家也㒜其實之<lb/>
國風驕甫田鄒孟戒捨已載歌許近田取譬同一理許<lb/>
<pb n="KR4e0165_WYG_101-16b"/>
本太岳後繼世疊金紫煌煌示新篇下帶有深㫖西周<lb/>
帝王基累世由農起千載公劉詩配天后稷祀致廣本<lb/>
慎㣲舉逺必自邇請觀阡陌間東西僅尺咫耕耘貴及<lb/>
時稼穡便佐使屨杖傍門廬饁餉出童婢收成俄頃間<lb/>
焉用枉邐迤心田尤近之力耕從此始請君聴我歌我<lb/>
本田家子<lb/>
　　　晨興見白髪<lb/>
四十期有聞覽鏡髪改素古人悲染絲一變不復故神<lb/>
<pb n="KR4e0165_WYG_101-17a"/>
王自中恬形勞豈外慕伊余本懦儒履滿毎知懼悟言<lb/>
養生篇引領遂初賦大化運自然頽景不可駐達人固<lb/>
忘我君子保末路華實見本根相將歲寒暮<lb/>
　　　裕州宵行車中聞雨<lb/>
計程兩旬日乗傳二千里山川氣候分值此廉纎雨輦<lb/>
路歛輕塵遥山渺烟樹淅瀝響蓬軒夢想春江滸行役<lb/>
雖苦疲隂陽有爕理物情荷恩慈天運賴明主甘霖在<lb/>
咫尺滂沱慰中土<lb/>
<pb n="KR4e0165_WYG_101-17b"/>
　　　月下發河間<lb/>
西北列𤣥隂晨氣何凜冽鼻息凝層氷纎指不得結出<lb/>
郊遂無際戒頮膚欲裂﨑嶇雖强禁頗勝風沙沒<lb/>
　　　新城趨涿州喜見西山<lb/>
杳杳青雲間崒嵂黄金臺行人多苦寒常恐北風來<hi>風起</hi>
<hi>則黒氣如山當空北人以為候</hi>漸近始分明熟視驚還猜相逢陌上人<lb/>
顧問首屢囘所期既以遂鬱紆開我懐<lb/>
　　　送王存約赴恵州二首<lb/>
<pb n="KR4e0165_WYG_101-18a"/>
㳙埃難為功犬馬終戀主新辭掖垣直郡符遂中剖平<lb/>
生弧矢懐慷慨赴南土身逺跡甚邇愛深心愈苦於惟<lb/>
孝皇仁貽謀邁前古網羅天下才㧞十望得五鼎湖一<lb/>
睇瞻臨風淚如雨<lb/>
　　　二<lb/>
朱方赤日永揚舲江路長亮無沉湘賦寧少伐木章川<lb/>
原孕靈淑藻麗發景光冲抱秉素尚令徳藹餘芳徽音<lb/>
幸毋阻一寄鱗鴻將莫以仳别恨置此氷炭腸地理任<lb/>
<pb n="KR4e0165_WYG_101-18b"/>
險易天運變炎凉<lb/>
　　　寓谷亭二首<lb/>
幽蘭出佳谷託根岐路傍路傍多風雨侵凌良獨當榛<lb/>
荆雜菅茅紛紛遥相望白日萬里逺腐草流螢光感此<lb/>
忽求懐氷炭入我腸千古曠達人去住貴能忘松菊有<lb/>
良侣諒兹非故鄉安得垂天翼附之東南翔<lb/>
　　　二<lb/>
駕言登高丘憑南望天涯彷彿北堂樹穠郁時敷披心<lb/>
<pb n="KR4e0165_WYG_101-19a"/>
恍神與俱長跪畢我私初言定省違次言苦路岐三言<lb/>
近起居四言長相思五言母慈重未能報男兒滔滔殊<lb/>
不已涕泗交相垂浮雲自南來雙日忽如遺茫茫千里<lb/>
外想仰徒噫嘻日夕山下歸露草青離離<lb/>
　　　送朱子文令奉化<lb/>
少小同鄉校文翰事幽討比身雙南金抗志萬物表鄙<lb/>
余慚先登遲子在逺道邇來叩帝閽披腹呈至寳經綸<lb/>
以為期朂哉善自保<lb/>
<pb n="KR4e0165_WYG_101-19b"/>
　　　我有平生人<lb/>
我有平生人區區管鮑看金石諒匪堅何况蕙與蘭聨<lb/>
袂慷慨歌歌聲激雲端青雲為之開白日照肺肝恩情<lb/>
中道阻盟誓日己寒四海非不寛吾心自不安清宵入<lb/>
我夢援琴為吾彈<lb/>
　　　霜後拾槐梢製為剔牙杖有作<lb/>
金箆與象籖淨齒或傷亷青青槐樹枝一一霜下尖偶<lb/>
聞長者談物𦕈用可兼搜剔向老豁其功頗勝鹽兩堅<lb/>
<pb n="KR4e0165_WYG_101-20a"/>
苦難入薄肉忌太銛眷此木氣餘柔中末逾纎復有苦<lb/>
口利用之代鍼砭余官自槐市日夕映齋簷西風動中<lb/>
宵乾雨鳴疎簾呼童事收拾把束若虬髯試以苜蓿餘<lb/>
風致殊清嚴作詩示君子取才慎棄捐<lb/>
　　　江行望洪都<lb/>
呉楚並南紀風物共清嘉澄湖富魚鳥聨山起龍蛇人<lb/>
力務稼穡土膏雜桑麻秋氣日漸勁四野垂幽花旌旗<lb/>
發前澨樓船奏清笳極目有嘉致兀坐澹不譁雲開帝<lb/>
<pb n="KR4e0165_WYG_101-20b"/>
子閣水深高士家南浦餘碧波西山結綺霞撫此大藩<lb/>
地豈曰盛繁華緬慙寄民瘼何以荅晨衙<lb/>
　　　閒居三首<lb/>
璧月墮止水可翫不可親幽人俯闌曲羽扇一角巾悟<lb/>
我真色相澹然忘此身<lb/>
　　　二<lb/>
軒中何所有四壁㣲風發其大不盈畆納此一輪月嬋<lb/>
娟萬里情徘徊照短髪<lb/>
<pb n="KR4e0165_WYG_101-21a"/>
　　　三<lb/>
畫簷淨流雲鮮月代秉燭上有梧樹枝下有寒泉緑夜<lb/>
深地復靜俯仰皆自足<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_101-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山續集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四</head> <lb/>
    <p>
<pb n="KR4e0165_WYG_004-1a"/>
欽定四庫全書<lb/>
　儼山集巻四<lb/>
　　　　　　　　　　　　　明　陸深　撰<lb/>
　　謡<hi>三首</hi>
　　　邊城謡<hi>贈王司徒</hi>
金木難丑之年大同六月風塵連將軍死綏戰士哭束<lb/>
芻斗米當十千司徒受命出餉邊綸巾羽扇何翩翩指<lb/>
揮捆載赴急援上山下山魚貫聨營中望見氣十倍抆<lb/>
<pb n="KR4e0165_WYG_004-1b"/>
涕裹血張兩弮君不見丞相昔日下三川木牛流馬何<lb/>
其便司徒之功相後先司徒之功相後先請觀渭上田<lb/>
　　　卧龍謡<lb/>
龍卧不行天龍吟梁甫篇借龍何處所行雨遍三川三<lb/>
川山勢常含雨北風不㫁東風駛赤龍上天掉龍尾更<lb/>
遣流星促龍起定軍山中龍骨藏龍光夜夜拂咸陽<lb/>
　　　石橋謡<lb/>
一揮千黄金不如一石梁江水險不測人命薄於霜南<lb/>
<pb n="KR4e0165_WYG_004-2a"/>
州十月水涯降臨流不渡愁褰裳家住江水北市在江<lb/>
水陽朝渡給薪米暮渡攜酒漿有時浪急石齒齒對面<lb/>
千里空㫁腸東鄰周封君有子登玉堂一朝發私帑波<lb/>
面流虹光方車結駟若坦道石可泐徳難忘<lb/>
　　辭<hi>二首</hi>
　　　春山辭<hi>贈别何舍人仲黙</hi>
登長坂望故都辭帝閽兮南騖渡河梁兮春波時一去<lb/>
兮難再怨芳嵗兮蹉跎赴山靈兮夙約返初服兮苧羅<lb/>
<pb n="KR4e0165_WYG_004-2b"/>
林深兮春暮草靡兮雲和猿避席兮空谷樹開障兮崇<lb/>
阿左蘭兮右芷牽芙蓉兮鞶蘿聊徜徉兮寤歎澹容與<lb/>
兮嘯歌望佳人兮不可即眇千里兮傷如何<lb/>
　　　風泉竹石圖<hi>為楊夢羽正郎賦</hi>
啓𤣥圃兮纈羣芳淡容與兮翺翔望帝子兮極浦思美<lb/>
人兮瀟湘幽篁兮恠石泉激風兮鳴璫神舒兮境寂開<lb/>
葯房兮蘭堂冠切雲兮瑶珮飱沆瀣兮夜未央抱貞節<lb/>
兮自媚日夏烈兮秋霜羌秀色兮可攬邈江山兮蒼蒼<lb/>
<pb n="KR4e0165_WYG_004-3a"/>
遊夫君兮太清跨虎豹兮騎鳳凰<lb/>
　　行<hi>十五首</hi>
　　　沛水行<hi>戊辰嵗</hi>
沛水東決如沸湯家家水痕强半墻麥苗不收棗樹爛<lb/>
雞犬縛盡無糟糠河上丈夫七尺身插標牽女立水濵<lb/>
自言豐年娶得婦結髪甫能勾十春隔年生女如獲寳<lb/>
阿翁提攜阿㜑抱兩嵗三嵗學歩行鄰里盡誇皮肉好<lb/>
今秋糧限不過年縣官㸃夫夜拽船可憐此女八嵗餘<lb/>
<pb n="KR4e0165_WYG_004-3b"/>
決劵只賣四百錢錢財入手容易盡但願分投避饑饉<lb/>
借問上船何處州異日經過煩附信答言家住越州城<lb/>
緑樹青山好託生桑樹養蠶常着帛湖田種稻早炊秔<lb/>
聽罷那禁雙淚流相逢只合死前休聞道越中多賦歛<lb/>
父北兒南兩地愁<lb/>
　　　悲開河行<lb/>
　鄞張秀才翰林檢討常甫兄也北來省弟道死開河<lb/>
　作悲開河<lb/>
<pb n="KR4e0165_WYG_004-4a"/>
丈夫乍可道路死揮淚聽我開河篇開河五月暑有毒<lb/>
亢暵百日河無泉枯蓬赤烏汗如雨長夜白鳥雄似鸇<lb/>
遊子去家三千里况復病體累十年秖知出門多歴覽<lb/>
誰料來日當大難木皮束棺靈寄寺縣吏檢尸巫布筵<lb/>
憶昔當時别家日父母挽畱妻子牽自言省弟到上國<lb/>
自謂賦命天無偏地豈長沙人賦鵩道如陋巷鬢凋蟬<lb/>
弟不及見親已逺奈此半路連棄捐重泉杳杳不復旦<lb/>
遊魂黯黯何由還相逢親舊煩附信南到㑹稽北到燕<lb/>
<pb n="KR4e0165_WYG_004-4b"/>
堂上老親嗔惡夢閨中少婦焚紙錢長安空悲聽雨約<lb/>
旅館那得共被眠哭夫哭兄兼哭子呼神呼地復呼天<lb/>
一死辛酸尚堪忍兩地嗚咽真可憐君不見封侯無成<lb/>
向沙漠馬革裹屍猶是賢<lb/>
　　　重廿五行<lb/>
　子憂居海鄉寄生理於稼圃今嵗壬午連遭天災前<lb/>
　月一風今月一雨咸為異常况值七八月之間傷農<lb/>
　特甚慨然逺懷命筆識之題曰重廿五行紀時變也<lb/>
<pb n="KR4e0165_WYG_004-5a"/>
前月今日風若掣今月今日雨不絶頽垣敗壁補未完<lb/>
注棟傾盆勢尤烈對床不辨兒女啼懸天但恐星河決<lb/>
遥看宻瀉同織絲復有大片如飛雪夜來霑灑愁圖書<lb/>
似聞揮霍鳴金鐵昨聽父老指顧言目數羣龍迸空裂<lb/>
海中沙縣全城翻邑裏譙樓半腰折皇天髙照正森嚴<lb/>
聖主中興自超軼豈伊𤣥化復偶然無乃蒼生自詒孽<lb/>
擁衾轉輾苦待明四野茫茫混魚鼈禾頭生耳須浪傳<lb/>
竈底産蛙幸虚設不然東南財賦區寧免宵旰勞符節<lb/>
<pb n="KR4e0165_WYG_004-5b"/>
小臣幽憂才一家終嵗饑寒詎堪説仰天端拜意獨深<lb/>
捧日何能計應拙挽回光霽敢望多今夕明朝事終别<lb/>
　　　金陵行<lb/>
鍾山鬱嵳峩冉冉朝出雲昔日秦始皇於此埋黄金埋<lb/>
金空復爾千載悲歎深石頭遶其右長江亘其隂我祖<lb/>
造帝業此地遂發靈雙觀切雲霄宫殿何森森下有高<lb/>
樓臺甲第賁丹青縉紳羅其中白馬揚金鈴山川此都<lb/>
㑹登眺亦崢嶸送君金陵去歌我金陵行<lb/>
<pb n="KR4e0165_WYG_004-6a"/>
　　　江南行<hi>送鄧良仲尹崑山</hi>
僕本江南士請歌江南篇江南佳且麗沃野多良田道<lb/>
旁采桑女湖中木蘭船禮讓季札後文學言偃前崑山<lb/>
産良玉自古盛才賢東通滄海波西接闔城煙既饒魚<lb/>
稻利復當大有年登眺何鬱鬱井市互糾纒商賈競啓<lb/>
關逋流願受廛使君楚邦彦敷治若烹鮮新從天上來<lb/>
端坐理徽絃齊民本同性嗜好貴有先谷中自虚曠豈<lb/>
曰聲難傳酌酒聽我歌我歌慎勿諼<lb/>
<pb n="KR4e0165_WYG_004-6b"/>
　　　傷哉行<hi>挽何處士</hi>
傷哉薤露日欲午昨日草堂辭故主黄梁已熟夢初回<lb/>
百嵗相將一柸土北邙山下紙錢風杜鵑聲中寒食雨<lb/>
畱得功名上墓碑行人立馬淚如縷椒漿滿地不勝愁<lb/>
日落𤣥猿為起舞流傳義事死不泯㑹有餘休大門戸<lb/>
　　　蜀山行<hi>悲安處士</hi>
蜀山何蒼蒼蜀江何湯湯江山相望鬱不改中有懐賢<lb/>
淚幾行淚行灑向嘉州道嘉州高士忽已老高士墳前<lb/>
<pb n="KR4e0165_WYG_004-7a"/>
四尺碑北風細雨揺白草至今人傳髙士徳侍母能吞<lb/>
病回食讀書千巻老不忘白首猶能數行墨有文孫曽<lb/>
振其武巍科逹官相次取千秋萬嵗安家祠𤓰瓞綿綿<lb/>
稱始祖<lb/>
　　　駿馬行<hi>贈别殷近甫</hi>
殷子有竒骨昂藏若駿馬康莊在逺道伏櫪甘土苴長<lb/>
安一朝别我去再三挽留不能住潞河新有下灘船到<lb/>
家正及朱炎暮君家本在齊魯墟楓林瑟瑟臨前除小<lb/>
<pb n="KR4e0165_WYG_004-7b"/>
樓畫檻䕃林樾中有先世千巻書北堂慈母髪垂領倚<lb/>
門望兒悲短景小弟今年十四五弄筆時時學馳騁上<lb/>
奉母顔下課弟日有餘功擬叢桂病骨偏宜秋氣凉藥<lb/>
囊閒却參苓劑登高迴睇望泰山恍見仙人時徃還翩<lb/>
翩白鶴不可借流光日夜凋朱顔朱顔一徃那再復惟<lb/>
有功名留汗竹志士偏增日暮悲佳人易感窮途哭憶<lb/>
昔虛堂坐論文辭鋒徃徃傾先秦談時屈指數漢魏歎<lb/>
息六代何無人殷子竒氣鮮有匹人間八寳光耀日呉<lb/>
<pb n="KR4e0165_WYG_004-8a"/>
郡徐卿吾畏友毎每到君賞高逸君不見九方臯胡能<lb/>
按譜索馬毛願子加飡善自愛天閑十二終當豢爾曹<lb/>
　　　畫松行<hi>為鄭啓範題</hi>
畢偃去已逺馬夏新有聲攜將秦大夫從事禇先生幽<lb/>
篁壓枝兎絲颺雪後氷前儼相向淺紅膩紫多好顔端<lb/>
合低頭丈人行蟄龍一夜聞雷起况復笙篁風滿耳縣<lb/>
齋晝靜簾影重聊伴詩書當行李君不見前年營建採<lb/>
山林竹頭木屑俱千金天南别有擎空樹迴巖疊嶂深<lb/>
<pb n="KR4e0165_WYG_004-8b"/>
更深豈不中梁棟地僻誠難尋由來才大難為用始覺<lb/>
良工真苦心<lb/>
　　　東家行<lb/>
東家有女嫁西家不羞白璧倚蒹葭結髪初疑連理樹<lb/>
牽情復比並頭花並頭連理願千秋夫壻今年輕薄遊<lb/>
鬭雞逺過夷門市繫馬時從白下樓鬭雞繫馬聊應爾<lb/>
可憐年華付流水月離三五弓下弦春當九十花成子<lb/>
千疊關山音信稀傳言絶塞寄征衣身騎大宛烏龍去<lb/>
<pb n="KR4e0165_WYG_004-9a"/>
手取將軍金印歸烏龍金印兩難成邊境蕭條不可行<lb/>
黄沙萬里雙睛暗白雪千山五月明風月空閨難獨守<lb/>
團扇絺衣豈堪久箜篌弦上公渡河羌笛聲中折楊栁<lb/>
楊栁秋來滿故園良人何日返東門黄金繞身乆離别<lb/>
不如貧賤暫温存<lb/>
　　　西州門行<lb/>
悵望西州路經年感舊恩甞因石頭醉不覺至州門至<lb/>
州門應慟哭輿疾歸來塵滿目羯兒江上兵八千黿子<lb/>
<pb n="KR4e0165_WYG_004-9b"/>
車中年十六蒼生滿地終奈何一枕白雞春夢足中原<lb/>
心東山志兩難憑俱不遂幾人能有羊曇涙<lb/>
　　　分金行<lb/>
古人重結交何必千萬人一一茍知已安得各許身嗟<lb/>
哉管鮑交跡逺心逾親後來相齊功寧令負分金<lb/>
　　　猛虎行<lb/>
天生爾物何雄發咆哮一聲振林樾倀魂離離腥風動<lb/>
山下行人竪毛髪乳子曾聞昔擾馴食牛誰料今搪突<lb/>
<pb n="KR4e0165_WYG_004-10a"/>
太山啼婦那忍聞血肉縱横疊枯骨君不見東家近日<lb/>
射生手彎弓百歩能穿栁<lb/>
　　　射虎行<lb/>
海壖饒稻粱日夕滿牛羊忽傳虎南下逺見目炬光腥<lb/>
風獵獵振林木前村驚走後村哭南衙仙尉滇南才白<lb/>
馬彫弓美如玉太平寺西日卓午一箭殺虎如殺鼠長<lb/>
官迎勞吏歡呼負嵎長嘯今何處君不見南山白額長<lb/>
橋蛟眼中此尉人中豪<lb/>
<pb n="KR4e0165_WYG_004-10b"/>
　　　擬飲馬長城窟行<lb/>
宻宻墻頭栁凄凄野中露徘徊念逺人即目不成覩别<lb/>
離誰不然相思逐流年日短願夜長夢中得相憐食荼<lb/>
知味苦登高知路長耿耿懐隱憂雙輪繞柔腸客來異<lb/>
鄉縣遺我一匹絹雙手認封題中有夫壻書上言紫貂<lb/>
弊下言近痩肥持刀欲裁衣仍將比殘機<lb/>
　　四言古詩<hi>四首</hi>
　　　䆳菴<hi>為師相楊先生賦</hi>
<pb n="KR4e0165_WYG_004-11a"/>
時惟文明篤生哲人若大厦斯搆巨木既掄江漢濯靈<lb/>
于國之南來游來觀有兹䆳菴於穆䆳菴奠長安之里<lb/>
先民有言人遠室邇仞墻既闢朗牖載啓邁心昭曠崇<lb/>
志𤣥始承明既下遵此深閎耽耽渠渠以造爾後生孰<lb/>
曰一室而匪八荒君子善居旁達煌煌凡此煌煌惟䆳<lb/>
之功故嶽深則蓄川匯攸同誕求明徳兹菴是出出則<lb/>
外攘入則内謐庸是基程光我王室帝用勤止僉曰允<lb/>
諧三事是寄以陟崇階對揚休命執徳不回秉國之鈞<lb/>
<pb n="KR4e0165_WYG_004-11b"/>
䆳兹𢎞開孰求勿獲胡致匪才以延我基緒於皇遐哉<lb/>
　　　修竹篇三章<lb/>
　孝子備物以奉親物取於備孝之至也<lb/>
瞻彼修竹薄言睠之依依庭除託植在兹我悅我親以<lb/>
况其儀竹之苞矣以慰我思<lb/>
瞻彼修竹其色如玉眷言顧之豈曰空谷出則爾恭入<lb/>
則爾復君子之居清風穆穆<lb/>
瞻彼修竹鳳凰于飛嵗聿云莫泥泥有輝崇是正直以<lb/>
<pb n="KR4e0165_WYG_004-12a"/>
保中虚君子萬年神明所依<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻四<lb/>
</p>
<p>
</p>
  </div>
</body>
</text>
</TEI>
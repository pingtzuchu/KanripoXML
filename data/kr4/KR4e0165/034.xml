<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十四</head> <lb/>
    <p>
<pb n="KR4e0165_WYG_034-1a"/>
欽定四庫全書<lb/>
　儼山集巻三十四<lb/>
　　　　　　　　　　　　　明　陸深　撰<lb/>
　　議<lb/>
　　　薛文清公從祀孔廟議<lb/>
臣謹按祭祀之義本以報功而孔廟祀典實為傳道夫<lb/>
聖人之道大矣遠矣今六經所載皆聖人之道也有能<lb/>
以六經之道藴之身心是曰立徳發揮六經之理見之<lb/>
<pb n="KR4e0165_WYG_034-1b"/>
政治是曰立功講明六經之文形於著述是曰立言夫<lb/>
徳以建極也功以撫世也言以垂訓也凡有一於此皆<lb/>
應法施於民之義故祭則福焉類則歆焉靈則妥焉神<lb/>
斯享矣此孔廟祠祀之所緣起非徒以彌文為也顧世<lb/>
儒之論從祀者每多責備於著述之文而於道徳之實<lb/>
若在所後蓋有見於祭法報功之説亦以孔子删述之<lb/>
功居多而祀典皆在教學之地故爾臣則以為聖人之<lb/>
道本末一貫謨訓功烈以時而出初無意必於其間也<lb/>
<pb n="KR4e0165_WYG_034-2a"/>
其在後儒不得不與時而為升降此祀典之所以品節<lb/>
也自今論之孔門七十二賢親炙聖化相與講明有翊<lb/>
道之功故宜祀秦火之烈典章焚棄故二十二經師口<lb/>
授秘藏有傳道之功宜祀魏晉之際佛老並興故排斥<lb/>
異端者有衛道之功宜祀隋唐以後聖學蓁蕪故專門<lb/>
訓釋者有明道之功宜祀自程朱以來聖學大明學者<lb/>
漸趨於章句口耳之末故躬行實踐者有體道之功亦<lb/>
宜祀此皆出於人心之同然而無事於一毫之假借故<lb/>
<pb n="KR4e0165_WYG_034-2b"/>
曰禮以義起又曰天序天秩此之謂也欽惟我朝列聖<lb/>
純以道化天下表章六經不遺餘力名臣輩出足配古<lb/>
人然知以理學為宗者實自瑄始考其平生出處進退<lb/>
言論風㫖其不合於聖人之道者鮮矣况生當程朱之<lb/>
後素尊程朱之學而反躬實踐復性存誠所以立其徳<lb/>
者亦足以救末世支離之弊習其於世教似為有功揆<lb/>
之祭法亦應有合但先年亦嘗建議從祀先臣劉定之<lb/>
議以為瑄實名臣勤學好問歸潔其身無愧文清之美<lb/>
<pb n="KR4e0165_WYG_034-3a"/>
謚至以較量朱子之門人高弟微寓不滿故斷以瑄祀<lb/>
可無施行蓋其愛䕶祀典之嚴也如此後來公論有曰<lb/>
本朝理學一人有曰今之真儒當入孔廟有曰比元大<lb/>
儒當入從祀有曰濳心理學當入廟庭有曰有功名教<lb/>
侑食無忝蓋其推崇尊慕之至也如此雖然是非必久<lb/>
而後定禮樂待人而後行今聖明在上議禮考文正其<lb/>
㑹也臣又按古人制祭祀之禮雖曰報功其意又在風<lb/>
勵後來蓋欲引長其道以為世教計也是故孔子之祀<lb/>
<pb n="KR4e0165_WYG_034-3b"/>
通於萬世則孔子之道行於萬世豈徒以籩豆祼獻云<lb/>
乎哉若使今之為士者皆能如瑄之為學則言行功業<lb/>
必有可觀於世道何如也所謂法施於民者莫大於此<lb/>
仰惟皇上中興徳冠千古行聖人之道得聖人之綂主<lb/>
張斯文蓋亦有年如瑄者河津有特祀矣太原有專祀<lb/>
矣必欲鋪張一王之大典以表章理學之有人羽翊聖<lb/>
門風勵來學則從祀之選非瑄不可謹議<lb/>
　　辯<lb/>
<pb n="KR4e0165_WYG_034-4a"/>
　　　崧宅辯<lb/>
名名實實以彰道也作崧宅辯辯曰崧宅非崧宅也記<lb/>
地者蓋疑之疑之而未綜於實也曷從信哉予嘗遊焉<lb/>
九峯聨絡其前呉淞横亘其北襟以横泖帯以大盈地<lb/>
窪而土洳實松江之下流蓋一澤也有阜隆然相傳為<lb/>
晉袁崧宅遂以名予退而讀晉史史無崧傳附見於袁<lb/>
瓌傳中題曰山松云果即崧與則此非崧宅也崧家世<lb/>
非呉茲何以有宅按晉隆安四年崧以呉國内史來築<lb/>
<pb n="KR4e0165_WYG_034-4b"/>
滬瀆壘明年孫恩陷扈瀆崧遇害史亦云然借曰有宅<lb/>
又將弗暇矣或曰崧死國事呉人賢之因其所經比之<lb/>
甘棠云是猶非也夫崧之死憐之可也人未必賢之也<lb/>
呉之人尤未必賢之也何則崧受專城之寄不能為國<lb/>
禦災捍患以有功徳茲土頃焉知勇俱困受戮賊手計<lb/>
當時因崧而死者非一人也人將無望之乎故晉史不<lb/>
列之死事之傳蓋諱之也且二其名以識史家之深意<lb/>
不然豈山松者又一人耶或曰崧之後就居于此故名<lb/>
<pb n="KR4e0165_WYG_034-5a"/>
夫晉宋六代避諱特甚焉有子孫居其地而敢以祖父<lb/>
名之乎是又非也故凡言松者若崧子里之類皆因松<lb/>
以名非附名於崧也然則機雲以名山者亦盡非與曰<lb/>
是殆其鄉人之志而非陸氏後人之所為也夫機雲之<lb/>
死並非正命文章名世實惟鄉榮况陸氏於呉累世將<lb/>
相功徳甚深惜才懷惠之人眷眷於山川桑梓者情也<lb/>
亦實也若崧者上豈得與諸陸伍下豈得與二俊班耶<lb/>
故曰崧宅非崧宅也舊本名松澤爾故今其地水先為<lb/>
<pb n="KR4e0165_WYG_034-5b"/>
災文襄周公嘗欲經理之予蓋聞諸故老云<lb/>
　　　立心辯<lb/>
君子之學始於為已終於成已非有待於外也有待于<lb/>
外非君子之學也君子之心亦以為吾何待於外哉自<lb/>
我學之自我成之自我得之而已矣故見於外也寧闇<lb/>
然而毋慕於的然其立心以為不若是是則外矣由外<lb/>
<hi>闕</hi>者何與於吾之損益哉誠使一鄉之人是之一州之<lb/>
人是之而天下之人舉是之吾之學其弗然與吾之心<lb/>
<pb n="KR4e0165_WYG_034-6a"/>
其能安乎一鄉之人非之一州之人非之而天下之人<lb/>
舉非之吾之學其然與吾之心其有安乎君子之心求<lb/>
於安而已矣豈有待於外耶心之安吾遂之以成吾之<lb/>
安也心之不安吾去之亦以成吾之安也夫知吾之安<lb/>
之也而遂之内以自信外以自堅誠之立也知吾之不<lb/>
安之也而不去之内以欺已外以欺人偽之趨也誠則<lb/>
聖人矣偽將不為小人乎是皆原於立心之間也果有<lb/>
待於外哉夫自學者至於聖人其上不知凡幾等矣自<lb/>
<pb n="KR4e0165_WYG_034-6b"/>
聖人至於小人其下亦不知凡幾等矣一誠一偽之間<lb/>
若是之懸絶吁可怪也蓋行吾之誠則日進由信而美<lb/>
由美而大其至聖人也何逺之有由吾之詐則日退蓋<lb/>
於此者恐其露於彼也飾於暫者恐其彰於乆也反覆<lb/>
轉輾此心喪焉不自知其入於小人之域矣嗚呼成已<lb/>
者聖人也喪已者小人也曷為成已始乎為已也曷為<lb/>
<hi>闕</hi>　　　為人也是故聖人之於小人誠偽辯之也<hi>闕</hi>
　　　人以即乎聖人者在辯乎誠偽而已矣孰<hi>闕</hi>
<pb n="KR4e0165_WYG_034-7a"/>
　　於外哉<lb/>
　　解<lb/>
　　　來鴈軒解<lb/>
<hi>闕</hi>　　　大夫之贄也軒大夫之居也凡鳥之陽屬<hi>闕</hi>
　　　時而識序焉惟鴈世之居室軒豁而爽朗者通<lb/>
謂之軒中書舍人顧君汝嘉長安之居有軒大司徒蒲<lb/>
汀李公為題之曰來鴈蓋紀瑞也瑞何以紀識不忘也<lb/>
所不忘者何君恩也君恩何可忘而又何取於鴈哉凡<lb/>
<pb n="KR4e0165_WYG_034-7b"/>
動物皆有靈有靈斯有感有感斯有通有通斯有應應<lb/>
斯徴徴斯驗矣鴈能通夢於人而<hi>闕</hi>　君恩㑹若先告<lb/>
者瑞孰大焉此來鴈軒之所以識<hi>闕</hi>惟我皇上中興以<lb/>
禮樂文章飾治功凡才能畢錄而竒特之士尤所眷任<lb/>
若汝嘉其一也嘉靖壬辰冬十月顯陵告成當有金石<lb/>
之製大書深刻以垂示永永於是少保禮部尚書夏公<lb/>
奉勑撰文特命汝嘉書篆蓋異數也於是汝嘉奉命惟<lb/>
謹窮日之力未辦乃宿顯靈之宫以畢命是夕四鼔汝<lb/>
<pb n="KR4e0165_WYG_034-8a"/>
嘉夢縞衣者至卧側拱手語云方以類聚物以羣分覺<lb/>
而異之適家僮至報云夜四鼔有鴈一自天下止于中<lb/>
庭飲啄自如汝嘉益異之時江御史占之曰是汝嘉題<lb/>
名之兆而異日名位之所至品服所象也已而御筆親<lb/>
書汝嘉之名於碑且繫以新銜云夫六夢有占載在周<lb/>
禮而熊羆為男子之祥魚旐為豐登之瑞著於詩舊矣<lb/>
大抵天人一氣也顧其精誠之所㑹合者金石可開魚<lb/>
蟲為應而况於夢寐之間神明集焉易曰何思何慮此<lb/>
<pb n="KR4e0165_WYG_034-8b"/>
之謂也若夫遲疾隱顯乃有數爾汝嘉勤於職事為今<lb/>
上所信任一時交遊皆文墨典雅之士與其弟汝誠對<lb/>
居長安聯鑣並轡雍雍後先斯於名軒之義皆有取焉<lb/>
汝嘉淳誠人也天之所與必矣予特為解以祛世之惑<lb/>
且以俟鴈服之至汝嘉尚懋之哉<lb/>
　<lb/>
　<lb/>
　儼山集巻三十四<lb/>
</p>
<p>
</p>
  </div>
</body>
</text>
</TEI>
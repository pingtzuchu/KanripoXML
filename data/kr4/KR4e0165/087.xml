<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集卷八十七</head> <lb/>
    <p>
<pb n="KR4e0165_WYG_087-1a"/>
欽定四庫全書<lb/>
　儼山集卷八十七<lb/>
　　　　　　　　　　　　　明　陸深　撰<lb/>
　　題跋二<lb/>
　　　跋劉都司家藏卷<lb/>
右卷所錄今四川都指揮使司掌印都指揮同知劉公<lb/>
永昌之大父都督僉事劉公諱紀之手筆也紀際遇聖<lb/>
神細大必書其中禁廷秘事有可以備史乘之闕者永<lb/>
<pb n="KR4e0165_WYG_087-1b"/>
昌攜至蜀司裝池完好間以示故史官陸深深諦玩累<lb/>
月仰見先朝之禮意欵密與前輩之敦朴縝愼皆有後<lb/>
生之所不及聞者起敬起慕之不暇况為劉氏之子孫<lb/>
者哉惟我英祖復辟一事有大功於宗社子孫都督公<lb/>
其功臣之一也永昌食其報思為忠臣孝子與國同休<lb/>
以光門閥固宜視此為至寳永昌武舉鼎魁直言義氣<lb/>
為今上皇帝所親信天下之所共知者其勲業正未可<lb/>
量又將傳之子孫為大訓也深竊聞景帝不豫時中朝<lb/>
<pb n="KR4e0165_WYG_087-2a"/>
大臣相約具封事上請迫於燈假未及投進明日上元<lb/>
四更而南城之事舉矣疏稿留在禮部尚書姚文敏公<lb/>
䕫家後姚以示郎中陸昶今觀此所記乃為正月十七<lb/>
日當以都督公為據從實也<lb/>
　　　跋羲獻六十帖<lb/>
此帖予次平定白二守應衡鎰所貺曰此出楊州高氏<lb/>
高少卿頴之淓予兩試同年又同為庶吉士頴之得此<lb/>
石於京師時予嘗與王欽佩共閲之蓋金城黃廷臣先<lb/>
<pb n="KR4e0165_WYG_087-2b"/>
生所為石用端溪紫稜而潤模勒皆工亦近時之佳刻<lb/>
而已損動若此廷臣名諫蘭州人嘗為翰林學士以事<lb/>
出為知州先生究心字學别有從古正文行世帖中釋<lb/>
文跋語蓋手筆也夫篆生隸隸生草草生楷故楷寫草<lb/>
草寫隸隸寫篆章草多存隸晉唐間人毎於楷中兼草<lb/>
體雖不同而法各有辯也先生好以古偏旁附麗楷法<lb/>
不免過奇如此帖釋文於草書亦時誤讀間為校定數<lb/>
字然今世書學亦豈復有斯人哉為之感歎因跋其後<lb/>
<pb n="KR4e0165_WYG_087-3a"/>
　　　再跋羲獻六十帖<lb/>
予復得此帖於應衡諺云琴聲難學而易忘予亦謂此<lb/>
寡好而易壞正不厭其多也歐陽文忠公跋雜法帖云<lb/>
老年病目不能讀書又艱於執筆惟此與集古錄可以<lb/>
把玩而不欲屢閲者留為歸頴銷日之樂也文忠大賢<lb/>
愚不敢望萬分之一而病目廢讀既已有之潮田精舍<lb/>
與長林修竹在三江之口者恐不減頴上行將歸矣當<lb/>
有此樂又曰物維不足然後其樂無窮使其力至於勞則<lb/>
<pb n="KR4e0165_WYG_087-3b"/>
有時而厭爾然内樂猶有待於外物則退之所謂著山<lb/>
林與著城郭何異宜為有道者所笑也則其言深逺矣<lb/>
因併記於此以自覽省<lb/>
　　　跋郭熈長江萬里圖<lb/>
此卷長江萬里圖為張夏山大叅所藏予於京口見米<lb/>
元章澄心堂紙一卷筆力奇恠有意外象家居時吳人<lb/>
持至一卷夏圭墨氣古勁可愛此卷則規模郭熈而平<lb/>
逺清潤有不盡之趣宋室倚長江為湯池故當時畫手<lb/>
<pb n="KR4e0165_WYG_087-4a"/>
多喜為之卒不能守而鐡騎飛渡矣乃相與為之浩歎<lb/>
夏山家金華山中景物絶勝而宦囊半貯此物將行住<lb/>
坐臥不離耶復相與為之大笑<lb/>
　　　跋宋刻絲作樓閣<lb/>
右刻絲樓閣製作甚工世所罕見也諸物種種咸可辯<lb/>
識庭下花一類頗似今八仙狀豈古瓊花耶予欲題曰<lb/>
揚州看瓊花圖以歸表弟顧世安藏之世安博物好古<lb/>
良是予言嘉靖庚寅予為晉陽之役三月三日渡江泊<lb/>
<pb n="KR4e0165_WYG_087-4b"/>
𤓰洲候風北望維揚城郭咫尺不知古觀新葩視此竟<lb/>
何如也舟中一再展圖聊記於諸作之後<lb/>
　　　跋趙子昻臨張長史京中帖<lb/>
右趙文敏公臨張長史京中帖筆法操縱骨氣深穏為<lb/>
眞迹無疑且不用本家一筆故可寳也聞公嘗背臨十<lb/>
三家書取覆視之無毫髪不肖似此公所以名世也觀<lb/>
此信然嘉靖九年禊飲日跋於舟中<lb/>
　　　跋張翰宸書<lb/>
<pb n="KR4e0165_WYG_087-5a"/>
右小楷宋清傳一通行草玊連環歌一通南翔張翰宸<lb/>
先生書姚文光炤所藏裝池成卷以示予二文皆醫家<lb/>
言而文光亦好書習醫故尤愛之翰宸嘗署嘉定校官<lb/>
國初以能書名在宋仲溫陳文東之間今觀其行筆用<lb/>
鋒楚楚有法前輩自可想也夫書學必窮㸃畫波磔之<lb/>
妙方能成家其猶醫也必知望聞問切之道乃可濟世<lb/>
諺云學書止於廢紙學醫將至於廢人嗚呼可不慎哉<lb/>
文光其寳之<lb/>
<pb n="KR4e0165_WYG_087-5b"/>
　　　跋東海草書卷二首<lb/>
東海先生以草聖蓋一世喜作擘窠大軸素狂旭醉震<lb/>
盪人心目而此卷矮紙疎行尤擅清麗明窓淨几之下<lb/>
娛悦襟抱者不少况詩律㪚語俱有關繫處不但其子<lb/>
孫當寳之也後有吳文定公為陳冷菴跋識蓋冷菴所<lb/>
得今為先生之孫敷善所收祖武手澤不但尋常所當<lb/>
寳之書畫也冷菴名琦字粹之罷察官歸至口食不給<lb/>
予少時猶及識焉清癯鶴立望而可敬又聞文定公起<lb/>
<pb n="KR4e0165_WYG_087-6a"/>
嵗貢先生獨識之曰嵗貢中亦有此人耶遂以狀元及<lb/>
第卒為名臣五六十年前先生風範如此最後東橋顧<lb/>
華玉衡山文徵仲文翰有法皆吳産也語云魯無君子<lb/>
斯焉取斯深於是為之歛袵敷善其尚寳之敷善名其<lb/>
性後樂先生之長子涵養粹深慨然有求道之志又不<lb/>
但以辭翰世其家而已<lb/>
此卷柬札皆後樂先生所得於交游者末有二柬一則<lb/>
與龍山大諫一則敷善所得可謂一家之文獻足徵者<lb/>
<pb n="KR4e0165_WYG_087-6b"/>
矣卷中皆一代儒碩鉅公予之師門在焉餘多常同朝<lb/>
而敬事之者有不及識無幾亦復名流抑亦一代之文<lb/>
獻足徵者矣顧其所言不出寒暄問訊之常禮而敦樸<lb/>
和厚之風藹然可掬予生也晩三復於此為之感歎因<lb/>
題其後歸敷善藏之<lb/>
　　　跋十七帖<lb/>
右修内司十七帖予偶得之友人敗篋中帖首填損三<lb/>
行毎行舊有藤黃旁注細字再為表工抹損然拓手甚<lb/>
<pb n="KR4e0165_WYG_087-7a"/>
高真所謂薄雲過青天也余諸帖惟此最古最佳最先<lb/>
得故余尤最愛也<lb/>
　　　再跋十七帖<lb/>
右十七帖不全石刻在關中近時蔣侍御伯宣亦刻石<lb/>
於吳下顧不若此刻猶存拙意也黃伯思亟稱此帖為<lb/>
書中龍蓋妙在行欵耳此本行欵當為模勒者展促亦<lb/>
失之矣昔唐太宗購二王書右軍書有三千餘紙取其<lb/>
迹以類相從率一丈二尺為卷此帖亦一丈二尺凡百<lb/>
<pb n="KR4e0165_WYG_087-7b"/>
七行九百二十三字余收有淳熈修内司帖一卷行欵<lb/>
正同後復得趙松雪對臨墨蹟皆神采煥然可寳也往<lb/>
時周府東書堂晉府寳賢堂各用入刻皆不復知此矣<lb/>
漫記於此<lb/>
　　　再跋十七帖<lb/>
此十七帖張都憲西野先生自京師寄入成都行欵模<lb/>
勒皆有古意但中作蘭亭圈塗又是一刻末亦少數行<lb/>
　　　跋溫泉石刻<lb/>
<pb n="KR4e0165_WYG_087-8a"/>
乙未初夏予入關浴於溫泉起覽諸石刻命拓數種此<lb/>
華清宫詩與今所行三體唐詩前二句數字不同疑當<lb/>
從石按杜常字正甫本宋元豐間人據此刻明甚伯弜<lb/>
精選不應開卷便譌甚矣編纂之難如此此帖字畫亦<lb/>
佳<lb/>
　　　跋東書堂帖<lb/>
予聞東書堂帖舊乃石刻據此跋則木帖矣王槩後官<lb/>
理卿至刑書諡恭毅借搨時重修之已非初帖矣<lb/>
<pb n="KR4e0165_WYG_087-8b"/>
　　　再跋東書堂帖<lb/>
此跋則成化辛丑重翻本予道汴間見貽者則又重翻<lb/>
矣每翻毎下有宗室號西亭者好文學為予言定王初<lb/>
刻帖久亡之憲王别鑄銅作帖為定王埋蝕世復鮮傳<lb/>
聊記於此<lb/>
　　　再跋東書堂帖<lb/>
昔人云蘭亭無下本本勝也此東書堂所刻二王帖往<lb/>
往有姿韻因剪裝<lb/>
<pb n="KR4e0165_WYG_087-9a"/>
　　　跋師山集<lb/>
川貴叅將孫君仁自徽來赴任由香溪覆舟僅得免其<lb/>
鄉人鄭君廉宜簡以此集侑椷至孫君尚手濕封投予<lb/>
予命童熨帖之裝為四册師山集國初有大字本新安<lb/>
再縮小刻之此刻頗精宜簡所為也宜簡為師山後人<lb/>
往年嘗持其遺令手藁至翰林予為作跋此集别為編<lb/>
目錄置之卷首蓋法當爾<lb/>
　　　跋李蒲汀尚書所藏鴈山圖<lb/>
<pb n="KR4e0165_WYG_087-9b"/>
東橋先生自桂林瀟湘來守台游此山以為奇深自武<lb/>
夷三峽還朝見此圖亦復以為奇也蒲翁端坐廟堂以<lb/>
極臥遊之趣八荒一闥殆此類耶<lb/>
　　　跋李昇出峽圖<lb/>
是卷雪景山頭皆襯金着色法度森整而筆墨清潤極<lb/>
為精工心知為唐人之作而卒未能定其名氏舊有籖<lb/>
題小李將軍紙最古而字畫草率因未之信予購得之<lb/>
京師間示知畫者以為當出王摩詰予家所有王維雪<lb/>
<pb n="KR4e0165_WYG_087-10a"/>
溪圖并小幅鳳舟圖與此皆不類又曾見輞川圖與高<lb/>
士奕棋小幅惟奕圖用筆與此同因題為王摩詰而褫<lb/>
去舊籖見者同聲以為摩詰無疑間居以來校勘頗勤<lb/>
遂定為李昇出峽圖云昇唐末成都人也初得法於李<lb/>
思訓思訓時號大李將軍其子昭道號小李將軍皆唐<lb/>
宗室至昇畫與昭道並譽故亦名小李將軍載在宣和<lb/>
畫譜者論序如此乃知前人題識雖小亦未易輕也又<lb/>
按畫譜記御府所藏昇畫五十有二出峽圖在焉流傳<lb/>
<pb n="KR4e0165_WYG_087-10b"/>
數百載而完好如新意必經好事之手或有神物呵䕶<lb/>
以至於予大抵法書名畫所貴收藏茍存憲古藝游之<lb/>
意其於檢心畜德未為無助彼徒以為文具玩物則喪<lb/>
志之戒攸在吾子孫其念之宣和書畫譜皆出蔡京之<lb/>
手其識鑑自繫人品已難盡據至稱昇筆意幽閒清麗<lb/>
過於思訓往往誤為王右丞者殆有自來云觀於是卷<lb/>
可以神㑹矣<lb/>
　　　跋唐人䨇鉤大令帖<lb/>
<pb n="KR4e0165_WYG_087-11a"/>
書學至於臨摹鉤搨能事畢而藝斯下矣雖然其法亦<lb/>
漸不如古若䨇鉤惟唐人最工嘗見歐虞褚薛皆為之<lb/>
此卷獻之諸帖是白麻紙紙盡處有御府法書印蓋宋<lb/>
思陵時物也其為唐人手筆無疑舊藏王寧駙馬家識<lb/>
以承恩堂駙馬都尉永春侯圖書二印按寧建文間駙<lb/>
馬以罪幽於家永樂改元始封永春侯帖後跋云嘗購<lb/>
得唐人䨇鉤羲獻帖各一卷羲帖亡而此卷存付其長<lb/>
子藏去又囑以深寳愛之當時勲戚好尚如此予在長<lb/>
<pb n="KR4e0165_WYG_087-11b"/>
安愛其舊也收得之庚子九日題<lb/>
　　　跋商父乙鼎<lb/>
右鼎得之京城考其尺度量容與商父乙鼎皆合銘文<lb/>
三十字都完第宣和所圖則腹著饕餮而間以雷紋豈<lb/>
識同而欵異耶古人有製數器而秖用一銘者然余尤<lb/>
愛此器之渾素厚重也因託林君翔之寫之而郁宗周<lb/>
作圖如右<lb/>
　　　跋蕩南詩<lb/>
<pb n="KR4e0165_WYG_087-12a"/>
蕩南朱先生君佐舉𢎞治丙辰進士令歙最有聲稱予<lb/>
聞之鄉同年王仲錫知其政事如此亟相慕焉自後宦<lb/>
歴參差無緣納交惟時往來於懷而已嘉靖丁酉予自<lb/>
蜀藩召為光祿卿四署多才士不下三十輩而獨以朱<lb/>
君守宣為奇已乃知為蕩南之子也守宣一日出此册<lb/>
予讀之文學又如此時先生年已逾七望八任眞率物<lb/>
蕭然物外若神仙然因歎前輩之不易及而重愧予相<lb/>
知之晩也因書其後命守宣寳之<lb/>
<pb n="KR4e0165_WYG_087-12b"/>
　　　跋韓熈載夜燕圖<lb/>
圖畫本以資游息至於事端波流之際則有鑒戒存焉<lb/>
故善惡之跡皆君子之所不廢也此卷所圖韓熈載夜<lb/>
燕其事至不足道其描寫景物意態備盡委曲一展閲<lb/>
間令人可喜可愕煩心滯思寧不一灑然耶介谿先生<lb/>
舊藏此圖今位秩宗佐聖天子議禮制度身任繁劇當<lb/>
其繼日待旦之餘所以宣湮塞而通高明其亦有取於<lb/>
此也夫其亦有取於此也夫<lb/>
<pb n="KR4e0165_WYG_087-13a"/>
　　　古銅印章跋<lb/>
今宫保太宰松臯先生許公之為司寇時也得古銅印<lb/>
一紐於閻伯仁氏閻得之邠人之闢地者其文曰廷美<lb/>
之章與公字正同古今人名字相同理或有之顧隠見<lb/>
之時若有異數存焉士大夫之博雅者並以為公瑞少<lb/>
師大學士桂洲夏公題之曰神錫金符紀瑞也鵲化龜<lb/>
顧古固有之兹豈影響之麤已乎公摹其文圖其形裝<lb/>
池為卷間併印以示深按印者信也古公私皆有之其<lb/>
<pb n="KR4e0165_WYG_087-13b"/>
製金玉銀銅凡四品惟天子曰璽丞相列侯御史大夫<lb/>
二千石已上皆曰章千石已下則曰印晉志亦載相國<lb/>
太尉御史大夫皆金章金銅古蓋同稱云是印銅製板<lb/>
紐有稜紐下有池方寸餘而小篆朱文若私印然而命<lb/>
之曰章豈其人嘗通顯為公侯與惟朱文入印實始於<lb/>
唐而漢器物銘多作陽識是印填繆側讓具存古意殆<lb/>
非近世之所能為也然自晉唐以來無廷美顯聞者而<lb/>
竟歸於公將神物預擬以有待耶是未可知也惟公父<lb/>
<pb n="KR4e0165_WYG_087-14a"/>
子兄弟皆位公孤而宰衡之典若合符節重以碩徳宏<lb/>
材被今天子特達之知雍容廟堂陶冶一世之人材朝<lb/>
廷之美家庭之美身兼有之是印也豈聲稱之同已乎<lb/>
謂之神錫固宜聊記於此以符封拜之兆云<lb/>
　　　跋邊伯京草書千文<lb/>
書法弊於宋季元興作者有工而以趙吳興鮮於漁陽<lb/>
為巨擘終元之世出入此兩家是卷千文為邊隴西伯<lb/>
京書自敘出於漁陽結構甚密波瀾煥發殆未易優劣<lb/>
<pb n="KR4e0165_WYG_087-14b"/>
也按史元順帝以至順四年六月即位改元元統凡二<lb/>
年乙亥則重紀至元凡六年辛已則改元至正不知何<lb/>
以復系至元於辛巳耶豈作是書時乃正元之日而逺<lb/>
方尚未知改元耶石抹元之宦族仕浙者尤盛景良未<lb/>
詳其履歴此必伯京寓浙時為書耶自後數年而元亦<lb/>
季矣我朝三宋者出追踪魏晉開一代書學之源而今<lb/>
賢才輩出駸駸古人矣鄭思齋啓範得此卷持以示余<lb/>
為論文翰與治化相通者若此思齋治理文章直欲等<lb/>
<pb n="KR4e0165_WYG_087-15a"/>
秦漢上之顧於此卷欣賞焉異日當軸取人之善亦若<lb/>
焉可矣<lb/>
　　　跋所書黃甥良式綾卷<lb/>
黃甥標字良式予赴召侍予北行及赴調又欲侍予南<lb/>
行至杭予辭之以此綾索書舊作舟過嚴瀨行青山中<lb/>
如畫不覺盡此嘉靖己丑七月廿四日儼山轉拙翁<lb/>
　<lb/>
　<lb/>
<pb n="KR4e0165_WYG_087-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集卷八十七<lb/>
</p>
<p>
</p>
  </div>
</body>
</text>
</TEI>
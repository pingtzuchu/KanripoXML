<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻一</head> <lb/>
    <p>
<pb n="KR4e0165_WYG_001-1a"/>
欽定四庫全書<lb/>
　儼山集巻一<lb/>
　　　　　　　　　　　　明　陸深　撰<lb/>
　　賦<hi>五首</hi>
　　　瑞麥賦<lb/>
　僕閒居田野多見瑞麥兩岐三岐至五六岐彼九岐<lb/>
　者得於傳聞殆未之見云實有之感兹休禎作賦一<lb/>
　篇有頌有美有風有刺義主勸戒附於古詩人之譎<lb/>
<pb n="KR4e0165_WYG_001-1b"/>
　諫雖不足以希蹤相如子雲庶東京之流亞也示我<lb/>
　同志靡得而布焉<lb/>
天子正徳五祀孟月維夏知知子瘍發下體更朔新愈<lb/>
有客唁焉登堂三揖乃掀髯吐論曰夫物有異産事有<lb/>
竒遭談肉者不可與論味眯采者不可與即文濶哉希<lb/>
乎今兹之所覩也子足良苦抑未之知乎知知子蹷然<lb/>
而起危襟横几奉客下風曰唯唯願客詔之客曰走故<lb/>
農家五穀是理爰自弱齡勤厥四體今年逾知命而豐<lb/>
<pb n="KR4e0165_WYG_001-2a"/>
穰凡幾一畆三石稂莠吐米皆未若今嵗之為瑞也麥<lb/>
苗芃芃穟岐為二揚芒含穎復為三四多者五六將將<lb/>
覆地東鄰一莖九岐尤異殆淳和之所薰蒸而上帝用<lb/>
以鍚類也周書異畆漢歌兩岐陋昔人之誇詡昭后皇<lb/>
之惠慈雖蒙白之翁負𤣥之老皆縁畆玩視相與嗟咨<lb/>
若走者齒髮猶盛渉歴未廣宜乎驚悸而夥頥也知知<lb/>
子仰屋太息索然久之曰否否客何談之盭也夫縁物<lb/>
者貴質敷文者適用且夫麒鳯之希難以療饑芝菌之<lb/>
<pb n="KR4e0165_WYG_001-2b"/>
祥難以充庖雲錦之爛難以禦寒蠙蚌之光難以續膏<lb/>
是以聖明抑難得之貨壅不稽之言誠以重本而緩末<lb/>
棄無益而即有用也客幸目覩岐麥津津稱瑞民瘼甚<lb/>
矣果誰之致獨非客之所觀見者乎試為客語徃嵗已<lb/>
已運厄元元夏耘被壟滛雨注天晝夕閲七颶風相牽<lb/>
海波怒而山立江潮噴以駿奔蛟龍舞於街衖岡阜淪<lb/>
為漭淵漂尸横野浮畜蔽川千里一壑萬竈絶煙於是<lb/>
百年之完聚連邑之生全化為魚鱉葬于鯨鱣者殆過<lb/>
<pb n="KR4e0165_WYG_001-3a"/>
半矣暨乎水退民失故居滄桑一變形勝都非朱門沈<lb/>
其閥閱碧瓦蕩為丘墟鳥窺巢而不下狐訪穴而重疑<lb/>
號哭振野提負沿途父棄其子妻别其夫相與轉徙乞<lb/>
丐奔逐投依若流星之逼曙而敗葉之辭枯也於是强<lb/>
有力者牢朽材於古岸塞行潦以腐薪依濕林為棟幹<lb/>
綴敗席為闥閽溷爨無别臥食不分什併為五棄仇講<lb/>
鄰相依為命枵腹連旬野無留菜樹不遺根徼倖於萬<lb/>
一茍活於旦昏爾乃積隂鬱結隆冬盛寒層冰千尺竹<lb/>
<pb n="KR4e0165_WYG_001-3b"/>
栢枯乾豈祝融之故都為𤣥㝠之停驂何曖曖之陽國<lb/>
顧風烈於塞垣民無夙具習不素安於是受凍而仆者<lb/>
又如干矣天子方軫念南服融照閭閻發徳音大王言<lb/>
貸常賦闢四門封簡書於芝檢勤使者於輶軒省太官<lb/>
之供調減司冦之坐論賑倉廩之儲積蠲逋負之浩繁<lb/>
方將奪民命於溝壑續生氣於遊魂蓋三五之罕有而<lb/>
二氣所不能全之曠恩也良有司方憂經費之不足懼<lb/>
考課之殿後鴻澤持而不下限令疾於電走朝四莫三<lb/>
<pb n="KR4e0165_WYG_001-4a"/>
示一藏九使民破十家之産僅足以輸一家費數畆之<lb/>
田未足以賦一畆笳鼓盈村擾及豚狗爾乃制為嚴刑<lb/>
迨及黄耉巨木囊頭重金繫肘臀無完膚指欲墮手谿<lb/>
壑之填未厭伸暴之門何有於是孑遺之民瘡痍之末<lb/>
斃於敲扑困於征科者盖淪胥以盡漸不可久矣戾氣<lb/>
醖釀蒸為疫癘方且乘陽發騰獷不可制今枕藉而病<lb/>
臥者比比皆是招醫降巫若憒若醉是其凍餒蝕於胷<lb/>
腸刑罰慘其心志發雙伏而並攻何方藥之能治厥禍<lb/>
<pb n="KR4e0165_WYG_001-4b"/>
方萌殆未知其所至也使壟畆之植一本而十岐共蔕<lb/>
而百穗將安救之而客誇以為瑞哉且菽粟所以貴於<lb/>
珍鼎布縷所以加於𤣥黄者為其有用也今夫用者徒<lb/>
存而用用者已亡是謂隆虚而病實忘逺而娯細矣僕<lb/>
竊為客贅而不取也客聞而憮然曰噫嘻有是哉子之<lb/>
迂也信乎執一者未足與權二泥彼者不可與適此子<lb/>
徒鑒於已已之變為流而不止乎是殆滯於隂陽之迹<lb/>
而未深於斯理者也且夫於穆之化圜運不已剝終必<lb/>
<pb n="KR4e0165_WYG_001-5a"/>
復泰因於否吉凶互尋禍福相倚夫蟲之蠕蠕也不屈<lb/>
不發地之窿窿也不伏不起數逆斯通氣順乃死是故<lb/>
九載之水或以成堯七年之旱終以啓禹子豈知夫凶<lb/>
儉之後繼之以豐稔登進之漸承之以君子耶然而氣<lb/>
機橐籥必有攸始兆先於物發逺伊邇鐘鳴而隕霜礎<lb/>
潤而降雨走誠得於俯仰之餘是以釋近憂而崇逺喜<lb/>
也且夫麥備四氣實首五穀詩人頌其於皇下氓賴以<lb/>
率育續嵗功於發春函潛氣而多淑是休嘉之先露徯<lb/>
<pb n="KR4e0165_WYG_001-5b"/>
斯理於將復示帝心之仁愛啓方來之祉福諒有開而<lb/>
必繼孰無徵而廼獲走且與子託丘壑以優游咏皇風<lb/>
之清穆是故有取於麥岐子何責之備而論之刻<hi>叶</hi>耶<lb/>
知知子不能難客乃躡履而退曵杖而歌歌曰麥秀兮<lb/>
多岐覆壠兮纍纍彼其之子曾是兮弗思於是知知子<lb/>
返乎潛室沈思淵黙緯情愫於渾淪抽端緒於開闢推<lb/>
𤣥化之始終考休咎於遺冊覽春秋之所書測消長於<lb/>
三易道有殊而歸同理既契而心戚然則客之言似亦<lb/>
<pb n="KR4e0165_WYG_001-6a"/>
未為失也將以厥明戒館客循阡陌辨麥岐之疎數聽<lb/>
鄰黨之損益問勤勩於三時弔疾苦於緩急於時風輕<lb/>
景融煙朗霧清謝彫輿却繁纓被大練策溪藤道以童<lb/>
子從以經生指三汀以東騖遵龍江而緩征瞻桑梓於<lb/>
原隰拜松楸於佳城睇海氛於極際儼波浪之奔轟感<lb/>
釣游之舊踪慨嵗月之不停藹里墟之蔓延有孤物而<lb/>
屢更亦浮雲之多態何難樹而易傾悵久寄於異土心<lb/>
戀戀乎故京方徘徊以瞻眺謇彷徨而屏營顧見道左<lb/>
<pb n="KR4e0165_WYG_001-6b"/>
麥穗岐岐本同末異旁無附枝始㦸㦸以競秀竟孌孌<lb/>
而莫攜將神工之妙合復化鈞之巧持或雙昻以森矗<lb/>
或左右以紛披或越畎而希挺亦共房而駢垂薄長飇<lb/>
以洄洑照圓景而陸離等比翼於異類嗤連理而不為<lb/>
固物薄而稟厚騰衆喙以增竒胡哲人之超軼隨所如<lb/>
而見疑昔宣尼之瑞魯匡人恠而圍之比干之忠殷曰<lb/>
不祥而戮尸彼二聖且猶然般罹此又何辭抑軒輊之<lb/>
偶致將彼蒼之有知於是歴覽既倦羲馭未疲攬厥穎<lb/>
<pb n="KR4e0165_WYG_001-7a"/>
異采掇以歸洵皇澤之滲漉拯黎民於阻饑託子墨以<lb/>
宣秘聊洋洋以陳詞<lb/>
　　　南征賦<lb/>
　空同子陽明子同日去國作南征賦<lb/>
亶肅肅以宵征兮悲徃路之未央懼中道之折軸兮思<lb/>
改轍又惡夫無良顧僕夫以先後兮喟河廣之誰航瞻<lb/>
桑梓之翳翳兮孰云忍捐夫故鄉方青春之駘蕩兮何<lb/>
雨雪之縱横白日匿其耿光兮鬱浮雲以翻揚睇山川<lb/>
<pb n="KR4e0165_WYG_001-7b"/>
以無極兮陵谷杳乎其孰明<hi>叶</hi>祥狐嘷而風厲兮何有<lb/>
於噦噦之鳳凰昔宣尼之遑遑兮固蒙笑於楚狂展直<lb/>
躬以事人兮卒三黜乎舊邦慨殷室之多賢兮王子剖<lb/>
而信芳茍璞玉之終在兮雖屢刖又何傷謀人之國兮<lb/>
焉有禍而彌藏覩巨盜之乘垣兮固將謁之以峻防謂<lb/>
余夢寐之顛倒兮豈敢幸其必當黑白之同體兮蓋昔<lb/>
焉之所常憚嬋娟之翹妬兮吾安忍刓夫清揚雧絺綌<lb/>
以禦冬兮疇駕尤於寒凉狎逆鱗而批之固以不碎為<lb/>
<pb n="KR4e0165_WYG_001-8a"/>
慶<hi>叶</hi>也斥虎之使逝兮遭反噬未為殃也卬衷之洵安<lb/>
兮初未量乎得喪<hi>叶</hi>曩委羽於東海兮奚成功之可望<lb/>
矢貞心之不泯兮瀕九死吾猶恇昔淑媛之見背兮竟<lb/>
結髮之難忘悵恩情之中絶兮徃將灑掃乎室堂彼良<lb/>
農之俶載兮力刈乎莠與稂誕嘉穀之離離兮竟收功<lb/>
於千倉度中流以失楫兮豈俟共載而劻勷燕雀安於<lb/>
焚棟兮斯物知之不長服先哲之明訓兮希旁燭之煌<lb/>
煌神龍之淵天兮諒所乘之允臧歩中夜以顧瞻兮睆<lb/>
<pb n="KR4e0165_WYG_001-8b"/>
牽牛與七襄永相望於咫尺兮庶精誠之可將仰天閽<lb/>
之九重兮冀羲馭之回光魂怦怦以上征兮謇徘徊而<lb/>
彷徨亂曰桂車蘭軒服騏驎兮登高臨深送征人兮懷<lb/>
芳握馨遺心親兮瞻望弗及涕泗零兮<lb/>
　　　弔劉生賦<lb/>
　唐士劉蕡燕産也感激殷憂有薊丘易水之餘烈以<lb/>
　直言廢故有祠祀直言也在今昌平皇明正徳之六<lb/>
　載中月南至史官陸深共承陵祀道出祠下顧瞻徘<lb/>
<pb n="KR4e0165_WYG_001-9a"/>
　徊乃述賦焉<lb/>
洵劉生之瓌偉兮已亮夫言出而禍隨誕樹虛而賈實<lb/>
兮紛振古之共悲測彼蒼之倚伏兮嗟生獨罹乎此時<lb/>
也當明庭而鋪詞兮既已謝乎無媒也茍忠信之自卬<lb/>
兮又奚必開金石而稱竒願韜巻以有徯兮恐嵗暮之<lb/>
難期凌冰雪以北度兮敬弔生之芳祠空蘋藻於寒沍<lb/>
兮悵瞻遡之何遲吁㑹合其猶然兮羌昩已而前之塞<lb/>
河決於微穴兮當狂瀾之既穨貔虎逸而負嵎兮欲徒<lb/>
<pb n="KR4e0165_WYG_001-9b"/>
手以徑批臨深淵而莫戒兮聳旁觀之屢疑佩宣王之<lb/>
昭訓兮亦有道而言危曰余既知夫隱衷兮冀身却而<lb/>
道垂謂將來之可恃兮竟陳言之誰施謇歴生之故墟<lb/>
兮睇西山之崔嵬尋采薇之舊踪兮路逶迤而多岐風<lb/>
號寒而木怒兮恍有遇於斯須情抑鬱而欲語兮魂靡<lb/>
靡以難持儻決機於轉圜兮曰獨生之所私<lb/>
　　　後灔澦賦<lb/>
　昔蘇公子瞻賦灔澦蓋曰江㑹百川勢易驕逞不先<lb/>
<pb n="KR4e0165_WYG_001-10a"/>
　之以齟齬盡其快鋭為害斯大嗟乎是誠有之夫當<lb/>
　國家豐亨豫大之時必有風靡波蕩之俗使無正人<lb/>
　法家出氣力以扞之則末流有不可救者矣此公作<lb/>
　賦之旨也嘉靖丁酉二月初予將出峽舟過瞿塘春<lb/>
　水未生孤根欲露盤旋其下有感於心作後灔澦賦<lb/>
道叢鳬之故國沿岷汶之長源睇灔澦之兀嵂繹先哲<lb/>
之名言測安危之倚伏乃始疑而今信然昔伯禹之導<lb/>
江兮命陽侯為驅先挾六龍與二虬兮劈雷斧之神銛<lb/>
<pb n="KR4e0165_WYG_001-10b"/>
劙地脉而中分兮挺孤高之一拳障犇轟之東騖兮回<lb/>
萬折於瀾翻時盈縮以浮沈兮擁百川而獨尊或如象<lb/>
兮如馬舟人睨而不敢上下相逝者之汩汩兮固晝夜<lb/>
之不舍惟上帝之黙佑兮恒斡運於區中示機緘於錯<lb/>
糾兮物有窮而必通猗宣父之感麟兮既伐樹又絶糧<lb/>
羌鄒孟之仁義兮竟見沮於臧倉胡賢聖之迍邅兮夫<lb/>
豈兹堆之未汰派逺而彌昌兮象下流兮永賴抱遺經<lb/>
而先覺兮返亂治於否泰顧大化之茫茫兮俟萬世於<lb/>
<pb n="KR4e0165_WYG_001-11a"/>
須臾俯中流之一柱兮盍前鑒而蚤圖慨孔明之馳驅<lb/>
兮磊磈乎八陣猶未磨問草堂於瀼水兮弔江上之東<lb/>
坡予粲粲其白髪兮懼末路之蹉跎<lb/>
　　　宣悼賦<lb/>
　陸子羈旅兩都三年之間四哭子女天永地厚控訴<lb/>
　焉如作宣悼賦<lb/>
歲靡靡以于邁兮嗟繼續之未昌曰予邅迴之可哀兮<lb/>
何歲三改而四殤背鄉井以遼邈兮囊又告予以屢空<lb/>
<pb n="KR4e0165_WYG_001-11b"/>
謂彼蒼為不仁兮先哲重之曰降祥將余戾之日積兮<lb/>
懵不知其内訟抑修短之㝠合兮長辛楚又奚用登高<lb/>
臺以舒嘯兮凄北風於襞縫涕既掩而復隕兮雲坌興<lb/>
而四涌豈余目之眵眯兮心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>恫而不舒俯危䦨以侘<lb/>
傺兮恍何物之滿裾迴曲房以偃息兮若有聞於欷歔<lb/>
顧父子之至情兮孰云排攘而獲疎謂昬為旦兮謂日<lb/>
為年胡懽愉之易終兮而憂戚不可以延諒后皇之終<lb/>
惠兮恐日暮於虞淵反予袂以自持兮承慈顔於堂前<lb/>
<pb n="KR4e0165_WYG_001-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻一<lb/>
</p>
<p>
</p>
  </div>
</body>
</text>
</TEI>
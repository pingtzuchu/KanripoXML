<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻九十二</head> <lb/>
    <p>
<pb n="KR4e0165_WYG_092-1a"/>
欽定四庫全書<lb/>
　儼山集巻九十二<lb/>
　　　　　　　　　　　　　明　陸深　撰<lb/>
　　書<lb/>
　　　與林見素尚書<lb/>
黄如英至都奉手墨髙篇并西征全集捧誦之餘如獲<lb/>
瞻對經綸之才剛大之氣髙雅之韻未知古人誰當為<lb/>
之伯仲也敬什襲為傳家之寶不但師法於是而已竊<lb/>
<pb n="KR4e0165_WYG_092-1b"/>
念深以晩末辱登龍門嘗獲一言之譽永為終身之榮<lb/>
此特深之自負耳妄意公之忘之也乆矣公於天下士<lb/>
自不薄如深何足為門下重輕自十五年以來嚮慕徒<lb/>
勤而寒温之常禮未敢通一詞於左右今乃始知深自<lb/>
待之薄也罪愧何言恭審即辰台嚴起居萬福登臨吟<lb/>
嘯供髙明之適想象風流如瞻雲漢此特公之土苴耳<lb/>
若夫精義妙藴豈鄙劣所可測識耶無縁執役門下日<lb/>
近道徳之光一洗凡陋之習爾往嵗賜告還山中承鄉<lb/>
<pb n="KR4e0165_WYG_092-2a"/>
先生曹定翁先生教愛扁舟百里每辱過從時一道公<lb/>
姓字輒敬歎移日深退而未嘗不私自慶幸古之人有<lb/>
望聲光於數千載之上至欲為之執鞭而不可得者深<lb/>
之所得者多矣兹以親老抱病趨朝蒲栁之姿遂成早<lb/>
退孤負知已感歎何如敬和得題令弟山莊韻二首附<lb/>
呈一覽聊申仰慕之私南望千里豈勝馳情緬冀為道<lb/>
為國自愛以副華夷之望<lb/>
　　　與王荆山都憲<lb/>
<pb n="KR4e0165_WYG_092-2b"/>
昨承手教領悉慙罪不暇伏惟明公徳政威望風行江<lb/>
南者儼如神明二十年猶一日也深當是時初入仕途<lb/>
每每覘候一言一行以為師法私自念曰此非近代人<lb/>
物自是先後叨同朝班雖雲泥路迥未獲朝夕親炙以<lb/>
慰素心每一過明公館寓未嘗不停馬致敬為之啓閽<lb/>
而授刺也亦非一日矣所願執鞭投玖以致報於明公<lb/>
者嘗恐無地此心計當通於神明豈敢飾説於左右近<lb/>
者叨官國子深愧菲薄有負君相委託之重不意令器<lb/>
<pb n="KR4e0165_WYG_092-3a"/>
汝梅來遊橋門此雖職事亦某所以求報於明公之萬<lb/>
一也但在稠人之中未能遂為之賞識爾昨䝉督過以<lb/>
為難為兼動明公不得已之説捧讀之餘寢食不暇晨<lb/>
入國學細檢科條自祖宗以來舊規成憲試為明公言<lb/>
之每日坐堂抽籖㸃班若遇背書日期堂友長捧籖率<lb/>
領班生送過博士㕔挨名驗背坐堂班生背其所讀之<lb/>
書新入監生則按日分背監規各官所臨衆目共視若<lb/>
因令郎一人將遂免其一班乎瞻仰之地勢有不能將<lb/>
<pb n="KR4e0165_WYG_092-3b"/>
自今以往祗因令郎一人并與其抽籖背書者遂廢而<lb/>
不行乎條教之際法亦不敢僕欲有請於明公者乆矣<lb/>
即此一事情法兩全必有善處亦幸有以教之况今聖<lb/>
駕在逺百事宜慎正頼宰輔之臣容庶僚之守法耳而<lb/>
法之行也必有公平正大之體不謟不瀆然後可以當<lb/>
人心壓物論亦僕職事之所宜盡不敢有分毫加之意<lb/>
者而亦豈非明公之所為賛襄彌縫以樂於羣工百僚<lb/>
之交修共勉者但恐汝梅乆樂放縱一時不堪約束家<lb/>
<pb n="KR4e0165_WYG_092-4a"/>
庭之間稟説失實致明公之過聴耳故敢委曲道逹兼<lb/>
布所以嚮慕之私如此伏惟亮之容卜日請强聒之罪<lb/>
　　　奉羅整翁太宰<lb/>
往嵗自西昌以危疾還省不遂瞻拜嗣後為關蜀之行<lb/>
違教益逺聞問無階惟深向仰比䝉恩内轉首夏已供<lb/>
職伏審台候萬福神明棐相為慰恭惟執事振古人物<lb/>
一代師範自出處進退之大以至顰笑話言之微皆有<lb/>
關繫此華夏所共知非一人之私言也深不肖早承知<lb/>
<pb n="KR4e0165_WYG_092-4b"/>
教衰老無聞每一企望如沐春風顧鼷䑕飲河僅取充<lb/>
腹而深源逺𣲖有所未能知也即日蒲輪之召惠然肯<lb/>
為蒼生一出當候於上東門外為之執鞭以請顒俟顒<lb/>
俟兹令郎承命省覲天倫榮樂輒附夀意神往身留仰<lb/>
冀涵亮萬萬南中杪秋正及爽快萬萬為道為國節宣<lb/>
以副中外之望<lb/>
　　　與陳晩莊京兆<lb/>
深執事之鄉後進年近三十始遊宦於外然未嘗一登<lb/>
<pb n="KR4e0165_WYG_092-5a"/>
執事之門請業焉不過望見眉宇於衆人中亦一再而<lb/>
已雖然文章之美道誼之雅固已熟聞而稔習之顧有<lb/>
甚於朝夕謁見者深竊意山川融結而為都㑹郡邑其<lb/>
中必有人焉為一方之元氣富學而養望早退而夀考<lb/>
者若執事所謂吾邑吾郡之元氣非邪比者家父夀日<lb/>
過辱不鄙賜以雄文近姪軰録至竒古朴茂而浩然之<lb/>
氣不啻少壯此又足以兆執事之夀履未艾非特區區<lb/>
為深傳家之寶而已也極感極慰深竊食京師未縁參<lb/>
<pb n="KR4e0165_WYG_092-5b"/>
侍伏惟保嗇不宣<lb/>
　　　與顧東江學士<lb/>
深自去冬黽勉襄事後皇懼杜門兼以多病又遭嵗饑<lb/>
口衆食寡不免區畫遂爾匆匆度日將及大祥悲哀益<lb/>
倍不審邇來孝履何似不得以時奉慰瞻企奈何近日<lb/>
郡伯以提學之命來索古文大成序聞執事已書首簡<lb/>
想有大製作以傳矣深得畧觀此書編次猥雜殊無義<lb/>
例當得執事重加校定乃成書耳聞楊郡博云郡伯難<lb/>
<pb n="KR4e0165_WYG_092-6a"/>
於改作此則過於奉承而畧於公議也奈何深意欲移<lb/>
書提學論列其委曲庶幾見從乃不辜郡中此一費爾<lb/>
不審尊意如何鄙作録上請教不吝刪改幸甚<lb/>
　　　與曹定菴憲副<lb/>
别後屢辱記存兼手教佳篇抵京多病多事踰時闕奉<lb/>
狀起居瞻企祝願之私無間朝夕即辰夀履康和動定<lb/>
多福聞有冢孫之戚逺惟悲感無縁奉慰想定力能遣<lb/>
之也儲懋中近選入翰林鄉邦有人為慰為快月筵之<lb/>
<pb n="KR4e0165_WYG_092-6b"/>
作去秋入都遲不及見涯翁故爾蹉跎已留為今嵗次<lb/>
第矣少當充夀筵之敬深比承校文本房頗得一二佳<lb/>
者舒生芬其一也此恐長者所欲聞輒以為報㑹録一<lb/>
册附將逺誠餘惟宣節加飡以膺洪祉<lb/>
　　　與沈西津方伯三首<lb/>
緬惟執事擢科第時僕方束髮操筆為科舉文字然與<lb/>
執事有通家之好聨婣之雅不可謂不相知也而亦不<lb/>
可以謂盡相知也當時執事之知僕謂可以至今日而<lb/>
<pb n="KR4e0165_WYG_092-7a"/>
已矣僕之知執事者若芝草若鳯凰若麒麟若隋珠和<lb/>
璧望其外而念其為天下之竒寶也中間執事登朝為<lb/>
天子近臣僕束縛校官聲與聞不相及者乆之壬戌之<lb/>
嵗竊與計偕來㑹於都門及下第南還匆匆兩月而别<lb/>
去去冬北上㑹執事於常州道中䝉出髙作見示讀之<lb/>
終帙知執事之志於道進於文凡向之臆度料想者始<lb/>
窺見其槩矣雖然亦未敢自信也今年僕沗登第㑹執<lb/>
事以使事還京握手劇談於是芝草之祥瑞鳳凰之靈<lb/>
<pb n="KR4e0165_WYG_092-7b"/>
淑麒麟之仁厚隋珠之照夜而和璧之截肪者乃盡得<lb/>
之竒矣哉僕之知執事也僕遨遊兩都凡大人君子之<lb/>
側未嘗不奉贄往交之而當世之號為大人君子者亦<lb/>
不以僕為不肖而進之故閲人頗不少矣然能知文章<lb/>
如執事盡言不諱如執事樂道人之善休休有容如執<lb/>
事求之大人君子之列固已難矣夫文章不患其不知<lb/>
患其知之而不肯盡言也盡言矣而患其以驕與忌乘<lb/>
之執事知而能言能言而能容僕又曷敢自失於執事<lb/>
<pb n="KR4e0165_WYG_092-8a"/>
也哉謹以所著雜文數首詩三巻伏惟一覽僕之能果<lb/>
盡於是乎否也謂盡於是不盡於是是在執事而已矣<lb/>
僕何與焉皇悚不宣<lb/>
春間奉手教兼佳貺伏審榮還展省忠孝兩極黄金垂<lb/>
帶滿銙生花鄉人不見此亦已乆矣雖大拜崇階鼎來<lb/>
伊始而閭里之光可謂一時之盛也無縁得充賀賔兼<lb/>
敘契闊之私為慊耳計維揚夜别春秋屢易而深之心<lb/>
志灰折已成老醜非面莫盡委曲如何如何向來一出<lb/>
<pb n="KR4e0165_WYG_092-8b"/>
違老棄幼尤非本情第望執事入都得以左右提攜耳<lb/>
召命匪逺當令舍人束裝以俟也侍行尊眷輩一路想<lb/>
均納福麒麟消息竟復如何日夜以此為執事祝望耳<lb/>
便中幸示好音以慰區區沈東之來賛幕下輒此奉問<lb/>
獨居多病餘不盡所欲言亮亮<lb/>
月餘不奉候昨獲瞻對風神清腴方與世安表弟慶慰<lb/>
間再辱手書似有不滿僕者讀未終篇不勝皇悚恐執<lb/>
事偶未之察爾今世好盡言直道喜規人過者無過執<lb/>
<pb n="KR4e0165_WYG_092-9a"/>
事豈忍不為執事盡之昨柬所云平心者因來劄云自<lb/>
少至老於人了無妬忌故特奉頌盛徳非敢奉勸忘情<lb/>
也今為執事盡之夫人心無形雖有形而難見故心不<lb/>
可以平不平言先儒嘗有平心之説盖借衡平以為此<lb/>
心喻耳衡今之稱梗鈞石銖兩各以星分推移以權重<lb/>
輕畢應初不容有一毫人為之助今世稱等金銀之器<lb/>
至今俗諺謂之天平云衡之為物也投以鈞石則應之<lb/>
以鈞石投以銖兩則應之以銖兩夫是之謂平若本輕<lb/>
<pb n="KR4e0165_WYG_092-9b"/>
也而欲使之重則衡低本重也而欲使之輕則衡昻是<lb/>
之謂不平其於人也心具乎性性發乎情情之所向輕<lb/>
重生焉輕事而應之以輕重事而應之以重是之謂平<lb/>
若輕其所重而重其所輕是之謂不平此平心之本㫖<lb/>
也執事似以寛縱為平心豈誤耶精察而熟思之義理<lb/>
自見矣來諭所引律文多未合何也准者但准其罪不<lb/>
在除名之例此是例分八字之義元不屬名例律内名<lb/>
例律自有稱與同罪一條是盖據成案以再解以准之<lb/>
<pb n="KR4e0165_WYG_092-10a"/>
義稱如呈稱供稱之類若稱准盜則免刺若稱以盜與<lb/>
真犯用此為合律若稱准而刺字稱以而免刺者合坐<lb/>
官司出入人罪依律議擬似難便科律令重刑至於風<lb/>
聞言事未䝉施行者豈容深文必當有以服人之心方<lb/>
是法家若夫排陷裝誣别自有律執事嘗以漢廷老吏<lb/>
自居豈獨疎於此耶僕本書生不諳吏文試扣所疑如<lb/>
此願受教焉若謂深助泛交而薄至親出姦人之下䇿<lb/>
則僕亦未敢以執事為知已也病餘荒絮惟不拒幸甚<lb/>
<pb n="KR4e0165_WYG_092-10b"/>
惟不罪幸甚<lb/>
　　　與朱子文五首<lb/>
清僧至得書惠異鄉乆處忽覩親手筆豈勝欣慰辱鄉<lb/>
評每以足下與僕為敵僕浪得名耳實當退避三舍近<lb/>
作不吝逺寄至時一把玩儻有求士於僕者庶得徴實<lb/>
耳如何如何<lb/>
别乆瞻戀之情非一端近兩得書惠極感親誼恍如接<lb/>
顔範也奉化故是劇縣子文初政已為卓越所甚慰者<lb/>
<pb n="KR4e0165_WYG_092-11a"/>
兩耳冰蘗之聲今日仕路多蹇中外皆然雖故鄉亦未<lb/>
能髙枕而卧也如何如何深自北來旋承攝篆數年隨<lb/>
行逐隊空言漫語知從政之難自今日始也小兒女輩<lb/>
三月末到京叨逺庇粗安餘無足録者尊甫聞已過南<lb/>
雍亦屢得教札仁甫薄有詿誤士絅政聲甚佳芋西動<lb/>
静想周悉所喻當如命恐不足為重耳餘惟保練為祝<lb/>
嵗莫懸望乆而疑其遲遲既得手教知所遭非常雖出<lb/>
無妄令人驟聞之為之驚歎累日出至險而履坦途豈<lb/>
<pb n="KR4e0165_WYG_092-11b"/>
倚伏之理天將大任隨之耶即辰春和起居多福此中<lb/>
事體當無他變水村公處屢曽及此兹去吏有公文宜<lb/>
即赴貴任俟朝覲奏轉日部中必有處也幸毋他慮他<lb/>
日得與考功備道之也僕處此粗遣兒輩叨庇俱就學<lb/>
堂時事盛价想能一一南行急草草秉燭附此殊不盡<lb/>
所欲言<lb/>
自六月初旬抵家屢承尊翁令弟垂情皆極感慰上塚<lb/>
置後事匆匆一月攜家南來汎錢塘登草坪度分水嶺<lb/>
<pb n="KR4e0165_WYG_092-12a"/>
入閩游武夷諸峯徘徊歸宗巖皆滿向來山水之願宿<lb/>
痾老態頗恨此行太晩也昨於廿一日到任卧寄畫圖<lb/>
中瞻望甚邇頃當以公事遂參承有待有待敬令小僕<lb/>
奉内尊札附上近詩一紙發笑秋氣漸深緬惟眠食珍<lb/>
重為祝<lb/>
頃見錢方伯云王都憲伯圻來巡視浙中却帶金山地<lb/>
方想是三省入轄只恐故鄉海警吾邑未能髙枕也如<lb/>
何如何北來消息紛紛時事又一變唐虞之治企伺企<lb/>
<pb n="KR4e0165_WYG_092-12b"/>
伺僕處此粗遣家人輩不免啾唧無明醫可訪奈何楊<lb/>
伯止五谿先生客也欲往訪謝僉憲幸津遣之草草餘<lb/>
惟順時節宣以需寵擢<lb/>
崇安曉發殘燈未燼承專使教惠種種可謂攟載而來<lb/>
矣感愧感愧一行人賴尊庇均安鵝湖逢勑使廣濟得<lb/>
部檄自此去北風塵邈然未知所税駕也此來已絶生<lb/>
還之望尚荷聖衷具悉隠微士大夫公論猶在或可持<lb/>
此歸見江東父老耳餘非面莫盡也居延九旬賴僚友<lb/>
<pb n="KR4e0165_WYG_092-13a"/>
知愛與士民瞻戀若不忍舍者不知何以得此兩司諸<lb/>
公故舊居多間有未相識者莫不握手如故人以此感<lb/>
激煩㑹間一一致謝舍人王旻賫憑來愧窮途無以副<lb/>
其望貴治下借一言慰之冬深珍重為祝<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_092-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻九十二<lb/>
</p>
<p>
</p>
  </div>
</body>
</text>
</TEI>
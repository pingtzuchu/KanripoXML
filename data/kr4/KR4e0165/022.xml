<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二十二</head> <lb/>
    <p>
<pb n="KR4e0165_WYG_022-1a"/>
欽定四庫全書<lb/>
　儼山集巻二十二<lb/>
　　　　　　　　　　　　　明　陸深　撰<lb/>
　　樂府三<hi>一百三首</hi>
　　　大賀詞八首<hi>乙丑</hi>
青宫潛徳通元氣先帝深仁釀太和文武兩階初拜舞<lb/>
應知寳歴萬年多<lb/>
鹵簿前陳法駕高司晨燎火雜蘭膏千官曕仰新天子<lb/>
<pb n="KR4e0165_WYG_022-1b"/>
五色雲中覆赭袍<lb/>
巍巍帝徳足光前寳歴中天第七傳聽得臣民私慶語<lb/>
不須明日更勞煎<lb/>
洞門法禁夜方中燈火煌煌動鼓鐘閣道淡隂連御幄<lb/>
祥雲應解識真龍<hi>時有淡雲曈曨斗月</hi>
奔趨萬國歸新主次第千行列舊臣正值一陽初動後<lb/>
<hi>時登極正子時</hi>和風甘雨遍青春<lb/>
鴻臚聲肅漢官儀環珮珊珊滿玉墀黄道重開新氣象<lb/>
<pb n="KR4e0165_WYG_022-2a"/>
齊歌天保答恩私<lb/>
星星寳炬列高樓恩詔泥封在上頭忽聽半空宣讀罷<lb/>
嵩呼聲裏玉闌浮<lb/>
字字親將恵澤頒十分湔洗到愚頑先皇多少心中事<lb/>
丹鳳銜來一紙間<lb/>
　　　丙寅元旦待漏<lb/>
參横斗轉曉相將迢遞宫門漏水長不見滿朝環珮響<lb/>
坐彈氷淚憶先皇<lb/>
<pb n="KR4e0165_WYG_022-2b"/>
　　　接駕<lb/>
曉日曈曈劍㦸森五雲宫殿鎖深沈侍臣候立頻回首<lb/>
傳道鑾輿幸上林<lb/>
　　　素履齋<lb/>
新裁紙帳木綿裘曲几圍屏事事幽明月射窻殘雪霽<lb/>
夜深人在水晶樓<lb/>
　　　隋宫詞二首<lb/>
螺黛朝朝吏散來糚殘猶展鏡匳開門前報道宫車過<lb/>
<pb n="KR4e0165_WYG_022-3a"/>
不似輕塵拂面回<lb/>
金鎖黄昬知幾重夢回疎影月簾櫳笙歌别殿承恩寵<lb/>
半露春衫蜥蜴紅<lb/>
　　　端午詞二首<lb/>
碧青艾葉倚門斜寂寞深宫有底邪幾度思量背同伴<lb/>
暗分醎水引羊車<lb/>
石青蜥蜴泥金虎五色綵絲長命繩白髪宫監催拜賜<lb/>
含嬌時許未能勝<lb/>
<pb n="KR4e0165_WYG_022-3b"/>
　　　江東竹枝詞四首<lb/>
黄浦灣灣東轉頭吳淞江下碧如油不用并州剪刀快<lb/>
水晶簾下上西樓<lb/>
二月春風滿地鋪茅針蘆筍一齊麤海門東來春潮上<lb/>
春水連潮漫白塗<lb/>
濱口航船一字幫櫂歌和起自成腔潮來上南潮落北<lb/>
南到湖南北到江<lb/>
明月垂楊獨樹橋橋西熟酒好良宵紅香細剥鶯哥嘴<lb/>
<pb n="KR4e0165_WYG_022-4a"/>
嫩白鮮羮玉麵條<lb/>
　　　歩虚詞四首<lb/>
晴日暖風吹紫霞西巖開遍碧桃花仙家只住巖西畔<lb/>
水水山山遮又遮<lb/>
風露滿山深翠微暗塵不上芰荷衣夜來拄杖成龍去<lb/>
斜倚枯藤送落暉<lb/>
芙蓉花下石闌干茅屋空山生早寒養得一雙朱頂鶴<lb/>
有時騎向碧雲端<lb/>
<pb n="KR4e0165_WYG_022-4b"/>
谿後谿前路百盤白雲常護禮星壇麻姑使者傳書到<lb/>
一派簫聲雙紫鸞<lb/>
　　　鼇峯草堂歌十首<lb/>
閩山南去是鼇峯鼇峯草堂多卧龍春隨花路八千里<lb/>
天鎖煙霞十萬重<lb/>
谷口子真歸計成少陵老人歌北征五月南風吹海雨<lb/>
碧山無數荔枝明<lb/>
御堤楊栁春日遲折盡長條更短枝天上初抛祠部禄<lb/>
<pb n="KR4e0165_WYG_022-5a"/>
山中誰送草堂貲<lb/>
平生最愛方思道方外更交孫太初作吏隱居非我意<lb/>
南巡新上萬言書<lb/>
早年慕道世情疎乞得青山背郭居不為登樓賦王粲<lb/>
文園真有病相如<lb/>
北來京國住三年南去青山得似前試問孤猿與孤鶴<lb/>
為誰消瘦為誰憐<lb/>
新裁道服緑羅寒别有烏霞製作冠後夜相思長瑣月<lb/>
<pb n="KR4e0165_WYG_022-5b"/>
酒徒詩伴滿長安<lb/>
山公啓事孰當前宣室求才誰少年一路桃花春水漲<lb/>
皁旗唯送得歸船<lb/>
羣策先皇一網收虎頭高選重龍頭相知頼有倪寛在<lb/>
與汝一時成去留<lb/>
莫倚高歌莫著書秋風病骨夜窻虚海門近傍鼇峯起<lb/>
錦字封題侯鯉魚<lb/>
　　　元旦試筆二首和柴徳美<lb/>
<pb n="KR4e0165_WYG_022-6a"/>
天門次第列中官御幄含風春尚寒拜罷兩班文共武<lb/>
相逢屈指計迎鑾<lb/>
帝徳唯天仰日新聖經書法重王春青陽應律方東令<lb/>
翠輦臨邊正北巡<lb/>
　　　書扇<lb/>
露下瑶空鴈有期高樓凝望已多時隔江一片芙蓉樹<lb/>
欲采紅芳寄所思<lb/>
　　　寄江都舊友<lb/>
<pb n="KR4e0165_WYG_022-6b"/>
平山堂外蜀岡長十里樓臺隱夕陽更愛縁谿茅屋好<lb/>
與君相約住維揚<lb/>
　　　節婦吟<lb/>
深閨獨抱舊分銅淚逐黄昬怨曉風惟有五更孤枕夢<lb/>
尚將膏沭到飛蓬<lb/>
　　　閨詞四首<lb/>
背人憔悴轉迴廊試折花枝比淡糚不忍問春深幾許<lb/>
芭蕉新緑過東墻<lb/>
<pb n="KR4e0165_WYG_022-7a"/>
水閣看花怕到遲白羅團扇手忘持多情更向侍兒說<lb/>
庭院深深稱賭碁<lb/>
晚糚重整翠花鈿滿指蘭膏試碧泉欲向姮娥訴恩怨<lb/>
人間天上共孤眠<lb/>
薫籠百和曉糚殘起探隂晴遶石闌折得梅花無寄處<lb/>
自憐纎指怨深寒<lb/>
　　　又閨詞四首<lb/>
庭鏁繁花晝景長繡針刻晷記春光行天嫌殺金烏嬾<lb/>
<pb n="KR4e0165_WYG_022-7b"/>
到得黄昬怯上床<lb/>
池館殘糚坐晩凉自將金彈打鴛鴦打得鴛鴦各飛去<lb/>
白蓮花度並頭香<lb/>
簾下風來月影過蕭蕭梧葉下庭柯起看鳳歴論時令<lb/>
夜刻如今未當多<lb/>
嬌娥自畫曉鴉蟠獨對梅花拄頰看直到夜深眠不得<lb/>
衾籠芸火鬭嚴寒<lb/>
　　　縣齋春宴<lb/>
<pb n="KR4e0165_WYG_022-8a"/>
蓬萊方丈像三山舞象馴獅効百蠻人自東郊向南郭<lb/>
春從天上到人間<lb/>
　　　清河東渡<lb/>
乳鴨苗魚促刺稠紫茸翠帶弄輕柔渡船人語回風細<lb/>
疑是江南小埠頭<lb/>
　　　王兵憲于澤以二力士送予遣還二首<lb/>
雕弓羽箭爛銀鞶白馬朱纓錯繡鞍踏雪護行三百里<lb/>
一行騎射萬人看<lb/>
<pb n="KR4e0165_WYG_022-8b"/>
紅袍白面好兒郎燕趙豪華獨擅場贈汝長纓三百尺<lb/>
樓蘭西去縛名王<lb/>
　　　臨城道中<lb/>
寒雅成陣掠疎林晴雪峯頭弄夕隂憶向小窻茶竈下<lb/>
李成一幅論千金<lb/>
　　　逢方仲敏侍御二首<lb/>
花驄高載璽書行憶在華亭政有聲塵土相逢渾不識<lb/>
聊從陌上各通名<lb/>
<pb n="KR4e0165_WYG_022-9a"/>
依依把袂逐多情為問何時下玉京報道聖躬添萬壽<lb/>
南郊大禮慶初成<lb/>
　　　沛縣二首<lb/>
人言捧土塞黄河丞相開河怨亦多曉日卧龍岡上望<lb/>
白沙如繡湧層波<lb/>
山東列郡盡王臣漢室公卿俱負薪侍臣欲獻河清頌<lb/>
天運中興屬聖人<lb/>
　　　南旺湖<lb/>
<pb n="KR4e0165_WYG_022-9b"/>
南旺湖中水接天南旺湖上多漁船榔聲刮地風聲急<lb/>
赤鯉烏魚不論錢<lb/>
　　　邃菴挽歌二首<lb/>
出當紫塞入黄扉重去重來復蹔歸今日竟從何處去<lb/>
長江空遶萬山圍<lb/>
金書鐵劵是何時空復人傳翰墨師唯有銘旌題道號<lb/>
更無一字上豐碑<lb/>
　　　扈蹕詞三十二首<lb/>
<pb n="KR4e0165_WYG_022-10a"/>
　　　　保定候駕四首<lb/>
翼善衝天白玉縧團龍鞶繡赭黄袍山陵南去三千里<lb/>
紫氣紅塵一騎高<lb/>
乘鸞跨鳳貫魚隨日射行宫近午時宻宻柱頭黄幄竪<lb/>
重重軒盖繡簾垂<lb/>
師保公侯列署分勑書先下兩將軍清塵雨歇祥風動<lb/>
抱日常瞻五色雲<lb/>
畫衣楚楚間青黄僉㸃民間俊秀郎未到御前先教習<lb/>
<pb n="KR4e0165_WYG_022-10b"/>
遞分班次列成行<lb/>
　　　　吕堰道中<lb/>
四際天垂夜氣凝平坡十里萬枝燈風迴逺戍三更漏<lb/>
問訊行宫膳未曾<lb/>
　　　　博望道中<lb/>
天際紅雲捧節旄襄陽大堤三丈高宿雨平添漢江水<lb/>
軍門傳向裕州朝<lb/>
　　　　奉㫖三品乘轎<lb/>
<pb n="KR4e0165_WYG_022-11a"/>
車行歴碌騎行徐早晚誰來問起居聖㫖分明優老大<lb/>
特教三品用肩輿<lb/>
　　　　南陽<lb/>
金字黄旗隊隊過雲霓偏傍六龍多星聨火炬南陽道<lb/>
不到黄昬渡白河<lb/>
　　　　鄭州道中二首<lb/>
宿雨豐泥燕子飛客心迢遞送春歸江河嵩少俱從幸<lb/>
麥浪翻空柿葉肥<lb/>
<pb n="KR4e0165_WYG_022-11b"/>
節物驚心去日多功名無奈白頭何中興天子思豐沛<lb/>
一月官程兩渡河<lb/>
　　　　候駕渡河二首<lb/>
豹旛雉尾午風和萬乗時廵南渡河千尺樓舩龍出峽<lb/>
擢聲齊和太平歌<lb/>
三月一日春水波縠紋苔滑送黄河六龍自有風雲翼<lb/>
飛度中流一睫過<lb/>
　　　　駕渡河二首<lb/>
<pb n="KR4e0165_WYG_022-12a"/>
積雨新晴河水平龍舟鳳舸午風輕周王八駿空馳驟<lb/>
大禹三門正告成<lb/>
水濶風恬曉露濃半空雲氣盡成龍萬方無事君王聖<lb/>
河伯陽侯次第從<lb/>
　　　　恭和聖製渡河餘字二首<lb/>
渺渺長河萬里餘昔年清澈見游魚太平天子南廵日<lb/>
穩渡龍舟似板輿<lb/>
天皇樓船百尺餘波神送喜湧蜚魚省方問俗勤王政<lb/>
<pb n="KR4e0165_WYG_022-12b"/>
白叟黄童捧帝輿<lb/>
　　　　曉過御茶房<lb/>
扎下行㕑按四方嫰黄幃幙下金床太陽出海高三丈<lb/>
照見流蘇五色光<lb/>
　　　　保安道中大風<lb/>
漢王豐沛壯心多今上襄樊特地過花栁盡迎紅日近<lb/>
山雲重起大風歌<lb/>
　　　　博望道中小雨<lb/>
<pb n="KR4e0165_WYG_022-13a"/>
驛路風塵去轉輕楚天雲雨近清明碧油衫袂三分濕<lb/>
金縷旌旗一半晴<lb/>
　　　　從幸顯陵三首<lb/>
春深南國半隂晴輦路無塵御蓋輕旋著賜袍忙上馬<lb/>
中官傳道駕先行<lb/>
板轎㯶輿渡碧山澗花巖樹影龍顔雲中别有通陵路<lb/>
䟎過前驅插大班<lb/>
純徳山前氣脉長太平天子盛還鄉從官文武拖犀玉<lb/>
<pb n="KR4e0165_WYG_022-13b"/>
靠著青松列兩行<lb/>
　　　　駕還<lb/>
朝門南上紫坡陀燈火叢中玉輦過内侍雙吹金觱篥<lb/>
教坊齊唱御鑾歌<lb/>
　　　　迴鑾歌四首<lb/>
雨餘江漢長波瀾日照山峯起鳯鸞九鼎已成勞駐蹕<lb/>
萬方歡喜頌回鑾<lb/>
謁廟辭陵不盡情從官有旨許先行獻皇開國分南楚<lb/>
<pb n="KR4e0165_WYG_022-14a"/>
成祖遷都奠北京<lb/>
御筆分程意最深相兼七日到河隂凡情亦有思鄉急<lb/>
何况君王社稷心<lb/>
舊路重經不厭多龍舟銜尾俟黄河天心却與人心合<lb/>
若比來時氣更和<lb/>
　　　　泊黄河二首<lb/>
元帥旌旗護六飛河南河北盡光輝追趨侍從聨舟發<lb/>
歡喜都人大駕歸<lb/>
<pb n="KR4e0165_WYG_022-14b"/>
兼程通夕雨還風却望行宫信未通文武先行遵詔旨<lb/>
好浮新霽鏡光中<lb/>
　　　　趙州聞栢鄉駐蹕<lb/>
迴鑾分日第郵程御輦常兼四站行聖旨特憐人馬乏<lb/>
栢鄉駐蹕道欒城<lb/>
　　　　良鄉行宫候駕<lb/>
青山疊疊遶行宫萬騎千官四面風綵繡趨蹌燈影下<lb/>
旂常搖曵月明中<lb/>
<pb n="KR4e0165_WYG_022-15a"/>
　　　　發良鄉<lb/>
紅日西飛白馬東錦袍織帶從官同親知相見如相問<lb/>
日有新詩紀聖功<lb/>
　　　桂洲夜宴出青州山查薦茗色味佳絶<lb/>
巖背山椒一萬株青州糖毬天下無火龍行雨歸東海<lb/>
抛却紅明頷下珠<lb/>
　　　張家灣櫂歌四首<lb/>
當年海運數朱張灣泊帆檣正渺茫幫着擢船愁水澁<lb/>
<pb n="KR4e0165_WYG_022-15b"/>
隔艙相喚剝南糧<lb/>
轉灣脫塹水生衣惆悵輕船載月歸約畧寄居三百石<lb/>
盡拈香紙禮天妃<lb/>
百年漕運最稱能今嵗河洪見未曾司馬中丞新領勑<lb/>
聖神天子坐中興<lb/>
張灣水出北山頭十里洪身九里洲惟有老漁知進退<lb/>
深灘撒網淺灘揫<lb/>
　　　天津櫂歌六首<lb/>
<pb n="KR4e0165_WYG_022-16a"/>
擘除軍餉顧長夫北上南來愁直沽十隻畫船如屋大<lb/>
火忙飛票報前途<lb/>
垂楊覆水晚湖平篛笠蓑衣一櫂輕何處官船初解纜<lb/>
抄關給廩唱花名<lb/>
滿船簫鼓載春歸燕子銜泥掠岸飛楊栁風多黄鳥健<lb/>
桃花水漲白魚肥<lb/>
拍拍襟懷潑潑身南來北去盡通津何如平地千層浪<lb/>
無影無形愁殺人<lb/>
<pb n="KR4e0165_WYG_022-16b"/>
船頭青雀碧紗幃檣上黄旗獵獵飛中貴少年紆蟒玉<lb/>
南京差遣進龍衣<lb/>
一溝黒馬百泉東萬里黄河五月終南運未離淮海岸<lb/>
北船難上吕梁洪<lb/>
　　　送鶴池出鎮貴陽擬鐃歌二首<lb/>
將軍開閫向西南文淵孔明今成三草綠轅門春晝永<lb/>
磊落兵談如手談<lb/>
漢武開邊到渥洼張騫奉使上星槎何如將軍今日去<lb/>
<pb n="KR4e0165_WYG_022-17a"/>
蹀躞龍駒爛五花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_022-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻二十二<lb/>
</p>
<p>
</p>
  </div>
</body>
</text>
</TEI>
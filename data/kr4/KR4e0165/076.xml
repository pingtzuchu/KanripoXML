<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十六</head> <lb/>
    <p>
<pb n="KR4e0165_WYG_076-1a"/>
欽定四庫全書<lb/>
　儼山集巻七十六<lb/>
　　　　　　　　　　　　　明　陸深　撰<lb/>
　　墓誌銘十五<lb/>
　　　先孺人墓誌銘<lb/>
嗚呼孺人天下之賢母也雖然哀吾孺人之不及於養<lb/>
也孺人志不在養痛深之未有以養吾孺人也於京師<lb/>
卒卒之日自少師閣老李公而下咸臨奠焉深即日解<lb/>
<pb n="KR4e0165_WYG_076-1b"/>
史事扶柩還還之日自閭里能言而上咸迎哭焉既殯<lb/>
殯之數日親戚之疏者逺者自百里外咸持紙錢來哭<lb/>
曰以是報孺人之某恵某徳也而人未之及知也嗚呼<lb/>
斯非天下之賢母也耶孺人姓吳氏蘇之嘉定人父諱<lb/>
寔母姜氏蚤失恃年二十三歸竹坡先生為繼室逮事<lb/>
筠松府君尤夫人府君夫人性嚴整獨孺人時時可其<lb/>
意閱三十年無間也前孺人瞿子曰沔甫九齡孺人即<lb/>
子之時再舉子一舉女皆不育年二十八始生深又六<lb/>
<pb n="KR4e0165_WYG_076-2a"/>
年生一女曰素英八嵗死竹坡先生喜遊南窮湘沅北<lb/>
走燕齊晉魏之墟或嵗一歸再歸或間嵗未歸孺人奉<lb/>
府君夫人以居早作晏息課男耕田女織布農月僮婢<lb/>
俱出親為之淅米於甑實薪於竈抵暮䇿其雞豚之入<lb/>
命長老僕行籓外視牛圈縱犬鑰户退乃坐南牖下張<lb/>
燈或時乘月紡木綿坐深於膝旁使之讀書漏深乃罷<lb/>
明早升堂視饌畢鄰之貧且急者族之不能衣者食者<lb/>
有災者悉來告告則各如所欲給之不給則解裳衣捐<lb/>
<pb n="KR4e0165_WYG_076-2b"/>
笄珥以繼故家雖饒而黄白綺縠之飾未嘗留也府君<lb/>
有男五人諸孫無慮十數率聚而教之孺人從中館榖<lb/>
束修筆硯費咸經理之如是者嵗以為常是故過於勞<lb/>
勩恒苦多病深年二十五謬舉鄉試明年壬戌㑹試下<lb/>
第還業南雍是時孺人春秋五十餘兩少兒曰溥曰博<lb/>
育之既長矣遂奉以往葢思欲以江山巨麗之觀紓其<lb/>
早嵗勤劬之過也於是登巨艦道五湖遡長江以達乗<lb/>
秋霽無風濤之險孺人喜津津曰吾願也然居南雍再<lb/>
<pb n="KR4e0165_WYG_076-3a"/>
嵗再病病輒殆乃甦甲子之春遂奉以還明年乙丑深<lb/>
舉進士入讀書中秘例得攜家益思大其桑榆之樂又<lb/>
迎之以最小兒博侍來京師居少間又病如南雍丁夘<lb/>
冬深䝉恩授官翰林編修孺人得報曰是鮮政務當乞<lb/>
一假還覲汝父吾從汝而南吾夢寐故土也涉春歴夏<lb/>
日就羸憊既亟乃曰汝無冒時禁詒汝父憂吾雖病無<lb/>
苦也竟不起嗚呼深之罪尚忍言哉實正徳戊辰九月<lb/>
二十四日也上距所生正統己巳十月二十八日適六<lb/>
<pb n="KR4e0165_WYG_076-3b"/>
十云今卜以己巳十二月十五日奉窆於洋涇之北原<lb/>
從祖塋也深不孝既未能徧走當世之鉅公以乞書孺<lb/>
人之藏不敢私叙懿美以瀆孺人之終於是乃收血而<lb/>
誌之不忍銘<lb/>
　　　京女誌銘<lb/>
余客南都癸亥以七月哭吾女四嵗者明年三月哭吾<lb/>
兒兩嵗者今丙寅客北都亦以七月哭吾兒八日者十<lb/>
月未盡一日吾女京姐又死且三嵗矣余又哭之三年<lb/>
<pb n="KR4e0165_WYG_076-4a"/>
之間四哭子女於客舍生世果何如耶嗚呼將兒得於<lb/>
天者素薄耶將醫藥失調耶將余之徳不足庇兒耶將<lb/>
生死禍福夀殀富貴物自取之而天不與耶其不然耶<lb/>
先有人妄傳兒死抵家吾父亟以書來問吾發封吾母<lb/>
聞而解之曰死當得生爾書後數日竟死是果偶然者<lb/>
耶非耶兒聰慧百出已能誦五七言詩詞數十首每使<lb/>
歌之葢物之不長者大抵然也不欲悉識特識余之悲<lb/>
而埋之天壇之南銘曰<lb/>
<pb n="KR4e0165_WYG_076-4b"/>
父陸母梅家在海月生在酉死在亥甲子迄寅嵗三改<lb/>
瘡痘遍體紫蕾蕾宛轉可憐痛百倍南郊南原阜且塏<lb/>
松棺布衾祭以醢速久深藏慎勿悔<lb/>
　　　清女權厝誌<lb/>
女清年十三病痞死於京師痞凡嵗餘更數醫竟莫能<lb/>
治最先治者陳寵寵醫京師有名也當其時夏膓中有<lb/>
聲乍寒乍熱寵診之以為氣虚有積以阿魏丸餌之既<lb/>
㣲有形在左脇下以為痞也有胡某者都人也以治痞<lb/>
<pb n="KR4e0165_WYG_076-5a"/>
名榜于通衢曰半日取效亟使視之曰痞良是是名女<lb/>
得男疾法當下下之與之藥即阿魏丸自是常服阿魏<lb/>
丸而病愈甚吻渴減食膚黄變㡬殆是時也産醫者李<lb/>
珪曰吾子齊傳秘方能治齊來按曰脈數甚内有積熱<lb/>
服阿魏丸是謂熱濟熱也渴固宜法當健脾清中才得<lb/>
服參术麯蘖等劑以正勝也或曰是在膜外藥餌不及<lb/>
攻若以補助祗邪王耳何從勝嘗見一治法用朴硝填<lb/>
患處火熨之令㣲熱若是數數為之愈矣乃依其方果<lb/>
<pb n="KR4e0165_WYG_076-5b"/>
獲效在内經有之鹹以軟之者是也遂以朴硝治外而<lb/>
以齊藥治内有間硝力遂頑而齊藥亦無大效也然日<lb/>
羸弱自後來治者争言補脾胃矣或曰是必針灸不然<lb/>
不止江西有秀才蔡登以針名登貢來致之登曰非痞<lb/>
曷針我有成藥治之當起登謂痞男必左女必右今左<lb/>
耳醫者蜀王坤以為登大不省耳遂受其成藥不用而<lb/>
登猶以相貌云必無他坤遂治之専主於脾胃而以雄<lb/>
黄白礬膏貼之然效愈逺矣晩又治於蕭正齋正齋名<lb/>
<pb n="KR4e0165_WYG_076-6a"/>
某杭人也其説李王之間而加黄蓍為劑者彌月卒不<lb/>
起嗚呼女果死於病耶抑失醫然也京師之醫盡之矣<lb/>
所未及者針灸然言針灸者十一故常不可耳或曰是<lb/>
疾成於水滯北方多有之若南還啖河中水迺有瘳訪<lb/>
諸人人曰非便女偶聞之遂日夜促其母歸未及歸而<lb/>
女死嗚呼女果死於客耶於是乎有遺憾矣自女患是<lb/>
疾見余日夜憂嘗進曰大人無徒苦兒有吉兆自當無<lb/>
恙其母扣其狀曰常夢之帝所隨一行人乞夀帝與我<lb/>
<pb n="KR4e0165_WYG_076-6b"/>
脂傅唇覺而唇猶冷然唇者辰也是益我以辰矣又夢<lb/>
人索病與他人兒乃捧腹向曰若是寳貨便當與之此<lb/>
我腹中疾那得與人余聞曰仁哉果然當如女言無恙<lb/>
乃相與破顔而女亦囅然每晨興常如何之女應聲曰<lb/>
今勝於昨實不勝也察其意葢見余頻年哭其弟妹姑<lb/>
謾慰之爾至於死猶云無恙言語無少亂者比病中夜<lb/>
嘗讀列女傳國風小學雜女記讀之間有未通即以意<lb/>
屬讀即不爽余竊恠其如此病既加從余乞帖學書余<lb/>
<pb n="KR4e0165_WYG_076-7a"/>
曰兒女郎也何用為此遂不復事然見書即曉㸃畫大<lb/>
都與弟妹輩講説之未死前兩日猶坐誦詩時祖母吳<lb/>
夫人衣紫花半臂適來視兒褰幃曰㜑㜑年時衣單夏<lb/>
月得寒疾今當更衣之夫人背而泣曰兒何暇憂老身<lb/>
耶其死夫人尤痛悼之不已女巧慧工藝不欲書聊叙<lb/>
病醫時事以識余之痛云俟他日返𦵏銘而藏之女諱<lb/>
清姓陸上海人父深母梅氏為初舉女許配鄉進士董<lb/>
君懌之仲子以丙辰臘月望前一日生以戊辰五月望<lb/>
<pb n="KR4e0165_WYG_076-7b"/>
後一日死余挈之走四方居南都者三載居京師者四<lb/>
載云<lb/>
　　　不成殤女權厝誌銘<lb/>
嗚呼吾女果死矣祭奠不得舉鄉邦水榖枕藉不得用<lb/>
鄉邦草木瞑目不得悼祖父諸父諸母嗚呼痛哉女乳<lb/>
名定桂上海陸子淵之第三女也母梅氏許配劉復之<lb/>
子兆元生以𢎞治庚申之八月廿八日死以癸亥之七<lb/>
月廿五日壬戌九月廿二日隨余來南都距來南都之<lb/>
<pb n="KR4e0165_WYG_076-8a"/>
前一月十二日劉方問名至南都之三月十二月朔病<lb/>
痘其二姊屢頻殆危兒獨不舉藥驩然就愈既愈二姊<lb/>
癯然骨立兒獨豐魁日異私心喜以為厚於天者也孰<lb/>
知其不足恃耶兒巧慧宛轉能得人懽心令人悼其死<lb/>
不已死之日祖母臨焉余哭焉其母哭之慟且數曰不<lb/>
來南雍兒或不死雖婦人之言不通於命要有傷予心<lb/>
者乃抆淚誌之權厝諸都門之外謀返𦵏焉銘曰<lb/>
歸寄有時勿震勿䀌優焉游焉終安故國<lb/>
<pb n="KR4e0165_WYG_076-8b"/>
　　　不成殤兒子誌<lb/>
嗚呼吾年二十有七始生汝父母賴以有子祖賴以有<lb/>
孫汝之生在南雍吾馳書歸報吾之故人慰之曰有子<lb/>
内外族人賀汝之祖曰有孫嗚呼今復何望耶汝生兩<lb/>
月遭汝季姊之殤吾恃汝而哭之不盡哀今汝之死也<lb/>
吾何恃而不哀耶又二月汝之祖母母相對病甚汝呱<lb/>
呱啼乳吾持汝哭而禱曰汝福徳當重慶已而皆愈吾<lb/>
甚喜豈汝能慶及其親而不能自庇其身耶甫半周汝<lb/>
<pb n="KR4e0165_WYG_076-9a"/>
祖來視祖母於南雍懐汝而喜曰貌類我貌類我囘顧<lb/>
乳者屬曰避風節食無厚温也别又牽汝曰歸見汝學<lb/>
步也今吾歸將何以慰汝之祖耶汝好睂目豐肌肉白<lb/>
如瓠早善盻笑見者莫不懽喜提攜之汝亦不驚不懼<lb/>
其親父母尤不同常兒故凡余出也目光射户外懸懸<lb/>
不見則號泣入則翼而附之如有知然𢎞治甲子三月<lb/>
一日夜夢兒病痢甚苦求醫不來恠而覺之不敢發明<lb/>
日而疾作果先腹瀉發疹不可藥九日死矣嗚呼能不<lb/>
<pb n="KR4e0165_WYG_076-9b"/>
悲哉能不悲哉余將瘞汝郊之外自此去家甚邇且不<lb/>
忍也汝尚未成殤不敢曰殯乃薄衾就木置諸寓舍之<lb/>
外門之内俟返𦵏焉兒陸姓繼恩其乳名也是為誌<lb/>
　<lb/>
　<lb/>
　<lb/>
　<lb/>
　儼山集巻七十六<lb/>
</p>
<p>
</p>
  </div>
</body>
</text>
</TEI>
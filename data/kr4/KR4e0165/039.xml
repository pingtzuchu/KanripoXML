<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十九</head> <lb/>
    <p>
<pb n="KR4e0165_WYG_039-1a"/>
欽定四庫全書<lb/>
　儼山集巻三十九<lb/>
　　　　　　　　　　　　　明　陸深　撰<lb/>
　　序三<lb/>
　　　送馬都諫參政陜西序<lb/>
璞岡先生之參政陜西自刑科都給事中出也諫垣諸<lb/>
君子既喜其才將試於一省而又惜其人不可一日不<lb/>
在朝廷之上也相率屬贈言於深聶君子安若以深為<lb/>
<pb n="KR4e0165_WYG_039-1b"/>
知璞岡者深與璞岡同在班行過從之日不數數謂之<lb/>
深知或未能也璞岡往嵗令武進美政以數十布在人<lb/>
耳目深家去武進三百里而近謂之不知亦不可也惟<lb/>
今天子在位仁孝雍睦之治比隆唐虞而大小任使皆<lb/>
斷自淵衷暨于明作之功中外一體若鑑之照物也比<lb/>
者襄藩有争襲之釁當事者咸以分辨為難乆而未決<lb/>
上命璞岡以給事中往至則剸裁若破竹中外帖然上<lb/>
特器之歴轉副長凡大議擬大參駁務持大體士論翕<lb/>
<pb n="KR4e0165_WYG_039-2a"/>
然以為當代之名賢也顧今日仕版分中外而有親疎<lb/>
故親民莫如令親天子者莫如諫官夫令謂其能善於<lb/>
下也諫官謂其能善於上也既善於令又善於諫官則<lb/>
天下職任皆其優為也而豈以中外論哉璞岡自此將<lb/>
拾級而升矣雖然陜西古關中也今藩省惟陜西為重<lb/>
何則九邊要害其六在焉六邊之經費兵戎為大天下<lb/>
之勢不得不以陜西為重也藩司職總錢榖一涉邉事<lb/>
則費出尤大天下之藩司不得不以陜西為重也藩司<lb/>
<pb n="KR4e0165_WYG_039-2b"/>
之官參政而上惟有布政而布政特總大綱若夫畫守<lb/>
分行備嘗險劇參政事也况今日擘畫之在西北者乎<lb/>
諸藩之參政又不得不以陜西為重也天子用璞岡之<lb/>
意固有在矣深聞陜西邇年以來數被敵患而災荒相<lb/>
繼夫敵人之情難於意計使得志而去則所傷寔多使<lb/>
失利而還則報復伊始區區一省之民日夜隄防不獲<lb/>
生息而旱蝗又乘之農工蕪廢奈之何其不寒且困也<lb/>
此藩司之責而在一方者參政獨任之將欲節民力與<lb/>
<pb n="KR4e0165_WYG_039-3a"/>
則邊餉何需將欲裕邊計乎則民膏日削二者璞岡宜<lb/>
有以處之矣國家治安日乆西北之事凡幾變矣撫綏<lb/>
創痍洗剔蠧弊以復還祖宗之舊則今日之陜西又不<lb/>
得不恃璞岡以為重也璞岡素以天下為任而才識足<lb/>
以辦之是行也其有以副明天子之任使必矣他日入<lb/>
為卿輔以其善關中者善廊廟猶之善武進者善諫垣<lb/>
中外皆璞岡之相業也此亦諸君子願望之意遂書為<lb/>
贈<lb/>
<pb n="KR4e0165_WYG_039-3b"/>
　　　光禄卿洪洋趙公讓廕序<lb/>
今上皇帝以大孝至仁統天下十有八載矣乃二月吉<lb/>
建位儲宫沛恩宇内凡廷臣三品以上得廕一子於時<lb/>
光禄寺卿洪洋趙公信臣上言臣廷瑞年四十有八尚<lb/>
未有子無以仰承恩詔恐孤陛下盛典臣有弟廷璋年<lb/>
及强仕幼習經書况臣母所鍾愛願以恩廕讓事下吏<lb/>
部天官卿以為賢乃覆之曰光禄卿移廕不私其子而<lb/>
成其弟乃推恩之至情寔友于之篤愛事關風化於例<lb/>
<pb n="KR4e0165_WYG_039-4a"/>
有據亟上其事上特可之於是信臣入廷謝而廷璋入<lb/>
胄監以需用一時士大夫皆多信臣之善讓而侈聖恩<lb/>
之廣被也同官少卿東玉髙公輩謂深宜序其事以傳<lb/>
深惟父子兄弟其道一而已矣自吾身視之一氣也自<lb/>
祖宗視之一人也自天下視之一家也顧其分有萬殊<lb/>
而仁人孝子之所願欲與聖君賢相之所經綸者有遂<lb/>
有不遂有得有不得則存乎其遇爾今公之讓弟一請<lb/>
而得焉抑可謂遇矣是故於君臣有體悉之仁於父子<lb/>
<pb n="KR4e0165_WYG_039-4b"/>
有繼承之道於兄弟有遜讓之風盖一舉而衆善兼之<lb/>
可不謂希闊之遇也乎且自古治平之極必有美讓之<lb/>
徳風被天下以為萬世準則然恒自近臣始自古君臣<lb/>
之間必有孚感之意相為流通以示彝倫法程然恒自<lb/>
大臣始今公身為大臣而執事常左右天子意氣之孚<lb/>
感徳化之流通其所以凝集而啓悟者獨兹讓弟一事<lb/>
然哉天下之所屬望於公者宜如何也公宏材碩學抱<lb/>
經綸之器今上龍飛首擢甲科入讀中秘書文章徳譽<lb/>
<pb n="KR4e0165_WYG_039-5a"/>
崇重一時既居諫垣凡三遷而為都給事其在刑科屢<lb/>
進讜議蹇諤之風播於華夏上特倚重有超擢之命遂<lb/>
遷通政清理内黄再正太僕之位召為光禄益見親密<lb/>
由是天下之望翕然歸公名位勲烈自此而愈進矣其<lb/>
進愈髙其讓愈多必能濟濟相讓於朝以嫓隆唐虞之<lb/>
化於我皇上中興仁孝之業勸萬世而光四表者又將<lb/>
自一家始是可以傳矣因書為序<lb/>
　　　海潮集序<lb/>
<pb n="KR4e0165_WYG_039-5b"/>
古今言潮者始於王充而備於盧肇予生長海上諦觀<lb/>
潮汐孰主張之及聞諸鄉父老言潮起於南匯嘴始若<lb/>
湧突旋分兩派南派南漲入錢塘江北派北漲入楊子<lb/>
江南匯嘴者海之一曲也在邑東南百里而近比讀海<lb/>
鹽志志云海潮東北自金山而來西南至浙江名上潭<lb/>
自浙江回歴海寧茶灣至澉浦為下潭金山在海中屬<lb/>
華亭在南匯之東北又云葫蘆山澉浦鎮東南六里海<lb/>
上出没潮中如葫蘆云澉浦屬海鹽在金山之西南予<lb/>
<pb n="KR4e0165_WYG_039-6a"/>
嘗過其地盖潮源云因檢古今論潮者類為集以存異<lb/>
同之辨庚子夏四月望<lb/>
　　　道南三書序<lb/>
論語皆孔門弟子所記其篇次並有意義孟子之書七<lb/>
篇或者以為出於萬章公孫丑之徒秦漢而下士争以<lb/>
著書名家而兹義鮮矣至宋儒者以講學為事諸家門<lb/>
人各有語録據所見聞而深淺具矣可以考論故嘗與<lb/>
成書俱存而互傳也子朱子作大學章句斷然以經文<lb/>
<pb n="KR4e0165_WYG_039-6b"/>
為曽子所述其傳文則曾子之意而門人記之也學者<lb/>
信之無疑深來佐延平始至問郡之故楊先生文靖公<lb/>
時羅先生文質公從彦李先生文靖公侗皆延産也徧<lb/>
訪其遺文卒業焉因次録之為一編總之曰道南三書<lb/>
既以附於及門者之為幸而又以局於聞見者之為懼<lb/>
也併求正於世之君子<lb/>
　　　送左長史胡君世傑序<lb/>
有談者以仕宦不出國門為樂從容侍從之優裕密邇<lb/>
<pb n="KR4e0165_WYG_039-7a"/>
冕旒之清光信樂矣然而鄉國桑梓登堂上冢之念嵗<lb/>
時有不能以釋然疑此特為都人士言之也有談者以<lb/>
足跡不出里門為髙無奔走負荷之勞有宗族昆弟之<lb/>
樂信髙矣然而救時行道顯揚振大之業有不能以坐<lb/>
致疑特為山林枯槁者言之也夫人不能恝然於當世<lb/>
而又欲自便於閭里惟典鄉郡者兩遂之然非今日之<lb/>
制也若胡君世傑非所謂古今希闊之遇者乎世傑本<lb/>
廬陵之族有戎籍於桂林遂舉廣西之鄉試故今為桂<lb/>
<pb n="KR4e0165_WYG_039-7b"/>
林人宗族墳墓在焉自丙辰以來教安鄉轉上虞擢國<lb/>
子救時行道出而任負荷奔走之勞者廿餘年矣中遭<lb/>
家難三弟連折烝嘗丘壠之私未嘗一日不往來於桂<lb/>
林也乃今正徳戊寅秋靖江府左長史闕吏部以世傑<lb/>
名薦上可之於是自國子學正列大夫之階當輔相之<lb/>
任下天子侍從一等而冕旒之光日周旋於殿庭咫尺<lb/>
之間視古之典鄉郡其榮光尊重者且數十倍而比於<lb/>
昔人衣錦之榮者不啻過之而又以遂夫顯揚振大之<lb/>
<pb n="KR4e0165_WYG_039-8a"/>
舉以遂吾睦族裕後之仁所謂樂且髙者兼而有之豈<lb/>
非希闊之遇哉雖然余願有告焉我朝廣建宗藩實藉<lb/>
以為奠安鞏固之具而天潢玉牒之英其崇徳進學實<lb/>
於輔相焉賴之而世傑其首選也惟靖江奠在南服我<lb/>
聖祖親建之邦而於今日所謂故國也樂善好賢亦有<lb/>
東平之遺轍而禮樂修舉則河間之賢未逺也世傑宜<lb/>
以是為期正誼明道董仲舒之相江都也忠義慷慨則<lb/>
賈太傅之於梁可法也世傑宜以是自待余於世傑有<lb/>
<pb n="KR4e0165_WYG_039-8b"/>
寮寀之誼故既羨其私榮而繼之以公義者亦職也諸<lb/>
君子贈送之言具諸左方<lb/>
　　　古詩對聨序<lb/>
禹貢三江故道惟婁與松可尋而松江入海處亦已再<lb/>
易今吾邑後一水名吳松江自西南來入黄浦合流赴<lb/>
海海口置戍亦名吳松江曰江灣曰舊江者故在惟東<lb/>
江無復考證書傳稱東南流者為東江今震澤東南流<lb/>
者自嘉興經長泖由府治而東北折則為黄浦雖其移<lb/>
<pb n="KR4e0165_WYG_039-9a"/>
易稍有不同而黄浦決知其為東江故道無疑余家自<lb/>
先曽祖竹居府君卜居於黄浦東涯已百餘年而子孫<lb/>
蕃衍内外族人已及千指余近買田頃餘於江上作樓<lb/>
六楹正當松東二江之合流被以蒹葭帶以楊栁隔峯<lb/>
樓閣一望如畫樓外有土岡數里隠若城郭宛轉有情<lb/>
樹宜木綿因名之曰木綿坂期以男耕女織於此焉老<lb/>
暇日倚䦨極目風月無邊乃取古人詩句有黙契焉者<lb/>
書之壁間每一登臨輒擊節歌之以代賦焉<lb/>
<pb n="KR4e0165_WYG_039-9b"/>
　　　詩凖序<lb/>
夫詩以三百篇為經三百篇四言詩之祖也前乎三百<lb/>
篇有逸出焉後乎三百篇有嗣響焉猶詩也予每欲因<lb/>
經采録以為詩學之凖則顧寡陋未能也嘉靖乙未入<lb/>
蜀明年夏始得蠶叢國詩一篇繼又獲見石鼓詩全文<lb/>
十篇乃編為三巻各著所由於每篇之下而詩之源委<lb/>
流别亦畧可識云凡若干篇總之曰詩凖夫民之有心<lb/>
天下古今之所同也感而為情則不能以不異故詩也<lb/>
<pb n="KR4e0165_WYG_039-10a"/>
者縁情而有聲者也聲比律而成樂樂足以感物而聖<lb/>
人録之於經故詩可經也而經非盡於詩也故曰詩之<lb/>
祖也乃彚而序之以俟君子<lb/>
　　　玉舜編序<lb/>
堯舜皆古聖人也聖至於堯舜極矣槿微物也而襲上<lb/>
聖之號奚取焉夫人性善也充其善則至於為聖人其<lb/>
不為善也則至於草木而朽腐此美惡同辭春秋之旨<lb/>
也二三子識之曰然則玉之義何居不曰白乎涅而不<lb/>
<pb n="KR4e0165_WYG_039-10b"/>
緇不曰堅乎磨而不磷此孔子之事也夫人無堅白之<lb/>
操則至於違已而害性者衆矣敢不慎與二三子曰敬<lb/>
聞命矣雖然玉成也舜聖人之變者也孔子聖人之窮<lb/>
者也舜處其變孔子處其窮聖人且弗能違之矣語曰<lb/>
庸玉汝於成此之謂也於是聨次為玉華之什而以諸<lb/>
和篇附焉二三子請書為序<lb/>
　　　遥壽萱堂詩序<lb/>
予獲交天下士樂觀今世文武之盛往往髙才雄畧多<lb/>
<pb n="KR4e0165_WYG_039-11a"/>
出於西北意山川之靈使然稍起涉行長河大嶽之間<lb/>
磅礴孕誕者不皆盡是又意髙才雄畧之士必有訓成<lb/>
之績使然昨厠晉臬與今都指揮僉事孫公同僚也公<lb/>
魁梧磊落誠西北之良哉予昔待罪史官時武宗皇帝<lb/>
巡遊西北諸邊以耀兵同朝諸公苦諫留之不可得及<lb/>
聞分守居庸關有將官者固鎻南口駕扼不得行意甚<lb/>
壯之詎知即公耶乃相與甚驩予既不合去晉今嵗奉<lb/>
㫖至晉伏辜留繫僧廬公以故舊日來視予益驩都閫<lb/>
<pb n="KR4e0165_WYG_039-11b"/>
馬公朝卿又長才也忽與偕至再拜以請曰璽少孤賴<lb/>
母劉撫教有立家本北邊守居庸時得朝夕奉左右既<lb/>
奉勑守鴈門奉母至鴈門養已而思歸奉歸居庸既又<lb/>
僉書都司山西奉母至山西養已又欲歸璽跪請且泣<lb/>
曰子在晉母在晉母養未極子心乃安母曰人老思鄉<lb/>
耳汝勿復言璽因入賀遂奉以歸今一載矣瞻馳千里<lb/>
璽寧無悲乎母今年八十有一九月八日實維初度之<lb/>
辰敬捧一觴東望致祝璽之意寧盡於此乎辱諸公有<lb/>
<pb n="KR4e0165_WYG_039-12a"/>
遥壽萱堂之作聨而為什願先生序之予聞之曰孫公<lb/>
之忠此母之教也然則髙才雄畧之士豈西北山川之<lb/>
所能獨擅哉予之疑始釋然而又以未及登堂拜母為<lb/>
歉也夫移孝為忠母以子貴此古今之通例也雖然忠<lb/>
臣由於孝子孝子而不進於忠臣者有之矣是母必有<lb/>
是子舉子而不肖其母者有之矣今劉夫人有都閫為<lb/>
之子都閫有夫人為之母則忠臣孝子慈母名士萃於<lb/>
一門鍾和兆祥忘年愛日夫人之壽寧有既乎都閫忠<lb/>
<pb n="KR4e0165_WYG_039-12b"/>
勇名世必有平定廓清之功建大將旗鼓勒名燕然提<lb/>
兵瀚海金書鐵劵山河帶礪之盟夫人視之萬里猶咫<lb/>
尺也而又何但以山東西為遥哉聊書以引羣玉<lb/>
　<lb/>
　<lb/>
　<lb/>
　<lb/>
　儼山集巻三十九<lb/>
</p>
<p>
</p>
  </div>
</body>
</text>
</TEI>
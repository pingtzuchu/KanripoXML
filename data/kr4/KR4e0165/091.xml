<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻九十一</head> <lb/>
    <p>
<pb n="KR4e0165_WYG_091-1a"/>
欽定四庫全書<lb/>
　儼山集巻九十一<lb/>
　　　　　　　　　　　　　明　陸深　撰<lb/>
　　書一<lb/>
　　　與夏公謹都諫<lb/>
足下受知聖主大行所學甚慰甚慰徃在延平嘗奉教<lb/>
翰比日再辱手書奏議極感極感顧罪釁之人不即裁<lb/>
謝亦恃吾公謹有以亮之也夏初入晉勉强供事頗喜<lb/>
<pb n="KR4e0165_WYG_091-1b"/>
此方朴野若可以展布者而上下物情亦復懽然令人<lb/>
頓忘其孤逺也近時頗有大難處者旬日間别當奉聞<lb/>
且僕之去國也重負者聖恩耳然於事㡬之㣲未為無<lb/>
見不自量力亦欲效馳驅於其間詎意軔方發而軸先<lb/>
折矣秋來一閧頗得洗脫與老妻弱子在谿山佳絶處<lb/>
以自慶殆天所擬此意未易與他人言也但當日與見<lb/>
山形迹不過謂之公事不和而已兩無私怨與奪之權<lb/>
朝廷實主之公論在士大夫在萬世一身之去就甚輕<lb/>
<pb n="KR4e0165_WYG_091-2a"/>
也僕雖萬里之行意甚安之此又衆人之所未諭者自<lb/>
北來悠悠之談乃皆謂見山將甘心於僕而僕嘗併得<lb/>
罪於羅峰此言喧傳於是人人始以僕為竒貨而競欲<lb/>
賣之矣但恐積㣲成著致誤時賢此非筆墨可盡也昔<lb/>
栁子厚與蕭思謙書云飾知求仕者更言僕以悅讐人<lb/>
之心日為新竒務相喜可自以速援引之路而僕輩坐<lb/>
益困辱萬罪横生意甞非之宗元喜功名不自愛重在<lb/>
八司馬列若其黨就勢成誤國不淺宜天下之所深讎<lb/>
<pb n="KR4e0165_WYG_091-2b"/>
也無復悔悟而乃深文以委罪厚已以薄人眞天下之<lb/>
險躁士也及觀陳師道問訊黄魯直便至仕者不相陵<lb/>
否僕始疑魯直文人不過以言語詞章取怒時宰耳仕<lb/>
者同類何至相陵至於舒亶李定之於蘇子瞻然後知<lb/>
天下之物情變態其所由來者非一日矣意又憐之竊<lb/>
傷今之人去古之人又逺矣義命之說僕蓋聞之自顧<lb/>
荏苒嵗年便已五十有五矣精神氣血等是六七十老<lb/>
人桑榆之日無復再中蒲栁之姿自應早落徒以先壠<lb/>
<pb n="KR4e0165_WYG_091-3a"/>
猶荒丁男當娶此心未嘗不一日南望悲傷也人情不<lb/>
逺公謹宜有以體之且夫君臣之交方固朋友之好未<lb/>
擕當斯時也豈不能待乎偶以褊心與之較文義之㣲<lb/>
諍毫釐之分坐成蹉跌如此者雖敗猶榮乃若蓄憂疑<lb/>
隠忍之心以須浮雲飄風之㑹縱復竒中如此者以榮<lb/>
為辱千里之繆古人所以痛也僕自先人見背祿不逮<lb/>
養已辦終焉之計秉志不堅妄謂用之則行今鑄此大<lb/>
錯矣嘗愛歐陽公兩言有所不為之謂耻有所不取之<lb/>
<pb n="KR4e0165_WYG_091-3b"/>
謂亷晩節末路誓當守此由今觀之亦可謂無所不為<lb/>
無所不取矣又嘗自恠性好潔高難堪再辱此宜公謹<lb/>
之所知也古人有言感恩則有之知已則未也今知已<lb/>
非公謹而誰哉聊因公差人便附此不盡<lb/>
　去嵗今日亦是九月十九在延平晨徃羅源里謁豫<lb/>
　章先生祠堂還到公署西牕下結字滿一巻無一筆<lb/>
　訛誤楫子從旁侍筆硯晉陽風日今年亦佳恍然如<lb/>
　一日事但作此紙時在貢院中堂宇峻深明牕甚幽<lb/>
<pb n="KR4e0165_WYG_091-4a"/>
　閴而下筆輙脫謬老衰便驗於此矣公謹勿訝勿訝<lb/>
　　　與方叔賢冢宰<lb/>
深自先人背違旋遭擠毁結廬田中已有終焉之志自<lb/>
外朝籍者餘四五年矣辱公薦揚遂承召命中途聞擢<lb/>
附驥趨廷豈勝感激思奮深為祭酒公在禮部深謫延<lb/>
平公在吏部山西之命又辱吹嘘是皆愛深之至者矣<lb/>
雖然愛之至又不若知之深也比有陳乞命下之日只<lb/>
煩早賜成全之則知已之恩大矣譬如奕棋滿局皆敗<lb/>
<pb n="KR4e0165_WYG_091-4b"/>
尚須廬山老此一着也意難言盡感與淚俱<lb/>
　　　與徐子容吏侍<lb/>
比奉華椷副以手墨感刻感刻昨有小柬上西樵致謝<lb/>
矣想知照近日上乞休之章萬乞致意西樵幸勿復以<lb/>
漫語視之緣先人之𦵏尚草草弟輩不可託須躬親落<lb/>
成小兒來年已十七兒媳又長兩嵗二三月間要成婚<lb/>
事六十老人止有此子亦須此父親醮之若使男女失<lb/>
時念此豈能一日留身在外作癡兒耶此言惟崦西可<lb/>
<pb n="KR4e0165_WYG_091-5a"/>
告此事亦惟崦西可謀免使再舉至叩至叩至情至情<lb/>
嵗暮縱復氷霜入晉時初無行李上車尤為㨗徑也言<lb/>
不能盡跂踵以俟俞音不任拳拳<lb/>
　　　與周白川尚書<lb/>
前嵗楫兒入侍得誨慰勤勤骨肉之感也銘刻銘刻恭<lb/>
惟清望碩學遵養厚深神明所相中外倚毗無任欽向<lb/>
深衰退日甚無足齒錄三十年來本願從公五湖烟水<lb/>
間耳此盟恐不復煖矣東望萬里瞻遡奈何敬此附起<lb/>
<pb n="KR4e0165_WYG_091-5b"/>
居餘惟為國為道保練以䆒大業病目淹纒臨紙惘然<lb/>
不宣<lb/>
　　　與康德涵修撰論樂<lb/>
何栢齋曰今世詞曲與古樂同此言有理顧曲折細微<lb/>
古今須别爾何者古樂主聲詞所以譜其聲也孔子所<lb/>
删删其不合於管弦者如素絢不錄是已謂之為逸詩<lb/>
者非也惟聲最易亡三百篇之聲未及漢已亡今特傳<lb/>
其詞耳漢樂府名新聲故詞難詮次新聲又亡至魏晉<lb/>
<pb n="KR4e0165_WYG_091-6a"/>
之詞通解而聲又亡後周得江左樂工至隋唐聲又亡<lb/>
唐詞多今律詩而聲又亡宋歌詩餘聲又亡至金元時<lb/>
曲子盛行今所傳者南北調二聲在耳謂即此是古樂<lb/>
深未敢信也大抵古人審聲以選字然後鍊字以摛文<lb/>
後世先結文字乃損益律呂以和之去元聲逺矣恐非<lb/>
古也即今詞曲論之亦有聲意二端聲一定而意無窮<lb/>
凡聲急處是欲趕板意緩處是欲合索葢有眼以度腔<lb/>
調絲在指撥遲速惟意若明皇遲玉笛以合霓裳是已<lb/>
<pb n="KR4e0165_WYG_091-6b"/>
是故聲傅節拍意傅義理此感通之妙古今無二謂即<lb/>
此是古樂深亦未敢信也舊傳王粲張飛等作傳竒俱<lb/>
含鍊鍜人才意所以鼓舞人精神不倦此却與詩之正<lb/>
變合不屬義理宋儒所釋正風變風大雅小雅是剩語<lb/>
也深行旅疲憊兼老病廢忘漫浪及此何當面質為樂<lb/>
願承教<lb/>
　　　與陳省齋<lb/>
深不肖於今公卿中受知受愛之深未有過於執事者<lb/>
<pb n="KR4e0165_WYG_091-7a"/>
也衰病之軀由陜入蜀百無一補徒負初心所幸徳音<lb/>
伊邇甚慰瞻依顧未能一承下風以叙契濶之懐為愧<lb/>
為渴恭聞討賊臨邊義明氣壯想成功當在日下矣拭<lb/>
目露布北來以觀盪平之績為快蜀賦所逋屬在災荒<lb/>
空乏之日措辦殊為費手即日遣官部運用助先聲伏<lb/>
乞照數檢入後至之誅容勉力奉補亦不敢濡滯也餘<lb/>
具咨移轉逹萬惟台鑒幸甚<lb/>
　　　與何栢村總兵二首<lb/>
<pb n="KR4e0165_WYG_091-7b"/>
深頓首連日西事在念恃執事在耳零星功級毒酒運<lb/>
謀此等正可慮可笑者不知此外别有方略否得手劄<lb/>
公牘為之憮然西番自古不能為大患害大要撫禦得<lb/>
其道而已李文饒苦心經畧只緣中外議論不同遂至<lb/>
無功前史可覆亦可鑒也昨曾告秋崖兵憲云誅賞二<lb/>
字須要用譬如奕棋不可失先後着耳兹亦以告栢村<lb/>
大帥冗劇信手餘惟為國為民珍重不具<lb/>
比日承遣人馳書存候無任感慰西番事無的信何也<lb/>
<pb n="KR4e0165_WYG_091-8a"/>
自用兵以來已及一月進退無據雖得之傳聞者殊不<lb/>
成次第撫按兩院大失所望栢村不得不獨任其責也<lb/>
聞栢村初議甚好却恨執之不能堅爾兵憲頗歸咎於<lb/>
徃年五寨之舉不停當致有今日此事少俟須當付之<lb/>
查勘也知之知之深老書生不知兵事亦與按察之官<lb/>
體叚不同但欲保境安民不妄費不妄殺為本分職業<lb/>
爾用機弄術以成就小功名正不願諸公為之見周參<lb/>
戎亦望道此意七月上旬恐番人有動静却須戒嚴幸<lb/>
<pb n="KR4e0165_WYG_091-8b"/>
宻之餘洗耳<lb/>
　　　與朱秋崖憲副<lb/>
昨奉小牘一以謝教一以謝過想䝉照原比日再承手<lb/>
翰并公移敬當如命奉行顧才識有限耳番情文字連<lb/>
篇辱撫按不鄙賜之與聞備見經畧妙用使老迂之人<lb/>
驚汗歛服俱從貴司議行僕無能賛一詞也惟有徃嵗<lb/>
軍前用過錢糧弊司一萬兩查有下落其餘未見清報<lb/>
為察院比較作第一件未完該吏徃往涕泣哀訴竟將<lb/>
<pb n="KR4e0165_WYG_091-9a"/>
何為如果事涉嫌疑勢難推究煩為徑自呈奪以冀杜<lb/>
絶别有違礙亦望具由當為轉逹可也但惟付之髙閣<lb/>
僕受累多矣奈何奈何令承差雷鳴逺坐守之幸留意<lb/>
留意深溝用兵議二千兩按臺允支但庫藏空虚復有<lb/>
大木之費即已呈請撫臺為斡旋第乏解運可托之人<lb/>
人須臺下委的當人臨庫支之庶不落人圈套也此事<lb/>
亦别有行先報此<lb/>
　　　與王舜卿<lb/>
<pb n="KR4e0165_WYG_091-9b"/>
乆失奉問比日得書為慰秋崖僕素厚僚友之間䝉渠<lb/>
敬愛但恐信不及爾近事雖小跡甚狼狽復恐以此為<lb/>
秋崖累故擬議間殊覺費分疏也想山村野氓中或自<lb/>
有實話幸為亮亮僕老境功名俱出望外顧才綿任重<lb/>
自有速謗取侮之理恐不止此一事為然正如牛羊之<lb/>
入庖厨趨死地也而身則無罪此與朱陸異同大不類<lb/>
見秋崖為我謝之令兄相知最深身後有何表章僕豈<lb/>
敢有所愛也但武定侯所刻者實未之見便中不惜見<lb/>
<pb n="KR4e0165_WYG_091-10a"/>
示為叩山中夏爽兼有圖書為樂近呂都憲道夫亦將<lb/>
至天涯無事也餘自愛<lb/>
　　　與郝瓠中兵憲<lb/>
兹者憲節止城門之外然以行速遂不及追候無任懸<lb/>
企胡覺先來得公文極承扶持知感知感但此事甚有<lb/>
難處者若欲餘出必須嬴入僕不敢為也若以原封對<lb/>
衆散之亦無不可者指揮張和年少狂妄行事貪鄙人<lb/>
言籍籍俱有指實非徒得之傳聞而已其叔叅將麟屢<lb/>
<pb n="KR4e0165_WYG_091-10b"/>
有苦言訓之執事稍宜戒飭亦保全之道也恃愛及之<lb/>
簡敬劉汝成監收之差兩院頗有異同惟執事擇其可<lb/>
託者徑為轉逹可也草草附遞幸煩速報之<lb/>
　　　與汪器之<lb/>
壬申秋鳶山信宿青港奉别昆季後至廣信附上鄙作<lb/>
圖書想已徹左右歸途至杭而病作遂乞告去春偃卧<lb/>
中側聞過吳門自恨不能扁舟奉候徒有此心嚮往而<lb/>
已邇者審自講筵出蒞南雍海内得明師範其為慶幸<lb/>
<pb n="KR4e0165_WYG_091-11a"/>
何可云喻顧廿餘年之侍從而復肯為春明之逺别是<lb/>
足以仰窺執事所養之深厚深之欲私致一賀者又復<lb/>
在此僻居海角若面墻壁日逺大人君子之教為懼但<lb/>
心疾漸成時復嘔吐長日杜門止辦枯坐恐不復䇿勵<lb/>
可前唯有慙負知已之感而已奈何奈何令兄先生居<lb/>
京師况味何似令弟又復失意何以堪處石樓院長計<lb/>
相得甚歡日斜衙罷蔥翠之中導從冉冉與江山相映<lb/>
發殊勝未能奉後塵為恨臨風依依他所欲言者不盡<lb/>
<pb n="KR4e0165_WYG_091-11b"/>
　　　奉劉野亭閣老<lb/>
即辰首夏清和伏惟台候萬福深以菲劣謬厠門墻計<lb/>
違台嚴已踰十載未甞獲一奉狀門下少伸起居之敬<lb/>
罪愧何如恭惟執事正道正學追配古人不但出處進<lb/>
退足以繋本朝之輕重而一言一動之間皆足為世師<lb/>
表播在人傳極深向仰未由摳衣侍側以卒所業為歉<lb/>
耳深去秋起疾入館供職前月方滿一考憂患奔走之<lb/>
餘百凡衰退負恩負教實亦未知所以自裁也崔侍讀<lb/>
<pb n="KR4e0165_WYG_091-12a"/>
子鍾南還云當出門下謹此修問尚冀順時保練以副<lb/>
華夷之望<lb/>
　　　與李獻吉<lb/>
去冬自仲黙處奉手教子鍾子容處覩佳篇於賤子極<lb/>
荷存念顧不自量力扶病來此病日益深而毫髪無可<lb/>
効慙負知已何如入春以來緬惟起居佳勝學植邃深<lb/>
敬服敬慰比承乏禮闈舒生芬者偶出本房亦有夏生<lb/>
言者詞翰甚有法度云甞受先生指教江西之政浸溉<lb/>
<pb n="KR4e0165_WYG_091-12b"/>
鼓舞者多矣外此有陳生沂梅生鶚者皆名士大率此<lb/>
科人材亦自不少恐要知之輒以為瀆外小詩扇附子<lb/>
鍾侍讀先生轉呈結腸之作少俟病甦請教非敢忘也<lb/>
餘惟情照<lb/>
　　　與顧未齋宫諭<lb/>
深卧病江村如坐井底久闕修問非敢忘之也春初大<lb/>
病幾至不起遂為小女納壻擾憒擾憒入夏以來漸甦<lb/>
然精神志趣已如再世人矣水竹之間結一茅菴署曰<lb/>
<pb n="KR4e0165_WYG_091-13a"/>
面壁啜粥茹蔬以送昏曉無日不在是間也比日沈希<lb/>
賢過舍奉手教情誼拳拳無任慰浣備聞起居佳勝有<lb/>
少瘡疾不至甚苦想道力勝之也始知令郎北遊賢闗<lb/>
不及餞送為歉承問及近况老兄尚未相諒否五十之<lb/>
年僅存一子薄田敝廬不失先人之舊復何所望耶兼<lb/>
之氣血蚤衰寡食少睡人間之樂以享為累矣野㑹之<lb/>
約甚便踈懶地之近貴邑者青龍盤龍皆有小莊僧廬<lb/>
佛舍頗足登覽澱山金澤俱極宏勝此皆近漬澳也請<lb/>
<pb n="KR4e0165_WYG_091-13b"/>
為定盟須俟秋分後作半月約過此則有收成事催人<lb/>
矣如何如何餘非面莫盡<lb/>
　<lb/>
　<lb/>
　<lb/>
　<lb/>
　<lb/>
　儼山集巻九十一<lb/>
</p>
<p>
</p>
  </div>
</body>
</text>
</TEI>
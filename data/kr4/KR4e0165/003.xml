<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三</head> <lb/>
    <p>
<pb n="KR4e0165_WYG_003-1a"/>
欽定四庫全書<lb/>
　儼山集巻三<lb/>
　　　　　　　　　　　　　明　陸深　撰<lb/>
　　歌二<hi>二十一首</hi>
　　　節婦歌<lb/>
憶昔敵人犯邊日先皇赫怒揮鈇鑕蒼天深意在戢兵<lb/>
六龍暫駐隂山蹕古來勝負兵家常土木之變悲莫當<lb/>
忠臣孝子畢誓死長纓徒手繫名王維時張公忠勇士<lb/>
<pb n="KR4e0165_WYG_003-1b"/>
肉骨藁葬蠻荒耳隕星莫想諸葛生落日琱戈揮不起<lb/>
中閨裁罷寄征衣征衣一寄不曽歸東海深深精衛苦<lb/>
九疑淚盡山成圍折釵分鏡甘獨守寒影遺孤成左右<lb/>
紅顔白髮須臾間長夜𤣥堂重執手遺孤無怙亦無恃<lb/>
期以功勲光後祀星聨八座位中丞重譯威敷雪前耻<lb/>
誰云綱常一日無嗚呼忠臣爲君貞婦夫憑軒涕泗聲<lb/>
嗚嗚<lb/>
　　　開河待牐苦熱<lb/>
<pb n="KR4e0165_WYG_003-2a"/>
長江無六月此語為誰傳筠簟紗㕑裏何人不可憐我<lb/>
家本在三江上竹樹成行更森爽畫閣含風蘸水開仙<lb/>
槎到海隨潮長波揺雲夢通具區地接蓬萊與方丈何<lb/>
似黄塵千尺高脫巾羣飲總稱豪銀床玉井無由覔赤<lb/>
脚層氷何處逃徒聞東郡泉千𣲖不濟南湖水一篙臨<lb/>
流欲渡還晞髮待看西巖吐新月萬貫誰纒鶴背輕一<lb/>
蓬自笑鳩巢拙人間合有清凉方半捲湘簾坐超忽君<lb/>
不見陶潛釀秫兩疏賜金罹此毒熱聽我呉吟<lb/>
<pb n="KR4e0165_WYG_003-2b"/>
　　　星月歌<lb/>
　元宵自戴子充冬官小酌還卧養菴夢中得詩憶其<lb/>
　首聨云大星無光月如水碧空無雲千萬里晨起櫛<lb/>
　沐頗用訝歎適小野春官見過遂舉似之小野今之<lb/>
　雅才首肯賞音云突兀不類常作因加竄足成為放<lb/>
　歌庸拓旅懷<lb/>
大星無光月如水紫煙辟寒天萬里金吾木柝聲不驕<lb/>
火樹星橋接空起恭承休假作上元滿目韶華帝城裏<lb/>
<pb n="KR4e0165_WYG_003-3a"/>
團圞三五宵可憐淺薄一分春奈爾胡床浩興空昔年<lb/>
秋色不似長安妍五鳯樓前迎萬乘六鼇海上擁羣仙<lb/>
歡遊秪厭春更短欲挽空壺涵百川機中紅雨催花落<lb/>
天上青娥妬扇圓九衢羅綺人如蟻五侯甲第黄金炬<lb/>
底用還鄉作晝行真堪窮漢經年煑别有工夫巧奪天<lb/>
製成二八當牕女迴紋暈采剪越綾五色含光漏湘楮<lb/>
雲母琉璃俱有神銀河牛渚恍通津常抛金彈誇豪俠<lb/>
獨抱明璫泣蜃人火具時時聞戰伐飛流一一繞勾陳<lb/>
<pb n="KR4e0165_WYG_003-3b"/>
誰家簾幙留歡住幾處笙歌按拍新節物人情豈相待<lb/>
後夜遲遲出滄海每驚舊髮羞鸞鏡却倚新聲填欵乃<lb/>
仙人自古有羨期書生妄意圖元愷但祈燈月兩相和<lb/>
嵗嵗年年常不改<lb/>
　　　秋日入佘山觀昭慶三栝松<lb/>
雲間山水稱絶竒簡逺開豁無不宜村村花栁足佳麗<lb/>
亦有落落蛟龍姿新秋晴日照古寺鳴絲偃葢風離離<lb/>
閣前兩株踈且瘦左右拱揖如佳兒獨憐衆草没曇院<lb/>
<pb n="KR4e0165_WYG_003-4a"/>
不見十尺圍桐皮稍偏一株在東麓蓊翳拔起三虬枝<lb/>
擎空似欲拏雲雨匝地更與成漣漪我聞佳樹以地貴<lb/>
豫章赤水非人為雲間栝松重昭慶徃徃盆盎時見之<lb/>
此來得共恣幽賞山深谷暝何遲遲未嗟才大難為用<lb/>
頗恨地僻稀相知摩挲風霜有古意指㸃時代多遐思<lb/>
東廊一僧最朴野導我屋角開重籬為言秋高八九月<lb/>
風前落子堪萌滋邇來區賦要徃役此事久廢從先師<lb/>
山中嵗月已如此世上風波紛路岐坐成三歎倚石壁<lb/>
<pb n="KR4e0165_WYG_003-4b"/>
欲别未别空猶夷蒼髯㦸㦸老髪秃白雲冉冉游絲垂<lb/>
此山九峯居第一誰為姓佘誰所遺或云種茶似陽羡<lb/>
呉歈楚調聊相隨陸家放鶴還沙際張季思鱸今水湄<lb/>
他日青松能待我茯苓琥珀總宜詩<lb/>
　　　悠然亭<lb/>
濠梁有魚水莊惠無爾我吾猶恨多事忘言豈不可俯<lb/>
仰天地同悠然魚忘于水水忘淵澄鮮一色月轉漢潑<lb/>
刺數聲風起船封君本是方叔後老氣盤空薄牛斗長<lb/>
<pb n="KR4e0165_WYG_003-5a"/>
嘯江湖范蠡書逃名松菊王𢎞酒庭中瀦泉泉上亭亭<lb/>
外萬疊青山青有時出雲作細雨此際游小開南溟坐<lb/>
來一日當千日未論他年百四十海棠花發春氣濃一<lb/>
片臙脂鏡中濕<lb/>
　　　赤壁歌<lb/>
我聞赤壁乃是曹劉之戰場襟鎖巴蜀喉控荆襄丹<lb/>
崖插江幾千尺疑是煆爛半面之崑岡下有波濤走萬<lb/>
里上有椒桂森衆芳紫苔斕斑伏虎豹紅雲縹緲遊鳳<lb/>
<pb n="KR4e0165_WYG_003-5b"/>
凰當時烈烈南風發北岸舟楫灰飛揚蛟螭失勢易為<lb/>
縛何奈太白多寒光時移連去疾流電江山如故天蒼<lb/>
蒼平生好竒癖山水夢寐彷彿徒彷徨昔有蘇子瞻來<lb/>
自白玉堂扁舟夜載七月凉月明把酒酹周郎英雄多<lb/>
有恨涕淚徒浪浪爾來數百載勝事不可常陶子五月<lb/>
使瀟湘殷勤請戒十日糧黄州弭節聊徜徉須凌絶頂<lb/>
出上方翹扶桑兮俯八荒清風時來聲琅琅為我一誦<lb/>
秋水章<lb/>
<pb n="KR4e0165_WYG_003-6a"/>
　　　子醇雨後陪宿道館有贈<lb/>
春燈着花照春雨窈窕仙宫對床語龍池㝠㝠雜花寒<lb/>
魚書鴈信多愁緒一百五日又已過二十四橋何處所<lb/>
容臺美人錦繡腸能為楚歌歌白苧候我明光起草餘<lb/>
更約城南看花侣長安風塵緇素衣故園魂夢牽春渚<lb/>
三軍草露白鐵袍五侯宅第黄金炬聞雞起擊珊瑚鞭<lb/>
共慰此身同逆旅<lb/>
　　　夜泊真州<lb/>
<pb n="KR4e0165_WYG_003-6b"/>
前嵗泊船真州江滿船明月揺船牕今年復向真州住<lb/>
黄昬待月月欲吐明月照人無醜好來來去去令人老<lb/>
一杯船尾得月多聴我試唱真州歌真州歌將奈何大<lb/>
船如屋船船官鹺危檣揷空飛不入鐵鎖鉤聨宻如織<lb/>
語音嘈唧了不分同是經商異南北居民大半趨四壩<lb/>
倡女沿河晩糚罷短擔雙簷喚賣鮮小舠三槳輕如駕<lb/>
連樓夾巷簇簇新家家許住異鄉人共道今年生意少<lb/>
下客折本上客貧江南春山疊疊緑荆楚轉運遥聨屬<lb/>
<pb n="KR4e0165_WYG_003-7a"/>
南京供奉日日過金字黄旗去還續君不見文信公幾<lb/>
䧟虎口中但願路日通不怨東西逢逆風<lb/>
　　　雨後於都司分種紅蕉<lb/>
今日不知來日事百年枉作萬年圖青青一種芭蕉樹<lb/>
春雨敷榮秋雨枯憶昨歲晚雪飛白都閫門墻映紅碧<lb/>
依稀記得建陽過南北東西總為客建陽縣令薛給事<lb/>
開尊北堂邀我至對花云是美人蕉不怕風霜逞嬌媚<lb/>
前月京師附書還為傳給事死諫官見花憐花為花惱<lb/>
<pb n="KR4e0165_WYG_003-7b"/>
萬丈雪山毛骨寒都司劉郎舉武舉每以危言動天子<lb/>
螭頭豹尾不肯畱獨鞚花虬行萬里萬里邊庭絶羽書<lb/>
手種芭蕉三百株一宵蹄囓苦不戒粉碎玉人傷緑珠<lb/>
共汝朝來有歸興細雨沈沈滿三徑攜鋤斸取舊根荄<lb/>
且種窻前欹枕聴<lb/>
　　　題李蒲汀學士所藏趙千里射熊圖<lb/>
王孫藻思錦繡紋㸃染青山縈白雲避鴈霜高錦樹出<lb/>
射熊風勁角弓聞似是西原獵場下公子翩翩齊騁馬<lb/>
<pb n="KR4e0165_WYG_003-8a"/>
捷如流電氣十倍滿彎明月神瀟灑沙平草淺石徑長<lb/>
左馳右突不可當直前一發遂得雋豈但百歩能穿楊<lb/>
古來妙傳誇絶藝此幅摩挲今幾世周詩藹藹歌夢祥<lb/>
漢館離離是何處蒲汀學士人中龍勘畫披圖最有工<lb/>
致身本在霄漢上雅興時落山林中武功文事亦素具<lb/>
細認丹青有竒趣尚父曽聞載後車宣尼尚且供先簿<lb/>
試看更兆掌中珠雄風駿骨頭角殊他年隔座屏風裏<lb/>
喚取良工搨此圖<lb/>
<pb n="KR4e0165_WYG_003-8b"/>
　　　南宫北郭踏雪<lb/>
前夜維揚翫寒月今朝燕冀寒踏雪百年快事能幾迴<lb/>
誰料兹行兩竒絶漠漠郊原一掌平紛紛珠貝綴難成<lb/>
玉堂瑶圃隨行上縞帶銀盃逐步生復有軟輿和葢重<lb/>
何似漁翁一簔凍白馬翩翩千里驕紅旗閃閃長亭送<lb/>
臂鷹走狗誰家兒頗憶東原年少時雙飛一箭穿雲下<lb/>
九尾千年匝地馳壯氣老來餘白首熊裘貂㡌鵞黄酒<lb/>
掃竹尋梅何事無栁絮梨花隨處有東方又動朝日紅<lb/>
<pb n="KR4e0165_WYG_003-9a"/>
耀色流光四望通矮屋欲埋孤出棟遥山先映最高峯<lb/>
試問天公資發育前須巽二後滕六蒼生赤腹望豐年<lb/>
黄扉紫閣尤驚目誰持堅白攻異同爕理調和唯至公<lb/>
不見狻猊巧摶換消得東皇一夜風<lb/>
　　　文峯歌<hi>為鄭正郎</hi>
雲路東南永閩關紫翠重蓬萊宫闕近突兀見文峯文<lb/>
峯拔地幾千尺巨靈夜卓凌空碧特立疑從五老分髙<lb/>
標正傍三山出三山秀色鍾異人文峯先生尤絶倫身<lb/>
<pb n="KR4e0165_WYG_003-9b"/>
同砥柱障東海力挽華嶽開西秦二十明經取上第六<lb/>
曹郎署稱無二作雨為霖本有期擎天捧日真能事當<lb/>
今好手張平山寫出巉巖水墨間美人被服何雅素坐<lb/>
看白雲相徃還先生愛山兼愛畫風物江南兩竒邁停<lb/>
驂駐節費追陪高堂素壁時張掛舊家門巷對山居共<lb/>
道相傳百代餘開圖宛見文峯面若論連城玉不如<lb/>
　　　竹巖歌<hi>為程時言侍御題其先君方伯號</hi>
君不見程公竹巖重新安上有鳳雛雙羽翰下有龍孫<lb/>
<pb n="KR4e0165_WYG_003-10a"/>
欲迸青琅玕嶙峋白璧連城價揺動清風六月寒美人<lb/>
嵗晚愛顔色身踞虎豹凭䦨干秖今仙遊向湘浦唯餘<lb/>
落月輝林巒調和六琯製大雅鎮壓百里成偉觀孟生<lb/>
淚盡不復茁唐皇感之比二難江南程氏古司馬别有<lb/>
伊洛分𣲖如波瀾誰云今人不如昔竹巖太中相應看<lb/>
仲氏外臺握風紀儼哉伯子和氣端正公壁立幾萬仞<lb/>
要比季子鐵豸冠四時正氣鬱不改東南秀色若可餐<lb/>
掃除炎熱礪世鈍一為長歌天地寛嗚呼竹巖不可見<lb/>
<pb n="KR4e0165_WYG_003-10b"/>
見此孤標遺䕃回風湍<lb/>
　　　西巖歌<lb/>
君不見崑山産玉高嶙峋當年一片稱絶倫邇來幾千<lb/>
載元氣醖藉含至淳乃有參天卓地壁立之西巖窅窱<lb/>
洞府棲仙真春色桃花誤流水秋清桂樹當月輪紫芝<lb/>
瑶草滿下界祥虹瑞靄徃徃早暮相鮮新箕山將讓許<lb/>
武陵聊避秦逺觀田變海昔傳嶽降神自如先生古柱<lb/>
史甲第華堂住其趾少年風彩真玉人陸家兄弟安足<lb/>
<pb n="KR4e0165_WYG_003-11a"/>
齒滿門忠孝世所希江南數作鳴珂里狀元宰相應黑<lb/>
頭季弟今為天下士大兒文學早作畿輔師直言忠諫<lb/>
丹青裏小兒頴異似楊修已署門生拜天子有孫行年<lb/>
十六七一舉鄉書衆中起珊瑚與珠樹過眼紛可喜先<lb/>
生况是真仙才酒尊常對崑山開消除日月歸棋局舒<lb/>
巻絲綸有釣臺屨杖登山疾於駕有時臨海望蓬萊玉<lb/>
耶人耶兩難辨但見秋容秀色逺與鸞鶴相徘徊五千<lb/>
道徳閒常誦三度蟠桃手自栽只今七十逢初度剛是<lb/>
<pb n="KR4e0165_WYG_003-11b"/>
浮生第一回山中好風日天末負趨陪短篇遥當長年<lb/>
頌願借澄湖作夀盃參天卓地之西巖永與朱顔黑髪<lb/>
相追隨<lb/>
　　　題畫<lb/>
春風花栁谿橋路賸有韶華管送迎隔岸青山千尺起<lb/>
聞歌多少别離情此圖㸃染還清潤似是錢塘戴文進<lb/>
張公好畫如有神高築金臺同買駿内庭多暇日正長<lb/>
湘簾半捲當華堂時時拂拭見古意欲效丹青比夢良<lb/>
<pb n="KR4e0165_WYG_003-12a"/>
　　　雨中汎舟聞座客琵琶<lb/>
蘭舟急雨横銀塘水芳沙鳥滋暮凉煙雲彌望接蜃氣<lb/>
樓閣失地含龍光于時披襟坐盤薄愛聴瀟淅鳴舷艎<lb/>
座中有客偏好事獨把琵琶臨醉鄉一攏一撚有古意<lb/>
欲彈未彈先斷腸四弦嘈嘈乍入手似與風雨隨低昂<lb/>
曽傳青衫泣司馬豈是紫塞啼王嬙孤臣忠憤重離别<lb/>
壯士感激多慨慷鵾弦鐵撥世希有此曲杳眇尤難當<lb/>
誰裁無價紫桫欏乃有雙盤金鳳凰我生兩耳才具足<lb/>
<pb n="KR4e0165_WYG_003-12b"/>
妙解那得如中郎老懷政爾苦氷炭試遣陶寫憑消詳<lb/>
須㬰返棹更東下雲物一空江水長<lb/>
　　　可泉圖<hi>為胡大參</hi>
我識可泉三十年今朝為賦可泉篇秦川蜀川渾漫爾<lb/>
相憶相逢俱偶然君家去天才尺咫雲樹蒼蒼萬山裏<lb/>
羲昊曾畱畫卦文陸郎未試煎茶水當年妙小富文章<lb/>
春日承恩上玉堂客過每勞占劒氣人傳從此破天荒<lb/>
一朝汨没青山下印月行風倍瀟灑遥從西郡夢三刀<lb/>
<pb n="KR4e0165_WYG_003-13a"/>
又向南臺騎五馬皖城東下是蘇州銀色流璃萬頃秋<lb/>
匡廬天外飛猶落楊子江心泥不流濟南突地七十二<lb/>
錢塘江頭水西寺還將詞翰舊風流總屬參知新政事<lb/>
一夜秋期夢故鄉某山某水暫徜徉如流車馬來阿曲<lb/>
似水門庭復晉陽晉陽相看吾已老開圖宛聽泉聲好<lb/>
白練横拖萬里長銀河倒挽三山小溶溶漾漾更逶迤<lb/>
東流終向鳳凰池聊從漢使乘秋日正是商巖大旱時<lb/>
滿地蒼生望霖雨天瓢一滴何如此由來鄒孟達逢原<lb/>
<pb n="KR4e0165_WYG_003-13b"/>
安用蒙莊齊物理誰云嶓冢不勝舟誰謂崑崙最上頭<lb/>
請看逝者無昬旦化作江河入海流<lb/>
　　　松鶴圖<lb/>
遥空受秋萬里碧松露團團野花白藤梢橘刺紛陸離<lb/>
細水涓涓遶雲石我疑此圖是𤣥圃中有雙禽鳴且舞<lb/>
霜翎砂頂足生韻𤣥裳風輕月將午當家妙品在逼真<lb/>
况是寫生須入神古來高人重圖畫欲令見者常如新<lb/>
我聞胎仙三千嵗摩挲此幅能幾世乃知丹青空爾為<lb/>
<pb n="KR4e0165_WYG_003-14a"/>
别有不朽超絶藝<lb/>
　　　枯木竹石圖<lb/>
人間何處真不俗雨後山前兩竿竹雪村老人幽興多<lb/>
落筆龍孫削蒼玉離離亂石出澗底古木壓枝虬欲起<lb/>
相思天際望美人月明一片湘江水君不見工師取才<lb/>
伶倫裁管兼收並蓄截長補短開圖識苦心聽我歌欵<lb/>
欵<lb/>
　　　次韻黄如英聽管生彈琴<lb/>
<pb n="KR4e0165_WYG_003-14b"/>
逸人最愛馮虛閣手弄絲桐自酬酢清安身世甘寂淡<lb/>
富貴交親供諛噱天空境靜初按譜掩抑悲凄更豐約<lb/>
淙淙巖背墮春泉歴歴林梢下秋籜緩猱急引大可憐<lb/>
含徵流商調相錯初聞古意三疊髙旋見失勢千丈落<lb/>
勇如壯士提戈㦸靜似佳人洗丹堊呉山積雪開四牕<lb/>
夜靜金爐火猶爍是時相對擁青綾頓使煩襟坐來鑠<lb/>
中郎此意妙莫傳炊爨之餘尚堪鑿看君幽興正得意<lb/>
我和險詩聊善謔須臾鼓罷陽春曲門外青山映寥廓<lb/>
<pb n="KR4e0165_WYG_003-15a"/>
　　　楝塘<hi>為李封君</hi>
甬東水樹清深處楝花風動黄梅雨喬木由來世澤家<lb/>
清溪合有高人主主人本是種徳人種成玉樹高嶙峋<lb/>
青驄白豸風霜古紫誥金泥雨露新苦縣遥宗元姓李<lb/>
今代聞孫還柱史彈壓爭知重有山門庭不愧清於水<lb/>
繡斧銀章使節歸摘花釀酒映斑衣明堂正要求梁棟<lb/>
墜子成林大十圍<lb/>
　　　和答張子醇索硯<lb/>
<pb n="KR4e0165_WYG_003-15b"/>
容臺大夫古列仙謫向人間年復年當時正坐風騷客<lb/>
今日猶為筆硯憐呉東片石青山裏箬裹藤封四千里<lb/>
力㣲任重致不多空對知音慙未已看君筆陣何堂堂<lb/>
真堪作史蔡中郎自須剪贈西湖水化作虹霓萬丈長<lb/>
　<lb/>
　<lb/>
　<lb/>
　儼山集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二十七</head> <lb/>
    <p>
<pb n="KR4e0165_WYG_027-1a"/>
欽定四庫全書<lb/>
　儼山集巻二十七<lb/>
　　　　　　　　　　　　　明　陸深　撰<lb/>
　　奏疏<lb/>
　　　擬論取囘都督僉事許泰軍中家人狀<lb/>
臣近見取回許泰家人某等十幾人某等皆勇悍武夫<lb/>
止堪殺賊之用泰託爲父子同以生死已非一日矣今<lb/>
朝廷方用泰泰方用此輩不識陛下何爲而取之厮飬<lb/>
<pb n="KR4e0165_WYG_027-1b"/>
下材過蒙特召祖宗以來並無事例况此輩姓名遠在<lb/>
行伍不識陛下又何由而知之訪得近日盗賊肆行無<lb/>
忌所畏者獨許泰一軍耳泰所以能使賊畏者不過敢<lb/>
死當先而已此輩正許泰敢死當先腹心之士若其攻<lb/>
堅䧟陣皆能以一當十其於許泰若左右手不可一時<lb/>
離明矣臣料陛下不過聞其便㨗騎射欲取而試之耳<lb/>
而道路流言洶洶可懼或謂有人欲忌許泰之成功或<lb/>
謂姦人隂主此䇿以剪許泰之爪牙而欲以泰委賊者<lb/>
<pb n="KR4e0165_WYG_027-2a"/>
此其無稽萬不出此儻相傳播未必不生賊間諜之計<lb/>
也况泰亦武人未知義命一旦奪其所恃蹤跡孤危加<lb/>
以流言必懐疑豫志日分而氣日索矣欲望其如前日<lb/>
之敢死當先勢必不能此其關係實非小小臣愚以爲<lb/>
陛下於某人等到京之日姑試其能即爲犒賞或薄加<lb/>
名目或靣賜奬言即還之於泰以終其所事則天下皆<lb/>
謂陛下神聖不惟深知許泰之功而併與許泰之爪牙<lb/>
心腹皆悉知之庻幾邉將知所激勸而賊滅有日矣臣<lb/>
<pb n="KR4e0165_WYG_027-2b"/>
不勝私憂過計冐昩以聞<lb/>
　　　擬處置鹽法事宜狀<lb/>
臣近日伏見兩淮長蘆之間商賈嗷嗷怨聲載道問之<lb/>
皆云勢要奪其利故也臣謹按鹽課一事本因海澤自<lb/>
然之利以充邊方緩急之儲於國計甚便然使朝廷壅<lb/>
實惠而不下商賈畏空名而不來則蠧亦甚矣祖宗時<lb/>
設立各處轉運提舉等司僉竈以辦税置倉以收鹽建<lb/>
官以蒞政設法以開中其要在於通商而已大抵商益<lb/>
<pb n="KR4e0165_WYG_027-3a"/>
通則利益厚此立法之本意也且窮邊絶塞輸轉極難<lb/>
之地而能使商賈挾貨負重以往隨令而足比至户部<lb/>
給引𣲖場渉厯萬里動踰歳年又况守支存積徒冐虛<lb/>
名仍復買補魚貫聽掣其辛苦如此勢要之人妄干恩<lb/>
典動以百萬往參其間馮陵假借支則盡支掣則便掣<lb/>
所經官司曲爲奉承雖憲臣亦將有投鼠忌器之嫌彼<lb/>
將何憚而不爲乎小人營利之心寧有厭足大率彼通<lb/>
一分則此塞一分自然之數也夫能得商賈力以利驅之<lb/>
<pb n="KR4e0165_WYG_027-3b"/>
耳彼既以有利而來亦必以無利而去又自然之勢也<lb/>
矧以彼之辛苦對此之徼倖交易之間又相懸絶坐使<lb/>
自然之利上不歸於朝廷中不在於商賈下不藏於民<lb/>
間雖天地亦將厭棄之臣實懼焉仰惟皇上軫念立法<lb/>
之本意靳惜恩澤不妄施與然後其他條畫次第可舉<lb/>
行矣臣又按今天下㩁鹽之地兩淮爲上兩浙次之而<lb/>
弊端亦於二處爲多然尤大壊鹽法之端有二焉其一<lb/>
則竈丁苦於兼并其一則今日勢要之侵利是也然於<lb/>
<pb n="KR4e0165_WYG_027-4a"/>
兩浙又微不同大抵壊兩淮之鹽法者多勢要壊兩浙<lb/>
之鹽法者多私販而竈丁之苦則一而已矣蓋淮浙之<lb/>
鹽出於人力非若河東天造地設不勞之利也其法在<lb/>
於曬土爲鹵煑鹵成鹽以鹽納官然而逋負多而國課<lb/>
損者何也夫欲曬土必有攤場欲煑鹵必有草蕩今之<lb/>
場蕩悉爲總催者所并而鹽課又爲總催所欺竈丁不<lb/>
過總催家一傭工而已煎煮之法名存實亾而總催者<lb/>
下欺竈力上負國課百計遷延以覬一赦而已伊欲處<lb/>
<pb n="KR4e0165_WYG_027-4b"/>
之在於盡復竈丁之場蕩而盡懲總催之姦欺則其弊<lb/>
可息矣浙中私販之徒以拒捕爲常以殺人爲戲驟不<lb/>
可剪則比之勢要差爲易處茍使出鹽之地捕其買者<lb/>
之市家行鹽之地捕其賣者之市行而悉置於法則其<lb/>
黨可空矣非若勢要之家蛇蟠卵翼不可一旦去也今<lb/>
日得侵兩淮長蘆之鹽利者雖曰朝廷業已許之然終<lb/>
非法意臣以爲與其壊天下之大法寧傷數人之私恩<lb/>
必使小人之姦無所容而後已夫上之支中盡歸於商<lb/>
<pb n="KR4e0165_WYG_027-5a"/>
賈下之場蕩盡歸於竈丁則商通課足而鹽法不行者<lb/>
未之有也謀利之事君子所羞臣恐利未興而害作故<lb/>
得備而論之謹狀伏候進止<lb/>
　　　稽古禮以崇祀典事<lb/>
臣聞禮可以義起事待人而行竊照本監文廟春秋二<lb/>
祭累朝列聖制遣元臣主行羣僚陪列迨我皇上紹綂<lb/>
克懋前修益𢎞敬理可謂情文兼備無所間然者矣顧<lb/>
秋丁一祭正當伏暑之餘况今歳十月置閠炎蒸猶存<lb/>
<pb n="KR4e0165_WYG_027-5b"/>
誠恐浹辰之間陳設犧牲不無變動殊非馨香潔清之<lb/>
義臣心思之至久至熟義有未安謹按周禮祭祀共冰<lb/>
鑑説者謂以禦温氣記又有之曰伐冰之家傳者謂卿<lb/>
大夫以上祭祀用冰夫秋暑何止於温氣文廟難同於<lb/>
世家况於天子之所饗者乎臣又按凌人冰政經見禮<lb/>
詩實聖人爕理之方而祭祀之用爲急知神明感通之<lb/>
妙而備物之意當求見今京師藏冰至多尤宜致用茲<lb/>
云義起蓋有待行伏惟皇上天縱聖明動求古義是誠<lb/>
<pb n="KR4e0165_WYG_027-6a"/>
千載一時也伏乞淵衷少賜裁度急修冰鑑之儀以爲<lb/>
復古之兆仍下所司永爲遵守庶幾神明饗而和氣應<lb/>
矣<lb/>
　　　乞恩認罪以全大體事<lb/>
臣於嘉靖八年三月初二日經筵輪該臣講孟子書隔<lb/>
夜借宿於工部厰中温習諷誦間心有未安誠恐於感<lb/>
格之道未切故於講畢叩頭之後謬爲靣奏當䝉慰旨<lb/>
正在臚唱平身未畢之際委的有紊禮儀是臣知而故<lb/>
<pb n="KR4e0165_WYG_027-6b"/>
犯也合當萬死臣念經筵奏事百年所無之典也陛下<lb/>
臨御千古所無之聖也臣戅愚起自山野感荷千古所無<lb/>
之聖而欲舉此百年所無之典心跡牽礙遂至犯禮伏<lb/>
望聖明矜宥臣不勝隕越待罪之至<lb/>
　　　陳愚見以禆聖學事<lb/>
臣遭際聖明備員講讀昨因講章未安特於文華面奏<lb/>
臣之爲此者恃有陛下堯舜之主耳果䝉温旨非臣捐<lb/>
軀所能報也彼時威嚴之下未盡愚衷先行犯禮故退<lb/>
<pb n="KR4e0165_WYG_027-7a"/>
而待罪方將具論所以不意又蒙慰旨是陛下既宥之<lb/>
辜而復誘之使盡言是誠千載一時也臣請盡言之伏<lb/>
惟聖明采擇焉臣謹按經筵一事關係匪輕輔養君徳<lb/>
尤爲首務因以䇿勵臣節者亦不少也何則君父在前<lb/>
威顔咫尺爲之臣子者儼然拜起布義陳詞説孝説忠<lb/>
説仁説義説亷説恥説禮説讓若使反之於身而一無<lb/>
所有鮮不至於愧汗而聽者誰則信之故必勉加修踐<lb/>
之功而後可收感孚之效是以講章必出講官之手者<lb/>
<pb n="KR4e0165_WYG_027-7b"/>
其意蓋在於此非徒以便誦説爲也然須有温潤之氣<lb/>
以具告君之體此非輔臣鮮克舉之所以必送内閣改<lb/>
定者誠欲畧去粗疎鄙野之狀以養夫親近儒臣之心<lb/>
其意又在於此非徒以美文辭爲也臣竊思之熟矣臣<lb/>
豈敢不顧舊規直行已志若以此勸講是未誠也何益<lb/>
聖學當時面奏講章義理多未浹洽所包甚廣意不止<lb/>
於文辭已也伏讀聖諭益増戰兢是臣之愚倉卒未能<lb/>
上達爾且今内閣無所不綂舊規俱帶知經筵事又皆<lb/>
<pb n="KR4e0165_WYG_027-8a"/>
老於文學之臣講説更改宜有精義者此特小節耳第<lb/>
使講章盡出内閣之意而講官不過口宣之此於義理<lb/>
深有未安而交孚相感之道遠矣此臣之所爲諍也伏<lb/>
望俯察愚誠特諭内閣只將講章一節優容臣等各陳<lb/>
所見而内閣因得以考觀臣等之淺深至於義理往復<lb/>
藻潤迭加何所不可豈止於閲看而已臣愚意欲請自<lb/>
訓詁衍繹之外於凡天下大政事大利弊皆得依經比<lb/>
義條列類陳庻幾九卿百司有行之而不能盡給事中<lb/>
<pb n="KR4e0165_WYG_027-8b"/>
御史有知之而不敢言司府州縣有負之而不能達者<lb/>
皆得以次上聞則主勢日尊聖學日邃而臣等亦得附<lb/>
之以進修矣區區一得之愚如此此臣之心也臣少而<lb/>
戅愚晚年悔過荷䝉陛下特達之知每欲因事納忠以<lb/>
佐維新之化特患無路耳若復不知服善希變舊章則<lb/>
死有餘辜矣更何面目復望清光乎伏惟聖明垂察則<lb/>
臣之效忠者方自此始耳<lb/>
　　　貪酷官員枉法人命重傷憲體等事<lb/>
<pb n="KR4e0165_WYG_027-9a"/>
嘉靖九年九月十五日據山西太原府陽曲縣儒學附<lb/>
學生員劉鏜家人劉鉞抱告本年七月内蒙本縣將劉<lb/>
鏜叔父劉文宗僉作社副比時文宗因買賣不在被積<lb/>
害老人王良却將鏜父劉文寛朦朧呈縣不料知縣某<lb/>
當將鏜父用大板痛打三十監禁至九月初五日釋放<lb/>
擡回重傷至本月初九日身死等因隨據陽曲縣知縣<lb/>
某申稱本縣建立社倉僉報正副據原委老人王良呈<lb/>
稱西關都社首楊奉社正副劉文宗各抗拒不服拘喚<lb/>
<pb n="KR4e0165_WYG_027-9b"/>
隨拘楊奉劉文宗到縣問擬不應杖罪不知因何病故<lb/>
劉鏜倚恃生員節赴各衙門妄禀等情各詞到臣俱經<lb/>
案候外臣先於本月初九日晩與按察使潘鑑一同囘<lb/>
司忽見門外跪一生員呌聲有父被某知縣三十打死<lb/>
時將昏黑臣與潘鑑言或是膚受之愬諭使且去至十<lb/>
二日臣在提學道復見前生投狀臣已識認問曰汝父<lb/>
果死否答言已死三四日矣臣始惻然曰此狀該赴察<lb/>
院按察司告如有寃枉方與伸理本生當去訖至十四<lb/>
<pb n="KR4e0165_WYG_027-10a"/>
日臣同三司進入察院作揖出至門外知縣某慌忙跪<lb/>
告曰有一生員父親是知縣三十打死今糾合生員四<lb/>
五十人要行報復情願抵命衆未發言是臣職掌即令<lb/>
聽事吏探看隨同三司出門止見劉鏜一人衣巾裹頭<lb/>
在外餘無所見至司臣與潘鑑言昨日赴道告訴亦是<lb/>
至情憲長該與准理潘鑑是臣同年舉人委曲對臣説<lb/>
我昨日曾見此告但前日是察院放告日子彼既不受<lb/>
我不好受他臣曰此非憲體須臾吏人來報察院將劉<lb/>
<pb n="KR4e0165_WYG_027-10b"/>
鏜禠去衣巾送陽曲縣上庫責打二十釘上手鈕發太<lb/>
原府監了其人垂命矣臣愕然曰何得有此方纔與潘<lb/>
鑑説昨日憲長若與准理辯其曲直豈有今日不曽見<lb/>
世上人父親被人打死察院去告不准按察司又告不<lb/>
准本道又不能准又遭非法刑打如此是甚道理且衣<lb/>
巾是祖宗制服必須結罪退黜仍與本道知㑹方可施<lb/>
行無乃侵奪職掌乎凡徒罪以上方上手刑今罪狀未<lb/>
白遽施此酷無乃有乖憲體乎只得一面令人分付太<lb/>
<pb n="KR4e0165_WYG_027-11a"/>
原府囑其且顧性命而已潘鑑向臣説不妨當進察院<lb/>
討出臣曰不好若討不出後無着矣至明旦月望該臣<lb/>
詣文廟行香畢見一老婦持狀號哭諸生環告寃苦臣<lb/>
亦爲之墮淚慰令各散復進察院作揖窺伺淺深延至<lb/>
後堂三司旁坐茶話已畢出至前堂候立間並無言説<lb/>
有左布政使楊叔通按察使潘鑑上前北面禀説此事<lb/>
臣與都司馬縉東面却立以俟但見監察御史某微笑<lb/>
説昨日劉鏜是某知縣來禀故將刑責亦是他父子之<lb/>
<pb n="KR4e0165_WYG_027-11b"/>
情上手鈕頗重了我心不安既然送按察司罷共揖而<lb/>
出臣對三司曰父子之情刑具之過幸大廵已知之此<lb/>
人心之所以不死也我輩可以㤀言矣至十六日復進<lb/>
作揖亦至後堂旁坐如故此時御史某先受譛言豫作<lb/>
怒色厲聲曰如何秀才們糾合四五十人扛打知縣是<lb/>
何體面便是知縣打死一人豈可便提知縣對理况某<lb/>
知縣是箇好官衆秀才們却去太府都府告狀色微在<lb/>
臣臣乃獨起立從容辯解曰秀才即不㑹聚衆三司共<lb/>
<pb n="KR4e0165_WYG_027-12a"/>
見若是知縣賢否自有耳目昨來父子至情刑法已過<lb/>
先生大人兩言甚明我輩亦甚服之只此可了不須張<lb/>
皇釀作大事方始笑頷曰是我聽之過矣却向潘鑑又<lb/>
説知縣余昇問贓一百三十兩也中一場進士來可與<lb/>
減免些潘鑑起曰此贓該給主某又笑曰若是給主可<lb/>
補虚領子罷潘鑑欠伸承命而起不知向後作何處置<lb/>
臣本書生初叨藩臬日逐聞見如此爲之驚駭且父子<lb/>
天下之至情也父死非命竟無控訴之地止餘一子排<lb/>
<pb n="KR4e0165_WYG_027-12b"/>
入䧟坑察院按察司天子之耳目也全不奉法惟任一<lb/>
已之私敢於庇姦有同淵藪此非聖世所宜有也仰惟<lb/>
皇上好生之仁同符堯舜而山西之地密邇京畿豈容<lb/>
賣弄威福顛倒是非一至於此臣今忝法官不得不爲<lb/>
陛下言之叅照知縣某兇虐之姿貪饕之性一方士民<lb/>
怨入骨髓所犯實跡逐一開陳此特據臣之所知耳臣<lb/>
之所不能知者尚多也但其憑仗錢神巧爲因糧假道<lb/>
之計合無照依朝覲考察事例先行罷黜特勅法司差<lb/>
<pb n="KR4e0165_WYG_027-13a"/>
官根究再照監察御史某不諳大體動違憲綱知善不<lb/>
舉見惡不拿廵按一方委的失職此特據臣之所見耳<lb/>
臣之所不及見者尚多也但恐别有所長似非堂下之<lb/>
人能辯合無候其廵按已滿囘道之日特勅都察院嚴<lb/>
加考察庻幾國法正而治功明矣<lb/>
　　　衰病不職乞恩致仕事<lb/>
竊照臣年五十四歳係直隸松江府上海縣人由𢎞治<lb/>
十八年進士欽授翰林院編修歴陞國子監祭酒充經<lb/>
<pb n="KR4e0165_WYG_027-13b"/>
筵講官嘉靖八年三月内於文華殿面奏繼又不合言<lb/>
事周章奉旨降調福建延平府同知領憑赴任訖本年<lb/>
九月内䝉陞今職依期於今年四月十一日前到山西<lb/>
管理學政不闕外念臣賦性迂愚叨塵任使頃以庻僚<lb/>
敢揺内閣茲膺方面復忤監臨本欲自結明主之知而<lb/>
不知先已䧟身於衆怒群猜之地外難展布内蓄憂疑<lb/>
有臣如此陛下將焉用之况臣係南人不服山西水土<lb/>
舊患痰火麻痺等證不時舉發虛炎上攻兩目昏眊隂<lb/>
<pb n="KR4e0165_WYG_027-14a"/>
濁下泄便溺頻繁其於校閲關防殊覺廢力見今奉行<lb/>
沙汰來歳又屬開科度非臣之精力所能辦也伏乞查<lb/>
照見行事例將臣罷黜以爲罷軟不職之戒如䝉聖慈<lb/>
尚存記憶特勅該部容臣致仕以爲儒臣進退之榮是<lb/>
陛下始終保全之恩當圖死生銜結之報臣無任望闕<lb/>
待命惓惓<lb/>
　<lb/>
　<lb/>
<pb n="KR4e0165_WYG_027-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻二十七<lb/>
</p>
<p>
</p>
  </div>
</body>
</text>
</TEI>
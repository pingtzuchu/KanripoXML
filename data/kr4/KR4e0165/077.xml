<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十七</head> <lb/>
    <p>
<pb n="KR4e0165_WYG_077-1a"/>
欽定四庫全書<lb/>
　儼山集巻七十七<lb/>
　　　　　　　　　　　　　明　陸深　撰<lb/>
　　墓表<lb/>
　　　玉壺阡表<lb/>
嗚呼是為吳封君之墓葢衣冠塚云其仲子昻以山東<lb/>
提刑按察副使奉命養太安人于家迨終事遂合而大<lb/>
封焉太史氏表之曰天道於仁人之家深矣其始也必<lb/>
<pb n="KR4e0165_WYG_077-1b"/>
有摧殘拂逆之施以寓夫遺碩存仁之意然後付之毓<lb/>
賢啟祚之祥以收其繁衍食實之報或自一世二世十<lb/>
世以至百世罔弗獲者葢積之愈久則入之愈厚出之<lb/>
愈遲則成之愈大若封君者可以觀已封君姓吳氏諱<lb/>
寛以某年贈承徳郎<hi>闕</hi>部主事以徳稱太安人姓鄭氏<lb/>
諱某以節稱按吳氏之先浙東人洪武初因江圮徙海<lb/>
鹽之城東今為海鹽人曾祖諱添二曾祖妣沈氏祖諱<lb/>
繼宗祖妣姚氏繼宗厭市喧又自城東徙邑之擊壤里<lb/>
<pb n="KR4e0165_WYG_077-2a"/>
築室買田將以耕世其業考諱顯字必達號恬菴老人<lb/>
行誼為鄉里所服以高年賜章服妣姚氏出平湖名族<lb/>
寔生封君封君敦樸和厚未冠時遭家多故幹蠱甚力<lb/>
以順適恬菴之志恬菴矜嚴少不當意即命杖杖而受<lb/>
之怡然鄉人皆曰今之伯俞也待三弟務極友愛終身<lb/>
無間言處内人以禮斬斬有法度其於宗黨也恪慎謙<lb/>
和與物一無所競有犯之者既不與校終亦不復言人<lb/>
故未嘗見其忿厲之色與叱咤之聲意淳如也年三十<lb/>
<pb n="KR4e0165_WYG_077-2b"/>
有三病瘵卒寔成化乙未臘月七日壬午也太安人姓<lb/>
鄭氏出平湖望族年十七歸封君為繼室二十八而孀<lb/>
居即屏華茹淡躬勤紡績以節自苦手撫二孤命之耕<lb/>
讀各理昻受學於雲谷朱先生之門至以吉貝三端為<lb/>
束修葢手所成布云逮昻起甲科馴致通顯自宜城新<lb/>
建咸分俸為養太安人曰祿以養廉宜留為汝助也昻<lb/>
既轉官留都乃來就養已自閩憲再遷魯臬陳情得請<lb/>
始備榮養人以為太安人善教之報越明年考終享夀<lb/>
<pb n="KR4e0165_WYG_077-3a"/>
七十有八寔嘉靖乙酉三月廿二日也封君初娶于馬<lb/>
逾年卒子男二長昇娶<hi>闕</hi>世其家傳次即昻娶<hi>闕</hi>學行<lb/>
貞懿為時名臣女一適平湖陸滔孫男六綬紱纓緒維<lb/>
<hi>闕</hi>孫女五曽孫男十嗚呼古記稱仁孝必曰顔冉然顔<lb/>
以殀終冉以疾惡疑於天道若難知者然徳成名立萬<lb/>
世如新死生修短之間此正天道之所以為大也初封<lb/>
君病狀殆方書所謂傳尸癆者俗傳妨後故尤諱之必<lb/>
燬遺乃已當時憲副君才二齡耳太安人每語之故憲<lb/>
<pb n="KR4e0165_WYG_077-3b"/>
副君必號慟攀慕浹日不能休嵗時饗祀則躃踊再三<lb/>
曰昻無父之人也聞者莫不悲之及兹同壙鬱成嘉阡<lb/>
人皆曰憲副君之知禮也深故特表之使樹之隧上以<lb/>
告凡世之遭變思復者若此太安人遺行復書之碑隂<lb/>
以代銘詩曰甲令凡節婦有終應得旌門太安人及格<lb/>
五清先生劉公瑞自翰林來督學政風有司具上太安<lb/>
人聞之曰守志撫孤婦之道也已被封典敢邀再命乎<lb/>
命昻力辭之每嵗時必帥二孤上鄭公之墓為置祭田<lb/>
<pb n="KR4e0165_WYG_077-4a"/>
紡績之工至老不倦每歸寧舟行徃返必以木綿車自<lb/>
隨衣必澣濯破裂必為之補綴一布被五十年猶存每<lb/>
舉以示孫曾曰此阿㜑嫁時物也姚孺人有幼女曰菊<lb/>
英卒時囑之曰新婦母之太安人撫育如已出長嫁之<lb/>
如禮叔母韓暴卒後具索然太安人即檢自製者終之<lb/>
其仁孝若此又曰此吳氏之世澤也凡吳之後人宜世<lb/>
世知之宜世世保之作玉壺表<lb/>
　　　晉國夫人院氏墓表<lb/>
<pb n="KR4e0165_WYG_077-4b"/>
葢聞聖人御寓睦九族以展親君子好逑歌小星而𢎞<lb/>
化是以乾坤之位列則嵗功順成綱常之分定而家邦<lb/>
並理斯古今之通義也乃若發潜隠之徳而光以上行<lb/>
屬綜核之朝而名匪例及孝敬之風翕然存殁之榮有<lb/>
耀則未有若夫人之盛者也夫人姓院氏太原忻州人<lb/>
父文舉母某氏今晉王殿下之淑媛也徳工言容恩寵<lb/>
佐賛俱為宫壼冠以嘉靖十年辛夘六月十一日卒享<lb/>
年四十有三由蓐子不舉故也是時王世嫡尚虚尤痛<lb/>
<pb n="KR4e0165_WYG_077-5a"/>
惜之即馳傳上言于今上皇帝臣母妃彭以宗支事重<lb/>
博選名徳親以院氏屬之臣曰是可助内也宜蕃𦙍嗣<lb/>
以延我統系臣頓首承命惟謹暨臣母妃之屬纊也又<lb/>
以院氏屬之臣曰是真孝婦也宜請封號以勵其餘人<lb/>
臣稽首受命惟泣身在㷀疚葢有待也今不幸故於孕育<lb/>
臣上無以副母妃之遺言下無以顯侍承之潜徳敢昧<lb/>
死以聞事下禮部禮部尚書臣某等上言曰禮緣人情<lb/>
例以起義徵之典故宜有以慰王者章再上皇帝若曰<lb/>
<pb n="KR4e0165_WYG_077-5b"/>
孝敬之道大可贈為夫人嗚呼葢特恩云前後無是也<lb/>
自今觀之名器所以彰徳也恩澤所以辨才也死生所<lb/>
以定論也雖然必有遭焉非天子之聖何以舉格外之<lb/>
典非賢王之仁何以隆逮下之恩非夫人之賢又何以<lb/>
懋交孚之應嗚呼休哉夫人賦性恬静英姿婉娩自少<lb/>
寡黙𢎞治十年禮選入府迨長事王恭慎有度上奉母<lb/>
妃益加勤畏妃甚賢之妃屬疾夫人入侍蚤暮不敢離<lb/>
榻前序進湯藥王親甞之夫人亦親甞之由是孝誠感<lb/>
<pb n="KR4e0165_WYG_077-6a"/>
格宫中之務悉倚辦焉夫人益修秪恪手製冠服親調<lb/>
飲膳下至茶果藥餌之類無一不致誠潔恒兢兢然而<lb/>
外政了無干預人尤難之仙遊之日府中宫中無老無<lb/>
少無賢無不肖無不<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>嘘流涕以為夫人之恵未究於<lb/>
世也弔者祭者持紙錢者以手加額者相屬於道而王<lb/>
亦益悲思之嗚呼兹夫人之賢也而亦夫人之遭也可<lb/>
無憾矣深昨備員晉臬有學政嘗以六月十有八日隨<lb/>
三司後入賀殿下千秋之夀具見品儀則篚筐織纊之<lb/>
<pb n="KR4e0165_WYG_077-6b"/>
文組繡鞶織之麗充庭耀目有指者曰是院夫人之勤<lb/>
也相與稱歎既得罪去再至而夫人𤣥堂之期告矣嗚<lb/>
呼悲夫既而左長史馬君朋奉狀來請文其實以備閫<lb/>
範使後有考焉故特為之以侈皇上睦族之化以彰賢<lb/>
王懐賢之徳併以慰夫人之靈於不朽云<lb/>
　　　東石毛府君墓表<lb/>
嗚呼我皇明之文盛矣徧海㝢皆知誦經摛文以起家<lb/>
科第為賢父兄以是教其子弟子弟以是事其父兄匪<lb/>
<pb n="KR4e0165_WYG_077-7a"/>
是則為愚為不肖為弱不能振其宗葢自窮鄉下邑已<lb/>
然而兩浙為盛浙之東寧紹為盛紹之餘姚為又盛彬<lb/>
彬乎葢十室而五六矣雖然顯揚經濟之志或不能勝<lb/>
其富貴利達之心蓋又不獨一郡邑已然也予頃觀察<lb/>
兩浙渡姚江得一人焉曰東石毛本之是已其子復成<lb/>
進士名而東石即謝世復宴瓊林後二十日自京邸聞<lb/>
訃葢公不欲食其報於子而復為顯揚之圖者伊始况<lb/>
具有經濟才如復者乎蓋其為學為訓已盡出風氣之<lb/>
<pb n="KR4e0165_WYG_077-7b"/>
外顧非豪傑士哉予為題其墓曰餘姚毛府君云府君<lb/>
諱明本之其字也别號東石學士大夫又推尊之曰東<lb/>
石先生善有子也東石自幼力學甫成人即遭存守翁<lb/>
之喪事母鮑孺人奉大母徐曲有禮愛諸叔少孤捐私<lb/>
匳創田宅完然居之又撫諸弟以成立辛苦支吾遂廢<lb/>
舉子學築室東石之麓鑿池養魚引水澆花自適也大<lb/>
意教其子以明體適用不屑為世俗之學暇則觴咏為<lb/>
樂復領鄉薦作詩示之其佳句曰開軒慕三益閉户尋<lb/>
<pb n="KR4e0165_WYG_077-8a"/>
九思辛夘秋忽不喜飲酒復私憂之作迎醫侍養計不<lb/>
欲赴㑹試東石㣲知之復作詩示之曰孟子非大儒三<lb/>
遷成底事復不敢留乃諭之曰人之生世有子為不死<lb/>
有文為不朽汝能登第我即死必有海内能文之士表<lb/>
我我可託之不朽矣汝勉之復奉遺言走東海以請兹<lb/>
豈非豪傑士哉東石配貞懿孺人鮑先三十年卒子二<lb/>
長即復娶錢氏次師繼室錢出娶陳氏女二樂安王燫<lb/>
匡山羅袍其壻也孫十曰五采曰五美曰五英曰五倫<lb/>
<pb n="KR4e0165_WYG_077-8b"/>
曰五善曰<hi>闕</hi>　壬辰之冬合于貞懿而封焉墓在湖杭<lb/>
渡山之隂予為論次其世而詳書其系以告後之人<lb/>
　　　金齒何氏墓表<lb/>
予讀詩至𤓰瓞作而歎曰古人之仁也何其明於本也<lb/>
及讀世本史記諸書作而歎曰古人之義也何其嚴於<lb/>
辨也夫不辨則不類不知所本則易於忘是生人之道<lb/>
幾乎熄矣生人之初原於一人所居不過一方暨其末<lb/>
也漸繁而漸逺又其别族變姓授氏錫爵已不能守宗<lb/>
<pb n="KR4e0165_WYG_077-9a"/>
統之舊况於遷避流播之勢百出而無窮是故不特至<lb/>
於途之人而已也金齒何生偉來遊太學卒業歸以先<lb/>
世狀請表於墓予葢重其知禮焉按何氏本出浙之烏<lb/>
程國初編戎金齒故金齒有何氏諱迪字惟吉者寔何<lb/>
氏始遷之祖有令徳以書數稱配石氏繼沈氏生一子<lb/>
諱滿字公退繼戎籍忠謹號稱長者配陶氏生三子曰<lb/>
勝宗曰敬宗曰徳宗勝宗字用光復以能書用於有司<lb/>
多託於酒以自適配劉氏敬宗字用恭以孝友稱於鄉<lb/>
<pb n="KR4e0165_WYG_077-9b"/>
配胡氏徳宗字用本有膂力多巧思時金齒初設學用<lb/>
本為諸生尋以養母歸與其配錢氏力豐其家而金齒<lb/>
之何始大矣勝宗有子曰仲瑛敬宗有子曰璟徳宗有<lb/>
子曰瓛仲瑛輸粟拜官璟亦甞為諸生瓛勤敏剛果益<lb/>
充其家而行義亦益大偉其長子也偉舉雲貴庚午鄉<lb/>
試勵行而績文何之後揚將於是乎在偉甞請間泣而<lb/>
告曰偉也幼先世之遺行美矣而不及知知矣不及詳<lb/>
竊聞之先祖妣錢與伯祖妣劉孀居時與胡孺人同爨<lb/>
<pb n="KR4e0165_WYG_077-10a"/>
處者餘三十載更相敦睦終始無間言三大母繼没又<lb/>
十餘載以食指衆而析析焉而意未甞不合也然得之<lb/>
曾大母陶清範慈教為多云嗚呼此何氏之祥也自古<lb/>
家國之所為隆替者其始也未有不由於女徳其終也<lb/>
未有不成於子孫其積累之難也動以世計其傾墜之<lb/>
易也或以旦旬達於天下一也偉乎尚勉之哉使歸而<lb/>
刻諸石以示永永<lb/>
　<lb/>
<pb n="KR4e0165_WYG_077-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四十八</head> <lb/>
    <p>
<pb n="KR4e0165_WYG_048-1a"/>
欽定四庫全書<lb/>
　儼山集巻四十八<lb/>
　　　　　　　　　　　　　明　陸深　撰<lb/>
　　序十二<lb/>
　　　重刋豆疹論序<lb/>
醫家素難如士人本經至矣備矣獨豆創不經見本草<lb/>
號稱古書亦無明著方録至漢未時始言豆疹以為得<lb/>
自征羗豈上古生人無此疾耶又迤北諸人苟南近長<lb/>
<pb n="KR4e0165_WYG_048-1b"/>
城即出豆疹多死亡似又繫於地氣矣江南水土濕熱<lb/>
凡嬰兒必痘死生雖異無一得脱亦有長大始出者予<lb/>
所生育子女多罹此毒比年四孫連接殀殤至為楚割<lb/>
不能不致憾於醫藥之無工也嘗聞宋有聞人規者著<lb/>
書專論痘疹具有條理往在館閣多方尋訪而未獲表<lb/>
弟顧世安氏素修醫業收蓄古書甚富每與論此而託<lb/>
焉歸田之又明年汾州栢山劉先生<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>松之日首以此<lb/>
書為惠展巻讀之殊快夙心乃為手訂數字因命黄甥<lb/>
<pb n="KR4e0165_WYG_048-2a"/>
標校勘出甥立抄方以成一家之言嗚呼使窮鄉下邑<lb/>
家置而户藏之稍識文義决不至譌誤其所保全者可<lb/>
勝道哉乃重翻朗刻庶便覽觀經云如保赤子蓋言保<lb/>
赤子之難尤難於保民之難也栢山以才御史出副郡<lb/>
車觀於斯舉可謂先其所難者松民坐享仁壽之福必<lb/>
矣世安授官太醫院為御醫供事聖濟殿蓋欲廣先生<lb/>
之意因請為序以傳<lb/>
　　　懷旂集敘<lb/>
<pb n="KR4e0165_WYG_048-2b"/>
𢎞治辛酉深忝鄉薦乙丑春釋褐于成均三四年間客<lb/>
都門遊齊魯畱南雍出入三吳旅食之日多所得詩凡<lb/>
若干篇率皆道路語爾既被上命儲史館得專意文學<lb/>
探囊讀之感念今昔恍然若一日之所遇也取其甚不<lb/>
謬者存十二三焉傳有之曰士以旂昭有事也深叨列<lb/>
下士仰沐鴻澤雖逺在草莽其敢一日忘斯招之至耶<lb/>
故命之曰懷旂集云<lb/>
　　　介菴先生鄭公哀輓序<lb/>
<pb n="KR4e0165_WYG_048-3a"/>
同知南雄府致仕進階奉議大夫介菴鄭先生既卒其<lb/>
子通判大名府相希説編其誌銘墓表哀輓之作若干<lb/>
篇元老名卿文士詩人海内之賢言焉而信今信焉而<lb/>
傳後渢渢乎事覈而情悲也上海陸深讀之曰此循良<lb/>
之吏論定而不朽仁孝之人揚親以致志者於是乎徴<lb/>
之矣嗚呼君子之學以經綸為至其遇不遇繫乎逢君<lb/>
子之道以出處為大其安不安存乎我故持必遇之心<lb/>
者無必安之地者也介菴先生四佐大郡其在南昌也<lb/>
<pb n="KR4e0165_WYG_048-3b"/>
以左調其在髙州也以憂去其在大名也以薦陞其為<lb/>
南雄也以齟齬停任又以紛更報罷然不皆遇也清白<lb/>
之操惠愛之政郡之人至今思之不能忘是可謂善行<lb/>
其所學者矣方其觧南雄也使先生少自媒必獲安其<lb/>
位及權姦之誅也先生當起矣卒致其仕恬退之風止<lb/>
足之義視世之巧營固戀者何如也是可謂安於出處<lb/>
者矣夫遇制乎命者也安由於義者也以義處命此儒<lb/>
者之能事而先生之考終也無少遺憾豈易得哉深聞<lb/>
<pb n="KR4e0165_WYG_048-4a"/>
之其德厚者其後昌其學深者其風逺乃今希說之向<lb/>
用未艾固將大發先生之藏而天下之欽德慕義者其<lb/>
於先生之闡白容少緩耶惜深生也晩不獲侍先生以<lb/>
探其大全深造然辱交於希説亦有年矣始獲論次其<lb/>
經綸之方出處之大為哀輓序<lb/>
　　　送何述齋太守入覲序<lb/>
易有之聖人久於其道而天下化成蓋言上下之交也<lb/>
仰惟皇上中興御極二十有二年凡七朝諸侯矣明年<lb/>
<pb n="KR4e0165_WYG_048-4b"/>
甲辰復當大朝之期松江何侯述齋先生先期戒行士<lb/>
大夫咸悵悵然不釋其去相與就陸深謀之思為畱行<lb/>
亦欲望侯之久於吾郡也深亟是之而願有以告夫臨<lb/>
年入覲以行明陟古之大典蓋常禮爾惟國有大事與<lb/>
方隅未和則以特㫖畱之方今上際治平下成康阜四<lb/>
海九州方軌畢至固我侯之樂於有事也忠勤大業行<lb/>
矣於是唐憲副龍江曰是禮也夫天子制禮諸侯稟禮<lb/>
以致之天下載見之詩所為作也盍相與送之自趙太<lb/>
<pb n="KR4e0165_WYG_048-5a"/>
常曲江而下咸餞之江上御醫顧定芳寧丞喬訓趨而<lb/>
進曰餞必有贈贈必以言屬深為之序深惟我朝稽古<lb/>
建官超越百代太祖髙皇帝開天啓運朝覲之典自洪<lb/>
武丙寅著令行之百七十餘年矣藩臬郡縣之長吏精<lb/>
白一心以承德意者惟此舉庶僚有位顒然以待旌甄<lb/>
者亦惟此舉雖然天下之郡皆統於藩臬而幽明聽焉<lb/>
天子以一身主張於上而幽明之柄付之銓曹銓曹所<lb/>
寄以為耳目者諸侯也勸懲之義所以為理者莫大於<lb/>
<pb n="KR4e0165_WYG_048-5b"/>
是惟畿輔之郡則百執事之賢否獨守得與銓曹共之<lb/>
視藩臬等郡守之任莫重於兩畿而南畿為尤重實以<lb/>
髙皇首善之地典禮存焉然南畿之郡又莫重於蘇松<lb/>
非徒以財賦之浩繁也六官之事亦最他郡顧松地狹<lb/>
矣尤難於蘇守固天下之選也我侯述齋先生之守松<lb/>
也特出妙簡其為治也不動聲色而百務具興二年於<lb/>
兹慈良愷悌之政覃敷四境是故霑其惠者親之為父<lb/>
母服其斷者仰之為神明覿其德者尊之為賢聖古之<lb/>
<pb n="KR4e0165_WYG_048-6a"/>
龔黄夫復何讓兹朝正禮成天官卿必且明揚於廷則<lb/>
松郡治平天下第一無疑矣百執事之師帥於是乎在<lb/>
一方之民瘼於是乎達千里之風教於是乎宣侯方斂<lb/>
功績於無言之表以成上下相交之業是行所繫顧不<lb/>
偉與爰念先朝列聖每當入覲時有特㫖舉其賢者能<lb/>
者異等者錫燕午門兼賜璽書馳驛以還或不次遷擢<lb/>
遂登台輔皇上勵精圖治明作之功與三代並隆必舉<lb/>
舊章我侯又當第一無疑矣則吾郡士夫感知之情不<lb/>
<pb n="KR4e0165_WYG_048-6b"/>
於是而少慰哉詩亦有之蓼彼蕭斯零露湑兮蓋言逮<lb/>
下也既見君子為龍為光蓋言承上也深不佞請歌以<lb/>
侑别<lb/>
　　　送司訓吳先生九年考滿序<lb/>
石峯吳先生教上海學學者有成矣遂從海學滿九載<lb/>
考以上吏部將去海而海之士夫相與歎息其賢酌酒<lb/>
送之有為畱行之計者曰先生政成九載海實三年吾<lb/>
有子弟何可一日無先生有為達才之言者曰先生束<lb/>
<pb n="KR4e0165_WYG_048-7a"/>
縛校官幾二十載内外樞要何可一日無先生相與質<lb/>
於陸子以為何如深聞之曰先生去畱資格具在非我<lb/>
輩之所能與深獨愛敬先生之有量有識而又以歎資<lb/>
格之重困夫豪傑也士舉於鄉矣旅試於春官其上者<lb/>
為進士正榜其次者為進士副榜其藝能無以大相逺<lb/>
也其實皆謂之出身然從正榜出者二十年可至卿相<lb/>
出副榜為校官者必限以實厯之歳月未滿一日不聽<lb/>
使去去而以殿最也特視其子弟員之中式與不中式<lb/>
<pb n="KR4e0165_WYG_048-7b"/>
者乃皆若此間亦有去為御史者終不數數也豈才之<lb/>
同出於鄉舉里選者顧遂爾懸絶耶抑人之限於地者<lb/>
無以自見也將采聽者之未廣與推轂者之無公耶先<lb/>
生自丁卯舉於鄉戊辰舉於禮部教於蘇者三年教於<lb/>
長沙之攸者乂三年至於教海始滿實厯云先生清才<lb/>
博學勤于講説所至以春秋為教其生徒自官司外常<lb/>
數百人每舉必中式往来校文於蜀於廣於齊魯所得<lb/>
多名士馳驅萬里江山湖海之奇勝輒有紀述咸可傳<lb/>
<pb n="KR4e0165_WYG_048-8a"/>
誦淹畱散緩之意未嘗少見其去海也束書就道與嘗<lb/>
所往來者敘分畱别道義繾綣之情薰然入人是其卿<lb/>
輔之量經綸之業蓋已具見於此矣此所以為先生也<lb/>
若乃舍文字而持權衡辭冷局而當要路竊謂先生亦<lb/>
既晩也深於是乎有感昔臨川聶先生大年為校官時<lb/>
王文端公抑菴先生在吏部大年嘗因題畫以致意其<lb/>
畧曰以二十年求畫之心求天下之士天下其有遺材<lb/>
耶是後斯言徹于文端公欣然薦奏於是大年遂有修<lb/>
<pb n="KR4e0165_WYG_048-8b"/>
書之命人兩賢之今先生之才無愧大年而整菴羅先<lb/>
生之賢逺過抑菴適居吏部是行必有遇也又例得再<lb/>
試禮部先生褎然舉首以發於持滿之餘深於是乎有<lb/>
望故序<lb/>
　　　竹亭詩序<lb/>
芝山之麓有竹亭焉今少司冦胡公之所築也有桑梓<lb/>
之義公之託於物者如此京都之間有竹亭焉今士大<lb/>
夫之所賢也有配德之道物之附於公者如此始公之<lb/>
<pb n="KR4e0165_WYG_048-9a"/>
在荆也荆有竹亭其在廣也廣有竹亭其在閩也閩亦<lb/>
有竹亭宦轍所至凡竹亭云者必公也無疑其於今也<lb/>
惟公而不惟竹或見竹焉儼乎若公之有臨也物因人<lb/>
重者如此由是士大夫之能言者咸有作積為若干什<lb/>
公以深嘗登斯亭也授簡為序深暇日從二三子讀焉<lb/>
渢渢乎何其音之長也充充乎又何其好德之同也融<lb/>
融乎何其入人之深也二三子識之夫物生也有自成<lb/>
也有託是故瘠土無豐苗弱質無正色其斯之謂與予<lb/>
<pb n="KR4e0165_WYG_048-9b"/>
昔將命而南也止於饒使禮告成遂有事於觀察登芝<lb/>
山而望焉鄱湖之渺瀰我聖祖弔伐之所也封藩之規<lb/>
度守令之理制明秀之山川膏沃之田疇富庶之齒淳<lb/>
龎之俗我列聖休養之厚也萬竹森映極瀟灑之趣則<lb/>
公之故居而亭之所為築也廼降而修謁焉式其里聞<lb/>
弦誦之聲登其堂挹清修之操入其室觀朴素之業有<lb/>
先世之文獻在焉既而觴予於亭示予以晩節之志蒼<lb/>
粉碧玉與秋色相髙令人肅乎其為心穆乎其為容欲<lb/>
<pb n="KR4e0165_WYG_048-10a"/>
去而不能者久之已復從公移植數本於公署為旦夕<lb/>
之瞻企予蓋有所感也夫昔人有言禮樂必積德百年<lb/>
而後興蓋生養教習之漸然爾皇明撫運混一規模成<lb/>
於鄱湖之役則饒固首善之地也凝和被化宜有為天<lb/>
下先者而公生其間適應百年之運加以故家流風荷<lb/>
承傳之學具禮樂之材為鉅儒為名臣為天下羽儀蔚<lb/>
乎其有章也卓乎其不羣也優優乎應變而不窮也屹<lb/>
乎處毁譽而不懼也其不為斯竹矣乎蒔以佳壤育以<lb/>
<pb n="KR4e0165_WYG_048-10b"/>
和氣固以籓籬時以培植堅剛茂密之質足以資世用<lb/>
而和民生廼若挺拔之操可以干霄漢蔥蒨之色可以<lb/>
傲霜雪使乾坤之正氣後時而獨存者是宜公之有取<lb/>
於斯也故曰至治之世多君子至人之居無疵癘二三<lb/>
子唯而退因録為序公名韶字大聲登甲辰進士敭厯<lb/>
中外以至今官柄用方始云<lb/>
　　　澹軒集序<lb/>
詩之作工體製者乏寛裕之風務氣格者少温潤之氣<lb/>
<pb n="KR4e0165_WYG_048-11a"/>
蓋自李杜以來詩人鮮兼之矣兼之曰詩不其難矣乎<lb/>
得其一體者然且有至焉有不至焉則詩之道或幾乎<lb/>
廢矣而世未嘗無人也三百篇多出於委巷與女婦之<lb/>
口其人初未嘗學其辭㫖顧足為後世經何則出於情<lb/>
故也詩出於情而體製氣格在所後矣此詩之本也深<lb/>
少游邑校時澹軒先生已號宿學工為詩其時固未能<lb/>
讀之也其子鶠與深同舉於鄉又同舉進士於朝往來<lb/>
兩都間每與先生俱當其時又未暇讀之也今年以先<lb/>
<pb n="KR4e0165_WYG_048-11b"/>
孺人服家居其子鶠方編次為集始得請而讀之凡若<lb/>
干首嗚呼是誠所謂出於情者耶先生厲孤耿之操秉<lb/>
剛方之性侃侃不與俗人瓦合是故其詩鍜鍊清峭如<lb/>
其人雖屢屈場屋薄淡自居無怨尤迫蹙之態可謂情<lb/>
之正者矣夫詩出於情難情而得其正又難也是宜有<lb/>
傳焉鶠作而曰家君道固如是其果然與宜為集敘且<lb/>
夫伯俞之梃無恙無恤之簡不忘君子所以為其親者<lb/>
無所不愛而况於其言之成章者乎宜鶠之蚤圖之也<lb/>
<pb n="KR4e0165_WYG_048-12a"/>
而先生苦志力探嗜好俱泯者得所付託矣其決傳而<lb/>
無疑者又於是乎在<lb/>
　　　送浮屠黙菴序<lb/>
普照僧黙菴嘗從定菴曹先生學詩與書又每從士大<lb/>
夫遊故釋而文余道松亦主焉至則設茗論詩持紙乞<lb/>
余書數詩以為常屢焉故契若古之方外交也乙丑歳<lb/>
㑹郡僧綱闕黙菴捧郡檄謁選於吏部既受命冠服有<lb/>
章又加昔一等矣一日過余别且請以贈余曰維佛氏<lb/>
<pb n="KR4e0165_WYG_048-12b"/>
以無為宗萬有皆幻身世電泡耳吾之所有爾之所不<lb/>
取也何以贈黙菴曰縁愛生慾縁慾墮干萬刼非愛非<lb/>
欲即證果矣何名為有何名為無余曰終然不同奈何<lb/>
相謀黙菴曰不必於同不必於不同願卒兩忘之余曰<lb/>
余與爾異趨也獨不畏其相妨哉黙菴笑曰何見之太<lb/>
晩也佛之道常附聖人之道而行不相妨久矣余曰異<lb/>
哉當竟其説黙菴曰吾佛氏之道一切修於内然常使<lb/>
外者無擾也擾之則力倍矣是故聖人之道行使君臣<lb/>
<pb n="KR4e0165_WYG_048-13a"/>
父子禮樂刑政各職其職以綱維乎天下大定矣然后<lb/>
吾徒始得出其一身以究其學不然且弗暇矣故琳宫<lb/>
梵宇金璧輝煌而吾徒安饗常在太平之世穨垣敗宇<lb/>
而沛顛流離者必喪亂之日也故佛道獨盛非佛之福<lb/>
也聖人之道盛非獨儒者有望也雖吾徒亦日夜望之<lb/>
余服其甚辯然終未以為然也遂次第其語以為贈使<lb/>
歸質諸定菴焉定菴之季十峯與其羣從皆余友也而<lb/>
甚文必有能印正其説者<lb/>
<pb n="KR4e0165_WYG_048-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻四十八<lb/>
</p>
<p>
</p>
  </div>
</body>
</text>
</TEI>
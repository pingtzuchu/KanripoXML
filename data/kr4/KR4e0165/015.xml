<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十五</head> <lb/>
    <p>
<pb n="KR4e0165_WYG_015-1a"/>
欽定四庫全書<lb/>
　儼山集巻十五<lb/>
　　　　　　　　　　　　　明　陸深　撰<lb/>
　　七言律詩<hi>四十五首</hi>
　　　謁諸葛廟<lb/>
武侯祠廟已千年過客何心盡可憐百里營留鳴鼔後<lb/>
兩函表上出師前江流不轉餘灘石峽鎖猶聞哭杜鵑<lb/>
自信英雄終有氣風雲常䕶舊山川<lb/>
<pb n="KR4e0165_WYG_015-1b"/>
　　　送客過昭覺寺<lb/>
霜日江雲杳靄間聊慿酒力駐穨顔一冬天氣常嫌熱<lb/>
幾度郊行蹔借閒世上無情惟白髮人間有福是青山<lb/>
山僧更住青山裏翻罷楞嚴獨閉闗<lb/>
　　　暇日謁潛溪宋先生祠<lb/>
華國文章報國身青山萬疊未歸人髙皇最愛才無敵<lb/>
學士應誇酒有神不向東方戀桑梓至今南斗避星辰<lb/>
揚雄杜甫俱鄰傍落日祠堂采澗蘋<lb/>
<pb n="KR4e0165_WYG_015-2a"/>
　　　少宰學士温託齋赴召成都邵守作三詩送之<lb/>
　　　　予覽其辭甚麗和韻一首<lb/>
玉堂金馬退朝囘常憶班行一字開東閣共推蕭相入<lb/>
西川獨數子雲才瞻雲已識親幃近捧日頻勞御札催<lb/>
六月扶揺眞一息十年魂夢繞三台<lb/>
　　　將過新都秋曉同衞<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>川東行<lb/>
昭覺鍾聲隔幔聞筍輿十里度秋雲山家歲計占農事<lb/>
客子年光付吏文岐路軟紅隨馬去逺山晴翠過江分<lb/>
<pb n="KR4e0165_WYG_015-2b"/>
聨珠倚玉多佳致此日同行頼有君<lb/>
　　　錦江<lb/>
浪花如織逺黏天濯錦溪邊勝可憐五色文章初日裏<lb/>
一川綺縠午風前東流到海通蓬島南浦逢春送酒舩<lb/>
若問乘槎霄漢事支機抱得已多年<lb/>
　　　冬日同<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>川過范浣溪<lb/>
曲徑疏籬路欲迷草堂歲晩浣花溪槐柯倒影醒殘夢<lb/>
竹汗留青滿舊題暇日偶從南郭隱好山多在小牕西<lb/>
<pb n="KR4e0165_WYG_015-3a"/>
高人未用逃名跡江上天空北斗低<lb/>
　　　發新津風日甚佳有述<lb/>
江山偏覺此行多愛聽巴音入櫂歌錦樹微茫連岸脚<lb/>
畫船掀舞出盤渦山雲欲起常迎日水鳥驚飛不離波<lb/>
為客十年勞勝賞朝天萬里又經過<lb/>
　　　與余方池草池兄弟遊三巖<lb/>
山下三巖逐二難春風初試杏花寒人情倦去方驚老<lb/>
江面東來漸覺寛一代交遊論出處百年身世雜悲歡<lb/>
<pb n="KR4e0165_WYG_015-3b"/>
浮雲本是山中事欲為蒼生起謝安<lb/>
　　　留題凌雲<lb/>
凌雲殿閣倚江開三面江流抱石臺逺浪貼天成綺縠<lb/>
舊題多日長莓苔下臨風雨空三蜀高處星辰接上台<lb/>
一為賞心留勝槩還看秀色産竒才<lb/>
　　　兌陽書樓<lb/>
面山花竹背山樓合着元龍最上頭雲氣隂晴常不定<lb/>
江聲囘合正東流九闗清夢通霄漢八月仙槎貫斗牛<lb/>
<pb n="KR4e0165_WYG_015-4a"/>
欲賦兊陽形勝裏山川元是漢嘉州<lb/>
　　　二月五日發長壽<lb/>
隻隻樓船面面山磯頭石齒鬭彎環灘聲忽送蛟龍窟<lb/>
雲氣常封虎豹闗南去雜花渾爛熳西來晴雪正潺湲<lb/>
櫂歌風起旌旗動時有漁歌互徃還<lb/>
　　　春雨遊岑公祠<lb/>
石門泉竇境尤竒紫暈蒼痕雨更宜信有神仙住人世<lb/>
何妨遊宦向天涯盤崖一綫通銀漢滴乳千年長玉芝<lb/>
<pb n="KR4e0165_WYG_015-4b"/>
流水高山俱望眼栁條花蕚繫春思<lb/>
　　　卄六日雪後赴金太常南郊觀禮有述<lb/>
三級圍環八柱擎碧青浮動日華明萬年禮樂歸眞主<lb/>
一代彞章見大成天壓周廬元咫尺雪消馳道轉澄清<lb/>
微臣將事依龍衮試向瑶臺最上行<lb/>
　　　仲冬晦過海印寺有述<lb/>
萬歲山隂海子橋十年重到笑勞勞舊時風景依稀在<lb/>
歲晩氷霜積漸高鐘鼓連天涵日月樓臺倒影蘸波濤<lb/>
<pb n="KR4e0165_WYG_015-5a"/>
千重王氣盤龍虎常有紅雲覆赭袍<lb/>
　　　立春後一日午門宴罷有述<lb/>
金殿<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>樓白玉臺芳春風日暖初囘千官簇擁雕盤細<lb/>
萬國趨陪綵仗開黄道正中當御座碧空遥映入仙盃<lb/>
兩階拜舞俱霑醉已有歡聲動蟄雷<lb/>
　　　丁酉除夜<lb/>
十年除夕總天涯帝里今宵鬢已華歴盡苦心難報國<lb/>
撥殘新火倍思家鳯樓縹緲囘銀漢宫漏迢遥隔紫霞<lb/>
<pb n="KR4e0165_WYG_015-5b"/>
閒倚畫屏清不寐獨將春信問梅花<lb/>
　　　歲暮旅館燈花異常有作<lb/>
雪封虚館燭開花乍吐紅英暈紫霞四壁圗書看照影<lb/>
一行兒女念還家金蓮恩重身難稱白玉堂高鬢有華<lb/>
應是明朝當獻納坐聽宫漏隔牕紗<lb/>
　　　介谿宗伯榮賜麟袍和甬川少宰韻<lb/>
白玉䦨前紫獸鋪黄金臺下古燕都千年典禮開綸閣<lb/>
萬里風雲䕶帝圖藜影木天時戰蟻鐘聲長樂曉聽鳬<lb/>
<pb n="KR4e0165_WYG_015-6a"/>
由來此地文章海杯視三江與五湖<lb/>
　　　送沈大華下第還<lb/>
舊業長楊滿篋閒春風燕市買驢還輕塵鳥背頻揮麈<lb/>
曙月雞聲欲度闗世味旋嘗隨路酒鄉心遥慰隔州山<lb/>
憐君無計能留住草草詩成空厚顔<lb/>
　　　龜峯晩興<lb/>
度壑穿巖興未遒更從燈火數竒遊風高八月寒先到<lb/>
地僻千年事轉幽碧澗每逢春漲合丹崖疑共暮雲稠<lb/>
<pb n="KR4e0165_WYG_015-6b"/>
平臨北斗長安近身在天南重倚樓<lb/>
　　　次韻白雁<lb/>
波澄照影度瀟湘囘雁峯高近帝鄉星陣望窮雲半沒<lb/>
雪翎風急字斜行蘆花深處驚遥火木葉催時䕶曉霜<lb/>
記得上林棲宿處每因<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>矢識君王<lb/>
　　　登太白樓<lb/>
夜郎一去幾千秋尚有任城太白樓身後功名空自好<lb/>
眼前汶泗只交流當年狂客心偏戀近代風人誰與儔<lb/>
<pb n="KR4e0165_WYG_015-7a"/>
拍碎䦨干呼不起月明風細憶神遊<lb/>
　　　贈别鄭宜簡<lb/>
扁舟五月大江東鮑管千年見古風天北天南三十載<lb/>
聽風聽雨幾宵同閒來只愛青山好老去方知白髮公我<lb/>
已倦游君作别相思多在月明中<lb/>
　　　和介谿賞蓮<lb/>
雨氣自天香冉冉風光臨水碧颸颸移來玉井仙人掌<lb/>
開傍金波太液池本為憐芳衙散早翻因解語酒行遲<lb/>
<pb n="KR4e0165_WYG_015-7b"/>
新歡舊賞年華裏倚徧䦨干有所思<lb/>
　　　送張懋勉之赴新建縣丞<lb/>
雲間文獻舊名家藝苑馳聲幾歲華新捧除書辭赤陛<lb/>
滿斟别酒對黄花東湖古廟餘塵榻南浦疎簾捲落霞<lb/>
少府勝遊還勝地好將清譽徧天涯<lb/>
　　　送崔都尉奉使顯陵<lb/>
雪中送客重徘徊白馬銀鞍畫角哀雲繞鼎湖龍臥起<lb/>
月明遼海鶴歸來金符玉節山陵使戚畹侯封將相才<lb/>
<pb n="KR4e0165_WYG_015-8a"/>
萬里皇圖元咫尺東風囘首鳯凰臺<lb/>
　　　内丘大風塵<lb/>
沙曲風塵冉冉高行行偏念聖躬勞九天日月懸平野<lb/>
萬乘旌旗捲怒濤山勢逺隨馴象輦春光正滿衮龍袍<lb/>
侍臣亦有揚雄賦欲奏河東愧二毛<lb/>
　　　送黄甥標東歸<lb/>
送汝黄金臺下路西風多少渭陽情愁看世態如雲變<lb/>
須遣鄉闗似月評海内勝遊吾欲倦江東好事若為成<lb/>
<pb n="KR4e0165_WYG_015-8b"/>
過家上塜俱如禮來趁鵬摶九萬程<lb/>
　　　　黄甥良式博文好學予雅愛之相從南北二<lb/>
　　　　十餘年患難之日多而安樂之日少予既不<lb/>
　　　　能無愧而亦不能無望焉兹行也悵戚殊甚<lb/>
　　　　賦此為别以期明年之會<lb/>
　　　送魏僉都伯深鎭汴<lb/>
中丞玉節下承明風動中州數十程喬嶽一時瞻氣象<lb/>
長河萬里為澄清旌旗號令新開府藩省官僚古帝京<lb/>
<pb n="KR4e0165_WYG_015-9a"/>
若向周公舊臺下六符先候泰階平<lb/>
　　　五月十三日下灣始入舟居<lb/>
淡雲微雨帶青山細栁新蒲水一灣人世百年眞夢裏<lb/>
聖恩今日是生還來看海鶴迎風舞坐愛江鷗盡日閒<lb/>
京國風塵能化白臨流偏詫鬢毛斑<lb/>
　　　和答陶南川兵侍<lb/>
曉開畫鷁帶遥山夜泊溪漁細栁灣鴻雁逢時知北鄉<lb/>
蓴鱸有約待南還虚傳海外千年藥且向人間一日閒<lb/>
<pb n="KR4e0165_WYG_015-9b"/>
寄語隔船陶士雅故園新笋鹿胎斑<lb/>
　　　後樂堂家宴守歲<lb/>
歌管聲喧餞歲除大江東下抱閒居夜筵椒酒元隨量<lb/>
春帖桃符手自書老去何妨髫鶴髮歸來猶及饌鱸魚<lb/>
十年萬里風和雨此夕團圞畫不如<lb/>
　　　客從海上餽杜鵑花甚佳薄暮移燈照之有作<lb/>
穠緑深紅照夜明自從西蜀識佳名年芳不隔闗山道<lb/>
勝事新添洛社盟高閣捲簾看不足一春啼鳥恨難平<lb/>
<pb n="KR4e0165_WYG_015-10a"/>
䦨干六曲催花信芳草王孫空復情<lb/>
　　　壬寅中秋夜同姜明叔王元宷翫月<lb/>
蓬瀛東望月華圓咫尺煙霄萬里天屏翳驅雲憐浩蕩<lb/>
銖衣和露鬬嬋娟良宵嘉會俱難得天上人間各有縁<lb/>
十二䦨干須遍倚莫論風雨是何年<lb/>
　　　自潭山取道過𤣥墓<lb/>
盡日湖山不厭多畫船初泊綵輿過路從鳥道衝黄葉<lb/>
浪打漁磯濕緑簑閒處風光巖壑占望中天氣水雲和<lb/>
<pb n="KR4e0165_WYG_015-10b"/>
相逢莫問鴟夷事愛聴滄浪隔樹歌<lb/>
　　　雨後對花和答沈叔明<lb/>
三逕歸來春水生送春初覺病魂輕名花舊種渾無恙<lb/>
擕酒頻過倍有情十尺䦨干圍紫豔一番風雨妬紅英<lb/>
殷勤寄語憐芳客尚保丹心向日傾<lb/>
　　　中秋後二夜與姜蓉塘諸友登樓<lb/>
月到中秋分外清共登江閣俯空明參差漁火遥通海<lb/>
縹緲鸞笙欲近城滿目星辰分上下百年塵世半隂晴<lb/>
<pb n="KR4e0165_WYG_015-11a"/>
一樽且盡今宵醉鄉國賓朋倍有情<lb/>
　　　東軒春興<lb/>
笙歌院落養花天六十年踰七十前坐隱尚餘經國手<lb/>
臥遊無藉買山錢江流東下饒鮭菜風信南來有雁箋<lb/>
雙鬢不嫌搔更短老人心事愛隨縁<lb/>
　　　初夏移舟天馬山過嘉樹林聽僧道淨彈琴<lb/>
城隂水木夏初臨十里來過嘉樹林乘興不妨靈運屐<lb/>
賞心先到頴師琴望中海日依微見物外煙霞次第尋<lb/>
<pb n="KR4e0165_WYG_015-11b"/>
欲上前山最高處扁舟應向五湖深<lb/>
　　　史涇西發<lb/>
西去青山入望多棟花風信水雲和田家秧馬黄梅雨<lb/>
谷口漁榔白苧歌星館宛如天上列畫船疑向鏡中過<lb/>
人生合住江南老何處滄浪與碧波<lb/>
　　　喜雨次答鄭文峯正郎<lb/>
使君本意為澄清先遣仁聲作雨聲百里望餘青障合<lb/>
三農舞破緑蓑輕貪看䆉稏行來濕愛聽芭蕉坐到明<lb/>
<pb n="KR4e0165_WYG_015-12a"/>
無數鄉心與時事每吟佳句候秋成<lb/>
　　　築堤<lb/>
海門東啓䕶長堤小築江沙舊屋西十里蘆花依岸轉<lb/>
一川月色向人低儘從鷗鳥忘機下或有龍孫挾雨啼<lb/>
便擬種為桃李巷春風無語自成蹊<lb/>
　　　甲辰元宵後二夜觀市燈<hi>效白樂天</hi>
好懐佳節是鄉園歌舞樓臺開上元萬里團圞春正月<lb/>
千家燈火水西村太平有象瞻天闕老大何心倚市門<lb/>
<pb n="KR4e0165_WYG_015-12b"/>
但願年年同此夕田蠶花竹長兒孫<lb/>
　　　有草類藜而幹生其本多緑葉至末始敷為紅<lb/>
　　　　紫經霜更絢爛可愛一名雁來紅俗呼老少<lb/>
　　　　年山居小閣前倚䦨一株尤茂密高可文餘<lb/>
　　　　病起過宿相對甚適偶成一律<lb/>
老去誰能更少年此來相對亦欣然人間白日無䋲繫<lb/>
爐裏金丹有訣傳秋水蘆花三畆宅西風鶴唳五更天<lb/>
曉來霜重紅於染伴我梅花紙帳眠<lb/>
<pb n="KR4e0165_WYG_015-13a"/>
　　五言絶句<hi>三十首</hi>
　　　初夏五首<lb/>
野曠孤亭迥晝長花影遲蒹葭飛白鳥楊栁囀黄鸝<lb/>
　　　二<lb/>
芍藥花初謝芭蕉葉已斜窻前一夜雨浮緑漲文紗<lb/>
　　　三<lb/>
林日不到地溪風常滿船雨餘黄犢健天際白鷗眠<lb/>
　　　四<lb/>
<pb n="KR4e0165_WYG_015-13b"/>
初日浮空動微風剗地涼苧衣人尚怯看竹過横塘<lb/>
　　　五<lb/>
細草縁層砌幽禽語畫梁好風排户入吹散午時香<lb/>
　　　和安鴻漸登樓曲四首<lb/>
登樓覽春暉春暉可憐晩所思在天涯欲徃道里逺<lb/>
　　　二<lb/>
日夕倚樓望行人歸未歸斷魂與殘夢相逐雁南飛<lb/>
　　　三<lb/>
<pb n="KR4e0165_WYG_015-14a"/>
雪後樓偏好青山破白看客衣無奈薄高處許多寒<lb/>
　　　四<lb/>
樓頭紅粉糚樓下紫騮馬兩處總相思無言淚成把<lb/>
　　　與周適齋潮州過張龍山樊栁圃納涼<lb/>
明月谷陽水長橋卧綵虹緑楊風不動人在鏡光中<lb/>
　　　我有江南屋<lb/>
我有江南屋春深草映門湘簾低不捲寶鼎夜常温<lb/>
　　　西巖<hi>為劉都閫</hi>
<pb n="KR4e0165_WYG_015-14b"/>
我愛西巖好桑乾繞帝城黄金臺下駿細栁月中營<lb/>
　　　西湖<lb/>
夜氣消殘暑天光浸曉星草青藏白鳥波緑泛紅菱<lb/>
　　　成晉驛庭槐繁隂戯為一絶<lb/>
雨意將雲白山光隱樹青總看行蟻夢何日報鷄醒<lb/>
　　　暮至清源<lb/>
積雪千峯白層氷十尺强吳兒渾不解只道為炎涼<lb/>
　　　疑冢<lb/>
<pb n="KR4e0165_WYG_015-15a"/>
疑冢七十二冢冢渾相似春風草又青斜日牛羊裏<lb/>
　　　辛丑歸途中絶句八首<lb/>
高鳥依依没長河淼淼流風塵隨短鬢去住任扁舟<lb/>
　　　二<lb/>
弱栁風前轉新涼水際浮蓴鱸如有待歸日正逢秋<lb/>
　　　三<lb/>
村村喜麥黄南風散初暑古岸緑隂中行人自來去<lb/>
　　　四<lb/>
<pb n="KR4e0165_WYG_015-15b"/>
日落山煙紫林深暝色寒殷勤問前路今夜宿新安<lb/>
　　　五<lb/>
曉行不知程夢醒聞細浪曙月逐雞聲櫂歌來枕上<lb/>
　　　六<lb/>
水色拖蒼玉槐隂墮緑雲會心詩半屬得意酒微醺<lb/>
　　　七<lb/>
目力耽書短歸心引路長深林喧鳥雀斜日下牛羊<lb/>
　　　八<lb/>
<pb n="KR4e0165_WYG_015-16a"/>
海月和潮上風帆接畫船故鄉連夕夢景物正依然<lb/>
　　　碧雲寺<lb/>
鳥道千盤迥羊腸一徑斜年年二三月紅杏碧桃花<lb/>
　　　過叢臺<lb/>
青山不改色緑樹有新姿昔人歌舞地今見草離離<lb/>
　　　白槿<lb/>
尋常紅與紫不及淡梳粧木槿籬邊過氷肌照拒霜<lb/>
　　　題小景二首<lb/>
<pb n="KR4e0165_WYG_015-16b"/>
箬葉舟能大桃花水正新了知魚有樂袖手捲絲綸<lb/>
　　　二<lb/>
自愛看秋水鷗閒我更閒蓼花洲渚裏隨意弄潺湲<lb/>
　　　偶成<lb/>
蓬萊波浪淺汀洲杜若新暖雲不作雨閒殺釣鼇人<lb/>
　　六言絶句<hi>一首</hi>
　　　過淮隂<lb/>
故堞初驚雨歇古祠高枕江流一抹霏微輕靄片帆歸<lb/>
<pb n="KR4e0165_WYG_015-17a"/>
去清秋<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻十五<lb/>
</p>
<p>
</p>
  </div>
</body>
</text>
</TEI>
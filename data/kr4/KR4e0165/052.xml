<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十二</head> <lb/>
    <p>
<pb n="KR4e0165_WYG_052-1a"/>
欽定四庫全書<lb/>
　儼山集巻五十二<lb/>
　　　　　　　　　　　　　明　陸深　撰<lb/>
　　記一<lb/>
　　　浮山遺竈記<lb/>
平定之山以浮名者二故稱東西浮山云東浮山在城<lb/>
東五十里餘即女媧氏補天之處其煉石竈尚存山多<lb/>
產石炭勝他産而所産諸色石亦可燒云予嘗荒唐補<lb/>
<pb n="KR4e0165_WYG_052-1b"/>
天之説今適其地睹其跡於是召其土人問之土人曰<lb/>
然又問之土人之耆宿耆宿曰然已又問之學士大夫<lb/>
士大夫又曰然予曰何謂也時僉憲白君實之曰是遺<lb/>
俗焉可徴已凡吾定之人環而家者以千萬計而附州<lb/>
者尤宻今州居之家復以百千計歳上元之夕無論小<lb/>
大家家置一罏焉當户髙五六尺許實以雜石附以石<lb/>
炭至夜煉之達旦火熖熖然光氣上屬天爲之赤至于<lb/>
今不廢也是之謂補天予聞之始悟而未有以發也遂<lb/>
<pb n="KR4e0165_WYG_052-2a"/>
過樂平與太宰白巖先生喬公談浮山及此予以為此<lb/>
蓋史氏之微詞也要之實理固亦有然按媧皇之興繼<lb/>
太昊而誅共工是時火德中微生民甚朴想夫茹毛飲<lb/>
血之外日出而作爾日入而息爾固未能盡火之用也<lb/>
况鴻荒初開林木鮮少樵薪之利尚微而附麗之機猶<lb/>
隱媧皇乃察物宜前民用是故制此以通昏黑之變輔<lb/>
烹飪之宜所以開物而成務蓋曰補天之所不及爾後<lb/>
世所謂焚膏繼晷爝火代明亦斯義也此誠賛化育之<lb/>
<pb n="KR4e0165_WYG_052-2b"/>
一端聖人繼作舟車宫室之制安往而非補天也哉補<lb/>
助也賛也未必盡寓彌縫修綴之義謂因其罅漏而補<lb/>
塞之讀者不以辭害意可也後世方士家本列子之言以<lb/>
為燒丹接氣之術故神其事世遂惑焉公大以為然云<lb/>
此可破千古之疑予許為作辨而未有以復也聊記於<lb/>
此<lb/>
　　　徽守南侯復役記<lb/>
徽父老鄭廉等言於深曰徽郡於江南據大鄣之麓俯<lb/>
<pb n="KR4e0165_WYG_052-3a"/>
視諸郡地産民力於諸郡特劣而饒富之名顧不後諸<lb/>
郡是故號難治治之而得民心又難也南侯之治徽三<lb/>
載矣善政以十百計最得其民心者復役一事尤鉅於<lb/>
徽蓋百世功也徽之民自是有子孫矣徽之民自是有<lb/>
田廬矣徽之民自是有殖業矣侯之功安可忘也惟我<lb/>
太祖髙皇帝定鼎金陵太平實首善之地比於漢之三<lb/>
輔南陽故凡糧科力役獨加優厚若湯沐云近有桀黠<lb/>
者巧為規避視吾徽猶壑也先是蕪湖役夫使徽代之<lb/>
<pb n="KR4e0165_WYG_052-3b"/>
繁昌祗候使徽又代之當塗之民復謀以南京兵馬司<lb/>
弓兵凡四十八名歳以銀計者數百改派於徽徽弗堪<lb/>
矣由是歙休績祁黟婺六縣之民交訴於朝事下撫臣<lb/>
都御史毛公馳檄屬郡議其便不便者於是池寧安太<lb/>
四守臣㑹于廣德太平林侯議曰太平屬縣地當衝要<lb/>
水則有遞陸則有驛使符旁午客之貴且重者每一接<lb/>
待凡費三十金或五十金其下者且十金徽僻處獨無<lb/>
此改派便南侯曰不然國初都南故雲貴川廣五六省<lb/>
<pb n="KR4e0165_WYG_052-4a"/>
使道必經采石荻港支應為難未聞告乏今朝廷在北<lb/>
諸道使客皆由西路豈昔有餘而今反不足耶且太之<lb/>
糧畆以升計徽之糧畆以斗計自昔經制者固已權輕<lb/>
重於其間矣近奉部符調發凡坐派若干凡灑派若干<lb/>
視他郡獨多定額之上供者每歳計銀三萬兩有奇而<lb/>
不時之需大工之具不與焉徽煩矣改派不便林侯曰<lb/>
徽善賈多富商是民力有餘也改派便南侯曰徽地狹<lb/>
民不容居故逐未以外食商之外富民之内貧也徽近<lb/>
<pb n="KR4e0165_WYG_052-4b"/>
多盜内犯則外移外犯則内索大扺明于法則務傷養<lb/>
其成則滋害皆吾民也實弊矣按㑹典則户口之耗者<lb/>
且半凡皆役之重也役之重民之貧也太之户口視國<lb/>
初不及者才三之一顧可謂徽富而嫁役乎於是林侯<lb/>
語塞議上毛公亟是之而改派之役罷徽之民得復舊<lb/>
規用是以和深聞之曰善乎侯之治徽也其辭不費而<lb/>
利則漙矣其事不煩而民則洽矣其心不黨而隣則睦<lb/>
矣其功不耀而風則逖矣雖古循良蔑以加此適侯有<lb/>
<pb n="KR4e0165_WYG_052-5a"/>
考績之行因録為贈將以聞於當宁并以慰徽人之心<lb/>
　　　鉶鼎記<lb/>
海虞王君文潔喜文博古嘗獲一鼎其識曰維紹興丙<lb/>
寅三月己丑太師秦公檜一德協濟配茲乾坤乃作鉶<lb/>
鼎賜家廟以奉時祀子孫其永保是蓋宋髙宗之所賜<lb/>
而其相秦檜所從受者也文潔讀之愀然憐岳武穆之<lb/>
寃忠而鄙其當時君臣之所為若是棄而勿顧久之當<lb/>
正德辛未秋流賊入江江南騷動文潔又慨然思得若<lb/>
<pb n="KR4e0165_WYG_052-5b"/>
武穆者之為將而又恐有若檜者以害武穆之成功乃<lb/>
發憤即家山作萬松樓以祀武穆而以所得鼎奉焉既<lb/>
又範銅像檜跪於鼎足間若伏罪者以向武穆云是舉<lb/>
也可謂雄偉不羣者矣而文潔固奇士也哉按史載檜<lb/>
之殺武穆也在紹興辛酉之冬至丙寅之春乃作家廟<lb/>
遂有此賜五六年間和議已成忠賢盡擯固自以為百<lb/>
世之勲也觀鼎銘所稱以君而諛臣若此計一時頑鈍<lb/>
無耻之士道盛德於前誇成功於後者何限也抑孰知<lb/>
<pb n="KR4e0165_WYG_052-6a"/>
百世而下人心好惡之公不容泯滅雖聲色之間亦有<lb/>
甚於鐘鼎刀鋸之所及者而况其他哉人可不自力於<lb/>
為善也予嘗道西湖拜武穆墓下睹所謂南枝樹銀瓶<lb/>
井焉又一檜樹中剖而植其前固亦謂之秦檜也疑皆<lb/>
好事者所為又聞湯隂有武穆祠户外鑄鐵為檜拜焉<lb/>
凡一方疫癘者必禱禱者輙持笞箠踣擊鐡檜或十百<lb/>
千數皆如所祝輙得福事雖涉恠誕於此益以見人心<lb/>
之公而忠賢正氣流行於宇宙間鼓為風霆照為日星<lb/>
<pb n="KR4e0165_WYG_052-6b"/>
形為川嶽真有不隨生死古今而變者則兹樓也謂非<lb/>
武穆之所饗耶而文潔固奇士也哉文潔名澄别號竹<lb/>
泉有子曰授攻進士業質美而勤嘗問學於予者予知<lb/>
其庭訓義方之貽遺安振宗之具激勸之微權皆類是<lb/>
余友姚君尚絅最能道之作鉶鼎記<lb/>
　　　江南新建兵備道記<lb/>
江南之兵備設也自今天子正德始兵備之有官也自<lb/>
弋陽謝公始先是公以監察御史來按江南當庚午辛<lb/>
<pb n="KR4e0165_WYG_052-7a"/>
未之際興革舉措屹然不以禍福利害動其心江南以<lb/>
寧既受代去天子以為明於江南之故㑹有江上之師<lb/>
用大臣議設兵備於太倉州乃自御史陟公為浙江提<lb/>
刑按察副使蒞太倉凡水利屯田鹽法獄訟之類咸屬<lb/>
焉又聽以法糾察其屬文武吏之職不職者而獨以兵<lb/>
備名最重也公奉璽書而來知州汪君惇以兵備道為<lb/>
請乃即水利分司之舊址益以民間地若干畆而即工<lb/>
焉外建重門凡門之楹若干門内為㕔事凡㕔之楹若<lb/>
<pb n="KR4e0165_WYG_052-7b"/>
干翼㕔而南者為兩廊凡廊之楹若干綴㕔而屬之後<lb/>
者為穿堂若干楹後為寢堂若干楹旁為兩廂又若干<lb/>
楹又别市民地若干為内宅其制視前而為墻門一殺<lb/>
去兩廊少西建樓幾楹以供晀望而穿堂又殺焉又益<lb/>
以屋若干楹凡庖湢溷圊之類備具繚以周垣以丈計<lb/>
者若干經始於七年之秋九月明年二月訖工凡六月<lb/>
嘉定知縣王君某以書屬深記之惟古昔憲王經理之<lb/>
制凡以為民也而兵則惟大惟慎大抵兵不息則治不<lb/>
<pb n="KR4e0165_WYG_052-8a"/>
興而忘備於無事之日者至戒也竊觀自古頑民之弄<lb/>
兵未必盡包不軌其始也起於無所彈壓以遂其無所<lb/>
忌憚之心及其過成惡稔則一切决裂為之至用天下<lb/>
之力而僅克若近日之用兵皆前日撤備之所致也嗚<lb/>
呼孰為之哉是故先王所以有禁於將然與救於已然<lb/>
者其效可睹已仰惟天子除去大憝求復祖宗之經制<lb/>
若兹兵備之設惟善是從以保佑民宜示有永按太倉<lb/>
當江海之衝三吳之蔽而金陵之門户也公既至承天<lb/>
<pb n="KR4e0165_WYG_052-8b"/>
子徳意加以博大練達之才經綸體用之學惟地與民<lb/>
為久逺規後之來者將尋公之始政而考求之則國家<lb/>
之幸而江南之民之福亦寧有既哉深故敢列其大者<lb/>
以告若工費之自出與有事兹役法當牽聨書者勒諸<lb/>
碑隂<lb/>
　　　大益書院記<lb/>
嘉靖十有五年冬大益書院告成書院在今四川省城<lb/>
之東北隅四川古蜀都而益州蜀古名也惟我朝聲教<lb/>
<pb n="KR4e0165_WYG_052-9a"/>
暨萬里而四川號稱大藩合今昔之盛以大益名書<lb/>
院而書院之大者凡以文教輔國政也與古四書院之<lb/>
制同今天子中興加意文化薄海内外蔚然向風矣而<lb/>
是院之成適當禮樂大明之後于時四川巡撫都察院<lb/>
右副都御史西野張公翰巡按監察御史玉洲陸公琳<lb/>
相與落之而顧謂深宜記深自乙未夏來轄蜀司與聞<lb/>
斯事稽諸案牒蓋自正德戊寅提督學校僉事王公廷<lb/>
相實始其事即故少師萬文康公之舊寓前為講堂後<lb/>
<pb n="KR4e0165_WYG_052-9b"/>
為燕寢翼以左右之室列為五齋進為先賢之祠樹之<lb/>
門閥繚以垣墻於是書院之體位立矣繼之者副使張<lb/>
公邦奇端方指授於是書院之師模具矣士之來學者<lb/>
彬彬然巡按御史盧公雍熊公相助以罰金五百於是<lb/>
書院之潤飾美矣巡撫都御史許公廷光巡按御史黎<lb/>
公龍提學副使歐陽公重知成都府劉天澤王遵益以<lb/>
廡舍實嘉靖之甲申歳也巡按御史范公永鑾劉公黻<lb/>
相繼買田於雙流以六百金歳入以四百六十有餘石<lb/>
<pb n="KR4e0165_WYG_052-10a"/>
於是書院之居養裕矣副使江公良貴出學道贖金凡<lb/>
四百左布政使林公茂達按察使許公讃相與佐協以<lb/>
廣門衢之地於是書院之觀瞻勝矣㑹張公鯤以副使<lb/>
來督學政請于巡按御史熊公爵加理葺焉甲午之歳<lb/>
副使顧公陽和踵至請于巡撫都御史范公嵩潘公鑑<lb/>
再新之於是書院之基構永矣巡按御史鄒公堯臣以<lb/>
為未足也再檄知府邵經濟拓之潘公申之曰兹惟毋<lb/>
後時凡費重以三百金於是書院之圮廢者起矣于時<lb/>
<pb n="KR4e0165_WYG_052-10b"/>
經濟方有事於學宫謀作鄉賢名宦二祠僉事蔡公復<lb/>
元適視學曰隘矣書院學等爾宜容有作憲副阮公朝<lb/>
東適奉璽書議合即請于張公陸公皆報可乃左為名<lb/>
宦右為鄉賢之祠於是書院之典章大備矣諸生復有<lb/>
請曰王公實創斯舉且師道傳焉萬公嘗主斯地且相<lb/>
業懋焉宜像王公於新堂宜爼豆萬公於右祠庶諸生<lb/>
來游於斯者以無負王公於生以無忘萬公於永永經<lb/>
濟復以白二公復報可僉同之議亦曰禮以義起此類<lb/>
<pb n="KR4e0165_WYG_052-11a"/>
是也經濟乃具石請書其事以詔來世按春秋之法最<lb/>
重興作凡始事必書凡終事必書凡有益於治道者必<lb/>
書是役也厯年二十經營數公前此所未有也不大益<lb/>
于蜀乎在易有之震下巽上其卦曰益益之彖曰損上<lb/>
益下益之象曰遷善改過夫損上益下政也遷善改過<lb/>
學也學與政通學所以學為政也諸生盍顧名以思義<lb/>
乎學成而出持是以佐我皇明禮樂之化益之名義<lb/>
於是為大是書院也殆將與岳麓白鹿嫓美矣此王公<lb/>
<pb n="KR4e0165_WYG_052-11b"/>
建置之本意而諸公作興之盛心也皆不可以不記其<lb/>
諸牽聨宜書者具之碑隂<lb/>
　　　畱鹿記<lb/>
東海有邑莆田黄侯實來治之侯之治海也任德而好<lb/>
古使民各自為便雖三尺之童皆得以謁其所欲於前<lb/>
退而無不得也其取諸民而用之也自一錢以上度得<lb/>
已輙已之而民未之或知簿書獄訟之暇其所好尚則<lb/>
彈琴挽弓投壺歌詩考古文物以求先王之精義庭畜<lb/>
<pb n="KR4e0165_WYG_052-12a"/>
鹿鶴聽其和平之音翫其潔白之操以養吾之髙明而<lb/>
致之用不能委曲與上官遇釣取奇譽以聳動當世之<lb/>
觀聽故民之宜於侯也若羣飲于河各充其量若時雨<lb/>
之浸物皆霑足而不自知其功之及恩之為大也幾考<lb/>
而薦為户部主事於南京將自海發也其民始慕焉若<lb/>
失而侯亦眷眷於海也顧其二鹿而嘆曰是亦嘗芻飼<lb/>
兹土者耶乃畱之而去陸深曰黄侯於是乎有仁政矣<lb/>
夫仁者之心一視皆同先難而獲是故天下者一邑之<lb/>
<pb n="KR4e0165_WYG_052-12b"/>
積也萬化者一事之積也萬物者一物之積也古之君<lb/>
子由一事之謹以成萬化之理自一方之治以表萬方<lb/>
之則自一物之愛以至於物物無所不愛故易於近者<lb/>
非知逺者也忽於小者不可與圖大者也天下之情賤<lb/>
目而任耳久矣故嘗以所不見者為奇而忽於其身之<lb/>
所自有其居此也若將凂焉其慕彼也若將跂焉得失<lb/>
之機交戰而靡寧故化理之本揺而仁者之澤鮮矣以<lb/>
侯之才固不難於立致通顯而乃低廻劇縣殆且十年<lb/>
<pb n="KR4e0165_WYG_052-13a"/>
其來也若將終焉其去也若有受焉非其篤於自信而<lb/>
無所慕於外者能之乎異日居裁成輔相之地無内外<lb/>
無將迎無畔援無歆羡以底同仁之績則斯鹿也固其<lb/>
徴哉士大夫雅知侯者從而歌咏之以比於時苗之畱<lb/>
犢云按苗魏人嘗令壽春始時以一㹀駕車而至久之<lb/>
生犢其去也以為非已來時所有之物遂畱之可謂持<lb/>
潔者矣然其區區於子母之間猶有論量較計之私是<lb/>
殆有所慕而為之者耶若侯者惻隱之心隨感而發去<lb/>
<pb n="KR4e0165_WYG_052-13b"/>
畱之際卒歸於無意此則顔孟之所以為學者而非苗<lb/>
之所知也於是作畱鹿記<lb/>
　　　上海縣令題名記<lb/>
上海縣令題名者題令上海縣者之名也石之者示不<lb/>
朽也創之者嗣令上海浮梁曹侯孟輝也由曹侯而上<lb/>
令凡四十有一人其在元者十有二縣元始也元令始<lb/>
於周侯汝楫也由周侯而下列其姓氏以官厯次第之<lb/>
使可考見復虛其左以俟後之令兹縣者題焉是役也<lb/>
<pb n="KR4e0165_WYG_052-14a"/>
循名以求其實弗替乎舊而引之今侯可謂知體矣縣<lb/>
人陸深記之曰令於縣無所不統令猶令也所以使令<lb/>
一縣之人以知公上尊親之義而和以富壽安逸之福<lb/>
懸以刑賞禮律之文發而出之故曰令蓋言令之而必<lb/>
行也令於民親誨諭訓誡不越乎堂皇之間里閾向方可<lb/>
以徧於時日之内故令之民也便親則有感便則有功<lb/>
此治之基也基於縣而天下運矣基於令而六官舉矣<lb/>
是故令於民也身教之手澤之民之視令也公則官之<lb/>
<pb n="KR4e0165_WYG_052-14b"/>
私則父母之遇則戴之去則思之殁則神明之尸祝之<lb/>
此縣令題名之所以不容己也或曰凡是四十一令者<lb/>
有善乎曰有之亦有不善者乎曰亦有之曰善不善奚<lb/>
取於兹石哉曰民思其善以忘其不善令監其不善以<lb/>
底於善此關雎麟趾之意而周官之法度也又曰我皇<lb/>
明之治體也侯名煜丙戌進士有惠政為縣之三年當<lb/>
嘉靖之十年是月某日立石<lb/>
　儼山集巻五十二<lb/>
</p>
<p>
</p>
  </div>
</body>
</text>
</TEI>
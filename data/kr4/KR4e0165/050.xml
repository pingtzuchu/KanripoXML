<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十</head> <lb/>
    <p>
<pb n="KR4e0165_WYG_050-1a"/>
欽定四庫全書<lb/>
　儼山集巻五十<lb/>
　　　　　　　　　　　　　明　陸深　撰<lb/>
　　序十四<lb/>
　　　書輯序<lb/>
前代書家之論著洋洋乎何其備也大抵文過其質寡<lb/>
要約焉予之輯此也擥百氏之菁華示一藝之途轍庶<lb/>
使後來求方圓於規矩將由下學而上達也顧微辭奥<lb/>
<pb n="KR4e0165_WYG_050-1b"/>
義獵取牽聨既已成篇似為已出不幾於掠乎若夫一<lb/>
章之中畢還衆善則今古迭形難以倫序尤乖櫽括之<lb/>
體今故㑹萃諸家首條品目庶幾博洽之士知所由來<lb/>
云爾<lb/>
　　　書輯後序<lb/>
予少溺志於書無傳焉而未有所得也頗喜考尋前人<lb/>
之遺論纂輯既久恍乎若有以見其指意之所在而亦<lb/>
未敢遽以為是也中歳以來抱詞賦之悔不復數數然<lb/>
<pb n="KR4e0165_WYG_050-2a"/>
正德戊寅假館老氏之宫新凉病後再加刪次深懼古<lb/>
人之法不盡傳於將來也昔人有言經術之不明由小<lb/>
學之不振小學之不振由六書之無傳嗚呼余亦安敢<lb/>
少哉<lb/>
　　　送沈員外歸省序<lb/>
沈君仁甫副郎之積勞六年也疏以歸省請上若曰其<lb/>
如故事吏部覆實以聞俞之遂特給寶楮廷辭而還<lb/>
吾鄉之士大夫皆來諗于余曰仁甫不宜去今上新政<lb/>
<pb n="KR4e0165_WYG_050-2b"/>
百度更始賢才焦勞時也巖穴之下思奮負一藝者畢<lb/>
呈况如仁甫者獨得優游遂其私於若時乎是一不宜<lb/>
去昔仁甫為主事也其屬衆其事分猶可逸也今副郎<lb/>
矣衆者以一分者以萃當兼晝夜為之固其職也是再<lb/>
不宜去又况仁甫刑官也民失其教罪戾沓冒輦轂之<lb/>
下大扺尤甚思得執法明刑者雖百十仁甫猶將少之<lb/>
是三不宜去太保閔公以其才也屢用之以裨左右遇<lb/>
知已又一時也是四不宜去仁甫皆不顧焉以去不幾<lb/>
<pb n="KR4e0165_WYG_050-3a"/>
乎薄於君隳於業懷其寶以負於所知者乎余曰否仁<lb/>
甫之去無不宜者謂不宜去者愛仁甫有焉非通於情<lb/>
者也人之情未有薄於其親而厚於其君者也况其他<lb/>
乎昔者温嶠弼成江左后卒不償其功徐庶辭其主於<lb/>
國事倥傯之日至今以為得事君之體夫二子者當其<lb/>
時也各有所急及其獲乃其所緩君子亦量其情而已<lb/>
矣所惡於不情者謂其不可以訓也若仁甫者自始登<lb/>
進士尊翁即背養夫不及養其父獲其母是其情已難<lb/>
<pb n="KR4e0165_WYG_050-3b"/>
安矣又况越在數千里外無他兄弟為侍獨能一日安<lb/>
其情耶維我朝以仁孝立國著在甲令<hi>缺</hi>曰有六載不<lb/>
歸者例得觧職暫還仁甫不於此時<hi>缺</hi>何去衆皆曰諾<lb/>
遂請為贈余與仁甫通家兼有世好知太孺人春秋方<lb/>
鼎盛又賢也望於其子者匪獨一歸省之榮而已仁甫<lb/>
亦思所以孝於親尚有大於是者乎誠有之是宜速來<lb/>
去而不來始無以自解於衆口矣仁甫亦曰諾遂為叙<lb/>
　　　梅林續稾序<lb/>
<pb n="KR4e0165_WYG_050-4a"/>
梅林蕭先生詩沈生銓既刻之嘉禾余既序之矣陳生<lb/>
憲復裒為此集復徵予序銓憲皆嘗學於梅林夫學者<lb/>
於其師之言行惟恐不致詳焉况於其成章者耶此集<lb/>
之所不容自已而亦非梅林之所能禁也刻成予卒業<lb/>
焉歎曰有物於此為世共寶然祈人之愛弗可得也有<lb/>
物於此爲人鍾愛然祈世之傳弗可得也是故黄金白<lb/>
璧世寶矣亷夫或睨之而不顧髙官大爵人愛矣貞士<lb/>
或推之而不居寶斯愛愛斯傳者惟文章為然凡以有<lb/>
<pb n="KR4e0165_WYG_050-4b"/>
定價也定價云者抑之不能使短揚之不能使長得之<lb/>
足以致治失之足以召亂一時之所未融萬世之所必<lb/>
白者也兹集也本之性情而足以考見治亂興衰之故<lb/>
學者有興觀焉梅林冲逺髙簡不隨世汨沒其為詩淵<lb/>
源於魏晉而涵濡於唐人之風者甚深故其所就亦非<lb/>
世所得而抑揚也信哉寶斯愛愛斯傳矣陳生曰以憲<lb/>
之所睹記不可誣也請書為序<lb/>
　　　縣侯張八峯膺奬序<lb/>
<pb n="KR4e0165_WYG_050-5a"/>
嘉靖辛丑歳八峯張侯以名進士令上海再及朞矣適<lb/>
監察御史髙君奉璽書按吳越間覩侯之政有成也將<lb/>
以聞于上先下檄奬之邑之諸寮以御史知侯之深也<lb/>
信之其詞曰持守謹確幹理周詳清宿弊而邑政新敷<lb/>
實惠而人心悦蓋實録云於是邑士大夫咸信之外邑<lb/>
之士大夫亦信之惟邑之民以侯之聲望起而將去吾<lb/>
海也則又慮之深方蒙恩歸田㑹見其事乃喜之蓋喜<lb/>
侯之獲乎上信乎友感乎下而才賢之將得路也貳尹<lb/>
<pb n="KR4e0165_WYG_050-5b"/>
何君寶文君觀光李君中允幕史陳君相相率來請為<lb/>
賀惟我皇明建官經國法意相維是故以公論付臺諫<lb/>
以民社寄有司良有司盡職于六官以當臺諫之激勸<lb/>
故天子髙拱穆清之上而四海之治成矣詩書所稱何<lb/>
以過此雖然此有毁譽焉此有明闇焉古諺有之受君<lb/>
子與則多榮惟御史公惟侯誠相濟以功業則我朝之<lb/>
法意具存而漢治之循良可幾也固宜賀顧吾邑在東<lb/>
海之上地僻賦煩歳供至數十萬而非時之需不與焉<lb/>
<pb n="KR4e0165_WYG_050-6a"/>
邇年以來民日貧而風俗日壞天下稱劇而令尤難侯<lb/>
之來也宰輔實以難邑試侯而侯不動聲色處置有方<lb/>
若觧牛破竹然百事就理人徒見侯寛大之規模與豈<lb/>
弟之治理而或未知侯之有本也大抵有諸中則外施<lb/>
無不宜有所養則外應無不當語曰本立道生御史固<lb/>
亷得之矣憶昨戊戌天子臨軒策天下士於廷深以職<lb/>
事充讀巻之末偶觀一對甚佳竊以為此他日宰輔之<lb/>
器自閣老而下相注目焉深私識之及啟封廷唱則侯<lb/>
<pb n="KR4e0165_WYG_050-6b"/>
也今世學術髙者纂宋儒之講議務為攏挏之詞以譁<lb/>
也其下者則獵取腐爛時文之語以合程式君父前殊<lb/>
歉大觀惟侯之文超然逺邁直攄胷臆於藹然忠孝之<lb/>
風其大本已如此是科兩主司為顧文康公未齋張少<lb/>
宰甬川皆予同年又同在館閣每詢之必擊節以為然<lb/>
夫學與政通則侯今日令海之政特一斑爾是殆未足<lb/>
以盡為賀也何君輩固以請深方欲論次侯令海之尤<lb/>
難者庚子之秋海沙盗起兵犯太倉勢甚張邑且剥床<lb/>
<pb n="KR4e0165_WYG_050-7a"/>
士民望烽煙而奔竄者巷陌相屬呼號之聲與風俱烈<lb/>
時丞佐咸闕以一身當之飭兵食謹瞭探馳驅鋒鏑之<lb/>
間而戎務悉備賊幾及境若望之而退者百萬生靈頼<lb/>
以袵席侯固吾海邑之長城也此尤宜賀御史專理鹽<lb/>
政詞筆所未及深將附御史欲併以聞于上何君輩咸<lb/>
拜下曰此寶等之所未知也遂書為序<lb/>
　　　送王君世熙授職南還序<lb/>
王君世熙八九歳時黙誦書傳厯法甚習長老以為奇<lb/>
<pb n="KR4e0165_WYG_050-7b"/>
其自少警敏如此少長為舉子業輒有奇語遊泮庠既<lb/>
而以為不足為乃棄去從豪俠士日夜飲博千金一揮<lb/>
不難也其雋爽又如此余家與世熙家鄰也頗憶其少<lb/>
事又與之同遊泮庠故得其人焉比余竊禄走兩都别<lb/>
世熙且五六載世熙亦已三十餘矣乙丑之歳㑹于金<lb/>
臺執手敘舊殊非曩之王世熙也日居小樓讀書自娛<lb/>
足不履户限外客非相知罕見其面周旋曲折動合矩<lb/>
矱何其爾雅儒者也蓋郡邑以隂陽訓術薦起將世熙<lb/>
<pb n="KR4e0165_WYG_050-8a"/>
别後從事於天官之學而有得耶不然一變至此何其<lb/>
美也大抵天官之學上窺消息之妙俯察流峙之機中<lb/>
稽人物之變類非麤心所能勝也世熙脱壯年之習以<lb/>
返儒者之故其為不負此職也明矣雖然是學也本吾<lb/>
儒者之事窮理盡性則得之矣自史遷作天官為日者<lb/>
立傳始裂而外之後世往往取其恠誕不經之説風角<lb/>
占驗之術附㑹砌合自成一家而聖人齊七政授厯明<lb/>
時之意遂微蓋二千年於兹矣世熙自少即有志於厯<lb/>
<pb n="KR4e0165_WYG_050-8b"/>
法今果以是進用儻能推明尚書之㫖以復還吾儒者<lb/>
之舊而不以術自小焉則又豈非其善變哉孔子曰齊<lb/>
一變至於魯魯一變至於道余有望焉兹奉部符南還<lb/>
將以蒞政也吾友郁行人希正舉其職以告之盡矣余<lb/>
獨愛世熙之屢變以趨於道也故復以是贈之吾邑種<lb/>
竹主人者世熙之師也雲谿居士者世熙之友也兩人<lb/>
者皆予之知己儻問我為謝之曰脂韋甚矣往時坐竹<lb/>
所據溪上臨文賦詩自得之氣十失八九若余則為不<lb/>
<pb n="KR4e0165_WYG_050-9a"/>
善變者也於世熙之還也寧無慨且愧乎<lb/>
　　　送某先生閩省校文序<lb/>
科場取士得士之髙下視主司主司亦以所得之士自<lb/>
驗其髙下是故聘必於名士大夫士大夫亦以得聘為<lb/>
榮歳在丁卯今上改元之二年秋適當天下大比於是<lb/>
某應閩省之聘先生浙産也而校文於閩閩浙壤相接<lb/>
也文相上下也閩之必欲得先生而先生必不薄閩而<lb/>
不為也已夫以今同文之世而先生知文之深無不可<lb/>
<pb n="KR4e0165_WYG_050-9b"/>
者顧亦何擇於閩哉閩山水奇絶靈秀所涵必有瓌瑋<lb/>
磊落之士將待先生以收之或有右於他方者矣吾聞<lb/>
閩有佳實號荔子者味甲天下今之適閩者口不嘗荔<lb/>
每以為恨夫天地清淑之氣鍾於物為奇品鍾於人為<lb/>
奇才適閩而不食奇品猶以為恨况適閩而不得奇才<lb/>
者乎且荔子之味不過美人口腹况人才可以美皇猷<lb/>
美天下相去又萬萬者乎先生必加之意矣他日閲鄉<lb/>
書見名士滿紙則可以為先生賀得閩士為閩士賀遇<lb/>
<pb n="KR4e0165_WYG_050-10a"/>
先生而聘者不失人是亦可賀矣先生行哉深請俟之<lb/>
　　　錦衣千户陶君五十生子詩序<lb/>
產子何賀成孝也或曰禮無賀余曰不然古之君子其<lb/>
心必於人倫是厚其為教也必以厚人倫為本是禮之<lb/>
所由起與協於義以合乎情故無得而泥焉人之有子<lb/>
也由吾而上不知凡幾世也得以續由吾而下不知凡<lb/>
幾世也得以引吾而續之孝有承於前吾而引之孝以開<lb/>
於後其於人倫不已厚乎古之君子必將歆艷揄揚以<lb/>
<pb n="KR4e0165_WYG_050-10b"/>
成之惟恐後聖人不著之於經者常之也事皆由常多<lb/>
不見其迹惟有出於常之外者則其歆艷揄揚之情殆<lb/>
且過焉而不自知者勢也茍不害於義以咈乎情獨不<lb/>
得附於禮之遺意也哉若吾陶君以五十之年始有充<lb/>
閭之慶情慰於久望孝立於幸成其賀之也尤宜凡今<lb/>
之君子起為陶君賀者余推其意以為有合於禮也陶<lb/>
君吾故松人也由先世北徙至君起家為錦衣衛千户<lb/>
余以里閈故獲識君魁梧偉傑心固異之繼聞君談兵<lb/>
<pb n="KR4e0165_WYG_050-11a"/>
事絲理𣲖分有源有緒又異之最后見君上天子封事<lb/>
一帙鑿鑿時政失得益異之其先悉疏今錦衣衛之宿<lb/>
蠧巨害積數十年者將以陳之於上今夫各覆所司之<lb/>
短以成輔車之勢者世之通患也在武弁為尤甚陶君<lb/>
知明而勇達奮不顧私一旦慨慷累數百言有人所隂<lb/>
諱而私忌之者求之儒紳亦難矣於是異之不已乃退<lb/>
而歎曰孟子稱始作俑者無後惡其不仁也若陶君其<lb/>
必有後矣夫今果然將非一念之仁所感召與由是見<lb/>
<pb n="KR4e0165_WYG_050-11b"/>
天理不爽之妙且以幸余言之偶中也遂不辭而為之<lb/>
序君名淳字克清産子之辰為某年月日云<lb/>
　<lb/>
　<lb/>
　<lb/>
　<lb/>
　<lb/>
　儼山集巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十二</head> <lb/>
    <p>
<pb n="KR4e0165_WYG_062-1a"/>
欽定四庫全書<lb/>
　儼山集巻六十二<lb/>
　　　　　　　　　　　　　明　陸深　撰<lb/>
　　墓誌銘一<lb/>
　　　中憲大夫雲南臨安府知府致仕瞿公墓誌銘<lb/>
嘉靖二年癸未冬十二月十八日甲寅葬我南山先生<lb/>
於洋涇之原禮也孤山以墓石為託且致遺命深拜而<lb/>
受之泣不能勝嗚呼先太史公竹坡府君初娶於瞿先<lb/>
<pb n="KR4e0165_WYG_062-1b"/>
生女弟也先生先公契分甚深先妣吳孺人就養京師<lb/>
與今陸宜人連邸猶嫂姑也嵗時往來無間故深出而<lb/>
從先生于朝若見吾先公焉先生既去雲南先妣見背<lb/>
歸而奉宜人于家若見吾先妣焉因念往嵗乙亥冬深<lb/>
將起告奉吾三族之尊老于江東之新堂先生時年八<lb/>
十有二矣世父梅月先生則少一嵗先公又少二嵗外<lb/>
父悦清先生梅公又少三嵗從父東隠先生則六十有<lb/>
七云作五老之㑹適曹憲副定菴先生與陳州守約菴<lb/>
<pb n="KR4e0165_WYG_062-2a"/>
先生自松偕至遂題之曰七老之堂命畫史圖之于時<lb/>
惟定菴年最高八十有四約菴最少猶六十四云齒徳<lb/>
輝映衣冠肅穆咸賦詩紀之傳至都下以為盛事深官<lb/>
國子庚辰悦清先生之訃至辛已夏南奔聞定菴先生<lb/>
之訃既葬先公明年壬午元日哭吾梅月先生再旬併<lb/>
與先生哭之矣尊老彫謝若相鱗次孤苦之蹤無復恃<lb/>
賴其何以情為嗚呼先生之盛徳深又安敢以弗著謹<lb/>
按先生姓瞿氏諱霆字啓東别號南山先生瞿之先自<lb/>
<pb n="KR4e0165_WYG_062-2b"/>
通許遷居華亭高祖諱富之字守仁號士清以徳行稱<lb/>
曾祖諱阿滿字子謙别號菊軒再遷上海今為上海人<lb/>
菊軒府君生慈孫字以孝别號思聰世隠于農思聰府<lb/>
君生晟字彦明别號松巖先生之父也松巖府君復以<lb/>
農業繼間往來湖襄為貿遷家以益大配淩氏持家有<lb/>
程度生三子先生其季也後以先生貴加贈松巖府君<lb/>
奉政大夫修正庶尹左軍都督府經厯淩太安人加贈<lb/>
太宜人先生幼有奇表端慎敦厚年十九贅于陸已而<lb/>
<pb n="KR4e0165_WYG_062-3a"/>
歸焉補邑弟子員有聲塲屋為諸名公器待五舉郷試<lb/>
登成化庚子科以春秋上南宮從三山林公亨大問大<lb/>
義林公亟稱之四舉禮闈不偶以𢎞治庚戌秋謁選天<lb/>
官名在優等授順天府通判勾管上供薪炭積弊剔疏<lb/>
事倚以辦撫按交薦壬子居太宜人憂䘮葬如禮乙夘<lb/>
服闋仍補順天督治糧草丙辰奉命同工科給事中李<lb/>
漢等清理武清等七厰葦地訖事繪圖進呈命勒石為<lb/>
定規戊午屬縣重囚犯至死而罪不至者李福名等三<lb/>
<pb n="KR4e0165_WYG_062-3b"/>
人立出之稱平允焉是夏親王之國供億甚擾備價則<lb/>
器急備器則價急先生具奏宜輸直長史司從宜顧倩<lb/>
兩便之㑹朝饗諸陵值沙河暴漲先生溺焉賴以救免<lb/>
方出談笑賦詩不失容色既濟即造二方舟以備後患<lb/>
庚申滿六載考最已未㑹試為簾外官辛酉郷試復為<lb/>
簾外官調度有法癸亥秋滿九載州縣共保奏遂陞左<lb/>
軍都督府經厯每朔望詣闕下敷奏朗暢武廟登極受<lb/>
白金文綺之賜者三是秋調後軍都督府仍經厯太師英<lb/>
<pb n="KR4e0165_WYG_062-4a"/>
國張公甚倚重之戊辰陞廣南府知府廣南雲南邊徼<lb/>
郡也先生不以險逺即行廣南舊寓臨安治先生居禪<lb/>
寺中有扶桑黄花之瑞俄轉臨安先是嘗奉三堂檄署<lb/>
臨安矣故臨安人甚宜之元江知府那氏與族人讎殺<lb/>
不已先生往撫之諭以田真兄弟事立解庚午再撫䝉<lb/>
自所李師革普濟等又撫曲江驛石祥奉等皆解以功<lb/>
受銀牌之賞獨那氏一族黠夷也隂行千金為賂先生<lb/>
發其姦獻議誅之是秋入覲以老乞休許之東還日坐<lb/>
<pb n="KR4e0165_WYG_062-4b"/>
南山以為樂時時招致親朋賦詩為㑹如香山洛社故<lb/>
事如是者又十餘年以嘉靖改元正月廿一日考終於<lb/>
正寢遡其所生寔宣徳九年九月初十日享年八十有<lb/>
九云配即陸宜人出名族恭慎貞淑有賢行少先生一<lb/>
嵗白頭相敬如一日内政秩然子男一即山義授郎官<lb/>
以孝謹亢宗娶王氏繼張氏孫男三長曰應元次曰應<lb/>
祥國子生次曰應隆曾孫男四繼武繼文繼魁繼恩𤣥<lb/>
孫女二官貞官福先生生當我朝熙洽之運是故徳器<lb/>
<pb n="KR4e0165_WYG_062-5a"/>
豐碩若喬山茂林滃鬱葱蒨之色閲嵗寒而後彫力學<lb/>
懋成持滿而始發有淹貫練達之妙故天下事無不可<lb/>
為而意近於厚所至化之宦業不務竒苛而愛戴之者<lb/>
父母奚翅平居未嘗有喜怒之色尤不屑屑於厚産植<lb/>
生計門堂潔清禮秩整叙年過八十猶親近簡冊精彩<lb/>
如少壯好吟咏有南山集若干巻蔵於家處宗黨恩禮<lb/>
尤極周密云初先生母兄怡清先生與蒲泉先生共相<lb/>
友愛惟篤怡清卒時有子才四齡先生宜人襁負之歸<lb/>
<pb n="KR4e0165_WYG_062-5b"/>
愛過所生長而命之曰嶤宜人以女姪妻之每侍宦遊<lb/>
孝如所生故先生行誼嶤得之多兹特為狀以速銘銘<lb/>
曰<lb/>
於皇明運宣正為盛篤生偉人直方以正魯史春秋㫁<lb/>
自宣聖袞鉞之嚴孰執其柄公闡厥微傳之從政躭躭<lb/>
京兆載其清静參畫大府翕張惟令遥遥臨陽萬里為<lb/>
境公手摩之克恵克定既曰倦遊攀挽莫競至神無方<lb/>
去思有詠大耋斯屇以保正命鬱鬱髙原草樹輝映磨<lb/>
<pb n="KR4e0165_WYG_062-6a"/>
崖勒詞述徳纍行嗟予小子孰敢為佞<lb/>
　　　前江西按察司副使素菴曹公墓誌銘<lb/>
孝宗敬皇帝之十有八年是為乙丑嵗當臨軒策士先<lb/>
期於宮中焚香祝天曰願得真才是科制舉三百人多<lb/>
忠節文行顯名當世天下以為盛未三十年而放黜殀<lb/>
死錯出殊常生無恙者不滿百輩其注仕版者才四五<lb/>
十人爾人或以為衰深厠名是牓無足比數每以罪遷<lb/>
庚寅春來山西山西同年總之八人僅存者三人又皆<lb/>
<pb n="KR4e0165_WYG_062-6b"/>
以詿誤廢處而平定之曹公憲副則既臥病不能見客<lb/>
矣辛夘之冬奉攝具獄再至則僉憲閻公復以七月捐<lb/>
館舍候㫖來次平定當壬辰春正之三日公適以是日<lb/>
終于正寢享年六十有九深哭之哀曰吾黨衰甚矣既<lb/>
相斂入弔周視其室廬儉素考其言論風猷皆樸實正<lb/>
直有益國家始抆淚而歎曰兹所以為盛也既而其嗣<lb/>
子自新等以墓石請乃諾而慰之曰非深誰克為之公<lb/>
諱雷字啓東别號素菴其先泰州人以戎籍隸平定州<lb/>
<pb n="KR4e0165_WYG_062-7a"/>
曾祖二祖輝父恕母葛氏公少即知砥礪名節性尤儉<lb/>
勤廉直事親孝大母某病風臥不起者十年公奉湯藥<lb/>
不離寢榻者亦十年人以是稱之以經學教其郷出門<lb/>
下者百人舉進士觀政吏部授大理寺評事既改為<hi>闕</hi>
　道監察御史陞江西提刑按察司副使兵備九江其<lb/>
在大理也平反寃獄多所駁正其為御史也巡光祿寺<lb/>
則立平準法獻納者賴之巡茶陜西則周嚴禁防私販<lb/>
大塞巡按湖廣則激揚風紀士民稱便有太監王潤家<lb/>
<pb n="KR4e0165_WYG_062-7b"/>
人犯贓立寘于法在朝多正議敢言時流賊掠新蔡官<lb/>
軍圍之急賊自圍中聲言曰圍不解吾將屠新蔡主兵<lb/>
者以聞羣議皆曰寧殺新蔡之民圍不可解也公獨曰<lb/>
蔡民何辜寧解圍以善後圖可也至議三邊設總制官<lb/>
公又曰不便夫邊既有三堂矣三邊相去又逺若總制<lb/>
于一人三堂皆掣肘矣人尤以是直之然復以是惡之<lb/>
公不顧也正徳間武宗皇帝初欲於西安門外積慶鳴<lb/>
玉坊買拆民居數千家以事興構者公聞之即上疏其<lb/>
<pb n="KR4e0165_WYG_062-8a"/>
畧曰臣觀今之勲戚各有寧居有司庶府無煩添設禁<lb/>
城之傍又非演武之所三者之外豈宜别有造作是必左<lb/>
右希恩榮規私利者導之陛下未察而誤從之爾臣聞<lb/>
天生烝民而樹之君君之舉措以為民也今一旦破民<lb/>
之産奪民之居令其轉徙提攜呼號道路上千天和所<lb/>
繫非細况兩宮被災經營未暇豈宜失先後之序而為<lb/>
此不經之務哉昔漢文帝惜十家之産而竟罷露臺唐<lb/>
太宗納張𤣥素之言而止修乾元殿陛下徳過堯舜亦<lb/>
<pb n="KR4e0165_WYG_062-8b"/>
何嫌於漢帝唐宗哉在一念轉移之間耳伏願早發徳<lb/>
音亟罷此役豈惟陛下享納言之譽而臣亦得竊囘天<lb/>
之名矣疏入工為暫阻其在九江也適值宸濠之變時<lb/>
公以兑糧先往涇江口府衛官委城而逃公從瑞昌起<lb/>
兵復之事聞降詔奨慰有曰曹雷糾集義兵克復城池<lb/>
功勞可嘉時閹璫權幸以擣巢為名勢甚張公畧不為<lb/>
屈張永劾公嘗與逆濠通餽械繫至京下詔獄雜治之<lb/>
無狀勾稽逆籍又無名訊之劉承奉者語無連涉始坐<lb/>
<pb n="KR4e0165_WYG_062-9a"/>
以兵不設備編戍太原左衛公曰是雷之罪也非雷之<lb/>
心也今上御極之九年准赦令釋除公惟舉手加額感<lb/>
恩而已不甚加辯云人方服公之善處患難而公遂不<lb/>
起矣嗚呼公生以成化之甲申配郭孺人有賢行先公<lb/>
十八年卒葬在桑溝之域今卜以某年月日合而封焉<lb/>
子男三長曰自新次曰自修自重州學生息女二俱適<lb/>
名門孫男女七人曽孫男一人宜銘銘曰<lb/>
生當治世推邦英既起立朝多直聲晩蹈危機禍横生<lb/>
<pb n="KR4e0165_WYG_062-9b"/>
竟逢大霈䝉聖明有如不信視予銘<lb/>
　　　前承徳郎刑部主事張君墓誌銘<lb/>
嗚呼吾尚忍銘吾九苞哉又安忍不銘吾九苞也始時<lb/>
孝宗皇帝馭㝢内天下治平極矣統紀布明士大夫無<lb/>
所於自見迺皆留意藝文之事歌詩詞章字畫非此無<lb/>
賢是時澹軒張先生與從弟簡軒先生方攻進士業又<lb/>
力以文事為邑人子弟倡從之游者蓋彬彬焉是時有<lb/>
朱先生景陽者以雄邁之姿震盪其間與澹軒為文字<lb/>
<pb n="KR4e0165_WYG_062-10a"/>
交甚驩時時飲酒擊鉢賦詩帥諸生講説邑中文事咸<lb/>
在是矣九苞最少而慧尤以沈黙為澹軒鍾愛又遣從<lb/>
朱先生學是時邑之穎鋭者並集朱門則有沈恩仁甫<lb/>
瞿鵬萬里楊學禮伯立與景陽仲子豹尤為邑人器目<lb/>
而仁甫遂崛起連捷進士去九苞益奮不自禁作長書數<lb/>
千言若將與仁甫分道而馳者衆咸偉之然自是功用過<lb/>
苦得竒疾疾愈又六年是為𢎞治辛酉乃領郷薦是時<lb/>
南畿士就試者幾四千人而九苞一試而捷邑中之同<lb/>
<pb n="KR4e0165_WYG_062-10b"/>
薦者則有郁侃希正張紘文儀葉鈇廷用戴慈子孝唐<lb/>
懽季和董懌世康暨深凡八人邑中科目之盛前此未<lb/>
之有也明年壬戌㑹試禮部下第而希正又以本經魁<lb/>
天下是時九苞益信文之必於工也奉澹軒先生南還<lb/>
方購書取友為進取計居三年是為乙丑㑹試暨賜第<lb/>
咸在高等觀政禮部是時澹軒先生復同在行謀奉而<lb/>
南遂以疾與告先是九苞之外母劉隨其夫東平州判<lb/>
官吳君貫卒業胄監時客死不能返葬蓋三十年矣是<lb/>
<pb n="KR4e0165_WYG_062-11a"/>
行也九苞尤以為念親扶而還識者義之今上之初權<lb/>
姦竊政九苞例以歸罷而仁甫亦以刑部員外郎罷既<lb/>
而深以先孺人䘮還九苞數來慰焉退然益修所以用<lb/>
世者不懈權姦伏誅深三人者連艫赴召既至授九苞<lb/>
刑部山東清吏司主事提獄省中遂捐俸作亭於獄之<lb/>
庭榜曰放飯以便食囚之雨雪者霸州民有與中貴争<lb/>
田者九苞竟判民田還之正徳癸酉秋奉勑視囚淮揚<lb/>
等處竣事維允明年甲戌滿一考維稱加授承徳郎刑<lb/>
<pb n="KR4e0165_WYG_062-11b"/>
部山東清吏司主事推封澹軒先生為承徳郎刑部主<lb/>
事贈母唐為孺人制勑甫下而澹軒之訃聞矣九苞匍<lb/>
匐以歸深裹疾往弔退而驚其哀慘憔悴之過不意數<lb/>
月之間而竟哭之矣嗚呼九苞姓張氏諱鶠字九苞别<lb/>
號虹谿居士澹軒先生長子也澹軒先生諱鼇字文魁<lb/>
祖諱綸號樂道曾祖諱益號存耕世為上海人配吳氏<lb/>
封孺人即東平公女也子男二長挺娶予兄子次拓聘<lb/>
吳冬官子儀之女孫男一九苞之卒年纔三十有九爾<lb/>
<pb n="KR4e0165_WYG_062-12a"/>
今卜以乙亥十二月庚申奉厝於肇谿祖塋之次嗚呼<lb/>
君子之學始於潤身終於澤物夫所謂潤身者非取其<lb/>
言語之能工而聞望之徒外著也蓋必有不可奪者存<lb/>
乎我於凡外物之坌至而儵往者渙然若春冰之融液<lb/>
於澤而莫禦是故足以宰動應變而不窮夫然後成物<lb/>
以成身其功業所就者天也念昔乙丑之嵗孝宗皇帝<lb/>
臨軒䇿士先夕於宮中焚香祝天曰願得真才是時邑<lb/>
士之與計偕得奉大對者獨深與九苞爾攀髯以來歲<lb/>
<pb n="KR4e0165_WYG_062-12b"/>
星一周深之衰鈍無似上負國恩下慚所學而九苞澤<lb/>
物之志百未一效遽至於此則吾涕之所從者獨閭里<lb/>
親知之私而已耶銘之曰<lb/>
志也不遂遂未必如志命則若是於九苞乎何與<lb/>
　　　奉直大夫司經局洗馬楊公墓誌銘<lb/>
昔在成化戊戌之嵗憲宗皇帝預養士於館閣一時皆<lb/>
極天下之選若山西楊君廷俊人也固以為必至大用<lb/>
少猶不失卿貳而孰謂遂止於洗馬耶嗚呼廷俊卒之<lb/>
<pb n="KR4e0165_WYG_062-13a"/>
二十餘年而余始獲銘其墓其尚何能為情耶按學士<lb/>
張君文卿狀公諱傑廷俊其字也别號立齋世為平定<lb/>
州人曾祖叔成祖玘舉于郷授鳳陽府通判再遷鎮江<lb/>
府同知父灝修隠操以公貴累贈司經局洗馬初鎮江<lb/>
府君之歸也囊無餘貲時時教授郷里至教公聰悟異<lb/>
常府君奇焉比成童為邑諸生每試必先成化戊子郷<lb/>
試中式明年㑹試下第入國學尋歸郡西有冠山佛廬<lb/>
静深公讀書其中以餘暇為詩歌追古作者後進士多<lb/>
<pb n="KR4e0165_WYG_062-13b"/>
從之遊蔬食菜羮淡如也時饑郡之守素不知公意欲<lb/>
公往而後修好公終不往素知公者或從他郡招公公<lb/>
亦不往其自守如此壬辰再試再不利再入國學時太<lb/>
宰耿先生好問為司業知公數與議論天下士多與之<lb/>
游戊戌禮部試廷試俱高等為庶吉士時學益進造詣<lb/>
益深庚子授翰林編修聲望日重癸夘滿三載賜勑進<lb/>
階文林郎贈考封母如制甲辰㑹試為同考官稱得士<lb/>
戊申孝宗敬皇帝龍飛充經筵官有文綺白金之賜已<lb/>
<pb n="KR4e0165_WYG_062-14a"/>
酉滿九載陞侍講尋充講官啓沃得體辛亥同修憲宗<lb/>
實録成有銀幣襲衣之賜遂陞司經局洗馬壬子為應<lb/>
天府考試官是科最稱得士甲寅滿三載賜誥進階奉<lb/>
直大夫加贈考加封母復如制配黄孺人進封宜人尋<lb/>
充日講官復以大臣薦充東宮講讀官又與修大明㑹<lb/>
典未終事而疾作竟不起寔己未六月廿三日也享年<lb/>
五十有六事聞賜祭一壇蓋特恩云配黄宜人有賢徳<lb/>
同郡巨族當公䘮西歸宜人寔左右之提幼纍纍然茹<lb/>
<pb n="KR4e0165_WYG_062-14b"/>
荼隕涕竟教成其後而光大之以今正徳十三年考終<lb/>
享年七十三禮宜大封云子二長毓坤以公廕為中書<lb/>
舍人有文行能嗣其家次毓圻側室出也女三長適呂<lb/>
應宸次適指揮朱瓚又次與毓圻同出適某惟公端謹<lb/>
凝重安貧樂道可謂始終無間然者法宜銘銘曰<lb/>
顯允楊公令徳令譽行焉乃沛處矣斯具瑚璉珪璋爾<lb/>
才則試丞疑弼輔往哉惟地嗟嗟早藏豈曰天賦惟賦<lb/>
之成惟公之遇皇惠載承公論斯樹鬱鬱雙阡孰敢弗<lb/>
<pb n="KR4e0165_WYG_062-15a"/>
度於萬斯年式啓爾祚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_062-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻六十二<lb/>
</p>
<p>
</p>
  </div>
</body>
</text>
</TEI>
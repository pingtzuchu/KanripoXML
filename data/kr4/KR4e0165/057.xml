<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十七</head> <lb/>
    <p>
<pb n="KR4e0165_WYG_057-1a"/>
欽定四庫全書<lb/>
　儼山集巻五十七<lb/>
　　　　　　　　　　　　　明　陸深　撰<lb/>
　　史記一<lb/>
　　　周大記<lb/>
周后稷名棄帝嚳子也其母有邰氏女曰姜原為帝元<lb/>
妃姜原出見巨人跡履之而有娠居期生子以為不祥<lb/>
而棄之隘巷牛羊皆腓字之又棄之林中㑹山林人多<lb/>
<pb n="KR4e0165_WYG_057-1b"/>
遷之棄之冰上飛鳥覆翼之姜原以為神乃收養之因<lb/>
名曰棄棄為兒時屹如巨人之志其遊戯好種樹麻菽<lb/>
麻菽美及為成人遂好耕農相地之宜稼穡焉民皆則<lb/>
之堯聞而舉為農師有功帝舜曰黎民阻饑爾稷播時<lb/>
百穀封于邰號曰后稷别姓姬氏后稷之興在陶唐虞<lb/>
夏之際皆有令徳后稷死子不窟立不窟末夏后氏衰<lb/>
廢稷不務不窟以失其官而犇戎狄之間不窟卒子鞠<lb/>
立鞠卒子公劉立公劉雖在戎狄之間復修后稷之業<lb/>
<pb n="KR4e0165_WYG_057-2a"/>
百姓歸焉周道之興自此故詩人歌之公劉卒子慶節<lb/>
立國於豳慶節卒子皇僕立皇僕卒子差弗立差弗卒<lb/>
子毁隃立毁隃卒子公非立公非卒子高圉立高圉卒<lb/>
子亞圉立亞圉卒子公叔祖類立公叔祖類卒子古公<lb/>
亶父立古公亶父復修后稷公劉之業國人戴之薰育<lb/>
攻之民怒皆欲戰古公曰予不忍為乃去豳踰梁山止<lb/>
於岐山之下豳人盡復歸於岐下及他旁國亦多歸之<lb/>
於是古公乃營築城郭而邑焉作五官有司民皆頌之<lb/>
<pb n="KR4e0165_WYG_057-2b"/>
古公有子長曰太伯次曰虞仲太姜生少子季厯季厯<lb/>
娶太任皆賢生昌有聖瑞古公曰我世當興其在昌乎<lb/>
太伯虞仲乃如荆蠻以讓古公卒季厯立是為公季公<lb/>
季修古公遺道諸侯順之公季卒子昌立是為西伯西<lb/>
伯遵后稷公劉之業則古公公季之法禮賢下士士多<lb/>
歸之伯夷叔齊聞西伯善養老自孤竹往歸之太顛閎<lb/>
夭散宜生鬻子辛甲大夫之徒皆往歸之崇侯虎譖西<lb/>
伯於紂紂乃囚西伯於羑里閎夭之徒患之乃求美女<lb/>
<pb n="KR4e0165_WYG_057-3a"/>
奇物獻紂紂乃赦西伯賜之弓矢斧鉞使得征伐曰譖<lb/>
西伯者崇侯虎也西伯乃獻洛西之地請去炮烙之刑<lb/>
紂許之西伯行善諸侯皆來決平於是虞芮之人如周<lb/>
俱讓而去明年伐犬戎明年伐密須明年敗耆國明年<lb/>
伐邘明年伐崇侯虎而作豐邑自岐而徙都豐明年西<lb/>
伯崩諡為文王文王囚羑里演易之八卦為六十四卦<lb/>
蓋即位五十年詩人道西伯受命之年稱王而斷虞芮<lb/>
之訟云太子發立是為武王武王改法度制正朔矣追<lb/>
<pb n="KR4e0165_WYG_057-3b"/>
尊古公為太王公季為王季蓋王瑞自太王興武王即<lb/>
位太公望為師周公旦為輔召公畢公之徒左右王師<lb/>
修文王緒業九年武王上祭于畢東觀兵至于孟津為<lb/>
文王木主載以伐紂畢立賞罰遂興師武王渡河中流<lb/>
白魚入舟既渡有火下于黄屋流為烏其色赤其聲魄<lb/>
云諸侯不期而㑹者八百皆曰紂可伐矣武王曰未可<lb/>
也乃還師歸二年紂昬亂滋甚殺王子比干囚箕子太<lb/>
師疵少師彊抱樂器犇周於是武王徧告諸侯曰不可<lb/>
<pb n="KR4e0165_WYG_057-4a"/>
以不畢伐乃率戎車三百乗虎賁三千人甲士四萬五<lb/>
千人以東十一年十二月戊子師畢渡諸侯咸㑹乃作<lb/>
太誓二月甲子昧爽至于牧野乃誓武王左杖黄鉞右<lb/>
秉白旄誓曰予發維共行天之罰今日之事不過六步<lb/>
七步乃止齊焉夫子勉哉不過四伐五伐六伐七伐乃<lb/>
止齊焉勉哉夫子爾所不勉有戮事已諸侯㑹者車四<lb/>
千乗陳師牧野紂亦發兵七十萬人距武王師尚父致<lb/>
師以大卒馳紂師皆倒兵武王馳之皆崩畔紂紂走反<lb/>
<pb n="KR4e0165_WYG_057-4b"/>
入登于鹿臺之上䝉衣其珠玉自燔而死武王持太白<lb/>
旗以麾諸侯諸侯畢拜武王乃揖諸侯諸侯畢從武王<lb/>
至商商國百姓咸待於郊於是武王使羣臣告語商百<lb/>
姓曰上天降休商人皆稽首再拜武王亦答拜遂入至<lb/>
紂死所武王自射之三發而後下車以輕劍擊之紂之<lb/>
嬖二女皆經自殺武王又射三發擊以劍斬以𤣥鉞已<lb/>
乃出復軍其明日除道修社及紂宮及期百夫荷罕旗<lb/>
以先驅武王弟叔振鐸奉陳常車周公旦把大鉞畢公<lb/>
<pb n="KR4e0165_WYG_057-5a"/>
把小鉞以夾武王散宜生太顛閎夭皆執劍以衛武王<lb/>
既入立于社南大卒之左右畢從毛叔鄭奉明水衛康<lb/>
侯封布兹召公奭贊采師尚父牽牲尹佚筴祝曰殷之<lb/>
季紂殄廢先王明徳侮蔑神祇不祀昏暴商邑百姓其<lb/>
章顯聞于天皇上帝於是武王再拜稽首又曰膺更大<lb/>
命革殷受天明命武王又再拜稽首乃出封紂子祿父<lb/>
殷之餘民未集武王乃使弟管叔鮮蔡叔度相祿父治<lb/>
殷已而命召公釋箕子之囚命畢公釋百姓之囚表商<lb/>
<pb n="KR4e0165_WYG_057-5b"/>
容之閭命南宮适㪚鹿臺之財發鉅橋之粟以振貧弱<lb/>
命南宮史佚展九鼎寳玉命閎夭封比干之墓命宗祝<lb/>
享祠于軍乃罷兵西歸作武成封諸侯班賜宗彝分殷<lb/>
之器物武王追思先聖乃褒封神農之後於焦黄帝之<lb/>
後於祝帝堯之後於薊帝舜之後於陳大禹之後於杞<lb/>
於是封功臣而師尚父為首封尚父於營丘曰齊封弟<lb/>
周公旦於曲阜曰魯封召公奭於燕封弟叔鮮於管弟<lb/>
叔度於蔡餘各以次受封武王徵九牧之君登豳之阜<lb/>
<pb n="KR4e0165_WYG_057-6a"/>
以望商邑武王至周夜不寐周公旦曰曷為不寐王曰<lb/>
告女我未定天保何暇寐我南望三塗北望嶽鄙顧詹有<lb/>
河粤詹雒伊毋逺天室營周居于雒邑而後去縱馬華<lb/>
山之陽放牛桃林之野振兵釋旅示天下不復用也武<lb/>
王已克殷後二年問箕子以天道武王病羣公懼穆卜<lb/>
周公乃祓齋欲代武王武王有瘳後而崩太子誦代立<lb/>
是為成王成王少周公攝政管叔蔡叔疑與武庚作亂<lb/>
畔周周公誅武庚管叔放蔡叔以微子啓代殷後國於<lb/>
<pb n="KR4e0165_WYG_057-6b"/>
宋收殷餘民以封衛康叔康叔武王少弟也晉唐叔得<lb/>
嘉穀獻之成王成王以歸周公于兵所周公受禾東土<lb/>
旅天子之命初管蔡畔周公討之三年而畢定故初作<lb/>
大誥次作微子之命次歸禾次嘉禾次康誥酒誥梓材<lb/>
其事在周公之篇周公行政七年反政成王北面就羣<lb/>
臣之位成王在豐使召公復營洛邑如武王之意周公<lb/>
復卜申視卒築居九鼎焉曰此天下之中道里均作召<lb/>
誥洛誥成王既遷殷民周公作多士無逸召公為保周<lb/>
<pb n="KR4e0165_WYG_057-7a"/>
公為師東伐淮夷殘奄遷其君薄姑成王自奄歸在宗<lb/>
周作多方既絀殷命歸在豐作周官正禮樂制度於是<lb/>
民和睦頌聲興成王既伐東夷息慎來賀王賜榮伯作<lb/>
息慎之命成王懼太子釗之不任乃命召公畢公率諸<lb/>
侯以相太子而立之成王既崩二公率諸侯以太子釗<lb/>
見於先王廟申告以文武之所為王業之不易務在節<lb/>
儉毋多欲作顧命太子釗遂立是為康王康王即位徧<lb/>
告諸侯作康誥故成康之際天下安寧刑錯四十餘年<lb/>
<pb n="KR4e0165_WYG_057-7b"/>
康王命作策畢公分居里成周郊作畢命康王崩子昭<lb/>
王瑕立時王道微闕昭王南巡狩不返卒於江上立昭<lb/>
王子滿是為穆王穆王即位春秋已五十矣王道衰微<lb/>
乃命伯冏申誡太僕作冏命穆王將征犬戎祭公謀父<lb/>
諫曰不可先王耀徳不觀兵夫兵戢而時動動則威觀<lb/>
則玩玩則無震是故周文公之頌曰載戢干戈載櫜弓<lb/>
矢我求懿徳肆于時夏允王保之先王之於民也茂正<lb/>
其徳而厚其性阜其財求而利其器用明利害之郷以<lb/>
<pb n="KR4e0165_WYG_057-8a"/>
文修之使之務利而辟害懐徳而畏威故能保世以滋<lb/>
大昔我先世后稷以服事虞夏及夏之衰也棄稷不務<lb/>
我先王不窟用失其官而自竄於戎狄之間不敢怠業<lb/>
時序其徳遵修其緒修其訓典朝夕恪勤守以敦篤奉<lb/>
以忠信奕世載徳不忝前人至于文王武王昭前之光<lb/>
明而加之以慈和事神保民無不欣喜商王帝辛大惡<lb/>
于民庶民不忍訢載武王以致戎于商牧是故先王非<lb/>
務武也勤恤民隠而除其害也夫先王之制邦内甸服<lb/>
<pb n="KR4e0165_WYG_057-8b"/>
邦外侯服侯衛賓服夷蠻要服戎翟荒服甸服者祭侯<lb/>
服者祀賓服者享要服者貢荒服者王日祭月祀時享<lb/>
嵗貢終王先王之順祀也有不祭則修意有不祀則修<lb/>
言有不享則修文有不貢則修名有不王則修徳序成<lb/>
而有不至則修刑於是有刑不祭伐不祀征不享讓不<lb/>
貢告不王於是有刑罰之辟有攻伐之兵有征討之備<lb/>
有威讓之命有文告之辭布令陳辭而有不至則增修<lb/>
於徳無勤民於遠是以近無不聴遠無不服今自大畢<lb/>
<pb n="KR4e0165_WYG_057-9a"/>
伯士之終也犬戎氏以其職來王天子曰予必以不享征<lb/>
之且觀之兵無乃廢先王之訓而王幾頓乎吾聞犬戎<lb/>
樹敦率舊徳而守終純固其有以禦我矣王不聴遂征<lb/>
之得四白狼四白鹿以歸自是荒服者不至諸侯有不<lb/>
睦者甫侯言於王作甫刑穆王立五十五年崩子共王<lb/>
繄扈立共王游於涇上密康公從有三女犇之其母曰<lb/>
必致之王女三為粲夫粲物之美也女何徳以堪之小<lb/>
醜備物必亡康公不獻後一年共王滅密共王崩子懿<lb/>
<pb n="KR4e0165_WYG_057-9b"/>
王囏立懿王之時王室遂衰詩人作刺懿王崩共王弟<lb/>
辟方立是為孝王孝王崩諸侯復立懿王太子燮是為<lb/>
夷王夷王崩子厲王胡立厲王即位三十年好利近榮<lb/>
夷公大夫芮良夫諫曰王室其將卑乎榮公好專利夫<lb/>
利百物之所生也而專之其害多矣以是教王其能久<lb/>
乎夫王人者將導利而布之上下者也王而專之其歸<lb/>
鮮矣厲王不聴卒以榮公為卿士王行暴虐侈傲國人<lb/>
謗召公諫曰民不堪命矣王怒得衛巫使監謗者告則<lb/>
<pb n="KR4e0165_WYG_057-10a"/>
殺之諸侯不朝三十四年王益嚴道路以目厲王喜告<lb/>
召公曰吾能弭謗矣召公曰是障之也防民之口甚於<lb/>
防水水壅而潰傷人必多民亦如之王不聴於是國莫<lb/>
敢出言三年乃相與畔襲厲王厲王奔彘太子静匿召<lb/>
公之家國人聞而圍之召公曰吾昔驟諫王王不從以<lb/>
及此難也今殺王太子其以我為讎而懟怒乎乃以其<lb/>
子代王太子太子竟得脱召公周公二相行政號曰共<lb/>
和共和十四年厲王死于彘太子静長於召公家二相<lb/>
<pb n="KR4e0165_WYG_057-10b"/>
乃共立之是為宣王宣王即位二相輔之修文武成康<lb/>
之遺風諸侯復宗周十二年魯武公來朝王籍千畝虢<lb/>
文公諫曰不可王弗聴三十九年戰于千畝敗績于姜<lb/>
氏之戎乃料民於太原仲山甫諫曰不可王不聴四十<lb/>
六年宣王崩子幽王宮涅立幽王二年西周三川皆震<lb/>
伯陽甫曰周將亡矣昔伊洛竭而夏亡河竭而商亡今<lb/>
周徳若二代之季矣夫國必依山川山崩川竭亡國之<lb/>
徵也不過十年數之紀也是嵗三川竭岐山崩三年幽<lb/>
<pb n="KR4e0165_WYG_057-11a"/>
王嬖褒姒周太史伯陽讀史記曰周亡矣昔自夏后氏<lb/>
之衰也有二神龍止於夏帝庭而言曰余褒之二君夏<lb/>
帝卜殺之與去之與止之莫吉卜請其漦而蔵之乃吉<lb/>
於是布幣而策告之龍亡而漦在櫝而去之夏亡傳此<lb/>
器殷殷亡又傳此器周比三代莫敢發之至厲王之末<lb/>
發而觀之漦流于庭不可除厲王使婦人裸而譟之漦<lb/>
化為𤣥黿以入王後宮後宮之童妾既齓而遭之既笄<lb/>
而孕無夫而生子懼而棄之宣王之時童女謡曰檿弧<lb/>
<pb n="KR4e0165_WYG_057-11b"/>
箕服實亡周國於是宣王聞之有夫婦賣是器者宣王<lb/>
使執而戮之逃於道而見郷者後宮童妾所棄妖子出<lb/>
於路者聞其夜啼哀而收之夫婦遂亡奔於褒褒人有<lb/>
罪請入童妾所棄女子者於王以贖罪棄女子出於褒<lb/>
是為褒姒當幽王三年王之後宮見而愛之生子伯服<lb/>
初王娶申侯女為后而生太子宜臼至是竟廢申后并<lb/>
去太子而以褒姒為后伯服為太子太史伯陽曰禍成<lb/>
矣無可奈何褒姒不好笑王欲其笑萬方故不笑王為<lb/>
<pb n="KR4e0165_WYG_057-12a"/>
烽燧約諸侯冦至則舉烽火乃舉烽火召諸侯諸侯悉<lb/>
至而無冦褒姒大笑王説之為數舉烽火其後不信諸<lb/>
侯益亦不至幽王以虢石父為卿國人皆怨又廢后去<lb/>
太子申侯怒與繒西夷犬戎攻幽王幽王舉烽火徵兵<lb/>
兵莫至遂殺幽王驪山下虜褒姒盡取周賂而去於是<lb/>
諸侯乃即申侯而共立故太子宜臼是為平王平王立<lb/>
東遷于雒邑辟戎冦也平王之時周室衰微齊楚秦晉<lb/>
始大政由方伯五十一年平王崩太子洩父蚤死立其<lb/>
<pb n="KR4e0165_WYG_057-12b"/>
子林是為桓王桓王平王孫也桓王三年鄭莊公朝桓<lb/>
王不禮五年鄭怨與魯易許田許田天子之用事太山<lb/>
田也十三年伐鄭鄭射王傷二十三年桓王崩子莊王<lb/>
佗立莊王四年周公黑肩欲殺莊王而立王子克辛伯<lb/>
告王王殺周公王子克犇燕十五年莊王崩子釐王胡<lb/>
齊立釐王三年齊桓公始霸五年釐王崩子惠王閬立<lb/>
恵王二年大夫邊伯等五人作亂恵王犇溫居鄭之櫟<lb/>
王弟頽立為王初莊王嬖姬姚生子頽有寵及恵王即<lb/>
<pb n="KR4e0165_WYG_057-13a"/>
位奪其大臣園以為囿故五人因以作亂四年鄭虢伐<lb/>
之殺王頽復入恵王恵王十年賜齊桓公為伯二十五<lb/>
年恵王崩子襄王鄭立後母曰恵后生叔帶有寵於恵<lb/>
王襄王畏之三年叔帶與戎翟謀伐襄王不克犇齊齊<lb/>
桓公使使平之九年齊桓公卒十二年叔帶復歸於周<lb/>
十三年鄭伐滑王使游孫伯服請滑鄭人囚之王怒將<lb/>
以翟伐鄭富辰諫曰凡我周之東徙晉鄭焉依子頽之<lb/>
亂又鄭之由定今以小怨棄之王不聴十五年王降翟<lb/>
<pb n="KR4e0165_WYG_057-13b"/>
師以伐鄭王徳翟人將以其女為后富辰諫曰平桓莊<lb/>
恵皆受鄭勞王棄親親翟不可王不聴十六年王絀翟<lb/>
后翟人來誅殺譚伯富辰以其屬死之初恵后欲立王<lb/>
子帶故以黨開翟人翟人遂入周襄王出犇鄭鄭居王<lb/>
于氾子帶立為王取襄王所絀翟后與居溫十七年襄<lb/>
王告急于晉晉文公納王而誅叔帶襄王乃賜晉文公<lb/>
珪鬯弓矢為伯以河内地與晉二十年天王狩于河陽<lb/>
諸侯畢朝<hi>晉文公踐土之盟</hi>二十四年晉文公卒三十一年秦<lb/>
<pb n="KR4e0165_WYG_057-14a"/>
穆公卒三十二年襄王崩子頃王壬臣立頃王六年崩<lb/>
子匡王班立匡王六年崩弟瑜立是為定王定王元年<lb/>
楚莊王伐陸渾之戎次洛使人問九鼎王使王孫滿却<lb/>
之十年楚莊王圍鄭鄭伯降已而復之十六年楚莊王<lb/>
卒二十一年定王崩子簡王夷立簡王十三年晉殺其<lb/>
君厲公十四年簡王崩子靈王泄心立靈王二十四年<lb/>
齊崔杼弑其君莊公二十七年靈王崩子景王貴立景<lb/>
王十八年后太子聖而早卒二十年景王愛子朝欲立<lb/>
<pb n="KR4e0165_WYG_057-14b"/>
之㑹崩子丐之黨争立國人立長子猛是為悼王王子<lb/>
朝攻殺猛晉人攻子朝而立丐是為敬王敬王元年晉<lb/>
人入之王子朝自立敬王不得入居澤四年晉率諸侯<lb/>
入敬王于周子朝為臣諸侯城周十六年子朝之徒復<lb/>
作亂敬王犇于晉十七年晉定公遂入敬王于周齊田<lb/>
恒弑其君簡公二十年孔子相魯四十一年楚滅陳孔<lb/>
子卒四十二年敬王崩子元王仁立元王八年崩子定<lb/>
王介立定王十六年三晉滅智伯分有其地二十八年<lb/>
<pb n="KR4e0165_WYG_057-15a"/>
定王崩長子去疾立是為哀王哀王立三月弟叔襲殺<lb/>
哀王而自立是為思王思王立五月少弟嵬攻殺思王<lb/>
而自立是為考王此三王皆定王之子考王十五年崩<lb/>
子威烈王午立初考王封其弟於河南是為桓公以續<lb/>
周公之官職桓公卒子威公代立威公卒子恵公代立<lb/>
乃封其少子於鞏以奉王號東周恵公威烈王二十三<lb/>
年九鼎震是嵗韓趙魏為諸侯二十四年崩子安王驕<lb/>
立是嵗盜殺楚聲王安王立二十六年崩子烈王喜立<lb/>
<pb n="KR4e0165_WYG_057-15b"/>
是嵗周太史儋見秦獻公曰始周與秦國合而别别五<lb/>
百載復合合十七嵗而霸王者出焉十年烈王崩弟扁<lb/>
立是為顯王顯王五年秦獻公稱霸王致賀九年致文<lb/>
武胙於秦孝公二十五年秦㑹諸侯於周二十六年周<lb/>
致伯於秦孝公四十四年秦恵王稱王其後諸侯皆稱<lb/>
王四十八年顯王崩子赧王延立赧王時東西周分治<lb/>
赧王徙都西周西周武公立公子咎為太子共太子死<lb/>
有五庶子母適立司馬翦説楚立之八年秦攻宜陽楚<lb/>
<pb n="KR4e0165_WYG_057-16a"/>
救之將伐周蘇代為周説楚王曰何以周為秦之禍也<lb/>
言周之為秦甚於楚者欲令周入秦也故謂周秦也周<lb/>
知其不可解必入於秦此為秦取周之精者也為王計<lb/>
者周於秦因善之不於秦亦言善之以疏之於秦周絶<lb/>
於秦必入於郢矣秦借道兩周之間將以伐韓周畏之<lb/>
史厭謂周君曰何不令人謂韓公叔曰秦之敢絶周而<lb/>
伐韓者信東周也公何不與周地發質使之楚秦必疑<lb/>
楚不信周是韓不伐也又謂秦韓彊與周地將以疑周<lb/>
<pb n="KR4e0165_WYG_057-16b"/>
於秦也周不敢不受秦必無辭而令周不受是受地於韓<lb/>
而聴於秦秦召西周君西周君惡之周令人謂韓王曰<lb/>
秦召西周君將以使攻王之南陽也王何不出兵於南<lb/>
陽周君將以為辭於秦周君不入秦秦必不敢踰河而<lb/>
攻南陽矣東周與西周戰韓救西周或為東周説韓王<lb/>
曰西周故天子之國多名器重寶王案兵毋出可以徳<lb/>
東周而西周之寶可以盡矣楚圍雍氏韓徵甲與粟於<lb/>
東周東周君恐召蘇代而告之代曰君何患於是臣能<lb/>
<pb n="KR4e0165_WYG_057-17a"/>
使韓毋徵甲與粟於周又能為君得高都周君曰子茍<lb/>
能請以國聴子代見韓相國曰楚圍雍氏期三月也今<lb/>
五月不能拔是楚病也今相國乃徵甲與粟於周是告<lb/>
楚病也韓相國曰善使者已行矣代曰何不與周高都<lb/>
韓相國大怒曰吾毋徵甲與粟於周亦已多矣何故與<lb/>
周高都也代曰與周高都是周折而入於韓也秦聞之<lb/>
必大怒忿周即不通周使是以弊高都得完周也曷為<lb/>
不與相國曰善果與周高都三十四年蘇厲説秦白起<lb/>
<pb n="KR4e0165_WYG_057-17b"/>
無攻梁四十二年秦破華陽梁城周從馬犯説也四十<lb/>
五年周君之秦秦攻周周最謂秦王曰為王計者不攻<lb/>
周攻周實不足以利聲畏天下則秦不王矣五十八年<lb/>
三晉距秦周令相國之秦還而見秦王曰請為王聴東<lb/>
方之變秦攻三晉五十九年秦取韓陽城負黍西周與<lb/>
諸侯約從將天下鋭師出伊闕攻秦秦昭王怒使將軍<lb/>
摎攻西周西周君犇秦獻其邑三十六口三萬周民遂<lb/>
東亡秦取九鼎寳器而遷西周公於<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐後七嵗秦莊<lb/>
<pb n="KR4e0165_WYG_057-18a"/>
襄王滅東西周周亡<lb/>
論曰周道備矣蓋文武周公之盛也至於東遷王綱陵<lb/>
遲蓋幽厲之所為衰也太史公追論營洛其意蓋曰周<lb/>
之興也以豐鎬亡也以洛邑其實不然孔子曰文武之<lb/>
政布在方策予因舊文畧討論之使學者可覽見焉<lb/>
　<lb/>
　<lb/>
　<lb/>
<pb n="KR4e0165_WYG_057-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻五十七<lb/>
</p>
<p>
</p>
  </div>
</body>
</text>
</TEI>
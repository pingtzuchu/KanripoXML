<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十九</head> <lb/>
    <p>
<pb n="KR4e0165_WYG_079-1a"/>
欽定四庫全書<lb/>
　儼山集巻七十九<lb/>
　　　　　　　　　　　　　明　陸深　撰<lb/>
　　行狀二<lb/>
　　　刑部右侍郎乙峯蘇公配淑人王氏行狀<lb/>
公諱民字天秀别號乙峯先世為浙之遂昌人洪武初<lb/>
我太祖高皇帝大封親王博選東南巨族以畀侍衛公<lb/>
曾大父良與焉時從愍王之國遂為秦人籍儀衛司良<lb/>
<pb n="KR4e0165_WYG_079-1b"/>
生仁貴仁貴生鄠南公文通配趙氏實生公以公貴累<lb/>
贈奉直大夫吏部考功司署郎中事員外郎累封趙為<lb/>
太宜人嘉靖<hi>闕</hi>年公以滿一考例得推恩由是蘇氏之<lb/>
入秦者自仁貴文通皆贈為通議大夫南京兵部右侍<lb/>
郎而趙宜人為太淑人公自幼頴悟不凡稍長樗南公<lb/>
訓以學即通文義突弁遣游鄉校師事宿儒栁先生學<lb/>
有進益㑹邃菴先生楊公時為憲副督學較諸弟子員<lb/>
公名在栁先生上當廩食公以栁先生師怡然讓之白<lb/>
<pb n="KR4e0165_WYG_079-2a"/>
於楊公公曰讓美事也知讓必知孝與忠矣亟稱之一<lb/>
時鄉士大夫皆曰蘇氏子賢能讓自是刻志向學舉𢎞<lb/>
治乙夘鄉薦累試禮部登乙丑進士第初授山西榆次<lb/>
知縣榆次健訟且善謗人難之公無懼色下車公以蒞<lb/>
事廉以律已於是訟息而謗弭邑大治鄰縣有訟於撫<lb/>
按者不之他而願之公取決焉賢聲藉藉徵為兵部職<lb/>
方司主事時故關巡檢素無狀過者必沮沮公不遂乃<lb/>
叢怨方逆瑾擅權搆公落職為四川橦梓驛丞公毅然<lb/>
<pb n="KR4e0165_WYG_079-2b"/>
就道在任盡職無悔時蜀蠻叛撫按委公進剿公承委<lb/>
獲功甚多撫按曰爾功也公辭不敢當亡何瑾誅復官<lb/>
為工部主事管理山東徂徠等處泉源改吏部考功司<lb/>
主事陞驗封司員外郎調考功文選兩司陞驗封司署<lb/>
郎中為諫止巡遊事奪俸六月再調考功司署郎中循<lb/>
資得實授為郎中時奉例凡諌止巡遊官跪廷受杖者<lb/>
得陞俸一級乃調文選司為郎中文選據銓曹要地多<lb/>
所嫌疑公處之特有清譽乃陞太常寺少卿以祭掃例<lb/>
<pb n="KR4e0165_WYG_079-3a"/>
請上俞之畢事復任陞南京太僕寺卿馬政修舉召改<lb/>
光祿寺卿撙節財費嵗以萬計陞太常寺卿提督四裔<lb/>
館尋陞工部右侍郎皆克修職務丁趙太宜人憂家居<lb/>
數載清修自持一毫不以干人服闋欽改南京兵部右<lb/>
侍郎甞署工部事八月餘司㕔以直㕔百金奉公公辭<lb/>
曰我自有應得之者此何以為南都人士服其廉且當<lb/>
也滿一考例當給由道經榆次榆者公舊治縣也父老<lb/>
百姓至萬人要迎入縣則又挽留遮道不欲行甫入京<lb/>
<pb n="KR4e0165_WYG_079-3b"/>
適刑部右侍郎闕吏部疏名上上即用之以南京工部<lb/>
修理孝陵功賞白金二十兩大紅織金紵絲二表裏甫<lb/>
兩月即得脾瀉疾偃卧者兩月題詩以見意怡然而逝<lb/>
寔戊戌冬十月之三日也距所生成化丙申之三月十<lb/>
四日得夀六十有三云卒之明日其子幼平奔而至猶<lb/>
及歛人以為孝感所致配淑人王氏故驛叢臺丞咸寧<lb/>
公經女先公六年卒𦵏韋曲里之新兆公自為誌稱其<lb/>
賢不一而足今上皇帝修復古禮嘉靖九年皇后初親<lb/>
<pb n="KR4e0165_WYG_079-4a"/>
蠶於北郊有制九卿命婦從采桑淑人與焉鄉邦榮之<lb/>
卒於嘉靖癸巳之四月一日得夀五十有六子男二長<lb/>
曰幼平恩廕為國子生娶王氏夔州府通判王君瑜之<lb/>
女次曰幼方側室孔氏出聘盧氏工部郎中紳之女女<lb/>
二長出側室何氏適秦府引禮舍人李君璋之子燁如<lb/>
次嫡出適翰林檢討段公炅之子徵幼平扶柩自京師<lb/>
將歸卜以某年月日啟淑人壙遵制大封焉嗚呼公以<lb/>
明敏之資剛大之氣通變之才堅定之守兼之以宏休<lb/>
<pb n="KR4e0165_WYG_079-4b"/>
之量歴轉官階凡廿有一顯晦近逺始終一節天下方<lb/>
望其大用而位不滿徳人咸惜之深與公為進士同年<lb/>
雅相知愛公方謫蜀時甞從總制林公見素先生平藍<lb/>
鄢賊深昨入蜀道經江津瀘戎之間見孤城敗堞水聲<lb/>
嗚嗚然正公効力出竒之所土人猶能歴歴道公姓名<lb/>
深心甚偉之丁酉召還公適捧表入覲獲與公握手談<lb/>
徃事縷縷不能休戊戌之夏公内轉過從尤數而詎意<lb/>
遽止於斯也予視殯斂哭之哀幼平亦向予哭不能已<lb/>
<pb n="KR4e0165_WYG_079-5a"/>
涕泗向予曰吾父之賢辱公之知而吾母之賢有可書<lb/>
而人未及知者吾母病屬纊時甞撫幼方而屬之幼平<lb/>
曰此汝弟也莫作别視之又曰汝父止汝一子吾為蘇<lb/>
氏宗祀計二三年為置四女侍竟得一子一女如吾所<lb/>
生皆同氣也汝識之弗忘言已又哭訃聞上悼惜之特<lb/>
賜𦵏祭皆如例人以為榮遇云因序次其行以告於當<lb/>
世之大人先生乞銘其藏伏惟採擇焉<lb/>
　　　通議大夫應天府府尹黼菴柴公行狀<lb/>
<pb n="KR4e0165_WYG_079-5b"/>
公諱竒字徳美號黼菴姓柴氏崑山人也其先出嘉定<lb/>
有諱延富者元萬户公之始祖也公生而頴敏初同故<lb/>
禮部主事盛公鍾濟陽令杭公東往謁太常卿夏公仲<lb/>
昭公未出私約分識其壁間文字凡若干篇及歸臨紙<lb/>
書之不遺一字與顧太保顧文康公同為邑庠生時令<lb/>
崑山者慈谿楊公子器有鑒賞才尤慎許可一見公所<lb/>
業文即曰此竒士也因屬以遊浙中用博聞見𢎞治壬<lb/>
子遭通議府君之喪兄亡弟幼家適中落公畢力營喪<lb/>
<pb n="KR4e0165_WYG_079-6a"/>
𦵏如禮辛酉以易經中應天府鄉試名在第六主司刻<lb/>
其文以程多士正徳辛未與弟太同登楊慎榜進士觀<lb/>
政吏部時少師楊公邃菴為冢宰上書言東南水利事<lb/>
深為楊公所器復極陳白茅塘七鴉浦之利害請以逆<lb/>
瑾沒入貲財給濟工費楊公上其議於朝特命工部尚<lb/>
書梧山李公充嗣往司其事績用告成大抵皆公策也<lb/>
是嵗八月吏部考選科道以諫諍論試諸進士公居第<lb/>
一銓授吏科給事中時劇賊劉六等弄兵山東朝廷討<lb/>
<pb n="KR4e0165_WYG_079-6b"/>
之命將出師以公與御史吳堂為監軍既班師有白金<lb/>
文綺之賜權貴囑託一切絶不行所核功罪皆當壬申<lb/>
二月賊陷曲阜城禍及闕里禮籍樂器皆焚蕩公奏移<lb/>
曲阜城以就孔廟永為保障九月凱旋獻俘賜金織鷺<lb/>
袍與宴兵部加俸二級癸酉六月丁計淑人憂弟太任<lb/>
刑部主事適卒乃扶攜二柩歸𦵏如禮乙亥九月服闋<lb/>
丙子四月還朝復除吏科給事中丁丑六月滿一考授<lb/>
勑階徵仕郎八月選户科右給事中戊寅夏再遷左於<lb/>
<pb n="KR4e0165_WYG_079-7a"/>
吏科當事多所建白疏上即焚草人罔周知間有傳誦<lb/>
之者若武宗南巡之疏錢寧持寵之劾與邊儲屯政事<lb/>
關大體葢有人所不能言者己夘八月陞南京光祿寺<lb/>
少卿時武宗駐蹕南京凡諸供應皆先事而備若寺之<lb/>
圮廢次第興復查革更正多所修舉辛巳夏今上登極<lb/>
詔考察京官適寺長闕公奉行惟謹黜屬吏不職者五<lb/>
人查復厨役之占役於他所者凡百有二十餘人謗言<lb/>
叢集一莫之顧然竟無他壬午改元公力辭加俸上以<lb/>
<pb n="KR4e0165_WYG_079-7b"/>
公山東河南剿賊之功不允八月進階奉政大夫癸未<lb/>
三月滿一考丙戌十月六載考績加授修正庶尹己丑<lb/>
三月進賀册立中宫箋至京陞應天府府丞值尹闕攝<lb/>
篆者五月巡撫都御史荷峯陳公祥特疏薦之辛夘三<lb/>
月以郊祀恩進階中憲大夫八月鄉試充提調官場屋<lb/>
事惟謹壬辰九月陞應天府府尹秋八月頒詔例授誥<lb/>
命封贈及二代仍廕一子入監甲午春清查官占埋沒<lb/>
地還之民間以絶權勢起佃之謀復積科試羡餘以開<lb/>
<pb n="KR4e0165_WYG_079-8a"/>
拓貢院矩範儀觀為之一新是秋鄉試再為提調官㑹<lb/>
南京太廟災引咎自陳致仕得請即日東歸家居幾十<lb/>
年足跡未甞入公府口不談貴顯時事惟以詩文自娛<lb/>
樂而已周貧贍族之舉則奮袂為之不愛也公性孝友<lb/>
嵗時祀先必流涕每謂其子曰祖宗功徳不可忘吾平<lb/>
生無夢夢必有兆皆祖宗之報甞憶山東時夜過吕孟<lb/>
社身在賊中暫止郵舍就草榻傍垣遂夢而祖呼我曰<lb/>
速起速起寤驚而頗疑為賊乘之方啟户出探有逸馬<lb/>
<pb n="KR4e0165_WYG_079-8b"/>
觸垣悉壓覆榻上旁近無完物矣此祖宗之佑也爾子<lb/>
孫謹識之異日雖乞誌吾墓可也告等以遺命語予若<lb/>
此予謂此公忠信之應也公以成化庚寅十月十有九<lb/>
日生以嘉靖壬寅六月七日考終于正寢享年七十有<lb/>
三配淑人有賢行子男三長郊娶盛氏先十二年卒次<lb/>
即告以文學世其家國子生娶周氏次秩國子生娶周<lb/>
氏側室夏出女二長適監生徐良次適縣學生張必紹<lb/>
側室殷出孫三輔喆監生娶顧氏輔光廕補入監娶梁<lb/>
<pb n="KR4e0165_WYG_079-9a"/>
氏繼室徐氏輔延孫女二適朱景運張士瀹曾孫男一<lb/>
曾孫女二所著有石池稿嘉樹軒紀聞并黼菴集藏于<lb/>
家惟公以經濟之才該博之學茂有鄉譽為時名臣與<lb/>
深同舉于鄉暨同朝為從官寓邸復同閭巷最相知厚<lb/>
予之赴關蜀猶及見公于密室今歸乃以後命為託顧<lb/>
予衰陋知公為淺尚賴當世巨公大雅採擇焉以垂不<lb/>
朽此柴氏子孫之幸也謹狀<lb/>
　<lb/>
<pb n="KR4e0165_WYG_079-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻七十九<lb/>
</p>
<p>
</p>
  </div>
</body>
</text>
</TEI>
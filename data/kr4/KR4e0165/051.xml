<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十一</head> <lb/>
    <p>
<pb n="KR4e0165_WYG_051-1a"/>
欽定四庫全書<lb/>
　儼山集巻五十一<lb/>
　　　　　　　　　　　　　明　陸深　撰<lb/>
　序十五<lb/>
　　　送光禄卿張南山先生致政序<lb/>
皇帝青宫之臣最舊者宜莫如南山先生焉先生起家<lb/>
中舍明年召直文華殿累遷至光禄寺卿四十有餘年<lb/>
矣中間嘗佐天官參大藩登容臺實未嘗去文華一日<lb/>
<pb n="KR4e0165_WYG_051-1b"/>
也是故最舊昔人以一生仕宦不出國門者為榮且幸<lb/>
於先生何如也先生工書翰富文藻長箋大幅幾徧海<lb/>
内人爭寶愛之雖兒童婦女皆知有先生焉是故於宫<lb/>
僚又非特故舊而已今上既光臨大寶先生年且八十<lb/>
矣抗章請老上念其賢且舊為特允之又以給驛請復<lb/>
允之蓋異數也昔人之歸道出上東門外觀者歎息再<lb/>
三曰賢哉彼固見幾而作者耳人猶賢之遭逢明聖晝<lb/>
繡而還於先生又何如也竊嘗觀造物於人若故忌之<lb/>
<pb n="KR4e0165_WYG_051-2a"/>
吾不知其何理也長於文墨或累以政事使之不得盡<lb/>
其力享有聲譽或終其身與之焦勞焉其於功名之際<lb/>
尤所吝惜竟不多使之完以去也於先生獨不然鳯池<lb/>
綸閣之上未嘗有簿書之擾姓名滿四海未嘗一日輟<lb/>
賦詩飲酒之樂金紫纍纍歸而為江山風月之主載籍<lb/>
所稱如先生者寧有幾人哉而先生身有之未必知其<lb/>
榮且美若是也自今之觀於先生者不知何如其景慕<lb/>
歎羡耶又安知後之觀於先生者不如今耶雖然世未<lb/>
<pb n="KR4e0165_WYG_051-2b"/>
必盡如先生也蓋其文以書掩才猷以髙暇掩今所稱<lb/>
者率其緒餘耳深嘗得先生一事於隱微中真可以立<lb/>
頑而勵貪也方孝宗萬幾之暇雅意文事多所述作每<lb/>
一書進御儒臣類有陟賚酬勞也先生修詩海珠璣成<lb/>
例得進階乃獨辭免由是觀之其亷退之節所可傳者<lb/>
又於是乎在是豈偶得於天而徒有所享者哉深少聞<lb/>
吾松有二張先生者博學洽聞人望也蓋謂東海公與<lb/>
先生爾不幸生也晩不及遍遊諸老之門愧方登朝而<lb/>
<pb n="KR4e0165_WYG_051-3a"/>
先生又去矣考德問業將安適從能無眷眷於懷乎故<lb/>
受命於長者之前濡筆為敘云<lb/>
　　　送沈西津憲副赴陜西序<lb/>
按察使之制視都察院故曰外臺臺以司法也其設官<lb/>
視内臺畧降一等其貳亦有副有僉自按察之副而副<lb/>
御史大夫亦再遷而已其有卓異者或遂遷固非特以<lb/>
其官而已矣亦其道之易以行也副使之職總持法令<lb/>
以振肅寮屬專之者刑獄也有平反之道焉視刑曹理<lb/>
<pb n="KR4e0165_WYG_051-3b"/>
寺吏之貪亷才不肖得坐而進退之視銓衡有兵戎之<lb/>
寄者視司馬有學校之責者視禮曹國監獨錢榖不與<lb/>
焉則又取於才之備也吾友沈君仁甫自刑曹郎中遷<lb/>
為陜西副使上將有意於仁甫而大用之而將藉是以<lb/>
為之階也雖以仁甫之才亦將階是以為之地也而自<lb/>
致之大用也秋官張君九苞屬予贈之蓋予三人者其<lb/>
居同里其學同業同朝同為世婣而予又職文也當言<lb/>
夫言者行之標也知者行之宅也孔子曰有德必有言<lb/>
<pb n="KR4e0165_WYG_051-4a"/>
易曰知至至之謂言與知之重也故言而不能行者誕<lb/>
也知而不敢行者弱也非言與知也天下之大業存乎<lb/>
人成天下之業者存乎學擬之而後言致之而後知斯<lb/>
學之道也仁甫長於論議而明於理名位所極宜仁甫<lb/>
之自有者矣獨念少與仁甫同業時遂有斐然之志既<lb/>
而以言後先見録中遭棄置兼罹憂患杜門家居者有<lb/>
年矣得從仁甫益辯天下之故考求古人之迹以合當<lb/>
世之變其成敗利害若有可言者矣今上起廢之餘予<lb/>
<pb n="KR4e0165_WYG_051-4b"/>
尚無所於見而仁甫固得行之也豈非予之願哉雖然<lb/>
言之難孰與知之難也知之難孰與行之難也議論他<lb/>
人之失得孰與我之自見之行也行矣而不槩其所言<lb/>
至忘其所以言者而變之而復以近似之一説自諉則<lb/>
予誠誕漫無稽而負仁甫多矣今陜西督學則朱君升<lb/>
之備兵則張君廷紀二君盡予之所交而當世之望也<lb/>
仁甫往參其間相觀而善陜西按察之政必將為天下<lb/>
冠矣予又當書乃序以别<lb/>
<pb n="KR4e0165_WYG_051-5a"/>
　　　為己方序<lb/>
予喜手抄書方時少壯夜寒鑪炙不廢泓頴今五十有<lb/>
六年矣衰病垂及乃喜抄藥方予外病病齒最先最甚<lb/>
故抄方自治牙始其次病目而扶衰之方兼抄壬辰春<lb/>
寓榆關久間從諸生借書消日因得寫此嗚呼掘泉止<lb/>
渴求捄目前此予一人之事也杜門集方遐想舊躅此<lb/>
予一家之事也因題曰為己方而序之<lb/>
　　　送縣侯曹孟輝入覲序<lb/>
<pb n="KR4e0165_WYG_051-5b"/>
今制凡以四季之年元朔皇帝御正衙大受朝賀而因<lb/>
以行黜陟之典於是京尹岳牧郡守與州縣之長吏罔<lb/>
不精白一心以承德意而異政奇蹟畢以宣揚明廷士<lb/>
大夫往往乘此以赴功名之㑹而治理於是乎考成焉<lb/>
明年壬辰適當其期而上海令曹侯孟輝治且三年矣<lb/>
遂以上海之異政奇蹟以獻于上先期戒行士民攀畱<lb/>
之不可得各次第送之十一月某日縣之丞尉送之既<lb/>
而請贈深適有晉陽之役不及與祖餞後乃颺言而問<lb/>
<pb n="KR4e0165_WYG_051-6a"/>
之曰曹侯之治海三事踐矣六條舉矣百里之内熙熙<lb/>
矣是行也當受上賞必矣於是李君申作而言曰侯吾<lb/>
鄉達也申也賴侯之教水土以平橋梁以建使民不病<lb/>
於耕涉三四年來民用有秋而生齒日以蕃息深曰敏<lb/>
矣夫是之謂惠而不費黄君貫惠君應繼而曰自佐侯<lb/>
以來徴科有度出納惟允貢賦給而民不擾吾等惟蚤<lb/>
夜是觀是法微侯貫應不及此深曰恭矣夫是之謂寛<lb/>
則得衆王君徽又曰徽西人也未諳南土軍鹽之劇侯<lb/>
<pb n="KR4e0165_WYG_051-6b"/>
嘗命之曰惟嚴而恕可以集事徽是以不愆于政深曰<lb/>
直而温寛而栗兹臯陶之令聞也主簿張君相又趨而<lb/>
前曰惟侯總政惟尉司刑刑之不中政從之隳矣相也<lb/>
先后左右吾侯又安敢戾和以罔法深曰欽哉恤哉感<lb/>
而後有應也夫是之謂錫類典史陳君相則執爵以揚<lb/>
於衆曰侯吾師保也相將從之于邁矣侯有德有才相<lb/>
無望於萬一萬一相有少愆則貽侯之羞相敢不殫志<lb/>
與盡力深曰慎矣斯事長事貴之道也夫政有體為政<lb/>
<pb n="KR4e0165_WYG_051-7a"/>
有序得其序之謂禮被之聲音之謂樂故曰見其禮而<lb/>
知其政聞其樂而知其德觀於此則侯之德政可知己<lb/>
是寅協之衷也仁讓之化也逺大之風也文華之實也<lb/>
治功之成也而君臣之倫朋友之誼於是乎在即此亦<lb/>
可以獻於上矣今天子神聖方以道化天下而尤加意<lb/>
於畿輔之臣侯當受上賞必矣因録為序以賛侯之行<lb/>
　　　顧母李孺人五十壽序<lb/>
東川顧君世安先大父筠松府君之甥草堂先生之孫<lb/>
<pb n="KR4e0165_WYG_051-7b"/>
省軒翁之子也其配李孺人江灣之舊族也有賢行實<lb/>
佐世安以承顧宗族黨稱焉一方之人咸以為兩美並<lb/>
世二氣咸和真一家之禎瑞云乃生六男子三女士而<lb/>
顧氏之宗益以蕃矣世安博學多才藝以明醫事今上<lb/>
為御醫領内局有天下之望而孺人附之益以顯矣冬<lb/>
十月十有六日為孺人初度適開六袠婣戚媛姥捧觴<lb/>
稱壽者擁户欵扉一方之人又以為五福駢臻一家兼<lb/>
備蓋天下之禎瑞云古稱形和則氣和氣和則天地之<lb/>
<pb n="KR4e0165_WYG_051-8a"/>
和畢應此類是已而孺人之壽可量乎于時仲子從德<lb/>
率諸弟從仁從義從孝從悌以告曰吾父母之賢惟伯<lb/>
父知之亦惟伯父能言之從德等思所以悦母而慰父<lb/>
者伯父豈有愛乎予諾焉憶昨戊戌之歳予有四方之<lb/>
役不及為世安壽心甚恧焉盍少遲之以同壽可乎乃<lb/>
諭之以竢今年世安奉命使江南得便道過家適及其<lb/>
期此殆至和徴應天之佑善蓋如此乃製為三祝之辭<lb/>
俾從德輩歌之孺人中坐聽之其心有不悦者乎悦則<lb/>
<pb n="KR4e0165_WYG_051-8b"/>
壽進而五十蓋其初階也歌曰望東海兮西池氣氤氲<lb/>
兮光陸離門有霓旌與雲旗君㤙渥兮湛露斯吾父壽<lb/>
兮吾母與之俱枝連理兮案齊眉再歌曰奉慈闈兮紫<lb/>
玉觴翠雲帔兮黄裳儼中坐兮髙堂庭有蘭兮愛日長<lb/>
八千歳兮春復秋誕欣欣兮樂康三歌曰颺斕斑兮簫<lb/>
管舉紛拜舞兮兒與女龍之孫兮鳳之侣倚閥閲兮崢<lb/>
嶸去帝庭兮尺咫義方朗兮慈顔開澹逍遥兮容與歌<lb/>
既畢風氣為之暄妍天日為之朗霽不知蓬壺方丈竟<lb/>
<pb n="KR4e0165_WYG_051-9a"/>
何如也乃復進從德輩而告之曰孺人與吾家梅淑人<lb/>
猶姊妹也予視汝父差長一紀則兄弟也是故其情宻<lb/>
其分親不獨譜系著稱吳下也嘉靖辛丑予之乞歸汝<lb/>
父送之潞河之上信宿而别别復執手曰吾邑風化孝<lb/>
弟宜先感動誘掖仗兄此行予感其言而愧無以為報<lb/>
也予少事草堂先生文采道德照映一世兩典大郡為<lb/>
時名臣筠松府君晩䝉聖恩贈官至詹事學士二老<lb/>
相驩相敬愛予今老矣猶厯厯記之先姑之舉世安也<lb/>
<pb n="KR4e0165_WYG_051-9b"/>
府君實命之名曰定芳今日為李氏之甥者尚當為陸<lb/>
氏之甥否乎此汝父所囑之孝弟也於今壽母見之矣<lb/>
惜也汝兄從禮方以詞翰直内閣不及與斯舉儻轉以<lb/>
予言達之則孝弟之風逺播而世澤之垂永永矣因録<lb/>
為序<lb/>
　　　封僉憲頥菴潘公八十壽序<lb/>
東海之上蓬萊方丈之境接焉人多壽考海上之邑環<lb/>
六七百里中涵江湖之秀故多文獻土脉膏沃風氣完<lb/>
<pb n="KR4e0165_WYG_051-10a"/>
固又多長者我朝文教四訖其在吾邑涵養休息者幾<lb/>
二百年是故俗益淳氣益厚仁壽之業益以宣朗乃若<lb/>
當一方之盛以享五福之全則頥菴先生潘公其人也<lb/>
公朴茂誠慎儀觀有顒自一言一動之間具有規矩品<lb/>
式内外族人賴以師保少負美才有經綸天下之志退<lb/>
然若不勝衣甞一仕項城尉屬當時艱修繕城垣平允<lb/>
刑獄惠政大著而項城之人亦父母之既去猶思而公<lb/>
口未甞言功悉巻而懷之故一方之長者莫先焉公有<lb/>
<pb n="KR4e0165_WYG_051-10b"/>
四丈夫子皆身所為教長恩曰子仁次惠曰子迪又忠<lb/>
曰子藎季恕曰子行蔚然詩禮之澤子仁既登甲科馴<lb/>
服大僚子藎歌鹿鳴以起子迪子行皆績學橋門光彩<lb/>
照映故一方之文獻莫先焉壬寅之歳公壽八十十一<lb/>
月廿有六日其初度也適子仁以四川參議遷山東憲<lb/>
副還乃率諸弟捧觴為壽公以子仁貴始封憲僉初階<lb/>
奉政宸奎煥然牙緋儼若安坐一堂之上斑斕滿前蘭<lb/>
玉就列望之者以為神仙而吾邑真蓬萊方丈之境也<lb/>
<pb n="KR4e0165_WYG_051-11a"/>
邑之親朋皆相約稱壽篚幣牽牲傾動城郭又一方之<lb/>
盛事抑亦百年之所未有也中書舍人趙君元伯請書<lb/>
其事以傳予方南歸實倚公為重乃序之曰凡壽敬髙<lb/>
年也敬髙年敬其人也是故君臣父子之道系之人倫<lb/>
經綸禮樂之業本于人事盡倫以舉事此世風之攸關<lb/>
引而長之稱壽之所為重也夫善莫大於錫類錫類莫<lb/>
大于忠君忠君莫大于體國我朝帝業度越千古雖然<lb/>
所藉以為治安者人才焉爾矣若夫訓成作養之方則<lb/>
<pb n="KR4e0165_WYG_051-11b"/>
天下之賢父兄也惟公善端未易枚舉而諸子乃能發<lb/>
公之藏以需國家治安之用類孰大焉子仁奮迹州郡<lb/>
厯典大藩方當一面之寄忠誠體國柄任伊始子迪兄<lb/>
弟鼎起甲科同心共濟益振潘宗當為荀氏八龍又進<lb/>
而與元愷並傳豈特一方之盛美已也予故論次其大<lb/>
者以復於元伯儻以為然請為公壽謹序<lb/>
　　　江東藏書目録序<lb/>
余家學時喜收書然覼覼屑屑不能舉羣有也壯遊兩<lb/>
<pb n="KR4e0165_WYG_051-12a"/>
都多見載籍然限於力不能舉羣聚也間有殘本不售<lb/>
者往往亷取之故余之書多斷闕闕少者或手自補綴<lb/>
多者幸他日之偶完而未可知也正德戊辰夏六月寓<lb/>
安福里宿痾新起命童出曝既乃次第于寓樓數年之<lb/>
積與一時長老朋舊所遺厯厯在目顧而樂焉余四方<lb/>
人也又慮放失是故録而存之各繫所得儻后益焉將<lb/>
以類編入<lb/>
　　　理學括要序<lb/>
<pb n="KR4e0165_WYG_051-12b"/>
理學括要凡六巻禮樂之具性命之説萃焉元故鼇溪<lb/>
書院山長樂安詹先生道存所著而其從曾孫東魯君<lb/>
所編次以刻之松郡者深郡人也使序之曰自昔聖賢<lb/>
其志廣其學博其守約志廣故欲以成天下之務學博<lb/>
故必以周天下之故守約故嘗不外乎此心之神明蓋<lb/>
非約不足以該博非博不足以濟務孔子曰吾道一以<lb/>
貫之又曰我欲託之空言不若見之行事也顧行之之<lb/>
序則由身始孟軻氏沒而世儒以功名就世者往往不<lb/>
<pb n="KR4e0165_WYG_051-13a"/>
知約之守而惟博之務其道則雜未能至於博而或施<lb/>
之應務其術則疎故君子之學鮮矣先生生當濓洛講<lb/>
明之後而又吳文定公之鄉也其學有宗㫖大抵本於<lb/>
人倫日用之常以推極乎隂陽造化之變讀是編也可<lb/>
謂有斯志而又有斯學者矣惜也未見之行爾而若有<lb/>
待於今東魯君也君名崇辛未名進士出推一郡者行<lb/>
始也<lb/>
　<lb/>
<pb n="KR4e0165_WYG_051-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻五十一<lb/>
</p>
<p>
</p>
  </div>
</body>
</text>
</TEI>
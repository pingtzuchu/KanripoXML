<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十三</head> <lb/>
    <p>
<pb n="KR4e0165_WYG_063-1a"/>
欽定四庫全書<lb/>
　儼山集巻六十三<lb/>
　　　　　　　　　　　　　明　陸深　撰<lb/>
　　墓誌二<lb/>
　　　特進榮祿大夫柱國宣城伯衛公墓誌銘<lb/>
正徳丁丑八月十有一日特進榮祿大夫柱國宣城伯<lb/>
衛公卒訃聞上如制遣官諭祭于家越明年戊寅四月<lb/>
二日賜葬於阜城之西翠屏祖塋之次先期嗣宣城伯<lb/>
<pb n="KR4e0165_WYG_063-1b"/>
錞奉監察御史周君鵷之狀來請銘按公諱璋字景昂<lb/>
號逸菴世為松江華亭人曾祖諱炳贈特進榮祿大夫<lb/>
左都督追封宣城伯祖青贈特進榮祿大夫左都督追<lb/>
封宣城伯父諱頴奉天翊運宣力武臣特進榮祿大夫<lb/>
宣城伯諡壯勇追封宣城侯寔生公𢎞治戊午之春侯<lb/>
卒而公嗣予每聞先輩之談壯勇侯當英憲兩朝之間<lb/>
邊陲多故故多奇功其追也先也邀於黄花鎮戰於西<lb/>
直門鏖於紫荆關其鎮甘肅也與敵連戰十二皆捷敗<lb/>
<pb n="KR4e0165_WYG_063-2a"/>
西番於凉州拔毛忠於重圍克定把沙其鎮遼東也破<lb/>
毛鄰咸身當矢石匪獨以大將旗鼓為也定封立名翊<lb/>
國傳後夫豈偶然哉公事侯久韜畧之學得之家庭最<lb/>
深當孝宗皇帝之世四鄰向化五兵不驚治安極矣公<lb/>
嗣爵之嵗以兵部薦提㸃三千營簡練精嚴庚申掌龍<lb/>
旗寳纛尋推坐顯武營操閲敢勇已乃得竒疾辭免職<lb/>
務復起領衛士直宿中禁穆肅祗慎癸亥春充正使使<lb/>
韓府襄事有容今上皇帝正徳<hi>闕</hi>　持節冊封晉府至<lb/>
<pb n="KR4e0165_WYG_063-2b"/>
國與王議日定禮王雅重公親送之丙寅復使瀋府往<lb/>
還益謹是時逆瑾擅權以公使得罪者頗衆亦譏伺公<lb/>
無所得暨還朝獨指曰汝宣城伯好官也吾今知之已<lb/>
乃病復作屢疏乞休賜告家居凡十一年謝客燕處無<lb/>
外慕病少間以書史自娛雖顯達過門不一見也予與<lb/>
公同郡通籍于朝以郷里故及識公又辱與公之弟海<lb/>
鷗公子瓚遊故嘗謂公之才不盡見於世而隠然故家<lb/>
遺烈若大山深林鬱茂蔥蒨之色中含萬有殆未易一<lb/>
<pb n="KR4e0165_WYG_063-3a"/>
二測識耶其餘澤潛徳尚復有待於後人耶公長身美<lb/>
髯容止偉異沈毅寡黙遇事謹畏馭下嚴而恩有將帥<lb/>
之風焉享年七十有一以正綂七年五月七日生云前<lb/>
母嚴氏母金氏配顧氏皆誥封宣城伯夫人子男五長即<lb/>
錞次錕鑑鋹鈇皆早世息女五法當銘銘曰<lb/>
有偉其先其後則賢樹功寔多與國並傳才以地顯業<lb/>
以㑹宣金券玉帶公則有焉太平無象公福斯全其然<lb/>
其然後千萬年<lb/>
<pb n="KR4e0165_WYG_063-3b"/>
　　　中順大夫廣南府知府顧公墓誌銘<lb/>
憲宗純皇帝時逺郡有才良之吏曰上海顧公諱英字<lb/>
孟育初同知雲南之廣西府以憂去既乃改陜西之延<lb/>
安府九載陞知廣南府廣南雲南夷中地也尤險逺公之<lb/>
在廣西也民楊姓者兄弟争産訟累不休楊夷俗也公<lb/>
至各以百金入賂公兩聴之明旦詣府受理譁辯更肆<lb/>
公曰若所争者幾何也至是其弟悉白其兄匿財狀凡<lb/>
五十金公曰若以五十金之故致訟比於餽人以百金<lb/>
<pb n="KR4e0165_WYG_063-4a"/>
求勝其盈縮又何如也反顧吏人出其賂於庭即取其<lb/>
兄賂半償之兩人羞伏各涕泣投拜而去其在延安也<lb/>
適兵歉之餘民多逋負公即移文所司曰本郡東遶河<lb/>
湟西接慶環北連沙漠南迫關陜山多川少土瘠民貧<lb/>
且以一年之收欲完數年之負竊慮民力不堪愈加逃<lb/>
竄舊糧既無完期新糧必至遺誤乞以舊糧量收輕齎<lb/>
候充俸支折色庶幾民免負戴之勞軍得實恵而無朽<lb/>
腐之患矣所司是之時歸徳等堡東西兩路土曠兵饑<lb/>
<pb n="KR4e0165_WYG_063-4b"/>
巡撫丁公委以安撫公往閲田授丁給以牛具三年然<lb/>
後科之遂著為令中官汪直者進軍征討卒經其地即<lb/>
欲用馬槽數千時已薄暮公命窽地作坎築以起土爇<lb/>
火燎之儼然芻秣以濟其在廣南也寓治臨安府屬車<lb/>
里讎殺宣慰板雅氏者死有二子安長庶也愛猛幼嫡<lb/>
也各争襲位蠻夷承傳惟貨力是視志吞啖而已撫按<lb/>
檄公往迺冒險行千餘里入其地為辯嫡庶之分卒定<lb/>
其事兹行也或連日不炊夜懸宿樹間衝薄瘴癘出入<lb/>
<pb n="KR4e0165_WYG_063-5a"/>
虎狼蛇豕之羣自是有歸志矣明年得歸去縣市五里<lb/>
所構南谿草堂賦詩奕棋以取適公自少奇逸有大志<lb/>
不屑屑治家人事間從博遊已乃從兄行賈淮北輒負<lb/>
不能壯嵗始折節讀書遂一舉而登上第時年二十有<lb/>
六也去來兩都授徒取給比有祿入常不繼是故生理<lb/>
尤薄長子澄以儉勤起家有田十餘頃公曰吾志也吾<lb/>
廿年官逺地無厚澤及人雖曰未嘗仕宦可也當以此<lb/>
田倣范文正公故事為義莊以澤吾族人㑹白其事於<lb/>
<pb n="KR4e0165_WYG_063-5b"/>
府時守以其體大也議上請未及行而公卒矣嗚呼公<lb/>
生以宣徳甲寅五月十九日卒以正徳戊辰十月四日<lb/>
壽七十有五云考諱文敏號清隠有隠徳妣陳氏祖諱<lb/>
仲睦祖妣沈氏曾祖諱友寔曾祖妣邵氏配徐安人邑<lb/>
舊族有賢行先公十三年卒今卜以庚午十二月壬辰<lb/>
啓從公於肇谿南原合而大封焉子四長即澄娶陸氏<lb/>
孝友禮讓以亢厥宗次清蚤卒次雲龍娶姚氏國子生<lb/>
謁選而卒季淵側室張出也女一適張錫王出也孫三<lb/>
<pb n="KR4e0165_WYG_063-6a"/>
裔芳賢而殀娶談氏定芳國子生娶李氏世芳孫女三韓<lb/>
恕劉燾陳相其婿也公貌不逾中士而勇畧出人談辯<lb/>
清雅和婉恭敏喜為近體詩工緻有草堂集蔵于家云<lb/>
惟公發身在英憲熙洽之朝人文靈鬯得以攄忠效謀<lb/>
補裨國體及其奉身而退也尚在彊盛之年返適樂土<lb/>
具有林泉之賞金紫輝映詠歌太平者垂二十年以考<lb/>
終出處如是可謂得所遭逢者矣公之冢婦深之姑也<lb/>
少獲以通家子事公數從遊燕得公言行為詳復按邵<lb/>
<pb n="KR4e0165_WYG_063-6b"/>
君政所狀書其大者系之銘曰<lb/>
政以逺懋澤以義濟匪懋之難濟亦詎易展矣顧公允<lb/>
也垂世高丘永寧曰此良吏<lb/>
　　　散官省軒顧公墓誌銘<lb/>
公諱澄字源潔上海人也其世系具深所撰草堂先生<lb/>
誌中草堂先生故廣南守公其長子也母徐恭人配陸<lb/>
氏實深之姑有子三曰裔芳有美質蚤卒娶談氏曰定<lb/>
芳太學生娶李氏曰世芳側室蔡氏出也女三長適浙<lb/>
<pb n="KR4e0165_WYG_063-7a"/>
江都司知印韓恕次適劉燾又次適陳相並太學生孫<lb/>
一斯道孫女三深幼侍先大父筠松府君見公每以嵗<lb/>
時至至嘗從旁撫予額曰翁家千里駒也復彈指曰隠<lb/>
隠作五花紋矣府君為之破顔深孩漫不省何等語也<lb/>
長而知公器待之厚自後每成名公輒手書敦勉辛未<lb/>
之赴闕也至作十詩送之明年秋奉使還省公則已病<lb/>
矣乃握手叙平生不欲大聲輒附耳語不休大抵憐其<lb/>
婦之節與其弟之無後者而欲定芳以文學致身大草<lb/>
<pb n="KR4e0165_WYG_063-7b"/>
堂公之業也或汎及其造家辛苦細事意若有所託然<lb/>
心私怪而憂之竟以癸酉嵗之二日卒上距所生景泰<lb/>
壬申享年六十有一云其孤定芳㷀然一身經營三世<lb/>
以繼志為任卜以乙亥嵗之二日庚申奉厝于肇谿南<lb/>
原從草堂公也乃泣而請銘深亦泣而諾焉公素長者<lb/>
慈仁慎密有心計特長於理財他人所縮公則嬴之用<lb/>
是為邑中巨室草堂公宦轍所至輒以清白聞公之助<lb/>
也其歸自廣南槖中圖書而已及按視其家則曰吾兒<lb/>
<pb n="KR4e0165_WYG_063-8a"/>
自足也遂營别墅於郭西之五里橋為草堂觴奕吟嘯<lb/>
之地母弟雲龍遊邑校例得入粟公資以五百金補國<lb/>
子生卒業而還又益以千金腴田數頃與之曰此固父<lb/>
遺也第受之勿疑草堂知之召雲龍曰一錢非吾有汝<lb/>
兄之為以悦事吾也人兩賢之有别業在邑西水郷己<lb/>
巳以來連災於水公傾廩給里人全活甚衆公起自勤<lb/>
儉一文不以妄費當其勇於為義乃如此深嘗論公仁<lb/>
足以事天也而耆耊逺義足以隂隲也而螽斯微藝足<lb/>
<pb n="KR4e0165_WYG_063-8b"/>
以角勝也而名位未稱意者天将大其後於其逺者耶<lb/>
若夫父母稱其孝宗黨飲其恵郷閭服其誠信識公者<lb/>
莫不敬其生而哀其死雖百世傳可也為之銘銘曰<lb/>
皇皇三吳著姓顧陸祚之斯遥粤有芳躅昔在中葉海<lb/>
邦奠居偉矣草堂懋起詩書沖沖省軒草堂有子恵始<lb/>
于宗亦及國鄙秩之七品壽以六旬曷疚于内以潤厥<lb/>
身身所為教貽燕斯妥孰云承之亦詎匪我高風晩頤<lb/>
築亭浚沼昔公出遊睹物雲表霞裾鶴馭屢轉星眸豈<lb/>
<pb n="KR4e0165_WYG_063-9a"/>
曰厭世或從之遊遺慶若流沛厥來裔太史勒詞以奠<lb/>
于世世<lb/>
　　　顧母陸孺人墓誌銘<lb/>
孺人姓陸氏諱素蘭議授承事郎省軒顧先生之配廣<lb/>
南太守草堂府君之冢婦處士筠松先生陸公之季女<lb/>
太學生定芳之母而國子司業深之姑也其卒也定芳<lb/>
以書來成均請銘惟廣南府君與省軒先生之葬深皆<lb/>
刻辭兹則忍忘吾賢姑耶惟吾大父筠松公與大母尤<lb/>
<pb n="KR4e0165_WYG_063-9b"/>
孺人毓徳葆和以昌厥後故八乳而有五男子三女子<lb/>
郷里異之而孺人又賢始孺人之在室也已見長妷有<lb/>
受婦者是時一爨指逾百數而公孺人治家極嚴且勵子<lb/>
若孫以儉勤也孺人事父母奉兄嫂撫婢媵無不曲當<lb/>
故公孺人最所鍾愛諸嫂氏有不合公孺人意輒訪於<lb/>
孺人而必得也既歸省軒先生時廣南府君方事宦游<lb/>
百需咸給於家多孺人從中措書府君安之省軒先生<lb/>
共相起家共祭祀應賓客和妯娌滋産業顧氏之門祚<lb/>
<pb n="KR4e0165_WYG_063-10a"/>
益以振拓及府君解廣南持圖書以歸入其門視供帳<lb/>
涉田園曰據此可以老矣誰則營之既而知孺人有力<lb/>
焉每向筠松公謝曰翁之女耶吾之子也不啻由是而<lb/>
仰孺人以濟吉凶者凡若干家孺人之所視以為子女<lb/>
者凡若干人深之先孺人吳來繼太史公竹坡先生之<lb/>
室及孺人之嫁也懽好尤厚其行仁而好施也若相競<lb/>
而趨之故兩宗之賢陸則稱吳顧則稱陸也先孺人之<lb/>
䘮歸自京師孺人哭之尤極哀而視深也與深之婦也<lb/>
<pb n="KR4e0165_WYG_063-10b"/>
則其所出也不翅初孺人有子曰裔芳少深兩嵗自齠<lb/>
丱以至於誦書綴文之日異而游息者無間月非裔芳<lb/>
過舅家則深來自姑家也裔芳賢而有文年十九而死<lb/>
裔芳有子曰希賢後一年亦死故孺人意極傷之而又<lb/>
念定芳之弱而未有助也既又遭徐恭人之䘮連遭廣<lb/>
南府君之䘮自是而省軒先生亦謝世矣茹荼隕血以<lb/>
植立顧宗蓋有奇丈夫偉男子之所難者既以搆疾尋<lb/>
愈尋作定芳之求瘳也力則醫誠則禱以口續食以體<lb/>
<pb n="KR4e0165_WYG_063-11a"/>
藉臥深心憂之已而訃至又明年移家至都始悉所以<lb/>
而哭之不能盡也孺人病既革梅氏婦攜二子往候焉<lb/>
猶執手問深且問聖駕還京未語既翛然而逝時正徳<lb/>
十二年閏十二月五日也上距所生景泰壬申四月二<lb/>
十六日享年六十有六云嗚呼孺人之懿行淑徳蓋有<lb/>
深所不能盡述者獨其推財濟物出於天性而又力足<lb/>
以行其志故厚恵周徧感之者皆思報之於定芳無間<lb/>
也故廣南之後雖孑焉寡弱而所以維持隂隲之者甚<lb/>
<pb n="KR4e0165_WYG_063-11b"/>
厚斯亦為義之效也子男二長即裔芳娶談氏次即定<lb/>
芳謹慎有行義將以進士業紹其家者女三長適浙江<lb/>
都司知印韓恕次適太學生劉燾又次適太學生陳相<lb/>
孫二曰斯道曰斯徳孫女三深謹按古記貞烈以不恤<lb/>
緯而憂王為賢彼猶為生也若吾姑之纊既屬而國事<lb/>
之大無忘詎不謂得正也已此亦偉男子奇文夫事也<lb/>
而猶以未之學而式也為難兹卜以正徳十五年正月<lb/>
三日之吉啓省軒先生之兆而大封焉宜銘銘曰<lb/>
<pb n="KR4e0165_WYG_063-12a"/>
秉禮植徳女中儒既以成子遂從夫為之銘者謂為姑<lb/>
　　　竹泉黄先生夫婦合葬墓誌銘<lb/>
予女兄歸竹泉黄先生寔同乙未生竹泉才長十有六<lb/>
日耳暨其卒也復同壬午竹泉僅後百有二日耳是嵗<lb/>
十有二月十二日甲申復以同日葬于楊溝之原嗚呼<lb/>
伉儷之情賓主之敬同牢共穴之義可謂終始于一者<lb/>
矣予方居憂悲親知之彫謝重念竹泉髫丱交游都門<lb/>
旅寓驩若同胞而買田築室共老東海之計猶一日也<lb/>
<pb n="KR4e0165_WYG_063-12b"/>
而今不可作矣嗚呼天道於善人果何如哉其孤檯泣<lb/>
以銘請予亦泣而銘之按先生姓黄氏諱涔字克清别號<lb/>
竹泉其先汴人從宋南渡家于嘉定之清浦高祖子富<lb/>
高祖妣鄔氏曾祖昇曾祖妣顧氏祖亨祖妣朱氏考鉞<lb/>
妣陳氏鉞以義授承事郎號濱陽濱陽翁始遷上海故<lb/>
今為上海人孺人陸氏諱翠翠予從父東隠先生之女<lb/>
也母顧氏竹泉先生天常甚厚動合典則予雅重之自<lb/>
少事濱陽翁以孝稱陳夫人見背時以幼弟潮為屬竹<lb/>
<pb n="KR4e0165_WYG_063-13a"/>
泉撫之終身有恩迨事繼母陸又事邵母有禮待庶弟<lb/>
漳有恵母兄浙早卒無後以次子標後之有倫其孝友<lb/>
有如此者濱陽翁後吳中稱巨家最先而徭役及之亦<lb/>
最先竹泉一身往共二司不乏漳以賦長部運入京受<lb/>
誣謫戍高山乃走京師累疏卒白之得脱戎籍所居邊<lb/>
海恃以為命者䕶塘耳每嵗率僮僕修之甚完既又周<lb/>
視曰護外水者塘以障内水者亦塘也利害等耳非永<lb/>
永便乃大伐石選木穴塘作竇時其潮潦而啓閉之既<lb/>
<pb n="KR4e0165_WYG_063-13b"/>
成一方䝉利海寇施天泰暨流賊入江之擾咸有保障<lb/>
擒獲功制府欲論上歎曰此足自衛耳奚以賞為其局<lb/>
幹有如此者有逋券纍千金遇里中嵗儉悉取而焚之<lb/>
捐田十畝作義塚又益以十畝命萬謙守之以代冢賦<lb/>
與修塚之廢浙有士人凍死于道備衣棺葬之其仁義<lb/>
有如此者嘗以例為中都留守司知印赴吏部選當得<lb/>
一官受章服即辭去曰如此足矣歸築精舍鑿池架石<lb/>
有清泉修竹之勝時時臂鷹牽犬從數十騎校獵原野<lb/>
<pb n="KR4e0165_WYG_063-14a"/>
之間或信宿而還則調馬聴鶴課子讀書講古人已廢<lb/>
之禮延名勝士修家譜理文墨暇則奕棋飲酒以自適<lb/>
其高逸有如此者嗚呼年才四十有八而死矣寔十月<lb/>
之六日也先是六月廿有二日予女兄屬纊竹泉哭之<lb/>
慟女兄孝慈儉勤明達貞淑當竹泉愛客倡義時不問<lb/>
鉅細皆從中資給之一一中節周旋宗黨憐恤孤貧一<lb/>
族稱焉一族賴焉故家務雖極浩穰竹泉了不介意特<lb/>
可否而己一旦失去若左右手嘗過宿予江東意惘惘<lb/>
<pb n="KR4e0165_WYG_063-14b"/>
不樂予寛譬之多方然不意其竟相從而逝也嗚呼哀<lb/>
哉子男二長檯有志肖其父娶秦氏次標出繼女六長<lb/>
適談萬言次適王應欽次適沈燭次適車元爵次二未<lb/>
行孫男一煾宜銘銘曰<lb/>
並世敵徳天相有仁歸亦曰耦兹豈延津斗牛之間當<lb/>
有竒氣我作銘詩九京是慰<lb/>
　　　勑贈承徳郎刑部主事松雲沈公合葬墓誌銘<lb/>
公姓沈諱鎡字時用别號松雲上海人也其贈承徳郎<lb/>
<pb n="KR4e0165_WYG_063-15a"/>
刑部主事既卒而遷葬於長溪其原曰鳳凰其配姓謝<lb/>
諱貞字永慕其封太安人道卒歸而祔焉其孤恩既謀<lb/>
狀於深復以壙石見託乃復叙而銘之曰按沈氏其先<lb/>
嘉禾楓涇人也其占籍上海也自其高祖諱居仁者始<lb/>
當元季兵興人不能有厥家所謂避地者耶曾祖諱徳<lb/>
𢎞祖諱晟考諱環號梅月翁四世相繼皆不仕妣尹氏<lb/>
寔生公公猶未仕也所謂盤桓者耶公美丰儀有口辯<lb/>
不務為勾棘之行與梅月翁並以雅量聞邑中年二十<lb/>
<pb n="KR4e0165_WYG_063-15b"/>
餘即孤克自樹立手致千金之産樂善好施舉義睦宗<lb/>
養其不能養者婚其不能娶者貸其不能償者葬其不<lb/>
能葬者助其不能舉者濟其不能給者至罄千金之蓄<lb/>
又破産以益之不恡也其行誼多類此所謂善士者耶<lb/>
其子恩登丙辰進士則為之走京師觴客于堂曰吾家<lb/>
數世未嘗顯達迨予又貧吾兒所謂發于持滿者耶吾<lb/>
願足矣竟以是嵗十二月望日還卒得年四十有七初<lb/>
娶于談産一女而殀太安人者公之繼室也幼孤鞠于<lb/>
<pb n="KR4e0165_WYG_063-16a"/>
外氏翟翟與謝俱邑著姓自少靘莊端慎及笄而歸于<lb/>
公尤稱能相所謂好逑者耶中遭家儉嘗脱簪珥以助<lb/>
經營傾匳賄以還棄業卒至於成其子所謂賢母者耶<lb/>
就養于京者五載既南歸復往往未至以正徳丁夘十<lb/>
二月十日卒得年五十有四明年戊辰十二月二十一<lb/>
日合而封焉子男一即刑部員外郎文學吏事俱有聲<lb/>
稱女二長談出適陸淮早卒次適韓恵孫女三長適孫<lb/>
天相次許聘張寳中次尚幼嗚呼深獲事刑部公太安<lb/>
<pb n="KR4e0165_WYG_063-16b"/>
人則嘗往來予家公磊落豐厚類壽考人而其行往往<lb/>
逼古之有道者太安人又仁慈孝恵早厯多虞皆不至<lb/>
下壽天之報施竟何如也將所謂斂以遺其後者耶銘<lb/>
曰<lb/>
雙美並世以成厥子穴于同歸以妥萬祀匪積之厚曷<lb/>
流其長年則不永維徳之良或後其生後將罔繼曾是<lb/>
多取造物鮮忌歿贈生封隴首峩峩斯是不朽厥終孰<lb/>
多土深草茂奠厥𤣥宅靡瞻弗䖍靡車弗軾<lb/>
<pb n="KR4e0165_WYG_063-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_063-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻六十三<lb/>
</p>
<p>
</p>
  </div>
</body>
</text>
</TEI>
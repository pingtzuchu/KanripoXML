<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻八</head> <lb/>
    <p>
<pb n="KR4e0165_WYG_008-1a"/>
欽定四庫全書<lb/>
　儼山集巻八<lb/>
　　　　　　　　　　　　　明　陸深　撰<lb/>
　　五言律詩二<hi>五十五首</hi>
　　　龍窩驛<hi>一名雙溝</hi>
逺道悲遊子春光滿驛亭幽花背巖發芳草上洲青帆<lb/>
影連銀海山形列翠屏何如張博望光動女牛星<lb/>
　　　自滎澤渡河<lb/>
<pb n="KR4e0165_WYG_008-1b"/>
清曉輕塵濕長河新水通一宵花信雨兩岸麥秋風禹<lb/>
跡微茫外鴻溝指顧中七年三問渡南北更西東<lb/>
　　　初從木罌渡水欣然㤀危步入山菴小憇<lb/>
病骨難為路春容半帶隂木罌初渡水山寺不藏林脫<lb/>
險初經險違心却負心楚雲天共逺聊復一登臨<lb/>
　　　過趙州<lb/>
當代朝天路猶餘望漢臺地分三晉古客過萬山来霽<lb/>
雪留殘照輕車動早雷望窮天北極紫氣繞蓬莱<lb/>
<pb n="KR4e0165_WYG_008-2a"/>
　　　自下邳晨渡<lb/>
殘月曙猶上㫁氷寒更流風回青雀舫塵滿皁貂裘勲<lb/>
業匳中鏡英雄水上樓行人連日夜陌上重回頭<lb/>
　　　汶上<lb/>
汶上棲賢地風塵愧此行天寒日力短道逺旅魂驚不<lb/>
醉任城酒空懐賀監情浮雲亦何意常為碧山横<lb/>
　　　西望太行諸山<lb/>
白日如送客青山解迎人半空横疊嶂萬里一孤臣澗<lb/>
<pb n="KR4e0165_WYG_008-2b"/>
積過年雪風迴隔嵗春并州雖暫住難比故鄉親<lb/>
　　　石鐵村乘月行<hi>一名什貼有鋪</hi>
片月新秋裏行人山路中晚涼微帶露宿雨尚含風星<lb/>
炬參差列肩輿窅窱通去程迷逺近時復問西東<lb/>
　　　陽武道中<lb/>
冬日如春暖河氷斷復流塵中藏去馬天際出危樓周<lb/>
道真如砥行人那可留風霜雙短鬢失計為身謀<lb/>
　　　井陘道中雪甚<lb/>
<pb n="KR4e0165_WYG_008-3a"/>
井陘天下險何况雪中過絶壁㸔雲嶂危橋下玉坡奔<lb/>
騰千駟馬森矗萬人戈信有淮隂令銜枚夜渡河<lb/>
　　　井陘西上故關<hi>是日隂翳</hi>
雪艷騰騰長天容黯黯低千重無路入一望使人迷日<lb/>
午憑雞唱雲生傍馬蹄山川分趙魏關路隔東西<lb/>
　　　過北關<hi>八月三日</hi>
舊雨侵泥滑連朝得曉晴土窑留樹䕃山路逐泉聲近<lb/>
塞風先勁中秋月乍生幾家田石坂辛苦望收成<lb/>
<pb n="KR4e0165_WYG_008-3b"/>
　　　定襄雨中<lb/>
細雨重門寂新涼病骨清河山襄子國關塞代王城獨<lb/>
夜聞雞早髙雲過鳥輕斷橋題豫讓身後尚留名<lb/>
　　　涇陽道中曉行<lb/>
古樹捎殘月孤燈映逺村聞雞憐曠野驅馬上髙原戀<lb/>
主心逾切安身事不煩東風吹曉夢只許繞柴門<lb/>
　　　寄題郭復齋太守别署二首<lb/>
城上樓臺迥山中日月開眼空人獨坐吏散客頻来泉<lb/>
<pb n="KR4e0165_WYG_008-4a"/>
石秋先到詩篇手自裁隔溪花發處時有鶴飛回<lb/>
　　　二<lb/>
山水東南郡經營復此中渚花嬌欲語海鶴舞成童曲<lb/>
徑重重月迴䦨面面風蓬莱元不逺城外弱流東<lb/>
　　　送朱守忠兼懐山隂舊遊<lb/>
我昔登南鎮山隂一水東禹功思玉帛秦刻卧魚蟲古<lb/>
有神仙宅今傳王謝風獨懐詞賦悔白髪老楊雄<lb/>
　　　大浪灘<lb/>
<pb n="KR4e0165_WYG_008-4b"/>
江水清不澈秋容雨復晴捲簾聞瀑坐欹枕㸔山行密<lb/>
篠緣谿轉長松徑壑平人家翠微裏時有白雲生<lb/>
　　　玉山西下換小舟乗月<lb/>
懐玉谿山路依稀記昔年秋風南國客明月下瀧船苦<lb/>
愛滄浪曲誰歌白石篇甘棠是何物千古使人憐<lb/>
　　　書龜峯石壁上<lb/>
四眺山俱好入山遊興長羣峯更卧起萬木半青黄輕<lb/>
鳥巢孤壁流泉過疊廊幽期探未極翻憶巨靈藏<lb/>
<pb n="KR4e0165_WYG_008-5a"/>
　　　宿龜峯<lb/>
一宿龜峰寺登臨願不虚巖花僧定後山果客来初峭<lb/>
壁時虧蔽孤雲遞巻舒愧無康樂手疑有子長書<lb/>
　　　中秋對月二首<lb/>
今夜中秋月長安向北城髙梧雲意薄小草露華清氣<lb/>
候關寒暑天心忌滿盈孤亭虚四壁着意傍人明<lb/>
　　　二<lb/>
對酒不成醉秋光倍可憐照人偏白髪為客况青氊幾<lb/>
<pb n="KR4e0165_WYG_008-5b"/>
處關山裏終宵鼓角邊未知塵世上能看幾囘圓<lb/>
　　　至潼關<lb/>
潼關天作險此地復樓臺一徑雲中度三川日下来東<lb/>
遷周左計先入漢雄材自有蓬桑志西南萬里開<lb/>
　　　峡江道中暮色<lb/>
曉山南國麗中月復冬深輕露還蒸麓幽花尚滿林北<lb/>
風千疊浪西崦半帆隂何似湘江路常懸魏闕心<lb/>
　　　雪中王嵩野過公館小酌次韻<lb/>
<pb n="KR4e0165_WYG_008-6a"/>
西臺梁苑客南國楚郊山共愛六花舞如登萬玉間平<lb/>
原千騎出逺浦一蓑還萍水萍鄉路相㸔得破顔<lb/>
　　　宿邯鄲<lb/>
兼程趨百里虚館宿邯鄲世事渾如夢春宵尚帶寒古<lb/>
臺平雉堞殘月隔雕闌無端是興廢人共璧俱完<lb/>
　　　十日早朝寒甚<hi>是日致賀皇子生</hi>
寒重春猶勒風迴雪未消旂常懸日月殿閣迥雲霄卿<lb/>
相恭寅協君王視早朝天顔殊有喜臚唱颺簫韶<lb/>
<pb n="KR4e0165_WYG_008-6b"/>
　　　應制撰頴殤王挽歌四首<lb/>
潛德悲天愸餘哀眷帝衷素車明落日丹旐颺凄風聚<lb/>
散雲無跡彭殤數偶同人間留不得龍種自龍宫<lb/>
　　　二<lb/>
玉樹難為實璇源本自清未勝桐葉剪先助薤歌聲祖<lb/>
祭公卿集皇恩父子情堂封千古地佳氣五雲平<lb/>
　　　三<lb/>
瑶圃秋先到珠林露易晞千官歌執紼萬乗淚霑衣正<lb/>
<pb n="KR4e0165_WYG_008-7a"/>
氣蒼冥闊佳城紫翠圍多應是神物華表鶴重歸<lb/>
　　　四<lb/>
皇𦙍分天派仙才降帝居如何埋玉日方及晬盤餘不<lb/>
見東平禮空傳北海書英靈同大造消息任盈虚<lb/>
　　　新鄉道中<lb/>
望國還鄉路南人北客心鬢毛霜欲滿時序夏初臨宿<lb/>
雨風塵淨遥山紫翠深蘇門精舎近悵望負幽尋<lb/>
　　　曉發新鄉<lb/>
<pb n="KR4e0165_WYG_008-7b"/>
落月猶在屋大星欲浮空旅門人戒曉官道樹含風隱<lb/>
隱共山濕迢迢衛水東黄河舊行處指㸃為誰窮<lb/>
　　　淇縣道中雨濘<lb/>
雨深泥滑滑一步九躋攀世路分南北人情念往還濕<lb/>
雲縈細柳龍氣隱髙山想像歌淇澳何如蜀道間<lb/>
　　　泛黄河<lb/>
淼淼望不極連天送濁流浮沈經塞外淘洗向中州鷗<lb/>
弄千帆雨沙明兩岸秋靈槎頻訊問乗興欲遨遊<lb/>
<pb n="KR4e0165_WYG_008-8a"/>
　　　赴介谿賞雪<lb/>
懐鄉仍嵗杪喜雪况登樓天地俱生色江湖足勝遊十<lb/>
年依鳯闕此日更狐裘未有陽春調能為郢客醻<lb/>
　　　次介谿看牲韻<lb/>
輦路金沙湧郊壇翠甓開定須騎鶴到唯許視牲来列<lb/>
炬銀花發嚴更玉漏催上卿仙骨勝侵曉入蓬莱<lb/>
　　　送楊子濬大理得告歸嶺南<lb/>
愛爾不可别欲留其奈何池塘春草變山鳥杜鵑多采<lb/>
<pb n="KR4e0165_WYG_008-8b"/>
藥仙人侣緘梅驛使過于公好門第四海望陽和<lb/>
　　　次韻曹承之留别二首<lb/>
舊京千古重許國一身輕驛路梅初發都門雪正晴新<lb/>
除分畫省惜别賦春明多少臨岐客於君獨有情<lb/>
　　　二<lb/>
南至三千里東風一櫂輕石頭城外曉桃葉渡傍晴客<lb/>
思奚囊重鄉心晝繡明六朝佳麗地登眺若為情<lb/>
　　　送張希賢令泗㑹<lb/>
<pb n="KR4e0165_WYG_008-9a"/>
萬里古端州分符作勝遊雲山通庾嶺風土接羅浮縣<lb/>
静仙鳬逺樓髙瘴雨收未能逢故舊迴鴈有髙秋<lb/>
　　　次韻送李都閫<lb/>
山顛與水涯時見野人家逺湖拖白練新竹長青蛇澗<lb/>
露浮雲石林藏著雨花神仙無别徑此地有煙霞<lb/>
　　　邀甬川少宰過報國寺送吕涇野致仕<lb/>
赤日都門道青山故國情風前邀客過寺裏送君行有<lb/>
夢憑清曉何心計去程秦川一水隔天逺九重城<lb/>
<pb n="KR4e0165_WYG_008-9b"/>
　　　舟發<lb/>
風水本無定有時能送行西郊不作雨北望獨含情習<lb/>
靜憐穿榻聞歌愛濯纓十年懐舊業六月遂南征<lb/>
　　　潞河發舟兩日夜始抵和合驛<lb/>
快路日千里畏途腸九迴古難當蜀道今日下燕臺柳<lb/>
色連村暗波光映日開北山如有待猿鶴未應猜<lb/>
　　　放任城南閘<lb/>
風水自順逆物情生愛憎任城天設險湖泊氣多蒸相<lb/>
<pb n="KR4e0165_WYG_008-10a"/>
業商巖雨君恩玉井氷阮途多少意長嘯愧孫登<lb/>
　　　十四日放徐州洪逢周一之<lb/>
脫險方驚險思君喜見君髙山共流水覆雨更翻雲初<lb/>
過留侯國行經亞父墳當年誰作計楚漢欲中分<lb/>
　　　直河晩泊<lb/>
落日青山好舟行復見山楚天窮眺望河水正潺湲沙<lb/>
岸人爭渡柴扉夜不鬬向来戎馬地此夕且開顔<lb/>
　　　河漲<lb/>
<pb n="KR4e0165_WYG_008-10b"/>
輕塵髙弄日新漲急翻江客子難為夜鄉心不可降村<lb/>
沽聊取醉野調自成腔冥遣懐篇翰垂簾短過窻<lb/>
　　　舟中晚景偶理琴<lb/>
密葉隱日脚微風蹙水紋客心隨路逺人語隔溪聞過<lb/>
雨甦秋穀征旂颺晚雲匣琴多古意移調奏南薫<lb/>
　　　晴發<lb/>
氣爽鐘聲逺天空鳥影微檣頭分曙色席背引朝暉水<lb/>
亂添新漲沙明合舊磯田家霑足否天遣逺人歸<lb/>
<pb n="KR4e0165_WYG_008-11a"/>
　　　山莊<lb/>
細雨移花果来禽帖重題山林元有骨桃李自成蹊林<lb/>
曠傳乾鵲村深報午雞暖泉如可浴呼杖小橋西<lb/>
　　　方竹<lb/>
仙人九節杖誰琢玉成方倚石孤稜痩捎雲列㦸長莫<lb/>
將三弄笛雅製獨眠牀多少圓機客輪蹄滿道傍<lb/>
　　　雪後<lb/>
風雪初開野江潮已到門水深三畆竹春蚤一墀萱無<lb/>
<pb n="KR4e0165_WYG_008-11b"/>
事偏宜懶初心苦畏喧不應吴市裏自有辟疆園<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻八<lb/>
</p>
<p>
</p>
  </div>
</body>
</text>
</TEI>
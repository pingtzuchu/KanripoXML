<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二十四</head> <lb/>
    <p>
<pb n="KR4e0165_WYG_024-1a"/>
欽定四庫全書<lb/>
　儼山集巻二十四<lb/>
　　　　　　　　　　　　　明　陸深　撰<lb/>
　　詩餘<hi>三十二闋</hi>
　　　念奴嬌<hi>疊韻壽桂洲</hi>
天下竒才算蛟龍終不是池中物妙小文章驚海内秀<lb/>
氣降生東璧八柱擎天三長冠世節操逾冰雪神仙宰<lb/>
相元來同是人傑　同朝瑞靄蘢蔥蓬萊閬苑青鳥翩<lb/>
<pb n="KR4e0165_WYG_024-1b"/>
翩發報道桑田還變海銅狄要看磨滅赤暑全消金風<lb/>
初動進賢冠上髮况堪心事一片長安秋月<lb/>
　　　念奴嬌<hi>同費鐘石宗伯再和桂洲扈駕南巡</hi>
六飛南下大河上多少禎祥雲物紫氣平明浮水面向<lb/>
晚更穿奎璧畫舫盤龍樓船綵鳳兩岸沙如雪開頭捩<lb/>
柂長年也是人傑　休誇碧漢銀潢天上人間一派靈<lb/>
源發界㫁華夷奔大海島嶼煙波明滅一曲一千三門<lb/>
三級驚起冠中髮聖人康濟太史大書年月<lb/>
<pb n="KR4e0165_WYG_024-2a"/>
　　　念奴嬌<hi>與甬川鐘石同宿楊園再次前腔</hi>
半途微雨為灑浄滾滾風塵中物一帶青山如畫裏咫<lb/>
尺層巒疊壁吏部副卿南宮少伯清映如冰雪白頭老<lb/>
我三十年前争傑　而今扈駕朝陵白馬銀鞍紫陌聨翩<lb/>
發尋得山莊勞下榻共剪燭花明滅香霧撲簾茶煙隔<lb/>
座相對頻搔髮同胞異姓真個渾忘嵗月<lb/>
　　　念奴嬌<hi>秋日懐鄉</hi>
大江東去是吾家一段畫笥中物襟帶五湖吞百瀆說<lb/>
<pb n="KR4e0165_WYG_024-2b"/>
甚黄州赤壁兩岸蘆汀一灣柳浪海湧潮頭雪蒼浪聲裏<lb/>
漁翁也是豪傑　明年准擬歸來輕舟短櫂兩腋清風<lb/>
發春水穏如天上坐閒看浮漚興滅黄歇穿沙袁崧築<lb/>
壘到處堪睎髪鱸魚蓴菜一任江天嵗月<lb/>
　　　念奴嬌<hi>秋日懐郷再和介翁</hi>
秋風客裏消不盡胷中許多長物瘦骨稜層才一把與<lb/>
病戰成堅壁欲造河車旋營丹竈贏得頭如雪尋山辟<lb/>
穀算來他是豪傑　一生四海交遊浮沉聚散長嘯從<lb/>
<pb n="KR4e0165_WYG_024-3a"/>
風發惟有鈐山嚴少保不共世情磨滅藜閣相輝木天<lb/>
同上當日俱青髪綈袍戀戀多應念我寒月<lb/>
　　　念奴嬌<hi>和錢文通公小赤壁</hi>
江山闌入想安排真箇有那神物誰遣是非泥印定天<lb/>
際一般赤壁馬援懐珠燕人抱石此意憑誰雪曹劉成<lb/>
敗旁觀輸與豪傑　謾説吳國山川陸家池館征鴈和<lb/>
雲發紫岫丹崖髙百尺落日淡煙明滅二俊才名長公<lb/>
英邁一夜俱華髮天公堪訴照人惟有圓月<lb/>
<pb n="KR4e0165_WYG_024-3b"/>
　　　風入松<hi>和桂洲内閣賞芍藥用虞文靖公韻</hi>
絶勝國色帶朝酣偏稱膽瓶簮清嚴開向絲綸閣容誰<lb/>
駐墻外遊驂笑靨露勻臙粉衣裳霞想羅衫　黄金屋<lb/>
角繡雲藍乳燕學呢喃試把一盃黄票酒倚闌封罷紫<lb/>
泥椷一段太平氣象分明冀北燕南<lb/>
　　　風入松<hi>再填前腔送桂洲</hi>
離筵髙興付餘酣暫得解朝簪路出齊封三宿晝未須<lb/>
鞭快著征驂兩岸山横畫障一川水膩羅衫　終朝不<lb/>
<pb n="KR4e0165_WYG_024-4a"/>
采滿筐藍話别語喃喃一把相思無處著欲憑鴈足寄<lb/>
雙椷自是煙霄有待怕飛不到江南<lb/>
　　　風入松<hi>再和桂洲</hi>
綠窻午枕睡初酣夢喜脱朝簪覺來猶是長安客垂楊<lb/>
裏空繫歸驂戀主心依曉闕思親淚濕春衫　玉河流<lb/>
水碧於藍花外燕呢喃新詞譜就憑誰和重封罷親手<lb/>
題緘欲待天邊鳴雁秋風寄與江南<lb/>
　　　木蘭花令二闋<hi>初夏即事</hi>
<pb n="KR4e0165_WYG_024-4b"/>
清明時候催花雨人早是紅英辭樹愔愔情思碧紗厨<lb/>
睡起槐隂最深處　衷膓沒箇人堪語屈指流年暗中<lb/>
數無奈雕梁紫燕兒春社飛來秋社去<lb/>
　　　二<lb/>
綠油擁蓋張槐雨繁英簇絳燒榴樹無限幽懐午夢餘<lb/>
憶在江南水風處　家書題後教傳語新種魚苗正堪<lb/>
數荷錢竹粉更關心戀著君恩未歸去<lb/>
　　　減字木蘭花<hi>新居雨後</hi>
<pb n="KR4e0165_WYG_024-5a"/>
踈窻小閣銀燭揺紅簾影薄院宇深沈雨送新凉抵萬<lb/>
金　休休驀驀一任那知身是客茗椀爐薰雲裏更籌<lb/>
次第聞<lb/>
　　　醜奴兒四闋<hi>咏閣前芍藥</hi>
紅芍開向絲綸閣裊裊停停人比花清倚檻揮毫九制<lb/>
成　不枉芳名呼近侍遶殿流鶯槐蟻初醒傍砌頻經<lb/>
勑使行<lb/>
　　　二<lb/>
<pb n="KR4e0165_WYG_024-5b"/>
白玉闌干紅芍藥黄閣前軒一朶嬋娟封罷詞頭仔細<lb/>
看　幾番過了風和雨避却塵喧紅紫將闌開向鈞天<lb/>
倚蓋圜<lb/>
　　　三<lb/>
黄扉紅藥翻堦好要賞娉婷日暖風清幾闋新詞按譜<lb/>
成　莫道春光留不住尚賴啼鶯半醉半醒起向花前<lb/>
緩歩行<lb/>
　　　四<lb/>
<pb n="KR4e0165_WYG_024-6a"/>
問花底事花無語倚徧南軒香沁瑶娟手撚髙枝著眼<lb/>
看　養花天氣隂晴半雲翳風喧黙黙凭闌彈指年光<lb/>
作轉圜<lb/>
　　　天仙子<hi>咏雪</hi>
閙夜冰花輕不定撲上窻兒如寄信灞橋橋外望青山<lb/>
髙一陣低一陣霎時白了詩人鬢　是則是逺近都難<lb/>
認路入藍關人嬾進青帘斜壓酒壚空描不盡題不盡<lb/>
平沙留取飛鴻印<lb/>
<pb n="KR4e0165_WYG_024-6b"/>
　　　蝶戀花<hi>和道州周希旦</hi>
長安囘首香塵杳紅日迢遥偏愛無情惱病鶻髙風看<lb/>
去鳥欲奮雲霄無利爪　栁暗溪頭荷葉小淑景方濃<lb/>
燕子雕梁遶彈鋏計程何日了萋萋官路王孫草<lb/>
　　　㸃絳唇<hi>冬日懐鄉</hi>
千尺京塵斜陽沒處西風弄小樓夜永鐵馬丁當動<lb/>
襯貼愁懐那更寒籌送淚痕凍天涯不了遮㫁還郷夢<lb/>
　　　㸃絳唇<hi>送縣侯張八峯行取進京</hi>
<pb n="KR4e0165_WYG_024-7a"/>
縣遶清江桃花紅處春波綠畫欄曲曲風動簾紋蹙<lb/>
鎮日鳴琴有个人如玉煩推轂鶴書髙薦選入黄金屋<lb/>
　　　浪淘沙<hi>寒夜齋居</hi>
寒漏夜遲遲𦂳閉柴扉破窻風透暗絲絲半滅瓦燈書<lb/>
滿案獨自支頥　惆悵少年時沒箇人知紙屏剛有影<lb/>
追隨滴滴淚痕彈不了一把相思<lb/>
　　　青杏兒<hi>寒夜齋居</hi>
爐燼更拈香小窻裏百結柔膓天涯踏遍塵千里仲宣<lb/>
<pb n="KR4e0165_WYG_024-7b"/>
樓逺正平刺沒薄行襄王　黙黙護新粧堪憐處花老<lb/>
釀蜂忙萬事轉頭供一笑蕭蕭紙帳圓圓燈暈短短藤<lb/>
床<lb/>
　　　謁金門<hi>送縣侯曹孟輝行取進京</hi>
秋正好一路西風吹早栁條折盡青山小咫尺長安道<lb/>
　此去蓬萊三島袖裏常懐諫草要看風神驚八表動<lb/>
揺山嶽倒<lb/>
　　　踏莎行<hi>二孫殤</hi>
<pb n="KR4e0165_WYG_024-8a"/>
半捲湘簾落花時候六幅畫屏圍永晝天關目㫁是江<lb/>
南家書一紙開封後　只恁蘭香堪憐玊秀一畨愁絶<lb/>
愁還又居人已鑄鐵心膓聽来却怕行人瘦<lb/>
　　　浣溪沙<hi>都下思家</hi>
緑送蛟冰出御溝黄回鵝栁覆朱樓一塲春睡替春愁<lb/>
　踪跡似鴻渾未定嵗華如水只東流家住青山碧海頭<lb/>
　　　長相思二闋<hi>次韻</hi>
山悠悠水悠悠山水中間一段秋扁舟古渡頭　過芳<lb/>
<pb n="KR4e0165_WYG_024-8b"/>
洲又芳洲更好登臨散逺愁誰家竹裏樓<lb/>
日悠悠月悠悠光景驅人春復秋驚看白了頭　憶沙<lb/>
洲夢沙洲無數鄉心無數愁天邉王粲樓<lb/>
　　　南鄉子四闋<hi>馮延已</hi>
細雨濕流光芳草年年與恨長煙鎖鳯樓無限事茫茫<lb/>
鸞鏡鴛衾兩㫁腸　魂夢轉悠揚睡起楊花滿繡牀薄<lb/>
倖不来門半掩斜陽負你殘生淚㡬行<lb/>
　　　二<hi>擬</hi>
<pb n="KR4e0165_WYG_024-9a"/>
細雨濕黄梅深院閒堦處處苔抱得細筝防浥損慵開<lb/>
為誰搊取早歸来　有路到天台欲寄封書沒個媒窻<lb/>
外芭蕉聲作陣可猜那有相如奏賦才<lb/>
　　　三<hi>擬</hi>
細雨濕秋風金鳯花殘滿地紅閒蹙黛眉慵不語情濃<lb/>
舊恨新愁知㡬重　飛鴈過遥空嵗月如流只向東簾<lb/>
捲曲房誰共醉匆匆惆悵秦樓恁日逢<lb/>
　　　四<hi>擬</hi>
<pb n="KR4e0165_WYG_024-9b"/>
細雨濕同雲繡倦鴛鴦五色紋凝望天涯音信杳微矄<lb/>
打窻風雪不堪聞　倚徧舊籠薰淚痕空沁石榴裙自<lb/>
捻腰圍牢約凖東君莫比今宵減㡬分<lb/>
　　　　南唐馮延已細雨濕流光詞余蚤嵗極愛之<lb/>
　　　　因按腔廣為四首蓋四十年前之作也癸夘<lb/>
　　　　梅月偶於小樓敝書中翻出才情減退老為<lb/>
　　　　侵尋為之憮然者久之<lb/>
　　　風入松<hi>山居冬曉和胡賾庵祭酒韻</hi>
<pb n="KR4e0165_WYG_024-10a"/>
溪山如畫客初歸年近古來稀踈籬曲徑霜天曉江梅<lb/>
早已放南枝近日過從絶少連朝臥起偏遲　風從竹<lb/>
裏弄漣漪宿鳥恰驚飛人生得意須行樂思往事幾墮<lb/>
危機花外小車隱隱林間髙閣依依<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_024-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻二十四<lb/>
</p>
<p>
</p>
  </div>
</body>
</text>
</TEI>
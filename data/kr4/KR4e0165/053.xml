<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十三</head> <lb/>
    <p>
<pb n="KR4e0165_WYG_053-1a"/>
欽定四庫全書<lb/>
　儼山集巻五十三<lb/>
　　　　　　　　　　　　　明　陸深　撰<lb/>
　　記二<lb/>
　　　荆南精舍記<lb/>
江南佳山水宜興為最宜興佳山水荆南為最按古陽<lb/>
羡在宜興今入宜興之境槩稱曰陽羡凡涉宜興之谿<lb/>
槩稱曰荆南水澄山秀明潤映發表之以銅棺蓄之<lb/>
<pb n="KR4e0165_WYG_053-1b"/>
以震澤魚稻之佳蒲葦竹箭之利喬松茂林之隱蔽習<lb/>
俗之儉勤人士之朴茂敦讓水旱之災鮮少鳴吠之警<lb/>
曠世不驚加之舟輿室居之堅緻以為息游居起之適<lb/>
洞府之深恠瓌瑋泉石之幽閒供登眺臨賞之勝信絶<lb/>
境也今少保司徒大學士靳公别業在焉有田有廬若<lb/>
將為明農佚老之計者公故潤人也潤有京峴北固之<lb/>
塹拔帶以大江之深長金焦之出塵亦既以効靈㑹粹<lb/>
鍾為大賢碩輔舒乾坤之秘藏當台鼎之柄任霈澤㝢<lb/>
<pb n="KR4e0165_WYG_053-2a"/>
内為兹山川重有如公者又奚羡彼為哉公之言曰潤<lb/>
天下之要衝也獨形勝乎哉然潤之産常不足以養潤<lb/>
之人地狹故也以狹地當道衝則善無常資而俗易屢<lb/>
壞是故潤自吾居之可也顧吾所以遺後者至薄而詔<lb/>
之以彛禮也至勤其將使後之人守宗祧於此而勤衣<lb/>
食於彼也故始作堂命曰和義志吾私也命深記之深<lb/>
退而嘆曰仁哉乎公之垂範也不侈求不咈乎人情不<lb/>
以崇髙為專恃不凝滯於物而有化其稱名舉事不煩<lb/>
<pb n="KR4e0165_WYG_053-2b"/>
而推類廣勞而有穫久而不可渝秩然享之闇然而無<lb/>
弊夫仁者之為慮逺邇一也則公之相業從可識矣雖<lb/>
然覩河洛則思往聖瞻嵩華而考其降神于材賢陶漁<lb/>
耕稼之必有其地則山川之所賴亦豈細故也哉昔蘇<lb/>
文忠公軾卜居陽羡至于今談者美之而陽羡因以益<lb/>
顯按文忠未嘗來居志竟不遂且官止于庶僚動與咎<lb/>
㑹學止于文章功名之末猶將借以不朽而况于德業<lb/>
學術本之聖賢者哉况于子子孫孫克以永世者哉深<lb/>
<pb n="KR4e0165_WYG_053-3a"/>
不佞姑記其大者異日儻獲從公問學其間亭館樓榭<lb/>
之美卉木之麗時物之變態或能賦之<lb/>
　　　緑雨樓記<lb/>
陸子卜居長安爰得髙樓碩柱勁梁下為三室悉牗其<lb/>
南髙明靜虛是故夏涼而冬溫也以奉吾母吾母喜深<lb/>
退而亦喜登兹樓以望焉面臨廣園南風徐來城堞蜿<lb/>
蜿自東直趨而正陽宣武二門卓立相向若兩山然西<lb/>
山隱起半空彎環奔鬬吐抹雲雨變態立異廻睇崇文<lb/>
<pb n="KR4e0165_WYG_053-3b"/>
若孤峰挿霄平睨則縁城卉木髙低隱映萬瓦鱗次如<lb/>
陳几案都城之異境也背負巨槐團欒扶踈壽可百歳<lb/>
偃覆簷際每朝暾初起則浮緑滿樓動揺不散因摘古<lb/>
詩緑槐踈雨之句命之曰緑雨蓋將於此息焉樓既髙<lb/>
爽又洞中含風於燕處不宜乃障其東偏一楹覆以承<lb/>
塵飾以越楮既具而純白焉純白曰素素存而天下之<lb/>
變其矣傳曰素位而行故命之曰素軒又障其后為小<lb/>
室啟一户與軒通中設木榻一棐几一古琴一銅香鼎<lb/>
<pb n="KR4e0165_WYG_053-4a"/>
一左居圖右架史正覆槐處也北為兩牕槐幹肖龍每<lb/>
欲闖牕而入煩暑時於是讀書納涼蓋樓至此窮矣有<lb/>
潛之義焉故命之曰潛室又啟一户折而西通中<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>榜<lb/>
曰書窟廣可五尺長丈有咫穴北壁以取明雜藏書三<lb/>
千巻斯樓之大觀云素軒之東二楹可娛賔時享牕之<lb/>
外有露臺可眺可坐可翫月或二三良友可觴咏有闌<lb/>
可箕踞而慿其下有棗當離離時可掇而啖也吾之取<lb/>
於兹樓備矣夫雨及時也素正行也潛毓德也窟厚蓄<lb/>
<pb n="KR4e0165_WYG_053-4b"/>
也尚冀無負於兹樓焉<lb/>
　　　芳洲書屋記<lb/>
今大參山東俞公正齋讀書之地在錫山之陽環水而<lb/>
羣芳集有勝槩焉故太師李文正公題曰芳洲書屋公<lb/>
既由此取甲科鄉邦之人過而式焉地日益重而名日<lb/>
益有聞歸自南垣嘗讀禮於是然未暇數數然也壬申<lb/>
之春既起掌北垣瞻望日逺其弟震承公之志益事修<lb/>
葺架橋於上以通往來作堂其中以揭文正之篆額既<lb/>
<pb n="KR4e0165_WYG_053-5a"/>
成而景物愈出矣楊柳之䕃芙蓉之叢益以茂密林之<lb/>
鳥池之魚四時之花果蔬蔌協候而宣和者不失造化<lb/>
之妙加以修篁籜而扶踈恠石樹而崒嵂有日新焉南<lb/>
峙則文筆之聳秀北障則龍山之逶迤枕以故堞帶以<lb/>
梁溪令人睠焉有忘歸之趣而况詩書之聲猶在道義<lb/>
之樂具存者乎庚辰之秋公至自東藩謂其友陸深曰<lb/>
泰寤寐兹地今將老焉子為我記夫林泉之操游息之<lb/>
居士大夫不可無而亦不可有者也三代而下井田封<lb/>
<pb n="KR4e0165_WYG_053-5b"/>
建之法廢士失所業故資焉以仕仕因所之而功業見<lb/>
焉雖然得失者命也進退者分也非我之所敢與也合<lb/>
則殉國不可則奉身去而無所託焉然後慕戀之計重<lb/>
而恬淡之節虧矣斯之謂不可無者士乏正學久矣故<lb/>
鮮完才氣質者徳性之累也勤逸者治亂之分也夫惟<lb/>
榮名焉是蹈而便安之懷則天下之務必有所畧積畧<lb/>
成弊積弊成壞若魏晉之叔季雖有一丘一壑之奇能<lb/>
獨饗乎斯之謂不可有者有無之間君子之所必辨彼<lb/>
<pb n="KR4e0165_WYG_053-6a"/>
以形勝焉者末也公與深同舉于鄉文學該洽精敏强<lb/>
毅有天下之才典司諫議忠正和厚意存體國有天下<lb/>
之志禮闈校士公鑒慎宻為内簾冠退而未嘗伐焉有<lb/>
天下之量方將陟為卿輔舉一世而勤勞之以副天下<lb/>
之望若是芳洲者固公之所不可無而亦豈宜遽為已<lb/>
有哉異日荷公之成績朝野乂安一夫皆獲然後幅巾<lb/>
杖藜從公兄弟以周旋於水芳野色之間深也不敏尚<lb/>
將賦焉是為記<lb/>
<pb n="KR4e0165_WYG_053-6b"/>
　　　月塢記<lb/>
金齒張愈光修古學而未有合於今也自䝉以癡人之<lb/>
號將即月塢之勝而益修焉以告于國子先生陸深曰<lb/>
含居大保山中築塢讀書盡山之勝有泉有澗有樹有<lb/>
卉有園有亭有臺榭有梵宫琳館可遊可憇可騎射獨<lb/>
於有月為最勝山西峙凡西之山咸拱揖可俯故於得<lb/>
月為最先月時泉聲澗影樹樾卉䕃園亭臺榭梵宫琳<lb/>
館參差隱映含輝互彩浮藍盪白若有若無顧而樂之<lb/>
<pb n="KR4e0165_WYG_053-7a"/>
使人心跡俱泯世累盡失期以終老焉又曰家君督含<lb/>
以進士業非古也弗敢廢命則兹山之月之境荒哉斯<lb/>
非癡乎又曰履靜以强志志强則學就縁癡以崇道道<lb/>
崇則用光含之志也深覽而異焉語之坐告之曰吾子<lb/>
用志良勤矣夫君子之學古也道貴𢎞守貴約動貴時<lb/>
不𢎞不足以周務不約不足以致道不時不足以利用<lb/>
吾子疑於適越而廢冠屨矣冠屨者首足之所用也越<lb/>
人廢冠屨非能廢首足也故科目者豪傑之所由也非<lb/>
<pb n="KR4e0165_WYG_053-7b"/>
由科目而豪傑也吾子求道於六籍修辭於兩都誠古<lb/>
矣今天子置館閣設論思所以華國而經世者非俗學<lb/>
之所用也吾見子之合也將有日哉請與子論月可乎<lb/>
月之時用大矣懸象於天敵體於日代明於夜積成於<lb/>
歳雖然風雨之夕雖望無月晦朔之際雖月無明上弦<lb/>
之與下弦魄同而進退殊也晨見之於夕見形同而消<lb/>
長殊也春之溶溶也秋之皎皎也夏之助暑也冬之競<lb/>
寒也是故月之變屢矣安往而不得月哉三代時士以<lb/>
<pb n="KR4e0165_WYG_053-8a"/>
選舉漢以經行魏晉以中正隋唐始以進士是故仕之<lb/>
變亦屢矣安往而不得士哉吾子耽月塢之山水幾于<lb/>
滯靜而未𢎞矣薄科舉之委𤨏幾于騖逺而未約矣任<lb/>
氣質以疾疢幾于過動而違時矣愈光瞿然曰含癡庶<lb/>
其有瘳乎願書為記<lb/>
　　　晴原草堂記<lb/>
吾友前光禄少卿賈啟之作晴原草堂既成自徽州貽<lb/>
書謂上海陸深曰宜有記深方退耕三江之野陟降臯<lb/>
<pb n="KR4e0165_WYG_053-8b"/>
隰以與老農老圃日相從事校量物宜占測晴雨以觀<lb/>
天地隂陽之變家本故農有先人之廬中田而植繩樞<lb/>
葦箔無文章綺麗之飾牕榻潔清取足卧起雜植梅竹<lb/>
桃柳以為障蔽風日暄和則䇿短笻選髙丘遐觀逺眺<lb/>
有延陵季子之風三國六代之遺蹟在焉歸而燕坐焚<lb/>
香讀周易楚詞歌淮南小山之篇自適也每當風雨交<lb/>
㑹之期則晦冥黯黮沮洳震蕩亦復無歡閉户而卧雖<lb/>
數日可也庶幾哉所謂晴原草堂者深疎慵人也不閑<lb/>
<pb n="KR4e0165_WYG_053-9a"/>
世務强起從仕今方為世指目分當棄置儻䝉先人之<lb/>
惠力食是資未為無事辛勤勞勩之餘因以寄吾幽寂<lb/>
散逺之趣蓋將老焉如先生蚤負重名舉進士為御史<lb/>
正言直道聳動朝端視師靖邊有文武之畧還陟卿寺<lb/>
嚮用矣而暫理逺郡固寸隂之游太空耳而必是云云<lb/>
非深之所敢知也先生之言曰吾少也命名以啟按啓<lb/>
从<graphic n="KR3936" url="https://raw.githubusercontent.com/kanripo/KR-Gaiji/master/images/KR3936.png" mimeType="image/png"/>从日有晴之義吾佩焉及長授詩至小雅之什曰<lb/>
畇畇原隰曾孫田之按髙平曰原田於原焉有無逸之<lb/>
<pb n="KR4e0165_WYG_053-9b"/>
訓吾愛焉且治田於雨餘乗時也顧名思義此啟之志<lb/>
也深卒書而歎曰啟之今之知道者與天髙地下萬物<lb/>
散殊人生于其中經綸繫焉故形而上者七政四時之<lb/>
類皆天也形而下者五嶽四瀆之類皆地也天有隂陽<lb/>
之殊地有險易之辨人有邪正之倫凡陽明之氣為光<lb/>
霽為日星其於人也為高朗為睿聖凡平易之氣為原<lb/>
陸為道路其於人也為博厚為坦夷若夫消長之數治<lb/>
忽存焉君子之所慎也故曰君子之道猶日星然不言<lb/>
<pb n="KR4e0165_WYG_053-10a"/>
月者隂類也又曰周道如砥君子所履言君子之履無<lb/>
險也晴原之義意在於斯歟有非深之所能知也今天<lb/>
子舉用遺才賜環在邇啟之歸坐廟堂終經綸之業挽<lb/>
囘清平淳厚之風以弼成雍煕泰和之治然後明農畎<lb/>
畝及桑榆之未晞餘光所被猶足以映後人人將指之<lb/>
曰此和風慶雲也此泰山喬嶽也則是草堂固當與茅<lb/>
茨卑宫同歌咏於詩書矣豈區區藩墻所敢望哉姑記<lb/>
之以俟<lb/>
<pb n="KR4e0165_WYG_053-10b"/>
　　　小康山徑記<lb/>
唐風之詩曰無已太康記亦有之樂不可極極者太過<lb/>
之辭也蓋言樂之不可以過也予謂真樂無過凡言過<lb/>
者皆情欲之感也夫物交於外欲動於中而情出焉順<lb/>
而無制然後流連荒亡沈湎滛泆無所往而不至至於<lb/>
傷性命之正者衆矣若夫無為無求無思無慮無物無<lb/>
我無嗜無好無方無體無所恃而適然悠然而天和熙<lb/>
然而春育廓然而無所於累夫是之謂真樂夫是之謂<lb/>
<pb n="KR4e0165_WYG_053-11a"/>
不過孔子曰囘也不改其樂曾子曰浴乎沂風乎舞雩<lb/>
咏而歸是物也何過之有予閒居東海身境俱寂既無<lb/>
富貴功名之想聲色貨賄之奉兹焉素薄身之所到輙<lb/>
有山水竹樹之勝神契物化恬焉不知老之將至也四<lb/>
友亭之南有隙地盈丈因聚武康之石作小山具有峯<lb/>
巒巖壑之趣復作磴路迂廻旁通可登以待月退坐亭<lb/>
上可以觀雨客曰奇哉山水宜以小武康名之予猶懼<lb/>
此樂之渉于外而至於過也因題曰小康山徑且以示<lb/>
<pb n="KR4e0165_WYG_053-11b"/>
戒云丙戌之秋七月既望記<lb/>
　　　靜菴記<lb/>
虛靜先生閒居東海之上其覺悠悠其寐休休其耳若<lb/>
目莫之與謀蓋環堵蕭如也靜菴居士大帶垂紳危冠<lb/>
曵履立若山峙黙若坎止齋心十旬裹糧千里而來問<lb/>
於虛靜先生曰先生蓋有道者也辭榮就淡樂寂厭紛<lb/>
付功名於鴻毛等富貴如浮雲中腴外槁體隋志勤若<lb/>
輕世絶影而神明為之不分鄙人竊有志焉而未之有<lb/>
<pb n="KR4e0165_WYG_053-12a"/>
聞也願先生詔之先生曰嘻吾子亦既已知之矣何事<lb/>
於勤勤耶居士避席曰夫知之非難行則惟先羊亡於<lb/>
多岐而魚得於忘筌終惠鄙人願先生抽其關而摘其<lb/>
𤣥先生曰善哉斯可以語大者也居吾明告子人惟動<lb/>
物為物之靈未能離物不免役物為物所役斯將化物<lb/>
物既化矣靈則微矣顛倒紛拏殊適異趨凝定專一乃<lb/>
與道俱雖然有因有從有覺有識有習有合而後有得<lb/>
夫所因者資也所從者道也所覺者境也所識者誠也<lb/>
<pb n="KR4e0165_WYG_053-12b"/>
所習者行也所合者契也所得者德也而無所得也資<lb/>
不髙者不因道不正者不從境不履者不覺誠不孚者<lb/>
不識行不勤者不習契不投者不合而不得也虛明之<lb/>
謂資簡易之謂道深靘之謂境超悟之謂誠積累之謂<lb/>
行融㑹之謂契相忘之謂得吾子博大髙朗不滯於物<lb/>
偉然端肅語黙有常其資乃絶俗矣遨遊湖海觀察近<lb/>
裏不隨時化所至求縉紳賢大夫而師友之其道則端<lb/>
始矣家居萬山之中與世紛隔不眩於奇詭巧異之狀<lb/>
<pb n="KR4e0165_WYG_053-13a"/>
守厥貞一養其端倪而境則有助矣居起游息志於沈<lb/>
㝠神明之府不障不蔽緝熙于光昭其誠則素定矣惟<lb/>
日孳孶勿迫勿後功利思欲不煩有來其行則有恒矣<lb/>
跂而若慕退而若終若樂而趨焉若求歸而策焉不有<lb/>
所利不利有獲其合也妙矣吾子若也循是以往無物<lb/>
無我無久無暫無内無外無逺無邇其動也不忘其所<lb/>
謂靜也其靜也不知其所靜也則吾子其有餘師矣雖<lb/>
然吾子識之哉且二氣五行大用莫過于水火日中致<lb/>
<pb n="KR4e0165_WYG_053-13b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>揚而烈之以至于旁燭無疆幽隱畢露可不謂明哉<lb/>
而欲物物而一之難矣惟水也渟涵汪洋澄澈溶映至<lb/>
於鬚眉目睫之間㒺不洞寫而咸肖故曰能一萬物之<lb/>
形者也是何也靜故也居士脱然曰某不敏願終身誦<lb/>
之乃拜下請書為記居士黄姓名緬字惟中徽産也子<lb/>
思子曰喜怒哀樂之未發謂之中靜故能中云<lb/>
　<lb/>
　儼山集巻五十三<lb/>
</p>
<p>
</p>
  </div>
</body>
</text>
</TEI>
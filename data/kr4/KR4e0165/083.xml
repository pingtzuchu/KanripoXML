<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻八十三</head> <lb/>
    <p>
<pb n="KR4e0165_WYG_083-1a"/>
欽定四庫全書<lb/>
　儼山集巻八十三<lb/>
　　　　　　　　　　　　　明　陸深　撰<lb/>
　　誄辭<lb/>
　　　愚菴李府君誄<lb/>
府君蜀内江梧溪李氏諱吉安字邦瑞仕至華陽王教<lb/>
授年八十解教授歸梧溪居溪餘二年以𢎞治壬戌九<lb/>
月晦日考終正寢州閭悲思朝野弔唁山川失色天日<lb/>
<pb n="KR4e0165_WYG_083-1b"/>
改觀嗚呼悲哉府君幼懐淑慎長益明哲有蓉有守乃<lb/>
武乃文抗師赤縣規輔親藩立訓作則流風餘韻靡得<lb/>
而間然者矣遡厥華胄蓋自吉遷逮于皇朝世有聞人<lb/>
故兵科左給事中諱蕃之子今太子太保工部尚書兼<lb/>
都御史充嗣之父也初仁廟登極給事公自漢中訓導<lb/>
上端本策十有六篇驛召見即拜兵科所言皆國家大<lb/>
計剴切咸可施行具在國史尚書廵撫江南列職三事<lb/>
適皇帝繼統首伸大義八事開列禆賛元化功在社稷<lb/>
<pb n="KR4e0165_WYG_083-2a"/>
孫謀祖武父作子述抑亦有濟美者矣深故史官槩于<lb/>
聞見况且宻邇嘉定母族寓焉憶在童稚講説府君之<lb/>
教訓嫓美蘇湖餘波所漸私淑有年兼以末路綴于尚<lb/>
書公之後私藉帡幪大獲知遇夫息隂者顧木愛屋者<lb/>
及烏矧夫府君之徳履不朽可圖敢闕其文哉乃造誄<lb/>
曰<lb/>
於穆府君派姓自李粤有𤣥聖稱柱下史帝胄既降夷<lb/>
于編里有鬱奮迹徙自吉水龍市載西内江梧溪瞿塘<lb/>
<pb n="KR4e0165_WYG_083-2b"/>
地軸峨嵋天齊禎秀攸蓄俾也可稽蜀富文藻上當星<lb/>
奎皇明御宇慶雲甘雨大科徵才以還隆古李氏鼎興<lb/>
青紫俯取起家師儒陶鑄鼓舞逮于兵科漢中弦歌脱<lb/>
頴奏書謂臣匪多十有六策帝曰汝嘉宜侍禁近徵起<lb/>
傳車董生不録賈傅痛哭魚水之投豈曰夢卜篤生府<lb/>
君如玊斯璞如材楩楠萌于大谷至性夙成孝友鍾情<lb/>
烝嘗既主慈顔獨承邈哉堂構遹嗣家聲詩書文藝疾<lb/>
世無名賔興屢起卒升胄子科盈斯行學優而仕嘉定<lb/>
<pb n="KR4e0165_WYG_083-3a"/>
惟南在海之涘既樹既柔生徒嶷嶷徃與明揚陟傅華<lb/>
陽主驕法棄罔念作狂有揺内閫亦効䦧墻府君束濕<lb/>
既革既張明明祖訓縟禮大分有干者誅治逺自近至<lb/>
恩無親孰曰敢愠深惟誨言追事懲忿既復既同府君<lb/>
效忠日月云蝕君子之功無行不信有感斯通蓍龜傅<lb/>
保式哉惟公有孤在疚負荷以手左之右之式先式後<lb/>
養正以䝉可大可久危疑豁開茅土是有府君勤止倦<lb/>
而還事挽留莫回祖餞成市兩疏贈金穆生設醴圖書<lb/>
<pb n="KR4e0165_WYG_083-3b"/>
在行箕裘有子惟時𢎞才翰林秋臺垂翄州郡風操獨<lb/>
裁府君色笑喜聞屢來台鼎之勣淵源始開大業有述<lb/>
將食其實朱顔素領金相玊質湯湯浯溪杲杲愛日形<lb/>
以外休心以内逸僉曰景賢於萬斯年如何不弔委蜕<lb/>
而仙風木遺恨山水餘妍景藏聲逹生直歸全嗚呼哀<lb/>
哉父子之間君臣之際授受之微進退之制縁禮則裕<lb/>
得正斯斃豈惟哀榮且以厲世國乏典刑士喪法程孰<lb/>
行不式孰涕不零東吳南楚尸像勒銘服有心喪囊有<lb/>
<pb n="KR4e0165_WYG_083-4a"/>
廢經嗟予小子職在太史述徳累行遑敢舍是生世何<lb/>
遲聞風乃起緬託旒旂爰述兹誄嗚呼哀哉<lb/>
　　哀辭<lb/>
　　　陳翁哀辭<lb/>
廣陵陳翁宗瑞卒之及朞楊君鏞其異姓姪行也悲哀<lb/>
思慕間走四方求文士悼之君子曰於是乎可以觀徳<lb/>
矣世有歿也有子弗父有孫弗祖弗可期也陳翁獨能<lb/>
感及異姓之戚其於徳可知已用終楊君之志作哀辭<lb/>
<pb n="KR4e0165_WYG_083-4b"/>
曰<lb/>
施殫君之系兮爰得氏於有虞㳙流之殿胄兮世弗靳<lb/>
於賢儒漢曲逆寔蕃兮魏之琳與唐伯玊翳廣陵之一<lb/>
派兮審未逺其裔屬誕毓靈於夫君兮𦕈千里之黄鵠<lb/>
宇魁傑以跅弛兮慕陶猗之所處遵海濵以養晦兮挾<lb/>
髙貲而樂與端軌轍於室堂兮固閭廬之式也鼓螽斯<lb/>
以振振兮亦好還之極也惟恵澤之未究兮心惄焉其<lb/>
憂隠乃命女讓兮賑積倉於饑魯女諌暨女詳兮纉箕<lb/>
<pb n="KR4e0165_WYG_083-5a"/>
裘乎女父孫曰鎮兮曰銓博敏古以征前衆紛若兮承<lb/>
命合黽勉兮勵旃或侯封或幹蠱兮或頡頏於泮宫業<lb/>
雖殊而志一兮咸副望於有終君懽欣而遂適兮弛負<lb/>
擔於山之麓製綸巾被氅衣兮邀佺期而侶綺甪奈義<lb/>
和之逸駕兮嵗冉冉其在辰穴青山以窆璧兮如可贖<lb/>
兮百身輯素履於兹生兮夫豈惟今之鮮伍思顔色於<lb/>
彷彿兮涕浪浪以如縷誶曰已矣山空兮來悲風青猿<lb/>
嘯兮丹楓日黯黯兮雲濃思夫君兮傷余衷感舊事兮<lb/>
<pb n="KR4e0165_WYG_083-5b"/>
紀公趺贔屭兮碑豐窿揮淚眼兮將終思夫君兮首如<lb/>
蓬𦕈杖屨兮將安從睇蘭桂兮森叢叢徵厚報兮蒼空<lb/>
思夫君兮鞠躬<lb/>
　　祭文<lb/>
　　　祭桴兒文<lb/>
正徳十六年嵗次辛巳臘月辛夘日陸子自京師歸桴<lb/>
兒櫬前日甲申𦵏我太史公遂舉而祔之殤位乃抆泣<lb/>
為文祭之曰嗚呼予年三十有八得抱此兒一何遲也<lb/>
<pb n="KR4e0165_WYG_083-6a"/>
汝才七齡棄予而殀又何早也汝之同胞兄弟姊妺凡<lb/>
十三人是何多也今所存者一弟一姊抑又何寡也嗚<lb/>
呼汝父汝母以此之故衰老侵尋使汝有靈尚何心也<lb/>
徃嵗來京翩翩丰儀過客愛賞玊樹瓊枝何生之竒也<lb/>
屢牽我衣勸我東歸謂兒孟浪斯言有違今乃歸矣何<lb/>
昨之非也今舉汝櫬以從汝祖早識孝敬斯曰得所汝<lb/>
復何苦也嗚呼<lb/>
　　　祭鄭可齋處士文<lb/>
<pb n="KR4e0165_WYG_083-6b"/>
嗚呼可齋其可復起耶可齋之鄭寔出師山代不乏賢<lb/>
作郡喬木至我可齋尤稱雅黙克踵世範逺近推服少<lb/>
事客游不妄交際而獨與予傾蓋相契予亦寡儔歡洽<lb/>
無㡬獨視可齋猶芝蘭玊樹也既而可齋以耿介受侮<lb/>
予為白之而可齋之徳予也獨深此亦義所不容已也<lb/>
正徳辛巳予還讀禮㷀㷀哀疚而可齋逺過慰藉矜恤<lb/>
家居十載不煩屢訪每一聚首輒連旬日藹然骨肉之<lb/>
誼也嘉靖戊子赴召北上明年遂自講筵左遷南劍可<lb/>
<pb n="KR4e0165_WYG_083-7a"/>
齋逺自海上操舟送之自吴歴越不啻千里南抵閩闗<lb/>
繾綣難别每當祥風麗日之辰丹崖碧潭之上尊酒短<lb/>
篇未嘗不與可齋共之也是嵗予遷晉臬明年遄歸是<lb/>
時可齋且病矣猶買舟騎驢訪余海上是豈世情交合<lb/>
者耶既予入蜀萬里間闗猶能聞問迨予再上玊堂而<lb/>
可齋之疾不可起矣嗚呼哀哉感念今昔惟餘涕淚再<lb/>
越嵗年未酬掛劍嗚呼哀哉遺孤單弱庇䕶未加盟社<lb/>
猶存尚念世好耶予且視二孤猶子若孫也忍忘吾可<lb/>
<pb n="KR4e0165_WYG_083-7b"/>
齋耶忍忘吾可齋耶嗚呼九原有靈可齋其歆予之言<lb/>
否耶尚饗<lb/>
　　　祭少師大學士邃菴楊公文<lb/>
惟公一代偉人四朝元老出入將相丞疑師保蓋天之<lb/>
生我公也固將以為世道計若乃公之所享實盛衰升<lb/>
降之㡬胡蓋棺之已定猶未辯乎是非嗚呼哀哉盛徳<lb/>
大業完器兼資謀斷並出公實多竒故渾厚宏博所以<lb/>
養天下之元氣而變通神化足以繫斯世之安危豈道<lb/>
<pb n="KR4e0165_WYG_083-8a"/>
大者難容而忠誠或以兆疑嗚呼哀哉本朝學術孰使<lb/>
之昌前輩相業誰云最良昔三楊之藻潤共建績於渡<lb/>
江逮李薛之醇正式以増復辟之光何我公之博逹兼<lb/>
數公之所長嗚呼哀哉人亦有言萬里長城五百之運<lb/>
賢聖合并縱后皇之孕育固不知㡬年而後成儻求才<lb/>
於夢卜亦將合千萬人以為英公今已矣百口難名九<lb/>
京可作執鞭為榮此舉一世之所同悲而尤門生故吏<lb/>
之至情也深早承陶冶逺大是期動輒得罪徒負教知<lb/>
<pb n="KR4e0165_WYG_083-8b"/>
定芳晩登公門特荷恩慈幸託公之末照每相顧以得<lb/>
師忽山川之還氣指天日以何私當輀車之在駕奠一<lb/>
觴而陳詞嗚呼哀哉淚止於斯<lb/>
　　　祭少保吏部尚書白巖喬公文<lb/>
惟公具經世才實天下士功施社稷名垂太史公孤卿<lb/>
佐臺省部寺進退出處俱闗國是文章翰墨六經諸子<lb/>
人所難兼公則具美四海起居九重毗倚蒼生注懐詎<lb/>
曰不起嗚呼哀哉深託交道誼屬公忘年一别十載相<lb/>
<pb n="KR4e0165_WYG_083-9a"/>
見懽然公方謝政予乃謫遷慰之累牘贈以長篇約我<lb/>
南下追隨莫前予方北征聞公棄捐百身奚贖有淚如<lb/>
泉世道之慟豈曰惓憐嗚呼哀哉門墻如昨子孫有託<lb/>
絮酒炙雞公如可作尚饗<lb/>
　　　祭張都諫外母文<lb/>
於惟夫人出自名族皇皇大叅中饋是瀆宦轍東西鳳<lb/>
凰相逐居常應變一一可録偕遊成均捐珮遺友策名<lb/>
夏臺氷蘖助守出鎮大藩不變所有晩歸于田翟冠在<lb/>
<pb n="KR4e0165_WYG_083-9b"/>
首嵗臨己巳倉卒變起都城皇皇士女四徙屹然安居<lb/>
誓以生死曰此君夫去將安止大叅既逝門雀可羅强<lb/>
奴滑幹所存㡬何獨撫二女甘此機梭辛苦門户心畫<lb/>
手摩大叅鮮後丘隴何主烝嘗四時涕泗如雨博選于<lb/>
宗義成恩煦絶者復續以光遺譜殷勤相攸爰得佳壻<lb/>
東海之子柱史之弟出司諌垣入讀中秘迎養于家甘<lb/>
㫖終世嗚呼哀哉惟我夫人世之碩師國之忠臣今不<lb/>
可作哀我比鄰江風海月想見精神合𦵏有日栁轊于<lb/>
<pb n="KR4e0165_WYG_083-10a"/>
征赫赫黄門纍纍扶行生有淑徳歿宜有榮蒼天之報<lb/>
終焉乃平深等涕雖有從足不能舉酒絮于尊殽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>于<lb/>
俎千里臨風舉目凄楚洋洋如在鑒此心膂尚饗<lb/>
　　　祭封君誠齋崔公文<lb/>
維公維海宿望商顔髙風清時人瑞聖世伏龍脱頴藝<lb/>
苑飛聲黌宫仕親民社志抗哦松不大厥施以成其子<lb/>
華國有文直筆在史為天下師遂掌邦禮鸞封鳳誥公<lb/>
竟不俟嗚呼哀哉深慕荆有日許劍未酬遽聞訃告悵<lb/>
<pb n="KR4e0165_WYG_083-10b"/>
望十洲天風海濤若助隠憂尚有恩波永賁林丘嗚呼<lb/>
人生所貴者夀公夀絶倫望百逾九埃溘塵寰與化為<lb/>
友芳靈洋洋歆此絮酒嗚呼哀哉尚饗<lb/>
　　　祭閣老石齋楊公文<lb/>
惟公兩朝師傅一代忠賢身騎箕斗氣作山川深禮闈<lb/>
門生最辱知憐相從館閣餘二十年白頭萬里謬寄旬<lb/>
宣過公鄉縣桑梓依然感念今昔有淚如泉嗚呼哀哉<lb/>
萬世在後萬世在前誰為此謀悠悠蒼天嗚呼哀哉尚<lb/>
<pb n="KR4e0165_WYG_083-11a"/>
饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_083-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻八十三<lb/>
</p>
<p>
</p>
  </div>
</body>
</text>
</TEI>
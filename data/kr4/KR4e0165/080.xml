<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻八十</head> <lb/>
    <p>
<pb n="KR4e0165_WYG_080-1a"/>
欽定四庫全書<lb/>
　儼山集巻八十<lb/>
　　　　　　　　　　　　　明　陸深　撰<lb/>
　　行狀三<lb/>
　　　光禄大夫柱國少保兼太子太傅禮部尚書武<lb/>
　　　　英殿大學士贈太保諡文康顧公行狀<lb/>
公諱鼎臣字九和别號未齋蘇之崑山人崑山古稱東<lb/>
吳吳四大姓顧其一也三國時雍為吴名相其後别族<lb/>
<pb n="KR4e0165_WYG_080-1b"/>
散處故崑山有顧氏云公家雍里村世以力田種徳聞<lb/>
於時故崑山之顧氏為大族其十二公者元之萬户也<lb/>
寔生徳輝嗣為萬户徳輝生八子其季諱士恭公之髙<lb/>
祖也曽祖諱大本祖諱良號耕樂道人父諱恂號桂軒<lb/>
有隠徳列祀鄉賢三世俱累贈光禄大夫柱國少保兼<lb/>
太子太傅禮部尚書武英殿大學士曽祖母蔡氏祖母<lb/>
吴氏嫡母吴氏生母楊氏俱累贈一品夫人公生而頴<lb/>
敏數嵗能文章稍長學益進與兄子直潜同游邑庠皆<lb/>
<pb n="KR4e0165_WYG_080-2a"/>
有名時號顧氏三鳳𢎞治辛酉舉應天鄉試乙丑舉㑹<lb/>
試對大廷賜進士及第第一人授翰林院修撰七月丁<lb/>
父桂軒公憂正徳丁夘服闋戊辰五月還朝與修孝宗<lb/>
實録成己巳五月陞翰林院侍講賜銀幣十二月丁楊<lb/>
夫人憂壬申服闋告病家居癸酉冬還朝甲戌充廷試<lb/>
受巻官丙子五月陞左春坊左諭徳兼翰林院侍讀八<lb/>
月受命主順天鄉試時錢寧擅權令人持帖至公所囑<lb/>
其所親以重利啗之公不為動竟忤寧而寧亦不能害<lb/>
<pb n="KR4e0165_WYG_080-2b"/>
也己夘武宗南廵賜麒麟服辛巳今上入繼大統五月<lb/>
開文華講讀充經筵日講官賜銀幣孔雀服三襲復充<lb/>
武宗實録纂修官公在講筵音吐宣暢敷陳啟沃節奏<lb/>
纚纚上每傾聽嘉靖壬午正月郊祀禮成賜白鷴服三<lb/>
月疏乞歸省祭上以講官故特命馳驛還鄉賜白金文<lb/>
綺仍令速返供職癸未疏乞養病上不允再疏得請家<lb/>
居藏修者㡬四年目擊東南利弊慨然欲起而振舉之<lb/>
丙戌冬赴闕丁亥二月復職經筵日講仍舊十月更定<lb/>
<pb n="KR4e0165_WYG_080-3a"/>
學士制公首為翰林院學士掌印仍充經筵日講官分<lb/>
撰誥勅十一月進講范浚心箴上特諭内閣云朕因十<lb/>
三日聼講官顧鼎臣解説心箴連日思味其意甚為正<lb/>
心之助昨自寫一篇并假為註釋復諭曰前日聽講心<lb/>
箴深加愛尚朕自念上荷天命為人君長當務學以致<lb/>
知待麤有領㑹之時再註視聽言動四箴後復御製敬<lb/>
一箴命于翰林院兩京國子監建敬一亭并前五箴俱<lb/>
勒石其中天下學校準為定制戊子八月三十日上又<lb/>
<pb n="KR4e0165_WYG_080-3b"/>
諭輔臣曰朕為洪範一書於帝王為治之大經大法實<lb/>
為親切講解須委一人庻得接續貫暢欲令鼎臣通篇<lb/>
進講分段計日從容講解務使盡其所言以為朕為學<lb/>
求治之助九月八日上又諭以公所講洪範盡心指解<lb/>
復慮詞語長多恐温書之日有所失記少為刪去㡬句<lb/>
從容講説以發明朕心使有所得直解揭帖内可撰寫<lb/>
精全朕得覽閲以求㫖義為為治之助十月賜文獻通<lb/>
考四書大全書傳大全各一部閏十月二十日上又諭<lb/>
<pb n="KR4e0165_WYG_080-4a"/>
曰今以寒月例暫免經筵日講但朕以洪範未終篇故<lb/>
未循例暫免又曰為學貴終始亦在乎篤行不在急迫<lb/>
與徒知也鼎臣暫免朝叅止入講殿進講庻得從容朕<lb/>
亦安聽或得於領㑹矣十一月二十一日上又諭以公<lb/>
進講洪範終篇盡心指陳陞詹事府詹事仍兼翰林院<lb/>
學士賜白金文綺又諭稱公入仕有年故特進三品與<lb/>
他講官不同蓋特恩云上又諭公自進講以來忠誠剴<lb/>
切於經傳多所發明甚為朕進學之助又諭以公學行<lb/>
<pb n="KR4e0165_WYG_080-4b"/>
素優侍講有年啟沃良多勤勞簡在特給賜誥命己丑<lb/>
四月命校勘續修大明㑹典公充副總裁考定損益多<lb/>
公手筆云十二月上奉先聖先師神位於文華殿之東<lb/>
室行釋菜禮特命輔臣及公等十臣瞻拜復召至西室<lb/>
親承天語期勉賜茶而退繼頒聖諭令十臣各敷陳經<lb/>
義闗切於君徳治道者以獻公撰述中庸首章講義一<lb/>
篇進呈御覽大意言圖治者期臻於聖神功化之極不<lb/>
安於小康也庚寅二月上肇舉耕籍禮特㫖命公與九<lb/>
<pb n="KR4e0165_WYG_080-5a"/>
推之列賜雲鶴服七月命掌詹事府事辛夘九月無逸<lb/>
殿成上御殿命輔臣及公等坐講周書無逸篇賜宴十<lb/>
月陞禮部右侍郎兼翰林院學士仍充經筵日講官不<lb/>
妨部事十一月歴三品俸考滿廕孫謙亨入監壬辰十<lb/>
月奉特㫖教庻吉士吕懐等二十一人舊例教庻吉士<lb/>
率用翰林臣二員獨受簡命自公始也十二月陞吏部<lb/>
左侍郎掌詹事府事兼官職位如故癸巳三月上以釐<lb/>
正先師祀典再幸太學命公充分獻官上祀畢御彞倫堂<lb/>
<pb n="KR4e0165_WYG_080-5b"/>
命祭酒司業講書賜坐聽講賜新鈔羊酒時取孔顔孟<lb/>
三氏子孫至京從幸陪祀公退而上言以為孔子之道<lb/>
為萬世帝王法在當時門弟子唯曾參之傳獨得其宗<lb/>
觀大學一書綱領條目昭然明白端可見矣而二千年<lb/>
以來未有能表章之者我皇上崇儒重道逺邁帝王似<lb/>
兹曠典所宜肇舉伏乞命禮官詳議盍訪曽氏子孫與<lb/>
孔顔孟三氏一體録用則吾道幸甚上是之於是求得<lb/>
曽氏子孫名質粹者授博士以主祀事甲午再滿考進<lb/>
<pb n="KR4e0165_WYG_080-6a"/>
勲級授資治尹時大同軍士屢變執政者欲以大兵屠<lb/>
滅公抗疏言叛者不過二三渠魁誅之則國法正而人<lb/>
心安矣奈何戮及無辜使玊石俱焚乎上從其奏全鎮<lb/>
生靈頼以獲免乙未孝静毅皇后梓宫發引禮部疏請<lb/>
命大學士一員題主上特以命公是嵗廷試進士充讀<lb/>
巻官舊制親賜策問皆内侍傳捧是年特命公捧下仍<lb/>
著為例上復御文華殿親試選進士趙貞吉等三十人<lb/>
改庻吉士内閣疏請簡命主教事者上擢公禮部尚書<lb/>
<pb n="KR4e0165_WYG_080-6b"/>
兼翰林院學士仍掌詹事府事教庻吉士公具疏懇辭<lb/>
上諭之曰朕以卿講幄舊臣効勞有年特加兹秩専委<lb/>
教讀為國儲材宜從朕命公就職程率訓勵模範肅然<lb/>
冀得真材以稱上意七月公有疾二十三日上賜手札<lb/>
云前因秋享祖考卿以疾奏别委捧主朕意以卿微疾<lb/>
耳昨聞之李輔臣謂猶未愈卿受命教習吉士此非小<lb/>
託宜善加調理可用心教之以副朕任用焉二十六日<lb/>
復賜手札問疾并手製藥一劑賜公諭意諄諄恩眷有<lb/>
<pb n="KR4e0165_WYG_080-7a"/>
加丙申三月從上幸山陵賜麟服及銀瓢繡囊諸物四<lb/>
月賜飛魚服二十七日召見行宫時公教庻吉士因論<lb/>
進學之方作文之法教育人材之要及言宋史浩繁宜<lb/>
加刪削以備御覽上意嘉悦議修飾七陵并豫建夀宫<lb/>
命公徃祭天夀山之神八月上遣祀先師孔子九廟成<lb/>
禮部疏請定各廟時享太廟祫享大享諸樂章上特命<lb/>
公専撰九月重録累朝寳訓實録成公為同經理官特<lb/>
加太子太保賜宴於謹身殿仍賜銀幣鞍馬十月議遷<lb/>
<pb n="KR4e0165_WYG_080-7b"/>
孝肅孝穆孝恵三后神主奉安陵殿特命公題主丁酉<lb/>
七月公上疏言東南財賦重地積弊甚多為民蠧害遂<lb/>
條陳四事一曰暫議差官總理二曰查理田糧舊額三<lb/>
曰催徵嵗辦錢糧四曰查復預備倉糧皆究極利弊纎<lb/>
悉不遺公恐行之者不得其意反為民害故又曰所以<lb/>
更化善治非作聰明以亂舊章也法久弊滋務在整飭<lb/>
振舉以復舊焉耳其惓惓若此先是嘗以四事建言于<lb/>
朝行之而有司因循廢閣故復有是奏上特命户部臣<lb/>
<pb n="KR4e0165_WYG_080-8a"/>
速行之加嚴切焉是嵗京師大水沉竈浮屍見者駭異<lb/>
而天下郡縣又多水災湖廣尤甚公疏宜修人事以格<lb/>
天心紆民困以消隠禍極論傷痍困窮之狀乞請優恤<lb/>
京師被災之家其湖廣承天乃皇上受命龍飛之地災<lb/>
沴如此神人震驚宜遣大臣馳徃賑救遺黎掩瘞枯骼<lb/>
更勅天下撫按憲臣嚴督有司奉行徳意加恵存亡庻<lb/>
邦本固而天心可回矣上嘉納焉戊戌二月奉命主考<lb/>
㑹試時士子一時習為竒險之文靡然成風禮部疏言<lb/>
<pb n="KR4e0165_WYG_080-8b"/>
其事公當文衡崇雅黜浮文體大正士論服之三月廷<lb/>
試進士充讀巻官公簡在帝心自己丑嵗即擬大用公<lb/>
時宰張羅峯以宻疏沮之非上意也是嵗八月十七日<lb/>
上御平臺始勅吏部以太子太保禮部尚書兼文淵閣<lb/>
大學士入内閣公疏辭上諭曰卿講讀舊臣才學茂著<lb/>
朕心簡在内閣重任特兹委用宜盡心輔賛以副朕意<lb/>
公既大拜與序菴李公桂洲夏公同心輔政上倚任焉<lb/>
重九日賜上尊珍饌二十五日駕幸山陵秋祭公扈蹕<lb/>
<pb n="KR4e0165_WYG_080-9a"/>
侍行十一月朔駕詣圜丘恭上皇天册表復詣太廟恭<lb/>
上册寳賜銀幣召對便殿復論經史欲集儒臣彚纂修<lb/>
葺公奏請皇上宜如漢宣帝時開白虎觀召諸儒講論<lb/>
五經同異親稱制臨決斯文之幸也上曰卿言甚合朕<lb/>
意朕思作此等事勝於他事也二十六日聖母章聖皇<lb/>
太后違和上命輔臣引醫入視賜銀幣既而皇太后上<lb/>
昇十二月侍駕幸山陵相度陵隧上駐蹕徳勝門手賜<lb/>
禦寒首衣途次賜食器銀杓諸品物是日昭聖皇太后<lb/>
<pb n="KR4e0165_WYG_080-9b"/>
遣中使至山陵問上起居以輔臣扈從勤勞各賜銀幣<lb/>
己亥元日賜上尊珍饌與勲輔諸臣被召至𤣥極寳殿<lb/>
觀燈賜燕二十七日上於平臺勅吏部以昨冬祗薦皇<lb/>
天冊表命使諸臣䖍恭賛佐宜錫殊嘉加公少保兼太<lb/>
子太傅武英殿大學士尚書如故二十九日召至啟祥<lb/>
宫入見皇嗣賜銀幣花紅二月朔日皇太子冊立及景<lb/>
裕二王就封賜銀幣新鈔時上卜以是月十六日南廵<lb/>
承天乃命夏公扈蹕而以公留守京師八日賜牙刻留<lb/>
<pb n="KR4e0165_WYG_080-10a"/>
守闗防一顆聖諭畧曰朕將躬詣顯陵為親營計吉地<lb/>
日以期矣特命卿同錞鏸守北京佐太子代理之重卿<lb/>
職也宜協心䕶守一應題奏以關防用使宻切要務重<lb/>
封印記庻别詐偽昨論宋事朕見文人每私檜為忠卿<lb/>
直以為姦可見卿之公讜也朕此行非有導之者卿但<lb/>
盡誠居守十三日召見文華殿面計南廵程途日行次<lb/>
序手授几筵祭文及記事一帙遂賜蟒衣四襲金寳帶<lb/>
一圍上以諸邊重地宻邇京師欲遣大臣行邊公曰須<lb/>
<pb n="KR4e0165_WYG_080-10b"/>
重臣乃可上曰翟鑾何如公頓首曰聖諭甚當遂起翟<lb/>
公於家即拜行邊使奉勅廵厯九邊是日公疏聖駕南<lb/>
廵伏䝉眷命留臣居守京師輔賛機政受命以來蚤夜<lb/>
兢惕不遑寧處良由責任至重切慮才力綿薄弗克負<lb/>
荷以傷皇上知人之明私憂過計不容隠黙手上七事<lb/>
皆軍國重務内一事云皇太子正位東宫文武官例該<lb/>
朔望朝叅上曰可怠者戒之又一事云内閣於各衙門<lb/>
舊不統攝臣留守事重乞令順天府五城御史兵馬廵<lb/>
<pb n="KR4e0165_WYG_080-11a"/>
捕㕘將把總悉聽臣約束庻便行事上是之著暫此悉<lb/>
聽統束其餘皆上手批可復諭之曰朕祗為顯陵南徃<lb/>
躬視土地留守重託簡付于卿宜夙夜慎恭以匡儲政<lb/>
條奏各有批示卿其欽之十四日上召見平臺手授御<lb/>
筆面勅曰朕躬以二親妥靈之地日夜思念心甚不安<lb/>
必親見乃安此心非漫遊也特以留守至託簡付于卿<lb/>
宜朝夕慎恭輔賛儲政庶朕心安于行卿其欽哉慎之<lb/>
又面諭曰朕用卿晩卿受重託凡各衙門事務皆得預<lb/>
<pb n="KR4e0165_WYG_080-11b"/>
聞官員有不職廢事者重則奏聞區處輕則請㫖懲戒<lb/>
公即奏曰九重宻㫖人不得聞乞降綸音百官悉知警<lb/>
戒臣得以行所無事矣上可其請宣諭百司是日又勅<lb/>
諭公曰朕兹廵幸承天恭視顯陵車駕徃回動歴數月<lb/>
昨以冊立東宮命之監國特留卿賛輔協同文武重臣<lb/>
居守内自禁掖外而都城逺及邊陲并大小百司庻務<lb/>
悉以付卿宜遵承朕命應啟請者擬請令㫖施行應聞<lb/>
奏者馳奏行在定奪其有宻切𦂳重事情宜用欽賜印<lb/>
<pb n="KR4e0165_WYG_080-12a"/>
記來聞卿講幄舊臣久懐經濟朕兹重寄宜欽承之哉<lb/>
十五日召見文華殿賜皇考御書扁二面一曰日新又<lb/>
新一曰太極無極又賜銀圖書一顆文曰經幃首選十<lb/>
六日車駕發京師公奉命居守振舉紀綱輦轂之下肅<lb/>
然屢以錦衣舍人齎皇太子問安疏及公留守問安宻<lb/>
疏詣行在凡内外軍國機務無不纎悉聞奏三月二十<lb/>
五日上在承天以山陵相度事宜手諭特先示公一人<lb/>
并賜御製詩歌三篇且諭以衛輝失戒令録詔勅諸文<lb/>
<pb n="KR4e0165_WYG_080-12b"/>
馳進公疏謝畧曰臣仰知聖孝純切諦視山陵已定大<lb/>
事聖子神孫億萬世無疆之福基於此矣臣自忭慰未<lb/>
敢宣洩至若聖情悲喜露於述作格律髙古思致真切<lb/>
直追典謨訓誥之作信非漢唐以下秉徳好文之主所<lb/>
能窺測其萬一也四月十五日車駕回京公率百官奉<lb/>
迎致詞瞻拜上慰勞之公居守時律下太嚴不少假借<lb/>
言官論之公即引罪辭避上特慰諭焉時上以草勅事<lb/>
督責輔臣公頓首陳諌詞意懇切上為之霽威五月公<lb/>
<pb n="KR4e0165_WYG_080-13a"/>
以累朝典故文籍俱貯内閣制勅房翻閲衆手文字漫<lb/>
滅前後脱落二月間召對平臺時面奏乞令中書謄寫<lb/>
進呈聖覽為萬世法程上俞允之至是成二十餘帙上<lb/>
之餘未及就時皇妣南祔顯陵舟行遣公至通州題主<lb/>
十二日賜御批寳璽聖製詩歌二函皆南廵時作也十<lb/>
九日特賜天靈茶筍六月公以疾在告上遣醫視疾中<lb/>
官齎賜羊豕酒米諸物閏月朔祀永明後殿先聖先師<lb/>
堂上命公代拜十五日一品考滿復職上遣中官齎賜<lb/>
<pb n="KR4e0165_WYG_080-13b"/>
羊酒新鈔八月南薫殿書太祖成祖睿宗三聖玊冊寳<lb/>
賜銀幣九月賜白花玊帶一圍金織麒麟服三襲二十<lb/>
五日召至皇極閣視書皇天玊冊表賜銀幣二十八日<lb/>
扈從聖駕親閲夀宫及奉安成祖陵碑賜銀幣諸物十<lb/>
二月四日賜白金蟒衣庚子正月十日冊封皇貴妃等<lb/>
妃嬪充副使捧冊十九日上祈榖于𤣥極寳殿夜召勲<lb/>
輔禮臣六人賜貂皮暖耳三月八日欽奉聖諭公具對<lb/>
解疑言及朝㑹事上再賜手札詞意諄懇一時君臣相<lb/>
<pb n="KR4e0165_WYG_080-14a"/>
與誠信通流雖家人父子不是過也五月三日夏至有<lb/>
事於方澤命公視牲郊壇感寒病噎請告上遣醫視疾<lb/>
仍遣中使賜食品如前時公卧病日久不瘥上屢遣中<lb/>
使齎手札賜問越三月公以例上疏辭俸上復予告給<lb/>
俸如故八月病甚公懇乞歸休上温㫖慰留九月十六<lb/>
日公疾少間伏枕呼冡孫謙亨語之曰吾受皇上厚恩<lb/>
畢力報稱今殆不可起矣吾志未及為者爾筆記之於<lb/>
是口占五言古詩一章云天下㡬大事初意戮力為流<lb/>
<pb n="KR4e0165_WYG_080-14b"/>
景若逝波世路况多岐天造既難明立事不可期後來<lb/>
有傑士一一為為之為國開太平千載壯鴻基復命書<lb/>
五事于後一曰復鹽法以備邊計二曰興南北直𨽻山<lb/>
東河南水利開稻田樹積蓄以省漕運三曰經理宣府<lb/>
大同二鎮薊州遼東山西邊備以保障京師陵寢四曰<lb/>
復河套經理甘肅以保全陜五曰經理松潘以保全蜀<lb/>
皆國家大計云十月五日病革乃力疾陳遺疏感激聖<lb/>
恩勸上親賢圖治加意元元頥養聖躬茂登萬夀以貽<lb/>
<pb n="KR4e0165_WYG_080-15a"/>
聖子神孫無疆之業以慰天下臣民仰望之心上答曰<lb/>
覽卿力疾陳奏足見忠愛朕已具悉六日午時卒于正<lb/>
寢訃聞上為憫悼勅禮部舉恤典以聞賜祭九壇仍命<lb/>
禮部主事王健營𦵏事贈太保諡文康公身長七尺虬<lb/>
髯虎視姿貌竒偉風神峻拔自束髪為舉子時即有大<lb/>
志初名仝後更今諱其志也果以掄魁發身位登宰輔<lb/>
文章功業卓冠一時殆不負所學矣公性直諒不諧於<lb/>
俗遇事輒敢言人雖敬而畏之亦以是見沮頼為聖主<lb/>
<pb n="KR4e0165_WYG_080-15b"/>
所知卒能保全晩嵗始入政府恩禮優渥賚予頻蕃公<lb/>
亦竭忠報稱不避嫌怨僅僅二載竟卒于位至於遺言<lb/>
一不及私可謂社稷臣矣公生於成化癸巳二月二十<lb/>
五日享年六十有八配朱氏累封一品夫人有賢行白<lb/>
首相敬如賔長子履方夫人所出也鄉貢進士娶梁氏<lb/>
次履祥娶周氏側室薛氏出次履貞順天府學増廣生<lb/>
以履祥有疾讓䕃入監娶陳氏履吉尚㓜皆庻出女二<lb/>
皆夫人出長適國子生歸本次適國子生朱端禧早寡<lb/>
<pb n="KR4e0165_WYG_080-16a"/>
孫男四人長即謙亨尚寳司司丞以公内閣恩改授娶<lb/>
陸氏次謙益四夷館譯字生娶周氏續聘查氏餘幼女<lb/>
二王世業周允懐其壻也曽孫男五咸和咸平咸康餘<lb/>
皆幼公所著詩文應制諸作奏議共若干巻藏于家公<lb/>
之卒也上遣禮部主事董子儀䕶䘮南還履方等將卜<lb/>
以嘉靖壬寅某月日𦵏公于潭山之原禮也深叨從公<lb/>
後三試皆為同年而家居不逺百里又嘗同官翰林辱<lb/>
公以為知己者久矣比聞國子司業王先生繩武數論<lb/>
<pb n="KR4e0165_WYG_080-16b"/>
公之行誼曰公居家篤於孝友父桂軒生公時年已五<lb/>
十有七公既長恒恐不逮養每夜焚香祝天願減已嵗<lb/>
以益父夀桂軒公果登耄耋公狀元及第得報後兩月<lb/>
而卒竟如其願云公少不獲於伯兄事之未嘗失禮待<lb/>
宗族皆有恩義其貧者㡬百人計口給粟以贍之與人<lb/>
交遊洞見肺腑雖韋布久要雅敬如新云倜儻大度喜<lb/>
施予所得俸賜見貧者輒以周之濟南一貢士就教職<lb/>
待選日久無以自給遂鬻其子公聞而惻然遺金俾贖<lb/>
<pb n="KR4e0165_WYG_080-17a"/>
之居京師凡病若死不能具醫藥棺歛者有請於公公<lb/>
輒濟焉為人外剛嚴而内寛和禮賢樂善推誠布公奬<lb/>
引寒士孜孜不倦自公之暇奕觴詠歌寄興蕭逺平居<lb/>
不廢絲竹所至室宇煥然雖紛華之中未嘗不澹然自<lb/>
得無所係累也公生長東南念財賦日蠧為國大患故<lb/>
三舉奏又以故鄉崑山為東南要地財賦上供者四十<lb/>
餘萬濵海數受警無城郭可守何以保民乃言於撫按<lb/>
憲臣疏請凡沿海縣邑無城者令有司次第修葺而崑<lb/>
<pb n="KR4e0165_WYG_080-17b"/>
山最為要害首議興築三年而城成民用乂安百世之<lb/>
利公之功也繩武與公同郡邑而有親好相知尤深其<lb/>
言當為實録云履方寔予國子所教士間奉遺命以斯<lb/>
文為託乃相與敘次如右將以請於當世之宗工大手製<lb/>
銘焉謹狀<lb/>
　<lb/>
　<lb/>
　儼山集巻八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山續集巻八</head> <lb/>
    <p>
<pb n="KR4e0165_WYG_108-1a"/>
欽定四庫全書<lb/>
　儼山續集巻八<lb/>
　　　　　　　　　　　　　明　陸深　撰<lb/>
　序<hi>八首</hi>
　　　贈楊司封仲玉序<lb/>
我朝兩都並建士大夫宦歴同謂之天子禁近之臣自<lb/>
北乞南者著例輙聴其去非獨以便臣下之情亦以養<lb/>
亷静之操也自南入北者必以薦㧞遷擢論不得自乞<lb/>
<pb n="KR4e0165_WYG_108-1b"/>
其法意微矣楊先生仲玉以桐鄉令五月調開化三年<lb/>
政成入為刑部主事閱三月以養母便乞南改吏部主<lb/>
事去子方卧疾于家聞而慕之及起告來先生之子兵<lb/>
科給事中士宜以行巻請敘先生之行也予不及送願<lb/>
有言焉及讀少宗伯東江顧先生所贈序稱楊氏之先<lb/>
世積善于已獲報于天故先生兄弟父子之間科第人<lb/>
物聫羙並秀為一時郡邑冠昭乎天人之際可以勸矣<lb/>
予何加焉惟昔往嵗以使事過三衢方是時先生令開<lb/>
<pb n="KR4e0165_WYG_108-2a"/>
化適羣盜發饒信間而開化當盜衝先生亟請城焉既<lb/>
得命親閱版築屹然保障而開化可守矣嚴村者開化<lb/>
之間道也先生眎其地曰僻而捷請守焉上官不以為<lb/>
然賊竟由嚴村口入賊既入開化間先生據城不暇寢<lb/>
食者凡六旬獨以恩信招集勇敢殺賊甚衆及上首級<lb/>
歎曰殺人以成功名吾不忍也卒為有力者冐去以得<lb/>
賞賊既退殺掠慘酷居民凋耗上官欲按舊籍定賦先<lb/>
生曰亡者民也存者籍也亡者實存者虚以虚存徴實<lb/>
<pb n="KR4e0165_WYG_108-2b"/>
役其何以堪吾不忍為之遂躬歴鄉鄙閱實口數以新<lb/>
籍從事余採諸道路之言如此復訪諸士大夫皆然予<lb/>
竊識之今得牽聫書諸簡末使後有考焉先生蓋勇於<lb/>
為善而獨亷静於進取者耶楊氏之獲於天者宜益厚<lb/>
矣則是行也果不足以盡先生而足以為先生賀先生<lb/>
之兄伯玉憲副與予為忘年交憲副公直諫不喜人諛<lb/>
佞年未及而身先退亷静之操尤為卓立夫屈伸進退<lb/>
之間君子所以與道消息者也余無似不足以與於此<lb/>
<pb n="KR4e0165_WYG_108-3a"/>
士宜幸有以質之<lb/>
　　　縣侯張八峯考滿序<lb/>
嘉靖癸卯八峯先生令上海之三年今上皇帝中興之<lb/>
二十有二年也仰惟皇上深仁厚澤浸漬海隅而綜核<lb/>
之法精我侯以宏材碩學輔理赤縣而循良之政舉蓋<lb/>
千載一時也侯舉戊戍進士有聲當道者器之試令於<lb/>
海海東南壯縣素號難治侯之令海也先徳教而後政<lb/>
刑敦本實而汰浮冗嘗有言曰使吾有赫赫之名吾寜<lb/>
<pb n="KR4e0165_WYG_108-3b"/>
徐徐之為愈也使吾為快心之舉吾寜遜志之為務也<lb/>
是故一年而道行二年而信孚三年而化成海之為海<lb/>
亦既改觀矣今獻績于朝當為治平第一侯自此升矣<lb/>
夫君子學成而仕患無其時時矣患無其遇遇矣患為<lb/>
他奪而業之不能竟也我侯身際聖明道合當軸而又<lb/>
實以三年之俸厯志遂而業成上獲而下得可不謂千<lb/>
載一時也㢤卜日戒行邑之士大夫相與餞之江上有<lb/>
為達才之論者曰侯豈百里所能淹㢤司封駁持諫諍<lb/>
<pb n="KR4e0165_WYG_108-4a"/>
以左右天子發舒輔相之業吾海上固桐鄉也有為留<lb/>
行之計者曰天下一縣之積也使侯之道行必有轉移<lb/>
感應之機風動阿衡猶運掌也兩者不能决以諗于深<lb/>
深曰皆是也凡人之情有愛之者則不忍其去有望之<lb/>
者則不願其留雖然大小則有間矣與其私於一方孰<lb/>
若公於天下八峯其行㢤昔王文正公子明宋之賢相<lb/>
其送薛簡肅之為轉運也曰東南民力竭矣薛公一奉<lb/>
其言為世名臣竊意當時文正深居廟堂之中未必親<lb/>
<pb n="KR4e0165_WYG_108-4b"/>
覽東南之實且真仁之朝宋事將非矣顧宰相一言雖<lb/>
百世猶頌之惟我聖祖肇基淮甸皇上龍飛江漢東南<lb/>
氣勢豈前代所敢望㢤况今天下一統幅員萬里又無<lb/>
燕雲興靈之役中外臣工注意根本之地者謨謀迭出<lb/>
海實東南之一邑固在袵席之上矣但今日之事則我<lb/>
侯之所身親目擊者也侯亦有意於文正之言否耶今<lb/>
制凡考滿自外入者先上其事於考功考功殿最之乃<lb/>
上其事於朝天子親殿最之其髙等則有錫宴賜勑之<lb/>
<pb n="KR4e0165_WYG_108-5a"/>
典或有面對輪召之舉侯時在列倘以東南民力聞於<lb/>
上事有所濟則回天沃日之功又當出王文正之右矣<lb/>
是誠千載一時也侯唯唯相與載拜而别御醫顧君定<lb/>
芳輩前趨以告諸士大夫曰古者行必有贈禮也斯可<lb/>
以為八峯贈矣請書于簡<lb/>
　　　鯉庭雙夀序<lb/>
嘉靖甲申嵗秋九月未盡一日董徴君三岡翁初度辰<lb/>
也實開六袠配孺人氏宋同焉翁孺人有徳徳翁與孺<lb/>
<pb n="KR4e0165_WYG_108-5b"/>
人者咸以雙夀夀翁初翁屢舉子輙不育昨嵗始得男<lb/>
男甚偉長必後董人尤以為仁者之報進士董君羽用<lb/>
既祝焉曰是宜稱鯉庭雙夀庶以彰天之報仁人乃手<lb/>
書翁之懿行足以祈天永命者百十以告于儼山人陸<lb/>
深曰翁子儀之伯父也子儀猶之子也知子儀者伯父<lb/>
深矣伯父母之夀故子儀之慶尤深焉夫可慶者夀可<lb/>
傳者文可文者情文以彰夀夀以徴徳徳以永世於有<lb/>
道者望也此子儀之情也敢請予發書不敢當者久之<lb/>
<pb n="KR4e0165_WYG_108-6a"/>
子儀之請至再而益勤因念今世號稱巨族世家者為<lb/>
不少矣而詩禮甲科之盛則吾郡聞焉吾郡詩禮甲科<lb/>
之家為不少矣而父子兄弟之盛則董氏擅焉乃若出<lb/>
處之皆賢繼承之不替則尤盛於董氏予初登朝從廷<lb/>
尉中岡公郡伯宜菴公之後而太守守菴公實有京闈<lb/>
同年之好已復連婣曩嵗拜太夫人於里第時與三岡<lb/>
翁游處信宿醇然君子儒也方時年甚强氣甚壯偉貌<lb/>
而玉晳真貴介公子也退乎其容縟乎其禮度謙謙乎<lb/>
<pb n="KR4e0165_WYG_108-6b"/>
不示人以城府則名門之令器也聴其議論辯而理考<lb/>
其踐履密而誠觀其運用出而不窮蓋練達經綸才也<lb/>
游心物外不以世慮紛擾茂林修竹之間杖屨往來却<lb/>
而望之又神仙流也予敬且慕焉頻年以來徳義益聞<lb/>
惠澤益廣充養益邃而春秋益以髙矣承事諸兄間藹<lb/>
然孝友之光為世矜式天眷明徳俾有賢嗣翁殆今之<lb/>
仁人耶傳曰仁者夀夫仁道之難也久矣千載一人若<lb/>
猶接踵况於並世而雙一家所萃饗偕老之福如翁如<lb/>
<pb n="KR4e0165_WYG_108-7a"/>
孺人者是又國家禎瑞之符而非董氏一門之慶雖羽<lb/>
用愛深情至恐亦未得專而慶之也自是而夀愈升則<lb/>
慶愈大慶愈大則傳愈永傳愈永則徳愈深而風愈逺<lb/>
古人所謂不朽者蓋若是深知翁故史官也庸書以俟<lb/>
并以復羽用云翁名懐字世徳御史介軒公之季子别<lb/>
號三岡人稱之曰三岡翁亦夀也<lb/>
　　　夀沈西津方伯六十序<lb/>
大方伯西津先生沈公既致蜀政歸歸數年年始登六<lb/>
<pb n="KR4e0165_WYG_108-7b"/>
十今嘉靖辛卯六月九日實惟初度之辰僉謂公官至<lb/>
二品矣用之尚未盡其才或者天將益之以算乎深曰<lb/>
何但已也聖明圗治惟才是求惟求老成是事天子且<lb/>
用公於六十外益之以算者庸知非所以盡其才乎僉<lb/>
又曰然是宜賀且祝也相率先期登堂舉禮請詞為侑<lb/>
沈氏之良有雲谿先生者明於大道善為盈虚之詞曰<lb/>
榮名外也神明内也外益形内益生外厚矣而生無益<lb/>
者有之未有趨於外而中之有也其惟核之存乎其惟<lb/>
<pb n="KR4e0165_WYG_108-8a"/>
兌之塞乎惟聰之黜而明且闇乎以無為為為乎吾家<lb/>
弟之所知也是故抗志物表獨超大原雖涉世多虞而<lb/>
險夷欣戚之境藐焉不一槩於中是夀徴也有百户侯<lb/>
昌甫者志於大業善為康濟之詞曰文經武底治之道<lb/>
也禮禁法防理之制也故變化消息與天地俱大人思<lb/>
以一身易天下故曰安我所以亨天下也存我所以厚<lb/>
蒼生也仁夀之効成而吾且與共其不朽吾家兄之所<lb/>
辦也是故敭歴中外卓有政績居常未忍忘世於凡國<lb/>
<pb n="KR4e0165_WYG_108-8b"/>
家理亂之原聞焉必議議焉必詳精神意氣之駿發日<lb/>
盛而月新是夀徴也於是進士存肅捧觴趨而前曰二<lb/>
父之言良是夫修身以至於永命為邦而迄於治安此<lb/>
豈常人所能㢤吾叔父實兼有焉雖然古君子之道放<lb/>
之則運六合而有餘歛之則藏一身於無迹此豈有二<lb/>
致㢤吾叔父豈有聞焉顧吾叔父亷直自信動與時忤<lb/>
耳順云及冢器尤虚天道於仁人何如也方今天子神<lb/>
聖斷然為威福之主清問明揚使是非忠佞大白於天<lb/>
<pb n="KR4e0165_WYG_108-9a"/>
下以究中和位育之化吾叔父葆真延祥誕毓多男以<lb/>
衍螽斯瓜瓞之風存肅忝以詩書承公後嵗嵗當率宗<lb/>
人如此一觴此存肅之志亦存肅之所為祝也光生以<lb/>
為何如深聞之曰懿㢤雲谿之言淵乎有兄道焉户侯<lb/>
之言秩乎有弟道焉進士之言藹乎有子道焉是可以<lb/>
訓矣深少而鄙公有五年之長竊幸同朝猶兄弟也膏<lb/>
馥所溉亦既多矣使公之道行與公之身夀方且恃以<lb/>
為重寧非慰且願㢤自惟沈陸世居海上百年以來迭<lb/>
<pb n="KR4e0165_WYG_108-9b"/>
相婚婣先世長老皆淳檏和厚故多夀考至於今未衰<lb/>
也又幸從公以科第起其家益有榮光焉一脉之承傳<lb/>
又寜無望於公㢤公將邁期耋閱嵗寒巋然松栢之韻<lb/>
使宗黨婣戚永有矜式庶㡬人以道尊年以人夀此又<lb/>
深之祝也是故特書為序以張之鄉邦且使兩家子弟<lb/>
共聞焉世敦之抑世守之固有出於言語文辭之外者<lb/>
不知公以為何如也<lb/>
　　　海國留春巻後序<lb/>
<pb n="KR4e0165_WYG_108-10a"/>
右海國留春之詩凡若干首弁以海國留春之序一首<lb/>
此鄭侯啓範自上海令赴召起而上海士大夫所為作<lb/>
也蓋以留侯侯不可留遂以思侯云侯莆田名家弱冠<lb/>
舉進士負竒傑之才博學而明於理令上海滿三年矣<lb/>
惠政焯焯以百十計最其大者右文興學稽古䘏民有<lb/>
丕變焉海環地六百里齒聚而易爭故好訟海地之所<lb/>
産利薄而費穰故吝財訟之至也至於忘曲直而擾公<lb/>
私吝之至也至於逋賦貢而喜怨誹二者海之難理也<lb/>
<pb n="KR4e0165_WYG_108-10b"/>
甚矣自侯之來百事改觀固未嘗遣一介行境内又未<lb/>
嘗輕取一介於人人故海之民甚安之其去也海之民<lb/>
甚思之夫海之民能思之未必能言之海士大夫能言<lb/>
之未必能傳之故彚而帙之并以贈侯將使天下後世<lb/>
知侯者衆也衆謂深宜序其後深辱侯知且舊顧不文<lb/>
未必能傳侯乃為之序曰環數百里而為縣壯縣也以<lb/>
進士令壯縣擇而使之也進士令壯縣舉矣才也舉壯<lb/>
縣滿三年得召才之著也召去且將為給事中為侍御<lb/>
<pb n="KR4e0165_WYG_108-11a"/>
史當其才也夫縣令給事御史極内外之選也雖然縣<lb/>
令給事御史品皆在第七自進士為之皆初階也自此<lb/>
以往陟臺省與國政充其才也雖然其事則皆縣令之<lb/>
事也縣令之事吏户禮兵刑工古之六官也故縣令才<lb/>
也然後為才給事才御史故初之難者縣令也上海視<lb/>
他壯縣尤稱繁鉅侯舉之已無難矣而况于其他乎自<lb/>
此而陟臺省聞國政特出其餘耳深病且老矣願拭目<lb/>
以觀侯之進且以永海國之思也若侯之留於海者衆<lb/>
<pb n="KR4e0165_WYG_108-11b"/>
矣故序<lb/>
　　　鄉同年㑹序<lb/>
𢎞治辛酉南畿錄士凡百三十有五人正徳丁丑之春<lb/>
三月二十有四日㑹于京師與者凡二十六人越七日<lb/>
再㑹前此甲戍之春嘗㑹矣凡四十九人至是則㑹愈<lb/>
數人愈寡而情愈親嗟乎士方年壯志銳輙欲盡攬天<lb/>
下之材傑而交之然嘗患乎不專及夫歴閱久而事變<lb/>
更升沉散聚槩於中然常患乎不樂暢湮鬰之情以聫<lb/>
<pb n="KR4e0165_WYG_108-12a"/>
渙散之勢是則兹㑹之意也朋友之道其來久矣惟近<lb/>
世同年之交同升而臣有兄弟之義同師而出有几席<lb/>
之親是故疏而宻逺而近間有不識面目一問姓名而<lb/>
情好已敦雖其子子孫孫猶將世世講之矣况於地鄰<lb/>
人接生長千里之内為鄉同年者㢤是則兹㑹之不容<lb/>
以已也雖然情必附義私不勝公此古之道也諸君子<lb/>
知所以㑹者乎以同年之好也亦知所以為同年者乎<lb/>
國家設科以待天下之士固將以同文求之夫文同則<lb/>
<pb n="KR4e0165_WYG_108-12b"/>
道同求同則進同然而出處顯晦中外逺近大小蚤暮<lb/>
勢有不能盡同而同力同心以報國致志無乎不同者<lb/>
是則兹㑹之光也深不敏敢以為諸同年告與㑹之士<lb/>
某授某官行也因以為贈<lb/>
　　　歸田錄序<lb/>
歸田錄者沙邑陳公詩一編也公在英宗之朝仕為河<lb/>
南布政都事公既歸老之言也其後人錄之以昭公之<lb/>
志公卒之餘三十年其孫璵始由閩省檄貢在今天子<lb/>
<pb n="KR4e0165_WYG_108-13a"/>
之庭既留南雍又二年始歌鹿鳴於應天又二年始出<lb/>
録俾同年友陸深咏歌之既又屬以序頃嘗奉君語間<lb/>
及先公嘗婉辭以避或中語則輟察其意蓋悼公之不<lb/>
得志又重慮聞者之未悉也乃盡扣之曰先公士乎曰<lb/>
士也治經讀史負不羣之志操筆摛文時軰退服曰先<lb/>
公仕乎曰仕也亷明有識長於治治但以氣岸自髙不<lb/>
知為小官也以是為當道者弗容然窘孽百至竟亦莫<lb/>
能加民譽日增焉曰先公歸乎曰歸也有田數畝以給<lb/>
<pb n="KR4e0165_WYG_108-13b"/>
食課童婢以足衣讀書賦詩以終日英氣壯志常發於<lb/>
酒酣耳熱之後深之得於公孫者如此及讀公是詩果<lb/>
樸素英發古之風節人也徐考所至皆不稱公公有經<lb/>
史胡為八舉皆北公有才政胡為官不再遷是豈皆遇<lb/>
也乎由今觀之則天之報公也不必於其身將隆其後<lb/>
靳於一時者流於百世髙階通顯有與公同時者今其<lb/>
鄉鄰子弟有不能舉其名尋其門户亦就凋廢公雖一<lb/>
命之士去於世也逺矣天下之士識與不識咸樂繹公<lb/>
<pb n="KR4e0165_WYG_108-14a"/>
之羙讀是錄也皆知於今有公也進而與公之孫交也<lb/>
皆知公之有後也於公孰賢㢤公諱某忠肅公之後璵<lb/>
字良玉積學富文將盡發公之藏者是為序<lb/>
　　　夀唐母張孺人六十序<lb/>
唐母張孺人以辛丑生今嵗再行辛丑花甲重周而始<lb/>
開七袠古稱中夀是已十月十有二日為初度之辰兩<lb/>
族子姪暨郡邑婣婭相率登堂為夀而以侑觴之辭屬<lb/>
予惟吾郡士族多舊家而張唐尤顯城東三節之門尚<lb/>
<pb n="KR4e0165_WYG_108-14b"/>
書南山公擅焉孺人其女孫也唐氏居金匯者世世以<lb/>
積善稱郎中西園公復以甲科起其家孺人其冢婦也<lb/>
予陸氏亦望松郡忝列朝紳適從尚書郎中公後且敬<lb/>
且慕辱兩家皆不予鄙子楫遂娶孺人之季女有婣好<lb/>
焉故知孺人為詳復念竹溪君游締之雅故敬孺人為<lb/>
最蓋有年矣予適蒙恩歸休楫時以廕卒業太學侍予<lb/>
南還數請於予曰唐自西園公違世家遂中落頼我竹<lb/>
溪公以詩禮纘家聲以勤儉保家業彬彬然日益昌大<lb/>
<pb n="KR4e0165_WYG_108-15a"/>
孺人内贊之力居多兒將以此為祝予曰是婦道之常<lb/>
爾未足為孺人夀也楫曰再自竹溪公違世家日益凋<lb/>
頼我孺人周旋百蠱訓迪嗣子以有聲太學唐祚之衍<lb/>
未艾兒將以此為祝予曰是母道之常爾未足為孺人<lb/>
夀也惟孺人之大節在造唐其足以格天也必矣兹當<lb/>
食報之秋吾知天之所以夀孺人也必矣孺人惟一子<lb/>
自治方其早失怙也孺人憂其無以立夙夜訓誨身兼<lb/>
師保今自治之學有成矣氣體充裕矣當俾西園公為<lb/>
<pb n="KR4e0165_WYG_108-15b"/>
有孫竹溪君為有子而自治將多男則含飴錫類其所<lb/>
造唐者比於安國運豈出忠臣良將之下㢤今兹稱夀<lb/>
正祝頌之始耳兒軰觴酒豆肉足為賢母榮㢤於是楫<lb/>
跽而前曰是兒之所欲言而未能者也請書為賀遂書<lb/>
　<lb/>
　<lb/>
　<lb/>
　儼山續集巻八<lb/>
</p>
<p>
</p>
  </div>
</body>
</text>
</TEI>
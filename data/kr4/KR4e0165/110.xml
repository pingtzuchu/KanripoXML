<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山續集巻十</head> <lb/>
    <p>
<pb n="KR4e0165_WYG_110-1a"/>
欽定四庫全書<lb/>
　儼山續集巻十<lb/>
　　　　　　　　　　　　　明　陸深　撰<lb/>
　記<hi>四首</hi>
　　　小沼記<lb/>
劉子竒進窽地為沼於庭庭方廣不踰尋丈沼居其半<lb/>
側足行庭中衣前後裾常欲渉沼波是故曰小沼京師<lb/>
地髙燥水泉雖曠野皆難得况城市乎必欲置諸家庭<lb/>
<pb n="KR4e0165_WYG_110-1b"/>
間雖小亦難也初劉子作沼課㒒汲井輸水日不足既<lb/>
而時雨適至沼遂溢因甃以磚而水始渟涵僅乃一泓<lb/>
蒔藕其中浮以蘋藻於是沼成陸子淵過而翫之俯見<lb/>
眉髪歴歴可數蘋若壓淤而藻若緯波者徜徉終日不<lb/>
忍去劉子遂命觴於沼上子淵賞其竒顧而問曰夫見<lb/>
不足者羡有餘孟子曰觀於海者難為水見至足也子<lb/>
楚人也而家於洞庭夫洞庭天下之觀也浩渺瀰漫千<lb/>
里一望者嬰而習之見而狎之矣又奚羡此一勺為哉<lb/>
<pb n="KR4e0165_WYG_110-2a"/>
劉子仰而笑俯而歎曰夫亦各適其適耳吾固不知洞<lb/>
庭之為大而兹沼之為小也鳥適於木非必皆鄧林獸<lb/>
適於陸非必皆鉅野是故水一也余誠生長洞庭之上<lb/>
見敗舟没人而洞庭之害者衆矣而吾兹沼幸不至是<lb/>
且一物同適而安危異焉吾未能相易也子淵聞之曰<lb/>
近於理作小沼記正德二年三月六日<lb/>
　　　塊庵記<lb/>
呉江東陸生以塊名庵夫茍物雖微且惡或中於人之<lb/>
<pb n="KR4e0165_WYG_110-2b"/>
所好木之朽析薪好之塵垢醫師好之糞壤老農老圃<lb/>
好之况其尊者乎獨塊何好眎之塊然而已人無知愚<lb/>
賢不肖授之塊皆弗欲生自少日放言髙論希大慕遠<lb/>
已不見好于其鄉既學文辭脫棄時尚求世之所不好<lb/>
者為之反而行古人之道正其本責其末斥其浮崇於<lb/>
實人皆望望焉其去之也不有類于塊故得以塊自居<lb/>
雖然塊也者積而至于尋丈放于頃畆之外皆塊之為<lb/>
也滋稼穡養百物出其力以利于世及其至也諸侯藉<lb/>
<pb n="KR4e0165_WYG_110-3a"/>
是以為社稷天子因之曰有天下塊之德生恐其弗勝<lb/>
也敢記于壁癸亥之歲日長至自為文云<lb/>
　　　遺橘軒記<lb/>
金橘橘類也其大如彈小者如豆其味酸其木扶疎其<lb/>
實純黄可以實賔豆或以之漬宻香美可乆江南園圃<lb/>
多有之或以為庭實秋冬時纍纍隱映可觀而蘓之洞<lb/>
庭擅厚利焉一名金柑昔人所咏分金者是殆其一種<lb/>
與𢎞治末江南連嵗大寒河氷盈尺凡物之附熱者輙<lb/>
<pb n="KR4e0165_WYG_110-3b"/>
死柑橘無遺雖洞庭百年之植皆盡往往呉人之所厭<lb/>
飫者顧取給與他方余家西堂庭中一樹先大父手植<lb/>
也可五六十載輪囷盤屈有竒觀焉正徳戊辰余以憂還<lb/>
家林木變衰花竹蕪萎而是橘也獨以其蔽於屋一角<lb/>
尚在方其盛時園圃聮榮美實克牣奚獨顧此一旦經<lb/>
變之餘人方幸其無恙而加愛焉豈知向日之所蓬藋<lb/>
而蒿艾之者亦是物也哉夫事有時貴物有託存此類<lb/>
非耶遂作小軒臨之除去穢壤疏剔條幹其僵凍未凋<lb/>
<pb n="KR4e0165_WYG_110-4a"/>
之色與余哀毁僅存之形又相當也因題其楣曰遺橘<lb/>
且用比之於桑梓云巳己二月朔日記<lb/>
　　　鶴沙家慶圖記<lb/>
雲間山水自西來結滄海東匯其最勝地曰鶴沙晉華<lb/>
亭侯别業也因得名最古其地最著姓曰談蓋自司空<lb/>
公而後益繁焉談氏之子弟其最佳者余皆獲與之交<lb/>
焉曰舜年者與同筆硯攻進士業最相友善舜年之兄<lb/>
曰舜耕與同埸屋角藝俱敗去因而相知於是以文義<lb/>
<pb n="KR4e0165_WYG_110-4b"/>
下上者十年於兹矣最乆雖然余未獲升談氏之堂而<lb/>
於其昆季羣從猶未數數然也竊意必有仁厚壽考之<lb/>
人與文章博雅之士相稱以當兹地之勝正德丁巳余<lb/>
自史局東歸談茂才曰寳之者謁余東江手持一圖曰<lb/>
家慶者再拜言曰寳之家翁杞石先生與家夫人金今<lb/>
年並登五十六月八日誕辰也兩從父東石西石先生<lb/>
繪此圖為壽先生從父之知已也而家翁之頥交焉者<lb/>
也敢以文請挹其容煦然而敬恭也聽其言粹然而辯<lb/>
<pb n="KR4e0165_WYG_110-5a"/>
也課其進退䕫䕫若有承而出之也余甚異之廼進自<lb/>
賔階與之坐而諾焉柘石先生者名某字舜錫舜年之<lb/>
最長兄也以行誼聞昔人稱王謝子弟靡不佳者其故<lb/>
家流風致然今夫以舜耕舜年者為之弟而有寳之者<lb/>
為之子又故家焉其人何如也余所謂仁厚壽考者其<lb/>
斯人與余聞談氏愛石輦洞庭之祕發靈璧之藏環居<lb/>
而山焉巉巖峭巁類海上三山之為而竒峯幽洞足以<lb/>
供瞻眺入詠歌雲霞縹緲之中時有驂鸞駕鸐者彷彿<lb/>
<pb n="KR4e0165_WYG_110-5b"/>
來焉於是舜錫稱杞石舜耕稱東石舜年稱西石夫山<lb/>
氣之融結者也其德静若君子之亷介而有恒者也故<lb/>
孔子曰仁者樂山繼之曰仁者壽以類從也夫居山樂<lb/>
山聖人尚因其情以占其效之必至而况嗜石之篤如<lb/>
杞石之為其效又何如也又况厚之以耆舊之風衍之<lb/>
以詩書之澤者然則今之五十慶之所由始也他日將<lb/>
膺國慶天子且致慶願少徯焉豈特家云乎哉雖然舜<lb/>
耕舜年之繪圖者弟也寳之之乞言者孝也皆不可以<lb/>
<pb n="KR4e0165_WYG_110-6a"/>
不記<lb/>
　䟦<hi>三首</hi>
　　　䟦世壽堂巻<lb/>
夫金玊之純固也山嶽之静常也松栢之貞茂也物且<lb/>
然耳若周氏之世壽固有本哉深竊論周義翁之壽足<lb/>
以繫興亡之故為不徒矣三代而下惟宋失天下最長<lb/>
久惟元興最為艱難宋自一汴二杭三閩四廣卒於崖<lb/>
山一舟而元自朔漠滅國五十以及夏及金及宋盖國<lb/>
<pb n="KR4e0165_WYG_110-6b"/>
家之廢興事變多端日月逾邁而翁以大年生於宋長<lb/>
於元鄉飲於明何其竒也六世孫震以名進士筮仕鄱<lb/>
陽令嚮往未艾是能以其道夀人而益以昌翁之世者<lb/>
又不徒為壽而已矣震其懋之哉深乃於鄱陽觀是巻<lb/>
而書之翁生於宋景定之五年鄉飲禮行於皇明洪武<lb/>
之五年卒於鄉飲後之六年震生於成化之五年舉進<lb/>
士於正德之六年深書于七年寔震令鄱陽之明年也<lb/>
　　　䟦鄭文峯所藏劉松年赤壁圖<lb/>
<pb n="KR4e0165_WYG_110-7a"/>
右赤壁圖宋劉松年所畫按赤壁之勝具於蘓子二賦<lb/>
一時景物復具於此圖當是一幅今釐而為二為鄭司<lb/>
徒文峯先生所藏予家有鮮于伯機行書後賦因舉而<lb/>
歸之文峯遂裝成一巻相與賞歎以為物必有合固龍<lb/>
劒也予謂合不合無足論惟物之得其所托似非偶然<lb/>
者文峯髙雅所至有江山之助以為廊廟之儲竹頭木<lb/>
屑猶在所錄況圖書也哉雖然黄州赤壁托東坡以傳<lb/>
樊口赤壁亦傳自曹瞞之攻戰後世忠憤之士多倖周<lb/>
<pb n="KR4e0165_WYG_110-7b"/>
瑜之有功至雪堂留滯皆以為舒亶李定軰承附時宰<lb/>
故江漢間兩赤壁各繫漢宋之事覽斯圖也千載之真<lb/>
是非定矣此巻胡可少哉文峯其寳之<lb/>
　　　䟦定武蘭亭巻<lb/>
昭陵永閟千年蹟定武猶存幾様碑今人間定武又閟<lb/>
不可見矣世逺則同歸朽滅何物不爾金石為傳世之<lb/>
器果足盡情耶近時禊帖稱汴中者絶佳予金陵購得<lb/>
此巻紙墨又佳蓋數十年前物也又安知後之人不興<lb/>
<pb n="KR4e0165_WYG_110-8a"/>
歎於此耶<lb/>
　書<hi>二十四首</hi>
　　　與董中岡二首<lb/>
恭諗榮還即欲趨侍以悉夙懐顧多病多事然此心南<lb/>
嚮已乆令姪至知已弄璋是足以當二品官千鍾祿矣<lb/>
他尚何足介帶時下春和倘能一日深當作侣以搜奇<lb/>
選勝於茂林修竹之間浮世得喪不過夢幻想髙雅之<lb/>
懐自有妙悟非深所能助也如何如何<lb/>
<pb n="KR4e0165_WYG_110-8b"/>
深登堂展謁無日不勤比縁舊痾殘暑遂負中秋之約<lb/>
方懐慚悚忽奉手書情誼藹然措躬愓若少伺扁舟南<lb/>
浦敬下陳榻也再承全篇累幅明珠良玊令人把玩不<lb/>
釋手勉為效顰蹇澁難繼容更請教所示紫岡之卜敬<lb/>
如尊命無不可者兹草草具目以上俟議定以原契去<lb/>
也但孤姪在縗絰之中圖㐮大事意望今嵗之租尚煩<lb/>
執事者指揮爾如何如何委曲事宜悉告來使幸扣之<lb/>
倘有示不吝别紙病暑憒憒裁荅不謹<lb/>
<pb n="KR4e0165_WYG_110-9a"/>
　　　與郁直齋七首<lb/>
唐橋舟次奉違教範忽復經歲瞻仰惟勤想公愛我當<lb/>
不異此懐恭審道候清嘉為慰往時梁上蹤跡得伏法<lb/>
否近聞崇明之警天下事養亂釀禍率皆有漸故園薪<lb/>
木何甞一日不在念也濳消鎮定屬望要途亦恃有卧<lb/>
龍長嘯如何如何深處此隨分供職頻作谿山之行遇<lb/>
㑹意處亦復忘勌第苦目疾殊不快暢何當數追左右<lb/>
以助麈尾耶舍姪相自武當登廬阜東還扣之或有竒<lb/>
<pb n="KR4e0165_WYG_110-9b"/>
事也遥計壽筵宏開必隨賀賔上巨觥致頌餘惟台亮<lb/>
相姪還曾具啟達伏諗台慈萬福為慰今嵗夏熱殊酷<lb/>
適以事過江州南康乃在廬山之麓番湖之陽避却秋<lb/>
來兼攝湖東兹將上懐玊盤桓上清宫以尋神仙之窟<lb/>
宅樓船已次龍津便中特以奉報世間齷齪齷齪事已<lb/>
付之度外王法公道吾静以俟之儻不遇亦已矣自古<lb/>
至今士之不遇者何限也往嵗甞告執事欲求故鄉一<lb/>
塊安樂土恐亦未便可得也奈何奈何餘非面莫盡近<lb/>
<pb n="KR4e0165_WYG_110-10a"/>
見鄉録四五處文氣皆和平世道豈將復耶跂予望之<lb/>
餘不盡<lb/>
昨承惠古紙感感詩帖改字尤雋永荷荷作詩一事古<lb/>
人論之詳矣要先認門庭乃運機軸須發之性情寫乎<lb/>
胷次然後體裁格律辯焉方今詩人軰出極一代之盛<lb/>
大抵古宗選律宗杜可謂門庭正機軸工矣惜乎過於<lb/>
摹擬頗傷骨氣昔宋時有優人誚舘閣者衣破碎之服<lb/>
揚言於衆曰我李義山也為三舘諸公牽撦至此今日<lb/>
<pb n="KR4e0165_WYG_110-10b"/>
文選杜詩亦可謂牽撦盡矣惟直翁可免此聊為道之<lb/>
幸見教一二至望至望小兒近日又作得經義五篇皆<lb/>
朋儕中擬題奉為令孫與黄生一日同作為教兼煩老<lb/>
手細批各篇後乃見推愛若徒以好語復之非所望也<lb/>
至禱至禱<lb/>
甞聞前軰言今世無文章但有減字換字法耳不意衰<lb/>
老及見之吾夫子稱堯舜之德業以為煥乎其有文章<lb/>
文章一也無古今之異有此等文章則有此等事功大<lb/>
<pb n="KR4e0165_WYG_110-11a"/>
可憂也豈可亦尋行數墨間為小事哉恨吾菲薄且病<lb/>
惟有感歎與退避而已若主盟斯文一變至道不得不<lb/>
有望於當世之大人君子吾直翁豈可多讓哉偶得𤨏<lb/>
綴録在几奉去雖未敢據以為凖則有多少朴質前軰<lb/>
尚可想也幸教示<lb/>
深此行匆匆寔多懐畏辱拳拳教愛臨發遠餞尤深銘<lb/>
刻叨庇嵗暮履任随分供職所幸寮宷多故舊兼有湖<lb/>
山之勝但覺興味迥别老態殘生固應爾耶柰何柰何<lb/>
<pb n="KR4e0165_WYG_110-11b"/>
近小兒南來念欲從二三名士游以廣見聞此又䑛犢<lb/>
之常顧辱憐愛惠之好言此意尤難忘也謝謝所要明<lb/>
經士想為令孫輩師模須校選奉報亮之亮之時下春<lb/>
明伏惟尊候多福吟嘯為樂浦上園亭花竹當漸佳恐<lb/>
耆舊赴召未得具饗也不盡<lb/>
昨承枉顧欵語領教益多故舊凋謝景入桑榆雖日日<lb/>
得此猶為不足又何暇知身外事耶敝廬頼庇落成後<lb/>
即讀書教子自可為局中末著矣此意執事或能亮之<lb/>
<pb n="KR4e0165_WYG_110-12a"/>
適得京中七月廿四日書報晋溪公此時尚未有凶兆<lb/>
荆山真孟浪也白川南轉恐亦未為的實知之兩生文<lb/>
巻納去此如上路人取道不謬矣但要脚頭不住京洛<lb/>
可到也無事他求隂雨愁人聊此不具<lb/>
聞公種樹且將架石令人欣然便有山林之趨深適東<lb/>
渡故園竹木森秀果實叢生摘取數顆奉消南行詩渇<lb/>
此事即爭三五年有實受用矣連日齋居清晏海叟集<lb/>
亮入品藻如之何此老詩有氣骨往時年少喜方人甞<lb/>
<pb n="KR4e0165_WYG_110-12b"/>
以為髙過呉中四傑人多不服惟王文恪公以為然追<lb/>
念長安詩杜中品評編校將三十載而獻吉仲黙俱已<lb/>
下世為之慨歎此老别有全集俟著眼後更須裁訂商<lb/>
量也<lb/>
　　　與戴子孝一首<lb/>
别去懐仰殊苦不識何日是君故鄉團圞之㑹途中亦<lb/>
復無恙否深叨逺庇客居粗安但覺與世齟齬耳思與<lb/>
君孤舟漫遊髙樓劇話處恍然一夢而都事不如意然<lb/>
<pb n="KR4e0165_WYG_110-13a"/>
後服君之練達而始悟㒒之迂狂也無柰賦性頑鈍雖<lb/>
蹶而不悔近得秘法朝參之餘杜門焚香一味參禪習<lb/>
静雖書冊盡皆掃去乃大有益瞻望千里何縁得與君<lb/>
極論耶所留巻尚未寫得縁釋褐後即有入舘事繼之<lb/>
國哀勿勿容徐圖之故鄉知契見間即望致意便風附<lb/>
問指不多及<lb/>
　　　與唐竹溪一首<lb/>
昨者問俗亭餞送髙情雅愛無任感刻别來途次賤累<lb/>
<pb n="KR4e0165_WYG_110-13b"/>
軰叨庇俱安將抵灣下忽䝉㤙命孤逺之蹤辱聖主特<lb/>
達之知出自望外顧菲劣無以報稱為懼入朝躬謝皆<lb/>
幸成禮五月望後已到任屢䝉宣賜品物絡繹在道近<lb/>
拜侍經筵之命寵光恩禮遂與卿輔畧等榮感之餘惟<lb/>
增慙懼忽忽月餘未間報謝乃辱逺使多儀豈勝慰浣<lb/>
　　　與顧東川表弟二首<lb/>
自灣中分首南路備經憂恐出閘河始就順境舟次幸<lb/>
不熱士大夫頗多慰藉甚適至六月六日始抵家暑濕<lb/>
<pb n="KR4e0165_WYG_110-14a"/>
煩毒又耳聞目見者豈魑魅之區耶鄙之不忍笑之不<lb/>
可欲泣而道之不能雖一日不得安處又吾弟日望不<lb/>
還正如芒刺了却楫兒婚禮又候過半月遂南来不知<lb/>
吾弟是何日到家為何事留滯乃爾自杭州尚望追及<lb/>
也七叔以八十之年率諸子弟軰為湖山之遊却又是<lb/>
一段竒事七月廿三日遂汎錢塘一路溪山如畫風水<lb/>
兩便兒軰遊嬉藹藹頓忘旅懐八月初渡嶺皆安好入<lb/>
武夷過却生朝極登臨躋攀之樂形容不能盡有一二<lb/>
<pb n="KR4e0165_WYG_110-14b"/>
門生追伴四五日窮九曲尤竒勝此處却寛廣有田成<lb/>
段落源頭活水分渠而浸時正見秋黄之際至此雖描<lb/>
畫亦不能盡矣鱗魚白飯輕徭薄賦極可治生人世仙<lb/>
界無以過此廿一日上任廨舍皆寛敞後有髙丘園亭<lb/>
流泉繞階除入厨中時時拄杖登髙谿山皆入几席府<lb/>
治中風俗甚佳豈羅仲素李愿中之遺化未泯士夫只<lb/>
有三四家皆朴實勤儉如古人卜居無以過此吾弟能<lb/>
飄然一來可商量也人還附此不盡<lb/>
<pb n="KR4e0165_WYG_110-15a"/>
深再拜九月十九日往謁羅豫章先生祠堂山行去來<lb/>
計五十餘里還見張禎者得手書始知北歸慰喜無量<lb/>
此處一一皆有北信不過四十日世熊反覆若此深之<lb/>
南來殆有天幸耶簿書簡稀溪山佳勝且風俗淳朴真<lb/>
可以忘老矣揖兒學業日有進益比之京師大不同早<lb/>
晩與之論道理講學問殊不落莫古稱忠義之人是處<lb/>
便有山川鬼神呵䕶此理不可誣但所謂天之君子人<lb/>
之小人且須受之不必校不必校今年故鄉歳事如何<lb/>
<pb n="KR4e0165_WYG_110-15b"/>
吾弟得暇扁舟南來儘有竒趣也跂望跂望鄭侍御被<lb/>
劾可念近日有信要作乃翁墓碑别有數處請文乃苦<lb/>
事苦事餘乘便再啓<lb/>
　　　與董子元二首<lb/>
山亭舊遊殊動世契之感故不能乆留廻舟遂抱病甚<lb/>
苦不意發竒石相贈益令人悵然慚愧與頌謝交勝也<lb/>
柰何柰何衰老之人復䝉璽書臨門誼當趨命松城得<lb/>
握手尤望尤望臨川集脱落當覔一全本奉觀官箋三<lb/>
<pb n="KR4e0165_WYG_110-16a"/>
寫去舊稿承命也<lb/>
昨承顧兼小兒承教無任感慰所留紙冩去途中寄白<lb/>
巖先生二詩以吾子元有通家世契爾能和至尤望尤<lb/>
望聞收蓄本朝先達紀載甚多乞一一目出寫至與寒<lb/>
家所有者比勘之如何如何張月鹿云祝枝山所著蘓<lb/>
材小纂在文府亦望發來一目山居卧病殊苦春寒有<lb/>
文話商量不識扁舟肯北下否拂榻以俟<lb/>
　　　奉宗溥從兄七首<lb/>
<pb n="KR4e0165_WYG_110-16b"/>
西門别後在途備甞辛苦幸不落入賊手道路之難未<lb/>
有甚於此時者言之可懼六月初冒暑入城供職七月<lb/>
間乞恩得給賜勑命二軸但念先母平生受盡勤勞竟<lb/>
不能少俟為恨涕淚如何弟宦况如故京師風土頗相<lb/>
宜無恙報此足矣秋成不知如何山東北直𨽻盗賊猖<lb/>
獗此有大氣運無可柰何郁希正還便時在閣下看教<lb/>
職巻聊此古人云烽火連三月家書抵萬金不知此書<lb/>
何日到也餘萬萬不能盡<lb/>
<pb n="KR4e0165_WYG_110-17a"/>
自十月五日八郎死後苦痛萬狀此兒聰慧過人今既<lb/>
殀死後事可知矣往時雖屢遭此但今氣血已衰尤覺<lb/>
難忍幸九郎得好室人漸健客中聊爾遣日天道遠未<lb/>
可測觀之國事家事人事意欲求退此計已決少俟機<lb/>
㑹下手耳主上務明察而英武獨斷為臣子者精白承<lb/>
休之不暇甚為可愧可懼也王世明房宅欲交易若果<lb/>
成為歸老之䇿亦是鳩居鵲巢省後來費力且恐浦東<lb/>
不是安居也幸斟酌兩月來心事憒憒百念灰冷聞宗<lb/>
<pb n="KR4e0165_WYG_110-17b"/>
潤兄病已全愈但澄之兄尚未脫體不知近來如何吾<lb/>
一輩兄弟數年來衰謝若此豈是不肖叨冐寵榮為天<lb/>
所厭或是不能積善隱惡所致也可懼可懼大伯七叔<lb/>
處皆不敢報書俱煩吾兄奉慰一一張約齋先生處望<lb/>
申悃愁膓病骨不能盡述<lb/>
去嵗一冬不得家中消息極為想望深居京庇及如常<lb/>
近日聖駕東還例霑金織賜衣紅青二品寒暖三時但<lb/>
虎彪花綵似借武階得為便服皆出制命也榮懼兼之<lb/>
<pb n="KR4e0165_WYG_110-18a"/>
約齋先生或能備道時事當就問其詳嵗暮有書止家<lb/>
屬之行所慮道路饑荒風波不測若夏麥有收可作行<lb/>
計伏望自老父而下慰安之向承示及前程一事曽與<lb/>
約齋先生細議髙下前却之間吾兄惟意所安者深當<lb/>
量力處之更望裁示老父今歳八十有一恨不能遂戯<lb/>
綵之歡兩小兒或能作嬰兒真態也興言及此不勝神<lb/>
魂飛越惟吾兄體之念之<lb/>
比承手教不任感激賤累輩極荷周旋北來途次亦安<lb/>
<pb n="KR4e0165_WYG_110-18b"/>
穏於客居甚為團圞但南望老親不覺涕泗之交下也<lb/>
此情柰何顧門戸事大聊復隱忍於此以有所待南來<lb/>
守官粗遣近方謝印上下之情不至枘鑿而抗顔任怨<lb/>
勢須乆而後定也大比在邇吾兄沉鬰已乆理宜大發<lb/>
秋風消息已為洗耳嵗暮擬對床於長安矣小考聞已<lb/>
過尚未有的信今嵗方在例頭恐取人之路太窄入簾<lb/>
免至冬烘亦一便也<lb/>
新年來不得家信又聞家小北來心甚擬望二月壽筵<lb/>
<pb n="KR4e0165_WYG_110-19a"/>
不得預如負芒刺此時正在禮闈校閱將定辱二主考<lb/>
先生許壽以文而同事諸公俱作壽歌都練俞國昌題<lb/>
曰禮闈遥祝將成大軸寄歸弟因居家間乆兹來供事<lb/>
誓竭公誠但過勞病作僅能畢事今嵗塲中主於崇雅<lb/>
黜浮貴理學變文體而一時負名之士或不在選所得<lb/>
皆實才也舒芬王正宗二巻皆本房竒作舒以經學勝<lb/>
王以後塲勝後舒遂大魁天下頗愜輿論今特寄二子<lb/>
巻併塲中批語試細觀之或出與鄉中諸後進一看可<lb/>
<pb n="KR4e0165_WYG_110-19b"/>
以思齊他尚有佳作因人事不能盡録陸續可寄也靳<lb/>
公竟以物議去國真可惜矣<lb/>
比日家人至得書兼知吾兄所以拳拳為弟之情百凡<lb/>
加意何敢忘何敢忘弟自入冬以來病勢漸去十月初<lb/>
間議有南司業之行便欲欣然承之復有留行者近又<lb/>
有司禮監教書之命生徒幾三百人皆權貴難制馭而<lb/>
批授問難極為勞攘五日一往徒歩十里似非病後所<lb/>
可堪也柰獨客萬里懐老念㓜無時少忘屢欲為退休<lb/>
<pb n="KR4e0165_WYG_110-20a"/>
計顧家門事大未敢輕為自便如何如何京中時事人<lb/>
心安堵天命祖德宜若無事但聖駕一還則無復他慮<lb/>
矣朝士間有送家屬還兼引疾去者亦各行其所見耳<lb/>
弟之家屬勢須一來舟可用自雇府縣中決不可干兹<lb/>
雖有書特致問訊此事不欲與之言也臨行事宜更望<lb/>
斟酌或決之龜卜耳十二月初還遣一信來為行止承<lb/>
示宗澤兄葬事如此亦可其間委曲吾兄自為善處古<lb/>
人所云忍之一字或可行之大抵此人倫之變也吾兄<lb/>
<pb n="KR4e0165_WYG_110-20b"/>
出處事弟亦謀之俟有便委曲當别陳<lb/>
京中事體委曲約齋先生必能道之約齋行後兩日而<lb/>
司業之命方下目今移居到任俱已定疊叨祖宗厚廕<lb/>
與夙承訓誨厠大臣之末霑侍從之榮所得不為不多<lb/>
矣自度任益重而官益冷夫任重則人之責我者益備<lb/>
官冷則我之副人者甚微能不重為戒懼此言惟吾兄<lb/>
知之審之思老念幼之心無日不切秪恐南都卒難得<lb/>
耳柰何柰何春初家屬權且北來乘機旋處之不敢不<lb/>
<pb n="KR4e0165_WYG_110-21a"/>
安於命也<lb/>
　　　與徐伯臣二首<lb/>
卧病索居思一見故人而不可得如長谷尤難為懐不<lb/>
知新凉可期否向許寄邵復孺先生詞稿近亦收得一<lb/>
二種手筆即當奉覽前輩盛美付之落莫庸非後死者<lb/>
之責耶臂病將廢衰殘可憐適示銅物當為漢器是天<lb/>
禄辟邪之類制作甚佳惜斷其尾爾餘候面悉<lb/>
逺諗道候清吉仁政展布念昔遊佳勝恍然身在海山<lb/>
<pb n="KR4e0165_WYG_110-21b"/>
奥區顧老矣為之悵望不能已已昨自望日扁舟出行<lb/>
田舍迤邐至青龍江上舊置竹林池塘結數椽于上九<lb/>
峯當前歴歴在目其右枕白鶴江吳淞抱之而東因榜<lb/>
其門曰歸從紫閣黄扉裏住向青龍白鶴間頗憶長谷<lb/>
不得相與指㸃之然鵬摶鷃笑固物理不齊爾臨啟作<lb/>
報忽漫及此一笑一笑<lb/>
　<lb/>
　儼山續集巻十<lb/>
</p>
<p>
</p>
  </div>
</body>
</text>
</TEI>
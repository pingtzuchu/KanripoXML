<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五</head> <lb/>
    <p>
<pb n="KR4e0165_WYG_005-1a"/>
欽定四庫全書<lb/>
　儼山集巻五<lb/>
　　　　　　　　　　　　　明　陸深　撰<lb/>
　　五言古詩一<hi>三十七首</hi>
　　　園中芭蕉産甘露金色若蓮花而大幾盈尺欣<lb/>
　　　　賞一首<lb/>
園古草木茂氣和休祥集老堪寄一廛當此三江入緑<lb/>
蕉隱輕霧紫葩垂巨實駢房類馬齒厚味過蜂蜜蟠桃<lb/>
<pb n="KR4e0165_WYG_005-1b"/>
經千嵗優羅竟誰挹縹緲仙人掌馨香鸚鵡粒珍竒徒<lb/>
飽聞何如手可拾文園素中消起痾冀一吸太華玉井<lb/>
蓮菡蓞黄金濕孤標自無羣惆悵臨風立食芹想明主<lb/>
欲起為什襲倚檻良有情搴芳偶無術把酒一賞之拊<lb/>
膺百愁失還聞制頽齡大藥儻可及欲草貞符篇緬慚<lb/>
春秋筆<lb/>
　　　聽雨<lb/>
白髪日夜長青草縁堦生江村荷時雨潮田愜耦耕稍<lb/>
<pb n="KR4e0165_WYG_005-2a"/>
稍辨逺樹依依見孤城魚鳥亦何意上下如有情撫已<lb/>
得良晤與物本同生遭逢百年間重隂幾開晴<lb/>
　　　儼山西偏鑿方塘而未及泉四面窪空若壁適<lb/>
　　　　春潮暴漲懸澑而下若珠璣萬斛水晶簾一<lb/>
　　　　段迸空垂舞噴射照耀奪人目睛而衝撞漰<lb/>
　　　　湃頃焉出聲又若張樂洞庭之上信天下之<lb/>
　　　　竒觀也作詩紀之<lb/>
九天落銀河一部喧水樂自昔飫竒聞于兹破塵濁東<lb/>
<pb n="KR4e0165_WYG_005-2b"/>
風吹海門潮頭擁蛟鱷漫坡已鋪練澑崖遂懸瀑雅音<lb/>
發鏗鍧天籟韻宫角横開水晶簾亂颭珍珠雹迴風拂<lb/>
漚沫落日漾瀺灂排波摧氷霜蕩空驚鸛鶴雖慚逹人<lb/>
觀緬希百川學無私理則然盈科仰先覺嗟予方寡陋<lb/>
昔賢何渺邈垂老卜此居偶爾期浣濯林木日已繁茅<lb/>
衡向堪斵相要素心人文史事商㩁<lb/>
　　　慶夀寺西廊齋居贈沈仁甫<lb/>
山陵屇良吉羣寮秉精誠梵宫庭宇靜願託塵土形華<lb/>
<pb n="KR4e0165_WYG_005-3a"/>
鐙照木榻四面凄以清璧月度雲漢珠斗當女城值我<lb/>
同心友相依敘平生弱齡結髙誼白首有定盟君為澗<lb/>
中水我如隨風萍萍飄入澗水蕩漾永合并<lb/>
　　　送王存約赴惠州<lb/>
遠别當長歌歌短調轉苦鄙生寡諧合屈指那可數夫<lb/>
君重意氣交誼薄太古豈惟到爾汝未暇辨賔主同懷<lb/>
奉聖明何心慕纓組契闊萬里途恨無衝風羽客宵仰<lb/>
雲天明星燦三五<lb/>
<pb n="KR4e0165_WYG_005-3b"/>
　　　清河曉發<lb/>
清霜肅晴野秣馬乘暗發長逵㑹凄風疎林薄殘月三<lb/>
五東方星横斜北斗沒似聞度前陂苦寒傷馬骨<lb/>
　　　遊虎丘憇劍池上作<lb/>
盤石廣且平萬木鬱以蒼中有高樓臺翼翼何煌煌黄<lb/>
金塗殿柱五色錯中堂問是誰所居緇衣禮空桑感此<lb/>
金石固變遷不可量始因伯業顯中更晉諸王况以血<lb/>
肉軀焉得久樂康促膝臨澗水澗水清且光澄碧照我<lb/>
<pb n="KR4e0165_WYG_005-4a"/>
衣可辨黑白黄俯身濯長纓素手激清凉適意易為别<lb/>
悵悵不能忘<lb/>
　　　西堙曉發<lb/>
日出山霧黄五月氣猶肅溟濛十里餘轅馬傷局縮豈<lb/>
不憚馳驅所欣恣余目沈沈樹隱岑稍稍黍抽陸仰觀<lb/>
雲中岫俯視澗底谷境深工出竒地古尚餘樸駕言問<lb/>
民風十稔九無熟巖嵌時突煙委複閟土屋行行重嗟<lb/>
咨明光竟遺覆予本登才賢幽探事陶育撫此晉陽區<lb/>
<pb n="KR4e0165_WYG_005-4b"/>
孱綿愧食肉<lb/>
　　　送王憲副廷吉赴蜀<lb/>
出郭已可愛何况郊外遊十里歴大陸偶此值杪秋黍<lb/>
稌畢刈穫蕭條見高丘宻雲釀㣲雨輕塵斂前騶送客<lb/>
遠行邁道路阻且修臨岐一觴酒去去不可畱丈夫懷<lb/>
明徳仳别難自由<lb/>
　　　雜興<lb/>
江河赴東流日月西馳速天運有乘除人事工報復如<lb/>
<pb n="KR4e0165_WYG_005-5a"/>
何首陽薇一去無後禄子雲最和同符命手自録婉婉<lb/>
舒我言徃徃覆人國<hi>叶</hi>亦知重身圖誰家非骨肉伊余<lb/>
六尺軀寧用千鍾粟禍福止一時安能辨直曲浩歌歸<lb/>
去來田中有茅屋<lb/>
　　　晨起南牖納凉<lb/>
庭柯含逺風時暑散煩襟豈乏華屋爽適我良所欽頗<lb/>
愛陶彭澤五斗北窻隂南薰來前楹何必懷千金野居<lb/>
自云樂俯仰遂素心素心亦何有息影睠山林嵗月忽<lb/>
<pb n="KR4e0165_WYG_005-5b"/>
已邁江湖一以深手持一編書中有太古音誦言消永<lb/>
夏是非遺昨今<lb/>
　　　坐月效古<lb/>
肅肅迨秋夕明明月流光衆星燦若珠三五正縱横居<lb/>
人不能寐客子懷故鄉大化無停運弦望倐相當鴻鴈<lb/>
多哀思庭柯變青黄時徃老將至悲來夜何長咏彼蒹<lb/>
葭詩悵望宛中央<lb/>
　　　儼山精舍晚意<lb/>
<pb n="KR4e0165_WYG_005-6a"/>
林深暮煙紫海近秋月白稍稍神慮淡悠悠寺喧隔乾<lb/>
坤等逆旅誰非逺行客遣此百憂端棲我一畆宅楚狂<lb/>
雖忘世湘纍竟何益寄情混漁樵託契友金石<lb/>
　　　新秋别三首送唐士回<lb/>
悠悠都門道執手從此辭明時各致身那復計别離君<lb/>
已寄民社我愧空文詞相視各不語秣馬當風嘶馬嘶<lb/>
識故道落葉戀故枝仰視雲漢間牛女將秋期<lb/>
　　　二<lb/>
<pb n="KR4e0165_WYG_005-6b"/>
潞水日滔滔豆花復離離新凉動長河樓船正南馳相<lb/>
望日已逺何以慰相思願多東來風吹鴈過京師樓頭<lb/>
夜初永起坐薄羅幃團圓向人月鑒我懷中私<lb/>
　　　三<lb/>
與子三嵗間一嵗一聚首人生少百嵗能共幾尊酒子<lb/>
年三十餘我已二十九後時聚散期日月能俟否同心<lb/>
多仳離良會不可久奈此參與商任運付何有<lb/>
　　　遲嚴介谿太史<lb/>
<pb n="KR4e0165_WYG_005-7a"/>
遠至卜燈穗近約嗔路遥娟娟十載别盈盈中夜潮僻<lb/>
地安足賞佳人不待招榆栁含新妍泉石共孤標雖慚<lb/>
陳子榻廼有顔生瓢開徑屢延竚永冀念久要<lb/>
　　　我有平生人二章<lb/>
我有平生人故被雲錦裳灼灼桃李顔娟娟饒清揚婉<lb/>
婉吐麗辭纎纎素手長後宫選名姝三千一身當逺從<lb/>
二妃遊歴覽周八荒膏車駕言邁使我涕泗滂念君不<lb/>
能已謳吟遣巫陽<lb/>
<pb n="KR4e0165_WYG_005-7b"/>
　　　二<lb/>
我有平生人善鼓朱絃琴清商發髙彈泠泠太古音萬<lb/>
人羅列聽歎息一何深玉衡指孟夏朱明自南侵曲中<lb/>
正悠揚絃絶調不任鸞膠是何年長令負此心豈不増<lb/>
悲辛古意日已滛<lb/>
　　　連理詞<hi>挽畢封君</hi>
春草碧髙阡春晴寒日煙下有雙白璧上有芳樹連連<lb/>
理復連根根深葉何鮮大枝髙一尺蒼蒼欲擎天孫枝<lb/>
<pb n="KR4e0165_WYG_005-8a"/>
復秀發直起拂雲穿樹色耀白日璧光掩重泉<lb/>
　　　出土城即事<lb/>
粼粼原隰遠遲遲麗景晴始欣出塵想遂暢同物情夭<lb/>
桃出穨垣曲澗縈舊京民俗遠漸朴山照去猶明天闗<lb/>
古無對邊塵今自清撫時感雨露縁禮報生成因公遂<lb/>
攸徃倡言紀兹行<lb/>
　　　發昌平<lb/>
山城麗淑景沙堤度輕輿身從雲中歸疑有雲生裾離<lb/>
<pb n="KR4e0165_WYG_005-8b"/>
離列巘崿藹藹越里墟時有桃李花無言臨澗隅<lb/>
　　　雜詩<lb/>
苦乏山林資來此朝市遊日月不相待華髪變清秋晞<lb/>
心中道獲懍懐末路憂浮隂隱層城輕冰結洪流孤語<lb/>
冀冥契同逝匪良謀緬慙南征鴻豈曰道里悠<lb/>
　　　遊潤州城南諸山<lb/>
日斜始取路春服遂遊行街迴復巷轉西望見岒岭道<lb/>
旁車輪推呦呦何嚶嚶平濤灌時蔬健婦日把耕意愜<lb/>
<pb n="KR4e0165_WYG_005-9a"/>
勩不辭奮歩直前征荆榛鉤我衣煙霏拂我纓忽焉凌<lb/>
絶頂俯視江與城一氣漫浩浩清飇四傍生藉草聊小<lb/>
憇為樂不可名暮景漸㣲茫欲下仍含情<lb/>
　　　晨發柯村<lb/>
藹藹山川曲朝曦散秋光草露尚未晞嶺樹變㣲霜白<lb/>
雲滿長谷此中多深藏遵養共時晦滅景不可望擾擾<lb/>
倦行役拙誠難可將<lb/>
　　　上峻坂臨崖<lb/>
<pb n="KR4e0165_WYG_005-9b"/>
少陵有佳句再拜扶病翁掖予登峻坂此事將無同好<lb/>
竒已成癖履險始有工流泉噴玉雪危石揺青紅下臨<lb/>
千仞淵上摩九萬風秋陽正皜皜極目雙飛鴻<lb/>
　　　率童僕出田<lb/>
旭日照桑塢乳鳩拂林㘭農務日就理駕言赴東臯東<lb/>
臯有佳適云是江海交彌望眇孤帆凌空俯危巢伯禹<lb/>
功未泯季札風猶高戢戢出士女田田及土膏鹿門有<lb/>
遺響子雲徒解嘲違已詎非病喟予傷繫匏<lb/>
<pb n="KR4e0165_WYG_005-10a"/>
　　　理園<lb/>
庭下石齒齒水際花冥冥宿痾霽暑雨時還枕孤亭百<lb/>
慮靜以遣世紛老旋經所存復餘幾兀然顧兹形呼童<lb/>
理荒穢森爽出衆青宣父歎後凋湘纍眷芳馨孰云草<lb/>
木姿奄忽隨飄零持此遂久要庶以娛暮齡<lb/>
　　　秋懷<lb/>
仰觀流大火圓魄復西馳未覩凌霜葉先見隕風枝羅<lb/>
幃閟清景瑶瑟流哀思掩抑不成調清商汎朱絲恐驚<lb/>
<pb n="KR4e0165_WYG_005-10b"/>
髙樓婦蕩子阻歸期<lb/>
　　　贈别安鴻漸給舍四首<lb/>
西馳萬里道送子不及逺萬里非所嗟覲子恐嵗晚青<lb/>
青蠶叢山厯厯太行坂素冠集流塵客子中夜飯驅車<lb/>
當周行相顧各繾綣<lb/>
　　　二<lb/>
繾綣夫如何欲語不出口㝠㝠雲中禽菀菀道傍栁炎<lb/>
暑方載途客行日彌久山川氣候更風雨昬旦有毋為<lb/>
<pb n="KR4e0165_WYG_005-11a"/>
人所先寧為人所後<lb/>
　　　三<lb/>
青城多異境蛾眉隱新月巴江從中來紆曲如一髪秋<lb/>
氣勁楩楠春陽長薇蕨地髙魚鳥閒天近星斗沒行歸<lb/>
及桑梓山川共輝發<lb/>
　　　四<lb/>
君還江水源我去江水委江中多鯉魚尺素來萬里遥<lb/>
渉岷漢流復泳沅湘沚海門何浩蕩但恐風波起江干<lb/>
<pb n="KR4e0165_WYG_005-11b"/>
候鯉魚秋髙水瀰瀰<lb/>
　　　儼山堂遲友<lb/>
淡煙釀朝㝠細雨含秋姿獨立更延佇悵望遲所思麗<lb/>
容本絶代被服何陸離一為經時别悲喜極感持徽音<lb/>
寄篇翰徃徃追四詩知己自曠遇佳㑹貴及時大業日<lb/>
云遠非子誰與期<lb/>
　　　移居寄子容<lb/>
予本四方人慷慨赴天路幸託金蘭交再蒙鹽車顧端<lb/>
<pb n="KR4e0165_WYG_005-12a"/>
懐素居憂豈乏同袍賦側身向長安凝望幾朝暮浮隂<lb/>
結苑墻年華落宫樹是非金玉姿安能磐石固時欲徃<lb/>
從之駑馬不能歩相思在相知因風寄情愫<lb/>
　　　送徐進士昌榖湖南纂修<lb/>
丈夫及壯辰足迹徧川谷送子湖南去佳勝付遐矚渺<lb/>
渺洞庭波盤盤衡陽麓朝鱠武昌魚暮聽瀟湘竹嗟此<lb/>
赤壁灰悲彼長沙鵩雙旌動秋色俯仰如新沐境内三<lb/>
千里候吏豐館穀山水富竒聞歸借南遊録<lb/>
<pb n="KR4e0165_WYG_005-12b"/>
　　　發西店驛<lb/>
海嶠不可即林巒互盤縈依依度阡陌靡靡事前征僕<lb/>
夫秖趨騖昬曉各有程豈不愛嵗月娛此山水清少小<lb/>
四海志老大竟何成伏轅傷局促履境戒髙盈南中氣<lb/>
候早三月競深耕林煙起菑畬園風動茅衡物華遂敷<lb/>
暢旅懷倦將迎喧寂㑹所適感歎重含情<lb/>
　<lb/>
　儼山集巻五<lb/>
</p>
<p>
</p>
  </div>
</body>
</text>
</TEI>
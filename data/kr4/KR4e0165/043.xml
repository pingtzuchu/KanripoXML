<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四十三</head> <lb/>
    <p>
<pb n="KR4e0165_WYG_043-1a"/>
欽定四庫全書<lb/>
　儼山集巻四十三<lb/>
　　　　　　　　　　　　　明　陸深　撰<lb/>
　　序七<lb/>
　　　郊祀録序<lb/>
故事天子有事于南郊卜自正月上辛預於舊歳季冬<lb/>
之朔備鹵簿法駕啟大明門南出郊壇太常奉犧牲天<lb/>
子躬親臨視一一唯謹謂之看牲既還宫翌日命大臣<lb/>
<pb n="KR4e0165_WYG_043-1b"/>
以次行詣中馳御道禁旅分隊夾從出入甚嚴明早盛<lb/>
服入奉天殿陛前復命大臣以次歳一行焉正德十三<lb/>
年已卯臣深備員國子司業忝預視牲之列是歳皇上<lb/>
巡西北二邊大臣與視牲者才十有三人於是人遂輪<lb/>
次矣又六飛未旋郊期再卜於是臣深遂至於六往返<lb/>
矣蓋異數也將事之夕臣深得分獻風雲雷雨之壇各<lb/>
以小詩識一時之感遇附以齋居之作題曰郊祀録藏<lb/>
之篋笥蓋曰禮謹於微榮以為懼云爾臣深謹序<lb/>
<pb n="KR4e0165_WYG_043-2a"/>
　　　李世卿文集序<lb/>
本朝文事國初未脱元人之習渡江以來朴厚典易蓋<lb/>
有欲工而未能之意至成化𢎞治間宣朗發舒盛極矣<lb/>
然要而論之蓋有兩端以雕刻鍜鍊為能者乏雄深雅<lb/>
健之氣以道意成章為快者無修辭頓挫之功故修辭<lb/>
類於雕刻而雕刻者辭之弊也道意成章者近於雄深<lb/>
雅健而雄深雅健又不止於成章道意而已大抵深於<lb/>
學昌其氣然後法古而定體吾嘗持是以考焉而有愛<lb/>
<pb n="KR4e0165_WYG_043-2b"/>
於李世卿之文也世卿嘉魚人名承萁與其兄承芳相<lb/>
師友嘗遊白沙陳公甫之門舉於鄉年甚少遂不舉進<lb/>
士而肆力於古文章是編也昔在翰林日假於崔同年<lb/>
子鐘錄之一日發篋因敘而藏之以備一家言尚當訪<lb/>
成集以考<lb/>
　　　借冦囘天詩序<lb/>
嘉靖四年夏四月十有一日庚子上海有災于市市據<lb/>
邑中甍棟鱗次其西為縣衙其東為學宫而禮殿為近<lb/>
<pb n="KR4e0165_WYG_043-3a"/>
是時日方下舂旋颷扶揺邑人喧呼烟熖滃翳莫測也<lb/>
布政使西津沈公有屋去之丈咫而深之寓居亦值其<lb/>
北風從南來融甚乃相與匍匐往救之議斷火衝然力<lb/>
微勢重無與也通守松江府方齋鄭侯適署邑乃自西<lb/>
來指麾倉皇水具火政畢備整襟再拜曰直攝令天降<lb/>
重罰當抵直躬是邑焦土惟上鑒匪逺仰天眎雲物徘<lb/>
徊則又再拜曰茍微直之故惟上帝霽威以惠下土敢<lb/>
以身請乃端立不敢動屏竦以俟少焉風滅火熄其尤<lb/>
<pb n="KR4e0165_WYG_043-3b"/>
異者太學生陳相之家火燎其棟矣止若畫木乍見創<lb/>
觀厥惟神相士女填道沃燼拾爍變慟為嬉萬口一詞<lb/>
咸曰我鄭侯之神力也侯方退然不居曰天庇斯邑予<lb/>
亦何有侯既還邑政邑人愈神其事相與歌謡騰口積<lb/>
帙渢渢有聲旁達四馳侯初不知也深既目覩身臨乃<lb/>
聨而為什序之以傳曰災祥之來也𤣥哉邈乎昔鄭子<lb/>
産之論火也歸於天道劉子政之傳五行也附之人事<lb/>
二者豈皆通論也乎天道果逺人謀無能則曲突徙薪<lb/>
<pb n="KR4e0165_WYG_043-4a"/>
之計輟矣徴驗著矣人心從之則巫蠱禱祠之禍兆矣<lb/>
是其畔理以干政豈曰細故也哉故孔子之作春秋也<lb/>
以備裁成合一之道災祥不忽事應不書若曰神而明<lb/>
之存乎其人爾茍非其人變不虛生茍無其徳福不妄<lb/>
應是以君子之為道也至誠以格天責報不敢也勤政<lb/>
以輔行非望不冀也存吾心於齋莊靜一之地以養此<lb/>
氣於勿忘勿助之間夫然後天人之際一而位育之業<lb/>
致矣易曰先天而天弗違後天而奉天時蓋是物也彼<lb/>
<pb n="KR4e0165_WYG_043-4b"/>
有噀酒反風為者抑亦末矣侯之學有本原殆夙有聞<lb/>
於斯與觀其一節可以知已侯向用伊始勲業鼎來異<lb/>
日所以格天者尚有大於是因題曰借冦囘天聊以慰<lb/>
邑人士大夫之望侯名直字子敬别號方齋襄陽世家<lb/>
與其從父吏部郎中伯與先生少相淬礪並以正學聞<lb/>
于當朝云<lb/>
　　送陳靜齋都憲巡撫南還序<lb/>
今江以南蘇松常鎮徽寧池太凡八大郡首之以天府<lb/>
<pb n="KR4e0165_WYG_043-5a"/>
附之以杭嘉湖三郡而財賦幾於國家之十六七矣重<lb/>
以人才之進退利弊之興革凡地之故可以裨國而裕<lb/>
民者悉以便宜從事至重也天子必用才德譽望之臣<lb/>
寄以巡撫之任今嘉靖更化之始江西靜齋陳公以右<lb/>
都御史為之公年壯而養深學純而志大敷施翕張與<lb/>
道變通期月之間政用就理方欲為江南建不世之績<lb/>
施行次第各有端緒議者謂天子斷然用公以贊維新<lb/>
之政雖公亦奮起許國以天下之重自任僉曰兹惟為<lb/>
<pb n="KR4e0165_WYG_043-5b"/>
宜何則今之巡撫以十數而必以江南為首江南之巡<lb/>
撫以十數而必以文襄周公為首蓋江南地重文襄功<lb/>
大故也公文襄公之鄉人也而才望奚啻蓋嘗畱意文<lb/>
襄之江南者有年矣故議者謂天子用公之深意與公<lb/>
所以副天下之望者又曰兹惟為宜雖然文襄江南之<lb/>
功以久任成也識者竊恐公之一旦入為元輔不獲終<lb/>
文襄之業盻盻然望之而不虞公之遽去江南也公謙<lb/>
冲消息與道為體懇上辭章至于三四天子皆答以温<lb/>
<pb n="KR4e0165_WYG_043-6a"/>
辭勉畱而以别㫖遂公之去於是議者始兩疑之謂公<lb/>
之未可以言去而天子未宜遂公之去之早也士大夫<lb/>
願為畱行江南之民至欲遮道使不聽公之去屬下僚<lb/>
吏咸相顧錯愕一旦失所以為師承稟受之規者松江<lb/>
守何侯合其僚王君某以問于陸深曰天子固欲成公<lb/>
之髙公遂決去矣如國事何某等不能無惑於議者之<lb/>
論非徒以藉奬拔共功名為也其義何居深鄙人也病<lb/>
廢久不閑當世之務以深凖之凡公之所為去與天子<lb/>
<pb n="KR4e0165_WYG_043-6b"/>
之所以聽公之去者皆古之義也何則自古聖君之御<lb/>
世必有度外之舉措以待英傑之士故其意常恐異日<lb/>
之乏才而所以為敷貽之地者無所不用其情自古大<lb/>
臣之事君嘗以身繫天下之輕重而無心於去就故其<lb/>
意常恐人主輕天下之士而所以自重其身者多主於<lb/>
早退是故世有餘才而士多髙尚所謂上下相與以有<lb/>
成也公年甫五十經綸具在異日國有大事事有大疑<lb/>
一旦起公於燕閒之中坐而濟之方今天子神聖睿畧<lb/>
<pb n="KR4e0165_WYG_043-7a"/>
蓋世亦知天下有難進易退之臣以堅其尊禮不遺之<lb/>
志則所以宏鬯中興之業佐成嘉靖之化者逺矣比於<lb/>
當一面舉一職何如也竊恐文襄之未足以與於此是<lb/>
公之退乃所以為進今日之去乃所以為異日之來也<lb/>
何侯聞之曰子之言然請致之公<lb/>
　　　大司冦立齋吳公七十壽詩序<lb/>
大臣之進退繫天下之重輕往往當天下隆盛之㑹則<lb/>
大臣多饗壽考福履之盛而其子孫亦必重賢疊肖出<lb/>
<pb n="KR4e0165_WYG_043-7b"/>
膺世用以延續聲光贊佐國家昭熈之休者無窮若今<lb/>
大司冦立齋先生吳公固其人哉公少登甲科典司内<lb/>
外刑獄明允詳恕資階屢遷至按察使召為太僕卿入<lb/>
輔孝廟邊圉蕃育之政績勩懋著進為少司空由少司<lb/>
空又進為大司冦出總今上畱都之務攬憲持法侃侃<lb/>
不囘忤意權姦竟為所中退而家居未嘗以幾微自見<lb/>
若是者其所繫何如也公之伯子山為刑部郎中奉命<lb/>
按事江西仲子巖為工科給事中聲望照映實時名流<lb/>
<pb n="KR4e0165_WYG_043-8a"/>
其重賢疊肖者何如也深比起告北來拜公於吳江里<lb/>
第衣冠儼如瞻顧炯炯若泰山喬嶽滃鬱蔥舊之氣猶<lb/>
足以出雲雨澤㝢内退而詢其所事事日惟教子弄孫<lb/>
沃以詩書之澤吟咏登眺於湖山空曠之表而不知年<lb/>
之與積也乃歎曰我國家涵育休養川嶽之氣完厚効<lb/>
靈毓秀於一世之耆彦若此是豈非隆盛之極㑹哉故<lb/>
曰非有喬木之謂也有世臣之謂也深既見給事君於<lb/>
都下私以為賀而未敢告也明年正月八日公壽登七<lb/>
<pb n="KR4e0165_WYG_043-8b"/>
十偕其繼室丘夫人之誕同焉給事君方當天子喉襟<lb/>
聰明之寄稱觴舞綵未遑所私凡厥僚好謀為公壽且<lb/>
以慰給事之心於是六科之長吕君道夫俞君國昌葉<lb/>
君良臣潘君伯和王君存約石君巨瞻合而屬敘於深<lb/>
夫大臣於國家無間逺邇至於所以幸其身之綿長而<lb/>
安固者非徒為太平之符瑞聲容之敷張以震盪耳目<lb/>
而已也古者憲老而不乞言漢養三老五更於國學宋<lb/>
起文潞公於朝堂惟師尚父則亦以耋耄之年成開周<lb/>
<pb n="KR4e0165_WYG_043-9a"/>
之績其於理化何如也深與國昌實鄉人謀為之壽與<lb/>
所以為給事君慰者尤切是故推其所繫者尤大為諸<lb/>
君子先焉頌禱之義則詩人備之矣<lb/>
　　　碧溪詩集序<lb/>
科舉之業盛而此學廢仕進之心勝而此學微蓋彼有<lb/>
所工則此有所拙嗚呼獨兹一事然哉慈谿張子威先<lb/>
生自少時一再遊場屋即棄去學古人之道攻古人文<lb/>
章學既成咸可試用㑹有推轂士欲薦之天子遭讒罷<lb/>
<pb n="KR4e0165_WYG_043-9b"/>
去然胸中負挾益富練閲益深開口論天下事髯㦸㦸<lb/>
若繅絲炙轂竟日而不竭也一座人皆驚服有弗當其<lb/>
意者終席不能發一聲聞人之善千里赴之亦有隔屋<lb/>
而斷請謁者然坐是落落今年過七十老矣而猶未有<lb/>
所遇合也稍用其學為人修敘譜牒以自資歎曰是猶<lb/>
能食吾力者茍非禮義之宗輒亦不往也正徳十年自<lb/>
粤來訪余一見語合明年再見論益合先生自謂晩獲<lb/>
知已相從於寂寥枯淡之中久而樂焉一旦思歸出其<lb/>
<pb n="KR4e0165_WYG_043-10a"/>
所為詩一帙曰子知我宜為我序予受而讀之曰此唐<lb/>
人之格律而碧溪子之性情也先生之學其盡於是乎<lb/>
盡於是則世人或能知之余宜無言且猶未也未也則<lb/>
余不宜無言夫文章與事功難相兼而聲名與貧賤常<lb/>
相值大抵安於貧賤以養夫聞望固君子之心詳於文<lb/>
章而畧於事功者豈君子之得已哉績學勵行存乎我<lb/>
而功業所就因於遇不遇之間是故有難易焉姑以詩<lb/>
人一節論之自古好文之主有聞于名篇佳句輒與宰<lb/>
<pb n="KR4e0165_WYG_043-10b"/>
相議求其人而誦所作於直廬燕見之頃者顧以致斥<lb/>
兹非難哉夫天作之君君立之相務於延攬一世之才<lb/>
而用之操一善者無遺挾片長者畢達故宰相求之天<lb/>
下天子得之宰相者職也先生宜自愛㑹當有夢卜之<lb/>
舉舉於今日先生名鉄别號碧溪子因以名集云<lb/>
　　　壽路北村郡伯序<lb/>
今天子興自郢邸改元之年即用汶上路公賔暘守松<lb/>
由是天下咸際中興之㑹而吾松重沐維新之政矣乃<lb/>
<pb n="KR4e0165_WYG_043-11a"/>
八月九日適天子萬壽之節而公亦届懸弧之辰天人<lb/>
妙合君臣應期兹豈偶然者哉詩書所未有也郡之大<lb/>
夫士相與詣闕上萬壽畢將次第登公之堂捧觴為祝<lb/>
公既合郡之僚吏寓公鄉袞致詞拜舞退將次第以慰<lb/>
邦人之意者忠愛之風行上下之儀辨君臣之義篤天<lb/>
日開明禎祥協候一時之盛又吾郡所未有也太學生<lb/>
王淮喬䆅顧定芳輩相與謀曰若此非常事而歌咏紀<lb/>
次無聞焉不可吾輩將最其大者壽公以告於陸深曰<lb/>
<pb n="KR4e0165_WYG_043-11b"/>
松郡介在湖海之間土沃民勤為天下先在司牧者安<lb/>
定優畜之耳我公仁恕慎厚視篆以來無毫髮擾民不<lb/>
復知有官府而桑麻禾黍被野矣願公至上壽以長養<lb/>
吾松也又曰松實富饒而敦朴之風視昔少衰矣我公<lb/>
明練嚴毅事集於庭者如蝟徐出一言無不立决而天<lb/>
理民彞因之感格者多矣願公至上壽以長教吾松也<lb/>
又曰我公才無不宜望則素養自舉進士時已甲天下<lb/>
之選居郎署典大郡皆有重名故公之來松也望治者<lb/>
<pb n="KR4e0165_WYG_043-12a"/>
跂如覿德者薫如被化者淳如漠如也願公至上壽以<lb/>
長此風庶於松有所矜式也先生以為如何深聞之曰<lb/>
君子哉之言也美不溢上愛不忘本禮不踰制三者備<lb/>
矣是可以壽矣雖然古記有之安我所以寧天下也存<lb/>
我所以厚蒼生也故古之仁人君子其志不在一方也<lb/>
然自一方始天之付畀斯人也所責匪止一事也然自<lb/>
一事始猶之千歳之日也然自一日始是故我與天下<lb/>
常相通而安寧所繫者至近也而至逺也此華封嵩髙<lb/>
<pb n="KR4e0165_WYG_043-12b"/>
之意而聖人之所録以示其微者若此若公之壽夫豈<lb/>
吾松所可專哉殆將自松始耳自松而始以輔成今天<lb/>
子嘉靖之治以措天下於安寧仁壽之中則吾松豈獨<lb/>
後也况降生之始蓋已有黙兆預擬之數矣諸君子請<lb/>
因人以驗諸天衆皆躍如起曰是可以為公壽矣請書<lb/>
為序<lb/>
　<lb/>
　儼山集巻四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十七</head> <lb/>
    <p>
<pb n="KR4e0165_WYG_067-1a"/>
欽定四庫全書<lb/>
　儼山集巻六十七<lb/>
　　　　　　　　　　　　　明　陸深　撰<lb/>
　　墓誌銘六<lb/>
　　　太學生竹溪唐君墓誌銘<lb/>
嗚呼此竹溪先生唐君之墓蓋從其先塋金匯之阡以<lb/>
嘉靖癸已十二月十有七日乙酉問予銘藏焉予始舉<lb/>
進士讀中秘書僦居西長安里與禮部郎中西園唐公<lb/>
<pb n="KR4e0165_WYG_067-1b"/>
實連屋是時吾松之宦于朝者故禮部尚書南山張公<lb/>
為光禄寺卿直文華殿禮部尚書東江顧公方侍讀翰<lb/>
林大理少卿中岡董公在刑部今肇慶守宜菴董公在<lb/>
禮部故中書舎人沈公繼昌侍内閣鄉好甚洽無暇日<lb/>
無相過從公長者也而㑹尤密予既近居復與公之從<lb/>
叔宗禹同鄉舉故相好益歡公既病予候問益數數焉<lb/>
公竟不起予哭之益哀且填其行狀而竹溪方自家來<lb/>
奔以兩旬日行三四千里人愈憐之而予始識竹溪年<lb/>
<pb n="KR4e0165_WYG_067-2a"/>
少又長者也予屢産子皆不育年且四十始得楫予早<lb/>
夜心計之安得積善好修如唐禮部家者婚焉以延予<lb/>
世㑹聞竹溪有女往請焉而諧乃大愜予既忤時再有<lb/>
晉陽之役時竹溪搆疾矣還遽哭之尚冀或臨其𦵏及<lb/>
是𦵏有日矣予復為豫章之役遂不得往相其紼嗚呼<lb/>
吾尚忍銘吾竹溪哉竹溪姓唐氏諱儒字子魯尚書禮<lb/>
部郎中唐公諱禎字原善號西園之長子也母劉氏贈<lb/>
安人世居華亭之白沙里其先汴人系載少師大學士<lb/>
<pb n="KR4e0165_WYG_067-2b"/>
東湖費公西園墓誌中西園多竹有水環焉竹溪因號<lb/>
以識先澤自少頴敏動以禮閑服飾器御敦尚朴雅年<lb/>
十四母劉安人卒毁瘠幾殆嗣喪陳安人如劉安人再<lb/>
喪王孺人如陳安人西園公舉成化丁未進士家食久<lb/>
被命入朝竹溪奉世父北園公總家事以居北園公特<lb/>
鍾愛焉讀書郡城中攻苦淡學以大就每從郡邑諸生<lb/>
試諸提學御史每優遇之每舉於鄉輙不售正徳戊辰<lb/>
應例入國監時弋陽汪雙溪先生為祭酒復優遇之自<lb/>
<pb n="KR4e0165_WYG_067-3a"/>
國監再舉再不售迺巻懷以歸以家為政斬斬有法孝<lb/>
弟之風洽於鄉閭先是西園卒二弟侃价幼竹溪撫之<lb/>
各有立遂將建室植産以居之布散聨絡有恩有禮一<lb/>
時端人正士咸重之樂與之交有勸之仕者則曰吾家<lb/>
世受國恩吾敢忘吾忠藎顧出處自有命也乃即竹溪<lb/>
之上修西園堂刻遺稿以庋之又築勁節之亭以見志<lb/>
益樹竹數畆濬流其下時復徜徉若與漁樵為侣客至<lb/>
則飲奕欵晤備有煙霞水石之勝故吾郡東稱舊家必<lb/>
<pb n="KR4e0165_WYG_067-3b"/>
以唐為第一而唐之象賢亦必以竹溪為第一云家居<lb/>
自奉甚約力田教子外絶無他慕四時享祀必敬必躬<lb/>
嘗有六世祖塋就廢既卧疾耳語价曰成吾志者吾弟<lb/>
也手數金使修復之乃完以嘉靖壬辰二月十有八日<lb/>
卒於正寢享年五十有二云惟竹溪君天常甚厚無嚴<lb/>
聲厲色嬉笑話言藹藹有旨趣飲酒至百盃而能不亂<lb/>
倉卒應大事靜以鎮之觸物有可傷無間古今疎戚即<lb/>
淚涔涔然下殆仁者與初弟侃早卒無嗣即以子自重<lb/>
<pb n="KR4e0165_WYG_067-4a"/>
後之繼而自治生乃以自治易自重人以為合禮而自<lb/>
重復殀竹溪委曲其間能使朱氏婦有所恃以完其節<lb/>
人以為達權宋氏甥早失母竹溪撫之如女既長以歸<lb/>
張進士鳴謙人尤以為難云配張氏賢而克相即南山<lb/>
公之從孫子男一即自治聘沈進士服采之女進士中<lb/>
舎之子而學士之世嫡也女四長適董希大於少卿太<lb/>
守為從祖次適顧應雲即東江公之孫也又次適陸楫<lb/>
又次許聘何應鰲按法宜銘銘曰<lb/>
<pb n="KR4e0165_WYG_067-4b"/>
仁不必壽亦既有後厥所施張百不一偶有質有文且<lb/>
創且守豈間家邦曰唯孝友東海所匯長江抱右生直<lb/>
死哀自足不朽天道無私發豐蓄厚嗟嗟竹溪抑又何<lb/>
負<lb/>
　　　唐處士夫婦合𦵏墓誌銘<lb/>
徽有處士先生行誼在宣徳正統之際曰唐邦仁諱禮<lb/>
年四十卒在天順之壬午越五十年正徳己巳之嵗其<lb/>
配仇孺人年八十有六卒其子封文林郎知縣傑卜以<lb/>
<pb n="KR4e0165_WYG_067-5a"/>
某年啓而大封以究孺人同穴之志禮也其孫澤方事<lb/>
今上為刑部郎中迺於京師乞銘於深深讀本朝御製<lb/>
至五倫書顧見髙廟駐新安時召耆儒與論理道有唐<lb/>
仲實先生者以不嗜殺人對上恱賜尊酒束帛心竊慕<lb/>
之至是受郎中君狀先生實處士曾祖也按唐本氏李<lb/>
有諱虞號梅癯者後於唐遂姓唐本徳宗之後或曰國<lb/>
姓也世居汴宋南渡時諱承昈者守新安因家焉故今<lb/>
婺源之嚴田有池曰飛龍橋曰太子云髙祖諱元為關<lb/>
<pb n="KR4e0165_WYG_067-5b"/>
洛考亭之學虞文靖公集以前輩風範稱之仕終徽州<lb/>
路教授曾祖即仲實公仕終紫陽書院山長祖諱子儀<lb/>
舉賢良知興國縣文廟選為趙府紀善父諱永吉以詿<lb/>
誤謫戍卒於邊時處士年七嵗張孺人母之少明敏能<lb/>
讀書旁及星歴之學性孝友痛父之寃也故竭力養其<lb/>
母如父事三兄禮如事其父後當析居地有右者術云<lb/>
不吉處士曰吾也少當居是雖諸兄亦莫之能强也邑<lb/>
嘗置監長平倉出納維允鄰有汪姓者匿其産於他戶<lb/>
<pb n="KR4e0165_WYG_067-6a"/>
以欺之於異母之弟處士發其籍曰骨肉至是耶且使<lb/>
百世爭也釐正如故友人有喪明當赴之薄暮雪深别<lb/>
卜𦵏期來告處士已三鼔冐雪往矣居嘗曰吾唐世文<lb/>
獻新安之稱必曰三唐先生至吾而遂微乎乃以為任<lb/>
數年而姪行相繼取科第為監司郡守者三人處士有<lb/>
力焉仇孺人諱誠歙舊族也處士卒時諸孤㷀㷀長才<lb/>
八嵗季猶在姙而貧窘甚父母憐之欲其就食於家卒<lb/>
不往冬寒絺幃雪時綴裙布為被以體溫諸孤而環之<lb/>
<pb n="KR4e0165_WYG_067-6b"/>
處士厝所僅百武而東雨時輙往庇淚與雨俱注張孺<lb/>
人在堂方有幼子之戚損食復還泣事之聞者悲其志<lb/>
云邊戍嵗有征索甚嚴或勸鬻産自念曰吾所以不死<lb/>
者守此以俟諸孤耳諸方營辦業竟無損季子禄客死<lb/>
汴仲子瓉復死荆㐮二婦皆守節如孺人云嗚呼唐處<lb/>
士之風槩使天假之年或得用於世其所樹立何如也<lb/>
可謂刑于寡妻至于兄弟者矣惜也蚤卒而孺人乃後<lb/>
五十年以扶植唐宗蔚為詩禮以成處士之志譬諸邦<lb/>
<pb n="KR4e0165_WYG_067-7a"/>
國可謂得忠臣者矣子男三長即傑娶洪氏封孺人次<lb/>
瓉娶張氏次禄娶王氏女二長適鮑璋次適方烈孫男<lb/>
四溥澤己未進士任刑部郎中漢濓辛未進士任南京<lb/>
太常寺博士孫女二曾孫男六銘曰<lb/>
同室則短同穴則長惟丈夫之烈惟婦之良沈此雙璧<lb/>
某山之陽綿綿奕奕以長發祥<lb/>
　　　誥封宜人陳母黄氏墓誌銘<lb/>
陳母宜人姓黄氏世居餘姚通徳鄉之竹橋里父諱海<lb/>
<pb n="KR4e0165_WYG_067-7b"/>
字伯川仕至福建建寧府教授方正行古道世稱朴菴<lb/>
先生母某氏宜人故中憲大夫湖廣㐮陽府知府虚齋<lb/>
陳公之配也初虚齋筮仕河南彰徳同知滿三載赴吏<lb/>
部書上考封及兩世由是父慎菴先生諱某得誥封官<lb/>
如其子列秩為大夫母某氏為宜人而黄宜人從夫貴<lb/>
顯年六十有七正徳乙亥考終於正寝既𦵏仲子熺奉<lb/>
太史李君本之狀來請銘深往嵗以翰林編修奉使過<lb/>
浙江謁謝文正公于里第從其子今少宰學士汝湖先<lb/>
<pb n="KR4e0165_WYG_067-8a"/>
生昆季間得聞虚齋之風既教國子熺肄六館每試諸<lb/>
生熺必居首同年倪小野在禮部為予道熺之早服母<lb/>
訓也復知黄宜人之賢熺遂以禮經舉應天鄉薦予閒<lb/>
居海上熺輙來問學熺母之銘予曷敢辭按狀宜人生<lb/>
而貞靜自幼孝敬動止皆有法讀孝經列女傳即通解<lb/>
女紅中饋之事咸精工朴菴夫婦鍾愛之朴菴與文選<lb/>
陳靜菴先生交甚契靜菴者慎菴先生弟也靜菴先生<lb/>
復鍾愛虚齋一日請於朴菴曰吾猶子佳先生能以子<lb/>
<pb n="KR4e0165_WYG_067-8b"/>
妻之乎朴菴曰諾靜菴以告慎菴乃命虚齋壻焉時朴<lb/>
菴任江西樂平教諭明三禮為一時經師虚齋偕宜人<lb/>
往事之因受業焉宜人内賛力且勤虚齋學成慎菴喜<lb/>
每見靜菴必謝之曰得此佳婦吾弟之力也吾門其興<lb/>
乎虚齋别籍於寧國之宣城以成化丁酉舉應天鄉試<lb/>
㨗至餘姚宜人曰差以慰吾舅姑望耳丈夫事寧止此<lb/>
耶虚齋五赴南宮宜人復勸之曰此行勉之二親年髙<lb/>
得逮禄養進士第亦等耳况功業又不係此虚齋心是<lb/>
<pb n="KR4e0165_WYG_067-9a"/>
之已而果就銓試髙等得同知彰徳府宜人從之官為<lb/>
内治政門鑰肅然虚齋之政大有聲九載遷貴州思南<lb/>
府知府宜人在任嵗時必手製衣履以為舅姑壽既乃<lb/>
聞宜人之訃從虚齋奔歸治喪如禮虚齋起復知湖廣<lb/>
㐮陽府宜人始留奉慎菴於家益孝且敬事宜人尤極<lb/>
委曲宜人兩目苦翳步履恒艱宜人出入必扶持之病<lb/>
或増手調湯藥至忘寝食處妯娌間情意尤洽舅姑所<lb/>
遺多譲諸叔伯同居三十年無間言嵗時祭祀從虚齋<lb/>
<pb n="KR4e0165_WYG_067-9b"/>
行禮潔修感慕無替虚齋好交游賔賢宴集恒脫簮珥<lb/>
以佐飲饌之費性惡僧尼有募修梁道者必以錢米施<lb/>
之不吝有來售産者慫惥虚齋厚償曰吾子孫且享之<lb/>
此亦隂隲也僮僕輩事貿易戒勿取贏曰爾毋招怨也<lb/>
日攻紡績事或勸之自便則曰處貴顯以事逸樂使子<lb/>
孫效之敗不可救吾用以為戒也性不喜華侈至育子<lb/>
女必節其服食曰吾欲為汝等積福耳教子睦族賙窮<lb/>
恤匱義方尤多平生鄙婦人失節事若婦人即病或就<lb/>
<pb n="KR4e0165_WYG_067-10a"/>
醫診視亦羞之故雖得竒疾亦不好藥石偶患足瘍七<lb/>
日而卒寔三月某日也子男三長爟娶某氏興府引<lb/>
禮舎人贈四川鹽課副提舉次即熺娶某氏沂普慶三<lb/>
為知州俱有聲方向用未艾燦益府典膳女一適倪贄<lb/>
即小野太守之子二皆庶生孫男七曰璋即提舉曰文<lb/>
魁潼川州判官次曰垚曰莊曰垹曰垕曰完孫女五曾<lb/>
孫四𦵏以某年月日卜吉於姥嶺山之陽惟宜人出自<lb/>
名族歸于宦家培養之基素厚而師資之地固殊故善<lb/>
<pb n="KR4e0165_WYG_067-10b"/>
譽叢焉以予所聞焉槩之良是法當銘銘曰<lb/>
有菀者園其核實繁室家之詠采蘋采蘩禮始夫子棼<lb/>
以從類子以母賢妻以夫貴懿哉宜人展也不朽夫有<lb/>
賢婦子有賢母土深水厚鬱鬱芊芊視我銘詩後千萬<lb/>
年<lb/>
　　　范時修墓誌銘<lb/>
范光湖之上厥縣寳應有君子焉余不及識其人交其<lb/>
弟不及見其生聞其死順以事親稱其子也文以起家<lb/>
<pb n="KR4e0165_WYG_067-11a"/>
成其兄也澤以惠宗廣其仁也是三者皆適於壽之道<lb/>
也而竟强年以死嗚呼悲哉君姓范氏諱新字時修大<lb/>
父禮隱徳弗耀父畬宣義郎母刁氏兄弟四人君最長<lb/>
其季韶字時美者余之同年友也癸亥嵗與俱遊南雍<lb/>
挹其文學固疑有所從來也是冬訃至時美號哭旬日<lb/>
不能仰視客余往弔焉竊怪其過於為禮也迺知時美<lb/>
能詞章取巍科其師師之其友友之纎悉皆時修之力<lb/>
也嗚呼兄弟之間人所難處也友于屬恩訓成屬禮禮<lb/>
<pb n="KR4e0165_WYG_067-11b"/>
勝使人鮮歡恩勝將枉其才而廢之也君成弟之才而<lb/>
致弟之感以恩以禮可謂兩得之矣由是觀之則其平<lb/>
生可槩識也君性急而心坦能談論好以氣勝人識古<lb/>
今器物頗留意法書名畫又工排律詩尤能幹家植業<lb/>
佐其父致富然未嘗畜一錢私産也宗黨有貧乏者即<lb/>
量給之或不及白其父父終不以為專也及死之日啓<lb/>
篋笥惟存田糧驛站馬草數目父愈憐之嘗自歎曰不<lb/>
知醫非子也由是博覽醫書又曰惟名與器可以榮人<lb/>
<pb n="KR4e0165_WYG_067-12a"/>
重王命也㑹朝廷有納粟例即入貲拜其父為郎官雖<lb/>
非父志以其孝而安之教他弟各業其業恩禮視韶其<lb/>
為多類此初娶同郡張二守之女早卒繼娶張二尹之<lb/>
女生一子曰嘉謨一女曰二姐俱幼疾已革父母問之<lb/>
無所言强而後曰吾三弟奉吾親吾二息依吾親吾無<lb/>
恨也獨眼中不見吾韶此為介介耳以某年月日卒年<lb/>
至四十有一卜吉於某年月日祔於官莊祖塋之側余<lb/>
不容辭時美之請遂按狀而銘之<lb/>
<pb n="KR4e0165_WYG_067-12b"/>
有愧而生孰與夫死之寧無愧而殀曷害其表表嗚呼<lb/>
時修魄秘靈遊<lb/>
　　　處士鄭可齋墓誌銘<lb/>
鄭生舜功再至京師凡三閲寒暑往返萬餘里乞為大<lb/>
父可齋銘其墓可齋予故人姓鄭氏名廉字宜簡可齋<lb/>
其别號也為人磊落好義舉名卿大夫多愛之尤重然<lb/>
諾雖千里之赴不失時日予之謫延平也可齋相予行<lb/>
尤勤故予尤徳之以嘉靖十八年正月十三日卒于家<lb/>
<pb n="KR4e0165_WYG_067-13a"/>
得年六十有六云按歙之鄭族最盛最舊有師山先生<lb/>
者諱玉以死節著名諱得韶者以行誼聞一鄉故歙有<lb/>
善述堂可齋之髙祖也曾祖孟寧祖文修父成大號鹿<lb/>
門遺隱母汪氏可齋生有美質清修博雅操觚為文翰<lb/>
不下儒者諸技能精巧要妙凡出其手者雖名家或未<lb/>
及壯齡服賈遊吳淞不屑屑於刀錐之末而意氣豁如<lb/>
也歙俗健訟以必勝人為能正徳間為鄉人嫁禍郡太<lb/>
守遂當以大罪而可齋寔他出無與亟走京師聞其事<lb/>
<pb n="KR4e0165_WYG_067-13b"/>
於朝乃械繫赴御史臺種種白其事盡釋自姑熟馳三<lb/>
旦夜抵家跪父母前曰兒無狀幾驚二親兒罪獲昭雪<lb/>
矣人尤以是服其勇且能孝云配許氏有賢行子男一<lb/>
思宏娶某氏先二年卒孫二舜功舜勛茲卜以某年月<lb/>
日𦵏某山之原惟我皇明治安日乆而津潤滲漉沃被<lb/>
土膏故大江以南號稱殷富歙㨿上游山谷深固尤多<lb/>
故家大族子弟之賢者習為容雅輕財貨好施與然咸<lb/>
負氣英英然其過也往往䧟於剛折可齋能巽順以自<lb/>
<pb n="KR4e0165_WYG_067-14a"/>
全不辱其親者矣可謂故家大族之子弟尤賢者非耶<lb/>
予竟悲焉為之銘銘曰<lb/>
千章喬木扶疎枝柯氷霜澗壑摧挫奈何貞士宜簡保<lb/>
䕶寔多慶延於世其廕則那銘以永閟石也不磨<lb/>
　　　李先生墓誌銘<lb/>
先生姓李氏諱文字尚文處之縉雲人也李氏之先出<lb/>
溫之獨山自獨山而徙台之僊居曰李村又自李村而<lb/>
遷縉雲則生一府君也府君於先生為六世祖元末時<lb/>
<pb n="KR4e0165_WYG_067-14b"/>
為美化書院山長云祖諱襲字秉憲贈刑部右侍郎考<lb/>
諱檜字宗堅妣湯氏方氏實生先生少有美質補邑弟<lb/>
子員績學攻文綽有聲稱胡公某提學浙省以理學為<lb/>
已任每試必加奨譽然每不利於場屋例當貢禮部遭<lb/>
宗堅府君喪又遭湯夫人喪而生母方夫人又喪積哀<lb/>
成羸適同宗人又以事挾制先生使卒不得志乃歎曰<lb/>
吾命也夫當吾病與家釁㑹也遂理菊莊别居以自娛<lb/>
日以教子孫為事而凡已成之學遂不及一見之行嗚<lb/>
<pb n="KR4e0165_WYG_067-15a"/>
呼惜哉大江之南俗多貴其所生而以側出者為左雖<lb/>
年之長在亦畧焉必克自振立加人數等僅僅與嫡出<lb/>
者比然亦背毁而心輕之甚弊習也初宗堅府君遘疾<lb/>
彌年先生侍左右最謹府君曰汝孝敬如此吾死之後<lb/>
必歆汝饗汝汝宜承吾祀事且以長宜亢吾宗也先生<lb/>
泣受之後雖屢遭流言之變惟事包荒而兄弟之間恩<lb/>
義日篤人以為難𢎞治間鄉人疫傳染甚酷雖至親莫<lb/>
相援恤者乃為市藥嚢米哺之瘳之全活頗衆正徳戊<lb/>
<pb n="KR4e0165_WYG_067-15b"/>
辰嵗饑又為出米穀賑之凡活數人有願出身傭作以<lb/>
報徳者為謝而遣之里人有負財者顧以他事見誣當<lb/>
道得其情論如律先生憐其貧乃日給之食徐白公庭<lb/>
而出之其行誼多類此以某年月日卒於正寝享年<hi>闕</hi>
　　配羊孺人出四川望族婦道克修為族人法以某<lb/>
年月日卒享年<hi>闕</hi>　　卜以某年月日合𦵏於黄坑之<lb/>
陽子男四曰需曰頥曰蒙咸克厥家曰升舉𢎞治辛酉<lb/>
鄉試息女一適虞邦瑛孫男十四擢試昻直忠洪臣相<lb/>
<pb n="KR4e0165_WYG_067-16a"/>
光選亨時元久孫女三深昔遊南雍得與李君升交愛<lb/>
其文雅好學今十有五年矣深比起告至都而升亦至<lb/>
試南宫乃以狀來乞銘誼不敢辭夫古之君子多負俗<lb/>
累孔孟所以致意於里仁之美也教化之不明也久矣<lb/>
若先生者明爽洞中樂善慕義豈所謂克自振立者非<lb/>
耶其必有後矣宜銘銘曰<lb/>
其成之難其尼之易胡為而致以承其前以啓其後孰<lb/>
匪所有不愆爾相不琢而光君子攸藏太史勒辭以告<lb/>
<pb n="KR4e0165_WYG_067-16b"/>
來者式車立馬<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻六十七<lb/>
</p>
<p>
</p>
  </div>
</body>
</text>
</TEI>
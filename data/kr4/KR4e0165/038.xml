<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十八</head> <lb/>
    <p>
<pb n="KR4e0165_WYG_038-1a"/>
欽定四庫全書<lb/>
　儼山集巻三十八<lb/>
　　　　　　　　　　　　　明　陸深　撰<lb/>
　　序二<lb/>
　　　分寧周氏族譜後序<lb/>
刑部尚書泉坡周公重修分寧族譜盖用歐蘇二家例<lb/>
以譜十有三世之可知者於是分寧之周氏蟬聨葉奕<lb/>
秩然可考既成又手分為内外二編内編以詳𣲖系外<lb/>
<pb n="KR4e0165_WYG_038-1b"/>
編則文獻存焉公嘗授予讀之使序諸其後按周本以<lb/>
國為姓所從來者逺矣其在于今則分寧之望族也昔<lb/>
孟氏有言所謂故國者非有喬木之謂也有世臣之謂<lb/>
也夫喬木歴數百年而後成干雲霄蔽日月蔚然百里<lb/>
之望可謂偉也已而不足以重故國者謂其為物也然<lb/>
則周氏之所為分寧重者寧非所謂有世臣耶今泉坡<lb/>
公謇諤當朝有伊傅之望敭歴中外幾四十年位至尚<lb/>
書典司刑獄天下倚以無寃自泉坡公而上則有來軒<lb/>
<pb n="KR4e0165_WYG_038-2a"/>
先生其人風猷峻整文學深醇屢典藩臬入佐省臺贈<lb/>
官易名屹然一代之碩輔自來軒公而上則有南山先<lb/>
生其人器度閎偉才識敏達西邊北鎮樹大勲績晩受<lb/>
知於孝廟甚深沒有僖敏之謚其他以科第奮庸徳誼<lb/>
稱譽傳芳踵武世不乏人皆兹譜之光也非一代之世<lb/>
臣耶其於人國也重矣故曰有世臣之謂也豈徒分寧<lb/>
之望已哉兹譜可傳也慨自宗法廢而姓氏之學微自<lb/>
圖譜廢而述作之體雜是故髙者過於文卑者局於質<lb/>
<pb n="KR4e0165_WYG_038-2b"/>
文質得中如尚書斯作雖謂之良史亦可也此尚書所<lb/>
以有功於續譜此續譜所以有功於周氏此周氏之譜<lb/>
所以有功於分寧此分寧周氏之譜所以有功於世道<lb/>
也何則土膏沃者産豐宗支蕃者積厚是故有世家而<lb/>
後有世臣有世臣而後有世徳若斯譜也抑亦可以觀<lb/>
徳也已於是乎序<lb/>
　　　大臣禄養圖序<lb/>
嘉靖十有八年七月吉太子賔客吏部左侍郎兼翰林<lb/>
<pb n="KR4e0165_WYG_038-3a"/>
院學士張公邦竒上疏言臣母沈就養京邸越兹六年<lb/>
今八十有八矣親生之子惟臣一人乞送還鄉如例則<lb/>
臣母子並荷皇上生成之恩而天下皆覩皇上仁孝之<lb/>
治辭甚懇切上意若曰侍郎學士予丞弼之儲也况東<lb/>
朝初建方有輔導之寄豈宜暫輟左右乃出御批答之<lb/>
曰大臣禄養壽母自古治朝恒有之所請不允命下之<lb/>
日朝士大夫相與慶之曰皇上之敬禮大臣而及其親<lb/>
也如此人臣之孝奉壽母而格其君也如此固一代之<lb/>
<pb n="KR4e0165_WYG_038-3b"/>
盛事也於是侍郎入謝退以復於太夫人敬宣徳音太<lb/>
夫人起望謝於庭肅拜如禮乃立侍郎於側舉手加額<lb/>
而語之曰聖恩厚矣吾老偶思鄉耳幸無他吾兒身為<lb/>
大臣宜視國如家吾有兒為大臣且視客舍亦如家心<lb/>
甚安焉於是侍郎下堂謝曰謹如教鄞之士大夫復相<lb/>
與慶之曰賢母之教其子而忘所懐也如此孝子之奉<lb/>
其親而移為忠也如此又吾一鄉盛事也用繪為圖遵<lb/>
聖諭題之曰大臣禄養以告于陸深請為太夫人壽深<lb/>
<pb n="KR4e0165_WYG_038-4a"/>
視太夫人猶母也寔與侍郎同年交垂四十載聞太夫<lb/>
人之賢舊矣太夫人出鄞舊族歸于贈少宰府君相之<lb/>
道義至訓誨諸族人之言動與古聖賢合其教侍郎之<lb/>
方尤為逺大盖張氏之師保當世之女丈夫也昨嵗深<lb/>
親拜太夫人於堂步履康健耳目聰明如壯嵗人未嘗<lb/>
不私為侍郎慶然於此重有慶焉雖慶以天下可也何<lb/>
則古之所謂大臣者必以身繫天下之重而具有祈天<lb/>
永命之業古之所謂禄養者雖畢備鍾鼎之物而恒享<lb/>
<pb n="KR4e0165_WYG_038-4b"/>
於三從四徳之賢故大臣有之然知己之主難逢也禄<lb/>
養有之然京朝之貴難得也壽母有之然賢徳之風鮮<lb/>
聞也今太夫人以順厚之天和而夙成侍郎之器業以<lb/>
侍郎之徳望而遇知於今上之聖明此風教之所由盛<lb/>
而雍熈之治可致也則太夫人一日之養固朝野一日<lb/>
之福百嵗之養則亦朝野百嵗之福也豈非天下之慶<lb/>
哉是嵗之九月太夫人既留京師又膺改封之命翟冠<lb/>
鳳誥輝賁髙堂適及稱觴之旦一時君臣母子之際敬<lb/>
<pb n="KR4e0165_WYG_038-5a"/>
恭雍穆天保行葦之仁關雎麟趾之化無以過此雖古<lb/>
今同以為慶亦可也因併書為序<lb/>
　　　武寧縣志序<lb/>
武寧為縣僻在萬山中當修江上游水泉灌溉之利峯<lb/>
巒岑鬱之美亦望縣也其俗朴野其民力本榖菽布縷<lb/>
之用流焉以資生為裕其地邊鄰省自寧州西來皆衡<lb/>
沙境也故流移易為受納喜於生事而盜賊因之其土<lb/>
著之人又皆負氣吝財顧其末也流於文勝而和厚之<lb/>
<pb n="KR4e0165_WYG_038-5b"/>
風散矣亦勢也頗號難治司民牧者宜示之以禮節失<lb/>
禮必有讓節則寡求而武寕之淳實可還也昔在癸巳<lb/>
甲午之嵗予參政江藩嘗守其地過焉接見士夫問縣<lb/>
之故而以志事為闕㑹予遷去無暇然每每往來於懐<lb/>
也唐君世惠來知是縣禮聘學諭徐麟修成此志凡若<lb/>
干巻提綱緝目煥然可述雖不入其地者一展巻間猶<lb/>
武寧之在目中也可謂有功於此縣矣予既歸田世惠<lb/>
椷來請序予讀之喜喜以成吾宿志也近世郡邑作志<lb/>
<pb n="KR4e0165_WYG_038-6a"/>
甚多多附麗於史法而藝文為工大抵史以記往志以<lb/>
開來記往以存鑒戒開來者則經綸之業繫焉雖史家<lb/>
猶以作志為難此體例之辨而名實之際也致用有間<lb/>
矣是書簡質不失其故凡有事於武寧者可執此以為<lb/>
政矣世惠名牧自鴻臚遷為國監典簿予嘗教國子於<lb/>
世惠有契分且同鄉也因為之序<lb/>
　　　兩浙南關志序<lb/>
南關今兩浙征𣙜竹木之所在杭城候潮門外故曰南<lb/>
<pb n="KR4e0165_WYG_038-6b"/>
關定制嵗命工部主事一人領之設自成化間未志也<lb/>
志之者主事薛君尚遷也志成深適來視學而序之序<lb/>
曰征𣙜國計之大而亦天下之大利也計大寔煩利大<lb/>
近膩士大夫有避而不肯為有畏而不敢為者事至於<lb/>
不肯為與不敢為其弊可勝言哉此尚遷之所為志南<lb/>
關也志建始則永終之道得矣志關厰則體統之義明<lb/>
矣志宦紀則交代之際慎矣志人役則小大之分辨矣<lb/>
志事例則綱目之理該矣志課單則新故之跡詳矣志<lb/>
<pb n="KR4e0165_WYG_038-7a"/>
淺船則資利之意深矣志條約則告諭之體嚴矣志因<lb/>
革則經權之宜審矣志事宜則變通之方廣矣志器用<lb/>
則愛養之心博矣志藝彚則性情之用明矣以是理煩<lb/>
以是滌膩夫何弊之有凡此皆尚遷之志而此志之所<lb/>
為善也尚遷名僑潮名家舉癸未進士明於體用之學<lb/>
故雖小事不為潔已雖大事不為私已若斯志可以觀<lb/>
已<lb/>
　　　庸玉集序<lb/>
<pb n="KR4e0165_WYG_038-7b"/>
終南山人王堯卿與予相得之知甚深頗恨相從之日<lb/>
猶淺也嵗在辛未壬申之間遇於京當是時予為史官<lb/>
堯卿為諫官也堯卿盩厔人每謂予之盩厔多異人於<lb/>
是相約為物外之遊又約堯卿當過江南予當訪堯卿<lb/>
於盩厔皆漫然語也不乆堯卿棄官去已而堯卿果渡<lb/>
江予時在成均昨嵗過盩厔而堯卿之墓木拱矣追念<lb/>
今昔為之出涕堯卿才甚髙當時頗疑堯卿少自遜避<lb/>
盖有待也不意堯卿坐交游之累下詔獄就逮至南都<lb/>
<pb n="KR4e0165_WYG_038-8a"/>
甫脱以死死時事余聞而悲之亦天下之人所同悲也<lb/>
堯卿之弟舜卿又與予有寮寀之誼今寓茂州以此編<lb/>
見寄將刻梓以傳嗚呼使不識堯卿者讀此亦將一字<lb/>
一涕况如予與堯卿者乎復抆涕為之序且手書之以<lb/>
報舜卿<lb/>
　　　唐詩絶句序<lb/>
昔東萊吕成公著卧遊録以適物外之趣近時都太僕<lb/>
𤣥敬亦有玉壺冰之作予嘗欲題其書曰山林經云丁<lb/>
<pb n="KR4e0165_WYG_038-8b"/>
酉之嵗赴召出蜀下三峽道荆襄而北河山鉅麗之觀<lb/>
靡日不有時歌古詩以慰羇旅之懐因裁取若干首欲<lb/>
為一編若輔二書而行者亦猶經之詩也予少弱而病<lb/>
病益弱故每退焉思為葆藏之計今六十有一年矣竊<lb/>
念自先人祥禫營域之日以其餘力剏為精舍鑿池種<lb/>
栁栽花蒔竹當古淞江之上漸歴嵗年蔚成林藪泉石<lb/>
亭館之勝徒往來于奔走之日爾萬一聖明憐而賜歸<lb/>
得有其適將命童子按聲習之以娱老景而消長日是<lb/>
<pb n="KR4e0165_WYG_038-9a"/>
編也安知非予之鼓吹耶乃寓歸刻之儼山堂中<lb/>
　　　重刻杜詩序<lb/>
自遷史班書而下杜詩韓文為世所流布宜無限也近<lb/>
時杜學盛行而刻杜者亦數家矣余所蓄千家註者於<lb/>
杜事為備間付汪諒氏重翻之以與學杜者共誦其詩<lb/>
讀其書且以論其世也昔之君子稱詩人以來未有子<lb/>
美豈不信哉雖然杜詩出而唐祚衰矣何者淳厖朴厚<lb/>
之才審於體而知務弼成人國於肇基開業之㑹暨其<lb/>
<pb n="KR4e0165_WYG_038-9b"/>
休養蕃息之已乆然後士無所見往往悉其長於藝文<lb/>
而於當務之急顧有所畧積而至於弊且蠧焉此孔子<lb/>
所為思先進也自周之季盖已然矣故曰文盛者實衰<lb/>
末茂者傷本知者慎焉若夫子美沈鬱頓挫之辭忠義<lb/>
激昻之氣或因於所遇而霖雨經綸之思唐虞稷契之<lb/>
志至於一飯而不忘後百世而習之猶足以追想其沖<lb/>
襟雅韻願起而從之遊是其哀樂之所寓尤為不逺於<lb/>
情性者此或詩人之所未講也工既成因為之序巻帙<lb/>
<pb n="KR4e0165_WYG_038-10a"/>
次第固無改於舊云<lb/>
　　　重刻唐音序<lb/>
襄城楊伯謙審於聲律其選唐諸詩體裁辯而義例嚴<lb/>
可謂勒成一家矣惟李杜二作不在兹選昔人謂其有<lb/>
深意哉夫詩主於聲孔子之於四詩刪其不合於弦歌<lb/>
者猶十九也宋人宗義理而畧性情其於聲律尤為末<lb/>
義故一代之作每每不盡同於唐人至於宋晩而詩之<lb/>
弊遂極矣伯謙繼其後乃有斯集求方員於規矩槩丈<lb/>
<pb n="KR4e0165_WYG_038-10b"/>
石以權衡可不謂有功者耶獨於初唐之詩無正音而<lb/>
所謂正音者晩唐之詩在焉又所謂遺響者則唐一代<lb/>
之詩咸在焉豈亦有深意哉旌徳汪諒氏既刻杜集力<lb/>
復舉此予嘉其勤也復為之序<lb/>
　　　送右方伯劉南泉赴任山東序<lb/>
南泉先生劉公以四川按察使遷為山東右布政使憲<lb/>
副沙谿龔公憲僉震軒蔡公輩相率屬深為贈深方居<lb/>
是官而無能理於其職其何以應諸公之求耶乆之未<lb/>
<pb n="KR4e0165_WYG_038-11a"/>
有以復也顧南泉一世之才也無官不宜盖自丁丑舉<lb/>
進士為戸部兵部兩郎署有聲出為河南開封兩大府<lb/>
又有聲陟為參政憲使治行皆冠自此為卿為輔可矣<lb/>
由臬而藩遷轉一階耳雖然吾不為南泉得是官而且<lb/>
為是官得南泉也惟我國家稽古建官一遵周禮而於<lb/>
布政使有左右之設盖寄之以古方伯之任而若將為<lb/>
周公召公之分治者亦可謂重矣今布政之職於六官<lb/>
無所不統而司徒司空之務為先右布政於左布政之<lb/>
<pb n="KR4e0165_WYG_038-11b"/>
職無所不問而司馬之清理為專若兩手然故曰左右<lb/>
左右手具而人之一身理矣左右布政協工而一省理<lb/>
矣積一省之理而天下理矣其重有如此者大抵士君<lb/>
子貴於行道而轉遷之次實關氣運諸司之為理則有<lb/>
大體存焉左右協恭體孰有大於是者而南泉固優為<lb/>
之自此以理天下可矣今之山東即古齊魯之郊而周<lb/>
公太公之所為治孔子孟氏之教出焉兹將舉周官之<lb/>
法度以行孔孟之仁義而有合於國家之治體非吾南<lb/>
<pb n="KR4e0165_WYG_038-12a"/>
泉尚誰望哉吾故不為南泉得是官而且謂是官得南<lb/>
泉也况山東密邇帝都據有海岱之雄北盡遼陽其物<lb/>
産豐碩故其人富饒其土地廣衍故其人勇悍多知謀<lb/>
其險塞阻山帶谷故其人易動而好為冦盜詰兵請戎<lb/>
之務視他省為尤急故曰山東之理亂天下理亂之候<lb/>
也其關繫有如此者以南泉之才為之又當為諸省冠<lb/>
必矣此或當宁用人之深意而亦諸公寅協之忠告也<lb/>
深識南泉最早而知南泉最深於是乎有言㑹代者順<lb/>
<pb n="KR4e0165_WYG_038-12b"/>
齋林公至乃請郵致之<lb/>
　　　送中書舍人潘君致仕序<lb/>
正徳十三年秋八月國子監監丞臣潘援上言臣援乆<lb/>
司教事出入内外承國寵靈得表觀天下之英才有年<lb/>
矣顧稟賦素薄疾疢荐臻願乞骸骨歸上下其事吏部<lb/>
吏部稽援成蹟屢最議援抱沖退之節宜當奬拔之科<lb/>
儻俯從其請即有故事超轉官階以風示天下國子監<lb/>
風化之源而丞故重職也合處以文翰之地致其事覆<lb/>
<pb n="KR4e0165_WYG_038-13a"/>
奏上上是之擢中書舍人以去深自翰林出教國子與<lb/>
知其事時方求賢才與圖共理欲留之而勢有所不及<lb/>
也丞既罷束書數箧至不能歸深目覩其事時方寒沍<lb/>
留以俟春欲助之而力有所不能也明年二月朔成行<lb/>
諸嘗與僚者咸作詩送之而請序于深援字匡善處之<lb/>
景寧人故鶴琴太守公之從子今太常少卿南屏先生<lb/>
之族弟前祭酒侍郎王甌濵先生之同年友也深聞匡<lb/>
善賢乆矣求其人而不得見得見矣而不獲與之處處<lb/>
<pb n="KR4e0165_WYG_038-13b"/>
矣而不得乆以盡其平生之所相與願為者以為快若<lb/>
相避就然深於匡善其何以為情而又何説之能為哉<lb/>
雖然動静者天之時也險易者地之理也勞逸者人之<lb/>
事也出處者事之為也仕止者君子之道也匡善兹將<lb/>
馭動以静在險即易舍勞就逸既出而處壯而仕老而<lb/>
止仕以行道止以遂志乆速消息一與道俱又焉往而<lb/>
不得哉身進而志屈跡逺而徑捷言合而行違者不亦<lb/>
甚弊弊矣乎視匡善何如也深又聞景寧佳山水有浮<lb/>
<pb n="KR4e0165_WYG_038-14a"/>
丘仙之遺跡潘師正之隱居清泉喬松靈芝菖蒲茯苓<lb/>
琥珀仙草名藥之産足以引年而已疾者無算匡善採<lb/>
餌之餘舊疴盡脱遊逍遙之谷坐留鶴之亭詠諸父招<lb/>
鶴之詞續甌濵留鶴之賦北望南屏從容臺閣之峻以<lb/>
為門祚之榮三復塤箎之雅寄懐思於風雲霄漢之表<lb/>
時時峩冠博帶侈天子超擢之恩歸來之賜感宰輔知<lb/>
遇之殊念同時僚友之樂覽贈送之言或有門人弟子<lb/>
逺致起居之敬而考徳問業邦人晩生者彬彬乎門墻<lb/>
<pb n="KR4e0165_WYG_038-14b"/>
之下則匡善於世輕重又何如也深多病早衰未能歸<lb/>
而敘匡善之歸也若是以為諸君引<lb/>
　<lb/>
　<lb/>
　<lb/>
　<lb/>
　<lb/>
　儼山集巻三十八<lb/>
</p>
<p>
</p>
  </div>
</body>
</text>
</TEI>
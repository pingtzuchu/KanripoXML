<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十六</head> <lb/>
    <p>
<pb n="KR4e0165_WYG_036-1a"/>
欽定四庫全書<lb/>
　儼山集巻三十六<lb/>
　　　　　　　　　　　　　明　陸深　撰<lb/>
　　引<lb/>
　　　知命集引<lb/>
深以嘉靖十有二年春得江西右參政明年甲午冬十<lb/>
月有事浮梁之景徳鎮望後四日聞陜西右布政之命<lb/>
又明年二月初旬為入關之役由京口濟江至維揚舍<lb/>
<pb n="KR4e0165_WYG_036-1b"/>
舟從陸實廿有一日也曉徑蜀岡問之曰此維揚也而<lb/>
謂之蜀可乎有父老答之曰自此可以通蜀也予識之<lb/>
前此三日而四川左布政之命下矣從泗渡淮過宿適<lb/>
汴以三月四日抵大梁始獲報聞追數徴先為之歎息<lb/>
旋被部檄因改蜀裝遵黄河而西行成臯滎陽間入咸<lb/>
陽問前朝城郭覩龍門伊闕三門七津思大禹之功度<lb/>
函谷上潼關觀中條太華之竒峻秦晉宦遊感念今昔<lb/>
乃歴長安畧咸陽道岐豐徴文武之遺化終南太白髙<lb/>
<pb n="KR4e0165_WYG_036-2a"/>
切雲霞涉汧渭出褒斜東望漢中見淮隂拜將之臺徘<lb/>
徊定軍山下悲先主之業不終拜孔明祠堂而去比入<lb/>
五丁峽寔五月八日也山川偉麗之觀少償夙願而不<lb/>
知此身之逺邁也亦云幸矣因檢漫稿次第之題曰知<lb/>
命夫一定之謂命顧知之有蚤有不蚤爾時年五十九<lb/>
嵗是嵗六月朔書于梓州中江之分司<lb/>
　　　朝天詩引<lb/>
右若干篇松郡士大夫之詩也嘉靖元年冬華亭侯聶<lb/>
<pb n="KR4e0165_WYG_036-2b"/>
君文蔚為入覲之行是舉也盖古贈言也文蔚治華亭<lb/>
有善政故其詩有美有頌有願有祝有愛有慕有情有<lb/>
實有體夫被其惠則美形焉質其成則頌形焉冀其大<lb/>
則願形焉要其終則祝形焉思其去則愛形焉徯其來<lb/>
則慕形焉發於衷之謂情核於事之謂實明於國家之<lb/>
謂體是詩有焉邑士沈東聨而什之以屬序深受而終<lb/>
誦焉美哉渢渢乎其至理之音與夫上天將開理於世<lb/>
也必生賢才以擬之若或待焉其將寄斯人以理也必<lb/>
<pb n="KR4e0165_WYG_036-3a"/>
設地望以處之若或試焉是故五臣之於唐虞尹旦之<lb/>
於殷周是已乃若以預擬之才用之於既試之後者是<lb/>
天也非人也底憂勤之績以致熈皥之治者是人也非<lb/>
天也天相之人成之其致於理也必矣文蔚之華亭其<lb/>
殆試之乎今天子繼統將興唐虞三代之治華亭之政<lb/>
績固文蔚之所藉手以自獻者也由是而致理焉文蔚<lb/>
其將有不得而辭者乎故不知天之所為者非知也不<lb/>
盡人之所為者非仁也仁且知文蔚所以擬之者盖亦<lb/>
<pb n="KR4e0165_WYG_036-3b"/>
豫矣故於序是詩也復申之文蔚名豹永豐舊族少有<lb/>
重望舉丁丑進士精練明敏才無不宜治華亭再期其<lb/>
亷仁尤足稱云<lb/>
　　　海邦快覩詩引<lb/>
莆田鄭侯令上海之三年㑹江南饑天子用大臣議發<lb/>
内帑賑上海以銀萬兩至侯捧而喜曰上之賜也吾民<lb/>
之命也自吾之領斯縣也一錢以上於民也不敢妄費<lb/>
已乃檢括諸庫得銀二千六百兩有竒自吾之社倉法<lb/>
<pb n="KR4e0165_WYG_036-4a"/>
成也斂散之有贏已乃發榖之在濟農者幾四萬斛其<lb/>
在唐行者復得米二千五百斛有竒已乃集父老於庭<lb/>
諭之曰民病矣吾若父母也徒有憂焉不給是懼惟天<lb/>
子念逺民惟撫按贊之惟太守成之兹則有鏹有米有<lb/>
榖食費咸具吾之幸也抑亦吾之心也諸父老皆拜舞<lb/>
曰是我侯之惠也徐勞之曰非吾所及雖然凡惠在速<lb/>
其以即日從事榜於通衢曰逺近皆集環縣以聽又曰<lb/>
凡惠在均其以三鄉之民下下者撮其戸三萬四千餘<lb/>
<pb n="KR4e0165_WYG_036-4b"/>
戸授銀三錢則又曰物析則寡其以吾民之强有力者<lb/>
任縻散則又曰凡物聚則壅其以地分處民之至者布<lb/>
而書之曰某鄉於此統以里老則又曰凡科擾者邀奪<lb/>
者論重罪整以僚吏由是煥若星布密若魚麗然後鼓<lb/>
以給之鐸以散之麾以進退之由是折若蟻封次若鴈<lb/>
序終事之頃幾日昃焉民欣欣然各滿所望探諸懷中<lb/>
得方函署曰戸某銀三錢人人無爽散榖法如之散米<lb/>
法亦如之觀者歎息所未有也皆以手加額曰斯政也<lb/>
<pb n="KR4e0165_WYG_036-5a"/>
非侯之仁無以與此斯仁也非侯之才無以辦此諸生<lb/>
唐敞目覩其事颺於衆曰下有急而上弗問者亂之積<lb/>
也上有善而下弗知者薄之趨也或以養亂或以導薄<lb/>
是焉取於理焉侯之理海也敦本阜俗鄉約具焉訓飭<lb/>
勵戒課試嚴焉三年于兹善多矣惟是一舉也而數善<lb/>
集焉凡我鄉校其謂之何紛而止齊弗可以制軍政乎<lb/>
博而舉要弗可以馭萬里乎濟而守逸弗可以例後世<lb/>
乎不疾而速焉無為而成焉古之卓異者耶而咏歌靡<lb/>
<pb n="KR4e0165_WYG_036-5b"/>
聞敞等之恥也奚其可乃請于諸博士博士曰引以長<lb/>
其比於風矣復諗于鄉大夫大夫曰徳惟功其晉於頌<lb/>
矣又徴之古作者作者之意既深且渥其式於雅之大<lb/>
矣僉曰可矣乃帥諸同志共裁為若干篇用備觀采聨<lb/>
而什之以告於前史官深深從二三子讀之曰稱哉乎<lb/>
情文之間也夫仁而無術與忍同宫惠焉罔終賈怨一<lb/>
致是宜傳遂題之曰海邦快覩以引<lb/>
　　　石門詩引<lb/>
<pb n="KR4e0165_WYG_036-6a"/>
晉山深逺故竒秀不外見入山之人始知之若石門其<lb/>
一也石門在今平定州之東三十里南轉山石中斷若<lb/>
門林深土厚可耕可薪郗氏之别業在焉郗君文淵守<lb/>
壽春時寤寐兹地命畫史圖其勝凡十有六太宰白巖<lb/>
喬公題之曰石門村樂文淵致壽政還遂有其樂而山<lb/>
川之竒秀於是乎遇所知矣予再入晉寓平定乆文淵<lb/>
以是請曰買田歸老此先人之志元深罔敢墜也願有<lb/>
述東平公舉進士官給諫即以身殉國文淵一仕州郡<lb/>
<pb n="KR4e0165_WYG_036-6b"/>
飄然髙蹈皆不事表襮以求人知者兹山固肖之耶而<lb/>
石門之山川於是乎得所託矣樵歌牧唱巖花野鳥與<lb/>
夫四時之變態無窮人未必盡知而文淵之孝先早退<lb/>
世必有能知之知之者各抒言於其左<lb/>
　　　蓉塘詩話引<lb/>
詩話文章家之一體莫盛於宋賢經術事本國體世風<lb/>
兼載不但論詩而已下至俚俗歌謡星歴醫卜無所不<lb/>
録至其甚者雖嘲謔鬼怪淫穢鄙䙝之事皆有盖立言<lb/>
<pb n="KR4e0165_WYG_036-7a"/>
者用以諱避陳託微意所存又文章之一法也若乃發<lb/>
幽隠昭鑒戒紀嵗月顧有裨於正傳之闕失盖史家流<lb/>
也吾友姜南明叔方工進士業餘力及此書予在京師<lb/>
時嘗一讀之巻帙尚多八峯張國鎮之令海也捐俸刻<lb/>
之縣齋頗有詮擇其間明叔可謂博雅之士哉古稱文<lb/>
章止於潤身而學以經世為大是集所録經世之端盖<lb/>
多矣八峯亟表揚之與善之心皆可謂無窮也書凡若<lb/>
干巻明叔别號蓉塘故以名集云<lb/>
<pb n="KR4e0165_WYG_036-7b"/>
　　　見月録小引<lb/>
余性疎口且多言與人交輒得罪𢎞治甲子秋獲侍戴<lb/>
君子孝共載而北道路幾四千里始終幾五十日飲食<lb/>
卧起未嘗竟時舍去也而余之疎者不加密多言者不<lb/>
加黙子孝顧待余驩然若骨肉時加許可不知何以得<lb/>
此於子孝耶將子孝嗜憎之情與人異非邪明年春余<lb/>
待罪於朝子孝去卒業南雍别且半載餘未嘗一日忘<lb/>
吾子孝知己之深也追憶河橋風雨殘鐙對坐恍然夢<lb/>
<pb n="KR4e0165_WYG_036-8a"/>
寐想吾子孝無異此懐因録往時與子孝途中鄙作為<lb/>
一巻取栁子厚見月詩為名庶幾后日知己一劵云<lb/>
　　　思萱詩巻引<lb/>
凡人之情託物而后喻者至情也昔屈原之作離騷也<lb/>
悲宗國悼故君其情可謂至矣顧其詞之所指品香草<lb/>
目佳禽抑又緩焉是故其詞愈緩其引類愈疎而其情<lb/>
愈至故不獨當時悲之千萬世而下聞其聲無有不悲<lb/>
者此思萱之所為作與萱草類不見於騷而見于詩釋<lb/>
<pb n="KR4e0165_WYG_036-8b"/>
之者謂諼萱同音故命之以忘憂之草而後世遂託之<lb/>
於母其意若有頌禱焉者或曰婦人佩之宜男此或有<lb/>
母道云爾要之人子愛親之至情託物而后喻者新喻<lb/>
易君止恭六嵗失母長而有知以思萱名堂又博求大<lb/>
夫士之能者咏歌其事浸成巨巻語有之曰覩其物則<lb/>
思其人况於不敢思其人而惟物之是思其情又當何<lb/>
如耶故推其意有合於騷而巻中諸作頓挫抑揚亦足<lb/>
附於騷之餘者不知讀是詩也有悲止恭如悲原者乎<lb/>
<pb n="KR4e0165_WYG_036-9a"/>
姑序以引<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_036-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻三十六<lb/>
</p>
<p>
</p>
  </div>
</body>
</text>
</TEI>
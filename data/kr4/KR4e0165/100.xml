<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻一百</head> <lb/>
    <p>
<pb n="KR4e0165_WYG_100-1a"/>
欽定四庫全書<lb/>
　儼山集巻一百<lb/>
　　　　　　　　　　　　　明　陸深　撰<lb/>
　　書<lb/>
　　　京中家書二十首<lb/>
築城之説本出内閣吾無意必其間每見促我為之吾<lb/>
對曰老先生為我欲城一方居之我不若尋一城去住<lb/>
却其事如此此吾所以有遷居之計也近聞崑山有閣<lb/>
<pb n="KR4e0165_WYG_100-1b"/>
老城之説毁譽之可畏者如此吾兒以鎮静處之可也<lb/>
十月廿四日<lb/>
天子親饗太廟行古禮皇后亞獻妃獻列聖命婦助祭<lb/>
用幃幙列班於廟廷一代禮文之盛惜汝母之不及與<lb/>
也吾為之南望慨然可從容達吾此意以感動之十一<lb/>
月三日<lb/>
方在收束山陵之行黄驗封郎中親送改給追贈手本<lb/>
至朝廷曠蕩之恩祖宗豐厚之澤臣子希闊之遇友朋<lb/>
<pb n="KR4e0165_WYG_100-2a"/>
憐愛之情一時併具所謂喜極涕零不知為子孫者何<lb/>
以為報也寄回便可據此焚黄改題神主且汛掃東㕔<lb/>
權作祠堂禮節請龍江翁斟酌之<lb/>
連日欲打發陸欽回有數事未定不曾起身昨日顧浩<lb/>
來陸劬繼至具知家中事心甚牽掛前書所謂世道正<lb/>
指骨肉間設謀欺害等事吾兒不可不長慮却顧也榛<lb/>
姪來告葬事已有定期但墳山營造吾平生精力盡費<lb/>
在此兼有勑命亭在誰敢輕為遷動祖穴只容五塚盖<lb/>
<pb n="KR4e0165_WYG_100-2b"/>
地氣已覺難勝七房穴本是我房侵過葬定豈容再讓<lb/>
榛辭甚直若已葬過如禮如法此於禮律無礙若未成<lb/>
葬可再令榛房人到京當請明於撫按與守令自有主<lb/>
張也只有吾兒北來決須奉母一來待科舉過後有處<lb/>
若宦途留滯難處難處此吾兒孝誠宜熟思熟思世安<lb/>
在此計議最熟標甥能詳之<lb/>
三代誥命軸已送科掛號三月初間用寶制詞出於名<lb/>
筆吾甚愛其簡嚴厚重真王言也今日買得唐褚遂良<lb/>
<pb n="KR4e0165_WYG_100-3a"/>
所臨蘭亭帖有米元章趙子昻諸名賢題跋乃希世之<lb/>
寶也吾家有月半眠食二帖皆足為傳家珍玩知之知<lb/>
之家中累嵗收拾書畫皆吾精力所在有未經裝表者<lb/>
俱是陸欽經手可作一箱帶來兼收買得舊綾錦來為<lb/>
裝束過蘇却與周一之顧倩得一表背人來尤有用須<lb/>
湯氏乃可向曽與一之商量者黄良式亦知之此等事<lb/>
既可以娱老亦可以為清人事故及之發行若䟎得四<lb/>
月中旬到庶老幼俱安至囑至囑<lb/>
<pb n="KR4e0165_WYG_100-3b"/>
昨夜燈下周林陸俸到得汝書具知家下大小事務甚<lb/>
以為慰復以為念也老人旅懐奈何奈何聖駕南巡恐<lb/>
不能免俟有的信星馳歸報也吾意欲汝攜家來京此<lb/>
實為風俗薄惡乃出避地下䇿耳吾嘗細與黄標論量<lb/>
再三再四豈標忘之耶或不欲盡告汝也吾亦不欲盡<lb/>
告汝也汝姊意無他以為母親來此可以為樂可以養<lb/>
病兼風土比舊不同以此懇情耳無他無他汝意亦是<lb/>
孝情亦是孝情所謂異中之同也今因姚某回先附此<lb/>
<pb n="KR4e0165_WYG_100-4a"/>
家中事付汝處分待報後為動静可也十二月十七日<lb/>
棄逺田是吾兒好事今聞有紛紛作弊者顧恐吾兒受<lb/>
累耳所謂一法立一弊生要斟酌之糧額重輕吾舊牽<lb/>
兩鄉為中數今聞有司為均平之䇿不知料理得如何<lb/>
此是未齋之意今已當軸矣如丈量一事此公不甚知<lb/>
訣竅吾亦不曽細論也<lb/>
人傳海盜大發時荒衆貧理勢必有但未知事變果如<lb/>
何吾邑人貪利而無逺謀此地又有典當大鋪誠大盜<lb/>
<pb n="KR4e0165_WYG_100-4b"/>
之招也可慮可慮每在内閣二老便向予説築城之事<lb/>
吾每以温言解之曰待吾遷入一城中住却未齋應聲<lb/>
道明春盡室入京矣此道理當然吾兒決作奉母北上<lb/>
之計可也新太守是黄華字秀卿號紫谷其人天下之<lb/>
選也與新大尹想有更新之政一郡之福也知之知之<lb/>
松城買一房遷居亦是喫𦂳處吾兒未可付之孟浪也<lb/>
日下别有的當人回報<lb/>
前日陸劬回限在年内到家今打發陸欽回專為汝母<lb/>
<pb n="KR4e0165_WYG_100-5a"/>
子攜家北來計連夜為此不能安寢每日與世安計較<lb/>
此事亦甚難處就中不如來為上䇿上䇿汝母病後與<lb/>
汝離别必至苦思自能増病若一路作遊山玩水之行<lb/>
老人必然舒暢此可盡汝孝誠我在此孤旅晩年夫婦<lb/>
得共團圓亦是至樂若費用稱家力可辦不消求人况<lb/>
我亦常有痰火發作病隨年長官中人事并門戸無人<lb/>
可託吾兒到此事有統一只四方回書酬禮不至受累<lb/>
况汝遂承國恩古人云為國忘家此乃大事忠臣孝子<lb/>
<pb n="KR4e0165_WYG_100-5b"/>
當勉力為之自餘皆可處分古人所以鄙懐土懐居也<lb/>
只有新婦姙身朝廷南巡二事吾兒宜斟酌之得發行<lb/>
趂早為妙十二月七日<lb/>
知均徭事出銀想有司立法之初如此不必告乞饒免<lb/>
且隨衆納銀自有公論也况我家三十年來䝉朝廷恩<lb/>
澤甚多所謂秋毫皆帝力也只奉府縣出銀亦是忠君<lb/>
報國一事吾兒知之知之昨曾與南原論定復附此<lb/>
得汝母書不欲北來亦是連次受累慮怕奈何奈何只<lb/>
<pb n="KR4e0165_WYG_100-6a"/>
宜早晚寛慰不可勉强況恩典在冬至南郊方有文移<lb/>
往來起送却恐途中受暑熱新孫且不可逺行汝姊病<lb/>
後甚難甚難吾兒須打算與汝母離别得半年中可保<lb/>
無事只汝自來亦可也别有書<lb/>
牌樓扁字求諸能書者寫成一時技藝只如此學士是<lb/>
五品例不及三代䝉恩得此亦是千載竒逢正可標掲<lb/>
以示後人逺勝於盡寫官名聚於一榜耳昨與黄甥標<lb/>
詳論之撫按諸公曾有作興者俱要查題府縣學官題<lb/>
<pb n="KR4e0165_WYG_100-6b"/>
於左方<lb/>
牌坊既䝉當道作興亦甚感悦榮美之事世所難得須<lb/>
承以謙所議題扁如吾兒意無不可者昨與黄標論此<lb/>
只有一官分樹二三坊者若以一坊并寫三官恐非制<lb/>
度吾意只題為學士坊兩旁雕花補之或題解元鼎魁<lb/>
以足鄉㑹試似為得禮如何如何<lb/>
署書難得佳者前日寄來尺寸失寫官尺周尺雖令人<lb/>
寫却不知懸上大小入目如何須得人在樓下勾勒合<lb/>
<pb n="KR4e0165_WYG_100-7a"/>
式方可傳逺無錫王惠可請來一寫更與唐承宗陳起<lb/>
静商量描摸入刻方得定當此等文墨事正吾兒少年<lb/>
日力可工吾恐不能逺制也努力努力<lb/>
此間時事早晩未定昨附奚學山今日未時詔下侍從<lb/>
還所回御札議亦下得㫖知道了不至相左矣請乞三<lb/>
代誥命因吉日行關過吏部題本後即有手本先寄辦<lb/>
焚黄禮三十餘年辛勤得此兒輩當知所自也家事吾<lb/>
兒只照天理行去吾與弟輩安敢不加親愛亦欲教之<lb/>
<pb n="KR4e0165_WYG_100-7b"/>
以延門祚一味姑息非祖宗望我之意此亦自有斟酌<lb/>
於其間也吾兒一意奉母向學開貢行汝頭上尚有幾<lb/>
人也便中報來<lb/>
姚子明有母喪可為助銀米少致弔慰之意孫汝鳴拳<lb/>
拳之意吾甚感但老懶不曽致謝㑹間可致此意沈明<lb/>
卿海嘯歌甚佳邑中前輩少此作可為致意要當以古<lb/>
人自期待可也<lb/>
適有星士推汝命今年科場甚利使我老父母早見兒<lb/>
<pb n="KR4e0165_WYG_100-8a"/>
成名豈非晩福科場後汝母子欲歸何難也吾鄉近知<lb/>
荒歉盜賊難免一宜北來吾兒在家獨學未曽友天下<lb/>
士以充拓見識二宜北來近年北方地氣温潤與往時<lb/>
不同且多明醫良藥汝母必喜三宜北來且早來謝恩<lb/>
恐負遲慢之罪兼吾老年有骨肉之樂此等吾兒又宜<lb/>
熟思之只小孫未宜出路娘子或未能料理門戸吾兒<lb/>
又宜熟思之不若作一併出路也且吾兒他日亦要事<lb/>
君獨身逺客亦要令家小習慣之不宜畏避也昨吏部<lb/>
<pb n="KR4e0165_WYG_100-8b"/>
右堂推上有㫖再推盖為宫僚不可輕動故爾如張甬<lb/>
川兩疏給假送母皆不允司直任瀚乞養病為吏科所<lb/>
劾吾與兒别整六年人情世態種種變改要須早來庶<lb/>
面議以為善後之圖耳吾欲告汝者筆不能盡百凡動<lb/>
静俱付之老天途中不宜惜小費不可干人交際之間<lb/>
當以道義為主至囑<lb/>
昨日陸仁沈廷桂來得書知家中大小事體汝子母有<lb/>
北來訃甚慰甚慰吾為此舉却是為汝母病後衰年消<lb/>
<pb n="KR4e0165_WYG_100-9a"/>
遣優養以永日延年其次慮家中無得力仁義宗族可<lb/>
託汝子母難以相離雖吉凶禍福皆所不計豈念家事<lb/>
耶吾老來倚靠朝廷聖明所享所遇皆過分過望至於<lb/>
家産之厚薄用度之豐約此是吾兒事若其處分料理<lb/>
乆已付之吾兒吾不與也吾兒不必過為避遜之詞惟<lb/>
是汝娘子娠孕一事殊為酬酢難處耳適與世安計較<lb/>
須是趂早入京或多置知事老媪一二人或在嘉興蘇<lb/>
州别顧一座船備用如何如何一則天熱二則科場近<lb/>
<pb n="KR4e0165_WYG_100-9b"/>
不可遲疑也<lb/>
崔東洲已陞太常寺卿掌國子監知之近日吏部之推<lb/>
不㸃者想聖意留為日講之地汝到此自知吾老年只<lb/>
求清燕耳聊示汝知兼向母親處説知夜來感寒作吐<lb/>
瀉殊無苦知之<lb/>
此間只聞汝母子二月廿七日起身不見有端的消息<lb/>
懸懸之望日夜在心又聞道路饑荒冦盜復以為憂也<lb/>
但要謹慎小心歇泊處務須支更少睡最怕汝母驚動<lb/>
<pb n="KR4e0165_WYG_100-10a"/>
凡百都付之老天至囑至囑閘河水此時想有又須計<lb/>
量炎熱熟思審處今差承差胡承宗同沈廷桂接來承<lb/>
宗是山西舊人頗實落故用可善待之途中行止事宜<lb/>
悉已分付汝再當駕馭之沈廷桂愚狠不中當事只我<lb/>
家人無一人可託者奈何奈何見面時細商量也吾身<lb/>
比往年覺得病少近日講經筵兼講衍義上命至榮後<lb/>
來恩典亦重平生願望而不可得者賴天地祖宗無以<lb/>
為報所惜到手遲覺費力也汝母須左右順適要令忘<lb/>
<pb n="KR4e0165_WYG_100-10b"/>
憂至囑至囑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻一百<lb/>
</p>
<p>
</p>
  </div>
</body>
</text>
</TEI>
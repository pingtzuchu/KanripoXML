<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十五</head> <lb/>
    <p>
<pb n="KR4e0165_WYG_035-1a"/>
欽定四庫全書<lb/>
　儼山集巻三十五<lb/>
　　　　　　　　　　　　　明　陸深　撰<lb/>
　　銘<hi>二十五首</hi>
　　　白石硯銘<lb/>
　予假寓三義道院得白石破硯命工改小製陷之雕<lb/>
　匣中銘曰<lb/>
毋謂玉毁寧止瓦完吾方有取於使過爾尚自新之勿<lb/>
<pb n="KR4e0165_WYG_035-1b"/>
難<lb/>
　　　疊碎石作小山具有澗坡巖壑之勝刻銘其崖<lb/>
萬仞雖巍一簣攸始咫尺之間乃有千里叢桂招隠淮<lb/>
南邈矣潄石枕流子荆可起卓哉静壽為仁不已我銘<lb/>
斯徴兹道甚邇<lb/>
　　　緑雨樓銘<lb/>
客有出安福巷者見岑樓突起有槐覆于北簷問曰此<lb/>
誰氏之居也應者曰松江陸子客乃紆轡訪焉及門主<lb/>
<pb n="KR4e0165_WYG_035-2a"/>
人肅客而升隙光出入溶溶洩洩猥若積翡回薄衿佩<lb/>
涼爽霑溽若霡若霂望之可掇即之無物客曰美哉此<lb/>
槐之精也有似緑雨盍名其樓主人起謝曰善願揮厥<lb/>
㫖客曰夫本滋者末茂蓄豐者施廣昔人擇甘厚之壤<lb/>
蒔尺寸之萌孰不欲資其身詒厥子孫然非十年不用<lb/>
非百年不成亦難矣槐吾不知更若干主栽培灌溉之<lb/>
力不知閲若干嵗至于子之身而有之庸非天定乎且<lb/>
緑蒼勝黄之間色木土之中氣雨天之澤而氣之和也<lb/>
<pb n="KR4e0165_WYG_035-2b"/>
君子顧名思義以華國普施不亦可乎夫舍子其誰主<lb/>
人避席曰若是則吾豈敢然亦不敢不朂以塞子之望<lb/>
客曰夫木值秋則零非逆性也君子深藏若愚非貶行<lb/>
也草木榮枯以順令君子行藏以正命主人於是憮然<lb/>
若失瞿然若獲請客識之于壁客既敘其事復繫之銘<lb/>
銘曰<lb/>
嘉樹嶷嶷安福之里有樓言言與厥樹峙誰其有之雲<lb/>
間陸氏古有哲士一衡一龍聨英闡葩光于家邦奕葉<lb/>
<pb n="KR4e0165_WYG_035-3a"/>
承之載構載堂巋哉斯樓層城為屏西有玉泉<hi>山名</hi>東有<lb/>
觀星<hi>臺名</hi>仰瞻帝閽庶司在下屋瓦鱗次廣陌膴膴葺其<lb/>
上區以藏以修潛室素軒皆在斯樓名緑雨者厥掇其<lb/>
竒勿謂固弗培勿謂崇弗治<hi>平聲</hi>汝茂汝施我言如蓍<lb/>
　　　娱永堂銘<lb/>
進士范君韶作堂於范光湖之上軒豁爽塏抱負隂陽<lb/>
取歡娱永日之義命曰娱永將以奉乃翁良沙先生堂<lb/>
成而翁適壽八十韶之志遂哉韶凡七舉進士有聲南<lb/>
<pb n="KR4e0165_WYG_035-3b"/>
宮徧交當世名公卿思得鉅麗偉特之辭又以為斯堂<lb/>
永而樂與之者衆也韶之志逺哉按古之稱孝者二養<lb/>
志為大身養次之兼之者謂之備物若夫娱永之堂游<lb/>
耳目逸肢體有足多者而翁之志也喜文章尚禮義韶<lb/>
復成之是舉也不亦備哉韶於是乎能孝矣其友陸深<lb/>
為之銘以示永永<lb/>
粤維先民觀象徴理上棟下宇奠厥攸處爰有堂構啓<lb/>
之述之克諧人紀是曰孝慈伊其有作娱永之堂實維<lb/>
<pb n="KR4e0165_WYG_035-4a"/>
范氏濵于范光范子之考范翁之居其中休休其外舒<lb/>
舒澤國所匯天水空泂嵗事維新日晷有永志以適遂<lb/>
年以樂忘風斯引之而澤孔長翁來堂上櫂歌漁唱蒲<lb/>
荷鷗鳬近逺趨向翁有孫子亦有詩書以手提㩦以口<lb/>
吹嘘纚纚閭里衣冠杖屨憲徳質疑周旋堂廡和明清<lb/>
夷翁寔備善乃勤人懐乃承天眷春酒登堂翁則楚楚<lb/>
風日載陽景物容與翁既醉止朱顔素領斕斑滿庭或<lb/>
覲或請翁則撫之亦屢顧之有揚王庭以樹徳基徳基<lb/>
<pb n="KR4e0165_WYG_035-4b"/>
維何黼黻雨露棟梁折衝取焉斯具孰啓之先譬彼流<lb/>
泉翁實決之以㑹百川惟桑與榆翳翳丘園駟馬髙盖<lb/>
以大其門惟皇霈恩章服有耀翁敬承之乃食厥報淮<lb/>
海攸鍾沃野千里有賁奎文自天上下君子之澤君子<lb/>
之廬孰敢弗瞻有踧儼如惟徳垂逺孝斯永世銘以介<lb/>
壽萬有千嵗<lb/>
　　　井井亭銘<lb/>
夫利成於人而功配兩儀者井是也且霖雨之潤雖洪<lb/>
<pb n="KR4e0165_WYG_035-5a"/>
或無及於亢夏江河之浸雖博或不救於沍寒井則有<lb/>
恒焉有恒之道小而可大邇而可逺配厥兩儀孰曰不<lb/>
宜哉吳郡之西天平山之麓有井焉𣲖自白雲泉甘冽<lb/>
紺深故封編修吳公之所鑿也復亭其上以休役者榜<lb/>
曰井井人實惠之陸深銘其旁曰<lb/>
天平峩峩靈泉所畜有亭翼翼臨於其麓爰覆厥井虚<lb/>
體淵光濟彼二儀燠寒甘涼伊其有俶自吳太史惟太<lb/>
史公厥徳肖是澤流生人實恒實宏太史有作永觀厥<lb/>
<pb n="KR4e0165_WYG_035-5b"/>
成倦者來休渇者來飲注瓶挹罌滫髓烹餁朝井而西<lb/>
暮井而東衆享其利莫知其功功之不知厥功之崇我<lb/>
鑱斯銘庶永兹道式豐爾源勿以渫告<lb/>
　　　木和氏銘<lb/>
昔卞和懐璧獻之楚王被則者三至今人悲之自和氏<lb/>
廢而荆山之璞遂為世大寶或謂和氏急於求售以速<lb/>
禍非不幸也夫和氏知矣用以自全顧不易易哉予重<lb/>
悲之嘉靖己丑秋八月謫南劒道武夷天日清霽極登<lb/>
<pb n="KR4e0165_WYG_035-6a"/>
臨之勝既謁朱祠釋菜於五曲明日任生鍇復要為九<lb/>
曲之遊回舟焉有古木出於沙際泉噬水囓幻為人形<lb/>
俯首交臂抱一石當胷若有所獻然時從遊者姚雲丘<lb/>
雲霄程乆中共諦觀之予太息曰此忠愛之化耶胡為<lb/>
乎來哉睨其下一足若蹺又類刖者因目之曰木和氏<lb/>
手為洗剔以付王羽士文賜藏之宮中表異也復系之<lb/>
銘曰<lb/>
和氏懐寶或謂乃石三獻而刖爾厲爾魄我行遲遲不<lb/>
<pb n="KR4e0165_WYG_035-6b"/>
索有獲知遇何難銘以勸百<lb/>
　　　髙嶺書院銘<lb/>
今之髙嶺古冠山也冠山有書院髙嶺亦有之冠山以<lb/>
吕左丞思誠著髙嶺則自孫太守朝用作也前有倡而<lb/>
後和基構琢鑿咸於教學有功不但一州之冠冕已也<lb/>
於是東海陸深刻銘其巔曰<lb/>
穹山峻嶺以配人文峩峩冠山其上干雲豈曰藏副羅<lb/>
此典墳青青衿佩式歌采芹孔顔雖逺大道日聞羮牆<lb/>
<pb n="KR4e0165_WYG_035-7a"/>
有見慰我同羣梵宮琳館一何紛紜闢邪崇正自我孫<lb/>
君<lb/>
　　　正齋銘<lb/>
都諫俞君國昌作正齋友人陸深為之銘曰<lb/>
渇不飲泉息而擇木毋謂小閑罔敢弗穆負扆以朝兩<lb/>
觀斯戮秉徳不回神明所福髙齋抑抑惠山之東於皇<lb/>
先訓配兹棟隆過焉必式君子之功蟻旋則折龍徳乃<lb/>
中曲房複閣以貯歌舞結綺臨春速釁召侮陋巷稱賢<lb/>
<pb n="KR4e0165_WYG_035-7b"/>
草廬頌武端居儼藏式是千古易云尚象書贊肯堂卓<lb/>
哉位置負隂面陽豈曰室邇用表萬方太史勒詞以銘<lb/>
勿忘<lb/>
　　　石涇銘<hi>為陸方伯</hi>
夫物之至重者為石水之至清者為涇惟重也足以鎮<lb/>
廊廟惟清也足以别妍媸石涇之時義大矣哉陸深為<lb/>
製銘曰<lb/>
沄沄石涇大江之東伊其有俶華亭啓封溔淼演漾襟<lb/>
<pb n="KR4e0165_WYG_035-8a"/>
喉洞空民生既奠人思禹功有煜偉人靈淑所鍾配徳<lb/>
比業循名考同厲齒可潄洗耳何工霖雨津澤與上天<lb/>
通江河淮濟式由地中千齡永譽百川攸宗<lb/>
　　　白石印池銘<lb/>
若質維素爾用則朱尚毋紫奪而涅之緇<lb/>
　　　鐘硯銘<hi>為汪司業器之</hi>
確然就礱鳴以叩從斯文攸宗含垢有容以坦厥中庸<lb/>
昭帝躬<lb/>
<pb n="KR4e0165_WYG_035-8b"/>
　　　筆屏銘<lb/>
保障萬里卓立四山斂而用之在几案間<lb/>
　　　几上廬山銘<lb/>
　予得此石於武寧谿谷中宛然雙瀑故道也因題曰<lb/>
　几上廬山刻銘其東崖曰<lb/>
寰宇孤標匡廬雙瀑袖懐東海不有先淑小大之分伊<lb/>
其劖斵静對一拳徧游五嶽<lb/>
　　　鼓枰銘<lb/>
<pb n="KR4e0165_WYG_035-9a"/>
　未齋宮諭徳成藝游出新意製鼓枰其友陸深為之<lb/>
　銘曰<lb/>
員象天方效地一動一静以闡斯義爾木斵之爾革張<lb/>
之無所用心將鳴而攻之<lb/>
　　　洮河緑石硯銘<lb/>
　予得洮河緑石琢成硯銘其背曰<lb/>
縝乎玉黯乎緑用斯郁郁儼乎君子若内足而不以汙<lb/>
墨辱惟不辱壊不速幾哉福<lb/>
<pb n="KR4e0165_WYG_035-9b"/>
　　　芙蓉洞銘<lb/>
瞻嵩仰衡實惟隠映繄石與丁詎曰人境爾之始華氣<lb/>
澄秋靘爾之不華萬古常静常静常定以保爾正匪名<lb/>
之榮惟爾之命嵗寒乃心水雲成性臨髙履危敢不益<lb/>
敬<lb/>
　　　硯銘<hi>夀鄭啓範</hi>
文字之友毫楮為耦獨此最壽賦質近厚坦腹而受以<lb/>
兹故乆知白含垢君子之守君子之有<lb/>
<pb n="KR4e0165_WYG_035-10a"/>
　　　小康山徑銘<lb/>
治靳小康君子思大唐風無已詩人示戒悠悠泉石夙<lb/>
夜匪懈臨深履薄理欲作界理勝為樂從欲斯敗敢告<lb/>
墨卿顧諟所屇<lb/>
　　　大象石銘<lb/>
江之西海之東石為林桂成叢歌小山咏大風生有涯<lb/>
樂無窮<lb/>
　　　屏石銘二首<lb/>
<pb n="KR4e0165_WYG_035-10b"/>
雲卧壁立仁壽為徒可乆可大以殿詒圖<lb/>
　　　二<lb/>
完璧歸趙合劒于淵慎謀貴始後定者天<lb/>
　　　硯銘<lb/>
陸氏之硯三世所珍用乆而益竒質朴而無文古人所<lb/>
重者以徳不以形嵗在已未贊者陸深<lb/>
　　　大理石屏銘<lb/>
逺岫含雲平林過雨一屏盈尺中有萬里<lb/>
<pb n="KR4e0165_WYG_035-11a"/>
　　　玉華洞銘<lb/>
山月如璧中天無雲人心朗然以顯斯文<lb/>
　　　醒酒石銘<lb/>
昔以醒酒今以醒心難如蜀道勝比山隂<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_035-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十</head> <lb/>
    <p>
<pb n="KR4e0165_WYG_060-1a"/>
欽定四庫全書<lb/>
　儼山集巻六十<lb/>
　　　　　　　　　　　　　明　陸深　撰<lb/>
　　傳二<lb/>
　　　重修蘇軾傳<lb/>
蘇軾字子瞻眉山人也父洵母程氏軾生十年父時宦<lb/>
學四方母親授以書聞古今成敗輒能語其要母讀范<lb/>
滂傳慨然太息軾請曰軾若為滂母許之乎母曰汝能為<lb/>
<pb n="KR4e0165_WYG_060-1b"/>
滂吾顧不能為滂母耶比冠學通經史善屬文嘉祐二<lb/>
年歐陽修考試禮部進士嫉時文詭異之弊思有以救<lb/>
之同考梅堯臣得軾刑賞忠厚論以示修修驚喜欲冠<lb/>
多士然疑之乃寘第二復以春秋對義居第一殿試中<lb/>
乙科後以書見修修語聖俞曰吾當避此人一頭地㑹<lb/>
丁母憂五年調福昌主簿修以直言薦之秘閣試六論<lb/>
軾始具藳草文義粲然復對制策入三等自宋初以來<lb/>
制策入三等惟吳育與軾而已除大理評事僉書鳳翔<lb/>
<pb n="KR4e0165_WYG_060-2a"/>
府判官關中自元昊叛民貧役重岐下嵗輸南山木栰<lb/>
自渭入河經砥柱之險衙吏相踵破家軾訪其利害為<lb/>
修衙規使自擇工乗水進止由是害減半治平二年入<lb/>
判登聞鼔院英宗自藩邸聞其名欲以唐故事召入翰<lb/>
林知制誥宰相韓琦曰軾才自當為天下用要在朝廷<lb/>
培養之今驟用之適累之也英宗曰且與修注如何琦<lb/>
曰記注與制誥等爾不若召試館職英宗曰試之欲知<lb/>
其能如軾有不能邪琦猶不可及試二論復入三等得<lb/>
<pb n="KR4e0165_WYG_060-2b"/>
直史館軾聞琦語曰公可謂愛人以徳矣㑹洵卒賻以<lb/>
金帛辭之求贈一官乃贈光祿丞洵將終以兄太白早<lb/>
亡無後嫁妺葬事屬軾軾既除䘮即葬杜氏姑後推䕃<lb/>
彭彭太白曾孫也熙寧二年還朝王安石執政以判官<lb/>
告院四年安石欲變科舉興學校詔兩制三館議軾上<lb/>
議曰得人之道在於知人知人在於責實使君相有知<lb/>
人之明朝廷有責實之政則胥史皁隸未嘗無人而况<lb/>
於學校貢舉乎雖因今之法臣以為有餘使君相不知<lb/>
<pb n="KR4e0165_WYG_060-3a"/>
人朝廷不責實則公卿侍從常患無人而况學校貢舉<lb/>
乎雖復古之制臣以為不足臣謂今之學校特可因仍<lb/>
舊制至於貢舉之法行之百年治亂盛衰初不由此陛<lb/>
下視祖宗之世貢舉之法與今為孰精言語文章與今<lb/>
為孰優所得人才與今為孰多天下之事與今為孰辦<lb/>
較此四者之長短其議決矣願陛下留意於遠大臣又<lb/>
有私憂過計者夫性命之説自子貢不得聞而今學者<lb/>
恥不言性命讀其文浩然無當此豈真能然哉蓋中人<lb/>
<pb n="KR4e0165_WYG_060-3b"/>
之性安於放而樂於誕耳陛下亦安用之議上神宗悟<lb/>
即日召見問方今政令得失安在雖朕過失指陳可也<lb/>
對曰陛下求治太急聴言太廣進人太鋭神宗悚然曰<lb/>
卿三言朕當熟思軾退言於同列安石不悦命權開封<lb/>
府推官㑹上元勑府市浙燈且令損價軾疏言陛下以<lb/>
耳目不急之翫奪百姓口體之資願追還前命即詔罷<lb/>
之時新法行軾上書論其不便曰願陛下結人心厚風<lb/>
俗存紀綱軾見安石獨相因策進士以晉武平呉符堅<lb/>
<pb n="KR4e0165_WYG_060-4a"/>
伐晉齊任管仲燕任子之事同功異為問安石滋怒御<lb/>
史謝景溫論奏其過軾遂請外通判杭州高麗入貢書<lb/>
稱甲子軾却之使者易書稱熙寧然後受時新法行軾<lb/>
於其間每因法以便民徙知密州司農行手實法軾與<lb/>
提舉官議其不可行未幾朝廷罷之有盜竊發安撫司<lb/>
遣三班使臣來捕領卒悍凶至爭鬬殺人將潰為亂民<lb/>
奔訴軾軾投其書曰必不至此潰卒聞之少安徐使人<lb/>
招出戮之徙知徐州河決曹村泛溢于城下城將敗富<lb/>
<pb n="KR4e0165_WYG_060-4b"/>
民争出避水軾曰富民出民皆動揺吾誰與守吾在是<lb/>
驅使復入詣武衛營呼卒長曰河將害城雖禁軍宜為<lb/>
我盡力卒長曰當效命率其徒出築東南長堤首起戯<lb/>
馬臺尾屬于城城賴以全復請調來嵗夫築故城增木<lb/>
岸以虞再水朝廷從之徙知湖州表謝又以事不便者<lb/>
託詩以諷御史李定舒亶何正言劾其語涉訕謗逮赴<lb/>
臺獄神宗獨憐之以黄州團練副使安置軾築室於東<lb/>
坡自號東坡居士三年神宗數有意復用嘗語宰相王<lb/>
<pb n="KR4e0165_WYG_060-5a"/>
珪蔡確曰國史至重可命蘇軾成之珪有難色神宗曰軾<lb/>
不可姑用曾鞏鞏進太祖總論不合遂手札移軾汝州<lb/>
有曰蘇軾黜居思咎閲嵗滋深人材實難不忍終棄軾<lb/>
未至汝上書自言願居常朝奏夕報可道過金陵見王<lb/>
安石曰今西方用兵連年東南數起大獄公獨無一言<lb/>
以救之乎安石曰二事皆恵卿啓之安石在外安敢言<lb/>
軾曰在朝則言在外則不言常禮耳上所以待公者非<lb/>
常禮公所以事上者豈可以常禮乎安石厲聲曰安石<lb/>
<pb n="KR4e0165_WYG_060-5b"/>
須説又曰人須是知行一不義殺一不辜得天下弗為<lb/>
乃可軾曰今人争減半年磨勘雖殺人亦為之矣安石<lb/>
笑而不言至常神宗崩哲宗立復朝奉郎知登州召為<lb/>
禮部郎中軾舊善司馬光章惇時光為門下侍郎惇知<lb/>
樞密院二人不合軾謂惇曰司馬君實時望甚重不可<lb/>
慢惇以為然光少安遷起居舍人軾辭於宰相蔡確確<lb/>
曰朝中無出公右者軾曰林希年且長確曰希固當先<lb/>
公邪元祐元年軾以七品服入侍延和即賜銀緋遷中<lb/>
<pb n="KR4e0165_WYG_060-6a"/>
書舍人初祖宗時差役法行久而弊編户充役者不習<lb/>
其役遭吏胥虐使之害多致破産狹郷民有終嵗不得<lb/>
息者王安石相神宗改為免役使户差高下出錢以顧<lb/>
役奉行者過取以為民病司馬光為相欲復差役差官<lb/>
置局軾與其選軾曰差役免役各有利害免役之害掊<lb/>
斂民財十室九空斂聚於上而下有錢荒之患差役之<lb/>
害民常在官不得専力於農而貪吏猾胥得緣為姦此<lb/>
二害輕重蓋畧等矣光曰於君何如軾曰法相因則事<lb/>
<pb n="KR4e0165_WYG_060-6b"/>
易成事有漸則民不驚三代之法兵農為一至秦始分<lb/>
為二及唐中葉盡變府兵為長征之卒自爾以來民不<lb/>
知兵兵不知農農出穀帛以養兵兵出性命以衛農天<lb/>
下便之雖聖人復起不能易也今免役之法實大類此<lb/>
公欲驟罷免役而行差役正如罷長征而復民兵蓋未<lb/>
易也光不以為然軾又陳於政事堂光忿然軾曰昔韓<lb/>
魏公刺陜西義勇公為諫官争之甚力韓公不樂公亦<lb/>
不顧軾昔聞公道其詳豈今日公作相不許軾盡言耶<lb/>
<pb n="KR4e0165_WYG_060-7a"/>
光笑而謝之尋除翰林學士二年兼侍讀每進讀至治<lb/>
亂興衰之際未嘗不反覆開導覬有所啓悟哲宗每首<lb/>
肯之嘗讀祖宗寳訓因及時事軾厯言今賞罰不明善<lb/>
惡無所勸沮又黄河勢方北流而彊之使東夏人入鎮<lb/>
戎殺掠數萬人帥臣不以聞每事如此恐寖成衰亂之<lb/>
漸軾嘗鎻宿禁中召入對便殿宣仁后問曰卿前年為何<lb/>
官曰臣為常州團練副使曰今為何官曰臣今待罪翰<lb/>
林學士曰何以遽至此曰遭遇太皇太后皇帝陛下曰<lb/>
<pb n="KR4e0165_WYG_060-7b"/>
非也曰豈大臣論薦乎曰亦非也軾驚曰臣雖無狀不<lb/>
敢自他途進曰此先帝意也先帝每誦卿文章必歎曰<lb/>
奇才奇才但未及進卿耳軾不覺哭失聲宣仁后與哲<lb/>
宗亦泣左右皆感涕已而命坐賜茶徹御前金蓮燭送<lb/>
歸院三年權知禮部貢舉㑹大雪苦寒士坐庭中噤未<lb/>
能言軾寛其禁約使得盡技四年請外拜龍圖閣學士<lb/>
知杭州未行諫官言前相蔡確知安州作詩借郝處俊<lb/>
事以譏太皇太后大臣議遷之嶺南軾密疏朝廷若薄<lb/>
<pb n="KR4e0165_WYG_060-8a"/>
確之罪則於皇帝孝治為不足若深罪確則於太皇太<lb/>
后仁政為小累謂宜皇帝勑置獄逮治太皇太后出手<lb/>
詔赦之則於仁孝兩得矣宣仁后心善軾言而不能用<lb/>
軾出郊用前執政恩例遣内使賜龍茶銀合慰勞甚厚<lb/>
既至杭大旱饑疫並作軾請於朝免本路上供米三之<lb/>
一復得賜度僧牒易米以救饑者明年春又減價糶常<lb/>
平米多作饘粥藥劑遣使挾醫分坊治病活者甚衆軾<lb/>
曰杭水陸之㑹疫死比他處常多乃裒羨緡得二千復<lb/>
<pb n="KR4e0165_WYG_060-8b"/>
發槖中黄金五十兩以作病坊稍畜錢糧待之杭本近<lb/>
海地泉鹹苦居民稀少唐刺史李泌始引西湖水作六<lb/>
井民足於水白居易又浚西湖水入漕河自河入田所<lb/>
溉至千頃民以殷富湖水多葑自唐及錢氏嵗輒浚治<lb/>
宋興廢之葑積為田漕河失利取給江潮舟行市中潮<lb/>
又多淤三年一淘為民大患兼六井幾廢軾見茅山一<lb/>
河専受江潮鹽橋一河専受湖水遂浚二河以通漕復<lb/>
造堰牐以為湖水蓄洩之限江潮不復入市以餘利復<lb/>
<pb n="KR4e0165_WYG_060-9a"/>
完六井又取葑田積湖中南北徑三十里為長堤以通<lb/>
行者募人種菱湖中葑不復生收其利以備修湖取救<lb/>
荒餘錢萬緡糧萬石及請得百僧牒以募役者堤成植<lb/>
蓉栁其上望之如畫圖杭人名為蘇公堤杭僧浄源舊<lb/>
居海濱與舶客通元豐末高麗王子義天來朝因往拜<lb/>
焉㑹浄源死其徒竊持其像附舶往告義天亦使其徒<lb/>
來祭因持其國母二金塔云祝兩宮壽軾不納奏之曰<lb/>
高麗久不入貢失賜予厚利意欲求朝未測吾所以待<lb/>
<pb n="KR4e0165_WYG_060-9b"/>
之厚薄故因祭亡僧而行祝壽之禮若受而不答將生<lb/>
怨心受而厚賜之正墮其計今宜勿與知從州郡理却<lb/>
之庸僧猾商為國生事宜痛加懲創朝廷皆從之未幾<lb/>
貢使果至舊例使所至吳越七州費二萬四千餘緡軾<lb/>
乃令諸州量事裁損無復侵撓之害浙江潮海門東來<lb/>
勢如雷霆而浮山與漁浦諸山犬牙相錯洄洑激射嵗<lb/>
敗公私船不可勝計軾議自浙江上流疏鑿以避浮山<lb/>
之險奏聞有沮者功竟不成軾復言昔蘇州以東公私<lb/>
<pb n="KR4e0165_WYG_060-10a"/>
皆以篙行無陸挽者自慶厯以來松江大築挽路建長<lb/>
橋扼江三吳多水欲鑿挽路為十橋以迅松江之勢亦<lb/>
不果用軾二十年間再蒞杭有徳於州民生作祠以報六<lb/>
年召為吏部尚書未至以弟轍除右丞改翰林承㫖轍<lb/>
辭右丞欲與兄同備從官不聴軾在翰林數月復請外<lb/>
以龍圖閣學士出知潁州先是開封諸縣多水患吏不<lb/>
究本末決其陂澤注之恵民河河不能勝則陳亦多水<lb/>
又將鑿鄧艾溝與潁河並且鑿黄堆欲注之淮軾始至<lb/>
<pb n="KR4e0165_WYG_060-10b"/>
潁遣吏以水平準之淮之漲水高於新溝一丈若鑿黄<lb/>
堆淮水倒浸潁州決不可遂為言於朝從之郡有宿賊<lb/>
尹遇等數刼殺人吏以名捕不獲軾召汝隂尉李直方<lb/>
曰君能擒此當力言於朝優賞不獲亦以不職奏免君<lb/>
矣直方有母年九十與訣而後行手㦸刺而獲之朝廷<lb/>
以小不應格賞不及軾請以已之年勞當改郎階為直<lb/>
方賞不從七年徙揚州發運司舊主東南漕法聴操舟<lb/>
者私載物貨征商不得留難故操舟者以官舟為家補<lb/>
<pb n="KR4e0165_WYG_060-11a"/>
其弊漏所載咸達近嵗不忍征商之小失一切不許故<lb/>
舟弊人困多盜所載以濟饑寒公私皆病軾請復舊從<lb/>
之未閲嵗以兵部尚書召兼侍讀是嵗哲宗親祀南郊<lb/>
軾為鹵簿使導駕入太廟有赭繖犢車并青蓋犢車十<lb/>
餘争道不避軾使御營巡檢使問之乃皇后及大長公<lb/>
主軾於車中奏之哲宗遣使齎疏馳白太皇太后明日<lb/>
詔整肅儀衛自皇后而下皆毋得迎謁尋遷禮部兼端<lb/>
明殿翰林侍讀兩學士為禮部尚書高麗遣使請書朝廷<lb/>
<pb n="KR4e0165_WYG_060-11b"/>
以故事盡許之軾曰漢東平王請諸子及太史公書猶<lb/>
不肯予高麗所請有甚於此其可予乎不聴八年宣仁<lb/>
后崩哲宗親政軾乞補外以兩學士出知定州時國是<lb/>
將變軾不得入辭既行上書言陛下聴政之初當以通<lb/>
下情除壅蔽為急務臣日侍帷幄方當戍邊顧不得一<lb/>
見而行况疎逺小臣欲求自通難矣然臣不敢以不得<lb/>
對之故不効愚忠臣觀陛下之有為不患稍遲臣恐急<lb/>
進好利之臣輒勸陛下輕有改變敢望陛下虛心循理<lb/>
<pb n="KR4e0165_WYG_060-12a"/>
天下幸甚定州軍政壊弛衛卒驕惰軾取貪汙甚者配<lb/>
隸逺惡繕修營房禁止飲博軍中衣食稍足乃部勒以<lb/>
戰法衆皆畏伏諸校業業不安有卒史以贓訴其長軾<lb/>
曰此事吾自治則可若聴汝告軍中亂矣立決配之衆<lb/>
乃定㑹春大閱軾命舉舊典帥常服出帳中將吏戎服執<lb/>
事副總管王光祖自謂老將恥之稱疾不至軾召書吏<lb/>
使為奏光祖懼而出訖事肅然定人言自韓琦去後不<lb/>
見此禮至今矣契丹久和邊兵不可用惟沿邊弓箭社<lb/>
<pb n="KR4e0165_WYG_060-12b"/>
與冦為鄰以戰射自衛猶號精鋭故相龎籍守邊因俗<lb/>
立法緩急可使嵗久復弛又為保甲所撓軾奏免保甲<lb/>
及兩税折變科配不報紹聖初御史論軾掌内外制日<lb/>
謗訕遂以本官知英州尋降一官未至貶寧逺軍節度<lb/>
副使恵州安置居三年再貶瓊州别駕居昌化昌化故<lb/>
儋耳地初僦官屋以居有司猶不可軾遂買地築室獨<lb/>
與幼子過處著書為樂若將終身徽宗立移廉州改舒<lb/>
州團練副使徙永州更三大赦遂提舉玉局觀復朝奉<lb/>
<pb n="KR4e0165_WYG_060-13a"/>
郎建中靖國元年卒于常州年六十六所著有東坡集四<lb/>
十巻後集二十巻奏議十五巻内制十巻外制三巻和<lb/>
陶詩四巻論語説五巻書傳若干巻易傳則成父洵之<lb/>
志而作别有中庸論咸傳高宗即位贈資政殿學士崇<lb/>
贈太師諡文忠云三子邁迨過俱善為文邁駕部員外<lb/>
郎迨承務郎過通判中山府孫符禮部尚書<lb/>
論曰軾與弟轍皆師其父洵學嘉祐間父子兄弟並至<lb/>
京師一日而聲名赫然動於四方世稱之曰三蘇然軾<lb/>
<pb n="KR4e0165_WYG_060-13b"/>
文得之於天資幼好賈誼陸䞇之書既而讀莊子喟然<lb/>
歎曰是得吾心矣謫黄州杜門深居馳騁翰墨其文又<lb/>
一變矣嘗曰作文如行雲流水初無定質但常行於所<lb/>
當行止於所不可不止故雖嬉笑怒駡皆有文章轍嘗<lb/>
稱之曰自有文人以來未有若家兄之達者也君子不<lb/>
以為過當時受知於歐陽公特深韓魏公富鄭公皆待<lb/>
以國士一時文人如黄庭堅晁補之秦觀張耒陳師道<lb/>
皆宗焉負當世之望甚重仁宗以宰相許之神宗復稱<lb/>
<pb n="KR4e0165_WYG_060-14a"/>
為天下奇才忠規讜論立朝挺挺有大節每遭忌惡擠<lb/>
排遷謫迄無寧居與王介甫議論始終不合復與程正<lb/>
叔詰難禮文至分黨相攻或謂軾稍自韜戢亦當免禍<lb/>
不至大用人皆惜之或又以不大用為軾幸也<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_060-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻六十<lb/>
</p>
<p>
</p>
  </div>
</body>
</text>
</TEI>
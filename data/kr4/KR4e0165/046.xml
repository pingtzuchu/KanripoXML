<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四十六</head> <lb/>
    <p>
<pb n="KR4e0165_WYG_046-1a"/>
欽定四庫全書<lb/>
　儼山集巻四十六<lb/>
　　　　　　　　　　　　　明　陸深　撰<lb/>
　序十<lb/>
　　　擬㑹試録序<lb/>
嘉靖歳辛丑今上皇帝紀元之二十年也㑹試復當開<lb/>
科仰惟我皇上統文體道禮羅才俊以恢𢎞文明之化<lb/>
至是凡七開科矣自我朝開科至是凡三辛丑矣國運<lb/>
<pb n="KR4e0165_WYG_046-1b"/>
益昌文運益盛前古所未有也猗與休哉惟春二月實<lb/>
當其期禮部尚書臣某侍郎臣某先期以請上命臣某<lb/>
臣某為考試官其同考試為臣某臣某監試則御史臣<lb/>
某臣某也暨内外諸臣咸遴選以充臣等以某日陛辭<lb/>
錫燕禮部而後入院棘鎖簾墉百務整整乃相與歎曰<lb/>
我朝經制度越千古良法美意至多也久而不失其初<lb/>
者惟兹科試一事耳敢不慎與乃如期三試之天日開<lb/>
朗燦然文明之象既而分經列館窮晝夜之力而校之<lb/>
<pb n="KR4e0165_WYG_046-2a"/>
崇雅黜浮務期必得乎真才復相與歎曰聖王求才以<lb/>
圖理大臣以人而事君惟兹科目正求才之始而人臣<lb/>
之義庶藉以少布焉敢不重與時就試者兩畿十三省<lb/>
咸集而湖廣實皇上龍飛之地特展解額總之新舊士<lb/>
凡四千有竒中式者三百二十人遵宸㫁也擇其文之<lb/>
尤者二十篇與諸名氏鋟梓為録將以塵乙覽而傳四<lb/>
方臣某以職事當序諸首因捧而讀之又相與歎曰此<lb/>
一代之文體而治體於是乎寓焉夫進士設科其<lb/>
<pb n="KR4e0165_WYG_046-2b"/>
来逺矣凡皆以文售也洪惟我太祖髙皇帝聖文<lb/>
神武廓清華夏有萬古帝王之功而其出治純用<lb/>
經術洪武三年即詔開科取士明年辛亥始㑹試<lb/>
禮部至甲子乙丑之嵗而規制始備二十一年戊<lb/>
辰始録文示式於是五經四書之義論䇿詔誥表<lb/>
判之文永為定制前代詩賦墨帖之陋一洗而空<lb/>
之逺宗孔曽思孟之傳近守濂洛關閩之説醇乎<lb/>
不可尚已是謂一代之文體逮我成祖文皇<lb/>
<pb n="KR4e0165_WYG_046-3a"/>
帝靖難之始大收天下之才數踰五百象取列宿而進<lb/>
士之科益重矣宣宗皇帝撫熙洽之運用輔臣議量地<lb/>
掄才三分南北中巻以同天下之文憲皇御世再事損<lb/>
益而科試之法益密矣迄今抱藝就試者皆彬彬然明<lb/>
於聖賢經傳之㫖以應聖明程式之求人無異學文無<lb/>
異尚可謂道德一而風俗同豈非一代之治體哉士由<lb/>
兹選功業在前於此宜亡論者然能以經書義訓為治<lb/>
心修身之資以詔誥表判為潤色討論之具以論議策<lb/>
<pb n="KR4e0165_WYG_046-3b"/>
畧為經邦濟世之圖則體用兼該文行相副所為飾吏<lb/>
治而廣相業者固亦不外於此矣未可謂為科試之文<lb/>
而筌蹄之此又國體所關也雖然以文取士未敢謂士<lb/>
盡於文也士以文試亦未敢謂文足以盡士也諸士尚<lb/>
念之哉夫士學於家患不獲用用矣患不逢時今有其<lb/>
時矣皇上聖德天位舉一世而君師之自紹統以來議<lb/>
禮制度之事研析精微至於考文尤深加意頃因言官<lb/>
論列禮官題請累降明詔以釐正程試之文體臣等承<lb/>
<pb n="KR4e0165_WYG_046-4a"/>
乏試事大懼無以仰副德意爾諸士登名是録其何以<lb/>
贊同文之化哉行將奉清問第進士服有僚位各竭體<lb/>
國之誠以不負所學宏功大業由是可建名卿碩輔由<lb/>
是可致此主司之望也他日執録而數之曰是科得人<lb/>
為盛則主司亦與有榮焉<lb/>
　　　送彭少參赴福建序<lb/>
彭侯思舜自祠部郎中參議閩省侯之履厯深而聞望<lb/>
起矣其鄉之士大夫思以贈侯之行翰林張君汝立以<lb/>
<pb n="KR4e0165_WYG_046-4b"/>
贈言屬予乃敘所以贈侯之意者曰政莫禍于因循事<lb/>
莫大于更革夫文武周公之法也至後世而必弊非文<lb/>
武周公之弊也天下之時與勢不能盡如文武周公之<lb/>
意也而弊及其弊也文武周公而在固不能取已弊之<lb/>
法行之必將起而更革之矣夫以文武周公之才之知<lb/>
審而思之而猶有待於更革節量天下之時勢以合乎<lb/>
文武周公之意斯豈易言哉是故為之而無誠弗動也<lb/>
致之而無勇弗至也我朝立國百五十年於兹矣祖宗<lb/>
<pb n="KR4e0165_WYG_046-5a"/>
之良法美意具在邇者權姦竊政乃悉取而壞之迄今<lb/>
叛者四起而天下之弊滋矣雖掃蕩之期近在早暮其<lb/>
時勢可睹已臺省牧伯之臣獨得晏然而已乎當更革<lb/>
之時舍因循之弊吾於侯有望焉聊於是行乎卜之也<lb/>
昔侯為儀制時儀制典章禮法之府也適權姦氣燄薫<lb/>
赫侯視之若無人然每有參酌務據舊典而侯固無害<lb/>
也則於閩也何有閩省於東南財賦之中而變梗之易<lb/>
也且首被權姦之虐矣府藏空虛人民凋瘵比諸省為<lb/>
<pb n="KR4e0165_WYG_046-5b"/>
尤甚而望侯者尤深然則侯已無難於權姦竊柄之日<lb/>
矣而獨難於權姦既誅之後哉雖然侯未得當全閩而<lb/>
為之也且得當一面為之為之於一面而全閩將法之<lb/>
閩之傍省又將法之已而環天下之省皆將法之則厯<lb/>
履益深而聞望益起矣斯固侯之素具而諸君子之望<lb/>
也侯家世人品皆望天下當别書<lb/>
　　　送宋西巖副憲赴蜀臬序<lb/>
有分蜀之寄曰建昌蓋要地云于時備兵之憲臣闕吏<lb/>
<pb n="KR4e0165_WYG_046-6a"/>
部具故事以僉事宋公敬夫王公廷言名上上特筆可<lb/>
宋公於是天下皆知輿議之所歸而帝簡之攸在矣敬<lb/>
夫與廷言同生畿輔同舉進士同為山西而聲望又同<lb/>
也報既至憲長潘公希古顧憲副楊公用之而言曰惜<lb/>
也奪吾賢僚是使晉失一才也僉憲王公時瑞趨而前<lb/>
曰蜀顧不得一才乎吾蜀産也敢以為賀相與質于深<lb/>
曰皆是也寅協之衷鄉邦之念盡之矣已而私相語曰<lb/>
宋公明且達其籌畫諸務也若不動聲色而辦謙和寅<lb/>
<pb n="KR4e0165_WYG_046-6b"/>
畏未嘗告勩即其勞于晉者凡若干年矣才轉一資不<lb/>
已淹乎且蜀在萬里外而公家澶淵太夫人在堂陸有<lb/>
閣雲棧道之艱水有瞿塘灧澦之險不已逺乎子復以<lb/>
為何如深解之曰凡士君子所負以為經綸之地者不<lb/>
貴乎能敏而貴乎有望其所以維持之於深逺者不貴<lb/>
乎晏安而貴乎𢎞業風行而具達者望也通變而不窮<lb/>
者業也業必練而後達望必養而後成遲之以歳月是<lb/>
之謂養投之於繁難是之謂練今夫通人之才使一日<lb/>
<pb n="KR4e0165_WYG_046-7a"/>
而都卿佐宰輔之位亦何不可然而天下之大也其能<lb/>
盡信而深服之乎有不信而服之則卿佐宰輔之位適<lb/>
以累已此益之所為避地也且四海之逺也九州之廣<lb/>
也五方之雜出也利利害害新新故故若絲紛而蝟興<lb/>
使坐一堂之上億斷焉而懸中至槩之行也猶以為難<lb/>
况未必能中耶此周公之所以待旦也是故養之於數<lb/>
十年之餘然後付之以卿佐宰輔之寄練之於千萬里<lb/>
之逺然後責之以四海九州之務使人望孚而理道熟<lb/>
<pb n="KR4e0165_WYG_046-7b"/>
如是則固有焉如是則安享焉如是則濟成焉此今日<lb/>
君相之深意也建昌於宋公厚矣敬夫釋然喜慨然起<lb/>
而赴蜀諸公各賦古詩為别而深為之序<lb/>
　　　錦衣鮑君出使朔方序<lb/>
錦衣親軍司冠帶舍人鮑君國用今内庭賢輔思齋鮑<lb/>
公之姪寧夏鎮守太監吕公之甥也天資智勇閑習韜<lb/>
畧每欲出身報國慕衛青霍去病之為人必以生縳單<lb/>
于致之北闕下而勒銘燕然立奇功於萬里之外為事<lb/>
<pb n="KR4e0165_WYG_046-8a"/>
一聞邊警輒欲身率健兒自當一隊既而吕公為請於<lb/>
上得㫖從行遂捧勑至興靈興靈之人聞君來咸喜且<lb/>
將聖天子之命於是鎮守内臣巡撫大臣大將軍副將<lb/>
軍秉憲監閫督儲參將游擊文武之臣及諸校尉以下<lb/>
至庠士鄉耆無不欣欣然有喜色而相率來迎其冠履<lb/>
珮服之華羽旄旌節之美鐘鼓管籥之和皆夾道而前<lb/>
引時勑在龍輿君以命使按轡徐行觀者皆嘖嘖相謂<lb/>
曰是貴近而銜命來者乎不但為君一身之榮亦吾一<lb/>
<pb n="KR4e0165_WYG_046-8b"/>
鎮之榮也又有曰吾嘗聞其人矣今觀其容貌器宇瞻<lb/>
視不常舉動有禮恭敬謙和不越矩度是不獨吾一方<lb/>
之人得見為榮必將建奇勲取髙爵使天下之人皆榮<lb/>
之也豈非朝廷之良吾邦之福也哉未㡬果有功而建<lb/>
牙分閫宣文總制之臣咸書其勞既承制備物以奬勞<lb/>
之復繪為斯圖以為君賀乃走使於京師請於予曰斯<lb/>
圖也公惠然賜之文則鮑君之榮以文而永章也幸公<lb/>
無辭予喜君之有志諾焉久而為之辭曰夫人臣之所<lb/>
<pb n="KR4e0165_WYG_046-9a"/>
以為榮者莫榮於將君命於四方而不辱尤莫榮於敵<lb/>
王所愾而有功夫將命不辱之榮與夫立功邊陲之榮<lb/>
皆非人人之所能者以人人之所不能者有諸已則凡<lb/>
人之所不可得者當兼得之矣此理勢之必然而朝廷<lb/>
爵賞之所由舉也况君以貴近大臣之懿親有忠勇報<lb/>
國之心無驕惰滛靡之習期功而功立荷榮而榮安他<lb/>
日封侯拜將功在國家名馳伊吾其功非尋常之功其<lb/>
榮非尋常之榮矣錦衣蟬冠髙爵厚禄傳之子孫不但<lb/>
<pb n="KR4e0165_WYG_046-9b"/>
為君一身之榮其為思齋公之榮又大矣則斯圖固當<lb/>
垂之不朽豈獨為今日之賀言哉君名瓚字國用别號<lb/>
原城瀛海世家云<lb/>
　　　霞溪十景詩序<lb/>
語不云乎人以地靈景因人勝蓋兼之者鮮矣乃若有<lb/>
其地有其人而景隨之其霞溪之謂乎霞溪在今歙之<lb/>
休寧據萬山之中山石頳紫倒射溪水空濛滉漾爛若<lb/>
彩霞故名霞溪其地勝矣歙士孫子守善家霞溪之上<lb/>
<pb n="KR4e0165_WYG_046-10a"/>
養髙蹈道逺觀而近取攬以為帔掬之可餐心實樂焉<lb/>
故號霞溪其人勝矣厥惟兼有遂以名聞守善又往往<lb/>
即其地為景而景益勝曰朱山奪錦曰查塢連雲曰龍<lb/>
田稼穡曰鷓嶺薪蒸曰沙峯古廟曰施水靈祠曰栢橋<lb/>
横影曰古渡瞻霞曰仙潭汎月曰蓮沼香風總名之曰<lb/>
霞溪十景而士大夫從而詠歌之徴余為序序謂此山<lb/>
林之樂而明達之士也夫山林之樂有之者常患於不<lb/>
知知之者常患於不享有山林之勝而不知者樵夫牧<lb/>
<pb n="KR4e0165_WYG_046-10b"/>
竪是也知山林之趣而不能享者達官貴人是也夫惟<lb/>
明達之士才足以有為而不欲盡為故常有餘功知足<lb/>
以知趣而無所於累故常有餘巧是故煙雲之巻舒氣<lb/>
候之明晦泉石之流峙卉木之榮瘁魚鳥之下上與夫<lb/>
四時之變態不齊皆足以盡取於几席之下杖屨之間<lb/>
矣其守善之霞溪乎既各繪為圖而詩具左方<lb/>
　　　壽顧母秦孺人六十序<lb/>
魯詩有之令妻壽母蓋言德福也令斯德福斯壽人倫<lb/>
<pb n="KR4e0165_WYG_046-11a"/>
之通義也雖然婦道無專言妻則繫其夫言母則繫其<lb/>
子有功於夫德則崇矣有造于子福則備矣兼之者人<lb/>
情之所難而亦人情之所深願而不可必得者况子孫<lb/>
之於父母乎况令壽之善見於其鄉者乎傳家説詩稱<lb/>
魯頌出於孔子之手是直欲經萬世總百行以輔五常<lb/>
非徒善頌禱為也孔子魯人意豈不曰此吾宗國之善<lb/>
也夫善始於一鄉而後廣被于天下是風化之原而聖<lb/>
人所以綱維世道者每如此今歳辛丑秋予蒙恩還鄉<lb/>
<pb n="KR4e0165_WYG_046-11b"/>
進士顧名儒暨其弟名世相率扣予曰不肖有母行年<lb/>
六十矣五月廿又七日實維初度曩以名儒試春官名<lb/>
世且有待以稱觴况吾母教内嚴不甚喜酒食世俗禮<lb/>
惟欲得善歌頌俾不肖兄弟諷詠道説於前以悦志然<lb/>
非宗工偉人亦不愜故以請予不敢當請屢至而意益<lb/>
勤念孺人實吾友景髙處士之繼室也系出秦氏秦顧<lb/>
吾鄉右族而賢與予家陸氏世姻兒子楫復於進士兄<lb/>
弟游有麗澤之雅豈非吾一鄉之善哉顧予歸晩又謭<lb/>
<pb n="KR4e0165_WYG_046-12a"/>
陋何足為進士兄弟揚聲光哉予聞孺人年未三十而<lb/>
寡居時名儒名世兄弟㷀㷀然孩抱間舅氏懷松翁在<lb/>
堂孺人身為冢婦獨力門户上事老舅下撫二孤朝夕<lb/>
益勤懷松翁亦豪爽俊邁暮齡殊暢裕即世之日呼孺<lb/>
人謝之曰汝能植吾諸孫吾且不朽矣前室有子名臣<lb/>
孺人視如已出名儒遂領應天鄉薦髙等今名世文學<lb/>
沛然臺試多居首選家且中落孺人又力起之一錢尺<lb/>
帛必教二子以節儉言動少不如禮雖昬夜必召至榻<lb/>
<pb n="KR4e0165_WYG_046-12b"/>
前峻責乃已若是者孺人之德福備矣其所為令壽者<lb/>
獨顧氏之一族為善哉雖播之四海傳之千古與魯詩<lb/>
同一感召可也名儒兄弟試以此義為孺人壽孺人聞<lb/>
之有不悦者乎悦則壽進矣且名儒兄弟俱工詩業旋<lb/>
當魁南畿魁南宫魁天下以魯詩之義助我聖朝風化<lb/>
之政孺人見之有不益悦者乎益悦則壽益進矣深忝<lb/>
鄉人尚當執筆為頌以為上壽侑<lb/>
　儼山集卷四十六<lb/>
</p>
<p>
</p>
  </div>
</body>
</text>
</TEI>
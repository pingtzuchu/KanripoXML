<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十二</head> <lb/>
    <p>
<pb n="KR4e0165_WYG_012-1a"/>
欽定四庫全書<lb/>
　儼山集巻十二<lb/>
　　　　　　　　　　　　　　明　陸深　撰<lb/>
　　七言律詩四<hi>五十首</hi>
　　　八月十六夜渡江<lb/>
天上金波影未闌人間已作隔宵㸔千家香霧籠銀兔<lb/>
一派天風吹紫鸞夜色分秋當二八桂華作意讓團圞<lb/>
不知髙處還誰忌倚徧幽人十二闌<lb/>
<pb n="KR4e0165_WYG_012-1b"/>
　　　玉舜十八首<lb/>
　　　　嘉靖乙酉八月晦曰予卧疴山堂木槿一株白<lb/>
　　　　花千葉移植盆中與表弟顧世安文學姚時<lb/>
　　　　望孫則夫把酒賞之為賦近體一首<lb/>
曾聞鄭女詠同車更愛丰標淡有華欲傍苔莓横野渡<lb/>
似將鉛粉鬬朝霞品題從此添髙價物色仍煩築短沙<lb/>
漫道春来李能白秋風一種玉無瑕<lb/>
　　　　時望渡江去與世安坐對疊韻<lb/>
<pb n="KR4e0165_WYG_012-2a"/>
氷肌素質雪翻車揺動秋光嵗有華映水盈盈弄雲日<lb/>
隔谿澹澹鎖煙霞野人酷愛編青鄣老圃先敎擁白沙<lb/>
聞道瓊花最竒絶揚州望幸却微瑕<lb/>
　　　　九月朔晨起盆中再著數花適錢國輔自松城<lb/>
　　　　至為余作儼山玉舜圖邑中數客繼集而世<lb/>
　　　　安具扁舟西去矣即席再疊<lb/>
月下風前宜小車令傳白帝斂繁華漫揮詞手填青玉<lb/>
欲酹花神澆紫霞佳節正逢黄菊信髙情分占白鷗沙<lb/>
<pb n="KR4e0165_WYG_012-2b"/>
相如自保完歸去趙璧從来本不瑕<lb/>
　　　　按毛詩疏舜華木槿也本以色取朝榮夕瘁<lb/>
　　　　還以寓色衰愛渝之戒此詩人之志也予東<lb/>
　　　　吳薄海壤沃宜槿每當臘月條而樹之無不<lb/>
　　　　活至来嵗即暢茂作花紅紫甚富往往村落<lb/>
　　　　人家以編籬障不甚貴重也白色者予近始<lb/>
　　　　得之葉似菊而榦類竹扶疎隱映頗有風韻<lb/>
　　　　若幽人貞士混跡于樵童牧豎之間履素而<lb/>
<pb n="KR4e0165_WYG_012-3a"/>
　　　　逸羣荒煙野草閴然有不願人知之意予甚<lb/>
　　　　愛之昔離騷草木多以自况芳臭勁脆靈均<lb/>
　　　　蓋三致志云百世而下覽其物者未嘗不為<lb/>
　　　　屈子增悲焉何則物因勢殊情隨事感古今<lb/>
　　　　同然此人心也予為賦玉舜詩將以傳之好<lb/>
　　　　事君子兹花儻因予而見重是未可知也諺<lb/>
　　　　曰女無正色物無定形顧其遭逢何如爾斯<lb/>
　　　　言豈不信哉豈不信哉<lb/>
<pb n="KR4e0165_WYG_012-3b"/>
　　　　時望一和得五首再疊一首為答<lb/>
羨汝胷中書五車登髙還共賦瑶華幾家籬落多秋意<lb/>
一樹氷霜帶暮霞不是託根通閬苑即疑傳種自流沙<lb/>
最憐未識東風面一見東風定有瑕<lb/>
　　　　再疊答諸賢和章<lb/>
日日詩筒走傳車山中草樹有光華花神讓雪三分白<lb/>
文氣成龍五色霞肺病夜牕和玉露美人秋水隔江沙<lb/>
無由報得風騷手白玉明珠總未瑕<lb/>
<pb n="KR4e0165_WYG_012-4a"/>
　　　　秋日鶴溪明府過山居見和玉舜七首再疉三<lb/>
　　　　首為答<lb/>
門外頻勞長者車山中風物過繁華未成雪卧袁髙士<lb/>
已見仙才蔡少霞一任登臨留勝槩虚煩拂拭到泥沙<lb/>
欲將花比河陽縣花似潘郎恨有瑕<lb/>
羊裘曾起赴安車恨殺當年寵麗華木槿籬間好風露<lb/>
芙蓉江上共煙霞移將一樹渾如玉老去閒居却枕沙<lb/>
陶令閒情空有賦從来白璧忌微瑕<lb/>
<pb n="KR4e0165_WYG_012-4b"/>
緣江路僻不容車開過芙蕖又舜華澹泊㸔花宜待月<lb/>
風雲映水盡為霞正堪結社三江口何似封侯萬里沙<lb/>
試把一杯重酹汝不須自獻玉無瑕<lb/>
　　　　西津沈方伯屢和至十八首未巳再疉二首為<lb/>
　　　　答<lb/>
班輸妙具九攻車何似休文句最華曉日芙蓉出溪水<lb/>
暮雲楊柳隔江霞曾聞南國甘棠詠須築長安宰相沙<lb/>
刼火自驚山石烈不知白璧本無瑕<lb/>
<pb n="KR4e0165_WYG_012-5a"/>
每向花前望小車詩成一一歎才華須煩妙手題黄絹<lb/>
絶勝當筵賦落霞一任江天狎鷗鳥十年邊塞長風沙<lb/>
晏嬰猶惜封書社衛國何勞怨子瑕<lb/>
　　　　陳仲魯玉舜諸作予讀之悲其志焉再疉一首<lb/>
　　　　慰之<lb/>
凌波仙子下雲車想見銖衣濕露華萬種閒情偏隔水<lb/>
一天佳氣半成霞緒風寒勒花間蝶落日晴銜江上沙<lb/>
辦得素心終不改有人抵死保無瑕<lb/>
<pb n="KR4e0165_WYG_012-5b"/>
　　　　再疊得七首<lb/>
伐檀江上未成車獨立西風殿嵗華誰復賞心同素月<lb/>
自憐春殿隔紅霞前身合住瓊花觀託跡遥連杜若沙<lb/>
不是風雲終少氣翻緣玉石共無瑕<lb/>
疑是星精謫五車不隨紅紫領韶華疎籬野水誰成伴<lb/>
淡雨微雲欲變霞為客緇衣驚嵗月倩人團扇掩風沙<lb/>
閒情脈脈秋江上玉面啼痕錯認瑕<lb/>
顔如穠李不同車千古詩人詠德華凉信預教秋作伴<lb/>
<pb n="KR4e0165_WYG_012-6a"/>
孤芳無藉錦為霞夢迴嵗月梨花院望斷西風白鷺沙<lb/>
攜向玉闌干畔種青蠅不放㸃成瑕<lb/>
風雨無端懶稅車坐當秋水閱南華花開一樹臨重九<lb/>
人倚髙城望少霞顔色不隨游女豔心情常近狎鷗沙<lb/>
絶憐何用頻攜酒霑醉姿容玉帶瑕<lb/>
繞簷鐵馬驟鳴車花有清隂月有華江上水天同一色<lb/>
望中臺殿隔西霞風隨秋逺聞香露潮識谿寒閣淺沙<lb/>
無計可留揺落盡共梅開處鬬無瑕<lb/>
<pb n="KR4e0165_WYG_012-6b"/>
水雲深處挽羊車尋樂尋芳濕露華花徑五風還十雨<lb/>
江天孤鶩伴飛霞霜前已露全身白風外遥憐半面沙<lb/>
愛殺臨流晴照影青銅如拭淨無瑕<lb/>
看花每枉故人車花亦迎人帶露華是處倚闌憐夜月<lb/>
幾迴攜酒泛春霞銀瓶手挿新添水玉樹情親細碾沙<lb/>
欲寄報章重閣筆墨痕翻惜繭光瑕<lb/>
　　　晚飲張虞卿舎西江泛月還舟<lb/>
南鄰歸去夜如何鼓吹無風櫂有歌兩岸碧波潮力定<lb/>
<pb n="KR4e0165_WYG_012-7a"/>
一身清露月明多天空星斗中流動家近舟航一水過<lb/>
千古勝遊誰得似前須太白後東坡<lb/>
　　　九日<lb/>
滿目雲山氣轉豪一年佳節又登髙天連澤國西風逺<lb/>
書寄秋懐北鴈勞三徑素盟頻問菊六經遺事且題糕<lb/>
授衣時敘偏驚眼箧裏猶餘舊賜袍<lb/>
　　　九月望初寒獨坐<lb/>
風迴野渡水雲空猶是江南九月中病後嵗寒偏覺早<lb/>
<pb n="KR4e0165_WYG_012-7b"/>
眼前心賞更誰同蕭蕭竹院詩初就曲曲山居畫未工<lb/>
賴有夕陽西浦上殷勤留送半牕紅<lb/>
　　　十月朔與客汎舟遊静安寺<lb/>
蘆子東西野渡邊前朝宫殿赤烏年夕陽逗林鐘磬響<lb/>
湧泉墮地珠璣圓蕭然冠服豈傲吏偶爾賓從如登仙<lb/>
三江禹蹟不可問一舸鴟夷非昔賢<lb/>
　　　十一月朔江門觀漲<lb/>
渺渺煙波連海門長風吹浪晝為昬磯頭錦樹隨船出<lb/>
<pb n="KR4e0165_WYG_012-8a"/>
天上銀河倒地喧便欲乘槎貫牛斗却愁斷梗失山村<lb/>
新寒十月登樓望岸草汀花半不存<lb/>
　　　七寶鎮擬訪黄天章憲副寒甚不果<lb/>
乗興何妨似剡溪故人只隔市橋西心情聊復同雲水<lb/>
蹤跡真憐在雪泥白下館前時繫馬黄金臺下共聞雞<lb/>
扁舟定有重来約来上春風細柳堤<lb/>
　　　遊東石山園<lb/>
度壑穿巖窅窱通好山多在夕陽東望窮碧海龍宫近<lb/>
<pb n="KR4e0165_WYG_012-8b"/>
踏破蒼苔鳥篆工花塢四時常帶雨洞門終日細含風<lb/>
仙蹤法界如堪擬不是蓬壺即華嵩<lb/>
　　　乙酉嵗除<lb/>
細雨催春嵗又除縣城燈火接郊墟百年到我强過半<lb/>
萬事于人總不如弊齒病深抛酒醆安心法在卜山居<lb/>
東風若問新消息多上蒲團少著書<lb/>
　　　丙戌元宵<lb/>
上元燈火鬬嬋娟滿月輕風夜可憐人踏六鰲㸔海市<lb/>
<pb n="KR4e0165_WYG_012-9a"/>
天連萬炬候星躔樓臺影裏疑無地歌吹聲中合有緣<lb/>
管取一春多樂事試從今夕卜豐年<lb/>
　　　次韻楊伯立春興<lb/>
江南地僻晝如年春與閒人别有緣滿徑落花風陣陣<lb/>
一犁新雨水田田池塘草長詩成夢簾幙寒輕酒擅權<lb/>
四壁已空諸業盡囊中剛剰買山錢<lb/>
　　　春雪<lb/>
少年端策覲君王記得春隂賦玉堂今日閉門風雪裏<lb/>
<pb n="KR4e0165_WYG_012-9b"/>
五更孤枕夢魂長薄田已就資生計省事初營却老方<lb/>
尚有圖書抛未得敎兒多種翠芸香<lb/>
　　　三月三日<lb/>
一年一度春最好三月三日烟雨中花外小車停過客<lb/>
山隂褉事想遺風髙樓正繞長江去舊壘新㸔乳燕通<lb/>
桃李成蹊總相似行人莫問午橋東<lb/>
　　　清明出行阡丘<lb/>
病来廿日始勝冠花柳清明滿畫闌二月光隂半晴雨<lb/>
<pb n="KR4e0165_WYG_012-10a"/>
百年塵世幾悲歡王孫芳草連天碧燕子東風作陣寒<lb/>
萬事山頭一抔土麒麟留得後人㸔<lb/>
　　　清明後一朝見桃花有感<hi>因誦楊孟載也無人折休相妬才有鶯啼</hi>
　　　　<hi>更可憐之句</hi>
𤣥都觀裏到應遲前度劉郎鬢已絲燕語鶯啼有何意<lb/>
石橋流水至今疑一枝帶雨比顔色千樹蒸霞勞夢思<lb/>
莫遣漁郎重問路此中元少外人知<lb/>
　　　和郁潮州<lb/>
<pb n="KR4e0165_WYG_012-10b"/>
欲從東海望蓬莱試上江頭百尺臺春色送將拚獨醉<lb/>
好懐留取為君開詩成滿砌翻紅藥客去閒門長綠苔<lb/>
寄語桃花休折盡劉郎應是不重来<lb/>
　　　五十生朝自壽<lb/>
年行五十鬢猶青浪許前身是嵗星三刖尚存和氏璧<lb/>
一區初築子雲亭<hi>予是嵗始有居</hi>人間好景中秋月世上浮名<lb/>
五夜螢偏愛江山圍故國欲將非是問蒼㝠<lb/>
　　　十四日晚渡<lb/>
<pb n="KR4e0165_WYG_012-11a"/>
團圓寶月漾空明東去疑從不夜城風送潮頭回别浦<lb/>
水兼凉氣弄新晴鵲填銀漢橋初就鴈布瑶空陣乍成<lb/>
一櫂中流雙擊楫隔江時度紫簫聲<lb/>
　　　餞顧東江宗伯于禮塔匯留題<lb/>
千年地勝湖山繞十月江寒樹葉稀人向别時身是客<lb/>
舟從行處岸如飛舊家池館誰還念落日風帆我自歸<lb/>
天北天南俱逆旅莫將去住與心違<lb/>
　　　山中嵗暮得㫖召還翰林兼許春坊供職志感<lb/>
<pb n="KR4e0165_WYG_012-11b"/>
　　　　一首<lb/>
玉堂金馬是重来新詔青坊許並開豈有涓埃報明主<lb/>
虚煩聲價築髙臺千年禮樂還周典一代宸奎陋漢才<lb/>
直北長安天咫尺紅雲無數繞三台<lb/>
　　　平望阻風期友人不值<lb/>
渺渺碧波連白雲期君不見重思君妬花信急春如許<lb/>
折柳情多日又曛山色水光餘此地酒懐詩興憶離羣<lb/>
陽侯若借東風便燈火樓船坐論文<lb/>
<pb n="KR4e0165_WYG_012-12a"/>
　　　嘉禾道中<lb/>
畫旗揺曵午風多金鼓聲繁水漫波春色二分㸔正好<lb/>
國恩千載報如何江天路接心逾逺花柳村深氣尚和<lb/>
童冠相隨單袷具康衢時聽隔林歌<lb/>
　　　陳東祠堂<lb/>
郵籖初下雲陽驛國士有懐陳少陽人世自應餘感慨<lb/>
東風元不管興亾誰無一死寧須晚事到千年更有光<lb/>
當日上書多輟報至今遺恨說汪黄<lb/>
<pb n="KR4e0165_WYG_012-12b"/>
　　　維揚懐古<lb/>
輦道蕪煙江水流遊魂不載舊龍舟花開綵樹春光永<lb/>
火煖沈香瑞氣浮絶域衣冠朝萬國拂雲宫闕遞千秋<lb/>
可憐惟有東征役星散旌旗戰骨裒<lb/>
　　　三月晦登羊山望下邳<lb/>
一年春色此登臨入望遥山紫翠深二水帆檣風獵獵<lb/>
半空樓閣晝隂隂何當開鑿留形勝不盡煙花自古今<lb/>
直北風雲最髙處極天關塞築黄金<lb/>
<pb n="KR4e0165_WYG_012-13a"/>
　　　東昌懐古<lb/>
旌旗簫鼓畫船過風送長河渺渺波水報郵籖朱夏晩<lb/>
岸縈官柳綠雲和聊城不下遺書在泰岱乾封往事多<lb/>
七十二君空有籙莫因秦漢問如何<lb/>
　　　端午自天津發舟入潞河與夏公謹給事晚坐<lb/>
雲際髙城萬國通端陽佳節旅行中蒹葭碧映潮頭月<lb/>
楊柳隂依水面風天近北辰龍有氣地偏東海望無窮<lb/>
蒲尊箬黍依然在楚調吴歌一笑同<lb/>
<pb n="KR4e0165_WYG_012-13b"/>
　　　七月七日以公事出城同林介立遊廣恩寺<lb/>
年年七夕是秋期殘暑猶存感嵗時未對天邊新月偃<lb/>
先貪林下午隂遲城鴉殿鵲紅雲繞宿鳥鳴蟬碧樹移<lb/>
兩月都門塵撲面偶同心賞一題詩<lb/>
　　　與顧未齋遊西山過海子橋有作<lb/>
新水平疇逐馬蹄白鷗黄鳥瀼東西風雲天上身仍健<lb/>
雞犬淮南路欲迷倒影樓臺含旭日送春蒲柳拍長堤<lb/>
美人期我城隂曲已有風花入品題<lb/>
<pb n="KR4e0165_WYG_012-14a"/>
　　　和未齋韻寄徽州鄭珏山人<lb/>
别後風煙去幾重思君多在鶴歸松椷中尺素雙雙鯉<lb/>
門外黄山六六峯花發春深行對酒地偏日晩坐聞鐘<lb/>
遥知十畆棲賢宅却比丹青韻更濃<lb/>
　　　十七夜待月<lb/>
紫閣黄扉切九霄中秋待月第三宵天髙易識龍文動<lb/>
海近偏憐蜃氣消十幅秋光障雲母一簾凉影弄氷綃<lb/>
欲憑絃管吹雲散忽有雲間起鳯簫<lb/>
<pb n="KR4e0165_WYG_012-14b"/>
　　　再出郊壇視牲王正十日早于華盖殿復命<lb/>
九天風物麗春陽来自南郊夜未央龍馭遥傳香裊裊<lb/>
鵷行時送珮鏘鏘步依玉砌雕闌繞立近珠簾繡帶長<lb/>
華蓋極天懸法象此身真到白雲鄉<lb/>
　<lb/>
　<lb/>
　<lb/>
　儼山集巻十二<lb/>
</p>
<p>
</p>
  </div>
</body>
</text>
</TEI>
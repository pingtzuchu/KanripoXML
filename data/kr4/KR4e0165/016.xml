<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十六</head> <lb/>
    <p>
<pb n="KR4e0165_WYG_016-1a"/>
欽定四庫全書<lb/>
　儼山集巻十六<lb/>
　　　　　　　　　　　　　明　陸深　撰<lb/>
　　七言絶句<hi>七十三首</hi>
　　　館中<lb/>
天上文章白玉堂日華浮動鬱金香詞頭封罷渾無事<lb/>
獨步花磚繞畫廊<lb/>
　　　春隂送客即事<lb/>
<pb n="KR4e0165_WYG_016-1b"/>
洞口桃花帶女蘿不知春色幾分過長驅白日紅塵淨<lb/>
無數青山細雨多<lb/>
　　　和俞生暮春閨怨二首<lb/>
落花庭院草萋萋雨鸛晴鳩各自啼倦繡一春長閉閣<lb/>
忽將清夢過遼西<lb/>
魚書欲寄轉多情錦字回文織不成落盡桃花飛燕子<lb/>
一番風雨又清明<lb/>
　　　雨窻春興四首<lb/>
<pb n="KR4e0165_WYG_016-2a"/>
芳草王孫濕未歸江南慿望轉霏微疎疎宻宻俱成陣<lb/>
留住楊花不肯飛<lb/>
聽風聽雨隔窻紗愛弄潺湲試早茶更喜園丁報新事<lb/>
魚苗隨水上平沙<lb/>
東風吹雨帶龍腥散作春聲繞畫屏人倚碧窻初避濕<lb/>
芸香翻盡太𤣥經<lb/>
水心亭館午風多别有長條許客過無數落花紅作陣<lb/>
一篙新雨緑生波<lb/>
<pb n="KR4e0165_WYG_016-2b"/>
　　　漫興六首<lb/>
東風成陣落紅稀日日溪頭坐釣磯傳語白鷗休避我<lb/>
此心雖在已忘機<lb/>
好山多在夕陽西十曲清溪䕶石隄臨水草堂春事晩<lb/>
罏香驚墮燕銜泥<lb/>
麥秀風行宿雨乾苧羅衣袂薄生寒行藏欲問吾何似<lb/>
盡日花開獨倚闌<lb/>
一卧林居獨下幃斬新時物換春衣絲絲細栁灣灣水<lb/>
<pb n="KR4e0165_WYG_016-3a"/>
步到前村看雁飛<lb/>
細栁新蒲已滿谿獨尋春過小橋西奚囊佩得詩多少<lb/>
欲寄相思手自題<lb/>
滿簑風雨楚江天釣得鱸魚不賣錢十里溪橋趁歸路<lb/>
酒壚茅屋背花眠<lb/>
　　　書扇寄黄竹泉<lb/>
溪堂山館帶江城睡起催花雨正晴聞説閒人多樂事<lb/>
臂鷹調馬過清明<lb/>
<pb n="KR4e0165_WYG_016-3b"/>
　　　初夏即事二首<lb/>
水亭山館緑隂肥漸覺心情與世違午睡覺來香未燼<lb/>
一羣新燕學交飛<lb/>
雲日隂隂水氣涼園林梅子半青黄農歌野唱元無譜<lb/>
和合滄浪意自長<lb/>
　　　四月一日與客登梅亭<lb/>
隔籬修竹隔溪花淺映深圍整復斜風外數聲啼布穀<lb/>
桔槹隨處野人家<lb/>
<pb n="KR4e0165_WYG_016-4a"/>
　　　野航<lb/>
身世元同不繫舟落花時節雨初收束書一枕江湖夢<lb/>
流過江南杜若洲<lb/>
　　　泛舟<lb/>
乾坤湖海總浮漚風月圖書共一舟向晩酒闌何處宿<lb/>
蘆花千頃近沙鷗<lb/>
　　　題畫贈唐雲東<lb/>
扁舟只隔五湖東紅樹青山萬里通囘首白雲閒似我<lb/>
<pb n="KR4e0165_WYG_016-4b"/>
却疑人在水晶宮<lb/>
　　　黄葵<lb/>
碧紗高捲不勝情曉夢初囘半宿酲獨有丹心待高日<lb/>
小闌干外雨新晴<lb/>
　　　芙蓉<lb/>
輕紅淺緑殿芳晨野水凌寒避軟塵一曲楚辭漁子去<lb/>
隔江愁殺采花人<lb/>
　　　登樓<lb/>
<pb n="KR4e0165_WYG_016-5a"/>
小樓西下小西湖淼淼烟波望轉孤連日南風吹不歇<lb/>
自添新水浸菖蒲<lb/>
　　　題蒲泉<lb/>
移得通靈上品苗雲根新水暗通潮曉來絶勝金莖露<lb/>
多少明珠濕未消<lb/>
　　　秋興二首<lb/>
春光不比秋光好料理精神只自知三月花時常卧病<lb/>
晩涼日日有新詩<lb/>
<pb n="KR4e0165_WYG_016-5b"/>
翠竹高梧一徑斜草堂開占白鷗沙秋來幾陣催寒雨<lb/>
報道芙蓉又着花<lb/>
　　　中秋節後黄葵作花滿園甚富病起坐對二首<lb/>
滿院晩葵秋日清裹頭强起坐前楹誰云欠却看花福<lb/>
病裏看花别有情<lb/>
翠節亭亭揺翠雲淡鵞黄剪薄羅紋向陽心事依然在<lb/>
不共南風早䇿勲<lb/>
　　　秋江釣舟圖<lb/>
<pb n="KR4e0165_WYG_016-6a"/>
西風吹滿荻蘆花釀作霜寒啼亂鴉買得釣船如屋裏<lb/>
只將秋水老南華<lb/>
　　　芙蓉<lb/>
栁外風前生晩烟一江秋水碧於天吳娃越女相思調<lb/>
只愛銀塘歌采蓮<lb/>
　　　偶成<lb/>
黄花翠竹動秋容白日滄江有臥龍不是扁舟歸去急<lb/>
隔溪相約采芙蓉<lb/>
<pb n="KR4e0165_WYG_016-6b"/>
　　　重陽試筆<lb/>
積水澄鮮雲日涼花芳開過木犀黄一年又是重陽節<lb/>
閒倚西樓看雁行<lb/>
　　　漫興五首<lb/>
花枝壓雨粉牆偏淡白輕紅盡可憐獨立曉風無限意<lb/>
為誰零落為誰妍<lb/>
月明吹徹紫鸞簫火宿沉檀暖未消風送海潮來别浦<lb/>
賣魚人過竹西橋<lb/>
<pb n="KR4e0165_WYG_016-7a"/>
溪亭山館隔花分更起江樓和水雲八月木犀風雨信<lb/>
徧抽緗帙散香芸<lb/>
蕭蕭涼雨報秋衣雲影嵐光鎻翠㣲人在竹窻初睡起<lb/>
坐看蛛網織危機<lb/>
水芳無數長溪毛秀色遥連翠浪高欲寄佳人無處所<lb/>
漫依楚調注離騷<lb/>
　　　重陽後六日登鏡光閣<lb/>
下方僧梵雜鳴鐘身上危闌復幾重微看太液波光淨<lb/>
<pb n="KR4e0165_WYG_016-7b"/>
更接蓬萊雨氣濃<lb/>
　　　西軒鑿壁作南窻打炕其下以供夜坐<lb/>
地爐煤火夜如年旋作南窻映月眠誰種庭中數竿竹<lb/>
一時弄影到窻前<lb/>
　　　丙子除夕<lb/>
一枝銀燭坐更闌小几攤書只自看家在江南四千里<lb/>
有人今夜説長安<lb/>
　　　二月望晨起<lb/>
<pb n="KR4e0165_WYG_016-8a"/>
修竹深溪帶淺沙隔籬初見小桃花東風最是無情物<lb/>
却與人間管歲華<lb/>
　　　曉起<lb/>
雨洗春容淡有姿栁絲花霧共參差人家住在青山曲<lb/>
無事朝來睡起遲<lb/>
　　　園居雜咏二首<lb/>
迴廊曲曲面青山身世悠悠蝶夢間半郭半村秋色裏<lb/>
聴風聴雨夜深還<lb/>
<pb n="KR4e0165_WYG_016-8b"/>
竹闌干外石方塘映月含風貯早涼乞得名花周匝種<lb/>
為誰着意最憐芳<lb/>
芙蓉洞口石坡陀橘刺藤梢帶女蘿一夜好風吹雨過<lb/>
曉來添起碧嵯峨<lb/>
　　　春日雜興二十七首<lb/>
緑楊如線草如茵紫竹肩輿白疊巾不是為春禁不得<lb/>
老來心緒最憐春<lb/>
山中春色二分强次第開花到海棠風日一簾初病起<lb/>
<pb n="KR4e0165_WYG_016-9a"/>
斜攤黄素寫官方<lb/>
臨池草閣背山堂乳燕泥融補畫梁却按茶經試江水<lb/>
自開陽羡閲旗槍<lb/>
種成修竹倚雲看新築方塘漾翠寒一夜落花風信急<lb/>
隔溪吹折釣魚竿<lb/>
隔江樓閣鬱岧嶤掩映繁花更栁條紅日半窻春睡足<lb/>
獨擕藤杖過溪橋<lb/>
上臨風雨下塵氛一上層臺思不羣更愛草深成小坐<lb/>
<pb n="KR4e0165_WYG_016-9b"/>
摩挲雙眼看江雲<lb/>
重重簾幙䕶餘寒搨得蘭亭映日看頗覺近來諸念盡<lb/>
偏於筆硯遣猶難<lb/>
久忘把鏡照容姿風動屏開見鬢絲巖背好花渾未發<lb/>
莫將春色怨遲遲<lb/>
土作坡陀石作巖曉乘甘雨種松杉門前日日春潮到<lb/>
定有雙魚寄一椷<lb/>
細雨庭除濕未勻小山毛骨長精神呼兒半捲湘簾坐<lb/>
<pb n="KR4e0165_WYG_016-10a"/>
滿澗飛花苦戀春<lb/>
春深山館日如年品石嘗泉各有縁好客逺從雲外至<lb/>
自移塵榻向花前<lb/>
湘簾面面擁孤亭雨弄春晴草更青山靜日長無一事<lb/>
倚闌閒看鶴梳翎<lb/>
高槐細栁儼成行遠水遥山䕶草堂一片浮雲颺空碧<lb/>
半分寒氣釀春光<lb/>
侍兒日日報花開白白紅紅盡手栽我自白頭春自好<lb/>
<pb n="KR4e0165_WYG_016-10b"/>
莫教風雨便相催<lb/>
江上高樓隔晩霞蒲團靜結倚窻紗暗香一道隨風力<lb/>
知是前村枳橘花<lb/>
寂寂春隂江閣閒緑浮新雨漲潺湲隔花一犬足高臥<lb/>
門外借書人未還<lb/>
花傍高樓半掩扉河豚風起釣魚磯沙鷗似解閒人意<lb/>
時向蒹葭深處飛<lb/>
春江一曲遶孤村鶴有雙雛竹有孫愛聴滄浪臨水坐<lb/>
<pb n="KR4e0165_WYG_016-11a"/>
背人新月弄黄昬<lb/>
遥聞大藥駐衰顔我付行藏與鬢斑多事一春眠白日<lb/>
無言十里對青山<lb/>
漠漠楊花閙曉晴穿簾入幙太多情如何無力遮春住<lb/>
㸃破滄浪萬里清<lb/>
一溪一曲大江東細栁新蒲窈窕通寒食樓臺三日雨<lb/>
捲簾庭院百花風<lb/>
花木隂隂午漏長遷鶯啼近讀書堂誰能料理春多少<lb/>
<pb n="KR4e0165_WYG_016-11b"/>
閒寫新詩上粉墻<lb/>
紙帳蒲茵白板床秪將春睡答春光夢中幾曲溪南路<lb/>
水浴風行總未忘<lb/>
鶯啼燕語各分明最愛春聲自物情風送夕陽賔客退<lb/>
一簾香霧浪紋生<lb/>
連宵草色雨中池拂地垂楊壓水枝倦倚闌干檢官歴<lb/>
忽驚春到已多時<lb/>
古意蒼顔積漸肥座中山色有餘輝岸囘細栁生緑暗<lb/>
<pb n="KR4e0165_WYG_016-12a"/>
風送飛花深翠微<lb/>
楊栁蒹葭一色勻江門日日弄絲綸夜來新水强三尺<lb/>
釣得龍灣六六鱗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_016-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四十一</head> <lb/>
    <p>
<pb n="KR4e0165_WYG_041-1a"/>
欽定四庫全書<lb/>
　儼山集巻四十一<lb/>
　　　　　　　　　　　　　明　陸深　撰<lb/>
　　序五<lb/>
　　　古菴文集序<lb/>
古菴文集凡二十二巻自第一巻至十四巻文若詩在<lb/>
焉自十五巻至終巻奏疏及公移在焉咸次第可誦法<lb/>
云華亭古菴先生張公之所著其嗣子文貴之所手書<lb/>
<pb n="KR4e0165_WYG_041-1b"/>
以刻焉者也公諱誥字汝欽成化丙戌進士自翰林庶<lb/>
吉士授監察御史歴任都察院右副都御史巡撫雲南<lb/>
致仕而還盖以文章飾吏事者四十餘年是集可考已<lb/>
深憶少謁郡前輩若大司馬莊簡張公及公與憲副定<lb/>
菴曹公皆博大長者和厚豈弟言行風裁蔚然有章而<lb/>
三公者又志孚而聲相和也深既有當世之交每歎以<lb/>
為非後輩所及正徳辛未再入翰林公送之行執手諄<lb/>
諄道玉堂舊事與為文章法若不忍休者暨與滇南士<lb/>
<pb n="KR4e0165_WYG_041-2a"/>
大夫游問滇之撫臣必稱三原王公及公而公之撫滇<lb/>
也寔出王公所薦至論金汁河之利則又三原公之所<lb/>
無者又憶往嵗卒業南雍時適蘭谿章公楓山先生為<lb/>
祭酒每稱丙戌人材之盛若一峯羅公未軒黄公定山<lb/>
莊公而公復出是科與相項背則公之所為淵源者固<lb/>
有自哉其名世無疑是集也渾厚簡雅一洗艱深鉤棘<lb/>
之風明習國體不事空言信乎體用具而質文均益歎<lb/>
以為非後輩所能及也其傳世無疑若夫詞翰並麗橋<lb/>
<pb n="KR4e0165_WYG_041-2b"/>
梓相輝家學之傳又於是在異日足備郡故深郡人也<lb/>
重論其世而序之<lb/>
　　　重刻家語序<hi>代郭通判允禮作</hi>
今襲封衍聖公成菴先生自闕里寓書雲間以家語見<lb/>
屬允禮故闕里外孫也不敢辭于時適有家禮之役以<lb/>
其餘工成之而完好可讀云惟我宣聖素王無土道徳<lb/>
之奥布在方册若是書所載盖亦不少矣史記世家以<lb/>
此為相定公十二年以後事也或曰此非孔氏之舊意<lb/>
<pb n="KR4e0165_WYG_041-3a"/>
者庭闈緒言相傳於其賢子孫者序次成之故名家語<lb/>
以别於論語云爾厥後魏之王肅果得此本於孔氏二<lb/>
十四世孫猛家遂以行世至宋大儒朱子復以為是當<lb/>
時書過孔叢子逺矣或又曰論語及禮記諸篇皆從此<lb/>
出然則有志聖人而從得其心迹者不於此求之將奚<lb/>
從哉况於心親迹近有如允禮者哉乃若成菴之賢光<lb/>
于家乘愧允禮文學不及王肅徒以叨屬葭莩之末系<lb/>
蚤承父兄之夙學於此書竊有意焉又况遭逢皇明全<lb/>
<pb n="KR4e0165_WYG_041-3b"/>
盛之朝聖道尊崇之世視彼王肅託身衰魏則大有過<lb/>
焉者允禮將託是書以不朽也故為具論所由來者如<lb/>
此願與天下學士共之他日歸闕里當以此刻與續刻<lb/>
家禮板置諸奎文閣中成菴先生以為何如也<lb/>
　　　詩微序<lb/>
深承父師之訓以詩經發科自少誦習中嵗業舉如制<lb/>
反覆諷詠之餘各有所疑輒用劄記迨通籍禁林獲交<lb/>
英俊間於僚友間稍出一二質之頗有合焉而亦未敢<lb/>
<pb n="KR4e0165_WYG_041-4a"/>
遽以為是也念今六十年矣雖於經術之大終身難聞<lb/>
而一得之愚不忍自棄聊復稾存將以示子孫題曰詩<lb/>
微其章句篇什多仍乎舊是編也盖欲折衷傳序兼采<lb/>
衆長以明詩人之㫖其疑者存焉其闕者擬焉而因以<lb/>
附見鄙説求為朱子之忠臣而後已嗚呼僭妄之罪安<lb/>
所於逃粗令後世知予之苦心豈所謂皓首一經者耶<lb/>
　　　張文水六十壽序<lb/>
海邑之南文水在焉邑以水利也水自西南來者匯為<lb/>
<pb n="KR4e0165_WYG_041-4b"/>
孫灣詰曲紆回渙然有文故稱文水凡言水於海邑者<lb/>
必以文水為勝文水之上居落在焉其人多務本朴茂<lb/>
力耕勤織竹林魚池望之蔚然淳里也而張氏獨以詩<lb/>
書為業代有文人凡論世於文水者必以張氏為舊而<lb/>
張氏之能文章修行誼者又必以宗之君為賢故宗之<lb/>
得號文水人稱之曰文水先生文水先生屢以文上鄉<lb/>
貢自邑校升之太學文益有聲鄉黨之士宗其文者翕<lb/>
然敬且愛焉今年辛夘八月廿九日為六十初度士友<lb/>
<pb n="KR4e0165_WYG_041-5a"/>
相率捧觴致祝李君百朋以祝辭為託深不敏頗憶少<lb/>
時與文水同學為文章金舂玉應争相濯摩期以名世<lb/>
而諸提學使臣與當道之能權衡者每加課試必以文<lb/>
水為首延譽峻奬而文水意未嘗自足也今去之三四<lb/>
十年文水之文未獲少露一二於四方且闇然自持或<lb/>
者將負此以老耶而文水意亦未嘗不自足也予竊感<lb/>
焉縉紳大人皆曰是烏足以論宗之哉夫君子達生至<lb/>
人立命斯道全乎我而無意於世然後不為世所累而<lb/>
<pb n="KR4e0165_WYG_041-5b"/>
世恒賴之是故表萬物而獨全出處時也隠顯遇也遲<lb/>
蚤數也有如此水好風過之縈為淪漪怒且嘷焉舞為<lb/>
波濤方其安流一注千里乃若滔天浴日之竒生物澤<lb/>
世之功固在也而水亦何意焉此文水之志也自兹天<lb/>
休與年俱進屹然斯文之領袖以與此水無窮方今天<lb/>
子急於求賢不遺巖穴况宗之名在天官品題有待一<lb/>
旦出潛變豹使國家得老成文物之用且當為世快覩<lb/>
而文水亦豈宜遽以此自足哉人亦有言其華茂密者<lb/>
<pb n="KR4e0165_WYG_041-6a"/>
其果碩源匯深長者其流沛朝榮之木無堅田間之渠<lb/>
易涸固物理哉予聞之曰是足以為文水祝遂書為序<lb/>
　　　古文㑹編後序<lb/>
漢氏以來名能文者不過是數子衆愛而喜為之傳者<lb/>
不過是數篇是編也出於今監察御史黄君希武成之<lb/>
者吾松守陳侯民望也黄君來視學南畿以斯文為已<lb/>
任期還于古侯適初政協志作興君子謂是舉也贊同<lb/>
文矣深昔與黄君同被上命入讀中秘書時以文章為<lb/>
<pb n="KR4e0165_WYG_041-6b"/>
職業得縱觀前代之文而揚搉之謂文莫盛於西京而<lb/>
極弊於江左江左今江南諸郡是也黄君將有意於兹<lb/>
土耶然去之千數百年風聲再變已非昔矣振而起之<lb/>
豈亦有待也哉夫文者質之餘也猶本之有華也古之<lb/>
人質厚重而本盛大是故其言必文而必傳夫質可變<lb/>
也本可培也力變其質以豐培其本其何古之難復議<lb/>
者曰古今時也文寔隨之古之文不可還也深竊惑焉<lb/>
夫時以氣化文由道同道茍同矣胡時之隨且古之人<lb/>
<pb n="KR4e0165_WYG_041-7a"/>
何限也而以文傳者僅僅固有時不能為者矣其能之<lb/>
者繫其學也士知所以學士大夫有師長之道者知所<lb/>
以倡亦何為而不成嗚呼獨文也哉雖然倡而後有學<lb/>
焉此今日刻書之㫖而賢監司良守牧之體也工既訖<lb/>
謂深寔郡士宜有言於簡末深少喜學文今稍知本意<lb/>
甚悔焉迺於是編覽孔明之二表讀伯淳之四箴庶幾<lb/>
見所謂大成者耶願與鄉郡士共勉焉<lb/>
　　　贈指揮使李君授職還鐵嶺衛序<lb/>
<pb n="KR4e0165_WYG_041-7b"/>
遼東鐵嶺衛指揮同知李君涇其先朝鮮秃魯江人髙<lb/>
祖鷹你洪武中來歸授總旗遂家鐵嶺焉曾祖英以戰<lb/>
功授副千戸祖文彬父春美嗣正徳初南北盜起春美<lb/>
從征戰滕縣戰冠縣戰狼山復往戰饒源洞皆有功陞<lb/>
指揮使及歸征北敵克復應州以戰功再賜織金衣獨<lb/>
兵部覈南北首功少合格乃鑴級為指揮僉事嘉靖初<lb/>
春美因開原松山堡領哨有功復陞指揮同知推守靉<lb/>
陽以老罷涇當嗣職之京兵部以案牘經火春美戰功<lb/>
<pb n="KR4e0165_WYG_041-8a"/>
無稽止請以正千戸授涇涇上疏辨父功次既白乃得<lb/>
復授指揮同知將歸鐵嶺過余告曰三代以後仕者分<lb/>
文武為兩途介胄之士以武勇力戰而得官朝廷因其<lb/>
舍生為國有捍難衛民之功故爵禄職位延及子孫以<lb/>
此報功而為臣子勸奈何有司不能體朝廷之意動欲<lb/>
裁制武職以為為國家袪冗食殊失古人以爵禄勸激<lb/>
之意况吏胥深文巧詆而官之失得在其掌握此馮唐<lb/>
所以慷慨而論魏尚也且余祖自外國來歸苟世次功<lb/>
<pb n="KR4e0165_WYG_041-8b"/>
勞少有不明則受抑多矣是故必得大人君子之筆而<lb/>
記之則李氏之子孫世世有所憑矣予曰不然夫武勇<lb/>
之臣為國家干城爵禄得之智勇智勇而不出於忘身<lb/>
狥國之忠亦非也君之居於邊鄙也小則能為國家出<lb/>
竒以制敵之侵軼大則立功建績使北敵深憚而不敢<lb/>
近塞則忘身狥國之忠著矣縱有媒孽其細故者豈待<lb/>
君之自辨哉亦必有如馮唐之論彰彰於世也且君以<lb/>
迹逺為懼獨不觀漢唐之史乎昔者金秺侯日磾以休<lb/>
<pb n="KR4e0165_WYG_041-9a"/>
屠之裔而武帝有託孤之命至於七葉垂貂雖霍子孟<lb/>
有所不及李臨淮光弼以阿跌之族而肅宗有王爵之<lb/>
封至於智勇武畧且居郭汾陽之右二公皆棄戎即華<lb/>
不恃門閥徒以忠順自致其身耳君尚勉之哉君尚勉<lb/>
之哉<lb/>
　　　陶節齋傷寒書序<lb/>
監察御史玉洲陸公按蜀之明年百度貞肅於是博求<lb/>
藝文以惠來學顧有取於陶節齋傷寒之書乃節縮廩<lb/>
<pb n="KR4e0165_WYG_041-9b"/>
食命知成都府邵子經濟刻之而謂深宜序昔人以良<lb/>
醫方良相二者果若是班乎盖為生意論也良醫生人<lb/>
良相生人人廣狹之勢殊爾存主則一也醫胡可少哉<lb/>
雖然生意之閼遏邪氣盭之故邪氣之在天地間為姦<lb/>
為蠧為弊端其中於人也為百病惟傷寒殺人為最速<lb/>
惟積弊害治為最深是二者寔相類也故節齋之治傷<lb/>
寒也主於攻邪至謂世無真傷寒斯言一出而前人之<lb/>
論盡廢公之奉命也風裁所臨儼若神明爬梳剔刋無<lb/>
<pb n="KR4e0165_WYG_041-10a"/>
弊不革而三蜀之生意悉還是二者適相當也深故比<lb/>
而論之以引其端且以告有事於蜀者非徒為醫家樹<lb/>
赤幟也書凡若干巻<lb/>
　　　擬己卯山西鄉試録序<hi>代作</hi>
我朝三嵗取士著為定制行之百有餘年條式品格愈<lb/>
嚴愈密奉行之者公明正大意視初始如一日也法乆<lb/>
而無弊者莫善于是乃今正徳十四年己卯復當其期<lb/>
於今上為五開科而嵗星亦一周矣山西布政使司復<lb/>
<pb n="KR4e0165_WYG_041-10b"/>
舉行之如制而巡按監察御史某至期寔監臨焉亦制<lb/>
也先期分聘司考校某官某某官某各集而提調學校<lb/>
副使馬卿所選三府應試之士凡若干人亦集及期任<lb/>
提調者某官某任監試者某官某而某官某相與佐贊<lb/>
于外臨期則鎻院樹棘設簾隔座糊名易書按經彚考<lb/>
限日分場而三試之一如制其法惟舊其事惟新凡閲<lb/>
若干日既竣事掲牓于通衢復梓其文之合式者若干<lb/>
篇人之中式者若干名與諸執事諸條格為試録夫牓<lb/>
<pb n="KR4e0165_WYG_041-11a"/>
以曉近其事畧録以傳逺其體詳故宜有序而某以職<lb/>
事序諸首昔人有言長材大器往往出於西北盖以文<lb/>
章許東南也今兹之來履方輿之雄勝固未暇考觀其<lb/>
人品而得先從事於所謂文章焉者窮日夜之力因所<lb/>
疑而致志焉口誦目披則藻繢絢爛之所照映和暢沈<lb/>
渾之所宣颺使人起敬而忘食已恨於不能盡録而録<lb/>
之止於是者固當嘗一臠而知鼎矣持此以往其於吳<lb/>
蜀豈多讓哉然後歎古人名理之未盡也盖自古帝王<lb/>
<pb n="KR4e0165_WYG_041-11b"/>
多起於西北而出於山之西者尤盛惟我聖祖挺生東<lb/>
南奄有西北而混一之文皇作京密邇三晉列聖繼承<lb/>
傳世八九佑啓文明鼓舞感孚之妙先及厚被旋斡化<lb/>
工所謂道徳齊而風俗一車同軌而書同文者正在今<lb/>
日諸士其朂之<lb/>
　　　南山野唱後序<lb/>
舅氏南山先生以厚徳長才從政當其華潤之融結勲<lb/>
績之底成往往溢出一寄之篇翰兼是者可以為難矣<lb/>
<pb n="KR4e0165_WYG_041-12a"/>
還自臨安夐得江山之助是時春秋八十餘矣陶物寫<lb/>
靈日増月益尤足以驗素養之深厚卜來算之緜遐也<lb/>
近時號稱詩人者尤所難及間集其詩云南山野唱凡<lb/>
若干首某請而刻焉深少獲從先生遊得聞春秋謹嚴<lb/>
之㫖然先生為人坦恕毋取於傳家刻核之論而獨求<lb/>
聖人之心以顯達宏正為主也故其詩亦復似之覽者<lb/>
可以概矣夫古人之詩務得性情不假雕刻而後工後<lb/>
世藻繪勝而法禁密矣其於古道何如也昔者輔嗣好<lb/>
<pb n="KR4e0165_WYG_041-12b"/>
易其學傳之外族人都稱通解今先生詩道逺過弼易<lb/>
而深則有愧王氏之諸甥也雖然若洪駒父之於黄太<lb/>
史陳履常之於郭大夫亦安敢諉之無從得焉而自棄<lb/>
也哉病少間因記所私於簡末以告成事云<lb/>
　<lb/>
　<lb/>
　<lb/>
　儼山集巻四十一<lb/>
</p>
<p>
</p>
  </div>
</body>
</text>
</TEI>
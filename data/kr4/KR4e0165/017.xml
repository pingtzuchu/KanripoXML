<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十七</head> <lb/>
    <p>
<pb n="KR4e0165_WYG_017-1a"/>
欽定四庫全書<lb/>
　儼山集巻十七<lb/>
　　　　　　　　　　　　　明　陸深　撰<lb/>
　　七言絶句<hi>五十六首</hi>
　　　南牕試筆硯二首<lb/>
紫閣花深吏散衙肘懸金印淨胡沙山中亦有閒勳業<lb/>
搨得蘭亭上白麻<lb/>
減却塵縁六十餘背山花木面山居爐烟茗椀春風裏<lb/>
<pb n="KR4e0165_WYG_017-1b"/>
龍尾鸜睛自著書<lb/>
　　　即景<lb/>
江門日日弄扁舟雨雨風風得自由昨夜桃花新水漲<lb/>
鮆魚多在碧莎洲<lb/>
　　　水涯<lb/>
一里二里過頭樹三株兩株着眼花東風一片閒心力<lb/>
送緑添紅到水涯<lb/>
　　　中歲<lb/>
<pb n="KR4e0165_WYG_017-2a"/>
中歲山林頗有情栁條花蕚弄春晴目長無事江門外<lb/>
獨立斜陽看水生<lb/>
　　　書扇寄楊朝敬<lb/>
一夜江門春水生東風吹浪海雲輕從來不識王侯面<lb/>
兩兩漁舟盡日横<lb/>
　　　和顧未齋韻寄鄭山人二首<lb/>
暑雨初開江閣空水芳揺動棟花風新裁白苧明於雪<lb/>
閒倚䦨干送斷鴻<lb/>
<pb n="KR4e0165_WYG_017-2b"/>
蕭蕭竹院午風微曲曲花籬宿雨稀人向此時初睡起<lb/>
海潮正上白鷗磯<lb/>
　　　山間雜花<lb/>
雜花冥冥嶺雲低紫豔紅芳各自竒最愛午風吹作陣<lb/>
杜䳌枝颺海棠絲<lb/>
　　　三月三日與客一絶<lb/>
城外青山翠可餐欲酬心約怕春寒美人肯伴雲中宿<lb/>
為買青驄白玉鞍<lb/>
<pb n="KR4e0165_WYG_017-3a"/>
　　　至昌平與客月下看主人後園梨花<lb/>
最愛梨花傍晩看月光如水漾輕寒為憐明日知何處<lb/>
試借春風暫倚闌<lb/>
　　　書扇贈棊士褚子高<lb/>
陣馬衝車次第行觸蠻蝸角總功名山中盡日無人到<lb/>
臥聽松間落子聲<lb/>
　　　寄題張氏南莊<lb/>
鶴坡南望水如天亦有人家似輞川蓴菜鱸魚無恙否<lb/>
<pb n="KR4e0165_WYG_017-3b"/>
幾時來泛季鷹船<lb/>
　　　瑞應堂留别所知二首<lb/>
世間好事一百一春日麗辰三月三此地故人還故國<lb/>
他時江北望江南<lb/>
四面有山皆入座一年無日不看花<hi>此予山居春聮</hi>如何又踏<lb/>
朝天路春水樓船漾淺沙<lb/>
　　　南旺湖二首<lb/>
愛此長隄夾樹行北來鄉土倍闗情青山白水渾相似<lb/>
<pb n="KR4e0165_WYG_017-4a"/>
只欠提壺布穀聲<lb/>
逺水貼天霜破曉微風無力揺枯草青蠅不點爛銀盤<lb/>
湖上無山湖更好<lb/>
　　　題扇<lb/>
秋滿江亭生紫煙綸竿穩泛木蘭船多情只愛芙蓉水<lb/>
便得鱸魚不賣錢<lb/>
　　　滿林風雨圖<lb/>
山林何處無風雨不似人情翻覆間我有一區江上宅<lb/>
<pb n="KR4e0165_WYG_017-4b"/>
幾回蓑笠夜深還<lb/>
　　　和趙類菴題畫魚<lb/>
天池咫尺候龍飛荇帶荷錢出水肥神物自應多變化<lb/>
長竿空傍釣魚磯<lb/>
　　　絶句<lb/>
十年憂國鬢如絲一路看山到武夷信宿故園無限意<lb/>
人情莫怪去遲遲<lb/>
　　　送陸生歸<lb/>
<pb n="KR4e0165_WYG_017-5a"/>
天上青雲白玉堂子雲辭藻擅長楊因君併羡南歸鴈<lb/>
海月江雲入夢長<lb/>
　　　龜湖<lb/>
湖遶青山候客歸暖風堪着芰荷衣水中鷗鳥今無數<lb/>
知傍閒人不肯飛<lb/>
　　　壽陽察院壁間次韻<lb/>
無心隨處夢魂安古栢臺深五月寒自笑青山老居士<lb/>
松牕閒殺舊蒲團<lb/>
<pb n="KR4e0165_WYG_017-5b"/>
　　　入晉南闗<lb/>
丹崖倒浸一溪影碧葉抽花十里香最是閩中留客處<lb/>
不知春盡度遼陽<lb/>
　　　松隠為弋陽王<lb/>
冒雪擎寒氣轉豪徧身鱗甲五雲高自從不受秦封後<lb/>
風雨年年長翠濤<lb/>
　　　草萍道中<lb/>
老懷病目向秋風江水西來湘水東可是青山知好客<lb/>
<pb n="KR4e0165_WYG_017-6a"/>
淡雲疎雨翠微中<lb/>
　　　龍窟二首<lb/>
江南澤國水風秋彭蠡西來是上游百尺樓船簫鼓發<lb/>
和雲衝過百花洲<lb/>
白鳥斜飛水拍天隔湖樹色見風船煙波只許漁郎慣<lb/>
一任蓑衣枕月眠<lb/>
　　　偶成<lb/>
曲曲筠闌雨乍乾拍湖風釀海棠寒不知鄉思添多少<lb/>
<pb n="KR4e0165_WYG_017-6b"/>
寛盡黄金舊帶鞶<lb/>
　　　官署紅梅着花便傷於雪憮然有述因贈提學<lb/>
　　　　張靜峯僉憲謫廣東提舉<lb/>
臙脂的的照疎林蝶泠蜂寒春未深一夜無端風雨横<lb/>
朝來多少惜花心<lb/>
　　　劉都閫送菖蒲<lb/>
虎鬚㦸㦸映牕紗勁氣孤標露有華見說仙靈通九節<lb/>
夜深清夢伴梅花<lb/>
<pb n="KR4e0165_WYG_017-7a"/>
　　　病愈<lb/>
細煑參苓擁弊裘滿城風雪送春愁下幃强作還家夢<lb/>
蝴蝶衝寒不過樓<lb/>
　　　病起獨坐東堂<lb/>
斜倚繩床落照東一簾秋意捲西風金丹換骨誰曾見<lb/>
欲起衰顔借酒紅<lb/>
　　　有數燕遞營一窠若人之伴工然者偶成<lb/>
湖上雲開水漫波緑隂庭院晝清和梁間燕子如呼侣<lb/>
<pb n="KR4e0165_WYG_017-7b"/>
相伴銜泥壘舊窠<lb/>
　　　乘月行定州道中有懷表弟顧世安<lb/>
絶愛丰標玉有煙故園分袂已多年如何今夜春宵月<lb/>
辜負金臺共被眠<lb/>
　　　黄河南岸見梨花二首<lb/>
烟消露濕鬭輕盈梨花枝枝如有情分付東風莫吹盡<lb/>
道旁留照夜深行<lb/>
粉痕香暈雨初乾惆悵芳心怯曉寒憶向小樓吹鐵笛<lb/>
<pb n="KR4e0165_WYG_017-8a"/>
湘簾十二捲朱闌<lb/>
　　　新野道中<lb/>
隆中迢遰漢江濵輦路風吹陣陣春二十四番今第幾<lb/>
莫將花信寄閒人<lb/>
　　　山居八首<lb/>
十旬高臥畫樓東曲曲闌干面面通遠暝欲成梅子雨<lb/>
晩涼初動楝花風<lb/>
人間何處無風雨老去才情減十分半月不曾梳白髮<lb/>
<pb n="KR4e0165_WYG_017-8b"/>
薰籠添火暖香芸<lb/>
水雲烟月市橋西菱角荷錢已滿溪讀罷黄庭三百首<lb/>
人家茅屋午時鷄<lb/>
倚空樓閣枕西郊新築方塘漾栁梢忽有山童報竒事<lb/>
一雙孫子鶴成巢<lb/>
背山亭館跨山橋楊栁風多當舞腰一榻夜涼人不寐<lb/>
隔牕疎雨滴芭蕉<lb/>
一樓風雨獨離羣藥裹詩囊酒半醺漁浦一篙翻白雪<lb/>
<pb n="KR4e0165_WYG_017-9a"/>
麥田千頃濕黄雲<lb/>
熟梅天氣晝隂隂簾捲湘筠一逕深十二闌干閒倚遍<lb/>
晩來多少水雲心<lb/>
望中城郭故依依喬木千章水合圍風動海門聞鶴唳<lb/>
鱸魚正美客南歸<lb/>
　　　西園四首<lb/>
緑隂紅雨大江頭遠有三山近十洲花外畫輪蓮葉櫂<lb/>
夜深燈火上西樓<lb/>
<pb n="KR4e0165_WYG_017-9b"/>
新篁高過粉墻西野水通池欲滿溪坐久不知香穗燼<lb/>
隔牕幽鳥盡情啼<lb/>
三宿青山傍此君農歌時向雨餘聞牡丹芍藥俱開過<lb/>
滿地槐隂湧緑雲<lb/>
竹作闌干樹作軒菜畦正傍槿編門白雲滿地留春住<lb/>
只對青山無一言<lb/>
　　　六月十三日夜雨作寒<lb/>
人間六月火龍蟠秖道牀頭瀑布寒底事江南連夜雨<lb/>
<pb n="KR4e0165_WYG_017-10a"/>
五更欹枕怯衣單<lb/>
　　　送汪思雲還徽州<lb/>
秋風秋雨滿歸舟明發錢塘古渡頭西望石灘三百六<lb/>
倚天雲樹是徽州<lb/>
　　　京口別黄甥良式<lb/>
千里相隨論古今河橋風雨夜沈沈不知此日江頭路<lb/>
何似當年渭水深<lb/>
　　　留題董子元紫岡別業<lb/>
<pb n="KR4e0165_WYG_017-10b"/>
江流南下第三岡曲徑迴䦨繞畫廊最是杏花春色裏<lb/>
縠紋浮動木蘭堂<lb/>
　　　贈楊雲時望<lb/>
揚雄與世漸無緣誰作侯芭守太𤣥今上好文先帝武<lb/>
白頭空自感流年<lb/>
　<lb/>
　<lb/>
　儼山集巻十七<lb/>
</p>
<p>
</p>
  </div>
</body>
</text>
</TEI>
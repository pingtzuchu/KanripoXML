<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二十五</head> <lb/>
    <p>
<pb n="KR4e0165_WYG_025-1a"/>
欽定四庫全書<lb/>
　儼山集巻二十五<lb/>
　　　　　　　　　　　　　明　陸深　撰<lb/>
　　詩話<hi>三十二則</hi>
袁御史海叟能詩國朝以來未見其比有海叟集予為<lb/>
　編修時嘗與李獻吉夢陽何仲黙景明校選其集孫<lb/>
　世祺繼芳刻在湖廣獻吉謂海叟諸詩白燕最下最<lb/>
　傳故新集遂刪之嘗聞故老云㑹稽楊維禎廉夫以<lb/>
<pb n="KR4e0165_WYG_025-1b"/>
　詩豪東南賦白燕其警句云珠簾十二中間捲玉剪<lb/>
　一雙髙下飛時海叟在座意若不滿遂賦一首云故<lb/>
　國飄零事已非舊時王謝見應稀月明漢水初無影<lb/>
　雪滿梁園尚未歸栁絮池塘香入夢梨花庭院冷侵<lb/>
　衣趙家姊妹多相忌莫向昭陽殿裏飛亷夫擊節歎<lb/>
　賞遂廢已作手書數紙盡散座客一時聲名振起人<lb/>
　稱為袁白燕姜南明叔云朱簾玉剪乃常熟時大本<lb/>
　之作其全篇云春社年年帶雪歸海棠庭院月争輝<lb/>
<pb n="KR4e0165_WYG_025-2a"/>
　珠簾十二中間捲玉剪一雙髙下飛天下公侯誇紫<lb/>
　頷國中儔侶尚烏衣江湖多少閒鷗鷺宜與同盟伴<lb/>
　釣磯謂為尤工但所記海叟首句不如故國飄零事<lb/>
　已非為勝明叔又記顧文昱白鴈云萬里西風吹羽<lb/>
　儀獨傳霜翰向南飛蘆花映月迷清影湘水涵秋㸃<lb/>
　素輝錦瑟夜調冰作柱玉關曉度雪霑衣天涯兄弟<lb/>
　離羣久皓首江湖猶未歸明叔謂三詩可相頡頏大<lb/>
　抵咏物詩體不免要粘帶頗累氣格三詩必有能辨<lb/>
<pb n="KR4e0165_WYG_025-2b"/>
　之者文煜字光逺姑蘇人<lb/>
陳思王七步詩世所傅誦云煑豆燃豆萁豆在釡中泣<lb/>
　本是同根生相煎何太急世説所載微殊又餘二言<lb/>
　云煑豆時作糜漉豉以為汁萁在釡中燃豆在釡中<lb/>
　泣本是同根生相煎何太急世説撰於宋臨川王劉<lb/>
　義慶時去魏未逺當覈未知何是本詩但萁在釡中<lb/>
　燃於理差礙爾<lb/>
晉人工造語如潘安仁詩叙表兄弟云子親伊姑我父<lb/>
<pb n="KR4e0165_WYG_025-3a"/>
　惟舅直是雅暢若在唐以下諸公口須汝親我姑我<lb/>
　父汝舅成文耳<lb/>
古名手詩有絶類如蹈襲者鮑明逺客行有苦樂但問<lb/>
　客何行與嵇叔夏從軍有苦樂但問所從誰陶靖節<lb/>
　雞鳴桑樹顛狗吠深巷中與古曲雞鳴髙樹顛狗吠<lb/>
　深宮中詞㫖何異及李太白白苧與明逺本詞才有<lb/>
　移易顛倒耳他不能盡記豈古人重相擬與<lb/>
古人詩語有不可解者如劉越石宣尼悲獲麟西狩泣<lb/>
<pb n="KR4e0165_WYG_025-3b"/>
　孔丘二句重複如此<lb/>
歐陽公杜彬琵琶皮作弦曾虎臣能改齋漫録載一説<lb/>
　云彈琵琶妙在指撥硬杜彬琵琶如彈皮弦然若絲弦<lb/>
　則㫁矣所以喻其妙也即四弦一聲如裂帛之意頗<lb/>
　為造理段成式酉陽雜俎載段師能彈琵琶用皮弦<lb/>
　賀懐智撥彈之不能成聲則似真有皮弦矣或謂古<lb/>
　琵琶用鵾鷄筋作弦元楊瑀又記畏吾兒人閭閭世<lb/>
　習銅弦曰余親見聞之漫書于此<lb/>
<pb n="KR4e0165_WYG_025-4a"/>
世傳曹景宗競病韻詩為沈約輩所驚歎南史所載我<lb/>
　昔在郷里騎快馬如龍與年少輩數十騎拓弓弦作<lb/>
　霹靂聲箭如餓鴟呌平澤中逐麞數肋射之渴飲其<lb/>
　血饑食其胃甜如甘露漿覺耳後生風鼻頭出火此<lb/>
　樂使人忘死不知老之將至今來揚州作貴人動轉<lb/>
　不得路行開車幔小人輒言不可閉置車中如三日<lb/>
　新婦此悒悒使人氣盡此段文亦豪宕<lb/>
陳思王集惟洛神賦為最沈約答陸厥書云以洛神比<lb/>
<pb n="KR4e0165_WYG_025-4b"/>
　陳思他賦有似異手之作當時論已如此近抄陸内<lb/>
　史士衡集亦惟文賦為最他皆不及乃知人不數篇<lb/>
　而傳之逺者必文也<lb/>
漢書蒯通贊自春秋以來禍敗多矣而下減去一昔字<lb/>
　兩而字皆七字成文分明是一篇詩特少叶韻耳其<lb/>
　簡質若此贊東方朔則有韻矣首陽為拙柱下為工<lb/>
　飽食安步以仕易農依隱玩世詭時不逢此與銘詩<lb/>
　何異<lb/>
<pb n="KR4e0165_WYG_025-5a"/>
退之詩於叙事處特有筆力如兒童見稱説祝身得如<lb/>
　斯儕輩妬且慙喘如竹筒吹老婦願嫁女約不論財<lb/>
　貲老翁不量力累月笞其兒攪攪争附託無人角雄<lb/>
　雌數句曲盡登科時人情物態千載如新但此格本<lb/>
　自木蘭焦仲卿來下此則俚俗元白之流派有韻之<lb/>
　文章是已學者博取之可也<lb/>
贈張籍詠雪一篇歐陽公不以隨車翻縞帶逐馬撒銀<lb/>
　杯為工而以㘭中初蓋底垤處遂成堆為勝但此亦<lb/>
<pb n="KR4e0165_WYG_025-5b"/>
　未盡體物之妙蓋雪之初下必雜霰而輕細是凹處<lb/>
　易於攢聚髙處正難粘綴耳至於松篁遭挫抑糞壤<lb/>
　獲饒培有激昂憤厲之氣若隠匿瑕疵盡包羅委瑣<lb/>
　該則所感者深矣<lb/>
一瞬即七里箭馳猶是難檣邊走嵐翠枕底失風湍但<lb/>
　訝猿鳥定不知霜月寒前賢竟何益此地誤垂竿此<lb/>
　謝靈運七里瀨詩也其格律與唐人何辨乃知濫觴<lb/>
　已逺沈宋猶是後塵爾<lb/>
<pb n="KR4e0165_WYG_025-6a"/>
宋思陵有中秋夜月詩作擘窠行草甚竒偉嘗見其石<lb/>
　刻落句全用東坡看潮寄語重門休上鑰夜潮留向<lb/>
　月中看只換三字云分付九門休上鑰便是帝王口<lb/>
　氣矣<lb/>
詩句有相似而非相襲者然亦各有工拙杜甫云江清<lb/>
　歌扇底野曠舞衣前儲光曦云竹吹留歌扇蓮香入<lb/>
　舞衣李義山云鏤月為歌扇裁雲作舞衣劉希夷云<lb/>
　池月憐歌扇山雲愛舞衣老杜格髙但歌舞於清江<lb/>
<pb n="KR4e0165_WYG_025-6b"/>
　曠野之中固不若竹下荷邊之韻池月山雲之句風<lb/>
　情興致藹藹政自可人<lb/>
王摩詰渭城朝雨之詩謂之陽關三疊相傳已久而歌<lb/>
　疊不傳或曰凡三歌之恐或不然或曰首歌全句次<lb/>
　歌五字又次歌尾三字句凡三歌謂之三疊亦未必<lb/>
　其果然否也<lb/>
折楊栁古曲名多用以詠笛李太白洛城聞笛此夜曲<lb/>
　中聞折栁何人不起故園情杜工部聞笛故園楊栁<lb/>
<pb n="KR4e0165_WYG_025-7a"/>
　今揺落何得愁中却盡生吾郷袁御史景文亦有聞<lb/>
　笛落句云天邊楊栁雖無數短葉長條非故園景文<lb/>
　工詩師法少陵其詩有集而笛詩俱用楊栁故園事<lb/>
　興致各不同與世之撏撦者異矣識者能自辨之故<lb/>
　園事當本於桓伊<lb/>
東坡嘗欲刪去栁子厚漁父詞後兩句予亦欲取李太<lb/>
　白關山月節却後四句不知古今人所見同耶否<lb/>
文選所載漢蘇李詩蘇東坡以為齊梁間小兒所擬非<lb/>
<pb n="KR4e0165_WYG_025-7b"/>
　真當時詩也古文苑又載蘇李詩七首文苑後出尤<lb/>
　可致疑杜子美云李陵蘇武是吾師然世必有真蘇<lb/>
　李詩當是何等又曰五言起於蘇李豈作始者固不<lb/>
　傳耶<lb/>
圍棋世稱為手談又曰坐隠二字蓋晉人語也可入詩<lb/>
三代以後君臣間隔近時尤甚獨講筵一時真所謂天<lb/>
　顔咫尺也正徳間上聽講希闊七年四月十二日上<lb/>
　御文華殿時講官石祭酒珤字邦彦吳學士一鵬字<lb/>
<pb n="KR4e0165_WYG_025-8a"/>
　南夫邦彦講論語大哉堯之為君章南夫講尚書天<lb/>
　秩有禮章深時初為展書官班於殿西南隅因憶比<lb/>
　為庶吉士時内閣試經筵宴罷有述詩曰御廊宴罷<lb/>
　侍經還轉覺微忱報稱難輪直每陳香案拜隔宵先<lb/>
　進講章看但祈聖聽頻傾注秪託遺經保治安論語<lb/>
　尚書俱次第春秋還擬進螭端是日適講論語尚書<lb/>
　豈非預定所謂詩䜟者耶但春秋之義未知如何耳<lb/>
同年劉寓生字竒進石首人在同館中最年少疎宕有<lb/>
<pb n="KR4e0165_WYG_025-8b"/>
　美質試聞鴈詩竒進立就曰秋至人間増客思况聞<lb/>
　秋鴈過皇都數聲到枕渾如舊幾隻穿雲不受呼自<lb/>
　惜短翎驚嵗月可憐寒影遍江湖海天愁鬢那堪汝<lb/>
　故國音書得到無衆皆歎賞檢討汪器之偉閲其巻<lb/>
　謂之曰詩甚佳須作御史耳寒影遍於江湖非御史<lb/>
　何官也後竟受御史出貴州為權姦所誣幸不死<lb/>
國初越僧曇噩字夢堂能詩一日聞劉孟熙績唐處敬<lb/>
　肅諸詩人遊集曹娥祠乃微服求載船尾衆見而惡<lb/>
<pb n="KR4e0165_WYG_025-9a"/>
　之方分韻即景賦詩噩忽作禮曰若有剰韻願布施<lb/>
　一箇衆異而拈蕉字與之噩應聲吟曰平明飯罷促<lb/>
　篙梢纜解五雲門外橋去越王城三十里到曹娥渡<lb/>
　八分潮白飄春雪栁花舞綠弄晚風蒲葉揺西北隂<lb/>
　雲天欲雨恐驚篷頂學芭蕉一座盡驚曰子得非噩<lb/>
　夢堂乎遂與之共遊<lb/>
餘姚楊軾字軾同嘗寓寧波延慶寺時僧房雞冠花盛<lb/>
　開賦魚字韻詩云絳幘昂蔵錦不如臨風欲鬬又躊<lb/>
<pb n="KR4e0165_WYG_025-9b"/>
　躇若教夜半能三唱驚起山僧打木魚軾宣正間人<lb/>
　卒於天順中<lb/>
于肅愍公謙以才器有社稷功觀其題太行近體詩亦<lb/>
　足以冠冕時輩漫録于此信馬行行過太行一川野<lb/>
　色近蒼茫雲蒸雨氣千峯暗樹帶溪聲五月凉世事<lb/>
　無端成蝶夢畏途隨處轉羊膓解鞍盤礴星軺驛却<lb/>
　上髙樓望故郷茫茫逺樹隔煙霏獵獵西風振客衣<lb/>
　山雨未晴嵐氣濕溪流欲盡水聲微囘車廟古丹青<lb/>
<pb n="KR4e0165_WYG_025-10a"/>
　老碗子城荒草木稀珍重狄公千載意馬頭重見白<lb/>
　雲飛<lb/>
丁酉出蜀自西陵北上遇一郡守亦是相識人送予郭<lb/>
　外致辭曰本欲遣一官相送老先生是朝廷大臣誰<lb/>
　不奉承予笑而謝之坐輿中自惟曰斯言可以自了<lb/>
　不足以了人復吃吃笑不休因閲髙達夫别董大一<lb/>
　絶云十里黄雲白日曛北風吹雁雪紛紛莫愁前路<lb/>
　無知已天下誰人不識君乃知唐人已有此<lb/>
<pb n="KR4e0165_WYG_025-10b"/>
丙寅嵗與李員外夢陽夜坐以芳樹為題作一字至七<lb/>
　字詩蓋唐已有此體矣張南史詠草云草草折宜看<lb/>
　好滿地生催人老金殿玉堦荒城古道青青千里遥<lb/>
　悵悵三春早每逢南北别離乍逐東西傾倒一身本<lb/>
　是山中人聊與王孫慰懐抱<lb/>
霍渭涯謂三字亦可成體是在詩經與琴操古樂府已<lb/>
　具天馬歌通篇用三字鮑照春日行云獻嵗發吾將<lb/>
　行春山茂春日明園中鳥多嘉聲梅始發桃始青汎<lb/>
<pb n="KR4e0165_WYG_025-11a"/>
　舟艫齊櫂驚奏采菱歌鹿鳴風微起波微生絃亦發<lb/>
　酒亦傾入蓮池折桂枝芳袖動芬葉披兩相思兩不<lb/>
　知深謂三字語既短簡聲易促澁貴在和婉有餘韻<lb/>
　令嫋嫋耳如此詩落句是也<lb/>
鄉前輩朱岐鳳名應祥敏於辭翰為一時所驚服嘗有<lb/>
　一絶句云江面微風瀉浪開鳥聲啼過釣魚臺煖雲<lb/>
　欲作桃花雨一片隂從栁外來<lb/>
予作一小閣在方丈池上當春夏之交小雨時至池<lb/>
<pb n="KR4e0165_WYG_025-11b"/>
　面無風倚闌佇目歌簡齋平池受細雨之句殊為幽<lb/>
　絶日華初動和風徐來則吹皺一池春水之詞愈見<lb/>
　有工詩貴實境如是<lb/>
宋中書舍人朱翌新仲有詠摺疊扇一詞云宮紗蜂趕<lb/>
　梅寳扇鸞開趐數摺聚清風一捻生秋意揺揺雲母<lb/>
　輕裊裊瓊枝細莫解玉連環怕作飛花墜然則北宋<lb/>
　時已有之矣古詩并畫中所見團扇羽扇耳不知摺<lb/>
　疊扇起於何時而今遂盛用之耶<lb/>
<pb n="KR4e0165_WYG_025-12a"/>
登山涉水之間専事賦詩則反礙真樂葉石林記陳后<lb/>
　山每登覽得句即急歸臥一榻以被䝉首家人知之<lb/>
　即猫犬皆逐去嬰兒稚子亦皆抱持寄鄰家徐待其<lb/>
　起就筆硯即詩已成乃敢復常大是為詩所苦大抵<lb/>
　江山既勝風日又佳從以良朋韻士便當極躋攀眺<lb/>
　望之興罷從燈下或月夕追憶所遇歴歴在目然後<lb/>
　發之詩文庶㡬各極其愜而無累矣<lb/>
趙松雪有墨竹在崇徳士人家吾鄉華亭衛董先生題<lb/>
<pb n="KR4e0165_WYG_025-12b"/>
　一絶句其上云漢家日暮龍沙逺南國春深水殿寒<lb/>
　留得一枝煙雨裏又隨人去報平安其子仲穆善畫<lb/>
　蘭勾曲張伯雨題之曰滋蘭九畹空多種何似墨池<lb/>
　三兩花近日國香零落盡王孫芳草遍天涯二詩婉<lb/>
　潤頗相當聞仲穆曾見之遂絶筆於蘭而松雪惜不<lb/>
　見竹詩也<lb/>
　<lb/>
　儼山集巻二十五<lb/>
</p>
<p>
</p>
  </div>
</body>
</text>
</TEI>
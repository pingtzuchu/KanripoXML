<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四十</head> <lb/>
    <p>
<pb n="KR4e0165_WYG_040-1a"/>
欽定四庫全書<lb/>
　儼山集巻四十<lb/>
　　　　　　　　　　　　　　明　陸深　撰<lb/>
　　序四<lb/>
　　　北潭稾序<lb/>
禮部尚書贈少保謚文毅傅公北潭先生遺文一帙嗣<lb/>
子今禮部主事棨入梓以傳主事君謂深宜序深乙丑<lb/>
禮闈公所舉士也愧無能報公之知乆而未有以復雖<lb/>
<pb n="KR4e0165_WYG_040-1b"/>
然公之文何賴於深此主事君之志也奚敢辭惟我皇朝<lb/>
一代之文自太師楊文貞公士竒寔始成家一洗前人<lb/>
風沙浮靡之習而以明潤簡潔為體以通達政務為尚<lb/>
以紀事輔經為賢時若王文端公行儉梁洗馬用行輩<lb/>
式相羽翼至劉文安公主静崛興又濟之以該洽然莫<lb/>
盛於成化𢎞治之間盖自英宗復辟勵精治功一代之<lb/>
典章紀綱粲然修舉一二儒碩若李文達公原徳岳文<lb/>
肅公季方復以經綸輔之故天下大治四裔向化年榖<lb/>
<pb n="KR4e0165_WYG_040-2a"/>
屢登一時士大夫得以優游畢力於藝文之場若李文<lb/>
正公賔之吳文定公原博王文恪公濟之並在翰林把<lb/>
握文柄淳龎敦厚之氣盡還而纎麗竒怪之作無有也<lb/>
公舉成化丁未進士𢎞治間列職坊院寔由三公之門<lb/>
而一時同館以氣節相激昻者羅文肅公景明其人也<lb/>
是其師友淵源之地已為夐異而涵養之深造詣之密<lb/>
公所自得者尤多故其文章皆温雅典則如鉶金璞玉<lb/>
不見追琢刻畫之工而光彩可掬斯稾所存豈惟家傳<lb/>
<pb n="KR4e0165_WYG_040-2b"/>
爾已又嘗聞公言文章政事本出於一文章之可施行<lb/>
者即謂之政事政事之有條理者即謂之文章盖公之<lb/>
志必欲舉一世於禮樂仁義之中而不屑屑於語言文<lb/>
字之末視韓退之歐陽永叔輩弗論也正徳初公佐吏<lb/>
部再遷大宗伯當朝正色有壁立萬仞之風每臨事謇<lb/>
諤如正法王之號奪番僧之田阻監鎗之謀論兵老之<lb/>
弊皆有大功於宗社而身始不安於朝廷矣既歸北潭<lb/>
登臨咏歌超然形跡之外而天下之望日歸焉盖公之<lb/>
<pb n="KR4e0165_WYG_040-3a"/>
隠見進退所謂華國而經世者煥然可述文章之大孰<lb/>
過於是深故論次之以為序<lb/>
　　　送倫編修彦式歸娶序<lb/>
倫君彦式以禮闈第一人天子親䇿之以進士第二人<lb/>
賜及第既又出館閣近臣為之師俾積學中秘期大用<lb/>
焉時彦式甫冠年未受室以故事請歸行親迎禮上若<lb/>
曰禮成亟來彦式入廷謝廷辭既卜行冬官何先生汝<lb/>
璧彦式師也請為彦式贈于深方是時天下之慕彦式<lb/>
<pb n="KR4e0165_WYG_040-3b"/>
者衆矣學者師其文士大夫重其世宰輔愛其才同列<lb/>
薫其徳閭里榮其光也惟昔先諭徳公以狀元及第雅<lb/>
負重望為史官之長時予入院踵其後辱知愛焉丁丑<lb/>
禮闈與有職事嘗旁從讀首選者紅巻擊節鼔掌謂天<lb/>
下才也私為朝廷得人賀及拆曉主者宣名以訓也因<lb/>
憶癸酉秋北上與冬官先生聨舟日獲晤語間稱其鄉<lb/>
士之佳曰倫以諒以訓兄弟也則又諭徳公子余故耳<lb/>
熟焉已而廣東之鄉書至書首者以諒也予既重冬官<lb/>
<pb n="KR4e0165_WYG_040-4a"/>
之精鑒及是按籍勘磨又知為彦式則余之欣喜慕豔<lb/>
出於常情而欲為之助者亦衆矣雖然余何以加於彦<lb/>
式哉惟我朝設科目以羅網海宇之士名公碩輔雖相<lb/>
繼起而一家之中父子兄弟並以魁元策名當世如南<lb/>
海之倫氏前乎未之有也今天下稱之曰三倫昔宋蘇<lb/>
明允先生與其二子子瞻子由自西蜀來一旦名動京<lb/>
師子瞻子由俱出歐陽文忠公之門天下稱之曰三蘓<lb/>
程太中先生與其二子伯淳正叔自洛宦遊於湖湘識<lb/>
<pb n="KR4e0165_WYG_040-4b"/>
濓溪周先生於邂逅俾二子受學焉遂成大儒天下稱<lb/>
之曰三程夫三蘇氏三程氏之興當有宋極盛之世是<lb/>
故論者以為匪止繫一家而已我祖宗列聖格天之功<lb/>
敷文之化百六十年於兹盛極矣而三倫際興豈非國<lb/>
祚之光與天下之光哉後世將以配三蘇氏三程氏僉<lb/>
謂曰宜雖然明允晩起布衣已非諭徳公之比至蘇氏<lb/>
之學君子亦有遺憾焉記曰擬人必於其倫其三程氏<lb/>
乎程氏之學得聖人之全而上繼孟氏以承孔子周公<lb/>
<pb n="KR4e0165_WYG_040-5a"/>
文武禹湯堯舜之統其功萬世永賴今嶺南先輩身居<lb/>
輔相以推極程氏之功用退而講明程氏之學以淑後<lb/>
進者各有偉人自程氏後其道於今日謂之大行可矣<lb/>
而况彦式承家學當嘉運負髙資尚其益進於此學哉<lb/>
汝璧曰吾志也遂書為序<lb/>
　　　壽王母趙太夫人七十序<lb/>
浙水之東姚江之上有壽母曰趙太夫人先南京吏部<lb/>
尚書龍山先生王公之配新建伯兵部尚書守仁之繼<lb/>
<pb n="KR4e0165_WYG_040-5b"/>
母今鄉進士守文之母也行太常寺卿兼翰林學士陸<lb/>
深於龍山公為鄉試座主亦嘗從陽明遊而守文則督<lb/>
學時所校士視太夫人猶母也太夫人進封一品今年<lb/>
壽七十守文自京闈取捷名在魁選春試畢歸及六月<lb/>
十六日初度之辰謀捧觴而問夀於深深憶往嵗癸已<lb/>
之春持憲東巡拜太夫人於紹興之里第時太夫人出<lb/>
坐中堂冠服雅靘肅然語家門三數事徐牽守文而囑<lb/>
之曰是兒或可教以毋忘先尚書之徳則又愀然曰守<lb/>
<pb n="KR4e0165_WYG_040-6a"/>
仁遺孤幼老眼在望門戸事儻可經理以無忘新建伯<lb/>
之功深唯唯乃退自後寢步履康和神情安裕有深思<lb/>
長慮之風有凝和兆祥之氣深再拜堂下跂而俟其逾<lb/>
閾出而歎曰此天下之賢母也亦天下之壽母也是時<lb/>
蔡提學僉憲宗兗汪提學應軫鄭大行寅時尚為貢士<lb/>
與徐貢士建俱以宗親侍郡守縣令軍衛黌校之士皆<lb/>
從旁觀如堵一時感動摵摵有聲非太夫人之賢而能<lb/>
若是乎初尚書公例當䕃子時守文有庶兄守儉太夫<lb/>
<pb n="KR4e0165_WYG_040-6b"/>
人亟推與之曰恩當自長受坐是守文居鄉校者數年<lb/>
不與薦名晚乃從太學得列天子畿内之英為翰林先<lb/>
生之髙第弟子使天下拭目而覩之曰是狀元冢宰之<lb/>
子而㑹魁勲臣之弟不又將繼踵而起矣乎一時京師<lb/>
亦復感動有聲非太夫人之賢而能若是乎閫徳懿範<lb/>
見於呂宗伯鄒太史姚學士之所敘述皆可咏歌又有<lb/>
他人之所不及知者尚衆然即此二事亦可以為太夫<lb/>
人壽矣今守文歸即深之辭以為祝太夫人聞之其有<lb/>
<pb n="KR4e0165_WYG_040-7a"/>
不樂乎樂則壽不可量矣深又聞之賢於一鄉者必享<lb/>
一鄉之福賢於一方者必享一方之福賢於天下者必<lb/>
享天下之福今天下之廣不知如太夫人者有幾人乎<lb/>
有之足以享天下之福矣夫享福莫大乎得壽使太夫<lb/>
人得壽盖天下是享以天下而守文之心可慰也守文<lb/>
行矣書以為<lb/>
　　　夏翁並壽詩序<lb/>
郡教徐先生言於東海陸深曰丙家苕溪之上故有形<lb/>
<pb n="KR4e0165_WYG_040-7b"/>
勝壯遊四方乃即大江之陽而愛焉水自嶓冢山自嵩<lb/>
髙者適㑹於六合沃土朴俗尤所賞戀耆士夏翁長者<lb/>
也又聨之為婚婣故遂家於六合夏翁與其配某孺人<lb/>
並年七十今辛卯之嵗十月某日為初度願先生一言<lb/>
以長六合之風且以表丙卜居之志予敬諾焉予昨調<lb/>
官晉陽尋即奉詔南還半嵗之間兩經六合南面長江<lb/>
如白龍委蛇隔岸青山交㦸若畫枕以園田帶以岡阜<lb/>
橋梁衢路公府民廬咸秩秩整比而又挾之以濟通利<lb/>
<pb n="KR4e0165_WYG_040-8a"/>
用厚生故其人熈熈無巧鑿狡獪之習意必有鉅夫偉<lb/>
公出其間以當山川之秀亦或有髙人韻士隠約混同<lb/>
以薫陶斯人不然則壽考淳愿之人可訪也恨乏知舊<lb/>
為之物色是時徐先生方丞太學守官京師遂無從聞<lb/>
問蓐食去來意未嘗不眷眷兹土也徐先生所厚夏翁<lb/>
者豈其人耶徐先生曰翁號虚菴朴茂敦素居家孝友<lb/>
與人忠信尤好施予嘗修家譜以聨屬族人嘗捐金市<lb/>
地以開廣學宫嘗出百金以修葺縣治嘗供粥藥以拯<lb/>
<pb n="KR4e0165_WYG_040-8b"/>
濟饑病又嘗埋胔掩骼凡若干千縣大夫髙其行舉為<lb/>
鄉飲賔者廿餘年今精力清明鬚眉森秀夫婦之間嫓<lb/>
美儷徳予擊節曰翁固其人哉予覽古記桃源武陵以<lb/>
為神仙所宅豐沛之間有朱陳村嫁娶不出其地傳數<lb/>
百年以為世外異境若將趨焉自今觀之武陵不過谿<lb/>
山明麗當時人避虐政相率以往乆之長育子孫非必<lb/>
真有沖舉羽翰之事而朱陳婚姻止於二姓必皆朴野<lb/>
未知禮義文物之澤有如翁者生長太平之世名山大<lb/>
<pb n="KR4e0165_WYG_040-9a"/>
川不出人間足以適體而樂志夫婦父子之倫藹然天<lb/>
和碩士燁然文明道誼之交際方且葆和含真駸駸上<lb/>
壽使真有神仙殆將過之矣庸非聖世之一瑞哉予與<lb/>
翁同鄉愧未識翁而徴於徐先生者已若是固不必登<lb/>
堂三祝而後為之壽也世當有善頌者播為聲詩以傳<lb/>
之永永彼桃源朱陳圖畫又安足道也遂序其事以張<lb/>
六合<lb/>
　　　送姚君謙夫赴象山丞序<lb/>
<pb n="KR4e0165_WYG_040-9b"/>
今所謂親民之官者惟守與令而令為尤親令而下有<lb/>
丞而丞為尤親大抵官資漸卑則其去民漸近去民漸<lb/>
近則其與民漸親勢也與民漸親則其澤民漸易亦勢<lb/>
也丞胡可少哉今之守非積數遷不至而令與丞多出<lb/>
於筮仕今之令十七起甲科故常彊鋭俊傑今之丞十<lb/>
八起冑子率衰晚遲頓之人爾是故今之令往往樹特<lb/>
達奇偉之政而丞有能配之者求其十一且不可得何<lb/>
也將自畫於衰晚遲頓苟以具位而已故上之人以是<lb/>
<pb n="KR4e0165_WYG_040-10a"/>
待之下之人亦以是忽之雖有可致之勢而特達竒偉<lb/>
之政每在此而不在彼與信然兹豈國家官人之意與<lb/>
君子自待之方乎吾邑姚君謙夫少頴敏以舊家子選<lb/>
入邑校尋以資補胄子今上天官得丞象山縣其年方<lb/>
壯志方勵視其外扣其中豈所謂畫於衰晚遲頓者哉<lb/>
按象山古越地僻在海曲其民儉朴尚氣節號稱易治<lb/>
其令即余之同年馬君懋聞所謂彊鋭俊傑者耶其守<lb/>
諸侯𢎞望則鄉前輩也謙夫將有所遇矣而特達竒偉<lb/>
<pb n="KR4e0165_WYG_040-10b"/>
之政起矣於其行也序以送之<lb/>
　　　送沈子龍别駕之任汝寧序<lb/>
國家進士之途闊矣惟科目為正途士大夫仕進之途<lb/>
亦闊矣惟州郡為政本若夫出自正途而道行於州郡<lb/>
以基政而崇化此當今之所以為榮貴而士大夫所履<lb/>
之亨衢也由是以登藩臬躋公卿進而為名臣賢輔又<lb/>
進而與古之名臣賢輔同傳焉皆可也惟有慕外之心<lb/>
者藉此以為膏潤之地而失其職惟有非分之望者視<lb/>
<pb n="KR4e0165_WYG_040-11a"/>
此以為卑𤨏之累而不安於其職是二者皆非也可菴<lb/>
沈君字子龍去嵗以通判原職謁選於吏部今年夏始<lb/>
得補汝寧旅食京華寂焉自守無一毫非分之望兹豈<lb/>
肯視汝寧為膏潤之地耶子龍與予同縣稱舊家世業<lb/>
醫儒其祖若父皆與余通家故子龍亦視予為不薄嘗<lb/>
與子龍論吾鄉風俗之概衣食饒洽人尚藝文居民得<lb/>
以耕織自足而僻處海隅無通都竒麗之習盖淳如也<lb/>
近年文風尤盛家詩書而戸筆墨秀民賢子弟起取髙<lb/>
<pb n="KR4e0165_WYG_040-11b"/>
科當顯任者亦可與天下争衡矣獨於所謂名臣賢輔<lb/>
者二百年來未之或見能不於子龍之汝寧有望乎哉<lb/>
子龍尚不以卑𤨏為畧可也汝寧今之中原即古淮蔡<lb/>
汝潁之地其民果敢强毅可率之以尊君親上之風吾<lb/>
知子龍必能視汝寧之民如子弟而汝寧之民亦將愛<lb/>
戴子龍如父母矣如此則名臣賢輔之功業又豈在勢<lb/>
位間耶聊於是行乎卜之也子龍舉癸酉鄉薦屢試春<lb/>
闈乃就教職秩滿遷南京國子學正又秩滿始判處州<lb/>
<pb n="KR4e0165_WYG_040-12a"/>
既而以讀禮歸所至紆徐人咸惜之而子龍不以介意<lb/>
也兹當捧部符而去吾鄉之仕於朝者咸賦詩為贈予<lb/>
知子龍早且深是故望之最厚因以為序<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_040-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻四十<lb/>
</p>
<p>
</p>
  </div>
</body>
</text>
</TEI>
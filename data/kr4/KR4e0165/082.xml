<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻八十二</head> <lb/>
    <p>
<pb n="KR4e0165_WYG_082-1a"/>
欽定四庫全書<lb/>
　儼山集巻八十二<lb/>
　　　　　　　　　　　　　明　陸深　撰<lb/>
　　碑<lb/>
　　　重修祖陵之碑<hi>奉勅擬撰</hi>
朕惟我太祖定鼎于南我文祖遷都于北兩京並建屹<lb/>
立天地之中由是上世陵寢界于江淮間朕以倫序入<lb/>
承大統春秋霜露之感未嘗不南向而悽惕也其在泗<lb/>
<pb n="KR4e0165_WYG_082-1b"/>
州者實我熈祖裕皇帝祖妣裕皇后隧宫攸安暨我懿<lb/>
祖恒皇帝恒皇后徳祖𤣥皇帝𤣥皇后咸此焉奠是稱<lb/>
祖陵去州城東北十有三里洪武之十九年修建如追<lb/>
尊制設官奉祠月日惟謹顧今歴嵗百五十餘矣雖萬<lb/>
靈擁衛王氣常然華夷之所向仰臣民之所敬恭者一<lb/>
日猶葺也肆予冲人上膺天眷逺藉神休嗣位以來日<lb/>
稽典禮凡所以竭孝思於祖宗者九廟七陵以次興舉<lb/>
惟是帝業所基之域尤軫于懐曩撫臣馬卿具以上請<lb/>
<pb n="KR4e0165_WYG_082-2a"/>
㑹南京工户二部尚書侍郎蔣瑶唐胄相繼有言朕特<lb/>
下其事於所司議亟行之頃撫臣周金御史蘇叢以工<lb/>
完來告遂疏乞朕親製碑文以示萬世時禮部尚書嚴<lb/>
嵩工部尚書温仁和覆議請從朕既慰既喜特賜俞焉<lb/>
朕惟天命有徳以開一代之統必生異人豫擬於數百<lb/>
年之前潜光隠耀世無能名以為植本發源之地淳䝉<lb/>
沕鬱彌久彌敦然後聖子神孫託體繼志而千萬世之<lb/>
鴻業垂焉若我徳祖懿祖發祥於熈祖毓徳於淳祖而<lb/>
<pb n="KR4e0165_WYG_082-2b"/>
我太祖龍翔電繞用成乾坤再造之功皇哉巍乎三代<lb/>
以還莫得而彷彿焉賁兹靈壤固東海之一源上林之<lb/>
一本也朕曷敢忘朕之子孫其曷敢忘朕之千萬世之<lb/>
子孫其又曷敢忘大工始於十四年之八月成於十六<lb/>
年之十二月仍舊而崇飾者凡若干遹新而備物者凡<lb/>
若干咸具在有司自餘則祠官領焉内外肅穆一代之<lb/>
制煥然用稱朕報本至意敬勒諸石傳之永永欽哉<lb/>
　　　陸氏先塋碑<lb/>
<pb n="KR4e0165_WYG_082-3a"/>
深幼侍先筠松府君時府君年髙謝家私事矣長眉素<lb/>
髯每日晡酒微酣乃慨然發聲聲甚激越曰吾陸得氏<lb/>
姬周大聖人之後也當元之季皇朝之初興其陸氏之<lb/>
中衰乎而有兹餘慶府君矣雖然無屈不終伸必有興<lb/>
焉者其竹居府君之後乎乃灑泣數行回顧深曰汝小<lb/>
子識之餘慶者筠松府君之祖也竹居者筠松府君之<lb/>
父也已又述竹居府君之始遷縷縷的的深僅領畧未<lb/>
知也後筠松府君没且一紀深謬舉進士以翰林編修<lb/>
<pb n="KR4e0165_WYG_082-3b"/>
還拜先塋至是距竹居府君之𦵏又且若干年矣始克<lb/>
追敘遺言為先塋碑碑曰府君姓陸氏諱徳衡號竹居<lb/>
其先汴人建炎南渡來華亭居華亭大有貲積稱巨室<lb/>
今松城有興聖院浮屠其基蓋半為陸捨云餘慶自華<lb/>
亭出居于魏塘之馬橋北莊蓋陸氏之别業也門有巨<lb/>
槐株可十六七㦸列孔道時元亂未艾盗白晝行劫一<lb/>
日羣盗從東方掠一人來被掠者急抱槐不可解大呼<lb/>
求援餘慶嚴户外視賊勢張甚即從中大言應之賊叵<lb/>
<pb n="KR4e0165_WYG_082-4a"/>
測散去去抽刃劃抱槐者兩吻抵耳即不能出聲死死<lb/>
者有子踪跡得賊所愬寃直走金陵時太祖髙皇帝初<lb/>
混一天下凡民間幽隠皆得逕逹由是從中遣人急逮<lb/>
賊并逮餘慶餘慶逮時竹居府君才數嵗耳上多女兄<lb/>
行第七最末從以兩壻兩壻者陳某某也兩壻皆衣食<lb/>
餘慶家如兒賊既戮坐餘慶不救䕶殺人律謫戍國初<lb/>
法凡當戍先營工於石灰山者百廿日滿乃議地發遣<lb/>
於是餘慶役日滿矣復就囚禁由江行二十里還金陵<lb/>
<pb n="KR4e0165_WYG_082-4b"/>
聽指揮二壻竊議今當詣謫所矣道里費盡奈何一人<lb/>
當先還經理之競欲徃不決二壻竟不告而夜俱徃明<lb/>
日餘慶失兩從者驚曰是固忘吾乎吾且忘之又安忍<lb/>
於吾弱兒乎吾又安忍以戍事貽吾弱兒乎及今猶可<lb/>
為也於是紿守者曰吾將臨江遺矢守者從之乃乗間<lb/>
牽守者並入于江江流悍急歿其屍竟不謫戍云蓋戍<lb/>
者既遣有地死即其子襲戍若死于未遣前未地即其<lb/>
子不襲戍令然也遂招魂𦵏馬橋今馬橋有塜蓋衣冠<lb/>
<pb n="KR4e0165_WYG_082-5a"/>
之藏云竹居既喪父家産盡為諸壻所據又不自安廼<lb/>
流落去外且三十又二矣來上海上海有章某者長鄉<lb/>
賦雄於一方一見竹居即竒遇之歸語其室曰若旅人<lb/>
視耽耽形倀倀貌不雄而揚殆有後者以吾女妻之決<lb/>
矣逾年産一子是為我筠松府君也諱璿又産一女後<lb/>
嫁為樊某妻竹居府君既受室既有子女即别産於章<lb/>
氏有田一㕓有屋一楹在黄浦之東由是始定籍於上<lb/>
海而魏塘之産棄不理矣獨嵗時持紙錢上塜一徃來<lb/>
<pb n="KR4e0165_WYG_082-5b"/>
耳諸壻亦復分散他去惟陳某尚據故業在竹居府君<lb/>
性嚴馭内最有法而章夫人又有賢徳能起家先若干<lb/>
年卒筠松府君既長見竹居府君竹居府君未嘗霽容<lb/>
也始來居浦東時鄉里共來持短長不相容竹居以好<lb/>
語慰遣之即來需索不如意立致惡語或隠几而卧他<lb/>
日待之復如故蓋長者云妾黄氏生三子曰璣曰珮曰<lb/>
瑾璣有二子珮庠生早卒無後瑾有一子惟筠松府君<lb/>
有五男子五男子復各有子於是始彬彬矣嗚呼惟竹<lb/>
<pb n="KR4e0165_WYG_082-6a"/>
居府君其道似陳寔郭林宗清而夷嚴而不峻其光闇<lb/>
闇隠於農賈之間以再造兹家在易其屯䝉之際乎筠<lb/>
松府君以詩禮繼之未洽也古人有言徳必百年而後<lb/>
興今固其時矣深大懼墜先人之志碑以示後之人以<lb/>
成我筠松府君也世系不載載在碑隂銘曰<lb/>
　惟宣王中興分籍於六廼夷於編氓廼散處列國楚<lb/>
　狂歌鳳漢賈以口辨紛逐代有顯士不絶踵躅惟昔<lb/>
　江左以四姓著華亭啟封邦域乃樹自汴宋南渡言<lb/>
<pb n="KR4e0165_WYG_082-6b"/>
　復我故土遭世多屯或不保厥户若水中淤不絶僅<lb/>
　一縷烈烈餘慶殺身成仁以覆我後人惟先竹居誕<lb/>
　集厥身皇皇四奔廼定於海濵若淤水未洩或未臻<lb/>
　于淵淪迨我顯祖筠松力決其障手足並皴龍江東<lb/>
　注惟禹之績匯為髙原抵厥𤣥宅順導五湖偉哉肖<lb/>
　厥澤草樹鬱鬱合抱盈尺滄海東環九峯趨其西陌<lb/>
　是曰陸氏之塋永寕先魄於惟遐哉<lb/>
　　　筠松府君碑<lb/>
<pb n="KR4e0165_WYG_082-7a"/>
陸氏世稱長者至筠松府君尤有聲稱而家始大矣先<lb/>
民曰堯舜之世比屋可封蓋言不獨在朝周之初興詩<lb/>
人咏歌兔罝棫樸其氣機之開與惟我皇明太祖皇帝<lb/>
汛掃前陋淳和用集太宗皇帝生養休息之日以豐隆<lb/>
故永樂洪熈之間風俗最淳其君子焉淳博其小人焉<lb/>
淳朴渾渾乎蔑以尚兹惟我府君適逢其運天賦不羣<lb/>
博大而𢎞戰戰小心克儉克勤以興禮教敘彛倫蓋休<lb/>
哉懋哉至余小子深蓋二傳矣生遭文明之盛策名登<lb/>
<pb n="KR4e0165_WYG_082-7b"/>
庭獲接故老聆祖宗之休懿又為史官覩累朝實録金<lb/>
匱石室之藏於是乎稽事實考治化得以沿流風觀俗<lb/>
尚府君豈不乗運而生也哉乃次其行實刻諸墓道之<lb/>
石自華亭來遷者曰竹居府君諱徳衡配章孺人寔生<lb/>
我府君府君生數嵗而章孺人歿自少倜儻竒偉弱冠<lb/>
北遊至梁而還丰姿峭岸言辭粹雅夙有林泉之尚遭<lb/>
時承康獲遂斯志嘗手植美竹髙松蔚焉成林中嵗著<lb/>
處士衣冠杖屨其下每曰古稱樹徳夫徳如樹久而後<lb/>
<pb n="KR4e0165_WYG_082-8a"/>
有託焉者此之謂也因自謂筠松云故今稱之曰筠松<lb/>
府君者著其志也府君慷慨任真以信義自持能赴人<lb/>
之急難卒然捐數十百金不恡也鄉里皆尊禮之既而<lb/>
縣令尊禮之府太守又尊禮之然卒不以干守令是時<lb/>
邑中賢豪有金彦英陸大用陸有常者凡數輩獨府君<lb/>
後起尤見重云人有侵犯府君者至再三皆怡怡然受<lb/>
之曰是余先人之志也夫物之負氣而來也甚鋭徒爾<lb/>
激之必折折必有受其傷者吾須其平耳當有愧悔之<lb/>
<pb n="KR4e0165_WYG_082-8b"/>
然其人有愧者有不愧者愈甚者甚者後罹于法人曰<lb/>
府君以是遺之耳乃嘆曰出之必反為之必受理有然<lb/>
者我固遺之邪君子聞之益賢其為長者是時郡邑稱<lb/>
長者莫先焉其於弟子若諸孫必教之修仕學曰吾未<lb/>
嘗學問麤足自解然人何可以不學吾又何可以不教<lb/>
學學未必其皆仕也倘有仕者亦余之志也每見古法<lb/>
書名畫三代鼎彛器必重購之曰古之人非有甚異於<lb/>
今之人也然其技能絶者何也夫心以造物目以行之<lb/>
<pb n="KR4e0165_WYG_082-9a"/>
手以從焉古之人心如目目如手其志専而事不雜吾<lb/>
固不得見古之人吾徒謂古人之麤迹而置之甚不然<lb/>
也尤精於鑒賞嵗月真贗望而知之是時號博古者必<lb/>
歸府君就正焉府君家居必雞鳴時起衣冠夜飯畢則<lb/>
列坐諸子孫於一室畧叩其日之所為曰嵗有春春者<lb/>
天之神也日有寅寅者人之神也故春氣不發舒者嵗<lb/>
必儉寅氣不振拔者人必憒人憒於寅徒終日耳夫人<lb/>
日中氣盛有為必成夜者人之所息者也宜有以思之<lb/>
<pb n="KR4e0165_WYG_082-9b"/>
思之則善從生不善從而識吾於汝曹非徒苦為也凡<lb/>
天文有變異必謹識之曰人者日月五行之分氣也氣<lb/>
行於天而質凝於地氣變於上則質變於下顧其始也<lb/>
甚微然因是以為儆耳其所居墻壁處必有日月五星<lb/>
字皆滿至晩嵗益有見於其分際云每好讀書然不深<lb/>
求嘗自謂麤解其於農卜雜家多留意焉然其行多合<lb/>
於古人之言不槩於道希矣嘗論起家不以勤勞者必<lb/>
弗久也無故之利必弗居也其論人物必質且厚者也<lb/>
<pb n="KR4e0165_WYG_082-10a"/>
聞人之有不善必弗言有善必弗輟諸口也跡斯以徃<lb/>
其真長者邪是以采而著之嗚呼豈非乗運而生者哉<lb/>
夫繁言隠雅飾行亂俗孔子曰與其不遜也寕固又曰<lb/>
如用之則吾從先進然則時固為之所也非邪府君年<lb/>
八十有三卒其配尤孺人世家嘉定父諱徳衡又里中<lb/>
賢豪有五男子曰太平定震寅女三嫁羅俊許容顧澄<lb/>
諸孫十八人涵瀾沔淮浙瀹沂深溶漢渭河溥瀚博洲<lb/>
汀汶以某年月日𦵏洋涇之北原後某年又啟而孺人<lb/>
<pb n="KR4e0165_WYG_082-10b"/>
祔焉后某年始克為碑云<lb/>
　　　王侯去思碑<lb/>
此上海王侯去思之碑其文曰侯姓王氏名卿字良佐<lb/>
太原人也初有戎籍于𢎞農之衛遂以河南貫舉正徳<lb/>
甲戌進士戊寅夏來令上海蓋自徳州之徳平遷也令<lb/>
上海㡬三年有薦於朝召為户部主事去去而民思之<lb/>
侯敦厚質實所居不為赫赫名其治海也循循然因海<lb/>
之故而辦上官未之或知也侯處之淡然不疑無甚髙<lb/>
<pb n="KR4e0165_WYG_082-11a"/>
深城府人樂親附有以非意干侯者侯瞠目視面頳然<lb/>
變竟不一語其人流汗走故侯之去行李才數簏爾舉<lb/>
之若嚢槁葉也民尤以是思之武廟南廵道路洶洶有<lb/>
縁以為姦利者侯抗諸邀索一不應第曰車駕至日供<lb/>
不供有令也何先事自擾為竟以安堵他郡邑有坐是<lb/>
得譴者縣糧長有曰<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>頭<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>頭者兠攬聚斂之首人也<lb/>
其人必且材技尖儇候伺人意隙中之大率官取之<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>
頭<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>頭取之糧長糧長取之民民輸十糧長輸六七<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>
<pb n="KR4e0165_WYG_082-11b"/>
頭四三之嵗罔虛日侯悉除去曰此假一手取諸吾無<lb/>
取吾何<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>頭之為每嵗里甲賦錢於田斂之官以充經<lb/>
費曰櫃錢櫃錢者官操其竒贏而出納之諸行市賣有<lb/>
折閲者有入空劵而待命者侯每公用先簿直之給而<lb/>
後入嵗杪羡餘且數請于上官嵗連災或出櫃餘賑之<lb/>
民以不傷時疫流行侯操善藥作糜粥躬行鄉落遍給<lb/>
之小舟獨行侍御簡少民初不知為官也江藩犯順人<lb/>
心騷動侯諭衆曰江海潮汐非賊利也固無慮奈武庫<lb/>
<pb n="KR4e0165_WYG_082-12a"/>
何吾且有備乃以告訐人獲罪者許以鐵贖由是兵刃<lb/>
森然而民免科賦矣尤慎改作三年無土木之役舊民<lb/>
復甦公宇廨舍嘗曰取足居止已矣至於出令則曰令<lb/>
何可遽出出必祈於行行必祈於久朝自為之暮自更<lb/>
之何以範民為故終侯之任若畫一焉雖胥𨽻坊甲之<lb/>
人亦以不譁嘗語諸學官曰松郡文名尚矣講習討論<lb/>
諸生所自致也規程以煩三博士恤其家禮其身令實<lb/>
主之何敢誣也㑹有計偕士窘於行者曰舉賢邑令責<lb/>
<pb n="KR4e0165_WYG_082-12b"/>
也舉而不能行焉用令為遂捐俸若干贐之士用感激<lb/>
乃若稀簡權倖抑遏刁頑理剔寃滯躬親淡泊一用清<lb/>
浄之治海俗㡬為之一變其徳逺矣深按上海古華亭<lb/>
也地盡東海耕織之力甲天下人易為富其失也僭奢<lb/>
俗喜相雄其失也囂訟禮讓之風少衰於曩日矣故海<lb/>
之政也㢘慎儉信所宜先焉侯人品髙有得於誠意之<lb/>
學故言行咸鑿鑿而感應隨之彼巧飾以捷取者繫民<lb/>
之心果何如也又聞諸唐貢士周曰侯嘗有言造化所<lb/>
<pb n="KR4e0165_WYG_082-13a"/>
甚惡者財也所甚靳者福也吾得之而不能享吾享之<lb/>
而子孫不克肖多多亦奚用吾見以利貽子孫而竟破<lb/>
其家者何限也嗟乎侯斯言也豈惟繫吾海之思哉耆<lb/>
老胡錦等合數百人發私財市片石以請曰陵遷谷變<lb/>
此石永存惟侯以永存深故史官也槩於所聞良是故<lb/>
得牽聨書之碑樹之縣衙之右以長海人之思嗣鄭侯<lb/>
洛書曰可矣徐侯昭遂以告成事云<lb/>
　<lb/>
<pb n="KR4e0165_WYG_082-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻八十二<lb/>
</p>
<p>
</p>
  </div>
</body>
</text>
</TEI>
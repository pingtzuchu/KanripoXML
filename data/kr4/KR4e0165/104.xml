<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山續集巻四</head> <lb/>
    <p>
<pb n="KR4e0165_WYG_104-1a"/>
欽定四庫全書<lb/>
　儼山續集巻四<lb/>
　　　　　　　　　　　　　明　陸深　撰<lb/>
　七言律詩<hi>五十二首</hi>
　　　春分日大風<lb/>
九十日春分一半四千里路長風沙寒衣欲變難為客<lb/>
曉夢無憑數到家闗塞每憐新過鴈山城深䕶未開花<lb/>
向陽賸有閒庭院滿意東來吹帳紗<lb/>
<pb n="KR4e0165_WYG_104-1b"/>
　　　大風<lb/>
昨夜雨沙今大風美人高閣怨飛蓬栁條萬結渾欲斷<lb/>
梨花一株容易空豈是宋都過退鷁亦愁鄉信阻歸鴻<lb/>
江南茅屋吾所愛莫教吹捲瀼西東<lb/>
　　　早朝<lb/>
聖人勤政百工良鐘鼓聲嚴夜未央仗馬但聞嘶落月<lb/>
朝鴉不見帶朝陽班成鴛鷺當堯陛影動雲霞䕶舜裳<lb/>
緩歩歸來綸閣静尚添官燭校文章<lb/>
<pb n="KR4e0165_WYG_104-2a"/>
　　　出北城與嚴唯中倪本端同行<lb/>
天門積雨洗炎蒸日射西山紫翠層白髪先朝老供奉<lb/>
青衫騎馬向諸陵幸陪鴛侣時相並欲挽龍髯却未能<lb/>
流水稻田城北路去來吾記昔年曾<lb/>
　　　題函谷草堂為許廷綸<lb/>
表裏河山故國西昔人曾費一丸泥逃秦客去雞猶唱<lb/>
擬杜詩成手自題天際浮雲横紫邏夜忩燃火照青藜<lb/>
臥龍未許終藏雨指㸃南陽是隔谿<lb/>
<pb n="KR4e0165_WYG_104-2b"/>
　　　對月<lb/>
庭樹扶疎月轉隂烟銷畫燭候虫吟隔簾秋色三千里<lb/>
伴影離人一片心門寂紅顔頻對鏡帳寒清夢尚揮金<lb/>
去年燕趙今呉楚指㸃明年意更深<lb/>
　　　送黄子和主事赴揚州鈔闗<lb/>
潮弄船聲發建康計程明日到維揚官橋夜鎻初來客<lb/>
輦道春摇故國楊傍斗五雲常捧日横空一劒獨飛霜<lb/>
政成不隔來年路儒雅風流日繞腸<lb/>
<pb n="KR4e0165_WYG_104-3a"/>
　　　秦淮漁笛<lb/>
桃花新水滿江流一棹波連白鷺洲網趂夕陽魚在桞<lb/>
酒隨村店蟻初篘高懐閒弄江梅曉古調遥翻嶰竹秋<lb/>
幾度曲終潮正落有人指㸃説東遊<lb/>
　　　題陶雲湖墨花水仙<lb/>
淡妝高韻北風寒傍水猶宜月下看神女誤遺金約指<lb/>
良工新製水晶盤綠羅帶引風初定碧玉璫含露未乾<lb/>
細檢畫圖知苦意春光不愛染雲巒<lb/>
<pb n="KR4e0165_WYG_104-3b"/>
　　　子殤後一首<lb/>
小巷深深日似年柴門寂寂掩風烟一川花桞春無賴<lb/>
三五嬋娟夜可憐狼籍頭顱多殢酒飄摇魂夢但高眠<lb/>
少年事業真堪笑囊有殘詩近百篇<lb/>
　　　苦寒歸心愈切次胡可泉韻<lb/>
囊無楊震四知金手種桓温柳十尋殘菊傲霜如戀客<lb/>
棲鴉帶日自投林間來曝背猶堪獻驚起衝寒苦未禁<lb/>
夢繞故園春事裏烟波門巷落花深<lb/>
<pb n="KR4e0165_WYG_104-4a"/>
　　　晩泊<lb/>
風濤滿目月黄昏晩泊澄湖獨樹村漁艇隔溪常宿火<lb/>
茅茨臨水半開門夢從五夜多逢赦<hi>古詩罪人多夢赦</hi>人過中年<lb/>
易感恩聖主如天司節候陽和須向歲寒論<lb/>
　　　閏月廿七日雨雹圓如龍眼書異<lb/>
亂颭明珠玉不如兒童驚喜走階除拾來顆顆圓相並<lb/>
望裏星星濕有餘造物自應工變化隂陽誰為管盈虚<lb/>
為農復恐傷農事細檢春秋起例書<lb/>
<pb n="KR4e0165_WYG_104-4b"/>
　　　丹陽孫思和東遊每當山水勝處輒繪為圖冬<lb/>
　　　夕過儼山示我光福一段賦此<lb/>
看君畫裏汛扁舟今夕披圖數勝遊水面青峯七十二<lb/>
山腰黄橘幾千頭帆開逺影江湖闊天接中流日月浮<lb/>
試問虎溪橋外水為誰烟浪下蘇州<lb/>
　　　次韻白鴈二首<lb/>
秋傳孤鴈過瀟湘人在高樓望故鄉顔色總疑新變態<lb/>
羽毛錯認舊隨行闗山雪後寒無影禾黍風前夜有霜<lb/>
<pb n="KR4e0165_WYG_104-5a"/>
贏得光輝照塵世久從靈沼近文王<lb/>
來從星漢下瀟湘糚㸃楓林入醉鄉錦字傳情通萬里<lb/>
銀筝移柱送斜行溶溶月色憐孤影渺渺歸心滯晩霜<lb/>
堪歎楊雄頭盡白惟將羽獵奏君王<lb/>
　　　度太行而西多土壠層複風物都澹泊自沁北<lb/>
　　　行谿山間始見梨花道傍雜卉紅紫斑斑時四<lb/>
　　　月二日也慨然有懐京國舊游<lb/>
一路尋春何處尋山中春色夏初臨依㣲楊柳風無力<lb/>
<pb n="KR4e0165_WYG_104-5b"/>
惆悵梨花月有隂陶宂尚存三代制耦耕應抱古人心<lb/>
舊游忽憶憐芳事雲路西南隔上林<lb/>
　　　夜集夏桂洲宅送崔後渠<lb/>
無限高懐付酒邊燭花如為吐紅蓮雨餘殘暑消簾幕<lb/>
月轉㣲風裊篆烟東閣大開留别客玳筵高啟列羣仙<lb/>
不知今夕為何夕疑在珠林玉樹前<lb/>
　　　和荅胡汝載<lb/>
瓊林珠閣不勝寒慚負時趨白玉闌獨抱琴書躭寂寞<lb/>
<pb n="KR4e0165_WYG_104-6a"/>
誰從花竹問平安沈腰己痩頻移帶潘鬢新添欲滿冠<lb/>
相對長安同作客椷詩特地勸加餐<lb/>
　　　和張甬川臥月書懐<lb/>
可憐三五月嬋娟度榻穿幃攪客眠只照長安情不極<lb/>
共看千里意俱懸金波欲動江湖迥銀漢斜流殿閣邊<lb/>
萬户千門深夜裏清輝應為搗衣偏<lb/>
　　　謁曹九峯先生墓<lb/>
清才巨筆更逍遥白玉樓成赴紫霄池上夢驚生碧草<lb/>
<pb n="KR4e0165_WYG_104-6b"/>
碑前人到奠芳椒隂森氣候還松蓋摇落年華但柳條<lb/>
多少漢朝金紫貴將軍只數霍驃姚<lb/>
　　　自天姥望天台<lb/>
何處天台有石橋行人指㸃碧雲霄劉郎欲度何由得<lb/>
隱士難迥枉見招齋磬出林春漏永征旗繞澗暖烟銷<lb/>
仙凡咫尺空惆悵馬首東來客路遥<lb/>
兩宿僧房病後身高情聊與白雲親青山似畫閒門少<lb/>
紅日如輪世路新呉楚地連多客户瀟湘天逺有騷人<lb/>
<pb n="KR4e0165_WYG_104-7a"/>
南中歲晩饒風雨愛聽鐘聲報四鄰<lb/>
　　　雪後入禁中供事<lb/>
瑶翻層雪䕶黄金天上清寒分外深山遶帝京開玉障<lb/>
氣凝宫柳長瓊林鳯凰池畔風先合鳷鵲樓頭月有隂<lb/>
雲物不須書異瑞秪占三白慰民心<lb/>
　　　郊壇演樂<lb/>
金湧隄沙接鳯城西山晴雪照人明闤扉出郭依黄道<lb/>
臺殿凌空鎻太清陽氣正凝南至日禮官頻展奉常牲<lb/>
<pb n="KR4e0165_WYG_104-7b"/>
聖人制作親遭際身到鈞天聽九成<lb/>
　　　禁中齋夜<lb/>
寂寂齋心夜氣濃玉河西下鳯樓東忽驚凡骨留天上<lb/>
賴有仙僚共雪中蓮漏暗通風力勁𤨏窓斜映月痕空<lb/>
大烹本為牛羊薦鼎鼐調和愧未工<lb/>
　　　臘日嚴寒新製狐裘服之<lb/>
六十一回經歲寒狐裘初試向長安南人不識千金價<lb/>
北地尤珍一腋看白盗己非前轍逺紫貂雖好䇿勲難<lb/>
<pb n="KR4e0165_WYG_104-8a"/>
衰慵尚戀君恩重辦得朝趨候夜闌<lb/>
　　　丁丑除夕<lb/>
門掩虚堂畫燭輝隔宵先自理朝衣氷霜逺道臨青鬢<lb/>
星斗中天䕶紫微豈有㳙埃報知己且將身世付忘機<lb/>
物情自與流年換今昨無勞論是非<lb/>
　　　别李時元下第<lb/>
吳山蒼蒼共燈火潞河悠悠即去途乍可後期還磊落<lb/>
莫因逺適悲江湖晴風浪摇四月麥宿雨帆輕十幅蒲<lb/>
<pb n="KR4e0165_WYG_104-8b"/>
南國詩成須早寄風塵清夢客樓孤<lb/>
　　　和易欽之遊廣恩寺<lb/>
春日忻逢水西寺入門無數香烟凝鄉園千里逺作客<lb/>
塵土十年終愧僧風光毎向閒邊見山色試憑高處登<lb/>
未問西來栢子樹可憐清沼玉壷氷<lb/>
　　　視牲<lb/>
向晩郊壇第幾巡願儲精意奉明禋去來路熟渾忘逺<lb/>
西北山多欲礙春終見牛羊歌帝右未因鼷䑕變齋晨<lb/>
<pb n="KR4e0165_WYG_104-9a"/>
東風又遍天街草御輦須憐碧玉茵<lb/>
　　　右廂齋居<lb/>
槐影參差月滿空橋門雲館鎻重重齋心自覺春宵永<lb/>
痩骨偏承夜氣濃北斗旌旗驚閃爍南郊圭璧奠從容<lb/>
相如最有凌雲筆恨殺文章草漢封<lb/>
　　　送陸良弼調楚雄<lb/>
長沙才調賈生同古郡滇省楚更雄萬里驛程山共水<lb/>
五更心事雨兼風極知駿骨臺堪築未為齊門瑟轉工<lb/>
<pb n="KR4e0165_WYG_104-9b"/>
交契十年情不盡長安幾度别離中<lb/>
　　　分題燈下細書壽副憲盧師召乃翁<lb/>
青藜火底坐揮毫猶有蠅頭滿薛濤似與黄庭傳妙訣<lb/>
還將白練冩風騷懐人詩就石湖曉寄子書成劒閣高<lb/>
見説方瞳今己碧更從天際送鴻毛<lb/>
　　　清明日半軒前丁香盛開偶題<lb/>
小院迴廊曲曲深為誰頻結雨中心東風吹到第幾信<lb/>
節序俄驚百五臨簇簇紫茸如可嚥蕭蕭華髪豈勝簪<lb/>
<pb n="KR4e0165_WYG_104-10a"/>
故園買去開還早相伴溪梅水竹林<lb/>
　　　歸途再同林介立經行蓮塘<lb/>
楊柳芙蕖一徑長未秋先己動新凉塵心到此消應盡<lb/>
暇日來多儘不妨空翠拂衣山有氣柔芳過雨水俱香<lb/>
千尋萬雉金湯地信有人開吏隱堂<lb/>
　　　送林以吉提學<lb/>
泥封芝檢下青㝠帝輔皇畿重典刑秋滿大江雙畫楫<lb/>
風隨驄馬幾長亭滿蹊桃李含時雨到處篇章發地靈<lb/>
<pb n="KR4e0165_WYG_104-10b"/>
更向斗南占氣象雲開五色見文星<lb/>
　　　食菱<lb/>
一曲菱歌江上秋畫船歸近望江樓北來物色渾如玉<lb/>
南望鄉闗第幾州風味疑從仙掌墮水芳曾傍錦雲浮<lb/>
歲寒獨枉佳人恵消得相如一片愁<lb/>
　　　食酥疊前韻<lb/>
瓊花凝露拂高秋玳瑁筵前十二樓軟滑不須論北塞<lb/>
温柔元自出南州夜寒錦帳笙歌細春煖金尊琥珀浮<lb/>
<pb n="KR4e0165_WYG_104-11a"/>
慚愧清寒玉堂客得聞風味破新愁<lb/>
　　　謝顧未齋恵連實疊前韻<lb/>
長卿病肺幾經秋藥餌頻須正倚樓忽枉新篇題玉井<lb/>
渾如高誼借荆州細傾圓實珠璣亂尚帶清香玉露浮<lb/>
見説功多心獨苦采蓮歌罷使人愁<lb/>
　　　疊韻荅柴徳美黄門<lb/>
藻思芙蓉露下秋逺過王粲賦登樓時焚左掖三千疏<lb/>
曾定山東一百州獨客琴書殘臘盡中天臺殿瑞烟浮<lb/>
<pb n="KR4e0165_WYG_104-11b"/>
夕陽無限憑髙興興汝同懐北顧愁<lb/>
　　　和俞國昌食鱸再疊秋字<lb/>
鱸魚誰送海門秋逺客思歸正倚樓張翰因風辭洛下<lb/>
東坡乗月向黄州鱠成飛雪銀絲細目斷烟波釣艇浮<lb/>
賸有詩筒報知己且憑斗酒慰覊愁<lb/>
　　　戊戌元旦早朝<lb/>
曉日曈曨映彩霞先春欲綻上林花侯藩接履朝元旦<lb/>
聖主垂衣御正衙楓陛天高嚴虎豹繡旗寒襲偃龍蛇<lb/>
<pb n="KR4e0165_WYG_104-12a"/>
九重禮樂登三代四海車書正一家<lb/>
　　　早朝<lb/>
宫井疎鐘曙色催五雲百和繞蓬萊優游萬國龍顔動<lb/>
森列千官雉扇開寳鼎赤墀籠曉日玉音丹陛隠春雷<lb/>
城鴉高拂扶桑景白玉橋頭侍從囘<lb/>
　　　初試羊㲨予有一端藏笥中者十年兹教内館<lb/>
　　　始製為衣以禦北風感而有作<lb/>
蕭颯頭顱感是非半生何敢愛輕肥相將歲晩看新製<lb/>
<pb n="KR4e0165_WYG_104-12b"/>
指㸃年華亦故衣北郭嚴凝隨痩馬西州辛苦到殘機<lb/>
病來却恐渾憔悴且試休文舊帶圍<lb/>
　　　和宫端後渠玉亭賞蓮之作<lb/>
玉亭清切五雲邊盆沼誰移玉井蓮來賞正逢初過雨<lb/>
倚看須著半含烟何妨絶代稱君子准擬前身是水仙<lb/>
四十年來同榜客一尊相屬醉花前<lb/>
　　　疊韻荅嚴介谿賞蓮<lb/>
紅衣翠蓋玉闌邊一曲新凉聞采蓮芳潤似擎金掌露<lb/>
<pb n="KR4e0165_WYG_104-13a"/>
清芬疑惹御爐烟主人元是瀛洲客勝賞真成陸地仙别<lb/>
後難忘定何處一樓風雨五更前<lb/>
　　　恭謁顯陵二首<lb/>
曈曨曙色映祥雲臺殿巖巒錦繡紋春氣正濃連王氣<lb/>
人文逾朗應乾文水知宗海千川合脉是真龍五嶽分<lb/>
願獻周原𤓰瓞頌萬年長擁聖明君<lb/>
龍蟠鳯翥有餘竒聖教皇情無盡時華表欲棲千載鶴<lb/>
靈風常滿萬年枝橋山弓劍瞻雲閟寢殿衣冠展月儀<lb/>
<pb n="KR4e0165_WYG_104-13b"/>
地接三都<hi>中都祖陵南都孝陵北都七陵</hi>元咫尺天開一統正雍熈<lb/>
　　　中秋月下懐高進之<lb/>
浦溆虚堂欲暮秋故人青眼夜深留微風明滅漁舟火<lb/>
四壁淒清戌角樓身世渾疑非幻境心期千載有神遊<lb/>
庭前忽報中秋月踏碎花隂未肯休<lb/>
　　　送方矯亭赴南祠部<lb/>
詞人南國古來多乂渡秋江渺渺波兩地客懐俱復爾<lb/>
十年心契奈愁何鳥啼畫省常封印簾捲鍾山且對歌<lb/>
<pb n="KR4e0165_WYG_104-14a"/>
後夜黄金臺上路鴈書頻望下星河<lb/>
　　　昨𢎞治辛酉南畿秋試獲識呉江錢廷輔廷佐<lb/>
　　　兄弟若聮珠駢璧文采映射心竊賞之既别去<lb/>
　　　無從晤言時時往來於懐今嘉靖丁亥夏廷佐<lb/>
　　　以扁舟訪予江村始知廷輔方應郡貢去而廷<lb/>
　　　佐先領正徳己卯鄉薦矣轉盻三朝垂三十載<lb/>
　　　而予亦老矣為之感歎次韵奉荅<lb/>
秋風一曲伯牙琴曾和鳴臯鶴在隂别後相思多夢寐<lb/>
<pb n="KR4e0165_WYG_104-14b"/>
重逢今日是山林大鵬萬里須搏海駿馬高臺為築金<lb/>
見説松陵富酧唱直從皮陸到如今<hi>今呉江即古之松陵</hi>
　<lb/>
　<lb/>
　<lb/>
　<lb/>
　<lb/>
　儼山續集巻四<lb/>
</p>
<p>
</p>
  </div>
</body>
</text>
</TEI>
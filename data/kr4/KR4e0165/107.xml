<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山續集巻七</head> <lb/>
    <p>
<pb n="KR4e0165_WYG_107-1a"/>
欽定四庫全書<lb/>
　儼山續集巻七<lb/>
　　　　　　　　　　　　　明　陸深　撰<lb/>
　七言絶句<hi>七十首</hi>
　　　春日送客即事<lb/>
春隂漠漠晝沉沉度嶺穿林深復深關路望窮人正去<lb/>
野花開處鳥能吟<lb/>
　　　漫興<lb/>
<pb n="KR4e0165_WYG_107-1b"/>
水郭江村不受塵惟將石竹伴閒身玲瓏漏月看雲骨<lb/>
瀟灑含風對玉人<lb/>
　　　登樓<lb/>
掉臂歸來萬里身倚闌無數物華新細尋往事知多少<lb/>
我是明年五十人<lb/>
　　　雨窓春興<lb/>
泉石烟霞共此身總於春雨長精神窓前更有芭蕉樹<lb/>
一夜輸心似向人<lb/>
<pb n="KR4e0165_WYG_107-2a"/>
溪山疊疊雪初寒江水悠悠一釣竿着得羊裘竟何益<lb/>
簑衣和月下前灘<lb/>
　　　晩放舟東渡<lb/>
扁舟揺蕩浦雲東疑有神仙向碧空製得六銖衣試着<lb/>
新凉浮動一襟風<lb/>
　　　題陸封君怡梅巻<lb/>
我家放鶴坡頭樹種近西湖處士居獨板橋邊山十里<lb/>
杖藜來探雪晴初<lb/>
<pb n="KR4e0165_WYG_107-2b"/>
　　　呉江長橋奉和邃庵閣老<lb/>
長年此地往來過風景時時付短歌千尺卧龍如未起<lb/>
水光山色柰愁何<lb/>
　　　買得一小舟往來江上題曰水晶宮<lb/>
三江西下五湖東風月烟波四望中我買一舟輕似葉<lb/>
分明揺動水晶宮<lb/>
　　　架石<lb/>
摽排甲乙位髙低愛殺山翁手自題多少黄金教歌舞<lb/>
<pb n="KR4e0165_WYG_107-3a"/>
落紅空濺雨中泥<lb/>
　　　客至小酌花下<lb/>
客到東軒慰病身嫰凉天氣露華新人生有酒花前飲<lb/>
酒色花枝俱照人<lb/>
　　　春日雜興<lb/>
惜春無計為春留獨倚元龍水上樓無數飛花隨宿雨<lb/>
海門東去更東流<lb/>
　　　題屈處誠雪竹<lb/>
<pb n="KR4e0165_WYG_107-3b"/>
蕭蕭雲物滿堂寒屈老風神向筆端帶雪琅玕三百箇<lb/>
蔣家徑裏見袁安<lb/>
　　　為方思道題畵眉折枝<lb/>
中山紫翠䕶層層合起髙樓對雨凭愛汝一雙花底鳥<lb/>
為春啼殺海裳陵<lb/>
　　　張仙斜<lb/>
驂鸞歸去是何年覆釡山頭有墓田名姓却隨丹竈在<lb/>
縣人相對說張顛<lb/>
<pb n="KR4e0165_WYG_107-4a"/>
　　重陽後六日登鏡光閣五首<lb/>
層層樓閣俯京畿一帶清溪白鳥飛直北長城千萬堞<lb/>
江山如此羙人稀<lb/>
天涯秋色倍思家南鴈歸來萬里沙今是重陽第㡬日<lb/>
登髙無處問黄花<lb/>
曲闌矮几坐晴波柿子胡桃落葉多為愛城西好風景<lb/>
相期一日一來過<lb/>
並馬來尋水西寺春風憶我慣曾遊壁問題字悲歡共<lb/>
<pb n="KR4e0165_WYG_107-4b"/>
簾下爐烟盡日浮<lb/>
城外光隂日易斜城中車馬足風沙此時極目登臨意<lb/>
舊有雲山㡬片遮<lb/>
　　　送楊百川赴南太常典簿<lb/>
南國容臺我舊遊淡花疎竹映髙秋送君秋日容臺去<lb/>
無限鄉心逐水流<lb/>
　　　寄襲錦子<lb/>
春風三月滿汀洲來看瓊花憶壯遊二十年前文墨社<lb/>
<pb n="KR4e0165_WYG_107-5a"/>
思君不見過楊州<lb/>
　　　任城題楊誾直夫泉香書屋二首<lb/>
水紋花氣鬬精神疑是成都賣卜人傳得一區楊子宅<lb/>
藥苖閒洗雨中春<lb/>
常山人家畵不如君家宛在畵中居草堂新開何所有<lb/>
半貯參苓半貯書<lb/>
　　　崇法寺刻竹<lb/>
養花天氣帶微寒林下輕烟製月團忽過僧寮題竹坐<lb/>
<pb n="KR4e0165_WYG_107-5b"/>
春醲如酒對琅玕<lb/>
　　　馬嵬<lb/>
秦關山勢拂雲來才過驪山又馬嵬今日豈知當日事<lb/>
澗花含笑為誰開<lb/>
　　　予素不能飲酒昨至成都僚友並勸予蜀燒酒<lb/>
　　　云可祛暑濕也命家童以蜜和之初吸半醆漸<lb/>
　　　至引滿復能加一酌極有効自後每晨起便飲<lb/>
　　　飲之輙冲和與年少時苦酒迥異不意老來始<lb/>
<pb n="KR4e0165_WYG_107-6a"/>
　　　知其趣乃爾日飲兩三度陶如也家童驚喜謂<lb/>
　　　自飲酒來顔色頗異豈於此將有所得耶笑成<lb/>
　　　一絶<lb/>
向來酒醆太無緣多負風花雪月天今日天公憐老大<lb/>
放懐加量到西川<lb/>
　　　都司紅蕉為逸騎所傷<lb/>
粉墻髙映緑成隂待看紅花雪裏深一任摧殘付蹄囓<lb/>
人間何限惜花心<lb/>
<pb n="KR4e0165_WYG_107-6b"/>
　　　桂州夜宴出青州山查薦名<lb/>
南珎盧橘與枇杷北果紅秋帶晩霞清潤入脾消酒渴<lb/>
甆甌如雪更宜茶<lb/>
　　　張西峯少叅以詩促厯次韻荅之二首<lb/>
㡬時不見張公子風調才情正可人頗怪嵗寒催短景<lb/>
為君遲送一年春<lb/>
秪辦送迎酬過客那知城市有閒人何湏鳳厯看時令<lb/>
才有花開便是春<lb/>
<pb n="KR4e0165_WYG_107-7a"/>
　　　病起獨坐東堂<lb/>
病後光隂逈不同怯寒嗔熱怕當風不知短髪緣何事<lb/>
盡㸃霜華入鏡中<lb/>
　　　來青軒和玉溪韻<lb/>
磴轉峯迴年復年古藤喬木暗流泉西天正在西牕外<lb/>
一片青青落照前<lb/>
　　　送人往姑蘇<lb/>
春病春愁撥不開欲因東海望蓬萊扁舟不得從君去<lb/>
<pb n="KR4e0165_WYG_107-7b"/>
同上姑蘇百尺臺<lb/>
　　　嵇忠穆墓<lb/>
滿川花柳鬭春分城日初髙艷綺雲恩怨一空人代換<lb/>
道旁猶表侍中墳<lb/>
　　　曉過鹹寨<lb/>
壁間黯黯路漫漫茅舍雞聲夜向闌浮世無端渾似夢<lb/>
春來客夢更無端<lb/>
　　　題西域圗<lb/>
<pb n="KR4e0165_WYG_107-8a"/>
自從博望通西域唐代諸豪最盛强今日玉門關外路<lb/>
不須請組繫名王<lb/>
　　　自劉元海嘯起中原馴致契丹金元之盛防微<lb/>
　　　杜漸令人三歎息於徙戎一論也西北諸邊回<lb/>
　　　族尤黠鷙猛嗜慾出於其性此圗簡逺頗得其<lb/>
　　　情狀於丹青之外蓋錦衣沈君所藏展閱之餘<lb/>
　　　不能無感於近事因書一絶其後云<lb/>
　　　題竹送王秉哲<lb/>
<pb n="KR4e0165_WYG_107-8b"/>
平安不用報泥金春雨龍孫看過林贏得清風滿人耳<lb/>
汗青留秘玉堂深<lb/>
　　　題雙嶼<lb/>
水面波心相對開海門西望妙髙臺不須更問蓬瀛路<lb/>
獨棹扁舟自往來<lb/>
　　　題畵鷹<lb/>
素練秋髙草樹枯來從東海勢應孤即看一擊還千里<lb/>
更愛凌風不受呼<lb/>
<pb n="KR4e0165_WYG_107-9a"/>
　　　雪後次西峯韻二首<lb/>
長安旭日照西峯照見峯頭千尺松龍甲虬枝風鬛動<lb/>
蒼顔翠色露華濃<lb/>
獨上髙樓望雪峯有人卧雪伴長松不知門外停車蓋<lb/>
鐵被觚稜睡正濃<lb/>
　　　題倪雲林畵夀齋詩轉夀唐龍江<lb/>
倪郎逸筆夀齋詩轉夀龍江海鶴姿如此山林嵗寒節<lb/>
便拚千文鬢成絲<lb/>
<pb n="KR4e0165_WYG_107-9b"/>
　　　題黄斗塘詩畵<lb/>
飛鴻雪跡為誰留筆底青松走翠虬憶得縣衙公事散<lb/>
聴風聴雨水西頭<lb/>
　　　送顧生文羙遊瑞安<lb/>
碧峯黄葉釀髙秋滿架圗書手校讐見說逺遊南海去<lb/>
好隨龍氣望瀛洲<lb/>
　　　題馮會東雪竹巻<lb/>
强項折腰還一時要看雪裏兩三枝春風桃李花無數<lb/>
<pb n="KR4e0165_WYG_107-10a"/>
白白紅紅吹又吹<lb/>
　　　寄南莊<lb/>
相看無限故園情獨寄西樓向晩晴秋水一奩天上下<lb/>
荻花楓葉隔江城<lb/>
　　　贈董子元<lb/>
汝家舊業天人䇿漢室公卿第一流猶有箕裘待華胄<lb/>
杏花春雨曲江頭<lb/>
　　　題畵萱<lb/>
<pb n="KR4e0165_WYG_107-10b"/>
樹背殷勤祝嵗華短鋤將雨䕶春沙朝來省識丹青意<lb/>
留取堂中日日花<lb/>
　　　題畵寄陶良伯<lb/>
東谷先生谷水東黑頭歸去五雲中門前五柳今如許<lb/>
不負陶家有祖風<lb/>
　　　題悅茶巻<lb/>
水竹交居事事宜更將春思鬬槍旗分符調得中泠到<lb/>
未放松隂鶴夢遲<lb/>
<pb n="KR4e0165_WYG_107-11a"/>
　　　予與襲錦子别凡十年矣丙戍冬初再得書不<lb/>
　　　勝馳想題此寄之<lb/>
人間真有楊州鶴海上寜無青鳥書一紙應湏萬金價<lb/>
相思又是十年餘<lb/>
　　　題馬麟畵蘭<lb/>
秋風九畹正離離畵裏相看一兩枝欲寄所思無柰逺<lb/>
閒拈湘管對題詩<lb/>
　　　梅雪絶句三首<lb/>
<pb n="KR4e0165_WYG_107-11b"/>
嶺南多梅却少雪塞北苦寒花絶無爭似吳峯千尺白<lb/>
暗香疎影兩三株<lb/>
主人亭子青山曲雪䕶梅花傍綺疏扶起隔宵淹酒病<lb/>
裹頭袖手仗消除<lb/>
淺沙細水獨相親無頼飛瓊妬早春本是玉肌偏耐冷<lb/>
捲簾孤負惜花人<lb/>
　　　挽人失偶<lb/>
春辭原上花銷雨鸞去臺空鳯獨飛寒夜燈前開故篋<lb/>
<pb n="KR4e0165_WYG_107-12a"/>
不知淚滿舊縫衣<lb/>
　　　題竹隱巻<lb/>
抛却閒緣謝畏途短床方簟竹閒鋪睡餘滿地西風後<lb/>
亂掃枯枝下酒壚<lb/>
　　　過無錫<lb/>
泉聲髙下青山裏樹影蕭疎廢堞前無數客愁驅不盡<lb/>
買魚沽酒喚開船<lb/>
　　　人持元史至用二十陌得之<lb/>
<pb n="KR4e0165_WYG_107-12b"/>
囊中恰减三旬用架上新添一束書但使典墳常在手<lb/>
未嫌茅舍食無魚<lb/>
　　　夀陽察院次壁間韻二首<lb/>
無心隨處夢魂安古栢臺深五月寒自笑青山老居士<lb/>
松牕閒殺舊蒲團<lb/>
疎慵聊與拙相安華髮蕭蕭鏡裏寒門掩萬山深院静<lb/>
古槐成蓋綠隂團<lb/>
　　　試院初寒偶閱陶詩<lb/>
<pb n="KR4e0165_WYG_107-13a"/>
三日無詩太好竒<hi>放翁事</hi>莫將胸次惱希夷不知彭澤緣<lb/>
何事十七年來九首詩<lb/>
　　　寄姚文光<lb/>
白鶴江頭白鶴村水芳沙暖有名園谿南九月黄花信<lb/>
欲覓餐英夜過門<lb/>
　　　鄉人送菊列之堂中<lb/>
滿堂秋色又年華白白紅紅客到家不似東籬老陶令<lb/>
只愁無酒對黄花<lb/>
<pb n="KR4e0165_WYG_107-13b"/>
　　　前十年願豐堂曾識金宗魯後十年宗魯之子<lb/>
　　　復至江山如昨而余已老矣不知今吾故吾寜<lb/>
　　　何如耶漫興一首<lb/>
曾看老馬五花紋驥子風神又出羣世上驪黄總相似<lb/>
不知誰為掃千軍<lb/>
　　　過溪莊留題<lb/>
漠漠平田水漫流溪莊端合雨中遊主人愛客千金夀<lb/>
報爾天香萬斛秋<lb/>
<pb n="KR4e0165_WYG_107-14a"/>
　　　謝何登之恵玉蘭<lb/>
揚州何遜最能文江水東流隔暮雲我有好峯三十六<lb/>
玉蘭花發正思君<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_107-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山續集巻七<lb/>
</p>
<p>
</p>
  </div>
</body>
</text>
</TEI>
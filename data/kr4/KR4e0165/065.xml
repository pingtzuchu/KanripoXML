<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十五</head> <lb/>
    <p>
<pb n="KR4e0165_WYG_065-1a"/>
欽定四庫全書<lb/>
　儼山集巻六十五<lb/>
　　　　　　　　　　　　　明　陸深　撰<lb/>
　　墓誌銘四<lb/>
　　　朱夫人秦氏墓誌銘<lb/>
朱夫人秦氏壽七十有一以嘉靖三年冬十一月乙酉<lb/>
卒於玈溪尚書之里第尚書公哭之哀凡朱之内外族<lb/>
人哭之哀秦之人來哭之哀里之人相向而哭之又哀<lb/>
<pb n="KR4e0165_WYG_065-1b"/>
嗚呼是可以考夫人之終矣卜以又明年丙戌冬十月<lb/>
十一日奉窆於錦澚西祖塋之次嗣子警詧以尚書公<lb/>
之命來問銘於陸深予家朱秦間猶東西鄰也外氏梅<lb/>
於朱尤近習聞夫人之徳稔矣其敢辭乃按秦君文解<lb/>
狀誌之文解夫人猶子也狀稱秦出髙郵之䢴溝本宋<lb/>
太史少游之族建炎南渡有諱知微者遂來居上海髙<lb/>
祖以政曾祖必通皆修隠操祖瓊號松軒軒豁有壯氣<lb/>
父諱濟號午山樂善舉義屹為秦望夫人其長女也母<lb/>
<pb n="KR4e0165_WYG_065-2a"/>
李氏有淑行夫人生六年而母背育於祖母張夫人幼<lb/>
有至性松軒翁竒愛之事翁與張夫人迨事繼母朱曲<lb/>
有禮意以孝聞稍長嫺女紅通書史大義故憲副鈍菴<lb/>
朱公擇婦也嚴年十六以歸尚書公事鈍菴公與王夫<lb/>
人必敬必慎鈍菴時時自官中寄詩勉其子夫人即熟<lb/>
記舉其語諷之尚書未達時為歌詩或出無聊語夫人<lb/>
亦時時誦之鈍菴公既謝政歸夫人遂總攝家政鉅細<lb/>
豐約悉有條理雖尚書一錢以上不妄費也至脫簪珥<lb/>
<pb n="KR4e0165_WYG_065-2b"/>
以佐賓朋無靳容成化甲午尚書舉鄉試卒業南雍夫<lb/>
人與俱躬織絍以助薪水之費甲辰登進士捷報至而<lb/>
夫人適歸寧于秦宗人豔之夫人意沖如也宦轍所至<lb/>
夫人輙隨尚書内掌刑曹外司按察每夜歸必請所訊<lb/>
罪至大辟即愀然曰人命事重君必慎之𢎞治戊午鈍<lb/>
菴公屬纊時撫簀呼曰兒婦安在若將有所屬者諸婦<lb/>
迭往瞠目視曰欲見秦婦耳夫人奔喪還意甚傷之既<lb/>
尚書服除還朝夫人遂留侍王夫人遣一側室從是時<lb/>
<pb n="KR4e0165_WYG_065-3a"/>
尚書未有子也夫人侍王夫人備至内外裕如已而尚<lb/>
書奔王夫人之喪還百事具舉有助𦵏者尚書欲却之<lb/>
與夫人意合一無所受凡尚書有所舉措惠澤及物必<lb/>
力賛之夫人意有所為或尚書所未及也故尚書宦成<lb/>
九列無内顧之憂朱氏之門閥益以大白首敬共猶一<lb/>
日也處妯娌有惠御臧獲有禮尚書公晩未獲嗣每擇<lb/>
佳媵以進冀有子焉及舉子愛之不啻已出尤人所難<lb/>
者訓諸子諸姪各底成立有為時文儒彬彬起科第者<lb/>
<pb n="KR4e0165_WYG_065-3b"/>
雅尚勤儉無華侈之風有餘財即以濟貧乏故卒之日<lb/>
無留贏焉奉午山公尤盡孝愛午山卒時夫人年髙且<lb/>
七十矣奔走於殯𦵏遂感風眩待其弟姪輩每近於厚<lb/>
有憂深思逺之意非世俗所能窺也夫人諱端字惠以<lb/>
甲戌年十一月六日生受封至宜人子二長警太學生<lb/>
方以器局需用娶沈氏次詧俊敏績學娶陸氏女二長<lb/>
適都察院檢校張岦次適中書舎人陸修内外孫男女<lb/>
凡十人云唯夫人出自舊族歸于名家天錫之厚既有<lb/>
<pb n="KR4e0165_WYG_065-4a"/>
異稟而所以為觀刑之地者固有本哉令妻壽母賢婦<lb/>
孝女具彛道焉抑足為世教勸也懋矣是宜銘銘曰<lb/>
玉駢珠儷為世所珍並善兩美肖哉斯人尚書有婦夫<lb/>
人有夫鵲巢麟趾詎云絶無以似以續大厥門戶忠臣<lb/>
碩輔茲焉維伍玈溪縈流蘋蘩載羞霜露之感曰萬春<lb/>
秋<lb/>
　　　軍器局副使宋公墓誌銘<lb/>
按公宋姓澄諱一清其字也山東武定州之宋其先也<lb/>
<pb n="KR4e0165_WYG_065-4b"/>
曾祖士榮祖仲輔父福文思院副使母裴氏其世也宣<lb/>
徳初仲輔始以尺籍𨽻武功中衛故世為都人成化癸<lb/>
已公以修大内功陞文思院副使𢎞治改元免歸辛酉<lb/>
復以修城功再起為軍器局副使正徳丙寅謝歸其官<lb/>
也李氏其配也子男六長鑑丁夘舉人娶葉氏次鉞辛<lb/>
未進士拜行人娶徐氏次鐸冠帶娶田氏次鈺武功中<lb/>
衛總旗娶王氏次鎧娶戴氏次鏜孫三曰廷相曰廷槐<lb/>
曰廷椿其後也女三袁賢馮華范銓其壻也孫女一適<lb/>
<pb n="KR4e0165_WYG_065-5a"/>
俞志同公少學進士業乃更從司空以世其官器局秀<lb/>
整幹畫精密於職必勤也天性孝友慷慨樂施家無妾<lb/>
媵之奉而言動淳直無弗愛者其行誼類此其生也以<lb/>
景泰乙亥八月三日卒以正徳壬申正月廿有三日享<lb/>
年五十有八其𦵏也卜以是年二月廿有一日從先兆<lb/>
於小南城之側乃乞銘於太史氏深曩入京聞都門外<lb/>
三友堂名籍甚既乃鑑來自余授詩遂登堂識公焉和<lb/>
厚愿雅儉勤以文余偉而敬之三友堂者公所葺也外<lb/>
<pb n="KR4e0165_WYG_065-5b"/>
環花卉中庋圖史以友章縫之士又曰因以教子以求<lb/>
益者也夫友以徳徳可以世矣丁夘之秋鑑鉞同領鄉<lb/>
薦余再登堂賀焉公從二子欣欣迎余辛未夏余再入<lb/>
京而鉞已成進士余再登堂賀焉琴尊無恙而公已病<lb/>
不能揖客余私憂之閱嵗而訃至余四登堂則遂哭之<lb/>
矣不五載而人事果何如也若公其無憾也已余宜銘<lb/>
銘曰<lb/>
有要者途彼踐斯棘古稱不卑我力我職有尼而止亦<lb/>
<pb n="KR4e0165_WYG_065-6a"/>
起而仕以茲澤餘溉及厥子彼都人士風人所思思公<lb/>
不見悵矣其悲順則斯委歸亦曰全過而式者後千萬<lb/>
年<lb/>
　　　西郊先生瞿公墓誌銘<lb/>
正徳壬申十二月某日𦵏我西郊先生於長溪館甥深<lb/>
寔以職事獲誌其藏曰先生諱崙字茂卿故有别業在<lb/>
西郊習而稱之曰西郊先生云誥贈後軍都督府經歴<lb/>
諱晟之孫義郎蒲泉公諱霖之子也少失母鞠於祖母<lb/>
<pb n="KR4e0165_WYG_065-6b"/>
誥封太安人凌氏稍長受業於從父今臨安太守南山<lb/>
先生有成矣蒲泉公委之家焉先生稍用其學於家家<lb/>
遂斬斬晩事繼母孫孺人以孝聞又䖍事凌太安人太<lb/>
安人時時來就其養𢎞治辛亥嵗饑輸粟若干詔補官<lb/>
迺大有貲積晩用雄一鄉先生不為守聚計益務施予<lb/>
樂惠建義友輩有落莫者資之使大發然竟不言或梁<lb/>
於行或轊於死或衣於寒糜於饑貸於所不能償者百<lb/>
金時舉也蒲泉公觀其志已甚恱焉公嚴先生事之無<lb/>
<pb n="KR4e0165_WYG_065-7a"/>
不得者章服儼然寡言和色君子惜其無推挽之者使<lb/>
當世獲其用而僅見之一家焉見之一鄉焉就其孝友<lb/>
所至已可準古所謂鄉先生者其人矣年五十有九以<lb/>
某年某月某日卒配陳孺人有淑徳佐賛之道稱其為<lb/>
先生婦也子男三長曰鵬績學攻文歴試南北京闈娶<lb/>
吳氏繼曹氏仲曰鶴為進士業有聲娶唐氏俱太學生<lb/>
季曰鸞娶韓氏補醫學訓科息女三長殤劉杰潘文其<lb/>
壻也孫男七曰學顔學曾學思學孟學周學召學伊孫<lb/>
<pb n="KR4e0165_WYG_065-7b"/>
女五嗚呼惟深前孺人瞿實先生之親姑家公太史之<lb/>
憐孺人也不置久而必泣凡遇孺人之兄弟必泣又遇<lb/>
孺人之諸姪則又泣伯氏宗海與先生兄弟行也謀所<lb/>
以慰太史公者迺以長女壻深及委禽焉而歿深獲以<lb/>
舅禮事先生每嵗時候問則先生必泣於堂陳孺人必<lb/>
泣於室或留與鵬同學往來出入先生未嘗不送迎焉<lb/>
退而與孺人相向未嘗不泣深既得官而還思所以慰<lb/>
先生者議以弱女歸先生之孫而先生不可作矣嗚呼<lb/>
<pb n="KR4e0165_WYG_065-8a"/>
銘曰<lb/>
匪古迺世匪今斯人承茲傳茲以萃厥身亦有不朽斯<lb/>
文永存宅是長溪以需後恩<lb/>
　　　丁素軒墓誌銘<lb/>
素軒丁公既卒之明年謀以某月日奉窆於某原其外<lb/>
孫冐良予同年友也次其遺行其子倫奉以請銘予讀<lb/>
焉而得公之為人也公諱某字良玉號素軒金陵人也<lb/>
其先世籍廬州祖貴從起淮甸以功授泗州千夫長父<lb/>
<pb n="KR4e0165_WYG_065-8b"/>
某南京某衛鎮撫娶馬氏封<hi>闕</hi>人至公之身以輸粟功<lb/>
加贈鎮撫府君為明威將軍母為太恭人其兄輝進爵<lb/>
如父階公自幼不羣齠年失怙哀毁如成人親母愈謹<lb/>
長即綜理家政日不暇給所為多敦本善俗之行故賢<lb/>
者不以為陋中才者不以為過也孝友之性得於天者<lb/>
獨至薦時拜墓禮容有章昆弟之間形骸可合併也外<lb/>
祖父馬英以錦衣指揮調廣東卒歸柩託公經紀其喪<lb/>
卒為之守墓不替嘗服賈從者發槖覺而不言道遇人<lb/>
<pb n="KR4e0165_WYG_065-9a"/>
為貸家所苦即傾槖代之蓋長者云性不嗜酒故平生<lb/>
不見其茍簡與人交雖不為斬絶而富貴崇髙之勢毋<lb/>
得而加焉以𢎞治癸亥之嵗八月乙夘壽終于正寢上<lb/>
距所生宣徳之癸丑春秋七十有二配馬氏子男一即<lb/>
倫孫男二曰武曰斌息女三長適明威將軍徐某次適<lb/>
舎人李芳又次歸于山東參政冐某為繼室嗚呼善必<lb/>
獲報報將在公之後也叙而銘之銘曰<lb/>
徃也惟忠國之所臧惟孝惟弟家焉斯昌嗟嗟丁公厥<lb/>
<pb n="KR4e0165_WYG_065-9b"/>
存則良遙遙餽邊不有其藏俾食厥報曰莫敢當推于<lb/>
上世有燁寵光嗟嗟丁公奉徳馭已統在有繼豈曰非<lb/>
美惠家睦宗含和履砥開國之孫明威之子不愧于生<lb/>
不朽于死勒辭貞珉永奠厥止<lb/>
　　　處士朴菴倪公墓誌銘<lb/>
浙之東處士朴菴倪先生卒訃于京師其仲子翰林院<lb/>
庶吉士宗正解官歸治喪且𦵏奉其友人張君邦竒所<lb/>
為狀問銘於松江陸深深按處士諱某字用文一諱彬<lb/>
<pb n="KR4e0165_WYG_065-10a"/>
餘姚人也曾祖諱某祖諱允中有隠徳父諱守禮有詩<lb/>
名處士美丰儀善談辯詞吐鴻鬯時舉經史奥義相詰<lb/>
難一座皆傾其所為多俊爽不動以利不屈以勢又能<lb/>
以信義服其鄉人鄉人爭訟有不願之官府而願得處<lb/>
士一言者嵗時伏臘必聚宗人酌以酒告以振宗為善<lb/>
之道衆皆恱家理故薄而好客不倦多取給於外氏勇<lb/>
於為義嘗覽范文正義田記擊節嘆曰吾志也兒子二<lb/>
郎終成之迨晩一歛其邁徃之氣歸於爾雅又儒者也<lb/>
<pb n="KR4e0165_WYG_065-10b"/>
喜歌詩通隂陽術伎有造精者其所不信而深排之則<lb/>
浮屠法與巫覡云處士少處人倫之變長而能教其子<lb/>
尤為人所稱初守禮公年既長無子其伯兄意以己子<lb/>
後公未幾公繼娶陳氏生處士及處士之弟又未幾而<lb/>
公卒時處士年纔十餘耳始謀者瞠曰兩遺孽去之則<lb/>
産吾産也日來擾其門穴窻毁瓦推瓶倒罌躬穫以歸<lb/>
則要諸路擊而奪之死者屢矣時陳母外無以禦强暴<lb/>
内無以庇其孤日夜哭泣因以喪明處士百千委曲以<lb/>
<pb n="KR4e0165_WYG_065-11a"/>
有成立而陳母卒後每見目眚者則為之一慟至其待<lb/>
讎者之子弟未嘗不如族人也是可謂怨而不怒者矣<lb/>
處士食指既衆家尚不給或勸之曰若子盍使之從賈<lb/>
處士聞之歸撫其子曰吾兒賈人耶是當以文學裕吾<lb/>
家使之讀書不輟若是者可謂不惑於流俗而善貽謀<lb/>
者矣今談者必曰倪處士倪處士云年六十有四以一<lb/>
疾而卒時𢎞治丁夘閠正月某日也配汪氏賢而能相<lb/>
子男三長某次即宗正次<hi>闕</hi>　孫男五<hi>闕</hi>　息女二將<lb/>
<pb n="KR4e0165_WYG_065-11b"/>
以某月日𦵏某原深與宗正同舉進士又同官茲弗敢<lb/>
弗著宗正哭而告予曰吾七年於外求以禄養今得禄<lb/>
而吾親不逮已矣深聞而愈悲之乃系之銘曰<lb/>
遭變孰難難歸於厚有蓄弗施而匯為其後嗟嗟處士<lb/>
仁勇曷負剛則不折貧而能守惟不折與守乃見其有<lb/>
勒辭貞珉以永不朽<lb/>
　　　曹母顧孺人墓誌銘<lb/>
友人曹君𢎞濟幼喪母鞠於祖母孺人既喪大父連喪<lb/>
<pb n="KR4e0165_WYG_065-12a"/>
其父獨依孺人以居實兼兩世四親之義及是孺人卒<lb/>
𢎞濟為斬衰服三年𢎞濟長深十有四年而交數宿食<lb/>
孺人舍嘗登堂納拜焉時孺人年已八十毛間黄白于<lb/>
領癯如而精堅家事一不關白其孫𢎞濟得專力於學<lb/>
慨然以報劉為志𢎞治甲子春𢎞濟將有事於科場而<lb/>
孺人遂屬纊嗚呼悲哉深適還自南雍哭孺人於殯次<lb/>
弔𢎞濟於繐幃𢎞濟毁瘠扶而拜杖而起殆不勝哀既<lb/>
而以深粗明已志又識孺人諉誌其藏深辱𢎞濟忘年<lb/>
<pb n="KR4e0165_WYG_065-12b"/>
視孺人寔有母道且勤館穀之徳敢不是著按狀孺人<lb/>
顧姓諱妙真義望曹公度之側室也其先嘉定人有諱<lb/>
叔臧者孺人之父也始來占籍海邑初公度既壯無嗣<lb/>
父母憂焉聞孺人潛徳欵懇求之閱時果産子瑞以繁<lb/>
曹宗孺人幼聰慧精女紅父母甚愛之慕公度之為人<lb/>
而歸之孺人執禮不越事舅姑如事父母事其嫡如事<lb/>
舅姑久之萃愛敬焉凡事事必謀及於孺人孺人務殫<lb/>
心竭誠咸輔厥宜終始一軌其修饋祀必時以㫖其治<lb/>
<pb n="KR4e0165_WYG_065-13a"/>
衣飾必儉以潔其處閨閫必嚴以肅相夫子應宗黨御<lb/>
僮僕皆有憲度各滿其願公度遂以富饒禮義甲海邑<lb/>
孺人之力居多己酉遭公度之喪壬子喪其子悉采古<lb/>
禮而襄之婦道母道盡之矣晩年唯一孫侍養尤篤情<lb/>
愛每親師取友必戒之曰近君子逺小人毋爽厥徳以<lb/>
忝所生癸亥秋嬰疾厯冬徂春而勢愈張猶呼𢎞濟與<lb/>
之欵語曰吾且忍死終待汝成迨𢎞濟試御史臺還忽<lb/>
厲聲曰吾不濟矣勉諸後勉諸後言迄而逝時二月某<lb/>
<pb n="KR4e0165_WYG_065-13b"/>
日也享年八十有六云子男一即瑞娶吳氏息女一曰<lb/>
淑蘭皆先孺人卒孫一即𢎞濟邑庠生娶談氏曾孫凡<lb/>
五長恢亦邑庠生次懐次憬次愷次懌卜吉於𢎞治某<lb/>
年某月某日奉窆於范溪祖塋之側禮也惟孺人儉勤<lb/>
淑謹長順和惠粗渉書史能知古今得失至於醫卜書<lb/>
筭博古格物之類皆合于學蓋其天性然也其為忠臣<lb/>
碩師於曹諒矣哉宜銘銘曰<lb/>
穆穆孺人終昌曹氏如劵斯獲允副厥始緝勩纍勛豈<lb/>
<pb n="KR4e0165_WYG_065-14a"/>
愧良史勤家惠宗嫡仲任只中更家紛載罹夫子居中<lb/>
應外有容有禮莫齡撫孫携手提耳將食其報竟不少<lb/>
俟短景下馳挽歌莫起徽志必承豈曰生死范溪滔滔<lb/>
有芹有芑後千百禩鬱鬱髙壘<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_065-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻六十五<lb/>
</p>
<p>
</p>
  </div>
</body>
</text>
</TEI>
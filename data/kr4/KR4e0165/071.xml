<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十一</head> <lb/>
    <p>
<pb n="KR4e0165_WYG_071-1a"/>
欽定四庫全書<lb/>
　儼山集巻七十一<lb/>
　　　　　　　　　　　　　明　陸深　撰<lb/>
　　墓誌銘十<lb/>
　　　勅贈安人孫氏墓誌銘<lb/>
故蔡安人既成𦵏矣始及贈典既成贈矣始克誌之蓋<lb/>
誠有待也哉於是上海陸深得按武選汪君文盛狀書<lb/>
之將追而納之𤣥堂之右誌曰安人姓孫氏封户部主<lb/>
<pb n="KR4e0165_WYG_071-1b"/>
事河南商城縣學訓導蔡先生諱貫之配也孫故崇陽<lb/>
望族居里之橋墩港世修隠徳有諱賢者寔生安人安<lb/>
人始生嶷然殊異氣柔而聲和五嵗能讓七嵗知戒九<lb/>
嵗精女紅讀孝經小學列女傳都通大義年二十四封<lb/>
君先生受于孫氏之廟而室之封君出名家少即聰頴<lb/>
過人蔡處士府君諱英愛之為擇婦必孫氏女既成禮<lb/>
中外交賀先生方為邑弟子員遭嵗惡家遂中落安人<lb/>
脱簪珥服飾以佐賓祭經史之費罔徳色焉封君讀書<lb/>
<pb n="KR4e0165_WYG_071-2a"/>
安人紡績俱入夜分或至達旦積勤本儉以復家㡬中<lb/>
興焉時處士府君與太夫人鄉居距十里許安人問安<lb/>
歸無間朝夕得甘㫖必先奉處士府君甞曰相兒子他<lb/>
日亢吾宗新婦之力也𢎞治戊午封君先生始循例貢<lb/>
至京師授職商城安人從之數年縞衣糲食晏如也太<lb/>
夫人年八十餘留崇陽安人每一思之輒數日不懌歸<lb/>
省視者至再既沒終具悉出潔鮮不倚辦於妯娌既𦵏<lb/>
號慟思慕若不勝焉僉曰孝婦云性澹泊尤不喜飲酒<lb/>
<pb n="KR4e0165_WYG_071-2b"/>
好周人之急了無後望不欲子姓析居綜理家政老而<lb/>
不倦孤姪祿與玉安人撫之人不知非已出也卒以有<lb/>
立下至臧獲有過必曲為掩覆無喜怒之形以正徳十<lb/>
二年十月十日終于正寢夀六十有八明年戊寅二月<lb/>
廿七日𦵏于青山祖塋之次禮也子男四長曰朝朴茂<lb/>
務農後安人<hi>闕</hi>年卒次曰翰縣學生次曰乾户部員外<lb/>
郎僉浙江按察司事季曰榦縣學生息女二長適<hi>闕</hi>
次適<hi>闕</hi>　孫男八孫女五初僉憲乾成進士于京師即<lb/>
<pb n="KR4e0165_WYG_071-3a"/>
為迎養之謀未數月遽以訃去既禫還朝列職卿省適<lb/>
今上皇帝入繼大統覃恩宇内亟有褒贈之錫安人孝<lb/>
敬慈恵之報獲於天者異數已若是矣僉憲文學器識<lb/>
淵懿明粹雅負經綸之望翰榦諸季俱以經術需次顯<lb/>
榮方將徵諸人事殆有餘祉焉應法宜銘銘曰<lb/>
古稱善相獲良惟艱况也宦成從以間關亦有善教思<lb/>
食其報鸞封鳳章泉壤斯耀運有蚤莫徳則不朽惟善<lb/>
之徵十索而九嗟嗟安人尚有餘慶我銘徯之陵谷為<lb/>
<pb n="KR4e0165_WYG_071-3b"/>
證<lb/>
　　　承直郎汀州府通判宜亭劉公墓誌銘<lb/>
公姓劉氏諱兖字復之别號宜亭其先汴人有諱亨叔<lb/>
者始占籍華亭亨叔生仲禮仲禮自華亭遷上海今遂<lb/>
為上海人仲禮生文中世修隠操文中生鈍贈奉政大<lb/>
夫真定府同知公之祖也考諱玉别號静齋義授散官<lb/>
妣王氏實生公資稟頴拔丰神和雅倜儻有大志受易<lb/>
于鄉先生陳晩莊造詣卓然有科第之望屢試不利成<lb/>
<pb n="KR4e0165_WYG_071-4a"/>
化間以例貢入國監時丘文莊公為祭酒甚嚴於諸生<lb/>
少許可見公文翰加賞拔焉注選還家餘二十年孝友<lb/>
之風動于宗黨癸酉始上天官第入優等授汀州府通<lb/>
判甚有政恵巡按御史張公委以糾巡之職汀故反側<lb/>
郡也公謫姦撫良四境咸安適江西盜起閩廣騷動調<lb/>
浦城兵素稱難制守巡官檄公領之撫馭有方軍民兩<lb/>
便巡按御史胡公深加奬勞自是勞勩遂感嵐瘴猶裹<lb/>
疾視事不怠越嵗疾再作乃乞謝政當道者慰留再四<lb/>
<pb n="KR4e0165_WYG_071-4b"/>
竟不可歸與鄉士夫作晩香之㑹觴咏為樂者數年以<lb/>
嘉靖二年癸未二月二日終于正寢上距所生天順戊<lb/>
寅十月八日得夀六十有六云娶山氏舊家淑徳先公<lb/>
數年卒卜以是嵗冬十二月十日丙午𦵏于方濱祖塋<lb/>
之右啟山孺人之封祔以側室錢氏而合焉子男二長<lb/>
兆元績學承家廩膳生娶瞿氏錢氏出次兆先胡氏出<lb/>
女四談斗曹寳諸茀其壻也一未行公故名家也潤澤<lb/>
演溢淵源殊矣而明秀豈弟公實有焉筮仕大郡遂克<lb/>
<pb n="KR4e0165_WYG_071-5a"/>
樹立而引年勇退蹈止足之戒殆今之完人者非耶尤<lb/>
善筆札工為詩早侍遊宦多聞見之益盃酒談笑綽有<lb/>
風致不見有蹙迫矯拂之態今莫窺其際也初公有母<lb/>
兄充時從父坦齋先生命為後後坦齋有子而充早世<lb/>
復歸承大宗焉終身事坦齋父子也坦齋卒服心喪者<lb/>
三年人尤以此重之深與公累世㜕婣髫丱時辱公為<lb/>
忘年之交知公為深兹兆元涕泣奉狀以請乃誌而銘<lb/>
之銘曰<lb/>
<pb n="KR4e0165_WYG_071-5b"/>
赤劉啟祚代有聞人清門宿望奕葉維新嗟嗟汀州脱<lb/>
頴絶塵既文既史惟子惟臣才以兼濟夀以成仁萬古<lb/>
者名百年之身孰是完歸嫓美先民先民遺訓惟徳有<lb/>
鄰以昌厥後孫子振振我刻銘詩此石不泯<lb/>
　　　勅贈文林郎監察御史王公封太孺人齊氏合<lb/>
　　　　𦵏墓誌銘<lb/>
公諱振字廷舉年六十有三以正徳十三年卒𦵏大梁<lb/>
之東郊越十有四年戊子是為嘉靖之七年今上皇帝<lb/>
<pb n="KR4e0165_WYG_071-6a"/>
大推恩典始以子琇貴勅贈文林郎南京湖廣道監察<lb/>
御史配齊氏封太孺人太孺人受封之六年年七十有<lb/>
三以甲午十月八日考終于正寢時琇以江西按察僉<lb/>
事捧表入朝適還便省得視殯殮人以為異數云卜以<lb/>
明年乙未四月某日𦵏于邊村崗之東野遷御史公合<lb/>
焉禮也深方為關輔之役道大梁甞與僉事同官因往<lb/>
弔焉僉事拜且泣曰昔子贈我也知我有老母在也今<lb/>
吾𦵏母也而不虞子之遽來也是偶然耶乃揮涕指庭<lb/>
<pb n="KR4e0165_WYG_071-6b"/>
下所琢石曰必以是為託詰旦具縗絰造館授狀深慰<lb/>
而諾焉按王之先出下邳世居皮家渡口有諱仁者隠<lb/>
徳元世仁生興興從我太祖髙皇帝起兵編伍寧國衛<lb/>
太宗入靖永樂間調宣武衛遂家于汴興生順順生通<lb/>
通娶戴氏生丈夫子其仲即御史公也是時同衛人齊<lb/>
能娶王氏實生太孺人年十七歸公公性嚴毅於人不<lb/>
茍合朴直有古風通解文義尤善筆札成化間太監藍<lb/>
忠鎮守汴亷知公乃出令免公事事而事文書焉藍本<lb/>
<pb n="KR4e0165_WYG_071-7a"/>
静安公亦樂事之廿餘年無與為比會藍卒而劉琅者<lb/>
至矣琅貪暴甚公甚憂之託疾求退不得退歸謂齊孺<lb/>
人曰將不與禍會乎吾且毒吾兩目庶㡬脱此孺人止<lb/>
之曰何自苦乃爾彼左右人可請也公百計通之<lb/>
果免歸琅敗凡佐琅者俱敗而公迄無他孟兄威早世<lb/>
遺孤環珮公撫之如已子均其財産使各得所待諸弟<lb/>
釗賢鋭恩義曲至咸有成立云公喜焚修晨起必誦内<lb/>
典數巻而止夜必瓣香祈天無間寒暑初公家甚落孺<lb/>
<pb n="KR4e0165_WYG_071-7b"/>
人來歸佐以紡績每勸之經營于外而内事一切任之<lb/>
事舅姑飲食必躬致每向公作好語曰吾家世寧終賤<lb/>
貧乎須教諸子讀書為衣冠流時僉事方七嵗適在旁<lb/>
孺人撫其頂曰不尚有是兒乎乃延師擇友日日課之<lb/>
既而公寢疾以卒孺人泣謂僉事曰汝父棄汝早以貧<lb/>
遺汝吾恐累汝學當為汝謀使裕由是僉事得一意向<lb/>
學遂以科第起人以為賢母云子男四長玠娶侯氏次<lb/>
瑜娶吳氏次琮娶陳氏三子皆先卒次即琇娶何氏繼<lb/>
<pb n="KR4e0165_WYG_071-8a"/>
娶李氏孫男八曰紳曰祿曰爵曰化曰中孚曰中立曰<lb/>
中行曰中逵孫女二曾孫二惟太孺人始終以道誼相<lb/>
御史公起家身食僉事之報銘在是銘曰<lb/>
治世尚文亂尚武革武從文翁與姥誕育季子文中虎<lb/>
王氏日昌天所祜兩美並世難縷數始離終合穴吾土<lb/>
式車奠椒孰敢侮邊村髙原高膴膴太史作詩殿萬古<lb/>
　　　竹溪韓公夫婦合𦵏墓誌銘<lb/>
嗚呼是為韓從事竹溪之墓顧孺人虛左合焉藎臣自<lb/>
<pb n="KR4e0165_WYG_071-8b"/>
判荆門州奔還哀慕切至治喪如禮以告予曰先人之<lb/>
𦵏已成卜矣非舅孰銘孺人予先姑女也故藎臣謂予<lb/>
為舅而竹溪視予外兄也嗚呼予尚忍銘吾竹溪耶竹<lb/>
溪諱恕字希仁少有美質秀偉頴敏學進士業便通已<lb/>
乃棄去例授浙江都司知印從父雪莊公命也雪莊仕<lb/>
主景寧簿母談氏韓故上海舊族代多長厚世系具予<lb/>
所撰雪莊墓誌中竹溪易直簡修和厚醖藉言行皆衷<lb/>
不屑屑於聲利家遂中落雪莊在景寧幾兩考每嵗一<lb/>
<pb n="KR4e0165_WYG_071-9a"/>
往省行李道萬山中蕭然也雪莊歸談孺人道卒竹溪生<lb/>
事死𦵏竭力以濟人稱其孝教子親自課程人稱其嚴<lb/>
中嵗乃闢園圃構亭榭時與賓客徜徉花間當其意興<lb/>
所到奕碁染翰尤為灑落人稱其逸晩授章服衣冠偉<lb/>
如雖從事資勞亦復棄去也年六十有二以嘉靖壬寅<lb/>
五月七日考終于正寢孺人諱愛梅父省軒顧公與今<lb/>
御醫定芳同母産也而長莊順淑慧夙嫺禮度廣南太<lb/>
守草堂先生鍾愛之擇壻得竹溪既歸孝敬勤儉為韓<lb/>
<pb n="KR4e0165_WYG_071-9b"/>
宗倚賴和妯娌睦宗婣御羣小曲有禮意談孺人卒費<lb/>
孺人繼之孺人左右奉養必得其心人以為難而竹溪<lb/>
之孝益光矣初雪莊有弟維死無後雪莊以幼子慈後<lb/>
之慈於本生欲兼其業竹溪以為法不應爾義可也竟<lb/>
割産畀之會竹溪有從兄恩亦死無後孺人抱仲子國<lb/>
以與竹溪曰是不當後乎母煩再割也邑人兩賢之得<lb/>
年四十有八先竹溪十六年卒寔嘉靖丁亥之九月廿<lb/>
九日也竹溪感孺人之誼終身不娶以報至是大封焉<lb/>
<pb n="KR4e0165_WYG_071-10a"/>
禮也子三長藎臣以太學生授濟南經歴遷荆門州判<lb/>
淳謹有治材娶潘氏次國太學生出後娶沈氏季俞臣<lb/>
娶潘氏孫女二孫男二宗道宗周嗚呼予家海上數世<lb/>
矣與韓顧聯婣藎臣甞學於予每侍京邸御醫則同朝<lb/>
班固骨肉之託也歸將託竹溪以老焉今已矣予又安<lb/>
忍不銘吾竹溪耶銘曰<lb/>
生以禮胄配當其偶是曰夫夫婦婦克昌厥後以貽不<lb/>
朽有眠牛首與載同久<lb/>
<pb n="KR4e0165_WYG_071-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻七十一<lb/>
</p>
<p>
</p>
  </div>
</body>
</text>
</TEI>
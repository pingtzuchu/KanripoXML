<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十九</head> <lb/>
    <p>
<pb n="KR4e0165_WYG_069-1a"/>
欽定四庫全書<lb/>
　儼山集巻六十九<lb/>
　　　　　　　　　　　　　明　陸深　撰<lb/>
　　墓誌銘八<lb/>
　　　勅封太安人趙氏墓誌銘<lb/>
唐母趙太安人考終於上海之里第時嘉靖丁酉十一<lb/>
月廿有三日上距正統丁夘閏七月廿有三日享年九<lb/>
十有一江西提學副使錦之母也太安人以副使君貴<lb/>
<pb n="KR4e0165_WYG_069-1b"/>
受勅蓋刑部郎中時推恩云副使君太安人季子也諸<lb/>
子惟副使君侍斂含棺衾咸躬親惟謹人以為副使君<lb/>
寔亢唐宗而太安人成副使君之賢寔有功於唐卒食<lb/>
其報天道何如也深之女弟歸副使君逮事太安人習<lb/>
聞太安人之風久中書舍人<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>與共事館閣每泣向深<lb/>
曰太母之歿非舅孰宜銘且父命也今𦵏有期乃奉副<lb/>
使君所自為狀以請至勤深不容辭按狀安人之父曰<lb/>
趙怡閒翁母潘氏皆儒家世居上海之南浦怡閒翁開<lb/>
<pb n="KR4e0165_WYG_069-2a"/>
門授徒以師道尊一鄉無子晚舉安人與潘孺人鍾愛<lb/>
之安人自幼陶染詩禮動合經訓不但工女紅已也既<lb/>
笄歸封刑部郎中質菴府君以慈恵温淑稱府君前室<lb/>
有子曰鋭曰銑側室子曰鎰及二女安人子之逾於已<lb/>
子皆成美才子若女亦徳之如所生質菴府君事封衢<lb/>
州知府容軒府君甚孝安人每先意承之奉養備至容<lb/>
軒翁春秋髙遘疾危甚醫禱弗效質菴偕安人不離在<lb/>
右疾既革乃跪泣榻前翁舉手撫之曰汝夫婦孝誠篤<lb/>
<pb n="KR4e0165_WYG_069-2b"/>
至願生子孫如是如是時安人適娠復向安人語之曰<lb/>
吾此去當懇諸㝠官乞一賢子畀汝逾月而副使果生<lb/>
質菴好客賓朋常滿座講經考史鳴琴賦詩日以為樂<lb/>
鮮入内室故内政悉安人主之媵妾童僕上下罔不得<lb/>
其歡心平生不好積聚恒曰積財乃積惡耳故自日用<lb/>
外輒以施人貧乏來告者必委曲賙貸之雖給者負者<lb/>
相繼咸弗較曰彼不得已固當聞有建橋梁甃道路者<lb/>
輒傾囊助之弗靳蓋其性然也𢎞治乙夘副使舉鄉試<lb/>
<pb n="KR4e0165_WYG_069-3a"/>
明年登進士第安人自家以五經漢唐諸書寄京邸囑<lb/>
之曰汝少年登科聞見未廣公餘宜從事於此為報效<lb/>
之地母徒從朋儕日遊燕為也出知東明復以脯醢葅<lb/>
鮓遺之曰以此佐汝滋味汝第飲官中水可也既為給<lb/>
事中安人色喜曰此官必廉能得之已而為逆閹仇䧟<lb/>
去判深州或來慰之則又曰士大夫當保名節官資去<lb/>
來寄寓等爾正徳壬申質菴棄世副使以刑部員外郎<lb/>
守制還既禫除欲乞侍養安人㣲知之遂命長子錞赴<lb/>
<pb n="KR4e0165_WYG_069-3b"/>
銓錞時盛文名乃授浙江布政司都事援例歸養安人<lb/>
曰汝兄歸汝宜行以報國也始還朝遂轉郎中丙子奉<lb/>
勅審錄湖廣竣事多平反寃獄安人復喜曰刑官當如<lb/>
是尋遷江西按察司副使提督學校俄為逆籓詿誤罷<lb/>
歸安人曰是非命耶時安人年七十餘矣日惟焚香瀹<lb/>
茗集諸孫婦女講説閨房儀範或談善惡報應之事以<lb/>
自娛至於服飾華麗不好也居常布素至浣濯不忍棄<lb/>
間見侈麗輒戒之曰人當積福茍暴殄天物有神罰矣<lb/>
<pb n="KR4e0165_WYG_069-4a"/>
字紙偶墮地者亟俯拾水火之曰此聖人所製寧可汚<lb/>
賤耶其謹厚仁敬多類此年過八十猶聰明不衰惟齒<lb/>
則盡脱予女弟躬視諸饌咸手成淖糜每為陸氏婦加<lb/>
一飱又數年得痺疾嵗輒發發輒殆副使君延致名醫<lb/>
時以善藥扶養元氣少愈嗣後每月發治如前久之迺<lb/>
月三四發即治不復效矣遂不復起而始終可無憾也<lb/>
惟安人毓徳於豐亨之世言歸於閥閱之家安享富盛<lb/>
逾九望百而子孫滿前金紫在側嵗時稱觴為夀則手<lb/>
<pb n="KR4e0165_WYG_069-4b"/>
撫曾𤣥常百十人翟冠霞帔高堂中坐望之如神人而<lb/>
懿徳仁風内外人飲之不能盡大江以南賢母未之或先<lb/>
也其子女盈十半出安人長銳工部司務取山氏次銑<lb/>
娶杜氏次鎰娶陸氏錞即都事娶余氏俱先卒錦娶陸氏<lb/>
封恭人千户李棨士族周遲顧源清盛珊陳熊其婿也孫<lb/>
男十六人長斆次徽次徹次文太學生次㣲亦俱先卒<lb/>
次攷太學生次即<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>中書舍人内閣誥勅房辦事次稷<lb/>
鄉貢進士次致次敔亦卒次敏又次交燮斕贇衮皆太<lb/>
<pb n="KR4e0165_WYG_069-5a"/>
學生孫女十四曾孫男二十五人𤣥孫十人深與憲副<lb/>
有兄弟之誼視母猶母也顧旅食京華徒以空文為役<lb/>
嗚呼尚忍言哉𦵏之日卜以己亥嵗之仲冬三日啟刑<lb/>
部府君之壙而封焉銘曰<lb/>
厥家之興縁起以婦惟子之賢寔視其母孰克兼之世<lb/>
則鮮有嗟嗟安人取之左右人亦有言惟徳不朽闗雎<lb/>
閟宫風猷迺久嗟嗟安人式啟唐胄既恵既慈亦創亦<lb/>
守鸞封自天翬翟在首百嵗何遲同穴惟友慶澤之餘<lb/>
<pb n="KR4e0165_WYG_069-5b"/>
以豐厥後太史銘之泉深土厚<lb/>
　　　黄良式妻陳氏權厝誌銘<lb/>
太學生黄標之妻陳氏賢而客死死又無年三男二<lb/>
女纍纍然逆旅也標將扶櫬歸攢而問銘於予標予<lb/>
姊子也自幼從予問學人稱曰陸家宅相予愛之往嵗<lb/>
戊子予赴内召㩦家入都時標亦以家從梅淑人甚愛<lb/>
憐陳氏婦數稱其賢嘗謂予黄氏甥落落有竒氣輒不<lb/>
便委曲而陳氏婦低昻應之為能成吾黄氏姑之志也予<lb/>
<pb n="KR4e0165_WYG_069-6a"/>
在成均淑人多病陳氏婦數來視如所生然既予南遷<lb/>
黄甥陳婦復跋渉從之去國丁酉嵗予召自蜀籓明年<lb/>
標自故鄉來卒業太學陳氏婦再從之行又明年乃以<lb/>
疾卒於崇文門東之寓舍年三十有九實嘉靖己亥十<lb/>
有八年四月晦日也予方自扈從還揮涕哭之曰天乎<lb/>
天乎何奪吾甥之賢婦之遽也標為書三千餘言以狀<lb/>
其遺行予屢讀之不能終一篇乃撮其大者以叙之叙<lb/>
曰陳婦諱香父金邑庠生母沈氏嘉定東鄉之采桃港<lb/>
<pb n="KR4e0165_WYG_069-6b"/>
北人也黄陳皆蘇故大家相距百餘里竹泉先生為標<lb/>
擇配凡閲數十家閱陳女賢好以龜卜于家祠龜不焞<lb/>
而兆兆又吉遂納幣焉會標出繼大宗事所後母俞孺<lb/>
人竹泉則相之成婚及期父母醮之曰兩姑之間難為<lb/>
婦兒勉之逮事俞孺人極其誠敬時俞孺人寡居齋蔬<lb/>
灰心歸依釋教常悶悶既而憮然曰早知有新婦若是<lb/>
安用自苦為壬午嵗竹泉先生暨吾姊孺人卲大母孺<lb/>
人俞孺人相繼四喪家蠱紛紛起陳婦賛標内外事帖<lb/>
<pb n="KR4e0165_WYG_069-7a"/>
然時病痘而産理家務無少懈迨己丑歸自京師每慰<lb/>
標曰此行甚勞畏而君之志識殊進矣標首肯再四壬<lb/>
辰六月以母沈孺人搆病急拏小舟江行中暑幾危坐<lb/>
是遂病會重入都而醫藥不能效矣既屬纊猶以好言<lb/>
慰標曰兒女事有君在當再世為夫婦矣標發其行篋<lb/>
才有故衣三襲遂用以斂而標哭之極其哀云標又哭<lb/>
向予曰吾婦貞淑勤儉出自天性其初入予室也妯娌<lb/>
姑姊妹或相陵侮受之若騃既就枕簀間簌簌有涙聲<lb/>
<pb n="KR4e0165_WYG_069-7b"/>
疑而問之輒對曰偶然念吾父母耳標少躁急當事有<lb/>
動聲色者畧不校徐俟氣平曰君怒解耶若此數數標<lb/>
每愧而改焉標事夜坐臨文讀書或處分人事每至宵<lb/>
分必以女工佐之未甞先寢有時親友紛集或客從逺<lb/>
來琴奕觴詠連留浹旬日從中治具甚辦親疎等數秩<lb/>
如至撫兒女必加嚴標少假借之乃曰惜兒害兒也一<lb/>
錢尺帛必留俟標用甞曰婦人私蓄即皆夫財耳出入<lb/>
之際人亦能挾之吾斷不為也會嵗歉適場禾被毁家<lb/>
<pb n="KR4e0165_WYG_069-8a"/>
繁食指不給乃日織布一疋晨令市米又不給至稱貸<lb/>
又不給或盡脫簮珥標念之後豐稔償以數十金又不<lb/>
願為粉飾費曰是可買田宅遺諸兒也嗣後服用皆淡<lb/>
素有一青布幃施卧榻不易者十九年其賢多此類予<lb/>
益不忍聞遽視標曰止止長子光次炎次熒女二人乃<lb/>
為之銘銘曰<lb/>
孰啟之賢而弗永其年孰傳若賢汝夫則然子以母賢<lb/>
而嗣息緜緜身後身前定者彼天聊用掘泉盍虚左以<lb/>
<pb n="KR4e0165_WYG_069-8b"/>
遲兮歸全<lb/>
　　　廣濟教諭周先生配朱孺人墓誌銘<lb/>
孺人姓朱氏諱某湖廣廣濟教諭南池周先生之配太<lb/>
醫院冠帶醫士同之母長洲耆儒東山先生之長女也<lb/>
東山翁以師道重吳中故孺人通孝經小學大義攻女<lb/>
紅復攻筆札能楷書翁鍾愛之自諸生中識南池曰是<lb/>
可妻也既歸南池南池為郡弟子員每試必在首選文<lb/>
章名籍籍起時世家大族争禮致為塾師嵗留客館時<lb/>
<pb n="KR4e0165_WYG_069-9a"/>
訥菴府君盧孺人具慶在堂每去輒囑之曰吾父吾母<lb/>
得卿侍頗勝吾養也辛酉秋鄉試下第歸盧孺人遘疾<lb/>
南池亦因以疾孺人竭力醫禱會盧孺人卒喪𦵏事殷<lb/>
家遂中落然事訥菴公甘脆未甞不具優游以至七十<lb/>
有六乃終人以為難云南池凡八舉於鄉至己丑始以<lb/>
貢選於廷授開化縣學訓導孺人從之九載叙陞廣濟<lb/>
教諭在廣濟遂以疾挾幼子囿東歸至小姑山卒寔嘉<lb/>
靖戊戌之十一月十七日也距其所生成化丁酉之五<lb/>
<pb n="KR4e0165_WYG_069-9b"/>
月十五日年六十有二云子男三長即同娶盛氏繼徐<lb/>
氏以精通醫術選視慈慶宫官匠次册吳學生娶陳氏<lb/>
次即囿贅胡氏女二吕恩葛藟其壻也孫男四爻乂學<lb/>
覺孫女二卜以嘉靖己亥十月初六日𦵏于胡搭村祖<lb/>
塋之次予比還朝善病數飲同藥徳之同固文雅往來<lb/>
久始知其學有所自而孺人之賢可書者又每若此遂<lb/>
按給事顧君狀而銘之銘曰<lb/>
其生也五湖之隂其沒也九江之潯天一毓靈與大化<lb/>
<pb n="KR4e0165_WYG_069-10a"/>
兮浮沈賢婦慈母尚有光于古今<lb/>
　　　碧溪先生孫公墓誌銘<lb/>
公諱鵷字朝序號碧溪姓孫氏孫之上世蓋在前宋靖<lb/>
紹之間來遷上海黄浦之南因姓其地至今曰孫家灣<lb/>
云髙祖諱昌髙祖妣王氏曾祖諱善曾祖妣唐氏祖諱<lb/>
怡字某别號節軒賓州學正祖妣張氏考諱寅别號愛<lb/>
溪義授散官妣張氏生二子長鶚字朝立號黄溪仕為<lb/>
刑部司務卒於官次即公也初愛溪府君之才兩子而<lb/>
<pb n="KR4e0165_WYG_069-10b"/>
愛之也以宦業付黄溪以家業付碧溪故各有立而上<lb/>
海之孫氏益以大黄溪領鄉薦公每周旋兩都間㑹愛<lb/>
溪府君病風公侍疾特敬謹疾尋愈既卒哀禮兼至迎<lb/>
張孺人于新居孝養具備孺人卒公哭之哀曰昔我迎<lb/>
母圖報也茍私所遺為利也悉以供窆𦵏之費黄溪之<lb/>
柩至自北都公號涕奔迎尤竭心力嘉靖壬午子繼祿<lb/>
領鄉薦捷至公喜且泣曰吾自辛亥之嵗受誣鄉惡幾<lb/>
不能家明年妻亡旋已無室吾兒才八齡耳與兄妹零<lb/>
<pb n="KR4e0165_WYG_069-11a"/>
丁㩦負人所不堪姑忍死植立課之讀書僅僅足自慰<lb/>
辛巳之嵗長子繼爵又折吾門書香無復望矣兒幸成<lb/>
名豈天之報我耶乃撿括租利一切蠲之每事愈從寛<lb/>
簡鄉人以為恵既乃築室當市區規制楚楚有祠有堂<lb/>
有樓有寢悉比於禮義徐内翰少湖有文記之别築涵<lb/>
虚亭于宅西吟嘯觴詠時閱古書其中儼然身在圖畫<lb/>
居甞誨繼祿等曰族人體異而派同者也臧獲分殊而<lb/>
理一者也天若玉汝于成當立義户以覆宗黨使無頼<lb/>
<pb n="KR4e0165_WYG_069-11b"/>
者均有所庇築義塜以掩胔骼使無後者得有所歸此<lb/>
吾志也汝等識之繼祿奉斯言以請銘于深深聞而歎<lb/>
曰此盛徳事嗚呼如公之志安得盡白於天下也深少<lb/>
與黄溪先生同學為進士業或時宿食其家公必從旁<lb/>
具殽羞撰筆硯咸精潔有條緒每戯作長者語慰之曰<lb/>
此今日之佳子弟乃異日之賢父兄也顧黄溪相與一<lb/>
笑公亦鼔掌若和答然宛宛如昨日事而遽銘公之墓<lb/>
耶黄溪之𦵏深實銘之數載間人事果何如也公年僅<lb/>
<pb n="KR4e0165_WYG_069-12a"/>
五十有五以丙申八月九日生以庚寅八月十日卒兹<lb/>
卜以癸巳某月某日𦵏于薔薇涇祖塋之穆以合于張<lb/>
孺人之藏張出舊族孺人有賢行繼配許氏能相子男<lb/>
五長繼爵縣學生配朱氏俱蚤世次即繼祿有文行名<lb/>
將起甲科娶胡氏張出次繼孝聘喬氏次繼儉聘陳氏<lb/>
又次繼英許出孫女二惟公孝弟天厚綜理才周善能<lb/>
以不足累致有餘故其起弊興衰之業視人人特易至<lb/>
於安恬好禮不嗜勢利與人交克已而信議論無阿有<lb/>
<pb n="KR4e0165_WYG_069-12b"/>
不合理者輒面折之尤人人所難云嗚呼如公之才安<lb/>
得盡用於天下也宜銘銘曰<lb/>
既起其家亦成其子前千百年曰此嗣美後千百年自<lb/>
此而始吁嗟碧溪不朽在此<lb/>
　　　唐母梅孺人墓誌銘<lb/>
予友思巖唐君世明既卒之十有八年其配梅孺人卒<lb/>
孺人予室淑人之女兄也吾海邑唐以顯達梅以故舊<lb/>
兩家並著姓而先世又同鄰閈烏溪之上督府都事桂<lb/>
<pb n="KR4e0165_WYG_069-13a"/>
巖公為仲子擇配以告于都憲簡菴公公喜曰此殆天<lb/>
合也孺人既歸思巖君君讀書好義有直聲學進士業<lb/>
成累舉京闈不第寔孺人以勤儉孝敬佐之一族稱賢<lb/>
然不能有娠屢為思巖置妾媵以好言温色御之竟亦<lb/>
不育遂無子以承宗為之子孺人中嵗病乳癰久之甚<lb/>
苦承宗畢力醫治之少愈復作作復愈戊戌嵗疾作如<lb/>
初承宗忽夢具禮服走京師向予拜乞文字傴僂望見<lb/>
予館几上樹金書牌額作闕字醒而恠之曰此何祥也<lb/>
<pb n="KR4e0165_WYG_069-13b"/>
疑之而孺人竟以八月七日終于病癰及承宗緘書問<lb/>
銘適予上疏乞歸田蒙上勉留詣闕謝唐生絳從旁道<lb/>
其詳如此絳承宗之母弟也予始發書歎曰此豈有黙<lb/>
定者耶孺人諱某考悅清先生諱元妣張氏孺人少負<lb/>
淑質事父母昆弟克盡其道歸于唐迨事都憲公公清<lb/>
白歴四朝無厚遺都事公宦遊南都尤為淡泊孺人安<lb/>
之惟蚤莫勤勞以取給奉姑余孺人于家更為委曲余<lb/>
孺人素羸疾湯藥飲食不敢輒委諸人人會都事公訃<lb/>
<pb n="KR4e0165_WYG_069-14a"/>
自南都還孺人相思巖力營祭𦵏居常治家咸井井如<lb/>
禮賓客姻親無少失門户日以豐潤既孀居恒處一室<lb/>
以節自苦疾既革亟呼承宗語之曰兒固唐氏一脉吾<lb/>
育之胎孩中黽勉作人毋墜祖業吾無子而有子矣此<lb/>
汝父之心也言訖而逝上距所生成化癸巳之正月十<lb/>
日享年六十有六云一子即承宗為邑庠生文翰方有<lb/>
聲娶倪氏孫男三杜槐桂孫女三長適陸文禧餘未行<lb/>
兹卜以某年某月某日啟思巖之𦵏而合焉為之銘銘<lb/>
<pb n="KR4e0165_WYG_069-14b"/>
曰<lb/>
夀不以年嗣不以身傳同歸及泉而世乃並賢藏焉息<lb/>
焉於萬斯年<lb/>
　<lb/>
　<lb/>
　<lb/>
　<lb/>
　儼山集巻六十九<lb/>
</p>
<p>
</p>
  </div>
</body>
</text>
</TEI>
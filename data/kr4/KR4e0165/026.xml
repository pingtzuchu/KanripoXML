<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二十六</head> <lb/>
    <p>
<pb n="KR4e0165_WYG_026-1a"/>
欽定四庫全書<lb/>
　儼山集巻二十六<lb/>
　　　　　　　　　　　　　明　陸深　撰<lb/>
　　册<lb/>
　　　應制擬撰皇天上帝册文<lb/>
伏以浩蕩難名萬物被生成之徳高明在上一人嚴昭<lb/>
事之誠蓋神莫尊於天而乾實稱爲父遹伸曠典適當<lb/>
𦕈躬恭惟昊天上帝一氣感通四時成歲佑人家國每<lb/>
<pb n="KR4e0165_WYG_026-1b"/>
形仁愛之心福我邦圻益致聰明之助左右列聖隂隲<lb/>
下民迨于沖人特隆大庇爰自宗藩入繼臨御十有八<lb/>
年迄今眷命維新坐受四夷萬國全付以君師之任宛<lb/>
同乎父子之傳每荷元慈深慙克肖陽爲賞隂爲罰懋<lb/>
成亭毒之功日重輝月重輪廣運中和之徳勉圖報稱<lb/>
莫罄名言惟是尊崇載揚大美彼清虛一大之説已渉<lb/>
不經况郊禘六天之文僅成巫史慨自周家制作之後<lb/>
沿於漢儒傅㑹之餘魏晉傷繁隋唐過濫自茲以降曾<lb/>
<pb n="KR4e0165_WYG_026-2a"/>
何足云欲章無二之尊願洗千古之陋惟我祖考若未<lb/>
暇於一朝顧此典彝如有待於今日是用請之九聖告<lb/>
于百神恭上寳册曰皇天上帝庶明主宰之大義用極<lb/>
尊親之至情裕後光前郁郁之文斯在居高聽下恢恢<lb/>
之量維容伏願穹顥居歆羣黎徧徳精誠仰達永承黍<lb/>
稷之馨香明照俯臨尚冀牛羊之右享敢昭鴻號敬藉<lb/>
休光<lb/>
　　表<lb/>
<pb n="KR4e0165_WYG_026-2b"/>
　　　賀景雲表<lb/>
恭遇嘉靖十七年九月十九日景雲見者臣等誠懽誠<lb/>
忭頓首頓首稱賀上言伏以太平有象雲呈五色之竒<lb/>
聖壽無疆雷動千官之祝惟皇天景垂霄漢由聖人德<lb/>
至山陵事罕前聞人爭快覩茲蓋伏遇皇帝陛下道通<lb/>
𤣥極德合神明奉三無私永爲民物之主宰應五百運<lb/>
達觀禮樂之㑹通甞謂敬莫大於享天乃若孝宜先於<lb/>
嚴父爰求典則用究精微四郊九廟之鼎新二祖七宗<lb/>
<pb n="KR4e0165_WYG_026-3a"/>
之對越崇禋太室肇啓明堂配享之禮將行感應之機<lb/>
先動時維季秋之月日臨己丑之辰有雲自天浮空抱<lb/>
日非烟非霧氤氲璀璨以爲章如囷如輪舒巻悠揚而<lb/>
有氣適當丙巳漸向明離戢干戈於四夷如颺露布兆<lb/>
子孫於千億蓋取雲仍矧王相悉合於土行廼休滋方<lb/>
進於水徳列詩書而無愧寫琰琬以增輝天亦何言人<lb/>
皆有目雖傾海嶽難既揄揚皇上方且謙讓於未遑惟<lb/>
祈黙報禮官遂竭精誠而固請浹月始從此大聖人之<lb/>
<pb n="KR4e0165_WYG_026-3b"/>
所作爲而古帝王之所未有者也臣等徒深踴躍莫效<lb/>
㳙埃感覆冐生成之恩焉知帝力仰流通契合之妙粗<lb/>
識天心堯望方隆企昭回於紛郁舜歌載續揚爛縵於<lb/>
風聲瞻丹陛以蟻旋下彤庭之虎拜自天有命紀至瑞<lb/>
於百僚望氣成文䕶眞龍於九五臣等無任瞻天仰聖<lb/>
欣躍之至謹奉表稱賀以聞<lb/>
　　　聖駕廵幸承天恭視顯陵禮成賀表<lb/>
伏以大孝統天旋轉法乾坤之運至仁御世晶華合日<lb/>
<pb n="KR4e0165_WYG_026-4a"/>
月之明禮重山陵恩覃梓里茲蓋伏遇皇帝陛下聖由<lb/>
天縱性本生知視四海爲一家運天下於掌上循憂勤<lb/>
惕勵之道居不遑寧妙鼓舞作興之機身先率物德純<lb/>
不已文王之所以爲文善取諸人大舜於是乎為大<lb/>
有典有則無怠無荒永懐豐鎬之故都夙軫園陵之大<lb/>
事禮詳法制義取廵行誕告多方爰攄獨斷下九天之<lb/>
仙蹕蕭萬騎於雲屯士氣騰懽人心望幸旌旗聨駱總<lb/>
列宿於北辰輦輅迢遥薄大江於南紀先驅響應屬車<lb/>
<pb n="KR4e0165_WYG_026-4b"/>
景從故以三千里之郵程僅供兩旬日之足力萬靈擁<lb/>
衞一德感通風伯雨師前清塵而後灑道嶽神川后高<lb/>
降福而卑效靈少駐帝鄕載瞻王氣望鼎湖之龍已遠<lb/>
悵華表之鶴方還堂隧來同橋山啓秘躬親卜兆何閔<lb/>
曾之孝足云兼試省方舉舜禹之隆以續可謂一舉而<lb/>
大備是誠千載之希逢者也臣等叨扈聖輿仰承彝典<lb/>
漢高之過沛上惟侈歌詞光武之入南陽徒私親貴粤<lb/>
遠稽於往牒孰有盛於明時慶協天人光増海㝢利見<lb/>
<pb n="KR4e0165_WYG_026-5a"/>
龍飛於舊邸何啻衣錦鄕之榮式貽燕翼於名藩佇聞<lb/>
湯沐邑之賚陽春白雪和簫韶於九成郢樹荆門震嵩呼<lb/>
之萬歳益勤贊頌奚罄名言伏願帝治垂衣百代永金<lb/>
甌之固皇圖磐石萬年延寳祚之長臣等無任瞻天仰<lb/>
聖欣躍感戴之至謹上表稱賀以聞<lb/>
　　　大駕廻鑾賀表<lb/>
伏以六飛告至大慰都人就日之心三台既平式符太<lb/>
史占天之法禮隆仁孝功蓋乾坤茲蓋伏遇皇帝陛下<lb/>
<pb n="KR4e0165_WYG_026-5b"/>
天與人歸聖文神武紹二祖七宗之綂得三王五帝之<lb/>
傳鴻烈駿厖懋樹無前之績蘿圖寳籙方開有道之長<lb/>
臨御十有八年邁徳三千餘載父天母地尊祖敬宗握<lb/>
天子之權以行天子之事居聖人之位而得聖人之時<lb/>
誠大有爲真不世出四郊並建總條貫於百王九廟鼎<lb/>
新煥文章於三代主鬯得託分茅有人比承慈闈之上<lb/>
昇軫念顯陵之中隔躬行展謁親事卜征汛掃松楸敬<lb/>
恭桑梓光賁飛龍之邸某水某丘詩陳鳴鴈之篇一遊<lb/>
<pb n="KR4e0165_WYG_026-6a"/>
一豫蓋王度極於無外而天子必也有親爰自啟行旋<lb/>
及竣事惜寸隂之隙粤有萬幾推一孝之端可徧四海<lb/>
遹彰渙汗誕告廻鑾惟聖人以天下爲家然明主必宅<lb/>
中圖大寢園載肅輿輅既匡號令速於風行歡聲鼔爲<lb/>
雷動㑹諸侯於方嶽寔嚴後至之誅禮百神於行朝益<lb/>
妙先天之用暨敷恩澤載沛徳音復賦蠲租每自近以<lb/>
達遠睦宗綏族蓋由親以及疎舉千古之曠儀無非事<lb/>
者成一王之典禮有足徴焉馳道三千還期兩月念宗<lb/>
<pb n="KR4e0165_WYG_026-6b"/>
廟社稷之重雨夜兼程忘舟車鞍馬之勞星霜並戴蜂<lb/>
屯蟻附縁途見喜色之欣欣虎歩龍行遠道瞻聖容之<lb/>
穆穆揮毫落紙時有賡歌授几開筵常霑寵宴鄙周王<lb/>
之歷塊八駿奚爲陋漢武之横汾三疊安取未有人君<lb/>
之盛節乃若今日之大成者也臣等夙荷恩慈仰叨涵<lb/>
育扈從多幸恭承帝賚之駢蕃居守何功欣覩天顔於<lb/>
咫尺妥靈宗祏額手臣工虎豹九關儼高居之上帝雲<lb/>
龍千載慶嘉會於一時伏願艮福咸和乾剛廣運無逸<lb/>
<pb n="KR4e0165_WYG_026-7a"/>
乃逸用收位育之功日新又新以保雍熈之治臣等無<lb/>
任瞻天仰聖欣戴踊躍之至謹上表稱賀以聞<lb/>
　　　應制擬撰請慈表<lb/>
伏以昊天㒺極難名鞠育之恩日月不居永抱幽明之<lb/>
恨屬嘉平之四日憶昇舉之初年情若茹荼叩地號天<lb/>
之靡及事同逝水瞻雲愛日以何從今則倐届大祥再<lb/>
移寒序園陵迢遞悵迷漢水之風煙几殿悲涼愴履玉<lb/>
階之霜露雖禮有盡於先王之制而哀難窮於孝子之<lb/>
<pb n="KR4e0165_WYG_026-7b"/>
心欽惟皇妣慈孝貞順仁敬誠一安天誕聖獻皇后聖<lb/>
靈慈儉性成睿明天賦昔佐先帝徳昭彤管之音肆佑<lb/>
𦕈躬運啟蘿圖之祚俔天作合流淑化于二南儷極居<lb/>
尊正母儀于四國詎意曜輪匿景月殿淪輝六宮莫覩<lb/>
於風儀萬姓盡同於雨泣白雲千載仙遊之歳月何長<lb/>
𤣥序三冬人世之光隂易邁以今特假昇𤣥之醮用伸<lb/>
追遠之誠恭陳鳯座於𤣥堂肅迓虬軒于丹陛伏願白<lb/>
蜺青駟並嚴駕以遥臨蘭殿椒房覽故宮而延竚咫尺<lb/>
<pb n="KR4e0165_WYG_026-8a"/>
儼如存之日清虚登極樂之天瑶饌瓊羞少設崑丘之<lb/>
宴寳燈華燭暫爲絳闕之畱鑒沖子之至誠洋洋乎如<lb/>
臨其上眷諸孫之在鞠煦煦然若寘于懐遺庥誕集於<lb/>
宮闈景福永綏於廟祏無任激切瞻仰之至謹具表祈<lb/>
請以聞<lb/>
　<lb/>
　<lb/>
　<lb/>
<pb n="KR4e0165_WYG_026-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻二十六<lb/>
</p>
<p>
</p>
  </div>
</body>
</text>
</TEI>
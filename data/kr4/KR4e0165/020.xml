<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二十</head> <lb/>
    <p>
<pb n="KR4e0165_WYG_020-1a"/>
欽定四庫全書<lb/>
　儼山集巻二十<lb/>
　　　　　　　　　　　　　明　陸深　撰<lb/>
　　樂府<lb/>
　　　豫章臺<lb/>
豫章臺使君來銅符五馬春風回春風先傍誰門户破<lb/>
屋蕭蕭四邊土吹開隂冱見陽和散盡呻吟到歌舞洪<lb/>
都風土古不薄唐宋雄藩漢名落南州猶存徐孺祠西<lb/>
<pb n="KR4e0165_WYG_020-1b"/>
山遥映滕王閣豫章臺前秋日晴豫章臺下秋水清年<lb/>
年嵗嵗送人去送君今去獨含情<lb/>
　　　潼闗㑹<lb/>
　曹操與韓遂馬超㑹語潼闗超負其多力隂欲突前<lb/>
　捉曹公曹公左右將許褚瞋目盻之超乃不敢動<lb/>
單馬潼闗㑹阿瞞來送虜不恨事無成但恨事不武馬<lb/>
將軍人中虎力能捉曹公眼當空許禇英雄成敗常有<lb/>
幸舞陽殺人十四五<lb/>
<pb n="KR4e0165_WYG_020-2a"/>
　　　舍東桑<lb/>
　昭烈少孤舍東南角籬上有桑樹生高五丈餘遥望<lb/>
　見童童如小車盖或謂當出貴人昭烈兒時於樹下<lb/>
　戲言吾必當乗此羽葆車<lb/>
東籬桑樹五丈餘童童結成羽葆車下有大耳竒男兒<lb/>
耳大志亦大擊劍走馬聊讀書左龍右鳳西南飛來銜<lb/>
桑土補舊居采桑桑有葉鑚桑桑有火桑葉成文章桑<lb/>
火不照中原土<lb/>
<pb n="KR4e0165_WYG_020-2b"/>
　　　昌門别<lb/>
　孫策命太史慈往撫劉繇士衆於豫章左石皆曰慈<lb/>
　必北去慈去約六十日果還<lb/>
把臂昌門别還期兩月中不負孔北海寧負孫江東英<lb/>
雄託身非無地但恨相逢少知己臣念檻車恩君忘射<lb/>
鉤耻滿篋當歸空復爾<lb/>
　　　望夫石<lb/>
望夫處近青天天高高山連連妾身化為石夫歸是何<lb/>
<pb n="KR4e0165_WYG_020-3a"/>
年夫不歸妾誰憐夫歸石能前夫有父與母高堂意雙<lb/>
懸妾不能前誰炊爨煙<lb/>
　　　　右石在鉛山車盤嶺之最高處僅以形似名<lb/>
　　　　傳稱此石處處有之自唐人山頭風雨之句<lb/>
　　　　而騷壇遂為一大題目藻製甚富予少亦有<lb/>
　　　　擬作今過其地為補古樂府一篇要止於義<lb/>
　　　　理焉以示同行姚時望土人告予謂此石頗<lb/>
　　　　著靈異每遷謫之人過其下必多風雨不亦<lb/>
<pb n="KR4e0165_WYG_020-3b"/>
　　　　有雲霧羃其頂若夫賢人君子與顯逹者之<lb/>
　　　　徃來雖隂晦必為之開霽恒視以為占驗予<lb/>
　　　　是晚宿驛亭適有㣲雨飄灑明晨就道行經<lb/>
　　　　其下碧天如洗紫翠萬狀一望可數百里也<lb/>
　　　　予視時望為之一笑<lb/>
　　　楊白花<lb/>
楊白花隨風起春風吹江隔江水楊花飛度江水東綺<lb/>
房繡闥珠簾櫳不恨花無主但恨花無力一夜風來留<lb/>
<pb n="KR4e0165_WYG_020-4a"/>
不得<lb/>
　　　堂山高<lb/>
堂山高風木何蕭騷中有壯士骨英英不能銷昔日陳<lb/>
太丘於今見其曹天台六邑地淳風轉漓澆墓門多遺<lb/>
淚過客思奠椒越山南趨勢如萬蛟左蟠右結匯為土<lb/>
膏煌煌靈芝秀其苗千古萬古堂山高<lb/>
　　　莫老虎<lb/>
　王師平偽呉其將莫天祐號老虎者尚團土城以拒<lb/>
<pb n="KR4e0165_WYG_020-4b"/>
　命錫山儒士縋城說降今其故墟名新安云<lb/>
平江夜縛張九四吳波不動吳山膩齊雲樓前半死灰<lb/>
殺氣隂隂北門至當年部將號老虎血戰區區一抔土<lb/>
計誠左心獨苦城頭夜納儒士語可憐黄金買辭賦礟<lb/>
震聲中散如雨姑蘇臺麋鹿麌麌<lb/>
　　　畏虎<lb/>
　招友也時政虐虎暴<lb/>
君畏浦我畏虎兩情慊慊各不武浦有舟航虎不可主<lb/>
<pb n="KR4e0165_WYG_020-5a"/>
叢牙雪白舌有火利爪中人如捋土東村西落豚犬空<lb/>
山前老嫠淚如雨浦頭潮落水不波浦兒五歲能揺櫓<lb/>
白蘋芳芷鴻鴈高樓船横濟鳴簫鼓我歌君莫嗔君還<lb/>
聽我語未聞虎渡河但見君渡浦<lb/>
　　　見竹篇<lb/>
　慰孝子也孝子見物而思親<lb/>
昔見竹真不俗今見竹今痛哭竹色自來無改移昔日<lb/>
何樂今何悲森森遶屋秋更緑盡是先人手栽玉竹未<lb/>
<pb n="KR4e0165_WYG_020-5b"/>
化人當還舉頭見竹猶承懽直節空九霄清風尚千古<lb/>
徘徊竹間路照影月當午好竒有客頻到門何况人間<lb/>
父子恩君不見孟生筍湘娥痕<lb/>
　　　搏狼篇<lb/>
狼來村煙黒狼去村煙紫迢迢青川路雞豚豈堪此雞<lb/>
豚尚可殺我稚子使者從東來耰鋤借閭里走馬競風<lb/>
電脫轡及日晷常年四境愁此夕一擊死姬公驅猛志<lb/>
在安民留侯揮椎匪為一身河清海晏物阜風淳歌我<lb/>
<pb n="KR4e0165_WYG_020-6a"/>
搏狼以告臣鄰<lb/>
　　　野葛篇<lb/>
野葛不入口生噉一尺長一尺長何如一寸良我不毒<lb/>
人人誰毒我毒我我有命毒人其又可於乎啖葛郎空<lb/>
使葛掛腸圖身不死心則亡<lb/>
　　　東石篇<hi>為談舜耕</hi>
東有石一段雲臥起虧蔽如舞裙苔痕蘚暈土花繡中<lb/>
有玉質黄金紋東海更東下龍氣何氤氲空聞叩牛角<lb/>
<pb n="KR4e0165_WYG_020-6b"/>
旋見叱羊羣高山深林天地隔蓬壺方丈仙凡分明堂<lb/>
韶磬不作貢清廟柱礎殊無聞嗟爾東石徒紛紛我欲<lb/>
攜之障百川策竒勲不能煉成五色文補天妙手古所<lb/>
云補天手東石君<lb/>
　　　新釘篇<lb/>
　有新取進士者<hi>不欲名</hi>其健僕譁于國子先生之門<lb/>
　曰汝舊釘也我新釘也新釘使得應舊釘使不應云<lb/>
　云予聞之為賦新釘篇<lb/>
<pb n="KR4e0165_WYG_020-7a"/>
曾聞新人不如故今見舊釘不如新沙沈苔臥土花澁<lb/>
鑚刺無功愁殺人嗟爾釘同一鐵先頴脫遂鳩拙不見<lb/>
赤日中炙手或可熱天道每如此人事安足說噫嚱噓<lb/>
少婦利口可以出走疆奴制家閉目揺手國之老成典<lb/>
刑誰守歲寒之姿松栢是有願汝且弗嗔勸汝一杯酒<lb/>
可憐舊釘曾為新那愁新釘不為舊<lb/>
　　　元日詩<lb/>
太陽蝕太白赤三辰多失職願我皇帝建極羣寮旰食<lb/>
<pb n="KR4e0165_WYG_020-7b"/>
上天孔神下監無忒先民有言攸好徳㣲臣作詩以戒<lb/>
元日<lb/>
　　　守歲詞<lb/>
垂垂絳蠟銀檠滿烏薪盤獸金鑪煖宫井迢迢玉漏聲<lb/>
參移斗轉欲三更小臣賤妾團圞守皇帝陛下增萬夀<lb/>
　　　閔雨詞<lb/>
炎空一碧金烏走白龍蟠泥黑沈藪農人望雨如望珠<lb/>
一㸃一顆勝一斗清晨染土按五方黄冠烹蛇巫酹酒<lb/>
<pb n="KR4e0165_WYG_020-8a"/>
天門九重空爾為五月作尾六月首君不見隨車雨賢<lb/>
太守<lb/>
　　　雨雪曲<lb/>
雨雪天山夜征夫閲壯丁將軍猶轉戰屬國盡來庭試<lb/>
比臨闗月還同隕石星借問寄衣使何時過五陵<lb/>
　　　妾薄命<lb/>
百年未畢願中道有攜心團扇秋風早長門晝漏深行<lb/>
雲頻入夢流水罷彈琴所嗟妾薄命未效白頭吟<lb/>
<pb n="KR4e0165_WYG_020-8b"/>
　　　行路難<lb/>
勸子一杯酒聽歌行路難日落豺狼滿山深風雨寒出<lb/>
闗雞作使度嶺鳥同盤兵後人家少蓐食帶氷飡<lb/>
　　　望夫石<lb/>
望夫何日歸空閨鎖夕暉石從心内化人到眼中稀海<lb/>
月上糚鏡山荔長春衣巫山雲雨夢空伴楚王飛<lb/>
　　　唐夫人<hi>五觧</hi>
　夫人都庫部穆祖姑也<lb/>
<pb n="KR4e0165_WYG_020-9a"/>
生長吳門下恩情結髪初猶疑是生别無處覔雙魚<lb/>
　　　二<lb/>
遺孤悲六尺今才三尺餘黄昬燈火裏聨坐教詩書<lb/>
　　　三<lb/>
雜珮當年贈時時問起居隔窻聞侍婢相送下前除<lb/>
　　　四<lb/>
細草催寒食孤墳對闔廬年年城下路雙鬢已蕭疎<lb/>
　　　五<lb/>
<pb n="KR4e0165_WYG_020-9b"/>
論心荼更苦全歸玉不如鬱蔥佳氣裏椒桂欲將予<lb/>
　　　龍鳳洲<hi>四觧</hi>
　朱節婦氏胡今河南按察副使尚節槩之大母故豐<lb/>
　城杭橋朱公富之配也節婦不天時才二十有八逮<lb/>
　其全歸年六十有七矣應令格當旌門然非節婦志<lb/>
　有賛之鬻田以賄者節婦厲聲拒之曰吾豈以苞苴<lb/>
　易名節也鬻田不可故至今乏表揚之者又若干年<lb/>
　矣深蚤嵗與尚節並遊南雍高節婦之風誼舊矣昨<lb/>
<pb n="KR4e0165_WYG_020-10a"/>
　參江藩守南昌有風化之寄焉方圖事事而遷部去<lb/>
　矣徃來章江之上陟覽劍閣㳂洄龍鳳間未嘗不三<lb/>
　垂涕焉為賦龍鳳洲詞以寄尚節使刻諸墓門<lb/>
章江南來龍鳳洲如鳳飛舞如龍游鍾毓士女皆名流<lb/>
中有朱胡成好仇<lb/>
胡家女嫁朱家婦復向朱家作賢母婦貞母慈兩無負<lb/>
氷玉飛聲荼茹口<lb/>
旌門亦是聖朝恩孤逺何由逹至尊錢可通神勿復言<lb/>
<pb n="KR4e0165_WYG_020-10b"/>
留田教子還教孫<lb/>
嗟予亦是觀風使藜閣木天聞史事詩成或有蛟龍淚<lb/>
風雨江頭寒食至<lb/>
　　　楊白花<lb/>
江上風多楊白花隨風飛去落誰家惜花戀花渾無頼<lb/>
攪亂春風空自嗟<lb/>
　　　陽春曲十首<hi>寄縣侯徐徳新</hi>
輕雲㣲雨淨風沙門掩春寒颭碧紗縹緲鳳簫催羯鼓<lb/>
<pb n="KR4e0165_WYG_020-11a"/>
前村實有預開花<lb/>
春風欲動碧波平妙手行春遍海城九十光隂盡韶麗<lb/>
兩輪日月最分明<lb/>
街衢巷陌人如蟻簫鼓絃歌晝似年着意挽回和氣早<lb/>
地偏東海得春先<lb/>
走閣行樓錦繡空簇花條栁水雲東萬家古縣笙歌裏<lb/>
十里遊人笑語中<lb/>
山歌水調唱豐年漁鼓荷衣舞列仙紅抹額騎飱料馬<lb/>
<pb n="KR4e0165_WYG_020-11b"/>
錦䄡䄖簇采蓮船<lb/>
陽和元屬種桃人禮樂從頭取次新滿路清平歌調起<lb/>
今年春勝百年春<lb/>
五風十雨卜時年萬户千門列綺筵不捲朱簾樓閣裏<lb/>
堆盤生菜酒如泉<lb/>
繁絲咽管九霄聲面具腰裝百態生請看一年春富貴<lb/>
儘拚歌舞答昇平<lb/>
綵幡花勝參差動竹馬泥牛次第排要看芒神新結束<lb/>
<pb n="KR4e0165_WYG_020-12a"/>
短裙高履踏翻街<lb/>
市井門攤盡㸃名當行本色總教呈架上大書沽酒價<lb/>
檐頭先試賣花聲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_020-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻二十<lb/>
</p>
<p>
</p>
  </div>
</body>
</text>
</TEI>
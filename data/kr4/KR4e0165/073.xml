<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十三</head> <lb/>
    <p>
<pb n="KR4e0165_WYG_073-1a"/>
欽定四庫全書<lb/>
　儼山集巻七十三<lb/>
　　　　　　　　　　　　　明　陸深　撰<lb/>
　　墓誌銘十二<lb/>
　　　承徳郎工部主事劉公贈安人趙氏合𦵏墓誌<lb/>
　　　　銘<lb/>
嘉靖十九年十月廿又一日亭湖先生劉公卒於番陽<lb/>
之里第享年六十有五訃聞京朝其子洵自太博南奔<lb/>
<pb n="KR4e0165_WYG_073-1b"/>
謀以明年十二月九日𦵏公於餘干旗峰之原將啟趙<lb/>
安人之藏合焉安人公配也與公同生丙申先公二十<lb/>
年以正徳庚辰八月六日卒云洵以深知公也久乃奉<lb/>
文選劉君梧岡之狀來問銘按狀公諱錄字景賢更字<lb/>
世臣别號亭湖饒之番陽人也姓劉氏傳自漢世至宋<lb/>
禮部尚書忠肅公摯寔起吉水家富田鄉五世孫夀可<lb/>
翁自富田寓饒構積善堂以居夀可之孫雲樵翁諱琮<lb/>
玉字潤芳博學精天文當元季望氣知髙皇帝龍興與<lb/>
<pb n="KR4e0165_WYG_073-2a"/>
友人决䇿歸附髙祖聞而物色之翁乃隠跡於醫嘗師<lb/>
㑹稽楊鐵崖先生與姑熟陶安主敬同學最相友善㑹<lb/>
主敬守饒遂定居番陽著述甚富雲樵生教授澄字源<lb/>
清教授生御史經字季權御史生參政諱烈字尹吉以<lb/>
子中丞貴贈大中大夫資治少尹配詹氏贈淑人中丞<lb/>
諱城字廷髙以公貴贈通議大夫為本朝名臣配董氏<lb/>
贈淑人側室尤贈安人者寔生公中丞年㡬五十未有<lb/>
子時為福建按察副使廵汀夜夢偉丈夫來謁詰旦得<lb/>
<pb n="KR4e0165_WYG_073-2b"/>
王狀元祠葺而像之以祀遂夢抱一兒謝適公生閩官<lb/>
舍中自幼教之甚嚴年十二而中丞以都察院右副都<lb/>
御史廵撫河南卒於行臺乃奉尤夫人䕶喪南歸執禮<lb/>
如成人尤夫人教又嚴遣就外傅從李用和先生學訓<lb/>
成端重年十五補郡弟子員即購竒書攻古文舉𢎞治<lb/>
辛酉江西鄉試明年卒業南雍與天下賢豪遊聲稱籍<lb/>
甚凡七上春官嘉靖癸未始第進士出知贛榆贛榆海<lb/>
縣也而貧荒盜相仍且一紀矣顧征求嵗益增公至抗<lb/>
<pb n="KR4e0165_WYG_073-3a"/>
疏免其繇十七屬淮北大饑乃即通衢設厰四十餘所<lb/>
作粥飼之數百里内全活甚衆尚書席公署其考曰處<lb/>
國事如家事視民饑如己饑㑹宿遷有疑獄屬公鞫之<lb/>
夜宿郵舍恍見若婦人者按尻搴帷如訴明日檢格以<lb/>
自經報公親濯骨驗之乃尻先折而後自盡法當坐者<lb/>
咸伏罪又一日單騎謁府途中遇鹽徒數千一見知公<lb/>
皆羅拜更為䕶十里行而散去乙酉以更賢調淛之平<lb/>
陽時處有礦賊殺吏僣號勢甚張詔捕之重兵駐温師<lb/>
<pb n="KR4e0165_WYG_073-3b"/>
老財費公請釋兵獨任其事近賊土民有葉光者家蓄<lb/>
死士力能制賊公抵其家諭之光感泣用命乃道民兵<lb/>
擊賊甚力城中有惡少數輩投賊公計敗其謀賊遂殱<lb/>
焉光既成功因隨公并遷族於市居時上官有力者欲<lb/>
攘光功文致光罪死公懇曰事由光請釋光願歸公功<lb/>
第一又海㓂艤十七艘將登岸公親禦之挽弓命中殪<lb/>
一人又一矢貫篙工手賊相顧駭愕揚帆去而公初未<lb/>
嘗習射也丁亥擢刑部湖廣司主事先是平礦賊宿榛<lb/>
<pb n="KR4e0165_WYG_073-4a"/>
莽間夜三四徙遂傷右足至是以疾與告三年瘳補工<lb/>
部都水司管徐州洪舊例洪需取辦於州繇人獻一金<lb/>
以飾厨傳公至惟命人植三栁以固堤辛夘郊禮覃恩<lb/>
進公階承徳郎追贈皆如制公感且泣曰聖恩至厚且<lb/>
褒及所生矣遂疏乞休再上乃允時年五十六云公家<lb/>
居十年口不談外事日惟教諸子以文史為適自少倜<lb/>
儻有竒節體貌修偉氣和而色莊孝友天至人尤稱之<lb/>
趙安人出宋丞相忠定公之後父諱哲同知兩淛都轉<lb/>
<pb n="KR4e0165_WYG_073-4b"/>
鹽運使司母恭人羅氏安人端靜恭儉能讀書結字年<lb/>
十六歸公迨事尤夫人孝謹備至内範肅而恵視諸媵<lb/>
尤夫人有愛女安人愛之倍於公嫁李榕榕故家也今<lb/>
為鎮江府學司訓云子男九長即洵娶戴氏封孺人次<lb/>
泌蚤卒娶楊氏次法娶章氏次沾中武鄉舉娶許氏次<lb/>
治縣學生娶黄氏次泳娶王氏次沖聘嚴氏次沚聘高<lb/>
氏次浚聘戴民女五長適余烋次適鄧西川次適祝奎<lb/>
次適姚承訓次適張文質孫男五棐檠案渠葉孫女十<lb/>
<pb n="KR4e0165_WYG_073-5a"/>
深憶在南雍時見公如鸞鵷五彩翩翩然正徳間以史<lb/>
官使淮公方績學著書滿家如殷盤周鼎龍文彌漫逮<lb/>
予參政江西則見公于芝山之麓矣握手談議侃侃不<lb/>
忘天下之大真當世之竒男子也時諸子庭列森秀若<lb/>
蘭玉予得徧視之退而嘉嘆予既召還翰林為學士與<lb/>
戊戌讀巻之列洵時以禮闈第二人對制文章髙雅在<lb/>
第一等封上御批為三甲第一人臚傳大廷於是天下<lb/>
皆知劉亭湖之善教子而中丞公之有後也比洵出使<lb/>
<pb n="KR4e0165_WYG_073-5b"/>
還朝予猶得問公起居縷縷詎意遽銘公之墓耶所著<lb/>
有亭湖稿若干巻饒郡志贛州慶陽二府與萬年縣諸<lb/>
志别有哲亭集梓于平陽葢公之學甚博而正可方古<lb/>
名賢惜乎其不盡用於世也稍稍見兩縣者固不勝書<lb/>
予特志其大者系之銘銘曰<lb/>
山川出雲以澤天下渥洼之産厥有龍馬雲之油油返<lb/>
于太虚萬里逸駕羣龍並驅嗟哉水部前承後啟還珠<lb/>
合劒豈曰居俟番湖浩渺芝山崔嵬用徵不朽視此銘<lb/>
<pb n="KR4e0165_WYG_073-6a"/>
詩<lb/>
　　　沈母龔孺人墓誌銘<lb/>
孺人龔氏以母徳冠江東之沈有七丈夫子能以科第<lb/>
臺諫振沈氏之宗者寔自孺人始孺人故上海家也系<lb/>
出漢勝從宋南渡世多隠徳皇明有尉井陘者諱某號<lb/>
澹菴孺人之父也母陸氏年十七歸友松府君諱梁友<lb/>
松父菊軒翁母瞿夫人事親如禮有司具聞孝宗朝以<lb/>
雙孝旌其門時孺人為冢婦實有力焉既而長子炤舉<lb/>
<pb n="KR4e0165_WYG_073-6b"/>
進士再遷給事中武宗朝奉使忤權閹重譴奪官㑹友<lb/>
松訃聞還孺人倚門而泣以指數之曰汝父行誼厚且<lb/>
善今不及享下夀棄而祖母背而祿養汝之目且不瞑<lb/>
也言已而泣又曰汝父教汝立身成名起科第今復云<lb/>
何乃爾耳則又泣炤拜慟而前微出聲曰兒無他坐不<lb/>
能與時浮沉故爾今生還得見吾母如見吾父也孺人<lb/>
乃揮泣曰誠如是是不失身即不辱親吾固知汝父將<lb/>
含笑於地下矣則又泣曰吾非不能死汝父顧吾姑在<lb/>
<pb n="KR4e0165_WYG_073-7a"/>
堂日且老諸子女幼婚嫁未畢吾恐累汝也乃相與扶<lb/>
抱而泣失聲孺人幾絶㑹炤得伸白叙官由是此言稍<lb/>
稍傳天下天下之人稱之曰賢母賢母云初菊軒公為<lb/>
江南望族族甚蕃瞿夫人在堂時子姓析居有一二里<lb/>
三四里者孺人侍夫人晨夕左右甘㫖畢辦㑹卧疾牀<lb/>
笫間孺人以一身周旋之㡬二年如一日族人以此多<lb/>
孺人享年六十有四以嘉靖戊子五月八日卒卜以乙<lb/>
未正月某日𦵏戴溪之崇孝阡啟友松府君之墓封而<lb/>
<pb n="KR4e0165_WYG_073-7b"/>
合焉孺人性至孝勤儉慈恵動有禮則七男三女皆躬<lb/>
自乳哺訓誨至於成立人尤以為難云焰壬戌進士積<lb/>
官至廣東按察司僉事次燿雲南永昌衛經歴次煾王<lb/>
府典膳次煦太學生次炌次焃次燭俱引禮舍人其子<lb/>
也典膳徐倬序班諸華監生秦文解三人其壻也孫男<lb/>
十曰科曰思道曰自宜曰自立曰自正曰應奎曰應兆<lb/>
曰應辰曰自重曰思義孫女十深母吳孺人之祖母瞿<lb/>
與瞿夫人姑姪也僉憲君以深有世姻且通家也故使<lb/>
<pb n="KR4e0165_WYG_073-8a"/>
為之銘銘曰<lb/>
惟家之興粤有婦職子孫日昌乃視母徳於惟孺人其<lb/>
報斯食鬱鬱堂封過者必式<lb/>
　　　浙江按察司副使進階亞中大夫閻公墓誌銘<lb/>
公諱睿字汝思别號三樂道人世居祁之㑹善里曾祖<lb/>
孝先祖棟咸隠於農父静菴諱某贈文林郎永清縣知<lb/>
縣母吕氏贈孺人公生而臞静菴委曲撫之每令於群<lb/>
兒嬉戯公惟旁睨而已少從餘姚毛世達授孝經即了<lb/>
<pb n="KR4e0165_WYG_073-8b"/>
大義諸童生當責世達課以句曰小水難為海公即應<lb/>
曰鮮鱗解化龍世達異之初静菴明法律筮仕為通倉<lb/>
副使有政蹟稍遷上海縣稅務大使故公從來上海遂<lb/>
學於校官盧先生不踰年而通禮經貫穿百家豁如也<lb/>
時上海令㑹盧於學宫試之謂静菴曰子嗣國器也汝<lb/>
官雖薄有是子奚滿載歸耶㑹静菴卒於官公扶柩歸<lb/>
𦵏如禮服闋補邑庠增廣生督學使竒其文期之遂領<lb/>
𢎞治乙夘鄉薦登己未進士第授永清知縣永清素稱<lb/>
<pb n="KR4e0165_WYG_073-9a"/>
難治公至治以誠信仁禮勸農聴訟俗為之變又雅意<lb/>
學校修葺考校諸生若傅堯臣劉繼先相繼登科𢎞治<lb/>
辛酉縣蝗公發粟易民捕之積蝗至萬餘石故永清獨<lb/>
不災廵撫周公以事聞有銀幣之勞縣有夀府莊窪處<lb/>
不成田居民嵗代輸無從敢言公覈實悉免之時孝肅<lb/>
皇太后有莊隣牧塲㡬為所侵公疏請還之乃遣中貴<lb/>
人來按公力與抗復地百餘頃中貴人譛於太后后斥<lb/>
曰此為國官也汝奚白耶有事於覇州州民願借以為<lb/>
<pb n="KR4e0165_WYG_073-9b"/>
守縣人急往争之訟於撫臺都御史洪公曰是當作風<lb/>
憲官耳非郡縣能留也滿一考進階文林郎例得推恩<lb/>
贈及父母已而檄召當去永清民遮留不可得至欲建<lb/>
生祠公堅卻乃止瀕行遺一履掛縣門從民願也正徳<lb/>
辛未流賊至郊賊首齊彦明者公舊禁卒也感公徳繫<lb/>
馬數匹於門望堂泣拜而去時巡撫毅齋李公寄詩云<lb/>
强暴思恩曽繫馬市民懐徳願留靴葢紀實云既入朝<lb/>
試陜西道監察御史巡視北城正徳初元事務紛更公<lb/>
<pb n="KR4e0165_WYG_073-10a"/>
直言無忌有侃侃風奉敕查盤甘肅諸鎮倉糧糧多虧<lb/>
折官皆鬻妻子償之有自經者公革兠攬之人禁兌給<lb/>
之弊設法取盈釋淹滯之官凡六十軰舊例官軍馬斃<lb/>
所司責其人貧者至典妻貿馬以應因循成俗夫婦倫<lb/>
乖公命屯地每頃出銀一錢以給買馬仍嚴典妻之禁<lb/>
嘗經祈連暮宿山下夜分聞金鼓聲比曉雪滿地公詢<lb/>
諸左右曰山徑冰滑非雪馬不可度山後有霍將軍廟<lb/>
葢神助云公入廟祀之廟下有池出冰若榴梨𤓰果狀<lb/>
<pb n="KR4e0165_WYG_073-10b"/>
衆咸以為公所感云暨復命疏邊務數條上皆嘉納諸<lb/>
鎮至今行之遂命巡按陜西時逆瑾擅權凡公出者歸<lb/>
必厚賂不然輒加譴謫公曰寧禍吾身不忍剝吾民也<lb/>
寘鐇之亂寔遊擊仇鉞有功逆瑾欲歸功於鎮守總兵<lb/>
曹雄雄瑾親黨也公上疏别白之瑾怒遣錦衣官欲假<lb/>
他事逮之未及而瑾敗公獲免未㡬陞浙江按察副使<lb/>
奉敕巡視海道海接東南諸夷設憲臣為備自逆瑾裁<lb/>
革之後倭㓂乘時刼畧勢要開洋覔利公既至水操艦<lb/>
<pb n="KR4e0165_WYG_073-11a"/>
戰豪右歛迹海道為之肅清嵗甲戌以疾致仕歸祁優<lb/>
游田野之間芒鞋卉服號晉郊耕叟云暇日讀書猶不<lb/>
輟視世務漠如也辛夘冬忽嬰痰疾既革亦從容談笑<lb/>
殊無苦諸子請後事勗以勤儉耕讀福善禍淫之道賦<lb/>
詩一章曰一輪明月照祁川虚度光隂七十年今日收<lb/>
光歸去也海天皎潔十分圓端坐而逝寔壬辰正月初<lb/>
四日也距其生天順辛巳五月五日享年七十有二公<lb/>
性敦直宦遊二十年以清白自持家居衣食澹薄宅舍<lb/>
<pb n="KR4e0165_WYG_073-11b"/>
僅蔽風雨人無少長賢愚皆誠心禮接凡族人親友貧<lb/>
不能婚娶者輒出貲濟之友人王佑卒官於廣昌尹柩<lb/>
還家貧子幼得公而𦵏其仁厚類多若此性少飲酒而<lb/>
善吟咏有晋郊集若干巻配劉氏封孺人晋府百户劉<lb/>
鑑女有賢行子男五師善娶郝氏師賢娶陳氏師良娶<lb/>
王氏師文娶武氏師徳娶馮氏孫男十紹芳繼芳繩芳<lb/>
聫芳緝芳纉芳綿芳維芳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>芳繹芳曾孫男五講論詩<lb/>
談女二長適郝廷佐次適許登仕女孫一嗚呼公今之<lb/>
<pb n="KR4e0165_WYG_073-12a"/>
古人也世豈多見哉嵗戊寅為御史朱寔昌所薦嘉靖<lb/>
丁亥今上推恩之詔進階從三品云深故家上海童子<lb/>
時見公與先兄軰同學業既待罪史官有事於浙㑹公<lb/>
憲臺出督學於山西公自祁來逆我于榆次情好藹然<lb/>
予再適晋而公卒矣嗚呼辛丑之嵗其子縣學生某走<lb/>
京師以𦵏期告而乞銘乃按方伯郭公韶之狀誌而銘<lb/>
之銘曰<lb/>
晋山葱蒼惟祁孔良惟公祁産家瑞國光内臺外臬風<lb/>
<pb n="KR4e0165_WYG_073-12b"/>
紀載揚挂冠何早脫屣何長援毫揮手與化偕忘是曰<lb/>
君子之藏祚𦙍其昌<lb/>
　<lb/>
　<lb/>
　<lb/>
　<lb/>
　<lb/>
　儼山集巻七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十二</head> <lb/>
    <p>
<pb n="KR4e0165_WYG_032-1a"/>
欽定四庫全書<lb/>
　儼山集巻三十二<lb/>
　　　　　　　　　　　　　明　陸深　撰<lb/>
　　詩微<lb/>
弼一之三<hi>弼鄘衛三國名</hi>
　按弼鄘皆衛也而衛風名篇冠以弼鄘朱子以為不<lb/>
　可曉而諸儒亦無定論程子以為衛首并弼鄘之地<lb/>
　故為變風之首華谷嚴粲以為存弼鄘之名不與衛<lb/>
<pb n="KR4e0165_WYG_032-1b"/>
　之滅國也安成劉瑾以為係名弼鄘欲寓興滅繼絶<lb/>
　之心而引昭公九年陳災以為證皆不足據蓋弼鄘<lb/>
　莫能詳其始封而亦未必如陳為大聖之後而衛之<lb/>
　滅國亦不經見况詩之編次本為正樂美刺已落二<lb/>
　義又安有賞罰之權耶獨程子以為得於衛地者為<lb/>
　衛得於弼鄘者為弼鄘為近之蓋以其風土所成若<lb/>
　後世甘州伊州梁州之類是也按周禮太師掌六詩<lb/>
　自二南後即繼以弼鄘衛見於季札之所觀者皆舊<lb/>
<pb n="KR4e0165_WYG_032-2a"/>
　序也孔子因之至於進秦退豳少寓微意亦非盡用<lb/>
　春秋之法也又按地里自紂城之北謂之弼南謂之<lb/>
　鄘東謂之衛伐紂已後始以其地封康叔而衛始大<lb/>
　於是南盡懷衛北至澶濮矣所謂弼鄘蓋在康叔之<lb/>
　前已有其名豈畿内之采與附庸之邑而未必皆封<lb/>
　國也今序詩自栢舟以下十九篇為弼自栢舟以下<lb/>
　九篇為鄘自淇澳以下十篇為衛綠衣燕燕日月終<lb/>
　風碩人皆莊姜詩雄雉匏有苦葉新臺二子乗舟鶉<lb/>
<pb n="KR4e0165_WYG_032-2b"/>
　之奔奔氓皆宣公詩一人之詩㪚在三編故孔氏疏<lb/>
　謂新臺國人惡之而作碩人國人憂之而作則程子<lb/>
　之言益為有據云<lb/>
栢舟言仁而不遇也<lb/>
　右栢舟之詩舊説以此下十二國為變風説者又以<lb/>
　衛居變風之首衛之禍始袵席取義於二南以為訓<lb/>
　爾夫以善惡治亂謂之正變者固也然孔子删詩被<lb/>
　之管弦則既謂之樂矣朱子嘗曰風雅頌者聲樂部<lb/>
<pb n="KR4e0165_WYG_032-3a"/>
　分之名則所謂正變者是又當以樂論矣若正宮變<lb/>
　宮之類抑恐不盡係於善惡治亂也朱子又曰變是<lb/>
　變用他腔調耳若荆軻易水之歌歌在一時者不必<lb/>
　更詞而感召各異以聲調也此豈古之遺響耶意者<lb/>
　正變所指蓋在於聲樂之作一正一變以極始終條<lb/>
　理之妙亦猶兵法所謂竒正相生者也記曰窮本知<lb/>
　變樂之情也朱子亦謂相生相長其變無窮者是已<lb/>
　故風雅有正變而頌無正變蓋燕饗之樂主和樂故<lb/>
<pb n="KR4e0165_WYG_032-3b"/>
　有變宗廟之樂主嚴敬故不變如以義求則魯不宜<lb/>
　頌亦謂之變頌可乎若是詩者篇章聲調已異二南<lb/>
　自不得不謂之變不但事變而已又按此詩序以為<lb/>
　仁人不遇朱子則據列女傳以為婦人之詩嘗試玩<lb/>
　之如云飲酒遨遊與威儀棣棣皆非婦人所宜有匪<lb/>
　鑒匪石匪席等詞引物連類如出文人之手羣小亦<lb/>
　似男子之稱既曰覯閔又曰受侮與夫寤辟有摽之<lb/>
　狀其為悲壯頓挫甚矣殊非閨房婉孌之態所謂卑<lb/>
<pb n="KR4e0165_WYG_032-4a"/>
　順柔弱者不知果何所指也終篇託興於日月或有<lb/>
　隂陽嫡庶之喻至於不能奮飛之言尤有飛揚奮厲<lb/>
　之意朱子必欲以為婦人之詩自當有見愚謂如序<lb/>
　言則人臣不得於君託言婦人不得於夫以見志尤<lb/>
　為委曲漢魏詩人多有此體蓋君臣夫婦其道一而<lb/>
　已矣而人之情古今所同也於所天者而為怨慕悽<lb/>
　切之聲可以冩諸金石正所謂發乎情止乎禮義以<lb/>
　善處人倫之變而風亦於是乎變矣於此尤見聖人<lb/>
<pb n="KR4e0165_WYG_032-4b"/>
　作經之意而温柔敦厚之㫖不待他求而可識也若<lb/>
　夫世代人名固學詩者之所不廢而亦國史之任也<lb/>
　未敢謂然姑附於此<lb/>
綠衣莊姜之傷已也<lb/>
　右綠衣之詩　上篇栢舟傳皆以為莊姜作按是詩<lb/>
　以色之間正為服之貴賤比嫡庶之尊卑曲盡體物<lb/>
　而傳義明備三章綠方為絲而治之則正色之成材<lb/>
　無以見治絲女功也絺綌因衣裳而類及其意則忠<lb/>
<pb n="KR4e0165_WYG_032-5a"/>
　厚之至者也與栢舟有間矣<lb/>
燕燕衛莊姜羙其妾也<lb/>
　右燕燕詩之序傳皆合而㫖事明白故他説不敢采<lb/>
　後<lb/>
　按大歸之禮無所考毛氏以為歸宗公羊註以為廢<lb/>
　棄夫妾有廢棄是名曰出婦人之條有七去未聞夫<lb/>
　死子弑而復出也春秋紀侯大去其國大者不反之<lb/>
　詞<lb/>
<pb n="KR4e0165_WYG_032-5b"/>
擊鼔怨州吁也<lb/>
　按左傳隱公五年夏衛伐鄭圍其東門五日九月而<lb/>
　州吁被殺當時從軍之士不但怨深而死亡兆矣史<lb/>
　記稱鄭段亡而州吁求與之友吁得志而伐鄭為段<lb/>
　也是其身負不義而又黨惡以助紂此詩之錄鑒戒<lb/>
　大焉至於人心之公形諸聲氣者亦可以風矣<lb/>
雄雉刺宣公也<lb/>
　右雄雉之詩序以為刺漢儒好言刺雖關雎不免此<lb/>
<pb n="KR4e0165_WYG_032-6a"/>
　則刺詩之首也考其文義殊未然但指為宣公之詩<lb/>
　則不可知按衛自康叔始封傳世十餘皆有令美至<lb/>
　武公謂之睿聖又列國之所無也再傳莊公兆禍袵<lb/>
　席而文武之澤熄至於宣公不道甚矣序謂軍旅數<lb/>
　起大夫久役事或當然然衛自莊公廩延之役又明<lb/>
　年東門之役至宣公入郕之役迄于懿公滅亡之日<lb/>
　兵禍不解男女怨曠無歳無之特未知的為何公之<lb/>
　世謂為宣公者鄭譜也但以為國人之作則非矣末<lb/>
<pb n="KR4e0165_WYG_032-6b"/>
　章所賦尤足以騐先王之澤猶存其曰百爾不特為<lb/>
　其夫蓋通上下而言若國君能不忮不求亦豈有無<lb/>
　名之師耶衛詩兩百爾皆通言之<lb/>
匏有苦葉刺衛宣公也<lb/>
　右匏有苦葉之詩序以為刺宣公傳以為刺滛亂之<lb/>
　人衛之宣公滛亂之尤者也均之刺也微而人之可<lb/>
　也出之而歸之人不可也朱子嘗謂詩之文意事類<lb/>
　可以思而得其時世名氏則不可以强而推斯言當<lb/>
<pb n="KR4e0165_WYG_032-7a"/>
　矣愚謂義無窮而跡有限可思而得者義也難以世<lb/>
　拘不可强而推者跡也當從其近彼序詩者淺深固<lb/>
　不可知而於時世為近若於相近之時而指為某人<lb/>
　已不足信則自數千載之後而斷為非某人將誰信<lb/>
　之按此詩指為宣公當是築臺於河國人惡之而作<lb/>
　何以明之夫以匏葉比興而及於濟渡其臨流即事<lb/>
　之端千載如見若槩刺滛亂之人顧何取於河水以<lb/>
　為義耶其言為無謂而事為不情去詩人之㫖遠矣<lb/>
<pb n="KR4e0165_WYG_032-7b"/>
　詩之淺深厲揭濡軌求牡蓋喻不度配偶而犯禮以<lb/>
　相求正指宣公宣姜而言鴈鳴氷泮以士禮責宣公<lb/>
　招度待友以昏禮責宣姜詩人委曲之情不敢顯言<lb/>
　其上此詩之有美有刺所以為關於風教政治也若<lb/>
　常事而聖人猶錄之豈所謂存什一於百千乎謂宣<lb/>
　夫人者非是<lb/>
谷風刺夫婦失道也<lb/>
　右谷風之詩序傳畧同棄婦之作也以今文義考之<lb/>
<pb n="KR4e0165_WYG_032-8a"/>
　又列在匏葉之次疑即宣公之詩爾按宣公初立愛<lb/>
　夫人夷姜而烝之生伋子又為伋娶奪宣姜而嬖之<lb/>
　夷姜失寵而縊是詩必宣姜始至而夷姜之作也按<lb/>
　詩中毋逝我梁毋發我笱蓋有自悔誨人之意與夷<lb/>
　姜宣姜事合及稱方舟泳游匍匐救喪之務類非凡<lb/>
　庶之家觀夫既生既育與念昔禦窮之詞知為夷姜<lb/>
　亡疑矣然恐渉於懸臆也姑存其説<lb/>
式微黎侯寓于衛其臣勸以歸也<lb/>
<pb n="KR4e0165_WYG_032-8b"/>
旄丘責衛伯也<lb/>
　右式微旄丘皆黎詩也而謂之衛寓於衛也寓衛而<lb/>
　謂之弼詩而弼也存黎於弼睦鄰恤災之義衛之為<lb/>
　政可觀已<lb/>
簡兮刺不用賢也<lb/>
　右簡兮之詩嗚呼以兎罝之野人可以敵體於公侯<lb/>
　以簡兮之賢者使之不酬其願望蓋有世變焉不特<lb/>
　為風之變詩之變而已也<lb/>
<pb n="KR4e0165_WYG_032-9a"/>
泉水衛女思歸也<lb/>
　右泉水之詩衛風以女禍而亦有女德焉綠衣夫人<lb/>
　之賢也燕燕妾媵之賢也雄雉之知德泉水之守禮<lb/>
　性情之本善也詩可以興如是<lb/>
静女刺時也<lb/>
　右靜女之詩序以為刺傳以為滛謂滛為靜反詞也<lb/>
　反詞有刺矣<lb/>
　按彤管赤筆也古者女史之任再言彤管有煒又表<lb/>
<pb n="KR4e0165_WYG_032-9b"/>
　其色以實之非漫舉一物也恐滛奔無此物以相貽<lb/>
　然託物以致諷詩人之㫖也於衛必有所指疑當從<lb/>
　序<lb/>
二子乘舟思伋壽也<hi>衛宣公之二子爭相為死國人傷而思之作是詩也</hi>
　右二子乘舟之詩傳記所書本末如此按衛宣之立<lb/>
　因乎州吁之亂故春秋書曰衛人立晉實魯隱公之<lb/>
　四年十有二月也是歳為壬戌明年改元厯辛巳為<lb/>
　桓公十有二年冬十有一月而宣公告終故春秋書<lb/>
<pb n="KR4e0165_WYG_032-10a"/>
　曰丙戌衛侯晉卒始終在衛凡十九年其烝夷姜也<lb/>
　而生伋當在二三年間其為伋娶也當在十六七年<lb/>
　間其滛宣姜也而生壽又生朔非三四年不可則十<lb/>
　九年已無餘日矣又况兄弟爭死竊旌設祖斷非童<lb/>
　穉之壽可辦事難推考豈䇿書故有誤耶將詩序左<lb/>
　史俱不可據與又按夷姜初為夫人注家謂為宣之<lb/>
　庶母則是莊之衆妾矣何以稱夫人耶莊之世戴媯<lb/>
　子貴稱娣州吁有母稱嬖凡以莊姜故也此何以稱<lb/>
<pb n="KR4e0165_WYG_032-10b"/>
　夫人耶夫莊公狂惑容或有之亦當有寵有年矣莊<lb/>
　公卒而桓公立立十六年而被弑則所謂夷姜者既<lb/>
　已色衰矣而首䝉宣愛與之連有子似非人理或者<lb/>
　夷姜桓夫人之類與桓兄也宣弟也固宜曰烝洪容<lb/>
　齋嘗註此事而於夷姜亦未深考顧詩人之㫖必有<lb/>
　當也<lb/>
　<lb/>
　儼山集巻三十二<lb/>
</p>
<p>
</p>
  </div>
</body>
</text>
</TEI>
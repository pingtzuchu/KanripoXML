<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十九</head> <lb/>
    <p>
<pb n="KR4e0165_WYG_059-1a"/>
欽定四庫全書<lb/>
　儼山集巻五十九<lb/>
　　　　　　　　　　　　　明　陸深　撰<lb/>
　　傳一<lb/>
　　　季札傳<lb/>
季札者吳壽夢之子也封於延陵故號曰延陵季子初<lb/>
壽夢有子四人長曰諸樊次曰餘祭次曰餘昧次曰季<lb/>
札季札賢壽夢欲立之季札讓不可於是立諸樊諸樊<lb/>
<pb n="KR4e0165_WYG_059-1b"/>
已除䘮讓位季札季札曰昔曹宣公之卒也諸侯與曹<lb/>
人不義曹君將立子臧子臧去之以成曹君君子曰能<lb/>
守節矣君義嗣誰敢千君有國非吾節也札雖不才願<lb/>
附於子臧之義吳人固立季札季札棄其室而耕乃舍<lb/>
之諸樊立十三年而卒有命授弟餘祭欲傳以次必致<lb/>
國於季札而止以稱先王壽夢之意且嘉季札之義兄<lb/>
弟皆欲致國令以漸致焉餘祭四年聘於魯見叔孫穆<lb/>
子而説之謂之曰子其不得死乎好善而不能擇人吾<lb/>
<pb n="KR4e0165_WYG_059-2a"/>
聞君子務在擇人吾子為魯宗卿而任其大政不慎舉<lb/>
何以堪之禍必及之請觀周樂為之歌周南召南曰美<lb/>
哉始基之矣猶未也然勤而不怨歌邶鄘衛曰美哉淵<lb/>
乎憂而不困者也吾聞衛康叔武公之徳如是是其衛<lb/>
風乎歌王曰美哉思而不懼其周之東乎歌鄭曰其細<lb/>
已甚其民不堪也是其先亡乎歌齊曰美哉泱泱乎大<lb/>
風也哉表東海者其太公乎國未可量也歌豳曰美哉<lb/>
蕩蕩乎樂而不淫其周公之東乎歌秦曰此之謂夏聲<lb/>
<pb n="KR4e0165_WYG_059-2b"/>
夫能夏則大大之至也其周之舊乎歌魏曰美哉渢渢<lb/>
乎大而婉儉而易行以徳輔此則盟主也歌唐曰思深<lb/>
哉其有陶唐氏之遺風乎不然何憂之逺也非令徳之<lb/>
後誰能若是歌陳曰國無主其能久乎自鄶以下無譏<lb/>
焉歌小雅曰美哉思而不貳怨而不言其周徳之衰乎<lb/>
猶有先王之遺民也歌大雅曰廣哉熙熙乎曲而有直<lb/>
體其文王之徳乎歌頌曰至矣哉直而不倨曲而不詘<lb/>
近而不偪逺而不攜遷而不淫復而不厭哀而不愁樂<lb/>
<pb n="KR4e0165_WYG_059-3a"/>
而不荒用而不匱廣而不宣施而不費取而不貪處而<lb/>
不底行而不流五聲和八風平節有度守有序盛徳之<lb/>
所同也見舞象箾南籥者曰美哉猶有憾見舞大武曰<lb/>
美哉周之盛也其若此乎見舞韶濩者曰聖人之𢎞也<lb/>
猶有慙徳聖人之難也見舞大夏曰美哉勤而不徳非<lb/>
禹其誰能及之見舞招箾曰徳至矣哉大矣如天之無<lb/>
不燾也如地之無不載也雖甚盛徳無以加矣若有他<lb/>
樂吾不敢觀去魯遂使齊説晏平仲謂之曰子速納邑<lb/>
<pb n="KR4e0165_WYG_059-3b"/>
與政無邑無政乃免於難齊國之政將有所歸未得所<lb/>
歸難未息也故晏子因陳桓子以納政與邑是以免於<lb/>
欒高之難去齊使於鄭見子産如舊交與之縞帶子産<lb/>
獻紵衣焉謂子産曰鄭之執政侈難將至矣政必及子<lb/>
子為政慎以禮不然國將敗去鄭適衛説蘧瑗史狗史<lb/>
鰌公子荆公叔發公子朝曰衛多君子未有患也自衛<lb/>
如晉將宿於戚聞鐘聲曰異哉吾聞之辯而不徳必加<lb/>
於戮夫子獲罪於君以在此懼猶不足而又可以樂乎<lb/>
<pb n="KR4e0165_WYG_059-4a"/>
夫子之在此猶燕之巢于幕也君在殯而可以樂乎遂<lb/>
去之文子聞之終身不聴琴瑟適晉説趙文子韓宣子<lb/>
魏獻子曰晉國其萃於三家乎將去謂叔向曰吾子勉<lb/>
之君侈而多良大夫皆富政將在三家吾子直必思自免<lb/>
於難季札之初使北過徐君徐君好季札劍口弗敢言<lb/>
札心知之為使上國未獻也還至徐徐君已死於是乃<lb/>
解其寳劍繫之徐君冢樹而去從者曰徐君已死尚誰<lb/>
予乎季子曰不然始吾心已許之豈以死倍吾心哉餘<lb/>
<pb n="KR4e0165_WYG_059-4b"/>
祭卒傳餘昧及餘昧卒欲授札札讓逃去於是吳人曰<lb/>
先王有命兄卒弟代必致季子今季子逃位則餘昧子<lb/>
當代乃立餘昧之子僚為王公子光者諸樊之子也常<lb/>
以為吾父兄弟四人當傳至季子季子即不受國光父<lb/>
先立即不傳季子光當立又用專諸曰我真王嗣當立<lb/>
吾欲求之季子雖至不吾廢也既而簒僚季子至曰茍<lb/>
先君無廢祀民人無廢主社稷有奉乃吾君也吾敢誰<lb/>
怨乎哀死事生以待天命非吾生亂立者從之先人之<lb/>
<pb n="KR4e0165_WYG_059-5a"/>
道也闔廬命哭僚墓復位而待札長子死於嬴博之間<lb/>
因葬焉孔子使子貢觀之其穿深不及泉其斂以時服<lb/>
既葬封其壙左袒右旋號者三言曰骨肉歸復於土命<lb/>
也若魂氣則無不之也遂行孔子曰延陵季子之於禮<lb/>
其合矣札凡事吳七主年九十餘卒孔子表其葬曰嗚<lb/>
呼有吳延陵季子毘陵之間尚有季札墓云<lb/>
論曰司馬子長稱季子閎覽博物及觀嬴博之役又何<lb/>
深於禮也信乎附青雲哉<lb/>
<pb n="KR4e0165_WYG_059-5b"/>
　　　重修伍子胥傳<lb/>
伍員字子胥楚人也父奢兄尚其先曰伍舉以直諫事<lb/>
楚莊王故世有顯名於楚楚平王有太子名曰建使伍<lb/>
奢為太傅費無忌為少傅無忌不忠於太子平王使無<lb/>
忌為太子取婦於秦秦女好馳歸報平王曰秦女絶美<lb/>
王可自取而更為太子取婦無忌既以秦女自媚因去<lb/>
太子而事平王恐一旦王卒而太子立乃因讒太子建<lb/>
建母蔡女也無寵於王王稍益疏建使建守城父備邊<lb/>
<pb n="KR4e0165_WYG_059-6a"/>
兵頃之無忌又日夜言太子短於王曰太子以秦女之<lb/>
故不能無怨願王少自備也自太子居城父將兵外交<lb/>
諸侯且欲入為亂矣王乃召其太傅奢考問之奢知無<lb/>
忌讒因曰王獨奈何以讒賊小臣疏骨肉之親乎無忌<lb/>
曰王今不制事成矣王且見禽於是王怒囚伍奢而使<lb/>
城父司馬奮揚往殺太子奮揚使人先告太子建亡奔<lb/>
宋無忌言於王曰奢有二子皆賢可質其父而召之不<lb/>
然且為楚患王使使謂奢曰能致汝二子則生不能則<lb/>
<pb n="KR4e0165_WYG_059-6b"/>
死奢曰尚為人仁呼必來員為人剛戾忍訽其勢必不<lb/>
來王不聴使人召二子曰來吾生汝父不來今殺奢也<lb/>
尚欲往員曰楚之召我兄弟非欲以生我父也恐有脱<lb/>
者後生患故以父為質二子到則父子俱死矣何益不<lb/>
如奔他國借力以雪父之恥無俱滅為也尚曰我知往<lb/>
終不能全然恨父召以求生而不往後不能雪恥終為<lb/>
天下笑耳謂員可去矣汝能報父之讎我將歸死尚既<lb/>
就執使者捕員員貫弓執矢嚮使者使者不敢進員遂<lb/>
<pb n="KR4e0165_WYG_059-7a"/>
亡往從太子建於宋奢聞員之亡也曰楚國君臣且苦<lb/>
兵矣尚至楚楚并殺之員既至宋宋有華氏之亂乃與<lb/>
建俱奔鄭鄭人甚善之建又適晉晉頃公曰太子既善<lb/>
鄭鄭信太子能為我内應而我攻其外滅鄭必矣滅鄭<lb/>
而封太子太子乃還鄭㑹從者告其謀鄭定公與子産<lb/>
誅殺建建有子曰勝員懼乃與勝俱奔吳到昭關昭關欲執<lb/>
之員遂與勝獨身步走幾不得脱追者在後至江江上<lb/>
有一漁父知員之急乃渡員既渡解劒與漁父曰此劒<lb/>
<pb n="KR4e0165_WYG_059-7b"/>
直百金父曰楚國之法得伍員者粟五萬石爵執珪豈<lb/>
徒百金劒耶不受員未至吳而疾止中道乞食至吳吳<lb/>
王僚方用公子光為將員乃因公子光以求見呉王久之楚<lb/>
之邊邑鍾離與吳之邊邑卑梁氏俱蠶兩女子争桑相<lb/>
攻至於兩國舉兵相伐吳使公子光伐楚拔其鍾離居<lb/>
巢而歸員説吳王僚曰楚可破也願復遣公子光光謂<lb/>
王曰彼伍員父兄為戮於楚而勸王伐楚者欲以自報<lb/>
其讎耳楚未可破也員知光有内志而未可説以外事<lb/>
<pb n="KR4e0165_WYG_059-8a"/>
乃進專諸於公子光退而與太子建之子勝耕於野五<lb/>
年而楚平王卒初平王所奪太子建秦女生子軫及平<lb/>
王卒軫立是為昭王吳王僚因楚䘮使二公子將兵往<lb/>
襲楚楚發兵絶吳兵之後不得歸吳國内空公子光乃<lb/>
令専諸襲刺王僚而自立為王是為闔廬闔廬既立得<lb/>
志乃召員以為行人而與謀國事楚誅其大臣郤宛伯<lb/>
州犂伯州犂之孫伯嚭亡奔吳吳亦以為大夫前所遣<lb/>
二公子將兵伐楚者道絶後聞僚弑而闔廬立遂以其<lb/>
<pb n="KR4e0165_WYG_059-8b"/>
兵降楚楚封之於舒闔廬立三年乃興師與伍員伯嚭伐<lb/>
楚拔舒遂禽故吳二將軍因欲至郢將軍孫武曰民勞<lb/>
未可且待之乃歸四年吳伐楚取六與灊五年伐越敗<lb/>
之六年楚昭王使公子囊瓦將兵伐吳吳使員迎擊大<lb/>
破楚軍於豫章取居巢九年闔廬謂伍員孫武曰始子<lb/>
言郢未可入今果何如二子對曰楚將囊瓦貪而唐蔡<lb/>
皆怨之王必欲大伐之先得唐蔡乃可闔廬聴之悉興<lb/>
師與唐蔡伐楚與楚夾漢水而陳吳王之弟夫槩將兵<lb/>
<pb n="KR4e0165_WYG_059-9a"/>
擊楚將子常子常敗走奔鄭於是吳乗勝而前五戰遂<lb/>
至郢已夘楚昭王出奔庚辰吳王入郢昭王出亡入雲<lb/>
夢盜擊王王走鄖鄖公弟懐曰平王殺我父我殺其子<lb/>
不亦可乎鄖公恐與王奔隨吳兵圍隨謂隨人曰周之<lb/>
子孫在漢川者楚盡滅之隨人欲殺王王子綦匿王自<lb/>
為王以當之隨人卜與王於吳不吉乃謝吳不與王初<lb/>
員與申包胥為交員之亡也謂包胥曰我必覆楚包胥<lb/>
曰我必存之及吳兵入郢員求昭王既不得乃掘楚平<lb/>
<pb n="KR4e0165_WYG_059-9b"/>
王墓出其尸鞭之三百然後已申包胥亡於山中使人<lb/>
謂子胥曰子之報讎其已甚矣吾聞之人衆者勝天天<lb/>
定亦能勝人今子故平王之臣親北面而事之今至於<lb/>
僇死人此豈無天道之極乎員曰為我謝包胥曰吾日<lb/>
暮塗遠吾故倒行而逆施之於是申包胥走秦告急求<lb/>
救秦不許包胥立於秦庭晝夜哭七日七夜不絶其聲<lb/>
秦哀公憐之曰楚雖無道有臣若是可無存乎乃遣五<lb/>
百乗救楚六月擊敗吳兵於稷㑹闔廬久畱楚求昭王<lb/>
<pb n="KR4e0165_WYG_059-10a"/>
而王弟夫㮣乃亡歸自立為王乃釋楚而歸擊夫槩夫<lb/>
槩奔楚楚昭王見吳有内亂乃復入郢楚復與吳戰吳<lb/>
敗乃歸後二嵗闔廬使太子夫差將兵伐楚取番楚懼<lb/>
吳復大來乃去郢徙於鄀當是時吳以伍員孫武之謀<lb/>
西破彊楚北威齊晉南服越人其後五年伐越越王句<lb/>
踐迎擊敗吳於姑蘓闔廬病創死夫差既立為王以伯<lb/>
嚭為太宰習戰射二年後伐越敗越於夫椒越王句踐<lb/>
棲於㑹稽之上使大夫種厚幣遺吳太宰嚭以請和求<lb/>
<pb n="KR4e0165_WYG_059-10b"/>
委國為臣妾吳王將許之伍員諫曰昔有過氏殺斟灌<lb/>
以伐斟尋滅夏后帝相帝相之妃緡方娠逃於有仍而<lb/>
生少康少康為有仍牧正有過又欲殺少康少康奔有<lb/>
虞有田一成有衆一旅後遂收夏衆撫其官職使人誘<lb/>
之遂滅有過氏復禹之績祀夏配天不失舊物今吳不<lb/>
如有過之彊而句踐大於少康今不因此而滅之又將<lb/>
寛之不亦難乎且句踐為人能辛苦今不滅後必悔之<lb/>
吳王不聴用太宰嚭計卒與越平其後五年乃興師北<lb/>
<pb n="KR4e0165_WYG_059-11a"/>
伐齊員諫曰句踐食不重味衣不重采弔死問疾且欲<lb/>
有所用之此人不死必為吳患今吳之有越猶人之有<lb/>
腹心疾也王不先越而乃務齊不亦謬乎吳王不聴伐<lb/>
齊大敗齊師於艾陵遂威鄒魯之君以歸益疏子胥之<lb/>
謀其後四年吳王將北伐齊越王句踐用子貢之謀乃<lb/>
率其衆以助吳而重寳以獻遺太宰嚭嚭既數受越賂<lb/>
其愛信越殊甚日夜為言於吳王王信用嚭之計員諫<lb/>
曰夫越腹心之病今信其浮辭詐偽而貪齊破齊譬猶<lb/>
<pb n="KR4e0165_WYG_059-11b"/>
石田無所用且盤庚之誥曰有顛越不恭劓殄滅之俾<lb/>
無遺育無使易種于兹邑此商之所以興願王釋齊而<lb/>
先越不然後悔無及吳王不聴使員於齊員臨行謂其<lb/>
子曰吾數諫王王不用吾今見吳之亡矣汝與吳俱亡<lb/>
無益也乃屬其子於齊鮑牧而還報吳太宰嚭既與子<lb/>
胥有隙因讒曰子胥為人剛暴少恩猜賊其怨望恐為<lb/>
深禍也前日王欲伐齊子胥以為不可王卒伐之而有<lb/>
大功子胥恥其計謀不用乃反怨望而今王又復伐齊<lb/>
<pb n="KR4e0165_WYG_059-12a"/>
子胥專愎彊諫沮毁用事徒幸吳之敗以自勝其計謀<lb/>
耳今王自行悉國中武力以伐齊而子胥諫不用因輒<lb/>
謝佯病不行王不可不備此起禍不難且嚭使人微伺<lb/>
之其使於齊也乃屬其子於齊之鮑氏夫為人臣内不<lb/>
得意外倚諸侯自以為先王之謀臣今不見用常鞅鞅<lb/>
怨望願王早圖之吳王曰微子之言吾亦疑之乃使使<lb/>
賜員屬鏤之劒曰子以此死員仰天歎曰嗟乎讒臣嚭<lb/>
為亂矣王乃反誅我我令若父霸自若未立時諸公子<lb/>
<pb n="KR4e0165_WYG_059-12b"/>
争立我以死争之於先王幾不得立若既得立欲分吳<lb/>
國予我我顧不敢望也然今若聴䛕臣言欲殺長者乃<lb/>
告其舍人曰必樹吾墓上以梓令可以為器而抉吾眼<lb/>
縣吳東門之上以觀越之滅吳也乃自剄死吳王聞之<lb/>
大怒乃取員尸盛以鴟夷革浮之江中吳人憐之為立<lb/>
祠於江上因命曰胥山<lb/>
論曰事豈不有天道者哉伍子胥本用吳以報楚乃謀<lb/>
越以忠於吳初言既酧交疏隕命倒行而逆施亦夫子<lb/>
<pb n="KR4e0165_WYG_059-13a"/>
果於自與也尚之死足以稱仁子胥終有功名可以不<lb/>
死予往來江上未嘗不悲之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_059-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十一</head> <lb/>
    <p>
<pb n="KR4e0165_WYG_011-1a"/>
欽定四庫全書<lb/>
　儼山集巻十一<lb/>
　　　　　　　　　　　　　明　陸深　撰<lb/>
　　七言律詩三<hi>五十首</hi>
　　　寒食展墓<lb/>
細雨東風曉未晴養花天氣近清明人間桃李俱生色<lb/>
望裏松楸獨繫情龍劍上騰星漢闊奎章遥映錦雲横<lb/>
傷春不道春如許芳草年年滿路生<lb/>
<pb n="KR4e0165_WYG_011-1b"/>
　　　初夏四首<lb/>
桔橰聲裏送春歸乳燕遷鶯接隊飛入硯柳花還礙筆<lb/>
撲簾槐雨欲霑衣月茶初碾金文餅團扇新裁白練機<lb/>
小閣正宜清潤候晝長消得往来稀<lb/>
銀塘新水鴨頭紋載酒浮花動午薫老圃養成三徑竹<lb/>
野人耕破一溪雲㢘纎雨脚晴不斷怯恰鶯啼逺更聞<lb/>
為惜琴書妨溽暑自鋤苔砌辨香芸<lb/>
穹林迢遞綠生煙漠漠澄空映水田喚雨喚晴鳩不住<lb/>
<pb n="KR4e0165_WYG_011-2a"/>
能髙能下燕頻穿春暉東去元無恙風力南来漸有權<lb/>
起坐江樓自清曉游魚吹浪碧荷圎<lb/>
綠隂庭院晝初長藥碾丹爐按古方病後精神渾愛惜<lb/>
閒来文字費商量自攜藜榻安風背新作茅堂向水陽<lb/>
子鮆正肥斑竹笋欲將身世老江鄉<lb/>
　　　夏日山居三首<lb/>
柳烟槐雨帶斜陽極浦遥山入𣺌茫溪水通潮魚作隊<lb/>
梅風催夏稻成行竒書到手添交直往事驚心免校量<lb/>
<pb n="KR4e0165_WYG_011-2b"/>
縹緲有聲来别院小兒新課甫田章<lb/>
小卜山居背郭開江流面面繞亭臺樹猶若此誰堪待<lb/>
少不如人老漸来一曲緩歌聞白苧滿天凉雨過黄梅<lb/>
野情轉覺閒方稱願與君王乞草莱<lb/>
綠隂樹樹水田田坐愛牛羊散逺天風送潮聲来别浦<lb/>
雲收雨脚過平川幾村茅屋青山外無數漁舟白鳥邊<lb/>
不信桃源是何處每將文字萬人傳<lb/>
　　　初秋夜<lb/>
<pb n="KR4e0165_WYG_011-3a"/>
隨身枕簟綺牕虚映水樓臺晩浴初夢裏已無投筆事<lb/>
閒来如有絶交書㸔低北斗知宵永驚早西風是病餘<lb/>
家在吳淞江上住底須天際憶鱸魚<lb/>
　　　秋興三首<lb/>
茂苑長洲東復東江天淼淼夜含風誰家吹笛關山裏<lb/>
幾處征衣搗練中鴈字未成雲又合魚書欲寄路難通<lb/>
不知宋玉才多少只賦悲秋已自工<lb/>
揺落年光急暮笳得開懐處是還家新凉門巷堪羅雀<lb/>
<pb n="KR4e0165_WYG_011-3b"/>
舊業園田學種𤓰南浦風波㸔白鳥東籬消息探黄花<lb/>
疎慵莫道渾無事袖手猶能領物華<lb/>
半空凉籟撼千軍滿地秋光錦繡紋近水芙蓉先帶露<lb/>
故園楊柳欲欺雲憑髙萬里從今見行樂三秋自古聞<lb/>
堪歎揚雄甘寂寞一生空老太𤣥文<lb/>
　　　秋懐十二首<lb/>
景物逢秋老更成峽猿何必斷腸聲習家池上歌如沸<lb/>
庾亮樓頭月正明萬里山川催木葉五更鐘鼓動江城<lb/>
<pb n="KR4e0165_WYG_011-4a"/>
當年與賜金莖露夢斷空瞻白玉京<lb/>
天闊風髙秋意多青山如削水層波知歸𤣥鳥遥憐汝<lb/>
向晚黄花獨奈何故國笙歌遺玉樹前朝荆棘有銅駝<lb/>
興亡亦是浮雲事古往今来鬢自皤<lb/>
碧草幽花滿故園南山卧對久㤀言年来行李書千巻<lb/>
老去生涯水一村已辨弓蛇還石虎毋煩怨鶴與驚猿<lb/>
秋光更比春光好蜂蝶紛紛不到門<lb/>
青燈挑雨不成眠愛聽芭蕉夜似年去日苦多無計欵<lb/>
<pb n="KR4e0165_WYG_011-4b"/>
浮生如寄定誰賢成功白髮馮唐老好事青山謝客偏<lb/>
他日向平粗畢願懶雲秋水䕶沙田<lb/>
斗帳香消病骨輕少年憶得賦秋聲青藜火煖西風勁<lb/>
白玉堂深晝漏清上帝雲霄陪絳節仙人星漢濕金莖<lb/>
髙山流水空瞻遡秖恐涓埃報未成<lb/>
閒堦積雨長莓苔藥裹詩籖手自裁潦水正須愁八月<lb/>
浮雲常與望三台長沙卑暑偏饒病嶺表風波是有才<lb/>
茅屋若為容我老文章一洗舊悲哀<lb/>
<pb n="KR4e0165_WYG_011-5a"/>
六代三吴業已荒英雄遺恨水茫茫試量秋與愁多少<lb/>
始信年隨鬢短長江上野鳬爭得食山中叢桂早含霜<lb/>
長門本為黄金賦賦就長門却自傷<lb/>
一番風雨報園林岸柳汀蒲半不禁兔魄已隨華月滿<lb/>
鳯棲應戀碧梧隂清商律應笙歌細白苧功多箧笥深<lb/>
起向推移占物候為誰先有嵗寒心<lb/>
潮聲江上喚登臨日日東流故故深十尺蓴絲風蕩颺<lb/>
一天魚信雨侵淫鴟夷去後猶堪恨禹蹟南来不可尋<lb/>
<pb n="KR4e0165_WYG_011-5b"/>
一曲吴娃雙畫槳蛟龍堆裏晝隂隂<lb/>
總為秋光滿葛巾未應偏恠白頭新明珠本自能疑我<lb/>
沙鳥何心却避人一片雲輕終過眼百年論定不隨身<lb/>
草堂舊在三江上聽水聽風知幾巡<lb/>
團扇情多咏未休井梧何事强知秋霜華先上雙蓬鬢<lb/>
壯氣空餘獨倚樓誰復常何工薦士徒聞李廣不封侯<lb/>
千尋鐵鎖如堪借借與人間鎖斷愁<lb/>
病回門巷晝長扃留滯周南改嵗星滿目秋容頻㸔鏡<lb/>
<pb n="KR4e0165_WYG_011-6a"/>
十年舊帶屢移釘髙梧急雨聞金井柞火新凉照素屏<lb/>
深夜不眠緣底事自攜鉛槧校丹經<lb/>
　　　自八月二日至六日皆大潮成巨浸頗得竒觀<lb/>
愛看秋水坐斜曛汗漫東来昔未聞風送潮頭噴積雪<lb/>
波連天際貼層雲髙聲疑有蛟龍怒逺影空迷鸛鶴羣<lb/>
安得此心無一事南華經裏老遺文<lb/>
　　　山堂晩晴觀楫兒作字<lb/>
論文說劍更爭棋五十年来兩鬢絲無事可為甘袖手<lb/>
<pb n="KR4e0165_WYG_011-6b"/>
有山如畫且題詩望中禾黍秋風粒夢後芭蕉夜雨枝<lb/>
小几映忩承落日雙鈎古帖坐教兒<lb/>
　　　元宵<lb/>
横笛短簫催暮筵星橋火樹共參天人于年穀占先兆<lb/>
老向煙花正有緣霄漢無聲風力定山河留影月華圓<lb/>
他鄉頻嵗氷霜裏故國今宵殿閣邊<hi>時余寓樓在邑庠禮殿經閣之後</hi>
　　　渡江<lb/>
桂楫蘭橈江水生前麾小隊渡江行人生幾度東風面<lb/>
<pb n="KR4e0165_WYG_011-7a"/>
花信一番春雨晴初日出林光欲動豐泥逐馬滯猶輕<lb/>
少年游釣難㤀處莫恠丘園太有情<lb/>
　　　次韻王子升侍御登姑蘇玉峯二首<lb/>
牙旗分隊捲芳埃獨上姑蘇百尺臺南斗下臨東海近<lb/>
青山多在白雲隈謾勞此地興亡恨共仰中朝將相才<lb/>
合是長城應萬里野人林壑卧蒼苔<lb/>
目極長亭更短亭觀風使者節初停潮頭東去和雲白<lb/>
山勢西来繞郭青艷冶鶯花春入望太平門户晝長扃<lb/>
<pb n="KR4e0165_WYG_011-7b"/>
闔閭最愛干將劍化鶴歸来尚姓丁<lb/>
　　　舊墓<lb/>
夕陽一片好山光啼鳥啼猿總斷腸有客已成風木恨<lb/>
何人為廢蓼莪章年年芳草催寒食隱隱青山似洛陽<lb/>
流水橋東頻立馬一杯時復奠椒漿<lb/>
　　　七月四日與姚時望放舟過南浦<lb/>
早秋煙水帶雲山江上扁舟信往還潮力漸隨青草短<lb/>
野心元共白鷗閒愛談舊事消殘暑賴有青尊破老慳<lb/>
<pb n="KR4e0165_WYG_011-8a"/>
四十年前釣游地歸来雙鬢已成斑<lb/>
　　　五日夜坐見新月<lb/>
中庭秋影又經年節序驚傳巧夕前一井西風梧葉信<lb/>
滿谿凉露稻花天多情宋玉偏工賦曉事揚雄晩尚𤣥<lb/>
江上小堂蕉石裏不妨燈火抱書眠<lb/>
　　　元日渡江二首<lb/>
殘日樓臺媚逺天清寒先覺鬢毛偏多情桑梓依江郭<lb/>
過眼烟花改嵗年龍氣常占雲五色蓬山只隔路三千<lb/>
<pb n="KR4e0165_WYG_011-8b"/>
東風似解知人意吹向梅邊復柳邊<lb/>
潮回沙際識春回逺見帆檣映雪開向晩中流空日月<lb/>
倚天隔岸有樓臺波濤東下元相逐鷗鷺羣飛莫浪猜<lb/>
一望海雲俱不極令人遥憶濟川才<lb/>
　　　懐江東山居<lb/>
知非知命復知還不負青青屋後山無數好花臨水淨<lb/>
幾羣嬌鳥弄春蠻子雲辭賦終成悔摩詰圖書早占閒<lb/>
愛殺江樓無一事重簾長䕶白雲間<lb/>
<pb n="KR4e0165_WYG_011-9a"/>
　　　元宵風雨<lb/>
風雨無端妬早春上元燈火寂遊塵此身天地誰非幻<lb/>
何物隂晴解弄人臺殿下方空悵望星娥髙處自精神<lb/>
强扶殘病酬佳節絳蠟銀屏照座新<lb/>
　　　十八夜雨<lb/>
細雨斜風轉寂寥閙春燈火第三宵姮娥愛影收鸞鏡<lb/>
歌吹生寒濕鳯簫此夜金吾還不禁多情銀燭更髙燒<lb/>
隂晴本自關天意恩怨人間總未消<lb/>
<pb n="KR4e0165_WYG_011-9b"/>
　　　雨中樓居<lb/>
惜春心緒雨連宵作陣颺空勢轉驕晚向梅花愁爛熳<lb/>
早從桑土念飄揺行人泥滑三汊路漁子潮平獨樹橋<lb/>
别有好懐髙閣裏捲簾香霧倚雲霄<lb/>
　　　出西郊書感<lb/>
花香草色遍天涯團蓋風多旭日遲負郭人家田陌陌<lb/>
送春心緒柳絲絲未應華髮偏憐我試問流年苦為誰<lb/>
路繞溪迴無限好何人不起釣游思<lb/>
<pb n="KR4e0165_WYG_011-10a"/>
　　　七夕與客夜坐<lb/>
花外䦨干雨乍稀早秋風候報羅幃億千萬刦俱遭遍<lb/>
四十九年都是非白石清泉初已遂髙山流水願多違<lb/>
誰云白髮三千丈信手梳来不過衣<lb/>
　　　和徐鶴谿宜興道中喜雨韻<lb/>
谿上山青更水青樓船揺動櫂歌聲先甞陽羡龍團細<lb/>
不慕揚州鶴背輕鐵甕潮聲還寂寞銅棺秋色倍分明<lb/>
仙郎才調元如錦白雪新篇擊楫成<lb/>
<pb n="KR4e0165_WYG_011-10b"/>
　　　簳山曉發經行福泉過青龍<lb/>
畫船春盡水雲和曉夢中間十里過山色擁螺澄海霧<lb/>
溪流如帶綰江波逢人毎問三三徑對酒遥聞欵欵歌<lb/>
最愛凌空凭鴈塔何妨此地著漁蓑<lb/>
　　　青龍南寺與時望輩步過北寺觀三亭橋冐雨<lb/>
　　　　乗肩輿還<lb/>
漠漠谿田半草莱曾聞此地起樓臺黄金歌舞有時盡<lb/>
赤縣軒墀何日開髙閣俯闌驚鸛鵲古碑㸔字剔莓苔<lb/>
<pb n="KR4e0165_WYG_011-11a"/>
軟輿十里乗春雨花柳情多喜客来<lb/>
　　　詠鶴<lb/>
　予蓄二鶴于山居標格異凡實華亭種云修吭髙足<lb/>
　鳯臆龜文鳴聲清亮真仙人之騏驥也往嵗為魯夫<lb/>
　傷其一孤雄匹處若怨若慕益深孤潔之趣每加眷<lb/>
　恤日益馴擾時望見予輒鳴舞不已若迎若導予益<lb/>
　憐之丁亥之秋予渡自水東為旬月之留是鶴忽飛<lb/>
　止寓樓之外人共異之文學姚時望即日賦詩比于<lb/>
<pb n="KR4e0165_WYG_011-11b"/>
　道義至謂士君子反面者為薄蓋有刺焉予覽之梗<lb/>
　槩于中援筆和焉<lb/>
翩翩一鶴下雲中正倚髙樓落日東憶得羽毛如昨夢<lb/>
不敎心力破長空呼童䕶足防秋雨㸔汝梳翎颺晩風<lb/>
赤壁青田是何處㤀機聊與海鷗同<lb/>
　　　王昭君<lb/>
　昭君出塞自是漢人禦戎失策却與尋常婦人失身<lb/>
　不同斬毛延夀正是淫其色耳殊不成誅賞昭君既<lb/>
<pb n="KR4e0165_WYG_011-12a"/>
　去亦不見有思漢思歸之意後来受彼淫烝已化其<lb/>
　俗矣古今詩人咏昭君多是題蔡琰耳與文姬事頗<lb/>
　不同此亦史傳疑義因華泉有作次韻<lb/>
却抱琵琶别漢宫長城萬里戍樓空一身逺嫁從明主<lb/>
半面新糚付畫工雲外不殊青瑣月塞前初𦂳黒山風<lb/>
異鄉景物新相識無限悲歡曉角中<lb/>
　　　題南莊號<lb/>
背倚青山面水田草堂修竹向陽天夜深南斗當牕見<lb/>
<pb n="KR4e0165_WYG_011-12b"/>
雨後薰風掠燕翩牧笛農歌俱負郭西成東作總豐年<lb/>
主人愛打蒲團坐一巻莊生秋水篇<lb/>
　　　題松泉號<lb/>
藤杖芒鞋白疊巾松泉隨處是知音半空素練懸秋色<lb/>
十里青山蕩午隂坐愛團圞當偃盖卧聽嗚咽替彈琴<lb/>
道人緣業休相問聲色中間未了心<lb/>
　　　題漁樂圖<lb/>
平沙坦路有風濤便欲移家傍此曹鼓櫂鳴榔自成趣<lb/>
<pb n="KR4e0165_WYG_011-13a"/>
賣魚沽酒不辭勞拖藍檻水春雲膩破白船窻夜月髙<lb/>
收網一燈山下泊綠簑衣底讀離騷<lb/>
　　　贈别鄭㢘<lb/>
新作相逢别更新雨中心緒病中身空勞魂夢遊千里<lb/>
又負鶯花過一春江上水深芳草合尊前人逺尺書頻<lb/>
歸舟若度嚴陵瀨此夜燈花定有神<lb/>
　<lb/>
　<lb/>
<pb n="KR4e0165_WYG_011-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻十一<lb/>
</p>
<p>
</p>
  </div>
</body>
</text>
</TEI>
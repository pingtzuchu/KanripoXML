<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻二</head> <lb/>
    <p>
<pb n="KR4e0165_WYG_002-1a"/>
欽定四庫全書<lb/>
　儼山集巻二<lb/>
　　　　　　　　　　　　　　明　陸深　撰<lb/>
　　歌一<hi>十八首</hi>
　　　紅白蓮歌<hi>白學士秉徳池亭分題</hi>
白家池館薰風裏恰在香山最深處池流曲曲暗通泉蓮<lb/>
葉亭亭齊覆水花紅花白相間開香風香氣四邊來乍比<lb/>
珊瑚出銀海還疑瓊蕊下瑶臺銀海瑶臺俱可憐仙舟一<lb/>
<pb n="KR4e0165_WYG_002-1b"/>
葉渡晴川素心飽露秋同月豔質凝脂曉破煙歌罷江南<lb/>
不知暑渚平沙暖新添雨江妃映日試紅糚楚客因風摇<lb/>
白羽别有風光傍晩看遥山流翠入闌干四面畫屏相向立<lb/>
一機織錦亂交攤主人个時玉堂退紈扇綸巾坐相對<lb/>
静虚如此可論心芳韻于今應作佩論心作佩總堪誇<lb/>
不愧名稱君子花記得金鑾送歸夜分明一朶隔籠紗<lb/>
　　　魯橋熱<lb/>
赤日行空正當午老夫畏熱如畏虎計程歸路三千七<lb/>
<pb n="KR4e0165_WYG_002-2a"/>
值我行年六十五昨過任城舊酒樓山川信美非吾土<lb/>
仲宣太白俱仙才安得並載黄龍浦此日池塘楊栁風<lb/>
此時庭院芭蕉雨牙緗架插餘萬巻衮鉞心傳破千古<lb/>
滿座時看羽扇揺半酣起拂呉鈎舞已約清風成故人<lb/>
更須霖雨歌明主回瞻殿閣憶㣲凉却向園廬依茂樹<lb/>
　　　秋水篇<lb/>
江南潔修多水芳紫菱翠荇下銀塘銀塘遥接芙蓉渚<lb/>
曉糚亭亭沐秋雨摘花美人雲錦裳鬱金香佩雙鴛鴦<lb/>
<pb n="KR4e0165_WYG_002-2b"/>
家住湖南碧灣裏碧煙如紗拍湖水少年射策蓬莱宫<lb/>
文彩隱映芙蓉紅珊瑚十尺空自好靈芝九莖何足道<lb/>
一為君歌秋水篇濟川穩汎木蘭船若論顔色休嗟晚<lb/>
竟堪持補君王衮<lb/>
　　　楊妃病齒圖<lb/>
沈香亭畔催花鼓華清宫中翠盤舞瓠犀半啓櫻桃顆<lb/>
可是玉魚偏作仵似將一掬黛娥顰翻取三郎斷腸譜<lb/>
歸來南内情更多一曲霓裳淚如雨<lb/>
<pb n="KR4e0165_WYG_002-3a"/>
　　　石齋歌<lb/>
　少師楊公之以石名齋也學者稱之曰石齋先生葢<lb/>
　有年矣客曰公博極羣籍尤深於易不俟終日取其<lb/>
　介也又曰公家本蜀竒偉秀拔之觀蜀實有焉著之<lb/>
　心目示不忘也門人陸深獲周旋齋中問學而退甞<lb/>
　深思之夫道以濟時為上物以資世為賢故聖人不<lb/>
　寳難得不作無益逺觀近取凡以致用也今夫用石<lb/>
　者博矣其細者不論清廟明堂之建負荷而底定者<lb/>
<pb n="KR4e0165_WYG_002-3b"/>
　是曰柱石疲癃殘疾之人延起而安全者是曰藥石<lb/>
　盛徳豐功之著刻畫以傳不朽者是曰金石盤石以<lb/>
　言其固也鐵石以言其斷也彼甲乙之品袍笏之拜<lb/>
　是玩物矣又君子之所弗論公碩徳重望鎮物礪世<lb/>
　其取諸石也非深之所能知自今觀之相業柱石也<lb/>
　言行藥石也文章金石也使宗社有磐石之安處大<lb/>
　事決大疑確乎鐵石之操石之用大矣備矣作石齋<lb/>
　歌歌之<lb/>
<pb n="KR4e0165_WYG_002-4a"/>
關西夫子今元老有石當齋齋更好疑從天上墮支機<lb/>
似向瀛洲擘瓊島磨礪堪為百世師璠璵不數連城寳<lb/>
星光璀璨太白精雲根崒嵂西川道早年充貢來明庭<lb/>
玉堂紫閣靜儀刑擎天八柱開黄道障海千尋掣巨靈<lb/>
有時條理振韶夏百獸率舞游魚聴孤標共仰積鐵壁<lb/>
大手為勒磨崖銘授書空傳穀城叟漢室開基一培塿<lb/>
何如五色補天材元付當年取日手石齋峩峩高入雲<lb/>
四海蒼生共翹首萬年永藉聖朝安再拜為歌仁者夀<lb/>
<pb n="KR4e0165_WYG_002-4b"/>
　　　寳絲燈屏歌<lb/>
鮫人夜織氷蠶絲不數細滑鵞溪絹或云并州快剪刀<lb/>
剪此一叚澄江練乃是雲南之南萬山中雲腴石髓蟠<lb/>
青蔥酒黄鴉紫祖母緑復有無價桃花紅遠人不貢車<lb/>
與服持此射利如射鵠遂令長安富豪家下視隋珠賤<lb/>
和玉瑣屑璀璨星宿同水碓火鎔俱有功短長曲折巧<lb/>
應手無乃鬼幻神為工分經錯緯了不亂各以本色呈<lb/>
絢爛霞蒸霧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有無間遥看一道晴虹貫是中白膩若<lb/>
<pb n="KR4e0165_WYG_002-5a"/>
可餐良工㸃染開林巒似嫌世上縑素弱頗有勁氣生<lb/>
毫端製成屏風向燈夕聊慰風塵遠為客壯心豈解隨<lb/>
物遷鄉書又送經年隔酒錢不愛典衣償要與明月爭<lb/>
輝光但願明月長輝光<lb/>
　　　三松圖<lb/>
　可齋鄭宜簡抱負偉竒身通技能俱造精妙使推而<lb/>
　致之可資經濟之用而宜簡甘自隱約於農賈之間<lb/>
　不肯少露一斑徃年游京師館閣巨公與諸學士史<lb/>
<pb n="KR4e0165_WYG_002-5b"/>
　官暨當世名流頗有知之者而宜簡益自韜晦甞告<lb/>
　予曰道之精以為身也他非所望今年六十矣日修<lb/>
　孝義之行若以祈天永命然者使仁者必夀其殆斯<lb/>
　人與乃題三松圖夀之<lb/>
三松亭亭高插天離立森爽含風煙棟梁廊廟似無用<lb/>
撑架日月如有權渾疑無地着此物日觀其下天壇前<lb/>
秦時大夫封不受漢家武皇來何䖍潛龍卧龍差可擬<lb/>
鱗鬛頭角俱依然懶為行雨六丁怒彩虬金電揮成鞭<lb/>
<pb n="KR4e0165_WYG_002-6a"/>
有似高人傲一世寧舍富貴耽沈𤣥師山孫子今竒士<lb/>
家住萬山蒼翠邊胷中惟儲秘書監囊裏不貯司徒錢<lb/>
手種青松一萬樹如此三樹尤堪憐風雷掀舞山嶽動<lb/>
歲華剥落氷霜偏古栢空傳二百丈蟠桃浪説三千年<lb/>
有時坐石聴凉籟獨把黄庭金字編神仙官府總一致<lb/>
朝中宰相山中賢題詩一寄可齋子㑹見滄海成桑田<lb/>
　　　蓉溪書屋為金司㓂<lb/>
蓉溪江山真畫圖蓉溪主人絶代無徃歲西歸結書屋<lb/>
<pb n="KR4e0165_WYG_002-6b"/>
風前月下聞伊吾牙籖插架幾萬軸雲錦照水三千株<lb/>
有時谿頭風日好一叚秋波淨於掃水香花氣相氤氲<lb/>
人間别有蓬萊島蜀道時歌李白難草𤣥甘抱揚雄老<lb/>
只今身復上天衢太平經濟須巨儒尚書省裏少司㓂<lb/>
御史臺中上大夫共道孤芳持晩節還應廊廟憶江湖<lb/>
别來幾度花開候每向西風重回首補成五色衮龍衣<lb/>
元是當年摘花手復有堦前蘭桂行相期歲暮松筠友<lb/>
君不見南陽草廬緑野堂此溪此屋同垂芳<lb/>
<pb n="KR4e0165_WYG_002-7a"/>
　　　渡淮放歌<lb/>
出門江南花無數行盡淮南春欲暮風霜添上鬢絲繁<lb/>
頗悔從前好詞賦伊吕分明道可行孔孟咄嗟時不遇<lb/>
故人衮衮俱公侯頻嵗勸予勞尺素亦有封章逹姓名<lb/>
曾傍重瞳屢回顧憶昨素冠成陛辭天子中興初踐祚<lb/>
八年林卧心常懸一捧部符躬莫措玉堂天髙舊夢回<lb/>
青宫地切新恩誤萬分何補等涓埃五十無聞昩時務<lb/>
憑將一出期遂初自保孤忠總如故長河濁流足風波<lb/>
<pb n="KR4e0165_WYG_002-7b"/>
飛鷁揚舲競津渡攜家十口兒女情居安慮危在雲路<lb/>
遥持一寸報主心時放歌聲和韶頀<lb/>
　　　吕梁洪<lb/>
青山夭矯如渇龍墮地直走河流東岸崩谷應氣猶怒<lb/>
其下必有黿鼉宫舟人估客盡回首篙師舵手俱神工<lb/>
人言大險亦大勝如此江山須畫中宣尼南游鬼物出<lb/>
伯禹東導神靈通天地何心世多故劉項曹吕皆豪雄<lb/>
聖皇恃徳不恃險萬里袵席歌同風我來其間正初夏<lb/>
<pb n="KR4e0165_WYG_002-8a"/>
片帆遥映斜陽紅風旛前麾影接岸水檻下視波連空<lb/>
肩輿十里據髙坐始信靜處觀無窮<lb/>
　　　大風宿畱城<lb/>
身世浮沈如一舸一日千里十日坐順風人喜逆風怒<lb/>
我任天公何不可隨身所到一問津去者從右來從左<lb/>
古今道路無不然自有亨衢自坎坷黄泥岸高緑樹深<lb/>
遥望前船宻如鎖爭先疾趨古所戒夜宿澄潭傍漁火<lb/>
　　　寳應湖翫月<lb/>
<pb n="KR4e0165_WYG_002-8b"/>
我生愛月仍愛竒着意欲到西湖西不然具區三萬六<lb/>
千頃坐此一色銀玻瓈今宵寳應湖南路桂魄皎皎風<lb/>
凄凄水光四接上下合氷柱十尺雲天低樓船不渡南<lb/>
北斷危檣宻鎖烏鳶棲我攜二客恣清賞試選高岸成<lb/>
攀躋弦光滿射白玉鏡斗柄倒浸青雲梯人間天上非<lb/>
還是翻疑海外聞天雞瑶華臺殿雲母障水晶宫闕黄<lb/>
金泥胡床老子興不淺揮手弄影沿長隄菰蒲何心爛<lb/>
不起鮫鱷有恨蟠猶啼南中卑暑不耐冷况復風雨尤<lb/>
<pb n="KR4e0165_WYG_002-9a"/>
難齊兹行所得差足慰未覺嚴沍欺袍綈人言春月勝<lb/>
秋月春月花桞空萋迷爭如冬月有勁氣復此淮海氷<lb/>
連谿酒懷逸興俱浩蕩霜明雪映工品題君不見漢家<lb/>
中郎持漢節風槩凜凜海上甘牧羝<lb/>
　　　和王元章梅花為叚主事子辛賦<lb/>
畫堂六月飛嚴霜客持此幅梅花芳乍窺疑浮初月影<lb/>
細對忽麗繁星芒塞垣風高吹石裂嶺南天低不受雪<lb/>
何似孤山處士家一叚西湖弄華月梅花此時殊有韻<lb/>
<pb n="KR4e0165_WYG_002-9b"/>
青鳥遥傳海山信度水盈盈玉雪膚含風裊裊堆鴉鬢<lb/>
萬種心情春酒缸起為花神酹一觴誰憐白賁元無價<lb/>
空復紅芳號假王㑹稽山農骨已冷夢入梅花呼不醒<lb/>
巡簷且索屋三間負郭何須田二頃<lb/>
　　　雪村晩酤圖<hi>為温宫諭題</hi>
崆峒萬木凍不僵瓊瑶一片埋夕陽雲安道上少行客<lb/>
百花潭西封草堂橋回谿轉疑無路前村依稀後村暮<lb/>
時見青帘獵獵招如聞白鴈翩翩度天涯揺落空嵗華<lb/>
<pb n="KR4e0165_WYG_002-10a"/>
翠㣲自有高人家林端紅葉飽茶竈梁上青蚨挑畫义<lb/>
一斗鵞黄正堪買拍浮好懷同北海不來租吏渾無譁<lb/>
夙約溪翁如有待川源窅窱古人風幸際車書萬國同<lb/>
床頭何用紀嵗歴門外但送郵詩筒憑誰致此好氣象<lb/>
必有明君與賢相託齋先生素心人懸此一幅髙堂上<lb/>
畫家畫意不畫形當朝戴進最有聲未歌三白呈祥瑞<lb/>
先兆六符開太平<lb/>
　　　南峯書院<hi>為徐良節題</hi>
<pb n="KR4e0165_WYG_002-10b"/>
南峯主人顔如玉更向峯前築書屋虹光夜夜貫斗牛<lb/>
秀色冉冉連嵩祝復有家傳萬巻餘累朝諸父皆詩書<lb/>
子雲寂寞空𤣥閣諸葛經綸有草廬南州高士元同譜<lb/>
玉樹氷壺映千古風騷共許國無雙韋杜浪誇天尺五<lb/>
孤標絶壁倚春晴風動芸香滿院生常畱雲氣從龍出<lb/>
須種梧桐聴鳳鳴<lb/>
　　　龍江歌<hi>夀唐士回憲副五十</hi>
龍江東來萬里道遙接瀛洲與蓬島三江有水剪不㫁<lb/>
<pb n="KR4e0165_WYG_002-11a"/>
五湖無波淨於掃龍江先生江上生徳器文章俱老成<lb/>
胷吞雲夢已八九量比汪陂無濁清登科弱冠人如賈<lb/>
辭源倒挽銀河瀉砥柱中流力有餘扶揺九萬風斯下<lb/>
掖垣諫草避人焚憲節西持徃校文多少魚龍隨變化<lb/>
一天星斗浸寒雲雲間自愛歸來早蓴菜鱸魚舊盟好<lb/>
閒看秋影澄道心坐見紅塵揚碧草碧草紅塵閲嵗年<lb/>
宣尼當日正知天終同渭水非熊兆㑹起浮空萬斛船<lb/>
　　　瀛海圖為李宗易諭徳歌<lb/>
<pb n="KR4e0165_WYG_002-11b"/>
天南咫尺帝城隅山靈水秀相盤紆中有瀛海接銀漢<lb/>
吞九雲夢涵五湖太行西來走其下排列七十二朶青<lb/>
珊瑚㣲風吹波縠紋淨明月照影驪珠孤汪汪千頃蕩<lb/>
星斗上下一碧隨鷗鳬世傳神龍有窟宅霹靂驚起頭<lb/>
角殊化為霖雨灑六合波濤壁立風雲麤須臾光霽變<lb/>
天地荏苒花栁呈芳腴我聞弱流三萬逺隔扶桑外六<lb/>
鼇三島空傳呼玉堂學士李太白家住瀛海真蓬壺水<lb/>
心樓閣開雲母風外簾櫳蹙浪珠有時倚檻一長眺宛<lb/>
<pb n="KR4e0165_WYG_002-12a"/>
見雲中五色清虚都心胷已着秘書省殿陛恭承子大<lb/>
夫青錢萬選絶代有白璧連城天下無頻年文場拔董<lb/>
賈昨嵗武舉羅孫呉廟堂自當金玉器鼎鼐竟與鹽梅<lb/>
俱周家申甫嵩嶽降蘇氏軾轍眉山枯大賢應運重得<lb/>
地瀛海似也非其徒江南程生近好手㸃綴金碧工調<lb/>
朱經營意匠入窅眇翻取商巖舊典謨玉顔丈人古冠<lb/>
佩疑是退直金鑾趨手揮一籌探海水坐見清淺連桑<lb/>
榆魯連高蹈帶俠氣仲子汗漫甘乘桴君不見張子房<lb/>
<pb n="KR4e0165_WYG_002-12b"/>
借前箸為漢驅請看此籌一下能奠萬古之皇圖<lb/>
　　　題嚴介谿所藏何竹鶴畫<lb/>
江南五月黄梅雨濕雲不斷生逺水風流太守竹鶴翁<lb/>
家住江南水雲裏興來揮灑出畫圖高峯掩映雲糢糊<lb/>
江迴路轉草堂靜雨崩沙塌谿橋孤鈐山堂中羣玉府<lb/>
此幅逺淡尤足數憲使先生最愛才玉堂學士真博古<lb/>
到處護持如有神攜来長安手澤新高人韻士千年蹟<lb/>
孝子慈孫百代珍<lb/>
<pb n="KR4e0165_WYG_002-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻三十</head> <lb/>
    <p>
<pb n="KR4e0165_WYG_030-1a"/>
欽定四庫全書<lb/>
　儼山集巻三十<lb/>
　　　　　　　　　　　　　明　陸深　撰<lb/>
　　頌<hi>二首</hi>
　　　景雲頌<lb/>
惟我皇明傳世九葉今天子嗣大寳之十有七年龍集<lb/>
戊戌九月己丑景雲見於已位五色畢具爛然成文冠<lb/>
日而興若華蓋之狀有目者之所共覩也于時天子方<lb/>
<pb n="KR4e0165_WYG_030-1b"/>
修明堂講配位蓍兆既協詢謨僉同將以吉辰有事于<lb/>
奠獻天意若曰文徳至矣有如此雲萬口喧讙以爲希<lb/>
世之奇瑞也聖徳感格如影隨形而天子方退然不居<lb/>
特下明詔歸於黙報甚無以慰臣民仰望之本心也臣<lb/>
聞之古記云天子孝則景雲出游伏惟聖上重新九廟<lb/>
尊上徽稱追宗獻考奉飬慈幃本根終始之禮質文交<lb/>
盡可謂孝之至矣又聞之徳至山陵則景雲出伏惟聖<lb/>
上春秋霜露親謁諸陵江南泗上葺飾備舉下至草木<lb/>
<pb n="KR4e0165_WYG_030-2a"/>
鳥獸之微生成咸若可謂徳至山陵矣又按天樞得則景<lb/>
雲出夫天樞者北辰也居其所而衆星拱之斯得矣伏<lb/>
惟聖上剏製圜丘密邇宸極禮樂修明效法圜運屹然<lb/>
有居中馭外之尊萬世永賴則天樞亦云得矣遒是衆<lb/>
羙而眷祉方新有煥天章悉以類應豈一徳一行偶以<lb/>
希合致哉而歌頌不作後世無聞臣甚恧焉臣深無似待<lb/>
罪詞林獲以文墨事聖天子輒敢忘其粗陋撰成頌篇<lb/>
雖不足以揄揚盛美之萬一庻以明臣區區之職分也<lb/>
<pb n="KR4e0165_WYG_030-2b"/>
頌曰<lb/>
兩儀奠位惟皇繼天山川出雲有開必先明明我皇履<lb/>
方體圓毓靈江漢比徳蒼𤣥誕膺寳籙龍耀百川殷邦<lb/>
靖嘉羲畫契傳撫世御宇何徳弗全堯文舜孝禹烈湯<lb/>
䖍郊廟儼若山陵愓然尊親饗帝禮樂經權文成有煥<lb/>
蹟邁無前祥由善致氣以理宣歳舍戊戌土徳允堅時<lb/>
維秋季離巽星躔太陽麗正風候暄姸有雲五色若抱<lb/>
若懸爲章霄漢非霧非煙綵纈晃曜縹緲聫翩至和攸<lb/>
<pb n="KR4e0165_WYG_030-3a"/>
萃積慶綿連萬目快覩衆口垂涎額手蹈足裾袂蹁躚<lb/>
惟皇聖徳克配彼天子孫千億麟趾闐駢皇風清穆九<lb/>
有八埏詎曰昭鑒符瑞稱賢小臣作頌以告萬年<lb/>
　　　瑞雪頌<lb/>
嘉靖庚子歳行將除皇帝禱雪於西内重民命也天意<lb/>
若曰數有適符物以期致者非所以彰靈貺而答至精<lb/>
也乃明年辛丑正月元日戊子之辰誕降瑞雪颺空覆<lb/>
地爛若銀海明日己丑再降幾盈一尺于時萬國來朝<lb/>
<pb n="KR4e0165_WYG_030-3b"/>
四夷畢至被冐掀舞於大庭之上稽首百拜咸稱萬歳<lb/>
都城士女喜忭奔走於六街九衢之中歎未甞有遠而<lb/>
望之皜皜無際灼然豐穰之兆矣易有之隂陽不測之<lb/>
謂神斯其神化也乎是宜頒瑞四方而頌聲作焉臣謹<lb/>
按雪者五榖之精也尤宜三麥夫榖晩成而麥早早晩<lb/>
咸宜民命厚矣其瑞爲大　又按庚者更也辛者新也<lb/>
是雪之降若更其舊而維新之從天貺昭彰我皇上必<lb/>
且盡釋舊恙而迓續新休矣斯所爲瑞抑又大焉　忝<lb/>
<pb n="KR4e0165_WYG_030-4a"/>
文墨之司敬獻瑞雪頌頌曰<lb/>
后惟𤣥聖道通于天風雨霜露無感不然爰念粒食惟<lb/>
茲素雪協候應期以屇嚴節皇穹蓋高其聽則卑我后<lb/>
明徳響應是隨帝曰不遲三陽五始乃召滕六乃呼巽<lb/>
二重雲宻霰玉潔珠輝來牟之慶徧于九圍優渥霑足<lb/>
黍稷穜稑遺蝗載驅愆陽盡伏我后明明既安且寧玉<lb/>
樓瑶砌垂拱穆清増高益下踰尺盈丈與化俱融何物<lb/>
不養瞻彼流泉聿成江河皇澤斯沛與潤孰多普天薄<lb/>
<pb n="KR4e0165_WYG_030-4b"/>
海以遂俯仰一人凝和參三贊兩凡此雪瑞函自后衷<lb/>
小臣作頌以表膚功<lb/>
　　贊<hi>十八首</hi>
　　　御史張公遺像贊<lb/>
是爲御史張公之像前輩人物典刑猶存後生欲起爲<lb/>
之執鞭何况升其堂而及其門一生忠義丹青炳然畫<lb/>
史徒能工於着筆豈盡得其似而肖其全惟我聖明文<lb/>
皇入繼風嚴度貞公寔遭際侃侃中臺鳯鳴鶻逝萬言<lb/>
<pb n="KR4e0165_WYG_030-5a"/>
密馳重瞳屢霽一當其難衆疑太鋭公曰遠違左右我<lb/>
帝青驄繡衣凛凛百世再拜述言用告來裔<lb/>
　　　按察使林公像贊<lb/>
此莆陽順齋先生林公總憲蜀司時小像也前史官陸<lb/>
深爲作贊曰<lb/>
即之也溫而有萬仭壁立之風退然若避而負四海蒼<lb/>
生之望蓋才全者左右皆宜而内藴者形神俱王此將<lb/>
來宰輔之儲乃方今執法之象是豈贊揚之所能宣亦<lb/>
<pb n="KR4e0165_WYG_030-5b"/>
恐丹青之難爲狀也<lb/>
　　　朱允升像贊<lb/>
紅日赤雲碧山如畵梧竹交加衣冠古雅殆居士逍遥<lb/>
於鳯崗之下耶欲覽徳輝方歎龍馬文彩聫翩風神瀟<lb/>
灑豈居士校六書於既暇耶外臞中腴調高和寡圖書<lb/>
在行辭翰滿把乃居士歸自東海之野耶金薤琳瑯出<lb/>
其土苴鈞天虞廷以遂傾寫方將求居士於古之有道<lb/>
者也<lb/>
<pb n="KR4e0165_WYG_030-6a"/>
　　　壽松贊<lb/>
誰栽喬松是爲眞龍曽充禹貢不汙秦封棟梁斯具冰<lb/>
雪攸從育苓化珀萬世之功有萬世功與天地同<lb/>
　　　黄靜菴像贊<lb/>
髯鬢若沐咳吐成文儼然起敬卓爾不羣謙沖自持而<lb/>
量包湖海之太籯金萬計而家以詩禮相聞置之廊廟<lb/>
旂常銘勲如當折衝可奪三軍豈動中之靜常有得於<lb/>
典墳抑亦人中之仙聊寄跡於塵氛耶<lb/>
<pb n="KR4e0165_WYG_030-6b"/>
　　　方棠陵豪像贊<lb/>
斯人也其名豪其氣豪其文豪其骨亦豪所謂譽望翕<lb/>
若丹青炳若者耶今之世孰爲相若而深之所畏若者<lb/>
也<lb/>
　　　羅太宰整菴先生像贊<lb/>
一代醇儒當朝大老内重外輕量大心小淵源聖賢之<lb/>
傳異同必析雍容廟堂之上模範不少文明國華平格<lb/>
天壽竹素傳芳麟鳯在藪門墻既入然後知宗廟百官<lb/>
<pb n="KR4e0165_WYG_030-7a"/>
瞻望每勤豈惟東山北斗此蓋一時之趨蹌方當百官<lb/>
之領䄂也<lb/>
　　　李百朋秀才像贊<lb/>
前十年得子於文章之㑹後十年索子於丹青之外禍<lb/>
福無端愛憎叵奈服求厥衷道不下帯噫吾將與子浮<lb/>
沈於百年之内以静觀天地之大<lb/>
　　　夏桂洲像贊<lb/>
此公大宗伯時耶年幾耳順睿作心思伊周鴈序夔龍<lb/>
<pb n="KR4e0165_WYG_030-7b"/>
鳯池歷試底績一節何疑玉攻金冶彫範愈竒角麟在<lb/>
藪海鶴同姿古稱骨鯁茲表風儀天子若曰此朕之五<lb/>
臣士大夫望以百世之師<lb/>
　　　嚴介谿像贊四首<lb/>
身居廊廟之上心存山水之間任當宰輔之權享有神<lb/>
仙之樂衣冠儼然若在林壑退自南宮朝囘東閣人言<lb/>
介谿之風景或兼平泉之經營我覽黔岡之川原實帯<lb/>
歐陽之鄉落天上飛龍九臯鳴鶴物色無邉丹青可託<lb/>
<pb n="KR4e0165_WYG_030-8a"/>
　　　又<lb/>
龍章鳯姿巖廊在上高才古調清廟餘響猗與休哉大<lb/>
宗伯像此文章禮樂之司而霖雨鹽梅之望也<lb/>
　　　又<lb/>
望之甚癯其中則腴即之也温而多禮讓龍章鳯姿超<lb/>
遥埃溘之中正笏垂紳雍容廊廟之上真金馬玉堂之<lb/>
列仙抑胄監虎幃之退講經筵沃心木天藜杖不然將<lb/>
典禮之敷陳與啟事之簸颺彼擅丹青者徒有得於影<lb/>
<pb n="KR4e0165_WYG_030-8b"/>
響而工物色者方殷霖雨天下之望猗與休哉此介谿<lb/>
尚書嚴公之像也<lb/>
　　　又<lb/>
此公扈從南廵時耶恩袍晃耀雜佩陸離公孤雅望文<lb/>
武兼資天子神聖省方以時公在左右如取如期六飛<lb/>
晨渡單騎夕馳奔走先後詎一匪宜雙瞳炯然四時備<lb/>
之一身攸繫八表是儀望之者曰此神仙中人以予度<lb/>
之乃當代之名臣也耶<lb/>
<pb n="KR4e0165_WYG_030-9a"/>
　　　東方朔像贊<lb/>
人中隱吏中仙多聞博識所全者天吐故納新聊用引<lb/>
年微露編貝之齒驚倒一世之賢<lb/>
　　　胡大參像贊<lb/>
此公大參時耶芝山之麓竹亭之上余以使事過饒適<lb/>
及拜焉敬作贊曰<lb/>
湖山所鍾朝野之望邈矣獨持卓哉自諒今之牧伯古<lb/>
則輔相爵位遞升丹青成像乃有爵位之所未酬者經<lb/>
<pb n="KR4e0165_WYG_030-9b"/>
綸之才亦有丹青之所難盡者高雅之量<lb/>
　　　友梅李錦衣像贊<lb/>
此何遜之東閣乎豈林逋之孤山也彼羙君子心跡雙<lb/>
閒身依日月之上人在吏隱之間交結歳寒之契座挹<lb/>
春風之還是其不恃金吾之貴而常有玉樹之顔當夫<lb/>
破輕煙於耿耿恍乎麗壽星之斑斑者耶<lb/>
　　　林母王氏貞節贊<lb/>
夫閨門之際可以觀化林母感憑箕之事堅栢舟之節<lb/>
<pb n="KR4e0165_WYG_030-10a"/>
斯非所謂化與離形器超死生异哉乎其子文纘以秋<lb/>
官顯致封勅并輝旌典天之報施於是乎在乃作贊曰<lb/>
夫死君事婦死夫志事雖弗終志則靡愧有憑者箕孰<lb/>
俾㒺迷陟降一致馭風騎箕道既粹矣風斯引矣子子<lb/>
孫孫涕惟隕矣有旌在門封典斯存惟家之範惟國之<lb/>
恩以慶于後昆<lb/>
　　　怡順汪翁孝義贊<lb/>
捐生寧母未必即死爭死愛弟與弟俱理母心愛子豈<lb/>
<pb n="KR4e0165_WYG_030-10b"/>
間彼此兩利雙完天寔鑒眎惟孝與義儉哉兼美世豈<lb/>
乏賢乃見汪氏怡順之軒名垂千祀激昻高風贊者太<lb/>
史<lb/>
　<lb/>
　<lb/>
　<lb/>
　<lb/>
　儼山集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十四</head> <lb/>
    <p>
<pb n="KR4e0165_WYG_054-1a"/>
欽定四庫全書<lb/>
　儼山集巻五十四<lb/>
　　　　　　　　　　　　　明　陸深　撰<lb/>
　　記三<lb/>
　　　柱石塢記<lb/>
儼山西偏澄懐閣之下小滄浪之上復以暇日周施闌<lb/>
檻用備臨觀徙倚之適有川石者三高可丈許並類削<lb/>
成有奇觀焉因錯樹之為三峯中峯蒼潤如玉彈窩圓<lb/>
<pb n="KR4e0165_WYG_054-1b"/>
瑩豐上而鋭下藉以盆石有端人正士之象却而望之<lb/>
擎空干雲邈焉寡羣豈八柱之遺非耶題曰錦柱傍甃<lb/>
兩臺其左曰龍鱗石蒼碧相暈比次成文儼然鱗甲之<lb/>
狀森聳而欲化也其右石首媺嫷而婀娜拱揖有掀舞<lb/>
之意名曰舞花虬合而命之曰柱石塢曲徑其下以通<lb/>
往來每當朝日始升夕陽初下曳杖徘徊聊以寄吾孤<lb/>
岸之氣時時賦王右丞五言短篇或歌陶彭澤歸來詞<lb/>
一兩解俯檻觀游魚為之一笑意甚樂也客有過者相<lb/>
<pb n="KR4e0165_WYG_054-2a"/>
攜而共樂焉疑之者進曰古之君子閒居而寡求今之<lb/>
君子退蔵而喜事是塢也奚取焉儼山人復為之一笑<lb/>
徐應之曰夫生有定理物有定分各還其分以歸之理<lb/>
古之道也兹數石者遺棄荒林野草之間蛇虺之所蟠<lb/>
牛羊之所礪樵夫牧䜿之所踐踏石固無悔也而理有<lb/>
不當然者一旦起而拂拭之立者為峯臥者為岫嵌者<lb/>
突者為巖竇圓者中規曲者中矩抗者若介俯者若委<lb/>
參而列之者若同志孤者無黨正者不倚各還於理斯<lb/>
<pb n="KR4e0165_WYG_054-2b"/>
固其分也而石又何加損哉乃若君子之取諸物也近<lb/>
而遠粗而精一以貫之獨非古也乎且予之理是也役<lb/>
數夫之力假旦夕之工高卑以陳動靜以位清濁以判<lb/>
治忽以區夷險以奠不曰儉操而博取乎吾子殆求之<lb/>
形跡之際末矣客起曰槩于理遂書為記<lb/>
　　　玉山書院記<lb/>
古以書院聞者嵩陽睢陽嶽麓白鹿並謂之四書院今<lb/>
白鹿在大江西最顯而廣信亦以鵞湖聞是二者皆以<lb/>
<pb n="KR4e0165_WYG_054-3a"/>
吾朱子為之重也玉山在淦淦志稱玉笥山廣信南壤<lb/>
相接也未聞所謂書院者今有之則自謝氏父子始謝<lb/>
於淦右族也與善封君謝氏之良者也既得地于玉笥<lb/>
麓極形勝之美其子今京衛參軍貴謀曰佳哉即與吾<lb/>
一家有之乎其將與衆共之也與善君曰良是於是書<lb/>
院建矣相與鳩工遴材卜日集事正方表位以大厥規<lb/>
中為堂曰㑹講後曰與善傍列兩齋左曰精義右曰麗<lb/>
澤出精義左上為樓以庋經史曰寳墨為庖湢所具器<lb/>
<pb n="KR4e0165_WYG_054-3b"/>
什繚以周垣東置良疇為廩入曰閲稼西為射圃有亭<lb/>
曰游藝弦誦以時養習有地合郷之人與族之子弟於<lb/>
是學焉前啓修途曰雲徑值途作亭曰禮賓右有清池<lb/>
池上曰洗玉亭左為方塘塘上之亭曰天光雲影其後<lb/>
為綽楔曰綠隂深處下有尋樂窩右偏之池為觀蓮復<lb/>
亭其上曰理窟名義惟良築鑿有煥而皆為書院設也<lb/>
既成取山名名之曰玉山書院邦之人士相與登與善<lb/>
堂落焉仰而歎曰與善之義大矣謝君之志也盍以謂<lb/>
<pb n="KR4e0165_WYG_054-4a"/>
君遂共稱之曰與善而不名云既有年矣正徳二載參<lb/>
軍始以狀來請記余惟今之書院與古郷學之意同今<lb/>
之學與古之所謂學者抑亦有同乎否也夫學至朱子<lb/>
大備矣自本以趨末明體而適用此朱子之所謂學也<lb/>
况江之西又朱子杖屨所及之地玉山之學者儻有聞<lb/>
而興起焉斯地也安知不與白鹿鵞湖並聞乎又安知<lb/>
不與四書院者相無窮乎此則謝氏之功也不可以不<lb/>
記是役也吾惟列其大者若夫工役豐浩謝氏之所優<lb/>
<pb n="KR4e0165_WYG_054-4b"/>
為者宜不書與善名乾錫以子封其行義類書院之為<lb/>
者貴字敏徳向用蓋未艾云<lb/>
　　　可齋記<lb/>
鄭顯於歙蓋自前代已然矣有字子美曰師山先生者<lb/>
故忠義士也其後嗣之良者廉字宜簡今行義人也宜<lb/>
簡遊四方將大觀焉以承其家再至京師請于余曰鄙<lb/>
人不佞思立於寡過之地顧未有聞焉爾雖然名以命<lb/>
我字亦牖我惟廉惟簡以是號於人久矣一言而終身<lb/>
<pb n="KR4e0165_WYG_054-5a"/>
行之取諸近者惟先生詔之余曰諾是可與語者别號<lb/>
之曰可齋宜簡有間曰鄙人不文敢不惟先生之教竊<lb/>
願有謁焉天地之化一隂一陽人理之趨一邪一正衷<lb/>
心之制一是一非名行之立一善一惡其歸殊也兹欲<lb/>
靡然惟可之從殆未知何途之適也惟先生盡之余曰<lb/>
然是可與語可者告之曰至善者天之命也至不齊者<lb/>
造化之迹也不可不主一者人之心也是故有可者有<lb/>
不可者有可不可之間者可乎可不可乎不可夫是之<lb/>
<pb n="KR4e0165_WYG_054-5b"/>
謂可故世無兩可之説操兩可者皆不可也可以為善<lb/>
必不可以為惡可以為君子必不可以為小人故曾子<lb/>
曰可以託六尺之孤可以寄百里之命至臨大節則不<lb/>
可奪是可不可之辨也且辨乎此而後名立而後行成<lb/>
而後過寡矣天下之勢無而之有簡而之繁也其於人<lb/>
也多蓄必厚亡善動必屢悔廉則寡取寡取則無厚亡<lb/>
簡則有制有制則無妄動可之道也善之積也君子之<lb/>
歸也雖然於陵仲子非不能寡取也而辟兄離母則不<lb/>
<pb n="KR4e0165_WYG_054-6a"/>
可子桑伯子非不能慎動也而廢棄冠裳則不可宜簡<lb/>
歸而求之二者之間去其不可以適於可夫是之謂可<lb/>
宜簡再拜曰鄙人不敏築室於黄山之麓書諸壁間以<lb/>
為記<lb/>
　　　黄山樓記<lb/>
黄山雄峙實當新安之境多偉麗卓絶之觀森然矗然<lb/>
而峯者至三十六若王公大人耆年尊宿頡頏於霄漢<lb/>
風埃之上使人起敬起仰於數百里之下大抵融結厚<lb/>
<pb n="KR4e0165_WYG_054-6b"/>
而氣勢盛猶之於人也涵養深而道徳著矣故曰泰山<lb/>
之於丘垤類也郷先生黄公質夫致藩參而歸築樓其<lb/>
麓當之凡黄山偉麗卓絶之觀霄漢之韻賞數百里之<lb/>
仰望皆不越几席而盡之榜曰黄山樓最勝也先生日<lb/>
登斯樓顧而樂之節宣四時寒燠之宜乗早暮氣候之<lb/>
變有㑹於中即命酒獨酌身被野服手執如意擊欄楯<lb/>
為節歌之歌曰山中兮白雲英英兮欲雨羌攬結兮不<lb/>
能時來宿兮簷下<hi>叶</hi>又歌曰山中兮有芝聊采之兮以<lb/>
<pb n="KR4e0165_WYG_054-7a"/>
療予飢望西山兮崔嵬思佳人兮不可期又歌曰山有<lb/>
木兮木有桐有烏集兮文厥躬夕陽兮高逝嗟矰繳兮<lb/>
徒工歌闋聲出林木若鸞鶴之噦層雲時人莫測也新<lb/>
安人士云爾君子聞之曰博哉先生之有取於黄山也<lb/>
夫物以象徳徳以類求斯逝川所以興嗟仁者然後能<lb/>
樂也且夫山類能出雲雨豐財殖以利物物利矣山無<lb/>
與焉先生以名進士為良有司入柄郎署出參大藩餘<lb/>
三十年矣計其利物之功何限也殆無蹈止足之戒乃<lb/>
<pb n="KR4e0165_WYG_054-7b"/>
頽然自放於斯樓之中與煙霞泉石侶先生又何與焉<lb/>
記曰舜禹有天下而不與言舜禹之能不與也夫能不<lb/>
與則其徳備矣乃作登樓歌三闋若以和先生之辭者<lb/>
俾新安人士持歸為先生壽且以為樓記歌曰登樓兮<lb/>
蒼莽萬里兮在下送予目兮扶桑㑹懸車兮駟馬粲金<lb/>
碧兮有煌俯兹山兮既長酌沆瀣兮欲咽極予心兮羲<lb/>
皇樓中何有兮有圖有書招仙人兮與居齊萬物兮一<lb/>
瞬何非是兮乗除<lb/>
<pb n="KR4e0165_WYG_054-8a"/>
　　　玉泉記<lb/>
歙之潛川玉泉在焉潛川之汪歙著姓也而舊一樂翁<lb/>
者汪之彦也翁故有行誼嘗思以利澤其一郷人歙據<lb/>
江南上游黄山其鎮也潛川依山厥維高亢齒聚繁衍<lb/>
每秋夏之交民實病汲翁所居之左泉發地中㳙㳙不<lb/>
絶翁顧而樂焉曰兹郷之利澤庶其在是乃疏導之匯<lb/>
而為泉往來井井厥有利哉嵗既久漸就堙圮翁之澤<lb/>
幾微矣翁之孫維翰鍾情其地喟然歎曰兹惟一郷之<lb/>
<pb n="KR4e0165_WYG_054-8b"/>
利哉兹惟我祖之志哉夫利有弗廣非仁也志有弗承<lb/>
非孝也汪之宗又安用維翰為惟仁惟孝實維翰之責<lb/>
也於是募工伐石深鑿而堅甃之視昔有加而泉遂澄<lb/>
泓淵澈厥維永永潛川其利哉泉色潔白味清冽甚淙<lb/>
淙然有聲若鳴珮環甚可樂也維翰遂以玉泉聞人稱<lb/>
之曰玉泉子間來請記余告之曰玉天下之至白也泉<lb/>
天下之至清也記曰君子比徳於玉孟子曰源泉混混<lb/>
不舍晝夜復以比徳焉汪君其尚有取於是哉雖然玉<lb/>
<pb n="KR4e0165_WYG_054-9a"/>
天下之至貴也泉天下之至多也人之情得無惑於難<lb/>
得而忽於近且易哉然玉之用虚而泉之用實以其至<lb/>
貴麗於至多合而一之則天下之利澤其有窮哉何特<lb/>
一郷井而已此汪君之志也惟仁人惟孝子汪君其尚<lb/>
勗哉乃斂衽起謝曰玉泉之義大矣維翰不敏敢敬承<lb/>
君子之教請書為記維翰字宗臣倜儻好禮越國之後<lb/>
蓋故家文獻云<lb/>
　　　蒲山書屋記<lb/>
<pb n="KR4e0165_WYG_054-9b"/>
蒲山書屋者歙士鄭子晦之所建也建以教其子若弟<lb/>
子若弟奉教以承鄭之先是子晦之志也既成其族之<lb/>
彦子西記之子晦復走東海乞余記余嘉其志為之記<lb/>
曰先王設教俾人復性焉爾矣故有小學有大學有庠<lb/>
有序有校有辟雍有頖宮皆為教也故自言語動息飲<lb/>
食男女衣服冠冕禮樂射御書數皆教事也故由暗室<lb/>
屋漏朝廷宗廟山川華夏霜雪雨露窮通險易皆教之<lb/>
地也是故有一代之教有一國之教有一郷之教有一<lb/>
<pb n="KR4e0165_WYG_054-10a"/>
身之教其義一也自古官教外别有書院之制若白鹿<lb/>
岳麓之類所謂四大書院以義起者也今制自兩京國<lb/>
子監之外府衛州縣皆有學而書院之設尤多若兹書屋<lb/>
者又書院之義起歟雖廣狹不同其為教一也準之於<lb/>
古蓋在黨塾之間其教於一家者乎夫一家者天下之<lb/>
積也士修於家以效於天下故曰教也者效也然則一<lb/>
家之有賢父兄與天下之有賢師帥其道一也子晦其<lb/>
人傑也哉是可以知矣子晦名炳師山先生之後少從<lb/>
<pb n="KR4e0165_WYG_054-10b"/>
其父嘉興府君宦遊博洽清修有志於復性之學自以<lb/>
為不獲效用於世而欲振其學於後之人其於是書屋<lb/>
也甚力鄭之子若弟羣而聚焉學而思焉當山川之形<lb/>
勝據棟宇之輪奐資經籍之儲偫逺有賢祖先近有賢<lb/>
父兄盍亦知所自奮哉夫性不逺而復者也孟子曰學<lb/>
問無他焉求其放心而已矣如以文詞焉爾矣如以功<lb/>
利焉爾矣如以榮華焉爾矣豈子晦之志哉蒲山在今<lb/>
歙之雙橋之北師山遺跡在焉書屋之役子晦優為之<lb/>
<pb n="KR4e0165_WYG_054-11a"/>
兹不記<lb/>
　　　南泉記<lb/>
南泉古靈江也在今台之臨海越西南諸山起為天台<lb/>
赤城之勝含蓄靈秀東盡於海故曰臨海之域有二水<lb/>
焉溪清而江濁其在城南流者曰靈江或曰澄江云上<lb/>
接三江下引海門晚潮初上若拖白練於紫翠之間諸<lb/>
峯環列俯視之厯厯可數也王先生敬忱家于其上顧<lb/>
而樂焉遂自號曰南泉子南泉子少有大志不屑屑事<lb/>
<pb n="KR4e0165_WYG_054-11b"/>
家人生産又不喜為舉子業孤岸樸静淡如也年六十<lb/>
不識官府人稱之曰南泉翁云翁平生與人交不為欵<lb/>
曲罩籠之態遇有過必面折之人有隂事獨不肯談有<lb/>
談人隂事者必趨而避之人故以是徳之稱長者云胷<lb/>
次夷曠若澄陂渟淵涇渭甚辨尤不喜人穢濁之跡每<lb/>
聞官府貪墨輒拍几大嘯怒隠隠不能休獨之泉上睨<lb/>
而歎曰何以異於是清者水之本也濁者水之蔽也已<lb/>
乃掬而揚之曰何以異於是定者清之路也雜者濁之<lb/>
<pb n="KR4e0165_WYG_054-12a"/>
門也既而仰天祝曰有不返於本而祛之蔽者非夫也<lb/>
暇日或從諸父汎舟泉上徜徉容與出没於鷗波蜃樓<lb/>
之間以滌塵坌而游高明甚適也興酣耳熱則又從而<lb/>
歌之歌曰泉之清兮俟正命兮泉之濁兮徳斯病兮由<lb/>
是聲出金石振盪於兩涯風波為湧人望之以為神仙<lb/>
云莫測也嘉靖甲申嵗翁就養于松初翁别族於范氏<lb/>
凡數世矣始復王姓是為車溪之王王范俱宋宰執裔<lb/>
至今為台名家云翁有子度字律生舉進士在第二甲<lb/>
<pb n="KR4e0165_WYG_054-12b"/>
格當有官於京朝以獨子請便祿遂得教授松郡教授<lb/>
君恭行孝敬敦本復古之訓諸生化焉相率候翁起居<lb/>
於嵗時更相謂曰先生之教我至矣固翁之道也其何<lb/>
可忘乃撮其事以告深聞台據山海之瓌瑋志稱人神<lb/>
壯麗意者必有異人出於其間今世台士大夫尤以氣<lb/>
節廉介聞天下至有委身贊國忠烈貫世者顧其涵濡<lb/>
觀孚之久又不有超出而獨詣者乎其南泉翁之謂與<lb/>
夫名山大川為國鎮藪非徒以其崢嶸浩渺之觀已也<lb/>
<pb n="KR4e0165_WYG_054-13a"/>
蓋曰輔陽相隂産材育物與道為體功在萬世其降為<lb/>
偉人鉅公經綸天地之宜修明禮樂之道與國咸休功<lb/>
在本朝有若人焉不在其身則在其子孫其南泉翁之<lb/>
謂與諸生張其性輩合數百人請書為南泉記因以為<lb/>
翁壽<lb/>
　　　栢崖記<lb/>
義水之上嶄然秀而蔚然深者栢崖也尚書民部郎中<lb/>
陳君徳階少日讀書其下既以科第起矣而仍之曰栢<lb/>
<pb n="KR4e0165_WYG_054-13b"/>
崖者志也君子之志其取諸物也博而其功業之至也<lb/>
嘗與其物類孔子曰仁者樂山知者樂水著其志也志<lb/>
有定而功業從之矣故曰君子不凝滯於物今夫栢之<lb/>
為物木也其材良栢於崖焉其託固而其成大其色茂<lb/>
以悦其凋後其用可以任重而傳之逺徳階之先以道<lb/>
徳文章顯者數世矣家學淵源固已若樹崖之栢根深<lb/>
而地絶也養之深厚則蔥蒨滃鬱之色即之而䕃望之<lb/>
而竦容也抱懐利器閟厥聲采若方春之栢退然而不<lb/>
<pb n="KR4e0165_WYG_054-14a"/>
與羣卉競榮也筮仕之始獨任逺縣若落落澗谷而無<lb/>
悔也東莞之治也適權雄變法之際確然之守則又早<lb/>
霜先霰之集而不挫也比奉璽書出督江南上下允賴<lb/>
固栢之舟車乎越川度嶺濟世險艱也異日棟大厦柱<lb/>
廟堂奠安鞏固垂之百世而不朽君子將指栢崖而槩<lb/>
之曰徳階之志有素定也若夫崖之邃幽孤峭足以游<lb/>
髙明而出塵坌景物之態四時不同而早莫變也才客<lb/>
墨卿或能賦之而深特記其志之有取也若是<lb/>
<pb n="KR4e0165_WYG_054-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻五十四<lb/>
</p>
<p>
</p>
  </div>
</body>
</text>
</TEI>
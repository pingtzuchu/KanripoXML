<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十八</head> <lb/>
    <p>
<pb n="KR4e0165_WYG_078-1a"/>
欽定四庫全書<lb/>
　儼山集巻七十八<lb/>
　　　　　　　　　　　　　明　陸深　撰<lb/>
　　行狀一<lb/>
　　　勅贈承徳郎刑部主事松雲沈公配封太安人<lb/>
　　　　謝氏行狀<lb/>
松雲府君卒既𦵏之五年獲贈官刑部主事又四年其<lb/>
子員外郎恩始克以品官禮改𦵏於長溪鳳皇之原初<lb/>
<pb n="KR4e0165_WYG_078-1b"/>
府君以盛年背養其配太安人謝囑其子曰汝為雙壙<lb/>
以待及是卒於天津旅寓謀奉以歸啟而大封焉正徳<lb/>
元年夏恩以例得歸省遂營改𦵏事已而復奉太安人<lb/>
就養於京而連遘婚喪事遂不得行既行而太安人疾<lb/>
作禱于淮卜于徐醫于齊魯衛之間遷延者數月竟不<lb/>
起而恩竟坐違詔㫖免官人咸憐之先是府君之𦵏既<lb/>
有銘矣因改而廢而兹合𦵏弗可以闕深與恩士同學<lb/>
官同朝且又世世婣媾聞府君太安人之風習矣故敢<lb/>
<pb n="KR4e0165_WYG_078-2a"/>
為狀以請按府君諱鎡字時用號松雲其先嘉禾楓涇<lb/>
人髙祖諱居仁元季避兵因家上海曽祖諱徳𢎞祖諱<lb/>
晟考諱環是為梅月翁妣尹氏府君初娶于談産一女<lb/>
而殀繼娶太安人謝氏諱貞字永慕以子貴至是竟同<lb/>
宂云府君之卒也卒於家以𢎞治丙辰十二月望日夀<lb/>
止四十有七其子方舉進士於朝不及見太安人之卒<lb/>
也卒於客以正徳丁夘十二月十日夀止五十有四其<lb/>
子侍焉人咸惜其夀不滿徳云府君少聰敏以單傳故<lb/>
<pb n="KR4e0165_WYG_078-2b"/>
不為仕學弱冠遊杭有鄰女挑之亟遷居以避其自幼<lb/>
端潔如此年二十三喪梅月翁喪𦵏一如禮而家稍歉<lb/>
太安人助之經營數年遂致千金之産自是舉義睦宗<lb/>
能世其家外祖母某老無嗣為迎養于家日招鄰母之<lb/>
賢者相與談笑以悦其心既殁喪𦵏任其費且半諸甥<lb/>
庶弟某已異爨矣長弗能婚乃厚為之聘諸父有𦵏者<lb/>
為營其墓道費過百金竟不出一徳語年三十二喪母<lb/>
復如禮鄉人有負粟至千斛錢至百緡度弗能償悉焚<lb/>
<pb n="KR4e0165_WYG_078-3a"/>
其劵時有亡奴為盜者執而諭以義竟遣之施棺掩骴<lb/>
成橋濟涉殆無虚日而向之所致千金屢空矣市有樓<lb/>
一區既售太安人曰十年成之一旦棄之不可顧吾兒<lb/>
後業也遂傾糚匳贖還後卒以讓其宗黨其行誼皆此<lb/>
類也太安人出邑舊族幼孤鞠于外家翟氏静莊儉孝<lb/>
尤精女工紡績織紝常至夜分其養祭尤竭力稱其為<lb/>
府君配也恩既第進士府君攜家來京師是日適初度<lb/>
恩戒客上夀府君喜動顔色曰吾上世無仕宦始發於<lb/>
<pb n="KR4e0165_WYG_078-3b"/>
吾兒祖宗之積也雖貧吾願足矣三閲月而南還還二<lb/>
月而不起太安人就養長安者五載遂及封云子一即<lb/>
恩刑部員外郎女二長即談出適陸淮深之從兄也早<lb/>
卒次適韓恵孫女三長適孫天相次許聘張寳忠次尚<lb/>
幼卜以某年月日奉窆恩甞泣向深曰更延吾父十載<lb/>
延吾母五載於天如何是雖一時逼切之言然封君太<lb/>
安人生既有徳沒又有後修短之數似有不足憾者矣<lb/>
惟君子賜之銘焉庶託於不朽也<lb/>
<pb n="KR4e0165_WYG_078-4a"/>
　　　奉訓大夫尚書禮部精膳司署郎中唐君行狀<lb/>
君諱禎字原善世為華亭人居白沙里自高祖而下皆<lb/>
弗耀至君始以科第起家故白沙之唐日益以大君自<lb/>
少頴敏淳謹年十二三即知讀書綴文鄉先生宋冬官<lb/>
克輝時致仕家居以經授徒號博學持鑑勁節公以君<lb/>
徃見宋目而器之留置門下既又從張先生士欽學舉<lb/>
子業尋與張同登進士鄉里竒之君家故饒迨君一無<lb/>
紈綺習常寓居百里外讀書以一僕自給見者謂為寒士<lb/>
<pb n="KR4e0165_WYG_078-4b"/>
也由金山衛學生領成化癸夘科應天府鄉薦丁未科<lb/>
釋褐高等觀政某部㑹憲廟升遐宗伯特選文學之士<lb/>
分遣天下編纂實錄君赴浙江至之日鎮巡官以賓禮<lb/>
逆君君徃答焉時鎮守者故閉中門欲詘君從旁入君<lb/>
下馬南面立取刺授門者入達即上馬去識者以為婉<lb/>
而得體書既成事多入國史尋賜告歸無何居何安人<lb/>
之喪哀毁有禮丙辰嵗服闋還朝拜兵部車駕司主事<lb/>
明年聞勁節之訃匍匐歸治喪既襄事復還朝改禮部<lb/>
<pb n="KR4e0165_WYG_078-5a"/>
儀制司儀制掌四方封事君每閱佳疏輒口誦之有太<lb/>
激切者為之歎曰言固當如是耶精膳每嵗新茶進御<lb/>
必先至司驗視附其餘為饋曰様茶者分餽僚友以為<lb/>
常君揆諸心曰焉有上供之物人臣敢私甞耶乃戒諸<lb/>
門者每茶至必執策數而入之無容入其餘驗既復執<lb/>
策數而出之如其入焉由是様茶遂絶乙丑陞主客員<lb/>
外郎主客所轄皆四裔情狀不一號稱難治君一一調<lb/>
度皆得體時哈密貢方物麤惡倍常數覬優給君悉閲<lb/>
<pb n="KR4e0165_WYG_078-5b"/>
折之其人譁諸庭累數日不伏曰吾主方物皆有數今<lb/>
乃爾歸必抵罪君徐曰爾主將罪爾耶吾以尚書一咨<lb/>
關吾邊將以尚書一咨諭爾主如何衆皆愕然不敢動<lb/>
蓋其物之麤惡者皆其使之在途潜易也君機敏類如<lb/>
此尋陞精膳郎中蒞事數月而疾作竟不可治以卒於<lb/>
長安寓舍時丙寅四月八日也君平生篤於天倫奉二<lb/>
親極孝與兄祚相友愛甚篤與人交不立城府然未甞<lb/>
不儼然也其為學不為章句文辭好識前言往行博洽<lb/>
<pb n="KR4e0165_WYG_078-6a"/>
體法所繫甞借予皇明政要手抄未畢而卒云嗚呼天<lb/>
之生成不偶然也如公之才十不試一二而竟齎以沒<lb/>
抑又何哉深初登第與君鄰寓且有婣故辱君不鄙每<lb/>
公餘即過從談議故畧得數事竊識之兹將歸𦵏於祖<lb/>
塋禮也夫為善而不獲其成茍併所存而泯焉卒亦何<lb/>
頼敢為狀以陳伏乞大人先生删次為銘聊以慰君於<lb/>
地下也君生天順戊寅四月下至卒得夀五十凡三娶<lb/>
初劉氏再陳氏再王氏子男三長曰儒松江府學生娶<lb/>
<pb n="KR4e0165_WYG_078-6b"/>
張氏次曰侃劉所生也息女三長適府學生戴悤次許<lb/>
配宋公選即克輝冢孫君葢不忘所自次一女一男皆<lb/>
幼側室王氏出云<lb/>
　　　思巖唐公行狀<lb/>
公諱啟字世明别號思巖裔出子方晉陽靈石人也吳<lb/>
元年有諱英者官上海烏泥涇稅課局大使遂占籍焉<lb/>
英生福福生俊俊生昭皆有隠操昭生瑜舉進士由給<lb/>
事中歴官至右副都御史為憲廟時名臣瑜生鉞以太<lb/>
<pb n="KR4e0165_WYG_078-7a"/>
學生歴官至南京後軍都督府都事生三子公其仲也<lb/>
公生至性孝友和厚儀觀清麗存心正直樂易自如見<lb/>
之者咸敬公公敬人亦無茍者有大才諳練世故通曉<lb/>
時制篤學力行遂成名士時有以粟入監例由此途進<lb/>
者濟濟公獨不屑將期大成而與時忤遂躓不振然其<lb/>
江湖之憂時發諸議論聴者竦然若其表正鄉里一念<lb/>
尤其拳拳者故遇人有過輒面折之弗諱焉又節儉不<lb/>
妄費用能自樹家業奉親極豐故都事公宦遊以豁達<lb/>
<pb n="KR4e0165_WYG_078-7b"/>
稱由公能養志也母余孺人素羸病公事之益謹每樂<lb/>
就公養而不欲宦從既以夀終公哀毁殊切凡歛𦵏具<lb/>
悉力營辦服甫闋而都事公之訃又至矣公不覺失聲<lb/>
號泣即徒跣南都扶柩以歸時語人曰天乎何困人若<lb/>
此吾大父中丞公忠諒廉直實清白吏而未食其報冀<lb/>
吾父必達而祿秩止此意蒼蒼者尚留有餘之福於吾<lb/>
後人遂刻意訓子迎師取友實皆義方之計其事伯兄<lb/>
千户公隆尤篤禮意待弟政不失以恩故邑中稱公孝<lb/>
<pb n="KR4e0165_WYG_078-8a"/>
友無間云享年四十有七遡公之生以成化乙未十月<lb/>
十七日以正徳辛巳十月二十四日終于正寢配梅氏<lb/>
有賢行公徳其幹相力敬愛特至子承宗讀書識義克<lb/>
纉公緒承宗娶倪氏生女一公卒邑人莫不惜公以坦<lb/>
夷仁誠而弗夀豈造物之理有不可測者耶嗚呼傷哉<lb/>
　　　沈孝子行狀<lb/>
孝子姓沈諱輔字良弼别號菊軒蘇之嘉定人也孝子<lb/>
幼有至性奉親曲盡孝道成化丁亥嵗孝子甞出郡母<lb/>
<pb n="KR4e0165_WYG_078-8b"/>
孺人黄盛暑中癰發于頸既決壊莫可治孝子忽心動<lb/>
汗流驚曰得無吾父若母恙乎即日趨二百里餘歸已<lb/>
無及于救矣哭踊絶水粒者三日及至𦵏㑹天久雨成<lb/>
潦孝子先一夕率其配瞿泣血拜雨及期果霽既襄事<lb/>
而雨復作如舊辛丑嵗思善府君病腹痢醫藥罔効孝<lb/>
子復率瞿禱于庭願減已筭以益父年拜至額瘡忽聞<lb/>
異香滿室思善遂瘥同邑潘郎中時陽作傳行其事錢<lb/>
文通公溥吳文定公寛夏少卿寅張給事寧沈石田周<lb/>
<pb n="KR4e0165_WYG_078-9a"/>
皆有紀述由是孝子之誼寖聞於人人遂聞于御史御<lb/>
史聞于天子天子下其事於府若縣覈實以聞天子若<lb/>
曰是不可以不勵爰旌其門於是大書華扁幾與節孝<lb/>
之徐義門之鄭等矣故一時吳越之人皆稱之曰孝子<lb/>
而不名云孝子之先為鳳陽人有諱都逺者登宋進士<lb/>
第仕於揚州㑹元兵渡江復仕於蘇夜夢雙虎黝然據<lb/>
獄厥明入獄果有兩男子荷校者察其有異隂縱之即<lb/>
張瑄朱清也尋罷官寓蘇之烏鵲橋後瑄清以海運有<lb/>
<pb n="KR4e0165_WYG_078-9b"/>
功並都通顯一日遇諸途遥拜曰吾父吾父即奉以歸<lb/>
清浦清浦瀕海帶江號沃壤因樂其地遂卜居焉是為<lb/>
沈氏南遷之祖也都逺生元震元震生觀光觀光生壵<lb/>
壵生璞璞生箎樂善好施是為思善府君孝子之考也<lb/>
至是七傳矣而家益以大族益以昌美宅良田凡若干<lb/>
區而詩禮之聲益以盛登科賜第聫嵗而有若孝子者<lb/>
猶之於沈氏可謂有徳有功之祖矣嗚呼盛哉孝子幼<lb/>
頴敏能讀書長涉獵書史尤好法書名畫古物器尤善<lb/>
<pb n="KR4e0165_WYG_078-10a"/>
鑒定種菊滿庭以娛親悅賓因以自號雅歌投壺與文<lb/>
墨士相周旋而彈絲吹竹家富聲樂其習尚如此性好<lb/>
施與凡親之黨貧乏者恵之患難者拯之凡鄉之人則<lb/>
𦵏其死而貧者婚嫁其失時者藥其病者橋梁其病涉<lb/>
者修菴觀之傾者壞者殆無虚嵗族叔有諱軒者無後<lb/>
則養其生送其死甚厚徐氏姊少寡則撫其孤勵其志<lb/>
卒以節完天順辛巳嵗海溢遭漂溺者三千餘家則輸<lb/>
粟四百斛於官賑之成化壬寅嵗吳饑又輸粟五百斛<lb/>
<pb n="KR4e0165_WYG_078-10b"/>
獲章服之榮又輸粟若干於邊應格當復得一官因以<lb/>
讓其兄某𢎞治辛亥嵗吳復饑又輸粟一千二百斛獲<lb/>
旌門之榮𢎞治壬子嵗夏旱又請于官輸種豆六百斛<lb/>
于民賴以有秋𢎞治戊午嵗又焚逋劵若干通其行誼<lb/>
如此尤為鄉人敬服至於縣大夫亦多材之質成于門<lb/>
者無虚日天順癸未甲申間鹽徒為㓂孝子設法擒送<lb/>
于官一境晏然其材制如此𢎞治己酉有司舉充鄉飲<lb/>
賓戊午長孫炤登京闈鄉試辛酉孫灼復登明年壬戌<lb/>
<pb n="KR4e0165_WYG_078-11a"/>
炤登進士第乙丑例被上賜有綿纊米肉復有冠帶其<lb/>
遭際如此生於宣徳甲寅六月二十二日卒於𢎞治乙<lb/>
丑十二月初八日得夀七十有二卒之時其孫炤灼皆<lb/>
以朝命便道還家侍疾惟謹既屬纊戒諸子孫於庭曰<lb/>
人數有限吾本布衣屢被恩榮夫復何憾但鄉人忘吾<lb/>
之恵累致於訟雖然不可因此而怠其為善之心也勉<lb/>
哉耕讀吾家業爾其夀而終終而不亂如此子男四人<lb/>
長曰梁娶龔氏次曰棠娶黄氏次曰棣先卒娶黄氏次<lb/>
<pb n="KR4e0165_WYG_078-11b"/>
曰槩娶楊氏孫十四炤今官行人娶闔氏燿庠生娶徐<lb/>
氏顧氏灼娶唐氏煾娶譚氏勲娶錢氏煦庠生娶唐氏<lb/>
爚庠生娶曹氏烋烈焃燾燭㷵孫女十四徳清適庠生<lb/>
陳金徳莊適徐倬徳真適郭指揮乾徳寧適徐孔麟徳<lb/>
温適上海庠生諸華徳柔徳良徳英徳馨徳芸徳和徳<lb/>
潤未行曾孫一未名曾孫女七俱幼其𦙍嗣如此夫孝<lb/>
之徳廣而義之道安前則有光後則有啟生則有享死<lb/>
則有譽若孝子可不謂聖世之耆逸也哉是宜以有傳<lb/>
<pb n="KR4e0165_WYG_078-12a"/>
兹將以某年月日奉窆于崇孝之阡惟當世之宗匠叙<lb/>
次為銘庶以慰諸幽而徵諸明也深外曾祖母實瞿孺<lb/>
人之姑則深視孝子祖黨也又獲與諸孫炤灼同朝而<lb/>
灼為同年家且鄰比焉是故摭其大者為狀以俟<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_078-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻七十八<lb/>
</p>
<p>
</p>
  </div>
</body>
</text>
</TEI>
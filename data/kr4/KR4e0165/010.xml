<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十</head> <lb/>
    <p>
<pb n="KR4e0165_WYG_010-1a"/>
欽定四庫全書<lb/>
　儼山集巻十<lb/>
　　　　　　　　　　　　　明　陸深　撰<lb/>
　　七言律詩二<hi>五十首</hi>
　　　對月<lb/>
深院黄昬清露多月明初上女墻過行邊幾度圓如此<lb/>
髙處不勝寒奈何宿鳥頻翻動綠樹釣船遥憶開金波<lb/>
山城漏永坐来久牛女今宵正隔河<lb/>
<pb n="KR4e0165_WYG_010-1b"/>
　　　淮隂祠<lb/>
是非千載總成空滿地淒涼在眼中落葉數聲秋雨暗<lb/>
女墻寒影夕陽紅旌旗南國悲遊輦圭璧東陲想故宫<lb/>
書劍扁舟乗夜發擁爐閒坐讀周公<lb/>
　　　虎丘<lb/>
江鄉蕭颯不禁秋古刹名山占此丘雲䕶龍池迷鴈塔<lb/>
雨平虎跡上漁舟聲傳清梵疎鐘出衣妥紅蓮極浦流<lb/>
千古宛然渾在眼越王臺畔女墻頭<lb/>
<pb n="KR4e0165_WYG_010-2a"/>
　　　晩行浦中<lb/>
秋江東北風吹櫂夜色西南月度河客子生涯隨路酒<lb/>
漁郎消息隔煙歌鴈行千里緘題到牛背前村短笛過<lb/>
船外暗香来不斷芙蓉知傍水雲多<lb/>
　　　苦熱<lb/>
朝来病骨不勝衣望㫁淮南一鴈飛故國青山三畆宅<lb/>
何年白屋兩重扉况堪旅舎多殤殯安忍家書逺報歸<lb/>
長日畏途猶苦熱江天閒殺白鷗磯<lb/>
<pb n="KR4e0165_WYG_010-2b"/>
　　　嚴陵<lb/>
嚴江秋色碧于空嚴陵祠堂江水東山雲不斷欲作雨<lb/>
巖樹半欹常背風行人度嶺忽髙下返照入壁時青紅<lb/>
櫂歌互逐漁歌起相送樓船上峡中<lb/>
　　　將遊龜峯寄汪抑之器之二太史<lb/>
愛此秋髙風日清紆迴常作探山行俯㸔飛鳥有時下<lb/>
悵望美人無限情沙浄水根偏見石樹含谷口少聞鶯<lb/>
好峯只隔斜陽外擬借新居卧月明<lb/>
<pb n="KR4e0165_WYG_010-3a"/>
　　　謁張東海先生墓<lb/>
東海先生天下士近從驥子讀遺文風霜滿壑松杉古<lb/>
日月雙懸曉夜分書帶尚縈堦下草練裙疑化嶺頭雲<lb/>
廿年正有髙山仰形勝東南更出羣<lb/>
　　　下鳯山南麓聞曹定翁先生夜過山居至已西<lb/>
　　　　還瞻行花竹間奉懐一首<lb/>
遥傳拄杖過山居度壑穿雲更短渠入院秖餘霜後菊<lb/>
䕶牕唯有讀殘書聊鑱翠竹留題字獨上青松望小車<lb/>
<pb n="KR4e0165_WYG_010-3b"/>
咫尺懐人情萬里江流為覔一雙魚<lb/>
　　　驄馬一首寄同年沈御史子公<lb/>
長安驄馬鐵連錢新賜黄金鑄作鞭千里共㸔皮骨好<lb/>
五花應入畫圖圓昭王築罷燕臺下桓典騎来御苑邊<lb/>
已見過都頻厯塊最憐神駿鬬春妍<lb/>
　　　甲戌二月十三日大雪厚數寸晚得月書事<lb/>
瓊瑶滿地月華明寒勒東風過海城午夜夢魂清化蝶<lb/>
蚤春心賞負流鶯半空臺殿疑無影幾處江湖尚有情<lb/>
<pb n="KR4e0165_WYG_010-4a"/>
澤國年年候農事恐驚風雨報西成<hi>春雪後百廿日必有大風雨俗占謂</hi>
<hi>之雪報最傷農</hi>
　　　雪霽與朱子文陳起静訪李百朋舟次先寄<lb/>
雪消沙岸暗潮通南浦仙舟二妙同柳褪凍痕黄欲綻<lb/>
鴈拖夕照晩猶風幾年鄉夢三更後十里波光一櫂中<lb/>
復有月明同下榻山隂却笑興偏窮<lb/>
　　　甲戌四月八日再遊龍華有述<lb/>
六日龍華兩度遊陸行騎馬水行舟風雲塔院松將暝<lb/>
<pb n="KR4e0165_WYG_010-4b"/>
煙火村家麥已秋病到静餘初減藥望窮天際更登樓<lb/>
桑榆苦愛清江曲常愧山僧半日留<lb/>
　　　春興和張碧溪韻<lb/>
天上歸来白玉京茅堂依舊帶江城安身已辦烏皮几<lb/>
晚食初甞玉糝羮何用門前栽五柳秖須石上結三生<lb/>
東風又送催花雨起向花間次第行<lb/>
　　　贈别碧溪次韻<lb/>
江上忽聞歌濯纓好風如䕶客南行黄金總為收書盡<lb/>
<pb n="KR4e0165_WYG_010-5a"/>
白髮長因覔句生鄉里定誇能老健交游誰復更多情<lb/>
不須惆悵江湖晩造物從来本忌名<lb/>
　　　江上載疾送嚴介谿太史<lb/>
風風雨雨度江来此嵗登臨第一回五月葛衣猶未著<lb/>
幾羣鷗鳥莫相猜催農已盡黄梅節送客須傳綠蟻盃<lb/>
南去舵樓波浪闊望君真是濟川才<lb/>
　　　送黄竹泉兄弟南還<lb/>
雪後遥山紫翠重宦情歸興二難同天邊樓闕身曾上<lb/>
<pb n="KR4e0165_WYG_010-5b"/>
冀北風雲眼獨空到日春回紫荆樹去途詩和鶺鴒風<lb/>
懸知别後相思處江北江南夜月中<lb/>
　　　除夜僦居對雪<lb/>
誰遣天花白滿筵破除殘臘入新年江山萬里春猶淺<lb/>
煙火千家夜未眠馬援歸来空有累揚雄老去始知𤣥<lb/>
浮生踪跡元無定泥上飛鴻亦偶然<lb/>
　　　雪後遊廣恩寺贈同遊張儀部<lb/>
落日未落西城西孤亭曲徑遶氷堤丹青合殿煙初暝<lb/>
<pb n="KR4e0165_WYG_010-6a"/>
紫翠千峰雪後低萬里旌旗聞戰伐一年風物送攀躋<lb/>
同来苦愛張平子袖有琅玕錦繡題<lb/>
　　　綠雨樓漫興<lb/>
暑雨初晴樹色偏晝長風景滿樓前天邊白鳥兼雲没<lb/>
簾外青蟲映日懸古鼎香煙時裊裊小池墨水復涓涓<lb/>
綸巾羽扇閒居服獨對南薫理太𤣥<lb/>
　　　禁中觀雨<lb/>
天連仙掌曙光分龍氣遥瞻五色文山勢浮依金殿轉<lb/>
<pb n="KR4e0165_WYG_010-6b"/>
簷聲清報玉堂聞似知佳節催農事願比甘霖奉聖君<lb/>
昔日侍臣憐宋玉空將麗藻賦行雲<lb/>
　　　下陵<lb/>
仙堦瑶砌雨如膏大饗初成月正髙夜静溪聲傳水樂<lb/>
山空天籟奏松濤參差燈燭趨羣從次第官僚備列曹<lb/>
更許乗驄向歸路一宵清境不知勞<lb/>
　　　月下有懐王存約都諫倪本端祠部二首<lb/>
嵗晩相思雪滿庭也知祠部亦氷㕔心期許我俱頭白<lb/>
<pb n="KR4e0165_WYG_010-7a"/>
雲路何人獨眼青落盡燈花收夜局寄来詩草帶春星<lb/>
長安客舎多如許每過門時馬自停<lb/>
雪後樓臺鬬月明懐人咫尺最關情心無機事如君少<lb/>
時有詩篇過我評琪樹夜寒巢鶴怨紫簫聲逺彩鸞輕<lb/>
想應正草回鑾疏倚遍闌干卧未成<lb/>
　　　登翠微恭望長陵有述<lb/>
春深王氣藹重重身到中天望轉濃近接星辰看拱極<lb/>
遥從江漢識朝宗風回喬木千章合時有祥雲五色封<lb/>
<pb n="KR4e0165_WYG_010-7b"/>
一自鼎湖仙去後萬年弓劍閟真龍<lb/>
　　　八日雪中自海子東過朝天宫習儀<lb/>
今日自誇銀海過古来空羨雪谿遊連天紫氣迷金殿<lb/>
遶郭青山盡白頭髙處寒多渾可奈望中人逺不勝愁<lb/>
一年長至須成慶重試雞人拜冕旒<lb/>
　　　展牲還<lb/>
月照齋心萬慮空嚴寒時送北山風氷蹄入夜天關紫<lb/>
宵御分行燭影紅世事浮雲千態出<hi>時秋臺越獄出入皆檢頗恐恐不測</hi>
<pb n="KR4e0165_WYG_010-8a"/>
故人破凍一尊同江南苦憶歸耕地三匝茅堂一畆宫<lb/>
　　　廿四日再出視牲<lb/>
落日朱衣五色紋天南清閟鎖祥雲重来正及春初動<lb/>
歸去遥憐夜已分十里瑶壇當地脈萬年郊祀應乾文<lb/>
風雲喜為傳消息翠輦黄麾度漢汾<lb/>
　　　郊壇還贈同行余德重副郎<lb/>
貝闕珠宫上帝居月華夜氣鬬清虚西来步出天門迥<lb/>
東望春隨斗柄初粉署仙郎時並馬禁城銀鑰尚留魚<lb/>
<pb n="KR4e0165_WYG_010-8b"/>
御街風色香塵細吟過南郊十里餘<lb/>
　　　初與郊祀分獻風雲雷雨壇<lb/>
露冕垂紳午夜長瑶壇灝氣正蒼蒼靈飇不度松聲細<lb/>
端拜初来曙色凉願有風雷悟明主敢將雲雨賦襄王<lb/>
<hi>時有所諷</hi>圜丘禮樂今皇盛萬騎千廬簇女墻<hi>時邊軍皆扈從入壇</hi>
　　　候祭<lb/>
神道如弦春月寒女城西畔第三壇樓臺始信中天起<lb/>
星斗翻從下界看五色龍蛇揺羽蓋九重烟霧藹椒蘭<lb/>
<pb n="KR4e0165_WYG_010-9a"/>
君王合在清齋殿共聽鐘聲夜向闌<lb/>
　　　孤悶中有懐途次兒女<lb/>
細雨斜風隔市塵重門深巷怕逢人春隨久病難為客<lb/>
老覺虚名苦累身何處桃花流水漫一宵魂夢鬢毛新<lb/>
天涯兒女癡心在寄語家貧未是貧<lb/>
　　　秋懐<lb/>
曲徑孤亭盡日幽砧聲又動一年秋詩因才減頻留草<lb/>
老為情多易得愁天上風雲金鼓迥江南鴻鴈稻粱稠<lb/>
<pb n="KR4e0165_WYG_010-9b"/>
隂晴却恐隨朝暮半月鄉書十度修<lb/>
　　　秋病<lb/>
病裏逢秋愁轉多隔窻風雨滿庭柯寒衣欲授催砧杵<lb/>
鄉夢初成繞薜蘿天上樓臺真是好人間岐路竟如何<lb/>
山東兵氣看雲變何日王師奏凱歌<lb/>
　　　奉和石齋少師對菊<lb/>
封後文書紫閣閒對花身在五雲間松筠嵗晚偏知己<lb/>
桃李春歸空厚顔自許託根依鳯闕誰從落帽宴龍山<lb/>
<pb n="KR4e0165_WYG_010-10a"/>
多情未忍輕歸去莫待金蓮輟送還<lb/>
　　　哭桴兒六首<lb/>
生兒辛苦擬傳家揺落秋風感嵗華過客虚煩竒跨竈<lb/>
行窻留取亂塗鴉旅魂欲返疑無路涙眼頻揮似有花<lb/>
强起憑髙望南國斷雲流水逺天涯<lb/>
經行無處不傷神新剪羅衫四尺勻病母五更能送藥<lb/>
阼階三揖解迎賓渾疑死别還生别莫問前身與後身<lb/>
我已白頭聊哭汝髙堂更有白頭人<lb/>
<pb n="KR4e0165_WYG_010-10b"/>
半生苦愛說㤀情翻覺情多遣未成夢後青燈風不定<lb/>
搔来白髪鏡偏明家書自寫疑還信世路誰憑住與行<lb/>
悲怨短長吾豈敢空令身外有虚名<lb/>
琴書辦得為消憂獨抱琴書可自由歸計未能隨北鴈<lb/>
年華無奈逐東流廢来詩草誰收拾驗後醫方自檢求<lb/>
賔客不通門巷寂幾番寒日下西樓<lb/>
更闌愛聽短歌聲倦倚藤床趂畫屏幾處逺書還詫友<lb/>
最憐同學尚尋兄鬢從此地雙蓬短人過中年萬念輕<lb/>
<pb n="KR4e0165_WYG_010-11a"/>
後夜客居聊復爾涙痕偏映月華明<lb/>
客舎并州背苑墻獨繅愁緒鬢絲蒼三千里外抛中産<lb/>
四十年餘哭下殤院静風簾隨日動城髙霜角共更長<lb/>
可能㑹得探環事来續衰翁未斷腸<lb/>
　　　五七哭桴次吳朝言御史韻二首<lb/>
坐依塵榻起循墻一月情懐兩鬢蒼生死最憐俱作客<lb/>
嵗華翻恨未成殤何愁異日居人後空想他時共我長<lb/>
見說食荼腸易苦極知荼苦不如腸<lb/>
<pb n="KR4e0165_WYG_010-11b"/>
六齡攜汝即辭家能變南音語帶華時向西雍觀振鷺<lb/>
遥從北闕認朝鴉乾坤有恨容啼鳥風雨何心妬落花<lb/>
莫向故園傳此曲年年寒食海西涯<lb/>
　　　次韻温菊莊大參<lb/>
浣花溪上草堂閒多在青松白石間不與風雲重入夢<lb/>
每逢山水一開顔慕陶興寄霜前菊和杜詩成雨後山<lb/>
聞道年来倍强健溪藤髙拄看雲還<lb/>
　　　寄懐<lb/>
<pb n="KR4e0165_WYG_010-12a"/>
獨上滄江百尺臺夕陽無數鳥飛回寒暄氣候隨時變<lb/>
翻覆人情秖自猜白髪有期和我長黄花着意為誰開<lb/>
壁間團扇尋常事空說班娘最有才<lb/>
　　　元年除夕試筆二首<lb/>
嵗寒冉冉夜將除景物依依繞故廬大禹三江俱到海<lb/>
春王五始合教書山中日月從閒積天上風雲入望餘<lb/>
何用青銅看勲業自應愁鬢已蕭疎<lb/>
蠟炬含風夜不寒得從兒女簇杯盤麤知萬里歸猶暮<lb/>
<pb n="KR4e0165_WYG_010-12b"/>
老覺多情遣更難期與青春酬寸草羞將白髪付彈冠<lb/>
百年塵世同官厯今夕明朝取次看<lb/>
　　　二日隂<lb/>
江天不斷海雲生誰遣隂晴總未成苔片漸隨閒徑積<lb/>
梅花欲傍小橋横占年法向山農問種樹書從老圃評<lb/>
幽興最關新節候莫教風雨妬春明<lb/>
　　　次韻王欽佩寄秦元甫<lb/>
賦就停雲第幾篇江湖渺渺轉堪憐更隨驥尾知何地<lb/>
<pb n="KR4e0165_WYG_010-13a"/>
同抱龍髯憶往年惆悵又逢三月暮夢魂多在五更前<lb/>
金陵城裏山如畫城外誰營二頃田<lb/>
　　　山居和答鄒山人<lb/>
城上樓臺隔暮霞敢誇泉石自成家空煩妙句追風雅<lb/>
自許閒人領物華岸柳嵗深髙擁日潮田水落半侵沙<lb/>
倚闌正見三江口剪取吴淞共試茶<lb/>
　<lb/>
　<lb/>
<pb n="KR4e0165_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻十<lb/>
</p>
<p>
</p>
  </div>
</body>
</text>
</TEI>
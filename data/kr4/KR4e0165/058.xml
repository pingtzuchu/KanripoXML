<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻五十八</head> <lb/>
    <p>
<pb n="KR4e0165_WYG_058-1a"/>
欽定四庫全書<lb/>
　儼山集巻五十八<lb/>
　　　　　　　　　　　　　明　陸深　撰<lb/>
　　史記二<lb/>
　　　吳記<lb/>
吳太伯弟仲雍皆周太王之子而王季之兄也王季賢<lb/>
而有聖子昌太王欲立王季以及昌於是太伯仲雍乃<lb/>
避之荆蠻文身斷髮示不可用季立是為王季而昌為<lb/>
<pb n="KR4e0165_WYG_058-1b"/>
文王太伯之荆蠻自號句吳荆蠻義之從而歸之千餘<lb/>
家立為吳太伯太伯卒無子仲雍立是為吳仲雍仲雍<lb/>
卒子季簡立季簡卒子叔達立叔達卒子周章立是時<lb/>
周武王克殷求太伯仲雍之後得周章周章已君吳矣<lb/>
因而封之乃封周章弟虞仲於周之北故夏虛是為虞<lb/>
仲列為諸侯周章卒子熊遂立熊遂卒子柯相立柯相<lb/>
卒子彊鳩夷立彊鳩夷卒子餘橋疑吾立餘橋疑吾卒<lb/>
子柯盧立柯盧卒子周繇立周繇卒子屈羽立屈羽卒<lb/>
<pb n="KR4e0165_WYG_058-2a"/>
子夷吾立夷吾卒子禽處立禽處卒子轉立轉卒子頗<lb/>
高立頗高卒子句卑立是時晉獻公滅周北虞公以開<lb/>
晉伐虢也句卑卒子去齊立去齊卒子壽夢立壽夢立<lb/>
而吳益大始稱王自太伯作吳五世而武王克殷封其<lb/>
後為二其一虞在中國其一吳在夷蠻十二世而晉滅<lb/>
中國之虞中國之虞滅二世而夷蠻之吳興從太伯至<lb/>
壽夢凡十九世壽夢二年楚大夫申公巫臣犇晉自晉<lb/>
使吳教吳用兵乗車令其子為吳行人吳於是始通於<lb/>
<pb n="KR4e0165_WYG_058-2b"/>
中國乃伐楚十六年楚伐吳至衡山二十五年壽夢卒<lb/>
壽夢有子四人長曰諸樊次曰餘祭次曰餘昧次曰季<lb/>
札季札賢而壽夢欲立之季札讓乃立諸樊稱攝元年<lb/>
諸樊已除䘮讓位季札季札謝曰願附子臧之義吳人<lb/>
乃舍之秋吳伐楚楚敗我師十三年諸樊卒有命授弟<lb/>
餘祭以次必致國於札札封於延陵號曰延陵季子餘<lb/>
祭三年齊相慶封有罪來犇予之朱方之縣以為奉邑<lb/>
以女妻之富於在齊四年吳使季札聘於魯去魯遂使<lb/>
<pb n="KR4e0165_WYG_058-3a"/>
齊去齊使於鄭去鄭適衛去衛適晉十年楚㑹諸侯伐<lb/>
吳之朱方以誅齊慶封吳亦攻楚取三邑而去十一年<lb/>
楚伐吳至雩婁十二年楚復來伐次於乾谿楚師敗走<lb/>
十七年餘祭卒弟餘昧立四年餘昧卒欲授季札札讓<lb/>
逃去餘昧子僚立二年公子光伐楚敗而亡王舟復襲<lb/>
得舟而還五年楚臣伍子胥來奔公子光客之公子光<lb/>
者諸樊之子也嘗以為吾父兄弟四人當傳至季子季<lb/>
子即不受國光父先立即不傳季子光當立隂納賢士<lb/>
<pb n="KR4e0165_WYG_058-3b"/>
欲以襲僚吳使公子光伐楚敗楚師迎楚故太子建母<lb/>
於居巢以歸因北伐敗陳蔡之師九年公子光伐楚拔<lb/>
居巢鍾離初子胥之犇吳也説以伐楚之利公子光曰<lb/>
胥欲為父兄報仇耳於是子胥知光志乃求勇士專諸<lb/>
見之光喜子胥退耕於野以待十二年冬楚平王卒十<lb/>
三年春吳欲因䘮伐之使公子蓋餘燭庸圍楚之六灊使<lb/>
季札於晉以觀諸侯之變楚絶吳後吳不得還於是公<lb/>
子光曰時不可失也告專諸曰不索何獲專諸曰僚可<lb/>
<pb n="KR4e0165_WYG_058-4a"/>
殺也母老子弱而兩公子將兵攻楚外困而内空也是<lb/>
無奈我何四月丙子光伏甲士於窟室而謁僚飲僚陳<lb/>
兵於道自宮至光之家門階户席皆僚之親也人夾持<lb/>
鈹公子光佯為足疾入于窟室使専諸置匕首於炙魚<lb/>
之中進食而弑僚公子光竟立是為吳王闔廬乃以專<lb/>
諸子為卿季子至命哭諸僚墓復位而待公子燭庸蓋<lb/>
餘二人遇圍於楚者聞僚弑而光立乃以其兵降楚楚<lb/>
封之於舒闔廬元年舉伍子胥為行人而與謀國事楚<lb/>
<pb n="KR4e0165_WYG_058-4b"/>
臣伯嚭奔吳吳以為大夫闔廬與子胥伯嚭將兵伐楚<lb/>
拔舒殺二公子光謀入郢將軍孫武曰未可四年伐楚<lb/>
取六與灊五年伐越敗之六年楚使子常囊瓦伐吳迎<lb/>
而擊之大敗楚軍於豫章取居巢而還九年西伐楚至<lb/>
於漢水與楚兵夾水而陳闔廬弟夫㮣欲戰闔廬弗許<lb/>
夫㮣曰王已屬臣兵兵事上利何待焉遂以其部五千<lb/>
人大敗楚兵闔廬縱兵追之比至郢五戰楚五敗楚昭<lb/>
王犇鄖與鄖公犇隨吳遂入郢子胥伯嚭因以報父讎<lb/>
<pb n="KR4e0165_WYG_058-5a"/>
十年春越聞闔廬之在郢國空乃伐吳吳使别將擊之<lb/>
秦兵救楚吳師敗夫㮣見秦越交敗吳而闔廬留楚不<lb/>
去夫槩亡歸吳自立為王闔廬引歸攻夫槩夫槩犇楚<lb/>
楚昭王復入郢而封夫槩於堂谿為堂谿氏十一年吳<lb/>
使太子夫差伐楚取番楚徙鄀十五年孔子相魯十九<lb/>
年夏吳伐越句踐為檇李之戰使死士三行造呉師呼自<lb/>
剄吳師觀之越因而伐之敗之姑蘇傷闔廬指軍却七<lb/>
里闔廬病傷而死太子夫差立志報越每朝出入使人呼其<lb/>
<pb n="KR4e0165_WYG_058-5b"/>
名曰夫差而忘句踐殺而父乎則對曰不敢三年乃報<lb/>
越夫差元年以大夫伯嚭為太宰習戰射常以報越為<lb/>
志二年夫差率精兵伐越敗之夫椒報姑蘇也越句踐<lb/>
乃以甲兵五千人棲于㑹稽使大夫種因太宰嚭而行<lb/>
成請委國為臣妾夫差將許之伍子胥諫曰句踐為人<lb/>
能辛苦後必悔之夫差不聴聴太宰嚭卒許越平與盟<lb/>
而去七年吳聞齊景公死而大臣争寵新君弱乃興師<lb/>
北伐齊子胥諫曰不先越而務齊不亦謬乎吳不聴遂<lb/>
<pb n="KR4e0165_WYG_058-6a"/>
北伐敗齊師於艾陵至繒召魯哀公而徵百牢季康子<lb/>
使子貢以周禮説太宰嚭乃得止因畱畧地於齊魯之<lb/>
南九年為騶伐魯至與魯盟乃去十年伐齊歸十一年<lb/>
復伐齊向踐率其衆以朝吳厚獻遺之夫差喜惟子胥<lb/>
懼曰是棄吳也諫曰盤庚之誥有顛越勿遺吳不聴使<lb/>
子胥於齊子胥屬其子於齊鮑氏還報吳夫差大怒賜<lb/>
屬鏤之劍以死齊鮑氏弑悼公夫差聞之哭於軍門外<lb/>
三日乃從海上攻齊兵敗乃引歸十三年吳召魯衛之<lb/>
<pb n="KR4e0165_WYG_058-6b"/>
君㑹於槖臯十四年春北㑹諸侯於黄池欲霸中國以<lb/>
全周室六月戊子越伐吳乙酉越與吳戰丙戌虜吳太<lb/>
子友丁亥入吳吳人告敗於夫差夫差惡其聞也斬七<lb/>
人於幕下七月辛丑吳晉争長夫差曰於周室我為長<lb/>
晉定公曰於姬姓我為伯卒長晉盟已與晉别欲伐宋<lb/>
太宰嚭曰可勝而不能居也乃引兵歸國士皆罷敝於<lb/>
是乃使厚幣以與越平十八年越益彊句踐伐敗吳師<lb/>
於笠澤二十年越復伐吳二十一年遂圍吳二十三年<lb/>
<pb n="KR4e0165_WYG_058-7a"/>
十一月丁夘越破吳欲遷夫差於甬東予百家居之夫<lb/>
差曰孤老矣不能事君王也吾悔不用子胥之言自令<lb/>
䧟此遂自殺吳亡越誅太宰嚭而歸<lb/>
論曰語有之蓬生麻中予覽延陵季子之高誼喟然歎<lb/>
曰何其似太伯也太伯用以造周季札以而基禍豈所<lb/>
謂可與立未可與權者耶<lb/>
　<lb/>
　<lb/>
<pb n="KR4e0165_WYG_058-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山續集巻三</head> <lb/>
    <p>
<pb n="KR4e0165_WYG_103-1a"/>
欽定四庫全書<lb/>
　儼山續集巻三<lb/>
　　　　　　　　　　　　　明　陸深　撰<lb/>
　五言律詩<hi>五十八首</hi>
　　　春早<lb/>
春訊今年早東風隔歲來弄黄初上柳試白己傳梅高<lb/>
閣消殘雪重淵動蟄雷好花臨水背應恠未曾開<lb/>
　　　東池<lb/>
<pb n="KR4e0165_WYG_103-1b"/>
梅花白雪塢楊栁緑烟隄野曠春偏晩江深日又西為<lb/>
尋彭澤宰如到武陵谿茅屋人家裏時時聞鳥啼<lb/>
　　　花朝<lb/>
故園新甲子今日是花朝雨意含高閣風光到小桃隂<lb/>
晴候農圃山水動漁樵夙有林泉癖淮南謾見招<lb/>
　　　曉發北津將過慶寧㑹鄭方齋通守<lb/>
初破桃花浪遥過杜若洲禹功今尚在江水正東流浩<lb/>
蕩蓬瀛路追隨李郭舟壯心何處極聊此付春遊<lb/>
<pb n="KR4e0165_WYG_103-2a"/>
　　　從丹鳯樓前渡江<lb/>
春色臨江閣年光遍海城東風吹又轉芳草望還生天<lb/>
路青雲迥鷗波白羽輕平生濟川意野渡更分明<lb/>
　　　江上登望<lb/>
江流何渺渺孤帆澹秋暉遥知三山近復送百川歸蜃<lb/>
樓横碧落龍湫臨翠㣲徘徊那可極返照上人衣<lb/>
　　　端陽<lb/>
畎畆驚時序端陽復早晴遥知宣賜裏空有侍臣名舟<lb/>
<pb n="KR4e0165_WYG_103-2b"/>
子漁龍渡騷人糈酒情千年渾舊俗地接楚江城<lb/>
　　　五月七日雨中宿觀瀾亭<lb/>
溽雨江天暗通宵水氣多壯心驚歲月人語隔烟波舟<lb/>
檝供高枕江湖付短簑浮沉聊爾爾擊節自長歌<lb/>
　　　舟中<lb/>
稍稍時雨歇悠悠午夢醒極知行更樂誰遣鬢成星草<lb/>
長蛟龍窟風回鸛鶴腥滄浪聞孺子一棹過前汀<lb/>
　　　五月晦江上送宋義卿民部<lb/>
<pb n="KR4e0165_WYG_103-3a"/>
重五月不至望六送行舟梅雨快初霽荷風如早秋天<lb/>
涯俱宦轍江上倍離憂欲采幽芳贈因過杜若洲<lb/>
　　　初秋對月<lb/>
今夜新秋月三江復故鄉龍歸行雨後蛩助擣衣長梧<lb/>
葉三分變蓴絲十尺强人間自離别天上亦河梁<lb/>
　　　南翔寄姚文光<lb/>
欲訪高人宅先為倒屣迎何如溪上路空復雪中情風<lb/>
雅還千載雲霄近五城東流與歸棹曲曲大江清<lb/>
<pb n="KR4e0165_WYG_103-3b"/>
　　　别朱升之<lb/>
淺交多别語情極易忘言送客風生舵懐人月到門夜<lb/>
長偏旅榻秋早是江村復向論心地何年共一樽<lb/>
　　　秋齋夜聴雨<lb/>
林屋意自愜雨交羣息初氣通琴幌潤聲斷畫簷疎獨<lb/>
火明深竹方牀滿舊書夜闌清更徹豈敢少吾廬<lb/>
　　　夜宿清江浦懐夏公謹<lb/>
懐人不能寐風雨滿船窓為問揚州勝瓊花解作雙河<lb/>
<pb n="KR4e0165_WYG_103-4a"/>
流赴東海淮甸自名邦並有澄清志聨舟渉大江<lb/>
　　　薄暮放舟<lb/>
金鼓送歸舟星河欲共流㣲霜初入夜落葉己辭秋人<lb/>
語江聲荅漁燈岸影稠逍遥吾取足何處是滄洲<lb/>
　　　十一月朔與錢國輔江門觀漲<lb/>
水檻漂垂釣江門不掩風望窮東海若身擬爛銀宫浴<lb/>
日中流急浮天一葦通魚龍吾得免消息任虚空<lb/>
　　　與張山人夜渡<lb/>
<pb n="KR4e0165_WYG_103-4b"/>
入夜水雲闊烟霏共渺茫遥空聞鴈陣逺火識魚榔野<lb/>
渡虚舟楫寒更犯雪霜吾哀倦行役復此戀江郷<lb/>
　　　雨夜<lb/>
入夜簷花細迴風雪片輕歲寒如此候愁絶最闗情燈<lb/>
火虚齋永園林曠野平重門須及早波激大江横<lb/>
　　　㣲雪不成<lb/>
尚臘猶應雪前春未謝寒入簾看片片隔竹聽珊珊旭<lb/>
日含花動流雲帯雨乾來牟如失望誰續腐儒餐<lb/>
<pb n="KR4e0165_WYG_103-5a"/>
　　　臘庚申雨中歩出西郊視葬先兄素菴<lb/>
和淚北風雨傷心西郭墳江聲空逝水山色有浮雲未<lb/>
起隆中卧先修地下文池塘春又到南鴈不堪聞<lb/>
　　　和荅黄勉之<lb/>
國器推豪俊郷評熟姓名風帆同偃蹇歌調獨淒清故<lb/>
里層雲映長河片月生非君敦素尚老去若為情<lb/>
　　　題西青小隱<lb/>
幽人肥遯處一片夕陽深入望連秋水横空帶晩林琴<lb/>
<pb n="KR4e0165_WYG_103-5b"/>
書元寂寂門巷自隂隂雲路蒼茫裏鴻飛不可尋<lb/>
　　　乙酉歲際二首<lb/>
燈火髙樓夜人間歲又除團圞兒女㑹蕭颯鬂毛初椒<lb/>
葉頻傳令桃符只自書百年强過半非是更何如<lb/>
　　　二<lb/>
揚燎明連漢流星紫入烟千門俱守歲一夕共増年寒<lb/>
勒梅香細春回竹葉前江湖身倘徤歌詠祝堯天<lb/>
　　　和劉仲素鷄鳴山<lb/>
<pb n="KR4e0165_WYG_103-6a"/>
歩入招提境下方秋水浮雪深枯壁定雲遶逺江愁鐘<lb/>
伴黄昏去泉依白石流共僧分一榻十日不梳頭<lb/>
　　　十四日濟淮<lb/>
雲霞開曉色舟楫亂黄流千古濠梁意當年帝業州地<lb/>
靈山繞闕天近水環樓壮志隨丹檢芳春感勝㳺<lb/>
　　　湖泊阻風<lb/>
風水一相激江湖因改形去來本無定恩怨空有情客<lb/>
路遥山瞑漁燈極浦明卧龍何處所歸鴈自知更<lb/>
<pb n="KR4e0165_WYG_103-6b"/>
　　　過故城<lb/>
㷼薊日巳逺薄行齊魯郊孔顔千古樂管鮑一生交無<lb/>
復歌長鋏何心學觧嘲舵樓風水急落日掛林坳<lb/>
　　　長至入侍内殿遇雪<hi>丁卯歲</hi>
夙直通明殿雲空雪片飛履髙防失足憐濕畏霑衣宫<lb/>
蹕傳來逺期簪望不稀陽和通帝徳瑞白滿皇畿<lb/>
　　　自朝天宫還經海子雪甚有懐顧未齋<lb/>
宻雲逗晨光澄湖抱上方混鵞聲轉細礙馬路偏長道<lb/>
<pb n="KR4e0165_WYG_103-7a"/>
履三陽泰花添兩鬂蒼髙樓正竒絶清宴憶春坊<lb/>
　　　再集五賢堂次至日登山韻奉荅嵩野<lb/>
路向髙峯入筵隨落日開客憐今雨到人擬古風回逺<lb/>
暝含殘雪新陽動蟄雷愛君清徹骨不為看山來<lb/>
　　　題來青軒次韻<lb/>
禪定無來往塵縁有送迎每於冠盖入先動塔鈴鳴天<lb/>
近多仙氣山深少世情極知公為國未問水雲程<lb/>
　　　次韻何仲黙别鄭山人兼柬李獻吉<lb/>
<pb n="KR4e0165_WYG_103-7b"/>
歲晩同為客衝寒對别尊獨憐辭帝闕不羡曵王門行<lb/>
計惟詩巻相思有夢䰟南還逢李白悵望幾黄昏<lb/>
　　　人日遇徐子容<lb/>
積雪霽人日苦寒欺客襟相看一杯酒不負百年心劉<lb/>
向俱中秘相如獨上林共君回首地十載賦春隂<lb/>
　　　三日雪中入内署<lb/>
瑞雪三陽候祥雲萬里同鳯池留伴待鶴馭入羣空林<lb/>
花猶怯凍宫桞未禁風老覺才情減梁園賦獨工<lb/>
<pb n="KR4e0165_WYG_103-8a"/>
　　　與盛希道太史談𤣥二首<lb/>
愧乏山林骨欣逢大隐人時參言外意己識相中身斜<lb/>
月前谿水微風别浦津青山誰可住春入桞條新<lb/>
　　　二<lb/>
我有江南屋花叢掛月痕湘簾風不捲寳鼎火初温仰<lb/>
面晨窺牖低頭夕掩門千言難易辯無語向君論<lb/>
　　　謝類菴恵山菜數色<lb/>
戢戢雲能把盈盈露帶漙琅玕難比色苜蓿正虚盤百<lb/>
<pb n="KR4e0165_WYG_103-8b"/>
事俱堪做千金欲報難偏慚名未識細撿國風看<lb/>
　　　自忻州還度石嶺闗<lb/>
北望沙塲磧南來石嶺闗遥山看圍合新水送潺湲短<lb/>
髪蒼茫裏髙情紫翠間曉隂渾未散暫此寄悠閒<lb/>
　　　予入晉以四月二日宿權店三日過南闗抵盤<lb/>
　　　陀八月東巡還亦以二日抵權店是晩遂宿南<lb/>
　　　闗三月午餉盤陀豈有定數耶<lb/>
一飯盤陀驛青山是冄來登臨殊不盡莭物苦相催樹<lb/>
<pb n="KR4e0165_WYG_103-9a"/>
色庭除古秋衣篋笥開天涯俱作客去住莫驚猜<lb/>
　　　萬善驛小憇<lb/>
西山初出險南日正隨陽客路逢殘歲人情懐故郷河<lb/>
流看渺渺雲樹入蒼蒼天地留形勝中州古帝王<lb/>
　　　望日觀氷<lb/>
十里湖南路連空入望遲日華流寳氣風景接瑶池岸<lb/>
谷人間事氷霜歲晩知揚雄工奏賦羽獵想當時<lb/>
　　　井陘道中遇雪<lb/>
<pb n="KR4e0165_WYG_103-9b"/>
三白豐年兆連朝瑞更多巖阿皆入畫郢曲况聞歌㸃<lb/>
綴乾坤好調停莭候和青山如好客乗興逺相過<lb/>
　　　入平定州<lb/>
雪擁頻囘馬山寒少見人歲長不記歴風暖即知春泉<lb/>
石謀生薄烟霞即事新此中有真隱能望豈能親<lb/>
　　　曉發包家集<lb/>
殘月曉猶上清霜春正濃背山過疊疊前路去重重野<lb/>
店客期集沙村人力農中原戎馬地開運憶飛龍<lb/>
<pb n="KR4e0165_WYG_103-10a"/>
　　　東郷長至<hi>去歲巡萍郷</hi>
至日復至日萍郷更東郷長途雙客鬢浮世兩年光水<lb/>
轉谿無路林寒夜有霜天時與人事消息看相將<lb/>
　　　露坐<lb/>
露坐消江夜開簾納水風十年常作客百計若為工星<lb/>
斗三天上郷園大海東南飛烏鵲侣未必羡冥鴻<lb/>
　　　自山南過宣妙寺復㑹周約菴小燕<lb/>
深慰停舟待還承髙㷼開雨中多寳樹風外妙髙臺老<lb/>
<pb n="KR4e0165_WYG_103-10b"/>
愛塵凝榻心驚夢破槐空門多意味欲去重徘徊<lb/>
　　　送顧頥齋進表<lb/>
有美文章伯樓船出漢嘉萬年天子壽一統帝王家灘<lb/>
下黄牛峽江回白鷺沙大官供賜酒湛露映流霞<lb/>
　　　習池<lb/>
襄樊戎馬地山簡愛高閒勝事傳千古江流抱一灣碧<lb/>
山羅户牖翠篠漾潺湲東望増郷思宸遊正北還<lb/>
　　　登祭江亭<lb/>
<pb n="KR4e0165_WYG_103-11a"/>
春深羊傅廟江湧鹿門山一上孤亭望遥空獨鶴還浪<lb/>
沙明浴日苔砌暈成斑耆舊登臨地高風乍可攀<lb/>
　　　轟廐驛乗潮順風北下<lb/>
人生快心事風水送歸舟況復青山曲頻過碧樹洲草<lb/>
深藏乳鴨波逺沒輕鷗苦愛觀風地終慙為國謀<lb/>
　　　上虞道中<lb/>
山海無藏秀乾坤有奥區土風兼百粤習氣近三吳潮<lb/>
落曹娥渡天垂賀監湖畫船牽錦纜時復下菰蒲<lb/>
<pb n="KR4e0165_WYG_103-11b"/>
　　　玉山西下換小舟乗月<lb/>
平生愛山水清興此宵偏兩岸爭開畫中流獨進船星<lb/>
河相隱映波月共嬋娟又向灘聲裏珠明練倒懸<lb/>
　　　次韻送李都閫<lb/>
相望極天涯兹行况近家弦驚雲外鴈弓臥壁間蛇南<lb/>
國收蠻霧重湖靜浪花宏開仁壽域那敢獻餐霞<lb/>
　　　常州道中遇雨<lb/>
片雨江南路舟行幅畫圖樹頭勻著翠荷葉亂跳珠秦<lb/>
<pb n="KR4e0165_WYG_103-12a"/>
望烟光晩晉陵雲氣孤所嗟舟子意霑灑與泥塗<lb/>
　　　荆門驛逢張常甫庶子<lb/>
忽報荆門驛俄傳學士舟喜來狂欲舞起坐病俱瘳客<lb/>
笥衣重改人家麥已秋風波自淹速意緒且綢繆<lb/>
　五言排律<hi>一首</hi>
　　　夾馬營大風<lb/>
不知遊子意正切故郷情飄颻自南北颯飁亂噌吰撼<lb/>
樹動地軸飛沙迷日晶急流江故逆去棹布頻横前途<lb/>
<pb n="KR4e0165_WYG_103-12b"/>
勞問訊舟子重論評觸日白雲舞漫空紅雨傾燕啣泥<lb/>
不度鵲託杪偏驚髙閣心疑動危峯勢若撑人間因苦<lb/>
樂天道任虚盈宋祖龍飛地髙皇虎脱嬰百年兩陳迹<lb/>
雙眼獨分明更發斜陽裏浮萍是此生<lb/>
　<lb/>
　<lb/>
　<lb/>
　儼山續集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻九十</head> <lb/>
    <p>
<pb n="KR4e0165_WYG_090-1a"/>
欽定四庫全書<lb/>
　儼山集巻九十<lb/>
　　　　　　　　　　　　　明　陸深　撰<lb/>
　　題跋五<lb/>
　　　跋文與可畫竹<lb/>
老可畫竹妙在與竹傳神余家吳中有竹數畝當萬竿<lb/>
搖月時余手持老莊書露坐其上四顧繁影毎撫掌笑<lb/>
曰此眞一幅文與可也及來長安遂與竹絶忽覩此紙<lb/>
<pb n="KR4e0165_WYG_090-1b"/>
摩挲再三曰此余家園中分出一枝也不覺惘然<lb/>
　　　書輯跋<lb/>
書一藝也忌者至於嘔血以傷生吝者至於發塜以禍<lb/>
死貪者至於犯禮律而為盗賊之行雖以唐之文皇而<lb/>
猶有蘭亭之舉措無惑乎其他也近世趙文敏公孟頫<lb/>
每以已書倍易鮮于樞之書得即焚去既幸其早死又<lb/>
惡其有身後名信然噫嘻亦甚矣惟巙巙學士子山之<lb/>
於周伯琦可謂有大臣之度者昔至正間將改奎章閣<lb/>
<pb n="KR4e0165_WYG_090-2a"/>
為宣文閣先時子山每令伯琦日篆宣文閣榜數十伯<lb/>
琦殊不省識一日有旨命子山書宣文閣榜子山上言<lb/>
臣能眞書非古古莫如篆朝廷宣文閣宜用篆書伯琦<lb/>
篆書今世無過之者順帝如其言召伯琦書下筆稱旨<lb/>
由是伯琦益見柄用古人於一事之微其委曲成就有<lb/>
大體如此大抵君子之人其意逺其心仁知天下之大<lb/>
非一手足之所為備也是故小善必容若將趨之而萃<lb/>
以濟務斯不亦見者逺乎知器業之成非專工不至也<lb/>
<pb n="KR4e0165_WYG_090-2b"/>
是故一藝之微終身不變而卒以傳世斯不亦存者仁<lb/>
乎余輯書學成偶有感焉因識之<lb/>
　　　跋張碧溪詩<lb/>
詩必窮而後工此特世俗論爾世俗者以饑寒為窮以<lb/>
富貴為達爾殊不知舉一世之人尊銜大爵貫朽粟腐<lb/>
者不少也而詩人則或曠代而僅見雖以唐學之盛終<lb/>
三百年李杜兩人而止爾宋雖謂之無詩人可也由是<lb/>
論之則造物者於溫飽之具舉以與人也若不靳而獨<lb/>
<pb n="KR4e0165_WYG_090-3a"/>
於此事若深吝若秘惜若不欲令人闖覘者故吾必以<lb/>
為詩工而後謂之達爾石季倫潘安仁之詩非無工也<lb/>
終以富貴之極同盡東市彼二人者使知勇退早㪚之<lb/>
方固將以詩人名在當時則以考終在後世則以免訾<lb/>
矣故吾又謂詩人非徒可謂之達謂之安且尊焉亦可<lb/>
也慈谿張碧溪先生字子威蓋近世詩人之工者也其<lb/>
所為之累者正坐米鹽細事子愛其人賞其詩而不免<lb/>
悲其窮間嘗舉酒向碧溪願以此而易彼何如碧溪為<lb/>
<pb n="KR4e0165_WYG_090-3b"/>
余笑而不答此卷為鄭君宜重所書病起快讀因繫其<lb/>
説如此俟知者信焉<lb/>
　　　跋宋人臨閣帖<lb/>
右閣帖第九卷内大令書吳門沈辟之持示以為宋高<lb/>
宗所臨蓋據印識云然秋雨樓居得細閲之紙墨皆非<lb/>
近世所有但工力靜專而筆意婉媚殆類閨閤之製蓋<lb/>
臨摹者手多羞澁故爾慨想思陵好文筆札為帝王第<lb/>
一一時妃嬪多事毫翰若憲聖吳夫人輩各有攻緻豈<lb/>
<pb n="KR4e0165_WYG_090-4a"/>
此乃宫闈中習倣之作其佳者乃復傳世耶聊記於後<lb/>
以俟博雅君子<lb/>
　　　跋石鼔詩<lb/>
右石鼔詩儒先辨論至多蓋風雅之遺云鼓今在北監<lb/>
予為司業祭酒時慮其日泐也欲扃鑰之而不果别有<lb/>
樹碑一元司業潘迪以今文寫之仍其舊闕潘碑與鼓<lb/>
積有存亡矣潘仕大德間虞文靖公集助敎成均時嘗<lb/>
謂十鼓其一已無字其一惟存數字潘虞相去不逺其<lb/>
<pb n="KR4e0165_WYG_090-4b"/>
言如此今去之又將二百年石可知矣詩之存者頗賴<lb/>
諸家文字集錄以傳石顧足恃哉博洽之儒如王順伯<lb/>
鄭漁仲又好古而搜訪訓釋靡餘力矣咸存斷闕焉歐<lb/>
陽公集古所錄才四百六十有五字胡世將資古所錄<lb/>
僅多九字乃稱先世藏本在集古錄之前孫巨源於佛<lb/>
龕中得唐人所錄古文乃有四百九十七字視資古又<lb/>
前矣乂前之則韓文公所見紙本已謂毫髪備盡復有<lb/>
年深闕畫之歎韋應物亦謂風雨闕訛而杜工部直云<lb/>
<pb n="KR4e0165_WYG_090-5a"/>
陳倉石鼓久已訛矣其上下世數如此近世吾衍子行<lb/>
尤號博雅自謂以甲秀堂譜圖隨鼓形補闕字列錢為<lb/>
文以求章句又參以薛尚功欵識諸作斯已勤矣亦僅<lb/>
得四百三十餘字每鼓列行裁分為十而章句次第又<lb/>
與諸家不同子行介士未嘗入燕止於畫中見鼓爾不<lb/>
知近日何緣得此十詩完好乃爾耶此詩出於修撰楊<lb/>
用修慎若所從來果有的據豈非千古之一快哉如以<lb/>
補綴為奇固不若闕疑之為愈也予方選四言詩不覺<lb/>
<pb n="KR4e0165_WYG_090-5b"/>
欣喜而錄之首簡<lb/>
　　　跋漢魏四言詩<lb/>
右四言之製弊於東都幾為毛詩抄集矣獨曹氏父子<lb/>
以豪雄之才起而一新之差强人意而孟德尤工猶恨<lb/>
鹿鳴之句尚循舊轍余選漢詩以魏武終焉<lb/>
　　　詩大序跋<lb/>
詩大序或以為孔子作或以為子夏或以為國史或以<lb/>
為衛宏皆無定據考其文義蓋先秦古書云顧有錯簡<lb/>
<pb n="KR4e0165_WYG_090-6a"/>
而窮經之士未之或知未免傅㑹牽合以成破碎決裂<lb/>
之弊竊敢正之如左亦思以還之於舊也<lb/>
　　　校定詩大序跋<lb/>
按古文皆漆書竹簡而韋編之韋易絶而竹易紊是故<lb/>
古文傳世錯繆實多如此序者窺豹一斑爾安敢自信<lb/>
間有闕誤亦復擬而存之以備一説且以求正於君子<lb/>
云<lb/>
　　　跋石齋諸詩<lb/>
<pb n="KR4e0165_WYG_090-6b"/>
右詩凡若干諸體咸備諸大夫士為我少師公而作也<lb/>
深得而卒業焉作而歎曰人將託於物乎物重則人傳<lb/>
人果繫於物乎人重則物亦傳石齋之義諸作盡之矣<lb/>
獨於今之世上自廟朝之賢達下及庸衆之齊民隠而<lb/>
暗室屋漏僻而深山大谷之間逺而至於四夷凡聞所<lb/>
謂石齋者咸若親見公焉此豈有待於言語文字為哉<lb/>
必有所本而非深之所能知嘗欲請質於公焉而亦未<lb/>
能也敬書其後<lb/>
<pb n="KR4e0165_WYG_090-7a"/>
　　　跋雜詩與鄭大行<lb/>
右詩舊新間出據所有者錄去昨嵗西來邂逅吳門識<lb/>
公吾兹寓榆關於野以使事至相從凡六七晝夜講學<lb/>
論文無所不言言之而不入者蓋寡矣予畏避無當世<lb/>
之交不知方今才俊如于野者幾人哉能使予驩然有<lb/>
故舊之樂而忘羈旅之懷所得多矣因書末簡以識嵗<lb/>
月<lb/>
　　　跋淵明圖<lb/>
<pb n="KR4e0165_WYG_090-7b"/>
此圖今華亭令聶君文蔚所藏陶令高節去之千餘載<lb/>
得於想像影似者且猶然而况於親炙之者乎蓋有超<lb/>
世而獨存者此類非耶文蔚起甲科負才局遭時得志<lb/>
於此畫宜有不暇將所謂超世獨存者固出於筆墨之<lb/>
外而臭味嗜好之同殆未易以形迹求耶跋其後還之<lb/>
　　　跋許㒜近田詩卷<lb/>
我朝國祚靈長基本厚大故世臣之家實多象賢然未<lb/>
有若靈寳許氏之盛者也深晩生猶及事襄毅公函谷<lb/>
<pb n="KR4e0165_WYG_090-8a"/>
翁松臯翁則同為翰林官皆為尚書前輩父子尚書才<lb/>
六七家然未有兩世三尚書者也若繼為太宰又古今<lb/>
之所希有許氏之盛豈偶然哉松臯翁作近田詩以示<lb/>
冢子叅軍㒜叅軍奉以為别號深得而讀之於是見松<lb/>
翁之實學而許氏之家傳如是也是豈偶然哉參軍其<lb/>
寳之<lb/>
　　　跋莫子良送行詩<lb/>
中江莫子良舉戊戌進士予時叨充讀卷官得所對策<lb/>
<pb n="KR4e0165_WYG_090-8b"/>
佳甚封上御覽親批第二甲第四人是秋天曹首選為<lb/>
南虞衡主事賦此敘别異日清華之任終當有待也子<lb/>
良之大父宗大舉癸夘鄉闈第二人子良甲午亦第二<lb/>
人其父汝明省軒則起癸酉今需次禮闈又吾松文獻<lb/>
第一家也子良其行矣<lb/>
　　　跋龍江泛舟曲<lb/>
律詩變小詞詩餘小詞之變也詩餘變為曲子金元時<lb/>
人最盛有腔有調有板謂之北曲南曲北曲之變也病<lb/>
<pb n="KR4e0165_WYG_090-9a"/>
餘間一為之將令小僮歌以陶寫猶得詩人之意者風<lb/>
土之音存焉爾所謂纒綿宛曲之辭綺羅香澤之態殆<lb/>
南曲之謂與<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0165_WYG_090-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集卷九十<lb/>
</p>
<p>
</p>
  </div>
</body>
</text>
</TEI>
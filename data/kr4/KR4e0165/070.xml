<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻七十</head> <lb/>
    <p>
<pb n="KR4e0165_WYG_070-1a"/>
欽定四庫全書<lb/>
　儼山集巻七十<lb/>
　　　　　　　　　　　　　明　陸深　撰<lb/>
　　墓誌銘九<lb/>
　　　誥封太恭人顧氏墓誌銘<lb/>
徐太恭人顧氏以子洗馬階貴封寔贈中順大夫江西<lb/>
按察司副使思復府君諱黼之繼室也以嘉靖十九年<lb/>
庚子六月朔卒於華亭之里第饗年六十有八云己亥<lb/>
<pb n="KR4e0165_WYG_070-1b"/>
嵗今上皇帝建儲宫妙選中外直諒名實之臣充賓寮<lb/>
時階奉璽書提督學校自江西召為司經局洗馬兼翰<lb/>
林院侍讀仍以四品階秩供職是秋北上太恭人送之<lb/>
郊亭命之曰聖天子錄汝于罪戾之餘躐處清華汝但<lb/>
盡心事事老身幸能飲食毋我念也今年春再遣季子<lb/>
陟學于洗馬牽其衣曰為語汝兄汝姊善事我幸無恙<lb/>
已乃撫其背曰汝好取科第汝兄儻亦轉遷年時歸為<lb/>
捧一觴正我七十夀爾及階自長安聞訃與陟相對舉<lb/>
<pb n="KR4e0165_WYG_070-2a"/>
其辭哭甚慟則又哭曰母報已矣君恩咫尺可覬也即<lb/>
具疏以情事請上特允之賜祭賜𦵏蓋殊典云既乃奉<lb/>
太史趙君景仁之狀問銘于深按狀太恭人系出浙之<lb/>
鄞以有戎籍于松江所故今為華亭人父振宗母駱氏<lb/>
太恭人生有異稟謬以星家言其不宜子遂不欲嫁行<lb/>
年三十始歸思復府君府君已再娶曰吾有子若女矣<lb/>
術言果然然亦何傷吾聞難嫁女必賢庶以母子女也<lb/>
是時府君丞宣平初娶于林生子曰隆生女嫁葉蕙繼<lb/>
<pb n="KR4e0165_WYG_070-2b"/>
娶于錢生一女嫁趙輔太恭人入室果能視前産如已<lb/>
生府君又有側室遺女亦育而嫁之蔣乾猶子六人復<lb/>
撫視之無間府君自宣平移丞寧都皆迎母就養太恭<lb/>
人奉姑惟謹丞時出署他縣或奉檄理公務别所十九<lb/>
在外太恭人孝養姑愈謹又躬自紡絍以助丞亷是生<lb/>
洗馬次生一女次生陳次生陟而術家之言窮矣鄉人<lb/>
多以為美談洗馬風猷凝逺為諸生時已脱頴衆中有<lb/>
天下之志府君目存焉因母喪自免不復遊宦家具益<lb/>
<pb n="KR4e0165_WYG_070-3a"/>
落太恭人佐以儉勤至脱簪珥殆盡府君充然若不知<lb/>
也嘉靖癸未洗馬進士及第明年府君考終以編修守<lb/>
制還人以私干者太恭人率從中沮止之蓋不欲以家<lb/>
累貽其子云既終制還朝以編修論輔臣建革非便謫<lb/>
為延平推官稍遷為同知為僉事為副使太恭人咸裕<lb/>
如也先是府君有妹歸姚氏者寡太恭人亦有姚氏寡<lb/>
姊皆老而貧太恭人胥迎歸與共寢處衣食之甚恭二<lb/>
媪謝再四太恭人慰之曰吾見吾姑如見吾夫吾見吾<lb/>
<pb n="KR4e0165_WYG_070-3b"/>
姊如見吾母爾石氏姒暴卒太恭人有美材夀器即輒<lb/>
與之其仁厚類如此他如訓愛内外子姪各有成立族<lb/>
人待以舉火者尤衆蓋徐氏之賢母云以成化癸巳十<lb/>
二月三日生兹將以卒之年十月二十七日祔思復府<lb/>
君蔣涇之阡子男四長隆娶何氏次即階娶沈氏繼娶<lb/>
張氏次陳早卒次即陟娶宋氏國子生女四嫁施文治<lb/>
者為已出蓋奉以終養者云孫男四曰琛曰璠曰球曰<lb/>
環環以後陳孫女三嗚呼女徳繫人家世大矣諺稱蘆<lb/>
<pb n="KR4e0165_WYG_070-4a"/>
花絮事託諸大賢而鶴燕之夢寔兆宰輔信然然則太<lb/>
恭人完養厚畜殆天相之以昌徐宗洗馬君之所為發<lb/>
祥而託始者夫豈偶然也哉是宜銘銘曰<lb/>
大器兮小官貞女兮嫁晚二美兮匹難天作之合兮澤<lb/>
逺蔚斯丘兮且吉完視我銘詩兮琰琬<lb/>
　　　太安人王氏合𦵏墓誌銘<lb/>
皇明正徳初有死忠之臣曰禮科給事中郄公夔字舜<lb/>
臣嘉靖初今上特賜褒旌事具黄太史碑表中太安人<lb/>
<pb n="KR4e0165_WYG_070-4b"/>
即公配也姓王氏父諱政平定守禦所正千户母嚴氏<lb/>
太安人生有異兆簡黙沉静及笄歸公以儉勤佐公登<lb/>
科第官京朝公既死事邊鎮太安人㩦長㓜纍纍西歸<lb/>
忍死竭力以經紀郄氏之家理荒修廢凡三年而始定<lb/>
又數年而畧備于時長子元深始仕為夀州守仲子元<lb/>
洪始舉進士屬官司徒旋改御史得授勅進封中外迎<lb/>
養太安人若少慰然既而元深歸自夀元洪歸自秦乃<lb/>
率二季清澈左右承顔太安人益歡戊戌之春手自移<lb/>
<pb n="KR4e0165_WYG_070-5a"/>
菊顧而歎曰萌芽既生本根就腐物理則然人可知矣<lb/>
起去如不樂遂感疾以嘉靖十九年庚子十一月七日<lb/>
卒於正寢享年七十有九四子二女孫男八人孫女九<lb/>
人卜以明年二月二十日啟給事公之藏而合焉禮也<lb/>
元深手自為狀遣弟元溟走京師問銘予昔有事於晉<lb/>
陽識夀守文淵又自秦入蜀識少參文範復憶往年初<lb/>
登朝時逮見給事公誼不容辭嗚呼忠義事關祚運而<lb/>
感應必至者天也我朝養士有禮至於孝廟盛極矣是<lb/>
<pb n="KR4e0165_WYG_070-5b"/>
故給事之節以報國也太安人之造郄以報公也子孫<lb/>
多賢以報太安人也豈非天哉豈非天哉法應銘銘曰<lb/>
國有忠臣室有貞婦家有慈母於人乎何負是曰不朽<lb/>
合而封之昌厥後<lb/>
　　　中憲大夫湖廣提刑按察司副使張公墓誌銘<lb/>
我孝宗敬皇帝臨御十有八年養成忠正直諒之風士<lb/>
大夫不以言為諱以不酬所言為恥凡臺諫必極天下<lb/>
之選布列有位蓋肅如也于時張御史鳴鳳則在南臺<lb/>
<pb n="KR4e0165_WYG_070-6a"/>
武廟初權姦擅政鳴鳳等咸切諫有中㫖下詔獄械逮<lb/>
至京集于闕下杖臋人三十凡若干人而上海實有二<lb/>
人焉曹御史閔與御史鳴鳳是也已皆重創㡬死皆幸<lb/>
不死民之深時出候才相顧涕泣而己庚午秋逆瑾伏<lb/>
誅有詔叙復稍遷湖廣按察司僉事尋陞副使以父喪<lb/>
解任服闋仍補湖廣今上皇帝既自興邸起適公以繼<lb/>
母之喪還遂有寳鏹綵幣之賜者再蓋宜有受知焉而<lb/>
公已不及矣嗚呼公之於時也抑亦遇而不遇者非與<lb/>
<pb n="KR4e0165_WYG_070-6b"/>
嘉靖元年三月二十二日卒於苫次享年五十有八深<lb/>
方在疚聞而悲焉卜以明年十二月六日壬寅𦵏于龍<lb/>
華祖塋之次其孤寳仁等奉遺言以墓石見託衰絰走<lb/>
百里拜且泣曰先君之棺已蓋矣世果有定論耶定未<lb/>
定惟執事㦸手曰此先君志也言已又泣深慰且辭焉<lb/>
則又泣深知公淺甞聞徐參政讃道公吏永康精甚己<lb/>
夘庚辰之際京師見前文選萬少卿鏜稱公有治才都<lb/>
給事中邢君寰謂湖湘之政公為最蓋當是時巳有飛<lb/>
<pb n="KR4e0165_WYG_070-7a"/>
語聞于朝然坐是竟白諸君以深鄉人也質之然不謂<lb/>
公止於是也已乃按狀狀出金華推府張公世和世和<lb/>
名鳴鸞公之兄也當有據乃誌之誌曰公姓張氏諱鳴<lb/>
鳳字世祥上海人也别號梧岡子狀稱張之先出南軒<lb/>
後自汴扈從而南因家上海有諱楷之仕元至提舉楷<lb/>
之生海運萬户達之達之生詢詢仕我朝至貴溪知縣<lb/>
貴溪生海寧教諭復吉教諭生雲林隠君述雲林生紹<lb/>
字宗道别號晚節冠帶監生贈刑部主事公之祖也刑<lb/>
<pb n="KR4e0165_WYG_070-7b"/>
部生應天府丞諱黼字仕欽别號養恬丁未進士配尹<lb/>
氏贈安人寔生公公生未浹旬而尹安人卒鞠於大母<lb/>
以成少頴敏與世和同領應天乙夘鄉薦登丙辰進士<lb/>
知永康自永康召為南京山東道監察御史巡歴江上<lb/>
下咸用安濟再赴湖廣時會使闕二年皆公署掌憲體<lb/>
明慎按撫諸公交薦章六七上四川巡撫都御史胡公<lb/>
世寧特疏其有撫綏御衆之才云武義有殺人獄久弗<lb/>
決當道自永康檄公治之夜夢緋衣語之曰得王十一<lb/>
<pb n="KR4e0165_WYG_070-8a"/>
乃了厥明物色其人獄遂成人咸神之公之器幹多類<lb/>
此惜哉竟止於是也嗚呼初府丞公以公貴進階亞中<lb/>
大夫母尹氏加贈恭人繼母瞿氏亦封恭人公事瞿務<lb/>
得其歡心撫弟有恩曰毋忤吾母也娶余氏封孺人稱<lb/>
善相子男五長寳仁娶葉氏次寳忠娶沈氏次寳訓娶<lb/>
朱氏次寳賢又次寳臣側室林氏出也女二長適錢萬<lb/>
選次未行孫男二孫女五嗚呼愛憎毁譽之情善惡是<lb/>
非之故同行而異理古人所以有毫釐千里之歎也惟<lb/>
<pb n="KR4e0165_WYG_070-8b"/>
臺諫執其公惟鄉邦存乎實公於權則必行近於實則<lb/>
必信此世所以大同孔子曰斯民也三代之所以直道<lb/>
而行也深於誌公重有感焉乃銘之銘曰<lb/>
孔云必達在家在邦捐軀赴國世亦少雙孝弟之言罔<lb/>
間内外目覩龍飛事豈有待待不以年拊髀懐賢古今<lb/>
所歎秉彝則然千載萬載惟公惟徳有考厥終視此銘<lb/>
石<lb/>
　　　將仕郎景寧簿雪莊韓公墓誌銘<lb/>
<pb n="KR4e0165_WYG_070-9a"/>
公姓韓諱綸字緡之别號雪莊上海人也韓於上海為<lb/>
舊族至公始以文學登進初居黄浦之東華漕漣之上<lb/>
有諱福四者生盛盛生允恭允恭生彦英彦英生呈呈<lb/>
生十男子長諱永常號槐隠槐隠始拓市居謹愿長厚<lb/>
修髯白晳如畫以輸粟授品官衣冠偉如也槐隠寔生<lb/>
公母張孺人公少有大志為邑弟子員有聲成化丁未<lb/>
例貢入國學卒業家居時槐隠年高家族豐衍命諸子<lb/>
各理家政廼就公養養克以志頃之槐隠公張孺人相<lb/>
<pb n="KR4e0165_WYG_070-9b"/>
繼謝世公喪𦵏盡禮廬居墓側因名雪莊遂以自號士<lb/>
大夫題風木遐思巻表之正徳丙寅謁選天官授浙之<lb/>
處州景寧縣主簿景寧山縣也險瘠而民獷因礦而盜<lb/>
公捕其尤者論法餘撫諭之皆貼服為良故多虎患公<lb/>
設法以弭之縣每闕尹即公署篆以廉勤聞時鄰縣有<lb/>
殺人獄三人悉論死處守梁公檄公鞫之公立釋其二<lb/>
曰法抵死者一人耳處屬十縣多宿逋御史按者委公<lb/>
辦理甚嚴公歎曰是徒驅窮餓於溝壑無益也曷若俟<lb/>
<pb n="KR4e0165_WYG_070-10a"/>
秋成帶而徵之乃具申白㑹有詔蠲焉㡬滿兩考諸當<lb/>
道並皆奬勞偶以濕疾懇請而還民甚思之既還再營<lb/>
雪莊以居稍稍搆亭榭闢園囿植竹種菊與鄉士夫結<lb/>
晚香之社觴詠為樂優游其間幾二十年以嘉靖丙戌<lb/>
十月二十日卒享年六十有九配談孺人諱原静同里<lb/>
望族明慧孝敬及笄歸公閨門穆如也治家種種有條<lb/>
緒尤以勤儉慈恵不妬聞從公於景寧内助為多及歸<lb/>
道嘉興以正徳辛未五月念八日卒享年五十有二兹<lb/>
<pb n="KR4e0165_WYG_070-10b"/>
卜以某月某日合𦵏於趙溪先塋之次惟公出饒裕之<lb/>
家際豐亨之運仕宦雖不甚顯非茍碌碌而尤以早退<lb/>
為賢平生謹畏重信義繼室費晚舉一子甚愛之憫其<lb/>
弟維之無後也即命為繼教子孫皆有法韓宗益大公<lb/>
可無憾矣子男一恕娶顧氏知浙江都司印倜儻有文<lb/>
女三長適縣學生余繼瑞次適山岳次許嫁趙希忭費<lb/>
氏出也孫三藎臣國子生次鼎臣次俞臣予時將為延<lb/>
平之役藎臣具狀以請希仁送予至武林要予為銘銘曰<lb/>
<pb n="KR4e0165_WYG_070-11a"/>
仕以達云達豈盡仕一命茍共是曰致理嗟嗟雪莊况<lb/>
也履止有淑者媛以續以似同穴而歸兹謂不死阡原<lb/>
鬱鬱載蕃後祉<lb/>
　　　勅封承徳郎南京祠祭主事趙公墓誌銘<lb/>
公諱山字天秀姓趙氏曾祖諱鑑祖諱瑜考諱清妣施<lb/>
氏上海人也公少孤長而玉立豐頥秀幹有治才能振<lb/>
起其家義授散官衣冠峻整一時上官往往器之郡邑<lb/>
有大役輒以委任敏而趣辦喜從賢士大夫遊家居黄<lb/>
<pb n="KR4e0165_WYG_070-11b"/>
浦之上築精舍其濱蒔芙蓉映水每花時望之若繡幄<lb/>
錦城故號東浦因以命子憲讀書其間時往課之觀潮<lb/>
汐往來乃悟盈虚消息之理故持身淹雅人稱之曰東<lb/>
浦翁云憲有聲文場遂起鄉科登嘉靖乙未進士丁酉<lb/>
選授南京禮部祠祭司主事戊戌聖天子推恩詔下竟<lb/>
以憲官授勅封鷺繡銀章光動閭里人以為此東浦翁<lb/>
之食報也既而就養南都睇城闕之巍峩覩江山之佳<lb/>
麗又聞諸當道大人鉅公論議歸益務謙抑儼然儒宗<lb/>
<pb n="KR4e0165_WYG_070-12a"/>
長者所謂始笑終疑卒乃貼然服矣庚子憲遷儀制郎<lb/>
中得考一滿便道省公於東浦之上時已徙居浦曲少<lb/>
南因得寒疾每促憲赴闕曰人臣之義以勤勞見忠吾<lb/>
老矣尚有厚望焉辛丑憲行行月餘而公卒於家享年<lb/>
七十有三憲奔歸月餘亦卒人共惜之憲子逢吉㷀然<lb/>
治兩喪並𦵏而為公乞予銘公予韋布之交而逢吉則<lb/>
外孫壻也誼不容辭逢吉手自為狀能道家世之詳且<lb/>
拜且泣曰吾大父性至孝心地坦夷不設城府每當是<lb/>
<pb n="KR4e0165_WYG_070-12b"/>
非曲直之際則務公言故人多忌之隂中以事搆成大<lb/>
釁破家營救得免甞歎曰吾受毒踰時則已彼施之者<lb/>
能久貼席乎且我常受彼常施天之道固昭昭乎昔吾<lb/>
父之未有子也往禱三茅君歸取家衆斗斛悉毁之曰<lb/>
我得孫矣已而逢吉生予聞其言皆鑿鑿可誌公蓋不<lb/>
但食子之報也已今卜以癸夘冬十二月三日𦵏于楊<lb/>
塘之隂配吳氏系出清門淑慎善相與公同日受封為<lb/>
安人子男一即憲娶喬氏息女二長嫁周易早卒次嫁<lb/>
<pb n="KR4e0165_WYG_070-13a"/>
顧鳴鸞側室高氏出也孫男二長即逢吉娶王氏次迪<lb/>
吉孫女一嫁陸文熺予仲孫也嗚呼公真儒宗長者哉<lb/>
宜銘銘曰<lb/>
澤之長兮江流湯湯風之逺兮其人不亡手所樹藝華<lb/>
國發祥其𦙍克昌兮曰此封君之藏<lb/>
　<lb/>
　<lb/>
　<lb/>
<pb n="KR4e0165_WYG_070-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻十九</head> <lb/>
    <p>
<pb n="KR4e0165_WYG_019-1a"/>
欽定四庫全書<lb/>
　儼山集巻十九<lb/>
　　　　　　　　　　　　　明　陸深　撰<lb/>
　　詩雜體<hi>十五首</hi>
　　　和昌穀蓉菊圖<hi>五七言</hi>
誰傳徐<hi>熈</hi>趙<hi>昌</hi>手寫此秋一幅黄花得意香芙蓉映江<lb/>
緑誰云揺落將滿林豔陽紅紫錦成村但令顔色不薄<lb/>
惡春雨秋風總是恩<lb/>
<pb n="KR4e0165_WYG_019-1b"/>
　　　題曲江春杏圖<hi>五七言</hi>
北地春偏早長安二月中杏花凡幾樹金水玉河東緑<lb/>
羅衣袂寒猶重九陌香多漾軟紅何用内園催羯鼔一<lb/>
枝驚破喝聲雄<lb/>
　　　病起清河阻風因删次俚語<hi>五七言</hi>
十日灘頭坐一日過九灘去者得順風來者生怨歎人<lb/>
心險不測對面九疑山一言悟主三冬熱半句傷人六<lb/>
月寒<lb/>
<pb n="KR4e0165_WYG_019-2a"/>
　　　芳樹篇求友也<hi>三四五六七言</hi>
瞻芳樹渺何許本在海濱發育時雨秋風不可期流光<lb/>
日夜馳歎息復歎息為樂當及時若有美人江湄贈我<lb/>
瑶草一束臨流不度徘徊遥望紅顔如玉人生聚散那<lb/>
有常白日苦短夜何長明月可以代秉燭清風可以薦<lb/>
素觴丈夫四海皆兄弟何况對靣同肝膓咄嗟胡為乎<lb/>
東復西君不見青松女蘿自相依<lb/>
　　　後篇<lb/>
<pb n="KR4e0165_WYG_019-2b"/>
登泰山望滄海俯視九州一何慷慨仙人王子喬飄然<lb/>
遇雲端手把十尺芙蓉灝氣六月生寒嗟彼下土何啁<lb/>
啾昨日綠髪今白頭胡不服食求大道永與元氣相為<lb/>
仇海風蕭蕭吹海雨海若揚旗靈鼉擊鼓仙人一去冉<lb/>
冉兮不可攀遺我一粒之金丹<lb/>
　　　雜言贈别李獻吉<hi>三四五六七言</hi>
爾丈夫志四海出門驅車半路莫改長歌雖激烈短歌<lb/>
亦徘徊登高南望舊鄉山川一何纍纍别日苦短㑹日<lb/>
<pb n="KR4e0165_WYG_019-3a"/>
長兩心對面不能當古來結交惟管鮑去之千載尚覺<lb/>
流芳香我有瓊樹枝能令饑渴忘<lb/>
　　　南樓對鏡見白髪<hi>長短句</hi>
得一日過一日鬢邊白髪參參出有個知音教我染有<lb/>
個知音教我摘摘染有何益世間多少少年郎要白不<lb/>
得白<lb/>
　　　風木圖為長沙施可大題<hi>長短句</hi>
母生兒兒啼饑母乳兒兒未知兒今有知母何之悲號<lb/>
<pb n="KR4e0165_WYG_019-3b"/>
形影覔不得却寫風木憑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇畫圖意有盡孝子心無<lb/>
涯時復一轉輾聊以慰所思山頭風㣲日抱珥栖烏無<lb/>
聲待哺子落葉深深井逕埋萱花魂銷招不起高臺鸞<lb/>
去秋復春寒食新煙蝶飛紙孝子引領情内傷辛勤只<lb/>
望揚姓氏鄉書甲榜次第來提攜此圖悲不止生綃半<lb/>
是血淚痕不是丹青㸃山水<lb/>
　　　難言<hi>長短句</hi>
清流注燈望照耀鉊刀裁玉成圭璋捧土欲塞黄河決<lb/>
<pb n="KR4e0165_WYG_019-4a"/>
隻手障盡日月光未若不相知對面隔絶萬里長<lb/>
　　　易言<hi>長短句</hi>
狂風驚葉柔條落順流一葦建瓴下束薪灌脂益火揚<lb/>
彈指決機助矢舍未若同心人片言相要即盟社<lb/>
　　　李白對月圖<hi>長短句</hi>
老白愛月不愛身酒闌捉月秋江濱平生見月即舉醆<lb/>
自道對影成三人采石深不測青天高無垠騎鯨一去<lb/>
忽千載月與老白俱精神<lb/>
<pb n="KR4e0165_WYG_019-4b"/>
　　　鸚鵡洲<hi>長短句</hi>
鸚鵡洲邊水東南日夜流空傳鸚鵡賦千載使人愁榮<lb/>
枯生死遭逢耳不在多言在知己汝衡既漫刺安用讎<lb/>
阿祖老瞞志在傾漢室一時輔佐皆名士公爾繇卿爾<lb/>
歆富貴夀考俱絶倫豈但作人語區區耀毛羽君不見<lb/>
庖中鴈不能鳴亦能死<lb/>
　　　行路難<hi>長短句</hi>
行路難江南道何况十八灘江南何所難我試言請君<lb/>
<pb n="KR4e0165_WYG_019-5a"/>
聼之勿復驚歎東南風吹舶䑲信五湖白浪排銀山欲<lb/>
度不能前欲住不遑安有力不得出帆檣空好看船中<lb/>
轆轤轉船尾撥剌翻淺虞豺虎多深恐蛟螭蟠昬黄復<lb/>
月黒四顧何漫漫乗風巨艦快如馬相呼相喚不可攀<lb/>
茫茫家何處萬里在寸端我言尚未竟君淚揮潺湲嗚<lb/>
呼行路之難只如此仕路之難難未已<lb/>
　　　夢椿歌為冒廷和<hi>長短句</hi>
落葉不可復離離滿前除云是漆園樹嚴霜化枯株孝<lb/>
<pb n="KR4e0165_WYG_019-5b"/>
子安忍問何如空堂清夜雙淚珠雙淚珠迸如霰靈椿<lb/>
枝夢中見<lb/>
　　　春日書事用十二生肖體<lb/>
磔鼠真慚獄吏詞飯牛甘結主人知己無虎頭食肉相<lb/>
聊從兎頴䇿勲遲春風欲動神龍蟄酒影藏蛇不復疑<lb/>
失馬有時還是福亡羊自古笑多岐沐猴竟誤韓生辨<lb/>
函谷聞雞事頗危莫為侯封歎烹狗牧猪奴戱儘堪為<lb/>
　儼山集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻四十五</head> <lb/>
    <p>
<pb n="KR4e0165_WYG_045-1a"/>
欽定四庫全書<lb/>
　儼山集巻四十五<lb/>
　　　　　　　　　　　　　明　陸深　撰<lb/>
　序九<lb/>
　　　贈少司冦東洲屠公南歸序<lb/>
嘉靖十有八年己亥夏六月朔雷變奉先殿掣其左吻<lb/>
之鍤若劒者而烟熖及於列室今皇上瞿然震恐求所<lb/>
以應天之道者若曰彌文其勿事事惟上下一德秪承<lb/>
<pb n="KR4e0165_WYG_045-1b"/>
之以匡台母易從禮部言三公九卿大僚皆當上章求<lb/>
避位上親臨去畱之以共成格天之業于時刑部右侍<lb/>
郎四明東洲先生屠公方自大理卿遷上若曰宜聽爾<lb/>
去而㫖獨加溫蓋上所以注存之深意而非夫人之所<lb/>
敢知也公字安卿舉辛未進士為御史有直聲巡按江<lb/>
西能力制寧藩之横不遑顧忌而竟亦莫之能傷正德<lb/>
間嘗紀軍功有勞奉命當遷京秩廻翔八年始自御史<lb/>
出知保定府府又冗劇公力當要衝手撫凋瘵又五年<lb/>
<pb n="KR4e0165_WYG_045-2a"/>
乃復調延平自延平凡六轉以至今官天下士大夫感<lb/>
望其諳練之才光輔中興之業大抵公之才明果慈恕<lb/>
詳慎整潔於官無所不宜若其剛毅之氣耿介之操有<lb/>
壁立萬仞之勢是故於世鮮合公亦不甚求合於世而<lb/>
每以易去為能及其决於去也天下士大夫又無不惜<lb/>
之尚書泉坡先生周公左侍郎南塘先生宋公同官也<lb/>
惜之尤深而謂深宜有贈深惟君子之道出處而已出<lb/>
處之際義命存焉是故其去也有不得不去其來也有<lb/>
<pb n="KR4e0165_WYG_045-2b"/>
不得不來夫是之謂命其去也有不可不去其來也有<lb/>
不可不來夫是之謂義深與公亦嘗同官於閩晉間南<lb/>
北相從之日久知公於義命之學甚辨於是行也寧不<lb/>
有餘裕哉雖然既去而復來者公家太傳襄毅公是已<lb/>
旋去而速來者今司徒儉菴梁公是已皆命也至於蹈<lb/>
止足之分繫一代之風化若兩疏之於漢則不可不去<lb/>
當理亂之幾負華夷之物望若司馬公之於宋則不可<lb/>
不來是則義也深故贊公之不得不去而竊有望公之<lb/>
<pb n="KR4e0165_WYG_045-3a"/>
不可不來也將以復於二公或曰此非子之言天下之<lb/>
言亦當朝羣公之言也遂書為序<lb/>
　　　擬進同異録序<lb/>
臣愚才拙器疎力小圖大故嘗狹陋漢唐之治思欲致<lb/>
身唐虞之朝恭遇陛下繼統御極天縱性成真堯舜之<lb/>
主也千載一時益思自奮第愧誠意素薄不識獻納之<lb/>
宜言出禍隨動與罪㑹仰賴陛下仁聖曲賜保全尚<lb/>
與衣冠之列昨自講筵出佐延平延平實文獻之邦楊<lb/>
<pb n="KR4e0165_WYG_045-3b"/>
羅李朱四賢之遺風猶在水土相宜職務易稱臣頗得<lb/>
以讀書向學每見先儒議論有切於大典禮大政事者<lb/>
手自劄録未及三月又䝉陛下特超常資付以山西學<lb/>
政俾列憲臣増還舊秩非臣捐糜所能報也比至山西<lb/>
巡行之暇偶出舊編麤加銓次分為上下謹用繕寫上<lb/>
塵乙覽伏惟聖人之學貴得其要帝王之務在知所先<lb/>
儻事博覽汎觀殆非神明化育所以無聲無臭之妙也<lb/>
頗恨時日有限文籍少隨不免挂一而漏萬譬如涓埃<lb/>
<pb n="KR4e0165_WYG_045-4a"/>
何益海嶽然裒多益寡之志終存而萬折必東之性難<lb/>
改竊伏自念臣本農家僻居江海之上兼有藏書可資<lb/>
考索衣食所餘足備筆札之費儻䝉乞賜骸骨少假嵗<lb/>
時臣當部分首尾兼總修貫勒成一家之言庸為萬幾<lb/>
之助㒺知可否若蹈淵氷不勝恐悚待罪之至臣謹序<lb/>
　　　經筵詞序<lb/>
深故史官嘗厠講幄既而去佐成均遭家不造今上皇帝<lb/>
紹統之三日陛辭南奔情事未伸卧疴滋久荷皇帝神<lb/>
<pb n="KR4e0165_WYG_045-4b"/>
明不遺舊學博采薦章特以講讀事召起於海上將處<lb/>
以翰林春坊之職未及國門再遷祭酒知遇兩極感愧<lb/>
交深雖許身之義徒明而經國之猷彌逺也是歳秋七<lb/>
月重理講官遂首被恩命龍羣在列牛背甫來方切戰<lb/>
兢㒺知攸措蓋嘗屢上文華仰窺聖學憲天法祖崇古<lb/>
右文堯舜以來之統緒信有傳矣宛然身遊唐虞與夔<lb/>
龍輩相揖讓於一堂之上也加以天縱聖神威顔咫尺<lb/>
奔趨莫及進退踧然又凜乎隕墜為懼每於供職之次<lb/>
<pb n="KR4e0165_WYG_045-5a"/>
聊述短篇皆因事而選詞積成數首雖不足以鼓吹休<lb/>
明用存一代故實云爾<lb/>
　　　松江府志後序<lb/>
正德壬申冬十月松江府志成深從今守内江喻侯讀<lb/>
之曰松江以水為郡其齒聚繁無名山茂林之固其利<lb/>
百榖漁鹽為大東際於海西下諸湖其害亦惟水為大<lb/>
此古今大較也物產之盛衰人文之髙下習尚之隆替<lb/>
則因乎時大抵一世而變或百年再變亦或有數年之<lb/>
<pb n="KR4e0165_WYG_045-5b"/>
間而屢變者皆不可無示後來顧耆舊局於見版圖具<lb/>
其數法家修其文説者騁其辨其指殊故其辭畧務欲<lb/>
博綜一郡之始終使百世而下徴文獻觀理道者有要<lb/>
約焉此志之所由以作其體重矣翰林學士顧先生頗<lb/>
因舊志㑹萃成書數年于兹而郡事屢變守又屢更矣<lb/>
乃克成於喻侯稽古右文之日其厯時之久也若此其<lb/>
用力之勤也若此是可謂博綜一郡之始終而文獻理<lb/>
道皆於是乎具昔先王之經理天下也既因土宜以辯<lb/>
<pb n="KR4e0165_WYG_045-6a"/>
國都又以精神之運以底定民志而其不可傳與不可<lb/>
不傳者則又筆之書以示鑒戒六籍所載皆是物也而<lb/>
禹貢周官固有志之體矣惟松才轄兩縣貢賦一志實<lb/>
甲天下程其土力或不足獨以民之勤力苦作以給之<lb/>
而後已顧屢變之餘有難終恃此任世道之責者所宜<lb/>
念而亦侯意也深忝以文業從學士後愧菲劣無能為<lb/>
役乃得論次所欲言者附名其末豈非幸哉豈非幸哉<lb/>
　　　送楊拙菴都憲總制兩廣序<lb/>
<pb n="KR4e0165_WYG_045-6b"/>
夫所謂名臣者有二人焉竢之以歳年試之於中外考<lb/>
其位不滿其徳蓄其才不究其用天下之人惟恐其一<lb/>
日不為宰輔也夫是之謂望其先世嘗有大人盛徳之<lb/>
士勲著于朝廷澤及于天下後世饗其成則思見其人<lb/>
思其人則必求其子孫而樂為之報也夫是之謂世二<lb/>
人者之於人國也所至而功業隨之矣蓋養深則發盛<lb/>
培厚則植蕃故曰皆名臣也雖然才未必望望未必世<lb/>
是故以賈傳之於文帝迄於不遇而絳灌之屬當國房<lb/>
<pb n="KR4e0165_WYG_045-7a"/>
杜之於唐勲業盛矣而後嗣之賢者無聞若夫才矣而<lb/>
望望矣而世兼之豈非今昔之所難者哉深竊觀之重<lb/>
望世德之臣必出於久安長治之後故孟子之論故國<lb/>
曰非謂有喬木之謂也有世臣之謂也然則從容養望<lb/>
以當功名之㑹承藉家閥以引長君子之澤士大夫之<lb/>
榮遇固也而亦孰非國家之福哉惟我聖明重熈累洽<lb/>
百六十年於兹矣是宜有世望之臣者出若今右都御<lb/>
史拙菴楊公固其人哉公建安人也而先太師文敏公<lb/>
<pb n="KR4e0165_WYG_045-7b"/>
之曽孫文敏公厯相四聖佐成太平名在華夏事在國<lb/>
史百世而下思見其人而不可得者也公夙承家學早<lb/>
掇巍科遍佐銓曹迭貳常僕遭權姦之忌出牧視學迂<lb/>
廻于外召尹天府遂陟少宗伯復自南都入掌寅清之<lb/>
職再轉為少司徒總國儲偫繼督餉于西邊方其時天<lb/>
下之望咸屬公焉凡有要地必以擬公或進擬而未下<lb/>
及是兩廣總制之臣闕在廷大臣合辭推公上以公為<lb/>
右都御史賜璽書以便宜從事公上疏辭焉復下制褒<lb/>
<pb n="KR4e0165_WYG_045-8a"/>
嘉且贊之行天下之人或又謂公之未盡用也刑部郎<lb/>
中林君德緒合鄉宦之在朝者請為公贈于陸深深無<lb/>
似嘗於班行之末望公眉宇退而槩于所聞以致景仰<lb/>
者有年矣其敢辭惟公才無不宜正氣直道不肯少貶<lb/>
以自徇平生憂國如家所至必重是行也奉上德意以<lb/>
副羣情之望特左契耳惟我朝土宇之廣前世無比顧<lb/>
西北東南時有邉警籌兵撥餉其事至重也昔太宗文<lb/>
皇帝親征西北大建廓清文敏公實從之行最多贊畫<lb/>
<pb n="KR4e0165_WYG_045-8b"/>
今天子又付公以東南之任則是我國家金甌形勝之<lb/>
固其於楊氏之祖孫尚有賴哉且天地之理有定位氣<lb/>
化之運有順序故治常始乎西北而成乎東南也深竊<lb/>
以是為公頌言之且以為國家賀謹序<lb/>
　　　一泉文集序<lb/>
都察院右僉都御史巡撫山西提督鴈門等關清苑王<lb/>
公既卒之六年冢子某來同守松又逾年始捐俸刻其<lb/>
遺文而懷慶集山西集先成嘉善集太常集户部兵部<lb/>
<pb n="KR4e0165_WYG_045-9a"/>
兩集與别集皆計工力次第告成冠以誥勑尊聖製也<lb/>
乃若名公碑板一時哀挽之作更為一集附焉總之凡<lb/>
若干巻而王氏之文獻於是乎可考矣某以深嘗知公<lb/>
屬為序惟公之學其大者在經綸康濟時出緒餘以為<lb/>
文章典則爾雅有作者風故起自科第咸中髙選亡友<lb/>
後渠崔公昔在翰林最慎許可每稱公場屋之文語在<lb/>
墓誌中今讀懷慶集中量地均糧諸或問則杜君卿李<lb/>
泰伯之諳練也山西集中處置宗藩修舉邊務則賈太<lb/>
<pb n="KR4e0165_WYG_045-9b"/>
傳之通達也奏疏諸集則陸宣公之流亞也兼兹衆長<lb/>
公誠天下士哉惜也未盡見於世年僅五十有六而止<lb/>
嗚呼此某刻書之志也悲夫公幼有至性不妄言笑私<lb/>
居嚴若神明當官<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事奮發直前不惕勢利有肅清寰<lb/>
宇之志歸自山西不問户限外事稍暇則讀書綴文以<lb/>
自樂髙介特立尤不喜浮華脂韋之習故與世若落落<lb/>
然教子甚嚴身自為範故某懋承家學柄任伊始仲子<lb/>
閥積養待用彬彬然中原文獻足光文忠之後矣雖然<lb/>
<pb n="KR4e0165_WYG_045-10a"/>
有一家之文獻有一代之文獻一代之文獻繫乎時一<lb/>
家之文獻存乎後何則唐宋文獻韓退之歐陽永叔實<lb/>
當其盛而元和慶厯之治麤有三代之遺風此一代之<lb/>
文獻也文中子講道河汾步趨周孔而中説之傳則福<lb/>
郊福畤與有力焉此一家之文獻也自今觀之公所樹<lb/>
立奚讓韓歐而𢎞治正德之交實我朝太平之極王氏<lb/>
世代不乏賢而某兄弟視郊畤輩或過之嗚呼斯集也<lb/>
固一家之文獻而一代之文獻亦於是乎可考矣故序<lb/>
<pb n="KR4e0165_WYG_045-10b"/>
　　　壽唐龍江憲副六十序<lb/>
提學憲副龍江先生唐公以乙未生是為成化之十有<lb/>
一年也既而舉丙辰進士是為𢎞治之九年也正徳初<lb/>
年召為給事中改為員外郎郎中再遷為按察副使奉<lb/>
璽書專督學政於江西當己卯庚辰之際遂謝以歸今<lb/>
嘉靖之十有三年是為甲午而公亦己六十矣養深而<lb/>
蓄厚清夷精明之氣若歳寒松栢壽徴也天下之人識<lb/>
與不識咸稱公為有道之士深聞有道之士嘗以身關<lb/>
<pb n="KR4e0165_WYG_045-11a"/>
國運惟我皇明列聖開基挽囘淳和之氣迨于憲宗之<lb/>
朝昌大濃郁至矣孝宗御天以大聖人之德鼓舞一世<lb/>
才俊懋焉武宗繼體則重熙累洽之日也今上皇帝道<lb/>
冠百王身致唐虞之治四朝全盛皇乎休哉而公以生<lb/>
成出處一身當之天下之人不待列表譜圖而後知公<lb/>
為有道之士也深又聞有道之士常以身關世運惟公<lb/>
出自名族德器夙成於凡天下之書無所不讀而浸潤<lb/>
於義理故少以文章名世一洗膏梁綺紈之習而畱心<lb/>
<pb n="KR4e0165_WYG_045-11b"/>
當世諳練閲厯富有經綸之具故早以功業濟時晩乃<lb/>
以亷靜勇退之節為天下倡一方習俗之轉移往往繫<lb/>
公嚬笑間世風為之一變天下之人不待及門親炙而<lb/>
後知公為有道之士也自古有道之士在一鄉則一鄉<lb/>
重在一國則一國重在天下則天下重在朝廷則朝廷<lb/>
重在家庭則家庭重重斯敬敬斯愛公之所履愛敬萃<lb/>
焉故南山之詩曰樂只君子萬壽無疆言有德者必有<lb/>
壽也夫德至於樂其德盛矣公焉徃而不樂哉然世之<lb/>
<pb n="KR4e0165_WYG_045-12a"/>
知公者謂公咏歌太平之日長黼黻皇猷之日淺以大<lb/>
道引長其年算而仁壽海宇之責未副身犯天下之大<lb/>
難有隱功於社稷而絶口不言徒退處於不争之地而<lb/>
忘曲直是非之待我而定也有竹頭木屑之才而方怡<lb/>
神於浴沂風雩之地是故天下日望公之起也日望公<lb/>
之起則日願公之壽日願公之壽則為公祝者且日至<lb/>
矣而况於姻黨乎今之六十又一初也是公一身之所<lb/>
關復有天運存焉詩人以來未之有聞也十二月廿有<lb/>
<pb n="KR4e0165_WYG_045-12b"/>
八日是為懸弧之辰顧君世安徴言為祝深適還自江<lb/>
西將為關輔之役念予三人者兄弟之異姓也而相知<lb/>
實深於是乎言雖然亦天下之言也謹序<lb/>
　<lb/>
　<lb/>
　<lb/>
　<lb/>
　儼山集巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻九十三</head> <lb/>
    <p>
<pb n="KR4e0165_WYG_093-1a"/>
欽定四庫全書<lb/>
　儼山集巻九十三<lb/>
　　　　　　　　　　　　　明　陸深　撰<lb/>
　　書<lb/>
　　　與倪小野正郎<lb/>
比日陳子新過江東承惠手教副以諸佳作欣喜無量<lb/>
具聞起居之詳復以為慰聞有小恙想遂勿藥闔宅自<lb/>
老夫人而下均享福履每作南望豈勝向仰之至自念<lb/>
<pb n="KR4e0165_WYG_093-1b"/>
山隂海上扁舟之約彼此同期嵗年之間歎此未能往<lb/>
而彼亦未能來也奈何奈何深憂患之餘遂成衰老凡<lb/>
諸外物等付悠悠收斂此身置之泉石竹樹之間是中<lb/>
便自空洞絶無他慕惟有知舊時時往來于懐耳輒奉<lb/>
逺書竟不測是何境界也數日前夢小野科頭對奕作<lb/>
潦倒歌呼之狀如在長安旅邸便爾得報他亦每每還<lb/>
復偶然爾一笑一笑山居多暇得與兒子楫對案讀書<lb/>
或觀弄筆作字為樂想子新或能道之也<lb/>
<pb n="KR4e0165_WYG_093-2a"/>
　　　與何栢齋侍郎<lb/>
伏計奉違之日倐忽十有七年矣自先人背養荼毒餘<lb/>
生無復有望於世兼在羣疑積毁之中杜門待盡每一<lb/>
念舊愛靦顔負心者或至旬日未易以語人也特䝉記<lb/>
存賜之珠玉復以衰老為念此意尤未易以語他人也<lb/>
感激何如比䝉收召實出望外即日當北渡瞻望甚邇<lb/>
謹此具起居之敬儻不吝教言尤出望外也餘惟為道<lb/>
保愛以膺大拜不宣<lb/>
<pb n="KR4e0165_WYG_093-2b"/>
　　　與劉子<lb/>
介谿至舍下留兩宿奉所惠手書如獲瞻對聞起居佳<lb/>
勝奉侍為樂去嵗作衡嶽之遊想遂竒觀也深是後一<lb/>
月亦遂起告比抵京勉供舊職但憂患疾病之餘遂成<lb/>
衰退大業遼逺終負斯志爾計審召命已臨不審為斯<lb/>
道能一出否古之君子其於山林廊廟不必專有所主<lb/>
若其志之所存雖甚不得已未嘗一日不欲見之行也<lb/>
足下充養完密義理精深非淺薄所能佐賛若以足下<lb/>
<pb n="KR4e0165_WYG_093-3a"/>
之惠得奉顔色敘契闊考徳問業有所矜式則區區鄙<lb/>
私不能不眷眷也昨㑹劉憲副嘗與之細論計非筆墨<lb/>
所能盡也相望萬里未縁參承惟為道自愛<lb/>
　　　答張君玉<lb/>
深比方卧病杜門忽承令郎枉顧强起以野服奉見於<lb/>
寓樓追念長者二十年之遊從知遇豈夢寐耶及拜手<lb/>
教累幅委曲誠欵洞出肺肝具見長者風神精采真有<lb/>
福有徳之人無任欣慰深辱愛最早最深今老矣不自<lb/>
<pb n="KR4e0165_WYG_093-3b"/>
量力輕犯世故憂患頻仍心志衰耗賴先人之業足以<lb/>
自適近築一隠居當三江之合流頗有竹樹泉石之勝<lb/>
又累土作三山遇清霽景候可以望海其下葺退居之<lb/>
室榜曰静勝今年四十有九矣因命其左齋曰知非右<lb/>
齋曰知還静勝之後復作一堂度明年可成成即當題<lb/>
曰知命但不敢爾醫藥稍暇時時燕處其中大懼以筆<lb/>
硯為累即辦一味枯坐耳何由得奉長者一經其處隨<lb/>
意㸃染悉成勝槩跂想如何是中藏書滿架所欠者白<lb/>
<pb n="KR4e0165_WYG_093-4a"/>
齋集耳往嵗在京嘗決劵買一部念白齋當自寄到遂<lb/>
輟又往往於友人家見白齋集輒復垂涎不意於今日<lb/>
併與續集得之快事快事向晩到手自有滋味若此鄭<lb/>
令君啓範嘗有場屋之雅間每一相見便問長者興化<lb/>
事蹟啓範亦知向往者日赴召命去矣令郎不能乆留<lb/>
力疾附此以代起居之敬殊不盡所欲言者萬萬為道<lb/>
保攝以躋上夀<lb/>
　　　與徐子謙郡伯<lb/>
<pb n="KR4e0165_WYG_093-4b"/>
往嵗卧病時極荷道誼之愛詞翰之教永以為榮永以<lb/>
為感去秋起告近望節盖在京潤之間竟以追攀不及<lb/>
為恨還京碌碌無足為報舊痾尚未得灑然每懐丘壑<lb/>
之適此意渺然果能遂否即日郡政多暇起居萬福髙<lb/>
才夙學少試一郡敦本復古之政計已次第欽慰何言<lb/>
望之來佐此邦想快人意也便中謹此修問餘惟保煉<lb/>
以膺大擢<lb/>
　　　答方時舉少參<lb/>
<pb n="KR4e0165_WYG_093-5a"/>
比日伏承遣使珍惠極感記録奉展手教無任瞻企因<lb/>
念契分如執事相望百里而二十年之間才一二㑹晤<lb/>
人生竟如何耶即日具審尊候并闔宅萬福欣慰無量<lb/>
但浙藩未赴此自新聞兩疏交陳殊為異事執事徳望<lb/>
才猷中外倚毗騏驥方發軔於康莊此豈回車時耶未<lb/>
由面奉委曲為歉深今年四十九矣掃妄歸真力事猛<lb/>
省豈特知非而已兼之衰病侵尋已成老醜春來一病<lb/>
幾至委頓屬有婚嫁事了此便蕭然矣營小隠居在江<lb/>
<pb n="KR4e0165_WYG_093-5b"/>
上頗有登臨稼圃之趣賤子自適恐非所宜聞於左右<lb/>
也力疾奉復容圖頌謝不宣<lb/>
　　　與陳玉疇侍御<lb/>
深留南雍時最辱厚愛感不可言自顧庸懦嵗月如馳<lb/>
而所以報執事者尚未有地不識執事之教繼今以往<lb/>
猶可以覬得否也恭惟執事以碩學宏才陶鑄畿内文<lb/>
風士氣一變近古顧以峻擢在邇士夫皆將為借冦之<lb/>
舉而廟堂之議亦欲暫淹以慰士望或曰執事將薄而<lb/>
<pb n="KR4e0165_WYG_093-6a"/>
不為深未敢以為必然也伏惟為道自愛以膺大祉<lb/>
　　　答朱世光侍御<lb/>
深獲侍教範極慰瞻依䝉賜欵洽榮貴多矣别後審仙<lb/>
舟尚留南浦無任欽企之至延佇為勞比承古經新刻<lb/>
髙辭妙翰若駢珠聫璧捆載而來把玩之餘真貧兒乍<lb/>
富令人應接不暇慰浣之情如何可言是豈惟林壑之<lb/>
光且將子孫世以為珍也不盡感謝深疎誕之蹤為世<lb/>
鄙棄恭惟執事宏才正學清裁髙風固宜激昂雲霄之<lb/>
<pb n="KR4e0165_WYG_093-6b"/>
上而獨加禮於不肖拳拳若是非深所敢當也比日使<lb/>
車至止物情肅然勸懲所及殆出於指使之外此豈他<lb/>
人易以及哉一丘一壑藉之自安又深一人之私感也<lb/>
時下溽暑仰惟行臺嚴凛保愛為祝新涼當攜拙作請<lb/>
教髙篇俟病間勉力追和深衰老頽情負知為惕臨紙<lb/>
不盡所欲言者<lb/>
　　　與楊夢羽<lb/>
乆不得夢羽消息殊以為念想徳業進益大為三吳出<lb/>
<pb n="KR4e0165_WYG_093-7a"/>
色也欣慰無量姚玉崖東還過貴邑幸清拂一二聞虞<lb/>
山之勝乆矣有小山居可置否能結一草堂相待他日<lb/>
扁舟往來為打乖窩如何如何費當自任也但吾夢羽<lb/>
方將騰翀霄漢而鄙劣以此託之不幾於枘鑿耶逺當<lb/>
一笑餘惟為道自重<lb/>
　　　與夏桂洲閣老<lb/>
深無似衰病僻居自公之還南也可聞而不可見今既<lb/>
在南矣又可望而不可親跂瞻寤想奈何為情邇辰恭<lb/>
<pb n="KR4e0165_WYG_093-7b"/>
審台嚴棐相動定萬福高居賜第在丹山碧水之間感<lb/>
念舊遊恍如再到初不知形骸之為累也此意未易以<lb/>
言了惟公亮之比日徐御史宗魯還承示新刻試讀前<lb/>
序目録乃知文章家有人而公論自在所恨目力短澁<lb/>
未即卒業還復恍然兹表弟顧定芳南使道當出門下<lb/>
敬此布忱深杜門待盡無足為道感知之私與日俱積<lb/>
亦未易言盡也冬和萬冀宣節保重以迓寵召不宣<lb/>
　　　與嚴介溪閣老<lb/>
<pb n="KR4e0165_WYG_093-8a"/>
深無似受知至乆至深前嵗東歸重辱垂愛抵家之日<lb/>
惟有北望感戀無已跧伏田野間側聞大拜之命聖眷<lb/>
無前亦惟有舉手加額為祝而已恭惟台候萬福功在<lb/>
鼎彛顧聞問無階益深瞻企江東舊居向承駐節每登<lb/>
小樓恍如公之在闌檻也此意非他人所能知真切真<lb/>
切深入春即抱病已成衰朽兹遣小兒楫北來補歴少<lb/>
為門戸計爾幸有以教之老妻乆淹病卧宛轉牀蓐間<lb/>
特念尊夫人不置可憐此意亦非他人所能知也亮之<lb/>
<pb n="KR4e0165_WYG_093-8b"/>
亮之特命楫兒託東樓兄轉逹之亮亮餘惟為國保攝<lb/>
以慰中外重望不宣<lb/>
　　　答許松臯太宰<lb/>
深無似誤辱知愛者踰三十年無任感激跧伏田野每<lb/>
每念之側聞召命起自家山惟有北望為宗社稱慶無<lb/>
階上記少敘鄙私方切感愧顧辱手教逺貽奬借太過<lb/>
豈鄙薄之所敢當哉敬當珍藏以傳示子孫使知不見<lb/>
外於大人君子永為世寶爾欽佩欽佩近田巻乆淹歸<lb/>
<pb n="KR4e0165_WYG_093-9a"/>
几兹因小兒楫北來補歴捧以請教幸原亮之餘惟為<lb/>
國保攝以慰中外之望不宣<lb/>
　　　奉李蒲汀尚書<lb/>
奉違門墻無階聞問跧伏田野惟有感戀表弟顧世安<lb/>
還逺辱手教新詞捧以為寶頽惰之餘不知所以為報<lb/>
也伏審台候萬福闔宅仙眷迪吉為慰霖雨之望日夕<lb/>
跂踵此海内同情不但門生故吏之私已也深薄劣抵<lb/>
家多病至今春尤劇小兒楫例當北來補歴因就秋試<lb/>
<pb n="KR4e0165_WYG_093-9b"/>
少為門戸計爾顧此行父師之託端有望於門下念此<lb/>
子頗淳謹曾辱青目想䝉與進此骨肉之感也伏惟留<lb/>
神萬萬<lb/>
　　　與孫毅齋宗伯<lb/>
自前嵗東歸極䝉欵愛抵家多病不獲以時起居徒有<lb/>
瞻望顧辱手教逺頒捧以為感伏審向來台候萬福聖<lb/>
眷優崇霖雨之望日夕跂踵恭聞顯陵之行備承濃賞<lb/>
即日有留用之命皆大拜之兆也黄扉伊邇鄉邦有光<lb/>
<pb n="KR4e0165_WYG_093-10a"/>
其在鄙人尤以為慰深春來痰火大作醫藥無效俟命<lb/>
而已小兒楫勉令北來將就秋試盖為門戸計耳念此<lb/>
子孱弱又未立嗣依歸有人所賴執事耳幸有以教之<lb/>
骨肉之感至叩至禱<lb/>
　　　與張陽峯宗伯<lb/>
深不肖跧伏田野無階聞問忽辱記存特枉教翰副以<lb/>
陵祀諸作舂容雅徤真太平宰相之言也每以誇示鄉<lb/>
里襲傳子孫為寶繼聞内召聖眷優崇又當代之所希<lb/>
<pb n="KR4e0165_WYG_093-10b"/>
有也喜慰之餘特深向往兹辰伏審入朝視篆大宗伯<lb/>
矣金甌之覆計在旦日此亦海内之同以為望者也匪<lb/>
佞匪佞小兒楫向辱顧愛兹來補歴敬令起居以近德<lb/>
容尚祈終教之想䝉不外多病臨書不盡所言<lb/>
　　　與金美之太史<lb/>
舊嵗寓京邸姚生一貫來承手書名畫為惠甚渥屬時<lb/>
南歸匆匆遂阻裁謝抵家碌碌多病多事益取疎外比<lb/>
日姜明叔過舍具審起居佳勝徳望逺孚但傳有枉顧<lb/>
<pb n="KR4e0165_WYG_093-11a"/>
之信殆成虚耳如何如何昨少湖來相對兩日夕每道<lb/>
髙雅不置當時買山收租之語今日兩秃翁政可辦之<lb/>
此豈亦畫餅耶表弟顧世安奉使道西湖之上恨不能<lb/>
附青雲也聊布所懐目力日短殊不盡所欲言<lb/>
　　　答羅整翁太宰<lb/>
深薄佑早衰卧病海濵者已再閲嵗矣忽辱手書佳惠<lb/>
感極而繼之以泣也豈勝欽向恭審台嚴棐相萬福自<lb/>
違道範以來四易寒暑屈指明後年計登八旬念欲捧<lb/>
<pb n="KR4e0165_WYG_093-11b"/>
觴道路匪遥而人事難必徒深瞻望伏惟安車蒲輪之<lb/>
禮國典固存而天下之望所繫尤重萬惟為道保愛為<lb/>
祝深手足俱廢託門生代筆以達無任皇悚之至<lb/>
　<lb/>
　<lb/>
　<lb/>
　<lb/>
　儼山集巻九十三<lb/>
</p>
<p>
</p>
  </div>
</body>
</text>
</TEI>
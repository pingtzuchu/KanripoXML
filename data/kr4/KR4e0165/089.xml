<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集卷八十九</head> <lb/>
    <p>
<pb n="KR4e0165_WYG_089-1a"/>
欽定四庫全書<lb/>
　儼山集卷八十九<lb/>
　　　　　　　　　　　　　明　陸深　撰<lb/>
　　題跋四<lb/>
　　　跋溧陽史氏族譜<lb/>
江南世家實惟溧陽侯之冑蓋自漢盛也雖然戚畹相<lb/>
王恩澤貴富前此史氏有之矣若也文獻之懿恬退之<lb/>
操則於今光禄少卿知山先生不尤盛哉知山名後字<lb/>
<pb n="KR4e0165_WYG_089-1b"/>
巽仲舉進士孝廟時給事中於留都忠貞安雅明於大<lb/>
體不事裱襮奉身而退極山林泉石之趣若神仙然今<lb/>
皇帝繼綂叙復遺舊乃陟卿寺先生陳謝之餘益堅初<lb/>
志他日且當有光於國史况兹家乘所係哉暇日手自<lb/>
編次成帙寄予江東讀之綂紀昭明義例嚴整善哉惟<lb/>
魏晉以門第掄材隋唐尤重故氏族之書甚爲不輕當<lb/>
時宰相皆帶知譜事而圖譜一局隸在翰林著姓望族<lb/>
咸加一等近代稍弛可謂立賢無方而豪傑之興信有<lb/>
<pb n="KR4e0165_WYG_089-2a"/>
不藉於文王者矣雖然神明之胄聖賢之後夷爲齊庶<lb/>
而先人之功徳參天地者至使其子孫不少蒙一班焉<lb/>
吾於斯譜也有感<lb/>
　　　跋五賢像<lb/>
深閒居鄭侯思齋致二泉書院新刻五賢像書畫文跋<lb/>
皆在平生師友之間而五賢者又極力向徃之地時一<lb/>
展閱爲之悠然忘日而感亦係之矣忠武侯身逢末造<lb/>
業不迨志吾家宣公手拓中興罪踵功來范文正始進<lb/>
<pb n="KR4e0165_WYG_089-2b"/>
之日厄於時宰司馬公亦遭黨人之禍惟韓魏公始終<lb/>
被遇無少間隙而相業遂爲近代之冠昔人論公不獨<lb/>
材徳之全而福亦備焉嗚呼又安得備福如韓公者濟<lb/>
世哉思齋其藏之<lb/>
　　　跋九歌圖<lb/>
楚辭九歌凡十一首蓋以九命篇非必取於數也自後<lb/>
遂爲文章家之一體此巻九歌歌爲之圖才具十首而<lb/>
禮魂一首闕豈亡其末簡耶太原宋進士應宿文明所<lb/>
<pb n="KR4e0165_WYG_089-3a"/>
藏古之君子左圖右書所以取至近而游高明也此巻<lb/>
合圖書爲一所取尤近文明尚因其奥雅高古之辭以<lb/>
識夫鬼神祭祀之理不益有禆於學耶書作隸古不俗<lb/>
首有西涯李文正公題篆尤可重云<lb/>
　　　跋解學士書巻<lb/>
學士解公才名蓋世其翰墨奔放而意向特謹嚴如此<lb/>
巻前軰正自可敬也姚文學文光攜示閱之累日不忍<lb/>
釋手別有李文正吳文定王文恪三跋正爲此巻乃知<lb/>
<pb n="KR4e0165_WYG_089-3b"/>
爲薛二守朝英物今爲南翔張子奇所藏可寶也<lb/>
　　　跋米元章書巻<lb/>
右四帖爲一巻其首爲米海岳次二帖無名最後則名<lb/>
而不姓皆元人書愧余之寡陋不能一一審别然遺文<lb/>
舊事頼此以傳不但充玩好而已海岳書於晉人最有<lb/>
功故其淵源高於宋一代此爲慧日峯録一菴記惜其<lb/>
起語處損闕數行行筆則規模聖教序而波法特佳識<lb/>
者當自着眼也<lb/>
<pb n="KR4e0165_WYG_089-4a"/>
　　　跋東園遺詩二首<lb/>
東園十三景賦詩者涿郡陶宗儀吳郡楊基富春吳毅<lb/>
大梁董昇<hi>闕</hi>　倪樞<hi>闕</hi>　邵煥上海馬琬天台李垚嘉<lb/>
興郭亨江右謝俊凡十人人十三篇凡百三十篇所稱<lb/>
東園者蓋吾松陸氏景周云其人無所見觀之園池亭<lb/>
舘幽絶雅致而風騷相流激計亦一時之勝也是巻今<lb/>
藏王子貞中書皆當時手筆惜也紙墨焦弊首尾衡決<lb/>
一時藻翰之盛計亦不止於此也因録次爲一編以備<lb/>
<pb n="KR4e0165_WYG_089-4b"/>
郡中故事在勝國時浙西人士沿季宋晏安之習務以<lb/>
亭館相高而吾松尤號樂土四方名碩咸指爲避影託<lb/>
足之區故衣冠文獻爲江南冠按十人楊基字孟載陶<lb/>
宗儀字九成二人最知名餘詩皆有典刑可諷誦獨邵<lb/>
煥者題曰里人意復孺之子弟群從云按復孺名貞亨<lb/>
復孺之祖桂子字徳芳號𤣥同自淳安來家小蒸後復<lb/>
孺徙居潢泖之上號青谿居士詩中徃徃有青谿語則<lb/>
東園者豈當潢泖小蒸之間與異日東還扁舟杖藜徘<lb/>
<pb n="KR4e0165_WYG_089-5a"/>
徊其地時歌佳句慰昔人於山光水色之間而故家文<lb/>
獻儻有無恙而幸存者豈非一快事哉正徳十二年丁<lb/>
丑夏五月廿五日書於長安寓舍<lb/>
予既録東園詩子貞復以餘巻來貺復得詩九十一篇<lb/>
賦者七人曰曲江錢惟善曰扶風馬文璧曰竹素生衞<lb/>
毅曰璜谿馮以墨曰薔薇洞隱者謝復曰吳郡傅著曰<lb/>
平陽曹紹紹復有序一篇且曰附於思復翁所敘後思<lb/>
復者惟善字也今曲江詩存而序豈逸與陸氏東園始<lb/>
<pb n="KR4e0165_WYG_089-5b"/>
末世履尚無於考更當訪而求之此特一家事耳何與<lb/>
於重輕之數哉顧彫殘放失之餘猶令人撫巻興嗟不<lb/>
能無憾於其子孫之不肖况於文獻有萬萬於此者乎<lb/>
此予輯録之志也<lb/>
　　　跋所書陸放翁詩<lb/>
古稱賦詩非必命意攄詞自已出也若左氏所載可考<lb/>
已要之宣志敘事如自已出者爲快深少喜誦放翁詩<lb/>
臥病山堂適檢渭南集文學姚時望以此巻要予書懶<lb/>
<pb n="KR4e0165_WYG_089-6a"/>
惰之餘因相與共誦之每一篇稱快即爲泚筆書之不<lb/>
覺滿巻昔人云莊周齊物故與蝴蝶相化果然正不必<lb/>
異同意見也<lb/>
　　　跋絶句詩選<lb/>
右詩離爲四類曰暢快曰婉約曰風調曰壯浪本以聲<lb/>
選也而主於唐其有音節近之者亦兼取焉而辭義則<lb/>
斷自山林諸合作者不與焉雖謂詩之一節可也<lb/>
　　　跋所書陳虞山詩巻<lb/>
<pb n="KR4e0165_WYG_089-6b"/>
虞山與深同以詩經舉於鄉御史江石虚先生爲考官<lb/>
連名薦録各刻經義爲程文故與虞山兄弟也及虞山<lb/>
爲諫官深爲史官然彼此出入若相爲就避每以爲恨<lb/>
既而深謫南劒北轉晉臬虞山亦自葛陽遷浙憲相值<lb/>
公館爲之劇談兩晝夜平生出處學術之詳爲之一快<lb/>
因出是巻遂有此作夫人之會合不在榮盛之時乃多<lb/>
出於流落之後亦猶孳嗣每殀折於華年而連見於衰<lb/>
遲之候人事可勝道耶秉燭記此於懐玉山房<lb/>
<pb n="KR4e0165_WYG_089-7a"/>
　　　再跋虞山巻<lb/>
己丑臘朔予自葛陽乘微雨上懐玉昬黑始到張燈寫<lb/>
此巻爲明日早行計耳予今年五十三矣嵗暮險途精<lb/>
力倦憊詩文字畫之間極爲潦草囘想南都待榜三山<lb/>
街大中橋與虞山把臂論文時何如也古人所以有老<lb/>
大傷悲之歎與是夜雨聲潭潭迨曉不絶遂不能成行<lb/>
空齋瀟灑頗有餘暇復書此爲跋尾夫得子有遲速會<lb/>
合有蚤晩豈獨人事盡然哉雖隂晴有不可必天道每<lb/>
<pb n="KR4e0165_WYG_089-7b"/>
如此彼役役於妄境倒顛故步者果何爲耶虞山其審<lb/>
之當有以復我二日重題<lb/>
　　　跋家藏韓幹畫馬<lb/>
右八馬深家太史公竹坡先生購得之以呈先大父筠<lb/>
松翁翁目之曰八駿圖最所欣賞長兄友琴先生受而<lb/>
藏之深兒時影畧記其如此蓋吾邑一士夫家故物倉<lb/>
卒流落後有題識甚富尚藏其家正徳戊辰南歸明年<lb/>
理先世舊物友琴先生持以見畀是時筠松府君即世<lb/>
<pb n="KR4e0165_WYG_089-8a"/>
餘一紀矣相與捧泣裝爲横巻每以自隨因誦東坡所<lb/>
題韓幹十四馬詩按圖而索正爲是作是殆韓畫也惜<lb/>
自後涉而下亡其六焉庚辰之嵗因有損脫付之重裝<lb/>
而先兄友琴亦復小祥矣感悼之餘乃録蘇文忠公詩<lb/>
跋其後以示子孫夫法書名畫果入神妙猶爲無益於<lb/>
世而巧偷豪奪胎禍以累徳者不少君子之所爲殷鑒<lb/>
也徒以是巻繫吾家世澤所以重者有不在區區藝能<lb/>
之末亦復以示子孫是嵗秋七月朔日<lb/>
<pb n="KR4e0165_WYG_089-8b"/>
　　　跋所贈沈子龍詩<lb/>
子龍自爲諸生時予識於一見蓋不特以其文也頃年<lb/>
果能脫頴名場鄉里頗以予爲知人予他無所長獨於<lb/>
鑒識天下士歴歴有奇驗豈多言偶中重予不幸耶今<lb/>
嵗庚辰會試予爲鄉郡士預卜呼盧成梟擬招至成均<lb/>
東署聼㨗廿六日爲會吾門有廖生道南者遝至遂留<lb/>
與會予心賞廖然私望尚在鄉邦也既張燈小燕賦聚<lb/>
奎亭詩各持片紙觴翰雜飛以候漏下三十刻各心動<lb/>
<pb n="KR4e0165_WYG_089-9a"/>
有從座逸去者予諦視子龍意度閒雅若不介懐方與<lb/>
客圍碁決勝既乃出古琴爲鼓一弄行已而報至廖生<lb/>
果以詩經魁天下吳君與成亦占前列吾邑李君廷鳳<lb/>
繼之子龍氣益和周旋益整飭余心益重之乃送廖吳<lb/>
去赴公事復呼酒與子龍飲劇談古人道徳之高懿文<lb/>
章之升降與吾鄉風俗之轉移不覺曙光已動候吏速<lb/>
予晨班矣遂與之别士之出處固自有時一第豈足爲<lb/>
子龍多哉因贈以詩<lb/>
<pb n="KR4e0165_WYG_089-9b"/>
　　　跋忠賢遺墨巻<lb/>
右師山鄭先生遺令一首凡八十六言嗚呼其事至烈<lb/>
矣裔孫暘間以寄示江東陸深既命其族人㢘與僴裝<lb/>
演成巻併附以余忠宣公手柬一通元史列傳二通吕<lb/>
旭鄭忠歌詩二通篆其首曰忠賢遺墨按史師山先生<lb/>
名玉字子美歙人隱居教授徴召不起忠宣公名闕字<lb/>
廷心廬人進士及第守安慶官至行省叅政二先生鄉<lb/>
郡交好考之柬中語知爲莫逆也顧其死節適亦同時<lb/>
<pb n="KR4e0165_WYG_089-10a"/>
遺令所題戊戌者實至正之十有八年也忠宣死於是<lb/>
年之正月師山之死後六七月耳豈既聞忠宣盡節與<lb/>
忠宣之妻耶卜氏實從以死而師山之妻亦自許不疑<lb/>
豈觀感者有素與何其道之相似也居嘗無事友朋麗<lb/>
澤豈惟相敬愛相激賞以流聲引譽於無窮至於變故<lb/>
之來死生之大而所以相信者益深使後之人跡其故<lb/>
而論之疑若素講而夙諾焉者何其至也嘅惟元氏以<lb/>
材力興非有豐功厚澤殆其季政弛縱不綱偏愛國族<lb/>
<pb n="KR4e0165_WYG_089-10b"/>
而中原仁義禮樂之懿素無躬履允蹈之實至於南士<lb/>
尤肆觝排醖成禍敗漫不可措忠宣眷深責重守當盗<lb/>
衝明大節於孤城俱碎之日心安義得於兹爲正而師<lb/>
山徒以布袍巖棲之士遭逢用夏變夷之師雅持定志<lb/>
從容自裁視軀命如捐弁髦可以爲難矣南士獨何負<lb/>
於元哉予旣悼二先生之節而因以附著深慨云爾暘<lb/>
字廷賔受遺令者忠之世嫡也嗚呼尚慎藏之哉<lb/>
　　　跋秋錦堂巻<lb/>
<pb n="KR4e0165_WYG_089-11a"/>
菊備四時之氣根歸於冬茁於春苗於夏有華於秋是<lb/>
故芬芳爛熳足歴晦朔春妍之花則不俟旬日老圃云<lb/>
然君子聞之曰菊以秋芳畢俟時也學以壯行懋進徳<lb/>
也時足於是乎有守徳足於是乎有爲吾友許君達夫<lb/>
種菊數百當秋盛開錯色若織遂顔其所居曰秋錦堂<lb/>
或謂達夫學而才屢北場屋以自况爾余曰有是哉淺<lb/>
之乎知達夫矣<lb/>
　　　跋顧九和宫諭海棠詩<lb/>
<pb n="KR4e0165_WYG_089-11b"/>
海棠花中絶品不見賞於名公如杜少陵至東坡定慧<lb/>
院之賦而世知貴重物之遇不遇固如此哉此詩吾友<lb/>
顧宫諭九和所作爲二守吳侯敬夫寫之便面詞翰深<lb/>
有晉唐風韻敬夫吾鄉佳士博學清才遊南雍時嘗試<lb/>
第一進士業爲後學法式而竟不得進士試天官復爲<lb/>
第一釋褐遂階大夫再佐大郡聲名藉甚起是亦海棠<lb/>
也九和此書其偶然耶抑有意耶或未可知而事之相<lb/>
類固如此哉<lb/>
<pb n="KR4e0165_WYG_089-12a"/>
　　　跋墨竹<lb/>
墨竹起於李夫人其法具於與可答東坡書世稱與可<lb/>
爲竹聖豈虚語哉國朝來最擅名者金陵王孟端中書<lb/>
婁江夏仲昭太常婁江出於金陵其後畧變然瀟灑絶<lb/>
俗中書爲多精神氣力太常亦自至到此册余北上時<lb/>
茂勲所惠者凡八幅晴雪風雨老少濃淡各不同要之<lb/>
爲學仲昭者<lb/>
　　　跋所書瞿甥學召詩巻<lb/>
<pb n="KR4e0165_WYG_089-12b"/>
予汎錢塘行嚴衢間溪山佳勝入閩闗尤奇絶不可名<lb/>
狀抵劒坐臥在畫圖中官舍據山椒一望錯繡復有小<lb/>
亭池供登臨之適公事簡稀幅巾竹杖又畫工不能盡<lb/>
也憇小閣弄筆寫南來詩滿巻不及半以寄瞿甥學召<lb/>
知予老懐若是<lb/>
　<lb/>
　<lb/>
　儼山集卷八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻九十六</head> <lb/>
    <p>
<pb n="KR4e0165_WYG_096-1a"/>
欽定四庫全書<lb/>
　儼山集巻九十六<lb/>
　　　　　　　　　　　　　明　陸深　撰<lb/>
　　書<lb/>
　　　山西家書二首<lb/>
從遼州出巡回省得汝書文理雖通未見長進處可用<lb/>
心讀書作文如今秀才難做况朝廷行揀選之例甚嚴<lb/>
山西處所有退百來名者進學亦甚難此中却有好秀<lb/>
<pb n="KR4e0165_WYG_096-1b"/>
才十五六嵗三塲文字可觀者到處有之亦有是上年<lb/>
科舉者吾兒自宜勉勵知汝母子俱好心甚喜慰但知<lb/>
汝有腰痛疾少年豈宜有此莫是跌撲來吾甚憂懸姚<lb/>
時望病近當瘥復吾愛此人恬静欲養汝徳性故留之<lb/>
吾每思難得一箇好人為汝師範若姚昭唐鑰此二生<lb/>
汝可延請至園中作㑹看書考文朋友之助亦自有益<lb/>
切不可放心使性為游戯無益之事且過今殘年明春<lb/>
我南歸教汝兒須以逺大自期家事一毫與汝無與最<lb/>
<pb n="KR4e0165_WYG_096-2a"/>
要孝弟和敬處宗族早晩奉事母親如今不小矣只此<lb/>
至囑<lb/>
此處亦有好秀才不減吾江南但十三四能作三塲文<lb/>
字俱通走科場者又江南之所少也得便寄數巻回汝<lb/>
苦用心可也餘不能盡筆<lb/>
　　　浙江家書一首<lb/>
我廿六日已到任今打發陸鑑先回報知一路事俱可<lb/>
問鑑山立俟開年遣回崔來鳳先生是添註官甚閒吾<lb/>
<pb n="KR4e0165_WYG_096-2b"/>
兒可收拾來此講學汝母親須待二三月看此間光景<lb/>
座船來請也汝來須是正月半前呌箇闊頭船坐來勿<lb/>
使人知至囑至囑<lb/>
　　　江西家書十一首<lb/>
我離家已兩月餘汝用功何如古人言寛着限期𦂳着<lb/>
課程縁汝氣體弱又有舊病須要節量讀書學問大事<lb/>
在養心養心先須養氣元氣充足百事可辦汝性静定<lb/>
有可進之資不可虚負了家中閒雜不必管接見人務<lb/>
<pb n="KR4e0165_WYG_096-3a"/>
要揀擇無益之事足以費日力害身心當畏之如蛇蝎<lb/>
可也抄回文字一册是察院試巻熊鼎臣李六峯極稱<lb/>
之方恩是一都司乃肯向學如此<lb/>
近日相姪自武當還與劉甥人竒來俱㑹于司中備知<lb/>
吾兒在家學業不廢并見汝書字皆慰客懐但聞崇明<lb/>
有警愁汝母子驚惶今日李提學來自蘇云已定疊甚<lb/>
喜甚喜此事自有天數也汝欲隨例出試亦好只慮汝<lb/>
乍涉人事出入官府勞苦不堪耳只要小心敬謹若作<lb/>
<pb n="KR4e0165_WYG_096-3b"/>
文寫字必須整齊有法度與朋輩交接謙和簡黙自重<lb/>
為上自餘家務俱不煩汝也寄回聖政記一部十二本<lb/>
此即太祖實録要熟看中間頗有誤字錯簡闕疑可也<lb/>
象筆四管收用<lb/>
我出巡在九江六月五日得家書始知汝考試的信但<lb/>
列名在四等得與觀場亦是當道奨進之意汝宜自立<lb/>
以無負知已也若往南京只與姚子明同船甚好館榖<lb/>
薪水費當一力助之其餘量力各為幇助亦是汝報其<lb/>
<pb n="KR4e0165_WYG_096-4a"/>
師之意也須往丹陽上陸路顧一女轎多備一二夫力<lb/>
擡之行李盤用江行載入城顧一闊頭船甚為方便不<lb/>
可於此等處惜費入城須借一僻静下處可請問顧五<lb/>
叔必得佳所至囑至囑落下處後宜杜門静養令精神<lb/>
强足則文采自彰無益之事料汝決不肯為但人事奔<lb/>
走與往來交際禮不可闕者亦思撙節之至囑至囑<lb/>
最宜擇交若浮華輕薄之士致敬而逺之不知三試録<lb/>
曾取下樓看併有辛酉同年序齒録否只在叢書中不<lb/>
<pb n="KR4e0165_WYG_096-4b"/>
曽清理付汝若得入手看之但是我同年或同年之子<lb/>
孫俱要致敬盡情以敘世講之誼至囑此等事須場屋<lb/>
畢日方可行之未入場之先且須與子明或陳子充與<lb/>
唐門親戚舊科舉吾鄉老成質朴者去投巻看班圗先<lb/>
了公事雖出口行路亦須遜避謙恭若見達官長者尤<lb/>
宜寡黙恂恂汝早有令名古人以為不幸須防造物忌<lb/>
之至囑至囑其餘事宜汝當隨事省察存心為上酷暑<lb/>
冗中不能一一<lb/>
<pb n="KR4e0165_WYG_096-5a"/>
巻面并三代脚色務要如式親書為上若倩人慣熟者<lb/>
寫之亦可須要一字一字對校㸃畫偏傍所繫甚重也<lb/>
每場各宜安放臨時仔細看詳須縫一洗舊青布袋僅<lb/>
取容巻從頸中懸掛胷前防衆中不測袋須舊青布者<lb/>
恐靛色易汙巻面也入場我有舊青三梭直身是曽入<lb/>
㑹試場者汝可與母親檢尋來服之且留與同孫作傳<lb/>
衣也褲子亦須要綴襻頸帶今年八月近寒須防風信<lb/>
場中過煖不妨耳要帶好水梨蜜薑用筆須試過稱手<lb/>
<pb n="KR4e0165_WYG_096-5b"/>
者乃濟事多亦無益也燈燭下謄真尤要仔細須再三<lb/>
看題目次序恐坐失格是一番徒勞耳初場七篇文字<lb/>
破題要整齊溜亮講股要分明切理繳束處要出新意<lb/>
以見精神切忌短弱作結老健有波瀾通忌晦澁中場<lb/>
作論於時文中作古文間架要雄深雅健最忌熟爛與<lb/>
套子説理文字要鋪敘義理明潤成章與作史論立議<lb/>
論不同格表只要餖飣圓熟須看時代若唐表只看韓<lb/>
栁等作宋表要典則雅麗俱須照管題目用意措詞五<lb/>
<pb n="KR4e0165_WYG_096-6a"/>
判畧知律意便可用事填去以通暢為上五策先要識<lb/>
䇿眼如君徳便須與相業相並之類只在䇿問中已含<lb/>
此意了認得了大頭腦便縱横説去其體方雙關文字<lb/>
多便好看要事實至囑至囑<lb/>
陳秀至始知有臨場再試之舉但慮吾兒氣體不耐許<lb/>
多勞苦老懐懸懸大凡世故亦要練習今是冠年矣但<lb/>
不可隨世毁譽孳孳於得失之間以動其中耳故令陸<lb/>
欽由江行來看汝欲知入場的信若不得入場便須東<lb/>
<pb n="KR4e0165_WYG_096-6b"/>
歸積學待時未晩也提學處因在嫌疑之際不可致書<lb/>
若科場蹉跎得進學亦可但不可干人薦引吾兒自當<lb/>
以逺大自期立志以明道希文為的在吾兒勉之而已<lb/>
吾鄉水土薄風俗日下須奮發激昻自拔秋來懐抱不<lb/>
甚佳候吾兒信為慰八月朔<lb/>
時文新變得險怪今科欲一洗之此人心之公亦天理<lb/>
亦世道關繫不小江西程文吾與有力焉近已見兩京<lb/>
浙江湖廣皆有復古之意可為文運慶北京録公謹寄<lb/>
<pb n="KR4e0165_WYG_096-7a"/>
來湖廣録多出於崔東洲之手吾兒宜觀之吾鄉文運<lb/>
甚厄奈諸君不聴好説何戒戒<lb/>
母見吾兒論吾升沈事詞意輒不平此雖父子之情却<lb/>
甚不可吾老矣出處進退有義有命各求得其本心而<lb/>
已自後見人問及但曰家父亦安之如此即了茍委曲<lb/>
之不惟於吾無益亦非養汝和平之福也至囑至囑所<lb/>
要江西文巻無甚惬意者要不足為吾兒法耳寄去數<lb/>
篇即此巾巨擘其不記出處者是考巻知之提學先生<lb/>
<pb n="KR4e0165_WYG_096-7b"/>
許抄録數篇來忙甚未得到手俟别寄葉掌教先生兩<lb/>
子已到省方與謀但渠根脚是上次考罰等第殊難下<lb/>
手未有以報也<lb/>
我八月初七日署掌司事要脱進場之勞至十五日科<lb/>
場事務又脱不得却辭了司事連夜幹辦似過勞廿八<lb/>
日鹿鳴宴罷更初痰氣發作甚苦甚苦是夜右臂如割<lb/>
亦是作團兒疼明日過南昌道中偃卧小睡後加倍痛<lb/>
楚至無安身處喚醫診視云是痰火且小作運動方甦<lb/>
<pb n="KR4e0165_WYG_096-8a"/>
自後每至三更後即痛痛即起坐掉臂日間穿衣作揖<lb/>
與把筆書判却似少解以此知宜動不宜静也如此二<lb/>
十餘日今可矣汝母之症恐亦是如此今且令人扶掖<lb/>
在房中走幾步或坐眠椅不可倒身貼席試之如何此<lb/>
病只是血虚多勞多思所致可延明醫仔細胗視請山<lb/>
立早晚照顧嘗見人醫血虚多作風氣濕氣後成大患<lb/>
盖血虚乃是不足風濕猶是有餘二症用藥不同可請<lb/>
問顧五叔斟酌之吾兒前書勸我求退我有何貪戀耶<lb/>
<pb n="KR4e0165_WYG_096-8b"/>
顧國恩未報恐兒輩坐享難消耳先欲效勞徐俟機㑹<lb/>
也<lb/>
八月廿六日主簿劉永濓自嚴太宰處附至汝書并頭<lb/>
場題目知汝勞苦吾意甚憐之九月十六日驛夫持書<lb/>
録至再知汝二三場勞倦吾恨不能止汝此行奈何奈<lb/>
何想今已到家不至作病否要静定養心為主至囑至<lb/>
囑吾十四日已見南畿試録解元乃是儒士彌封拆號<lb/>
豈有意必耶汝告入學又添一番擾攘恐汝因此奪却<lb/>
<pb n="KR4e0165_WYG_096-9a"/>
工夫汝宜自勉汝學未成未可有過望但人生出處各<lb/>
自有時古人云强學待問可也發周秀回為他一年在<lb/>
外此子似稍本分有送府縣書録一一付與吾兒裁處<lb/>
分送之我起居事務可一一問他汝母病勢緩急可與<lb/>
盤纒打發皁隸陳秀星夜先來後令桂魁一來亦得<lb/>
念吾兒獨學於家海濱新縣殊少麗澤之益欲告吾兒<lb/>
者非筆墨能盡賴兒知向上不昧於是非頗足慰老懐<lb/>
耳今嵗科場吾計兒曾作過幾篇恐是好尚時新體製<lb/>
<pb n="KR4e0165_WYG_096-9b"/>
為黜落爾且經學尚未經師講明金華姜郎中絅字幼<lb/>
章丁丑科程文甚佳今罷官歸家甚貧吾向自北歸與<lb/>
之同行且致意欲延至吾邑令汝從之此可與儲芋西<lb/>
老先生商量吾家西園中請來與吾兒一講館榖束脩<lb/>
不難也議定可報來吾從江西致書大凡講學須明經<lb/>
明經以經世為大吾兒此行游諸老間亦有所觀法乎<lb/>
讀書之暇亦須處置家事别辨男女灑掃室堂羞潔祭<lb/>
祀應接賔客鈐束婢僕問理園田之類畧畧經心但不<lb/>
<pb n="KR4e0165_WYG_096-10a"/>
可為利耳吾少時讀書亦只是隨世俗以圖榮華温飽<lb/>
故不能大有為於天下吾兒勉之舟次龍津驛<lb/>
　　　四川家書七首<lb/>
六十生朝杜門謝客惟有思親懐鄉東望悒怏而已想<lb/>
汝母親并汝姊諸骨肉不知何以為情耶吾留滯在此<lb/>
不意作許乆前時五月間信是虚傳昨推北太僕㸃陪<lb/>
者此兩闕北行西留皆非吾願若得南闕甚好亦且聴<lb/>
命而已此間事亦有難處者早晚殊勞苦幸此身康强<lb/>
<pb n="KR4e0165_WYG_096-10b"/>
勝似在家聊以自喜耳家事逺吾不能計慮吾兒量能<lb/>
照管但凡事務減省併工學業科場近吾老矣汝母病<lb/>
近醫藥如何此心懸懸言不能盡偶有人便附此不知<lb/>
何時可到也此月中欲打發山立同一人回且稍待未<lb/>
定未定餘不及一一書族中至親并顧五官人學召輩<lb/>
只報與康寧而已<lb/>
自舊嵗十二月十四日張忠來得家信汝雖不報同孫<lb/>
吾慟苦奈何此兒終坐闕乳之故此為父母者之過往<lb/>
<pb n="KR4e0165_WYG_096-11a"/>
者不可追後車之轍可以為戒切記切記正月七日唐<lb/>
信臣報汝母病愈頗得喜慰但老年淹纒恐元氣不能<lb/>
復大憂大憂六十夀誕不知汝輩如何為禮吾惟有拈<lb/>
香拜禱而已送歴承差近兩三日前自南都來傅國相<lb/>
計當在新正得到想家中必有人同來甚慰望慰望顧<lb/>
提學先生進表行云欲至吾松寄家小乘便附書未卜<lb/>
何日可得到真所謂家書抵萬金也此間一行人伴俱<lb/>
好但東歸無期耳可再四慰安汝母親官中事不甚費<lb/>
<pb n="KR4e0165_WYG_096-11b"/>
力覺精力勝在江西時比在家大不同汝輩亦可安心<lb/>
眼疾漸瘥眼力漸減汝可視吾手筆家中凡百想汝能<lb/>
料理聞汝已食糧亦家門之光不可廢却工業至囑至<lb/>
囑餘俟良便<lb/>
寄回逆臣録一部彰善癉惡録一部可看其大綱科場<lb/>
中首一問䇿要問此兩書也知之知之歴可照舊年分<lb/>
送其餘酌量吾兒與學召商量處之或寫我名亦可<lb/>
前廿四日顧提學僉憲行曽附家書但不知何日得到<lb/>
<pb n="KR4e0165_WYG_096-12a"/>
也今因楊同府行再附此紙楊如上任可與顧五叔同<lb/>
去隨分行賀此間人口俱安刻日望傅國相承差到耳<lb/>
張忠或再至上海也汝母親得安好汝可上𦂳學業更<lb/>
須於應事接物上體驗天理人欲之分孔子曰克已復<lb/>
禮為仁此是終身受用大學問目前小小毁譽不必留<lb/>
意也老身逺在萬里家事勢不能及汝可向上向學至<lb/>
囑至囑餘可寄聲内外親戚東歸想不乆也<lb/>
三月間書寄顧提學楊同知不識何日可到我此間百<lb/>
<pb n="KR4e0165_WYG_096-12b"/>
凡只如常眼疾似輕終是力短耳六十老人亦是常事<lb/>
五月十二日承差自京還潘巡撫先生陞督木侍郎朝<lb/>
議欲以我代之但命未下若果有此東歸未知何日兼<lb/>
是此間地方亦有兵荒難處之事奈何奈何我中心只<lb/>
愁汝母親病圖歸一見汝侍奉盡心盡力得好些便半<lb/>
眠半起老景儘不妨但不可令管家事爾家事且只令<lb/>
各家人照舊掌管要戒飭此輩安分營生毋蹈前轍汝<lb/>
一心只向學轉眼明年又是科場矣我只看汝此一着<lb/>
<pb n="KR4e0165_WYG_096-13a"/>
至囑至囑學召前次不寫書想不在家汝姐如何可傳<lb/>
我意要伏侍母親也顧五叔并族中不得一一作書可<lb/>
道意今後承差來順差可與銀五錢特差一兩知之<lb/>
朱兵備富太守書近日方到知汝母親病日就痊可甚<lb/>
喜甚喜但年已衰老終不能無憂也奈何奈何吾在此<lb/>
思家之心不能奮飛但萬里去就殊為難耳自入冬來<lb/>
吾情况不甚佳兼政務冗碎須一一理㑹費心力不可<lb/>
言要取一房有家小得力家人來用縁置二三婢子皆<lb/>
<pb n="KR4e0165_WYG_096-13b"/>
不甚得力要伴送乘春水出峽回來吾遂作歸計也至<lb/>
望至望家事吾不及問想吾兒自能隨宜料理之只望<lb/>
汝來秋科場一舉吾一生事決矣汝姊夫婦并汝房中<lb/>
嗣息吾尤以為望也陞遷消息已静聴之命但得脱此<lb/>
地方自作計較明年六十一嵗吾豈乆戀榮名者知之<lb/>
知之寒甚忙甚寫此不盡臘月十二日<lb/>
二月十八日抵荆州已脱三峽之險是日遂得李譚二<lb/>
吏齎汝家書至得汝母痊好信息慰喜不可言䝉恩得<lb/>
<pb n="KR4e0165_WYG_096-14a"/>
轉入京實出望外但衰病日益甚無以報國為之憂懼<lb/>
憂懼廿四日即取道襄陽南陽入朝矣此官列居禁近<lb/>
聖明嚴核故不作東還恐遲負耳新詔亦有三代恩典<lb/>
亦欲乘此機㑹汝母子自可安心不必懸掛兼我舊病<lb/>
最忌濕熱以故北行欲趂四月初旬到任殊為匆促汝<lb/>
今嵗亦有科舉恐又涉一番人事有妨費也汝知之知<lb/>
之今打發陸欽回秋冬衣物可即遣的當人同送從閘<lb/>
河至京一一細事俱分付陸欽汝可與母親從宜處分<lb/>
<pb n="KR4e0165_WYG_096-14b"/>
欽亦不可重託知之知之坐船窻燃燈附信可意㑹也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儼山集巻九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儼山集巻六十六</head> <lb/>
    <p>
<pb n="KR4e0165_WYG_066-1a"/>
欽定四庫全書<lb/>
　儼山集巻六十六<lb/>
　　　　　　　　　　　　　明　陸深　撰<lb/>
　　墓誌銘五<lb/>
　　　將仕佐郎刑部司務黄溪孫公墓誌銘<lb/>
嗚呼黄溪公遽至於是耶嗚呼黄溪公竟止於是耶自<lb/>
余束髮與公交好同筆硯聨衾席以周旋於兩都之間<lb/>
因以徧交當世名士自窮經考文求志講學以相與許<lb/>
<pb n="KR4e0165_WYG_066-1b"/>
可期待於意氣之外者何如也余去國五七年公竟不<lb/>
轉一資而卒訃聞哭之盡余哀乃復低徊輟泣誌其墓<lb/>
曰大道既隠風流日靡士大夫馳騖於功利之區往往<lb/>
處下以窺髙而於出處進退之際蕩無紀限尚安知所<lb/>
謂義命之歸者耶余大為是懼公才宜舉進士每向余<lb/>
曰從鄉舉非出身耶既試天官名在第一得京官在第<lb/>
九品則又曰茍事事非從仕耶余心是之嗚呼公今已<lb/>
矣且恐朴厚之風從之以盡余又安得不悲嗚呼公諱<lb/>
<pb n="KR4e0165_WYG_066-2a"/>
鶚字朝立姓孫氏故上海世家居龍浦之南因以姓其<lb/>
地曰孫家灣云祖諱怡號節軒祖妣張氏考諱寅號愛<lb/>
溪妣張氏公生六七嵗讀書屬文已不羣節軒府君愛<lb/>
之嘗指謂所親曰吾家世儒達者在此子節軒以文學<lb/>
雄鄉郡有成集行世仕止賔州學正愛溪府君恒服賈<lb/>
逺遊以為養而又以資公之學公弱冠出試有司輙優<lb/>
等嘗師事今中丞東泉姚公公尤竒之𢎞治戊午領鄉<lb/>
薦中遭愛溪府君張孺人之喪哀毁盡禮居閒教子姪<lb/>
<pb n="KR4e0165_WYG_066-2b"/>
彬彬起科目正徳庚辰始就選授將仕佐郎尚書刑部<lb/>
司務公在刑部盡心職事時命獄吏清圄舎捐俸佐囚<lb/>
食時其寒暑而矜恤之全活者甚衆諸司事有弗平者<lb/>
輙平之僚友之際不為茍同而卒歸於理大為諸司冦<lb/>
所器若見素林公而下無弗任之年五十七嘉靖丙戌<lb/>
冬以早寒趨朝急遂得疾以二月廿六日卒於京師之<lb/>
旅舎配王孺人有賢行先一嵗亦卒京師之旅舎至以<lb/>
雙柩南還遂合𦵏薔薇涇祖塋之次寔丁亥之十二月<lb/>
<pb n="KR4e0165_WYG_066-3a"/>
壬申日云子男三長繼臣國子生娶沈方伯西津公女<lb/>
次繼科縣學生娶劉氏次繼謙縣學生予表弟顧裔芳<lb/>
壻也三子俱有文行將大發公之藏者女一在室與其<lb/>
同年友嘉定沈僉憲東溟公長子聨婣云嗚呼系之銘<lb/>
曰<lb/>
絀於前將裕於其後年則不永而銘為之壽同室同穴<lb/>
抑又何負視此銘詩以信我友<lb/>
　　　孫孺人胡氏墓誌銘<lb/>
<pb n="KR4e0165_WYG_066-3b"/>
國子諸生孫世隆以予友張進士于漸之狀來為其母<lb/>
氏乞𦵏銘予遂往弔焉還而誌之曰孺人姓胡氏孫君<lb/>
朝用之配年五十以嘉靖五年丙戌六月廿有一日卒<lb/>
先是朝用輸里賦京師留滯越嵗不及視殯殮事既歸<lb/>
而視竁窆事甚哀且哀其賢也卜以丁亥某月某日從<lb/>
𦵏玈溪祖塋之次遵父命也按狀胡氏世居上海之烏<lb/>
泥涇有諱鼐號耕隠寔生孺人孺人生八嵗而孤奉母<lb/>
吳事諸兄曲盡孝弟一溪孫翁聞之遂聘為朝用婦既<lb/>
<pb n="KR4e0165_WYG_066-4a"/>
歸事翁姑尤極孝謹待賓客奉祭祀豐潔中度世隆既<lb/>
知學補郡諸生資給之不乏至北遊國學間謂朝用曰<lb/>
孫氏饒裕如𦙍嗣單弱何君胡不自為計朝用不可徐<lb/>
謂之曰君視吾妬婦耶乃擇得夏氏舉一子愛之與已<lb/>
子等兄文泰多女為養其季者厚貲以贅之其他鄰族<lb/>
匱急罔不推濟故其卒也人尤哀之子二長即世隆次<lb/>
世濟女一適張伯澄即于漸子也宜銘銘曰<lb/>
百嵗詎有五十亦壽夫稱賢婦子稱賢母奉之白首爾<lb/>
<pb n="KR4e0165_WYG_066-4b"/>
姑爾舅承前啓後茲石不朽<lb/>
　　　散官北園唐公墓誌銘<lb/>
嘉靖乙酉閏十二月六日庚申北園先生唐公之𦵏合<lb/>
以孺人宋氏兆在金匯塘之東從祖塋也公壽七十有<lb/>
六孺人之壽同卒之嵗又同又同以是日𦵏蓋合徳也<lb/>
人尤賢之其子若孫益哀慟不任相率來問銘圖永終<lb/>
也深按沈君愷之狀公先汴人也宋有將仕郎貴一扈<lb/>
髙宗而南至于松卜居于華亭金滙塘之上厯元入國<lb/>
<pb n="KR4e0165_WYG_066-5a"/>
朝日以大曾祖諱璟字廷譯號東皋祖諱玉字伯堅號<lb/>
耕雲皆有隠徳父諱墉字景皋號勁節母周氏有内行<lb/>
公其長子也後勁節府君以次子禎貴贈兵部車駕司<lb/>
主事母周贈安人公諱祚字原徳北園其别號也自少<lb/>
嶷異異羣兒數嵗知嗜學長以家産出督里賦遂至中<lb/>
落猶閉户讀書或勸之仕不應勁節府君謂之曰汝宜<lb/>
總家政相汝弟成名吾兩子後唐各有立是吾志也公<lb/>
曰諾遂一意幹蠱色養事二親凡所欲咸盡心力母病<lb/>
<pb n="KR4e0165_WYG_066-5b"/>
久卧公夜未嘗帖席比其卒不渝喪居哀毁如禮與弟<lb/>
西園友愛尤篤西園者即兵部君也字原善舉成化丁<lb/>
未進士後官至禮部郎中聲績隆重公之賛助為多壬<lb/>
寅應詔輸粟關中凡若干斛例授郎官冠服偉如也正<lb/>
徳戊辰饑公為作糜粥飯若干人死者為具棺又若干<lb/>
人務樹徳也今上登極尋被粟帛之賜鄉飲酒禮郡請<lb/>
當賓位一時鄉邦之人推齒以徳者未之先也配宋孺<lb/>
人出望族松人稱蕭塘宋云父諱言號存耕母潘氏孺<lb/>
<pb n="KR4e0165_WYG_066-6a"/>
人生有令質長有令徳存耕翁為擇賢配得北園歸北<lb/>
園公曲盡婦道孝惠敬肅唐之族人稱焉燕賓治具不<lb/>
問皆中家塾教子弟晨夕饗饋皆其手出公嘗欲給錢<lb/>
以勵勤者請於公曰利於子弟非所訓也宜以紙筆充<lb/>
公深是之晩嵗猶親女紅家人就寢中堂燈燭熒然刀<lb/>
尺有聲衣飾雖敝不忍厭棄公嘗指所居示子孫曰得<lb/>
承先人弊廬以至今日者宋氏之力也先公以八月九<lb/>
日卒公後以十月一日卒子三長僎國子生先二年卒<lb/>
<pb n="KR4e0165_WYG_066-6b"/>
次傅王府典膳次㒜縣學生女二長適國子生談壽次<lb/>
適金山衛學生李煦孫男十長自誠次自明應例入監<lb/>
自新府學生自謙早卒自道命後仲子傅自得自古自<lb/>
立自守自持孫女七長適馮鳴殷次適王諶餘未行曾<lb/>
孫男五以嗣以禮以文以徳可大曾孫女四惟公承家<lb/>
世之舊天賦精敏言動綽有禮度躬行孝友之道惟敬<lb/>
惟勤以終其身故家日饒裕以副其好禮舉義之志詩<lb/>
書之風彬彬然科第踵接起矣蔚為松之望族可謂光<lb/>
<pb n="KR4e0165_WYG_066-7a"/>
前而啓後者哉嘗聞公戒諸子孫云凡事以豫為先小<lb/>
事隔日思之大事隔年思之時以為確論云深初舉進<lb/>
士讀書中秘時與西園公締通家之好茲以兒子楫議<lb/>
婚於西園之孫與公之從子儒寔有婣誼今年夏與表<lb/>
弟顧君定芳拜公於里第談燕浹日嵬然名徳君子也<lb/>
神觀修整有松栢嵗寒之操詎意遽哭公孺人於一旦<lb/>
哉為之銘曰<lb/>
金匯之塘流湯湯東海沃蓄南浦傍氣聫派續者蕭塘<lb/>
<pb n="KR4e0165_WYG_066-7b"/>
約束靈秀調隂陽中有異産徳乃雙何殊梁鸞匹孟光<lb/>
門户宗祧興美唐潮汐草樹俱輝光尚有遺祉封若堂<lb/>
金純玉采深以藏生世猶短沒世長請示茲文徴不亡<lb/>
千代萬代其永昌<lb/>
　　　鄉貢進士錢公墓誌銘<lb/>
鄉貢進士錢槐亭先生卒於華亭之里居寔以嘉靖己<lb/>
丑六月五日即生亦以己丑六月五日得年六十有一<lb/>
卜以明年四月二日戊子𦵏於徐家濵東祖塋之次其<lb/>
<pb n="KR4e0165_WYG_066-8a"/>
子子才授狀於深以乞銘深與槐亭同舉於鄉乃今且<lb/>
三十年矣不容辭按狀公諱恩字承之别號槐亭姓錢<lb/>
氏錢出吳越武肅王至公蓋十六世云元直學公<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>自<lb/>
洛徙松遂家華亭望仙橋之東高祖壽祖號廛隱曽祖<lb/>
行號竹屋散人祖敬號瞻筠考璋號友桂皆修隱徳公<lb/>
幼頴異就外傅時與趙少卿經同業書有名初友桂翁<lb/>
與趙恱梅好一日各擕其子游别墅令黙誦四書公誦<lb/>
如流觀者驚歎弱冠值翁以鄉賦累其家日落公勉力<lb/>
<pb n="KR4e0165_WYG_066-8b"/>
幹蠱出耕歸讀與僮僕同甘苦者幾十年遊邑庠與朱<lb/>
御史昴周御史鵷沈教授暄輩爭相濯磨凡試必先一<lb/>
時聲稱大譟從遊者日衆𢎞治辛酉遂領應天鄉薦髙<lb/>
等明年上春官屬翁微疾强之行既南歸極意為養親<lb/>
計郡邑交聘為弟子師悉不應舊所受者亦罷遣之翁<lb/>
嘗受誣郡守宜春劉侯幾不可辯翁籲天曰吾誠有此<lb/>
事吾安得有吾子守問子為誰曰錢恩者即憮然曰恩<lb/>
美器也汝能善其子而顧不能善其身耶遂釋之嵗甲<lb/>
<pb n="KR4e0165_WYG_066-9a"/>
子翁卒公喪𦵏如禮悉力營墓道人以為難一時門生<lb/>
故友往往取膴仕以去公雖春官不售自如也益為敦<lb/>
本崇孝之行修家乘建家祠設家塾置贍族之田整葺<lb/>
上世諸墓有惟日不足之意丙子喪葉孺人如禮服闋<lb/>
應謁選銓曹公意不屑也乙酉秋以舊患手足顫掉度<lb/>
不能愈即預為後事營雙壙以俟己丑春命子才行親<lb/>
迎禮已乃考終配趙氏賢勞克相側室尤氏包氏子男<lb/>
一即子才包出娶陶祠部女女二長適侯侗次適監生<lb/>
<pb n="KR4e0165_WYG_066-9b"/>
徐應奎皆趙出公平居性極儉勤敝冠垢服每不為恥<lb/>
而灑掃纎瑣之役亦躬為之與人尤和易坦率不為髙<lb/>
岸矜炫之行稠人廣座中欣欣然不廢諧謔田父氓叟<lb/>
有邀必赴雖蔬食漓酒為之盡歡處宗黨尤極篤厚與<lb/>
弟惠白首相愛方病劇時出數金授惠曰我後事具矣<lb/>
汝亦為之令及我目不諱可也侯氏女早寡以承繼為<lb/>
後侯祚益衰俱無所歸先生為之收育于家復教承繼<lb/>
有立為之娶于葉復為之割田以贍人尤以為難云深<lb/>
<pb n="KR4e0165_WYG_066-10a"/>
與公雅相知厚蓋孝弟敦朴人也若夫諳練之才使盡<lb/>
用于世雖古名卿輔亦何以譲乃止于是惜哉宜銘銘<lb/>
曰<lb/>
繄昔侯王必復其始公歛厥施將以遺嗣子蔚蔚槐亭<lb/>
緑隂滿地精魄閟茲尚有徴於不死<lb/>
　　　喬母陸孺人墓誌銘<lb/>
嘉靖十有二年春正月某日𦵏喬孺人陸氏於榆木涇<lb/>
之北原以合於怡閒公之藏禮也怡閒公姓喬氏諱嶽<lb/>
<pb n="KR4e0165_WYG_066-10b"/>
字鍾秀别號怡閒邑故大家公尤倜儻日蕃且大以𢎞<lb/>
治壬戌之嵗幾五十而卒明年成𦵏孺人躬親視塚壙<lb/>
處墓所月餘後之三十年乃克從焉志也其子通判安<lb/>
陸州事䆅問銘於陸深按孺人陸氏又故大家族於東<lb/>
海之上父諱紳孺人生九齡而母某氏卒乃育於外氏<lb/>
凌妗任即能以幼弟妹各一人同有立既笄歸怡閒公<lb/>
俱以門第相髙而男女比徳為宗黨所稱逮事南圃府<lb/>
君余孺人余又故大家也咸色喜曰吾此兒有此婦家<lb/>
<pb n="KR4e0165_WYG_066-11a"/>
其有濟耶南圃府君嚴每有疾即不喜他人奉藥孺人<lb/>
時親執藥進即喜為一啜南圃府君余孺人後先棄養<lb/>
孺人治喪祭井井如禮乃總家政以相怡閒上下親疏<lb/>
曲有恩義延師教子輸粟助邉怡閒公多所賴焉初有<lb/>
慫恿訟事於怡閒公者公曰嚚且健矣獨不念後人耶<lb/>
孺人撫安陸君於旁曰政為之地爾有奴逃且負或謀<lb/>
抵死怡閒公曰計良耶孺人亟搖手怡閒乃置勿問邑<lb/>
故大家以徳誼聞者曰喬氏喬氏陸孺人有力焉孺人<lb/>
<pb n="KR4e0165_WYG_066-11b"/>
生以景泰癸酉三月三日卒以嘉靖己丑十二月十二<lb/>
日享年七十有七故卒之日上下親疎多為之涕淚云<lb/>
子一人即䆅孝謹和厚以世其家娶馮氏繼邵氏孫男<lb/>
四謨訓國子生誥縣學生說孫女一曾孫男二曾孫女<lb/>
三予與喬世婣於孺人則為同姓與安陸君同學同場<lb/>
屋者屢矣蓋通家云序而銘之紀實也銘曰<lb/>
嫓美永世有相者存譬彼喬木隂逺益繁嗟嗟怡閒詒<lb/>
厥子孫孺人相之以大其門其大維何家範國恩鬱鬱<lb/>
<pb n="KR4e0165_WYG_066-12a"/>
高原豈曰後昆過而式者日逺日敦陵谷萬年以視斯<lb/>
文<lb/>
　　　俞孺人墓誌銘<lb/>
南京詹事府主簿唐君士儀以公便還𦵏其配孺人於<lb/>
肇溪之塋者禮也時以嵗辛未正月癸酉者吉也迺來<lb/>
問銘於深按狀孺人姓俞氏諱永寧南昌丞俞公諱麟<lb/>
女也天畀淑慎勤精女紅南昌公竒焉曰必以得佳壻<lb/>
及笄歸詹簿君事都憲公尹夫人公夫人愛焉曰必當<lb/>
<pb n="KR4e0165_WYG_066-12b"/>
佳婦公之去為牧伯守鎮也孺人每以不親養為歉嵗<lb/>
必製時物函獻公夫人在數千里外嘗之必曰是吾冡<lb/>
婦所為也是故終公夫人之世獨孺人適稱順志焉詹<lb/>
簿君績文種學雅量嗜義率於孺人焉是相賓從滿座<lb/>
干請者沓至又孺人中賛之人之知譽之者詹簿君也<lb/>
教諸子孫尤得其理富者進以義敏者朂之學幹者率<lb/>
之以儉勤也其賢若此大抵稱其為唐氏宗婦也年六<lb/>
十有五以正徳己巳十一月十五日卒子三長隆義授<lb/>
<pb n="KR4e0165_WYG_066-13a"/>
千户娶姚氏早卒次啓縣學生娶梅氏次政娶沈氏孫<lb/>
三紹宗繼宗承宗孫女二皆適仕族曾孫四官保秋魁<lb/>
期元應魁深竊觀女徳最隱其功最巨蓋不獨家之盛<lb/>
衰由之也往往賢女多出於故家名族將其觀化者然<lb/>
耶惟吾邑之俞最舊而以清白禮教傳者最逺誕毓孺<lb/>
人言歸于唐唐又最顯族也式克承之身所於處為子<lb/>
為婦為母考於詹簿君於諸子孫靡有遺悔焉懿哉孺<lb/>
人之徳所由來者焉可誣哉宜銘銘曰<lb/>
<pb n="KR4e0165_WYG_066-13b"/>
美珠良璧所託者然名山深淵珠光璧器用斯允臧彼<lb/>
被者昌小星易歌河清難俟珠糜璧毁韜珠瘞璧崇岡<lb/>
斯厚以延厥胄<lb/>
　<lb/>
　<lb/>
　<lb/>
　<lb/>
　儼山集巻六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百五十一</head> <lb/>
    <p>
<pb n="KR4e0201_WYG_325-1a"/>
欽定四庫全書<lb/>
　弇州續稿巻一百五十一<lb/>
　　　　　　　　　　　　明　王世貞　撰<lb/>
文部<lb/>
　像贊<lb/>
　　瑯琊先德贊<hi>三子附</hi>
不肖貞既獲購鄉賢大夫士之像而贊之矣於先德乃<lb/>
冺冺焉則何所逭罪乃復摹集成册自先大王父贈司<lb/>
<pb n="KR4e0201_WYG_325-1b"/>
馬公始至亡弟太常少卿敬美不揆愚陋竊効推測之<lb/>
知僭為之贊而敘之夫寛博恬恬不顯其積去町削畦<lb/>
以貽後人則贈公之行也仕不媚上善不近名以拙養<lb/>
和歲計有餘則工部公之行也吏治赫赫去後見思大<lb/>
度深仁與物同體則司馬公之行也虚心實腹動止自<lb/>
矩殉國愛民知無不為御史大夫公之行也宦薄自解<lb/>
垂槖蕭然坦外夷中戲不詭道則黄陂令公之行也進<lb/>
退取予灼有定見嚴冷簡重居然前軰則學憲公之行<lb/>
<pb n="KR4e0201_WYG_325-2a"/>
也秀發端疑周詳淹理文彩絶世行復皦然此太常弟<lb/>
之行也雖名壽未躋乎睢陵勳位少遜乎始興而裔出<lb/>
仁里生當休代格量𢎞濟行術純潔皆存則為儀歿而<lb/>
可社隂德流衍子訴代食者也詩云髙山仰止景行行<lb/>
止寧有覩此而不肅然恭躍然慕者乎儀部光州運使<lb/>
附焉差亦不忝<lb/>
封知縣累贈南京兵部右侍郎先大王父夷菴公諱<hi>闕</hi>
字尚殷少讀書修行不樂仕進忠信肫切與物無迕家<lb/>
<pb n="KR4e0201_WYG_325-2b"/>
大人嘗語不肖公有田三千畆歲収不能盈一囷里中<lb/>
有丐者借貸者以其時至則令從佃人所取資故也而<lb/>
又嗜酒好客毎晨起坐于門里中兒過之小堪坐談者<lb/>
輒呼入而酒之酩酊至暮乃散去不復問姓名也張淑<lb/>
人間謂曰生計日薄奈何公笑指少子曰此鈒花金帶<lb/>
人也謂長子僅鈒花銀帶人耳或可望金我何憂貧少<lb/>
子者王父司馬公也長子則工部公五品而以老遇詔<lb/>
恩賜爵一級得横金盖公嘗遘胡僧受相書一巻遂得<lb/>
<pb n="KR4e0201_WYG_325-3a"/>
其妙云然不輕為人相<lb/>
贊曰有產而不營有術而不以名可仕而不求榮不知<lb/>
者以為天之長物而知者以為敝不新成其水之濫而<lb/>
木之萌也耶<lb/>
先伯祖易軒公者諱僑字德髙成化乙未進士授江西<lb/>
武寧令外艱歸服除補山東曹令前後九載始入為南<lb/>
京工部營繕司主事内艱歸服除補故官乆之進都水<lb/>
員外郎復為營繕郎中授奉政大夫以老疾致仕用兩<lb/>
<pb n="KR4e0201_WYG_325-3b"/>
宫尊號恩進階四品卒年七十有四公為人誠直詳謹<lb/>
悃愊無華凡兩為令俱有及民之政而不善事上官取<lb/>
聲譽其在郎署亦淹乆成進士者二十七年而不登方<lb/>
面晚而僅有金緋以為林下飾意泊如也與先大父司<lb/>
馬公昆弟大父事之甚莊<lb/>
贊曰褐其服釐其貌不以為田父則亦鄉三老乃儒而<lb/>
真乃吏而循課績不後人而官次不先人噫嘻公於名<lb/>
實所謂居其主而盡却其賔者耶<lb/>
<pb n="KR4e0201_WYG_325-4a"/>
嗚呼此我王太父少司馬質菴公之像也貞不能及公<lb/>
而以歲時展謁公像盖凛然悚然已又戚然孺慕也工<lb/>
摹而小之僅志大都耳小子何敢述焉有王文恪喬莊<lb/>
簡諸公之碑志在公諱倬字用檢别號質菴自分水徙<lb/>
而崑山為邑弟子已割崑山之支鄉為太倉州遂為州<lb/>
人舉進士授山隂令甫七月父憂歸政聲赫然冠八邑<lb/>
邑人祠之服除補餘干以計破信豐大盗復持母喪憂<lb/>
歸補蘭谿其所著循吏聲大較如山隂其人祠亦如之<lb/>
<pb n="KR4e0201_WYG_325-4b"/>
入為南京山西道監察御史以謇直明幹聞嘗偕其寮<lb/>
劾汙選郎横中貴人及尚書方面大僚之不職者俱報<lb/>
可進貴州兵備副使時新中米魯禍公柔而綏之以<hi>闕</hi>
　威咸大恱服例革歸補瓊崕兵備崕州千家村黎叛<lb/>
公當用兵數移師期以怠賊忽率兵擣之遂盡破平其<lb/>
巢奏立千戸所黎遂戢郡人專祠祀之亡何進廣西按<lb/>
察使遂進廣東右布政使破誅臨賀砦酋活其從遷四<lb/>
川左布政使察錢榖出納稽故弊洗之時大盗藍鄢勢<lb/>
<pb n="KR4e0201_WYG_325-5a"/>
張甚且逼省有議焚郛民居以遠賊者公曰是非能遠<lb/>
賊乃張賊也令洞開諸城門嚴兵以待之賊聞不敢逼<lb/>
彭公為總師檄州邑課私馬從軍以萬計公匿弗下而<lb/>
令各鄉落馬入城避賊其緩而遺馬賊者死馬既入而<lb/>
後課之數具足又檄司以明日日中餉熟糧四千石于<lb/>
軍公督市戸分道抵軍日未直舂數溢矣彭公竒而稱<lb/>
之拜右副都御史撫順天屬邑大饑公請通倉米拾萬<lb/>
石賑之未至先給軍官俸兩月直而所在貿奉米以賑<lb/>
<pb n="KR4e0201_WYG_325-5b"/>
米至民不饑所全活以萬計北兵侵邊公㑹兵禦之屯<lb/>
馬蘭峪乃策曰敵詗我西必以東擣我虚矣為三覆以<lb/>
待敵果潰東墻入伏發斬獲過當悉徼其被鹵男婦歸<lb/>
乆之進南京兵部右侍郎公老矣後先凡十餘䟽始得<lb/>
請給驛還里且命有司歲時存問盖異數也卒年七十<lb/>
五公孝友天性好施予豁逹大度家產不能及中豪而<lb/>
割其田千畆為義莊以贍族所居官廉而不務皦皦名<lb/>
凡三令巖邑其民之思之雖桐鄉宻縣不過也吳人至<lb/>
<pb n="KR4e0201_WYG_325-6a"/>
今稱公比于范文公云吾族兄世芳嘗謂吾不能悉稱<lb/>
公其藹然天地生物心即目中無兩也公輕眉秃鬢秀<lb/>
目細而長臞然若不任衣者<lb/>
贊曰昔我元公濫觴于王始興濬之長淮湯湯厥流千<lb/>
年寖㣲忽昌篤生府君佩德不忘三令劇邑咸樹之棠<lb/>
仁則祥麟直為神羊雙轅欲耳驂驔夷荒心不泉易操<lb/>
偕鬢霜叱馭卭崍不為子陽又若營平白首籌𦍑晚而<lb/>
翛然為政于鄉若耄若倪我裘我粻是咏是歌小異庚<lb/>
<pb n="KR4e0201_WYG_325-6b"/>
桑四候序分獨居春陽五福所膺富則小爽凡我子孫<lb/>
食胙曷量振振䋲䋲以莫不慶府君之像如嶽斯蒼府<lb/>
君之流復與淮長<lb/>
黄陂令任齋公憬者為諸生舉於鄉乆不利公車謁吏<lb/>
部選人得黄陂令政事清簡其吏民愛而稱之滿三載<lb/>
以入覲畢事忽嘆曰使我束帶而見督郵孰與衣輕褣<lb/>
躡不借使蒼頭携一鴟夷從而臥馬鞍山足也請于吏<lb/>
部得致仕歸公為人好酒色六博不修威儀而孝友忠<lb/>
<pb n="KR4e0201_WYG_325-7a"/>
信内行淳備任眞推物喜施與甚有鄉曲間聲未六十<lb/>
而卒有子世仁以貲郎累官通判温州府類其父<lb/>
贊曰仕不蘄顯聊以染指產不營富取于足已善不近<lb/>
名冥冥而已酒色六博他人為累公行三昧以是游戯<lb/>
君子稱之逹士之致<lb/>
先世父布政司都事公諱愔字民服别號静菴先司馬<lb/>
公之長嫡也少以貲入太學其侍奉之日最長性謹愿<lb/>
無他好獨好授新聲童子使具粉黛為優戯晝夜翫之<lb/>
<pb n="KR4e0201_WYG_325-7b"/>
無厭又好構華屋壘山鑿池多蒔花木以至挫產弗顧<lb/>
也不食酒然飲客恒至移旦夕居恒謂客不恨我不得<lb/>
作一日相公相公不得一日作我胸次坦洞無城府豁<lb/>
如也即有讐隙者見其急難惻然思拯之矣卒之年七<lb/>
十有八有子四人長詹事主簿世德志行與父殊而少<lb/>
子世望有父風<lb/>
贊曰少而有㳺閒公子之樂與名好色與聲任性逹生<lb/>
與物無營不起怨憎噫此所以夀考令終無騫無傾也<lb/>
<pb n="KR4e0201_WYG_325-8a"/>
耶<lb/>
嗚呼此我考御史大夫贈大司馬思質公之像也公長<lb/>
身美姿秀眉目目光烱烱射人貌之僅得十六耳貌而<lb/>
小之僅得十四耳小子何敢述焉有少師李公春芳申<lb/>
公時行御史大夫王公廷少傅許公國按察使李公攀<lb/>
龍之志傳在為櫽槩紀其畧如左公諱忬字民應少而<lb/>
失質庵公也因自號思質見志舉進士授行人司行人<lb/>
選補江西道監察御史皇太子將出閣公列三事其一<lb/>
<pb n="KR4e0201_WYG_325-8b"/>
崇師傅一遴宫宷而最後則以慎擇六局丞郎為言獨<lb/>
詳於正德之亂政而自青宫者又劾罷緹帥中貴人出<lb/>
按湖廣紏吏必青綬而上雪寃滯振綱紀悍璫不敢挟<lb/>
重為虐㝷按順天府治畧如湖廣而加寛北兵攻古北<lb/>
口公策邊必潰驟上書言状而以通州要害身據之天<lb/>
子首得公疏以備邊事責大司馬大司馬皇恐謝罪而<lb/>
偵公方擐甲却敵睥睨間遂擢公右僉都御史治軍餉<lb/>
亦隨調亡乏公乃上疏請城京師郭及通州張家灣又<lb/>
<pb n="KR4e0201_WYG_325-9a"/>
請毋益大營伍而増寘總督調邊土兵以拱衛都陵俱<lb/>
報可乆之移撫山東㑹島㓂大起改提督軍務巡視浙<lb/>
江及福興漳泉諸郡尋以重之改巡視為巡撫公乃選<lb/>
良將募卒製艘礪刃以必盡敵而後已嘗搗賊於横嶼<lb/>
已徼賊大洋皆破之已又大破賊松江郭觧其圍公前<lb/>
後婁出竒制㨗幕府上功次不張大以故僅婁得中賞<lb/>
而小不利即引咎亡蔽匿且不他諉天子終以公為忠<lb/>
再問相嵩不對時北兵入雲中急手勅吏部進公右副<lb/>
<pb n="KR4e0201_WYG_325-9b"/>
都御史銜撫之盖用内閣大臣例也公發而浙吏民數<lb/>
萬人擁車哭竟日不得發至雲中疏請内帑金十餘萬<lb/>
以賑手自稽察度支郎不獲牟合諸鎭破敵斬首過當<lb/>
進兵部右侍郎兼右僉都御史遂轉左侍郎兼右副都<lb/>
御史總督薊遼保定軍務是冬拒敵却之進右都御史<lb/>
賜金幣䕃一子世襲千戸自是稍與相嵩郄矣初大司<lb/>
馬楊公博雅知公諸所斥陟邊將亡不取公意相嵩屈<lb/>
其賄而公又時時與客嘆嵩横且敗奈國事何相嵩聞<lb/>
<pb n="KR4e0201_WYG_325-10a"/>
而益恨之次骨明年以敵入灣河奪一官其又明年却<lb/>
敵始復之自是所報功俱見抑所賞不過金幣而練兵<lb/>
之議起矣始公以土著兵必不能抗敵名為美而實耗<lb/>
縣官廩相嵩謂公調兵為挟敵糜國上亦不能無疑公<lb/>
諜敵且大入上疏言之不報而敵果入既事定御史承<lb/>
風㫖論公病不任事遂逮公而公他將將兵破敵斬首<lb/>
至八百級亦不報而公遂不免最後不肖貞言状特賜<lb/>
洗雪復官嗚呼竟何及也公為人孝誠愷悌内行淳備<lb/>
<pb n="KR4e0201_WYG_325-10b"/>
寛仁喜施意豁如也與人交不為城府識士善任所委<lb/>
争願為死讀書過目成誦為文有骨力尤長奏牘少師<lb/>
徐公階讀而善之以為諸葛武侯陸敬輿之流也居官<lb/>
潔亷謹出納雖相嵩忌之甚風給事御史伺其隠卒不<lb/>
得<lb/>
贊曰司馬之才疇介而嫡丁夘同生少乃岐嶷義方之<lb/>
誨王母是職長而文就駿發五色以儉成施用德為力<lb/>
義質禮行髙明柔克愷悌君子邦之司直白簡崢嶸中<lb/>
<pb n="KR4e0201_WYG_325-11a"/>
璫辟易清霜九夏雄風七澤燕市埋輪左馮堅壁清笳<lb/>
夕奏呼韓削跡惟帝所慿師中三錫飛粟川盈伏芻山<lb/>
積士飽思奮馬亦騰櫪衮衣東土曽不暖席閩越之間<lb/>
島夷充斥草創軍府罄我石畫奔命東西劌心夙夕連<lb/>
城數十手所甓堲組練三萬餘皇五百翕若一身臂指<lb/>
脅息鯨鯢血波烽燧少息帝省雲中移屯安國㨗書晝<lb/>
報天顔宵懌開府於檀兼調兵食遂長中䑓載領西掖<lb/>
鎻鑰之寄迫若加膝挟纊温綸兼金大帛思媚一人損<lb/>
<pb n="KR4e0201_WYG_325-11b"/>
體靡䘏焉能剥民養君蟊賊甘言酖毒頥氣矜㦸張網<lb/>
彌天以縱鷙擊功大不賞譴微輒摘天髙聽卑誰為察<lb/>
識岳既遘秦于亦中石炎炎鑠金耿耿化碧翔陽麗霄<lb/>
幽蔀亦晰遺孤藐然伏闕披臆帝曰吁哉洗爾丹籍太<lb/>
宰司馬函書乃績獲具威儀以歸窀穸嗟嗟造物有豐<lb/>
有嗇嗇者位夀豐者名德府君之德流而不溢以潤子<lb/>
孫食報無斁食之無斁痛亦靡極再拜遺像汍瀾欝塞<lb/>
提學副使頥齋王公世芳余從兄也十八舉鄉試又十<lb/>
<pb n="KR4e0201_WYG_325-12a"/>
六年而始成進士授刑部主事其婦父毛文簡公時官<lb/>
大宗伯天下推以為長者而公避其重乞南得禮部累<lb/>
遷吏部郎中出知贛州府以清簡為政吏民化之時詹<lb/>
事南海霍公韜貴幸甚道經贛州公待之無加禮霍公<lb/>
既素耳公名心重之以語太宰方公獻夫遷其省按察<lb/>
副使提督學校公公亷不發私書而所汰斥隃於進者<lb/>
以故頗不得其士心而不能有所訾於公㑹人主用輔<lb/>
臣言改先師像為木主殺其禮公獨緩之不肯下總督<lb/>
<pb n="KR4e0201_WYG_325-12b"/>
錢如京言之調江西兵備副使公遂拂衣歸不肯赴得<lb/>
㫖下江西獄具坐閒住後以詔恩復官竟不起卒年六<lb/>
十一公長身豐頤秀眉目食兼數人能於士大夫間持<lb/>
前輩節侃侃如也江南守令勢日重所部毋論貴賤趨<lb/>
事恐後公畧行其意自若然莫有睚眦之者而慰薦亦<lb/>
少矣<lb/>
贊曰避貴若凂望乃歸偃蹇朝執官不衰持經崇聖抗<lb/>
帝威引分自髙世趨卑一斥不復勢所宜<lb/>
<pb n="KR4e0201_WYG_325-13a"/>
先兄温州倅前川先生故黄陂府君子也諱世仁字君<lb/>
美生而孝友忠厚與人交尤坦易胸中無柴棘少以例<lb/>
補國子生四十謁選得分宜丞遷江西布政司都事轉<lb/>
福建都司斷事超通判温州府無何引疾歸君故好食<lb/>
酒蒱博日召客為俠㳺家稍稍挫既入官即自毖飾先<lb/>
大司馬雖季父行與同生甚相得所居官皆得司馬公<lb/>
力既公為權奸所中君日悲思哭泣無度遂遘疾以卒<lb/>
年僅五十有四今像不甚肖當是沒後所冩者<lb/>
<pb n="KR4e0201_WYG_325-13b"/>
贊曰愿而文坦以有容性不習吏于宦乃通其末俗之<lb/>
長者而貲郎之雄乎宦之通由司馬公生而同死而同<lb/>
是曰始終<lb/>
吾弟南京太常少卿敬美者諱世𢡟别號麟洲又號損<lb/>
齋或曰墻東生二十四成進士以家難歸卧者㡬十年<lb/>
召補南儀部主事轉北儀部員外郎歸守母喪服除補<lb/>
祠部改尚寳丞出為江西右㕘議轉按察副使改督陜<lb/>
西學事移疾乞歸起督浙江學不應再起督福建學遷<lb/>
<pb n="KR4e0201_WYG_325-14a"/>
其省左㕘政入為今官病復請告歸卒年五十三吾弟<lb/>
生而白晳及長美風神眉目如畫性明穎以經術稱諸<lb/>
生間㝷益讀先秦東西二京語而専精古文辭餘事乃<lb/>
及筆札李于鱗覩而竒之毎貽書予不憂阿奴火攻耶<lb/>
盖機雲二蘇之目所繇矣孝友天至篤倫理晩途尤惜<lb/>
名檢庭闈之内肅如也前後居官必著聲實為上下所<lb/>
愛重其于閩學標氷鑑矣然竟以勞瘁棘中感噎疾遂<lb/>
不起敬美志大雅已得文章名不欲居之窮探六籍傍<lb/>
<pb n="KR4e0201_WYG_325-14b"/>
及二氏有所綜覈裁訂彬彬成一家言其于吏道尤精<lb/>
識治體工物情使其不死何可量哉死之日海内紳衿<lb/>
靡不有蘭摧玉折之嘆若不佞則有慟而呼祝余而已<lb/>
嗟乎余長于敬美十年齒髪秃落尚不死而使敬美前<lb/>
死也余生平姓名在人齒頰間數起躓以竽濫八坐弟<lb/>
于中正之品考功之令媺矣而不獲正九列人耶天耶<lb/>
余故不忍贊敬美像又烏能不贊敬美像也<lb/>
贊曰三補吏而三師帥諸生歴署外中厥銜若氷有瑜<lb/>
<pb n="KR4e0201_WYG_325-15a"/>
無瑕皭然其名其所収乎人者乃大隃于若兄品登三<lb/>
而不足袠數五而僅餘有志不遂中道殞殂其所得於<lb/>
天者乃不汝兄如天所予奪吾不能晳而不能不汝惜<lb/>
人所月旦吾不能知而不能不汝悲非汝之像何以寛<lb/>
我思覩汝之像使我淚若綆縻嗚呼貌而笥焉時一展<lb/>
之<lb/>
故禮部儀制司主事君任用者余五服外孫也長于余<lb/>
二十五年而同薦于公車君既乆試不利然益治經術<lb/>
<pb n="KR4e0201_WYG_325-15b"/>
工屬文遂為禮部第二人初授太常博士遷禮部儀制<lb/>
司主事奉使歸倭㓂猝圍城君佐其令晝夜行睥睨間<lb/>
㓂退而有間令于御史者君冒暑入謁為辨絮且憤不<lb/>
相得而出明日御史為具召君於席感病扶携出就逆<lb/>
旅中遂卒年五十四君為人外朴而内辨於郎署中最<lb/>
有長者聲母項以節被旌君年雖艾猶依依膝前作孺<lb/>
子戀也盖後君數年而以夀終<lb/>
贊曰以君之工時義何不可遇而栖遲至暮噫嘻天乎<lb/>
<pb n="KR4e0201_WYG_325-16a"/>
胡予之緩而奪之遽<lb/>
故光州守警齋君者諱三錫汝懐儀部任用之從弟也<lb/>
少穎敏工時義連舉嘉靖己丑進士守光州時年二十<lb/>
五有幹辨才吏民稱之然用伉直多忤上官中以法罷<lb/>
歸君時未三十念宦不振無以資生乃杜門節腹不通<lb/>
世事者乆之積貲累數千金父封公卒分槖装甚厚君<lb/>
獨不取其為人朴實無他膓然不能骫骳諧俗故少搢<lb/>
紳間聲而閭黨後進多推為長者晚節稍自媮日與親<lb/>
<pb n="KR4e0201_WYG_325-16b"/>
知置酒山水間人咸異之卒年七十孫㤗亨臨亨俱博<lb/>
雅有文藻臨亨亦己丑進士<lb/>
贊曰不取不予逺名逺刑始而治生既而逹生何以占<lb/>
德振振䋲䋲<lb/>
河東都轉運鹽使司運使少葵君者名三接字汝康以<lb/>
進士為長垣令調浙之景寧遷南京禮部祠祭司主事<lb/>
乆之進郎中出守桞州再調徴江遷河東運使以大計<lb/>
中白簡歸君居官能持三尺不阿狥不喜作面背交見<lb/>
<pb n="KR4e0201_WYG_325-17a"/>
若以為傲者故所至有聲實而易受人中自令以至守<lb/>
凡甫被調甫顯重而遽斥君之得斥僅五十歸得奉其<lb/>
父母終及侍兄光州君以老恂恂濟濟出入頗為後進<lb/>
模楷者三十餘年而卒卒之年八十三今之像老而修<lb/>
勁飄鬚膩頰福德人也<lb/>
贊曰若工而拙逹不勝沮工於民宜拙于上忤晚途敬<lb/>
修其善可數鄉之祭酒俗之長者<lb/>
　　朱貞吉像贊<lb/>
<pb n="KR4e0201_WYG_325-17b"/>
矯矯王孫實表江藩中和且平正直而温逍遥朱邸如<lb/>
息蓬門通無狥物介不違俗割榮國秉降志儒服交友<lb/>
忱恂幨閨若淑念彼宗公遹追不忘亭竹猗猗可以羮<lb/>
墻文匠淮南字挾風霜人亦有言藝成而下賈其餘力<lb/>
縱情揮灑不興龍水江都鞍馬文氏三絶巧者㸃悟摭<lb/>
景歸嚢飛毫染素疑汝無長以無短故萬里神交白首<lb/>
猶新惠我好音乃見爾真飄鬚秀眉渥顔丹唇陋彼陳<lb/>
王力辭逺遊白帢輕褣冕紱同休垂藻竹帛快哉千秋<lb/>
<pb n="KR4e0201_WYG_325-18a"/>
　　管將軍像贊<lb/>
便便兮十圍之坦腹巍巍乎七尺之長身使其據白虎<lb/>
之髙㑹則單于仰而稱大人坐黄龍之巨艦則陳卒望<lb/>
而稱江神奈何提千兵控三翼以受幕府之束約入促<lb/>
縮而出逡巡簡書之擿婁下氣欝悒而不得伸雖然少<lb/>
則不愛其股以療沈瘵而報吾親中則不愛其軀以擒<lb/>
夷酋而報吾君為孝子為忠臣醉尉莫敢呵武安不能<lb/>
嗔吾將虛戢武之左方以待若能與褒鄂之倫英姿颯<lb/>
<pb n="KR4e0201_WYG_325-18b"/>
爽而俱不冺也耶<lb/>
　　金九布衣像贊<lb/>
纍纍兮衣若不勝粥粥兮状若無能所弗居者世情之<lb/>
逞而所黙取者造化之贏閉其兌塞其門見以為終身<lb/>
不勤不知其所以勤和其光同其塵見以為屈而不伸<lb/>
不知其所以伸侏儒飽欲死混沌鑿欲死西鄰貴而徙<lb/>
東鄰貧而徙而汝獨少若此老亦若此豈猶龍公之所<lb/>
謂舌者灼然勝乎齒耶<lb/>
<pb n="KR4e0201_WYG_325-19a"/>
　　日峰先生像贊<lb/>
洞兮其不為城府也坦兮其與物無忤也志和而履恭<lb/>
秀外而寛中化者真若被時雨而坐者則以為坐春風<lb/>
也耶<lb/>
　　汪元蠡先生小像贊<lb/>
豐下而頎盡美且䰄其人則今而古冠衣壁有金石闠<lb/>
藏書詩夷威雅武嫫母哫訾家不中豪乃以豪隳晩節<lb/>
陶然道乃庻幾桑戸反真列禦頌之<lb/>
<pb n="KR4e0201_WYG_325-19b"/>
　　上人像贊<lb/>
此四大最調而六根無累時耶將握麈尾毛而據獅子<lb/>
位時耶色温温兮有衆生之可接目炯炯兮無一塵之<lb/>
為翳貌之者已得其形而贊之者獨得其意盖知其慕<lb/>
初地之大乘而必不為辟支之自利者耶<lb/>
　　秋月上人像贊<lb/>
其髪甚短而髭甚長幘或褐而袍則方頭陀其暫而苾<lb/>
蒭其常者耶僧俗之臈一百有六而猶未央者耶吾聞<lb/>
<pb n="KR4e0201_WYG_325-20a"/>
夫佛坐六十小刼若彈指頃彼百有六年者又何異乎<lb/>
石火之與電光余以師之身而擬師之像果孰真而孰<lb/>
妄將刹那之不可保者像與身超恒河沙刼而不壊者<lb/>
師之法相也耶<lb/>
　　陳子有先生像贊<lb/>
有一君子五畆之宫其宫何樹維松與楓舒其足歛其<lb/>
容神定而澄氣凝以充謟不萬年傲不元龍其肅若秋<lb/>
霜者汝南之仲舉而藹若春陽者潁川之仲弓也耶<lb/>
<pb n="KR4e0201_WYG_325-20b"/>
　　逹磨像贊<lb/>
東尋冠逹逹不之契頼可大師了此縁事流沙既返新<lb/>
羅復至老婆心切汲汲人世願我他日亦復如是<lb/>
　　平泉先生像贊<lb/>
氣肅而澄神凝以王其不可測者湛然止水之衷而㣲<lb/>
可覩者嶷然斷山之相在儒林望之則若鱗凰而法門<lb/>
得之以為龍象者耶<lb/>
　　故同守孫君像贊<lb/>
<pb n="KR4e0201_WYG_325-21a"/>
學優而仕以儒飾吏請益無倦以死勤事操潔而禮恭<lb/>
貌臞而神粹問誰之子清簡公裔是豈唯箕裘之不忝<lb/>
將無愧於易名而侑公於鄉先生之祝者耶<lb/>
　　喻隠雲道人像贊<lb/>
骨聳而清神溢而凝玉隴圓兮止矗銀海秀兮内澄人<lb/>
所識者充然之大宅而所不可識者淵然之三庭雖然<lb/>
乹始不言利為善無近名此莊易之巵語吾寳而薦之<lb/>
先生<lb/>
<pb n="KR4e0201_WYG_325-21b"/>
　　少溪吳先生像贊<lb/>
名邑名里名家之子神情朗暢姿韻都靡或飛大白或<lb/>
握麈尾春風襲人郁若蘭芷避世金馬戢路銅官時長<lb/>
漁樵間御衣冠東山屐厲北海尊寛吏耶隠耶兩亦有<lb/>
之仙耶凡耶猝莫可知意者兼治生之靖節而未離欲<lb/>
之希夷也耶<lb/>
　　卓光禄像贊<lb/>
頰渥而丹鬢澤而鬒美盼工言接若飲醇或狎漁父或<lb/>
<pb n="KR4e0201_WYG_325-22a"/>
游大人或稱山癯或侍帝宸其可圖者游閒公子之貌<lb/>
而不能冩者逍遥物外之神與之飲見以為嵇阮與之<lb/>
鄰見以為朱陳其逹生也季長君蒨其薄宦也曼倩季<lb/>
真誦其詩若左司隨州讀其書則茂先景純吾猶惜夫<lb/>
造物之忌多取而能所之未盡除去大道能無隔塵也<lb/>
耶勉之更十年而状子若木鷄者庻可當道民矣<lb/>
　　興化李㕘軍像贊<lb/>
貌腴而澤神舒以粹<hi>闕</hi>傅之子相國之弟其暎籍之豐<lb/>
<pb n="KR4e0201_WYG_325-22b"/>
美若歸德于父兄而風標識度所以傾士林而儀閭里<lb/>
者乃其所自致何必曰季方之賢難為兄而第五之名<lb/>
齊驃騎也耶<lb/>
　　水月觀音像贊<lb/>
一水一月常湛常徹如如不動了無相渉一月一水是<lb/>
水即月八萬四千水八萬四千月而彼八萬四千身皆<lb/>
此一身攝我見再拜謂是真相試問真相了莫知嚮我<lb/>
贊非贊非贊亦妄<lb/>
<pb n="KR4e0201_WYG_325-23a"/>
　　陳氏六石贊<lb/>
誰鞭六雄樹之廣除巉巖風稜戍削亷隅七曜不足五<lb/>
鎮有餘疇疑此君非耳目娛牛李之間不可親踈矯矯<lb/>
元龍其豪欲輸拜而頌焉彼寧受譽<lb/>
　　張幼于先生像贊<lb/>
白晳飄鬚宛若神人薄游翫世汎愛親仁西京則平子<lb/>
之賦解太學則林宗之人倫書滛則侵尋乎𤣥晏勝具<lb/>
則陟健乎許詢喜何山通隠之求笑於陵谿刻之陳下<lb/>
<pb n="KR4e0201_WYG_325-23b"/>
之漁樵或可狎而上之天子不得臣其可怪者經術聞<lb/>
稷下而碣石不築宫公卿咸倒屣而羔雁不及門噫世<lb/>
故有任之者曽何足以掛子之顰<lb/>
　　項少嶽先生像贊<lb/>
吾讀子之詩於二十年叙子之詩於一紀之前然不識<lb/>
子之貌而今者始得覩子之肖子之渥如其容郁如其<lb/>
度者庻幾有徴于斯而超乎壒之表而㝠乎天之倪者<lb/>
竟不可得而窺終不若誦吾之叙與子之詩<lb/>
<pb n="KR4e0201_WYG_325-24a"/>
　　黄生貌余像以去且索余題贊聊以應之<lb/>
我不識我而汝識我以我借汝亦無不可汝欲我偕往<lb/>
而我不汝往以我重汝其筴轉左然則如之何曰爾為<lb/>
爾我為我請用從火<lb/>
　　李處士像贊有序<lb/>
李翁之卒也則沈瓉比部狀之而吾伯玉司馬志墓矣<lb/>
其子某以翁像請贊曰有伯玉志業不朽矣所不釋然<lb/>
於逝者明公一言耳而友人袁長史來從臾曰吾故識<lb/>
<pb n="KR4e0201_WYG_325-24b"/>
李翁伯玉之言信矣伯玉稱翁應恩詔當京兆尹推擇<lb/>
而旌之冠帶矣今胡以猶處士服也曰一再御之竟弗<lb/>
復御也何以稱儒而賈也曰李翁故兵家子少讀書能<lb/>
屬文以生窶不克共二尊人養故奪而賈之也又何以<lb/>
稱賈而儒也曰李翁故操持什一善心計然不寢然諾<lb/>
而亦有天幸恒右之初年賈雄于里既而雄邑至雄郡<lb/>
然被服造次必以禮靡俠游少年之好所至輒傾其賢<lb/>
豪長者故羣而歸之儒也翁少無子過壯乃連舉丈夫<lb/>
<pb n="KR4e0201_WYG_325-25a"/>
子五一日盡焚其劵直千金曰吾不欲責他人息而累<lb/>
我後弟賈所累積不能如君而母私之甚頗躭躭目翁<lb/>
翁陽不覺損槖以益弟至再弗恤也然則李翁非直貌<lb/>
儒者而已夫李翁有丈夫子五女一而婚嫁之役幾畢<lb/>
身而胡以稱儒而佛也曰翁晩而得喜上人者與之游<lb/>
有所證自是奉經典不恒茹魚肉嘗佐修瓦官寺工已<lb/>
又佐修玉皇閣工其他檀施不可勝計尤以斷一切恩<lb/>
戀為法根盖屬疾而其婦死了不悲曰生幻寄也妻子<lb/>
<pb n="KR4e0201_WYG_325-25b"/>
幻聚也奈何刺促溷我靈境為疾革戒諸子勿哭危坐<lb/>
者五日翛然而逝儒耶釋耶凡儒以為有者釋必以為<lb/>
無儒以為無者釋必以為有其定見所由不同其定力<lb/>
一也余故與伯玉有瓦官縁復以間過玉皇閣覩翁之<lb/>
績偉如改容而謂長史子之言信豈惟伯玉之言信乃<lb/>
贊其像曰汝之閲世七十有七年胡髪之宣而貌之睟<lb/>
然胡然而賈胡然而儒又胡然而釋胡蹟之殊汝擷其<lb/>
精而汰其粗夫擷其精以還佛祖可使儒亦可使賈汝<lb/>
<pb n="KR4e0201_WYG_325-26a"/>
乎像乎幻者盡而不幻者無恙乎<lb/>
　　又題幼于像贊<lb/>
子宣其髪而朱其顔太夫人為之母而里也仞也頃也<lb/>
三玉樹為之子而日尚羊于其間覩者以非神即仙矣<lb/>
著書滿車可以黼人目者百千年矣胡為乎寓委形于<lb/>
丹青而又刼刼焉西走金陵而托余之敝帚以傳人貌<lb/>
榮名噫其然豈不其然<lb/>
　　閆希言道人像贊二章<lb/>
<pb n="KR4e0201_WYG_325-26b"/>
椎其髻跣其足豐其輔皤其腹曝炎旭鑿氷浴一單帢<lb/>
四時服帝之弄臣天之逸民游戯人間逍遥無垠不渉<lb/>
思維何况貪嗔留氣衞形離凡合真羽化為跡舍利為<lb/>
身其無所不之而有所不冺者耶<lb/>
希言希言蓬頭蓬頭吾能臆其名與貌而不能詰其修<lb/>
能覩其去而不能測其來由能辨其為散仙而不能定<lb/>
其品與流我不子從子不我留呵呵休休<lb/>
　　太子少保大冢宰袁抑之像贊<lb/>
<pb n="KR4e0201_WYG_325-27a"/>
輔則丹而鬢尚宣膚則腴而骨甚堅城府不設荆棘自<lb/>
刋白簡之所譏彈當宁為之震動而自視恒欿焉清風<lb/>
之所披拂士林為之景從而待之殊泊然其舍車而徒<lb/>
者大夫中歳之操肉食而藿者君子終身之權彼續廩<lb/>
給扶與青宫之峻遷乃人主欲自盡其道而公何與旃<lb/>
噫處也而係朝野之望出也而不琢其巖穴之天豈鴻<lb/>
羽可儀而鴻跡莫攀者耶將蓬戸為龍門而烟霞其市<lb/>
㕓者耶貞磊塊人也非夫子而誰與之執鞭<lb/>
<pb n="KR4e0201_WYG_325-27b"/>
　　大㕘吳明卿先生像贊<lb/>
少而與登徒子並儁晩不與三閭大夫同悴其不可殽<lb/>
者汪然之度而不可撓者浩然之氣優游自足瀟洒無<lb/>
累夫是以髪宣而神王頰赬而膚膩唯稍琢其天倪而<lb/>
沈湎于詩書六藝之府㕘合文類與名為伍如摩詰畫<lb/>
如迦葉舞不知者以為僅張楚而知者稱其陵厲千古<lb/>
噫斯人也其兄事于鱗君而弟蓄元美甫者耶<lb/>
　　老乳母王氏像贊<lb/>
<pb n="KR4e0201_WYG_325-28a"/>
媪生八十有八年矣少而蒼然老而粹然五官未衰鯢<lb/>
齒㡬全不耕不蠶二簋重綿其乳我也為歲僅三周而<lb/>
其食于我也卦數已盡而猶不我捐人耶天耶將釋氏<lb/>
所謂縁也耶<lb/>
　　王叔敬六十像贊<lb/>
虎顴虬鬚望之偉如顔丹髪宣即之藹然雍容襟裾被<lb/>
服詩書小隠帝城和光閭閻相國之孫清卿之弟棘丞<lb/>
為父<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>甲猶子問着不言别有天地<lb/>
<pb n="KR4e0201_WYG_325-28b"/>
　　江南仲像贊<lb/>
詩以自娛不蘄取名醫以利物不蘄治生飄鬚渥顔神<lb/>
藏骨堅或水而山或游市㕓或公卿間吾不能定其品<lb/>
問之洪陽散仙<lb/>
　<lb/>
　<lb/>
　<lb/>
　弇州續稿巻一百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百六十四</head> <lb/>
    <p>
<pb n="KR4e0201_WYG_164-1a"/>
欽定四庫全書<lb/>
　弇州四部稿巻一百六十四<lb/>
　　　　　　　　　　　　明　王世貞　撰<lb/>
説部<lb/>
　　宛委餘編九<lb/>
乾坤鑿度載太古百皇闢基文籀氏有巢氏遽理徴萌<lb/>
始有熊氏<hi>即庖犧亦名蒼牙</hi>繼老神氏<hi>天英氏</hi>天老氏混沌氏天<lb/>
英氏無懷氏炎帝神農氏烈山氏帝氂氏老孫氏公孫<lb/>
<pb n="KR4e0201_WYG_164-1b"/>
軒轅氏<lb/>
三墳載太古之人皆壽盈易始三男三女以女生為姓<lb/>
始三頭謂之合雄紀生子三世合雄氏歿子孫相傳記<lb/>
其夀命謂之叙命記通紀四姓生子二世男女衆多羣<lb/>
多連逋是謂連逋紀生子一世通紀一姓是謂五姓紀<lb/>
男女衆多分為九頭各有居方故號居方氏生子三十<lb/>
二世强弱相迫中有神人提挺而治故號提挺氏生子<lb/>
三十五世通紀七十二姓故號通姓氏有巢氏敎人居<lb/>
<pb n="KR4e0201_WYG_164-2a"/>
巢穴積鳥獸肉聚草木實燧人氏教人庖食俱通姓氏<lb/>
後壽俱一太易伏羲氏燧人子也風姓號天皇太昊伏<lb/>
犧有庖升龍氏已前山墳連山易也人皇神農氏氣墳<lb/>
歸藏易也地皇軒轅氏形墳乾坤易也已上二則辭多<lb/>
穿鑿附會姑記以俟考<lb/>
帝王世紀載有巢氏一曰大巢氏燧人氏太昊庖犧氏<lb/>
一曰伏羲蛇身人首女媧氏與伏羲氏俱蛇身人首一<lb/>
號希是為女皇皆風姓大庭氏柏皇氏中央氏巻須氏<lb/>
<pb n="KR4e0201_WYG_164-2b"/>
要陸氏驪連氏赫胥氏尊盧氏混沌氏昊英氏有巢氏<lb/>
朱襄氏葛天氏隂康氏無懷氏凡十五氏皆世襲庖犧<lb/>
號<hi>按此則有巢氏在後矣</hi>
炎帝神農氏至榆罔凡八世合五百三十年<lb/>
帝王之貌如伏羲女媧蛇身人首神農人身牛首戴玉<lb/>
英玉勝黄帝龍顔顓頊首戴干戈帝嚳駢齒帝堯鳥庭<lb/>
荷勝眉有八采豐下鋭上帝舜黑色龍顔重瞳大口手<lb/>
握裦禹虎鼻大口兩耳三漏首戴鈎鈐胷有玉斗足文<lb/>
<pb n="KR4e0201_WYG_164-3a"/>
履吉又云長頸鳥喙湯豐下鋭上珠庭晳而有髯倨身<lb/>
而揚聲臂有四肘文王龍顔虎肩胷有四乳武王駢齒<lb/>
秦始皇蜂凖長目鷙鳥膺豺聲漢髙祖隆凖龍顔美鬚<lb/>
髯左股有七十二黑子光武隆凖日角大口美鬚眉昭<lb/>
烈臂垂過膝顧見其耳晉武帝炎髪委地手過膝齊太<lb/>
祖道成龍顙鐘聲鱗文徧體梁武帝衍兩骻駢骨頂上<lb/>
隆起有文在左右手曰武陳武帝霸先日角龍顔垂手<lb/>
過膝齊神武歡目有精光長頭髙顴齒白於玉文宣帝<lb/>
<pb n="KR4e0201_WYG_164-3b"/>
洋鱗身重踝周文帝㤗方顙廣額美鬚髯髪長委地垂<lb/>
手過膝背有黑子宛轉若龍盤之形隋髙祖龍顔長上<lb/>
短下額有五柱入頂目光外射有文在手曰王唐太宗<lb/>
龍鳳之姿天日之表宋太祖正黑色方面大耳<lb/>
其閏位方隅者項羽目重瞳子力能扛鼎喑嗚叱詫千<lb/>
人皆廢王莽侈口露眼赤晴大聲而嘶反膺髙視瞰臨<lb/>
左右孫權紫髯方頤大口長上短下劉淵子聰俱猿臂<lb/>
淵鬚長三尺餘當心有赤毫毛三根長三尺六寸聰左<lb/>
<pb n="KR4e0201_WYG_164-4a"/>
耳毫長二尺非常光澤劉聰生而眉白鬚四尺餘慕容<lb/>
皝龍顔版齒慕容手垂過膝苻堅背有赤文隠起成字<lb/>
曰艸付臣又土王臂垂過膝面有紫光慕容徳額有日<lb/>
角偃月圭文魏什翼犍隆凖龍顔立髪委地臥則乳垂<lb/>
至席<lb/>
自古創業之君俱不利長子髙辛氏顓頊長子帝摯不<lb/>
善崩弟堯代立陶唐氏帝堯長子丹朱不得立立舜有<lb/>
虞氏帝舜長子不得立立禹湯長子太丁未立而卒周<lb/>
<pb n="KR4e0201_WYG_164-4b"/>
太王長子㤗伯文王長子伯邑考一肇王跡一剪商者<lb/>
也㤗伯伯邑考皆不得立秦始皇長子扶蘇不得立立<lb/>
胡亥漢髙帝長子惠帝立而絶文帝繼王光武長子東<lb/>
海王不得立立明帝魏武長子曹昂戰沒立文帝孫堅<lb/>
長子䇿無後立權孫權長子和不得立立休司馬懿長<lb/>
子師無子立司馬昭宋武長子義符廢立文帝劉淵長<lb/>
子和廢四子聰代劉曜長子𦙍前沒虜止為王符健長<lb/>
子廢立次子代石勒子𢎞為虎廢石虎長子邃宣俱前<lb/>
<pb n="KR4e0201_WYG_164-5a"/>
僇慕容儁前子死次子暐立慕容垂長子令被殺次子<lb/>
寶立齊蕭太祖長子武帝立一世而絶從子繼之梁武<lb/>
帝長子昭明早逝次子簡文代陳武帝長子死於江從<lb/>
子蒨立北齊神武長子澄弑次子洋立周文長子安定<lb/>
公立而廢少子武帝立隋髙祖長子勇廢次子煬帝立<lb/>
唐髙祖長子建成僇次子太宗立朱梁太祖晃長子友文<lb/>
墜馬死少子友貞立後唐太祖克用長子落落陣亡少<lb/>
子存朂立明帝長子從榮僇從厚立吳王楊行密長子<lb/>
<pb n="KR4e0201_WYG_164-5b"/>
渥廢次子隆演立南唐徐温長子知訓以亂死義子知<lb/>
誥立蜀主王建長子元膺僇次子衍立南漢劉隠閩王<lb/>
潮子俱不立立弟後蜀孟知祥公主子在唐不得立立<lb/>
㫤宋太祖長子徳昭自殺弟太宗立太宗亦自作創始<lb/>
長子元佐不得立立真宗契丹安巴堅子東丹王不得<lb/>
立立次子徳光金阿固達子富勒呼不得立立弟烏竒<lb/>
邁元太祖長子先沒立次子憲宗世祖長子珍戩與我<lb/>
髙皇懿文太子俱先歿然則由古及今創業之主其為<lb/>
<pb n="KR4e0201_WYG_164-6a"/>
嫡長子而得傳位及後人者僅禹子啟也亦異矣<lb/>
尚書令本執政官至隋而重大業初僅楊素一人武徳<lb/>
中冊拜太宗後絶不復設代宗朝加郭子儀固辭不敢<lb/>
當後邠寧帥王行瑜欲得之以子儀例不予加尚父太<lb/>
師賜鐵劵然自是行瑜及李茂貞錢鏐王鎔馬殷髙季<lb/>
興錢元瓘錢俶得為之皆藩鎮也楚王元佐鎮王元偓<lb/>
周王元儼皆宗室也大臣贈者以無兼官為重若趙韓<lb/>
王韓魏王是也<lb/>
<pb n="KR4e0201_WYG_164-6b"/>
天䇿上將亦唐髙特設以褒太宗者後加楚王馬殷馬<lb/>
希範皆開府如故事宋真宗加楚王元佐則虚稱也如<lb/>
周王元儼輩用以贈官北齊有贈假黄鉞至宋贈入朝<lb/>
不趨劍履上殿尤無謂<lb/>
古官名有極賤而極貴者僕射有極貴而極賤者太師<lb/>
<hi>樂官之長也</hi>以文名武者漢昭文將軍儒林校尉以武名文<lb/>
者唐有武學愽士今名有俗而官則雅者庶子洗馬名<lb/>
有武而官則文者兵馬指揮名有文而官則武者留守<lb/>
<pb n="KR4e0201_WYG_164-7a"/>
大而小者大使小而大者副使名與實不相蒙者祭酒<lb/>
古貴而今賤者宣撫招討巡檢古賤而今貴者侍郎<hi>漢趙</hi>
<hi>后通宫奴侍郎</hi>
偶見有辭上柱國者以為人臣無上不知此官始在楚<lb/>
為勲官在令尹下諸卿上隋為從一品階官在唐則為<lb/>
四品以上階官不足道也古今官名有非人臣所宜稱<lb/>
者總百揆<hi>舜禹以後司馬昭炎桓𤣥劉裕蕭道成蕭衍髙洋陳霸先楊堅李淵朱全忠俱為之蓋即</hi>
<hi>真之漸也</hi>宰衡<hi>漢王莽晉/梁王彤</hi>天柱大將軍<hi>魏爾朱榮後加爾朱兆髙歡皆辭</hi>太<lb/>
<pb n="KR4e0201_WYG_164-7b"/>
上秦公<hi>魏胡國珍</hi>無上王<hi>魏荘帝兄子邵</hi>宇宙大將軍都督六合<lb/>
諸軍事<hi>梁侯景</hi>天地太師<hi>成范/長生</hi>尚父<hi>周太公望漢董卓唐郭子儀李輔國王行</hi>
<hi>瑜五代錢鏐</hi>回天再造功臣<hi>朱全/忠</hi>皇天之下一人之上<hi>元帝師</hi>
安國相王<hi>睿宗</hi>鎮國大長公主<hi>睿宗妹太平公主</hi>
相國丞相皆秦官秉政者太師太傅太保古三公後以<lb/>
為三師位上公以太尉司徒司空為三公故也相國自<lb/>
吕不韋蕭曹後罷不設至司馬昭父子以此簒魏後遂<lb/>
因之東漢有三公而無丞相曹操父子以此簒漢亦遂<lb/>
<pb n="KR4e0201_WYG_164-8a"/>
少置渡江之後惟王導會稽王昱以序遷者三師惟太<lb/>
師為尊魏避司馬師諱改為太宰髙齊竝置而以太宰<lb/>
位太師上左右丞相位太宰上然董卓以相國遷太師<lb/>
孔光以丞相宇文㤗以大丞相遷太師大冢宰則又以<lb/>
太師為尊也元帥即漢太尉晉都督中外諸軍職也金<lb/>
為都元帥權甚重而位在三公丞相下元則至輕僅若<lb/>
今之指揮使耳至加以天下為稱則亦非人臣所宜當<lb/>
也<lb/>
<pb n="KR4e0201_WYG_164-8b"/>
相國魏司馬昭司馬炎晉司馬倫桓𤣥劉裕宋蕭道成<lb/>
齊蕭衍梁侯景陳霸先偽漢劉粲劉曜偽趙石虎石琨<lb/>
魏髙洋後周楊堅唐朱全忠皆不久而成禪代者也<lb/>
大丞相魏爾朱榮髙歡宇文㤗後周楊堅隋李淵契丹<lb/>
趙延壽韓徳讓元巴延<lb/>
天下兵馬元帥唐肅宗代宗徳宗皆以皇太子領之朱<lb/>
全忠以梁王領之肅宗為大元帥五代時錢鏐錢俶以<lb/>
吳越王領都元帥北魏初加爾朱榮柱國大將軍位丞<lb/>
<pb n="KR4e0201_WYG_164-9a"/>
相上後遂加天柱若徽稱然宇文㤗在西魏與七功臣<lb/>
為八柱國加者漸多至隋乃以上柱國為崇加而柱國<lb/>
次之唐時上柱國品遂下至第四明興始復正之以上<lb/>
柱國為正一品勲柱國為從一品勲<lb/>
漢列侯不與政而勲重者位特進後以大將軍鄧隲辭<lb/>
位加同三司之儀以後得開府辟僚屬又與三公俱開<lb/>
黄閣故曰開府儀同三司羊征南位開府謙讓不肯辟<lb/>
召是也魏晉之際太保王祥以睢陵公太保衛瓘以蘭<lb/>
<pb n="KR4e0201_WYG_164-9b"/>
陵公司徒魏舒以劇陽子老就第太保同保傅司徒同<lb/>
三司亦此意但不入官耳晉宋齊梁陳俱不輕受北魏<lb/>
爾朱世隆辭太保加同三師在三公上後周及隋改為<lb/>
勲官在柱國下有三等曰上開府曰開府曰儀同至唐<lb/>
而始復故文皇之世唯尉遲敬徳辭都督乃得加之位<lb/>
次房司空以後復為階官之最其次特進國初亦因之<lb/>
然官至太尉司徒司空而曰儀同三司名實抑何舛也<lb/>
國初去開府儀同以特進光祿大夫冠正一品是矣然<lb/>
<pb n="KR4e0201_WYG_164-10a"/>
以公卿而稱大夫如尚書再滿考階曰資徳大夫勲曰<lb/>
正治上卿其勲階亦自相矛盾不可不改正也予甞戲<lb/>
謂官至卿而稱大夫者尚書左右都御史也官止大夫<lb/>
而得稱卿者太常至尚寶也<lb/>
左傳趙簡子代衛誓師曰克敵者上大夫受縣下大夫<lb/>
受郡杜氏註曰千里百縣縣有四郡當是時縣蓋統郡<lb/>
也按堯分天下為九州舜益以十二州禹復為九州其<lb/>
所統者五等之國耳自諸侯兼并地日益以大而始有<lb/>
<pb n="KR4e0201_WYG_164-10b"/>
郡縣之名秦孝公命商鞅分秦地為四十一縣後并天<lb/>
下罷侯置守凡三十六郡而郡始改而統縣矣漢氏因<lb/>
之而兼有王國侯國武帝始復以十三州統郡國後設<lb/>
刺史權尊而秩卑若今之巡按御史至後魏末而刺史<lb/>
握兵益重遂為州牧三國晉氏往往復設將軍督軍而<lb/>
州有不領郡者郡亦有不屬州者隋煬帝悉改州為郡<lb/>
諸邑屬焉其大抵因秦之舊唐復以郡為州而開元天<lb/>
寶之際又以兵興設節度使統之其不建節者為觀察<lb/>
<pb n="KR4e0201_WYG_164-11a"/>
而亦有畿内如同華江左如蘇常不屬藩鎮者宋興藩<lb/>
鎮為虚衘而實則以州領縣其得稱為府者或以建立<lb/>
行都如魏州興唐或以天子藩封建節如宋州歸徳府<lb/>
之類蓋小則為州為軍大則為府自故相以及曹郎皆<lb/>
得次第任之重者判輕者知而南渡之後又設招討制<lb/>
置安撫以彈壓之上而宣撫尚得兼領州府盖又隠然<lb/>
唐舊矣元始以府領州縣府之大者為路縣之大者為<lb/>
州而州又有領縣者又為行省以分轄之軍事兼屬焉<lb/>
<pb n="KR4e0201_WYG_164-11b"/>
兵興之際或設行樞密院事定則否大省則有行御史<lb/>
臺小者有肅政廉訪使國朝因之罷路悉為府後降行<lb/>
省為布政司行樞密院為都指揮司行臺廉訪總名之<lb/>
曰按察司以綱維郡縣後以逺不相及復設守巡兵備<lb/>
分理之又以三司不相聨屬歲命御史稽察之巡撫都<lb/>
御史以督攝之而府體益卑矣今之異於古者州屬府<lb/>
府之上為監司監司之上為臺察而又有小未安者既<lb/>
云州而又云府名所當改定也元以行中書省故名各<lb/>
<pb n="KR4e0201_WYG_164-12a"/>
省今兩畿曰南北直𨽻則各省當云某司𨽻可也<lb/>
秦雖廢封建而功臣亦有一二封侯者見於嶧山之罘<lb/>
諸碑可攷凡列侯倫侯二等如王離王賁之類列於右<lb/>
丞相去疾上自漢以列侯為丞相武帝以丞相封侯至<lb/>
霍光廢昌邑王之奏而御史大夫誼列於四嗣侯上矣<lb/>
然九卿猶在下也自後有子侯有小侯職日就卑而章<lb/>
服猶如故按漢有王侯而無公其封王者不以一字二<lb/>
字分等第至曹操封魏公進封王而後禪代之主皆取<lb/>
<pb n="KR4e0201_WYG_164-12b"/>
法矣<lb/>
魏末定五等封郡公縣公郡侯縣侯伯子男開國者皆<lb/>
金印紫綬闗内侯在子男下猶金紫至闗外侯則銀青<lb/>
矣皆世襲晉及六朝因之自郡公而上開國則易姓之<lb/>
漸也<lb/>
元魏及北齊不受王爵而有功則别封郡公侯至有帶<lb/>
三四爵者然同姓異姓皆不得封國王而郡縣公侯益<lb/>
卑矣後周宇文㤗辭安定王遂為安定公終身而其子<lb/>
<pb n="KR4e0201_WYG_164-13a"/>
嗣位進封功臣為晉趙燕宋等國公而無郡王隋氏因<lb/>
之然郡縣公侯而下益多且賤不足計也唐以天子子<lb/>
弟封一字王稍疎而有功者如淮南趙郡江夏王之類<lb/>
文武功臣如趙國公無忌梁國公房𤣥齡之類皆得世<lb/>
襲盖自周而至唐異姓不王矣然國公郡王皆從一品<lb/>
也後至𤣥宗封安禄山為東平郡王以後王爵遂輕而<lb/>
兵馬押牙亦有封王者矣然文臣不王如故也天寶以<lb/>
後王公亦不得世襲而末年藩鎮强威逼帝室以王公<lb/>
<pb n="KR4e0201_WYG_164-13b"/>
不足重而朱全忠李茂貞李克用皆真王矣宋興復承<lb/>
唐之舊而親王郡王以宗室叙封公侯伯以文武臣第<lb/>
加不以功而以資然異姓猶不得王至徽宗舉以封童<lb/>
貫而南渡後張韓遂因之秦檜韓侂胄以執政封矣元<lb/>
承遼金之後王爵尤易真王即將相可得之明興始定<lb/>
為之等天子之子弟封親王親王之子弟為郡王皆自<lb/>
天子而下近於君者也開國公得贈王自侯而伯皆在<lb/>
正一品上雖師傅之尊班不得竝矣盖略採漢氏之意<lb/>
<pb n="KR4e0201_WYG_164-14a"/>
而加詳雖襲唐宋之名而加貴者也<lb/>
古之封户有極異者漢以城邑封侯初自二百餘户至<lb/>
萬户其一邑之徭賦悉予之子孫能休養生息者或數<lb/>
倍於初髙齊以後封爵侈而户口不繼於是别立真食<lb/>
之數大槩十之一二耳封禄止是調絹量户而計然皆<lb/>
不入御也至宋則止食本官之禄而户封實封皆以入<lb/>
衘為美觀而已歴代官制無如宋氏猥雜甚至勲階衘<lb/>
位十餘條不知實職所在元豐稍有次序亦未盡善<lb/>
<pb n="KR4e0201_WYG_164-14b"/>
設官慕古而不經者無如新莽其次宇文周莽以宰衡<lb/>
安漢公攝帝以王舜為太傅左輔甄豐為太阿右拂甄<lb/>
邯為太保後承即真後封子安新嘉辟諸孫為功隆功<lb/>
明等公以舜為太師封安新公平晏太傅就新公少阿<lb/>
羲和劉歆國師嘉新公布衣哀章國將美新公為四輔<lb/>
位上公甄邯大司馬王尋大司徒王邑大司空為三公<lb/>
甄豐更始將軍布衣王興衛將軍孫建立國將軍布衣<lb/>
王盛前將軍俱封承新章新等公凡十一公又倣堯典<lb/>
<pb n="KR4e0201_WYG_164-15a"/>
四星四嶽以命四輔月刑日徳斗平以命三公更大司<lb/>
農曰羲和又曰納言大理曰作士<hi>用作字入官</hi>太常曰秩宗<lb/>
大鴻臚曰典樂少府曰共工水衡都尉曰予虞<hi>用予字入官</hi>
光禄勲曰司中太僕曰太御衛尉曰大衛執金吾曰奮<lb/>
武中尉曰軍正又置主乗輿服御官曰大贅皆上卿郡<lb/>
太守曰大尹都尉曰大尉縣令長曰宰御史曰執法公<lb/>
車司馬曰王路又有五侯將帥左伯右伯東通靈將五<lb/>
司大夫太子有師疑傅丞阿輔保拂胥附犇走先後禦<lb/>
<pb n="KR4e0201_WYG_164-15b"/>
侮又有師友祭酒俱秩上卿又置卒正連率大尹職如<lb/>
太守屬令屬長職如都尉置州牧部監二十五人見禮<lb/>
如三公監位上大夫各主五郡公作牧侯作卒正伯連<lb/>
帥子屬令男屬長皆世有官無爵者為尹分長安城旁<lb/>
六鄉置帥各一人分三輔為六尉部河東河内𢎞農河<lb/>
南潁川南陽為六隊帥置大夫職如太守屬正職如都<lb/>
尉更名河南大尹曰保忠信卿緣邊又置竟尉以男為<lb/>
之宇文氏建六官其小冢宰以下至大夫上士一依周<lb/>
<pb n="KR4e0201_WYG_164-16a"/>
制而不能正其職也天元增設大前疑大後丞大左輔<lb/>
大右弼後楊堅執政復有左右大丞相三公六官併疑<lb/>
丞而下凡十五公矣<lb/>
先為道士仕宦者唐侍中魏徴丞相盧程先仕宦後為<lb/>
道士者唐禮部侍郎賀知章又河南參軍鄭銑朱陽丞<lb/>
郭僊舟以獻詩罷官度為道士<lb/>
先為僧而蓄髪仕宦者宋湯惠休唐賈島蔡京先仕宦<lb/>
而削髪為僧者南齊劉勰梁劉之遴張纘宋饒徳操皆<lb/>
<pb n="KR4e0201_WYG_164-16b"/>
名士也勰即著文心雕龍者法名慧地一年而卒纘為<lb/>
執政方岳之遴官禁秘以侯景亂削髪尋皆為湘東王<lb/>
所酖死又北魏元太興以西河王衛尉卿削髪名僧懿<lb/>
為僧為道而舉進士者唐劉軻前後仕宦而中為道人<lb/>
者梁伏挺為行者唐徐安貞挺安貞皆以居官有罪懼<lb/>
發故也<lb/>
由僧徑拜大位者唐左衛大將軍梁國公懷義元太保<lb/>
參議中書省劉秉忠明太子少師姚廣孝懷義嬖倖不<lb/>
<pb n="KR4e0201_WYG_164-17a"/>
足言秉忠廣孝皆名臣廣孝不蓄髪不婚娶<lb/>
由道士徑拜大位者唐嵩山于什方為正諫大夫同中<lb/>
書門下平章事葉靜能為國子祭酒鄭普思為秘書監<lb/>
尹愔為諫議大夫仍以道士服治事明邵元吉為禮部<lb/>
尚書陶仲文為少師恭誠伯<lb/>
有内職而移為將相者中書令樞密使漢官兼内外人<lb/>
者將行即大長秋有内臣而真為宰相者秦丞相趙髙<lb/>
魏太師大司馬都督中外諸軍録尚書馮翊王宗愛唐<lb/>
<pb n="KR4e0201_WYG_164-17b"/>
尚父司空中書令愽陸王李輔國南漢太師内樞密使<lb/>
龔托宋太師領樞密院事廣陽王童貫少保梁師成元<lb/>
大司徒領中書左丞李邦寧有儒臣而入為内臣者太<lb/>
史公司馬遷為中書令有内臣而出領儒臣者内侍監<lb/>
魚朝恩兼判國子祭酒南漢至狀元及第及雅士名儒<lb/>
俱先下蠶室而後得入用事抑何不幸也<lb/>
欒巴初以天閹為中黄門後陽道開通自言出列卿郡<lb/>
張平養子通於平妾因自割其勢後事苻堅至大將封<lb/>
<pb n="KR4e0201_WYG_164-18a"/>
侯號萬人敵史不載其割勢事見十六國春秋楊素弟<lb/>
約少為查所傷遂成宦者後為内史令封郡公而無子<lb/>
樊叔略長九尺被腐為髙氏給使殿省走周累典大郡<lb/>
封清鄉縣公謚曰襄見循吏傳<lb/>
女子改國號稱帝者女媧氏周武氏稱制者漢吕后女<lb/>
子封侯者女列侯隂安侯漢髙祖丘嫂鳴雌亭侯許負<lb/>
魯侯底氏子奚涓死事無子母封十九年薨已上髙祖<lb/>
封臨光侯吕嬃髙后封酇侯蕭何子嗣侯禄薨髙后封<lb/>
<pb n="KR4e0201_WYG_164-18b"/>
何夫人為鄼侯<lb/>
女子為女官者女侍中後魏元义妻胡氏齊髙岳母山<lb/>
氏趙彦深母傅氏南漢盧瓊僊女尚書魏明帝選知書<lb/>
女子為之女學士唐徳宗朝貝州宋氏五女若萃若昭<lb/>
若華若倫若憲陳後主時宫人袁大捨等女愽士宋孝<lb/>
武朝韓蘭英<lb/>
女子為男官者女將軍晉王廞起兵顧深母孔氏年百<lb/>
餘以為軍司馬廞復以己女為貞烈將軍唐行營節度<lb/>
<pb n="KR4e0201_WYG_164-19a"/>
許叔冀以衛州女子侯氏滑州女子唐氏青州女子王<lb/>
氏歃血赴義奏授為果毅陳女白頸鵶為契丹懐化將<lb/>
軍侍夫數十人<lb/>
女子執國政者齊陸太姬司綸綍者唐上官婕妤司史<lb/>
事者漢曹大家主兵者唐平陽公主洗夫人<lb/>
女子詐為男子而有官位者齊揚州議曹録事婁逞唐<lb/>
昭義軍兵馬使國子祭酒石氏朔方兵馬使御史大夫<lb/>
孟氏蜀司户叅軍黄崇嘏楊升菴詩話又有女校書薛<lb/>
<pb n="KR4e0201_WYG_164-19b"/>
濤女進士林妙玉濤乃稱謂之詞妙玉宋女童應試封<lb/>
孺人<lb/>
封爵有故加以惡名者頡羮侯劉信一本曰羮戛侯<lb/>
髙帝微時過信其母戞釡以郤帝故也不義侯子密蒼<lb/>
頭子密弑其主彭祖故也悖義將軍佞濁子符承祖元<lb/>
魏倖臣以罪斥故也違命侯李煜宋以其不降附故也<lb/>
他如宥罪歸命思赦之類亦多以降附封者若紂世鬼<lb/>
侯漢曲逆侯陳平挾術侯劉昆皆以國邑鄉名封而不<lb/>
<pb n="KR4e0201_WYG_164-20a"/>
佳<lb/>
漢又有扐節瓡節挾釐稻夷有利□氏薪館沈猷參鬷<lb/>
栗節洨夷揤裴蘭旗蒲領乎繤即來麗玆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>頃槀祖汁<lb/>
防<hi>汁音什防音方今本遂作什方</hi>閼氏沶陵南<graphic n="KR2860" url="https://raw.githubusercontent.com/kanripo/KR-Gaiji/master/images/KR2860.png" mimeType="image/png"/>陸量土軍煮棗下摩<lb/>
煇渠濕隂河綦衆利潦嫈南奅發干　鱣　蕡　缾<lb/>
猇　邔　鹵　棓　[車*犬]　膫　芒　既非郡邑而字義<lb/>
頗不明了疑即鄉亭名也<lb/>
魏武有發丘中郎將摸金校尉見陳琳檄宋廢帝復設<lb/>
<pb n="KR4e0201_WYG_164-20b"/>
此官漢西域有僮僕校尉<lb/>
謚法白虎通卿大夫有爵故有謚士無爵故無謚春秋<lb/>
之世周齊晉衞君及卿有謚大夫無謚若羊舌肸祁奚<lb/>
蘧瑗之類俱無謚也魯大夫亦有謚如臧文仲郈昭伯<lb/>
之類俱有謚也秦楚宋鄭卿無謚如百里奚孟明子文<lb/>
孫叔華元子罕子皮子産子太叔之類俱無謚也吳越<lb/>
君臣俱無謚如闔閭句踐之類俱無謚也戰國君有謚<lb/>
臣無謚秦有天下君以世臣無謚漢制列侯比於春秋<lb/>
<pb n="KR4e0201_WYG_164-21a"/>
有謚其無爵者不謚故西漢之世雖嗣侯亦謚也東漢<lb/>
之世雖三公亦不謚也晉渡江而後用司徒導言命公<lb/>
卿無爵而賢者亦予之謚無爵而謚自東晉始也處士<lb/>
之有謚自苻秦之於張忠公孫永始也其有私謚也則<lb/>
自春秋黔婁始也婦人從夫之謚也其别謚者則自周<lb/>
穆王之哀淑人始也臣有三謚則衞侯之於公叔貞惠<lb/>
文子也生而預謚則衞侯之於北宫貞子析朱成子也<lb/>
戰國之臣死無謚然生而有美號者武信武安剛成諸<lb/>
<pb n="KR4e0201_WYG_164-21b"/>
君文信侯之類是也春秋之世出犇而仕他國者有謚<lb/>
如臧武仲中行文子之類是也崔杼欒盈身為僇矣族<lb/>
已滅矣豈其故臣而為之謚抑左氏自立之也<lb/>
諡法所不載者恬漢牧邱侯石慶辟周宋辟公虒相支<lb/>
切虎之有角者漢廣陵侯劉裘蕩周晉國公宇文護<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
周衞侯姬某<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>周齊侯呂慈母赧周天王延淵明太子<lb/>
少保徐善述範漢陳文範寔私謚昌元易國武昌公何<lb/>
伯祥慧北魏廣陵王元羽一唐銀青光祿大夫司馬貞<lb/>
<pb n="KR4e0201_WYG_164-22a"/>
一公承禎傑金梁國傑忠公大<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>齊宋尹國孝齊公趙<lb/>
克脩靚周慎靚王<lb/>
有謚而無釋義者彊梁光祿大夫江革尅北漢定陶男<lb/>
慕容契傾唐左散騎常侍房式愷周康國公栁帶韋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
周大右弼代王宇文達方周姑臧公令狐瑾道遼道宗<lb/>
洪基興遼興宗宗真熙金熙宗亶我明熙祖淳我明淳<lb/>
祖哲宋哲宗徽宋徽宗寧宋寧宗又秦寧公明中山武<lb/>
寧王達制漢髙逺侯丙猜剻成侯周渫祗漢衍侯翟山<lb/>
<pb n="KR4e0201_WYG_164-22b"/>
恒我明恒皇帝敷漢定侯劉越栁侯劉罷師崇漢崇帝<lb/>
<hi>桓帝父</hi>夏崇宗乾順慶南唐慶宗李榮後周慶祖郭簡敢<lb/>
唐武都公權萬紀頌漢臯虞侯劉顯宜梁梁都侯韋放<lb/>
穀漢祁侯繒賀式漢士軍侯宣義代唐代宗勝漢河陵<lb/>
侯郭容衍漢邯會侯劉仁賁漢戚侯季長申周陳侯媯<lb/>
犀侯于漢栁侯劉自為安郭侯劉傳富息漢盧水侯劉<lb/>
爵冲漢冲帝晉宋十四王野周大前疑越王宇文盛聞<lb/>
周滕王宇文<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>僭周右大丞相趙王宇文招專唐尚書<lb/>
<pb n="KR4e0201_WYG_164-23a"/>
宋慶禮初謚繻周鄭伯姬駘替梁上黄侯蕭曄脱陳西<lb/>
豐侯周敷闇周太子太傅斛斯徴利周陳侯媯曜驕梁<lb/>
中書令蕭子顯蔡髙陽公許敬宗刻漢成安侯郭賞惑<lb/>
周陳王宇文純義明髙文義穀康武義茂才靜北魏靜<lb/>
帝又李文靜憲略宋賈武略逵元張武略𢎞靖初謚釋<lb/>
義謀略計畫也可以證楊用脩之謬真宋真宗周魯侯<lb/>
姬濞晉蘭陵世子衞恒考周王嵬魯侯姬酋漢平昌侯<lb/>
王接<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>川王劉尚等四人𤣥唐𤣥宗明𤣥皇帝博唐陳<lb/>
<pb n="KR4e0201_WYG_164-23b"/>
國公竇抗仁漢一皇宋元明三宗一祖隋唐國公李昞<lb/>
慎周衛侯姬頺陳侯媯圉戎漢煇渠侯應<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>寛梁廣信<lb/>
侯蕭映素宋宣徳郎徐節素積初謚濟金都國定濟公<lb/>
完顔滿都赫伯唐宋國蕭貞褊公瑀智元武都智敏王<lb/>
茂蘇蘇<lb/>
有謚忠孝者唐太原王武士艧郇國公韋陟也有謚文<lb/>
質者宋博羅主簿羅從彦也<lb/>
穅今謚法不載而漢中山靖王孫昆侈嗣王薨謚曰穅<lb/>
<pb n="KR4e0201_WYG_164-24a"/>
音與糠同惡謚也好樂怠政曰穅又有安陽侯劉延被<lb/>
陽侯劉偃臯虞侯劉定謚亦同<lb/>
天子為臣下作碑者唐太宗為魏徴髙宗為李勣𤣥宗<lb/>
為張説徳宗為段秀實宋太宗為趙普仁宗為李用和<lb/>
神宗為韓琦國朝太祖為徐中山達太宗為姚恭靖廣<lb/>
孝孝宗為張昌公巒而己<lb/>
古有稱金貂者常侍侍中揷貂以金為柱也漢稱金紫<lb/>
者金印紫綬也其後江左入衘曰金紫光禄銀青光禄<lb/>
<pb n="KR4e0201_WYG_164-24b"/>
猶此意也唐所謂金紫者紫衫金帶也又賜紫及金魚<lb/>
袋後元復以金紫銀青入衘國初亦因之印在秦漢以<lb/>
為佩服之章至六朝尚因之故至小其丞相列侯不過<lb/>
寸餘不以施奏牘也唐用龜魚以代印而印用之奏牘<lb/>
矣至明而印之寸分加大矣明之所謂綬非綬制也芾<lb/>
也其牙牌則以代印及龜魚也古王公列侯皆金印丞<lb/>
相將軍亦金印今法親王金寶一二品銀印餘皆銅印<lb/>
古印列侯存者多銅印人不能曉所謂按古賜印外許<lb/>
<pb n="KR4e0201_WYG_164-25a"/>
得自製銅木牙印盖倣印製而為之金銀印不能存而<lb/>
銅獨得存故也<lb/>
唐時將相告身用金花五色綾紙至宋則用織成花綾<lb/>
以品次有差宋勑俱草書後用三省長官僉押尚書印<lb/>
然無御寶當時每授官則有之至國朝考最始給與一<lb/>
品至五品皆誥六品以下勑花色殊異公侯一品玉軸<lb/>
伯及二品犀軸三品四品鍍金軸餘角軸内惟御寶加<lb/>
於年月之上其特使則有勑勑用小龍墨欄黄紙<lb/>
<pb n="KR4e0201_WYG_164-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷一百六十四<lb/>
</p>
<p>
</p>
  </div>
</body>
</text>
</TEI>
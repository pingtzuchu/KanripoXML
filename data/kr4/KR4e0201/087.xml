<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻八十七</head> <lb/>
    <p>
<pb n="KR4e0201_WYG_087-1a"/>
欽定四庫全書<lb/>
　弇州四部稿巻八十七<lb/>
　　　　　　　　　　　　　明　王世貞　撰<lb/>
文部<lb/>
　墓誌銘五首<lb/>
　　明嘉議大夫雲南提刑按察司按察使虛江張公<lb/>
　　墓誌銘<lb/>
故雲南按察使張公以萬厯元年五月卒予時起家楚臬哭<lb/>
<pb n="KR4e0201_WYG_087-1b"/>
公而後行其孤志熈等用十月葬公於邑西業圩阡又踰月<lb/>
而予被召還里乃受邑人歸子之狀而來請誌銘曰治命也<lb/>
夫張公少長於予一紀餘同鄉薦又十五年而同予弟懋成進<lb/>
士又十年而予叅浙省從公後知公者宜莫若予安敢辭按狀<lb/>
公諱憲臣字欽伯其先晉陵人有贅於崑山者遂家焉世世力<lb/>
田孝弟至公父府君洪有隠德嘗之嘉定得遺金數餅為迂<lb/>
歸以俟亡金者授之金即馳去一日輟耕壠上有相者過而指<lb/>
府君曰是夫當顯顯乃以子故府君笑曰吾家世農安所<lb/>
<pb n="KR4e0201_WYG_087-2a"/>
取顯耶公時為兒從傍聞之竊沾沾喜就里塾師吾伊<lb/>
不絶矣公業成為諸生久次其成薦復偃蹇南宫試者<lb/>
久之而能不以戚欣見貌益砥節於學田進士謁選得<lb/>
南昌令人或虞公寛大不任劇曰令可拜跽稿也且倖<lb/>
相地何以處之時南昌饒積牘牘數倍他縣而黠吏欲<lb/>
以事嘗公則爭操牘緩急雜而進之公第行其急者而<lb/>
抵緩者地曰胡足溷乃公也後不以序進立抶汝矣吏<lb/>
咸吐舌稱伏神明邑事大治近地時中大盜公出循行<lb/>
<pb n="KR4e0201_WYG_087-2b"/>
鄉落見長老問所苦人人自喜謂張公全活我又清狴<lb/>
犴之宿稱寃者十餘即鷙擊無以難也公胡髯腹便便<lb/>
造請臺省諸公間亦不廢諸公日益賢重公曰得數張<lb/>
令吾曹不安枕耶而有段御史某者勢張甚一日顧公<lb/>
語縣羡金若干吾欲有所餽謂倖相也公徐曰縣無羡<lb/>
也御史怒謂南昌令不奉檄覽訊諜而稱無羡公前謝<lb/>
曰此乃三殿工羡也縣不敢置他羡御史益怒詬詈不<lb/>
絶公起自如御史以廵按滿夤緣監軍事再上疏有所<lb/>
<pb n="KR4e0201_WYG_087-3a"/>
推薦不及公而公益以治理流聞即倖相亦語人張令<lb/>
似不識吾家家亦不識張令無何倖相與御史後先敗<lb/>
而公用卓異召拜工科給事中即上疏四事平賦役脩<lb/>
水利重守廵謹隄防公故家東南於東南計尤切時方<lb/>
脩邊備公謂即武庫甲仗將士司命奈何一切属中官<lb/>
宜付外給事御史得覈之又謂兩畿試不宜諉司訓老<lb/>
生能失士咸報可公自吏科右給事遷刑科左持節封<lb/>
唐山王充正使給事中之得正為使自公始也還晉户<lb/>
<pb n="KR4e0201_WYG_087-3b"/>
科都給事中三上䟽論國漕大計下所司行之公自起<lb/>
小官驟貴重然恂恂益務為恭謹不以白簡故加朝紳<lb/>
色而其於國家計尤毖眘有指樹數馬風諸公卿翕然<lb/>
稱之至出為浙江右叅政相驚謂曰張公長者胡遽離<lb/>
瑣闥也公於職分守金衢嚴三郡嘗平礦寇大將軍用<lb/>
師閩多倚義烏人而義烏人益驕橫竊相從剽攻椎埋<lb/>
不休公錄其豪以自隨而餼之躬為訓練成師曰子去<lb/>
盜而為縣官用抑何貴也建德學宫燬公捐奉以先其<lb/>
<pb n="KR4e0201_WYG_087-4a"/>
新者盖學成而諸生有膺薦者矣公為叅政三歳始遷<lb/>
雲南按察使垂入境黔國公橫而欲用故事責三司苛<lb/>
禮公使人語之曰公安得稱故事夫豈昔日黔公也望金<lb/>
馬門若九天上而欲輕加其從臣乎尋謂其僚曰禮如<lb/>
是足矣尋甸土酋没而其妻安攝政移欲得四川酋某<lb/>
夫之公獨曰安攝而私其土之人固恒今不虞失土耶<lb/>
毋亦奸人詐為諜以搆難乎勿許便俄詐露竟知非安<lb/>
意也公在諫垣日以推轂賢士大夫為主然不欲使知<lb/>
<pb n="KR4e0201_WYG_087-4b"/>
之而其所繩糺絶少恒曰吾奈何以耳語輕折天下材<lb/>
顧獨劾一都御史苛暴好殺㑹有奥主得不罷而都御<lb/>
史驟遷至八坐與相而握銓者比遂因上計誣斥公歸<lb/>
公聞命之後日即行滇以饒貨甲天下公無所擕顧獨<lb/>
拔士之宦滇而不能歸者悉傳置之人謂公即廉奈何<lb/>
借他人裝而重我行李也公笑不答當是時田畯市叟<lb/>
咸喜得一當公為壽至詞翰之社雀躍思御而竟病痱<lb/>
矣痱一歳省可能起行忽宿瘤潰不止久之卒年六十<lb/>
<pb n="KR4e0201_WYG_087-5a"/>
有二耳府君洪贈徵仕郎母管贈孺人娶於浦封孺人<lb/>
子男二長即志熈太學生浦出也娶於方前長史築女<lb/>
次志美邑諸生娶李鄉進士希直女女二長適朱應龍<lb/>
次適陸養廉夭孫男一孫女一公為人寛仁恭儉出天<lb/>
性即所造請毋論其可者其不可者亦訥然不欲見口<lb/>
也所推遜亡論豪長軰即兒稚唯恐其失之也五六歳<lb/>
喜為詩至老而吟灑不倦雍容和平得大厯貞元遺㫖<lb/>
然不欲為人出之間有能舉公詩者輒面赤囁嚅欲避<lb/>
<pb n="KR4e0201_WYG_087-5b"/>
去以故其詩存者千餘首奏議公移雜文若干卷鐍之<lb/>
笥而行者僅紀游二稿而已王元美曰張公之為長者<lb/>
乃爾吾聞之明興崑有王君良事髙皇帝為陜西按察<lb/>
使髙皇帝揭其名於殿楣而目之敦厚其所為長者狀<lb/>
非一今乃併張公二矣其官同其祿壽不配德又同世<lb/>
無有能名王君者如張公可以瞑矣銘曰<lb/>
漢有東陽侯張相如稱長者公豈其苖裔耶何其德之<lb/>
似也明之始季崐人為觀察使而長者二百年而公始<lb/>
<pb n="KR4e0201_WYG_087-6a"/>
與王君二之壽不德嫓行不祿配乃所優乎其餘而昌<lb/>
厥嗣者王君殆無是耶我銘公幽以徵夫世世<lb/>
　　中憲大夫雲南提刑按察司按察副使沙溪曹公<lb/>
　　暨配顧恭人合𦵏誌銘<lb/>
盖嘉隆之際有直臣焉曰按察副使曹公逵而曹公之<lb/>
為御史也甫朞而挾其儕糺故佞宰汪不法語峻甚上<lb/>
杖之五十謫外而亦為絀宰汪以解公方卧兩緹騎嚢<lb/>
過宰汪第忽挺立指而詈曰若尚能肩脅入長安門耶<lb/>
<pb n="KR4e0201_WYG_087-6b"/>
徐徐步歸邸待命得隨州判官而前是君按司𨽻有林<lb/>
某者游權貴間以事請賕公寘之法而翟某者為林奥<lb/>
主迫以權貴書居間復寘之法京師目相攝强項曹矣<lb/>
而公之判隨州也属暴水公督焦嶢之民以俸緡倡賞<lb/>
格賞援者所全活無筭攝蘄水令章聖皇太后梓宫歸<lb/>
顯陵當道蘄水郡縣責供張甚急公第飭吏民手板水<lb/>
次已公服前引常廪外不庀一錢曰吾蘄水非中貴人<lb/>
外藏也中貴人問而知為公驚曰是故强項曹耶猶嵓<lb/>
<pb n="KR4e0201_WYG_087-7a"/>
然御史㑹風便引㠶去而公遷南城令為真矣公之令<lb/>
南城善狀非一而大者若汰方廂役崇學校邑有婦貞<lb/>
暴於淫姑以死者公詗得狀聞於上而旌之至公遷去<lb/>
南城與蘄水人後先為生祠以祀公至今勿絶公為南<lb/>
繕部主事遂遷郎中領蘆洲公領蘆洲而蘆利𤓰剖之<lb/>
官民豪不得從中牟尺寸矣凡三年而遷知廣州府廣<lb/>
㑹府吏弊蝟集公一切以惠文埽之若洗始公令南城<lb/>
而御史汰以苛禮望公公拂衣出曰吾御史豈而比耶<lb/>
<pb n="KR4e0201_WYG_087-7b"/>
以是頗得難上聲而公繇廣入覲順德丞趙某夜行金<lb/>
贐怒叱出之㑹公至自覲趙丞坐賕露臬司以属公公<lb/>
治極法且抵罪而廵按楊御史故與丞有連欲有所縱<lb/>
舍公持之益力御史恚而色加公公曰趙丞善行金舍之<lb/>
固當亦竟拂衣出而御史業已中阻監司有恨公者為<lb/>
陰喝曰守飛書燕中道矣則又曰守俟三司集廷欲辱<lb/>
公矣御史窘乃誣公它罪狀詔即就訊而公上疏自白<lb/>
竟得雲南守而丞及御史相繼罷謫搢紳快之公守雲<lb/>
<pb n="KR4e0201_WYG_087-8a"/>
南雲南亦㑹府其治如廣以最聞遂擢其省按察副使<lb/>
治兵備臨安夷酋普憲阻兵公奮身請以所部深入憲<lb/>
巢卒縛之而撫使者王某以非初議格其功更為飛語<lb/>
聞當調公遂歸人謂公調不當更内地耶且久資以非<lb/>
時擢耳公笑曰吾往者白吾衊而今不白者不吾衊也<lb/>
且吾官三十年而幸有老母在而忍倍母出也公家居<lb/>
不以非時謁守令即守令或宗戚之顯重而過舉者面<lb/>
斥之不少假亦素熟公為人無忤也公少貧為諸生日<lb/>
<pb n="KR4e0201_WYG_087-8b"/>
一粥自給及其貴而老非客至不三簋客或風公力不<lb/>
能恒三簋耶公謂視諸君誠儉然視吾諸生時則已豐<lb/>
公時有所過從野父濁醪豆羮懽然道故無間也所娶<lb/>
顧恭人佐公起田間辟纑供養姑旦夕以安公於讀公<lb/>
貴而恭人有子曰巽學甫冠成鄉貢公逺宦不能問家<lb/>
恭人能操什一贏授巽學家日益裕顧居平亦二簋衣<lb/>
不曵地謂巽學曰吾非畏而父嫌也性故安之然公性<lb/>
不好施而恭人特好施楮鏹匱則緼袴簮珥繼之非姻<lb/>
<pb n="KR4e0201_WYG_087-9a"/>
族而孀獨食於恭人者不易指數然恒秘之不使公知<lb/>
也恭人先公二歳卒以隆慶己巳得年七十六公卒以<lb/>
隆慶辛未得年七十有七公字履中其先為常熟福山<lb/>
人已徙邑之沙溪後割沙溪属太倉遂為太倉人因自<lb/>
號曰沙溪其為諸生治易有聲舉嘉靖乙酉郷貢至己<lb/>
丑而成進士授南太常博士以滿考贈父文林公振綱<lb/>
如其官母朱太孺人有丈夫子五巽學即恭人出娶於<lb/>
顧繼唐次晉學娶於王封右諭德夢祥女次益學娶於<lb/>
<pb n="KR4e0201_WYG_087-9b"/>
王太學生懋學女次乾學聘葉庠生侗女次漸學聘吕<lb/>
膠州同知道煇女女二一配太學生歸道一未字晉學<lb/>
益學及長女則媵陸氏出乾學漸學少女則媵嚴氏出<lb/>
恭人撫而子之如已有孫男三繩武繼舉鄉薦娶於王<lb/>
故進士一誠女餘二未名晉學出曽孫男一申錫聘於<lb/>
顧太學生咸平女曽孫女一許聘張選部振之子逅則<lb/>
皆繩武出也巽學等將以是年某月某日厝公暨恭人<lb/>
鹿鶴涇之西阡以俟葬而謁余銘公視余不佞大父行<lb/>
<pb n="KR4e0201_WYG_087-10a"/>
而往者罷鎮之歳實相繼歸浮沉里社中稱爾汝懽而<lb/>
今已矣雖然知公深者則莫如不佞是宜銘銘曰<lb/>
世好媕阿强名公激世好奓靡强名公嗇賢者稱德公<lb/>
亦自得曰儉曰直劑直以温導儉以仁是唯恭人藉公<lb/>
之餘以庇公子孫<lb/>
　　明中憲大夫雲南等處提刑按察司按察副使九<lb/>
　　華楊公墓誌銘<lb/>
盖予讀楊公狀而悲之當公之守真定也見亡不以天<lb/>
<pb n="KR4e0201_WYG_087-10b"/>
下第一者而一撫臣欲中公以快當事意輒論罷公夫<lb/>
以天下之好不能勝一人而公就屈即所恃者天耳而<lb/>
亡何事竟白公當復故官然復官之命下而公先已卒<lb/>
矣語云天道無親常與善人公所恃者天歟非耶公守<lb/>
真定為三輔最大郡庭五州二十七邑之長而臨之而<lb/>
上乃有諸督撫臺察兵廵見臨者以十數又當東西孔<lb/>
道冠盖羽檄肩摩即守食寢弗遑也而公素彊力自勵<lb/>
又嘗為李官讞斷益習吏抱案請署公先所急者次第<lb/>
<pb n="KR4e0201_WYG_087-11a"/>
呼署而抶其不當請者曰太守迺為滑胥作地耶諸州<lb/>
邑受約束者以次授案去兩造紛爭前而呶公不顧第<lb/>
擿其中要窽呼一二把訟大猾厲聲曰而不吐實立碎<lb/>
汝首矣以故公所聽訟不數語而决故事守以夜分臨<lb/>
讞公之始至猶旰非久而崇朝矣郵置供張甚設其造<lb/>
請諸公不避寒暑然所饋不過算器食自恒賦外一不<lb/>
以煩吏民而㑹敵騎入紫荆畿輔大震公行視郡三面<lb/>
皆土城歎曰地幾不與敵共耶顧郡有羡錢若干千緡<lb/>
<pb n="KR4e0201_WYG_087-11b"/>
及曠吏脱騎俸給悉籍之以白於臺請因石於山因陶<lb/>
於土度三面咸甓石之不匝月而畢趙民忘興公又益<lb/>
濬濠及築滹沱廢堤以外拒水而内䕶濠久之滹沱挾<lb/>
霖雨而水横來爭堤且潰公督僚吏多益置土牛竹楗<lb/>
之類捍之而身露立城上慷慨為文以禱及禱而水有<lb/>
若青羊者一目獨角卬首而逝水亦隨減當公之出禱<lb/>
也民之薄於堤者以千數丙夜不辨色號呼請救忽故<lb/>
神祠光熒然有二燭浮出因傅炬以免咸加額稱公神<lb/>
<pb n="KR4e0201_WYG_087-12a"/>
君神君云而公又奏蠲其歳賦之半諸上賦金郡例有<lb/>
火耗或至十之三以供守費公一切革之民益用大悦<lb/>
謳謡載道而前所謂撫臣者不欲言其人故公同年進<lb/>
士也與御史不相能属公伺其狀公念已守土大吏安<lb/>
可首䑕鬭兩監司但委曲引大體覬消其嫌而御史内<lb/>
材公所措置多與謀㑹滿首薦公而劾撫臣所私者撫<lb/>
臣大望公謂背我而新鄭公當國惡故相為公鄉人嘗<lb/>
道出真定以言微嘗公公逡廵謝不敢知而撫臣者故<lb/>
<pb n="KR4e0201_WYG_087-12b"/>
新鄭客窺得之大喜謂公竒貨可居矣公嘗脩郡城垣<lb/>
學宫陰陽醫藥公署度之費無所出㑹有倉羡粟四百<lb/>
石公以付工使計受直曰亡所事請也而公既遷雲南<lb/>
按察副使以去則用前事疏奏公謂有所乾没當罷詔<lb/>
聽歸就覈公道聞之笑曰太守有州五邑二十七為三<lb/>
十二城一嚬而城可百金乃愛此紅腐粟耶且撫臣眈<lb/>
眈欲肉我而自此腐粟四百石外不能以毛髮衊我彼<lb/>
猶人也吾安所解耶公乃歸耕楊扇與其諸從季飲甚<lb/>
<pb n="KR4e0201_WYG_087-13a"/>
懽然以數飲得脾疾久之寖革貽書陳懿德先生謂受<lb/>
上恩無以報即不我白我無所愧地下也竟卒而所論<lb/>
公事下彼御史御史責問諸將作受直咸有狀因延見<lb/>
吏民詢公賢否吏民叩首流血謼曰楊使君僅飲一杯<lb/>
水而奈何以腐粟衊之或謂使君即不白我曹願得死<lb/>
代御史乃上疏略曰雲南按察副使故真定守道亨材<lb/>
而廉守也廉者必不盜倉腐粟材守而貪亦必不須此<lb/>
倉腐粟且粟授直工工皆有狀詔特復公按察副使以<lb/>
<pb n="KR4e0201_WYG_087-13b"/>
示優而公不及見矣公頎而長身風骨聳秀而温然謙<lb/>
卑長者性孝友居父怡山公母平宜人喪以毁瘠聞事繼<lb/>
母馮太宜人共養腆備諸弟道通軰咸依公所以撫教<lb/>
甚篤而其逝者子其孤亡間也既以貴念獨居饒而使<lb/>
區困役日就約因割腴田六百畆助之以故公病而里<lb/>
中人為飯僧禱神殁而巷哭聚弔若市然公少年為諸<lb/>
生則已有聲數試有司數不利著博士家言凡數萬餘<lb/>
始得解又踰年始成丙辰進士授行人出使諸藩以秉<lb/>
<pb n="KR4e0201_WYG_087-14a"/>
禮最其官當遷為給事御史而居與御史大夫隣大<lb/>
夫之奴與他惡少訽而誤謂公奴也間之僅得刑部<lb/>
某司主事稍遷員外郎以至某司郎中公極精勤於<lb/>
職當是時西曹郎名能法比者亡如公其名善博士<lb/>
家言至古文辭亦亡如公竟不調而以積資僅得守<lb/>
守而始得大郡然其遷副使則在萬里外甫遷而劾<lb/>
繼之劾甫白而公已卒公真無天哉悲夫陳先生曰<lb/>
山海經所稱泰戲之山滹沱之水出焉有獸如羊一<lb/>
<pb n="KR4e0201_WYG_087-14b"/>
角一目其名䍶䍶公所禱而見者耶彼猶獸也而能<lb/>
使水随而退者何也神祠之燭胡自出而應公以出<lb/>
千夫於溺且聞之趙民旱公再祈而再得雨則公不<lb/>
謂無天也余與公善故不辭而為之誌若銘公字豫<lb/>
甫别號九華山人其先避世於華亭之修竹鄉遂家<lb/>
焉子孫益蕃衍環澱湖而居者亡他楊而邑人以區<lb/>
為扇遂稱為楊扇君所自産也父即怡山公母平繼<lb/>
母馮俱以公刑部郎貴贈封公娶上猶令唐次賔女<lb/>
<pb n="KR4e0201_WYG_087-15a"/>
封宜人置貳俞氏黄氏有子繼芳娶沈氏叅議啓原<lb/>
女繼美為弟道貞後娶趙氏諸生世華女俱郡諸生<lb/>
繼善聘張氏光祿秉一女繼茂聘李氏鴻臚豫亨女<lb/>
繼英聘王氏為予弟祠部世懋女女三適太學生吳<lb/>
騂諸生項成芳潘雲樞三女與最少子皆唐宜人出<lb/>
而繼芳繼美繼茂則黄出繼善俞出也公生以嘉靖<lb/>
癸未十二月十五日卒以萬厯癸酉六月二十七日<lb/>
得年五十有一墓在修竹之新阡狀譔自陳先生而<lb/>
<pb n="KR4e0201_WYG_087-15b"/>
予之銘曰<lb/>
公神無所不之乎是不於趙必於吳歸而德於吳之<lb/>
鄉出而德於趙之都以使其人祀之宫而哭之途曰<lb/>
吳鄉先生而趙賢大夫於戲<lb/>
　　中順大夫山東按察司副使少谷温公墓誌銘<lb/>
温公之在文登也余自海上走一介訊公而得公報<lb/>
書報書之踰月而公移罷又踰月而訃公卒葢又五<lb/>
年而余奉命來撫鄖為公之鄉弔公而猶未葬也<lb/>
<pb n="KR4e0201_WYG_087-16a"/>
嗚呼傷哉貧也余乃謀於公之子應龍輩窀穸於龍廟<lb/>
山之陽樹之檟而公弟真陽令如春以状來請誌銘<lb/>
㣲狀余寧為不悉公也公之成進士至殁凡十有八<lb/>
年為行人則一使荆襄為御史則一按鹺吳越再按<lb/>
秦三仍按吳為按察副使則治海道所至皆卓然有<lb/>
聲績而其却荆人金也荆人至今能道之其按鹺而<lb/>
塲人暴中倭不登課公申飭舊制為稍通融期限以<lb/>
蘇其困立保甲法叅而伍之俾人自為守搜捕姦猾<lb/>
<pb n="KR4e0201_WYG_087-16b"/>
及邏卒之因而利者課自是驟登額逾於承平時而<lb/>
公所治繕理城隍築海圩閘堰數十百計其按秦益<lb/>
自標樹風采至則論同州守某寳雞令某等貪酷狀<lb/>
遣戍削籍有差守令望風解印綬去猾吏大豪一切<lb/>
受法不寒而栗公顜求邊所以計婁絀者前後凡二<lb/>
十事條上之報可公又行刺得某大帥蠶食吏士佐<lb/>
冦為虐某裨帥不畏大帥而畏冦狀悉劾罷之至督<lb/>
撫重臣亦有緣而謫削者邊吏大惴無敢飾情以見<lb/>
<pb n="KR4e0201_WYG_087-17a"/>
益治軍軍聲實俱振而敵亦竟公代無敢深入公又<lb/>
上宗藩七事若補祿糧肅闗支正體統嚴門禁尤其<lb/>
要者其仍按吳則益熟于其利便而於職得兼治大<lb/>
小諸吏有熟公者轉相告報毋為撓温公三尺為而公<lb/>
以為吳所重於天下者以賦而其利之最大者水則抗<lb/>
疏委能吏丈畝里毋伏田田毋伏賦賦而不田者蠲之<lb/>
田而不賦者益之且督諸治河官以農暇開濬水稍稍<lb/>
受職矣公又論罷副總兵一人武吏益戢吳以大治然<lb/>
<pb n="KR4e0201_WYG_087-17b"/>
用事者以公治秦嚴鮮所縱舍而公不安於臺矣其治<lb/>
海道而属登萊與遼之亡命交匿於諸島時時出剽掠<lb/>
以自益議謂擊之則慮起兵<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>勿擊則二郡繹騷無已<lb/>
時公用楊守起元議外揚軍聲以脅之而使指揮湯詔<lb/>
等之田横王世祿之長山裴虞度之崆峒李承暘之劉<lb/>
公千户黄汝忠之抗灰諸島召其豪長者諭之曰與若<lb/>
期一月來受署為良民不者温公大軍立殱汝矣衆皇<lb/>
恐咸來謁公拊循之為上書二臺編保甲給田起税通<lb/>
<pb n="KR4e0201_WYG_087-18a"/>
互市開闗梁禁爭鬬島人彬彬約束比内地矣属暑郡<lb/>
太旱公齋三日而禱立㴻公既露禱雨中又以暑故不<lb/>
為雨具寒内侵遂得疾其民相率狂走告神曰大夫為<lb/>
民請雨神幸予民以雨而予大夫以疾非類民今敬為<lb/>
大夫請命果小間公念<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>不任疾疾又不任事即自劾<lb/>
歸且就道已而曰吾守土臣也敢去事歸乎強疾以待<lb/>
甫得請而公革矣然猶手書諸郡邑毋汜祭毋賻祭吾<lb/>
不而享也賻是死而僇我也公諱如玉字孟醇别號少<lb/>
<pb n="KR4e0201_WYG_087-18b"/>
谷其先世志海隨人而以戍贅河南之桐栢王父淮徙<lb/>
籍鄖遂為鄖人父文林公昕娶於左孺人而生公文林<lb/>
公之為諸生甫著也而公十四亦補諸生郡守許某竒<lb/>
公才欲壻之弗果明年有孫提學者按部試公以為第<lb/>
二人既見而笑曰吾欲冠若以若少疑之今果然自是<lb/>
凡再楚試皆不利而最後我先公廵按楚公遂與薦歸<lb/>
及襄陽得文林公訃盖絶食七日而抵䘮所撫棺大慟<lb/>
曰天乎誰令我以一鄉書易吾父也公之舉進士而䘮<lb/>
<pb n="KR4e0201_WYG_087-19a"/>
王父淮已又䘮左孺人毁瘠時有加自是得心腹間疾<lb/>
矣公之一為御史三按部又一為海道皆名持憲其居<lb/>
鄉絶不通官府其居官絶不通家問以故病三月且死<lb/>
而其家不知也公生以嘉靖戊子卒以隆慶己巳得年<lb/>
四十有三初娶於鍾早卒贈孺人繼娶其從姊封如之<lb/>
丈夫子三長即應龍郡諸生娶主事黃元吉女次應鵬<lb/>
聘舉人江以淇女次應嶽聘知縣李嶽女女三俱幼世<lb/>
貞曰公婁為執法大吏所至有聲績豈偶然哉旱禱而<lb/>
<pb n="KR4e0201_WYG_087-19b"/>
㴻卒以勤死合於古祀法矣乃其臨殁而約束郡邑毋<lb/>
令汙我為也此何下結纓易簀哉盖公之舉於先公也<lb/>
差殿而始按吳鹺先公属大故藁葬諸知名士咸自避<lb/>
晦削門下籍而公走使二百里而來以金助繕墓不佞<lb/>
兄弟盖三辭而公三進之曰吾為吾之師而已夫是以<lb/>
無虞於松楸而㑹先帝賜詔洗雪公復從林中丞潤上<lb/>
書請予故御史大夫贈諡不報不佞兄弟以謝公公曰<lb/>
甚愧上書吾為吾之師而已公之篤於倫理類如此是<lb/>
<pb n="KR4e0201_WYG_087-20a"/>
宜銘銘曰<lb/>
天道無親常與善人此言是耶則何以子之民而殉子<lb/>
之身非耶則子之子孫其振振而子之名與余言而偕<lb/>
不泯<lb/>
　　故建寧守張公墓誌銘<hi>代家君</hi>
始吾女女建寧公孫也癸夘謁建寧公里中公老矣與<lb/>
之語響應大要非今時人也徐而察其指嘅然不能盡<lb/>
遺世者去公之五年公卒又六年而公諸子一桁軰徵<lb/>
<pb n="KR4e0201_WYG_087-20b"/>
其從父贑州君之狀來乞銘墓道公張氏諱文麟字公<lb/>
瑞嘗為建寧守罷去故稱建寧公學者或尊為端巖先<lb/>
生其先常熟人也髙祖以平生粹中粹中生武邑教諭<lb/>
懋懋生封主事湯民民生公公生而秀頴異凡兒五歳<lb/>
嘗戱緣其祖母韓夫人衣不休遽問兒何為者公答曰<lb/>
他日周行四方度如是耳韓夫人大竒之十五則已為<lb/>
諸生善属文有聲前令楊名甫使從博士受三禮親為<lb/>
共餼而久之公遂以明經薦應天冠諸能言禮者時年<lb/>
<pb n="KR4e0201_WYG_087-21a"/>
二十三明年乙丑舉進士髙第當脩孝宗實錄采故事<lb/>
諸繇髙第選馳傳行郡邑公得浙江還上事太史多所<lb/>
稱遂擢刑部廣東司主事司所治金吾緹騎於它曹號<lb/>
劇難舉選愞者至取風㫖首䑕觀望而獨公伉以惠文<lb/>
彈治之尚書雅重公故事諸曹郎習亭疑法專平敏斷<lb/>
者選治尚書章奏公遂治尚書章奏属安化王叛就捕<lb/>
而中貴人瑾私之陰喝有所上下公業自如亡何瑾亦<lb/>
敗下司冦獄公議大逆無道上詔可是時太宰聞公與<lb/>
<pb n="KR4e0201_WYG_087-21b"/>
公同舍郎也寔共治瑾獄所傅爰書稱天下以為廷尉<lb/>
絜令云而瑾從子二漢者尚幼衆疑其誅且寛之以属<lb/>
公公持不可曰瑾為誰反耶即罪坐所繇繇二漢竟坐<lb/>
誅而他族属可三十人嘗别籍矣深<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>者窮治謂宜從<lb/>
坐公又持不可曰此不與於瑾榮者也别以次減死論<lb/>
時變起暴猝人人持意行法而公獨多所裁正雖尚書<lb/>
亦自謂不如秩滿遷山東司員外郎再遷四川司郎中<lb/>
南海梁次攄者相某子多賊殺村邑民家所讎郡邑心<lb/>
<pb n="KR4e0201_WYG_087-22a"/>
知之不敢决公奉璽書往勘且置對次攄殊不自意倨<lb/>
就公公怒叱曰携而父來耶而敢研研然見我也劾抵<lb/>
罪因悉劾先後佐次攄獄者還遇主事公䘮俄遷吉安<lb/>
守不拜服除改建寧守建寧閩饒郡也公至始大欲持<lb/>
廉潔風之捃束吏猾不假毛髮抑兼并裁濫共其豪右<lb/>
恒衣食鰥寡而治乃以其暇創名宦祠學宫梓鄉大儒<lb/>
真先生集行之博士弟子貧不能自存者月受守囊奉<lb/>
錢吏部數言建寧守最當遷而公豪不能折從上官間<lb/>
<pb n="KR4e0201_WYG_087-22b"/>
有所牴牾因遂萋斐公公不懌再上書乞歸養母太夫<lb/>
人不許又乞骸骨不許而公自是稍怠於政矣㑹述職<lb/>
竟投劾免公還時尚壯歎曰大丈夫何常之有哉夫甯<lb/>
成小豎子耳其言誠無所比數然其意亦欲有以用之<lb/>
也吾今乃建寧吾家耳於是務儉素畫歳而食斥其贏<lb/>
規貸陂田募諸里佃人以厚假而薄責之歳日益饒裕<lb/>
因創祖廟緝族譜稍飱粥其宗乏者以及内外姻疎属<lb/>
閭右咸以次第得所望去病有藥死有斂欣有助戚有<lb/>
<pb n="KR4e0201_WYG_087-23a"/>
慰亡慮日出什百緡而尚多羡則起三大第使三子分<lb/>
居之鱗次櫛比沼館花木臚整幽靚公時時携聲酒道<lb/>
從謂三子吾不能具陸大夫槖中装顧吾有龎公安爾<lb/>
曹得之否公素壯彊無疾晩始憊謝屏人事焚香危坐<lb/>
集道家書讀之卒年六十有七子一桁二桁三桁俱太<lb/>
學生孫希九等若干人公為人玉立善談論風概豪爽<lb/>
仡仡不能下物然内行淳備事母盧夫人以孝聞其子<lb/>
弟家庭燕見不敢䙝也嚮吾所窺公以此乃其材真有<lb/>
<pb n="KR4e0201_WYG_087-23b"/>
所不盡者銘曰<lb/>
公之治於官也其學之餘耶其治於家也其官之餘耶<lb/>
為鄉先生為賢大夫富貴福澤壽考令譽亦畧有之不<lb/>
盡其餘嗚呼公之所不盡者乃其所以餘耶<lb/>
　<lb/>
　<lb/>
　<lb/>
　弇州四部稿巻八十七<lb/>
</p>
<p>
</p>
  </div>
</body>
</text>
</TEI>
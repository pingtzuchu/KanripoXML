<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二十一</head> <lb/>
    <p>
<pb n="KR4e0201_WYG_195-1a"/>
欽定四庫全書<lb/>
　弇州續稿巻二十一<lb/>
　　　　　　　　　　　　明　王世貞　撰<lb/>
詩部<lb/>
　五言絶句<lb/>
　　為胡元瑞題緑蘿館二十詠<lb/>
　　石屏<lb/>
一夜㸃蒼山入君讀書舍芊眠白雲色而親在其下<lb/>
<pb n="KR4e0201_WYG_195-1b"/>
　　琴<lb/>
誰言廣陵散便逐嵇生逝小作三日思歸鴻𣺌然至<lb/>
　　劍<lb/>
葉葉雙芙蓉半蝕土花碧乍可千嵗埋不借一夫力<lb/>
　　書笥<lb/>
一字少有餘五車多不足七日暴君笥何如晒君腹<lb/>
　　玉磬<lb/>
濯濯泗濵玉泠泠時一拊門有荷蕢言汝心在千古<lb/>
<pb n="KR4e0201_WYG_195-2a"/>
　　五嶽圖<lb/>
自謁上元歸不作向平想儼然病維摩阿閦在手掌<lb/>
　　碁<lb/>
欲知九枰勝来自孤山媪但賭宣城郡不賭謝公墅<lb/>
　　膽缾<lb/>
小小一軍持時露春消息擲去色即空挿来空即色<lb/>
　　笛<lb/>
截彼君山竹譜作瀟湘思他年遇阿猷不得誇身貴<lb/>
<pb n="KR4e0201_WYG_195-2b"/>
　　茶竈<lb/>
蟹眼猶未發雀舌已芬敷自炊還自啜不愛文君罏<lb/>
　　螺杯<lb/>
君房鸚鵡杯堪汝醉千日那似壺公壺易入還易出<lb/>
　　琴石<lb/>
䬃爾金颷過嘐然冰絃響彷彿百尺桐仍栽嶧山上<lb/>
　　博山罏<lb/>
匡牀金博山上有鷓鴣斑輕颸約香霧裊裊上雲鬟<lb/>
<pb n="KR4e0201_WYG_195-3a"/>
　　麈尾<lb/>
愛君兩手色白於手中玉第深無諍義麈尾何必秃<lb/>
　　羽扇<lb/>
不愁秋氣至棄置歸箧中當時萬里翮扶揺快秋風<lb/>
　　芒屩<lb/>
笑他阮宣子生平但蠟屐何似芒屩輕春原踏無跡<lb/>
　　芙蓉帳<lb/>
挑燈捲綃幕朶朶秋花眀怳如挈仙侣踏月芙蓉城<lb/>
<pb n="KR4e0201_WYG_195-3b"/>
　　湘竹簟<lb/>
玉臂展清輝輕紋熨柔翠不道香汗流道是湘君淚<lb/>
　　胡牀<lb/>
胡郎坐胡牀却發庾公興冉冉南樓月徐徐破殘暝<lb/>
　　石枕<lb/>
枕此支機石欲挹天漿冷無奈泥丸翁時時喚令醒<lb/>
　　十一月弇園紅梅盛開偶成<lb/>
仲冬壠梅發繁英簇紅霰過意百花魁翻疑百花殿<lb/>
<pb n="KR4e0201_WYG_195-4a"/>
　　其二<lb/>
大小兩黄鸝公然喫花住頃刻布同雲迷却来時路<lb/>
　　貽拱辰兄詩之来嵗為辛巳秋有傳舉丈夫子者<lb/>
　　　再得四絶句<lb/>
念無凌風翮啖汝洗兒果莫笑儂無功一字珠一顆<lb/>
　　其二<lb/>
去家不百里幽蘭生鄭谷即看入夢後榮庭盡芳玉<lb/>
　　其三<lb/>
<pb n="KR4e0201_WYG_195-4b"/>
抱兒謁先公了此宗祧寄贏得七尺軀别創千秋事<lb/>
　　其四<lb/>
人言此石丈磊塊無潤色我見重再拜中孕連城璧<lb/>
　　贈松𨼆上人<lb/>
為愛松𨼆名去覔松𨼆跡只在此松間覿面不相識<lb/>
　　其二<lb/>
偶步九里松忽聞清唄響不見諷經人聲逗青松上<lb/>
　　贈張五鹿三絶句<hi>其門人為請</hi>
<pb n="KR4e0201_WYG_195-5a"/>
屠生似北海睥睨一世士自過康成門手標通徳里<hi>屠令</hi>
<hi>製扁標其門曰賢者</hi>
　　其二<lb/>
授經何循循標行乃嶽嶽雖踐五鹿稱疇忍折其角<lb/>
　　其三<lb/>
若個是何湯老作受經生一當天子問推轂桓春卿<lb/>
　　和肖甫司馬題暘徳大參東園五言絶句十首<lb/>
　　最景園<lb/>
<pb n="KR4e0201_WYG_195-5b"/>
歸仗日月餘細割湖山勝未論帝釋園人間許誰竝<lb/>
　　團雲徑<lb/>
白雲滃作團回風吹不散截置一鉢中與作山僧飯<lb/>
　　蒼雪塢<lb/>
團雲變晴色古木鬱蒼蒼未酬郢里倡且奏梁園觴<lb/>
　　叢蘭館<lb/>
幽館尋欲迷頼爾同心引任是當門生欲鋤還不認<lb/>
　　挹華軒<lb/>
<pb n="KR4e0201_WYG_195-6a"/>
水木旦夕華兹軒巧相挹為憐眉宇清不惜琴樽濕<lb/>
　　爽然堂<lb/>
披襟納雄風咽如吸清冷主人不喜醉醉亦易為醒<lb/>
　　專旭樓<lb/>
當頭一鏡懸出沒兩輪疾為借山色来不作尋常日<lb/>
　　飱英館<lb/>
人見黄菊開幾見黄菊落欲得詩脾清摘英和露嚼<lb/>
　　右軍池<lb/>
<pb n="KR4e0201_WYG_195-6b"/>
水是右軍池人是右軍裔白麻昨夜乾黄庭榻来未<lb/>
　　通華徑<lb/>
峭蒨青蔥間所得亦已足忽轉天地開錦繡匡山谷<lb/>
　　題春雷出蟄圖<lb/>
一夜春雷發羣蟄自相語神龍豈不勞人間要霖雨<lb/>
　　枝上小雀<lb/>
尺鷃棲一枝粒粟俄已飽却笑垂天鵬饑飛何時了<lb/>
　　蓼根蟹<lb/>
<pb n="KR4e0201_WYG_195-7a"/>
唼喋紅蓼根雙螯利於手横行能幾何終當墮人口<lb/>
　　余自庚辰来抱影曇靖不識城西水面者三載餘<lb/>
　　　矣癸未八月乃送張肖甫大司馬九月送汪伯<lb/>
　　　玉少司馬十二月送陸與繩少宰甲申三月送<lb/>
　　　吴明卿大參八月送李本寧大參貞吉與焉九<lb/>
　　　月送歐楨伯虞部逺或泊清洋近亦關外而明<lb/>
　　　卿獨相蟬援遂抵崑之玉龍橋泊焉見者當駭<lb/>
　　　傳以為且破木义而不知是六君子皆生平故<lb/>
<pb n="KR4e0201_WYG_195-7b"/>
　　　人張范之好而命千里嵇吕之駕恨不能汎一<lb/>
　　　葉舟裹百日糧相從於五湖之涘何論木义也<lb/>
　　　今吾已徙處深林而所謂故人者亦且盡矣閒<lb/>
　　　居無事愾歎之餘人成一絶以紀其事<lb/>
　　送肖甫司馬於清洋江口<lb/>
其奈清洋口嘘為南北風已無官可免那不送羊公<lb/>
　　再送伯玉至清洋口<lb/>
三年洗情字一夕為君新欲忍臨岐淚人間無此人<lb/>
<pb n="KR4e0201_WYG_195-8a"/>
　　三送與繩至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子<lb/>
人笑嵇生嬾胡然送巨源歸鴻君自看依舊入蘓門<lb/>
　　四送明卿夜宿玉龍橋<lb/>
為少柴桑客都令慧逺驕那知今夜月已過虎溪橋<lb/>
　　五送本寜觀潮南浦<lb/>
簫鼓下江門江潮弄午喧怕題南浦字楚客易消魂<lb/>
　　六送楨仲於城西關<lb/>
請得葳𬎼鑰踟蹰未忍還亦知譙鼓急片語萬重山<lb/>
<pb n="KR4e0201_WYG_195-8b"/>
　　用前例送家弟敬美視閩中學然至北水關而止<lb/>
　　　盖余已徙居鄉故也<lb/>
祖席何妨逺依然北水門信知情至處一步也消魂<lb/>
　　即事<lb/>
出語膾一世不受兒輩悦總為般若河雅無文士筏<lb/>
　　其二<lb/>
聖如薄伽梵狂如阿闍世順逆雖有殊從兒得初地<lb/>
　　僧明智自吴明卿所来將謁海東補陀大士贈之<lb/>
<pb n="KR4e0201_WYG_195-9a"/>
　　　得二首<lb/>
汝從下雉来欲作補陀參風波了無際惟有天蔚藍<lb/>
　　其二<lb/>
不知圓通老道塲在汝耳一夜海潮音我聞亦如是<lb/>
　　約圃雜詠<lb/>
　　媚清軒<lb/>
緑篠媚清漣清漣媚緑篠水竹兩相媚於中寄吾傲<lb/>
　　玉鱗館<lb/>
<pb n="KR4e0201_WYG_195-9b"/>
夭矯五蒼龍一夜化為玉欲乗向瑤池嬾不代吾足<lb/>
　　烟鬟亭<lb/>
暝色團一丘炊烟四無際如入法華境面面青螺髻<lb/>
　　欣托廬<lb/>
竹為衆鳥欣廬亦吾所愛不作物我觀彼此兩無礙<lb/>
　　適我軒<lb/>
於我既已適於彼寜參差惟當慕落際我適彼不知<lb/>
　　送元馭閣老二十里橋同前例得一絶句<lb/>
<pb n="KR4e0201_WYG_195-10a"/>
欲作男兒别將情强折磨更堪天上涙翻比世間多<lb/>
　　弇園雜詠四十三首<lb/>
　　清凉界<lb/>
步屧修竹林銀橋佛廬浄灑然忽清凉是境還非境<lb/>
　　惹香逕<lb/>
花氣無不薫偏與紅籹嬈夜分乍觧衣宛是收香鳥<lb/>
　　此君軒<lb/>
不可無此君種得百千箇試與較風流此君可無我<lb/>
<pb n="KR4e0201_WYG_195-10b"/>
　　會心處<lb/>
下有在藻魚上有啅花雀厯厯如鏡中時時與心約<lb/>
　　玉蘭臺<lb/>
謝庭凡幾樹羯末與封胡何似瑯琊邸亭亭玉十株<lb/>
　　誤游磴<lb/>
縱呼誤游磴勝事無不真惟嫌入山客唤作出山人<lb/>
　　香雪徑<lb/>
李白媚楊白浪誇春雪香除却江家女誰花可得當<lb/>
<pb n="KR4e0201_WYG_195-11a"/>
　　飽山亭<lb/>
客但憇此亭飽看山色足若更入山深寜知真面目<lb/>
　　萃勝橋<lb/>
鏡收逺近觀轂綰往来路至此即命觴徘徊不忍度<lb/>
　　簮雲峰<lb/>
峰勢若簮雲雲根何太低記得文登路如綿襯馬蹄<lb/>
　　突星瀬<lb/>
五夜鐘欲殘羣星墮如雨化為瀬中石欲飛不得去<lb/>
<pb n="KR4e0201_WYG_195-11b"/>
　　小龍湫<lb/>
澄澄一𢎞水那得吐光怪山人七寸鉢尚有神龍在<lb/>
　　千年菌<lb/>
商山千年菌一朝化為石莫令鮑靚過截作中時食<lb/>
　　白雲障<lb/>
茅山陶隠居自愛山雲白莫言難贈君于今已成石<lb/>
　　黒雲堆<lb/>
輪囷一片峯宛如黒雲吐猶疑膚寸合觧作人間雨<lb/>
<pb n="KR4e0201_WYG_195-12a"/>
　　潛虬洞<lb/>
陰森石欲搏曲躍津難渡欲留不敢留一去一回顧<lb/>
　　青虹梁<lb/>
青虹下飲水徘徊不能去為我作石梁遂得天台路<lb/>
　　雌霓梁<lb/>
青虬在其上雌霓甘為下游者雖異途陰晴不相舍<lb/>
　　契此巖<lb/>
契此不彌勒此像非契此許大須彌山收置一囊裏<lb/>
<pb n="KR4e0201_WYG_195-12b"/>
　　忘魚磯<lb/>
我非漢荘光釣磯滿蒼蘚雖有種魚經生来不開巻<lb/>
　　環玉亭<lb/>
春寒不成出小出坐此屋不知天工巧樹樹雕成玉<lb/>
　　憫湘石<lb/>
宛宛欲沈波憔悴抑其首可憐望夫心却作秋胡婦<lb/>
　　率然洞<lb/>
一夜中弇雷率然穿作峡蜿蜒詰曲中時時露鱗甲<lb/>
<pb n="KR4e0201_WYG_195-13a"/>
　　天骨峰<lb/>
天公幻天骨自然吐奇秀寧如宋人葉三年雕始就<lb/>
　　小雲門<lb/>
窈窕如不窮芊眠足餘趣豈必有雲歸自是歸雲處<lb/>
　　潄珠澗<lb/>
止水清可掬居然媚其澗吾有萬斛珠潄令夜光現<lb/>
　　借芬閣<lb/>
隔崦千葉桃清芬襲人鼻更許墻頭醪不妨便成醉<lb/>
<pb n="KR4e0201_WYG_195-13b"/>
　　含雪閣<lb/>
直對縹緲樓疊玉暎晶潔誦得少陵詩窻含西嶺雪<lb/>
　　梵音閣<lb/>
夜半海潮音松風竅天籟我亦從中證非惟觀自在<lb/>
　　榮芝所<lb/>
三弇此三夏三産三秀草吾亦有三兒寜馨似芝好<lb/>
　　徙倚亭<lb/>
壺公樓不開於此待呼鑰長房少須㬰終享塵外樂<lb/>
<pb n="KR4e0201_WYG_195-14a"/>
　　分勝亭<lb/>
亭前有兩徑俱取弇山右處處饒勝奇誰能雙舉肘<lb/>
　　百衲峯<lb/>
大似百衲僧却顧僧雛語其語了不聞低頭似相許<lb/>
　　雲根嶂<lb/>
偶然白雲至輝輝兩相向下有暗泉流呼作雲根嶂<lb/>
　　玢碧梁<lb/>
西弇石漸頑此梁獨玢碧近取脩竹蔭逺借髙天色<lb/>
<pb n="KR4e0201_WYG_195-14b"/>
　　却女津<lb/>
少女怯危津徘徊不敢度急喚阿𡡉来還尋舊時路<lb/>
　　惜别門<lb/>
醉客挿花歸一步一惜别不盡眼底奇歸從細君説<lb/>
　　碧蓮池<lb/>
世尊蓮正青逺公蓮自白爾向青白間别作天水碧<lb/>
　　文漪堂<lb/>
清漪感蘋末悠然自成文得月稍綺麗含霞太繽紛<lb/>
<pb n="KR4e0201_WYG_195-15a"/>
　　步屧廊<lb/>
百步響屧廊步步有山看臨當出門去猶復凭䦨干<lb/>
　　來玉閣<lb/>
浙浙萬瓦敲沈沈一壺醉窻裏玉山頺窻外玉山至<lb/>
　　襺雲窩<lb/>
甲帳挂流蘓人道春雲熱梅花一紙寒襺雲雲不泄<lb/>
　　墨池<lb/>
書不如右軍何煩使池墨唯用將洗心能令淨業白<lb/>
<pb n="KR4e0201_WYG_195-15b"/>
　　題杏花書屋圖<lb/>
十里杏花幄書聲琅然出要踏曲江春還從此中覔<lb/>
　　題山水<lb/>
隔崦青峭峰撲作眉間色其奈春水深褰裳不可得<lb/>
　　贈譚道人<lb/>
為余三月住寄食賛公房却問香積飯何如太乙糧<lb/>
　　其二<lb/>
昻藏九秋鶴悅懌三春栁宛似譚景昇化書可成否<lb/>
<pb n="KR4e0201_WYG_195-16a"/>
　　其三<lb/>
聞汝返金山何不焦山住焦光雖苦生郭第能供具<lb/>
　　其四<lb/>
汝携王孫詩為標國香集將過沅澧間秋蘭見應泣<lb/>
　　題奕碁圖<lb/>
松下兩仙人碁聲日敲擊不愁清景移愁它殺機發<lb/>
　　文殊洞<lb/>
老大妙徳軀于焉暫棲止猶勝運乖時棹入粥鍋底<lb/>
<pb n="KR4e0201_WYG_195-16b"/>
　　辟支塔<lb/>
自參薄伽梵悔作辟支佛舍利何足言刼前一枯骨<lb/>
　　又題清涼臺<lb/>
别借金剛窟㣲分室利塲羞他石衞尉火宅號清凉<hi>金谷有清凉臺</hi>
　　公瑕先生在白下兩月許别去得四絶句送之皆實際語也<lb/>
長干一萬家半是君題壁欲贈草書歌慚余非李白<lb/>
　　其二<lb/>
同是金陵客君歸我不歸江頭一延頸悔殺是朝衣<lb/>
<pb n="KR4e0201_WYG_195-17a"/>
　　其三<lb/>
爾賣梅花庄我冷芙蓉墅樂處不得歸歸即無樂處<lb/>
　　其四<lb/>
念汝西河戚身罹隔谷悲人生缺陷地同是白頭時<lb/>
　　追補姚元白市隠園十八詠<lb/>
　　玉林<lb/>
天墜白玉簮矗作君家林忽爾天籟𤼵珊瑚環珮音<lb/>
　　茶泉<lb/>
<pb n="KR4e0201_WYG_195-17b"/>
先從陸羽品旋向君謨鬬蟹眼初潑時靈犀已潜透<lb/>
　　中林堂<lb/>
長林四周遭於中可避世何必學黄公商山尋地肺<lb/>
　　思𤣥堂<lb/>
棲君思𤣥室誦君思𤣥賦此意無可言莫為平子誤<lb/>
　　春雨畦<lb/>
一夜春雨過千畦盡成緑不曉意所欣道是齋厨足<lb/>
　　觀生處<lb/>
<pb n="KR4e0201_WYG_195-18a"/>
但欲觀我生茫茫無可據斷盡有漏縁悠然見生處<lb/>
　　容與臺<lb/>
一琴復一觴咫尺足容與不作繁吹臺歌管日聒汝<lb/>
　　海月樓<lb/>
眀月將海色䦨入君家樓憑欄一矯首滿地金波流<lb/>
　　鵞羣閣<lb/>
周郎卧水閣日從墨卿御不敢冩黄庭為恐籠鵞去<lb/>
　　鷗波<lb/>
<pb n="KR4e0201_WYG_195-18b"/>
數㸃白不定忽浮還忽沈非關乏去志縁爾少機心<lb/>
　　洗硯磯<lb/>
右軍洗硯池池水猶未黒借問何以然為有魚吞墨<lb/>
　　栁浪堤<lb/>
垂楊釀新栁蕩漾如春波欲學三眠穏其如波響何<lb/>
　　秋影亭<lb/>
秋樹影扶蘇斜陽半亭挂似延李營丘冩得寒林畫<lb/>
　　浮玉橋<lb/>
<pb n="KR4e0201_WYG_195-19a"/>
水面蜿蜒虹乃是堅牢玉我欲訪蓬莱黿鼉不須屬<lb/>
　　芙蓉館<lb/>
水木兩芙蓉為媚非一時客愛承露色我愛凌雲姿<lb/>
　　鶴徑<lb/>
藩竹别成徑小欲觀步鶴何似養翮成髙秋縱天路<lb/>
　　萃止居<lb/>
客從何方來來復不肯去為貪主人佳盡作王猷趣<lb/>
　　借暝菴<lb/>
<pb n="KR4e0201_WYG_195-19b"/>
暝色何可愛為辭白日囂非同倦飛鳥大小歸其巢<lb/>
　　傷俞四盲子伯安為其父仲蔚絶後也<lb/>
汝生不成生汝死乃真死可憐桑苧翁今作若敖鬼<lb/>
　　其二<lb/>
莫以盲兒醜亡来亦可傷徴君三尺土随意上牛羊<lb/>
　　題沈啟南畫忘憂草<lb/>
嫣然一株花媚此庭中幽翻覺此名贅人生何所憂<lb/>
　　沈啟南畫溪亭散木圖入元人題此不覺塵思灑<lb/>
<pb n="KR4e0201_WYG_195-20a"/>
　　　然<lb/>
古木蔽炎日新蕉延逺颸大有㑹心處悠然當告誰<lb/>
　　題張復畫二十絶<lb/>
山坳滃白雲天外挂紅日於中得少趣翻嫌去帆疾<lb/>
　　其二<lb/>
借彼容足地寓此無窮目別岫寫逺青㣲波皺新緑<lb/>
　　其三<lb/>
樹樹鴨頭緑溪溪魚鱗白欲覔酒家胡雲深斷行跡<lb/>
<pb n="KR4e0201_WYG_195-20b"/>
　　其四<lb/>
千巖去不盡一瀑斷還連踟蹰不忍别且伴鹿麑眠<lb/>
　　其五<lb/>
科頭長松下垂釣清波裏借問漁者誰不語亦不起<lb/>
　　其六<lb/>
中天挿怪石半壁界飛湍欲識溪橋路前林楓葉丹<lb/>
　　其七<lb/>
白雲封不住碧樹吐奇滋相㸔兩無語各是㑹心時<lb/>
<pb n="KR4e0201_WYG_195-21a"/>
　　其八<lb/>
踈林帶逺色危石激清籟時有逺鐘聲窣堵在雲外<lb/>
　　其九<lb/>
參差佛頭山迤邐鮫人室但許日髙眠何妨氣蕭瑟<lb/>
　　其十<lb/>
犯漢峯巉巉濺流石齒齒中有一漁舟疑是𤣥真子<lb/>
　　其十一<lb/>
髙梧翳長空驕陽安在哉緑蕉携石色復自墻頭来<lb/>
<pb n="KR4e0201_WYG_195-21b"/>
　　其十二<lb/>
孤亭卓危岫下臨千仭溪不識琴中理蕭條空自悲<lb/>
　　其十三<lb/>
怪石露山骨喬松吸雲根于焉聊一憇可以清心魂<lb/>
　　其十四<lb/>
着蘚石逾醜欺霜樹成頽寫此無聲詩摩娑亦不俗<lb/>
　　其十五<lb/>
列岫引船頭千林羃墻角㸔著此中佳此中人不覺<lb/>
<pb n="KR4e0201_WYG_195-22a"/>
　　其十六<lb/>
一帶孱顔嶺蒼黄晻靄間浮雲忽中斷界出米家山<lb/>
　　其十七<lb/>
髙巖如被簑紛紛挂藤薜下有青葱樹直上鬬秋色<lb/>
　　其十八<lb/>
不受奚官秣嘶鳴恨自深念君非伯樂安知千里心<lb/>
　　其十九<lb/>
蹇衛不肯前千山盡成縞唯餘數株栢不與山同老<lb/>
<pb n="KR4e0201_WYG_195-22b"/>
　　其二十<lb/>
挿天兩喬松下有兩翁語異日坐松根還能具鷄黍<lb/>
　　又題庚寅元日<lb/>
今嵗庚寅旦真成白虎罇君王且莫𤼵烏鵲正爭喧<lb/>
　　余佐留樞諸曹椽中有南充劉璋者偶諸生試其<lb/>
　　　文爛然已而竟從本格得官將歸省叩余秋署<lb/>
　　　乞一言之贈若有不釋然者余閔其意走筆得<lb/>
　　　二絶句付之時方乞休在告也<lb/>
<pb n="KR4e0201_WYG_195-23a"/>
念汝得一官壯心猶若失却問漢功曹何煩曉經術<lb/>
　　其二<lb/>
汝返巴中路千山盡子規金陵啼不徹况乃日斜時<lb/>
　　為縁督比丘題戚不磷畫<lb/>
山深斷人跡雲滃迷前路偶爾飛錫鳴知是僧歸處<lb/>
　　題畫石榴<lb/>
君自閩天來豈少陳家紫何似安石榴纍纍結佳子<lb/>
　　談思重為吴翁晉畫枯木白頭翁因題一絶<lb/>
<pb n="KR4e0201_WYG_195-23b"/>
可憐白頭翁振羽一枯木莫訴春風饑早晩櫻桃熟<lb/>
　　謝病閒行至攝山而司馬故部劉将軍馳送出一<lb/>
　　　扇乞詩走筆得五言絶與之<lb/>
呵殿都揮盡肩輿松栢風猶殘故部曲一騎夕陽中<lb/>
　　題倪元鎮小畫<lb/>
懶瓉真懶瓉殘楮復殘墨不結丹青縁物外寫秋色<lb/>
　　為于生題周叔夜畵扇<lb/>
初見謂倪迂稍看乃周瘦留作千古心毋輕寘懐袖<lb/>
<pb n="KR4e0201_WYG_195-24a"/>
　六言絶句<lb/>
　　夢後戲成<lb/>
習風消除未盡夢裏青衫一官二十六年金紫此夢已<lb/>
覺猶殘<lb/>
　　其二<lb/>
一生奔走紅塵有夢暫作閒人今日身閒夢<graphic n="KR2325" url="https://raw.githubusercontent.com/kanripo/KR-Gaiji/master/images/KR2325.png" mimeType="image/png"/>不知誰<lb/>
假誰真<lb/>
　　為韓臣題書齋<lb/>
<pb n="KR4e0201_WYG_195-24b"/>
月團小鬬茶品雲液全依酒經博山裊罷沈水白麻搨<lb/>
得黄庭<lb/>
　　漫興四首<lb/>
西風吹葉攪眠家家拆洗装綿唯有老夫不㑹一壺且<lb/>
暖目前<lb/>
　　其二<lb/>
負曝小坐冬烘兀兀騰騰夢中耳邉忽報飯熟一笑抛<lb/>
却周公<lb/>
<pb n="KR4e0201_WYG_195-25a"/>
　　其三<lb/>
殘鐘四㸃五㸃新月一櫺半櫺却笑當年此際酒去愁<lb/>
来到明<lb/>
　　其四<lb/>
無名野花争發自在清溪暗流聽罷農歌䆉稏旋聞山<lb/>
鳥鈎輈<lb/>
　　口號十首<lb/>
儒童本來菩薩大覺亦是金仙其奈兒孫合閙與說無<lb/>
<pb n="KR4e0201_WYG_195-25b"/>
始根縁<lb/>
　　其二<lb/>
維摩夜来病熱千言萬言不休偶然刹那閉口坐斷天<lb/>
下舌頭<lb/>
　　其三<lb/>
有子莫習抱朴無師難觧參同覔得生前一物萬古眀<lb/>
月清風<lb/>
　　其四<lb/>
<pb n="KR4e0201_WYG_195-26a"/>
𤣥奘欲從西返道遇達摩東歸我已盡黜義相百夾千<lb/>
像何為<lb/>
　　其五<lb/>
香積鉢底分飯趙州罏頭噇茶喫了依然不㑹問著只<lb/>
索瞞他<lb/>
　　其六<lb/>
趙州行腳亦得寒山散聖也奇五葉莫嫌零落五位已<lb/>
自支離<lb/>
<pb n="KR4e0201_WYG_195-26b"/>
　　其七<lb/>
講座清凉䟽鈔禪宗臨濟評唱不論伎倆有無見了先<lb/>
喫十棒<lb/>
　　其八<lb/>
銅龍自鎻幽闕白虎不借西隣齋庫爛錢一索遣𤼵上<lb/>
陽道人<lb/>
　　其九<lb/>
夢後喚醒良知静中養出端倪舉似瞿曇李老曽止啼<lb/>
<pb n="KR4e0201_WYG_195-27a"/>
哭小兒<lb/>
　　其十<lb/>
易擲千金大海難抛萬巻填胸未敢望他乾慧且求暫<lb/>
落頑空<lb/>
　　題小溪港<lb/>
愚公剪分燕尾封姨熨皺縠文省可全貯初月有時半<lb/>
罨春雲<lb/>
　　得屠長卿慰辰玉悼亡六言六絶句和示辰玉<lb/>
<pb n="KR4e0201_WYG_195-27b"/>
大黠不作奉倩小<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>聊似安仁一枕槐根夢覺依舊人<lb/>
間散人<lb/>
　　其二<lb/>
洛陽千樹花落争怨東風作惡記取花未開時眼底何<lb/>
曽寂寞<lb/>
　　其三<lb/>
莫倚青天長在<hi>長卿句云云</hi>四禪始免風輪不生自然不滅<lb/>
無患須觧無身<lb/>
<pb n="KR4e0201_WYG_195-28a"/>
　　其四<lb/>
勿學君家夷甫駕言我輩鍾情掃却世間情事脚底蓮<lb/>
花自生<lb/>
　　其五<lb/>
與覩帝釋天女始得難陀興闌至今揚湯止沸寧如火<lb/>
盡湯寒<lb/>
　　其六<lb/>
牢記阿翁數語<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然一笑撒開何事悲他㝠路比汝先<lb/>
<pb n="KR4e0201_WYG_195-28b"/>
見如來<lb/>
　　有感<lb/>
人云舉頭八座我曉失足三途開籠故憐鸚鵡倚杖或<lb/>
聽鷓鴣<lb/>
　　其二<lb/>
漸踈青州從事頗倦子墨客卿心事栽松道者門風泄<lb/>
栁先生<lb/>
　　其三<lb/>
<pb n="KR4e0201_WYG_195-29a"/>
孟嘉司馬方外𢎞景宰相山中何似破除都盡止管山<lb/>
月松風<lb/>
　　其四<lb/>
出逢野人爭席歸覩山鳥銜花無妨淨行居士是否禪<lb/>
那作家<lb/>
　　弇園雜題八絶<lb/>
　　西歸津<lb/>
佛日瞻依咫尺其奈波羅乏船藉令折蘆北渡何似隻<lb/>
<pb n="KR4e0201_WYG_195-29b"/>
履西還<lb/>
　　磬玉峡<lb/>
尋源𣺌𣺌無際擊石泠泠異音病夫世念灰盡未許荷<lb/>
蕢知心<lb/>
　　紫陽壁<lb/>
紫陽一壁乍開千疊磊砢崔巍不是祖龍鞭就却疑靈<lb/>
鷲飛來<lb/>
　　鼇背梁<lb/>
<pb n="KR4e0201_WYG_195-30a"/>
小立中弇鼇背俯㸔䆗窱㠝岏東澗藤縁西澗下盤花<lb/>
接上盤<lb/>
　　碧皺峯<lb/>
一峯面孔螬食文以碧皺嘉名從此盧家老婢醉倒七<lb/>
碗先生<lb/>
　　九龍嶺<lb/>
嶺頭頂立青松往往人呼九龍但作華陽好友不忘秦<lb/>
世崇封<lb/>
<pb n="KR4e0201_WYG_195-30b"/>
　　廣心池<lb/>
莫欺方池一畹對爾胸中廓然平吞雲夢八九别有世<lb/>
界三千<lb/>
　　芙蓉渚<lb/>
薫風廣池佳麗白露一岸清華喚作玉兒俱得元家難<lb/>
比蕭家<lb/>
　　送楊寜叔歸山東<lb/>
　　　楊烈寧叔者東萊之昌邑人也二十一以諸生<lb/>
<pb n="KR4e0201_WYG_195-31a"/>
　　　髙等應試歸失母𦵏畢徒步二千里謁余請受<lb/>
　　　詩於錢生研精制科業兼通古文奇書其純孝<lb/>
　　　髙志苦節獨行未易以更僕數今年學成别余<lb/>
　　　而歸省墓因就試山東予之郵繻辭貽之資斧<lb/>
　　　亦辭曰非吾徒步意也記東萊有毛文簡公者<lb/>
　　　去生踰百年矣相業髙一時得大臣進退之<lb/>
　　　義其領觧之齡即生嵗也因贈之六言二絶句<lb/>
　　　且以文簡公為屬云<lb/>
<pb n="KR4e0201_WYG_195-31b"/>
不辭鄭𤣥負笈欲從匡鼎觧頥今日阿䝉吴下他年夫<lb/>
子闗西<lb/>
　　其二<lb/>
百年汝鄉人傑一代山斗毛公毋論鰲峯冠頂要並麟<lb/>
閣標雄<lb/>
　<lb/>
　<lb/>
　弇州續稿巻二十一<lb/>
</p>
<p>
</p>
  </div>
</body>
</text>
</TEI>
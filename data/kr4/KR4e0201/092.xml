<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻九十二</head> <lb/>
    <p>
<pb n="KR4e0201_WYG_092-1a"/>
欽定四庫全書<lb/>
　弇州四部稿巻九十二<lb/>
　　　　　　　　　　　　明　王世貞　撰<lb/>
文部<lb/>
　墓誌銘八首<lb/>
　　明故處士雲槎張君墓誌銘<lb/>
歲𤣥黓閹茂之正月雲槎張隱君卒先是王子嘗髙君<lb/>
之才若行而為之傳矣君諸子鳳翼等泣持袁先生魯<lb/>
<pb n="KR4e0201_WYG_092-1b"/>
望狀來請其墓銘曰治命也以再辱子幸圖之先骨且<lb/>
不朽夫余讀袁先生狀而愧余傳之未悉也又辱交於<lb/>
二三子也深奚能辭故為稍穩括事畧著之銘而刻其<lb/>
世裔生卒婚嗣於左銘曰於爍府君孝友之枋始籍鍾<lb/>
離寓公平江代為甲族厥業穰穰至賔鶴翁而始大光<lb/>
駿發鼎材季子獨臧英英朗詣如璧如璋旣克箕裘乃<lb/>
懸弧桑匿跡計然薄逰范陽知鬬時用操贏過當間推<lb/>
其饒以俠自将袨服叢臺怒馬長楊招要浹門氣馳聲<lb/>
<pb n="KR4e0201_WYG_092-2a"/>
降繹歡千端更態百方忽爾中惕接淅南翔之子在途<lb/>
家嚴在牀誠孝所格殆䘏能慶戒謂勿藥汝無即康不<lb/>
有行者誰佚余肪君拜稽首經營翺翔至止毘陵暴客<lb/>
見傷爰喪資斧以逮寓裝精鏐唯千業為代償同舎曰<lb/>
嘻傷惠弗祥君曰毋寜余顓盜創君既倦㳺返政於鄉<lb/>
何以怡尊鮮毳甘薌何以繼物貿遷有亡乃室乃宇乃<lb/>
堂乃皇乃藝圃場乃儲餱糧降割母氏嬰此貞瘍刲股<lb/>
以羞厥恙猶逿君有至性曰篤不㤀温温令恭媚於鴈<lb/>
<pb n="KR4e0201_WYG_092-2b"/>
行有友遺孤穀之賔庠有宗嫠婦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之異粻斃者我槥<lb/>
飢者我粻然諾丘山黄金粃糠排難解紛不有其襄晚<lb/>
始委順夷猶尚羊日屐而登虎丘之岡或臺於轝或湖<lb/>
於航匠心為規暢曲通旁手句脣弦自然宫商白雲廻<lb/>
空要𦕈激揚命彄呼盧電飛籌觥扶路歌嘯幾傾吳閶<lb/>
醉謂莫生汝吾葛疆吾食吾餘豈其敖荒凡君所治胃<lb/>
脯酒漿鞶帨礪觹鈎膺珮纕起雅砭衺物莫能昂入君<lb/>
之堂沃若蘭芳左圖右書金薤琳琅敦彞匜洗自然文<lb/>
<pb n="KR4e0201_WYG_092-3a"/>
章青碧注射星河垂芒揖遜殷夏周旋籀倉君有賢助<lb/>
差池頡頏其媵徽音三羆繼祥歘奮詞林鶱鶚鳴凰伯<lb/>
也爽朗爛如春英謂仲挺秀若秋之霜季亦千里目彼<lb/>
汗<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>譽馳芬流不脛而驤三事九賔守君友邦以時起<lb/>
居干旄溢坊君如弗聞避世東牆笑造物者謂君披猖<lb/>
遽奪其年淹然永喪含飴抱酣言歸混茫硜硜隂都葱<lb/>
葱幽房厥木惟喬厥土𤣥黄卜宜孫枝奕禩載昌是曰<lb/>
處士張君之藏<lb/>
<pb n="KR4e0201_WYG_092-3b"/>
　張君諱冲字應和其先鍾離人後居長洲之郡東里<lb/>
　皇髙祖考賜曾祖考彦達祖考㫤皇考賔鶴翁凖母<lb/>
　李夫人生以壬戌某月某日卒以壬戌某月某日春<lb/>
　秋六十有一配葉氏又許氏子鳳翼獻翼太學生燕<lb/>
　翼郡學生女嫁長洲庠生韓世延皆許出<lb/>
　　明處士王守愚暨配蒯孺人合塟誌銘<lb/>
吾郡盖有晉陵王穉登云而當嘉隆間穉登以文章名<lb/>
出世貞上乃一日手其先處士君狀跽而請曰唯是先<lb/>
<pb n="KR4e0201_WYG_092-4a"/>
子不朽之計以累下執事世貞謝不敏則又手其母蒯<lb/>
孺人狀跽而請曰往先孺人之塟也實在梁溪薛大夫<lb/>
實銘之而以先子治命遷今合於梅灣矣敢藉先子之<lb/>
靈以不朽請則又謝不敏曰吾何以不朽為而父母藉<lb/>
也狀固已饒之雖然吾而友也其敢辭按狀君故烏姓<lb/>
在春秋間以力聞者曰獲至唐五代而有重𦙍震者立<lb/>
起戎伍領大鎮又十餘傳而為金安公家常之江隂從<lb/>
中貴人使西洋溺於海得一壺以免故事出海則給符<lb/>
<pb n="KR4e0201_WYG_092-4b"/>
歸而失符者論死金安公懼棄其家逃之蘇變姓名曰<lb/>
王翁家人稍蹤跡得之盡棄其田廬以從金安公有子<lb/>
曰真真有丈夫子七人曰洪又壻於王遂益冒王氏洪<lb/>
有子曰景宣君其長子也景宣公好談神僊冲舉時時<lb/>
装為道士服不問家家日以削而㑹君年十四即委之<lb/>
使受旁落之政居無何歲大水君行視諸子田家坐沈<lb/>
竈下出生薪豆粥相勞苦槖錢貸之使緯蕭築堤以捍<lb/>
其年君田幸獨無恙米又驟貴而諸子田家争償貸錢<lb/>
<pb n="KR4e0201_WYG_092-5a"/>
錢有息家用是稍舒矣君甫娶蒯碩人而景宣公殁君<lb/>
益得為政奉母朱夫人與蒯碩人相率而為勤儉其族<lb/>
豪以侈相雄長為俠游君晨起周視僮幹勞佚䇿筭出<lb/>
入即蒯碩人姑婦皂綈荆笄以偶諸于繡<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>間各自得<lb/>
也而君益起家家與族豪埒盖十餘年而朱夫人亦病<lb/>
卒君瘁瘠不廢禮喪葬咸庀旣而室其季之未室者家<lb/>
其女二弟之未家者以次均槖中装授之已又念常為<lb/>
故里推室廬季徙著以家家焉君往之未幾而趙司空<lb/>
<pb n="KR4e0201_WYG_092-5b"/>
有浙西役從兵驛騷甚諸富兒䇲之無所出相率空户<lb/>
去君獨灑掃庭廡具薪水以止宿者且為醪肉糗糒迎<lb/>
犒其魁曰甚愧不腆亡以待諸將軍實勞諸將軍擐甲<lb/>
胄而禦圉我我何以報則相戒主人翁長者謹護之郊<lb/>
其馬毋使溺主人翁庭中臨别嗚嗚泣不忍舎走視他<lb/>
富兒廡牎杗咸爨下材馬通幾平階矣君之初徙舎既<lb/>
入而前舎人留一病奴欲以嘗君君為具枕席善飲食<lb/>
之曰幸安此毋急去也奴病已泣謝曰吾主乃非人哉<lb/>
<pb n="KR4e0201_WYG_092-6a"/>
欲死我以累長者久之奴卒與他隣鬬以死他隣坐破<lb/>
産君天性故篤厚以是益孜孜好行其德不倦然而卒<lb/>
用軍興故數羅大徭産益挫既意不自得復廢常著歸<lb/>
蘇而㑹蒯孺人以疾卒長子穉豐婦又卒君愈不懌推<lb/>
家政穉豐而縱身虎丘石湖諸名勝地斗酒自勞悲歌<lb/>
長嘯人莫測也王君雖㳺什一乎顧其少時嘗誦書危<lb/>
冠襃衣步武尺寸口不挂貨殖而特重然諾諸欲解詛<lb/>
者得君一言若神明君又篤内行至性孝弟朱夫人哭<lb/>
<pb n="KR4e0201_WYG_092-6b"/>
景宣公喪明君旦暮舌䑛以冀其復所授室季者先卒<lb/>
為挈其孤成立宗黨緩急有所假貸至再折劵無倦色<lb/>
君殁而其里思可知也曰疇奪我王彦方乎哉乃蒯碩<lb/>
人以拮据佐君儉先意佐君孝凡所為推産捐息世以<lb/>
難歸君者皆自碩人發之吳俗好媚鬼碩人獨不媚鬼<lb/>
至終其身門絶巫覡跡亦可稱王氏内則矣君之卒以<lb/>
隆慶甲子得壽六十有九孺人卒則先以嘉靖已未夀<lb/>
六十有四子二長即穉豐有儒行能繼君之業而息之<lb/>
<pb n="KR4e0201_WYG_092-7a"/>
始娶於馮繼娶丁子一曰無由聘金氏次即穉登為諸<lb/>
生升上舎入直史館且顯矣娶陸子二曰無曲聘鄢陵<lb/>
敎諭殷乾女一曰無回聘太僕寺丞徐𤣥成女女二適<lb/>
劉佩何銓孫女三適舉人黄學思陳心學者穉豐出也<lb/>
適和州學正文嘉子元善者穉登出也嗚呼季次原憲<lb/>
能自致其名於里閈彼意猶有所近之乃王君務削其<lb/>
近以脩隱德非附青雲之士焉能聲施後世哉穉登可<lb/>
謂善用孝矣是宜銘銘曰<lb/>
<pb n="KR4e0201_WYG_092-7b"/>
是惟王君與蒯碩人之所寜止侈其隧廣其里穹表而<lb/>
俟賁以為不信視君之子<lb/>
　　漁江沈君墓誌銘<lb/>
沈君諱文楨字時幹先世為鄞名族至其父廷以貲入<lb/>
邊授宣義郎宣義公娶於章矣已置貳某生君甫二月<lb/>
而孤君少弱不任學旣長而好之折節從經師開丙舎<lb/>
羣子弟之有文者數擊鮮召賔客為文酒㑹以貲赴人<lb/>
之急若流退而不復句校其中外族多豪貴歲時問遺<lb/>
<pb n="KR4e0201_WYG_092-8a"/>
不貲以故千金之著日損君夷然弗屑也生習書其於<lb/>
方丈大書愈益工而㑹其叔父應奇嘗以書事毅皇帝<lb/>
官中書舎人君不能無中豔又自負其技益置槖北㳺<lb/>
京師居二歲許無所遇槖裝行盡君顧視其腕笑曰謂<lb/>
君中書不中書耶大丈夫何所不托跡歸而斥餘著募<lb/>
酒家傭列肆錢唐西湖周行瓿甕間意殊適也胃脯洒<lb/>
削至擊鐘鼎比素封吾得常隠是間足矣而㑹酒人多<lb/>
負進故習君弗肯讐君亦莫能誰何之槖又稍稍盡率<lb/>
<pb n="KR4e0201_WYG_092-8b"/>
貲減十之五乃又謂其舎人曰家東海即不能署髙陽<lb/>
長庻幾雄於漁師哉以百金治餘皇他器物罟網米糈<lb/>
稱是漁而獲一巨蟹若三石盎竟不得一魚以是益困<lb/>
貲率減十之七乃買他舟魚膾枯轉鬻杭越諸郡魚價<lb/>
輒不登最後一歲遇霖雨鹽驟貴而所買魚過時不得<lb/>
暴暴又觸烈日盡餒臭強負至嵊山中賤鬻之僅獲菽<lb/>
麥十餘石綿數十鈞他果菜數種竹木器數十以是益<lb/>
大困歸而貲盡不能賈諸傭徒盡亡去君内恨為杜門<lb/>
<pb n="KR4e0201_WYG_092-9a"/>
者數年而㑹有子明臣稍長能屬文君顧妻女啐啐無<lb/>
所出輒撫明臣頂曰兒在何渠憂貧而明臣亦自刻厲<lb/>
抗顔人師脩帛奇羡輒以付酒家稍稍取之矣君家芙<lb/>
蓉江其西為平楚亭稍南為緑雨溪北為鏡水門横塘<lb/>
表之在在足魚蠏君興至輒釣得魚輒酒因自號漁江<lb/>
云或謂君不當復稱漁耶君笑應之曰吾嚮者誤吾今<lb/>
乃始知漁夫王𢎞之吾師矣盖君屬末疾歴夏秋未愈<lb/>
而明臣當應試泣謝不欲行君亦泣執明臣手曰若憊<lb/>
<pb n="KR4e0201_WYG_092-9b"/>
我耶我強自力待若一第起耳夫吾家自安九府君而<lb/>
下逮余七葉矣代有詩書至宣義公益顯至余而著廢<lb/>
隤其家聲余心良苦病所由牢耳明臣頓首謝不可則<lb/>
怫然曰去之毋令我不瞑目也明臣不獲已行行一日<lb/>
而君屬纊時七月二十日也明臣晝夜奔歸痛自搏不<lb/>
死又八年而君配王卒又二年而合塟於莊家<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>祖塋<lb/>
之後又十七年而明臣以狀來謁曰無似所以不遂志<lb/>
吾先人者庻幾一日而今已矣以無似之獲幸下執事<lb/>
<pb n="KR4e0201_WYG_092-10a"/>
垂十七年始敢以不朽請其幸哀憐之余聞君之從孫<lb/>
九疇言君孝友長厚人也母夫人病不解衣而侍湯藥<lb/>
居喪毁瘠盡禮盖孺慕終身云竭産嫁其兩女兄從子<lb/>
行羙傲而狠謂君側室子也重侮之君不與較最後行<lb/>
羙亦貧甚君雖貧時時通有無至老死無間君有子三<lb/>
人其餘子弗子也而獨明臣賢為諸生久厭棄之任俠<lb/>
吳楚閩越間業工文駸駸西京大厯語海内知有所謂<lb/>
句章山人者而君稱父足瞑矣君生以𢎞治甲寅卒以<lb/>
<pb n="KR4e0201_WYG_092-10b"/>
嘉靖丙午得年五十有二明臣娶於史無子以從世父<lb/>
晜之子當户為子銘曰<lb/>
而何所遺子兮不以財而以安子何所顯而兮以賢不<lb/>
以官餘子弗子兮無孫而孫何所不朽兮其以余言<lb/>
　　故茂才虞子中暨配唐孺人合葬墓誌銘<lb/>
虞君子中者諱錦故崑山諸生也三十六而殁殁之四<lb/>
十有七年而配唐始克從之於是其壻求羙捐貲以為<lb/>
葬而手狀來言曰惟而兄之習於虞也惟吾祖司馬公<lb/>
<pb n="KR4e0201_WYG_092-11a"/>
之習於參議公也而始敢以不朽請參議公者諱臣君<lb/>
之王父也虞之先於宋為丞相雍國公允文於明為兵<lb/>
部侍郎祥又再傳而為參議公臣以㢘節稱司馬公善<lb/>
之至老恒相字云參議有子曰封則君之父也君年十<lb/>
三而喪母哀慟幾絶已所以事後母朱如事陳朱有子<lb/>
君撫之如陳出封每詫吾有子使我忘亡使朱忘非已<lb/>
子也而君又篤悌急施從兄金窘於仇中糧役幾破君<lb/>
謂破者非王父遺耶為受半役割槖而償之無倦色從<lb/>
<pb n="KR4e0201_WYG_092-11b"/>
弟銑未聘君擇名族為之聘力不任娶又割槖為娶女<lb/>
弟嫁於歸中廢著君推餘宅而居之然君之初為諸生<lb/>
未冠也而負儁聲及應應天試輒北居邑邑不自得乃<lb/>
稍移於酒以病夭君所以貧能篤悌急施而不詘者大<lb/>
抵多唐孺人力也唐孺人既已失君數誓死求從地下<lb/>
不得即日夜撫其孤淳泣曰吾不能得吾君矣吾能得<lb/>
吾君之志以授汝則櫝經子諸書而督之誦曰此而父<lb/>
習也間語以古宿德媺行曰此而父所雅言也示之從<lb/>
<pb n="KR4e0201_WYG_092-12a"/>
兄弟女晜曰此皆而父所援立也淳至二十亦為諸生<lb/>
彬彬樹操行有聲孺人乃私喜曰吾君不亡矣而淳所<lb/>
為遇及試不利狀輒如君又如君病以夭孺人乃大悲<lb/>
泣撫棺曰奈何又使我淳視若子耶已復撫二孫應昌<lb/>
應隆諸所以語之如語淳也然孺人晚節益貧甚而其<lb/>
長女歸求美數奉孺人壻家朝夕共奉且時時説古閨<lb/>
史雜稗官家以悦之而昌隆亦漸偕立矣久之女亦卒<lb/>
孺人乃益不自得又三歲無疾而逝度其年盖八十有<lb/>
<pb n="KR4e0201_WYG_092-12b"/>
三也孺人之父曰鉞亦知名士淳娶於楊其守如孺人<lb/>
女三長適即求羙為吾兄世德官南京詹事府主簿次<lb/>
適諸生王道行應昌凡再娶皆顧氏應隆娶周氏孫女<lb/>
一適太學生顧咸康墓在金潼阡祖塋之左嗟乎虞君<lb/>
儒而窮以夭孺人婦而嫠母而獨均豈非天地所稱僇<lb/>
人哉然能以窮見志以嫠獨見節使人惜而肅言之是<lb/>
可銘也銘曰<lb/>
虞乎歸而唐以合也以面則咄曰媪何人者而就我室<lb/>
<pb n="KR4e0201_WYG_092-13a"/>
耶以心而始大戚曰故吾匹也乃四十七年而一日耶<lb/>
死者無憾生生不愧死以為唐之夫若子<lb/>
　　明故廣東提學副使頥齋王公繼室丘恭人墓誌<lb/>
　　銘<lb/>
余丘嫂丘恭人卒之三月而諸孤泣謀葬以狀請曰叔<lb/>
氏其辱為志余謝不敢旣讀狀肅然起曰是可志也今<lb/>
夫敏給詳幹精刺枲饈饎之役拮据治生曷可不稱婦<lb/>
德焉然要之非其至者若恭人乃可志也按狀恭人姓<lb/>
<pb n="KR4e0201_WYG_092-13b"/>
丘氏世為吳興人其先有官散騎常侍者至梅崕公經<lb/>
舉進士累官山東左參政梅崕公有五女恭人最㓜十<lb/>
二而梅崕公捐館母李夫人特念之偃蹇其偶而㑹余<lb/>
從兄頥齋公有毛安人之戚遂委禽焉于是恭人年二<lb/>
十六矣毛安人先有三子二女恭人至則稱母擁愛之<lb/>
若已出恭人尋亦舉一子而頥齋公之偏有三子恭人<lb/>
夷其子使無别恭人既内傷無尊嫜足奉第精春秋粢<lb/>
盛以共饗祀而又嚴重頥齋公曰吾安敢以齊體惰見<lb/>
<pb n="KR4e0201_WYG_092-14a"/>
也頥齋公為封部稍遷贑守為按察使者奉璽書視左<lb/>
廣學政恭人後先從然無重珥重錦之玩以安公于㢘<lb/>
公用持法忤要臣拂衣歸家徒壁立乃恭人食不再器<lb/>
器不宿肉曰奈何以口體累公頥齋公藉穡力稍稍有<lb/>
家諸子次起經業間時謂恭人不言之益居多云頥齋<lb/>
公以丁未歲卒恭人履聲不出閾者十九年而家宜之<lb/>
中外忻忻如也恭人素强無疾疾作遂不起時乙丑秋<lb/>
七月二十有二日也距其生壬戌得年六十有四子男<lb/>
<pb n="KR4e0201_WYG_092-14b"/>
七一貫州學生次一誠中禮部㑹試次一正蚤卒皆毛<lb/>
安人出次一中州學生側室施氏出次一恭崑山縣學<lb/>
生即恭人出又次一善一藝皆施氏出女五皆適望族<lb/>
孫男十緝紹組純約綬紈維績綰孫女七曾孫男六汝<lb/>
復汝臨汝升汝坤汝豫汝豐曾孫女五内外孫無慮數<lb/>
十人先是一誠舉禮部當入對忽病心動歸歸無何而<lb/>
恭人卒時人異之墓在閘頭塘之西祔于頥齋右禮也<lb/>
銘曰<lb/>
<pb n="KR4e0201_WYG_092-15a"/>
婦德伊何毋襲外權柔巽静專以相厥天曰慈曰儉曰<lb/>
不敢先噫嘻其賢<lb/>
　　故刑科給事中顧公配陸太恭人墓誌銘<lb/>
陸太恭人之歸於顧也甫十六云而姑王孺人則已倦<lb/>
家政至輒付之曰吾欲以觀新婦能也太恭人精工於<lb/>
女職其衡臧獲固斬斬稱治矣而舅封給事公故卞急<lb/>
客至須酒食不問所從來以責太恭人立辦祖姑偶夫<lb/>
人用陸大夫例養四子所至封給事公則甘太恭人奉<lb/>
<pb n="KR4e0201_WYG_092-15b"/>
徘徊不欲去指謂迎者曰若有此新婦乎而欲强老人<lb/>
往復戲語王孺人吾婦四不若而一婦足老矣太恭人<lb/>
在髫丱其父處士公奇之曰吾女女也不者當大吾門<lb/>
偃蹇其配久之而始得給事公以給事公才而女之給<lb/>
事公為諸生有雋聲然不獲志塲屋稍移於酒太恭人<lb/>
婉諫曰君誠壯無事急一第獨奈二尊人鮮餘日何給<lb/>
事公愕錯謝過遂廢酒而益以早夜讀書弗休太夫人<lb/>
為之篝燈拂拭几硯温粥茗尋聲而進之問夜如何其<lb/>
<pb n="KR4e0201_WYG_092-16a"/>
則曰夜未央也給事公竟用是成進士授行人遷刑科<lb/>
給事中所至清白上疏侃侃激切論天下事有古直臣<lb/>
風以廟恩封父母及太恭人為孺人乃屬太恭人而觴<lb/>
之曰而力也吾以有今日者給事公為行人使歸業已<lb/>
念父母老不欲行太恭人為治装且曰向所以語君者<lb/>
何二尊人尚未沾也婦自力為共君職則又曰燕中苦<lb/>
寒寂寂遥夜乎復為買一妾佐行至是封給事公觴屬<lb/>
公曰庸詎若即吾二老人亦賴婦故封耳給事公竟乞<lb/>
<pb n="KR4e0201_WYG_092-16b"/>
歸養再歲而捐舘舎太恭人之不欲生者數矣入飲泣<lb/>
撫其二孤屬曰吾未及而之立也何辭以復公地下也<lb/>
出奉封給事中公王孺人則又竊泣曰二尊人老矣吾<lb/>
不强生以共蚤暮而先之何辭以謁公地下也故太恭<lb/>
人出而脩顔以治饋漿二尊人忘亡也長子樅就外傅<lb/>
篤學自勵少子今憲副章志襁褓間凛乎肅成之誨忘<lb/>
乎無為父者也居數年而封給事公卒孺人備醫禱謹<lb/>
窀穸志物逾力而悦忘乎無為人子者也家人數十百<lb/>
<pb n="KR4e0201_WYG_092-17a"/>
指男服農女服紅寢不聲笑里不聲怒忘乎無為主者<lb/>
也樅旣長入太學有文然困不得第而中年迫邑徭役<lb/>
又坐奴盗官廪當所坐主代償太恭人即為率簮餌裳<lb/>
服復率諸婦裝償之曰物去幸復來勿撓縣官為也自<lb/>
是身不復離機杼矣時顧氏微太恭人立破而久之樅<lb/>
亦卒太恭人嘆曰吾婦而哭吾舅姑固當不幸哭吾夫<lb/>
乃哭吾子乎吾自力於顧氏者三世矣而不一讐何也<lb/>
然憲副君已舉鄉薦又三年成進士復授行人使歸覲<lb/>
<pb n="KR4e0201_WYG_092-17b"/>
太恭人迎謂曰小子亦行人耶此而父所起宦也其務<lb/>
清白毋忘而父之志矣又三年當遷得其司副家人不<lb/>
懌白太恭人獨喜曰兒戇好盡言吾今免夫以憂先給<lb/>
事者憂若矣為刑部郎則戒郎曰人生死若手毋易也<lb/>
為饒守則戒守曰若一嚬笑而一家休戚毋易也憲副<lb/>
君之為守以㢘能尤最得貤恩封給事公中憲大夫太<lb/>
恭人進今號偕諸孫奉觴上壽太恭人為一釂曰母以<lb/>
子貴乃貴耳且吾庶有以謁先給事地下憲副君一再<lb/>
<pb n="KR4e0201_WYG_092-18a"/>
官京師守饒皆奉太恭人以從而最後遷今官當治辰<lb/>
沅道絶逺水陸難太恭人欲請告太恭人怒曰若暴得<lb/>
國恩弁髦之耶吾一老婦耳而再被上璽書冀若少塞<lb/>
萬一且吾健未死即死途道奚恨憲副君不敢對强與<lb/>
之偕進次鄱陽而太恭人疾延醫治少損憲副君乃宻<lb/>
具疏乞歸養太恭人覺之始曰子竟尼我罷矣命也夫<lb/>
以一老婦而勝君臣之誼至賸先給事心我何以歸也<lb/>
然歸而太恭人疾益損憲副君依依膝前孺子慕盖居<lb/>
<pb n="KR4e0201_WYG_092-18b"/>
崑山而邑之為母者愧子為子者愧母而俗幾變居二<lb/>
歲太恭人疾間作憲副君所以祈請解救百方竟用年<lb/>
至不任治而卒太恭人生精勤絲枲不去手食不重肉<lb/>
憲副君之守饒謀以三簋進而太恭人惄然止之曰吾<lb/>
毋事此也令郡饒而守瘠而吾食汝㢘即腹如果然奚<lb/>
恨焉憲副君之有稱於饒人太恭人力也太恭人既用<lb/>
勤儉持顧室為婦而母者七十年然好施族黨有窶生<lb/>
緩急請捐槖而周之不忍逆以故閱其笥毋緡錢寸縷<lb/>
<pb n="KR4e0201_WYG_092-19a"/>
之積易簀時諄諄戒諸婦孫子女强為善而已不及私<lb/>
也當太恭人少時祖姑嫁張氏者歸寜而疫增劇俗謂<lb/>
疫當染即張之人避去弗顧太夫人日為候視扶掖而<lb/>
躬治斂解衣襚之疫卒弗染其淳厚明理乃爾太恭人<lb/>
生以成化甲辰卒以隆慶己巳享年八十有六其先某<lb/>
人父處士諱堅母錢孺人封給事公者諱某給事公諱<lb/>
某字某别號某先某年卒子男二長即樅太學生娶周<lb/>
氏俱先卒次即憲副君章志娶王氏贈恭人繼娶孫氏<lb/>
<pb n="KR4e0201_WYG_092-19b"/>
封恭人女一適按察僉事沈紹慶今獨憲副君孫恭人<lb/>
在孫男某某憲副君將以某月某日奉太恭人合葬於<lb/>
尚書浦東祖塋給事公之兆而手錄太恭人狀累數千<lb/>
言乞余銘且謂太恭人之事舅姑也有桓少君挽車之<lb/>
節其相公也有樂羊斷機之規其敎二子也有鄭夫人<lb/>
以荻畫地之操其貴而能勤也有公父文伯之母之識<lb/>
其嚴於祭祀也有采蘋之敬其樂於惠下也有小星之<lb/>
慈余素習於憲副君而莊大夫不以其浮稱也而志之<lb/>
<pb n="KR4e0201_WYG_092-20a"/>
且銘之曰<lb/>
子者婦兮父者母兮于嗟丈夫者女兮悴而中榮而始<lb/>
終孰為悴之表而衷孰為榮之讐而庸我操管彤于嗟<lb/>
吳風兮<lb/>
　　明魏先生配李孺人墓誌銘<lb/>
孺人者沙羡李興賢女也至二十一年乃歸魏先生魏<lb/>
先生父曰鄰水公母袁夫人異時興賢以孝㢘稱而與<lb/>
鄰水公偕計吏相得驩甚鄰水公輒為約曰吾子若女<lb/>
<pb n="KR4e0201_WYG_092-20b"/>
偶乎興賢業已許孺人魏先生則益敎孺人内則女誡<lb/>
諸書曰魏家婦是未易任也孺人頎而髪鬒雞鳴候舅<lb/>
姑寢楹之間珮環璆然織絍紅作敏妙無二魏故稱望<lb/>
族多禮敎中外目魏先生有婦矣孺人閑於其家習然<lb/>
哉其婉静恭孝天性篤至大非以習故鄰水公從選人<lb/>
髙第拜鄰水令當擕袁夫人之令也孺人與魏先生侍<lb/>
而是時鄰水公晨興坐堂上治牘矣袁夫人稍已厭家<lb/>
政盖輒委孺人云鄰水公㢘於邑無奇羡之入日計口<lb/>
<pb n="KR4e0201_WYG_092-21a"/>
具鮭菜間一肉而孺人更調而進之二尊人甚甘忘約<lb/>
也鄰水公繇他事如成都屬袁夫人疾已病魏先生顚<lb/>
瞀計無出孺人不解髢而左右者旬餘親為浣中裙牏<lb/>
厠奉湯藥袁夫人且絶手孺人强語曰大媿負新婦何<lb/>
以報亡幾鄰水公亦卒孺人與魏先生扶服下三峽以<lb/>
喪還抵郡魏先生伯兄來奔哭於寢旣卒哭孺人悉囊<lb/>
中貲目魏先生曰二尊人之遺也其以授而兄畢葬孺<lb/>
人從鄰水公宦㳺歸乎覸其私亡尺寸絲枲錢刀之積<lb/>
<pb n="KR4e0201_WYG_092-21b"/>
數食指力作而共之要以出入畧相當魏先生居猶依<lb/>
伯兄也亡論伯兄安魏先生即孺人所以處先後過自<lb/>
卑下勞每取大者利受纎者乃亦咸化之愉愉如矣盖<lb/>
孺人已為魏先生生子裳復置媵進曰吾不欲單其後<lb/>
傷長者志裳丱角受孺人博士家言既成進士推擇為<lb/>
比部郎當迎養魏先生樂武昌社中飲少行意而㑹裳<lb/>
喪婦孺人謂魏先生留矣吾不忍吾諸孫乃來就裳長<lb/>
安里裳好讀諸先秦古文書夜分未就寝家人耳相語<lb/>
<pb n="KR4e0201_WYG_092-22a"/>
郎自苦乃爾即復欲應博士弟子也孺人以間案行裳<lb/>
書室唶曰夥頥兒之為書沈沈者稱吾子矣始裳與李<lb/>
攀龍㳺也李稍遷守鉅鹿及更㳺吳興徐中行吳郡王<lb/>
世貞間其文詞寡和率相好耳裳不喜飲過予二人輙<lb/>
飲竟醉也栩栩然歸有德色孺人見則曰兒醉二生來<lb/>
耶夫二生者則誠海内士也使爾執御吾為紉轡裳繇<lb/>
是逾益堅孺人中寒疾小間再作遂不起裳慟幾毁質<lb/>
强起次孺人行授予盖聞之徐中行曰孺人二孫頎然<lb/>
<pb n="KR4e0201_WYG_092-22b"/>
矣從師尚書邸中一布襦寒暑亡他易然恒潔若初服<lb/>
也詧之乃孺人更一二夕輒手自浣漂質明暴而衣又<lb/>
數邀吾輩陋巷閴不聞庖聲也徐而出酒炙甚具孺人<lb/>
不以貧故傷志不以跅弛跡傷知人明亦甚難哉傳志<lb/>
所載類若陶荆州王侍中母者此其識英雄未遇時固<lb/>
賢然豈亦解稱天下士富貴外如孺人否矣魏先生名<lb/>
正蒙褎然大雅君子也孺人有一子裳娶鄧氏女一繼<lb/>
姒即媵出適龔梓孫男三相如徵如一未名女孫二金<lb/>
<pb n="KR4e0201_WYG_092-23a"/>
媖玉媖生以𢎞治戊午十二月十五日卒以嘉靖甲寅<lb/>
五月二十三日春秋五十有七葬某所銘曰<lb/>
楚之澤沮塗其丘穹如虛厥左以居孺人之愉也且<lb/>
　　明故鄭母唐孺人墓誌銘<lb/>
昔者秦皇帝盖客巴寡婦清云傳稱清寡婦饒財財能<lb/>
用自衛不見侵天子尊禮之制詔有司築女懷清臺夫<lb/>
秦何以客巴婦為也婦行堅至兼丈夫任難矣客之志<lb/>
風也此其意獨為右貲殖乎哉去秦且二千餘年而吾<lb/>
<pb n="KR4e0201_WYG_092-23b"/>
州有鄭母唐孺人者孺人事其夫望雲君過二十年後<lb/>
望雲君卒敎其子又三十七年起貲號温裕家中外斬<lb/>
斬服孺人敎亡敢妄訾非孺人而㑹年小過不應格不<lb/>
旌於乎有司者其未講於古之制意耶孺人生而婉淑<lb/>
有令儀閑織絍饔飡諸女役旣笄歸於望雲君君父殁<lb/>
而繼姑性嚴甚少當或故為非分督過欲以觀孺人孺<lb/>
人長跪謝亡狀脩其色悦而後進之而望雲君踰冠則<lb/>
為俠齊魯間多還往海内長者士貧困或素非面君輒<lb/>
<pb n="KR4e0201_WYG_092-24a"/>
捐槖助之賈少羡歸而散遺其昆季姻戚起大塜收葬<lb/>
暴骨志不欲令已獨餘其義聲嘖嘖稱人也而其家廼<lb/>
故不甚廣孺人亡論無幾微左益從容㬰其夫施予而<lb/>
隂力嗇補之望雲君旣捐館時有子欽徳弱頗負才雋<lb/>
跌宕從諸先人所遺俠為摴蒱陸博過從倡優鳴瑟跕<lb/>
屣而不好問家人生産乆稍稍落孺人不欲傷其意多<lb/>
以微言風之或暇輒舉先君事盖悽然涕沾襟也欽德<lb/>
乃一日悟自艾悉推飲博具謝客生平過從者務孝弟<lb/>
<pb n="KR4e0201_WYG_092-24b"/>
力田間推其贏什一而息之亡何大倍於本業而孺人<lb/>
即勞撫欽德曰止矣夫物忌過聚焉欽德因儒衣冠而<lb/>
㳺太學卒成名釋褐某州倅自引歸欽德殆恂恂長者<lb/>
非有攘禦刓詐之習而特饒筭能先時消長所以摹擘<lb/>
累貲此爾然好恭遜多㳺貴人間往往推百金為壽其<lb/>
當為壽者衆或不徧更相聚望之所厚即偃然亡徳而<lb/>
望之者至行説攩㧙起獄重相窘子姓驛騷計亡出孺<lb/>
人髙卧曰奚恤哉爾其反行而脩闕欽徳頓首請受敎<lb/>
<pb n="KR4e0201_WYG_092-25a"/>
竟以是免孺人甚慈於欽德而能節也欽德儉自奉僅<lb/>
專味恒規其出納奉孺人則不規出納思所以備鮮瀡<lb/>
者而孺人性不嗜鮮瀡泊如也病甚出槖而示之亡厚<lb/>
藏金帛絲枲象犀瑰偉珍怪之御僅數白金毗具布素<lb/>
衣曰老人業盡是亡令子孫累珠玉紈綺為餙孺人生<lb/>
庚寅卒距其生庚寅者加二十有二年子一即欽德女<lb/>
一適某孫某某皆太學生生孫女幾曾孫男幾葬界涇<lb/>
南合望雲君之兆禮也欽德銜荼苦授簡於其子使來<lb/>
<pb n="KR4e0201_WYG_092-25b"/>
乞銘銘曰<lb/>
界涇之藏鬱葱兮益而之宫兮陪體夫子永即終兮以<lb/>
而嗣人熾隆兮<lb/>
　　明故建寜郡守端巖張公亡室吳孺人墓誌銘<lb/>
余讀詩至小星而知先王之化之備也所謂江汜者其<lb/>
德徧於下矣然亦止於不怨而已肅肅宵征抱衾與裯<lb/>
夫人以惠徧而其媵以命安則亦庻幾乎和哉然施者<lb/>
稱有惠而受者猶稱有命也蓋以女婦之徳無所復加<lb/>
<pb n="KR4e0201_WYG_092-26a"/>
而其可言者亦僅此耳及余觀於吳孺人狀而後知其<lb/>
和之至也雖詩所稱曷啻如焉始建寜公娶王夫人久<lb/>
之未有子而建寜之父晚翠先生為置貳謀之獨吳氏<lb/>
種多子而賢遂致筐篚焉吳孺人歸而事舅姑以禮建<lb/>
寜公以别王夫人以婉上下安之忘其貳也孺人為建寜<lb/>
公生子一桁王夫人撫之忘爲孺人出也既而王夫人<lb/>
自有子二桁孺人乳之忘為王夫人出也王夫人捐館<lb/>
舎而孺人如其素恂恂建寜公前多避少進不敢忘王<lb/>
<pb n="KR4e0201_WYG_092-26b"/>
夫人也建寜公為守質明而起治事具餔矣昏而輟具<lb/>
湯飲矣疾具藥矣罷治家大小數千指若畫矣歲時具<lb/>
絲枲絺帛矣建寜公怡然而老忘亡王夫人也吾女弟<lb/>
歸一桁之子希九是時建寜公亦逝矣獨吳孺人在而<lb/>
孺人熟視大喜曰老媼不足以辱吾孫婦孫婦大佳媼<lb/>
朽死不憾而女弟歸亦時時亟言孺人賢也旣病革持<lb/>
一桁手曰人言死鬼神盡妄吾無所見聞亦無苦苐氣<lb/>
從兩脚上奄奄盡耳揮手勞苦諸孫遂絶孺人非有所<lb/>
<pb n="KR4e0201_WYG_092-27a"/>
授習經傳其履素蹈變終始以禮有闇合者焉君子以<lb/>
是知建寜公之和之至也建寜公諱文麟先孺人七年<lb/>
卒孺人生以成化丙午正月二十二日卒以嘉靖甲寅<lb/>
十二月二十四日得年六十有九去卒之二年權厝於<lb/>
建寜公墓又十五年而始卜葬於虞山北石城里之新<lb/>
阡有子一即一桁太學生娶徐氏女二長適尚寶少卿<lb/>
徐履祥封安人次適太學生李元紹孫男四長即希九<lb/>
國子生娶吾女弟為先御史大夫公女繼孫氏次希齊<lb/>
<pb n="KR4e0201_WYG_092-27b"/>
邑庠生娶南雄李守而進孫女希敬娶秦光禄有成孫<lb/>
女希厚邑庠生娶顧少㕘柄女孫女一適錫山華鴻臚<lb/>
復誠子府庠生之亢曾孫男五紹慶福慶衍慶積慶善<lb/>
慶俱未聘曾孫女七長適雲間康别駕學詩子時萬次<lb/>
適陸經魁一鳳子重科餘俱幼銘曰<lb/>
孺人之宫土厚而豐有藤樛中芝蘭外業孫枝芃芃以<lb/>
寜而建寜公<lb/>
　弇州四部稿巻九十二<lb/>
</p>
<p>
</p>
  </div>
</body>
</text>
</TEI>
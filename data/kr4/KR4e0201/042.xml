<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十二</head> <lb/>
    <p>
<pb n="KR4e0201_WYG_042-1a"/>
欽定四庫全書<lb/>
　弇州四部稿巻四十二<lb/>
　　　　　　　　　　　　明　王世貞　撰<lb/>
詩部<lb/>
　七言律九十首<lb/>
　　癸酉元日試筆<lb/>
爆竹嚴聲徹夜傳曈曨旭日漸東懸天開萬厯王正朔<lb/>
人樂羣方大有年及尾屠蘇深蠟色含苞玉蕋媚春烟<lb/>
<pb n="KR4e0201_WYG_042-1b"/>
相逢未卜行藏事且向條風試酒錢<lb/>
　　邀助甫游虎丘<lb/>
寒色髙臺頫萬家坐來衿袖隠烟霞逃禪再起生公石<lb/>
倚醉頻呼陸羽茶今日青牛干氣象<hi>助甫微服見訪</hi>早時白虎<lb/>
出精華司空自有衝星佩來向兹丘問莫耶<lb/>
　　顧丈伯剛重封異數其先大夫再得給事京兆誥<lb/>
　　封<lb/>
兩朝恩數向君偏聖主人推達孝年共道絲綸徴舊徳<lb/>
<pb n="KR4e0201_WYG_042-2a"/>
自将忠藎格皇天西清再視中書草北壠重題京兆阡<lb/>
從此江東論四姓還應甲族表諸賢<lb/>
　　四明吳生游大梁甚久其再徃也謁余詩為贈<lb/>
束書擔簦一奚囊擬向人間識二王音似荘生猶帶越<lb/>
賦如枚叔好游梁春風騎從夷門去烟雨魚羮幸舍嘗<lb/>
授簡只今多左席古來詞客有輝光<lb/>
　　盧使君君萬手植一松百花洲且侑以詩走筆奉<lb/>
　　謝<lb/>
<pb n="KR4e0201_WYG_042-2b"/>
萬卉當春不敢開孤松瞥見使君栽猶驚栢府霜威重<lb/>
似挾天門雨色來陶令儘堪歸後撫嵇生未許醉時頽<lb/>
懸知滿樹秦風在中夜龍吟首重回<lb/>
　　楚行意頗不决聊成一章<lb/>
邸吏空驚腰綬新婆娑仍惜據梧身文章殢我終投筆<lb/>
歳月欺人轉積薪舊事懶聽湘水曲衰顔羞覩武陵春<lb/>
何如且作祗園主經巻茶鐺次第陳<lb/>
　　送鴻臚姪孫赴官<lb/>
<pb n="KR4e0201_WYG_042-3a"/>
何言垂白始為郎十上公車意未央入洛風流追小阮<lb/>
過江門第數諸王傳呼曙應金雞唱立仗春分玉筍行<lb/>
况是朝端多父客到㕔丞相為施牀<lb/>
　　太師華亭相公枉駕海上因游小祗園奉贈一章<lb/>
懸却安車謝過從忽占台斗暫移蹤千家兒女看司馬<lb/>
片語乾坤識卧龍日暮林泉翻起色春來桃李競為容<lb/>
知公不淺行雲意倘施西山最上峰<lb/>
　　伏承太師相公枉駕祗園以五言八句留題皆真<lb/>
<pb n="KR4e0201_WYG_042-3b"/>
　　諦語不揣奉謝一章<lb/>
東來紫氣有真人給苑含輝祗樹春草忍自諳菩薩行<lb/>
潭澄初現宰官身杯中水月無明失句裏雲霞法界新<lb/>
若語世尊應好慰只今魔地隠波旬<lb/>
　　皇甫子循僉事七十<lb/>
尊前金縷乍成衣與唱人生七十稀勝具總誇𤣥晏上<lb/>
微官不厭曼容非凌雲健筆長餘綵翫世青衫始易緋<lb/>
共道荀家好兄弟白雲猶見一龍依<lb/>
<pb n="KR4e0201_WYG_042-4a"/>
　　要劉子真光禄出㑹<lb/>
十載時通白雪盟朅來猶自昩平生雙魚入袖元難滅<lb/>
老驥逢師可不鳴文度江東慙獨步真長晉代許齊名<lb/>
舩齋少宿丹陽尹牛女應誇紫氣横<lb/>
　　寄陸與繩太僕<lb/>
尺一書來綬便丹共傳鳴玉上金鑾那知此日攻駒在<lb/>
猶作當年失馬看人愛賜環時卻易我憐完璧晩逾難<lb/>
如聞楚澤波臣狀庶子泉頭好自寛<lb/>
<pb n="KR4e0201_WYG_042-4b"/>
　　舉主御史大夫傅公同年大司宼謝公欵宴江寺<lb/>
　　感謝<lb/>
把酒青廻江上峰浄筵分供玉芙蓉涼從鳩署秋聲起<lb/>
暑避烏臺霜氣濃海内何人能附驥江南有客舊登龍<lb/>
艱難徃事那堪數惜别銜恩意萬重<lb/>
　　金山與送者飲别登舟作<lb/>
江天髙閣倚傀俄惜别猶呼金叵羅送客總歸唯月在<lb/>
游人欲老柰山何才聞出夾吳音少稍入中流楚調多<lb/>
<pb n="KR4e0201_WYG_042-5a"/>
争道壯游官亦得不知吾意已蹉跎<lb/>
　　肖甫中丞自采石馳歸一醉而别至江州寄懐<lb/>
初聞牛渚駐旌旂小隊元戎早自歸乍合延津疑劒是<lb/>
纔違漢浦覔璫非歌偏白石成名晩身在青雲折節稀<lb/>
也道武昌魚鴈便那能相憶不沾衣<lb/>
　　泊安慶江口即事<lb/>
扁舟孤泊下江干父老能言保障難樓觀日將金紫錫<lb/>
江山天闢畫圖看風廬似倒降王斾烟雀猶喧誓將壇<lb/>
<pb n="KR4e0201_WYG_042-5b"/>
莫倚臺城龍虎氣幾愁無地可迎鑾<lb/>
　　登小孤山<lb/>
忽有蒼翠來眉鋒躍然令我呼短笻波心倒插白玉柱<lb/>
水面秀出青芙蓉平分吳江楚江地對聳天南天北峰<lb/>
老夫鐵笛欲吹卻恐向盤渦驚卧龍<lb/>
　　至江州尚不得舍弟敬美除官信悶成卻寄<lb/>
有鳥雙棲偶一鳴無才那敢論時清纔經楚澤人堪老<lb/>
若到燕臺馬自輕白雪和來難後輩青雲是處畏先聲<lb/>
<pb n="KR4e0201_WYG_042-6a"/>
與君暗憶祗園地不冷蓮花恵逺盟<lb/>
　　江州答謝徐司空世寅時尚撫江藩兼致聲徳甫<lb/>
先朝抗疏許誰雄白下偏驚鮑氏驄出領江藩中執法<lb/>
還平邦土少司空情如廬嶽千層厚書借潯陽九𣲖通<lb/>
猶有豐城孤劒在待君嘘拂便成虹<lb/>
　　七月望夕大參鄭邦用僉事蔡景明戢敬之邀游<lb/>
　　赤壁二首<lb/>
賓主西南勝事并此游端足慰平生杯仍七月稱秋望<lb/>
<pb n="KR4e0201_WYG_042-6b"/>
賦是雙珠可夜明戰血至今髙壁色詞源終古大江聲<lb/>
與君聊釋盈虚意忽聽山城漏五更<lb/>
　　其二<lb/>
將壇文苑代稱雄指㸃千年感慨同名在江山翻借色<lb/>
事過天地竟何功鄉心暫托烹鱸後客夢都抛别鶴中<lb/>
秋月偶圓風自好坐來羣緒為君空<lb/>
　　癸酉秋再監楚棘感懐二首<lb/>
從叨三晉領賢扉南紀秋風又鎖闈屈産自良吾齒老<lb/>
<pb n="KR4e0201_WYG_042-7a"/>
楚珩雖貴國工非殘燈晃影疑裁素清柝傳更似搗衣<lb/>
功業少年諸不乏倘容洴澼一翁歸<lb/>
　　其二<lb/>
紫衫垂敝白鬚偏潦倒慚非入棘年聽語雕蟲身自厭<lb/>
由來相馬事空傳差強澤畔吟行地卻送河東賦上天<lb/>
論賞進賢當不薄可應還記介推田<lb/>
　　中秋夜登明逺樓觀月作<lb/>
列炬分行鼓角催江光如練倚欄開初疑卞璧排空上<lb/>
<pb n="KR4e0201_WYG_042-7b"/>
忽有隋珠破夜來入坐天香真桂苑披襟風色勝蘭臺<lb/>
還將校獲誇雲夢磊砢紛綸盡楚材<lb/>
　　贈曾參議公公子中丞以三撫蜀甫遷官即歸郢<lb/>
挂緋剛及賜緋時總為雲山愜素期有子陳咸那教諂<lb/>
為郎顔駟肯論遲髙從郢里倡春雪逺許巴人寄竹枝<lb/>
見說原陵多祓地可知童冠解相隨<lb/>
　　輓九十三湯翁翁嘗為吳邑丞時令子中丞以候<lb/>
　　代留襄<lb/>
<pb n="KR4e0201_WYG_042-8a"/>
共擬鳩笻履漢庭忽驚鶴馭指青㝠吳中舊雨留棠樹<lb/>
天上新霾掩歳星聽罷府烏頭欲白攀來臺栢樹非青<lb/>
襄陽耆舊能相挽墨絰聊為借宼停<lb/>
　　登黄鶴樓<lb/>
縹緲髙凭崔氏樓依微西眺禰生洲天容孤鶴排空上<lb/>
水合雙龍抱郡流一代真成春雪倡千年誰識歳星愁<lb/>
老夫聊翫人間世任遣浮雲黯不收<lb/>
　　黄鶴樓餞别蔡使君景明<lb/>
<pb n="KR4e0201_WYG_042-8b"/>
栢臺髙卧白雲秋静者由來有蔡侯識我姓名真倒屣<lb/>
念君離合重登樓中天日傍長安出薄暮雲生大别愁<lb/>
倘是五羊能見憶莫辭雙鯉向吳洲<lb/>
　　魏順甫晴川閣分韻得芳字<lb/>
憶醉漁陽春草芳蹉跎回首卄年強青萍斗傍孤城合<lb/>
白首天容二子狂髙閣對懸今古色浮雲不盡徃來檣<lb/>
尊前忽語登龍事慷慨悲歌泣數行<lb/>
　　寄答張助甫<lb/>
<pb n="KR4e0201_WYG_042-9a"/>
中原髙枕白雲深春草𤣥關懶自侵不怕汝南人月旦<lb/>
所愁江上鯉浮沈鳳皇獨攬千尋徳鸚鵡雙懸異代心<lb/>
此日為君成感慨武昌風色晝隂隂<lb/>
　　其二<hi>君近以乞誌過我吳中</hi>
中郎不愛賣碑錢盛徳那因乞米傳念爾去凌淮蔡雪<lb/>
向誰呼覔孝㢘船忽驚魚素衝江渚驟有驪珠射楚天<lb/>
無限故人推轂意愁君手板少年前<lb/>
　　過京山王太僕汝化期還日過飲以病從漢江抵<lb/>
<pb n="KR4e0201_WYG_042-9b"/>
　　省太僕有作賦此解嘲<lb/>
十載登龍願不違見來詞賦有光輝已拚送酒陶家醉<lb/>
敢作凌風列御歸席畔黄花寒不負江頭青雀病相依<lb/>
誰言郢里今遼落白雪逢君片片飛<lb/>
　　敬美需次不調於秋夜倡和有庾公南樓之思走<lb/>
　　筆為答時予有嶺右命<lb/>
北游吾弟困長安南徙而兄老一官欺客秋風生裋褐<lb/>
誤人春事在彈冠莫誇同調蘭金易縱得時名桂玉難<lb/>
<pb n="KR4e0201_WYG_042-10a"/>
俗殺武昌中夜月庾公那自折腰看<lb/>
　　答寄子深鎮國<lb/>
著成鴻寳世稱竒十載匡廬有夢思忽爾贈余青玉案<lb/>
蕭然如對白雲姿魚書但到那論晩龍劒須逢自有時<lb/>
俱道陳王饒麗藻可能重贈仲宣詩<lb/>
　　武昌奉别省中諸公<lb/>
差池霜色鬢毛侵三月移藩已滯滛惜别故人分手淚<lb/>
思歸傲吏折腰心赬魚下水猶堪溯黄鶴摩天不易尋<lb/>
<pb n="KR4e0201_WYG_042-10b"/>
回首莫論萍梗事古來天地有浮沉<lb/>
　　上廬山天池寺<lb/>
使君五馬一踟蹰為愛匡山勝不虚亭出御書天子鄣<lb/>
水成仙樂聖僧廬微隂液雪瑶時破寒色留楓繡自如<lb/>
未有仙才同謝監將分佛地卜吾居<lb/>
　　登天池回望下方俄而晝晦<lb/>
勝地初憑一杖收正教吳楚落雙眸千峰盡裊香罏氣<lb/>
九派平拖瀑布流忽暝乾坤垂混闔欲歸身世半沈浮<lb/>
<pb n="KR4e0201_WYG_042-11a"/>
佛燈縱出難為照天眼雖尊不破幽<lb/>
　　周銀臺汝學攜酒浄海寺貽詩見贈時余適有太<lb/>
　　僕之除落句云云遂成答謝<lb/>
江頭初駐木蘭舟誰解攜琴載榼游三國聲華公瑾早<lb/>
六朝風物秣陵秋詩成古刹寒堪失酒盡長干暝欲愁<lb/>
縱有除書君莫恠馬曹元自屬王猷<lb/>
　　贈姚繼文學憲由楚遷江西大參<lb/>
史談留滯逾三載啟事山公願不孤剖盡荆珉無卞泣<lb/>
<pb n="KR4e0201_WYG_042-11b"/>
教成郢雪失巴歈文星入夜衝南斗化雨将春下蠡湖<lb/>
還道木天當日地只今明主賜環無<lb/>
　　贈殷無美獲雋留省入試南宫<lb/>
見說賢書有著聲詞塲吾黨日峥嶸一枝肯作尋常桂<lb/>
尺璧能償十五城徃嗣東吳元秀出深源今代豈虚名<lb/>
還從鴈塔看前輩莫向龍門負此生<lb/>
　　題洞湖巻贈凌𤣥旻<lb/>
𤣥旻托好凌九紘一曲猶能小賀生書似靈威偏嗜秘<lb/>
<pb n="KR4e0201_WYG_042-12a"/>
宅如和父僅餘名烟霞不散奚嚢色日月長尋釣艇盟<lb/>
倘讀吳儂舊游記令君風骨坐來輕<lb/>
　　送侍御河南李子興還朝因伸鄙感<lb/>
攬轡名髙九道聞攀轅人惜二天分論才豈必相如似<lb/>
薦疏空勞北海勤驄馬風生千里足神羊霜壓五花文<lb/>
欲知下走沾沾意今日真成御李君<lb/>
　　嶺右張羽王明府邀合郡諸名勝㑹餞虎丘時江<lb/>
　　右龍司理亦集輙成二章為謝<lb/>
<pb n="KR4e0201_WYG_042-12b"/>
府公髙讌入春開江左風流異代才茂苑自驕羣玉聚<lb/>
桂林初見一枝來分題競勝燈前草欲折還含雪後梅<lb/>
贏得班生仙骨在手攜星藻向三台<lb/>
　　其二<lb/>
春山如黛水如羅勝㑹還期勝地過南斗文隨龍劒出<lb/>
西山爽為馬曹多生公石冷思眠甚陸羽泉遥奈渴何<lb/>
聞道陽春饒麗藻阿誰先付雪兒歌<lb/>
　　曹太史一呈有子逾週韶秀可念賦此為贈<lb/>
<pb n="KR4e0201_WYG_042-13a"/>
青葱玉樹映庭除抱送麒麟事豈虛生得馬遷知續史<lb/>
便逢王粲不捐書鳳毛池上霞同掞蚌氣江頭月並舒<lb/>
若問攻駒今太僕渥洼千里許誰如<lb/>
　　寄少保殷公<lb/>
春酒如澠花滿枝醉談歸傅賜金時天容𢎞景山中相<lb/>
人識留侯帝者師聽罷齊風知再表秉來周禮未全施<lb/>
亦知咄咄非公事海内蒼生正繫思<lb/>
　　寄調許殿卿左史<lb/>
<pb n="KR4e0201_WYG_042-13b"/>
㟙湖春水讀書堂謝客時時懶下牀稍出新篇曾御李<lb/>
初攜小婦為辭梁貪聽半語游僧偈盡釋南中奉使裝<lb/>
便是相逢能解脫已應無淚傍山陽<lb/>
　　喜少師徐公楊公二子並成進士<lb/>
莫疑天意薄蒼生社稷功存退始輕契濶累朝魚水舊<lb/>
參差昭代鳳毛成雙開緑野泥金色並武青雲振玉聲<lb/>
不獨兩家喬木在中興今見世臣名<lb/>
　　過桃源作<lb/>
<pb n="KR4e0201_WYG_042-14a"/>
沙深老樹欲全髠湍急停雲勢若奔僅有隄存如瓠子<lb/>
幾曾花發號桃源天過淮海疑全别水出崑崙已自渾<lb/>
卻憶故鄉諸季在接䍦顛倒辟疆園<lb/>
　　阻風彭城下洪<lb/>
信宿維舟阻急湍叢祠賽鼓問祈安風狂恠石低昂見<lb/>
渚枉荒山向背看久仗束書成客計還呼巵酒斷愁端<lb/>
彭城咫尺君休擬老慣人間行路難<lb/>
　　初自彭城山行聞鶯<lb/>
<pb n="KR4e0201_WYG_042-14b"/>
水宿逶迤不計程有無春事未分明白門渡口逢三月<lb/>
黄鳥行邊始一聲句向清時稀感慨官因遲暮減心情<lb/>
祇園桃李花如錦秖為游人特底生<lb/>
　　河間道中<lb/>
厯亂鳴雞夜未闌客程何處不加餐擔頭書巻風時墮<lb/>
馬首桃花雲並殘望國望鄉春思雜中寒中暑客衣難<lb/>
河間正是班班地衰鬢朱簾懶向看<lb/>
　　送王太史𦙍昌冊封關内便道省夀太夫人<lb/>
<pb n="KR4e0201_WYG_042-15a"/>
玉節新從北極開彩衣仍出尚方裁猶龍紫氣将西度<lb/>
如帶黄河自北來嶽色晝晴廻菡蓞珂聲春曉散蓬萊<lb/>
稱觴不貸夷門酒分得君王露一杯<lb/>
　　送少宰劉公憲謙遷南大司空<lb/>
鳳池分手惜飛蓬平土留京地望雄啓自山公傳吏部<lb/>
班應雲母隔司空鵷行八座星辰表鷁首三江暮靄中<lb/>
我欲無言渾未得可應桃李忘春風<lb/>
　　王學士元馭留飲花下作<lb/>
<pb n="KR4e0201_WYG_042-15b"/>
學士髙齋傍玉清入門幽興劇縱横已拚芍藥似人老<lb/>
忽送榴花令眼明文酒竟成吾黨事笑談真見故鄉情<lb/>
毋驚百徧相過語若到郇厨體自輕<lb/>
　　端午日楚人丘户部汝謙要飲顯靈宫即事<lb/>
逃暑仙都静不扃雜花紅霧晝冥冥綵絲留景真堪續<lb/>
白苧含薰且細聽酹屈懐沙人漸少辟兵飛警事初寜<lb/>
從他稚子行觴數楚客於今肯愛醒<lb/>
　　江右彭翼射䇿不第俟予至都投詩為贄即日告<lb/>
<pb n="KR4e0201_WYG_042-16a"/>
　　歸答贈一首<lb/>
寂寂公車意未平為誰驤首忽雄鳴才髙一出能同調<lb/>
客好何妨與借名斗氣豐城歸自出暮雲湓浦到來生<lb/>
他時莫詫安昌舊籍甚聲華在漢京<lb/>
　　少宰學士陶公虞臣輓章<lb/>
五月輀旌發上都羣公雪涕萬人呼仍開地下修文館<lb/>
不拜宫中續命符吏部斗山初罷仰君王雨露肯回枯<lb/>
從知續史心猶在握手龍門事未孤<lb/>
<pb n="KR4e0201_WYG_042-16b"/>
　　予與自閩明卿自貴同日書至有感<lb/>
參差青鳥建章宫忽有瑶音慰轉蓬兩地虹霓書逺近<lb/>
各天雷雨劒雌雄俱誇拙宦身猶在且喜加餐字每同<lb/>
寄語圖南争矯翼燕臺四起大王風<lb/>
　　其二<lb/>
故人嶺海尚栖遲九列雖叨敢道宜季重有書方悔俠<lb/>
偉長中論未逢知誰偏謝豹啼丹地並許娵隅托素時<lb/>
莫恠承恩還避輦至今猶自怯蛾眉<lb/>
<pb n="KR4e0201_WYG_042-17a"/>
　　寄答明卿使君<lb/>
誰言天逺故人踈尺一雖㣲意有餘信過衡陽那是鴈<lb/>
書從蠻府不呼魚衰顔近日紅從借勁髪安霜緑自如<lb/>
共道楚工今識察莫將清淚染瓊琚<lb/>
　　送大司空萬安朱公進太保馳驛南歸<lb/>
胼手曾扶大陸沈錫圭功似禹年深三朝漢省尚書履<lb/>
一詔疏家太傅金諫漆轉揚明主徳懸車誰識老臣心<lb/>
遥應緑野城南地不改芙蓉碧萬尋<hi>萬安城南五里有芙蓉山</hi>
<pb n="KR4e0201_WYG_042-17b"/>
　　其二<lb/>
帶玉揺光下帝閽即教蠅㸃轉成恩令狐陵史先皇舊<lb/>
司馬河書異代言六傳賜馳騰紫陌千官出餞擁青門<lb/>
他人自喜中山篋公意從寛北海尊<lb/>
　　送吳城歸吳<lb/>
季子揖余歸故園懶騎羸馬傍人門燕中貂敝那曾怨<lb/>
吳下猿驚且莫論唯是客星時失職况多才鬼未招魂<lb/>
衡荆也自饒功業細搨黄庭倒緑尊<lb/>
<pb n="KR4e0201_WYG_042-18a"/>
　　送御史大夫餘姚趙公領南臺<lb/>
曉傳除命下明堂西第停鍾減舞行此去風稜歸獨坐<lb/>
向來霜色滿南牀千烏舊是臺城侣一鶴居然御史装<lb/>
見說太平隄上樹廩秋猶自拂雲蒼<lb/>
　　夀吳太夫人<hi>方伯子彬母</hi>
隆萬之際朝家清婺星徳星相映明京兆雋媪古來幾<lb/>
河南吳公天下平北堂進匕曉色動西母戴勝秋風輕<lb/>
縱無海籌祝景算雅有彤管書峥嶸<lb/>
<pb n="KR4e0201_WYG_042-18b"/>
　　偶成<lb/>
睡起兀兀憑籃舁衙參放來何所為有書僅寫馬復令<lb/>
得酒却憶牛醫兒西山一片青刺眼石榴幾株紅亞枝<lb/>
俸過六百不解免行年五十終無竒<lb/>
　　同舍弟邀汪伯玉仲淹昆弟游蓮花庵<lb/>
帝城西北有蓮宫水檻冰壺面面通甘雨跳珠千葉上<lb/>
法雲垂綺百花中詩攜愛弟藍田侣酒許徴君白社風<lb/>
莫向幻人論色界望來烟景坐來空<lb/>
<pb n="KR4e0201_WYG_042-19a"/>
　　田子秇以諸生異等貢游兩都署冊曰南北大觀<lb/>
　　賦此贈之<lb/>
田方魏客舊知名白首青衿事魯生薊苑星辰天北極<lb/>
金陵龍虎漢西京飛談碣石千人廢使酒長干一坐傾<lb/>
賦草縱成須晚出祇今塵世有張衡<lb/>
　　贈談思重中軍餉上谷便道還里<lb/>
莫從浮白歎離羣轉餉由來第一勳慷慨劉生初出塞<lb/>
詩書郤氏舊中軍征帆欲指江南雨歸槖猶殘薊北雲<lb/>
<pb n="KR4e0201_WYG_042-19b"/>
倘許吴兒歌子夜平羌新譜若為分<lb/>
　　七夕過李通政伯玉<lb/>
小暑初殘節序嘉探書因過鄴侯家諸峰似取支機石<lb/>
一水曾通貫月查巧向天孫分杼柚工從司馬詠琵琶<lb/>
<hi>客有彈琵琶</hi>清朝酒醒猶疑夢玉露分明染鬢華<lb/>
　　哭梁思伯内翰<lb/>
蓬萊闕下散瓊琚一入羅浮恨有餘死去伯鸞隣俠骨<lb/>
病深司馬篋遺書西清幾種風流在南國諸生雪涕初<lb/>
<pb n="KR4e0201_WYG_042-20a"/>
莫向尉陀城上望五羊春事已凋疎<lb/>
　　送梁舍人奉使還嶺南<lb/>
珂聲厯落散金鋪曙色南分一宿孤客到羊城元奉使<lb/>
歌從鳳沼有將雛梅花寄逺羅浮玉詩草行装合浦珠<lb/>
聞道伯鸞新冢就可能相為附生芻<lb/>
　　曹子念南歸<lb/>
曹甥跌宕甘沈淪兩脚偶踏長安塵不知茗酪定誰好<lb/>
共訝菰蘆無此人燕歌回風白日暮吴趨謔浪清霜春<lb/>
<pb n="KR4e0201_WYG_042-20b"/>
祗園松竹好料理顧我終豈巖廊身<lb/>
　　楊少宰伯謙扶侍太夫人歸里得二首<lb/>
百年将母世誰如出入三朝晝繡餘帝許山濤無啟事<lb/>
天容潘岳有親輿堂開晩色萱長好籬隠寒香菊未疎<lb/>
不是面承宸語切還期那肯顧尚書<lb/>
　　其二<lb/>
青山一片帝城南離思無多酒任酣座裏台垣元待八<lb/>
刀頭明鏡祇容三停雲客羡歸雲懶捧日心從愛日躭<lb/>
<pb n="KR4e0201_WYG_042-21a"/>
臨别故人毋惜道不知中散有何堪<lb/>
　　汪伯子司馬閱武試<lb/>
主恩司馬一登臺立表驂驔千騎來鏑似飛星争犯月<lb/>
鼓如催雨不停雷横開銅柱南頭去坐奪金城右臂廻<lb/>
此地若容狂李白也應偏識令公才<lb/>
　　申先生汝默以經筵史館勞進宫端學士賦此奉<lb/>
　　賀<lb/>
史才經術世推能玉署鑾坡秩並增拜命争看雙綬紫<lb/>
<pb n="KR4e0201_WYG_042-21b"/>
書銜真作一條冰帝稱匡鼎頥堪解人識金甌事可憑<lb/>
懶散列卿休健羡履聲寒月滿觚稜<lb/>
　　為李師孟方伯題五華山房<lb/>
青蓮居士躡青霞曾移九子為九華君今五華讀書處<lb/>
又見名山屬李家峰峰西嶽雲間掌朶朶郇公字裏花<lb/>
不似終南饒世路儘堪佳處向人誇<lb/>
　　聞謝茂秦客死魏郡寄詩輓之<lb/>
如聞鄴下仰風流䠥躃誰令走魏州老去一編文苑足<lb/>
<pb n="KR4e0201_WYG_042-22a"/>
病來孤枕客星愁江湖氣盡無芒屩妻子情偏有蒯緱<lb/>
總為濟南杯土在也堪揮淚布衣游<lb/>
　　魏懋權追踐約於徳州至清源而别書此為贈<lb/>
席帽西風吹欲欹衝寒來踐故人期攜將趙璧愁償汝<lb/>
佩得䖍刀舍贈誰齋舫論心初縱酒河梁分手又成詩<lb/>
祥烏莫戀中丞栢好向長楊借一枝<lb/>
　　贈鄭侍御子義<lb/>
衣繡翩翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帶垂看君真是鄭當時每逢佳客必青眼<lb/>
<pb n="KR4e0201_WYG_042-22b"/>
况復諸郎多白眉老去壺中寛世界名成谷口動京師<lb/>
吴姬壓酒齊謳倡那得秋霜上鬢絲<lb/>
　　途遇習太史時甫登泰山歸有贈<lb/>
胸羅寒月有梯雲四海才名鑿齒聞已自講壇推嶽嶽<lb/>
仍從禪地訪云云胸前齊魯森相逼觀表秦呉杳不分<lb/>
見說封中縈紫氣還應綵筆動天文<lb/>
　　治河傅中丞何侍御呼飲行臺賦謝<lb/>
急管深杯緩客愁嚴霜不傍月華流中丞屋上烏能好<lb/>
<pb n="KR4e0201_WYG_042-23a"/>
御史車前驄欲留今去咏何真作柱古來稱傅仗為舟<lb/>
清朝功業堪俱就轉餉從輸第一籌<lb/>
　　維揚過丁户部有贈<lb/>
與君三日話連牀江左風流共一方再入嘉隆循吏傳<lb/>
兩為南北度支郎絃中白雪心孤賞座裏春風客對忘<lb/>
若憶陳王歡怨句先朝姓字雅相當<lb/>
　　儀真道中<lb/>
中丞臘月上真州送客俱辭影僅留出處本來無繫着<lb/>
<pb n="KR4e0201_WYG_042-23b"/>
東西元不礙夷猶霜嚴未洩前旌色冰老能封小澗流<lb/>
寄語擁罏兒女道老夫装束竟何求<lb/>
　　邀助甫自汝出㑹并伸勸駕<lb/>
知君髙枕狎年光休汝篇成自一方名士風流誰甲乙<lb/>
故人星在莫參商便因先出甘龍尾倘得新評許鴈行<lb/>
巖穴清時垂欲盡可能無意奏長楊<lb/>
　　助甫以病不出㑹遺詩見贈悵然有答<lb/>
已付寒軺落照中可因霜老誤征鴻逃名張廌千竿竹<lb/>
<pb n="KR4e0201_WYG_042-24a"/>
起色枚生百尺桐家近陽城堪自妬里無春雪向誰工<lb/>
欲知歳晏相思意蕭瑟孤城事事同<lb/>
　　答武昌趙中丞良弼<lb/>
霜後梅花驚客郵知公青盻在襄州曾於江夏叨參佐<lb/>
敢向竒章擬上游春至雙魚思溯漢月明孤鶴悵登樓<lb/>
何時對搦蘭臺管一掃雄風萬古愁<lb/>
　　大梁候吳明卿不得聞尚留里中賦此促之<lb/>
一徃除書歳月深恠來鴻信誤追尋三朝老共思家夢<lb/>
<pb n="KR4e0201_WYG_042-24b"/>
萬里歸偏薄宦心客笑元長寧寂寂人窺夥涉莫<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻四十二<lb/>
</p>
<p>
</p>
  </div>
</body>
</text>
</TEI>
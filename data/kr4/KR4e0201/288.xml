<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百十四</head> <lb/>
    <p>
<pb n="KR4e0201_WYG_288-1a"/>
欽定四庫全書<lb/>
　弇州續稿巻一百十四<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　廣西布政使司右叅議致仕進階朝議大夫藎齋<lb/>
　　　許公墓誌銘<lb/>
藎齋公者許姓諱彦忠其字曰汝敬而署其齋曰藎葢<lb/>
<pb n="KR4e0201_WYG_288-1b"/>
終始不忘其名以見義云故句容人也曾大父曰海一<lb/>
公大父曰鎮二公父曰東山公某以公貴贈承德郎戸<lb/>
部山東司主事娶太安人朱生公公生而䇄䇄有大人<lb/>
志十五從受易於鄉人司馬侍御即以易著稱明年補<lb/>
博士弟子久之為嘉靖辛卯公始與先大司馬公同薦<lb/>
於應天尋報罷公車乃偕其同年故廣陵閻公集故太<lb/>
師李文定公春芳㳺南太學時歐陽文莊公德為司業<lb/>
方以東越良知之㫖教授諸生而公與二公皆與聞焉<lb/>
<pb n="KR4e0201_WYG_288-2a"/>
然公不輕以立門戸為名髙凡又再上至彭城而報贈<lb/>
公逝公大慟曰始者以吾父壯念不之及今柰何使我<lb/>
抱終天恨絶而復蘇自是骨立者三載服除乃稍稍腴<lb/>
復再上而為甲辰成進士授荆州府推官緣情麗法以<lb/>
公平明恕稱理官故受臺委覈諸郡邑牘因以察舉官<lb/>
邪然所苛責多黄綬以下於墨綬不敢煩目何論二千<lb/>
石公覈當得武昌武昌大姦藪也而據都㑹為臺司肘<lb/>
腋故事有抱成案毛舉細擿而已公㢘得郡守某那移<lb/>
<pb n="KR4e0201_WYG_288-2b"/>
乾沒狀欲發而念以大體不欲遽暴之而坐其左右之<lb/>
共為奸者而守巳衘公切骨矣公以治行髙第薦牘屡<lb/>
上微顧僅擢戸部江西司主事督稽草塲㩁河西務咸<lb/>
㢘平無害遂連督臨通二州倉儲諸軍之轉餉者於常<lb/>
耗外多責有司羨粟而郡邑稽故之因而積不相能往<lb/>
往後期且值河漲多漂溺者公請寛逋賦定直耗𠂻軍<lb/>
民之權不使偏勝務兩得其便乃以緩達罪漕而以緩<lb/>
發罪郡邑大司農善之著為令於是公聞隆隆著矣吏<lb/>
<pb n="KR4e0201_WYG_288-3a"/>
部欲用公為其属不果而河南有師尚詔之難甫平睢<lb/>
陳間猶洶洶乃用公自某司貟外郎為按察僉事飭兵<lb/>
其地公至寛約束簡刑書曰亂民如亂絲也奈何復棼<lb/>
之其民既安公而盜亦自懈公微得其主名一夕悉掩<lb/>
捕殪之咸詫公天威也不敢復稱兵矣時公著功名於<lb/>
外而所見銜武昌守猶在郡乃以蜚語中公大察得讁<lb/>
為浙江布政司理問公之任念太安人老不欲困之幕<lb/>
僚舍謀請急臺使者雅重許公之歸而侍太安人無何<lb/>
<pb n="KR4e0201_WYG_288-3b"/>
太安人以令終人謂公得伸大事為孝感而公猶痛毁<lb/>
幾如失贈公時服除補江西事大白即擢同知湖州府<lb/>
公不以遷人自優佚日佐其長清徭賦理讞牘湖人頌<lb/>
之御史為上績而江西方用兵岑岡鄰郡邑若湖東者<lb/>
其衝也朝議以公習兵業見之睢陳矣遂復僉事於江<lb/>
西飭兵湖東公至則有議發建昌兵討賊者公謂賊已<lb/>
深入據險而發建昌兵裹糧趣利於數百里外非便宜<lb/>
兵發建昌虚矣而有沃名王國大小亡慮數十萬一賊<lb/>
<pb n="KR4e0201_WYG_288-4a"/>
以形閈我而輕兵走間道襲建昌可虞也建昌兵得不<lb/>
發賊亦漸平其郡人德之家繪像以祀而始議者亦服<lb/>
長筭甫二載遷廣西布政司右叅議時徐文貞公階當<lb/>
國而李文定公佐之文定故公所與同師者也文貞公<lb/>
亦雅欲用公公念不欲逺宦乃歎曰知止不殆吾其可<lb/>
以休矣或謂不難二相國耶公曰七尺吾自制之不在<lb/>
二相國也遂上䟽投劾得致仕歸公歸闔門養重以經<lb/>
術教授子孫意泊如也里中諸主受誨者誨之咸濟濟<lb/>
<pb n="KR4e0201_WYG_288-4b"/>
願出門下性不喜宴㳺戸以内無雜賓戸以外無轍跡<lb/>
如是者踰二十年如一日即邑令舉鄉飲以大賓請亦<lb/>
不赴嘗遇覃恩奉詔再進階有司飾扁表其閭公面赤<lb/>
遜謝不得而受之萬厯丁亥十月望無疾而終距其生<lb/>
丙寅春秋八十有三配喬安人卒而孫安人繼之子二<lb/>
伯懋為校官娶夏次懋邑諸生始娶王繼顧皆先公卒<lb/>
孫男二堯臣邑諸生娶經堯咨鄉貢進士娶王皆懋出<lb/>
也女二適王世熙武尚凱俱太學生堯臣生女一字楊<lb/>
<pb n="KR4e0201_WYG_288-5a"/>
念祖堯咨生男三自新自强俱聘武自勉聘李女一尚<lb/>
㓜盖公卒之明年十月邑父老師生慕公之賢無已相<lb/>
率請於郡邑以學使者指祀公於鄉賢祠又二月而堯<lb/>
臣等塟公於某地而前期奉閆比部士選狀來請誌銘<lb/>
比部故廣陵公從孫也而又同堯咨薦於鄉不佞貞亦<lb/>
稱通家子竊謂公師事歐陽文莊公受心學而不輕以<lb/>
示人與李文定公善而不借其氣力宦不達不為忮甫<lb/>
達而棄之若敝屣又不為人説官中治狀胡長者乃爾<lb/>
<pb n="KR4e0201_WYG_288-5b"/>
嗟嗟俗澆而多飾非公孰風之哉其祀而稱鄉賢宜也<lb/>
銘曰名不必全有用不必盡究福不必多取來以為偶<lb/>
去以為偶噫斯公之所長守而以貽厥後者耶<lb/>
　　程師文墓誌銘<lb/>
余性不喜聞鬼神事以左氏太史公之誣而涑水新安<lb/>
氏詘之為正晩而稍睹聞其事而徵其理葢天地大矣<lb/>
變化之不窮當亦有之且福善禍淫於禮樂名教之助<lb/>
不淺鮮也吾同年程司徒嗣功者忠信不妄語人也邇<lb/>
<pb n="KR4e0201_WYG_288-6a"/>
論著其宗人師文之事曰師文嘗治質肆金陵市中司<lb/>
城以師文竒貨可有也使盗引而逮之獄且對簿盗忽<lb/>
躍起坐於梁叱曰吾獄神也師文長者柰何嗾盗証之<lb/>
司城惧而亟謝遣不敢問不逞少年數貸師文錢而歸<lb/>
其半久之不能應也恚而以昧爽將要師文於途不利<lb/>
焉空中飛石中其腰膂大悔懼匍匐謝師文曰君誼能<lb/>
使鬼神受役吾儕小人安敢犯又一少年窺師文槖中<lb/>
装夜觴師文寘堇於中忽驟風起滅燭燭至而少年誤<lb/>
<pb n="KR4e0201_WYG_288-6b"/>
進堇觴立死都市火將及師文肆僮奴倉卒自救師文<lb/>
曰無以為也天以灾懲邦政邦政將焉迯再拜而火卒<lb/>
滅載米舟至孟河觸石裂有聲已抵肆發米米盡而裂<lb/>
見可五尺許頃之舟遂沈師文尋起家至富夫師文一<lb/>
窶人子耳刼刼趣什一息何自與神明通及讀司農之<lb/>
文畢而後知師文也師文生十月而母許卒父心訑為<lb/>
娶繼母王乳之王又卒王母范哺之又卒乃哺於繼母<lb/>
汪伶俜百狀而父又窶不獲専志於學然當其舞象時<lb/>
<pb n="KR4e0201_WYG_288-7a"/>
能自力為色養十九補郡掾習文法時以寛輔之舉動<lb/>
詳雅能得府主意同舍掾汪秋嘗誤具一偽符者牘而<lb/>
當之鬼薪府主怒甚曰是不當抵死耶掾受金而故輕<lb/>
之當考竟師文徐曰掾坐不習律耳某嘗覩其牘多訛<lb/>
筆府主悟弗竟考里民吳榮以採木不中格論戍以属<lb/>
師文師文曰民椎何知格得從減榮鬻女得十金行謝<lb/>
師文曰去之毋汗我已而得其鬻女狀亟割帑金益之<lb/>
俾贖女歸客有籯金六十寓師文求居間同舍掾而其<lb/>
<pb n="KR4e0201_WYG_288-7b"/>
人死者師文呼死者之子歸之子初不知也郡司理嘗<lb/>
有所論戍而隣保坐株累十餘家師文泣叩首曰使君<lb/>
神明論戍者固當奈此十餘家何司理為之少霽師文<lb/>
既以文無害進肄九卿事褎然首次予冠帶非久當得<lb/>
官念其父母且老窶如故歎曰吾安能奔走數千里外<lb/>
噉五斗米且幸異日資甘毳而二尊人老不待何於是<lb/>
捨而為賈吳越間以至金陵市中其精心計㑹盈縮郎<lb/>
素號老賈弗如也然雅慕氣誼不夙諾義聲隆隆市廛<lb/>
<pb n="KR4e0201_WYG_288-8a"/>
當質肆金陵而有誤償金二百者已復有以珍寳留質<lb/>
金百未及授金而其人夜暴死者皆追還之其主則定<lb/>
逺侯王大司馬舍人也侯與大司馬之子髙其義而納<lb/>
交焉少鬻糈得數升主客之傍有人笑曰焉有客而糈<lb/>
數升者耶異日遇械縲道傍視之則故傍笑師文者也<lb/>
其㳺崇德主人女夜來奔弗納以他故辭去仍匿其主<lb/>
名自師文之漸饒而其父母日得甘毳以寛樂終然尤<lb/>
痛其母許不逮養每伏臘饗祀伏地涕淫淫沾席也小<lb/>
<pb n="KR4e0201_WYG_288-8b"/>
時所請婚巨室少之弗許賤者師文亦不屑以故數偃<lb/>
蹇水南張老有女念欲歸之未果夜夢神語之曰程郎<lb/>
豈庸人哉遂以女女師文後嘗以百金附師文賈楚属<lb/>
其地大饑悉槖而備賑歸以别帑償張老乃歎曰神固<lb/>
言程郎非庸人也其能感鬼神葢兆之矣師文晩年好<lb/>
佛不肯復治生産聴其子息之而築精舍北溪日味禪<lb/>
恱所談說皆物表語邑令丁元甫延致賓飲不赴元甫<lb/>
髙其行扁其舍曰北溪禪隠鄉人稱焉素强無疾今年<lb/>
<pb n="KR4e0201_WYG_288-9a"/>
戊子四月感微疾呼二子属之遂卒年七十有三張女<lb/>
賢能相師文於家事具周儀部汝礪誌中先八年卒已<lb/>
卜塟巫山之陽今以某年某月某日奉師文之柩營其<lb/>
左而合塟焉子男二廷金娶孫繼娶汪能世其業廷鎮<lb/>
有文為太學生娶汪女四適胡宗堯黄應詔字黄宗序<lb/>
黄時來孫男三文潤文瀚文津孫女三程之先為梁陳<lb/>
時忠壯公靈洗後有澐公者以兵馬使拒黄巢為師文<lb/>
祖居紫雲溪汾公者為司徒祖居槐里其系逺而明廷<lb/>
<pb n="KR4e0201_WYG_288-9b"/>
鎮以友全椒令佘宗漢紹介乞余銘余既竒師文事且<lb/>
髙其行而佘子從臾甚力余乃歸幣於佘而為之誌又<lb/>
為之銘銘曰<lb/>
少所見多所異不覩鬼神乃作師文𨽻師文躬之福後<lb/>
裔<lb/>
　　李母顔孺人墓誌銘<lb/>
李母者故鄉貢進士崑山李君希直之貳而今太學生<lb/>
大昌之所自出也顔姓故與君同邑而家素饒已忽中<lb/>
<pb n="KR4e0201_WYG_288-10a"/>
落母生而失恃秀羸不任疾十一疾甚死矣一日夜復<lb/>
蘇能厯厯道死時事云行且入深山而迷得碧澗始辨<lb/>
已大嘔五藏悉出就澗滌之有黄冠而羽衣者袖一丸<lb/>
藥餌母甫下喉有聲若雷遂驚而寤香氣拂拂鼻端疾<lb/>
脫然失自是强無病神采日茂異性亦驟聰頴絶倫諸<lb/>
女紅字學不習而曉既歸李君所以事君之婦方孺人<lb/>
不失禮而他所操持規畫尤能得君意君愛而嚴之後<lb/>
方卒遂以孺人代<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>内秉勑家衆事母如事方然母不<lb/>
<pb n="KR4e0201_WYG_288-10b"/>
以李君之重故小自佚君任俠能致千里外客客至無<lb/>
論星相風角劍客九九弄丸之伎坐恒數十人倉卒問<lb/>
饌母無不咄嗟辦也君性<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>弛不復辨家人産及嵗入<lb/>
幾何顧好施予見義必達母隂勾稽其出入無爽然有<lb/>
取輒應未嘗以庾恥告也君好為山水逰或過友生夜<lb/>
分歸必温酒割炙具湯粥而俟之以為恒又性多怒其<lb/>
御臧獲小發而大忘母伺其發必調辭色而劑解之不<lb/>
使横受箠楚迨其忘也則所以飭訓備至曰毋觸主君<lb/>
<pb n="KR4e0201_WYG_288-11a"/>
異日怒發吾不若救矣以故其下人心德母而不敢少<lb/>
肆君前所舉鄉進士尚賢業已自樹立乃推真義故第<lb/>
居之而身别創室於邑中以居母與大昌而身恒依母<lb/>
尚賢强欲奉君與母往君弗聴母泣謂大昌曰以私我<lb/>
耶將獨我累耳時君之産半割而費愈甚母委曲應之<lb/>
君猶偕計上公車及為大昌娶婦母出纎細之累以佐<lb/>
不給然不令君知也母時時謂大昌汝父知我不藉汝<lb/>
而重然汝能使我重於李乎則胡不益治經術取甲第<lb/>
<pb n="KR4e0201_WYG_288-11b"/>
乎哉大昌以是益感奮淬礪於學有聲母素奉佛讀金<lb/>
剛圓覺諸經輒自能以意解吾州曇陽女真師且立化<lb/>
母見之談語移晷甚浹曰自愛毋輕墮也母歸請於君<lb/>
洒掃別室寢處時時繹黄庭隂符叅同犁然若有當心<lb/>
者嵗時奉香火於師蛻靖唯謹而其奉佛亦不廢嘗瞑<lb/>
目竟日語君曰吾殆死矣吾適夢血汗衣而恚前所夢<lb/>
黄冠羽衣者曰此汝幻形也何戀為午月午時解脫矣<lb/>
然李君竟病羸前卒而母慟哭至絶而復蘇或慰之曰<lb/>
<pb n="KR4e0201_WYG_288-12a"/>
此豈佛與師教然耶母曰大誼也吾安敢忽自是竟欝<lb/>
邑侘傺至徙處深山旦夕與影相吊而身亦病矣母所<lb/>
舉唯大昌其於大昌愛之甚然不以慈勝嚴每夜課之<lb/>
誦至丙必使誦聲後機杼聲而息易簀時所與訓誨皆<lb/>
丈夫業其卒也實以萬厯戊子之午月午時年僅四十<lb/>
三始李君有賦糧千斛寓於邑倉而倉忽大火時君適<lb/>
他出母即碎簮珥解衣以次悉典庫金錢募市人使行<lb/>
水於倉葢諸燬者至數萬計而李寓粟獨完李君之精<lb/>
<pb n="KR4e0201_WYG_288-12b"/>
意母非以色也大昌不忍母之冺冺手次其行累數千<lb/>
言而為之裁節以誌墓中之石葢吾家内子與婦皆事<lb/>
曇陽師於母若兄弟然且大昌吾中表弟故也母嘗養<lb/>
君之從女為女而適諸生許獻吉大昌娶於周有三子<lb/>
元武樂武莊武孫女四塟在三保之新阡<lb/>
銘曰曇陽子道成而羽化然猶露坐於徐墓割髮殉其<lb/>
所字之子而後就玉京之駕母猶人也以誠歸師以義<lb/>
從夫要皆殉其夭而不失其真噫嘻可使冺冺耶<lb/>
<pb n="KR4e0201_WYG_288-13a"/>
　　史大母王孺人墓誌銘<lb/>
嗚呼吾王母陳淑人之歸我王父少司馬公也葢最晩<lb/>
而前是王父之再娶皆陳而舉我伯父都事公及女之<lb/>
歸葉歸盛者凢三人最後王母舉一子一女子為先大<lb/>
司馬公而女為吾姑史孺人孺人長於大司馬公六嵗<lb/>
生而敏慧朱唇玉輔眉目如畫十六而歸故蘭溪丞史<lb/>
公<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>史公者故河間守鑑之少子而愛者也當是時王<lb/>
父為𢎞治正德間名臣以長厚聞天下而王母佐之尤<lb/>
<pb n="KR4e0201_WYG_288-13b"/>
得閨閫間聲孺人為其少愛女光彩芳澤動閭里而蘭<lb/>
溪公之母曰陳孺人亦河間公後婦也孺人既㓜習母<lb/>
訓雍容狥儀則旦夕上饋甚恭河間公大喜過望謂陳<lb/>
孺人曰吾老矣佳兒佳婦以付若及河間公没而陳之<lb/>
甘於孺人養也葢逾於公生存矣孺人性濶達有大度<lb/>
蘭溪公以其家世貴盛又美而賢曲意卑下之孺人亦<lb/>
不好妬念無子置媵張以侍蘭溪公而舉一子曰訪孺<lb/>
人愛之如己出姑陳以篤老終而蘭溪公諸兄皆前婦<lb/>
<pb n="KR4e0201_WYG_288-14a"/>
子其䘮塟孺人一力任之以成蘭溪公於禮然孺人不<lb/>
甚别治生蘭溪公㳺太學以至作吏部選人産日挫大<lb/>
司馬公嵗餉米且三十石輔之而訪所娶即給事中贈<lb/>
太常少卿陸公粲女也陸公愛其女甚頗有所資訪亦<lb/>
得㳺太學然不能不分孺人裝以故益困而蘭溪公為<lb/>
鴻臚序班其僕馬邸舍皆自大司馬公大司馬時在薊<lb/>
門亡何坐忤分冝相逮而蘭溪公移病歸孺人日夜禱<lb/>
於神為大司馬公福而竟不免䘮歸孺人撫棺而慟已<lb/>
<pb n="KR4e0201_WYG_288-14b"/>
輟哭慷慨曰吾必見分宜相之敗而吾弟之昭雪而後<lb/>
死也世貞兄弟自是奉事孺人益謹其分餉嵗米世貞<lb/>
垂倍於昔弟懋次焉孺人每歸寧吾里必累月其過世<lb/>
貞者七之余弟懋三之孺人好讀書於史傳稗官多所<lb/>
通浹夜分南嚮匡坐諸子孫環侍而談論前哲及王父<lb/>
母時事娓娓忘倦大抵依傳節義表正直歸仁厚間有<lb/>
所謔浪能令人解頤其在兩姓属俱尊而又篤老衆有<lb/>
疑難不能决爭䦧不易解者咸取孺人一言孺人間語<lb/>
<pb n="KR4e0201_WYG_288-15a"/>
世貞吾開府女開府姊開府姑於史不為不重矣第史<lb/>
之重吾不以門閥故又語太常懋蘭溪公之殁於邸而<lb/>
得寛終無遺憾者若力也吾何以報若當嘉隆之際分<lb/>
冝敗大司馬公始雪復故官孺人謂世貞兄弟吾可以<lb/>
死矣第聞吾弟功臣國家當有所以隆䘏之者而今不<lb/>
稱何也吾故未可死也葢又二十年而孺人以壽考終<lb/>
終之五閱月而天子贈大司馬公今官又予二祭全塟<lb/>
而孺人不及見矣嗚呼傷哉孺人之所撫子訪任俠好<lb/>
<pb n="KR4e0201_WYG_288-15b"/>
酒而婦陸故賢而善承顔色與訪不能無仳離恨孺人<lb/>
甚憐之而頗以責過訪及訪卒陸亦卒而孺人之所撫<lb/>
側室某出者載道過於昔所撫訪也孺人少多火疾晩<lb/>
而頗病脾滑然匕著益進嵗且暮覺若有不豫者一昔<lb/>
而逝余聞而馳往哭之猶及殮顔色如生孺人生以𢎞<lb/>
治辛酉卒以萬厯丙戍壽八十有六嘗女伯氏之女適<lb/>
某官陳文黙載道娶於某氏有一子子某女嫁吾宗人<lb/>
允升塟祔蘭溪公之穴銘曰<lb/>
<pb n="KR4e0201_WYG_288-16a"/>
誰謂女而為吾王史二宗之老誰謂耄而其言殊<lb/>
了了男子耶則豈唯家之寳<lb/>
　　周母薛太孺人塔銘<lb/>
周太孺人薛氏父曰孟仕為兵部郎中母沈安人笄而<lb/>
歸故太學君某太學為故太宰恭肅公最少子太孺人<lb/>
歸未幾恭肅公卒於位姑姜夫人留家居且老矣而獨<lb/>
愛太學夫婦與徙箸而處太孺人能以勤嗇慎禮佐姜<lb/>
夫人意治家而所以共養之尤篤其於身寢必居後食<lb/>
<pb n="KR4e0201_WYG_288-16b"/>
必居薄姜夫人困薖軸則靡不起自太孺人手也太學<lb/>
任俠喜客為文字飲太孺人精志而給之恒取咄嗟辦<lb/>
至卜夜不罍恥其歸太學僅十二年為産五子皆舉而<lb/>
太學得疾以卒太孺人哭而欲從地下者數矣既而曰<lb/>
吾不懼死如吾姑何如吾諸髫及襁褓者何乃强起而<lb/>
奉姜夫人益篤姜夫人每哭太學輒曰吾故憶吾子第<lb/>
若有子者何也其誨五子以義方咸嶄然成立不自知<lb/>
其失父也御臧獲詳而惠姜夫人察太孺人材悉家以<lb/>
<pb n="KR4e0201_WYG_288-17a"/>
授之家隆隆起不自知其無主也稍得竒羡輒推以濟<lb/>
貧乏者寺宇橋道無弗飭宗黨姻戚無不霑潤素好佛<lb/>
家言厭離塵網求生西方安養彌陀而迫於姜夫人未<lb/>
獲遂久之乃飭一室供觀音大士室忽有異香欝勃不<lb/>
散太孺人爇沈檀以繼之煙積而脂忽成一蓮花枝葉<lb/>
如畫若可摘也姜夫人故不信佛至是亦信佛而太孺<lb/>
人得漸専其志矣又久之姜夫人病疽太孺人旦暮侍<lb/>
湯藥以間籲天請代弗效其哭之也絶而復蘇水漿不<lb/>
<pb n="KR4e0201_WYG_288-17b"/>
入口者三日明年子禎之琦補邑博士弟子居數嵗為<lb/>
幼子某某謀娶婦忽夢一天女相者呼而曰時不待汝<lb/>
無久混俗縁既覺而語諸子曰此大士命我也自今日<lb/>
長齋斷魚肉從吾好耳而㑹子祝祖補郡博士弟子某<lb/>
亦有婦太孺人喜曰外事授諸兒内事授婦何庸我為<lb/>
自是課誦諸經典悉習已禁足百日習天台止觀門故<lb/>
以哭姜夫人感痞結至是遂消進而閱法華華嚴二大<lb/>
部晩於圓覺有深契焉獨處精廬内影不出戸外聲不<lb/>
<pb n="KR4e0201_WYG_288-18a"/>
入席諸子以時日叅聞及摩訶衍絶不作世諦語諸婦<lb/>
叅頷之而已癸酉之二月奉律精嚴居三月而示微疾<lb/>
日噉四盌糜醫謂湏牛羊乳而補又有以藥酒進者却<lb/>
之曰假合之身復何所戀而忍以酒乳敗吾律也又二<lb/>
月疾益甚諸子憂之計易醫太孺人笑曰醫之易者四<lb/>
矣而不我痊我豈湏臾活耶且我發願生净土者十五<lb/>
年而今獲俶路不聞汝曹一符繻贈我而强挽留我何<lb/>
也遂併粥糜不復進諸子跪而强之太孺人覆盌曰退<lb/>
<pb n="KR4e0201_WYG_288-18b"/>
而曹所謂孝此耳此情識根也夫以情識根牽我而入<lb/>
諸趣者悖也吾所謂符繻者何阿彌陀佛而已吾非有<lb/>
所攀援欲掃情識勿墮趣耳歸各語而婦勿為我悲曉<lb/>
此徑者異日共之諸子灑然若有省唯讃太孺人稱佛<lb/>
號太孺人雖不食久然神氣精爽不亂所誦佛號或和<lb/>
或悲或𢎞厲各以其念發之絶不操吳語及婦人音聲<lb/>
勑諸子為我延精行道人作五日水陸懴謝除無始以<lb/>
來障業及生平一切離垢罪小有寸縷福善逥向阿耨<lb/>
<pb n="KR4e0201_WYG_288-19a"/>
多羅三藐三佛䭾諸佛如是逥向我亦如是迴向既竣<lb/>
事而喜曰不行何待復勑諸子我欲沭浴更衣禮佛於<lb/>
是太孺人之却粒者日二十有竒矣轉側不自持諸子<lb/>
心難之質明忽謖然起御優婆夷服歩至彌陀像所拈<lb/>
香唄頌三拜而起尋謂佛號者百有八呼坐結跏復誦<lb/>
佛號至千諸子皆和之初結金剛拳復結彌陀印若入<lb/>
定者俄鼻雙墜尺餘徧體冷觸諗遷化矣而頂獨温俄<lb/>
而更熱至晩乃已面微汗顔色正明儼然丈夫相也室<lb/>
<pb n="KR4e0201_WYG_288-19b"/>
中皆蓮花香殆表初證歟太孺人之欲絶世縁非一日<lb/>
然至示疾時猶取家籍籍之以筆乙之而後謂了也其<lb/>
疾革也不令諸婦女見見即麾去曰彼曹何知徒亂人<lb/>
意耳太孺人能以諸子為善友諸子能以真心為報恩<lb/>
嗟乎自世尊以凈土開舍利弗而以十六觀示韋提希<lb/>
夫韋提希由死趣迫也值世尊而後得解脫夫世尊之<lb/>
所雅言世猶意其權教攝也逺公警其惰故教行而攀<lb/>
援乗之鑒祖懲攀援故執破而疑惰復乗之自今而言<lb/>
<pb n="KR4e0201_WYG_288-20a"/>
權即實耶太孺人一婦人耳去韋提希之無幾生不值<lb/>
世尊而去何易也然以其所積習専坐如是又必頼諸<lb/>
子而後無墮亦不可謂易也世之修凈土者於此得師<lb/>
哉太孺人化之三日而入龕諸子將為窣堵波奉其全<lb/>
身而属銘於世貞其叙居平善行與提警之辭甚備不<lb/>
能悉志志其大者銘曰<lb/>
孝爾姑篤爾夫慈惠爾諸孤世法既世教備而卒<lb/>
以出世於戯娑婆之人罕是凈土之人亦罕是知而不<lb/>
<pb n="KR4e0201_WYG_288-20b"/>
能行使銘者愧<lb/>
　　麓亭和尚塔銘<lb/>
世尊雪山成道四十九年踞獅子坐為人說法最後自<lb/>
稱無法可說而拈花微笑獨迦葉黙契教外單傳之㫖<lb/>
然權實互宣酥乳偕味𣲖别流分師至六部至十二雖<lb/>
大統不絶而僣潤自如聖教東漸心印未啟若道林髙<lb/>
坐輩或傍演莊易或務諧音潤毫釐千里羅什之譯名<lb/>
義慧逺之修凈土最為錚錚者顧欲障尚牽攀援未絶<lb/>
<pb n="KR4e0201_WYG_288-21a"/>
至菩提達磨而一洗之直指心源不立文字第當時義<lb/>
解如顗賢首道宣澄觀輩或創止觀或守律儀法門森<lb/>
然並行不悖五傳而為之大鑒又二傳而為大寂講坐<lb/>
徹矣北宗屈矣然而微言雖妙顯之則粗至理固深有<lb/>
解則淺於是鑒寂之善誘漸窮而志亦晦趙州臨濟諸<lb/>
宿始變而通之以實語為落草寓生機於死地揚眉䜿<lb/>
指捧喝交馳稍涉思惟即羅屏斥臨濟之傳寖久浸昌<lb/>
至大慧杲中峰本則昌極而衰孽之楊無為王龍舒凈<lb/>
<pb n="KR4e0201_WYG_288-21b"/>
土一論時時能攝中下趣而髙明未有嚮者中間宗教<lb/>
並拈仍形著述宻跡苦行不廢安養者僅一永明壽而<lb/>
已以余所聞今麓亭和尚亦稍庻幾哉和尚故丹徒楊<lb/>
氏子也嘉靖甲申母朱夢梵比丘入室而誕和尚和尚<lb/>
少沈宻不貪世縁喜作佛事十三捨身蟠龍山朝陽師<lb/>
受法華華嚴諸大部經皆成誦十七從薙染十九受具<lb/>
足戒通曉諸經大義尚謂覺識所依非闗真際擔簦走<lb/>
少室依大章師五載已復走伏牛山依髙安師凢十二<lb/>
<pb n="KR4e0201_WYG_288-22a"/>
夏和尚奉律精嚴制行勤苦脇不沾席食僅績氣後先<lb/>
所得属二師印證無爽行㳺至都下謁松秀二師亦如<lb/>
之淮安胡給事應嘉遇而頂禮延住鉢池山演萬松評<lb/>
唱造三藏經一俱胝閱竟作水陸無遮㑹濟㧞淪滯久<lb/>
之至南京有無極師者方演華嚴鈔擬屈和尚一職而<lb/>
以耆宿難之和尚不復辭犍搥之暇即入作務晝夜不<lb/>
休既竣事乃往來吳下及江都諸名刹演楞伽諸經尋<lb/>
演華嚴鈔於京口萬壽寺緇白聴者日以千數大德二<lb/>
<pb n="KR4e0201_WYG_288-22b"/>
十八人無極率其徒與焉既而謂衆曰吾殆不如也雖<lb/>
然有不如我者一吾嚮者彼上人為我西堂今西堂有<lb/>
彼上人者否和尚自是道價欝跂叢林傾挹以為一時<lb/>
龍象有妙峯丞印二禪者䜿拂久矣捨而執弟子禮和<lb/>
尚智崇禮卑如常不輕提奬唱誘孜孜不倦前後登法<lb/>
坐者以十指數所至立成寳坊然而三衣之外一衲周<lb/>
身虀粥僅延猶存五觀其諸襯施不以挂眼嵗萬厯之<lb/>
甲申和尚暫歸憇吾郡之蓮花峯下善信徐官施地張<lb/>
<pb n="KR4e0201_WYG_288-23a"/>
承祖建刹居之又使其子道翔為徒給侍丁亥復於承<lb/>
天寺構講堂㑹和尚自淮南說法還奉以栖止和尚許<lb/>
之有終焉意九月忽示疾語其徒道林曰二十二日不<lb/>
作離散便可再展華嚴但老衲不得曲狥人情至日晨<lb/>
起浴結跏坐而說偈曰虛空無面目無位强安排話頭<lb/>
不話頭處處是如來又曰今年六十六不知做甚麽咦<lb/>
諸人着眼者箇消息佛祖到也用他不着尋安詳而逝<lb/>
異香積時不散三日奉全身入龕顔色自若道林等用<lb/>
<pb n="KR4e0201_WYG_288-23b"/>
其法荼毗於虎丘歛靈骨北塔於蓮花峯亦徐官施也<lb/>
嗚呼佛教之敝也久矣自宗門之不振而講席乗起然<lb/>
不過口耳之長辭稍能俯仰其容抑揚其音者即推以<lb/>
為法師貢髙自恣附權割腴以為衣鉢輕俊之徒偶因<lb/>
文義而見一斑用為話資自詭辨才瞪目雲漢貶剥古<lb/>
賢視和尚能無愧哉來請銘者道林輩狀之者茂才季<lb/>
應徵也狀又云和尚當行脚時夜恒有寳光燭之其演<lb/>
華嚴至入法界品地震天雨甘露及寳花花如松紋演<lb/>
<pb n="KR4e0201_WYG_288-24a"/>
四十八願時有異人頂白冠冠有蛇四足來聴經人恠<lb/>
之謂若冠有蛇對曰吾乃法觀而乃境觀倐不見其徒<lb/>
亦云然噫此非和尚意也亦非所以稱重和尚也和尚<lb/>
法諱祖住字幻依麓亭其别號也僧臈五十四銘曰<lb/>
銘曰住公不住世以應無住故遺蛻從荼毗以掃幻依<lb/>
故是塔不為塔以絶名相故胡哉有此銘為諸學人故<lb/>
曰銘亦非銘不立文字故<lb/>
　<lb/>
<pb n="KR4e0201_WYG_288-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻九十八</head> <lb/>
    <p>
<pb n="KR4e0201_WYG_272-1a"/>
欽定四庫全書<lb/>
　弇州續稿巻九十八<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　程于行墓誌銘<lb/>
吾友俞仲蔚以文行重天下顧其所居窶約甚客陽陽<lb/>
過其廬不顧間過之以一瓿酒算器食輒博其詩若文<lb/>
<pb n="KR4e0201_WYG_272-1b"/>
不則亦索書大小十餘紙以去亡有能損槖而投金與<lb/>
粟者有之自汊川程于行始于行之朝夕事仲蔚謹欲<lb/>
緣以得余一言為其先人重仲蔚顧匿之不使見而為<lb/>
乞余文甚苦余以仲蔚故強應之意其人必輕俠侯服<lb/>
而脂車者其後卒見余則一恂恂退讓韋布也問其業<lb/>
亦不能當上豪而顧篤好詞翰與古文佳石三代鼎彛<lb/>
之器焚香而啜茗有吳名士大夫風久之仲蔚卒遺藁<lb/>
千餘篇亦亡有能梓之者其子瞽而日抱之哭以一旦<lb/>
<pb n="KR4e0201_WYG_272-2a"/>
遂冺冺不傳當使死骨立朽于行感其事遂傾一嵗入<lb/>
授良梓以刻刻成而乞余為之序序成予方髙于行義<lb/>
欲有所稱説於人而于行亦病死矣有子起家能讀書<lb/>
挾其姻進士吳子堯臣状使瞽子紹而請志銘予乃歎<lb/>
曰此義士也夫徽俗纎嗇以訾相雄長至嘉隆間而始<lb/>
曉有文事即慨然有剞劂之役不以事搢紳大人則粉<lb/>
餙其所自撰述而籍以市姓字於達官長者孰有能輕<lb/>
身以歸岩穴之士及死而又為之成其名如于行者乎<lb/>
<pb n="KR4e0201_WYG_272-2b"/>
嚮者吾尚應其先人文今雖老胡可辭為歸其幣於瞽<lb/>
子而間讀吳子之状則謂于行頴敏辨口父母甚愛之<lb/>
十齡而即廢書從客逰賈善握算摘隠知豫驚其老軰<lb/>
又二嵗而父汝義病卒於邸于行不以稚廢戚號哭徒<lb/>
跣挾棺歸既成䘮不以戚廢家宻袖金五百以貽其母<lb/>
汪曰宜少操母毋使盡屬之人自是益工為賈而内撫<lb/>
其幼弟善夫甚篤尋以疾殤母哭之慟于行所以慰解<lb/>
萬方而久之婦吳卒毋復哭之慟于行所以慰解之如<lb/>
<pb n="KR4e0201_WYG_272-3a"/>
前且抱其遺孤進曰死者後先不可作撫此猶足以寛<lb/>
且餘日之㡬何而愛此無益傷也於是母病噎為之小<lb/>
愈而後復作則于行日夜不解帶侍湯藥間走祈於東<lb/>
嶽叩首首為之尰坼而繼婦陳刲股肉而和糜進之母<lb/>
有瘳謂于行毋寒而父業于行乃復賈吾吳數月而忽<lb/>
心動亟馳歸則母已不起矣于行哭㡬滅性行求壤地<lb/>
迎父棺而合𦵏之念無可以報死者乃始謁仲蔚及一<lb/>
二文士以為不朽計而它所為徳如賈稍羡則輟以散<lb/>
<pb n="KR4e0201_WYG_272-3b"/>
族戚各有等次與諸父謀治汊川古道獨當其最衝與<lb/>
工力鉅者行而見殣尸輒具虆梩掩之其施饑則食寒則<lb/>
衣渇則茗雨則笠屣盖終其身亡倦色于行素無疾偶<lb/>
得疾遂劇婦陳復刲股肉而和糜進之則不支矣且死<lb/>
謂起家曰吾奪於賈不獲以儒起而心慕之甚汝其畢<lb/>
吾願更問之曰二媵亡子速嫁之已而曰毋溷乃公以<lb/>
夜分歸矣至夜分果絶吳子又謂于行精於其術出諸<lb/>
賈上而不肯盡竟之曰我不欲贏於人而畸於天以<lb/>
<pb n="KR4e0201_WYG_272-4a"/>
故卒不能當大豪與余所欲稱説者同也嗟乎毋論天<lb/>
下後世令仲蔚之集行而徽之人以區區一程于行能<lb/>
不冺仲蔚為可貴余志銘作而徽之人以一俞仲蔚能<lb/>
成于行之義名于不朽其相率而破其恡以趣可欲之<lb/>
善當何如也于行名善定年僅四十有三子一即起家<lb/>
娶黄氏女四長適吳昇潮次適諸生黄惟兆次字畢某<lb/>
皆吳出也次字吳尚勤陳出也程之先有都使濡者以<lb/>
拒黄巢顯而歸老於汊川以故汊川無它程程之族最<lb/>
<pb n="KR4e0201_WYG_272-4b"/>
著<lb/>
銘曰有結客徧天下而亡所成其名以終始得一士而<lb/>
名遂成于嗟乎程生<lb/>
　　蔡北崖處士暨配陳孺人合𦵏誌銘<lb/>
諸生蔡大節者裹糧苴履走數十舎扶桐竹而頓顙鳥<lb/>
烏泣且曰孤所以為二先人筴且窮而後思有吾子以<lb/>
不朽是藉己乃出手創事状曰此所以志也已又出陳<lb/>
中丞書曰将以紹介也憫而強食之弗飽也乃又弗葷<lb/>
<pb n="KR4e0201_WYG_272-5a"/>
勞之酒弗酒也二尊人者何北崖君稱父而陳孺人母<lb/>
也吾不習北崖君以大節故推知之是宜誌誌曰君諱<lb/>
雙字邦鳯北崖其别號也先世自鹿城徙臨海遂為其<lb/>
邑人數傳而有御史鳴玉者以風猷顯髙帝朝又五傳<lb/>
而為君娶於鄭有女矣尋卒聞孺人之賢委禽焉而後<lb/>
有諸生大忠及大節始君少孤廢經生業己乃渉獵史<lb/>
傳不肯盡究其學去而習隂符豹鈐諸書與摶刺劍射<lb/>
之術歎曰是不可以組五單于梟三越王耶念欲結客<lb/>
<pb n="KR4e0201_WYG_272-5b"/>
以訾弗繼恒邑邑而益不問家人産孺人務躬為纎嗇<lb/>
以羡治滫脯漿酒之類薦之稍足給客乃不敢以㡬㣲<lb/>
怠色見也壬子島寇暴躪傍邑君乃韋帕抹首跗注<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
翿從里中子弟扞之寇尋徙攻郡君間行謁郡守今大<lb/>
司馬譚公公方夜按行睥睨間擁盖炬火武士操闟㦸<lb/>
呵導君驟謂曰賊壘近矣能不以矢石跡炬火處耶譚<lb/>
公改容謝之邀入幕府時時問籌筴君尋引避去寇亦<lb/>
漸以定君竊計曰民去警久而菜色不改者困伏賦也<lb/>
<pb n="KR4e0201_WYG_272-6a"/>
夫使中豪以上日伏賦之齕而單赤日見削吾弗忍也<lb/>
白見其端於臺使者今中丞龎公下郡守丞摉稽籍得<lb/>
隠畞五萬餘賦稱是盖君嘗野行有憇逆旅舎而窺户<lb/>
者髯叟曰君非蔡某也耶願得以一杯酒為夀問之則<lb/>
始蘇於賦者也自是君遂負善計㑹聲而邑令周君甫<lb/>
下車禮君而問政君盡出其囊中書所謂均里甲復額<lb/>
賦清丁口融盈縮裁冗費者上之周君用君筴得稱為<lb/>
循吏以故邑中益賢重君客有蓄疑難請者君無不立<lb/>
<pb n="KR4e0201_WYG_272-6b"/>
剖然俠而隠其伐孺人之用纎嗇起顧推君志嬰粟瓿<lb/>
菜居恒與鄰貧弱共之君有從子幼而孤孺人子之亡<lb/>
以異二子也值島警避亡道中稚而號者擕歸為洗沐<lb/>
飲食周悉後且歸其父母哭不忍去曰舎此吾何父母<lb/>
耶君以正徳辛未八月五日生以萬厯乙亥十一月十<lb/>
八日暴得風疾卒年六十有五其又三年而為戊寅正<lb/>
月十九日孺人亦以病寒卒距其生嘉靖壬午五月十<lb/>
二日得年五十有七君前所有女適王埧大忠娶於陳<lb/>
<pb n="KR4e0201_WYG_272-7a"/>
舉孫二希賢希聖大節尚未聘始君歿而孺人痛甚不<lb/>
欲生已而曰孤未立也脱簮珥以歛弗能給幸而有稱<lb/>
貸者居恒謂二子吾食不能咽曰其若母錢家何二子<lb/>
所授經束脩之贄以歸其家孺人喜曰吾始安匕箸矣<lb/>
嗚呼以蔡君之材小試而未能越鄉井意者其屬之二<lb/>
子乎陳孺人之為徳雖不越閨閫足稱婦矣二子今猶<lb/>
未千里然汗且血矣足稱為君之子矣是宜銘<lb/>
銘曰汝二人其即安於是異日有穹表而廣隧者余請<lb/>
<pb n="KR4e0201_WYG_272-7b"/>
為之識<lb/>
　　仰虚王先生墓誌銘<lb/>
王先生諱懋良字汝存其先故家真州而有思保者從<lb/>
髙皇帝義師遂𨽻籍太倉衛五世而為封武選主事公<lb/>
成武選公嘗得人遺金佯病卧邸中俟遺金者至而還<lb/>
之有子曰積為南京兵部右侍郎天下稱其為長者娶<lb/>
陳安人舉二丈夫子先生其季也少而警頴工讀書顧<lb/>
恂恂純謹不好為兒戲侍郎公愛之宦轍所至必擕以<lb/>
<pb n="KR4e0201_WYG_272-8a"/>
從以故先生得周覽山川形勝名蹟慨然慕古賢逹風<lb/>
為侍郎之號虚齋也自稱仰虛見志云弱冠補州博士<lb/>
弟子為文下筆數千言不休頗負才儁聲而不能得志<lb/>
於都試一日念侍郎公與安人俱老乃歎曰使我逐逐<lb/>
升斗祿而逺膝下即一旦不可諱如終天何遂屏博士<lb/>
業不事而精意定省陳安人屬末疾久困牀笫間先生<lb/>
躬調衣食時卧起於醫禱靡所弗延懇晨朝侍郎公而<lb/>
夕以陳安人夕也安人恬然殁先生手先生痛毁㡬絶<lb/>
<pb n="KR4e0201_WYG_272-8b"/>
三載不御酒肉不入内甫公除而侍郎公亦病目寢不<lb/>
覩物加瞶與喑轉側須人先生以一藁秸息牀下小聞<lb/>
聲欬或彈指即起立調漿糜脯<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>而進之至手奉虎子<lb/>
浣中裙厠牏三載如一日也諸所需即不待頤指而具<lb/>
當是時㣲先生侍郎公㡬不曉生趣乃竟用寛然終而<lb/>
先生之痛毁視䘮陳安人時有加盖公除而無復世念<lb/>
矣先生既以孝著里中而畏人稱之其事伯子尤莊早<lb/>
暮不敢以䙝見然至於談笑訊問怡怡如也始娶媍張<lb/>
<pb n="KR4e0201_WYG_272-9a"/>
夭則獨處一環堵篝燈㷀然繼娶朱而後復稱有室跡<lb/>
之生平亡他遇也侍郎公潔㢘鮮遺槖而先生繼之不<lb/>
恒問産産挫而其性好施姻黨以緩急告毋弗應者然<lb/>
先生不自為徳其與客從容竪難無鄙語客有一善孜<lb/>
孜見顔色有不善則置之絶不以挂口其所為長者不<lb/>
能如侍郎公廣而識者知其獨至於書少所不窺晩節<lb/>
尤好二氏家言緇衣黄冠踵相接於門相與剖析奥㫖<lb/>
徴詰同異竟日夕忘倦而不忍逆其狙曰吾寜信而見<lb/>
<pb n="KR4e0201_WYG_272-9b"/>
弄毋寜覈而見棄即有所匄傾囷不恡也元馭宗伯宦<lb/>
燕中而吾曇陽師時猶稱女稍稍露仙跡人未有信者<lb/>
先生獨心折其草以請質盥沐而後書之甫就椷若欲<lb/>
溲於庭者倚壁立逝既就殮顔色如生其友人曰先生<lb/>
能立亡其有真得矣或曰不然即先生有真得如吾曹<lb/>
失先生何中外之戚泣相弔曰天胡不祐善也里中兒<lb/>
若婦子亦相唁曰天胡不祐善也盖先生歿之六年而<lb/>
嗣子繩祖始以先生之館甥吳按察之彦状來請文其<lb/>
<pb n="KR4e0201_WYG_272-10a"/>
墓中之石王子曰嗚呼俗澆江河下趨吳尾閭哉其膏<lb/>
腴寔濫觴之毋論怒馬鳴騶魚肉其鄉人即伯逰為汰<lb/>
誰不慕也而余所覯王先生與伯子恂恂一縫掖矣迺<lb/>
先生質有其仁義行巽成地矩天繩善不近名斯尤難<lb/>
能哉以此儀俗吾儕資也何敢辭志銘先生以正徳甲<lb/>
戌生卒於萬厯丙子得夀六十有三嗣子一即繩祖太<lb/>
學生娶季氏㢘訪先生女女二長適即呉君次適諸生<lb/>
金履通皆前卒孫男二應夀聘許氏應桂未聘𦵏地在<lb/>
<pb n="KR4e0201_WYG_272-10b"/>
某所張寔合焉能以勤慎佐先生為徳者<lb/>
銘曰子合二氏而儒非舎而逃二氏也二氏見子之二<lb/>
氏而儒見子之儒不異也世不必盡知知子為善士也<lb/>
子不能無死死而灼然不昧也<lb/>
　　章少槐君暨配孫孺人合𦵏誌銘<lb/>
徳清章子嘉禎之仕而出令蒲圻也則其大人少槐君<lb/>
憂之曰去而博士弟子者㡬何安所受城旦家言乎乃<lb/>
與偕之蒲圻三月所而跡章子所善令状非一欣然謂<lb/>
<pb n="KR4e0201_WYG_272-11a"/>
百蒲圻不難令安用迺公刺促為而君有母陳太夫人<lb/>
年八十餘矣念之甚以八月朔發将及望之後二日為<lb/>
設帨之旦而夀也章子固留之不可道遇風阻小泊至<lb/>
蕪湖而感異夢憂太夫人病不待而遇鄉吏胥之候徳<lb/>
清令者徴之曰太夫人健飯獨念君君益心動與舎人<lb/>
謀從此取内道浹旬而遥以輕㠶凌太湖得三日遂盡<lb/>
謝遣蒲圻役以書授令而獨身與二蒼頭别舟入湖大<lb/>
風發覆焉則太夫人之誕前一日也君之家以君安蒲<lb/>
<pb n="KR4e0201_WYG_272-11b"/>
圻養不歸而蒲圻令以得君書又從而歸役悉行止謂<lb/>
依依太夫人膝前矣居月餘而令馳一介候君至家恠<lb/>
君不歸君之諸仲季子乃始疾馳至湖步曰香山觜而<lb/>
遇一村叟顧玘者曰以八月望之後數日而浮尸五六<lb/>
叢焉中頎而長鬚者衣皆絲帛以為非恒人也而亡何<lb/>
則衣褫矣僅一扇存吾聚沙覆之而稍覆及它尸出其<lb/>
扇則蕭太史良有所贈君者也於是乃發君尸亦厯厯<lb/>
可辨識㑹已具嘉材遂棺君而盡棺餘尸以歸時蒲圻<lb/>
<pb n="KR4e0201_WYG_272-12a"/>
令得君不歸状即日棄官奔之家謀所以跡君者而君<lb/>
之䘮亦至乃大號慟踊㡬絶已歎叱曰天乎何以使我<lb/>
至此極也即不肖稔惡不赦而殱我止耳何以上延吾<lb/>
父且酷也於是君之配孫孺人者先六嵗病死矣章子<lb/>
益痛之亡可為解既而悟曰附驥尾名乃彰此言非耶<lb/>
孤不能受月支香返吾父母聞之太倉有王先生者能<lb/>
使人不亡於是百拜摶顙而請於孺人之兄按察副使<lb/>
銓紀其事而來太倉復百拜摶顙以請曰𦵏有日矣敢<lb/>
<pb n="KR4e0201_WYG_272-12b"/>
希先生言以賁墓中之石按察公余友也信而文且余<lb/>
何能忍於章子君諱沐字養心其先為㑹稽人有徴士<lb/>
公某者善堪輿家言宣皇帝治陵方中驗其術獨竒予<lb/>
之官不受賜徴士號以歸行㳺至徳清家焉凡四傳而<lb/>
為君父西林公鸞是娶陳太夫人而生君甫十二即從<lb/>
㳺學工博士語十七補邑諸生手抄五經諸子先秦古<lb/>
文皆成誦而又代父徭其於治生亦工孫孺人既以徳<lb/>
容聞歸君而佐之治生又相與供奉西林公陳夫人也<lb/>
<pb n="KR4e0201_WYG_272-13a"/>
遇小咈意即夫媍百方慰陳夫人尤色荘方嗃嗃時聞<lb/>
孫孺人呼阿家柔聲為之霽色而後荅西林公有三子<lb/>
而君居長毎降意拊之即小迕弗報也曰張公藝吾師<lb/>
哉孫孺人之事君十餘年三娠而三女質之談命者曰<lb/>
必置媵乎媵則俱子君謂孺人女獨非子哉孺人曰女<lb/>
必贅贅若姓也即卜嗣非君血𦙍也媵而俱子固善即<lb/>
獨媵子亦善乃陬之外家得施氏好女而薦之亡何孺<lb/>
人舉男子即嘉禎一嵗所施氏舉男子孺人喜育之曰<lb/>
<pb n="KR4e0201_WYG_272-13b"/>
吉禎又數嵗而孺人復舉男子曰臺禎施氏亦復舉男<lb/>
子曰禧禎君謂孺人不更虞多乎孺人曰固也逾於寡<lb/>
孺人性故巧手所刺絍綺繡工作為婦氏最至於晝夜<lb/>
拮婚嫁資不以煩君身任之矣君既數竒省試多不利<lb/>
而奪於供奉故為博士語亦稍勌嘉禎代之業則踔發<lb/>
而最後䑓禎補弟子試亦俱利君意益發舒然其治生<lb/>
亦以奪供奉一治西園公䘮婁治婚嫁厪厪給朝夕然<lb/>
於好施予自天性嵗大侵鄰有病癘且死者妻子掖而<lb/>
<pb n="KR4e0201_WYG_272-14a"/>
前求市舎傍地以殮客謂君寜有餘鏹足市且彼頃刻<lb/>
人耳癘可畏也君不顧為粥啖之以藥繼之俾愈而歸<lb/>
卒不問地君之師宦豫章而膴意君謁之可以槖君謝<lb/>
弗徃曰彼宦寜為我也吾知食吾力而已盖鄉人人歸<lb/>
君篤行長者君之為長者繇孫孺人佐之故孺人死而<lb/>
靡不扼擥咨嗟曰兒貴矣乃不能以一日享也且也以<lb/>
溺報長者君夀六十有一孺人僅五十有一孫公之状<lb/>
云爾余乃曰溺人不弔何説也夫豈以其輕身而殉憤<lb/>
<pb n="KR4e0201_WYG_272-14b"/>
不則亦重利而狎危雖然務光之溺淵也以節也靈均<lb/>
之溺湘也以忠也舩子泥凡之溺溪也以示解也非天<lb/>
也王子安之海溺也君之湖溺也非自為之天也然子<lb/>
安迫省父君迫省母要亦見人子道焉大均茫茫與物<lb/>
無親以遘為就孰能辨之釋氏歸之定業其然哉夫余<lb/>
烏能使人不亡庶㡬能有以慰亡者既志而銘曰<lb/>
以為無天耶章君之與孺人皆有子以為有天耶君不<lb/>
良死孺人不老死不以死而終則有子噫嘻我知之矣<lb/>
<pb n="KR4e0201_WYG_272-15a"/>
跖膾羣黎而黄耉牖下回夭由醢莫可殫紀若信若之<lb/>
數而吾信吾之理<lb/>
　　户科左給事中贈光祿少卿抑齋楊公元配黄孺<lb/>
　　　人墓誌銘<lb/>
余讀史至趙氏客事未嘗不廢巻歎也夫死孤易成孤<lb/>
難古既已言之及余所親睹記黄孺人之成楊氏孤也<lb/>
盖賢於能死者倍百矣孺人之夫子曰少卿公其再起<lb/>
為户科左給事中數上章争事觸權相孺人時時㡬諌<lb/>
<pb n="KR4e0201_WYG_272-15b"/>
曰得無為恒初九乎謂浚恒也少卿公黙不聴其最後<lb/>
論大官丞姦蠧見中蜚語下緹騎獄且論死是時孺人<lb/>
與其子應祈質一空室委巷中日夜擘絣而絮衣槖饘<lb/>
少卿公五年如一日矣應祈當有室不肯室以待少卿<lb/>
公之白也時上方事祠釐久不竟獄孺人泣謂應祈曰<lb/>
若父業長繫而若且㷀㷀然不為一綫地耶於是強之<lb/>
室室於袁甫孕而應祈竟以奔走塗炭且不勝憂得疾<lb/>
死将死訣孺人曰不孝子竟不能白吾父耶應祈死乃<lb/>
<pb n="KR4e0201_WYG_272-16a"/>
舉子是為忠裕又踰月而少卿公竟就論孺人之誓死<lb/>
者數矣既而歎曰吾不憚溝瀆以從公地下甚易如孤<lb/>
孫何即此兒不舉公乃真死矣於是強力擕其婦袁及<lb/>
兒扶二櫬歸旦夕上食悲慟感鄰艘稍間未嘗不慰勉<lb/>
其婦袁影相弔也己而周視忠裕乳哺未嘗不隕涕又<lb/>
杜聲<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>驚之也至遘風浪禦宵警指麾舟人神色不小<lb/>
懾及家而家坐公久繫危廢矣孺人料理之治於少卿<lb/>
公時蒼頭有欲叛者孺人服以計不敢發門户啟閉出<lb/>
<pb n="KR4e0201_WYG_272-16b"/>
納井井既稍給三年治公𦵏𦵏事自孺人經畫毋闕己<lb/>
乃稍推其饒以贍宗姓貧者諸婚嫁緩急即不幸而疾<lb/>
病死䘮亡不立濟忠裕稍稍長則為延明師課之業且<lb/>
成而㑹先帝即位下詔錄慸寃表遺直追拜少卿公今<lb/>
官賜祭錄忠裕入太學孺人悲咽久之乃戒忠裕曰而<lb/>
祖死忠而父死孝矣吾所以不死者以而在也且以而<lb/>
祖死博而一官苟不自廓大而隳廢先業我何以見汝<lb/>
祖於是忠裕感奮益力於學孺人既積儉勤起貲小拓<lb/>
<pb n="KR4e0201_WYG_272-17a"/>
遂委家秉婦袁屏居服餌唯為忠裕娶婦一出視而已<lb/>
孺人晩得末疾寖劇從容理後事己顧忠裕曰吾今復<lb/>
得侍而祖且母而父矣好為之我可以藉手見矣遂不<lb/>
起得年盖六十有九忠裕之擬祔少卿公以𦵏也手事<lb/>
状屬余誌銘之夫㣲忠裕状余不為不悉也少卿公之<lb/>
仗義也其獲昭雪也盖與先御史大夫俱同日云嗚呼<lb/>
先太夫人之與孺人同稱未亡也則前孺人八載逝矣<lb/>
不肖貞之與應祈同稱終天也固愧復而生哉余雖悉<lb/>
<pb n="KR4e0201_WYG_272-17b"/>
孺人家三世然何渠執筆即筆再執而再擲腸㡬為寸<lb/>
斷矣雖然㣲余孰為之志銘盖状言楊氏有玉峯公瑋<lb/>
者與西陂黄公明俱宦副臬志業相善玉峯公之子晴<lb/>
川公乗道妻於戴而生少卿公諱允繩字某某别號抑<lb/>
齋西陂公之子憲幕公籍妻於陸而女為孺人孺人於<lb/>
女為仲顧陸夫人愛之得専閫中托孺人雅能先其指<lb/>
籍籍勝婦矣既歸少卿公而戴夫人已捐館不及事事<lb/>
晴川公晴川公老而多疾性癖動孺人躬治湯餅潔脩<lb/>
<pb n="KR4e0201_WYG_272-18a"/>
脯旦夕上食䕫䕫又嘗迎其丘嫂之嫠張者事以姑禮<lb/>
撫其長女之夭於褚而遺之者子之沒齒不倦玉峯晴<lb/>
川二公咸有遺媵在室孺人調衣食而推遜之咸忘亡<lb/>
也其助少卿公治家以寛公於讀而舉進士成嘉靖間<lb/>
名諌臣諸余所未悉者即成孤可推已夫豈惟一孤少<lb/>
卿公之為忠應祈之為孝而婦袁之為節乃孺人以一<lb/>
嫠女成之彼趙客者故丈夫子也兹不尤難能哉孺人<lb/>
子即應祈婦袁為封刑部郎某女女一適光祿署丞宋<lb/>
<pb n="KR4e0201_WYG_272-18b"/>
邦父忠裕娶太學生龔大任女𦵏在某所銘曰<lb/>
其疇壠之易乎而室廬之櫛比乎而有孫之頎<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>乎而<lb/>
以報夫若子乎而千秋萬嵗魄長倚乎而<lb/>
　　光祿少卿劍泉郭君元配鄒宜人墓誌銘<lb/>
郭宜人之歸自鄒也盖母錢意云而鄒故錫甲族世富<lb/>
盛而鄒翁樸有四女宜人最少美而淑母錢内竒之口<lb/>
授孝經列女傳諸編輒誦是時少卿君之父曰贈駕部<lb/>
公者以氣誼挫其産乃自吳徙著於錫而少卿君稚從<lb/>
<pb n="KR4e0201_WYG_272-19a"/>
里中師受經有俊聲母錢聞而言之鄒翁許之字且使<lb/>
媒氏覘之曰是瘠而長若鸛雀者然伊吾聲至丙夜弗<lb/>
輟也母錢曰徐之彼必不終困及宜人年二十而歸之<lb/>
少卿則贈公之母范尚在與媍陳太宜人謀所以繼甘<lb/>
㫖者弗得也少卿君又數應館師辟在外者日十九而<lb/>
宜人稍稍捐槖中装又以洴澼絖佐之贈公乃大喜謂<lb/>
陳太宜人曰㣲新婦力吾不任子矣而少卿君病痢久<lb/>
㡬殆宜人晝夜事湯藥浣牏厠以手親薉汙者二月所<lb/>
<pb n="KR4e0201_WYG_272-19b"/>
而後起少卿君生數竒至二十六猶求試諸生不得宜<lb/>
人悉脱簮珥為别筴居間邑司始獲見其竒郡守守為<lb/>
推轂成諸生居二嵗薦於鄉㑹坐主試累悉罷公車對<lb/>
孺人説少卿君曰士重去其鄉錫豈而土耶乃歸吳與<lb/>
謀計然筴益進悉還贈公挫矣而㑹贈公之母范卒贈<lb/>
公用毁故亦卒宜人相少君以禮附棺槨以誠信資取<lb/>
之儉力取之勤既庀事旁産益拓乃復説少卿君曰哀<lb/>
可紓矣忘所謂移孝乎少卿君感勵益習制科業遂得<lb/>
<pb n="KR4e0201_WYG_272-20a"/>
進士授中書舎人時少卿君年已彊仕而宜人舉僅一<lb/>
女當從京師乃卜宜子者曰陳女飾而薦之少卿君怪<lb/>
之曰則嚮者君病余心若芒刺即食息敢忘君之為孤<lb/>
注乎越二嵗果得一子曰端明而少卿君拜御史亡何<lb/>
大司農筴邉費亡所出請益三吳賦少卿君上疏争之<lb/>
彊忤㫖出為永安令宜人舉酒賀曰君為吳民請旦夕<lb/>
命即少忤賦卒不益今雖左不為左永安令亷其入郎<lb/>
比部而垂槖也閩人交稱之少卿君則踧然曰成吾㢘<lb/>
<pb n="KR4e0201_WYG_272-20b"/>
者吾媪也自是少卿君以材顯移郎駕部参趙司空軍<lb/>
事破島寇出沒矢石間以功晉今官宜人得封如其品<lb/>
尋為姦相扢之故出判黄州再奪職又坐之乾沒檢貲<lb/>
簿數嵗間而起躓榮瘁萬状宜人皆共之其出也則曰<lb/>
㣲吾孰與代君守其入也則曰㣲吾孰與参君畫憂則<lb/>
分費則資見陵則為慰盖至於陳太宜人之䘮而左右<lb/>
少卿君不以戚妨易者宜人也少卿君之初得子端明<lb/>
而宜人愛之逾於已出俄復得子𤣥明愛之復如端明<lb/>
<pb n="KR4e0201_WYG_272-21a"/>
人或謂宜人不自有女耶宜人笑不荅而至二子少長<lb/>
延塾師治聘與娶靡所不篤厚其費不取少卿君口而<lb/>
給少卿君性好客宜人則為儲肴醴果茹餌糗之類以<lb/>
咄嗟呼亡不精者然徃徃稱客程簋豆少卿君意有所<lb/>
儉饒弗異也少卿君之弟儒女弟某俱不别治生而儒<lb/>
有長安徭繋若盧獄少卿君傾訾而出之又時時所以<lb/>
貽儒及謀者不絶以謀於宜人宜人弗恡也宜人之女<lb/>
歸太學諸生吳汝勵者始抑之令毋與子等晩節乃頗<lb/>
<pb n="KR4e0201_WYG_272-21b"/>
愛之徙帑而實之人亦謂少卿君少卿君曰彼殆以二<lb/>
子成故耶不為我置貳我帑将它屬而寜獨女宜人以<lb/>
萬厯丁丑九月病卒距其生正徳癸酉得年六十有五<lb/>
端明太學生𤣥明邑諸生皆通敏工文字而𤣥明尋亦<lb/>
夭端明婦顧為尚寳卿謙亨女有子二維藩聘王為刑<lb/>
部郎炳璿女復亨尚幼𤣥明婦華為鴻臚序班某女有<lb/>
一子維寜聘湯為太學生一鳯女女一見前孫女一字<lb/>
鄉進士徐熈載子少卿君始悼宜人而不欲𦵏也曰吾<lb/>
<pb n="KR4e0201_WYG_272-22a"/>
安忍使之蓐螻螘先吾且與俱歸乎又四年而有𤣥明<lb/>
戚始大詫歎曰吾其棄人間從向子平㳺哉已而顧端<lb/>
明吾将使存者依存者而逝者依逝者於是卜𦵏宜人<lb/>
於吳山之西磧麓而手具状來請志銘嗟乎余舉進士<lb/>
從少卿君㳺今少卿君老而余亦非壮矣居恒屈指以<lb/>
天下材無當君即縣官能終盡君用以縛五單于少府<lb/>
水衡金錢日夜委輸無難者而竟俾之骯髒以老鄒宜<lb/>
人能竟其用於君夫是以無家而有家無子而有子是<lb/>
<pb n="KR4e0201_WYG_272-22b"/>
可紀也<lb/>
銘曰胡以相夫子家毋曰余拮据而日永圖胡以相夫<lb/>
子子毋曰余飾體而薦彼淑姒爾渠渠夏屋爾振振麟<lb/>
趾于嗟乎夫子國之良弗究厥長宜人家之良郭以代<lb/>
昌兹女徳而亨者耶吾用是紀其藏<lb/>
　　贈奉政大夫近溪項公配陳宜人墓誌銘<lb/>
陳宜人者故封給事中公某女也笄而配贈大夫項公<lb/>
某宜人少習女紅多讀孝經内則諸書既歸大夫公事<lb/>
<pb n="KR4e0201_WYG_272-23a"/>
其舅長葛公及姑金共謹得其懽相大夫自食貧以至<lb/>
積著埒素封與有力焉宜人舉上林錄事元淇而其貳<lb/>
顔宜人舉参議篤夀太學元汴俱卓朗有藝苑聲宜人<lb/>
故婉孌性禀特孤介曰吾不復問袵席事矣於是上林<lb/>
君奉以朝夕宜人前已謝内秉則治一室禮佛大士不<lb/>
恒御鮮脆間語上林君曰吾聞之文士鮮行今汝文而<lb/>
閭黨歸行老婦志飽矣安在問鮮脆也復謂上林有可<lb/>
以適公者庻㡬塞老婦責矣盖大夫晩而念宜人同起<lb/>
<pb n="KR4e0201_WYG_272-23b"/>
家甚篤而宜人以疾前卒得夀七十有六弗克𦵏于是<lb/>
上林君廢箸而廬於墓其又九年大夫卒𦵏而宜人弗<lb/>
克偕也上林君内悲曰傷哉何以見吾母地下也後病<lb/>
且死屬其子曰暴吾骨必吾毋合而後從入土其又某<lb/>
年参議君以郎中贈大夫而宜人亦得贈如大夫秩其<lb/>
又某年参議乃與承上林君服者徳基軰而宜人祔於<lb/>
大夫之兆而徳基軰哭於上林君之殯曰次第從王母<lb/>
地下有辭矣於是行求而得習上林君者王某俾為之志<lb/>
<pb n="KR4e0201_WYG_272-24a"/>
若銘曰<lb/>
歿而封表汝以令終乎而𦵏而從安汝于幽宫乎而隧<lb/>
之中其樂融融乎而俾爾後人熾且豐毋忘肅雍乎而<lb/>
<hi>闕</hi>子孫男女婚嫁如左<lb/>
　　御史吳君元配王孺人墓誌銘<lb/>
吳君之自進士予告也抵家而王孺人卒月餘矣泣而<lb/>
語余曰空同氏云妻亡而後知有妻也悲夫傷哉即一<lb/>
旦獲歸土當以不朽之托請於是謀𦵏孺人且不娶以<lb/>
<pb n="KR4e0201_WYG_272-24b"/>
謝而㑹有銓檄徴不果𦵏亡何以中書舎人使歸而舎<lb/>
人未有子也其父封公曰若不念我老而忽忘冡宗之<lb/>
大計於是舎人強娶而北既滿考贈孺人如今稱又二<lb/>
年自舎人拜侍御史又二年而復予告歸則繼儷及所<lb/>
置貳有五子二女矣侍御業及之其涕猶浸滛下也謀<lb/>
而得吉壤乃卜𦵏以状來曰舅氏而忘嚮者之有成言<lb/>
乎余憫其意而許之孺人王氏故少司馬公積孫女父<lb/>
曰仰虚君懋良司馬公名臣而仰虚君為鄉長者娶於<lb/>
<pb n="KR4e0201_WYG_272-25a"/>
張其首舉女為孺人而封公之所娶王為余從姊寔與<lb/>
張中表兄弟兩家時見其子女曰以此儷可乎自是遂<lb/>
委禽焉而亡何張病卒孺人僅年十三祖母陳夫人憐<lb/>
而鞠之㑹從司馬公逺宦不能擕孺人乃以委繼母朱<lb/>
而陳夫人未嘗頃刻忘也十八歸侍御孺人少而敏慧<lb/>
婉嬺精女紅雖不恒讀書而能識其大指歸侍御而其<lb/>
王父思誠公猶在思誠公性嚴重治家秉於諸婦中鮮<lb/>
當意者顧獨賢孺人曰是貴種也而材孺人益惴惴為<lb/>
<pb n="KR4e0201_WYG_272-25b"/>
卑巽事諸婦若亡所容公益賢之曰夫貴種也材而能<lb/>
自抑已而撫侍御曰真而偶也明年吾姊病孺人之佐<lb/>
侍御共湯藥也歿而佐侍御之毁也已佐侍御之撫孤<lb/>
晜妹也盖孝弟之聲藹如矣又三年而侍御之王父病<lb/>
亦歿孺人之佐侍御如事姑也其奉舅封公暨繼姑某<lb/>
得益専即封公亦歎曰吾今而始知為人父之樂也其<lb/>
又五年而所舉一子美而慧僅六嵗而殤孺人内痛之<lb/>
自是病矣未㡬其祖母陳夫人亦歿孺人乃大痛曰㣲<lb/>
<pb n="KR4e0201_WYG_272-26a"/>
祖母吾何以有今日也則又悲思曰㣲吾母之見背蚤<lb/>
吾何以知祖母恩也夭乎夭吾母也自是愈病而又數<lb/>
年所再舉之女五嵗而又殤孺人念病無已時勢不能<lb/>
三舉子愈邑邑不自得病益甚久之手足腫已浸滛及<lb/>
腹而秋試迫侍御不欲行孺人強起曰病行愈矣君丈<lb/>
夫何乃作兒女子戀侍御乃行果以捷聞孺人喜自力<lb/>
若無恙者為侍御當中厨酒脯<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>以酬酢賀客幣餼報<lb/>
稱不爽尋迫偕吏計孺人復強侍御曰毋念我我能待<lb/>
<pb n="KR4e0201_WYG_272-26b"/>
也侍御乃以孺人屬仰虚君三月侍御復以捷聞而孺<lb/>
人益病且深矣然益自力持秉至為侍御治邸中宿儲<lb/>
且曰惙惙不能待何雖然死可以瞑矣所不瞑者吾姑<lb/>
之有子而弗逮養也因泫然者久之侍御甫𨽻事禮曹<lb/>
有公卿間聲所以急予告者念猶及孺人也而已矣侍<lb/>
御乃言曰吾之獲偶孺人者十九年矣處約九之哀疚<lb/>
五之病五之亨不能一也夫是一者僅能使吾妻知而<lb/>
已妻在而以其一人之志慮竭而共吾一人而弗及亨<lb/>
<pb n="KR4e0201_WYG_272-27a"/>
也今妻亡而吾以一人之志慮竭而共吾之為媍者大<lb/>
小四為子女者大小七而弗知約也抑何徑庭也吾何<lb/>
忍死吾妻抑吾妻之有素癖而不辭余饋也吾有過而<lb/>
未嘗不争争而未嘗廢婉也吾是以不難聴嚮者吾性<lb/>
褊賴吾妻以亡失色吾性促賴吾妻以亡僨事今者卒<lb/>
有過而誰吾規也有疑而誰取謀也疴痒而誰與分也<lb/>
夜讀至乙夜而誰以杯茗勞我也吾何忍死吾妻余謂<lb/>
侍御毋過悲子姑治𦵏孺人卒之年僅三十六諸子女<lb/>
<pb n="KR4e0201_WYG_272-27b"/>
聘字多薦紳名家<lb/>
銘曰生而相厥夫端敏静慎共卒以隠約終歿而後有<lb/>
子歿而後有封有銘銘幽宫天道巧為端吉乃伏於凶<lb/>
存者復奚恫<lb/>
　<lb/>
　<lb/>
　<lb/>
　弇州續稿巻九十八<lb/>
</p>
<p>
</p>
  </div>
</body>
</text>
</TEI>
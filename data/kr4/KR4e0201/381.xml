<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二百七</head> <lb/>
    <p>
<pb n="KR4e0201_WYG_381-1a"/>
欽定四庫全書<lb/>
　弇州續稿巻二百七<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　荅王少卿<lb/>
昨春吴瑞榖來以其所撰集求序去而謁劉子威知其<lb/>
必針芥合也果然矣今讀足下集序則賢金玉皆其門<lb/>
<pb n="KR4e0201_WYG_381-1b"/>
人也而瓣香乃在子威子威序足下集時露嚄唶夫足<lb/>
下於瑞榖有出藍之美於子威有當心之嗜一伯牙而<lb/>
得二鍾期何所復藉不佞而卒收之也足下文追琢太<lb/>
始於聫綴摹寫當推獨步大約古句十四古字十六篇<lb/>
法雖小遜時時叅伍少須於元精真機中更一番陶冶<lb/>
蹊逕應自絶矣僕筆研宿障老未盡祛受役於人無足<lb/>
道者子威人便附此不悉<lb/>
　　余中丞<lb/>
<pb n="KR4e0201_WYG_381-2a"/>
世貞托在宇庇而以習嬾成癖一壑是躭雖日佩威聲<lb/>
沐徳澤而竟不能一納履於交㦸之下自前者僅修赤<lb/>
牘之後亦不敢以寒暄無益之談博長者徳音踈濶之<lb/>
罪復何可逃世貞與三吴諸士民鮮腆不徳以致昊天<lb/>
降割淫霖肆毒即以敝州言之花居十之八而流潦所<lb/>
停根莖萎爛其禾稲之在西與崐交界者皆滙為巨浸<lb/>
矣聞門下具䟽為民請命不勝感激但聞諸司理來云<lb/>
敝州以稍髙阜擬次不知潮長平㟁水不即下花之禍<lb/>
<pb n="KR4e0201_WYG_381-2b"/>
殆甚於水鄉之禾稲也伏惟明公一賜哀憫更有薄計<lb/>
具别楮并希照亮<lb/>
又啟敝郡為二相桑梓之地其受禍之真切與不忍之<lb/>
情尤有甚於僕輩者但自趙司成被詰不無避嫌一念<lb/>
而具疏者獨兩䑓恐上意以為常套不相體察自難執<lb/>
請鄙見以為䑓下可諭指道府各報水灾使飛章疊上<lb/>
上意必為動或召對或賜問可以情實告即司農亦不<lb/>
能為梗矣僕在湖州分守時與郡之黄守同上䟽荷蒙<lb/>
<pb n="KR4e0201_WYG_381-3a"/>
聖澤所寛䘏比之嘉杭三倍此隆慶己巳年事也全荒<lb/>
者請賑次荒者議蠲若改折及存留寜可使部覆不可<lb/>
此間發端唯䑓下裁之餘不敢贅<lb/>
　　荅穆考功<lb/>
僕雖以引疾子告而復為世人所跡蝸廬剝啄無已故<lb/>
徙居深落一切謝絶獨於生平故人如公與<hi>闕</hi>　二三<lb/>
君子時時動方寸盖無何而使者至矣所論皆自肺腑<lb/>
語使我怳然如登遲鴻之䑓而被穆如之灑也讀百将<lb/>
<pb n="KR4e0201_WYG_381-3b"/>
提衡足使兠牟喚醒人人韓白苐不令棲岩飲泌之士<lb/>
思隳解其弢<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>耶公詩律䧺渾竒崛所當無前唯小洗<lb/>
傖氣足使唐人退舎目前無足難也蒲坂餘烈尚能鞭<lb/>
箠少年作被羽先登今似小屈矣廟堂名為急材而材<lb/>
如公乃猶在擬議耶前見舉世所推龍門之鑑而尚疑<lb/>
公太縱横者僕謂行千里而棄赤驥䇿蹇驢古人所歎<lb/>
今得無再哉强飯自愛終不但使唾壺缺也杯斚既是<lb/>
恩賜何可脱贈使抱純鉤子母之憶又不敢虛公至意<lb/>
<pb n="KR4e0201_WYG_381-4a"/>
抵暮呼兒輩三舉毎舉僅二分盖已與米汁緣斷故也<lb/>
嚮托何序緣以徙舍廢書籍久忘之幸賜示已為公畧<lb/>
破酒戒復當破文戒作數語不然糠粃於百将提衡可<lb/>
也詢使者知賢子日從事秇文甚快適有建昌一宗王<lb/>
惠松雪齋大士像并題署皆精絶輟為維摩丈室之供<lb/>
餘土織将意麾置是荷<lb/>
　　又<lb/>
自石丈之司冋與王兵使之在事得再三相問訊嗣後<lb/>
<pb n="KR4e0201_WYG_381-4b"/>
間者濶焉不謂乃有劉長洲天假之緣以吾丈之書至<lb/>
也盖宛然若面矣弟所草記序小有致若二古詩激亢<lb/>
用壯殊媿大雅吾丈何緣盡登之石陳生筆意可愛但<lb/>
不當下贅某體某體作蛇足耳鐫去之可也刻手與搨<lb/>
工俱佳河北乃有此三絶吾文詩賦矯矯宏麗勒之髙<lb/>
䑓不與繁叢嘯吹相䧺長耶新正卒忽多事不能盡和<lb/>
聊和其竒石歌一章以報來美弟之本末具石丈書中<lb/>
不足滿達者一粲也毎讀少陵句世人皆欲殺怪其過<lb/>
<pb n="KR4e0201_WYG_381-5a"/>
甚今得無類是耶苐此曹子不善妬如吾丈與僕乃當<lb/>
妬其不出耳山園偃息自佳何必絲與竹山水有清音<lb/>
此弟素尚而乃以為有聲色之奉亦大可笑事也趙選<lb/>
部見念似以二君子推及不然孔北海知世間有劉備<lb/>
耶幸為致聲謝之所喻云云不佞豈敢當三君子鴈行<lb/>
昨聞歙士有選拙詩文與于鱗並傳者止之恐不得也<lb/>
此書成當又増一畨側目耳不腆之敬附函不一<lb/>
　　又<lb/>
<pb n="KR4e0201_WYG_381-5b"/>
劉長洲所復拜尊丈手教衣紬之賜及諸石刻種種具<lb/>
仭見念之深與林居雅况令人躍然起色思御風而登<lb/>
遲鴻䑓也不佞少年齒舌中人也吾丈獨汰羣論而修<lb/>
飾之使薋菉登於椒蘭之上雖然不佞心跡尚恐吾丈<lb/>
與東泉丈之未釋然也不佞自束髪以來叨玷仕版持<lb/>
法骯髒與權邪觸屬先公大故恨不獲從地下然三年<lb/>
之内何嘗茹葷御室十年之内何嘗具衣冠預燕㑹近<lb/>
三十無子先君為置二妾有三子其二妾之一存者今<lb/>
<pb n="KR4e0201_WYG_381-6a"/>
且老矣房櫳閴然黛粉削跡生平鮮絲竹之嗜臧獲守<lb/>
先戒無一人曉聲律止是曩昔於蘭若西創一閣安兩<lb/>
藏經前樹茅舍修竹環之鄉有廢圃餘峰石之類徙置<lb/>
其後成池中一島小草之日付家僕幹為増築東西二<lb/>
坡嵗益月増水樹橋榭頗稱竒勝生平好古圖籍及諸<lb/>
書碑刻至脱衣鬻之不惜米汁為累旁及鎗罍此外了<lb/>
無所涉然家帑用是垂罄兼以原田無嵗催科迫急所<lb/>
愛之物時時入質庫與人共之年及桒榆欲與兒軰築<lb/>
<pb n="KR4e0201_WYG_381-6b"/>
一居址尚未就而世猥以江東富人與游閒公子見目<lb/>
良可笑也且僕之所繇致毁可指數也其始在楚棘偶<lb/>
得講學諸君不可意事因發䇿偶及之非謂講學之<lb/>
不宜謂徒講學而不修行之不宜也而一時言路有切<lb/>
齒者矣其後在鄖無事自惜敝帚恐有散佚姑梓之梓<lb/>
而復為二三知己所强遂出之少年膓肥腦滿不能盡<lb/>
持國老之論彈射所及更成戈矛僕嘗偶語門下生未<lb/>
有抵吾州而不㳺弇州園者然退而致譏者不少矣未<lb/>
<pb n="KR4e0201_WYG_381-7a"/>
有抵吾州而不需弇州稿者然退而致恨者不少矣業<lb/>
已成矣付之無如何而已杜門一載宴集稀簡流光忽<lb/>
忽毎自悵然為七情所傷根器已損不得窺古先生守<lb/>
藏史之藩何暇齗齗鳴其不平特以吾丈與東泉丈知<lb/>
已也丈夫不於不知己人稱屈不得不於知己人求伸<lb/>
二君子苟一信之可以瞑目矣拙詩何幸得與大篇並<lb/>
傳扇頭之句所謂形穢者非虚也和竒石歌押文字乃<lb/>
久字之誤幸正之東泉丈以子病至廢筆研可駭不知<lb/>
<pb n="KR4e0201_WYG_381-7b"/>
是前時在大理所虞者否劉長洲初至頗悶悶近傳神<lb/>
君之政遂冠七邑名下固無虚士也長君書筆遂逼乃<lb/>
公苐得之率更為多小和以晋法庶異日對金馬勒燕<lb/>
然足傾倒世人耳初冬尚暄為道自愛<lb/>
　　又<lb/>
前有一書附劉令人去計已達矣兹時已知石丈主器<lb/>
病篤甚為懸憂舍弟自覲歸云見趙吏部稱病者已不<lb/>
起石丈痛甚無以聊日須麹生解之而吾丈方極意劌<lb/>
<pb n="KR4e0201_WYG_381-8a"/>
刻千秋之業不暇從此生周還弟自入春小有信解於<lb/>
眷屬一緣洗垂盡乃為石丈數起念至寝食俱中廢也<lb/>
渠所遘若此雖蒙莊叟維摩詰解不得惟吾丈乃解得<lb/>
盖情感之極精理所不能勝當暫以粗事勝之可耳弟<lb/>
山園日佳古文金石名畵日益臨岐一物将不去讀書<lb/>
五車著述千巻亦覺臨岐一字用不着以故盡從屏謝<lb/>
且别創小茅舍作頭陀行逕耳同志者王宗伯元馭也<lb/>
家弟以病乞休而不得遂世緣固未易斷耶賢郎風氣<lb/>
<pb n="KR4e0201_WYG_381-8b"/>
遒上石丈遂無此世界缺䧟信然信然<lb/>
　　又<lb/>
嵗晏寂寂而嘉定令自魏來者致吾丈教言滿紙誦之<lb/>
皆肺腑也新詩比舊骨格大成長而情事復隠愜乃知<lb/>
十年前提婆達多是吾丈大善知識也驟見賢郎書且<lb/>
駭且快不敢論右軍抑懐仁比丘復出矣以賢郎筆筆<lb/>
吾丈詩真足䨇美梁車十二乘皆在光攝敬服敬服苐<lb/>
僕有百尺竿頭一語輙敢奉獻吾丈不可無内擫隨語<lb/>
<pb n="KR4e0201_WYG_381-9a"/>
琢磨必令入無間賢郎不可無外拓隨手變化必令徹<lb/>
無體不涉門逕不堕階級乃可卓然名家若圉圉故步<lb/>
大者江淮間句踐小則夜郎王耳弟自正月偶有聞十<lb/>
月守一闗一切身外事悉從末殺幾欲舉書籍筆研付<lb/>
之祖龍而至報吾丈書起色隠隠現毫端乃知叅合文<lb/>
類無明夙習未易除也近草得曇陽仙師傳附覽此殆<lb/>
非師意竊恐世口世耳張大苛擿皆不能經故以椎語<lb/>
破之即得罪弗敢恤也邊鎮之説得非尚欲犧牲我乎<lb/>
<pb n="KR4e0201_WYG_381-9b"/>
弟雖夢中亦不作此境宇宙廣矣隨地可埋骨非吾丈<lb/>
與拱辰不敢遽以告也元馭瑩徹如氷玉况是上真眷<lb/>
屬足可依更一有氣力者持之吾事庶有濟哉雅貺拜<lb/>
嘉薄酧不足以當玉案聊見情耳沍寒自愛<lb/>
　　又<lb/>
月前有鄉人馬材官使滑附一札及刻佛道經數種致<lb/>
左右計已達矣仰間忽拜手翰及扇頭新詩之貺讀之<lb/>
若灑丼露而被芳颸也忽不自知煩暑矣念自前嵗杪<lb/>
<pb n="KR4e0201_WYG_381-10a"/>
賣身精廬尚不能忘故人以四絶句報足下又作四絶<lb/>
句為石丈夢蘭之祝托髙嘉定上之今讀足下與石丈<lb/>
書了不復相闗得非作洪喬浮沉故事耶劉長洲致所<lb/>
梓明七言律選覺虹色繚繞盖圖窮而匕首見矣何䧺<lb/>
麗精切若此此書成於近體可作大指南足下金箆之<lb/>
力非淺苐僕乃亦濫竽與三君子方駕恐不得志少年<lb/>
以偏嗜訾足下耳國初諸賢淘汰覺太嚴如髙季廸雖<lb/>
格調小降其才情足以掩帶一代或可加益否八句有<lb/>
<pb n="KR4e0201_WYG_381-10b"/>
歌行數章又落韻有傍出者夫律者律也抑或可少删<lb/>
否伯子書法毎一見輒一大竒進足下詩既凌駕開元<lb/>
伯子書復彷彿永和河朔二傖父縱横若此吴子軰於<lb/>
何處生活僕老不足言恐家弟亦不免衞夫人泣耳騏<lb/>
兒老大落魄今雖游塲屋焉敢希尾騏驥也所喻欲於<lb/>
諸著作為糠粃之導前者為凌子所强了此宿障極不<lb/>
足汙蠒當從容圖之拙詩二章足下試目之知其忘言<lb/>
於工拙也<lb/>
<pb n="KR4e0201_WYG_381-11a"/>
　　又<lb/>
三月中三得書皆肺腑語而最後以豚犬獲厠賢書為<lb/>
踊躍不寢誠哉通家之契固如此也弟𢥠然之况殆盡<lb/>
東泉丈書中而猶有不能釋然者賢器尚爾暫蹶燕楚<lb/>
齊蜀吴諸錄至于鱗明卿肖甫助甫元馭諸公子皆寂<lb/>
寂即不佞胡心獨懽趙大叅何以拂衣将欲從二君子<lb/>
鼎足吟社耶抑有所不足於目耶台垣易曜蒙氣猶然<lb/>
封殖之厚則不止一人矣東南沴厲異常陽侯賈虐敝<lb/>
<pb n="KR4e0201_WYG_381-11b"/>
邑數武之外目不忍開如何如何足下與東泉仁心為<lb/>
質恐不能忘世慮也劉長洲覲便聊此附謝并布不腆<lb/>
統祈照亮<lb/>
　　張見父<lb/>
前聞足下有都下行作選人也已而選人目無聞也将<lb/>
厭其折腰五斗米耶長公飛而食肉立功萬里外足下<lb/>
代操文管於汝南月旦之地何必減驃騎矣僕生平於<lb/>
出處不能無愧跡然自强為山公所嬲耳未嘗一經由<lb/>
<pb n="KR4e0201_WYG_381-12a"/>
僕意也好山水不能徙家家焉而謬為一島一池以自適<lb/>
罪一好圖籍不惜装槖以致剉産罪二好為文文不能<lb/>
厚匿諱而時有所持衡罪三好客不能以惡草具進而<lb/>
身亦緣而負酒食累罪四此四罪誠有之若謂僕躭聲<lb/>
色娱財貨居閒請托如濁世公子則似更有一人也度<lb/>
足下久悉之不宜及所以偶及者亦為此月旦地耳長<lb/>
公命使裹三月糧盛暑始抵吴以酒資資我以丼果餌<lb/>
我方寸五嶽驟起不平寜若秦人視越人之肥瘠也金<lb/>
<pb n="KR4e0201_WYG_381-12b"/>
陵諸賢捶擿真可畏然此曹晝伏夜動作壁鬼耳一語<lb/>
攝之立消不足言也適有小兒婦父沈商城便附此不<lb/>
一<lb/>
　　王光州仲叔<lb/>
昨諗門下以公除入朝復補舊垣因得閲治河大䟽鑿<lb/>
鑿中窽且承須校文之命不任浣慰然未幾而蜀垣之<lb/>
除目下矣内意非所敢知苐大丈夫入則為長孺之拾<lb/>
遺出則為淮陽之卧理龍徳變化故非常情所可測也<lb/>
<pb n="KR4e0201_WYG_381-13a"/>
世貞衰遲過時之人强顔一出觸目尤悔加以亡弟太<lb/>
常大變神魄衰沮小有建白即懇䟽乞歸而踈濶亡當<lb/>
用事者既迂之而又尼之不使之得遂一去之願進退<lb/>
維谷方在彷徨而使者将手教至尚欲引之於非分之<lb/>
地藉令僕尚有此念藏書萬巻儘堪紬繹比之孟堅僅<lb/>
少子卿叔皮遺撰耳豈必石渠乃繼南史所恨十載蒲<lb/>
團釀成衰朽皮骨於出處兩義俱堕如何玉現集遂與<lb/>
赤城霞色爭標不知伯玉序重公抑公集重伯玉也太<lb/>
<pb n="KR4e0201_WYG_381-13b"/>
華舊有于鱗記竒古而少發揮王履道詳縟而讓裁剪<lb/>
公於斯兼之矣然峨眉聲價寜下太華既以僻逺不登<lb/>
秩祀何自復缺公記使岷巴氣短耶幸念之僕過此殘<lb/>
臘當再圖歸計耳雅貺祗領附有薄報不一<lb/>
　　又<lb/>
僕海濵鄙人也雕蟲自畫晩未聞道獨幸此生當少時<lb/>
得幸於尊父司㓂公已而盡竊其微言讀之已又獲讀<lb/>
賢從給事君之持論篇什已又從白下與次君職方㳺<lb/>
<pb n="KR4e0201_WYG_381-14a"/>
所不滿者不識公與叔子耳今者一日而遘公所著浮<lb/>
弋草讀之如司㓂公也儼然若周還滄海之若而覩赤<lb/>
城之霞出沒也不亦快哉叔子計當亦不逺也大篇有<lb/>
響有象有色有格有情有調稍加沈穏即開元大厯諸<lb/>
家不足畏也中州召父之業成璽書旦夕下矣倘肯有<lb/>
意乎吏隠哉鳷鵲鳯皇之勝龍蟠虎踞之䧺與次君相<lb/>
披覽僕雖老尚能操七寸不律以從也雅貺不敢辭聊<lb/>
有薄物比於縞帶亮之亮之<lb/>
<pb n="KR4e0201_WYG_381-14b"/>
　　馮咸甫先軰<lb/>
春時得接足下清範而甫受同事者約不能有所繾綣<lb/>
自是闕焉不聞問空谷跫然則使者以徳音至矣乃知<lb/>
見訊之素為河伯所窺大篇殷殷金石聲不妨晩合諸梓<lb/>
無非夜光而七言猶自超音象鴻爽才情調暢要當於<lb/>
岑李錢劉間求之别致時義典雅精潔殊堪程式適家<lb/>
弟入觀與王宗伯晤而出相證咀歎無已既稍各露其<lb/>
見以骨太勝味太𤣥欲小柔雋之不識可否僕老矣坐<lb/>
<pb n="KR4e0201_WYG_381-15a"/>
夙生障少而負雕蟲之癖受役筆研狂怒猘走垂四十<lb/>
年姓名涊人齒頰而不自覺近始愧且悔欲於古先生<lb/>
前一懺洗之今足下乃以同嗜而謬加飾奨至舉昔賢<lb/>
之所灼然而鳴一代者相擬則非所敢任也夫材不難<lb/>
專詣而難兼工評書者謂逸少正𨽻天然不能如元常<lb/>
草行工夫不能如伯英而以能撮二子之長為勝今足<lb/>
下復以此勝理許我言大又非所敢任也足下材甚富<lb/>
年甚少力甚强将無異日逸少乎僕雖陋何敢作衛夫<lb/>
<pb n="KR4e0201_WYG_381-15b"/>
人泣抑以僕所見有屠長卿胡元瑞者其人秦楚賦也<lb/>
足下悉甲而臨之於大陸之野為百尺壇進盟盤握牛<lb/>
耳不亦大快事哉而以嬈不佞唯有走而匿之洛陽之<lb/>
責䑓耳小律一章非足以酧來美足下但憐其破例可<lb/>
也棐几甚適所需但嫌於過麗不稱瓠壺瓦研耳<lb/>
　　又<lb/>
往者得足下詩而快之遂已命筆而適有阻者亡何病<lb/>
瘧且病腹痛而談客偶及今絳灌事氣不能平漫借足<lb/>
<pb n="KR4e0201_WYG_381-16a"/>
下集發之既已付使者而後讀則甚悔毋論其所標許<lb/>
不能當足下已也足下業已付剞劂則無及矣徐澤夫<lb/>
刻此經意甚佳而書梓二手都不稱苐因足下寄惠得<lb/>
徧施僧俗知大士緣起不至作優婆夷觀足下功徳固<lb/>
不淺也僕羸弱惙惙意不欲生而徴文者不減爾日催<lb/>
科吏念廷尉京兆傳非可草草塞白且於京兆籲代一<lb/>
大事此中若攅芒刺愧痛不可言以是筆促縮而不忍<lb/>
下然終當為足下一强决之也汪司馬墓道之諾隃年<lb/>
<pb n="KR4e0201_WYG_381-16b"/>
矣今聞其旦夕且至意甚卒卒過是則小寛耳章子敬<lb/>
近况何如為致聲不一<lb/>
　　又<lb/>
僕自春夏交困薖軸勉强從事筆研都無復生趣然尚<lb/>
能閉門任剝啄蒼苔縱横成理而抵中秋稍稍肉骨㑹<lb/>
伯玉肖甫相繼來元瑞與汪氏二季佐之浹晝卜夜都<lb/>
不甚疲然自是遂無繇謝客筆研障轉益深嚮者稱責<lb/>
進今殆似阿鼻獄矣念廷尉公僊㳺則已久而京兆公<lb/>
<pb n="KR4e0201_WYG_381-17a"/>
方萬福又此題不易措手故稍遲遲今得教乃爾又似<lb/>
不可緩此月盡或可脱藁使者但以孟冬之五日來可<lb/>
也錢塘望夕大似蓮花㑹俱云為魔波旬所嬈要是缺<lb/>
䧟世界足下乃以為美耶珍味拜嘉附謝兒子歸已六<lb/>
日附聞不一<lb/>
　　又<lb/>
方末殺世情而故人間入念乃忽得手書及近作殊足<lb/>
慰契濶扇頭見寄之什尤便清令讀之灑然小俟有興<lb/>
<pb n="KR4e0201_WYG_381-17b"/>
或能奉和也越㳺記叙致波瀾當與賢叔父貴㳺差池<lb/>
所上賢叔父書始知足下大憂桂玉然尚有生氣不至<lb/>
如桞州叙失意落莫牢慅耳吾家阿大不曉治生時復<lb/>
有公私責将來恐亦不免上叔父書兩措大鬬貧何減<lb/>
馬宜甫也元宵前後僕實不在城應門者亦不以刺相<lb/>
聞足下故當相亮廷韓得無疑其拒客否便見題凡鳥<lb/>
亦自丼之兩日前為海寜寺僧明因作足下書修殿緣<lb/>
募足下室如懸罄豈敢以檀越相期或借重於鄉之善<lb/>
<pb n="KR4e0201_WYG_381-18a"/>
智識可耳與太原公作姻家故自佳若辰玉則足下之<lb/>
裴叔則衞叔寳也太原之欽尊公長者不啻口出足下<lb/>
知之<lb/>
　　王泰宇先輩<lb/>
昨春為病魔所侵幾遂逰岱頼公妙方以起八月至四<lb/>
月食息無苦神氣亦王念多生叅合文障受役世人靈<lb/>
腑一寸耗磨不休殘日㡬何刺促向盡以故新正於佛<lb/>
前誓斷之而所授宿逋至今猶在墨瀋中浮沉過夏則<lb/>
<pb n="KR4e0201_WYG_381-18b"/>
為無事人矣公既起我而又不忘度我所示皆秘宻藏<lb/>
僕舊聞約畧無異春時偶蒙警戒欲捐此殘缺之軀專<lb/>
事心境以證來果今得公教如發蒙矣便當一意行之<lb/>
耳淮漕李中丞故賢者今屈公得無有世外之慕乎尊<lb/>
翁比益康勝有大茅君在何慮不百嵗大貺渥疊几杖<lb/>
之愧也薄效非敢足酬聊見相與之情使迫口授代面<lb/>
不宣<lb/>
　　光先輩<lb/>
<pb n="KR4e0201_WYG_381-19a"/>
足下黄元甫之友而于鱗先生之鄉人也其見存僕固<lb/>
宜僕於雕蟲技殆夙生障耳汩沒者垂四十年所損筆<lb/>
札以千萬計而於道無所發揮此畨叅合之化不歸将<lb/>
來何所底止以故居恒瞿然懼焉幸而吾師憫之示以<lb/>
金箆俾出迷途而返之正然且五年矣而塵債不獲却<lb/>
塵念不自洗行則僊僊止則兀兀與接為搆日與心鬬<lb/>
何以探天機而備純白哉不獲已赤身從二童子走鄉<lb/>
落携佛道書一束单蔬半菽隳體塞兌以俟師期而已<lb/>
<pb n="KR4e0201_WYG_381-19b"/>
不然即槁死毋悔也足下之書辭甚竒念甚殷而㫖甚<lb/>
𤣥妙苐飾奨亦甚過僕混沌久潰亡所虞鑿将不使萌<lb/>
見獵心乎哉銀環一竅先師秘之僕既無所知不敢强<lb/>
對然葱嶺苦縣終始如一中間機用小貳足下固已近<lb/>
之亦何煩置喙足下所引陳王二先生竊謂白沙識處<lb/>
髙陽明用處髙用髙矣恐不免為髙所累又不知二先<lb/>
生於來處得透徹否名根得歸盡否何李無論于鱗在<lb/>
今日恐亦未能舍而從我盖此君於所好已深而所自<lb/>
<pb n="KR4e0201_WYG_381-20a"/>
居大是故也足下與𤣥甫皆困羊膓而足千里者平津<lb/>
江都故非小年人苐不欲以腐䑕相嚇勉旃為道自愛<lb/>
　　阮先輩<lb/>
前者與足下别方困俗冗寝溲不得間以故不克具杯<lb/>
酒通殷勤既足下行後復拜書幣至以其詩集成屬不<lb/>
佞序不佞得稍稍卒業其辭氣跌蕩不覊累數百言而<lb/>
才未盡中間儁語傑思時時足名世而疵累故不能盡<lb/>
洗甚或近體有失嚴者有走韻者既陸生任其筆削當<lb/>
<pb n="KR4e0201_WYG_381-20b"/>
無復憾苐吾聞前輩徐昌穀始與文祝諸君倡和既斐<lb/>
然矣見獻吉而悔盡棄之及詩成自選成帙所謂廸功<lb/>
集者是也廸功亡鄉人不解事刻其别集外集數巻而<lb/>
名小挫矣僕今雖勉為足下序異日不朽之大業成将<lb/>
無悔之乎使還附序稿去并有别侑希鑒入<lb/>
　　陳季廸<lb/>
昨雨中辱髙軒見枉倉卒未竟所欲吐而足下雅言亦<lb/>
似在吻嗉間不能畢退而讀扇頭之贈則見托良深大<lb/>
<pb n="KR4e0201_WYG_381-21a"/>
書四幀詩氣清而調逸書亦遒勁稱是卧雪齋記古色<lb/>
爛然中間宛複深至怳然厯下復生二祭文絶得昌黎<lb/>
意而左史之筆又勝之足下才非僅閩士才也若以此<lb/>
調趣世恐亦非世眼人也公車之業少自貶損何如諗<lb/>
今日謁太學元旦當暇過此一談薄物非敢云贐以贈<lb/>
縞相例耳不一<lb/>
　　與胡觀察伯安<lb/>
憶自癸酉之秋别公黄鶴大别之間今復覩癸矣自惟<lb/>
<pb n="KR4e0201_WYG_381-21b"/>
舂容大雅使人如醉醇醪忠信寛愽天下信其為鉅公<lb/>
長者而世鮮推轂不登三事良可慨歎第此浮榮耳來<lb/>
教所云年逾耳順而鬚髪無一莖白此便是實際實響<lb/>
僕雖差少於公而衰態畢露故於仙師前朝夕焚掃冀<lb/>
一懺之而障深業重殊自杳然何能為公役也令子天<lb/>
士國器舉世不能二三明公有餘不盡之留富矣美矣<lb/>
蔑以加矣過庭之際幸為致聲不一<lb/>
　　又<lb/>
<pb n="KR4e0201_WYG_381-22a"/>
公子元瑞至知有㺯璋之慶僕於時快甚不暇作寒暄<lb/>
語輒呼酒飛大白數十廵坐客亡弗傾倒甚咸謂公厚<lb/>
徳宏度故宜有此既元瑞北上歸過我弇山則聞大慶<lb/>
再矣僕之喜可知也毎歎元瑞䧺才絶世然亦頗憂其<lb/>
為造物所忌今而後明公可枕暮年萬事當毋問矣孟<lb/>
嘗君崔信明咸以五日生一聲冠唐初一譽隆戰國令<lb/>
孫以是日懸弧天意瞭然公子旋附候不一<lb/>
　<lb/>
<pb n="KR4e0201_WYG_381-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二百七<lb/>
</p>
<p>
</p>
  </div>
</body>
</text>
</TEI>
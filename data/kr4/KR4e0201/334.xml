<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷一百六十</head> <lb/>
    <p>
<pb n="KR4e0201_WYG_334-1a"/>
欽定四庫全書<lb/>
　弇州續稿卷一百六十<lb/>
　　　　　　　　　　　　明　王世貞　撰<lb/>
文部<lb/>
　雜文跋<lb/>
　　題楊忠愍公三札<lb/>
先友楊應芳以一身持宗社大計維萬古宏綱雖片紙<lb/>
隻字皆從忠肝義膽流出以故人爭拱璧視之覩此與<lb/>
<pb n="KR4e0201_WYG_334-1b"/>
少司冦吉陽何公三札可知己記應芳下獄時不肖以<lb/>
槖饘獲侍談笑從容謂留銓有三君子鄭公曉吾所師<lb/>
楊公豫孫吾所友何公吾師友之間又謂吾即死以累<lb/>
足下不者三君子可不朽也明年君赴義已楊公用中<lb/>
丞卒官鄭公用大司冦卒於里盖十二週而應芳之天<lb/>
大定贈秩易名專祠録後之典備而何公亦老且死矣<lb/>
不朽之托是三君子者不一酬也而余幸與少師華亭<lb/>
公終之人不可以無年信夫何公之子仁仲以三札索<lb/>
<pb n="KR4e0201_WYG_334-2a"/>
余題後不覺淚下沾楮<lb/>
　　題袁柳庄卷<lb/>
明興以相術名世者獨袁太常珙尚寶忠徹父子太常<lb/>
術尤神妙而稗史僅載其識文皇龍潜一事即姚少師<lb/>
廣孝奉敕撰志銘亦不能致詳僅有云事具九靈山人<lb/>
戴良傳而已偶有鬻書者以一牛腰卷來則戴傳與諸<lb/>
公之序跋皆儼然戴傳極為典覈而諸公中如蘇平仲<lb/>
唐愚士王達善曽子啓胡若思輩尤號文學知名士又<lb/>
<pb n="KR4e0201_WYG_334-2b"/>
有所謂僧道衍者即廣孝也余故稍為次第之而命學<lb/>
生王應賓書誌銘附於後庶幾異日傳方技者不至寥<lb/>
寥此亦其一助云爾<lb/>
　　又題袁柳庄卷<lb/>
雙槐歲抄記廷玉自丁丑謁成祖於藩邸至己卯遣歸<lb/>
為民人周繼祖訐告按察僉事唐泰械至京釋之惟命<lb/>
大醫院使戴原禮取相書以進壬午六月成祖登極命<lb/>
千户張勇典膳徐福驛召之既至拜太常寺丞又云廷<lb/>
<pb n="KR4e0201_WYG_334-3a"/>
玉嘗以事過靳見一婦乳女於榜廊哭甚哀問之云夫<lb/>
當戍趙州今在酒肆飲畢即行矣廷玉惻然與俱至肆<lb/>
所詰其夫曰我韓嶺金世忠也居以卜度日今缺戍為<lb/>
族人賂卒長以我行廷玉為相曰此尚書骨也勿慮因<lb/>
代償其酒價且貸米二斗贈之曰富貴毋相忘金至戍<lb/>
以卜行文皇召而試之金有才辨應對蠭起不窮遂得<lb/>
幸迨舉兵俾署長史篆累遷兵部尚書兼詹事此皆可<lb/>
以補志傳之佚其相金公事甚奇然永樂中諸賢題贊<lb/>
<pb n="KR4e0201_WYG_334-3b"/>
皆極稱廷玉之騐而了不及此事何也因附題於後以<lb/>
備考<lb/>
　　題李文正都氏節義卷<lb/>
李文正公賓之為太僕都先生𤣥敬序其先節婦唐氏<lb/>
及義士文信事而手書之都氏之後微而𤣥敬有女歸<lb/>
於陸司訓肖孫年九十一而終文正以詞翰名天下搢<lb/>
紳大夫得其隻字若拱璧而兩家文獻獨司訓之子昌<lb/>
孺在因舉而歸之為昌孺母者栢舟之操既不愧于唐<lb/>
<pb n="KR4e0201_WYG_334-4a"/>
而昌孺復博雅能古文辭又庶幾成都先生宅相者其<lb/>
寘之青箱中昔人所謂文敏外孫多異書此亦一證也<lb/>
　　先司馬翰墨後<lb/>
先大父司馬公以厚德名天下覩此與餘干令沈君書<lb/>
何必減令尹子文作令者亦不獨餘干人置一通坐隅<lb/>
賢於崔子玉政論多矣捧誦之餘不勝先德之感敬題<lb/>
以歸沈君之後人<lb/>
　　又<lb/>
<pb n="KR4e0201_WYG_334-4b"/>
右王父司馬公與管方伯先生尺牘凡十六通其三通<lb/>
以命侍史餘皆手筆也前輩為人謀必忠信書辭宛曲<lb/>
詳縟如家人兄弟然此畧見之内五羊一札云廣東二<lb/>
司十月間死者四人皆以憂迫故當是瑾豎竊國時事<lb/>
其憂生畏讒良甚矣然至所謂人食米一升何往不可<lb/>
度日却大是名語讀之未嘗不灑然也方伯公以老成<lb/>
善吏治有聲𢎞正間與少㕘虞先生三人稱石交故因<lb/>
其裔孫承時之請而志之<lb/>
<pb n="KR4e0201_WYG_334-5a"/>
　　題周氏交游書札<lb/>
故周康僖公按山西所得朝賢尺牘二十五通其最顯<lb/>
者賈少保鳴和鄭司徒體元高司冦肅政周司徒子康<lb/>
孟少宰時元陳少司馬邦瑞王中丞應韶魏太常子才<lb/>
及王父少司馬公高時理糧餉鄭撫其地故所往復獨<lb/>
多前輩詳於事情而簡於稱謂猶可徵也葉文莊雖列<lb/>
晉銜而專治乃獨石獨石上谷地也衡州君既誤屬之<lb/>
而仲蔚又誤稱之何耶孫清非壬戌及第者當是一填<lb/>
<pb n="KR4e0201_WYG_334-5b"/>
守人耳并二宗室書非真跡似亦宜去之太僕不忘其<lb/>
先乃爾異日脩通家故事者此卷足矣<lb/>
　　張幼于四跋<lb/>
幼于才有餘而此銘能以不足持之非特閱世之言盖<lb/>
内觀而有深得之言也昔人讀政論昌言而欲人置座<lb/>
右誤矣此銘乃堪置人座右耳<lb/>
　　又<lb/>
慧山泉實天下第一余所嘗中泠康王谷俱不逮也吳<lb/>
<pb n="KR4e0201_WYG_334-6a"/>
僧圓顯編集泉之詩文而邑人尤叔野續之嘗屬余序<lb/>
今得幼于贊又當為集中第一矣<lb/>
　　又<lb/>
幼于十箴皆精切而口舌耳腹四箴讀之尤令人𢥠然<lb/>
即不佞奉以周旋可以無大咎矣<lb/>
　　又<lb/>
武王受丹書後無所不銘幼于殆得其遺意唯不能忘<lb/>
情於文間出巧語不能忘情於世間出感慨語耳雖然<lb/>
<pb n="KR4e0201_WYG_334-6b"/>
亦可觀矣<lb/>
　　題竹醉翁集後<lb/>
顧翁以五月十三日生里中謂之竹醉日云以是日徙<lb/>
者毋弗榮者顧翁既老而樂其名自稱竹醉翁所為詩<lb/>
文悉以竹醉弁之而申學士劉侍御其撰傳若贊則或<lb/>
稱醉竹云夫竹之為竹蒼翠勁挺虬鬚龍鱗脩幹密節<lb/>
夫人而能知之若所謂醉吾不能悉其狀意者藉地粕<lb/>
挹天酒柔篁新粉使人狎而易為把臂歟顧翁之所托<lb/>
<pb n="KR4e0201_WYG_334-7a"/>
於竹醉吾亦不能悉意者思其林若叔夜之傀俄其玉<lb/>
山歟吾雖不能悉竹之醉然時時游於竹僅識竹雖不<lb/>
能識顧翁<hi>闕</hi>於顧翁之詩而竊於其所謂峭蒨青蔥者<lb/>
而識其似也異日顧翁進我於竹間吾將醉而更悉之<lb/>
　　徐長孺詩卷<lb/>
屠明府長卿於縣齋清暇約沈山人嘉則為樂府五七<lb/>
言絶句各廿章而命不佞嗣響焉一時諸名士如徐長<lb/>
孺輩皆有屬和之什雝雝乎盛矣記勝國末吳中饒介<lb/>
<pb n="KR4e0201_WYG_334-7b"/>
之以醉樵歌試諸名士獨張孟簡第一得黄金一挺高<lb/>
季迪次之得白金三斤餘各有差屠明府齋庫蕭然當<lb/>
别無所覬覬齒牙一餘羨耳長孺脩辭甚蔚麗有才致<lb/>
當不負明府甲乙榜也其以為何如<lb/>
　　題徐氏族譜序記卷<lb/>
古者相里氏相馬氏而獨無相人氏然凡稱相士者多<lb/>
以相得名者也今讀馬司業一龍俞憲使憲王憲僉問<lb/>
所撰徐氏族譜序記極稱其家世為江左喬木而所推<lb/>
<pb n="KR4e0201_WYG_334-8a"/>
重則文甫與其子應福相術之高夫許負一婦女耳以<lb/>
其術封鳴雌亭侯傳國一再而袁氏之為天綱為客師<lb/>
者顯於唐為珙為忠徹者顯於明位至九列遂號鼎貴<lb/>
族今除氏之族於江左久矣固不待相術顯將無以相<lb/>
術益重耶抑三君子之言能益重其術與族耶客有李<lb/>
時養者名善之而乞余題其後<lb/>
　　題所書詩與曾生<lb/>
吾友曾舜徵衡楚間名士也吾往歲以文拔舜徵於楚<lb/>
<pb n="KR4e0201_WYG_334-8b"/>
棘中褎然首冠盖三戰而三不勝一日來謁余問先生<lb/>
讀何書何所結撰有以教我否余謂讀書垂五車一句<lb/>
不得用著書餘二百巻一字不足存舜徵頫首大快以<lb/>
為㑹心至訣將别忽出高麗精繭乞書近詩余亦漫為<lb/>
應之既滿卷始悟而笑曰乃令我作誑語人舌不至鼻<lb/>
乎哉雖然吾嚮者猶不能忘工拙今乃併忘之是以拙<lb/>
日甚也子以為足存或不足存是不在我雖然子而忘<lb/>
我拙必能忘子之工忘則純純則天惟無戰戰且必勝<lb/>
<pb n="KR4e0201_WYG_334-9a"/>
哉<lb/>
　　題所贈張平叔詩後<lb/>
百穀謂平叔壯游嵩中五嶽西華峨眉俱以褰裳陟頂<lb/>
所闕者東岱南衡耳昨來面詰平叔則北嶽乃曲陽舜<lb/>
祀之所而其在渾源者了未之識也恐西華自青柯坪<lb/>
而上非骨騰肉飛者未易度平叔蹣跚笨伯斷乎不能<lb/>
過彼一歩也且東岱南衡几席間地何故坐失之平叔<lb/>
解嘲謂峨眉震丹第一山苟陟此足准三嶽矣因乞余<lb/>
<pb n="KR4e0201_WYG_334-9b"/>
一言平叔姓字全冒張紫陽紫髯豐頥亦類有道者故<lb/>
篇中稍及之<lb/>
　　題舊贈汪仲淹詩文後<lb/>
甲戌冬余别仲淹燕邸手書此一文一詩當時怱忽從<lb/>
車塵中得之了不復記憶今八年矣而復從仲淹所讀<lb/>
一過譬之酒談䆿語雖復不倫而往往見真性然仲淹<lb/>
不以余言為薦其攻古文辭益精而去時趍益逺所可<lb/>
恠者嚮虞太公誶而太公乃安之卒與伯子共養以天<lb/>
<pb n="KR4e0201_WYG_334-10a"/>
年終而余與余阿敬亦後先解紱而自匿於畏壘之里<lb/>
豈嚮者真醉談䆿語耶將無昔者迷而今者寤則仲淹<lb/>
胡為乎沾沾敝帚而强余拂拭之也其歸而質之伯子<lb/>
　　題月槎詩卷<lb/>
入圜來不能受筆研役而為李時養所强書贈月槎子<lb/>
五言律挂幅又得雜詩一紙久之月槎子以牛腰巻來<lb/>
謁署尾則吾里之薦紳先生詞翰咸萃而予雜詩者儼<lb/>
然在焉内程大倫書則予所贈詩王應賓書予四月二<lb/>
<pb n="KR4e0201_WYG_334-10b"/>
日即事第三作也月槎子方外士也方外之士於人間<lb/>
世一切無所好而乃好詩又好書者何也予詩不能工<lb/>
書又不工二君子又不欲蔽予醜而月槎子復好之不<lb/>
一而足豈月槎子有葉公癖予尚得謬稱龍之似也耶<lb/>
諸賢中有真龍者月槎子且驚而走矣<lb/>
　　題文昌祠投詞後<lb/>
文昌星也於天官家為奎若璧而今以屬之梓潼張惡<lb/>
子張神於蜀甚烺烺第其品在雲長翼德間獨所謂七<lb/>
<pb n="KR4e0201_WYG_334-11a"/>
十二化及主文昌福禄乃至上擬佛天尊號則皆托之<lb/>
乩筆或吃菜事魔人附㑹之今天下所在有祠而吾州<lb/>
之祠成於陸參政孟昭乞張真人題額後有周舍人宗<lb/>
勉手書投詞與陸參政文量杜古狂<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>男跋二陸周杜<lb/>
皆吾鄉名搢紳長者其事為天順甲申而今則萬厯之<lb/>
壬午垂百二十年而手澤若新道士費生輩又能世寶<lb/>
之可念也周後復姓馬其名紹榮累官太常少卿直秘<lb/>
閣以書顯孟昭以任俠顯文量以政術顯<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>男以丹青<lb/>
<pb n="KR4e0201_WYG_334-11b"/>
顯張真人者不署名攷而知其為元吉去題額之二年<lb/>
而為成化丙戌坐虐殺不辜極刑論減戍鐵嶺遂為𤣥<lb/>
教之玷漫爾志之<lb/>
　　題張應文雜著後<lb/>
張君應文嘗手録近著數千言以示伯子厚德伯子轉<lb/>
示余不覺彈指歎服記泊徐阡時君與余札復往累紙<lb/>
嘐嘐然自詫得古文龍虎之秘沖舉可計日而實未脫<lb/>
抱朴上陽前後窠臼今僅兩匝歲而廓然盡洗之遂能<lb/>
<pb n="KR4e0201_WYG_334-12a"/>
雙佩大寂紫陽兩心印横直顛倒無非單刀入陣手段<lb/>
異時陶隠居不免翻供桓真人掃除矣君它作不盡求<lb/>
合古矩□而瑰奇博辨要自不從凡口中來至粥語粥<lb/>
卦氷壺先生傳淡而不厭比而有餘風故非徒以文滑<lb/>
稽者也雖然君殆僅僅言之者爾若余乃深得其趣者<lb/>
第日夜老是中而不能贊一辭以此輸君耳君誠深得<lb/>
之何不托一鉢來就我煨折脚鐺而尚戀戀伯子鼎養<lb/>
耶<lb/>
<pb n="KR4e0201_WYG_334-12b"/>
　　題手書國史張文忠公傳後<lb/>
有於國史録得永嘉張文忠公傳者因為手書一通以<lb/>
貽其孫汝紀貞嘗見元馭學士言世紀多出江陵張公<lb/>
手以簡嚴為貴諸大臣生卒行履往往裁削至盡而獨<lb/>
於永嘉公傳手筆最為典覈雖微詞小托而推挹良深<lb/>
大瑜小瑕即古傳李贊皇奚讓矣豈江陵之才畧器業<lb/>
有足相當於中復有真契耶後兩公易名俱得文忠其<lb/>
寵靈位望於中興無三焉永嘉公沒而有太師贈江陵<lb/>
<pb n="KR4e0201_WYG_334-13a"/>
生拜之跡其終始恩遇若有踰於永嘉者而永嘉之絲<lb/>
素矣<lb/>
　　題鄭少谷傳丁戊詩後<lb/>
鄭繼之傅木虛皆閩人而好操秦音稱少陵氏後繼之<lb/>
雖野率然入頷猶勁挺且多感慨時事木虛如搏沙作<lb/>
炊都不成飯不知何以擅此聲閩中也繼之嘗有詩云<lb/>
覺來天地終歸盡煉得丹成亦可憐春秋僅三十九以<lb/>
殁木虛棄妻息創大還自詭沖舉可致卒卒病死無奇<lb/>
<pb n="KR4e0201_WYG_334-13b"/>
而所贈程半刺茅陽者老而棄官服食草木壽至九十<lb/>
三人固難論也程之孫孟孺文學要余跋存故事耳余<lb/>
乃為二君子樹牙頦亦贅矣<lb/>
　　題與程應魁詩後<lb/>
詩成孟孺讀之意不懌曰束髮弄聲律來今種種矣公<lb/>
奈何不有以誨我且公不善書何以獨後先論書余笑<lb/>
曰管公明云善易者不論易吾不善書是以論書也吾<lb/>
倦吟矣懶融所謂牛頭二十年所得都忘何以語子雖<lb/>
<pb n="KR4e0201_WYG_334-14a"/>
然無法可語即語也子於胎骨森然獨少脫換耳必下<lb/>
真種子使如羚羊挂角無跡可尋乃為詩也孟孺復請<lb/>
曰公已具真種子乎與我哉余笑不能應<lb/>
　　題弇園八記後<lb/>
余草弇山園記凡八篇餘七千言矣而意猶有未盡者<lb/>
復贅數語於後始余卧離薋園之鷃適軒與州治鄰旦<lb/>
夕聞敲朴聲而惡之行求得隆福之右方耕地頗僻野<lb/>
而亦㑹故人華明伯致佛藏經於其地建一閣以奉之<lb/>
<pb n="KR4e0201_WYG_334-14b"/>
前種美篠環草亭後有隙地若島雜蒔花木捧經之暇<lb/>
一咏一觴於其間足矣辛壬間居母氏憂小祥謝客無<lb/>
事而從兄求美必欲售故鄉之麋涇山居得善價而去<lb/>
山石朝夕墮村農手為几案碪盎之屬巧者見戕亡賴<lb/>
子不得已與山師張生徙置之經閣後費頗不訾其西<lb/>
隙地市之隣人者余意欲築一土岡東傍水與今中弇<lb/>
相暎帶而𤓰分其畝植甘果嘉蔬中列行竹栢作書屋<lb/>
三間以寢息而亡何有楚臬之除余故不别治生與仲<lb/>
<pb n="KR4e0201_WYG_334-15a"/>
氏産俱以授家幹政其人有力用而侈余自楚遷太僕<lb/>
則所謂土岡者皆為石而延袤之倍中弇再矣余亦不<lb/>
暇問自太僕領鄖鎮遷南廷尉以歸則東弇與西嶺之<lb/>
勝忽出而文漪小酉之崇甍傑構復翼如矣時與推故<lb/>
第敬美徙居其間乃復治涼風堂爾雅樓及西三書舍<lb/>
則余指也盖園成而後問橐則已若洗第惜政才不能<lb/>
詰余以山水花木之勝人人樂之業已成則當與人人<lb/>
共之故盡發前後扃不復拒游者幅巾杖屨與客屐時<lb/>
<pb n="KR4e0201_WYG_334-15b"/>
相錯間遇一紅粉則謹趨避之而已客既客目我余亦<lb/>
不自知其非客與相忘游者日益狎弇山園之名日益<lb/>
著於是羣訕漸起謂不當有兹樂嗟乎賢者而後樂此<lb/>
余豈有胸無心者第一時狃成事不能如吾家仲寶毁<lb/>
長梁齊之易今悉棄去弗顧戢身一團焦草衣木食以<lb/>
此沒齒而猶喋喋為此記者欲令子孫知吾過耳李文<lb/>
饒達士也為相位所愚至逺譴朱崖身既不能長有平<lb/>
泉之勝而諄諄焉戒其子孫以母輕鬻人且云百年後<lb/>
<pb n="KR4e0201_WYG_334-16a"/>
為權勢所奪則以先人治命泣而告之嗚呼是又為平<lb/>
泉愚也吾兹與子孫約能守則守之不能守則速以售<lb/>
豪有力者庶幾善䕶持不至損夭物性鞠為茂草耳且<lb/>
吾一轉盼而去之若敝屣吾故不作李文饒之不能為<lb/>
主而吾能不為主似尤勝之子孫曉文義者時時展此<lb/>
記足矣又何必長有兹園也<lb/>
　　題敬美書閒居賦後<lb/>
敬美歸卧澹圃有感於潘安仁閒居之適手書其賦而<lb/>
<pb n="KR4e0201_WYG_334-16b"/>
係之跋余謂敬美殆愛其辭與二圃風景果蔬花木之<lb/>
屬有相當耳若安仁盖熱中而强為雅語者夫拙宦則<lb/>
故博士亦足何必望塵賈侍中學圃則洛涘故佳何必<lb/>
濡首石氏金谷一不審而餘波及人白首同盡致併板<lb/>
輿所奉者而失之矣然自安仁敗後洛中滔滔即玉樓<lb/>
金埒鍾為燐火鬱為草莽浸淫以逮中原無咫尺賦中<lb/>
地而我婁水一曲當時已自晏然今吾與敬美幸而生<lb/>
太平之日未老棄羈紲相與夷猶於澹圃中雖百安仁<lb/>
<pb n="KR4e0201_WYG_334-17a"/>
何敢望哉然敬美此書膚理細緻而多媚趣骨亦不乏<lb/>
翩翩出祝氏上與安仁此賦却足徵二絶也<lb/>
　　又<lb/>
後有元馭一跋峭語直氣森森可畏千載枯骨生前作<lb/>
事不審尚得見此君<lb/>
　　題手書詩與趙太宰後<lb/>
汝寧趙太宰先生遣信索余近詩先生為八座長方黒<lb/>
頭棄之若敝屣天子强留不得而書來惓惓以予兄弟<lb/>
<pb n="KR4e0201_WYG_334-17b"/>
出處為念豈季子見遺金不拾而令五月披裘公拾之<lb/>
耶因書寄七言三十章中間多有贈送家弟者區區鑿<lb/>
坏之故與家弟所以亟出亟歸歸而不復出大約盡之<lb/>
矣兹與先生約異日以一芒屩謁先生嵩少王屋間便<lb/>
當把臂入林不然而天子問山司徒啓事吾儕名姓若<lb/>
不識可也<lb/>
　　題所與陳道易長歌後<lb/>
余與麓陽先生陳道易交三十年矣六年前自清源來<lb/>
<pb n="KR4e0201_WYG_334-18a"/>
訪余弇園極言汝寧風土之善與汝泉尚書之媺足依<lb/>
謀卜居焉尋别去不復相聞已忽有傳道易非常耗者<lb/>
凡三至不免投杼與家弟及二三友生太息汎瀾久之<lb/>
今年春得尚書一札云且歸矣陳道易買田甚近可以<lb/>
煖老余驚喜過望作數行報之云更得一陳道易也六<lb/>
月九日避暑弇園道易忽具冠服投刺相訪余忽<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣<lb/>
出迓而左右皆猜恠以為鬼物幾欲取桃湯灑之為語<lb/>
其故相與大笑命酒留連竟日時尚書已得請予告矣<lb/>
<pb n="KR4e0201_WYG_334-18b"/>
吾吳中虛號佳麗苦歲侵不已食指衆無長䇿應之見<lb/>
道易談汝寧易作活幾欲割兒輩一人從之往依尚書<lb/>
而不忍也因作長歌書以贈道易歸與尚書讀之不呼<lb/>
大白罄三斗酒者吾不復弄筆硯矣<lb/>
　　題王三公槐䕃<lb/>
王氏之望在瑯琊者從始興文獻公渡江以郭景純讖<lb/>
與長淮並盈涸在太原者以晉公祜手植三槐識語而<lb/>
徵於文正公至今艶稱之瑯琊之裔振振繩繩不肖竊<lb/>
<pb n="KR4e0201_WYG_334-19a"/>
托䕃焉太原之裔播在商城則有三公者喜施予焚責<lb/>
券能感異僧逺托涅槃而子自寶益為德不替諸孫曽<lb/>
代繁衍而季問遂舉鄉薦出仕有聲實季問之同年生<lb/>
劉太常浡為之誌傳李廷尉已顔之曰三公槐䕃而吾<lb/>
鄉沈進士孚聞復為之說甚詳夫以晉公之不蘄合世<lb/>
主以全符氏百口三槐之識若執左契而蘇長公以仁<lb/>
者必有後歸之然考之史文正公有子不甚顯而顯者<lb/>
乃其仲氏豈文正之仁在大中祥符間不能如晉公耶<lb/>
<pb n="KR4e0201_WYG_334-19b"/>
即不如晉公何至不如仲氏耶要之天道福善亦偶然<lb/>
耳執善以論福更自千里且夫為隂德者不獨不使人<lb/>
知之已故不自知也季問兩棄邑令以扶侍慈人飯僧<lb/>
聽經托鉢行化併其名而匿之若不自知為德者而猶<lb/>
不能忘情於其先則近厚聊以答其意而小廣之<lb/>
　　題所書九友齋歌後<lb/>
余方持節鄖中而以念此九友故作十歌志歸無何移<lb/>
南廷尉尋避言還里除留尹不就而是九友者朝夕與<lb/>
<pb n="KR4e0201_WYG_334-20a"/>
余周旋甚適也尋有所感觸以為天下之能適我者必<lb/>
殢我遂復作反九友齋歌束身入曇陽靖然尚時時取<lb/>
二藏幡之而逺近之責余文者踵至不可拒因復自悟<lb/>
役我方寸以殉人目此雕蟲業不小苟從淨名居士入<lb/>
不二門而藏亦筌蹄耳擬於歲朝誓佛前一切掃除之<lb/>
而喻子邦相尚喜余九友齋歌以嘉素責書余姑書以<lb/>
復而志其尾要知光明藏中無一物毋論前九歌非當<lb/>
即第十歌所寶此幻軀令邦相覓之不可得差小契耳<lb/>
<pb n="KR4e0201_WYG_334-20b"/>
然則最後一歌亦贅也邦相其謂為何<lb/>
　　題與天界寺僧詩後<lb/>
隆慶已巳正月余自魏郡移浙省取道留京與家弟㑹<lb/>
宿天界寺遇大雪留滯者將五日時主僧半峯公八十<lb/>
餘矣匆匆為米汁所困僅能成一詩亦不及付此僧别<lb/>
去十四年而其雛孫秋潭訪余恬澹觀則頭亦鬖鬖白<lb/>
問半峯公化去亦十許歲矣止之宿雪復垂垂下因成<lb/>
一詩志感㑹渠出行卷索書因併前作付之雪鴻指爪<lb/>
<pb n="KR4e0201_WYG_334-21a"/>
老宿幻軀所不足論更十四年秋潭能踪跡我於市㕓<lb/>
中乃為奇也<lb/>
　　題所書近作<lb/>
大參李維禎先生出佳冊索書得前後贈寄先生與宴<lb/>
㑹古近體共九首後有餘楮復得七言近體十首余年<lb/>
來畏苦思匠心所造都忘工拙然猶未至大落夾至於<lb/>
八法素所不講又以三錢雞毛筆作之既成取視真若<lb/>
塗鴉先生書法妙一時乃敢以此溷鄴侯架良可笑也<lb/>
<pb n="KR4e0201_WYG_334-21b"/>
第不遂覆瓿令耳孫輩藏之作季子縞帶故事差可耳<lb/>
　　題王太史二姑山記後<lb/>
不佞讀顔司徒麻姑壇記慨然想見姑與王方平二上<lb/>
真之靈跡而不可得今年王太史𦙍昌過余恬澹靖出<lb/>
所艸游二姑山記讀之覺九咽作青精氣兩腋習習風<lb/>
生因戲謂太史君是方平裔宜其精至乃爾第不見方<lb/>
平現雲杪如衞子卿何耶麻姑以人勝耳從姑之勝逺<lb/>
過於麻姑厯千萬年而君始拈出之所結縁甚深矣異<lb/>
<pb n="KR4e0201_WYG_334-22a"/>
日以為太史治可也太史笑曰吾而方平裔足下獨非<lb/>
方平裔也耶命題其後<lb/>
　　題與徐長孺三札後<lb/>
余一歲來得報長孺三紙大要以長孺欲相師故力拒<lb/>
之而㑹長孺亦用太君善疾故阻此來今年正月太君<lb/>
疾良已而長孺就宗伯聘與辰玉共竹林下銅盆食五<lb/>
日一過觀次佐焚脩又不廢制科業可謂雙舉其肘矣<lb/>
第以余三紙皆代筆必欲得手書而後快無乃於前書<lb/>
<pb n="KR4e0201_WYG_334-22b"/>
空有之說尚未徹了耶將猶美<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>靡而及其笑歩耶吾<lb/>
家子敬尺牘妙天下安石得輒批後還之古今人好尚<lb/>
不同乃爾<lb/>
　　題送敬美弟十律後<lb/>
昨年為敬美弟寄送前後得七言律十篇吾弟始以病<lb/>
乞歸吾不虞其病既而不獲請吾不喜其留其别我而<lb/>
還江右吾不愴其行移視關中學政吾不美其遷十篇<lb/>
之中盖九致意丘壑焉吾弟不少忤出卷素俾盡書之<lb/>
<pb n="KR4e0201_WYG_334-23a"/>
且云閱諸生卷疲則取以當濁醪遇少得意則取以當<lb/>
藥石快哉言也支道人遊王孫邸云諸賢覩其朱門貧<lb/>
道以為蓬户審爾則驅六傳按部五陵何異躡履度青<lb/>
柯坪吸蓮花掌露哉吾弟行矣毋相忘當掃曇陽觀半<lb/>
室以俟<lb/>
　　題王陽德别墅廿絶句<lb/>
余既為陽德成暘湖别墅記矣陽德復以肖甫五七言<lb/>
絶句各十題寄示曰子能悉倚韻和之乎余戲謂陽德<lb/>
<pb n="KR4e0201_WYG_334-23b"/>
子何獨不廉於我也屬長夏無事遂完此責不知於肖<lb/>
甫如何愧輞川多矣雖然霜後必以乳柑三百顆報我<lb/>
　　題汪仲淹新集後<lb/>
仲淹生平尚節槩不寢然諾然不無仲孺之累其為古<lb/>
文辭雄爽有調而或不免士衡之蕪余每一規之輒一<lb/>
小異今年與李本寧來不疑自谼來則恂恂長者已而<lb/>
盡出其新篇讀之沈着温茂一倡三歎有餘音矣老子<lb/>
曰為學日益為道日損其仲淹之謂耶子之兄伯玉先<lb/>
<pb n="KR4e0201_WYG_334-24a"/>
生人倫之氷鏡也歸而質之以為何如<lb/>
　　題泖塔諸詩後<lb/>
余五載圜居僅一出弔徐文貞還而徐孟孺以泖塔僧<lb/>
來要余便道同汎禮塔舟子誤之將抵泖而暮將渡而<lb/>
大風雨僅一推篷指㸃得宛在水中央小態耳興盡迴<lb/>
棹居兩月而僧以沈山人嘉則馮太史開之屠儀部長<lb/>
卿詩來三人詞場射雕手也末復有袁長史履善和章<lb/>
長史亦故人欣然誦之初亦洋洋盈耳轉誦之却覺少<lb/>
<pb n="KR4e0201_WYG_334-24b"/>
㑹心處令人轉憶少陵摩詰<lb/>
　　題辯疏後<lb/>
余此二疏凡一具而不止一上而不達矣其草于何存<lb/>
之曰所以志也昔余之起自田里而補魏也南瑣臺薦<lb/>
之曰宜使佐治國史也故相徐公故宰楊公曰可一面<lb/>
也於是再疏辭不得而徐公去國矣已楊公亦去國矣<lb/>
余自浙參而長晉臬也屬老母有采薪而故相高公起<lb/>
長銓高公者先大人同年也而余伏闕請辯時高公與<lb/>
<pb n="KR4e0201_WYG_334-25a"/>
徐公爭權而有惡言余是以用母疾乞休髙公寢弗覆<lb/>
也而緩其限且語人曰是將卧而待遷乎㑹老母疾已<lb/>
强赴晉卒卒完棘事老母病復發即單車馳歸且上章<lb/>
自劾當是時苟及老母而削籍至盡者快也尋以老母<lb/>
訃聞高公知之曰嚮者之乞休情乎復寢不行而南中<lb/>
之給事為王為張者御史為姚者其門下士也猶舉高<lb/>
公舊語而脩之於覲時疏及我矣罪我以與楊忠愍周<lb/>
旋而釀先大人禍衊我以居先大人喪而縱淫樂先大<lb/>
<pb n="KR4e0201_WYG_334-25b"/>
人之中禍也固權臣陷之自有繇所謂與楊忠愍周還<lb/>
者余疏中語也居喪之苦與吾弟懋偕不茹葷不入内<lb/>
不預外事迨服除而縞素不聽聲樂也當是時與高公<lb/>
同相者李公張公知之維高公亦知之故絀瑣臺語不<lb/>
用也余服未除而撫巡有薦未即吉而補楚臬當是時<lb/>
楊公復為宰尋罷余再與棘事甫畢而遷廣西轄未一<lb/>
月入領太僕明年之九月余以中丞節督治鄖楚念母<lb/>
以報上及知己有所見輒言言有示許者與示聞者往<lb/>
<pb n="KR4e0201_WYG_334-26a"/>
往戇直不中節而讒間入矣前是余與楚棘事憤偽學<lb/>
之披猖發䇿一及之而其魁方用事又與余同年往往<lb/>
陽托善余而隂造不根傷政府語使人不可聞㑹余量<lb/>
移南廷尉人謂且見疎其魁乃授指於南瑣而楊公之<lb/>
疏上矣尋得㫖解職候别用故相徐公時里居謂余曰<lb/>
且辯乎余曰不難辯也今猶雞肋我辯之是求用也居<lb/>
二載起尹應天徐公曰且趨命乎奚辯哉余曰不難趨<lb/>
也趨之是急官也不辯是愛一官甚於人也辯而辭彼<lb/>
<pb n="KR4e0201_WYG_334-26b"/>
許余辭余快也怒余辯而褫之亦快也故事上疏者具<lb/>
揭於三相及宰臣余謂舎人子揭所重張公先疏而後<lb/>
揭毋先揭而疏揭先之彼必阻是市偽也舍人子强為<lb/>
黠者也既唯唯不知其何所受先具揭張公果力止之<lb/>
且為辭見危已而復見甘也限且迫矣垂上事而給事<lb/>
某御史某某之章復上矣又加我以汙濁不根事是二<lb/>
人者亦講學壬人也探意於其魁其魁尚猶用事所以<lb/>
告之如告楊公也仍得㫖解職候用余時不勝寃具此<lb/>
<pb n="KR4e0201_WYG_334-27a"/>
疏乞置獄勘而後請死既而歎曰上寛我不誅尚雞肋<lb/>
我而又何辯之為不辯有自明者辯而有不終明者且<lb/>
彼竟以我求用也已矣夫已矣夫已矣而竟存草者不<lb/>
敢使上見之及政府見之將使里之人見之如以余言<lb/>
信者余猶可以稱人於里也不然覈而摘我我猶可及<lb/>
死以實三君子之口而快其魁之志也己卯孟夏朔日<lb/>
志<lb/>
　　題何將軍賣劒歌巻後<lb/>
<pb n="KR4e0201_WYG_334-27b"/>
張司空破格擢雷煥令豐城而發干莫於九地之下其<lb/>
求之勤若此今何將軍特以一貧故捐二十年所佩之<lb/>
寶劒而鬻之抑何衰颯不振也而諸名士顧爭為長歌<lb/>
以壯其舉毋乃各欲自露其鋒與不平之氣耶將軍毋<lb/>
輕棄此劒異日有知將軍者以一驊騮將五百騎西出<lb/>
玉門取樓蘭首思復得此劒晩矣唐人詩曰時平壯士<lb/>
無功老語有致可憫吾亡友俞仲蔚獨不然其歌寶劒<lb/>
云天下長令萬事平匣中不惜千年死此殆為老夫發<lb/>
<pb n="KR4e0201_WYG_334-28a"/>
何將軍首肯之乎噫前有元振後有仲蔚而諸名士不<lb/>
已何也<lb/>
　　陳公直道編後<lb/>
余嘗謂野史不可盡信作攷誤數巻以正之吳中陳直<lb/>
道公永錫為藩參為御史三用抗疏忤㫖瀕百死而益<lb/>
勁天下之人能言之而友人劉子威侍御撰續吳先賢<lb/>
讚於公若有所未滿者盖謂公宣德初逮治請室凡五<lb/>
年乃得釋復其官則親前已死獄中乞行服不聽又乞<lb/>
<pb n="KR4e0201_WYG_334-28b"/>
歸葬乃聽至所述讚云作數趺不悔佚興佚廢至陷其<lb/>
親於囹圄以死不為服雖成直臣名然以此易彼是豈<lb/>
有不得已者則凜乎霜鉞之加即逝者有知公無以自<lb/>
解矣後得柯少詹潛所著年譜讀之乃公以宣德辛亥<lb/>
下獄明年壬子父思恭死弟禮死又明年癸丑母顧死<lb/>
兄祐死又明年甲寅從子㻞死又明年乙卯而後釋詔<lb/>
奪情復故官公懇乞歸殯終喪新天子憫而許之三載<lb/>
戊午服闋還朝尋出楚而有遼王之獄然則所云不終<lb/>
<pb n="KR4e0201_WYG_334-29a"/>
喪者謬也夫公之出處非後進所敢議百折不挫之操<lb/>
豈區區一富貴可溺者子威又復云其後世官亦有顯<lb/>
者乃多智計用和謹貴顯者謂方伯子兼也子兼視余<lb/>
丈人行折節而見友其人清簡沖澹恬於進取有鳳皇<lb/>
千仞之操母論智計語不相當即和謹亦非所以擬之<lb/>
當子威之成書余不及與相楊𣙜第子威以文名世其<lb/>
書必傳故余一拈出附於直道編後子威不謂余以厚<lb/>
道望生者將必罪余以曲筆媚逝者也余固甘之矣<lb/>
<pb n="KR4e0201_WYG_334-29b"/>
　　所記疏白蓮沼治芳素軒後<lb/>
疏白蓮沼芳素軒之閱月即為之記人或謂余何健筆<lb/>
硏乃爾余笑曰非也吾昨者過離薋園覩危甍傑構瞥<lb/>
起凡二十餘楹跨據橋道而昔之所謂鷃息軒碧浪齋<lb/>
壺隠晞髮二亭與花樹梧竹無一存者僅餘前小島與<lb/>
緑萼梅婆娑暎照而已始悟陵谷之變遷是千萬年事<lb/>
市朝之轉徙是百年事而兹園乃一轉盼間事耳歸而<lb/>
取吾記讀之厯厯猶可數不然則是園者烏有先生而<lb/>
<pb n="KR4e0201_WYG_334-30a"/>
已天下之壽者莫若山山之不盡真者不必壽今吾山<lb/>
與吾記俱幸而有聞於天下雖然吾固知山之壽不能<lb/>
勝吾記之壽也何以徵之過永州者覓子厚之愚谷諸<lb/>
勝不可得得之其文夫真山川且然況不盡真者哉<lb/>
　　題祝希哲詩後<lb/>
祝京兆好書自撰數律以其能得晩唐人三昧也亦好<lb/>
作此結法以其稍出眉山雙井上也吾所見人間凡十<lb/>
餘本此其最翹楚者聊為拈破<lb/>
<pb n="KR4e0201_WYG_334-30b"/>
　　汪禹乂與子書後<lb/>
汪禹乂與其最少子書凡十四雖小赫蹏必方幅隨意<lb/>
數語必端雅有味結字雖草草必具真行法陳蘇州德<lb/>
基擬之陶靖節示儼等疏靖節吾所不敢輕言賢於陳<lb/>
暄多矣堯卿其奉以寓羮牆之思哉<lb/>
　　書所作乞花場記後<lb/>
徐孟孺與陳仲醇偕築讀書處於小崑山乞名花實之<lb/>
目之曰乞花場而屬余記自余之記成而頗有豔之者<lb/>
<pb n="KR4e0201_WYG_334-31a"/>
㑹孟孺葬母於天馬山治丙舍依止之遂舉以歸仲醇<lb/>
而别築室於鍾賈山去小崑山五里而邇其室甚陋而<lb/>
地尤勝曰服除吾將以為鹿門率妻子居之仲醇意不<lb/>
能恝然於孟孺也扁其館曰徐來孟孺亦不能恝然於<lb/>
乞花場也屬陸茂才萬里書余記曰吾且時寓目焉怳<lb/>
然若吾身之坐起斯場也昔韓退之還名畫於獨孤生<lb/>
而記其事今畫不知所嚮而記烺然猶在人世間何況<lb/>
廬舍卉木之跡轉眼而付之田更樵牧之手求之暮煙<lb/>
<pb n="KR4e0201_WYG_334-31b"/>
秋雨而不可得當不若求之於此記也孟孺能薦余言<lb/>
否<lb/>
　　屠長卿詩後<lb/>
屠長卿手書五七言古近體二十四章寄余金陵長夏<lb/>
讀之令人忘暑其宏麗奔放真才子也若陸平原之材<lb/>
多張壯武之不實小所不能免耳詩語大半道情而夸<lb/>
特甚蕊珠宫所首禁者此不過英雄欺人第今後世視<lb/>
之如李青蓮疑其仙去不死余報以一章欲其杜門壁<lb/>
<pb n="KR4e0201_WYG_334-32a"/>
觀者十年玉京雲軿長安蒲輪總當駢集長卿故不首<lb/>
肯余指聊識其後以自儆<lb/>
　　徐武功與諸賢送韓襄毅公總督兩廣卷後<lb/>
此韓襄毅公再起帥嶺南而故相徐武功先生餞而叙<lb/>
之一時諸君子若夏太常㫤徐方伯瑄張大參顥劉憲<lb/>
僉珏錢方伯昕馮憲副定并徐先生為十人以少陵氏<lb/>
上哥舒翰開府勲業青㝠上交親氣槩中詩語為韻而<lb/>
分賦之者也今獨業字韻闕盖徐先生叙而不及賦故<lb/>
<pb n="KR4e0201_WYG_334-32b"/>
先生既以分韻而悔謂襄毅公之忠勲戡亂與哥舒之<lb/>
貪殘起釁不可同日語奈何以哥舒擬公雖然亦僅取<lb/>
一時之致云爾以哥舒之不能當襄毅豈俟徐先生言<lb/>
之少陵氏異日不云乎寄語防邊將慎勿學哥舒譬之<lb/>
韓昌黎之奉于司空書與實録順宗紀故自為氷炭也<lb/>
是之則為詩與書非之則為史故文士恒例耳獨怪𤣥<lb/>
宗委膈而付哥舒者十餘年必使之盡耗河西隴右之<lb/>
財力以病劇不任而後暫已襄毅公之繇中丞而晉大<lb/>
<pb n="KR4e0201_WYG_334-33a"/>
夫繇提督而拜總督寧不隆寄渥錫哉公篳路藍縷以<lb/>
開嶺外百世之安然未能竟三載不病而强以病免嗟<lb/>
乎何幸將之久而賢將之弗克久也是二語也以哥舒<lb/>
則不可以襄毅公則可而是十君子也其名位詞翰皆<lb/>
三吳一時選片語零落無異吉光之羽人且寶之而況<lb/>
為公之子若孫者哉<lb/>
　　書瓦官寺刻二記二詩<lb/>
金陵多古名刹其地又多據山水之勝然往往為聲酒<lb/>
<pb n="KR4e0201_WYG_334-33b"/>
所汙余甚厭之凡三過瓦官寺寺僧獨具茗以嘉蔬起<lb/>
麫餅供余輒欣然為飽有載酒從者俾移庖萬竹同春<lb/>
二園盖寺僧守梵網木义甚嚴不忍以口腹破之故也<lb/>
㑹僧刻余二記二詩因舉晨鐘午飯二語拈出題其後<lb/>
且戒游者慎毋以酒食下地獄種子也<lb/>
　　題寄漁卷<lb/>
人有不識王𢎞之者問漁師得魚可賣否𢎞之曰吾釣<lb/>
亦不得得亦不賣此真所謂寄漁人也題額者陳道復<lb/>
<pb n="KR4e0201_WYG_334-34a"/>
亦𤣥真子之流序之者王敬臣則羊裘老翁上動星象<lb/>
第不可責之筆墨行逕耳覺得兩畫不署姓名尤堪鼓<lb/>
枻屈大夫前新正杜門疏乞保守鑑湖一曲覩此殊更<lb/>
瀟洒<lb/>
　　韓氏藏祝京兆所澹記及袁永之詩後<lb/>
嘉靖初韓襄毅公諸孫有號所澹者乞故祝京兆希哲<lb/>
記而希哲手書之一時以為二絶而是時袁永之兵部<lb/>
與君善後先記詩凡三十五首永之詩名噪一時無能<lb/>
<pb n="KR4e0201_WYG_334-34b"/>
舉其書者而書却有風態可賞希哲大都不無楓落吳<lb/>
江之恨韓君之子懋賞合裝為一卷偶令余題其後余<lb/>
謂當襄毅公時勲位隆重而韓君乃其親孫又嘗參督<lb/>
府佐都綱能汰膏腴於五鼎中而得不厭之味懋賞貧<lb/>
且漿酒藿肉之不給而又能守其先之訓以此蹟遺後<lb/>
人其於澹當更難也澹乎相與更勉之<lb/>
　　題陸中丞漕白糧疏草後<lb/>
余既以陸生之請傳其尊公阜南大中丞事勒石於其<lb/>
<pb n="KR4e0201_WYG_334-35a"/>
賜塋之陽矣既而得公所上隆慶封事而歎曰陸公其<lb/>
猶有遺稱乎哉是余之罪也夫公前後封事凡數十而<lb/>
此其最有德於三吳之人者何以知其然也凡漕卒之<lb/>
艘萬其實糲六師食之民之艘千其實鑿天子六宫食<lb/>
之卒怗其衆而驕其民曰吾為官運也而私運也恣魚<lb/>
肉之抑之不得先斥堠津梁之人亦抑之且魚肉之曰<lb/>
而私運也於是民益損其橐至一鍾而至一石又往不<lb/>
及期中貴人乘而侵牟之業挫産不能償公乃與前督<lb/>
<pb n="KR4e0201_WYG_334-35b"/>
漕使者潘君謀疏其狀上聞大司農酌之報可於是民<lb/>
漕不得名為私與卒分道而行毋所陪償天子六宫亦<lb/>
遂早食新矣抑豈三吳之人德陸公大司農亦且德公<lb/>
夫一言而為百世利計孰有大於此者而余遺之嗟乎<lb/>
此非余之罪也陸生慡然别梓公之疏以行而俾余識<lb/>
其後且曰太史公傳賈長沙其治安䇿不載載之新書<lb/>
世固急言其䇿而後及傳有以哉<lb/>
　　游金陵諸園詩後<lb/>
<pb n="KR4e0201_WYG_334-36a"/>
余舊游燕吳諸名園多以詩紀之詩多七言律而今年<lb/>
二月自家抵郡過徐少參廷祼園得二首三月自郡抵<lb/>
金陵金陵之園不減李文叔所紀洛陽次第游之得十<lb/>
四首適武林卓澂甫光禄以素卷索近詩而凍筆不能<lb/>
應吾鄉人章藻工呉興結法令録以與之澂甫有園在<lb/>
塘西甚雅麗而余不獲游有如異日躡蠟屐相過能以<lb/>
家釀百斛潤筆當更為澂甫園新詩併嚮者諸作悉手<lb/>
書之第澂甫之愛其釀甚於吾詩及書恐不能也<lb/>
<pb n="KR4e0201_WYG_334-36b"/>
　　題牛首詩文後<lb/>
余與姜宗伯陸李二司冦方司農參牛首及祖堂獻花<lb/>
巖既畢而為記記之又為雜體詩詠之欲手書付山門<lb/>
而嬾拙轉甚展筆而復縮止者數矣㑹周公瑕自吳中<lb/>
來公瑕書法妙絕金陵緇白亡不愛其揮染者因以屬<lb/>
之雖老尚能揮汗結此縁事也六季及唐以來釋氏之<lb/>
文僅一王簡棲頭陀温子昇寒山碑而已餘皆托之伯<lb/>
施信本登善北海清臣誠懸以傳孰謂書小秇山僧其<lb/>
<pb n="KR4e0201_WYG_334-37a"/>
善藏之<lb/>
　　題故崑山劉令畫像碑記後<lb/>
劉侯之令崑山也屬主上方嘉隆漢宣之效責吏治守<lb/>
令而侯獨精心為之前後佹六載始以高第徵拜臺察<lb/>
又佹四載而士民益謳思之不忘相與伐石樹之五父<lb/>
之衢而支學憲可大記其績刻之以垂永永諸生歸有<lb/>
禎既倡其事而又圗侯之像於絹素搨支君之文於後<lb/>
俾不佞為之題尾侯之在事則不佞貞跧伏田野間得<lb/>
<pb n="KR4e0201_WYG_334-37b"/>
窺侯之一二大較誠與明合其所近必先實而後名其<lb/>
獲必先下而後上其指必先敎化而後刑罰所急必單<lb/>
赤而亦不廢衿紳之禮以故侯之澤愈久而愈深其士<lb/>
民之謳思亦愈久而愈不忘也侯今晉為天子中執法<lb/>
自是而中二千石而九卿而三公故不至作黄潁川朱<lb/>
桐川厪厪班史一循吏而已也夫一循吏故不足名劉<lb/>
侯然為崑山人名劉侯又安能舍循吏哉蜀人勒文翁<lb/>
像石室至今尸而祝之歸生其用蜀人故事俾侯像與<lb/>
<pb n="KR4e0201_WYG_334-38a"/>
支君并不朽可也<lb/>
　　莫愁湖園詩冊後<lb/>
出三山門半里許得一弄頗閴寂其北街為莫愁湖園<lb/>
魏公之介子廷和所分受者也諸公子名園以十數皆<lb/>
奇峭瑰麗第天然之趣少目境亦多易窮而此園獨枕<lb/>
湖帶山頗極眺望之致游者逺車馬之跡而與魚鳥相<lb/>
留連誠故都之第一勝地也莫愁不知所得名若梁武<lb/>
樂府所稱十五嫁為盧家婦十六生兒生阿侯不過狀<lb/>
<pb n="KR4e0201_WYG_334-38b"/>
其閨中之絶而已及沈佺期古意則易為征人之婦宗<lb/>
詞艇子難繫則又易為北里之冶更誤矣廷和治臺榭<lb/>
亭館以快游者又合許太常之記邢太常之額與羣賢<lb/>
之詩為鉅冊而屬余跋之翩翩佳公子哉余游晩亦㑹<lb/>
園以大水故蕪廢不治然喬木脩筠與斜陽逺浦菰蒲<lb/>
蘋芡相暎帶其趣亦自不乏也因檢橐得近作一律四<lb/>
絶句書之而復徐君曰不佞歸矣亟治之報我弇中當<lb/>
更成一詩寄君作神游可也<lb/>
<pb n="KR4e0201_WYG_334-39a"/>
　　題李僉憲墓誌銘後<lb/>
李僉憲良材捐館之第三年而其冡嫡勝任扶服走金<lb/>
陵謁余銘既應之復拜且泣出巻索以請曰是將摹之<lb/>
石而藏諸窆以慰我先君子地下矣毋若李之存者何<lb/>
幸手書此素留為我李家寶庶春秋饗祀出而展之以<lb/>
比於大訓河圗乎性不喜書適病瘡十指皆屈强姑令<lb/>
侍史録之而强題其後昔韓昌黎手書歐陽四門哀辭<lb/>
而識之曰余生平手書僅此二通而已以遺崔清河劉<lb/>
<pb n="KR4e0201_WYG_334-39b"/>
彭城然不聞其家請之也今李生乃能昌黎我乎吾文<lb/>
既乏二長書又不解八法李氏如有瓿覆其舍諸吾固<lb/>
知生之請誤矣<lb/>
　　題彭公甫先生傳後<lb/>
余讀天臺山人所撰彭公甫先生傳不覺三乙三歎惜<lb/>
其早逝而不相及也先生崛起草澤之中年甫勝冠而<lb/>
能不為佔俾所繩即以聖賢之道自任其智崇而禮卑<lb/>
即取予微節辨晳不苟易簀之際綽然定見定力矣嗟<lb/>
<pb n="KR4e0201_WYG_334-40a"/>
乎先生之壽僅二十有九使得從吾夫子宫牆之末加<lb/>
以三載即不敢論入室希<hi>闕</hi>庶亦在堂廡間哉若天臺<lb/>
山人此傳盖曽子稱吾友意也<lb/>
　　張應文詩跋後<lb/>
吾友張子始好葛稚川張平叔家言謂内外丹皆可成<lb/>
而神仙可立致余不薦者久之乃潛心蔥嶺之敎多所<lb/>
注釋又久之復悟一切放下灑然無一絲罣今年仲冬<lb/>
寄余詩偈如干首則單刀直入葛藤斬斷盖深得黄蘖<lb/>
<pb n="KR4e0201_WYG_334-40b"/>
趙州三昧而以游戲出之者使余舌吐汗浹不能收雖<lb/>
然余只是暫時岐路耳張子可留却鼇山頂上受用<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百六十<lb/>
</p>
<p>
</p>
  </div>
</body>
</text>
</TEI>
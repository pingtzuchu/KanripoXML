<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百七十</head> <lb/>
    <p>
<pb n="KR4e0201_WYG_170-1a"/>
欽定四庫全書<lb/>
　弇州四部稿巻一百七十<lb/>
　　　　　　　　　　　　明　王世貞　撰<lb/>
説部<lb/>
　　宛委餘編十五<lb/>
書畫之外古器為重守財虜目不識丁以此為無益之<lb/>
好不知三代咸貴之周為甚按禮天府凡國之玉鎮大<lb/>
寳器藏焉若有大祭大䘮則出而陳之既事藏之玉鎮<lb/>
<pb n="KR4e0201_WYG_170-1b"/>
大寳器玉瑞玉器之美者禘祫及大䘮陳之以華國若<lb/>
顧命陳寳則赤弓大訓𢎞璧琬琰在西序大玉夷玉天<lb/>
球河圖在東序𦙍之舞衣大貝鼖鼓在西房和之弓垂<lb/>
之竹矢在東房武王克商周公相王室分魯侯以大路<lb/>
大旂夏后氏之璜封父之繁弱<hi>即陽貨所盜</hi>分衛康叔以大<lb/>
路少帛綪筏旃旌大吕分唐叔以大路宻須之鼓闕鞏<lb/>
姑洗又賜晉文以二路鏚鉞彤弓魯桓公二年取郜大<lb/>
鼎于宋納于太廟成二年齊侯使賔媚人賂晉以紀甗<lb/>
<pb n="KR4e0201_WYG_170-2a"/>
玉磬襄十二年季武子入鄆取其鐘以為公盤十九年<lb/>
以所得齊之兵作林鐘二十五年鄭入陳陳賂鄭以宗<lb/>
器晉伐齊齊賂晉以宗器昭七年齊伐燕燕賂以瑶甕<lb/>
玉櫝斝耳晉賜子産以莒之二方鼎十六年齊伐徐徐<lb/>
賂以甲父之鼎定六年叔文子謂衛侯曰昭公之難君<lb/>
將以文之舒鼎成之昭兆定之鞶鑑納之擇用一焉哀<lb/>
十四年向魋出於衛公父氏攻之求夏后氏之璜與之<lb/>
他玉而奔齊當時非乏珠寳而所重在此自秦不師古<lb/>
<pb n="KR4e0201_WYG_170-2b"/>
而兹好㣲矣<lb/>
書畫有賞鑒好事二家其説舊矣若求其人則自人主<lb/>
侯王將相以至方外衲子固宜有之張彦逺云有收藏<lb/>
而不能鑒識能鑒識而不善閲翫能閲翫而不能裝褫<lb/>
能裝褫而無銓次皆病也<lb/>
賞鑒家<lb/>
漢武帝元帝明帝靈帝魏髙貴鄉公晉桓𤣥盧循宋始<lb/>
興王劉鑑張則袁倩陸綏范氏徐爰虞龢巢尚之徐希<lb/>
<pb n="KR4e0201_WYG_170-3a"/>
秀孫奉伯齊髙帝劉瑱毛恵逺梁武帝元帝邵陵王綸<lb/>
陶大中𢎞景朱領軍异劉秘監之遴沈熾文唐懐充徐<lb/>
僧權孫子真庾於陵法象徐湯孫逹姚懐珍范𦙍祖江<lb/>
僧寳滿騫陳延祖顧操陳後主江僕射總姚尚書察何<lb/>
祭酒妥隋煬帝楊越公素薛内史道衡諸葛學士頴栁<lb/>
學士䛒僧智果辨才唐太宗𤣥宗魏王泰薛主簿收禇<lb/>
大夫亮魏侍中徴李參軍徳頴平功曹儼蘇司馬最常<lb/>
侍郎授虞學士世南歐陽率更詢韋侍郎述鍾光録紹<lb/>
<pb n="KR4e0201_WYG_170-3b"/>
京歸右史季造薛少保稷王丞相方慶張丞相嘉貞姚<lb/>
梁公崇張燕公説席補闕巽武學士平一王秘書知逸<lb/>
劉參軍匪矜陸給事堅禇學士無量馬學士懐素徐散<lb/>
騎嶠徐祭酒浩張司馬懐瓘懐瓌許金吾時<hi>即穆聿</hi>潘御<lb/>
史履慎蔡金部希寂竇司馬瓉給事紹議郎蒙員外衆<lb/>
張郎中從申侍郎惟素韓晉公滉陸曜僧良朏道士盧<lb/>
元卿髙銅官志宜温國簿晁蕭桂州祐陳長史閣趙天<lb/>
水微明徐御史守行薛郎中邕歸侍郎登張丞相延賞<lb/>
<pb n="KR4e0201_WYG_170-4a"/>
李丞相泌李丞相勉張丞相𢎞靖李祠部瓉兵部約張<lb/>
主客諗員外彦逺劉金部繹劉劍州知章李丞相吉甫<lb/>
李丞相徳裕裴中令度段丞相文昌韓侍郎愈馬僕射<lb/>
總闗溈郭暉潘淑袁明梁趙駙馬嵓劉千牛彦齊胡翼<lb/>
南唐李後主煜吳越錢王俶宋太宗徽宗髙宗蘇參政<lb/>
易簡轉運舜元長史舜欽歐陽少師脩蘇端明軾米禮<lb/>
部芾李檢法公麟王都尉詵劉職方涇薛郎中紹彭趙<lb/>
郎中明誠劉學士敞黄校書伯思勾中正王秘閣鞏闕<lb/>
<pb n="KR4e0201_WYG_170-4b"/>
員外杞董廣川逌劉内侍瑗米敷文友仁呉郡王琚張<lb/>
觀察鎡趙臨安與懃趙鈐轄伯駒伯驌趙朝散孟堅周<lb/>
義烏宻金章宗趙學士秉文元文宗趙承㫖孟頫虞學<lb/>
士集柯博士九思倪山人瓉楊提舉維楨明寧獻王周<lb/>
憲王沈山人周呉尚書寛陸文裕深文待詔徴明博士<lb/>
彭教諭嘉王太守延陵顧御醫定芳父子<lb/>
好事則唐張侍郎昌宗麟臺易之宗侍中楚客武郡王<lb/>
廷秀李丞相林甫黎京兆幹王丞相涯仇中尉士良張<lb/>
<pb n="KR4e0201_WYG_170-5a"/>
太常廷範宋楚樞宻昭輔孫節度承佑孫驃騎思皓李<lb/>
侍中煒蔡太師京章丞相惇秦少師熺韓太師侂胄賈<lb/>
太師似道明毛南寕良黄錦衣琳陸太宰完王中翰延<lb/>
喆靳尚寳及邇時朱太保希孝若唐李王宋之楚蔡明<lb/>
之毛陸朱可微兼賞鑒若乃寕庻人宸濠嚴逆人世蕃<lb/>
蓋富貴貪婪之極而傍及於此固不可以言好事也<lb/>
唐神功元年五月上謂鳳閣侍郎王方慶曰卿家多書<lb/>
合有右軍遺跡方慶奏曰臣十代再從伯祖羲之書先<lb/>
<pb n="KR4e0201_WYG_170-5b"/>
有四十餘紙貞觀十二年太宗購求先臣並以進訖唯<lb/>
有一巻見在今進臣十一代祖導十代祖洽九代祖珣<lb/>
八代祖曇首七代祖僧綽六代祖仲寳五代祖騫髙祖<lb/>
規曽祖褒并九代三從伯祖晉中書令獻之以下二十<lb/>
八人書共十巻上進上御武成殿示羣臣仍命中書舍<lb/>
人崔融為寳章集以賜當時舉朝以為榮也張彦逺云<lb/>
髙平公鎮太原不能承奉中貴為監軍魏宏簡所忌驟<lb/>
言於憲宗曰張氏富有書畫遂降宸翰索其所珍惶駭<lb/>
<pb n="KR4e0201_WYG_170-6a"/>
不敢緘藏科簡登時進獻乃以鍾張衛索真蹟各一巻<lb/>
二王真蹟各五巻晉魏宋齊梁陳隋雜蹟各一巻顧陸<lb/>
張鄭田楊董展泊國朝名手畫合三十巻併上内獨稱<lb/>
陸探㣲蕭史圖妙冠一時名居上品所希睿鑒别賜省<lb/>
覽又别進𤣥宗馬射真圖手詔褒答竝收入内庫宋淳<lb/>
化中王文獻子貽正嘗表進所藏書畫十五巻尋降御<lb/>
札云卿所進墨蹟并古畫復遍看覽俱是妙筆除留墨<lb/>
蹟五巻古畫三巻領得外其餘却付卿家付者乃是王<lb/>
<pb n="KR4e0201_WYG_170-6b"/>
羲之墨蹟晉朝名臣墨蹟王徽之畫唐閻立本畫老子<lb/>
西昇經圖薛稷畫鶴凡七巻開寳中楚樞密昭輔平江<lb/>
南有運籌功議封拜自陳願寢前命求李煜庫藏書畫<lb/>
上嘉其志遂以名筆僅百巻賜之往往有李主圖識暨<lb/>
唐賢跋尾如江都王馬韓晉公牛王右丞輞川皆在賜<lb/>
又太平興國中上命蘇參政易簡倅江南命搜訪書畫<lb/>
得千餘巻既稱㫖以百巻賜之公後入翰林奏事間語<lb/>
及書畫勅借數十品因就賜焉真宗祀汾隂召華隂處<lb/>
<pb n="KR4e0201_WYG_170-7a"/>
士种放不至問使者云臣到放所居適於草㕔中看畫<lb/>
水牛二軸詔閲行在所得古畫四十餘軸悉賜之人之<lb/>
幸不幸乃如此<lb/>
宋髙宗幸清河郡王張俊第所進奉自金玉珠寳重器<lb/>
以萬計外龍文鼎一商彛二髙足商彛一商父彛一周<lb/>
盤一周敦二周舉罍一有葢獸耳周罍一有御寳畫十<lb/>
軸曹霸五花驄馮瑾霽烟長景易元吉寫生花黄居瑶<lb/>
雪竹吳道子天王張萱竹叢邊鸞萱草山鷓黄荃萱草<lb/>
<pb n="KR4e0201_WYG_170-7b"/>
山鷓宗婦曹氏蓼㟁杜庭睦明皇斫鱠無寳有御書九<lb/>
軸趙昌躑躅鵪鶉梅竹思躑躅母雞杜霄撲蝶巨然嵐<lb/>
鎖翠峯徐熙牡丹易元吉寫生枇杷董元夏山早行二<lb/>
軸李王林泉渡水人物無御寳畫荆浩山水吳元俞紫<lb/>
氣星<lb/>
桓𤣥悉裒二王頋愷之書畫之精者以自隨其它下建<lb/>
康後所得珠玉古器名蹟悉沉之江此一厄也梁武帝<lb/>
時二王以下書跡至萬五千紙後元帝江陵陷以寳劒<lb/>
<pb n="KR4e0201_WYG_170-8a"/>
折柱取圖籍十四萬巻悉焚之書畫古器玩稱是于謹<lb/>
僅於煨燼之餘得三千巻而已此二厄也唐文皇自蘭<lb/>
亭從殉外右軍以下古法書名畫不啻數千右軍亦一<lb/>
千五百紙為宗楚客安樂太平公主散殆盡名蹟最妙<lb/>
者復遭岐王之火此三厄也開元天寳所收垂復貞觀<lb/>
之舊而安史之亂又失之此四厄也南唐元宗後主收<lb/>
藏圖籍萬巻尤多鍾王妙跡金陵陷同黄保儀悉火之<lb/>
此五厄也書畫古器物無過於宋徽宗以全盛之力収<lb/>
<pb n="KR4e0201_WYG_170-8b"/>
之見於宣和書譜畫譜博古圖者可謂夐絶矣而靖康<lb/>
之難流落兵燹殆盡此六厄也凡物無聚則無散聚不<lb/>
極散不重嗚呼惜哉<lb/>
今人於宣和秘殿書畫有瓢印題識而二譜不載者亦<lb/>
未可遽以為贋也如大觀初禁天下不得傳蘇黄詞翰<lb/>
而宣和間以内侍梁師成請搜訪蘓文忠墨蹟一紙定<lb/>
價萬錢幽人釋子所藏悉歸天上見何薳記甚詳豈亦<lb/>
可以無譜例之耶<lb/>
<pb n="KR4e0201_WYG_170-9a"/>
蔡絛謫中所記二條其一太上即大位酷意訪求天下<lb/>
法書圖畫自崇寧始命宋喬年依御前書畫所喬年後<lb/>
罷去而繼以米芾輩始至末年尚方所藏率舉千計實<lb/>
熈朝之盛事也吾以宣和嵗癸卯嘗得見其目若唐人<lb/>
用硬黄臨二王帖至三千八百餘幅顔魯公墨蹟至八<lb/>
百餘幅大凡歐虞禇薛及唐名臣李太白白樂天等書<lb/>
字不可勝㑹獨兩晉人則有數矣至二王破羗洛神諸<lb/>
帖真竒殆絶葢亦為多焉又御府所秘古來丹青其最<lb/>
<pb n="KR4e0201_WYG_170-9b"/>
髙逺者以曹不興𤣥女授黄帝兵符圖為第一曹髦卞<lb/>
莊子刺虎圖第二謝雉列女貞節圖第三自餘始數顧<lb/>
陸僧繇而下不興者吳孫權時人曹髦乃髙貴鄉公也<lb/>
謝雉亦西晉人列女謂緑珠實當時所筆又如顧長康<lb/>
則古賢圖戴逵破琴圖黄龍負舟圖皆神絶不可一二<lb/>
紀次則鄭法士展子䖍有北齊後主幸晉陽宫圖文書<lb/>
法從圖之屬大率竒特甚至唐人圖牒已不足數然唐<lb/>
則度人經者乃褚河南書字而閻博陵繪其相類多有<lb/>
<pb n="KR4e0201_WYG_170-10a"/>
此于今恨眼中亦無復兹睹矣每令人短氣葢自政和<lb/>
間既好尚一行世因為之貨賂亦為時病此則良過矣<lb/>
虞夏而降制器尚象著焉後世由漢武帝汾睢得寳鼎<lb/>
因更其年元而宣帝又於扶風亦得鼎款識曰王命尸<lb/>
臣官此狥邑及後和帝時竇憲勒燕然還有南單于者<lb/>
遺憲仲山甫古鼎有銘而憲遂上之凡此數者咸見諸<lb/>
史記所彰灼者迨魏晉六朝隋唐亦數數言獲古鼎器<lb/>
梁劉之遴好古愛竒在荆州聚古器數十百種又獻古<lb/>
<pb n="KR4e0201_WYG_170-10b"/>
器四種於東宫皆金錯字然在上者初不大以為事獨<lb/>
國朝來寖乃珍重始則有劉原父侍讀為之倡而成於<lb/>
歐陽文忠公又從而和之則若伯父君謨東坡數公云<lb/>
爾初原父號博雅有盛名曩時出守長安長安號多古<lb/>
簋㪟鏡甗尊彛之屬因自著一書號先秦古器記而文<lb/>
忠公喜集往古石刻遂又著書名集古録咸載原父所<lb/>
得古器銘款由是學士大夫雅多好之此風遂一煽矣<lb/>
元豐後又有李公麟者出公麟字伯時實善畫性希古<lb/>
<pb n="KR4e0201_WYG_170-11a"/>
則又取生平所得暨其聞睹者作為圖狀説其所以而<lb/>
名之曰考古圖傳流至元符間太上皇即位憲章古始<lb/>
眇然追唐虞之思因大崇尚及大觀初乃倣公麟之考<lb/>
古作宣和殿博古圖凡所藏者為大小禮器則已五百<lb/>
有幾世既知其所以貴愛故有得一器其直為金錢數<lb/>
十萬後動至百萬不啻者於是天下塚墓破伐殆盡矣<lb/>
獨政和閭為最盛尚方所貯至六千餘數百器遂盡見<lb/>
三代典禮文章而讀先儒所講説殆有可哂者始端州<lb/>
<pb n="KR4e0201_WYG_170-11b"/>
上宋成公之鐘而後得以作大晟及是又獲被諸制作<lb/>
於是聖朝郊廟禮樂一旦遂復古跨越先代嘗有㫖以<lb/>
所藏列崇正殿暨兩廊召百官而宣示焉當是時天子<lb/>
尚留心政治儲神穆清因從瑣闥密窺聴臣僚訪諸左<lb/>
右知其為誰樂其博雅味其議論喜於人物而百官勿<lb/>
覺也時所重者三代之器而已若秦漢間物非殊特葢<lb/>
亦不收及宣和後則咸䝉貯録且累數至萬餘若岐陽<lb/>
宣王之石鼓西蜀文翁禮殿之繪像凡所知名罔間巨<lb/>
<pb n="KR4e0201_WYG_170-12a"/>
細逺近悉索入九禁而宣和殿後又剏立保和殿者左<lb/>
右有稽古博古尚古等諸閤咸以貯古玉印璽諸鼎彛<lb/>
禮器法書圖畫盡在然世事則益爛漫上志衰矣非復<lb/>
前日之敦尚攷驗者俄遇僭亂側聞都邑方傾覆時所<lb/>
謂先王之制作古人之風烈悉入敵營矣觀此則博古<lb/>
圖書譜畫譜之外法書名畫古器尚不可勝紀不當執<lb/>
一而廢百明矣<lb/>
唐文皇命蕭翼賺蘭亭得之大悦拜員外郎加入五品<lb/>
<pb n="KR4e0201_WYG_170-12b"/>
賜銀缾一金縷缾一瑪瑙碗一並實以珠内廐良馬兩<lb/>
疋兼寳裝鞍轡莊宅各一區以房𤣥齡舉得其人賞錦<lb/>
綵千叚後數月復賜老僧辨才物三千段穀三千石<lb/>
張懷瓘云書價以王羲之為標凖如大王草書一百字<lb/>
乃敵一行行書三行行書敵一行正書至於樂毅黄庭<lb/>
太師箴畫贊累表告誓等但得成篇即為國寳不可計<lb/>
以字數近鍾尚書紹京不惜大費破産求書計用數百<lb/>
萬貫錢惟市得右軍行書五紙不能致真書一字懷瓘<lb/>
<pb n="KR4e0201_WYG_170-13a"/>
又有估直凡五等黄帝史周宣史鍾繇張芝王羲之崔<lb/>
瑗衛瓘索靖王獻之以上九人第一等蔡邕張昶荀朂<lb/>
皇象韋誕鍾㑹等度徳比義並崔張之亞也可㣲劣右<lb/>
軍行書之價以上六人第二等曹喜邯鄲淳羅暉趙襲<lb/>
崔寔劉徳昇師宜官梁鴻胡昭荀爽張彭祖張𢎞傅𤣥<lb/>
魏武帝曹植吳孫皓孫權應璩徐幹張昭嵇康何曾衛<lb/>
覬杜預楊肇樂廣劉恢司馬攸衛恒衛夫人衛玠李式<lb/>
王敦郗鑒郗愔桓𤣥王翼王導王洽王珉謝安庾翼等<lb/>
<pb n="KR4e0201_WYG_170-13b"/>
或竒才見拔或絶世難求並庶幾右軍草書之價以上<lb/>
四十三人第三等張嘉庾亮郗超王珣戴若思王脩張<lb/>
翼戴安道王𤣥之王凝之王徽之王操之孫興公王允<lb/>
之宋文帝宋孝武康昕王僧䖍謝靈運羊欣薄紹之孔<lb/>
琳之蕭思話張永蕭子良齊髙帝蕭子雲互有得失時<lb/>
見髙深絶長續短智均力敵可敵右軍草書三分之一<lb/>
以上二十九人第四等張越張融陶𢎞景阮研毛喜僧<lb/>
智永虞世南歐陽詢褚遂良等可敵右軍草書四分之<lb/>
<pb n="KR4e0201_WYG_170-14a"/>
一以上九人第五等<lb/>
張彦逺云書畫道殊不可混詰書即約字以言價畫則<lb/>
無涯以定名況漢魏三國名蹤已絶於代今人貴耳賤<lb/>
目罕能詳鑒若傳授不昩其物猶存則為有國有家之<lb/>
重寳晉之顧宋之陸梁之張首尾完全為希代之珍皆<lb/>
不可論價如其偶獲方寸便可椷持比之書價則顧陸<lb/>
可同鍾張僧繇可同逸少書則逡廵可成畫非嵗月可<lb/>
就所以書多於畫自古而然今分為三古以定貴賤以<lb/>
<pb n="KR4e0201_WYG_170-14b"/>
漢三國為上古則趙岐劉褒蔡邕張衡<hi>後漢</hi>諸葛亮<hi>蜀漢</hi>曹<lb/>
髦楊脩桓範徐邈<hi>魏</hi>曹不興<hi>吳</hi>之流是也以晉宋為中<lb/>
古則明帝荀朂衛協王廙顧愷之謝雉嵇康戴逵<hi>晉</hi>陸<lb/>
探㣲顧寳光袁倩顧景秀<hi>宋</hi>之流是也以齊梁北齊後<lb/>
魏陳後周為下古則姚曇度謝赫劉瑱毛恵逺<hi>齊</hi>元帝<lb/>
袁昂張僧繇江僧寳<hi>梁</hi>楊子華田僧亮劉殺鬼曹仲達<lb/>
<hi>北齊</hi>蔣少游楊乞徳<hi>後/魏</hi>顧野王<hi>陳/</hi>馮提伽<hi>後周</hi>之流是也隋<lb/>
及國初為近代之價則董伯仁展子䖍孫尚子鄭法士<lb/>
<pb n="KR4e0201_WYG_170-15a"/>
楊契丹陳善見<hi>隋</hi>張孝師范長夀尉遲乙僧王知慎閻<lb/>
立徳閻立本<hi>唐</hi>之流是也上古質略徒有其名畫之蹤<lb/>
跡不可具見中古妍質相參世之所重如顧陸之跡人<lb/>
間切要下古評量科簡稍易辯解迹涉今時之人所悦<lb/>
其間有中古可齊上古顧陸是也下古可齊中古僧繇<lb/>
子華是也近代之價可齊下古董展楊鄭是也國朝畫<lb/>
可齊中古則尉遲乙僧吳道𤣥閻立本是也若銓量次<lb/>
第有數百等今且舉俗之所知而言凡人間藏蓄必當<lb/>
<pb n="KR4e0201_WYG_170-15b"/>
有顧陸張吳著名巻軸方可言有圖畫若言有書籍豈<lb/>
可無九經三史顧陸張吳為正經楊鄭董展為三史其<lb/>
諸雜迹為百家<hi>吳雖近可為正經</hi>必也手揣巻軸口定貴賤不<lb/>
惜泉貨要藏篋笥則董伯仁展子䖍鄭法士楊子華孫<lb/>
尚子閻立本吳道𤣥屏風一片值金二萬次者售一萬<lb/>
五千<hi>自隋以前多書屏風未知有畫鄣故以屏風為准也</hi>其楊契丹田僧亮鄭法<lb/>
輪乙僧閻立徳一屏值金一萬且舉俗間諳悉者推此<lb/>
而言可見流品<lb/>
<pb n="KR4e0201_WYG_170-16a"/>
即此二則言之近日之鬻索靖出師頌顧愷之女史箴<lb/>
者可知矣凡二王得唐臨本鍾索以下得宋搨亦足以<lb/>
雄矣<lb/>
馬大年攷唐秘書省有裝潢匠六人以為恐是今之表<lb/>
褙而未詳潢義按姚亮叢語云潢集韻胡曠切釋名染<lb/>
紙也魏賈勰齊民要術有裝潢紙法云浸蘗汁入潢凡<lb/>
潢紙減白便是若染黄則年久色暗矣後有雌黄治書<lb/>
法云潢訖治者使寫而後入黄辟蠧也吾因悟雌黄改<lb/>
<pb n="KR4e0201_WYG_170-16b"/>
誤亦以紙色黄故用黄塗掩其墨而後用筆耳今人呼<lb/>
表褙為裝潢葢為馬大年所誤而好竒之士至於白紙<lb/>
訛字上塗黄亦誤也唐人用硬黄紙臨右軍書亦以右<lb/>
軍名蹟皆為收藏家潢過故書黄紙以效之楊用脩謂<lb/>
古裝裱巻軸引首後以綾貼禇曰贉有樓臺錦贉毬路<lb/>
錦贉蠲紙贉樗蒲錦贉唐人謂之玉池故裱褙曰裝池<lb/>
古器欵識有二義欵謂隂字是凹入者識謂陽字是挺<lb/>
出者<lb/>
<pb n="KR4e0201_WYG_170-17a"/>
銅器入土千年純青如鋪翠入水千年純緑瑩如玉其<lb/>
色午前稍淡午後乗隂氣翠潤欲滴傳世者色紫褐而<lb/>
有朱砂斑甚或斑凸起如上等辰砂趙希鵠又云夏時<lb/>
器物多有細嵌以金者今訛為商<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>葢相<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也引詩金<lb/>
玉其相楊用修云當作鑲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>亦非相<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
舜為陶器迄於秦漢今河南土中有羽觴無色澤者即<lb/>
此類也陸龜蒙詩所謂九秋風露越窑開奪得千峰翠<lb/>
色來最為諸窑之冠至吳越王有國日愈精臣庶不得<lb/>
<pb n="KR4e0201_WYG_170-17b"/>
通用謂之秘色即所謂柴窑也或云製器者姓或云柴<lb/>
世宗時始進御云宋以定州白磁器有芒不堪遂命汝<lb/>
州造青窑器北唐鄧耀州悉有之而汝為冠處州之龍<lb/>
泉與建安之烏泥品最下政和間京師自寘窑燒造曰<lb/>
官窑文色亞於汝價亦然鈞州稍具諸色光彩太露器<lb/>
極大中興渡江有邵成章提舉號邵局於脩内司造青<lb/>
器名内窑模範極精油色瑩徹為世所珍又宋時處州<lb/>
章生兄弟者皆作窑兄所作者視弟色稍白而斷紋多<lb/>
<pb n="KR4e0201_WYG_170-18a"/>
號白圾碎故曰哥窑我明有永樂窑宣徳窑成化窑則<lb/>
皆純白或回青石青畫之或加綵色宣徳之貴今與汝<lb/>
敵而永樂成化亦以次重矣秘色在當時已不可得所<lb/>
謂内窑亦未見有售者<lb/>
蔡君謨論云茶色白宜黒盞建安所造紺黒紋如兔毫<lb/>
而厚熠之久熱難冷最為要用出他處者或薄或色紫<lb/>
皆不及也青白盞鬬試家皆不用余偶獲一建窑與君<lb/>
謨所傳合而價不能當汝十之一問之拾遺人不知也<lb/>
<pb n="KR4e0201_WYG_170-18b"/>
然試茶則宣窑白而尤妙今烹法亦與君謨不同矣<lb/>
宋人刻絲法起定州不用大機以熟色經於木棦上隨<lb/>
所欲作花草禽獸收以小梭織緯時先留其處方以襍<lb/>
色線綴於經緯之上合以成文不相連視之如雕縷之<lb/>
象故名刻絲如婦人一衣終嵗方就使百花不相類亦<lb/>
可葢緯線非通絲所織也見莊季裕雞肋此絲盛行吳<lb/>
中而不曉所始故記之<lb/>
舊傳䝉恬始為筆或曰非也周公綏管夫子絶筆或曰<lb/>
<pb n="KR4e0201_WYG_170-19a"/>
當時用漆書竹簡有㸃畫而無丿乀䝉恬始為兔毫也<lb/>
或又曰恬作筆拓木為管以鹿毛為柱羊毛為被非兔<lb/>
毫也又博物志恬為筆以狐狸毛為心兔毛為副心即<lb/>
柱也其不同乃爾昌黎毛頴傳依博物志又右軍所著<lb/>
筆經略云諸郡毫惟中山兔肥而毫長可用先用人髪<lb/>
杪數十莖襍青羊毛并兔毳裁令齊平以麻紙裹枝根<lb/>
令治次取上毫薄薄布柱上令柱不見又云世傳張芝<lb/>
鍾繇用䑕鬚筆筆鋒勁强有鋒芒余未之信䑕鬚用未<lb/>
<pb n="KR4e0201_WYG_170-19b"/>
必能佳甚難得昔人用琉璃象牙為管重則躓矣近有<lb/>
人以緑沈漆管及鏤管見遺用之經年頗可愛翫右軍<lb/>
言故當第是時已失中原矣安能必得中山毫也又記<lb/>
云右軍書蘭亭禊序用蠶繭紙䑕鬚筆<lb/>
博物志有虎僕毛筆嶺外少兔以雞雉毛作筆亦妙此<lb/>
即蘇長公所謂三錢雞毛筆也又云蜀中石䑕毛可以<lb/>
為筆其名曰<graphic n="KR2408" url="https://raw.githubusercontent.com/kanripo/KR-Gaiji/master/images/KR2408.png" mimeType="image/png"/>又人鬚作筆甚佳大抵皆不足論唯兔<lb/>
毫其次羊毛耳<lb/>
<pb n="KR4e0201_WYG_170-20a"/>
漢製天子筆以錯寳為跗晉武賜張華麟角筆管湘東<lb/>
王記録名賢忠孝全者以金管徳行精粹者以銀管文<lb/>
章贍逸者以斑竹管唐人詩云盛徳好將銀管述<lb/>
製筆之法桀者居前毳者居後强者為刃要者為輔參<lb/>
之以檾束之以管固以漆液澤以海藻濡墨而試直中<lb/>
繩勾中鈎方圓中規矩終日握而不敗故曰筆妙<lb/>
宣城諸葛氏其先為右軍父子製筆聞栁公權善書以<lb/>
舊製法筆遺之公權謂不堪用乃復更以常筆公權稱<lb/>
<pb n="KR4e0201_WYG_170-20b"/>
善諸葛嘆曰栁學士不如右軍父子多矣<lb/>
漢有隃麋墨東宫香墨鄴中三臺有曹公石墨造墨有<lb/>
韋仲將墨法冀公墨法祖氏墨法李超李廷珪墨法潘<lb/>
谷墨法麻子墨法宋徽宗蘇合烟墨法<lb/>
造墨之妙者無過魏韋誕所謂仲將之墨一㸃如漆者<lb/>
也六朝無過張永五季無過奚超及其子廷珪廷珪在<lb/>
南唐賜國姓寘之水中三年不壊宋有常和沈珪陳瞻<lb/>
者皆妙品也張遇以龍香劑進御有隠君子王廸者止<lb/>
<pb n="KR4e0201_WYG_170-21a"/>
用逺烟鹿膠而自有龍麝氣當勝之至潘谷而妙駸駸<lb/>
乎廷珪流亞矣元朱萬初又谷流亞矣蘇浩然澥自製<lb/>
墨皆作松紋皴皮堅緻如玉石王廸流也至金章宗乃<lb/>
以蘇合油為搜烟為之遂與黄金同價葢墨妖耳<lb/>
陶九成載墨工唐祖敏奚鼐奚鼎奚起陳朗王君得柴<lb/>
珣南唐李超李廷珪廷寛承宴文用惟慶惟一仲一<hi>皆超</hi>
<hi>之後</hi>耿遂仁文政文夀耿徳耿盛盛匡道盛通盛真盛信<lb/>
盛浩宋張遇潘衡蒲大韶葉世英朱知常梁杲胡友直<lb/>
<pb n="KR4e0201_WYG_170-21b"/>
潘秉彛徐知常葉邦憲周朝式李世英克恭樂温<hi>恭子</hi>蒲<lb/>
彥輝劉文通郭忠厚黄表之劉士先俞林丘攽謝東徐<lb/>
禧葉茂實有姓號而無名者方鏡湖有號而無姓者雪<lb/>
齋齊峰寓庵元胡文忠於材仲衛學古黄脩之朱萬初<lb/>
丘可行丘世英丘南傑有姓號而無名者潘雲谷林松<lb/>
泉杜清碧可謂詳矣然始不載韋誕張永宋不載常和<lb/>
沈珪陳相張孜沈晏張谷潘谷葉谷常遇潘遇陳瞻王<lb/>
廸蘇澥陳昱闗珪闗瑱郭遇明江通朱覲胡景純梅瞻<lb/>
<pb n="KR4e0201_WYG_170-22a"/>
耿徳真何也士大夫如蘇子瞻晁季一賀方回張秉道<lb/>
康為章皆能製墨見何薳春渚紀聞陶以柴珣列唐而<lb/>
薳云國初人其不同乃爾<lb/>
黄帝有玉為墨海其文曰帝鴻氏硯漢天子用玉硯太<lb/>
子賜漆石硯魏武上雜物有純銀參帶臺硯又參帶圓<lb/>
硯晉武賜張華于闐青鐵硯愍帝予劉聪銀硯栁公權<lb/>
蓄硯以青州石末為第一絳州者次之後始重端歙臨<lb/>
洮及好事者用銅雀臺瓦為硯至有稱未央宫瓦者然<lb/>
<pb n="KR4e0201_WYG_170-22b"/>
皆不及端歙次之宋髙宗云端硯之有眼病也所取惟<lb/>
一片純紫玉<lb/>
硯以端為貴趙希鵠云端溪下巗舊坑卵石黒如漆細<lb/>
潤如玉眼中有暈或六七眼相連排星斗異形又一種<lb/>
卵石去臕方得材色青黒細如玉有花㸃如筯頭大其<lb/>
㸃别是碧玉精潤與研質不同或有排㸃如粟皆叩之<lb/>
無聲磨亦無聲此品南唐時已難得中巗舊坑石色紫<lb/>
如新嫩脱細潤於玉有眼如小緑豆純緑色而無暈或<lb/>
<pb n="KR4e0201_WYG_170-23a"/>
有緑縧紋或白縧紋如線此種亦外有黄臕包絡叩之<lb/>
微聲磨亦無聲已上硯久用鋒芒不退中巗新坑色淡<lb/>
紫眼如鸜鵒眼大重而𦂳小其中如瞳人狀叩之老者<lb/>
有聲嫩者微聲磨之微聲久用則芒退其上巗新坑皆<lb/>
色灰紫而麄燥眼大如雄雞眼叩之璫然磨墨相拒作<lb/>
鋸聲久用鋒乏光如鏡面不堪用又有一種九溪黎溪<lb/>
類端者表淡青裏深紫而帶紅有極細潤者間有金線<lb/>
或黄脉直截如界行行相間者號紫袍金帶然不發墨<lb/>
<pb n="KR4e0201_WYG_170-23b"/>
愈用愈光而頑硬一種辰阮黒石色深黒質麄燥或㣲<lb/>
有小眼黯澹不明尤為下矣此辨論甚精而㣲與髙宗<lb/>
所記不合<lb/>
希鵠又云歙溪龍尾舊坑色淡青湛如秋水並無紋以<lb/>
水濕之㣲似紫乾則否細潤如玉發墨如汎油並無聲<lb/>
久用不退鋒或有隠隠白紋成山水星斗雲月異象濕<lb/>
則見乾則否亦是卵石故難得大者極不過五寸多作<lb/>
月研就其材也有純黒如角者蘇長公最貴之新坑色<lb/>
<pb n="KR4e0201_WYG_170-24a"/>
亦青黒無紋而麄燥久用則純大有至三尺者又有舊<lb/>
坑羅紋刷絲金銀間刷絲眉子四品並青黒色紋細而<lb/>
質潤如玉羅紋如極細羅刷絲如髪眉子如甲痕金銀<lb/>
間絲亦細密久用不退磨亦無聲新坑紋麄而質燥聲<lb/>
與功力反是金星新舊坑俱麄燥青色雖金星滿面拒<lb/>
墨如鋸久用退乏銀星亦如之又有一種金星黒石色<lb/>
如漆細如潤玉隠隠金星水濕則見乾則否發墨如汎<lb/>
油久用不退乃萬州懸金崕石也逺出歙上<lb/>
<pb n="KR4e0201_WYG_170-24b"/>
江賔暘有送從子鬻研文其略謂開元間獵人葉氏得<lb/>
石於長城里琢為研遂聞天下山在羊鬬嶺之巘兩水<lb/>
夾之水盡處乃產研石有坑一曰𦂳足次曰羅紋今呼<lb/>
為舊又次曰莊基三坑相去百餘步而石品夐異舊坑<lb/>
又自為三曰泥漿曰棗心曰緑石去舊坑才數尺而石<lb/>
品復異自莊基北行二里泝溪而上曰眉子則東坡所<lb/>
歌者今在水底不可琢矣舊坑絲石為上斷者先去頑<lb/>
石次得研材然極麄曰麄麻石石心最𦂳處為浪出至<lb/>
<pb n="KR4e0201_WYG_170-25a"/>
慢處為絲愈慢處為羅紋絲之品不一曰刷絲曰内裏<lb/>
絲曰叢絲曰馬尾絲獨吐絲為最竒正視之踈踈見黒<lb/>
㸃如灑墨側視之刷絲粲然工人謂之研寳葢石之精<lb/>
也惟棗心坑或有之他産若三衢絲黒而頑南路絲暗<lb/>
而黝錦潭絲浮而滑夾路絲紅而枯水池山絲枯而燥<lb/>
皆不宜筆墨矣論歙研與希鵠㣲有同異<lb/>
希鵠又云洮河緑石北方最貴重緑如藍潤如玉發墨<lb/>
不減端溪下巗然在臨洮大河深水之底非人力所致<lb/>
<pb n="KR4e0201_WYG_170-25b"/>
得之為無價之寳余有宋孝宗所賜周益公正此物也<lb/>
有御筆洮瓊二字<lb/>
米元章硯史又有蒼玉硯信州水晶唐州方城葛仙公<lb/>
巖石温州華嚴尼寺巖石通逺軍漞石西都㑹聖宫石<lb/>
青州青石藴玉石紅絲石成州栗亭石潭州谷山石成<lb/>
州栗玉歸州緑石淄州石虢州建溪黯澹石䕫州黟石<lb/>
廬山青石蘇州褐黄石要之無如端歙也<lb/>
研様見顧愷之畫有天生疊石上刻人面者有十蹄圓<lb/>
<pb n="KR4e0201_WYG_170-26a"/>
研中如𨫼者有上圓下方於圓純上刋兩竅寘筆者有<lb/>
如鳳字兩足者所謂風字研也右軍遺研與畫同頭狹<lb/>
四寸許下濶六寸許頂兩純皆綽慢下不勒成痕足狹<lb/>
長色紫類温巖中凹成臼智永研頭微圓又類箕唐初<lb/>
宫中圓頭鳳池研似晉製頭純真微凸如書鳳字左右<lb/>
純斜刋下不勒痕摺向頂亦然以後工稍巧頭圓身微<lb/>
瘦下濶而足或圓為柱宋時變為空髙腰瘦刀濶如鉞<lb/>
斧之狀仁宗已前賜史院官研皆端溪石純薄上狹下<lb/>
<pb n="KR4e0201_WYG_170-26b"/>
濶峻直不出足中坦夷猶有鳳池之象或有四邊刋花<lb/>
中為魚為龜者凡此形製多端下巖竒品也嘉祐末研<lb/>
様已如大指麄心甚凸意求渾厚而氣象益不古純斗<lb/>
故勒深滯墨難滌心凸故㸃筆不圓常如三角簇葢古<lb/>
研皆心凹後稍正平未有凸者始自唐彥猷作紅絲辟<lb/>
雍研心髙至作馬蹄様亦心凸援毫則非便也杭州龍<lb/>
華寺收傅大夫磁研甚大磁褐心如𨫼環水如辟雍之<lb/>
製下作浪花擢環近足處又丹陽人多於古冢得銅硯<lb/>
<pb n="KR4e0201_WYG_170-27a"/>
三足蹄有葢不鏤花中陷又唐墓中得如蓮葉中凹兩<lb/>
足如鳳池之製今土人多重端様以平直斗様為貴滯<lb/>
墨可惜也陳文恵公家收蜀王陶硯連葢葢上有鳳坐<lb/>
一臺餘雕雜花草涅之以金泥紅漆有字曰鳳皇臺方<lb/>
直上狹笋在研上中甚平也此皆元章語<lb/>
元章又自言收一青翠疊石堅響三層傍一嵌磨墨上<lb/>
出一峯髙尺餘頂復平嵌巖如亂雲四垂以覆硯以水<lb/>
澤頂則隨葉垂珠滴硯心上有銘識事見唐莊南傑賦<lb/>
<pb n="KR4e0201_WYG_170-27b"/>
乃厯代所寳也又收一正紫石四疊下有坐有足巧於<lb/>
癭盂足上起一枝細狹枝上盤兩疊長七寸餘濶四寸<lb/>
餘如靈芝首鋭下濶天然鳳池之象中㣲凹㸃水磨墨<lb/>
可書十幅紙石理在方城之右此非人力所成信天下<lb/>
之瓌寳也<lb/>
漢和帝時中常侍蔡倫擣故魚網作紙然倫以前有紙<lb/>
按班史稱赫蹏<hi>赫音興入聲蹏音蹄</hi>西京襍記稱薄蹏注云小紙<lb/>
也又三輔故事衛太子以紙塞鼻蔡倫後有左子邑善<lb/>
<pb n="KR4e0201_WYG_170-28a"/>
造紙蕭子良云子邑之紙妍妙輝光東宫舊事皇太子<lb/>
初拜給赤紙縹紅麻紙勅紙各一百唐髙麗嵗貢蠻紙<lb/>
襯書巻日本國出松皮紙又大秦出蜜香紙一云香皮<lb/>
紙㣲褐色紋如魚子極香而堅韌晉武帝賜杜預萬番<lb/>
寫春秋釋例又水苔紙以苔為之名側理紙晉武又賜<lb/>
張華萬番造博物志扶桑國出笈皮紙中國有桑皮紙<lb/>
蜀中藤紙江南竹紙楮皮紙黟歙凝霜紙浙中有麥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
稻稈紙王右軍㑹稽庫中有紙九萬番悉以乞謝安宋<lb/>
<pb n="KR4e0201_WYG_170-28b"/>
張永所製紙為天下最尚方不及齊髙帝造銀光紙賜<lb/>
王僧䖍段成式在九江造雲藍紙又湘東王為荆州上<lb/>
武帝紙萬幅又奉簡文紅箋二千番又云特送五色紙<lb/>
三萬枚吳越有温州蠲紙烏程紙由拳紙南唐有澄心<lb/>
堂紙細薄光潤為一時之甲蜀箋按成都古今記載其<lb/>
目曰深紅曰粉紅曰杏紅曰明黄曰深青曰淺青曰深<lb/>
緑曰淺緑曰銅緑曰淺雲凡十様又有松花金沙流沙<lb/>
彩霞金粉桃花冷金之目蜀志王衍以霞光箋五百幅<lb/>
<pb n="KR4e0201_WYG_170-29a"/>
賜金堂令張蠙又有百韻牋幅長可寫百韻學士牋短<lb/>
於百韻薛濤牋短可書四韻韓浦詩云十様蠻牋出益<lb/>
州又元稹寄薛云菖蒲花發五雲髙今世所重薄則澄<lb/>
心堂厚則髙麗繭其次則無灰連四紙若古所稱五色<lb/>
霞光之類尤為可惡百年後墨皆脱落書畫之類皆以<lb/>
紙白板心為貴<lb/>
今人好古有與古異者古鼎貴大如春秋所賂與漢土<lb/>
中所得皆然今之貴者不過拱把而文色秀細形製精<lb/>
<pb n="KR4e0201_WYG_170-29b"/>
雅動則百金其大者直十不能當一也葢古鼎用止烹<lb/>
飪後稍置之宗廟列之堂序以示重器至於今則為書<lb/>
齋焚香之翫耳古鏡取大而花文款識異者今俱不重<lb/>
之唯圓小而厚或黒漆或水銀古以純素光澤為美皆<lb/>
取用與觀也古敦鼎兼取朱砂鷓鴣斑而今絶不貴之<lb/>
古不取黒漆水銀色而今絶貴之亦以觀也杯盂之類<lb/>
窑器興而古銅幾廢者以其能易味也窑有柴汝官哥<lb/>
定及彭建龍鈞之類柴不可得矣今宣窑興而與汝争<lb/>
<pb n="KR4e0201_WYG_170-30a"/>
價亦以觀也古書畫重佛道次人物今重山水次人物<lb/>
而佛道則易之矣其法亦不甚傳也古書畫重絹素而<lb/>
今重紙則以經久故裝裱無斜理病也古書紙用砑光<lb/>
粉澤而今不用以其神易脱也今玉貴漢製書貴宋板<lb/>
墨刻貴宋搨則如故也<lb/>
　<lb/>
　<lb/>
　<lb/>
<pb n="KR4e0201_WYG_170-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百七十<lb/>
</p>
<p>
</p>
  </div>
</body>
</text>
</TEI>
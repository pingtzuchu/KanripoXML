<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百十一</head> <lb/>
    <p>
<pb n="KR4e0201_WYG_285-1a"/>
欽定四庫全書<lb/>
　弇州續稿巻一百十一<lb/>
　　　　　　　　　　　　眀　王世貞　撰<lb/>
文部<lb/>
　墓志銘<lb/>
　　瑞昌王府三輔國將軍龍沙公暨元配張夫人合<lb/>
　　　葬志銘<lb/>
輔國將軍龍沙公諱拱樹者余友人奉國將軍多煃<lb/>
<pb n="KR4e0201_WYG_285-1b"/>
父也元配張夫人公之父曰鎮國將軍宸渥為瑞昌榮<lb/>
安王覲鐊第七子榮安王父為恭僖王奠墠恭僖王父<lb/>
為寧惠王盤烒惠王父曰獻王權獻王高皇帝之第十<lb/>
七子也寔開國於大寧已徙南昌仍故號公於髙皇帝<lb/>
五代矣始鎮國娶於李封夫人卒亡子而其媵乃舉二子<lb/>
已娶於戴亦封夫人始舉公已又舉公之弟拱柠俱封<lb/>
將軍如公號公行雖叔也然居嫡而是時王母鮑夫人<lb/>
猶無恙愛而育之宫公少岐嶷有智量鮑夫人故能讀<lb/>
<pb n="KR4e0201_WYG_285-2a"/>
孝經論語諸書公學語即口授之俱成誦五嵗就外傅<lb/>
日臆毛詩千言其眀年進賢舒芬過公父以公㛖好属<lb/>
之對立應舒恠不測後狀元及第每每致書鎮國謂而<lb/>
家第三郎天上麒麟也好為我致聲㑹寧王宸濠反盡<lb/>
脅諸同姓子侯從軍而鎮國抗義不肯從王怒而幽之<lb/>
金墳厰是時公九嵗矣獨與王母鮑及母戴俱二母日<lb/>
夜啼泣曰王一旦有天下奈而父何公笑曰反者徒自<lb/>
苦耳何法得天下且吾父患不與之異耳不患異也俄<lb/>
<pb n="KR4e0201_WYG_285-2b"/>
而鎮國交闗守者得脱獨身跳投婦家挾一力走建昌<lb/>
而㑹王宸濠困兵安慶城下王文成公守仁乗間襲南<lb/>
昌下之市井洶洶一嫗持公而哭欲與俱投井公拂袖<lb/>
入視二母則梁且繯矣公亟止之曰來破城者義師耶<lb/>
當誅反者不誅不反者且吾雖㓜庸詎不如外黄兒已<lb/>
而兵至其别將曰王司理偉公出迎攝之曰公來誅反<lb/>
者吾父以不從反囚吾望義師若雲霓耳司理竒其言<lb/>
而質之城人信署其門曰良且發一旅衛之公徐入而<lb/>
<pb n="KR4e0201_WYG_285-3a"/>
慰二母時坊市多中燹其焰距公門數歩輒熄念獨不<lb/>
得鎮國耗而鎮國所之建昌曰方宰鐸者素善鎮國鎮<lb/>
國欲詣京上變鐸曰毋庸也吾聞王公師已下南昌諜<lb/>
知實身衛之還邸鎮國既聞公前後語大詫曰不謂九<lb/>
嵗兒能辦此吾殆弗如也亡何鮑夫人薨公哀毁稱情<lb/>
至十五以例請天子為加封嵗禄八百石儀衛二十八<lb/>
給朝服公服常服各一襲冠履革帶稱是有司治第擇<lb/>
㛰眀年始冠行三加禮冠禮之不講久矣獨公㬰鎮國<lb/>
<pb n="KR4e0201_WYG_285-3b"/>
行之人謂公故嫡也何以不居鎮國邸即鎮國亦留公<lb/>
公固讓曰令甲自諸王而上始異封吾知有吾兄而已<lb/>
不知誰嫡竟市東門甌脱剪棘廬焉而㑹鎮國與戴夫<lb/>
人俱以悍王變幽苦先後得疾公偕其伯仲晝夜東西<lb/>
奉湯藥籲天請代疾寖劇公念以西劇狀聞東則益鎮<lb/>
國憂以東劇狀聞西則益戴夫人憂每見必修容問瘳未<lb/>
則曰行瘳矣而戴夫人竟先薨鎮國時時聞哭聲又覩<lb/>
公狀墨而甚瘁强起過喪所凶具飭執事井井知為公<lb/>
<pb n="KR4e0201_WYG_285-4a"/>
調度也收淚歎曰若爾吾復何憂亡何鎮國亦薨公乃<lb/>
大發喪擗踊號哭毁瘠骨立既葬服除張夫人已被封<lb/>
誥矣而來歸我夫人故名族也婉嫕有志操既歸公與<lb/>
偕之東門廬將軍拱柠甫九嵗有姊㑹稽郡君亦從公<lb/>
與張夫人撫愛之如子女為郡君擇壻得儀賔王曉已<lb/>
又為拱柠擇配已又請封册諸冠昏皆於公乎取公素<lb/>
好典籍積至三萬餘巻尚以不得東觀秘書為恨上章<lb/>
請之世宗恱出御製敬一箴五經四書性理大全為賜<lb/>
<pb n="KR4e0201_WYG_285-4b"/>
公拜賜動色崇閣而嚴之公他亡所好唯好讀書吟詠<lb/>
延賢士大夫折節為歡及好施予而已賴張夫人勤儉<lb/>
工治生累積纎㣲以寛之公弗問所從也甲辰乙巳間<lb/>
江右嵗連侵公悉出蔵粟治粥於邸以啖餓者所全活<lb/>
衆是時張夫人已舉二子而多煃長有異質公敕與余<lb/>
徳甫鍾仲謨兄弟㳺為諸生業人或恠公官豈亦倣趙<lb/>
宋時開朱邸甲乙榜耶公笑曰此一代典制也使兒曹<lb/>
習之豈必藉是而貴亡何多煃拜封册而張夫人捐館<lb/>
<pb n="KR4e0201_WYG_285-5a"/>
當疾革時執公手謝曰妾幸得尚主君有二子庶幾見<lb/>
頭角為主君室一弟嫁一女弟所以相為亦足矣實不<lb/>
敢私尺布寸珥之橐以負主君所歉者始不獲奉舅姑<lb/>
終不竟侍主君耳言絶而暝公痛之甚為文以奠其辭<lb/>
甚酸楚既而歎曰古稱文生於情信哉當葬張夫人請<lb/>
於天子以多煃㓜不任窀穸欲挾與俱特賜許故事諸<lb/>
宗室送葬僅許一長者往而公之𦵏鎮國也行第三不<lb/>
克從又居平不得出城闉恒心痛之至是治張夫人葬<lb/>
<pb n="KR4e0201_WYG_285-5b"/>
畢西馳以一中牢祀鎮國及戴夫人於新建之石壑山<lb/>
伏地哭且絶而蘇手益封樹復西馳謁恭僖榮安二王<lb/>
園復西馳謁獻王惠王二陵追感先徳與叛者之傾宗<lb/>
社熂歎悲咤久之俱有詩以紀還治家廟脩烝嘗益飭<lb/>
曰吾嫡也不可以他委公故多讀書而尤邃於天文遁<lb/>
甲竒門演禽太乙六壬諸家言當是時天下北被冦南<lb/>
中倭士大夫釋紳衿而談戰陳大吏之宦於公地者太<lb/>
宰胡莊肅公松大司馬凌公雲翼御史中丞康公朗塗<lb/>
<pb n="KR4e0201_WYG_285-6a"/>
公澤民所得於公尤多而余徳甫時已登第為尚書比<lb/>
部郎郎有李攀龍徐中行梁有譽吴國倫宗臣及余世<lb/>
貞者與徳甫相切劘為古文辭有譽死而得張佳𦙍名<lb/>
籍籍一時或以比鄴中七子多煃時尚少聞而歎曰銅<lb/>
山西傾洛鍾不東應哉彼且以我非夫也强自力以詩<lb/>
及書紹徳甫而先後通諸公咸賞異之其後徳甫罷閩<lb/>
臬歸公治芙蓉園以居多煃而時召徳甫徳甫兄事公<lb/>
而弟蓄多煃惟公亦時時解頥曰毋論徳甫即吾與兒<lb/>
<pb n="KR4e0201_WYG_285-6b"/>
師友也公尤愛余若攀龍詩每誦則咀吟不絶口顧謂<lb/>
兒何李於𢎞正間擅大雅而我江右一熊士選不能當<lb/>
邾莒然且猶沾沾今二子主盟壇以若與徳甫齊秦賦<lb/>
也顧吾偕若王父未嘗一日而忘斯道乃章章於汝不<lb/>
亦快哉於是乃梓鎮國詩曰玉降遺稿多煃請梓公詩<lb/>
笑弗許也公失張夫人請於朝得内助曰余余故賢然<lb/>
少不能省出入而公以義俠散之産盡挫厪厪禄入自<lb/>
守有傅宗正條者減削益甚至不能名其半子侯以下<lb/>
<pb n="KR4e0201_WYG_285-7a"/>
譁不平公徐謂諸君易不云乎窮則變變則通通則久<lb/>
我朱徧天下且百萬指悉仰給縣官更二十年大農之<lb/>
藪蹄涔罄矣胡可以無變通且若不見漢同姓諸侯王<lb/>
表乎王之諸子一輩侯耳他孫則齊民也戒諸兒家别<lb/>
有宗正條毋三簋毋重喪毋多臧獲毋闢丙舍而已諸<lb/>
子侯以下多佩公訓而守之公少善經術既善詩至五<lb/>
十而益習養生然不事服餌御内烹煉之術超然有諧<lb/>
於叅同悟真之微指者一日受丹方姑試而驗遽毁之<lb/>
<pb n="KR4e0201_WYG_285-7b"/>
曰異事果有之非吾分也至六十誦金剛經忽若有得<lb/>
者為偈贊之梓以施善信人築精舍居髙僧其中嵗事<lb/>
八闗齋月事十齋間召客飲取諸市沽而已四子皆已<lb/>
冠婚封册有廬産分月供養公戒四子吾不如陸大夫<lb/>
出槖中千金裝富汝亦不以肥肉大酒溷汝共養厪厪<lb/>
足小得餘羨飰沙門而已七十於精舍傍别築深室鐍<lb/>
而竇之所時時晤賞者僧及余徳甫鍾仲謨二三子及<lb/>
徳甫之子棐而已又二嵗忽属疾四子皇恐召醫且禱<lb/>
<pb n="KR4e0201_WYG_285-8a"/>
公揮手止之至稍劇悉屏謝内助余及諸姬侍獨四子<lb/>
二孫在側顧謂吾生辰近矣汝曹慎之多煃問所欲言<lb/>
則曰汝在吾何言諸子復問之則曰汝兄在吾又何言<lb/>
季冬之三日忽起具衣冠南向拜手黙祝已西向跌坐<lb/>
舉偈曰六根元是幻三昩本無聲圓融起覺海無滅亦<lb/>
無生復舉偈曰痛覺貪生頂法王三生無住即金剛刹<lb/>
那了却人間事直至威音大道塲已而謂多煃為我延<lb/>
髙僧助我西去僧自海上來者召之入俾對跌坐夜初<lb/>
<pb n="KR4e0201_WYG_285-8b"/>
更中庭白光如晝異香郁然踰時始息而公目閉唇若<lb/>
㣲動手數珠若誦彌陀者至明而絶其日即公生月及<lb/>
日也公長幾八尺豐頤脩髯玉立山坐抗聲若洪鐘齋<lb/>
莊盛服儼若神明其燕處布素而已與人語煦煦和易<lb/>
尤不喜置城府生而孝謹得父母心事二兄甚恭二兄<lb/>
見之怳然自失曰此國琛非吾所得而弟也友愛季尤<lb/>
篤季之服張夫人喪降而子曰誰鞠我育我者業蚤夭<lb/>
公拊棺大慟以其所佩帶并出蔵幣斂而曰恨不汝偕<lb/>
<pb n="KR4e0201_WYG_285-9a"/>
也撫其三孤與伯仲之子無異已子矩度詳雅為朱邸<lb/>
所矜式既為徳於其里久每出入人延頸而祝之所著<lb/>
龍沙集凢六巻蔵家塾於乎以公之材行使得入佐明<lb/>
天子當坐論作行之任即不敢論周召去東平齊獻當<lb/>
何異又不然而受魯衛之寄亦可以仁用其民而僅奉<lb/>
一祠官禄澤不過九里名不出一方雖穹爵髙稱胡益<lb/>
哉陳思之所以厭逺逰而請戎弁有以也雖然公始而<lb/>
好經術既而好詩又好𤣥學晩乃大掃之決無明網歸<lb/>
<pb n="KR4e0201_WYG_285-9b"/>
大光眀蔵即帝釋輪王不足以殢公目睫而況區區纎<lb/>
芥宰官哉臨化之際厥有光景拘方者以為幻嗚呼公<lb/>
之所坦然而自得者亦寧幻也内助余能祇若公以公<lb/>
薨故哭泣哀思歳餘亦卒公自樹徳有子四長即多煃<lb/>
攀龍諸子集中所謂用晦者也配車氏多爙配廖氏繼<lb/>
配程氏張夫人出也多熲配金氏多顃配王氏内助余<lb/>
出也皆拜奉國將軍配皆封淑人女四長髙郭縣君適<lb/>
胡山次欽江縣君適黄識次南懐縣君適聞一誠次怡<lb/>
<pb n="KR4e0201_WYG_285-10a"/>
亭縣君適熊良遂皆儀賓孫男九謀壡配鄭氏謀佳配<lb/>
王氏俱拜鎮國中尉配皆恭人謀墽謀坔謀童謀圤謀<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未封餘未名女廣惠鄉君適龔燮阮溪鄉君適熊宜<lb/>
髙新浦鄉君適程一豹俱儀賓餘未封曾孫男二女二<lb/>
多煃既以合公與張夫人窆於新建之桃花鄉王公岡<lb/>
而内助余祔焉天子賜之祭三而謀誌銘於余徳甫徳<lb/>
甫卒乃手事狀累萬言以屬世貞節而志之且銘曰<lb/>
是墓也蔵上髙皇帝五世之仍孫貴不敵徳以裕后昆<lb/>
<pb n="KR4e0201_WYG_285-10b"/>
既碩而蕃雖則蕃碩貴逾不敵何以讐之曰令聞世世<lb/>
無斁<lb/>
　　廣東髙州府知府致仕進階中憲大夫東山徐公<lb/>
　　　墓誌銘<lb/>
世貞少嘗讀兩漢書慨想其世材之盛而最後頗考鏡<lb/>
大明公卿將相之業以為無愧色而至於循吏則未有<lb/>
能如朱桐鄉卓宻縣者嘉靖中守尚書郎數聞同舍郎<lb/>
稱句容令徐公前後治邑九載其純白之行惠利之政<lb/>
<pb n="KR4e0201_WYG_285-11a"/>
當為天下第一然所為苐一者以實不以聲當是時心<lb/>
沾沾自喜以異日不即死而有事乎蘭臺東觀之所撰<lb/>
述苟用句容令應亦何下桐鄉宻而忽忽為事奪已而<lb/>
老且怠筆研矣里居時有慘服而幣見者前給事中貞<lb/>
眀則徐公之子也謂塟公若干年而未有誌銘於隧中<lb/>
之石則以慎之故今日乃藉惇史足下足下其毋辭世<lb/>
貞因悚然以許而問狀於給事則曰得句容之政而不<lb/>
能悉也其他則悉之矣給事去補兵部郎遷尚璽丞遂<lb/>
<pb n="KR4e0201_WYG_285-11b"/>
進為少卿兼監察御史督興河北三輔稻田事而余間<lb/>
以過句容從其父老詢徐公令時狀縷縷不可指屈數<lb/>
大要云老人燥髮來所見未有若公者公天人也眀年<lb/>
少卿所督治方報成而阻於中貴人移疾婦始具狀來<lb/>
請曰悉之矣得之句容人矣余亦喜曰徴矣得之句容<lb/>
人矣公之始至句容也羸服坐一筍輿延見諸侯人恂<lb/>
恂無所詰難諸侯人出相語輿中人誠長者苐吾邑得<lb/>
無共黠豪而治乎居三日公察一吏出空牒而用印内<lb/>
<pb n="KR4e0201_WYG_285-12a"/>
褎中摉得之詰其狀羣吏皆叩首曰為一某親故某事<lb/>
補牒耳非有賄也公曰吾不治賄治竊印者卒坐之法<lb/>
已曉戒寮佐毋得擅攬訟及需賦民錢而捕按其用事<lb/>
胥吏於是人人惴恐於法不敢有所舞公毎受訟牒必<lb/>
命其人與親識偕往從和處其不即和處者面諭使之<lb/>
心服間一抶之數不過十母煩置獄然至於武斷力兼<lb/>
之輩不盡法不止也諸所催科受役預為之期過期而<lb/>
不至者俾里三老逮而笞責之終不遣一隷卒下鄉落<lb/>
<pb n="KR4e0201_WYG_285-12b"/>
𨽻卒列庭下如木偶亡所資衣食其黠者多自引去公既<lb/>
益習民富貧與道里近逺諸雇役之輕重必以資其受雇<lb/>
而役者必以便即田更村稚得用身應毋使宿猾奪之諸<lb/>
賦長收賦於各區故未有定額司算者得上下其手公覈<lb/>
之著畫一於册以示各賦區雖至稚魯不受惑也邑故有<lb/>
賠賦米四百石公覈其欺隠者應之賦得所歸不為累<lb/>
他運解費有輕重官故量資之黠豪趣輕而資重不相<lb/>
當久矣公已密得其槩要諸豪詛之神而俾劑之既定<lb/>
<pb n="KR4e0201_WYG_285-13a"/>
為<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>使拈各以分去毋恨色公恒謂即天子布大惠安<lb/>
能人人賜租蠲役第在我曹酌緩急而已緩而急憂在<lb/>
民急而緩憂在國以故終公任無失所者公之悉革一<lb/>
切浮浪費里正絓藉邑耳足跡不使至邑門亦不使至<lb/>
民户門以為恒邑故稱最孔道輪蹄輻輳取資於民不<lb/>
可計而公減舊額夫三之二馬三之一然無弗給者士<lb/>
大夫過從所餽不過筭器食不以貴重故加簋士大夫<lb/>
安公之質儉弗過望也有廢圃廣輪數十畆公躬率𨽻<lb/>
<pb n="KR4e0201_WYG_285-13b"/>
卒闢治蕪穢秇蔬果鑿池種魚閒養牧雞豕客過宴飲<lb/>
不必他資取諸宫中而用之客便欣然為醉飽去邑西<lb/>
距二十里東距白土五十里為衝衢車馬所踐塵土坌<lb/>
積可三尺許遇雨雪泥濘及沒股顛仆相尾公積雇役<lb/>
之羨甃石以道之行旅無所苦謳謠籍籍嵗江南大侵<lb/>
民至屑榆而食而上方祠釐竹宫多遣中貴人方士醮<lb/>
神三茅山三茅公所治也歎詫曰吾民困至此而忍更<lb/>
驅之役或謂應天屬邑八是不可分任乎哉公曰救災<lb/>
<pb n="KR4e0201_WYG_285-14a"/>
䘏隣古道也隣民即吾民吾何忍紓此而困彼<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>故牘<lb/>
商引之金宿於府者請之中丞直指以供費公躬為經<lb/>
畫諸使者攝公清嚴竟竣事不復有所干民忘其役然<lb/>
嵗侵益甚榖價踊貴丁中丞發庾米數百石使平價而<lb/>
糶取其直於官公曰今流莩載道數百石之幾何而徒<lb/>
以資糴者彼糴者皆豪也於是從時價糶其半還直於<lb/>
官而取餘米煑粥召三老受而分食其餓者居三日報<lb/>
餓者起矣公按倉榖餘尚多使稱力分負以去其山谷<lb/>
<pb n="KR4e0201_WYG_285-14b"/>
間稍逺者則就傍富人榖而取償於倉公居平持法寛<lb/>
而至是獨改峻有十七人禦貨而逞榖者公捕得立置<lb/>
之法曰是非饑民乃夙盗以饑文其惡者咸惴惴相戒<lb/>
道更名不拾遺公於单赤無所不極意而馭豪乃特嚴<lb/>
然不敢脩怨於公視諸愽士弟子猶子弟也嵗時課經<lb/>
術論説文義饘粥膏油之費不乏而其鄙無耻者懲之<lb/>
又方於事上幾用此得罪時應天尹汰邑庾故當有席<lb/>
富人謀之尹欲以席市公謝曰賦長已儲之矣尹有所<lb/>
<pb n="KR4e0201_WYG_285-15a"/>
任直時胥下邑索吏賄不得醄而詬諸庭公縛而笞之<lb/>
尹怒曰是不有我也他日又以永康侯之幣徵教讀吕<lb/>
某公報謂吕某者蓋賈人子不習書不足以辱侯聘尹<lb/>
逾怒而㑹丁中丞又他有所下治荒者濶畧不甚稱公<lb/>
以意格之且不平價糴也而諸生見懲公者中以蜚語<lb/>
中丞恚公甚見辭色三日父老數千人擁而廷見稱公<lb/>
賢泣涕數行下曰㣲徐令吾曹有填溝壑而巳中丞意<lb/>
稍動下暎堦曰令不宜若等故且為移之胡謬稱也衆<lb/>
<pb n="KR4e0201_WYG_285-15b"/>
遂大哭曰必移令請死於此因極敘公救荒諸竒筴與<lb/>
居恒善狀且詆無耻諸生謂彼不自知罪以小懲而中<lb/>
民父母民誓不與俱生中丞意解入都以語尹尹曰此<lb/>
强項吏好以抗上自為名移之便㑹中丞入内臺有所<lb/>
舉刺而公在刺中訾及公操直指使亦報命中丞要之<lb/>
同刺刺僅中考而己事下吏部尚書熊公浹怫然曰吾<lb/>
故聞句容令賢不減古人今不以舉而刺耶考功郎邦<lb/>
彥具公前後薦剡語報尚書書論謫中丞於外而特留<lb/>
<pb n="KR4e0201_WYG_285-16a"/>
公時謂中丞力不能勝一縣令可恠也然公絶不以望<lb/>
中丞中丞亦内媿不復及公公既以亷儉著聲其下化<lb/>
之民有華冠而侈服者出必遇責曰何以見令君為具<lb/>
稍過侈必相戒令君知之得無不可乎積九載始遷工<lb/>
部營繕司主事將治行而民强留之彌月不得發爭延<lb/>
請過舍治觴灸兒稚挽衣而泣曰公毋去我度不可留<lb/>
其長者曰公幸惠訓我使我奉之如奉公公亦揮淚曰<lb/>
毋以訓而曹唯儉與勤及忍耳儉則不費勤則不隳忍<lb/>
<pb n="KR4e0201_WYG_285-16b"/>
則不爭保身與家之道也公生平不嗜肉食唯噉菜佐<lb/>
脱粟又嘗圖一青菜於堂曰古不云乎民不可有此色<lb/>
士不可無此味至是父老刻公所畫菜而書勤儉忍於<lb/>
上曰徐公三字經也家肖公像而尸之朝夕必祝焉已<lb/>
又立祠祀公四五所而其最大者曰茅山謂公息民於<lb/>
荒獨茅山之役巨故也公之在繕部議當築外城而城<lb/>
阯有犯陸都督炳圃者都督挾上寵横甚人謂避之便<lb/>
公曰外患未已何以家為孰謂陸將軍不如霍將軍乎<lb/>
<pb n="KR4e0201_WYG_285-17a"/>
陸噤不敢發圃分為二公出𣙜荆州商税舉舊額裁三<lb/>
之一諸聽㩁者蝟集倍溢於故公屬其餘於蔵曰吾裁<lb/>
而得溢毋使後人增而取溢也事竣復與外城役所分<lb/>
坂最堅而又最速役夫不告痡遷署員外郎以功實授<lb/>
為員外郎督清源磚厰舟北者毋論勢人逹官必使附<lb/>
磚之將作大司空吴公多鄉戚属以司空意請皆不免<lb/>
曰此法也法且自司空出遷都水司郎中治張秋諸漕<lb/>
河道故通漕者與通鹽者近而不相接以故漕水溢則<lb/>
<pb n="KR4e0201_WYG_285-17b"/>
汎濫為田患公議築減水橋於沙灣使相接漕水溢則<lb/>
有所通而不侵田少則有所限而不至涸工成至於今<lb/>
賴焉時司空進而冡宰倖臣文華代之尋督大軍平東<lb/>
南倭所過張甚河渠郎迓送恒出境外幣餼充溢猶不<lb/>
得一欵色而公第遣一介齎牒謁之云郎有事於沙灣<lb/>
不敢離也文華嫚罵投牒於地而亡何公以資重得知<lb/>
髙州府或謂髙雖逺雄郡也公稱名令久獨不能名二<lb/>
千石乎公曰吾老矣安能役吾身以徼身外物陳牒於<lb/>
<pb n="KR4e0201_WYG_285-18a"/>
冡宰謝不之任冡宰巳為髙州更新守矣居一載大察<lb/>
吏冡宰司空比而欲絀公考功郎持不可乃坐公老令<lb/>
致仕公笑曰老自吾分何至煩考功令卧貴溪山中二<lb/>
十有二年非禮㑹不入官府跡可數也守令以時問政<lb/>
公言之無所諱於吏胥弊尤切聽者為縮舌族貧矣立<lb/>
義田以周之足矣立義學以誨之又擴田於學以給頫<lb/>
仰同年之婦何嫠不能自衣食公力資之又推以資邑<lb/>
嫠之貧而勵節者公於自奉儉不以老益簋衣絶枲帛<lb/>
<pb n="KR4e0201_WYG_285-18b"/>
然用施予故窘行視廢丘之瘠得杜家山斥地招流亡<lb/>
授以牛種教之樹秇相土宜通水利而率臧獲與之分功<lb/>
而耕皆成沃壤時給事長矣公慨然謂吾昔用之邑不<lb/>
盡而以施諸家若既巳習矣異日毋忘用世給事拜受<lb/>
教是故其居官首請屯田三輔興水利雖不盡究然識<lb/>
者猶日望之公既有年徳貴至大夫郡邑舉鄉飲爭欲<lb/>
得公祭酒公為一之郡而己公生平無聲色好晩節㑹<lb/>
閭里集子姓童子歌風雅濂洛數章談説義理典故雍<lb/>
<pb n="KR4e0201_WYG_285-19a"/>
容竟日居家久提學御史耿君定向按部句容習公政<lb/>
而仰之時誤傳公物故者耿君歎詫檄祠名宦再檄貴<lb/>
溪祠鄉賢然公彊無恙也句容之民伺公誕日設醮迎<lb/>
釐於三茅祠下嵗時訊問以為恒公至年八十五稍示<lb/>
㣲恙即却醫藥不御曰有正命在寖<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>拱手曰茅山來<lb/>
迎我家人馳之茅山祠告於山之神而公己瞑矣守祠<lb/>
道士夜夢公朱衣從數騎啟扉而入嗚呼神所憑依將<lb/>
在人矣豈公以彼士民之専思而精意有所流注耶公<lb/>
<pb n="KR4e0201_WYG_285-19b"/>
孝友天性重節義不寢然諾彊直自遂信躬而行四嵗<lb/>
失母劉安人未冠失父儉庵公侃侃自樹立其奉大母<lb/>
周孺人繼母艾安人尤孝謹属疫痢大作相傳染衆二<lb/>
母病<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>幾不起家人皆避徙去公獨身周旋其間卒以<lb/>
俱安為諸生工屬文愽通諸經尤精戴氏禮讀書樟槎<lb/>
庄農有耕而乞火者公時佔畢猶未己也嘗蒞一貴少<lb/>
年家塾遇驕佚子弟朴治之不小貸貴少年狎孌童麗<lb/>
甚故出而留之塾俾恣其側媚欲以試嘗公公厲色無<lb/>
<pb n="KR4e0201_WYG_285-20a"/>
所迕視以告貴少年曰是夫也鐵心石腸人也一老儒<lb/>
生捧所習經有饑色艷是少年盛而歎曰經獨為彼不<lb/>
為我公笑曰經非貴富人物也而所覬誤矣公與少師<lb/>
夏公言同里自舉鄉薦以至謁選未嘗輕造其門及夏<lb/>
公之再相罷而道被逮也公獨使一老蒼頭侍行唯謹<lb/>
夏公從檻車中問而得之為感泣故御史楊公爵工部<lb/>
郎劉公魁給事周公怡沈公束先後以直諫下緹騎獄<lb/>
公損月奉槖饘而致之故善包御史節節坐與中人競<lb/>
<pb n="KR4e0201_WYG_285-20b"/>
逺戍公範白金為叵羅而銘之曰不愧眀時無負此心<lb/>
以遺節然公有所為以自逹其志而巳不務為名髙故<lb/>
少能舉其事者公娶周恭人能助公為清白而不宜子<lb/>
後公二年卒置貳王孺人舉給事後又置貳李舉貞易<lb/>
殤給事即貞眀娶於汪生子之洪置貳生之沛之洪娶<lb/>
於江孫女二巽徳豫徳許字汪學孔費元祥才而殤給<lb/>
事之狀公行凡數萬言余故歎盛世之才難傷賢哲之<lb/>
不可再而悲給事之致無巳於親也故採其事十之一<lb/>
<pb n="KR4e0201_WYG_285-21a"/>
以志而繼之銘辭曰<lb/>
徐出栢翳敦厥孫嗣以仁名世棄其玉几於㑹稽<lb/>
水族於太末之里乃自金溪遷於貴溪世不必顯耒耜<lb/>
書詩公起孤童以行誼聞卓爾不羣褎然其文釋褐公<lb/>
車令以畿邑天降割於氓災疹旋集匪公之乳哺誰適<lb/>
慈母匪公之誨治誰適嚴師匪公之儲蓄誰適家督公<lb/>
令九載一切就理從稚得壯壯不流徙從壯得老老以<lb/>
樂死瘠改而沃雕返而鄙其民思公尸之叢祠燔豚炮<lb/>
<pb n="KR4e0201_WYG_285-21b"/>
羔嵗時不衰公神其間而魄於百原之山百原之藏其<lb/>
碣髙州守而不為其政三茅之祀其主句容令而官則<lb/>
三命是當曰眀故二千石循吏徐公與漢朱大農卓太<lb/>
傅而並者耶<lb/>
　<lb/>
　<lb/>
　<lb/>
　弇州續稿巻一百十一<lb/>
</p>
<p>
</p>
  </div>
</body>
</text>
</TEI>
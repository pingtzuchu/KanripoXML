<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三</head> <lb/>
    <p>
<pb n="KR4e0201_WYG_103-1a"/>
欽定四庫全書<lb/>
　弇州四部稿巻一百三<lb/>
　　　　　　　　　　　　明　王世貞　撰<lb/>
文部<lb/>
　銘九首<lb/>
　　顔神城碑隂銘<hi>有序</hi>
世貞不佞既已城顔神則諸父老走李先生文記之李<lb/>
先生雅善余故於文稱稍過非當不佞中丞公侍御公<lb/>
<pb n="KR4e0201_WYG_103-1b"/>
之教也與二三大夫士之謀也余惡敢雍容而坐顓之<lb/>
余不佞又惡敢雍容而顓諸父老之力以為已功諸父<lb/>
老從子弟蒿莱其畝日夜胼胝將事矣即因材於山髙<lb/>
下陂陀减省它費十之八九而寧無一二酒漿飯炊之<lb/>
費以勤諸父老二三大夫士𤓰分版築杖馬箠而人䇿<lb/>
之亦既勞止篳路藍縷以啓兹城拮据忉忉寔唯二三<lb/>
大夫士與諸父老共其何不佞之有不佞則竊復隠虞<lb/>
焉為諸父老城顔神者城之已耶將縣之也城之而前<lb/>
<pb n="KR4e0201_WYG_103-2a"/>
使者以萬計囁嚅旁喝卒靡敢動今不旋踵而告成事<lb/>
諸父老業以受賦二百里外不勝其煩附庸即百雉之<lb/>
崇易易若是規而縣之則可縣之將為若置令若丞蝟<lb/>
役毛供齕人於袵席間哉而割三邑之膏壤使其民與諸<lb/>
父老並削而弊筴大左不取也語云見已然不能見將然<lb/>
即令今决城縣利害與他日身所受本末岐異矣然未可<lb/>
箸數而舌析姑以明余志耳余不佞敢遂藉二三大夫士<lb/>
暨諸父老子弟姓名系之碑隂而傅以銘銘曰<lb/>
<pb n="KR4e0201_WYG_103-2b"/>
顔姜之山厥陽瀉鹵夾谷造天綰轂其口莱新西控淄<lb/>
益東走五民居之匪利南畝作為竒衺即山而取盜鑄<lb/>
椎埋韋跗帓首矛鈐日尋何戎不莾唯余睅目靡富靡<lb/>
榖本之不探而未是矚厲我父老以勤版築雉野罄室<lb/>
壺簞道屬唯兹父老藩屏是篤石城峩峩可以礪鏃危<lb/>
岡冠領腴泉滋腹在易有言設險守邦衛以武師周以<lb/>
崇墉遏軋亂萌毋使蔓張毋若安之薄征厚藏刃鎩鈎<lb/>
喙枉矢大槍銷為耰鋤趣而農桑比屋興讓遵彼周行<lb/>
<pb n="KR4e0201_WYG_103-3a"/>
牧臣辠言敢告職方<lb/>
　　止戈樓銘<lb/>
大名使院之後有樓翼如藏甲仗火器如干前使顔之<lb/>
曰武庫不佞蓋爽然若刺也夫武庫者漢縣官聚五兵<lb/>
所也有令司之在未央蓋歴代毋改使院何以稱焉敬<lb/>
為更而顔之曰止戈戈所止也於文止戈為武曰止戈<lb/>
取止勿動也復係以銘其辭曰<lb/>
太行之南寔為沃區臂魏指趙爰翼上都饔飱鋤耰委<lb/>
<pb n="KR4e0201_WYG_103-3b"/>
蛇襟裾唯易有言需有衣袽用除戎器以戒不虞赤堇<lb/>
之精鞴以歐胡剖列五兵利剸蛟莬欝攸司銛厥名神<lb/>
樞胡以蕆之穹閣彚起衡梗髙庋崇墉周庀包之虎皮<lb/>
倒載於戺夫既蕆只亦永寧只匣有曠鋏櫜有怨矢胡<lb/>
弗庸我竟老止此止戈為武斯義所紀毋佳毋忘請俟<lb/>
君子<lb/>
　　使院新井銘<lb/>
使院故無井晨取汲於一里外運甓者踰十人而猶不<lb/>
<pb n="KR4e0201_WYG_103-4a"/>
給余莅事之三日進群吏而詰之即無問勞役者之肩<lb/>
與踵一夕車門鐍而牙城鈴閣之間緩急何所恃哉行<lb/>
相地於帥厨之後隙艮隅而鑿之凡四十尺而得石去<lb/>
石之五尺而甘泉見初沫起若瑟俄蹙沸騰溢其洌氷<lb/>
齒可以佐茗色益茗味因為之銘以示後人其辭曰<lb/>
天之一地之六湧神瀵寫明玉汝茗汝粥汝盥汝沐蓍<lb/>
而布櫝得易九三之繇曰可用汲王明並受其福<lb/>
　　研銘<lb/>
<pb n="KR4e0201_WYG_103-4b"/>
墨實攻汝而汝自如墨動不足汝靜有餘為汝納汙汝<lb/>
既恬然為汝去垢汝亦無言夫是以能永年<lb/>
　　墨銘<lb/>
不用耶而惜汝之材闇然而不章用耶而惜汝之精的<lb/>
然而日亡汝自以為能立言汝祖快於摩頂放踵而老<lb/>
氏之徒以為竟夭其天年<lb/>
　　紙銘<lb/>
知其白守其黒為天下式猗汝之徳好汝者加汝以五<lb/>
<pb n="KR4e0201_WYG_103-5a"/>
色而汝弗良於墨噫其所謂混沌而飾者耶<lb/>
　　筆銘<lb/>
結繩而有鳥跡鳥跡熄而中山之用溢嗚呼其文有餘<lb/>
而質則否者耶靜而不能藏動而不能久者耶然猶能<lb/>
親薦紳而逺甲胄彼治天下者尚以為功之首也<lb/>
　　墨精銘<lb/>
嶧陽之材熁其流肪和以浮提作𤣥㝠霜瞠谷超超以<lb/>
繼仲將汗竹素林作千秋光<lb/>
<pb n="KR4e0201_WYG_103-5b"/>
　　洮瓊銘<lb/>
洮河之隂結緑是斧蝕墨如蠡哀音中羽帝賜益公椽<lb/>
筆以侣折節從我我實慚汝<lb/>
　誄六首<lb/>
　　建寧張府君誄<hi>有序</hi>
嘉靖戊申夏六月八日故建寧張府君卒於虞山之里<lb/>
第春秋六十有七府君國器非凡公車蚤對三為法吏<lb/>
張廷尉之不寃兩刺雄州吴河南之第一薦剡婁上除<lb/>
<pb n="KR4e0201_WYG_103-6a"/>
書垂下而竟坐非搆遂息扶揺氣色施于泉石羽儀僅<lb/>
于鄉里餘事潤屋壯心察眉豈非明哲自藏舒巻委運<lb/>
者哉在昔楊惲廢棄田彼南山始借聲伎以逃終罹怨<lb/>
望之謫而公沒齒無忮讀書自頥優游造物以永令譽<lb/>
嗚呼休哉某也齒後未獲從公之杖履公寔俯締姻好<lb/>
時申徳音約我虞山大嶺邅如未遂而今已矣嗟㝠駕<lb/>
之異驅念手蹟之在目追為誄曰<lb/>
顯允府君鼻祖自留播於虞山寔滋以稠驛驛皇祖筮<lb/>
<pb n="KR4e0201_WYG_103-6b"/>
為國僚以逮迺考樹惇靡尤是生府君天質秀特蒐於<lb/>
藝圃發羽飲的甫冠登朝外史是繹既理憲比夕若警<lb/>
愓吏所弗解士所未醳合而為一收精絀刻翕赫中璫<lb/>
亂我國綱公嬰其難詳本略芒詳之伊何元憝孔張孚<lb/>
號用厲王威斯揚略之伊何族屬孔棘渙汗用休庶慮<lb/>
斯謐初命吉守宅憂未集載命煌煌于建之陽畀建士<lb/>
女以莫不慶樹爾田禾酌爾酒漿若亡吏胥曷號於鄉<lb/>
耉老嬉遨童稚謳謡堲頑解獷滌思奉曹自訟於閭曷<lb/>
<pb n="KR4e0201_WYG_103-7a"/>
煩市朝考第書最陟明迺當胡其皦皦而逮口網愛者<lb/>
其下惡者在上誰云弗勝挽幰泣巷公之歸来拂衣悠<lb/>
哉汲瀑故巘倚檜叢臺黔鬢朱顔簫鼓循垓望為神仙<lb/>
寔聖人孩眺公之鄉儼若通徳積縠飄氛鳴珂耀色窺<lb/>
公之門麗若倫侯華榱承日峩棟雲浮登公之堂何異<lb/>
謝家玉樹挺秀芳蘭競花入公之室一榻蕭然左圖右<lb/>
書支頥其間宗黨姻姓待而舉火永無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>痍以即寧堵<lb/>
隣比左右相從無忤嵗有儉戚割以匄予疾胡弗仁乃<lb/>
<pb n="KR4e0201_WYG_103-7b"/>
嬰斯人謝玩却嗜用全厥真屏虞調息熊經鳥伸謂期<lb/>
百年而厪六旬溘焉就㝠何續其生盍云披猖而喪老<lb/>
成逺邇嗟叱州邑賛評嗚呼哀哉彭澤髙枕東山逸駕<lb/>
始績既暌後晷獨暇春遺煦日秋饒輝夜公出其餘嘲<lb/>
弄元化玉藴於櫝芝榮於戺公斂其餘貽燕孫子我申<lb/>
誄詞以備張史嗚呼哀哉<lb/>
　　故永新令陸公誄<hi>有序</hi>
嘉靖辛亥冬故永新令陸公先生卒於鄉前是陸公罷<lb/>
<pb n="KR4e0201_WYG_103-8a"/>
永新令十七嵗而卒也公世為長洲人邑居而族盖有<lb/>
太宰者貴甚力能㧞所親而陸公為諸生時自引絶不<lb/>
復霑暱已太宰事廢他株引坐累破産比比而陸公其<lb/>
族也為諸生自如久之薦於鄉第四人尋薦南省復為<lb/>
第三人賜對進士舉宏詞受校業翰林館七試皆第一<lb/>
海内亡問識不識稱陸公明經精博士家言而公意不<lb/>
懌益讀中秘書書多左氏司馬班固諸家秇文及它稗<lb/>
官齊諧獵其槩而大要乃根柢純潔亡畔誼理已當授<lb/>
<pb n="KR4e0201_WYG_103-8b"/>
官試復第一而大臣意有所不可俱出陸公出得給事<lb/>
中主試浙浙諸書生大小黜陟陸公手公距為書生三<lb/>
年爾人榮之爭相自稱比為重亡何相某宰某互鉤黨<lb/>
為奸利排善扶慝所意必達公條具劾上上善之為罷<lb/>
更置相而以體難大臣杖陸公朝堂論謫貴州驛丞貴<lb/>
瘴鄉公單騎挾册往經數載亡苦乃稍遷永新永新令<lb/>
多善政語見太史尹臺序中盖遷人由𤨏臺出又縁諫<lb/>
業自好卑易邑小不當而更日夜望量移邑亦亡敢以<lb/>
<pb n="KR4e0201_WYG_103-9a"/>
吏治望之公不也考永新令髙第状當見褒而某某時<lb/>
復用公度且中害謬曰病入貴濕侵四支伸屈曷任耶<lb/>
仕宦重適意行樂爾竟投劾免陸公為人慷慨好行義<lb/>
多施家不為官故饒為官而槖空空然則以施故事母<lb/>
孝故姊寡而貧陸公事之如母也母失明公旦夕唯所<lb/>
以娱志不得因從伎音樂公遂若好伎音樂者母捐館<lb/>
一日悉斥出之終其身不復聴云陸公為文雅叙事其<lb/>
究若夏敦商彛而不特作㚗侈組割湛湛若漙露一時<lb/>
<pb n="KR4e0201_WYG_103-9b"/>
人號能師信而乃以擬汝南太原輩甚汙妄不偶夫數<lb/>
君子剽何沈飾鹽嫫倚門而眩粧細視欲嘔者烏足辱<lb/>
陸公哉余哀其秩既不滿行文於稱顯矣非所志也叙<lb/>
而誄之辭曰<lb/>
中季渥秩天所弗榮繄惜令譽乃畀陸卿在往浮湛一<lb/>
出咸驚戰藝無堅校才類衡批鱗料鬚身躓神王罹竄<lb/>
箐棘營衛亡恙引跡淵蟠沉㡬朗暢我儀圖之山甫是<lb/>
伉巖巖吴趨日月爾私赫彼峻猷斂溢後施先民格言<lb/>
<pb n="KR4e0201_WYG_103-10a"/>
沃根啜滋稗官子家博綜靡遺文所由生生厥自然燿<lb/>
熠星漢流行嶽川銛璧成葉刺猴棘端曽是窮術洵巧<lb/>
非天彼其之子割裂繁飾謂爾毛嬙狂且粉澤公執無<lb/>
色以勝萬色大矩永標時才辟易絶口朝政衡門衎衎<lb/>
孰覩眉宇蹙然未滿垂世何長經時曷短謂蒼匪髙爽<lb/>
福殄善嗚呼哀哉予惟在吴蟬冕代作隨形俱泯一何<lb/>
遼寞銀艾其章丹鉛厥略斯物苟窺韋裳亦樂疇不終<lb/>
竟存者難名亦有黄耉為亡少稱震澤東滙揚峰北馮<lb/>
<pb n="KR4e0201_WYG_103-10b"/>
中藏鬰然陸公先生嗚呼哀哉<lb/>
　　通政司叅議張公誄<hi>有序</hi>
嵗重光作噩之畢月故通政叅議張翁捐館舍春秋七<lb/>
十有七翁諱寰字允清蘇之崑山人世有甲第聞於熙<lb/>
朝至乃考奉直公貞夷簡亮弱冠味道入蜚南宫之聲<lb/>
出敭西門之績以畿郡滿考幡然乞休天子嘉之晉鍚<lb/>
蕃庶遯肥考槃賁泉石以金緋騰雲霞於竹素優㳺大<lb/>
耋顯融令終風流所貽談者口實翁頴朗天授淵源家<lb/>
<pb n="KR4e0201_WYG_103-11a"/>
派既舉進士釋褐三典雄州咸有子恵浹於邦人稍遷<lb/>
秋官員外郎以愛行法民稱不寃居無何念奉直公髙<lb/>
年乞歸養華顛在侍嬰孺羈慕服勞寢興胡耉安昃既<lb/>
以天年奉奉直公終瘁毁立骨餘性而已居喪廬墓有<lb/>
乳燕之祥薦紳先生屬詠成什御史亷得狀異之上翁<lb/>
孝亷不報服除補故秩超通政司叅議銀臺通奏之司<lb/>
為帝喉舌紫宸秘嚴之地若接謦欬盛年宏材處之不<lb/>
疑謠諑當心精彩刺目遂用廟灾援例得賜骸歸湖山<lb/>
<pb n="KR4e0201_WYG_103-11b"/>
故盟口未寒林泉則夙心頓委尚平之微累既畢𤣥度<lb/>
之勝具獨著或扁舟苕溪霅水之社或短屐武夷匡廬<lb/>
之頂千里孤駕毋齎當時之糧門生故人為開康樂之<lb/>
徑若乃志慕竒書手追名墨薄蹏尺一魯縞齊紈醉瀋<lb/>
灕漇家至人屬舂容寂寥汎言旁酬七步未頴八又猶<lb/>
蹇足貴太冲之紙奚取相如之毫尤以多通樹道下引<lb/>
為體林宗人倫之表太丘長者之風陽和溢於眉宇春<lb/>
華粲乎齒頰足使初交頓舊後進忘新既逺㳺趣深坯<lb/>
<pb n="KR4e0201_WYG_103-12a"/>
墐殊薄陸有思光之舟水具志和之宅太嶽思御瀟湘<lb/>
動流三㳺在念有成言矣一疾委㿃遂爾長往嗚呼哀<lb/>
哉乃子某等以世貞夙奉盻睐寵之小友使操觚翰爰<lb/>
播旃素夫誄以志哀揆所由起魯圍死綏之勇汧督維<lb/>
係之戚叔持甘法仲武蚤夭故使詞客陳些太師采風<lb/>
起沈浦之慸寃回商秋而就㬉今翁乗化去留無忤終<lb/>
始備福者五不朽有三亦何哀之有哉然使盛徳就徂<lb/>
則百年猶短髙風永閟則百身曷贖鉅平峴首殊抱荆<lb/>
<pb n="KR4e0201_WYG_103-12b"/>
民之泣太傅西州尚起羊曇之慟爰狥舊典誰云不宜<lb/>
誄曰族由令滋人以賢貴有斐壯武般般其裔播遷於<lb/>
吴婁起髙第仲臬于襄叔也藩寄食徳者何伯有喆嗣<lb/>
褰帷三輔脫屣雄刺蓬蒿自若松菊就植夷猶清泌卒<lb/>
以完逝夫子挺生弗隤其聲水鑑朗悟機神洞靈射䇿<lb/>
公車苴茅連城自濟而濮益稱仁明訟獄時往謳謡互<lb/>
聆百堵甍甍衝波是馮彼莾萑蒲伏戎馮陵捷若承蜩<lb/>
有泯弗形三牧于開目刃無全瞷寗匿豪沒為公田犴<lb/>
<pb n="KR4e0201_WYG_103-13a"/>
鮮孥纍闠饒母錢守槖如滌齋厨蕭然單車就徴泣幰<lb/>
闐闐曰爽鳩氏帝用旌賢峻坂未躬白雲横目志養斯<lb/>
榮大孝匪禄扶侍以終居然嬰服溪淙寫哀林颷助<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
援琴乍弦弓旌交屬汝作納言司帝喉舌唯斗離辰莫<lb/>
喻親切終風自南讒口回穴挂冠神武上書北闕七尺<lb/>
自如百組誰縶叢桂含滋畹蘭生恱維昔謝公竟阻東<lb/>
山樂通失侯憤疾於田寧如夫子心形黙全瀑布界空<lb/>
幔亭衡烟地肺幽阻天目蟺蜒三江五湖衣帶之間鶴<lb/>
<pb n="KR4e0201_WYG_103-13b"/>
<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>華陽煜如神仙彼美司空遯於菰城皤皤黄髪三四<lb/>
老成盡謂夫子江東步兵白日未駕青山可盟把臂竹<lb/>
林飛觴蘭亭履舄所抵一坐盡傾談天膾口懸河啓粲<lb/>
季野陽秋汝南月旦後進爭輻名流忻讃雌黄既絶吹<lb/>
嘘獨擅陋彼嗣宗流思中散藹藹眉宇便便腹膓四候<lb/>
唯春九曜絶霜入羣不亂泛跡毋亢市隠岩通漁麓樵<lb/>
江莫或名之亦莫可蹤辭取師意書繇匠心㳺戲墨池<lb/>
縱横藝林元常凝思子雲湛深卒以不朽人用子箴子<lb/>
<pb n="KR4e0201_WYG_103-14a"/>
曰毋爾余暢余襟弗鑿其天孰古孰今汗竹緗縹流黄<lb/>
紈白朝披夕灑有請必獲戸競靈蛇人誇拱璧不翼而<lb/>
蜚徧我南國薈蔚窮簷䆗窱隂壁亥步所艱見子題蹟<lb/>
嗟予𦕈小龍門是登麈尾胡牀蠨蛸欲扄圖書在户蘭<lb/>
桂在庭恵而好我擕手同行焉知来者謂余後生疇昔<lb/>
之嵗余丁家禍繾綣夫子寔来唁我渥丹其顔飄鬚縒<lb/>
嫷五嶽之期唯子是拕美疢見<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>曽未改火㒒夫飭轅<lb/>
餱糧就褁瀟湘之思擲筆而化嗚呼哀哉天期既迫塵<lb/>
<pb n="KR4e0201_WYG_103-14b"/>
㳺曷藉桃源不春柏房長夜翩翩素旐轔轔靈駕露歌<lb/>
未晞巷哭人詫矯矯夫子寔超生死應迹而来乘理而<lb/>
逝銀艾其表蘿薜其裏傳子隠逸非子之始傳子名卿<lb/>
非子之止微言可述徽容莫紀𤣥心慧覺佛輪儒軌嗚<lb/>
呼哀哉<lb/>
　　禮部主事華起龍誄<hi>有序</hi>
明萬歴甲戌之夏五月故翰林院侍讀學士華公卒其<lb/>
季子禮部主客司主事叔陽字起龍以哀毁得癖疾明<lb/>
<pb n="KR4e0201_WYG_103-15a"/>
年秋九月竟終於苫次春秋甫二十有九嗚呼哀哉楊<lb/>
仲武之清才儁茂王子安之藻理秀發並以兹年而同<lb/>
厥厄何造物之戲人驟予而驟奪也起龍少負頴質風<lb/>
標鮮令為學士所鍾愛訓勵尤切雖銅盤别食寵異等<lb/>
乎道彦而青衣受檟切磨㡬於廷碩柔愛義方庶㡬並<lb/>
行不悖矣以故舞象之嵗褎然邑庠歌鹿之秋甫踰弱<lb/>
冠凡有撰述膾炙人口尋舉進士髙第拜工部都水司<lb/>
主事出視稅武林非其志也内迫晨昏烏鳥之戀外慕<lb/>
<pb n="KR4e0201_WYG_103-15b"/>
汙濁蟬蛻之趣懇疏引疾予告南歸温凊之暇縱心邃<lb/>
古模楷作者蓋卓然有成矣既告滿三載補刑部四川<lb/>
司主事委積館舍不忝懐方之職塓繕巾脂無煩鄭僑<lb/>
之對至於鈎剔奸隠祛掃宿猾雖謡諑狂響行之自如<lb/>
尋以念學士乞歸星言載馳獲伸無方之養者踰半載<lb/>
俄而學士疾亟湯藥躬調遂有刲股之舉含殮甫畢遽<lb/>
成嘔血之慟衰慈在堂二稚依膝割戀人世追蹤泉臺<lb/>
諸所未終一念畢矣夫其汪洋竹素揮霍毫翰颯若風<lb/>
<pb n="KR4e0201_WYG_103-16a"/>
鳴落若霞舒雕蟲之士往往魄奪而務在剪裁雅托冲<lb/>
淡乃其就者亦既斐然陶謝之藩旦暮可啟而又旁通<lb/>
釋典兼曉宿因臨池之染多托經藏性不嗜酒而從容<lb/>
欵宵居無雜交而慷慨傾槖至於名畫法書商彛周鼎<lb/>
揮金懸募㡬侔秘苑此子無死故未可量也子之元配<lb/>
寔余淑女圭璧表其圓方鸞鳯恊其鳴和天之不造先<lb/>
子而天帳蕙久荒墓艸載宿而余猶栖遲世途俯仰物<lb/>
變以此言哀哀可知己乃作誄曰<lb/>
<pb n="KR4e0201_WYG_103-16b"/>
天族惟殷華為國楨魯紀司馬貴而不名右師睅皤卻<lb/>
楚以情嶠寔顯晉厥宗通靈孝子絶婚嗣乃繩繩其麗<lb/>
不億以逮于明四業騖馳衿紳勃興子之先君藹藹吉<lb/>
士横經虎幄紬簡金匱處榮能割未滿思退匪爵而封<lb/>
爰政鄉遂聲華四垂門故三事晚而逍遥與物靡際其<lb/>
心則長以貽善繼子之覽揆麟祥在夢藍田嘉玉丹穴<lb/>
威鳯秀朗天植頴悟如縱累紙立掃千言闇誦公車之<lb/>
作世所摹風鷄山歌鹿龍江攄虹伯既難兄功孰與仲<lb/>
<pb n="KR4e0201_WYG_103-17a"/>
取標南宫射䇿金馬雋掩同升芳馳都下洛陽少年正<lb/>
平大雅車停縱觀紙貴傳寫降心𤣥古力絀輕冶俯仰<lb/>
時人和者寧寡厭跡水部脫囂梓鄉齋慄夔夔退而洋<lb/>
洋跌宕詞林從容藝塲靈威古文金薤琳瑯倫蹏嵇鎗<lb/>
敦夏彛商不踁而趨集子之堂長卿自娱文園養寂王<lb/>
程外嚴親命中迫寅恭秋憲神明三尺帝曰汝良改𨽻<lb/>
宗伯周氏懐方漢典屬國子始為政剔其垢積賔至若<lb/>
歸吏怖徙匿道行九夷聲流重譯陟岵興懐循陔致思<lb/>
<pb n="KR4e0201_WYG_103-17b"/>
囓指髙堂使我不怡神虎朝掛雲龍夕辭歸者及門病<lb/>
者起帷如登春臺如含醴飴既翕且躭將永天期天期<lb/>
驟迫奪我嚴父冠無晝櫛寝不夕處回生可希敢愛其<lb/>
股嘔血長號鷄骨支柱曽不踰年追軌九土子之衰慈<lb/>
早暮悲啼子之二孤或泣或嬉建禮清曹天衢甫夷素<lb/>
侯之藏南珍陸離凡子所慸一旦若遺天既奪之昔胡<lb/>
貽之嗚呼哀哉星隕珠沈蘭摧玉折鎩羽鵷雛傷蹄汗<lb/>
血密戚哀攅英㳺痛咽濬冲死孝長謙才絶人孰無悲<lb/>
<pb n="KR4e0201_WYG_103-18a"/>
悲子為烈子之遺文百有餘篇銳情魏晉旁謝及顔已<lb/>
窺厥藩惜不假年其骨雖朽其言足傳子無没眡余操<lb/>
子權英英淑女獲配君子先子而徃以身蓐螘若父乃<lb/>
舅亦且老矣仰怵天裁俯慨人理臨穴莫從纒恨桒梓<lb/>
嗚呼哀哉<lb/>
　　臨淮侯李公誄<hi>有序</hi>
萬歴甲戌秋九月都督留守諸軍領中軍府事臨淮侯<lb/>
旴山李公以疾請解機務詔許之公之冡嗣言恭方統<lb/>
<pb n="KR4e0201_WYG_103-18b"/>
熊羆不二心之士環衛左右上書請急扶侍輟直以行<lb/>
又三月而公捐館舎上為震悼罷朝賜祭者五黄腸題<lb/>
凑象廬之墓一切自尚方給造禮也公之先世恭獻王<lb/>
以長厚托肺腑武靖王以雄略長爪牙遂啟大國從祀<lb/>
髙廟鼎革之際疑跡失封中興之朝優詔光復易世載<lb/>
徳不忝惟公公孕女斗濯濯之秀負淮泗湯湯之表研<lb/>
洞韜略敦詩恱禮世廟丙申之嵗踰冠襲侯天子有事<lb/>
圜丘上皇天大號公以虎翼慮無駿奔陟降特拜蟒繡<lb/>
<pb n="KR4e0201_WYG_103-19a"/>
䮍蹄之賜先後持節册封周藩及遣祭榮吉二邸視不<lb/>
過禬自冺單成之灾賻必以禮何取宰咺之誚已事遄<lb/>
反毋淹館薪遂佐留省右軍之帥晦智杜權任真推分<lb/>
棨㦸之地凝塵湛如也竟以材武茂異推督江防戒嚴<lb/>
受脤之旦勵節絶甘之守時適有島冦流犯内甸公出<lb/>
次江滸以死誓衆餘皇蔽空視一麾而進止組練曜日<lb/>
唯余馬之所嚮蒼兕呼而妖氛息素車退而怒濤斂水<lb/>
奏鯨鯢之戢陸鮮鳴吠之警尋有詔入領左軍都督府<lb/>
<pb n="KR4e0201_WYG_103-19b"/>
河内陳借冦之辭美稷𢎞待期之信還理所任遷佐督<lb/>
留守諸軍璽書褒美優贈三世比於周宣之召虎諸邦<lb/>
艷之俄度支弗繼士用流言披猖脫巾倉卒倒刃公佐<lb/>
其長以柔道宛解徐置諸理祭彤著勣獨蒙逗留之徴<lb/>
汧督完危弗寛貿首之妬甫爾解綬尋蒙賜環進領左<lb/>
軍再被江寄進平蠻將軍為全楚大帥勃盧谿子之銳<lb/>
咸縛長繩髽首卉服之頑爭謡短韻行商樂乎野次遺<lb/>
秉安于栖畝入長東樞出總漕政公銳思善後詳不盡<lb/>
<pb n="KR4e0201_WYG_103-20a"/>
力所上五議朝議是馮吴會之飛艘相尾毎先告期敖<lb/>
倉之積粟如山更憂陳積夫蕭相轉餉特表元勛車侯<lb/>
富民乃昭至意而公以微文見詆還佐其府俄而漕功<lb/>
就白人主偉其事而嘉其不伐改統中樞督留守諸軍<lb/>
事陪京大小庶務悉以委之竹馬遵滸衮衣在洛太尉<lb/>
之節甫入臨淮之令尚新天子以六軍大帥貴在得人<lb/>
元戎啟行温詔敦促公念母太夫人老不能奉板輿而<lb/>
北上書力辭至再始拜俞㫖原廟之衣冠出游誰為執<lb/>
<pb n="KR4e0201_WYG_103-20b"/>
御光烈之紒帛猶在時當䕶存公以宿將之隆受祠官<lb/>
之托厥意深矣温清之美芥視三公菽水之調甘踰五<lb/>
鼎天子雖難公之情而弗釋其用竟伸留守前命七萃<lb/>
三翼之輩精采頓新長干大桁之間讙呼載道公簡易<lb/>
持已含博為政雖鍚難老猶歌来暮而天不憗遺一疾<lb/>
告薨春秋甫滿六十雖未登上夀而享國三十有九年<lb/>
三聘諸王兩佐南北樞四長其府一帥全楚握漕務佐<lb/>
留守再督江防一總禁兵未拜諸徹侯功臣艱大之任<lb/>
<pb n="KR4e0201_WYG_103-21a"/>
靡弗綰南北要害之地靡弗歴璽書符印節鉞之頒無<lb/>
虛嵗尚方金綺楮幣珎鮮之貺無虚月言恭孝隆繼述<lb/>
材備文武昔師望表海伋將虎賁平陽入相窋直禁籞<lb/>
代興之李何以異兹顯則綸綍幽惟金石足以照耀東<lb/>
第黼衮千古尤欲累生時之徳行注送往之旒旍爰以<lb/>
不朽屬之儒生爰紀榮哀托之客卿敬為誄曰<lb/>
漢有飛將唐推藥師奕世靈武昭聲鼎旂赫赫髙皇托<lb/>
肺隴西以啟岐陽四張天威平<graphic n="KR2842" url="https://raw.githubusercontent.com/kanripo/KR-Gaiji/master/images/KR2842.png" mimeType="image/png"/>二庭横絶焉支手摲<lb/>
<pb n="KR4e0201_WYG_103-21b"/>
休屠血我留犂迺開大邦及嗣而微元康求舊鍚金公<lb/>
乘至我文侯爰七其命七命伊何匪虢匪鄭淑旂綏章<lb/>
勇爵鞶鏡三藩之禮侯始為政風談晻靄周還慎靚赫<lb/>
彼留京王業所馮我侯戾止如雷如霆樓船在江練凱<lb/>
自鳴蠢兹島夷愓息奔崩儲胥不驚以翼孝陵弗逞悍<lb/>
士仇我司計三事大夫首䑕匿辟侯曰毋爾汝育汝事<lb/>
國有三尺汝毋自厲攅鋒浴氷抽矢叢蝟片言立解削<lb/>
彼豪懻躨跜層關頼爾即安如何壬夫揺之筆端闔門<lb/>
<pb n="KR4e0201_WYG_103-22a"/>
養重閉閤謝諐玉節金符以靖楚藩紓爾戎韜撻彼荆<lb/>
蠻侏鴃興歈魋編請冠雧雧六軍寄命於漕帝睠中顧<lb/>
曰吭脊腰拊循其師以爭風濤為雪千廂如雲萬艘輸<lb/>
無後期士鮮告勞鄼既肩庸滉乃愧驕鍾山龍蟠石城<lb/>
虎峙永奠南極上公所理惟侯再命斧鉞弓矢車熊大<lb/>
桁竹馬江汜肅肅徒御粲粲門子介胄徴文棨㦸象禮<lb/>
三十九載珥貂垂瑜如履室堂中權左樞如鴻北南天<lb/>
京舊都檿絲螭文燭銀䮍模貝帶鵕翿朱櫜㒒姑賜無<lb/>
<pb n="KR4e0201_WYG_103-22b"/>
虚月庫不絶書棟橈示㐫河魁告變喆嗣祈天星信飛<lb/>
傳百身曷贖一往奚戀陋彼荀視毋煩史諫傾都雪涕<lb/>
中朝流唁訃音上聞怵我聖皇蜜印朱芾栢槨黄膓鼎<lb/>
烹以享悉從尚方介士輕車歸侯於藏易名之典以俟<lb/>
太常元勲肇國紛莫可紀金貂網蝥旅葵生圮侯興繼<lb/>
絶令聞遐邇有子而賢世濟厥美曹社之木其橋覆梓<lb/>
俯仰遺徳侯誰在矣嗚呼哀哉<lb/>
　　孝豐吴宜人誄<hi>有序</hi>
<pb n="KR4e0201_WYG_103-23a"/>
古誄賛歌頌少著於閨第之懿者言婦徳不外見也乃<lb/>
若純動誠格自掩彌布淑教所施溢於閭右貽厥孫枝<lb/>
此何以例焉王子曰予讀吴太宜人傳而志之太宜人<lb/>
事其姑謹姑病再刲肉作糜進病良已即秘之弗復語<lb/>
於人相南山大夫起家甲州郡而好施予鄉之無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者<lb/>
凍者骨暴野者川無厲道無塗疫無胥棄翳大夫是頌<lb/>
有丈夫子二伯佐亷訪仲叅政行省率其教所莅有聲<lb/>
實諸孫維嶽以文學位郎署少者朗秀林立盛哉敬為<lb/>
<pb n="KR4e0201_WYG_103-23b"/>
紀之其詞曰<lb/>
濯濯宜人佩芬結英夙習婉娩内閑未章作嬪於吴吴<lb/>
宗之慶爰相夫子配發厥祥<hi>一</hi>伊何早遘離孽於姑我<lb/>
姑未遑曷恤其膚矢神自刲載告迺俞迄以終考左右<lb/>
服扶<hi>二</hi>夫子克寄閫政是齊逯逯千指曷聞嗃嘻嵗時<lb/>
烝甞潔鮮殷肥體絶阿錫首靡華笄<hi>三</hi>以儉成豐以豐<lb/>
侈予左粥右纊以待鰥寡亡暴中野亡暍行旅豈曰季<lb/>
從豈曰姊舅<hi>四</hi>凡我吉民䖍祝吴宗惟吴之豐我生曷<lb/>
<pb n="KR4e0201_WYG_103-24a"/>
恫赫赫南山是采是馮匪著閨袵實啓家邦<hi>五</hi>伯服憲<lb/>
紀敉輯嶺粤周道中否弗咎其轍仲司考功如鑑斯别<lb/>
並恊肥遯以貽象徳<hi>六</hi>南山不騫咸澤儷肩榮芝產秀<lb/>
謂期億年忽是中涸人理曷延環邑陫側宗姻洏漣<hi>七</hi>
仙姿不春玉魄長夜忘憂悴堂合歡委榭繐帳風捲粧<lb/>
臺霜卸月支罷香疇返靈駕<hi>八</hi>姑謂令婦子曰聖毋四<lb/>
徳咸懋諸福萃與豈無刁瞷氓蟊財虜亦有姬姜女則<lb/>
奚姱<hi>九</hi>徳曜可字公父嗣賢𤣥霜屢易徽音邈綿我因<lb/>
<pb n="KR4e0201_WYG_103-24b"/>
聞孫敬圖不刋敢托彤管播之素旃<hi>十</hi>
　哀辭二首<lb/>
　　哀岳義士君寵辭<hi>有序</hi>
明嘉靖三十又六載大司馬臣論言江淮帥臣言偏將<lb/>
軍沃田與倭冦戰不利圽千夫長岳君寵免胄搏賊以<lb/>
馬死之下御史覈如奏臣論昧死言君寵故暴從田間<lb/>
應詔一旦捐棄性命報塞大恩宜録贈如例詔曰可其<lb/>
贈君寵千戸予一子官官如君寵先是江淮帥臣檄青<lb/>
<pb n="KR4e0201_WYG_103-25a"/>
州兵備使者王世貞募卒三千人使者募三千人異軍<lb/>
蒼頭特起君寵屬推擇為長當行使者觴而命之既受<lb/>
觴跽曰不侫不手膾大酋肝吾擲吾頭而報使者壯之<lb/>
居無何竟以死報嗟夫君寵所謂草莾食力之臣也捐<lb/>
妻子嬰鋒刃胡為乎哉且使者業已蚤貴獵金紫日費<lb/>
縣官廩百倍若矣從諸輦上先生談說治亂不亦翹然<lb/>
鬚鬢男子哉然而坐視冦披猖未有救也使者碌碌磬<lb/>
折以無當也即飽死何以見君寵地下為君寵指屈兵<lb/>
<pb n="KR4e0201_WYG_103-25b"/>
興天子後先推轂將帥即坐逗留徴數矣未聞有以馬<lb/>
革裹屍者抑何餒悖失䇿也是不幸而不得君寵死又<lb/>
君寵之鄉中人好勇尚氣固其俗然諸為奸借軀報讐<lb/>
亡命種種法死者私闘死者其人技能自視豈盡君寵<lb/>
下哉然而授餘肉犬彘不食也於乎君寵得死矣使者<lb/>
敬為楚語一章下神而怡之辭曰<lb/>
鼉鼓發兮殷殷鳴鸞刀兮血膋陳靈之降兮亡期將吴<lb/>
會兮與余仇駕虹車兮曵彗旂左駙豹兮右驂螭手余<lb/>
<pb n="KR4e0201_WYG_103-26a"/>
元兮抉余膓渇滄溟兮肉鯢鰉將告成兮東沂江冥冥<lb/>
兮翼靈飛憤而往兮懽来旋群殤從兮為厲先蕩横祲<lb/>
兮瀵齊田靈逍遥兮以長年<lb/>
　　哀趙節婦辭<hi>有序</hi>
明嘉靖三十又六載安丘父老言張氏女死事張故書<lb/>
生趙東周婦歸亡何趙生坐羸疾困且殆張日夜不解<lb/>
髻奉湯藥浣中裙厠牏指盡瘃顧謂趙生即不令若獨<lb/>
死趙生死張大號泣三日漿水不入口以間趙自縊衆<lb/>
<pb n="KR4e0201_WYG_103-26b"/>
覺解不死已再縊再覺解不死張度亡奈謬為守者謝<lb/>
姨輩勞苦生肉冷矣亡及矣吾寧不愛雀䑕之息為姨<lb/>
輩憂三月而守者信之少懈怠夜起更衣縊棺側解之<lb/>
係絶矣分巡使者王世貞異其事下青州守守下安丘<lb/>
令徴諸博士弟子偕父老言張氏故書生趙東周婦為<lb/>
東周死具如前狀宜旌使者為上御史奏未報則以一<lb/>
少牢祀趙烈婦於乎齊俗侈任俠好相雄長以利固爾<lb/>
無鹽氏之賈衒史覈女之烏合志傳苟賞以為明智僅<lb/>
<pb n="KR4e0201_WYG_103-27a"/>
二千餘年而烈婦始大洗之快哉雖然今皇帝風勵誼<lb/>
行化浹既世矣而以使者所目覩委節捐脰之事往往<lb/>
不在詩書而在甲胄又其甚迺不在弧矢而在帷幨也<lb/>
可慨也使者愧為男子矣于是敬為楚語一章下神而<lb/>
虞之其辭曰<lb/>
蕙羞蒸兮葯房汎霞膏兮薦天觴脩眸兮瑜璫靈將假<lb/>
兮中彷徨悵獨御兮亡懽赬幽姿兮不可干昭昭兮啓<lb/>
明將薄鑒兮予微誠靈肅肅兮雙袂偕子仇兮来而逝<lb/>
<pb n="KR4e0201_WYG_103-27b"/>
轅連栢兮輗扶荔驂和鸞兮朝上帝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百三<lb/>
</p>
<p>
</p>
  </div>
</body>
</text>
</TEI>
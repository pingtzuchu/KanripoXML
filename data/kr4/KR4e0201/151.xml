<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百五十一</head> <lb/>
    <p>
<pb n="KR4e0201_WYG_151-1a"/>
欽定四庫全書<lb/>
　弇州四部稿巻一百五十一<lb/>
　　　　　　　　　　　　明　王世貞　撰<lb/>
説部<lb/>
　　藝苑巵言<lb/>
自三代而後人主文章之羙無過於漢武帝魏文帝者<lb/>
其次則漢文宣光武明肅魏髙貴鄉公晉簡文劉宋文<lb/>
帝孝武明帝元魏孝文孝靜梁武簡文元帝陳後主隋<lb/>
<pb n="KR4e0201_WYG_151-1b"/>
煬帝唐文皇明皇徳宗文宗南唐元宗後主蜀王主衍<lb/>
孟主㫤宋徽髙孝凡二十九主而著作之盛則無如蕭<lb/>
梁父子髙祖著孝經周易樂社毛詩春秋中庸尚書孔<lb/>
老義疏正言荅問二百巻湼槃大品淨名三慧等經義<lb/>
復數百巻通史六百巻文集百二十巻金海三十巻三<lb/>
禮斷疑一千巻昭明太子文集二十巻撰古今典誥文<lb/>
言為正序十巻五言詩之善者為文章英華二十巻文<lb/>
選三十巻簡文帝昭明太子傳五巻諸王傳三十巻禮<lb/>
<pb n="KR4e0201_WYG_151-2a"/>
大義二十巻老莊義各二巻長春義記一百巻法寶連<lb/>
璧三百巻易簡五十巻詩文集一百巻雜著光明符等<lb/>
書五十九巻元帝孝徳忠臣傳各三十巻丹陽尹傳十<lb/>
巻註漢書一百十五巻易講疏十巻内典愽要一百巻<lb/>
連山三十巻洞林三巻玉韜金樓子補闕子各十卷老<lb/>
子講疏四巻全徳懷舊志各一巻荆南志江州記職貢<lb/>
圖古今同姓録各一巻筮經十二巻式賛三巻文集五<lb/>
十巻昭明才不足而識有餘簡文才有餘而識不足武<lb/>
<pb n="KR4e0201_WYG_151-2b"/>
元二主才識小不逮而學勝之人則昭明羙矣<lb/>
自古文章於人主未必遇遇者政不必佳耳獨司馬相<lb/>
如於漢武帝奏子虛賦不謂其今人至歎曰朕獨不得<lb/>
此人同時哉奏大人賦則大悦飄飄有凌雲之氣似㳺<lb/>
天地間既死索其遺篇得封禪書覽而異之此是千古<lb/>
君臣相遇令傅粉大家讀之且不能句矣下此則隋煬<lb/>
恨空梁於道衡梁武絀徴事於孝標李珠崖至屏白香<lb/>
山詩不見曰見便當愛之僧䖍掘筆明遠累辭於乎忌<lb/>
<pb n="KR4e0201_WYG_151-3a"/>
則忌矣後世覔一解忌人了不可得<lb/>
孝成帝翫弄衆書善揚子雲出入㳺獵子雲乗從又以<lb/>
桓君山藏書多待詔門下時人語曰玩揚子雲之篇樂<lb/>
於居千石之官挾桓君山之書富於積猗頓之財<lb/>
王充有云韓非之書傳在秦廷始皇歎不得與此人同<lb/>
時陸賈新語奏一篇髙祖稱善左右呼萬嵗王莾時郎<lb/>
吏上奏劉子駿章尤羙因至大用永平中神雀羣集孝<lb/>
明詔上爵頌百官文皆比瓦石惟班固賈逵傅毅楊終<lb/>
<pb n="KR4e0201_WYG_151-3b"/>
侯諷五頌若金玉孝明覽而異焉當時人主自曉文藝<lb/>
作主試令人躍然<lb/>
孝成讀尚書百篇博士莫曉徴天下能為尚書者東海<lb/>
張霸通左氏春秋以左氏訓義解尚書百二篇上覆案<lb/>
祕書無一應者吏當霸辜大不謹帝竒其才赦其辜亦<lb/>
不廢其經楊子山為郡上計吏見三府為哀牢傳不能<lb/>
成篇歸郡重作上孝明竒之徴在蘭臺然則永樂中之<lb/>
罪朱季支嘉靖中之罪林希元𢎞治中之罪薦董文玉<lb/>
<pb n="KR4e0201_WYG_151-4a"/>
者似亦未盡右文之意也<lb/>
梁武帝令謝吏部景滌與王侍中暕即席為詩荅贈善<lb/>
之仍使復作復合旨乃賜詩曰䨇文即後進二少實名<lb/>
家豈伊止棟隆信乃俱聲華又於九日朝宴獨命蕭景<lb/>
陽曰今雲物甚羙卿得不斐然乃賦詩詩成又䧏旨曰<lb/>
可謂才子<lb/>
陳後主在東宮集官僚宴咏學士張譏在坐時新造玉<lb/>
柄麈尾成後主親執之曰當今雖復多士如林堪執此<lb/>
<pb n="KR4e0201_WYG_151-4b"/>
者獨譏耳即手授之仍令於溫文殿講莊老髙宗臨聼<lb/>
賜御所服衣一襲<lb/>
魏孝靜人日登雲龍門崔悛侍宴又勑其子瞻令近御<lb/>
坐亦有應詔詩帝問邢邵曰此詩何如其父邢曰悛愽<lb/>
雅𢎞麗瞻氣調清新竝詩人之冠燕罷共嗟賞之咸曰<lb/>
今日之讌并為崔瞻父子<lb/>
煬帝為諸王時毎有文什輙令柳䛒藻潤學士百餘䛒<lb/>
為之冠既即位彌見幸重與諸葛頴等離宫曲殿狎宴<lb/>
<pb n="KR4e0201_WYG_151-5a"/>
清㳺靡不在坐猶念昏夜銅龍易乖爰命偃師之流為<lb/>
木偶效䛒面目施以機械使能坐起續對酣飲徃徃丙<lb/>
夜事雖不經可謂寵異矣<lb/>
燕公大雅稱三兄第一萬廻聖僧呼詹事才子外議似<lb/>
不專宋獨應制爭標徃徃擅塲如昆明夜珠入上官之<lb/>
選龍池錦袍奪東方之氣聲華艷羡遂無其偶延清詩<lb/>
達如此直得一横死耳又有武平一者以正月八日立<lb/>
春綵花應制詩成中宗手勑批云平一年雖最少文甚<lb/>
<pb n="KR4e0201_WYG_151-5b"/>
警新悦紅蕋之先開訝黄鸎之未囀循環吟咀賞歎兼<lb/>
懐今更賜花一枝以彰其羙所賜學士花並挿後復以<lb/>
謔詞賜酒一杯當時歎羡讀中宗紀令人懣懣氣塞惟<lb/>
於詩道似有小助至離宫列席領略佳候使才士操觚<lb/>
次第稱賞亦是人主快事為詞林佳話<lb/>
開元帝性既豪麗復工詞墨故於宰相拜上岳牧出鎮<lb/>
徃徃親御宸章普令和贈為一時盛事四明狂客以庶<lb/>
僚投老得之尤足佳絶青蓮起自布素入為供奉龍舟<lb/>
<pb n="KR4e0201_WYG_151-6a"/>
移饌獸錦奪袍見於杜詩及他傳竒所載天子調羮宫<lb/>
妃捧硯晩雖淪落亦自可兒<lb/>
柳誠懸淚痕之詠與虞永興調憨詩絶相類不唯見人<lb/>
主親狎詞臣邇時祕密亦所不避<lb/>
唐時伶官伎女所歌多採名人五七言絶句亦有自長<lb/>
篇摘者如開篋淚沾臆見君前日書夜臺猶寂寞疑是<lb/>
子雲居之類是也王昌齡王渙之髙適㣲服酒樓諸名<lb/>
伎歌者咸是其詩因而歡飲竟日大歴中賣一女子姿<lb/>
<pb n="KR4e0201_WYG_151-6b"/>
首如常而索價至數十萬云此女子誦得白學士長恨<lb/>
歌安可牽他比李嶠汾水之作歌之明皇至為泫然曰<lb/>
李嶠真才子又宣宗因見伶官歌白楊柳枝詞永豐坊<lb/>
裏千條柳趣令取永豐柳兩株栽之禁中元稹連昌宮<lb/>
等辭凡百餘章宫人咸歌之且呼為元才子李賀樂府<lb/>
數十首流傳管絃又李益與賀齊名毎一篇出輒以重<lb/>
賂購之入樂府稱為二李嗚呼彼伶工女子者今安在<lb/>
乎哉<lb/>
<pb n="KR4e0201_WYG_151-7a"/>
宋王岐公珪為學士嘗月夜上召入禁中對設一搨賜<lb/>
坐王謝不敢上曰所以夜相命者正欲略去苛禮領略<lb/>
風月耳既宴水陸奇珍僊韶霓羽酒行無筭左右姬嬪<lb/>
悉以領巾紈扇索詩王一一為之咸以珠花一枝潤筆<lb/>
衣袖皆滿五夜乃令以金蓮歸院翌日都下盛傳天子<lb/>
請客宣政以還京攸王李諧謔唱和寵燄一時徳夀重<lb/>
華史衛公吳郡王曾覿張崘亦復接踵然皆亡國之徵<lb/>
或是偏安逸豫不足多載明興髙帝創自馬上亦復優<lb/>
<pb n="KR4e0201_WYG_151-7b"/>
禮儒碩至親調甘露漿及御撰醉學士歌賜金華宋承<lb/>
㫖濓宣宗與蹇夏三揚㳺萬嵗山少保黄淮時以致仕<lb/>
趨朝謝恩特令從讌仍賜肩輿賡歌賛詠為一時盛事<lb/>
有光前古<lb/>
梁時使臣至吐谷渾見牀頭數巻乃劉孝標集天后朝<lb/>
日本西番重用金寳購張鷟文大厯中新羅國上書請<lb/>
以蕭夫子頴士為師元和中雞林賈人鬻元白詩云東<lb/>
國宰相以百金易一篇偽者輙能辨元豐中契丹使人<lb/>
<pb n="KR4e0201_WYG_151-8a"/>
俱能誦蘓子瞻文洪武中日本安南俱上章以金幣乞<lb/>
宋景濓碑文嘉靖初朝鮮國上言願頒示關西吕某馬<lb/>
某文以為式所謂一解不如一解<lb/>
王方慶髙曾二十八祖俱擅臨池劉孝綽羣從七十餘<lb/>
人咸工掞藻盛哉孝綽有三妹適王叔英張嵊徐悱有<lb/>
文學悱妻尤清㧞王元禮與諸兒論家集云史稱安平<lb/>
崔氏及汝南應氏並累世有文才所以范蔚宗稱世擅<lb/>
雕龍然不過兩三世耳非有七葉之中名徳重光爵<lb/>
<pb n="KR4e0201_WYG_151-8b"/>
位相繼如吾世者也彼梁鄧金張貂綿蟬聨者何足<lb/>
道哉<lb/>
何憲等諸學士於王仲寳第𨽻事賭巾箱几案雜服飾<lb/>
人人各一兩物陸彦深後成𨽻出人表一時奪去憲又<lb/>
於仲寳𨽻事獨勝仲寳賞以五花簟白團扇意殊自得<lb/>
王摛後至操筆便成事既奥博辭亦華美衆皆擊賞摛<lb/>
乃命左右抽簟手自掣扇登車而去憲之犯對便是後<lb/>
來東方虬然亦一時佳事<lb/>
<pb n="KR4e0201_WYG_151-9a"/>
袁彦伯伏𤣥度在桓公府俱有文名孝武當大㑹伏預<lb/>
坐還下車先呼子系之曰百人髙㑹天子先問伏滔在<lb/>
否為人作父定何如府中呼為袁伏然袁恒恥之每歎<lb/>
曰公之厚恩未優國士而與伏滔比肩何辱如之魏收<lb/>
從叔季景有才學名位在收前頓丘李庶謂曰霸朝便<lb/>
有二魏收對曰以從叔見比便是耶輸之比卿耶輸者<lb/>
庶癡叔也<lb/>
淮南鴻寶謂挾風霜之氣興公天台云有金石之聲呉<lb/>
<pb n="KR4e0201_WYG_151-9b"/>
邁逺嘗語人吾詩可謂汝詩父毎於得意語擲地呼曹<lb/>
子建何足道哉杜必簡死謂沈武吾在久壓公等又云<lb/>
吾文可使屈宋作衙官王融謂劉孝綽曰天下文章若<lb/>
無我當歸阿士丘陵鞠見人談沈約文進曰何如我未<lb/>
進時近代桒民懌見丘相公問天下文人誰髙者曰惟<lb/>
桒悦最髙其次祝允明其次羅玘耳文人矜誇自古而<lb/>
然便是氣習<lb/>
崔信明楓落呉江冷以它句不稱投地崔顥十五嫁王<lb/>
<pb n="KR4e0201_WYG_151-10a"/>
昌得小兒無禮之呵世固有好面折人者楊君謙毎以<lb/>
文示人其人曰佳即掩巻曰何處佳其人卒不能答便<lb/>
去不復别蔡九逵毎對人罵杜家小兒王允寜一日謂<lb/>
余曰趙刑部某治狀何如余曰循吏也甚慕公詩且苦<lb/>
吟王大笑曰循吏可作詩何可便作又謂余曰見王某<lb/>
詩否曰見之又曰曾示我一册吾欲與評之渠意不受<lb/>
評渠欲吾延譽令吾無可譽<lb/>
李于鱗守順徳時有胡提學者過之其人蜀人也于鱗<lb/>
<pb n="KR4e0201_WYG_151-10b"/>
徃訪方掇茶次漫問之曰楊升菴健飯否胡忽云升菴<lb/>
錦心繡腸不若陳白沙鳶飛魚躍也于鱗拂衣去口咄<lb/>
咄不絶後按察關中過許中丞宗魯許問今天下名能<lb/>
詩何人于鱗云唯王某謂余也其次為宗臣子相時子<lb/>
相為考功郎許請子相詩觀之于鱗忽勃然曰夜來火<lb/>
燒却許面赤而已<lb/>
李昌符婢僕詩五十韻路敬延稚子詩一百韻皆可鄙<lb/>
笑者然曲盡形容頗見才致昌符至以取上第而敬延<lb/>
<pb n="KR4e0201_WYG_151-11a"/>
觸怒沈河而死幸不幸乃如此要之死者可用為戒<lb/>
寶月盗東陽柴廓之什其子幾成搆訟延清愛劉希夷<lb/>
之詠遂至殺人魏收邢邵交罵為任昉沈約之賊楊衡<lb/>
行卷為人竊以進取至生剥少陵撏撦義山今世何李<lb/>
亦遂體無完膚可供一笑<lb/>
巧遲拙速摛辭與用兵故絶不同語曰枚臯拙速相如<lb/>
工遲又曰工而速者唯士簡一人士簡張率也第一時<lb/>
賞譽之稱耳皇甫氏乃以入談何也時又有蘭陵蕭文<lb/>
<pb n="KR4e0201_WYG_151-11b"/>
琰呉興丘令楷一撃銅鉢響㓕而詩成唐溫飛卿八义<lb/>
手而成八韻小賦俱不足言盖有工而速者如淮南王<lb/>
禰正平陳思王王子安李太白之流差足倫耳然鸚鵡<lb/>
一揮子虛百日煑豆七步三都十年不妨兼羙<lb/>
文通裂錦還筆入夢以來便無佳句人謂才盡鮑照亦<lb/>
謂才盡殆非也昔人夜聞歌渭城甚佳質明跡之乃一<lb/>
小民傭酒館者損百緡予使鬻酒久之不復能歌渭城<lb/>
矣近一江右貴人彊仕之始詩頗清淡既涉貴顯雖篇<lb/>
<pb n="KR4e0201_WYG_151-12a"/>
什日繁而惡道坌出人恠其故予曰此不能歌渭城也<lb/>
或曰鮑是避禍令拙耳<lb/>
謝安石見阮光禄白馬論不即解重相咨盡阮歎曰非<lb/>
唯能言人不可得正索解人亦不可得杜公有云文章<lb/>
千古事得失寸心知亦謂此耳夫劌鉥心腑指摘造化<lb/>
如探大海出珊瑚柰何令逐臭吠聲之士輕讀之也至<lb/>
於有羙必賞如響之應連城隱璞卞生動容流水離絃<lb/>
鍾子拊心古人所以重知己而薄感恩夫豈欺我<lb/>
<pb n="KR4e0201_WYG_151-12b"/>
謝靈運移籍㑹稽脩營别業傍山帶江盡幽居之羙每<lb/>
一詩至都貴賤莫不競寫宿昔之間士庶皆徧梁世南<lb/>
則劉孝綽北則邢子才雕蟲之羙獨步一時毎一文出<lb/>
京師為之紙貴讀誦俄遍逺近靈運尤吾所賞惜其不<lb/>
終所謂東山志立當與天下推之豈唯鼻祖<lb/>
毎歎稽生琴夏侯色令千古他人覽之猶為不堪况其<lb/>
身乎與陶徴士自祭預輓皆超脱人累黙契禪宗徳蘊<lb/>
空解證無生忍者陶云但恨在生時飲酒未得足此非<lb/>
<pb n="KR4e0201_WYG_151-13a"/>
牽障語第乗謔云耳孔文舉生存何所慮長寢萬事畢<lb/>
歐陽堅石窮達有定分慷慨復何歎石季倫天下殺英<lb/>
雄卿亦何為爾潘安仁俊士填溝壑餘波來及人謝靈<lb/>
運邂逅竟幾何脩短非所愍符朗㝠心乗和暢未覺有<lb/>
終始元真興何以明是節將解七尺身皆能驅使大雅<lb/>
以豁至怖便未真得猶足過人若乃息夫絶命於𤣥雲<lb/>
蔚宗推醜於一丘可謂利口則吾誰欺<lb/>
左太冲謝靈運邢子才篇賦一出能令紙貴王元長徐<lb/>
<pb n="KR4e0201_WYG_151-13b"/>
孝穆薛道衡朝所吟諷夕傳遐方雞林購白學士什至<lb/>
值百金蜀僰獲梅都官詩繡之法錦而子雲寂寞𤣥亭<lb/>
元亮徘徊東籬子羙躑躅浣花昌齡零落窮障寄食人<lb/>
手共衣酒家工部云名豈文章著悲哉乎其自解也令<lb/>
數百嵗後有人無所復虞第作者不賞賞者不作以此<lb/>
恨恨耳<lb/>
雲溪友議稱章仇劍南為陳拾遺雪獄髙適侍御為王<lb/>
江寜申冤此事殊快人足立藝林一幟但不見正史及<lb/>
<pb n="KR4e0201_WYG_151-14a"/>
他書耳<lb/>
古人云詩能窮人究其質情誠有合者今夫貧老愁病<lb/>
流竄滯留人所不謂佳者也然而入詩則佳富貴榮顯<lb/>
人所謂佳者也然而入詩則不佳是一合也泄造化之<lb/>
祕則真宰黙讎擅人羣之譽則衆心未厭故呻佔椎琢<lb/>
幾於伐性之斧豪吟縱揮自傅爰書之竹矛刃起於兎<lb/>
鋒羅網布於鴈池是二合也循覽往匠良少完終為之<lb/>
愴然以慨肅然以恐曩與同人戲為文章九命一曰貧<lb/>
<pb n="KR4e0201_WYG_151-14b"/>
困二曰嫌忌三曰玷缺四曰偃蹇五曰流竄六曰刑辱<lb/>
七曰夭折八曰無終九曰無後<lb/>
一貧困顔淵簞食瓢飲原思藜藿不糝子夏衣若懸鶉<lb/>
列子不足嫁衛莊周貸粟監河枯魚自擬黔婁被不覆<lb/>
形東方朔苦饑欲死願比侏儒司馬相如家徒壁立典<lb/>
鷫鸘陽昌家傭酒太史公無賂贖罪乃至就腐匡衡為<lb/>
人傭書東郭先生履行雪中足指盡露王章病無被卧<lb/>
牛衣中王充㳺市肆閲所賣書范史雲釡中生塵第五<lb/>
<pb n="KR4e0201_WYG_151-15a"/>
頡無田宅寄上靈臺中或十日不炊郭林宗以衣一幅<lb/>
障出入入則䕶前出則掩後孫晨有藁一束暮卧旦巻<lb/>
呉瑾傭作讀書趙壹言文籍雖滿腹不如一囊錢束晳<lb/>
債家相敦乞貸無處王尼食車牛竟餓死董京殘絮覆<lb/>
體乞匄於市夏統採梠求食郤詵養雞種蒜以給治䘮<lb/>
陶濳驅饑乞食思效㝠報應璩屠蘇發徹機㯓見謀昋<lb/>
道元與天公牋言布衣麤短申脚足出攣捲脊露張融<lb/>
寄居一小船放岸上虞龢遇雨舒被覆書身乃大濕王<lb/>
<pb n="KR4e0201_WYG_151-15b"/>
智深嘗五日不得食掘莞根食之劉峻家有悍室轗軻<lb/>
憔悴裴子野借官地二畝蓋茅屋數間盧叟毎作一布<lb/>
囊至貴家飲噉後餘肉餅付螟蛉杜甫浣花蠶月乞人<lb/>
一絲兩絲鄭䖍履穿四明雪饑拾山隂橡蘇源明爇薪<lb/>
照字垢衣生蘚陽城屑榆作粥不干隣里賈島歎鬢絲<lb/>
如雪不堪織衣孟郊苦寒恨敲石無火盧仝長鬚赤脚<lb/>
灌園自資周朴寄食僧居不能娶婦國朝如聶大年唐<lb/>
寅輩咸旅食廛居不堪其憂邇來謝客餬口四方俞子<lb/>
<pb n="KR4e0201_WYG_151-16a"/>
抱影寒廬盧生無立錐之地以死余甞有詩貽謝云隱<lb/>
士代失職達者慚其故<lb/>
二嫌忌屈原見忌上官孫臏見忌龎涓韓非見忌李斯<lb/>
莊周見忌惠子荀卿見忌春申賈誼見忌綘灌董仲舒<lb/>
見忌公孫蔡邕見忌王允邊讓孔融楊脩見忌魏武曹<lb/>
植見忌文帝虞翻見忌孫權張華見忌荀朂陸機見忌<lb/>
盧志謝混見忌宋祖劉峻見忌梁髙薛道衡王胄見忌<lb/>
隋煬柳䛒見忌諸葛頴張九齡李邕蕭頴士見忌李林<lb/>
<pb n="KR4e0201_WYG_151-16b"/>
甫顔真卿見忌元載武元衡見忌王叔文韓愈見忌李<lb/>
逢吉李徳裕見忌李宗閔白居易見忌李徳裕溫庭筠<lb/>
李商隱見忌令狐綯韓偓見忌崔𦙍楊億見忌丁謂蘇<lb/>
軾見忌舒亶李定石介見忌夏竦或以材髙畏逼或以<lb/>
詞藻慚工大則斧質小猶貝錦近代如李獻吉薛君采<lb/>
輩亦遭讒沮不可悉徴<lb/>
三玷缺顔光禄家訓云自古文人多䧟輕薄屈原顯暴<lb/>
君過宋玉見遇俳優東方曼倩滑稽不雅司馬長卿竊<lb/>
<pb n="KR4e0201_WYG_151-17a"/>
貲無操王褒過彰僮約揚雄徳敗羙新李陵䧏辱匃奴<lb/>
劉歆反覆莽世傅毅黨附權門班固盗竊父史趙元叔<lb/>
抗竦過度馮敬通浮華擯壓馬季長佞媚獲誚蔡伯<lb/>
喈同惡受誅呉質詆訶鄉里曹植悖慢犯法杜篤乞假<lb/>
無厭路粹隘狹已甚陳琳實號麤踈繁欽性無檢格劉<lb/>
楨屈强輸作王粲率踈見嫌孔融禰衡傲誕致隕楊脩<lb/>
丁廙扇動取斃阮籍無禮敗俗嵇康陵物凶終傅𤣥忿<lb/>
鬬免官孫楚矜誇凌上陸機犯順陵險潘岳乾沒取危<lb/>
<pb n="KR4e0201_WYG_151-17b"/>
顔延年負氣摧黜謝靈運空踈亂紀王元長凶賊自貽<lb/>
謝𤣥暉侮慢見及雖天子有才華者漢武魏太祖文帝<lb/>
明帝宋孝武皆負世議予謂顔公談尚未悉如儀秦代<lb/>
厲權謀翻覆韓非刻薄招忌李斯諛虐覆宗劉安好亂<lb/>
亡國陸賈納賂夷荒枚臯輕冶媒賤楊惲怨望被刑匡<lb/>
衡阿比中貴劉向誣罔黄白谷杜宗傅戚里王充狂誕<lb/>
非聖陳壽售米史筆劉琨少沒權㳺孫綽人稱穢行王<lb/>
儉市國取相沈約乗時徼封張纉杯酒殺人謝超宗䱒<lb/>
<pb n="KR4e0201_WYG_151-18a"/>
鮓納間伏挺納賄削髮魏收淫婢徴賄江總獻諂麗詞<lb/>
世基從㬰荒君世南遨逰二帝四傑皆競輕浮沈宋並<lb/>
馳險獪李嶠浮沉致責蘇味道模稜充位張説大肆苞<lb/>
苴賀知章縱心沈湎王維鄭䖍䧟身逆賊柳宗元劉禹<lb/>
鍚躁事權臣劉長卿怨懟多忤嚴武驕矜無上李白見<lb/>
辟狂王崔顥數棄伉偶元稹改節奥援李徳裕樹黨掊<lb/>
擊王建連姻貂璫李益感恩藩鎮楊億謔侮同舍曾鞏<lb/>
陵鑠維桒歐陽修乖名濮議蘇軾取攻蜀黨王安石元<lb/>
<pb n="KR4e0201_WYG_151-18b"/>
豐斂怨陸㳺平原失身人主如梁武隋煬湘東長城違命<lb/>
昏徳不足言矣以唐文𤣥之賢而閨門之行不可三緘<lb/>
况其他乎即如呉邁袁杜必簡之流不能盡徴邇時李<lb/>
獻吉氣誼髙世亦不免狂簡之譏他若解大紳劉原溥<lb/>
桒民懌唐伯虎王稚欽常明卿孫太初王敬夫康徳涵<lb/>
皆紛紛負此聲者何也内恃則出入弗矜外忌則攻摘<lb/>
加苦故爾然寜為有瑕璧勿作無瑕石<lb/>
四偃蹇孫卿垂老蘭陵避讒引却孟氏再説不合徬徨<lb/>
<pb n="KR4e0201_WYG_151-19a"/>
出晝長卿為郎數免婆娑茂陵仲舒既罷江都衡門教<lb/>
授賈生長沙卑濕作鵩賦東方朔久困執㦸作客難揚<lb/>
雄白首校書作解嘲馮衍老廢於家作顯志賦陳壽以<lb/>
謗議再致絀辱孫楚以輕石苞湮廢積年夏侯湛中郎<lb/>
不調作抵疑郤正三十年不過六百石作釋譏潘安仁<lb/>
三十年一進階再免一除名一不拜作閒居賦卞彬擯<lb/>
棄形骸仕既不遂作蚤蝨蝸蟲賦劉峻為梁武所抑不<lb/>
見用作辨命論何僴宦㳺不進作拍張賦盧思道宦途<lb/>
<pb n="KR4e0201_WYG_151-19b"/>
遲滯作孤鴻賦盧詢祖斥修邊堠作長城賦王沈為掾<lb/>
鬰鬰作釋時論蔡凝為長史不得志作小室賦劉顯六<lb/>
十餘曵裾王府丘陵鞠不樂武位欲掘顧榮塜劉孝綽<lb/>
前後五免蕭惠開仕不得志齋前悉種白楊庾仲容王<lb/>
籍謝幾卿俱久不調沈酣以終伏挺十八出仕老而不達<lb/>
其子以恚恨從賊侯白欲用輒止得五品食句日而終<lb/>
四傑惟盈川至令長李杜淪落呉蜀孟浩然以禁中忤<lb/>
㫖放還終老薛令之以苜蓿致嫌奪官蕭頴士及第三<lb/>
<pb n="KR4e0201_WYG_151-20a"/>
十年纔為記室王昌齡詩名滿世栖遲一尉賈島溫飛<lb/>
卿皆以龍鱗魚服顛躓不振孟郊公乗億溫憲劉言史<lb/>
潘賁之徒老困名塲僅得一第或方鎮一辟憔悴以死<lb/>
至其詩所謂鬢毛如雪心如死猶作長安下第人十上<lb/>
十年皆下第一家一半已成塵一領青衫消不得着朱<lb/>
騎馬是何人又有椰揄路鬼憔悴波臣獮猴騎土牛鮎<lb/>
魚上竹竿之喻噫其窮甚矣胡仲申聶大年劉欽謨卞<lb/>
華伯李獻吉康徳涵王敬夫薛君采常明卿王稚欽皇<lb/>
<pb n="KR4e0201_WYG_151-20b"/>
甫子安子循王道思皆邇時之偃蹇者<lb/>
五流貶流徙則屈原呂不韋馬融蔡邕虞翻顧譚薛榮<lb/>
卞鑠諸葛厷張溫王誕謝靈運謝超宗劉祥李義府鄭<lb/>
世翼沈佺期宋之問元萬頃閻朝隱郭元振崔液李善<lb/>
李白呉武陵明則宋濂瞿佑唐肅豐熈王元正揚慎貶<lb/>
竄則賈誼杜審言杜易簡韋元旦杜甫劉允濟李邕張<lb/>
説張九齡李嶠王勃蘇味道崔日用武平一王翰鄭䖍<lb/>
蕭頴士李華王昌齡劉長卿錢起韓愈柳宗元李紳白<lb/>
<pb n="KR4e0201_WYG_151-21a"/>
居易劉禹錫吕溫陸贄李徳裕牛僧孺楊虞卿李商隱<lb/>
溫庭筠賈島韓偓韓熈載徐鉉王禹偁尹洙歐陽修蘇<lb/>
軾蘇轍黄庭堅秦觀王安中陸㳺明則解縉王九思王<lb/>
廷相顧璘常倫王慎中輩俱所不免窮則窮矣然山川<lb/>
之勝與精神有相發者<lb/>
六刑辱孫臏刖足范睢折脇張儀捶至數百司馬遷腐<lb/>
刑申公胥靡禰衡鼓吏劉楨尚方磨石張溫幽繫馬融<lb/>
蔡邕班固之流至謝莊崔慰祖袁彖陸厥輩咸髠鉗短<lb/>
<pb n="KR4e0201_WYG_151-21b"/>
後城旦鬼薪諸葛朂有東野徒賦酈炎有遺令四帖髙<lb/>
爽有鑊魚賦杜篤有呉漢誄鄒陽江淹俱有上書皆是<lb/>
囚繫中成者明初文士徃徃輸作耕佃邇來三木赭衣<lb/>
亦所不免<lb/>
七夭折揚烏七嵗預𤣥文九嵗卒夏侯榮七嵗屬文十<lb/>
三嵗戰歿范攄子七嵗能詩十嵗卒王子晉十五對師<lb/>
曠十七上賔於帝周不疑蕭子回十七被殺林傑六嵗<lb/>
能文十七嵗卒夏侯稱劉義真行蕭鏗陳叔慎陳伯茂<lb/>
<pb n="KR4e0201_WYG_151-22a"/>
俱十八義真及鏗俱賜死袁著十九陸瓉邢居實二十<lb/>
王寂蕭瓛二十一徐份九嵗為夢賦與何炯俱二十二劉<lb/>
宏二十三王弼王脩王延壽王絇何子朗俱二十四袁<lb/>
耽<hi>字彦道</hi>劉景素二十五禰衡王訓李賀俱二十六衛玠<lb/>
王融俱二十七酈炎陸厥崔長謙俱二十八楊經沈友<lb/>
王勃俱二十九陶丘洪阮瞻到鏡到伉劉苞歐陽建俱<lb/>
三十梁昭明劉訏俱三十一顔淵陸績劉敲盧詢祖俱<lb/>
三十二賈誼王僧綽俱三十三陸琰三十四蕭子良謝<lb/>
<pb n="KR4e0201_WYG_151-22b"/>
瞻崔慰祖俱三十五駱統王洽劉琰王錫王僧達謝朓<lb/>
俱三十六謝晦王曇首謝惠連蕭緬陸玠俱三十七王<lb/>
珉王儉王肅俱三十八王濛三十九嵇康歐陽詹俱四<lb/>
十近代髙啟鄭善夫何景明髙叔嗣俱三十九王謳殷<lb/>
雲霄林大欽及友人宗臣俱三十六梁有譽三十五常<lb/>
倫三十四徐禎卿陳束俱三十三李兆先二十七梁懐<lb/>
仁馬拯僅二十餘又有蘇福年十四蔣燾十七蘭摧玉<lb/>
折信哉<lb/>
<pb n="KR4e0201_WYG_151-23a"/>
八無終韓非蒙毅鼂錯楊惲京房賈捐之班固袁著崔<lb/>
琦蔡邕孔融楊脩禰衡邊讓張裕周不疑酈炎夏侯𤣥<lb/>
髙岱沈友韋曜賀邵韋昭嵇康呂安張華裴頠石崇潘<lb/>
岳孫拯歐陽建陸機陸雲符朗謝混顔峻劉義真劉景<lb/>
素沈懐文謝朓劉之遴王僧達王融檀超丘巨源謝超<lb/>
宗荀丕蕭鏘蕭鑠蕭鋒蕭賁崔浩荀濟王昕宇文㢸楊<lb/>
汪陸琛王炘楊愔溫子昇虞綽傅縡章華王胄薛道衡<lb/>
劉逖歐陽秬張蘊古劉禕之李福業王無競王勮王勔<lb/>
<pb n="KR4e0201_WYG_151-23b"/>
范履氷苖神客陳子昂王昌齡李邕王涯舒元輿盧仝<lb/>
姚漢衡劇燕路徳延汪台符郭昭慶鍾謨潘佑髙啟張<lb/>
羽張孟兼孫蕡解縉以寃李斯劉安主父偃息夫躬何<lb/>
晏鄧颺隱蕃桓𤣥殷仲文傅亮謝晦謝靈運范曄孔熈<lb/>
先謝綜王偉伏知命張衡鄭愔宋之問崔湜蕭至忠薛<lb/>
稷蘇渙江為宋齊丘鄭首俱以法屈原杜篤周處劉琨<lb/>
郭璞任孝恭袁淑袁粲王僧綽陳叔慎許善心駱賔王<lb/>
張廵顔真卿溫庭皓周朴孫晟陳喬文天祥余闕王禕<lb/>
<pb n="KR4e0201_WYG_151-24a"/>
方孝孺以義陳遵鍾㑹蔣顯夏侯榮衛恒曹攄王衍庾<lb/>
<graphic n="KR2234" url="https://raw.githubusercontent.com/kanripo/KR-Gaiji/master/images/KR2234.png" mimeType="image/png"/>袁飜袁山松殷仲堪羊璿之沈警沈穆之鮑照袁嘏<lb/>
張纉江簡鮑泉尹式孔徳紹王由韋諛蕭瓛王頍祖君<lb/>
彦虞世基皮日休以亂他如王筠以井王延壽何長瑜<lb/>
盧照隣以水張始均以火伊璠以猛獸近代常倫以狂<lb/>
刃韓邦竒馬理王維禎以地震至若髙貴鄉公梁簡文<lb/>
湘東王魏孝靜隋煬所不敢論<lb/>
九無後叔向之鬼既餒中郎之女僅存劉瓛劉璡並廢<lb/>
<pb n="KR4e0201_WYG_151-24b"/>
蒸甞劉敲劉訏何𦙍何㸃先虛伉儷李太白蕭頴士有<lb/>
子而獨孫女流落俱為市人妻崔曙一女名星白公一<lb/>
姪曰龜王維四弟無子陽城三昆不娶孔融子女髫年<lb/>
被刑機雲㑹曄朞功駢僇王筠闔門盗手神理荼酷於<lb/>
斯極矣邇來宗臣王維楨髙岱亦然<lb/>
吾於丙寅嵗以瘡瘍在牀褥者逾半嵗幾殆殷都秀才<lb/>
過而戲曰當加十命矣蓋謂惡疾也因援筆志其人伯<lb/>
牛病癩長卿消渴趙岐卧蓐七年朱超道嵗晩沈疴𤣥<lb/>
<pb n="KR4e0201_WYG_151-25a"/>
晏善病至老照鄰惡疾不愈至投水死李華以風痺終<lb/>
楚杜臺卿聾廢祖珽胡旦瞽廢少陵三年瘧疾一鬼不<lb/>
消<lb/>
蔡景明問余古亦有䝿而壽者乎余對有之公孫𢎞韋<lb/>
賢匡衡拜相封侯胡廣周歴三公至太傅𢎞賢廣皆八<lb/>
十謝安以太保王儉以開府沈約以尚書令范雲徐勉<lb/>
以僕射朱异以領軍江總以尚書令徐陵以宫傅各秉<lb/>
政髙允為中書令年九十八范長生為丞相年百餘嵗<lb/>
<pb n="KR4e0201_WYG_151-25b"/>
楊素將相二十載唐世宰輔魏徴李嶠蘇味道張説蘇<lb/>
頲韓休張九齡陸贄武元衡權徳輿令孤楚元稹左僕<lb/>
射王起年八十八尚書白居易年七十六宋世宋庠司<lb/>
馬光周必大俱拜相范仲淹歐陽修俱執政必大年七<lb/>
十九元世趙孟頫許衡竇黙姚樞王磐姚燧歐陽𤣥俱<lb/>
登一品王磐年九十明興劉誠意王新建至開茅土楊<lb/>
文貞丘文莊李文正王文恪俱歴師臣楊壽八十丘李<lb/>
王皆七十之上毋論許敬宗蔡京及近分宜相權寵冠<lb/>
<pb n="KR4e0201_WYG_151-26a"/>
絶並有遐齡蔡匿笑不荅余乃謂曰伊尹太公周公畢<lb/>
公召公不拜相乎衛武公不為侯伯乎不皆至百嵗乎<lb/>
蔡乃曰善<lb/>
顔之推云文章之體標舉興㑹發引性靈使人矜伐故<lb/>
忽於持操果於進取今世文士此患彌切一事愜當一<lb/>
句清巧神厲九霄志凌千載自吟自賞不覺更有傍人<lb/>
加以砂礫所傷慘於矛㦸諷刺之禍速於風塵深宜防<lb/>
慮以保元吉吾生平無進取念少年時神厲志凌之病<lb/>
<pb n="KR4e0201_WYG_151-26b"/>
亦或有之今老矣追思徃事可為捫舌<lb/>
大抵世之於文章有挾貴而名者有挾科第而名者有<lb/>
挾他技如書畫之類而名者有中於一時之好而名者<lb/>
有依附先達假吹噓之力而名者有務為大言樹門户<lb/>
而名者有廣引朋輩互相標榜而名者要之非可久可<lb/>
大之道也邇來狙獪賈胡以金帛而買名淺夫狂豎至<lb/>
用詈罵謗訕欲以脅士大夫而取名唉可恨哉<lb/>
　弇州四部稿巻一百五十一<lb/>
</p>
<p>
</p>
  </div>
</body>
</text>
</TEI>
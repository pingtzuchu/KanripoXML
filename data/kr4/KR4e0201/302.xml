<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百二十八</head> <lb/>
    <p>
<pb n="KR4e0201_WYG_302-1a"/>
欽定四庫全書<lb/>
　弇州續稿巻一百二十八<lb/>
　　　　　　　　　　　　明　王世貞　撰<lb/>
文部<lb/>
　墓表<lb/>
　　封禮部員外郎穆太公墓表<lb/>
當隆慶改元而余飭兵趙魏則雅已聞東明穆君文熈<lb/>
棄官而全其友拱辰於㮄箠血肉中義而請納贄焉其<lb/>
<pb n="KR4e0201_WYG_302-1b"/>
又七年而拱辰為廷尉丞則文熈用吏部郎出竒筴以<lb/>
間捍幸臣不勝外遷去矣拱辰間過余酒酣輒垂涕曰<lb/>
吾何以報穆生吾拜杖而創以前活我者穆生也吾創<lb/>
以後道活我者生之父太公也始穆生之藥我醪肉我<lb/>
葢盡捐其賣宅之金而屈指舟車費且不給已而太公<lb/>
至撫不佞曰男子哉不愛死以存志又謂文熈吾兒哉<lb/>
不愛帑以存友因悉出其餘鏹治拱辰裝文熈已决筴<lb/>
歸而傳有東宫恩當封太公者小難之太公覺而怒曰<lb/>
<pb n="KR4e0201_WYG_302-2a"/>
若以一官足榮我不念給事父猶布素也趣以給事歸<lb/>
吾三人共此五畆耳當是時不佞兩股且立骨矣太公<lb/>
起而加之肉以有兹日不佞何敢忘不佞感其意乃稍<lb/>
次第其語授拱辰為太公壽繇是海内頗以不佞一言<lb/>
知太公而深知太公者亦遂以太公故知及不佞又十<lb/>
四年而拱辰貴至大司空文熙卧里中自如臺諫有薦<lb/>
文熈者僅報聞而太公登八十矣世貞强起金陵得拱<lb/>
辰一函書中為哭太公文始而大駭既讀之酸鼻不忍<lb/>
<pb n="KR4e0201_WYG_302-2b"/>
竟拱辰之言曰穆太公業不幸第幸而以公文有聞於<lb/>
海内公如終恵之乎使太公有聞於世世則豈唯文熙<lb/>
某之感亦世世也而劉侍御君者以文熙所草太公之<lb/>
狀來請曰文熙所忍死而待公者以公之能終惠太公<lb/>
也語與拱辰合世貞乃為之表其墓葢太公少嘗業儒<lb/>
為文有竒藻十五六時試有司輒居首十七而父卒以<lb/>
治喪葬幹家蠱奪之然公亦厭薄博士家言而意乃篤<lb/>
好左氏太史公及兩漢以後諸史益習發而為雄竒之<lb/>
<pb n="KR4e0201_WYG_302-3a"/>
談奮髯抵几若决九河而下客莫能抗也是時拱辰僅<lb/>
弱冠公引與談喜謂文熈是少年足當吾一勁敵也而<lb/>
亦命文熈談文熈不敢難公公笑曰是書不足耳悉胠<lb/>
篋中藏授之讀自是談遂進文熈言公談出諸書生意<lb/>
表者多不能記獨記其謂晉人逆公子于秦趙盾不當<lb/>
背而擊之韓起求玉環於鄭子産竟弗予為兩是蔡澤<lb/>
徒步入奪應侯相印大有功於應侯公子郢辭靈公之<lb/>
命退而耕於野為有季札風四皓避髙祖而就太子聘<lb/>
<pb n="KR4e0201_WYG_302-3b"/>
不得為四皓韓信不反齊而反一奉朝請侯不得為韓<lb/>
信總之寃信而疑皓事非實文熈每自謂不及也即諸<lb/>
生聞者亦人人謂不及也公又謂留侯義烈於始而與<lb/>
范少伯俱以智終尤推稱少伯以不愛上卿而愛富欲<lb/>
以保身而行徳故中年强自厲課農耕歸其獲於十一<lb/>
之息僮奴百餘人作使行賈皆稱其才力而性又好客<lb/>
及施予客時時滿席施予傾囷而産不挫文熈既中讒<lb/>
歸念公且不懌公迎謂之曰固也吾知若必不容文熈<lb/>
<pb n="KR4e0201_WYG_302-4a"/>
之一用最再用國恩封公如其官為二命命服進之公<lb/>
笑曰吾嚮者以拱辰歸汝急我以我不能待也御之無<lb/>
得意色萬厯之丁亥公年七十九而屬嵗饑公謂文熈<lb/>
吾所蓄云何而不以兹時義散傾槖而數之得千金亟<lb/>
以上有司計口而給活可萬人事聞詔特賜棹禊旌其<lb/>
門公素强無疾健匕著至是漸憊矣明年饑益甚公疾<lb/>
益亟復謂文熈吾所活者安在得無填溝壑乎吾徳不<lb/>
終甚恥之顧槖中裝餘㡬屈指得千金復上之有司文<lb/>
<pb n="KR4e0201_WYG_302-4b"/>
熈以畢事告公欣然動眉色曰吾願足矣葢終始不失<lb/>
范少伯意如此且屬纊命布席於榻前東北向加額謝<lb/>
天次謝君父次與友朋訣從容而絶語不及私公又有<lb/>
人倫鑒故嘗識趙㕘政國璧俾與文熈同筆研又抜崔<lb/>
渭南某於貧時俾拱辰傳之夷於孫光𦙍二子貴而感<lb/>
公不己公為人美姿容大音聲嘗出次於郊登臺而呼<lb/>
文熈自城中審其無它也輕捷便騎周行田野寒暑六<lb/>
十年如一日有一馬常乗前嵗餘忽斃公悵然曰得非<lb/>
<pb n="KR4e0201_WYG_302-5a"/>
欲從我乎亡何而公卒人以為知命云不佞嘗讀古傳<lb/>
記於俠節獨行之士心慕説之然怪其舉生平而狥一<lb/>
念之好以委其身雖用此有聞然陋矣而任史筆者乃<lb/>
悉其力以發抒其一念而盡廢其它葢不能無嗛志焉<lb/>
假非不佞深文熈與得太公於易簀之後天下囚不佞<lb/>
序而求太公於偏至者不㡬於陿乎公之仁心為質博<lb/>
識超見廣度竒畧游戯生死非余竟表之而誰也過公<lb/>
墓者可以式矣公諱陳實字某餘詳狀志中<lb/>
<pb n="KR4e0201_WYG_302-5b"/>
　　登仕郎鴻臚寺序班百泉歸君暨配郁孺人墓表<lb/>
歸君壻於吾外家郁視余為大父行而齒不甚逺又余<lb/>
謬先㸃宦籍以故時相過從而君最賢而有文閭黨所<lb/>
推重以為真長者而郁孺人輔為徳於是其重併及孺<lb/>
人而久之君卒又十年孺人亦卒君之卒故大司空徐<lb/>
公拭志其墓而卜之不兆不葬也至孺人卒且四載卜<lb/>
始兆而其叔子道傳始以其弟學周所撰孺人之狀來<lb/>
云幸表我先君之行敢徼惠於郁得附孺人而勒之七<lb/>
<pb n="KR4e0201_WYG_302-6a"/>
尺之石以示為歸後者歸之先自唐宣公父子皆顯貴<lb/>
至尚書而宣公封崑山男遂家崑山至宋有湖州判官<lb/>
仁者授其支子榮四産於常熟徙為常熟人㡬十傳而<lb/>
為君父素琴公某後徙常熟之白茒能廓大其家逺近<lb/>
稱之君為諸生以貲游太學為司業王䋲武所知賞謁<lb/>
選得鴻臚序班用勤慎稱嘗扈天子幸太學當遷矣遽<lb/>
予告歸始素琴公家於縣東鄙居恒邑邑謂君曰里多<lb/>
豪未易拓也行相地至白茆得九淛不治之産而市之<lb/>
<pb n="KR4e0201_WYG_302-6b"/>
河流涓涓一衣帶水而已不受溉君請於父大出鏹募<lb/>
貧人授以畚鍤俾廣諸渠多為陂池引渠而瀦之水以<lb/>
備旱凢三嵗未有秋君意不小沮最後乃大稔自是連<lb/>
稔傍畆益斥而它力田慕從者相櫛比九淛之間遂改<lb/>
色稱腴區煙火相望矣君喜曰廢丘之瘠也今乃成鄠<lb/>
杜乎君不好與商賈爭什一諸積著趣時之技昏昏若<lb/>
無辨者至於耕獨心通曰本富上也吾非獨捷給於此<lb/>
屬有倭警常熟令議城城君當其最重者其髙堅為他<lb/>
<pb n="KR4e0201_WYG_302-7a"/>
墉冠未㡬倭來薄城君又以家衆當其最衝者賊不獲<lb/>
逞以去邑令旌君謂兩為吾民禦圉矣君又謀於父謂<lb/>
白茒之民多聚而依我曷不從北地法築堡以衛之乎<lb/>
會有詔許所在得保聚亟捐帑築城其制卑於邑而堅<lb/>
勝之上樹樓櫓列旌幟甲兵甚盛倭望而自解去邑令<lb/>
自是益賢君有大興必致與謀君所以陰益不淺然不<lb/>
自任徳以故無能名君功而亦鮮有怨者性素孝謹佐<lb/>
其父應中外井井而事必禀命踧踖如不容父歿則聽<lb/>
<pb n="KR4e0201_WYG_302-7b"/>
命於母諸所以養生喪死亡不飭至也然不欲市孝名<lb/>
性好客客恒滿坐君周旋其間亡所不得意然不欲市<lb/>
俠名性又好施予五服之内外環君而廬者責廪如嵗<lb/>
賦以緩急請無不應然不欲市惠名善尺牘小詩尤善<lb/>
繪事花鳥種種生色然不欲市藝名以故薦紳先生亦<lb/>
不能以一端名君而益信其為長者郁孺人者故常熟<lb/>
人其族析而為太倉最稱詩禮著姓君之父聞孺人之<lb/>
賢而委禽焉孺人之事舅姑與君俱以恭慎著節又能<lb/>
<pb n="KR4e0201_WYG_302-8a"/>
以慈明御下盖君父之闢草萊起家素封成之自君而<lb/>
君之所以得成其父繇孺人也當君之飲客必致歡孺<lb/>
人取指咄嗟立辦而至於延師誨諸子嫁女娶婦塾帑<lb/>
之共亡所不隆備毋俟君矣君於嵗稍入必取亷孺人<lb/>
不敢加於施予必取厚孺人不敢削君欲推父母之帑<lb/>
以豐姊妹之出嫁者未及言而孺人先之曰所受大人<lb/>
産足矣幸以周同氣云何君意遂决及君卒而孺人専<lb/>
為政諸子聽之家日以益起孺人於君行事靡所不合<lb/>
<pb n="KR4e0201_WYG_302-8b"/>
轍獨孺人好佛君不好佛君不好之其澹泊檀施有黙<lb/>
契者而孺人之好之亦獨好其理而已於文繡土木飯<lb/>
僧膜拜祝釐之教亦不數數君壽僅六十有四孺人乃<lb/>
得七十三四子伯太醫院吏目學<hi>闕</hi>仲太學生學程叔<lb/>
即道傳亦太學生而季則邑庠生學周也它子女婚嫁<lb/>
具志中嗟乎俗漓而衰即不及貴仕而能守齊民之業<lb/>
者不挾權竒馮勢力以蠶食其儕即靡靡視肉若蝟之<lb/>
仰而受鵲啄焉能振也君時操其贏而與㡬合不露其<lb/>
<pb n="KR4e0201_WYG_302-9a"/>
巧不雕其朴務惇於行而以文飭之卒用寛裕終殆所<lb/>
謂人之君子而不為天之小人者耶是宜表郁孺人宜<lb/>
附書<lb/>
　　楚君子鄒贈君墓表<lb/>
鄒贈君之𦵏也則今少傳許公為志而銘之矣其冢子<lb/>
吏部郎孚如既服除而猶邑邑曰奈何以名世之文昭<lb/>
我先君之潜徳而閟之地下乎蓋八年一日矣孤聞之<lb/>
古墓有表夫表者標也標而勒諸七尺之珉使過者見<lb/>
<pb n="KR4e0201_WYG_302-9b"/>
之許公而外尚猶有王先生乎欲走吳門以請病不果<lb/>
既余佐夏官白下乃具書千餘言以狀來曰先生幸憐<lb/>
而賜之表逝者且不朽孤亦不朽嗟乎孝子之永其慕<lb/>
一至此哉君之先故麻城人明興以徙完改實雲夢遂<lb/>
為雲夢人凢數傳而至處士公鵬以行誼重於鄉七賔<lb/>
鄉飲用老壽終有二子贈君其仲也處士公貧而好施<lb/>
予嘗脱衣以活飢者而貧益甚既贈君明頴工屬文十<lb/>
九而補博士諸生人乃指相目此為處士報乎贈君好<lb/>
<pb n="KR4e0201_WYG_302-10a"/>
讀書其書五車乃至稗官野語璧藏冢瘞之簡亡不淹<lb/>
通而尤粹于經術若邵氏經世蔡氏啟䝉談數而歸理<lb/>
者君自謂能抉其妙而致之用其名稍稍著前後邑大<lb/>
夫郭君黄君聞而賔之師塾君能抗顔上坐講授琅琅<lb/>
所䧳黄弟子業亡少諱避黄君者心賢之然欲以觀其<lb/>
㣲偶大雪兩墀下積至尺不可行獨中道差不沮洳乃<lb/>
先去而使吏風贈君可繇也君固辭徒行墀下踸踸雪<lb/>
至膝矣黄君乃撫掌歎曰篤慎者一至此哉君與人語<lb/>
<pb n="KR4e0201_WYG_302-10b"/>
必依忠孝出入造次必以禮常念雲夢之俗野其祭以<lb/>
寢而又不備節君始築祠室具四代主嵗時烝嘗皆按<lb/>
禮經遺而行之每當忌輟素冠服雨泣伏地它於婚冠<lb/>
慶弔之類俱不苟理俗至舉以為笑曰鄒生貧士也何<lb/>
自苦乃爾然而識者已相率儀之矣居展史傳忠臣誼<lb/>
夫則擊節而誦之至為之賛若頌以信其執鞭之慕若<lb/>
壬人憸士切齒唾詈為之歌若論曰吾以是當鈇鉞也<lb/>
間有所非是於鄉里士人亦不能廢其實而為遷傅往<lb/>
<pb n="KR4e0201_WYG_302-11a"/>
往使當之者面赤然君於善善長人知其無它不怨也<lb/>
曰鄒君之與我曹酬酢譬觀史耳常聞古有以黒白圈<lb/>
誌其善惡念者慕而效之始猶半錯也久而黒不勝白<lb/>
又久之不覩所謂黒矣孚如少慧十一補博士諸生十<lb/>
九以禮經魁其省皆得之自君教君有恒言稱兒時者<lb/>
必曰有大人度及稱大人者必曰不失赤子之心夫赤<lb/>
子而大人易大人而赤子難今兒且貴矣其赤子在乎<lb/>
不然反之而已及三上而孚如成進士君復貽書相朂<lb/>
<pb n="KR4e0201_WYG_302-11b"/>
曰賀者言吾雲夢自程御史成進士後百八年而始有<lb/>
若山川為之生色汝謂一進士能生山川色也大者致<lb/>
君澤民次亦好脩潔行令天下後世因汝而知其所自<lb/>
産曰某山某川則庶㡬爾不然為不肖而以進士行之<lb/>
勢必遂恐重為山川辱孚如拜受教既授中書舎人君<lb/>
益矯健與客游履名勝痛飲殊暢且謀與其媍某孺人<lb/>
行視孚如京邸而病病無何竟卒前一夕夢儒衣冠而<lb/>
武者自通曰仲由贈君詩獨記其二語至將屬纊乃捉<lb/>
<pb n="KR4e0201_WYG_302-12a"/>
筆書邵雍程顥二詩畢遂暝人以君剛毅類仲氏瀟洒<lb/>
超詣得之二先生多也君病之日其鄉人相與狂走聚<lb/>
於祠卒之日則相與狂走哭於門而其賢者次其行聚<lb/>
謀於學宮而附之鄉先生社蓋君雖貧而好施不倦有<lb/>
凍將死者解裘而衣之且以要其友友意不欲陽誶謂<lb/>
是人天所罰也奈何違之君不顧又有偽苴杖而哭過<lb/>
君者曰逺方書生父客死不能歸為賻之又歛所知賻<lb/>
之已而其偽露人亦以誚君君曰寧售彼偽無沮吾不<lb/>
<pb n="KR4e0201_WYG_302-12b"/>
忍兄夢魚病於外舎不能歸君朝夕不解帶而視醫藥<lb/>
及卒悉其槖為治歛而䘏其孤其哭母如其父事繼母<lb/>
如其母嘗欲置義倉以贍其鄉而力不足歎曰力苟足<lb/>
吾終不以家故而後其鄉君貌偉麗意氣軒朗望而知<lb/>
其為鉅公長者為詩文有氣不事雕琢而往往合古既<lb/>
久困塲屋豁如也人莫能窺其際然所謂牢騷不平者<lb/>
間一發之於詩初名夢龍字叔見别號春淵既而更名<lb/>
字曰勿用别號潜論噫指亦可識矣所著書集數萬言<lb/>
<pb n="KR4e0201_WYG_302-13a"/>
大學中庸説易解家禮圖族譜俱藏於家有四子長即<lb/>
孚如名觀光以行髙推擇吏部郎婁更三曹小有所不<lb/>
合稱疾卧於里其為西京大厯之業畧就而以非其至<lb/>
欲求太上至於思致其不朽於贈君而伸其無已之思<lb/>
則謂莫若文章而乂謂文章莫若世貞者何也世貞既<lb/>
髙先生之節而嘉孚如孝為采其狀之所載大者叙而<lb/>
表之石曰楚君子鄒贈君之墓<lb/>
　　廣東南雄府照磨封登仕佐郎刑部司務旌表孝<lb/>
<pb n="KR4e0201_WYG_302-13b"/>
　　　子何公墓表<lb/>
余於萬厯戊子始識户部郎中何君以尚於金陵當何<lb/>
君之在嘉靖末其同舎郎故海忠介公瑞嘗上書指斥<lb/>
世宗皇帝觸天怒繫獄論死何君明其愚直無它意請<lb/>
寛之亦得繫杖至百其創甚於海公而海公縁以不即<lb/>
死穆廟初海公出為尚寳丞以至御史大夫何君為光<lb/>
禄丞復疏論新鄭相後見中以考功法讁郡司理卧家<lb/>
垂二十年而始起遷今官天下之薦紳先生亡問逺邇<lb/>
<pb n="KR4e0201_WYG_302-14a"/>
咸知何君為忠臣而余與何君善乃得覩君所草孝子<lb/>
公狀而始知君之先人為孝子公也人有恒言求忠臣<lb/>
必於孝子之門余始聞之今見其人孝子公者諱世錦<lb/>
字伯絅世為廣西興業人父曰髙年公以行誼學術稱<lb/>
應賔飲遇詔例充壽官㡬八十而終母梁孺人有賢行<lb/>
年九十三理家秉如少年公其仲也在提抱即曙受敬<lb/>
四嵗侍王母食得甘果即選其大者以進而自取小者<lb/>
稍長侍髙年公行農圃荷鍤執經竟日無慢色已受其<lb/>
<pb n="KR4e0201_WYG_302-14b"/>
從兄鄉進士公經而得其所傳湛原明先生學即慨然<lb/>
慕為聖賢不專舉子義矣十九補博士弟子數試髙等<lb/>
然不能得志於塲屋屬髙年公瘡瘍久不愈公日侍湯<lb/>
藥㑹小間而學使者按部隣邑公當往試戀戀不欲行<lb/>
髙年公自飾而强之曰我故無恙毋弁髦巾裾而傷我<lb/>
心及公行而髙年公疾驟發不起矣聞訃驚絶久之乃<lb/>
蘇跣而馳百二十里抱屍大慟復㡬絶三載伏草土内<lb/>
不至室外不至户裁餘息而已學使者㣲而優異之語<lb/>
<pb n="KR4e0201_WYG_302-15a"/>
甚媺公自是共養母益篤尋膺嵗貢游太學為吏部選<lb/>
人然念母益老不忍行母强之或過三舎所輒返語所<lb/>
知曰吾嚮者為髙年公所强試然僅比壤耳而不獲躬<lb/>
侍瞑至今恨之今太夫人加耄而令我逺遊五千里外<lb/>
寧能得一安寢母聞而怒曰若不覩我踸踔勝若婦耶<lb/>
而何以不祥待我且不見汝作官人我何以生為遂不<lb/>
食公乃强之選得南雄府照磨之任甫三日即移文督<lb/>
府乞歸養不許乃得請以解軍餉便歸里具冠服拜母<lb/>
<pb n="KR4e0201_WYG_302-15b"/>
堂下母喜迎謂曰老婦願滿矣雖然尚不獲饗汝斗釜<lb/>
禄也居數月復强公行公勉强還任而會始興闕令檄<lb/>
公攝之邑人以公自郡幕往頗見易公攝以威信積獄<lb/>
立判省役寛徭民大悦服甫兩月真令至公解事還幕<lb/>
吏民遮送有泣下者公自是移文力請乞終養三臺念<lb/>
其懇誠許之賜金為道里費公歸出金以壽母欣欣如<lb/>
也而以尚為建昌司諭主蜀試次子以執舉鄉薦以式<lb/>
以徳俱廪學宮矣公前是嘗戒其四子曰若曹異日拜<lb/>
<pb n="KR4e0201_WYG_302-16a"/>
一命但為天子官勿為私家官但為庶民官勿為子孫<lb/>
官盖名語也公侍母之三閲月而母竟以病不起公號<lb/>
噭動閭里居喪三嵗猶依依孺子慕一切據朱先生禮<lb/>
不為弔客設酒他宴盡廢自後服除遇親忌素冠服伏<lb/>
泣家祠所至明日始設奠率子孫餕胙而已誕辰亦如<lb/>
之諸子欲置觴豆者公嗚咽止之曰但知有而父耶不<lb/>
知而父父母也我何忍樂憂於是有朱御史者疏公孝<lb/>
行於朝且旌而以尚抗疏下獄得杖之耗聞闔門洶洶<lb/>
<pb n="KR4e0201_WYG_302-16b"/>
叵測公獨夷然曰天祐忠義我兒必不死即死故不死<lb/>
何以戚為因賦詩志喜感其辭壯而不激天下傳之莊<lb/>
皇帝初即位出以尚于獄復刑部司務遇例貤封公如<lb/>
其官及以尚之以光禄丞奉使歸省以公所被璽書其<lb/>
語有承家節操澡行詩書宏猷末試終養歸休教子以<lb/>
孝而作之忠公大喜曰若固忠矣我何敢當孝已而汎<lb/>
瀾久之謂以尚我不能效若之榮吾親也我何心獨榮<lb/>
方議欲立睦族賑饑二倉蓄榖以待施而病矣病而以<lb/>
<pb n="KR4e0201_WYG_302-17a"/>
尚兄弟皇迫延醫治之公笑曰若不聞乎命乃在天雖<lb/>
和扁何益既而曰姑為汝一致醫醫至請進藥弗許既<lb/>
而又曰姑為汝一進藥弗效輒覆之念以尚等憂甚强<lb/>
慰曰我未死也死而得侍髙年公地下甚快整襟危坐<lb/>
而逝壽六十有四有子四人諸孫十七人始公為諸生<lb/>
時有盜耕牛數頭而去者公亷得其狀呼詰之盜色變<lb/>
吐實曰牛幸在請以還幸毋聞官也公頷之使去俗尚<lb/>
鬼數賽社為酒食醵男女無所别歛賄不訾民有喪當<lb/>
<pb n="KR4e0201_WYG_302-17b"/>
𦵏前一夕宗戚羣聚其家劇飲歌呼至大醉而後發中<lb/>
户以下多焚尸而收骨於瓿者公先後以禮義誨止之<lb/>
其俗遂變最後以念鬱林貢細葛值貴端至二十餘金<lb/>
公力請於當道裁其直十之八九而民不至破産又嘗<lb/>
演髙皇帝教民六事為鄉約斷義上之御史湏行之於<lb/>
是訟博之黠減矣倡其鄉人築石為谿路者十餘里行<lb/>
旅不困雨盖公仕宦之日少而宦又薄卑故于徳不能<lb/>
大有所顯見若其徳于鄉者十之六徳于家者十之四<lb/>
<pb n="KR4e0201_WYG_302-18a"/>
則皆公孝行之餘潤也以尚忠自公啟之公之孝則自<lb/>
以尚發之盖公卒之二嵗所而天子始下詔旌其門曰<lb/>
孝義又一嵗有司舉祀學宮嗟乎閭閻之節何限而見<lb/>
旌者乃寥寥也惟其發之也是故曰以尚亦孝子也當<lb/>
以尚之抗天怒夫豈不以髪膚為虞而公欣然賦詩者<lb/>
然則何公亦忠臣也姑用以其大者表公之墓餘詳姜<lb/>
宗伯志中<lb/>
　　郢君子孫贈公墓<lb/>
<pb n="KR4e0201_WYG_302-18b"/>
孫贈公諱赳字志文别號琴山其先有興宗者自江西<lb/>
徙而為楚之京山人代治儒業四傳而始顯為萬安令<lb/>
衡五傳而為䝉城令良弼有丈夫子六皆賢伯越以子<lb/>
鳴世貴封兵部主事季武義丞<graphic n="KR3192" url="https://raw.githubusercontent.com/kanripo/KR-Gaiji/master/images/KR3192.png" mimeType="image/png"/>最少者國典儀趫餘<lb/>
皆邑諸生而公則其叔也有丈夫子二曰鳴治鳴敎以<lb/>
鳴治考惠州府推官最贈如其官階文林郎鳴治今為<lb/>
監察御史鳴敎亦繼起為某府推官而今為曲安守公<lb/>
不及見矣公生而明敏有異質於䝉城公最愛其游南<lb/>
<pb n="KR4e0201_WYG_302-19a"/>
太學携公而敎之十五出應試有司著聲矣已而䝉城<lb/>
公忽奪之俾理家秉即敏練工治生有權貴人齮齕䝉<lb/>
城公而頌繫者公委身其間以計得白䝉城公益才公<lb/>
挾與俱之䝉城取籌䇿官中官事不廢䝉城公既宦薄<lb/>
授産於公無加槖而公當月具供饋甚豐䝉城公止之<lb/>
弗得也每謂人使我慚於陸大夫䝉城公老死而公治<lb/>
喪以戚易聞又能共奉父妾終身不衰孫之先塋在羊<lb/>
亭村者密樹青楊以藩水在七寳村者髙堅其墉毋得<lb/>
<pb n="KR4e0201_WYG_302-19b"/>
䦨入松楸日蕃翳公之力獨居多事伯仲謹撫二弟厚<lb/>
諸子姓憲使鳴世南和令鳴時峨眉簿鳴環彭澤簿鳴<lb/>
暘光禄監事鳴和太學諸生鳴謙鳴珂等十餘曹或資<lb/>
或誨咸賴公成立羣從中有翅者蕩其産而鬻女於市<lb/>
人公捐槖金贖之為歸一士子安福劉應霖其父故公<lb/>
友也薄游京山以文贄公公憐之前後資數十金為泮<lb/>
宮計雖以異籍不果然獲免於垂槖其赴急去恡類若<lb/>
此公故室於胡夭亡子繼室周則中嵗矣而尚未有兆<lb/>
<pb n="KR4e0201_WYG_302-20a"/>
意憂之人謂公饒陰徳未遽斬也已而舉侍御及司理<lb/>
周卒則有後室殷貳曰黄舉諸生鳴塤曰王舉諸生鳴<lb/>
虞於是諸孫枝䋲䋲振振矣公嘗以貲郎補與王國膳<lb/>
謝弗往以晚舉侍御司理愛之甚然課責不廢既先後<lb/>
薦於鄉意稍發舒乃樹栢亭於池傍時呼僮駕小刀網<lb/>
魚佐酒陶陶如也又構一亭於松山之陰頗麗薦紳先<lb/>
生扁之曰來鶴而公别為扁曰樂志志適也又曰棲鳯<lb/>
窩志諸子所棲也邑大夫以公年徳漸髙郡肅書請鄉<lb/>
<pb n="KR4e0201_WYG_302-20b"/>
飲為大賔辭甚脩然公亦不恒應素習養生家言一日<lb/>
忽危坐而顧諸子曰吾死矣諸子驚泣問故公第曰吾<lb/>
屈於生而可伸於死何泣為遂逝鼻垂液交於膝乃悟<lb/>
公所謂伸於死者殆仙去不死耶公葬若干年而侍御<lb/>
君乞大宗伯姜公銘其幽又撮其行之著者而屬世貞<lb/>
表之京山故郢地也公為徳不顯而昌厥後未論仙去<lb/>
不死能全其真以還造化可謂賢矣敬表其墓道之石<lb/>
曰郢君子孫贈公之墓<lb/>
<pb n="KR4e0201_WYG_302-21a"/>
　　新野恭簡王繼妃太邢墓表<lb/>
太邢者故新野恭簡王之繼配而今鎮國中尉碩勲之<lb/>
髙王母也父曰南陽䕶衛指揮邢山母曰常恭人年十<lb/>
六而恭簡王之元妃李薨奉詔以太邢為繼太邢長大<lb/>
白晳端重偉然丈夫子也才亦稱丈夫子而性更柔婉<lb/>
和淑曙於劉中壘曹大家内傳諸書是時李元妃以賢<lb/>
聞妃一遵奉其遺則肅然閫以内也恭簡王之母曰悼<lb/>
僖王妃是為太莊蚤寡能律恭簡王以禮而成其令名<lb/>
<pb n="KR4e0201_WYG_302-21b"/>
然頗嚴不易事太邢晨暮朝䕫䕫齋慄也太莊喜謂左<lb/>
右吾不覺失李氏婦新婦殆又勝之當是時恭簡王之<lb/>
邸圯未復而它治羊山寢園工弗贍太邢籌嵗禄之八<lb/>
千石而贏曰此天子所以食王者舎而奉先王之寢園<lb/>
可也奉邑厨役若干其直嵗八千緡而贏曰以充治邸<lb/>
費可也其它漿脯衣屨烝嘗賔宴之費妾請節縮它入<lb/>
資之凡太邢之所御獲無游足臧無袖指以晝夜勤共<lb/>
其職不四年而二鉅功鼎新帑亦漸充矣恭簡王既蚤<lb/>
<pb n="KR4e0201_WYG_302-22a"/>
孤其於家雖繼而若創諸嵗時烝嘗祠宇牲器之屬多<lb/>
弗備太邢請於太莊下僚屬之知禮者議而𠂻之王用<lb/>
是以善為儀聞國中太邢之始歸也元妃之遺𦙍曰宣<lb/>
懿王彌鎬時甫脱襁褓太邢愛而撫之有加已自有子<lb/>
曰鎮國將軍彌鈃太邢御之嚴不使其抗宣懿也宣懿<lb/>
生而多病恭簡王意弗懌欲傳位於鎮國曰均嫡也太<lb/>
邢固辭吾子安得與先元妃子比乃寢恭簡王廣置媵<lb/>
媵多舉子太邢撫之均於已也有王姬者美而妒最能<lb/>
<pb n="KR4e0201_WYG_302-22b"/>
當王意頗虐諸姬子太邢陰為保䕶之王姬恚時時侵<lb/>
太邢太邢寛然弗與校也俄而恭簡王薨太邢之哭欲<lb/>
絶者數矣誓以死殉唐憲王聞而驚止之曰毋遽也若<lb/>
而地下誰與安地上者謂王姬若當殉姬窘自投太邢<lb/>
太邢曰我不死而乃使若死耶無畏王姬卒免國人咸<lb/>
謂太邢長者而以王姬幸生為不平宣懿王既嗣位時<lb/>
時稱疾不任朝會而鎮國美風儀舉止楚楚憲王謂而<lb/>
兄不任執圭而可代理府事歸以白太邢太邢曰彼與<lb/>
<pb n="KR4e0201_WYG_302-23a"/>
汝俱嫡也而彼長乃使之擁虚器而汝越爼耶鎮國具<lb/>
以辭憲王乃復寢太邢既在位久所奉太莊復前薨國<lb/>
連有大喪而宣懿王鎮國夫婦亦偕不禄太邢上致禮<lb/>
而下致哀所以撫宣懿王之子榮僖王宇滬及輔國將<lb/>
軍宇浹如二子也宇浹瞽而材榮僖稱冡孫矣而所以<lb/>
奉太邢不能備嘗執撻其侍人唐成王聞而欲持以宗<lb/>
正法太邢陽驚曰嫠不知也殆瞽兒誤傳之耶王乃止<lb/>
益心儀太邢聞迎入宮與王妃用家人上壽語語稱伯<lb/>
<pb n="KR4e0201_WYG_302-23b"/>
母别敕女奴數十人襜軨行别苑吹樂娛游且授紀善<lb/>
白震以彤管傳其懿行椊之朱邸為式太邢辭謝謂未<lb/>
亡人安敢以不幸幸也自恭簡而宣懿而榮僖凢三王<lb/>
矣太邢相之母之増廓其業而鎮國輔國親其子孫太<lb/>
邢俾以其恒禄自給不損王家尺帛斗粟曰吾知有世<lb/>
嗣而已年七十六以疾薨成王率國文武臨其長治葬<lb/>
祔於恭簡王之窆而躬為志其壙輔國能文章口授其<lb/>
子奉國將軍宙松别狀之而奉國之子鎮國中尉碩勲<lb/>
<pb n="KR4e0201_WYG_302-24a"/>
孫宗正器封咸以文顯重不忍太邢之冺冺為祖徳詩<lb/>
述而走使二千里乞余表寢園之石嗚呼克順克恭太<lb/>
莊忘亡可不謂孝乎相其夫王王業以昌可不謂才乎<lb/>
諸子均育而先嫡長可不謂慈乎茹其妬姬而庚覆露<lb/>
之可不謂寛乎後其所出不蓄私帑可不謂義乎為婦<lb/>
者二世而母五世矣國主儀之國人師之可不謂賢乎<lb/>
即太邢所習劉中壘曹大家言能有如其純白全備者<lb/>
是宜表<lb/>
<pb n="KR4e0201_WYG_302-24b"/>
　　文林郎宛平縣丞古愚吳君墓表<lb/>
故宛平丞歙人吳君卒於萬厯戊寅所不足七十者一<lb/>
年耳其葬也左司馬汪公伯玉銘之為之嗣若太學生<lb/>
勉學者可以稱孝矣而猶未已也蓋又十二年而謁余<lb/>
金陵以謝茂才少亷介紹而請曰先人之墓木拱矣而<lb/>
石未樹也是十二年之耿耿如一日而今始得先生敢<lb/>
以其表累記室余故善少亷而嚴左司馬之辭許之已<lb/>
而胠篋發㪉藁則嘗君之父故處士公榮讓墓處士公<lb/>
<pb n="KR4e0201_WYG_302-25a"/>
之葬也亦左司馬銘之處士公有二子伯為君而仲則<lb/>
鴻臚仁仲君之生處士猶在約其少長俾厭藜藿而受<lb/>
博士家言處士迎故父之柩於襄陽最後乃得之君年<lb/>
十六而從父徒跣行二千里復從歸葬踵為皸瘃時人<lb/>
稱焉已而業成從博士補弟子處士公業益饒始以君<lb/>
進補國子上舎是時馬文簡公汝驥為祭酒而李太僕<lb/>
舜臣為司業二公斤斤許可顧材君以為利器也然試<lb/>
輒不利以久次吏部選人得宛平丞丞於格雖卑而宛<lb/>
<pb n="KR4e0201_WYG_302-25b"/>
平為赤縣其秩第七品顧最為勞劇所供億縣官非時<lb/>
之責百萃君一切用敏慎承之上時為粥以食餓者事<lb/>
在君君輒未明往人風之曰不過早乎君謝曰吾腹實<lb/>
而往彼腹枵而待我且以為晚也民負税而繫者且數<lb/>
十人其負可三百緡君摉槖而償之數足皆釋去人又<lb/>
風之曰槖可恒繼乎君又謝曰非所及也吾姑行吾所<lb/>
不忍而已宛平二丞君職税其一丞職馬馬丞桀而驁<lb/>
數侵君任君遜謝弗與較馬丞久而愧之按使者咸多<lb/>
<pb n="KR4e0201_WYG_302-26a"/>
君治狀婁下旌奬三載當遷君以念處士公老上章乞<lb/>
歸亡何仁仲亦謝鴻臚丞歸處士果以家秉委之而身<lb/>
猶總其綱處士所以擘畫出入務當於父之意而外拓<lb/>
其徳處士公好為義舉若建先祠置祀田創義塾治津<lb/>
梁甓道路皆君與仁仲成之恒衣大布進惡草具不恒<lb/>
置胾而所以奉二尊人柔脆濃鮮不關處士公與其婦<lb/>
偕八十以令終君猶毁瘠不廢孺子慕也既益為政其<lb/>
綜理大較如處士公而為義亦不衰居平舉處士公訓<lb/>
<pb n="KR4e0201_WYG_302-26b"/>
以示子姓曰大人有言勤而不儉猶之乎漏巵也儉而<lb/>
不勤猶之乎石田也歙人附之計然之書君無子以仁<lb/>
仲之第三子即勉學為子或又風君以君長者必有後<lb/>
且幸未耄衰盍廣媵哉君笑曰吾弟之子非子也乎且<lb/>
智者不為子而輕其子之父其他明識多類此君諱正<lb/>
已字身之嘗自號古愚其言曰吾故甘吾愚所以系之<lb/>
古者非敢自居直也特以去吾詐而已矣是故題其石<lb/>
曰宛平丞古愚吳君之墓君始娶於汪汪亦名族也淑<lb/>
<pb n="KR4e0201_WYG_302-27a"/>
而孝能以儉勤佐君起家而以義成君子徳先君卒法<lb/>
得附書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_302-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百二十八<lb/>
</p>
<p>
</p>
  </div>
</body>
</text>
</TEI>
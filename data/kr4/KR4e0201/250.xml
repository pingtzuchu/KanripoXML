<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻七十六</head> <lb/>
    <p>
<pb n="KR4e0201_WYG_250-1a"/>
欽定四庫全書<lb/>
　弇州續稿巻七十六<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　馮廷尉京兆父子忠孝傳<lb/>
王子曰余入朝所睹接諸老先生能言馮御史父子忠<lb/>
孝事葢未嘗不津津致執鞭之慕也既而曰吾聞之老<lb/>
<pb n="KR4e0201_WYG_250-1b"/>
子士豈願欲有忠孝名哉至治之世天子穆穆羣僚師<lb/>
師亡毛髪之過舉隱憂以來言者諌鼔謗木日懸而不<lb/>
用仕優游於朝四民優游於都野亡忿䦧訟爭之日椎<lb/>
剽丸桴之夜㐫侵癘札之嵗以相保終其天年即用勞<lb/>
承志之外亦何所效之故士至於忠孝名要非有得巳<lb/>
也然而使士得全其名而以身免者則君也實天也馮<lb/>
御史之始成進士也以行人出勞兩廣大帥王文成公<lb/>
守仁文成公進公而語之道公不覺屈席巳薦束脩為<lb/>
<pb n="KR4e0201_WYG_250-2a"/>
弟子文成公亦器之每語人任重道逺其在馮生哉公<lb/>
以行人高第得御史分司留臺故事御史有所執訊甫<lb/>
具以移刑部曹郎俾為獄不復更相關也公下所司必<lb/>
從曹録獄牒以報諸曹郎噪其尚書謂御史屬吏我尚<lb/>
書以語公不為動曰御史非欲屬吏公諸曹也欲因以<lb/>
知事首尾孰為緩孰為速孰為可否體當如是耳尚書<lb/>
屈遂著為甲令尋疏論留守魏公不當越江役諸衛卒<lb/>
語侵大司馬奪一月奉魏公慴不敢越江役衛卒矣巳<lb/>
<pb n="KR4e0201_WYG_250-2b"/>
奉命巡上江故事邏卒獲盜多寡為殿最公嘆曰是必<lb/>
有孽盗以免殿者下令卒畫地而程之以不被盗為上<lb/>
功獲多而覈者次之民自是不虞盗誣指揮張紳挾汪<lb/>
御史大夫鋐而殺人公立訊寘之法汪大夫以上寵之<lb/>
故勢張甚請大計覲吏時南諌臺毋得先論摘俟既畢<lb/>
事而始論摘其尤者部院更衷之公謂南諫臺論摘在<lb/>
先北在後皆所以詳覈官邪司察漏網大夫欲自収寄<lb/>
而奪耳目之任不可上疏力争得如故事汪大夫愎而<lb/>
<pb n="KR4e0201_WYG_250-3a"/>
險能窺伺上指沮折其屬又阿臾時相數更職守以自<lb/>
固公復上疏極論之時上方喜新貴人議分建南北郊<lb/>
又欲令皇后出蠶北郊而擿其不合者著論以邪徒闢<lb/>
之中外惴惴莫敢抗公獨上疏謂陛下必不忍以敢言<lb/>
之士為邪徒此殆左右奸佞欲售其説者隂詆之耳今<lb/>
天下士風日敝以緘黙為老成以順臾為平易以特立<lb/>
為矯激有所建白咸指為沽名言及左右輒寘之逺譴<lb/>
不惟父母妻子怨其不能持禄保身而朋友故舊絶跡<lb/>
<pb n="KR4e0201_WYG_250-3b"/>
徃來以避權臣之怒陛下尚猶以邪徒目之則唯有廿<lb/>
心立仗之馬喑口朝陽之鳯而已古者天子躬耕籍田<lb/>
以供粢盛后親桑蠶室以資黼黻文章未聞出郊而蠶<lb/>
也今士庶之家少習禮教者必以男不言内女不言外<lb/>
為美俗堂堂天朝四方取則焉可舍九重而逺出郊宿<lb/>
乎是禮行後世有特書者曰后親蠶于郊譏外也視陛<lb/>
下當為何如主也南北郊高皇帝未定制也分十年而<lb/>
合合百餘年而列聖繼之未有改也今陛下一旦改之<lb/>
<pb n="KR4e0201_WYG_250-4a"/>
行夏之時而顧復周之祭先地後天則尊卑之義不明<lb/>
分天分地則神明之志不通夫百年而成一旦而毁中<lb/>
人之家守先業者尚知其不可而况陛下為天地子為<lb/>
宗廟社稷主哉陛下服歴大位九年于今矣以為治耶<lb/>
亂耶安耶危耶太倉水衡供億不足那貸盡矣三輔近<lb/>
畿關陜河洛赤地千里人且相食矣兩淮旱蝗草莖木<lb/>
葉亡孑遺矣江南大水嵗課不登爭流竄矣閩海叛卒<lb/>
至殺兩省長官矣延綏一軍素稱忠厚為殍者二萬餘<lb/>
<pb n="KR4e0201_WYG_250-4b"/>
矣地震星孛産妖作異草木變怪禽獸為孽置郵不絶<lb/>
書靈臺不絶奏陛下了不之䘏而沾沾焉自以為治安<lb/>
今日頒手詔明日降勑諭欲以配追前王軼駕後世臣<lb/>
故知其不可也因勸上速停二議開言路且以堯舜之<lb/>
用元凱為勉而唐宋之狥林甫安石為戒俱報聞當公<lb/>
具草時分且得逮而上寛之弗竞也公益感奮思報㑹<lb/>
彗星見遂極論汪大夫為腹心彗並及二相臣以為召<lb/>
用者宜亟罷罷者宜棄勿用遂倣范希文百官圖例<lb/>
<pb n="KR4e0201_WYG_250-5a"/>
悉品諸大臣以某賢當簡用某不肖當斥其辭㫖峭厲<lb/>
上恚甚馳緹騎逮之至京下詔獄苛究所主名榜掠瀕<lb/>
死者數四公執語不移遂移秋官獄論比附上言大臣<lb/>
德政律斬而疑之或得從輕比上奪尚書王時中職侍<lb/>
郎聞淵嵗俸郎以下逺謫有差公遂真論斬矣時汪大<lb/>
夫得驟遷太宰而王肅敏公廷相代為大夫議以公所<lb/>
坐特毁譽失當與三尺不盡合疏請之不聽尋當論報<lb/>
以例㑹審南闕門汪太宰時執筆故令校卒持公轉膝<lb/>
<pb n="KR4e0201_WYG_250-5b"/>
面之公即起立不跪太宰怒謂汝上書欲死我既下獄<lb/>
復欲為厲鬼以死我死今不在我手耶公叱曰若安能<lb/>
死我即重我不過磔若又安能磔我太宰益怒謂囚何<lb/>
敢叱大臣公曰大臣而無君人人得誅之何但叱為太<lb/>
宰乃摭公獄中事謂以受人餉公笑曰如若言不過以<lb/>
義槖饘耳不至如若以選人市又受某某金而薦之開<lb/>
府太宰怒甚推案下欲拳公公應之聲益厲王大夫好<lb/>
謂馮御史何絮為祖宗不殺諌臣百七十年矣豈以而<lb/>
<pb n="KR4e0201_WYG_250-6a"/>
快心破祖宗法又為太宰有法在以法論御史則可以<lb/>
怒論御史不可夏宗伯言亦曰此豈宰公私家耶太宰<lb/>
乃止然猶署公情真公挺身出不顧觀者皆嘖嘖稱嘆<lb/>
曰是御史始者以其膝鐵也其辯口則亦鐵今者覺其<lb/>
膽與骨皆鐵矣因目公為四鐵御史且録其語傳之逺<lb/>
外而上所使詗事者宻以聞頗為動容是冬得不論當<lb/>
洶洶時有遺公藥者曰毋再辱公推之地曰不聞王新<lb/>
甫語我豈兒女子耶御史陳事不當伏歐刀都市以伸<lb/>
<pb n="KR4e0201_WYG_250-6b"/>
明主法何言辱公在獄而有孝子京兆君事公諱恩字<lb/>
子仁娶於金而舉京兆君京兆君名行可有兄弟十人<lb/>
而君為之長當御史公下獄時君甫十三嵗即伏闕上<lb/>
書白寃狀括髪短後衣蹩蹩長安街中見一要官轝過<lb/>
即攀跪泣請其辭絶酸楚不忍聞皆掩耳促舁者疾過<lb/>
之其又二載而君年十五矣㑹冬事迫乃刺血書疏叩<lb/>
公車大略言臣父恩幼而失怙祖母呉含飴哺之以長<lb/>
成有今日不幸私憂過計欲為陛下作一吠奸之犬而<lb/>
<pb n="KR4e0201_WYG_250-7a"/>
頓忘逆鱗之戒遽䧟大辟塗炭都市竊念祖母呉巳八<lb/>
十餘憂傷之深僅餘氣息臣父今日死祖母當以今日<lb/>
死臣父明日死祖母以明日死臣父死臣祖母復死臣<lb/>
㷀然一孤寧得不死惟冀陛下哀憐之縳臣置辟而赦<lb/>
臣父得以苟延母子二人之命陛下僇臣不傷臣心臣<lb/>
被僇不傷陛下法謹延頸以俟白刃納言陳經見而憐<lb/>
之為封上有㫖法司更審時王大夫猶在事與聶司冦<lb/>
賢仍以公前律不盡合請報減死戍雷州公戍而汪太<lb/>
<pb n="KR4e0201_WYG_250-7b"/>
宰亦用姦事露罷矣于時海内翕然謂馮公死忠孝子<lb/>
君死孝然卒皆不死王子讀之葢至今猶廪廪焉巳而<lb/>
歎曰嗟乎夫孰非天哉今夫高文二祖至神聖也從法<lb/>
語如轉圜然胡至斬王權磔蕭儀而腐曽秉正也始約<lb/>
法而天下有觸羅者皆以子請代得免既而不勝請乃<lb/>
許之如陸安鄭士利輩不可指屈葢人子之志伸而於<lb/>
太和不無漓哉夫馮公伸為臣而其子伸為子然而卒<lb/>
以全者天也葢馮公之後十八年而楊忠愍繼盛不免<lb/>
<pb n="KR4e0201_WYG_250-8a"/>
矣其婦謼天而請代而若弗聞矣故曰天也馮公既得<lb/>
雷州戍雷之薦紳衿裾迎而師事之頒白倪孺相牽藉<lb/>
指目公以為非復世間人公後先凡六載所悰寄在吟<lb/>
咏甚適也獨不能忘母呉太夫人而會赦歸雷人祠之<lb/>
十賢堂以配宋之遷客冦凖李光輩公始獲精心養母<lb/>
呉始公少時食貧不能恒治甘㫖一日彷徨無所出之<lb/>
中野遇一雉飛入懷以佐午具至是歎曰吾今幸不至<lb/>
窶吾敢以儉吾親哉於是日徴水陸之腴以薦每行村<lb/>
<pb n="KR4e0201_WYG_250-8b"/>
落間輒奉板輿偕采田歌懽悦之葢太夫人九十五而<lb/>
後終公亦逾六十矣猶烝烝孺子慕也公材大既蚤廢<lb/>
亡所施居恒慷慨謂猶可以為德於一鄉巳而曰是不<lb/>
易以不費惠也出槖中裝頗買陂田之瘠者募貧人佃<lb/>
之教以計然之筴而亦會有天幸傍畆益拓所入漸廣<lb/>
乃首推母呉意以贍其族季曰乾曰坤者又贍其女兄<lb/>
弟之歸張震王夢葵者又贍其弟之婿奚繼之者巳又<lb/>
贍其兄子際可為之娶婦嫁二女而穀之巳又贍它弟<lb/>
<pb n="KR4e0201_WYG_250-9a"/>
族子斆可立可仕可還可又贍諸姊妹之適莊華陸府<lb/>
鍾鳯者巳又贍其布衣之交曰郭濟沈蘭錢穀者經生<lb/>
交曰張思者患難交曰李啓祥者通家之後人曰載九<lb/>
甄曰蘇允厚者或授之室或資之學或䘏其死栁御史<lb/>
與周主事之坊其裔孫貧售之公公與之直而後歸之<lb/>
又贖錢修撰之坊以授其裔孫曰毋更失守也倭入冦<lb/>
監司募僧兵禦之公所齎廪犒獨當公家半士女避倭<lb/>
而徙者皆為授廬傳餐以濟之大饑疫煑粥南禪寺哺<lb/>
<pb n="KR4e0201_WYG_250-9b"/>
饑者劑藥以治疫者所全活甚衆又割其膏畆數百俾<lb/>
代區賦長資曰奈何吾安坐而視汝剉産也始公之急<lb/>
治生而人疑之既伺其所嵗出乃曰馮公殆為它人治<lb/>
生耳孝子君既出公於獄遂益習經術甫冠舉鄉試高<lb/>
等歸而佐公為義㑹公元配金孺人以老壽卒君籲禱<lb/>
而請延不得則慟絶久之乃蘇蔬食不入内者三載而<lb/>
念公老不欲傷其意時和色而後見不使覺也葢鄉人<lb/>
人益稱君孝矣會穆廟初御極旌諸言事者馮公業七<lb/>
<pb n="KR4e0201_WYG_250-10a"/>
十餘銓曹欲用公而難其老乃疏進大理寺左寺丞再<lb/>
以廟恩加朝列大夫而部使者方列上君前事下大宗<lb/>
伯覆覈無異特旌君為孝子表其廬於是馮公父子忠<lb/>
孝事大著而君以數竒久困公車馮公督之謁選曰吾<lb/>
不任報國矣若不以時需一命以攄汝蓄如吾志何君<lb/>
謁吏部選得光禄署正光禄中貴人陸海故以魚肉其<lb/>
大僚至四署則益狎君夙戒其屬務飭於上供之物而<lb/>
中貴人至欲有所恐喝而君陽為不知者縳夙猾之役<lb/>
<pb n="KR4e0201_WYG_250-10b"/>
而數之曰某事為某奸某事為某盗不而貸也葢皆中<lb/>
貴人交關隂私狀中貴人欲假上供物以難之則皆飭<lb/>
乃更扼咽為諸役請命而出問知為馮御史兒相戒竟<lb/>
君任亡敢干而君當以預贊大典論勞有大紅繡綺衣<lb/>
之錫葢用四品例云會以公病乞歸公強無疾老而稍<lb/>
善忘比疾革謂諸子曰負國家再生恩巳矣屬之而曹<lb/>
耳謂長子見者以行古道其猶有古心乎諸季可取師<lb/>
也遂瞑明年郡邑大夫師生祠公鄉賢祠君之奉公喪<lb/>
<pb n="KR4e0201_WYG_250-11a"/>
毁瘠而抑於禮如其奉金孺人喪服除遷通判應天府<lb/>
君直臣子又自以孝廉重公卿間毋敢吏畜之而君益<lb/>
自勵為精勤每有所委署恒单騎徃曰奈何以口體煩<lb/>
人當論市役一瞽而卜者訴曰何以任帛供君曰若誠<lb/>
卜且瞽若父不某所兄某所為千金市耶里人推槽坊<lb/>
供者皆窶人子公怒曰去之東偏某家不以千金張槽<lb/>
坊而委之窶子杖而更之當監掣鹽務推抑大賈而寛<lb/>
中賈以下咸稱平其監烙駒亦倣其意先豪牧之饒秣<lb/>
<pb n="KR4e0201_WYG_250-11b"/>
者監清屯田先豪伍之兼并者以故所至輒辦理然君<lb/>
矻矻持絜法亡所阿狥御史臺有胥史見訴下君治而<lb/>
心庇之比獄上欲曲罪訴者君持不可而止嘗奉委逮<lb/>
魏公從子及其家奴稽故不發君使諭之曰若不熟鐵<lb/>
榜耶而敢抗王法即八議在魏公不在爾輩從子蒲伏<lb/>
請罪君痛抶其奴悉抵法數從子而宥之司内樞之貴<lb/>
人用督捕責君受牒君使一役受牒貴人恚乃為名以<lb/>
抄案脅君吏徃吏咸惴無人色君謂而貴人不解事京<lb/>
<pb n="KR4e0201_WYG_250-12a"/>
兆不受彈壓我以吏徃而貴人不以小璫來耶貴人恚<lb/>
雖甚問知君為馮御史子逆自折然君於職不專為伉<lb/>
其治民大指先教化而後刑罰有兄饒産而弟窘者誣<lb/>
其兄君不直其弟使具獄而徐動以天性兄為哭欲寛<lb/>
其弟而給之弟哭請畢死不敢負兄遂相為敦睦君又<lb/>
辯故宦家爭嗣微瞹與富人之孽子寃死者翕然稱君<lb/>
神明君嘗屬議高淳事高淳㨿諸郡上游而頗受諸山<lb/>
水故有堰障之其水傍溢頃田數十皆浸或請决堰以<lb/>
<pb n="KR4e0201_WYG_250-12b"/>
露田君曰為田幾何吾寧無邑子情安忍鄰國為壑則<lb/>
又請省賦以蘇常郡賦補之君曰蘇常賦重極矣能徑<lb/>
省高淳賦則可以蘇常補則不可乃議調停虚糧以改<lb/>
折代高淳之困亦蘇其後復嵗饑桴鼔不時起而君巳<lb/>
去邑尹謂非君行賑且立稿君即日命駕趣之邑哀號<lb/>
者道闐嗌也君褰帷而示之曰我在毋憂稿君故已悉<lb/>
得其田饒瘠主名毋敢下上者散賑日所至俾貧人魚<lb/>
貫受粟悉以實徃咸驩呼祝君有後臺使者上君治狀<lb/>
<pb n="KR4e0201_WYG_250-13a"/>
卓異先後十一疏而是時少宰王夷陵嘗以公分識君<lb/>
貽書君謂相國與太宰逅而賢君吾從旁臾之非久遷<lb/>
矣君不答人以誚君君曰彼賢我則不責我答責我答<lb/>
我故不受彼賢何與我為君坐是竟不遷以考最不欲<lb/>
北謝病歸脩其父行誼甚適也馮之先讙以俠亭以守<lb/>
刦毋擇以戰咸顯名秦齊韓趙間至漢而奉世野王以<lb/>
威重廉靖稱其後道拯貴壽京稍謇諤然未有忠孝表<lb/>
表如廷尉京兆父子者雖然亦各所自重舉之耳以跡<lb/>
<pb n="KR4e0201_WYG_250-13b"/>
廷尉終始則何嘗不篤孝焉京兆故不盡究材其材何<lb/>
嘗不宜世也抑其奉公守法足稱矣又皆博學工屬文<lb/>
而傳其業者廷尉之子學憲時可京兆之子鄉進士大<lb/>
受尤有聲大受與王子善故為論著之如此或謂廷尉<lb/>
有恒言行隂德而使人知非隂德也讀京兆之辭孝子<lb/>
旌懇懇繇衷悃矣今奈何使人名之又忍以君親使人<lb/>
名之也王子曰然歟否否使人不得名者盛世事也不<lb/>
欲使人得名者忠臣孝子心也名忠臣孝子以風天下<lb/>
<pb n="KR4e0201_WYG_250-14a"/>
者民秉彛也且夫名教者聖人之所不廢也而又何疑<lb/>
焉曰馮廷尉京兆父子忠孝傳<lb/>
　　陸子傅先生傳<lb/>
陸先生者諱師道字子傅其先蘇之長洲人生而穎儁<lb/>
七嵗能裁小語詩稍長受王選部穀祥易以易補博士<lb/>
弟子郡守聶貞襄公豹試而竒之令改受春秋即以善<lb/>
春秋聞時年甫二十餘而會其偶曹宜人卒崑山呉中<lb/>
英先生者名儒少所當意見先生而竒之以女女焉是<lb/>
<pb n="KR4e0201_WYG_250-14b"/>
為呉安人遂與呉先生同薦應天先生秀眉美姿玉立<lb/>
頎然其再屈公車而詞賦聲隆隆起凡六載始成進士<lb/>
所射策入故相夏文愍公言手大竒先生為言於故相<lb/>
李文康公時曰是子也其文賈董而書則鍾王以第一<lb/>
人聞是時上不盡寄相臣柄移之二甲第五選而得工<lb/>
部都水司主事任職潔廉無害夏公内自恨奏改先生<lb/>
禮部儀制司供事制勅先生雅不欲近相臣而念越人<lb/>
勇之説進所取應制酬代漸詭因母陳宜人病請急歸<lb/>
<pb n="KR4e0201_WYG_250-15a"/>
侍久之陳宜人病寖劇先生謝客隱湯藥問蚤莫亡間<lb/>
時時摶顙籲天請代又嘗刲股羮而進之病良已又病<lb/>
目先生三䑛之亦已㑹所予告過期遂不肯出益肆力<lb/>
於學其學自九流七畧稗官黄衣之屬亡所不窺手抄<lb/>
典籍後先積數百千巻丹鉛儼然益工歌詩及古文辭<lb/>
又益習書小楷以至古𨽻皆精絶又傍曉繪事簡淡咄<lb/>
咄逼倪元鎮時文待詔先生徴明者里居而亦善詩及<lb/>
書及繪事先生造門用師禮禮之人謂先生業已貴胡<lb/>
<pb n="KR4e0201_WYG_250-15b"/>
折節乃爾且不聞世以秇目文先生耶先生曰子言之<lb/>
誤夫文先生以秇藏道者也自吾見文先生無適而非<lb/>
師也者奉之益篤文先生亦篤好先生即膠漆莫喻也<lb/>
諸臺使慰薦先生者無慮數十疏自世宗朝執政者好<lb/>
拔其黨據津要以相翼毗而輕於棄名士大夫而士大<lb/>
夫亦醜之莫肯為用而吾呉最盛前先生者有王叅議<lb/>
庭陸給事粲袁僉事袠皆里居與先生善而先生所取<lb/>
友如王太學寵彭徴士年張先輩鳯翼兄弟多徃來文<lb/>
<pb n="KR4e0201_WYG_250-16a"/>
先生家與文先生之子博士彭司諭嘉日相從評隲文<lb/>
事攷校金石三倉鴻都之學與丹青理茗盌鑪香翛然<lb/>
竟日間從諸賢出遊汎石湖取越來道放舟胥口尋覽<lb/>
虎丘上方支硎天池𤣥墓靈巗鄧尉萬笏大石之勝呉<lb/>
中好事人操酒船跡之於山水間先生亦無所拒取酣<lb/>
適而别興到弄筆得薄蹏阿錫一㸃染若重寶葢是時<lb/>
海内懸格以購文先生跡次及先生先生不為意尋而<lb/>
陳宜人以老壽終先生哭毁幾滅性而素所友愛弟安<lb/>
<pb n="KR4e0201_WYG_250-16b"/>
道亦卒以是日邑鬰忽中風蹶憒憒嘔沬久之漸愈而<lb/>
性理亦少錯矣先生林下踰二十年而受易師王選部<lb/>
亦以久廢俱負公望朝之執政者新以名起先生與王<lb/>
君先生就王君而筴行止王君曰吾老矣即並命而並<lb/>
不出將以我曹敖然而忽忘君父先生乃起就補南儀<lb/>
部召為膳部郎中甫上擢尚寶少卿尋奉使祭秦先王<lb/>
公殊自快以生平所慕者關中形勝今幸一寓目焉乃<lb/>
縱遊二華觀龍門砥柱浴驪山温泉弔漢唐諸陵所至<lb/>
<pb n="KR4e0201_WYG_250-17a"/>
皆有詩而秦之嗣王習聞先生名厚幣以饗先生謝弗<lb/>
納歸署尚寳篆會以穆宗登極推恩贈先生父母妻而<lb/>
先生階奉直大夫勲恊正庶尹亡何故痾復作乃再上<lb/>
疏予告歸歸六年卒王君既筴先生出即謝病卧復起<lb/>
居兩嵗果病病久之而死其於先生雖為授經師而行<lb/>
能姿槩略相甲乙王君風度整㓗而先生襟宇冲夷有<lb/>
足當者其月旦亦埒之先生初號元洲尋更曰五湖以<lb/>
表寓也卒之年六十四所著文集左史子漢鐫若干巻<lb/>
<pb n="KR4e0201_WYG_250-17b"/>
二子士謙士仁皆有名士風<lb/>
弇州生曰以陸先生之初尚羊山澤詩酒自藏即淵明<lb/>
奚啻焉晩乃聊出棲遲金馬庶幾東方曼倩之所稱者<lb/>
浮雲在霄舒巻自如亦胡弗適也嗟夫令典午不易社<lb/>
羔鴈婁下人亦胡能以一隱逸測淵明而何乃跡陸先<lb/>
生為<lb/>
　　喻太公傳<lb/>
余始與杭假守喻均邦相善因而得其父太公燮之為<lb/>
<pb n="KR4e0201_WYG_250-18a"/>
人又得其詩萬厯之癸未冬而邦相以書自杭來曰日<lb/>
奉吾父之郡邸養而忽忽不懌謂孺子吾不敢望故豐<lb/>
鷄犬奈何坐肥我則一奉之西湖上亦不肯再曰夢境<lb/>
耳且吾不欲使西湖之識假守父顧案頭有弇州山人<lb/>
集讀而心善之令日進二三編居四十日而盡乃曰吾<lb/>
日登弇州之山而與山人遊不亦大快且吞所謂西湖<lb/>
八九不芥蔕乎我歸以山人老矣弇州山人者世貞也<lb/>
居一月所而邦相手草太公之事狀而來請曰吾父不<lb/>
<pb n="KR4e0201_WYG_250-18b"/>
獲面先生而先生之言在吾父胷臆其可以當先生世<lb/>
而失吾父敢以不朽請余曰微而請余故嘗得而太公<lb/>
又得太公詩矣世所稱相知者寧面也屬有文字戒則<lb/>
以太公故緩而為傳之太公者字廷理父曰朴齋公栗<lb/>
生太公九齡而見背有母劉在兄弟凡三人而太公居<lb/>
仲伯氏煌秉家政才足樹也而不能無别帑計嵗少贏<lb/>
積劉夫人怪何以弗贏也而語太公太公詭對曰自吾<lb/>
考之見背中外若蝟逼焉得弗隳足矣何敢望贏劉夫<lb/>
<pb n="KR4e0201_WYG_250-19a"/>
人意乃解而久之伯氏亦卒有三男二女未婚嫁太公<lb/>
代署政則益精勤課童奴事耕織計嵗得厪厪當出以<lb/>
時消息之故為季也室已為伯氏三子室而字二女嵗<lb/>
計之若小贏者劉夫人復怪之若材乃逾伯氏耶以伺<lb/>
其私槖亡有也當拆箸則盛推其園田以授季與伯之<lb/>
子而取其餘不合親友不立盟契交讓而後飲極懽而<lb/>
退自是劉夫人獨就太公養而季以火燬已而延太公<lb/>
所亦燬獨伯之遺舍存太公仰天謝曰幸憐我不困我<lb/>
<pb n="KR4e0201_WYG_250-19b"/>
胼胝以日夜覆露三孺子足矣謂季來合而奉太夫人<lb/>
僦比舍居無憂色然自是家日益削與其婦夏安人節<lb/>
腹以資太夫人甘不使知有約也太夫人卒不能具窀<lb/>
穸奔走匄貸以襄事而毁瘠勝之人人歸孝矣太公自<lb/>
是不甚力治生而會邦相長則力課之明經屬文邦相<lb/>
有材氣然自負<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>不肯就經生規太公必挫之使就<lb/>
經生規而後已性又嗜讀書至丙夜聲琅然不輟夏安<lb/>
人戲謂得無更作博士弟子耶少而不讀今何讀為太<lb/>
<pb n="KR4e0201_WYG_250-20a"/>
公笑曰少不讀故今讀之且書寧為博士弟子設也太<lb/>
公之所精治獨史學上下數百年間事指畫舌湧如覩<lb/>
邦相既業成而語人吾不治史從傍耳吾父談隃於目<lb/>
習多矣太公故塵土財帛喜施予而奪於力弗繼自邦<lb/>
相之通仕籍若少可以行德者即宗戚中壯有室殁有<lb/>
歸孤寡有衣食其半皆於太公乎足客至毋問蚤莫輙<lb/>
呼酒炙彈棋鬭梟竟夕不示倦色甚至比隣貧不能留<lb/>
連客太公為延致曰奈何吾里而有枵客也以故太公<lb/>
<pb n="KR4e0201_WYG_250-20b"/>
之稱封君者十餘年而不名一軒南畆無傍拓更自喜<lb/>
以為快邦相郎營繕當治倉與倉曹郎有連而失其意<lb/>
倉曹相客也讒於相謂邦相嘗有所雌黄激之怒以攝<lb/>
督倉侍郎因事刺譏邦相一孱給事中從而實之寘獄<lb/>
訊邦相禍且不測太公聞而晏然曰兒非不自愛者命<lb/>
也已而得白薄讁楚察幕歸而請罪太公復欣然曰咎<lb/>
不自爾掇命也何害至邦相宦楚幕奔夏安人之喪歸<lb/>
相勞苦久之邦相按廬產猶故喻也太公伺邦相槖猶<lb/>
<pb n="KR4e0201_WYG_250-21a"/>
故邦相也父子泣相慰曰可以終身矣太公之所最樂<lb/>
者就邦相營繕封與燕之賢豪長者遊然不久棄之去<lb/>
其次就邦相蘭溪令所風令以寛平無忮令能奉行之<lb/>
亦樂也而亦不久去大約如在杭指太公生平㓗脩巍<lb/>
坐袖手雖盛夏冠裳殊楚楚年七十有七矣神形猶峭<lb/>
爽目閃閃如巖下電飄髭拂袊領白而光可鑒也太公<lb/>
不喜屬文以其去情性逺而嗜詩老而吟咏不衰邦相<lb/>
私評之以高處鴈行岑嘉州下亦不減元白其為五季<lb/>
<pb n="KR4e0201_WYG_250-21b"/>
樂府慷慨激昻則辛幼安劉改之也人以為知言初邦<lb/>
相之封太公如官也飭冠帶組繡以薦太公為一再御<lb/>
然不恒御也里居馮一倉頭卒遇之不知為貴人郡邑<lb/>
禮請鄉飲亦不肯應而自號曰素軒鄧太史以讚嘗因<lb/>
其七十而為之説謂有天籟而五聲於是乎生也有淡<lb/>
而五味于是乎生也有素而五色於是乎生也籟不離<lb/>
聲淡不離味素不離色且日鬭接而守之卒未免不勝<lb/>
之患焉故道期乎齊知之不能知而言體乎常名之不<lb/>
<pb n="KR4e0201_WYG_250-22a"/>
能名予將進公於素之上乎太公曰吾安知上吾長保<lb/>
吾素足矣<lb/>
弇山人曰如鄧氏云太公將不得為有道者耶訾不責<lb/>
贏德不近名以素為緯復取為經外若皦皦而中㝠㝠<lb/>
其子師之拙宦乃成其見若不足而終有餘者耶莊周<lb/>
所謂人之君子而天之小人者耶所謂詩發乎情止乎<lb/>
性用自媮適而已若終始不離素者邦相目以如岑如<lb/>
元白如辛劉庶幾闇然而章不能竟掩之矣<lb/>
<pb n="KR4e0201_WYG_250-22b"/>
　　余徴君傳<lb/>
余與晉陵余司理善司理時時為稱其先桐林君之賢<lb/>
也曰百余某何敢望吾先君而先君困諸生久其應鄉<lb/>
辟書數佹得而失之而不榖乃先先君鳴嗟乎士固有<lb/>
命哉已而以司理語質之其鄉人王祖嫡曾清輩則皆<lb/>
曰余徴君賢者問何以稱徴君曰君諸生也隆慶初天<lb/>
子下有司辟懷材抱德咸推遜君將以君應而君卒學<lb/>
者不敢以諸生目而稱之曰徴君㑹因司理請乃作余<lb/>
<pb n="KR4e0201_WYG_250-23a"/>
為諸生祭酒束䞇請益者衆而其於家尤能消息之以<lb/>
故小自給顧性好施予里人秦生被誣杖且死猶坐繫<lb/>
不得出徴君脱驂馬贖之出而醫藥之得不死它日之<lb/>
别墅遇有夫婦哭甚哀問知其有巨室逋且鬻婦以償<lb/>
也趣詣巨室緩頰百方至自為券以代而解故人龍某<lb/>
子貧甚館之門下衣食之族女孤収養俾差次已女擇<lb/>
壻而資嫁之徴君所行德甚衆然不自以名其受人德<lb/>
則縷縷熱中不亟報不止也性篤孝事橘泉公無違色<lb/>
<pb n="KR4e0201_WYG_250-23b"/>
既以考終柴毁骨立服禫矣每念不能終養公又不能<lb/>
以禄養也語及之淚交下於頥遇食亦廢匕箸少能詩<lb/>
晩而漸入唐格能文文闖東西京能書書法遒勁劑永<lb/>
興渤海間尤精二氏學旁曉星厯服餌之技所著障風<lb/>
集八巻一得集四巻葢郡邑既欲以公應辟書不果則<lb/>
以應嵗薦甫治裝而病卒矣年僅五十七<lb/>
贊曰余所覩博士師弟子薦徴君牘抑何其詳至委曲<lb/>
也汝南故善月旦評今猶有古所遺也夫以其文俳故<lb/>
<pb n="KR4e0201_WYG_250-24a"/>
不志志大都云司理之治晉陵其賢可屈指數至稱徴<lb/>
君則自貶損以為無可比子道固然語云不知其父知<lb/>
其子余以是傳之無恧辭抑橘泉公醫而徴君儒以不<lb/>
逮禄養自憾終其身則余氏代推其先德矣<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_250-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻七十六<lb/>
</p>
<p>
</p>
  </div>
</body>
</text>
</TEI>
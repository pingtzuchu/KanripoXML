<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百四十九</head> <lb/>
    <p>
<pb n="KR4e0201_WYG_149-1a"/>
欽定四庫全書<lb/>
　弇州四部稿巻一百四十九<lb/>
　　　　　　　　　　　明　王世貞　撰<lb/>
説部<lb/>
　　藝苑巵言六<lb/>
髙帝嘗謂宋濂浙東人才惟卿與王禕耳才思之雄卿<lb/>
不如禕學問之博禕不如卿又嘗與劉誠意論文誠意<lb/>
謂宋濂第一其次臣不敢多讓又其次張孟兼孟兼性<lb/>
<pb n="KR4e0201_WYG_149-1b"/>
剛愎好出人上為按察副使上冢歸邑令謁之不為禮<lb/>
帝聞之弗善也又與布政使吴印爭帝大怒摘捶之幾<lb/>
絶乃賜死<lb/>
當是時詩名家者無過劉誠意伯溫髙太史季迪袁侍<lb/>
御可師劉雖以籌䇿佐命然為讒邪所間主恩幾不終<lb/>
又中胡惟庸之毒以死髙太史辭遷命歸教授諸生以<lb/>
草魏守觀上梁文腰斬袁可師為御史以解懿文太子<lb/>
忤㫖偽為風癲備極艱苦數年而後得老死文名家者<lb/>
<pb n="KR4e0201_WYG_149-2a"/>
無過宋學士景濂王待制子充景濂致仕後以孫慎詿<lb/>
誤一子一孫大辟流竄蜀道而死子充出使雲南為元<lb/>
孽所殺歸骨無地嗚呼士生于斯亦不幸哉<lb/>
劉誠意伯温與夏煜孫炎輩皆以豪詩酒得名一日㳺<lb/>
西湖望建業五色雲起諸君謂為慶雲擬賦詩劉獨引<lb/>
大白慷慨曰此王氣也後十年有英主出吾當輔之衆<lb/>
皆掩耳尋髙皇帝下金陵劉建帷幄之勛為上佐開茅<lb/>
土其言若契<lb/>
<pb n="KR4e0201_WYG_149-2b"/>
吾崐山頋瑛無錫倪元鎮俱以畸卓之資更挾才藻<lb/>
風流豪賞為東南之冠而楊廉夫實主斯盟倪繪事<lb/>
尤稱絶倫髙皇帝徵廉夫脩元史欲官之㢘夫作老客<lb/>
婦謡示不屈乃放之歸時危素太樸為𢎞文館學<lb/>
士方貴重一上一日聞履聲問為誰太樸率然曰老<lb/>
臣危素上不懌曰吾以為文天祥耶謫佃臨濠死人<lb/>
以定楊危之優劣倪頋各散家貲頋仍畫其像題曰<lb/>
儒衣僧帽道人鞋天下靑山骨可埋若説少年豪俠<lb/>
<pb n="KR4e0201_WYG_149-3a"/>
處五陵鞍馬洛陽街至今人傳之夫以頋倪之富與<lb/>
廉夫之豪縦而若此其於陶靖節可謂異軌同操<lb/>
當勝國時法網寛人不必仕宦浙中每嵗有詩社聘一<lb/>
二名宿如廉夫輩主之刻其尤者為式饒介之仕偽吳<lb/>
求諸彦作醉樵歌以張仲簡第一季迪次之贈仲簡黄<lb/>
金十兩季迪白金三斤後承平久張洪脩撰每為人作<lb/>
一文僅得五百錢<lb/>
解大紳十八舉鄉試第一以進士為中書庶吉士上試<lb/>
<pb n="KR4e0201_WYG_149-3b"/>
詩稱㫖賜鞍馬筆札而縉率易無所讓嘗入兵部索皁<lb/>
人不得即之尚書所嫚罵尚書以聞上弗責也曰縉逸<lb/>
當爾耶苦以御史即除御史久之事文皇帝入内閣詞<lb/>
筆敏捷為一時冠而意氣闊疎又性剛多忤上聞之亦<lb/>
弗善也出㕘議廣西日與王檢討偁探竒山水自適上<lb/>
書請鑿章江水便來徃上大怒徵下獄三載命獄吏沃<lb/>
以燒酒埋雪中死<lb/>
曽學士子啟上嘗召試天馬歌援筆立就佳之賜寶帶<lb/>
<pb n="KR4e0201_WYG_149-4a"/>
又因醉遺火延燒民居上弗罪也後病卒且氣絶呼酒<lb/>
飲至醉題曰宫詹非小六十非夭我以為多人以為少<lb/>
易簀蓋棺此外何求白雲靑山樂哉斯丘<lb/>
景泰中稱詩豪者十才子而劉溥湯𦙍績為之首劉太<lb/>
醫吏目湯㕘將也湯尤縱誕每稱杜陵無好句然與劉<lb/>
論詩伏不出一語劉欽謨載其事及溥白鵲詩甚詳成<lb/>
化中郎署有詩名者無過於劉昌欽謨夏寅正夫欽謨<lb/>
無題與正夫䖍州懐古詩懐麓堂詩話亦載之然俱平<lb/>
<pb n="KR4e0201_WYG_149-4b"/>
平耳他作愈不稱<lb/>
桑民懌家貧亡所蓄書從肆中鬻得讀過輒焚棄之敢<lb/>
為大言不自量時銓次古人以孟軻自況原遷而下弗<lb/>
論也而更非薄韓愈氏曰此小兒號嗄何傳問翰林文<lb/>
今為誰曰虛無人舉天下亦惟悅其次祝允明又次羅<lb/>
圮悦髻椎而補博士弟子部使者按水利下邑悦前謁<lb/>
之書刺江南才人桑悦博士弟子業不當刺又厚自譽<lb/>
使者大駭已問知悦素迺延之校書而預刋落以試悦<lb/>
<pb n="KR4e0201_WYG_149-5a"/>
校至不屬即索筆請書亡誤使者大悦服折節交悦矣<lb/>
十九舉鄉試再試禮部竒其文至閲道統論則曰夫子<lb/>
傳之我縮舌曰得非江南桑生耶大狂士斥不取時丘<lb/>
濬為尚書慕悦名召令具賔主已出已文令觀紿曰某<lb/>
先輩譔悦心知之曰公謂悦為逐穢也耶柰何得若文<lb/>
而令悦觀濬曰生試更為之歸譔以奏濬稱善已令進<lb/>
他文濬未嘗不稱善也悦名在乙榜請謝不為官俟後<lb/>
試而時竟以悦狂抑弗許調邑博士悦為博士踰歳而<lb/>
<pb n="KR4e0201_WYG_149-5b"/>
按察視學者别丘濬濬曰吾故人桑悦幸無以屬吏視<lb/>
也按察既行部抵邑不見悦顧問長吏悦今安在豈有<lb/>
恙乎長吏素恨悦皆曰無恙自負不肯迎耳乃使吏徃<lb/>
召之悦曰連宵旦雨淫傳舍圮守妻子亡暇何候若按<lb/>
察久不待更兩吏促之悦益怒曰若真無耳者即按察<lb/>
力能屈博士可屈桑先生乎為若期三日先生來不三<lb/>
日不來矣按察欲遂收悦緣濬不果三日悦詣按察長<lb/>
揖立不跪按察厲聲曰博士分不當得跪耶悦前曰漢<lb/>
<pb n="KR4e0201_WYG_149-6a"/>
汲長孺長揖大将軍明公貴豈踰大将軍而長孺固亡<lb/>
賢於悦奈何以面皮相恐寥廓天下士哉悅今去天下<lb/>
自謂明公不容悦曷觧耳因脫帽徑出按察度亡已乃<lb/>
下留之他日當選兩博士自隨悅在選故事博士侍左<lb/>
右立竟日悦請曰犬馬齒長不能以筋力為禮亦不能<lb/>
乆任立願假借且使得坐即移所便坐御史聞悦名數<lb/>
召問謂曰匡說詩觧人頥子有是乎曰恱所談𤣥妙何<lb/>
匡鼎敢望即鼎在亦觧頥公幸賜清燕畢頃刻之長御<lb/>
<pb n="KR4e0201_WYG_149-6b"/>
史壯之令坐講少休悦除襪跣而爬足垢御史不能禁<lb/>
令出尋復薦之遷長沙倅再調柳州悦實惡州荒落不<lb/>
欲徃人問之輒曰宗元小生擅此州名久吾一旦徃掩<lb/>
奪其上不安耳為柳州嵗餘父喪歸服除遂不起居家<lb/>
益任誕褐衣楚製徃來郡邑間<lb/>
楊君謙為儀部主事與郎中不相得因謝病歸久之病<lb/>
良已起復除原官循吉多病而好讀書最不喜人間酬<lb/>
應甞開巻至得意因起踔掉不休人遂相目呼顛主事<lb/>
<pb n="KR4e0201_WYG_149-7a"/>
云復官彌月再乞病告吏部以格不可曰郎病已復病<lb/>
耶安得告而可為者致仕耳循吉恚曰吾難致仕何即<lb/>
自劾罷時僅三十餘既以歸益亡復問外事而蹤跡益<lb/>
詭恠寡合出敝冠服羸輿馬故以起人易而更侮之又<lb/>
好緣文章語中傷人正德末循吉老且貧甞識伶臧賢<lb/>
為上所幸愛上一日問誰為善詞者與偕來賢頓首曰<lb/>
故主事楊循吉吴人也善詞上輒為詔起循吉郡邑守<lb/>
令心知故强前為循吉治裝見循吉冠武人冠韎韐戎<lb/>
<pb n="KR4e0201_WYG_149-7b"/>
錦已恠之又乗勢語多侵守令已見上畢上每有所幸<lb/>
燕令循吉應制為新聲咸稱㫖受賞然賞無異伶伍又<lb/>
不授循吉官與秩間謂曰若嫺樂能為伶長乎循吉愧<lb/>
悔汗洽背謀於賢乃以他語懇上放歸歸益不自懌諸<lb/>
後進少年非薄之亡禮問者而其文亦漸落不復進卒<lb/>
窮老以死所著奚囊雜纂未成書<lb/>
祝希哲生而右手指枝因自號枝指生為人好酒色六<lb/>
博不脩行檢嘗傅粉黛從優伶酒間度新聲俠少年好<lb/>
<pb n="KR4e0201_WYG_149-8a"/>
慕之多齎金㳺允明甚洽舉鄉薦從春官試下第是時<lb/>
海内漸熟允明名索其文及書者接踵或輦金幣至門<lb/>
允明輒以疾辭不見然允明多醉伎館中掩之雖累紙<lb/>
可得而家故給以不問僮奴作業又捐業蓄古法書名<lb/>
籍售者或故昻直欺之弗算至或留客計無所出酒窘<lb/>
甚以所蓄易置得初直什一二耳當其窘時黠者持少<lb/>
錢米乞文及手書輒與已小饒更自貴也甞遺黒貂裘<lb/>
甚美欲市之或曰靑女至矣何故市之允明曰昨蒼頭<lb/>
<pb n="KR4e0201_WYG_149-8b"/>
言始識不市而忘敝之篋何益後拜廣中邑令歸所請<lb/>
受槖中裝可千金歸日張酒呼故狎㳺宴歌呼為壽不<lb/>
兩年都盡矣允明好負逋責出則羣萃而訶誶者至接<lb/>
踵竟弗顧去<lb/>
唐伯虎與里中生張夢晉善張才大不及唐而放誕過<lb/>
之恒曰日休小豎子耳尚能稱醉士我獨不耶一日㳺<lb/>
虎丘㑹數賈飲山上亭且詠靈曰此養物技不過弄杯<lb/>
酒間具何當論詩我且戲之乃更衣為丏者上丐賈食<lb/>
<pb n="KR4e0201_WYG_149-9a"/>
已前請曰謬勞諸君食無以報雖不能句而以狗尾續<lb/>
柰何賈大笑漫舉詠中事試之如響賈不測始令賡張<lb/>
復丐酒連舉大白十數揮毫頃而成百首不謝竟去易<lb/>
維蘿隂下賈隂使人伺之無見也大駭以為神僊云張<lb/>
度賈逺則上亭朱衣金目作胡人舞形狀殊絶伯虎舉<lb/>
鄉試第一坐事免家以好酒益落有妬婦斥去之以故<lb/>
愈自棄不得甞作答文徵明書及桃花庵歌見者靡不<lb/>
酸鼻也<lb/>
<pb n="KR4e0201_WYG_149-9b"/>
文徵仲太史有戒不為人作詩文書畫者三一諸王國<lb/>
一中貴人一外國生平不近女色不干謁公府不通宰<lb/>
執書誠吾吳傑出者也吾少年時不經事意輕其詩文<lb/>
雖與酬酢而甚鹵莽年來從其次孫請為作傳亦足稱<lb/>
懴悔文耳<lb/>
長沙公少為詩有聲既得大位愈自喜攜拔少年輕俊<lb/>
者一時爭慕歸之雖模楷不足而鼓舞攸頼長沙之於<lb/>
何李也其陳涉之啓漢髙乎<lb/>
<pb n="KR4e0201_WYG_149-10a"/>
獻吉才氣髙雄風骨遒利天授既竒師法復古手闢草<lb/>
昧為一代詞人之冠要其所詣亦可略陳騷賦上擬屈<lb/>
宋下及六朝根委有餘精思未極擬樂府自魏而後有<lb/>
逼真者然不如自運滔滔莽莽選體建安以至李杜無<lb/>
所不有第於謝監未是初日芙蓉僅作顔光禄耳七言<lb/>
歌行縱横如意開闔有法最為合作五言律及五七言<lb/>
絶時詣妙境七言雄渾豪麗深於少陵抵掌捧心不能<lb/>
厭服衆志文酷放左氏司馬敘事則竒持論則短間出<lb/>
<pb n="KR4e0201_WYG_149-10b"/>
應酬頗傷率易<lb/>
仲黙才秀於李氏而不能如其大又義取師心功期舍<lb/>
筏以故有弱調而無累句詩體翩翩俱在鴈行顧華玉<lb/>
稱其咳唾珠璣人倫之雋騷賦啓發擬六朝者頗佳他<lb/>
文促薄似未稱是<lb/>
昌穀少即摛詞文匠齊梁詩沿晚季迨舉進士見獻吉<lb/>
始大悔改其樂府選體歌行絶句咀六朝之精㫖採唐<lb/>
初之妙則天才髙朗英英獨照律體㣲乖整栗亦是浩<lb/>
<pb n="KR4e0201_WYG_149-11a"/>
然太白之遺也騷誄頌劄宛爾潘陸惜㣲短耳今中原<lb/>
豪傑尊師獻吉後俊開敏服膺何生三吳輕雋復為昌<lb/>
穀左袒摘瑕攻纇以模剽病李不知李才大固苞何孕<lb/>
徐不掩瑜也李所不足者刪之則精二子所不足者加<lb/>
我數年亦未至矣<lb/>
徐昌穀有六朝之才而無其學楊用脩有六朝之學而<lb/>
非其才薛君采才不如徐學不如楊而小撮其短又事<lb/>
事不如何李樂府五言古可得伯仲耳<lb/>
<pb n="KR4e0201_WYG_149-11b"/>
昌穀之於詩也黄鵠之于鳥瓊瑶之于石松桂之于木<lb/>
也髙叔嗣空谷之幽蘭崇庭之鼎彛也髙季迪之流暢<lb/>
邊庭實之開麗鄭繼之之雄健王子衡之宏大孫太初<lb/>
之竒拔頋華玉之和適李賔之之通爽馬仲房之華整<lb/>
皆其次也可謂兼能而不足薛君采俞仲蔚之於五言<lb/>
古王稚欽吳明卿之於五言律又明卿子與之於七言<lb/>
律髙子業之於五言古近體各極妙境可謂專至而有<lb/>
餘<lb/>
<pb n="KR4e0201_WYG_149-12a"/>
李文正為古樂府一史斷耳十不能得一黄才伯辭不<lb/>
稱法頋華玉邊庭實劉伯溫法不勝辭此四人者十不<lb/>
能得三王子衡差自質勝十不能得四徐昌穀雖不得<lb/>
叩源推委而風調髙秀十不能得五何李乃饒本色然<lb/>
時時已調雜之十不能得七于鱗字字合矣然可謂十<lb/>
不失一亦不能得八<lb/>
何仲黙與李獻吉交誼良厚李為逆瑾所惡仲黙上書<lb/>
李長沙相救之又畫䇿令康脩撰居間乃免以後論文<lb/>
<pb n="KR4e0201_WYG_149-12b"/>
相掊擊遂致小間蓋何晚出名遽抗李李漸不能平耳<lb/>
何病革屬後事謂墓文必出李手時張以言孟望之在<lb/>
側私曰何君没恐不能得李文李文恐不得何意吾曹<lb/>
與戴仲鶡樊少南共成之可也今望之銘亦寥落不甚<lb/>
稱<lb/>
李獻吉為户部郎以上書極論壽寧侯事下獄頼上恩<lb/>
得免一夕醉遇侯於大市街罵其生事害人以鞭梢擊<lb/>
墮其齒侯恚極欲陳其事為前疏未久隠忍而止獻吉<lb/>
<pb n="KR4e0201_WYG_149-13a"/>
後有詩云半醉唾罵文成侯葢指此事也李獻吉既以<lb/>
直節忤時起憲江西名重天下俞中丞諫督兵平冦用<lb/>
二廣例抑諸司長跪李獨植立俞恠問足下何官耶李<lb/>
徐答云公奉天子詔督諸軍吾奉天子詔督諸生竟出<lb/>
後與御史有隙即率諸生手鋃鐺欲鎖御史御史杜門<lb/>
不敢應坐搆免名益重方岳部使過汴必謁李年位既<lb/>
不甚髙見則據正坐使客侍坐徃徃不堪乃起寧藩之<lb/>
獄䧟李幾死林尚書待用力救得免自是不復振<lb/>
<pb n="KR4e0201_WYG_149-13b"/>
何仲黙謂獻吉振大雅超百世書薄子雲賦追屈原王<lb/>
子衡云執符於雅謨㳺精於漢魏以雄渾為堂奥以藴<lb/>
藉為神樞思入𤣥而調寡和如鳳矯龍變人罔不知其<lb/>
為祥亦罔不駭其異黄勉之云興起學士挽回古文五<lb/>
色錯以彪章八音和而協美如𤣥造包乎品物海渤匯<lb/>
夫波流又云江西以後愈妙而化如𤣥造範物鴻鈞播<lb/>
氣種種殊别新新無已其推尊之可謂至矣然王敬夫<lb/>
薛君采各有漫興詩王詠何云若使老夫須下拜便教<lb/>
<pb n="KR4e0201_WYG_149-14a"/>
獻吉也低頭薛云俊逸終憐何大復粗豪不解李空同<lb/>
則似有不盡然者及觀何之駁李詩有云詩意象應曰<lb/>
合意象乖曰離空同丙寅間詩為合江西以後詩為離<lb/>
試取丙寅作叩其音尚中金石而江西以後之作辭艱<lb/>
者意反近意苦者辭反常色黯淡而中理披慢讀之若<lb/>
揺鞞鐸耳李之駁<hi>闕</hi>
<pb n="KR4e0201_WYG_149-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_149-15b"/>
　<lb/>
麗濃至是伊門第一手也惜應酬為累未盡陶洗之力<lb/>
耳余與李于鱗言盧是一富賈胡羣寶悉聚所乏陶朱<lb/>
公通融出入之妙李大笑以為知言然李材髙不肯作<lb/>
賦不知何也俞仲蔚小乃時得佳者其為誄賛辭殊古<lb/>
余甞於同年袁生處見獻吉與其父永之僉憲書極言<lb/>
其内弟左國璣猜忌之狀末有云此人尚爾何况邊李<lb/>
耶邊蓋尚書庭實與獻吉素稱國士交者又獻吉晚為<lb/>
<pb n="KR4e0201_WYG_149-16a"/>
其甥曹嘉所厄良苦豈文士結習例不免中人忌耶<lb/>
仲黙别集亦不能佳惟空同集是獻吉自選然亦多駁<lb/>
雜可刪者余見李嵩憲長稱其黄河水遶漢宫牆河上<lb/>
秋風鴈幾行客子過壕追野馬將軍韜箭射天狼黄塵<lb/>
古渡迷飛輓白月横空冷戰塲聞道朔方多勇略只今<lb/>
誰是郭汾陽一首李開先少卿誦其逸詩凡十餘首極<lb/>
有雄渾流麗勝其集中存者爾時不見選何也余徃被<lb/>
酒跌宕不能請錄之深以為恨<lb/>
<pb n="KR4e0201_WYG_149-16b"/>
昌穀自選迪功集咸自精美無復可憾近皇甫氏為刻<lb/>
外集袁氏為刻五集五集即少年時所稱文章江左家<lb/>
家玉烟月揚州樹樹花者是已餘多稚俗之語不堪覆<lb/>
瓿世人猥以重名遂概收梓不知舞陽絳灌既貴後為<lb/>
人稱其屠狗吹簫以為佳事寧不泚䫙<lb/>
五七言律至仲黙而暢至獻吉而大至于鱗而髙絶句<lb/>
俱有大力要之有化境在<lb/>
獻吉有限韻贈黄子一律云禁烟春日紫烟重子昔為<lb/>
<pb n="KR4e0201_WYG_149-17a"/>
雲我作龍有酒每邀東省月退朝曽對掖門松十年放<lb/>
逐同梁苑中夜悲歌泣孝宗老體幸强黄犢健柳吟花<lb/>
醉莫辭従昌穀有寄獻吉一律云汝放金鷄别帝鄉何<lb/>
如李白在潯陽日暮經過燕市曲解裘同醉酒罏傍徘<lb/>
徊桂樹凉風發仰視明河秋夜長此去梁園逢雨雪知<lb/>
予遥度赤城梁李雖自少陵徐自靑蓮而李得靑蓮長<lb/>
篇法徐得崔沈琢句法當為本朝七言律翹楚而諸家<lb/>
選俱未及于鱗亦遺之皆所未解也<lb/>
<pb n="KR4e0201_WYG_149-17b"/>
國朝習杜者凡數家華容孫宜得杜肉東郡謝榛得杜<lb/>
貎華州王維楨得杜一支閩州鄭善夫得杜骨然就其<lb/>
所得亦近似耳唯夢陽具體而微<lb/>
李少卿報蘇屬國書不必論其文及中有逗脱者其傳<lb/>
合史傳纎毫畢備贋作無疑第其辭感慨悲壯宛篤有<lb/>
致故是六朝髙手明唐伯虎報文徵明王稚欽答余懋<lb/>
昭二書差堪叔季伯虎他作俱不稱稚欽於文割裂比<lb/>
擬亡當者獨尺牘差工耳<lb/>
<pb n="KR4e0201_WYG_149-18a"/>
講學者動以詞藻為雕搜之技工文者則舉拙語為談<lb/>
笑之資若枘鑿不相入無論也七言最不易工吾姑舉<lb/>
諸公數聮如翼軫衆星朝北極岷嶓諸嶺導南條天連<lb/>
巫峽常多雨江過潯陽始上潮此薛文淸句也溪聲夢<lb/>
醒偏隨枕山色樓髙不礙牆　狂搔短髪孤鴻外病臥<lb/>
髙樓細雨中　千家小聚村村暝萬里河流處處同<lb/>
殘書漢楚燈前壘小閣江山霧裏詩化石未成猶有淚<lb/>
舞鸞雖在不驚塵此莊孔暘句也竹林背水題將徧石<lb/>
<pb n="KR4e0201_WYG_149-18b"/>
筍穿沙坐欲平　出牆老竹靑千箇汎浦春鷗白一雙<lb/>
　時時竹几眠看客處處桃符寫似人　竹徑傍通沽<lb/>
酒寺桃花亂㸃釣魚船此陳公甫句也萬里滄江生白<lb/>
髮幾人燈火坐黄昏　半空虛閣有雲住六月深松無<lb/>
暑來　春山日暮成孤坐㳺子天涯正憶歸　沙邊宿<lb/>
鷺寒無影洞口流雲夜有聲　春巖過雨林芳淡暗水<lb/>
穿花石溜分　且留南國春山興共聴西堂夜雨聲<lb/>
天逈樓臺含氣象月明星斗避光輝　幽人月出每孤<lb/>
<pb n="KR4e0201_WYG_149-19a"/>
徃棲鳥山空時一鳴　山色古今餘王氣江流天地變<lb/>
秋聲　棋聲竹裏消閒晝藥褁窻前對病僧　月遶旌<lb/>
旗千嶂暗風傳鈴柝九溪寒此王文成句也何甞不極<lb/>
其致<lb/>
公甫少不甚攻詩伯安少攻詩而未就故公甫出之若<lb/>
無意者伯安出之不免有意也公甫㣲近自然伯安時<lb/>
有警䇿<lb/>
顧華玉才華在朱鄭之上特以其調少下耳如君王自<lb/>
<pb n="KR4e0201_WYG_149-19b"/>
信圖中貎靜女虛迎夢裏車又古寺頻來僧盡老重陽<lb/>
欲近蟹爭肥無論體裁俱雋婉有味至御前却輦言無<lb/>
忌衆裏當熊死不辭尤覺矯矯壯麗朱句如寒菊抱花<lb/>
餘舊摘慈鴉將子試新飛亦自楚楚華玉填楚詔脩承<lb/>
天誌以王庭陳顔木應後不稱㫖一時人亦以為非宜<lb/>
自今思之自不可及華玉能識今江陵公於未冠時足<lb/>
稱具眼<lb/>
王敬夫七言律有出門二月已三月騎馬陳州來亳州<lb/>
<pb n="KR4e0201_WYG_149-20a"/>
一首風調佳甚而選者俱不之知何也<lb/>
邊庭實聞已卯南征事云不信土人傳接駕似聞天語<lb/>
詔班師此欲為古人惻怛忠厚之語而未免紐造也至<lb/>
結語東海細臣瞻巨斗北樞終夜幾曽移愈有理趣而<lb/>
愈不佳東海北樞猶為彼善細臣巨斗二字何出吾最<lb/>
愛其庭際何所有有萱復有芋自聞秋雨聲不種芭蕉<lb/>
樹于鱗詩刪亦收之然芭蕉豈可言樹芋豈庭中佳物<lb/>
且獨無雨聲乎俱屬未妥若作自憐秋雨滴不復種芭<lb/>
<pb n="KR4e0201_WYG_149-20b"/>
蕉或云自聞秋雨聲不愛芭蕉色則上韻亦自可押而<lb/>
意尤深婉如題文山祠花外子規燕市月柳邊精衛浙<lb/>
江潮却甚精麗<lb/>
邊庭實以按察移疾還每醉則使兩伎肩臂扶路唱樂<lb/>
觀者如堵了不為恠闗中許宗魯何棟西蜀楊名無夕<lb/>
不縱倡漸以成俗有規楊用脩者答書云文有仗境生<lb/>
情詩或托物起興如崔延伯每臨陣則召田僧超為壯<lb/>
士歌宋子京脩史使麗豎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>椽燭吴元中起草令逺山<lb/>
<pb n="KR4e0201_WYG_149-21a"/>
磨隃縻是或一道也走豈能執鞭古人聊以耗壯心遣<lb/>
餘年所謂老顛欲裂風景者良亦有以不知我者不可<lb/>
聞此言知我者不可不聞此言<lb/>
康德涵六十要名伎百人為百嵗㑹既㑹畢了無一錢<lb/>
第持牋命詩送王邸處置時鄠杜王敬夫名位差亞而<lb/>
才情勝之倡和章詞流布人間遂為闗西風流領袖浸<lb/>
滛汴洛間遂以成俗<lb/>
崔子鍾好劇飲甞至五鼓踏月長安街席地坐李文正<lb/>
<pb n="KR4e0201_WYG_149-21b"/>
時以元相朝天偶過早遥望之曰非子鍾耶崔便趨至<lb/>
輿傍拱曰老師得少住乎李曰佳便脱衣行觴火城漸<lb/>
繁始分手别崔每一舉百餘觥船不醉醉輒呼劉伶小<lb/>
子恨不見我<lb/>
楊用脩自滇中戍暫歸瀘已七十餘而滇士有讒之撫<lb/>
臣昺者昺俗戾人也使四指揮以鋃鐺鎖來用脩不得<lb/>
已至滇則昺已墨敗然用脩遂不能歸病寓禪寺以没<lb/>
明興稱博學饒著述者蓋無如用脩其所撰有升菴詩<lb/>
<pb n="KR4e0201_WYG_149-22a"/>
集升菴文集升菴玉堂集南中集南中續集七十行戍<lb/>
稿升菴長短句陶情樂府續陶情樂府洞天𤣥記滇載<lb/>
記轉注古音略古音叢目古音獵要古音複字古音駢<lb/>
字古音附錄異魚圖賛丹鉛餘錄丹鉛續錄丹鉛摘錄<lb/>
丹鉛閠錄丹鉛别錄丹鉛總錄墨池瑣錄書品詞品升<lb/>
菴詩話詩話補遺箜篌新詠月節詞檀弓叢訓墐户錄<lb/>
瀑布泉行須候記夏小正錄升菴經説楊子巵言巵言<lb/>
閠集敝帚病榻手欥晞籛谻六書索隠六書練證經書<lb/>
<pb n="KR4e0201_WYG_149-22b"/>
指要其所編纂有詞林萬選禪藻集風雅逸編藝林伐<lb/>
山五言律祖蜀藝文志唐絶精選唐音百絶皇明詩抄<lb/>
赤牘清裁赤牘拾遺經義模範古文韻語敘管子錄引<lb/>
書晶鈍選詩外編交㳺詩錄絶句辨體蘇黄詩體宛陵<lb/>
六一詩選五言三韻詩選五言别選李詩選杜詩選宋<lb/>
詩選元詩選羣書麗句名奏菁英羣公四六節文古今<lb/>
風謡古韻詩略説文先訓文海釣鰲禪林鉤𤣥填詞選<lb/>
格百琲明珠古今詞英填詞玉屑韻藻古諺古雋寰中<lb/>
<pb n="KR4e0201_WYG_149-23a"/>
秀句六書索隠六書練證逸古編經書指要詩林振秀<lb/>
楊工於證經而疎於解經博於稗史而忽於正史詳於<lb/>
詩事而不得詩㫖精於字學而拙於字法求之宇宙之<lb/>
外而失之耳目之前凡有援據不妨墨守稍涉評擊未<lb/>
盡輸攻<lb/>
用脩謫滇中有東山之癖諸夷酋欲得其詩翰不可乃<lb/>
以精白綾作祴遺諸伎服之使酒間乞書楊欣然命筆<lb/>
醉墨淋漓裙袖酋重賞伎女購歸裝潢成巻楊後亦知<lb/>
<pb n="KR4e0201_WYG_149-23b"/>
之便以為快<lb/>
用脩在瀘州甞醉胡粉傅面作雙了髻揷花門生㫒之<lb/>
諸伎捧觴㳺行城市了不為怍人謂此君故自汙非也<lb/>
一措大褁赭衣何所可忌特是壯心不堪牢落故耗磨<lb/>
之耳<lb/>
予少時甞見傳楊用脩春興末聮云虛擬短衣隨李廣<lb/>
漢家無事勒燕然甚美其意為之擊節又讀陸子淵聞<lb/>
警一聮云大將能揮白羽扇君王不愛紫貂裘紫貂事<lb/>
<pb n="KR4e0201_WYG_149-24a"/>
雖稍涉宋然不甚露其使事之工駢整含蓄殊不易匹<lb/>
後得全什讀之俱不稱也因記於此<lb/>
常明卿多力善射雖為文法吏時韎韋跗注兩鞬騎而<lb/>
馳於郊諸徹侯子弟從俠少年飲常前突據上坐起角<lb/>
射咸不及問稍知為常評事敬之奉大白為壽常引滿<lb/>
沾醉竟馳去弗頋又時過倡家宿至日髙舂徐起或㕘<lb/>
㑹不及長吏訶之敖然曰故賤時過從胡姬飲不欲居<lb/>
薄耳竟用考調判陳州庭詈御史以法罷歸益縱酒自<lb/>
<pb n="KR4e0201_WYG_149-24b"/>
放居恒從歌伎酒間度新聲悲壯豔麗稱其為人又好<lb/>
彭老御内術自謂得之神僊可立致一日省墓從外舅<lb/>
滕洗馬飲大醉衣紅腰雙刀馳馬塵絶從者不及前渡<lb/>
水馬顧見水中影驚蹶墮水刃出於腹潰腸死年僅三<lb/>
十四平陽守王溱其故人為收塟之常有詩弔韓信曰<lb/>
漢代稱靈武將軍第一人禍竒緣躡足功大不謀身帶<lb/>
礪山河在丹靑祠廟新長陵一抔土寂寞亦三秦至今<lb/>
為中原豪俠之冠<lb/>
<pb n="KR4e0201_WYG_149-25a"/>
豐坊者初字存禮舉進士髙第為禮部主事以無行黜<lb/>
歸家坐法竄吳中改名道生字人翁年老篤病死坊髙<lb/>
材博學精書法其於十三經自為訓詁多所發明稍誕<lb/>
而僻者則托名古註疏或創稱外國本於搆詩文下筆<lb/>
數千言立就則多刻它名士大夫印章偽撰字稍恠拙<lb/>
則假曰此某碑某碑體也又為人撰定法書以真易贋<lb/>
不可窮詰又用蓄毒蛇藥殺人强滛子女奪攘財産事<lb/>
露人畏而耻之吾友沈嘉則云蓄毒蛇以下事無之第<lb/>
<pb n="KR4e0201_WYG_149-25b"/>
狂僻縱口若含沙之蠱且類得心疾者因舉其一端云<lb/>
甞要嘉則具盛饌結忘年交居一嵗而人或惡之曰是<lb/>
嘗笑公文者即大怒設醮詛之上帝凡三等云在世者<lb/>
宜速捕之死者下無間獄勿令得人身一等皆公卿大<lb/>
夫與有睚眦者也二等文士或田野布衣嘉則為首三<lb/>
等䑕蠅蚤虱蚊也此極大可笑<lb/>
　<lb/>
　弇州四部稿巻一百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百九</head> <lb/>
    <p>
<pb n="KR4e0201_WYG_109-1a"/>
欽定四庫全書<lb/>
　弇州四部稿巻一百九<lb/>
　　　　　　　　　　　　明　王世貞　撰<lb/>
文部<lb/>
　奏疏八道<lb/>
　　懇乞天恩俯念先臣微功極寃特賜昭雪以明徳<lb/>
　　意以伸公論疏<lb/>
原任山東按察司副使致仕臣王世貞謹奏伏覩詔書<lb/>
<pb n="KR4e0201_WYG_109-1b"/>
内一欵三法司將部院錦衣衞見在輕重各犯㑹同審<lb/>
問如有虧枉即與辯理又一欵各邊戰功往往勘覆稽<lb/>
遲賞不足勸都察院便行文各該巡按御史將嘉靖四<lb/>
十五年十二月二十六日以前未勘報功次俱限三箇<lb/>
月以裏勘覆欽此真聖主罪疑惟輕之至心賞不踰時<lb/>
之令典凡在覆臨靡不歡忻鼓舞冀沾化澤而臣獨負<lb/>
沈寃至痛切骨腐心敢不忍死哀籲一求伸於日月之<lb/>
前顧自棄於天地之外哉臣故父王某原任都察院右<lb/>
<pb n="KR4e0201_WYG_109-2a"/>
都御史總督薊遼保定軍務先年巡按順天大敵入犯<lb/>
畿甸臣父挺身出守通州荷蒙先皇帝奬拔為僉都御<lb/>
史尋勑督理糧餉臣父感激殊恩即誓以身殉國晝夜<lb/>
拮据規調兵食不至乏興屬倭冦縱横浙閩臣父以原<lb/>
職提督保障二方節次擒蕩大酋蕭顯等凡一十餘捷<lb/>
大同覆師臣父復以副都御史巡撫即有甲寅之勝薊<lb/>
遼闕帥臣父復以侍郎總督節年於一片石牆子嶺等<lb/>
處堵遏大敵六次臣父十年之間手披荆棘躬冒矢石<lb/>
<pb n="KR4e0201_WYG_109-2b"/>
艱關萬死不敢少懈累蒙褒諭超擢廕賞禍因原任大<lb/>
學士權奸嚴嵩及伊男已處決逆犯嚴世蕃虐焰滔天<lb/>
法守掃地每遇秋防畢日恐嚇賄謝臣父無從措應例<lb/>
當舉劾之際把持顛倒臣父不敢曲從以此節次記恨<lb/>
比時臣任刑部郎中因見同年兵部員外郎楊繼盛為<lb/>
嵩父子屈陷臨當朝審臣托所知以正言勸嵩解釋繼<lb/>
盛身死臣不忍坐視經紀其喪臣父驟聞邸報私切痛<lb/>
憤彈指唾罵原任宣大總督楊順為嵩報讐曲殺經歴<lb/>
<pb n="KR4e0201_WYG_109-3a"/>
沈鍊臣父不忿復對衆指斥其姦嵩聞知愈加切齒因<lb/>
見臣父地任孤危易生媒蘖每遇科道官查理邊防錢<lb/>
糧差出即便諷令捃拾臣父罪惡而給事中袁汝是御<lb/>
史凌儒等詳覈軍情叅酌物論每於覆勘疏内極口薦<lb/>
揚臣父至有白首籌邊赤心報國等語嵩與世蕃益愧<lb/>
且恨必欲致臣父死地嘉靖三十八年三月内臣父諜<lb/>
知大敵全軍壓境聲勢異常具實奏報嵩對衆揚言王<lb/>
某又來恐嚇朝廷希圖侵尅行糧不要采他臣父擐甲<lb/>
<pb n="KR4e0201_WYG_109-3b"/>
野次飛檄星馳嚴督叅將髙延齡等據險固守而敵衆<lb/>
我寡一擁突入臣父率萬餘烏合之衆當十萬鴟張之<lb/>
敵鼓舞將士搗其肘腋敵以故不敢久住搶掠倉皇夜<lb/>
遁我軍尾擊獲級百餘臣父荷蒙先皇帝恩宥戴罪防<lb/>
秋止是暫令住俸並無降責嵩見不遂復用心腹逆黨<lb/>
副都御史䣕懋卿謀以堂官之勢主唆巡按御史方輅<lb/>
劾臣父病悸不勝恐悞大計懋卿手為筆削疏辭務觸<lb/>
天怒下吏兵二部議令臣父回籍嵩復鼔衆騰謗及譛<lb/>
<pb n="KR4e0201_WYG_109-4a"/>
説臣父不肯殺賊致蒙拿送鎮撫司打問嵩子世蕃輒<lb/>
將該司問稿抹去功次送法司議罪原任尚書鄭曉等<lb/>
深惜臣父無辜比照先年侍郎張珩例充軍盖以張珩<lb/>
功罪辨明起自戍所復登入座故也嵩與世蕃愈怒復<lb/>
駁該部屈擬臣父比例守邊將帥守備不設因而失陷<lb/>
城寨斬罪監候間嵩與世蕃復因兵部郎中徐善慶查<lb/>
勘練兵風令覆入臣父誤事情節善慶守正不從成隙<lb/>
告回原籍已上俱有人巻可證切詳該部議擬律條臣<lb/>
<pb n="KR4e0201_WYG_109-4b"/>
父止是提調文臣原非守邊將帥大冦將入預行奏報<lb/>
及嚴督叅將髙延齡等防守原非守備不設邊敵止是<lb/>
扒牆進搶不久退遁並無失陷城寨況先奉明㫖戴罪<lb/>
防秋是先皇帝未嘗欲殺臣父也御史方輅止劾臣父<lb/>
病悸是御史未嘗欲殺臣父也吏兵二部覆奏臣父回<lb/>
籍是吏兵二部未嘗欲殺臣父也法司上慴威斷止擬<lb/>
臣父照張珩例充軍是法司未嘗欲殺臣父也臣父下<lb/>
獄一年有餘節經科道部屬勘覈軍餉練兵事體一言<lb/>
<pb n="KR4e0201_WYG_109-5a"/>
不及臣父是中外公論未嘗欲殺臣父也而嵩與世蕃<lb/>
止以睚眦不根之隙巧誹隂脅必致臣父死地累堯舜<lb/>
知人之明損國家好生之徳開邪細僥倖之門解豪傑<lb/>
任事之體此臣父所以茹血腐心死而不暝目於九泉<lb/>
之下也查得先該三十七年内臣父督發遼東總兵楊<lb/>
照等大破敵人斬首八百餘級行巡按御史覈勘間嵩<lb/>
父子因見臣父下獄分付奏内將姓名削去止是楊照<lb/>
陞都督同知切見成化年間總督王越威寧海子斬首<lb/>
<pb n="KR4e0201_WYG_109-5b"/>
四百五十進封伯爵及查各邊大舉自永樂以後並無<lb/>
獲級至八百者嵩與世蕃欲重臣父之罪而遂沒無前<lb/>
之功欲沒臣父之功而併輕楊照之賞臣父失事既輕<lb/>
獲功復重如近年以來福建連沒郡縣提督止是罷官<lb/>
陜西殺將覆軍總督僅令聽勘臣父不敢望威寧之封<lb/>
獨不可從二地之宥乎嚴嵩誤國之罪上通於天縱子<lb/>
謀逆情狀顯著自當剖棺戮屍闔門寸斬以謝天下非<lb/>
臣區區私讐所當言獨念死者不可復生臣父臨沒遺<lb/>
<pb n="KR4e0201_WYG_109-6a"/>
言我不負國但功罪未明切不可祔先人之穴即今藁<lb/>
塟道傍烝嘗失所舉家苫塊寢食不寧伏惟皇上離照<lb/>
當天羣隱悉露至仁徧覆一夫必獲曲體先帝之遺衷<lb/>
盡洗累年之宿蠧而臣父獨以權奸陷害至死寃狀未<lb/>
白功次未敘沒為覆盆之魄存有向隅之悲為此泣血<lb/>
籲天情不容已查得先年尚書王文于謙因石亨等奪<lb/>
門誣枉重罪伊男王宗彛于冕奏辯各復原職欽賜祭<lb/>
塟贈諡臣父事體委與相同伏乞勑下吏部將臣父王<lb/>
<pb n="KR4e0201_WYG_109-6b"/>
某被陷情節吊查法司原巻逐一查訪罪律有無相應<lb/>
及行兵部備查南北勞勩及遼東斬獲功次的確照例<lb/>
將臣父前罪辯雪復官䘏録倘有一言涉虚臣甘萬死<lb/>
無任哀懇激切待命之至為此<lb/>
　　患病不能赴任懇乞天恩仍舊致仕疏<lb/>
原任山東按察司副使致仕臣王世貞隆慶二年四月<lb/>
初十日傳到邸報吏部題奉欽依起用臣為河南按察<lb/>
司副使整飭大名等處兵備切念臣本樗櫟下才先年<lb/>
<pb n="KR4e0201_WYG_109-7a"/>
待罪青鎮奉職無狀幸漏黜籍旋以家難倉皇棄官荷<lb/>
蒙皇上天地至仁不遺一物起骨加肉援枯就榮銓曹<lb/>
過采言官之薦拔置近畿授之兵寄臣雖至愚敢不誓<lb/>
䇿駑鈍少報涓埃而小人猥薄福過灾生先於本年三<lb/>
月内感冒寒濕等疾左足痿痺不仁動止須賴扶曳即<lb/>
今延醫用藥調治未見痊可大名畿輔之地兵備緊重<lb/>
之官若使遷延時日坐待病痊不唯有違簡書抑且上<lb/>
負恩徳展轉思之實為狼狽伏望皇上鑒臣犬馬之誠<lb/>
<pb n="KR4e0201_WYG_109-7b"/>
靡敢不盡憫臣螻蟻之命或所當矜查例准令照舊致<lb/>
仕庶㡬未死之年得以沐浴聖徳歌詠太平臣不勝迫<lb/>
切懇戀之至<lb/>
　　中途病患日深不能赴任乞恩放歸田里疏<lb/>
河南等處提刑按察司副使臣王世貞臣蒙聖恩補授<lb/>
前職整飭大名等處兵備先因得患寒濕等病於本年<lb/>
五月十八日具疏乞休未蒙題覆隨於本年六月二十<lb/>
七日接到吏部劄付催促赴任誠恐上負恩命下鰥職<lb/>
<pb n="KR4e0201_WYG_109-8a"/>
役强進藥餌倉皇就道行至徐州地方不意前病日重<lb/>
延醫診視皆云元氣積耗已甚雖復俞扁未易奏功理<lb/>
須靜攝安養將慎嗇固加以嵗月庶望有瘳臣雖貪赴<lb/>
功名不能自拔沈痼且念上有垂白之母臨當出門牽<lb/>
裾泣挽惜臣逺離恐有後悔展轉徬徨不知所處伏惟<lb/>
皇上搜剔岩穴旁求俊乂使駑骨附於千里魚目混於<lb/>
連城以臣微生尤為至幸而臣終抱狗馬之疾自絶生<lb/>
成甘就田野區區血誠冒昧上凟竊冀皇上隆仁廣照<lb/>
<pb n="KR4e0201_WYG_109-8b"/>
澤枯燭幽不以覆載之大而忍一物失所不以華勲之<lb/>
盛而奪匹夫之節一下臣章所司查例放歸田里臣身<lb/>
雖廢臣志少伸尚能率先耒耜以供賦税竊效謳謠以<lb/>
彰太平不勝迫切懇望之至<lb/>
　　患病不能赴任乞恩致仕疏<lb/>
山西等處提刑按察司按察使臣王世貞謹奏臣先任<lb/>
浙江布政司左叅政於隆慶四年正月初四日接到吏<lb/>
部急字文憑一道内開題奉欽依陞臣前職限四月初<lb/>
<pb n="KR4e0201_WYG_109-9a"/>
一日到任臣即於次日離省前至常州府地方忽感風<lb/>
痰眩暈流火濕痛等病㑹臣母郁出送臣弟世懋前赴<lb/>
禮部儀制曹郎瞥見臣病不勝憂惶强留沿途就醫調<lb/>
理臣病日深母憂日切母憂日病臣病轉憂憂病糾纒<lb/>
無有痊理切念臣少乏鄉曲之譽長守簿書之業材能<lb/>
下中無可比數陛下過聽湔臣家門之累拔自胥靡被<lb/>
以衣冠洊佐大藩遂長雄臬禄食優饒吏謫稀簡臣雖<lb/>
謭薄受此隆天極地之恩亦思夙夜匪懈以圖報塞雖<lb/>
<pb n="KR4e0201_WYG_109-9b"/>
至愚陋際此攀鱗附鴻之㑹亦欲鞭䇿駑鈍以赴功名<lb/>
而逾分之福造物所惡病與命㑹狼狽至此一旦犬馬<lb/>
沈疴倐先朝露上孤陛下大造之仁下貽小臣終天之<lb/>
恨為此迫切具奏伏乞勑下吏部查照近日山西按察<lb/>
使金立敬事例賜臣餘生放歸田里萬一臣病稍愈獲<lb/>
以殘晷侍奉臣母庶㡬少伸愛日之私而臣弟勉修職<lb/>
業奔走曹署亦獲一寛瞻雲之戀臣區區報塞微誠尚<lb/>
有所寄無任惶悚哀迫待命之至<lb/>
<pb n="KR4e0201_WYG_109-10a"/>
　　聞母病危乞放歸田里疏<lb/>
山西等處提刑按察司按察使臣王世貞謹奏臣於本<lb/>
月二十七日得臣男家書一紙内稱臣母郁前患脾病<lb/>
復發肢體尰脹痰𠻳不止醫藥鮮效臣不勝憂駭即日<lb/>
入見御史饒某具呈乞休許為行司查覆間臣思春時<lb/>
母郁感患前疾臣晝夜籲天延醫劑方調治幸而獲痊<lb/>
隨具疏乞休侍養該部惜臣尺線之長奪臣寸草之日<lb/>
當即寢閣仍行督催臣既貪名禄兼畏簡書黽勉就道<lb/>
<pb n="KR4e0201_WYG_109-10b"/>
苟完塲事以致臣母飲食起居失冝前疾復發若候饒<lb/>
某㑹同巡撫衙門具題覆允方得離任臣母苟有後時<lb/>
之虞臣當負終天之罪萬死莫贖百口難解為此迫切<lb/>
具奏伏惟皇上以孝理治天下必能俯察烏鳥之情不<lb/>
責犬馬之力勑下吏部查例容臣致仕如以大計在邇<lb/>
事體非冝即照考察事例閒住臣得歸奉湯藥少延臣<lb/>
母殘喘未死之年負耒以供恒賦有子責令踐更補報<lb/>
國恩尚更有日臣已解綬付所司訖單車赴境候命即<lb/>
<pb n="KR4e0201_WYG_109-11a"/>
行目今寢食俱廢起止不恒語言顛倒方寸憒亂拜疏<lb/>
之日不知所以伏冀天慈鑒亮為此<lb/>
　　自陳不職乞賜罷黜以昭考察疏<lb/>
欽差提督軍務兼撫治鄖陽等處地方都察院右副都<lb/>
御史臣王世貞奏臣查得萬厯三年係京官考察之期<lb/>
四品以上官例當自陳伏念臣跧伏田里蒙被恩造出<lb/>
自覆盆復縁通籍奔走藩臬了無寸竒進長冏寺徒糜<lb/>
嵗廪今者叨撫三方亦思少效一割而才力選愞資性<lb/>
<pb n="KR4e0201_WYG_109-11b"/>
闇曶知不足消弭於未形行不足提衡乎羣屬加以少<lb/>
而自放老無所成内悔雕蟲瑣屑之技而不能改心畏<lb/>
羔裘逍遙之譏而不能去跅弛之蹤猶涊齒頰跋㚄之<lb/>
苦尚滯膏肓雖葵藿僅存而蒲栁難待當兹器使之世<lb/>
獨臣竽濫為尤臣之奉職無狀引分丏歸毫髮不敢虛<lb/>
誑伏乞聖明俯察罷斥歸里庶可以蠲異日曠官之誅<lb/>
且少寛一時賢者之路臣無任戰慄隕越待罪之至為<lb/>
此<lb/>
<pb n="KR4e0201_WYG_109-12a"/>
　　患病不痊乞恩致仕疏<hi>代</hi>
據浙江布政司呈右布政使莫如忠致仕縁查得吏部<lb/>
職掌内一款凡自願告退官員不分年嵗俱准致仕又<lb/>
一款嘉靖十年三月内本部題准今後内外官員有疾<lb/>
願告致仕者聽本部訪其行實如果歴官勤勞操持無<lb/>
玷外官係撫按俱有旌異及非怠棄職守有所規避者<lb/>
准陞職盖國家之於臣下或因其年至或念其疾苦而<lb/>
許之歸者傳之所謂體羣臣也或覈其有勞勩察其無<lb/>
<pb n="KR4e0201_WYG_109-12b"/>
規避而進之職級以榮其歸者不惟表人主使臣之禮<lb/>
抑亦以勵天下易退之節也今據右布政使莫如忠告<lb/>
稱患病致仕縁由既經該司勘實又該臣覆覈别無規<lb/>
避情節相應准其致仕但據本官清才博學雅度沖襟<lb/>
至行㡬於曾閔邃理嫓乎盧鄭初以烏哺之愛滯家食<lb/>
者垂二十年繼而雉膏之美騰薦剡者又十餘次從容<lb/>
應辟敡歴諸藩節愛有聞風稜愈著迨乎兩浙一任拮<lb/>
据軍政夙夜在公物望攸歸臣所目睹乃因末疾懇疏<lb/>
<pb n="KR4e0201_WYG_109-13a"/>
乞休步武省臺脱屣丘壑求之一時罕見其比在如忠<lb/>
有素絲羔羊之風猶堪卧治而臣不勝緇衣館粲之好<lb/>
實切挽留特以疏傅青門之餞賀監鑑湖之請在前史<lb/>
已為美談於清朝尤為盛事況本官情出由衷事非得<lb/>
已又於格例頗合為此具題伏乞勑下吏部查果臣言<lb/>
不謬准令本官致仕仍照前例量擬加陞職級以示特<lb/>
旌惟復俯念人才難得本官年力未衰姑放回原籍調<lb/>
理候病痊之日有司奏聞起用其於稱事酬勞之典㢘<lb/>
<pb n="KR4e0201_WYG_109-13b"/>
頑奬恬之政恐未必無小補<lb/>
　　保留賢能儒官疏<hi>代</hi>
據寧波府學教授周紹稷申稱接到吏部文憑陞襄府<lb/>
紀善見今纂修某項書籍告乞離任等因臣切見本官<lb/>
問學淵源孝友天植甞師事故翰林修撰楊慎值其客<lb/>
死荒戍萬里護喪傾資為賻鄉評士論月旦籍如及宦<lb/>
真陽頗垂何武之愛兩訓明海不添陽城之規束贄不<lb/>
行臯比無倦潛心古人服膺作者求之儕伍實為卓越<lb/>
<pb n="KR4e0201_WYG_109-14a"/>
今以常格去補王官一行曳裾遂絶推轂甘從遯跡永<lb/>
謝清朝臣愚不勝拳拳惜才一念竊謂明主之用人譬<lb/>
如大匠之採材與醫師之求藥不以薄櫨殘棁而遽遺<lb/>
不以馬勃牛溲而見略盖曲成之恩不忍一物之失所<lb/>
而器使之哲誠懼一才之未盡今據教授周紹稷才行<lb/>
俱優淪弃可憫況係先任巡撫都御史趙孔昭薦舉優<lb/>
異即今尚未離任頗於事例無礙伏乞勑下吏部暫將<lb/>
本官銓補本省各府教授以備異日六館之選庶㡬青<lb/>
<pb n="KR4e0201_WYG_109-14b"/>
衿之士知所嚮趨而臣緇衣之誠亦獲少遂縁係保留<lb/>
賢能儒官事理<lb/>
　表二道<lb/>
　　擬唐中書侍郎顔師古進王㑹圖表<hi>癸夘鄉試</hi>
伏以滄海無波中國仰一人之聖太平有象明堂比三<lb/>
代之隆鋪張敢托於丹青光彩頓生乎汗素仰塵睿鑒<lb/>
俯鑒微衷竊惟大造無私法乾坤而撫物至仁廣運闢<lb/>
混沌以為家干羽兩階重華所以有苗之格玉帛萬國<lb/>
<pb n="KR4e0201_WYG_109-15a"/>
大禹復為塗山之盟自伊尹制命乎四方乃成湯兼享<lb/>
乎百物文犀紕罽之産竭藏以來雕題漆齒之氓負襁<lb/>
而至遂為令典以逮成周有臣三千共展纘文之緒諸<lb/>
侯八百誕敷誅受之勲少則宰公負丹扆而聽政繼而<lb/>
天子張赤帟以受朝有繁無繁雍容隂羽之内要服荒<lb/>
服惕息爻閭之傍盧牛䶂犬之競雄兹白乗黄之俱駿<lb/>
鬰作天閑之御侈為王㑹之篇千古若新普天同慶慨<lb/>
皇王之漸逺卑力政之徒厪秦詐義渠實貽羞於穢史<lb/>
<pb n="KR4e0201_WYG_109-15b"/>
漢驕冒頓行受辱於嫚書扶黎老上之庭難辭黷武釁<lb/>
鼓温禺之血終屬虚言槃木白狼扶南之頌篇雖美蒲<lb/>
梢天馬大東之杼柚其空唉彼狡童實吾殷鑒啓民之<lb/>
帳甫入千烽已逼雁門浿水之城未降洛冦横燒鳯闕<lb/>
五兵徒窮於九域七尺不保乎獨夫變極而通否終則<lb/>
泰兹盖伏遇聖武膺厯乾元統天二九而麾義旗秦灰盡<lb/>
掃三十而踐宸位商網宏開除亂於湯武有光致治與<lb/>
唐虞並美李藥師之兵馳大漠頡利成擒侯君集之騎<lb/>
<pb n="KR4e0201_WYG_109-16a"/>
渡流沙髙昌授首智盎上嶺南之籍彦深奉川左之琛<lb/>
横却月於天街劃長虹於地脈遂使越裳重譯肅慎來<lb/>
庭梯航日出之邦韋辮月氐之域指崑崙為西鎮標碣<lb/>
石以東門爰陬日吉辰良用集六服羣辟鵷班鵠立濟<lb/>
濟蹌蹌龍盾虎賁雄雄赳赳氊裘錯落覩黼黻而目眩<lb/>
䰟搖夷樂兠離聽鏞鍾而動心洗耳九天閶闔初頒九<lb/>
市之堯樽萬國衣冠共祝萬年之舜夀是云利見當五<lb/>
位之龍飛敢曰來儀聞九成而獸舞彼防風已集毋煩<lb/>
<pb n="KR4e0201_WYG_109-16b"/>
後至之誅況禆海如歸不待指南之賜傞俄側弁怳七<lb/>
日之享鈞天縹緲鳴鑾儼五雲之扶聖主玉關西出囑<lb/>
侍子以再來銅柱南辭歎長安之不見六師永戢七徳<lb/>
無虧臣師古職忝中書才非左史欣覩天朝之文軌竊<lb/>
因前代之篇名幸二閻之圖繪稍精逺摹顧凱致諸國<lb/>
之瑰竒悉備近掩梁元飛頭飲鼻之殊形在子前兒之<lb/>
别類慕華風而就飾羊假虎皮變舊俗而未能鳩猶鷹<lb/>
眼備陳曲折頗悉纎微豈惟徴率土之皆臣抑足表湛<lb/>
<pb n="KR4e0201_WYG_109-17a"/>
恩之無外藏之金匱雖千載如在目前副彼職方舉四<lb/>
夷取諸掌上伏願不絿不競無怠無荒有不貢則修文<lb/>
莫勤逺略慎厥終如其始恒切時㡬<lb/>
　　擬宋以欹器論賜宰臣王曾等謝表<hi>湖廣程式</hi>
伏以聖主貽謨小物著持盈之訓仁人繼志遺章發交<lb/>
儆之端政體攸關朝端具聳感將恩切榮與懼并臣曾<lb/>
等竊惟衢設堯樽廣黎庶庥和之樂廟専殷斚表季昆<lb/>
敦睦之誠湯盤之勸日新武户之虞風至雖制器尚象<lb/>
<pb n="KR4e0201_WYG_109-17b"/>
之理攸寓而居安慮危之思尤深儀鑒于殷周公制侑<lb/>
巵而示戒禮盡在魯孔子游威廟以興思滿而覆虚而<lb/>
欹水哉是取中則昃盈則食天且弗違自法言再衍於<lb/>
重黎迨説苑詳徴於敬謹以至風人之撲滿尚猶借諷<lb/>
於滑稽彼長安之薛憕山香何禆治理况大業之耿詢<lb/>
水戯僅托游觀雖遺模賴杜當陽而復傳其至意如李<lb/>
贊皇者能㡬名存實泯物是人非無取熙時有需聖代<lb/>
我文祖燕閒之候適詞臣儤直之餘挹金勺而進言屢<lb/>
<pb n="KR4e0201_WYG_109-18a"/>
迴宸聽侈玉堂之盛事長播藝林先皇帝雖庥弗庥損<lb/>
之又損顧告成封禪而秦漢之侈心不萌雖疊表禎祥<lb/>
而文景之讓徳恒在爰自天禧之載首頒雲漢之章指<lb/>
禹桀之所繇假弦韋而為喻三時召對酒徳之論並傳<lb/>
兩府拜觀肉食之徒自警忽及鼎成之日遺弓與兹器<lb/>
而並留追惟衣綴之時憑几聽遺音而逾烈豈期初政<lb/>
再覩睿謨兹盖伏遇岐疑夙成元良蚤著朝長信而仰<lb/>
承坤徳若周文之事太任按山陵而丕振乾綱如虞舜<lb/>
<pb n="KR4e0201_WYG_109-18b"/>
之放伯鯀甫及諒闇之畢時惟不言言乃雍屬當象魏<lb/>
之陳慮善而動動輒吉謂羮牆之佇想無如恪守洪規<lb/>
總琬琰之空懸不若恭敷大訓啓天章之秘閣開寳笈<lb/>
之真言睿藻昭回恍若日星垂照奎文飛動迥如河洛<lb/>
迎來一覽而重奉龍顔載讀而永存龜鑑音徽若接涕<lb/>
淚交零臣曾等濫先朝侍從之班叨揆地承君之選受<lb/>
恩再世銜戚終天敢不奉以撝謙益守盤盂之戒挹而<lb/>
能損寧羅覆餗之譏感履盛之無常馬匹自亡於㡬望<lb/>
<pb n="KR4e0201_WYG_109-19a"/>
思惡盈之當避龜膓不奪於朶頤伏願逺師四守之格<lb/>
辭近體二宗之成法髙不危滿不溢長守貴於當年父<lb/>
作之子述之允執中於永世<lb/>
　公移<lb/>
　　議處于肅愍公諡號後裔修葺祠墓稿<lb/>
為再表忠勲大臣以𢎞勸典事據杭州府申該分守道<lb/>
牌仰查于肅愍公後裔見授何職是否功陞納級其旌<lb/>
功祠於何年月日勑賜見在何處及墓道有無坍廢申<lb/>
<pb n="KR4e0201_WYG_109-19b"/>
報等因遵依查得肅愍公後裔于嵩見任杭州前衛指<lb/>
揮同知據衛牒稱肅愍公一子于冕官至應天府尹致<lb/>
仕無嗣姪于允忠襲本衛左所正千户于允忠生子一<lb/>
芳襲授前職加納指揮僉事長男于岳陣亡于一芳陞<lb/>
授指揮同知歴陞廣東都指揮僉事次男于嵩襲授指<lb/>
揮同知等因及行錢塘縣查得于肅愍公墳墓旌功祠<lb/>
先於𢎞治三年致仕府尹于冕奏請奉勑建造坐落本<lb/>
縣尉司上扇地方節奏修理至嘉靖三十九年奉總督<lb/>
<pb n="KR4e0201_WYG_109-20a"/>
軍門胡批據仁錢二縣申詳估修于墳工料價銀共該<lb/>
四百七十九兩五分七釐奉批仰府查將所罰沈文言<lb/>
名下修于墳銀二百兩先給興工餘另處此繳備行二<lb/>
縣領回前銀先行辦料修葺後因覆實前工減去木舖<lb/>
户俞安冒估未領銀八十一兩四錢八分五釐外欠找<lb/>
工料銀一百九十七兩五錢七分二釐因無堪動官銀<lb/>
向未找給完工經今九年之上日復坍損據委錢塘縣<lb/>
典史袁溶查得本祠内堂三間坍損大半正堂三問三<lb/>
<pb n="KR4e0201_WYG_109-20b"/>
角損壞頭門三門上面坍塌又一間半原係估修未完<lb/>
左右碑亭倒塌週圍牆垣坍倒二十五丈堂後捲蓬左<lb/>
右廂房小祠堂以後三司府縣㕔共九間俱各樑柱桁<lb/>
條川枋椽木等項朽壞俱應脱換修飭等因為照于肅<lb/>
愍公精忠偉節著在國史天下人人知之亦人人能言<lb/>
之今其祠宇年久損壞有司之責也相應速為修葺合<lb/>
無備行該縣掌印官親覈查估分别新舊續坍議估查<lb/>
處堪動價銀給發興修完固不許仍前稽延以致旋修<lb/>
<pb n="KR4e0201_WYG_109-21a"/>
旋壞庶亦無辜國朝建祠報功之典等因備申到道據<lb/>
此該各道㑹看得故少保兵部尚書贈太傅諡肅愍于<lb/>
謙忠義天值韜鈐神啓䄡帳之地躬撫綏者一十八年<lb/>
篳路之勞環周晉者三千餘里晩膺簡命入佐中樞當<lb/>
六飛北狩之時惑羣小南遷之議泥馬為之汗踵銅駝<lb/>
㡬於蒙棘物情一變大事欲非而謙以片言立折其奸<lb/>
以百口誓定其決訏謨既協睿聽始回九鼎屹乎如山<lb/>
萬姓因之奠枕逮敵騎之充斥屬郊原之震驚而謙復<lb/>
<pb n="KR4e0201_WYG_109-21b"/>
躬擐甲胄親冒矢石温言拊循士如挾纊振臂一呼瘡<lb/>
痍盡起雷霆所擊烟塵頓空然後推轂賢才蒐補軍實<lb/>
羽檄旁午動中機冝尺書所臨咸驚廟算以故羅施鬼<lb/>
方之域牂牁夜郎之黎雖叛者九起而蕩平相屬自昔<lb/>
己巳之亂以至於今己巳之治盖一百二十年宗社永<lb/>
肩辰極長拱未必非謙之力也謙有貫石嘘虹之忠而<lb/>
不能保要領有補天浴日之績而不能澤後昆擬報睽<lb/>
於汾陽論功優於鄂國旌典粗備榮施未深廟貌漸隳<lb/>
<pb n="KR4e0201_WYG_109-22a"/>
墓木㡬赭伊嗣孫于嵩雖非血𦙍猶奉烝嘗其見任指<lb/>
揮同知又係伊兄陣亡加陞當查加陞事例止該一級<lb/>
所陞職係納級者恐當例革致使勲賢之後僅同偏禆<lb/>
之遺禄位卑微聲業損耗時虞桂玉有忝箕裘夫靖逺<lb/>
之誅一土夷新建之平一藩府並乃分茅仍容延世謙<lb/>
之偉績抑何寥寥且所定肅愍二義曰剛徳克就曰正<lb/>
已攝下曰在國遇難僅舉疑似之稱殊乖揚勵之典竊<lb/>
謂謙於危身奉上之忠有功安民之烈内外賓服之正<lb/>
<pb n="KR4e0201_WYG_109-22b"/>
純行不爽之定冝擇二義以風有永逺則岳飛武穆之<lb/>
改稱忠武近則時勉文毅之定諡忠文謙於二臣實為<lb/>
無愧今天運二週邊塵屢動苟於謙能有所褒異播告<lb/>
中外握樞死綏之臣不唯上明國典抑足下鼓士心其<lb/>
為禆益殊非淺小職等叨從攬轡之未不勝執鞭之慕<lb/>
為此具呈伏乞照詳轉奏將本官祠堂墳墓特加修葺<lb/>
查伊裔孫應襲指揮僉事上量加陞指揮使等官職銜<lb/>
并照先朝祭酒李時勉及近日少保石珤事例改賜美<lb/>
<pb n="KR4e0201_WYG_109-23a"/>
諡一體施行<lb/>
　　舊病攻中不痊懇乞轉為題請放歸田里公移<lb/>
照得本職年四十三嵗先任山東按察司副使於嘉靖<lb/>
三十八年七月内奏為患病危篤懇乞天恩放歸田里<lb/>
事吏部覆題准致仕隆慶元年六月内南京科道等衙<lb/>
門題薦該吏部覆題奉欽依起用隆慶二年三月内吏<lb/>
部題為缺官事奉欽依補授前職隨因得患痰濕等病<lb/>
奏為患病不能赴任懇乞天恩仍舊致仕事復奏為中<lb/>
<pb n="KR4e0201_WYG_109-23b"/>
途病患日深不能赴任乞恩放歸田里事吏部先後立<lb/>
案移文督促赴任間適因前病稍愈期限已迫勉强於<lb/>
本年八月二十四日到任繳憑訖本職素慕名位幸遘<lb/>
清朝拔自覆盆授之鎻鑰亦欲砥礪職業以圖進取偶<lb/>
於十月初一日歸自官舎薄舉私嘗忽念先魄尚滯淺<lb/>
土老母徬徨繐帷形影相弔耗音久絶而職忝被冠服<lb/>
坐糜廪餼托跡吏民之上濫與豪賢為伍進蹈宰我汝<lb/>
安之誚退深賀循惟谷之痛中夜歔欷起立待旦遂致<lb/>
<pb n="KR4e0201_WYG_109-24a"/>
胸膈壅滯痰悶干嘔前病日見深重即擬具疏陳情乞<lb/>
休歸里縁時下秋防警急本職見於錦繡堂等處住劄<lb/>
只得扶病選練兵卒料理文書今羽檄少稀解嚴在邇<lb/>
而職上膏下肓俞跗莫措跋胡㚄尾狼狽難支於時論<lb/>
為棄人於大造為長物即今明㫖振刷中外選核名實<lb/>
使職竊禄益深則負恩益甚且國家縱急才亦何必舉<lb/>
所不易塞之任於素所不能之人又拂其所不欲之情<lb/>
而深其所必不愈之疾乎為此具實哀懇呈請伏惟本<lb/>
<pb n="KR4e0201_WYG_109-24b"/>
院垂照大則為三輔憂禦圉之托細則為一物恤溝壑<lb/>
之私特賜轉為題請查例致仕職未死餘年實拜大賜<lb/>
不任迫切祈望之至<lb/>
　<lb/>
　<lb/>
　<lb/>
　<lb/>
　弇州四部稿巻一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百八十三</head> <lb/>
    <p>
<pb n="KR4e0201_WYG_357-1a"/>
欽定四庫全書<lb/>
　弇州續稿巻一百八十三<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　林近夫<lb/>
自與公燕中别不得更聞問爲恨方與客醉海棠花下<lb/>
而使者至矣啟椷讀之宛然若面莫州見寄之什宏麗<lb/>
<pb n="KR4e0201_WYG_357-1b"/>
悲壯一倡三歎他作多稱是文氣竒峻咄咄逼人吾七<lb/>
子之後故不乏也公亦知文士運否猶在陽九䝉氣未<lb/>
滌伯玉請急遂成髙卧明卿憎口頓爾削籍家弟與李<lb/>
本寧俱妬金馬三尺地僅一子與碩果耳僕本無勇進<lb/>
意謬爲時私叨忝至此今獲賦遂初寧非至願二十年<lb/>
斥買法書名畵金石古文典籍至數千巻山園泉石臺<lb/>
榭花竹幾奪天造雖先世薄積爲之一埽而區區殘日<lb/>
不墮苦海三兒大小俱能讀父書幸於司馬文園白香<lb/>
<pb n="KR4e0201_WYG_357-2a"/>
山多矣安能更遂人眉眼風塵自没耶使者言公所領<lb/>
郭門之外舊與賊共今賊與民俱盡矣僑治一空城得<lb/>
無碍嘯歌乎爲作數行凌司馬屬之可即至也<lb/>
　　于鳧先<lb/>
僕老矣甚畏時名而邇來爲噉名客所困幾欲鑿坏塞<lb/>
兊忽得足下書目若滌而醒者已又得足下詩吟賞不<lb/>
置口既讀書詞所謂生十有六年語知足下猶未及冠<lb/>
也何齒之少而才之老如此記僕年十五時目不知詩<lb/>
<pb n="KR4e0201_WYG_357-2b"/>
偶爲塾師所強賦寳刀僅就二句塾師異之葢又三年<lb/>
而始曉開古詩書帙其視足下今日何啻霄壤雖然亦<lb/>
竊有一得以獻夫千里之駒不能無逸蹶也不逸蹶不<lb/>
足以徵千里然使負千里而意不免逸蹶終千里累也<lb/>
是在足下勉之而已何日可一面且與兒軰商㩁經生<lb/>
業既在世法中不能舍此自見勿謂老人多澹語俗語<lb/>
也詩一篇不足以酬來羙聊見鄙賞而已餘不具<lb/>
　　又<lb/>
<pb n="KR4e0201_WYG_357-3a"/>
辱箋教爛然盈紙二詩慷慨可誦知趣寄之深且篤也<lb/>
足下既以國士見與僕安敢以凡格報嚮僕所以亟稱<lb/>
足下不容口謂足下年少而才髙所師法古異日不至<lb/>
作噉名客要爲有可以垂後者然謂足下璞也非敢遽<lb/>
謂足下玉也玉不琢不成器夫豈唯琢而已其磨礱潤<lb/>
澤葢不可歳月計也今驟讀足下詩其聲若鏗鏘而調<lb/>
若髙朗者苟銖銖而計之未易屈指訾也詩有起有結<lb/>
有喚有應有過有接有虗有實有輕有重偶對欲稱壓<lb/>
<pb n="KR4e0201_WYG_357-3b"/>
韻欲穩使事欲切使字欲當此數端者一之未至未可<lb/>
以言詩也足下文差健而有古意然篇法則未講也句<lb/>
法竒然句病乗之字法竒然字病乗之而俱不自覺也<lb/>
僕以爲足下且勿輕操觚其詩須取李杜髙岑王孟之<lb/>
典顯者熟之有得而稍進於建安潘陸陶謝文取韓柳<lb/>
兩家平正者熟之有得而稍進於班馬先秦其氣常使<lb/>
暢才常使饒意先而法即繼之騞然昆吾之切而後加<lb/>
以磨礱潤澤未有不瑚簋者也僕與于鱗撰著可備足<lb/>
<pb n="KR4e0201_WYG_357-4a"/>
下游藝資耳不可狥而歩趨也方苦文責塡委又以城<lb/>
居不能絶杯勺筐篚之役來巻須俟旬後細批抹荅詩<lb/>
書扇併上外一扇附徐長孺可致之<lb/>
　　陸山人<lb/>
令叔來拜手教其辭甚宏典而冲然若有藉於不佞者<lb/>
知滄海之不擇流也及讀所草胡陳二先生傳與伯玉<lb/>
司馬書而知公志向之定學術之正且純也今天下争<lb/>
靡於簡易之門髙者入於禪廣者流於墨而不自知其<lb/>
<pb n="KR4e0201_WYG_357-4b"/>
於切問近思實踐之學逺矣邇來識者頗亦憂之大有<lb/>
所抨擊然不免負競勝之心既不能窺見其底裏無以<lb/>
破其鋭而堅吾城不過南牀一白簡耳執事之論探本<lb/>
務實之論也賢於歐陽永叔矣僕數竒自放不能爲人<lb/>
間完人而又多少年偏嗜墮綺語障今過五十始知悔<lb/>
然無及矣執事豈誤聞之而謂其少有知耶太常公死<lb/>
節事灼然人口曽於楚中得一書曰磯園雜録華容孫<lb/>
世其筆也所紀與公家辨畧大同執事如有意乎僕雖<lb/>
<pb n="KR4e0201_WYG_357-5a"/>
不文能爲之傳或叙以章顯之後世似有好僕言者故<lb/>
可乆也令叔去迫卒卒不竟所欲言仰祈炤亮<lb/>
　　彭欽之<lb/>
嚮者足下見過時僕方病頭瞀不能酬荅非敢學髙坐<lb/>
道人胡語也私心念且得罪於長者即爲書二跋一歌<lb/>
於巻恐不足懴悔而足下盛爲書飾奬之二詩見貽鏗<lb/>
然之音斐然之藻有餘榮矣蒲輪定非此生物不敢當<lb/>
足下指逃禪故有所托近却蒙師眞指示𤣥元一竅欲<lb/>
<pb n="KR4e0201_WYG_357-5b"/>
拂拭方寸地以凝承之而未能但有十二時中思已過<lb/>
而已呵佛罵祖行逕斷乎不能而足下乃以是推之長<lb/>
孺又從而質之縱貧里人有檀施心其如無寸縷升粟<lb/>
何詩當和縁綺語亦是過中一端第將來終不能已也<lb/>
方苦報書不一<lb/>
　　黄𤣥甫<lb/>
不腆之文以不能奉揚常侍君媺行之十一爲懼何自<lb/>
乃勞千里命使檿文之絲與古刻名杯駢貺也周禮擬<lb/>
<pb n="KR4e0201_WYG_357-6a"/>
笥之商山之橘吾將老是郷哉常侍君以衣衣我以觴<lb/>
觴我惠更渥矣王方伯先生亟稱兄時義之勝以爲當<lb/>
與古文辭並驅讀之信然哉里有荆石宗伯具五色眼<lb/>
聊以相質今附去所批斥足爲良玉之攻僕桑榆之日<lb/>
以文事故不落寞第不堪徵迫欲於水中建一避債臺<lb/>
想足下讀至此爲一鼓掌也今年家弟作計吏北行當<lb/>
聚首京邸二三君子寄聲勉旃外拙詩書扇頭將意并<lb/>
有所報於常侍君幸致之不悉<lb/>
<pb n="KR4e0201_WYG_357-6b"/>
　　又<lb/>
晉陽賈人來得足下書及檿絲毛罽銀鑰種種之餉皆<lb/>
非深山道士所宜蓄特以千里故情深於僑札不克辭<lb/>
耳承令先公大變審已就窆無由絮酒炙鷄以效區區<lb/>
行狀捧誦并它文一篇覽訖每歎于鱗游岱僕以畏深<lb/>
沉思不能代執牛耳有足下無憂盟盤矣僕近來行逕<lb/>
殆如優兒弄蛙作經師王孫學禪坐於聲響形跡小類<lb/>
其中故無有也足下云來歳公車一應詔後擬與明輔<lb/>
<pb n="KR4e0201_WYG_357-7a"/>
兄渡江見訪恐足下其時擁傳驅弩鹿豕之蹤何自受<lb/>
覓明輔清眞簡貴如逸少水陸四千里能無疲於津梁<lb/>
哉助甫神駿康衢萬里而小踠足於晉殆是二公宿縁<lb/>
得相煦沬令人歎羡近刻得數種經有完者先以奉覽<lb/>
并寄明輔助甫龍華蕋珠隨分可結縁也常侍公健飯<lb/>
嚮所偕陳中㳙聞且九十矣而尚無恙虒祁之宫三易<lb/>
坐者何修短懸殊也家弟感足下無異足下感托致謝<lb/>
不腆薌帛爲我布之隧前由拳集者屠長卿著也彼駸<lb/>
<pb n="KR4e0201_WYG_357-7b"/>
駸欲渡黄池足下畏之否<lb/>
　　陸啟孫<lb/>
往時故人陸茂才爲足下乞安履山房詩念足下與顧<lb/>
山甫耳中五弦也遂慨然應之第辭煩局不獲暢以爲<lb/>
恨兩月前方卧痬辭客而小豎晩以一刺見示則有足<lb/>
下名姓且附䨇帕及伯氏貞山先生集而倉卒不成報<lb/>
足下雅度不作趙壹狺狺而僕偃蹇威明逺矣今走一<lb/>
介候足下及山甫倘惠然臨之即三徑草没一丈不惜<lb/>
<pb n="KR4e0201_WYG_357-8a"/>
躬除刈也不腆之敬未足擬縞惟幸裁之<lb/>
　　張太學<lb/>
伏承箋教累紙具見足下慕道之篤且生平留意於内<lb/>
外大丹家言所得不淺淺也敬羨敬羨第欲以此轉達<lb/>
曇陽師則所未敢貞不肖辱師眞度引然尚未獲預聞<lb/>
存持大要閒閲經典小有疑難叩證未蒙一荅第畧引<lb/>
之使之自思自悟而已今足下出平日耳目之緒所謂<lb/>
傍門二乗以求決於清虚自然之靈眞竊恐不能得其<lb/>
<pb n="KR4e0201_WYG_357-8b"/>
一噓㗨也九轉之説葢自古記之内可以出凡度世外<lb/>
可以拯貧起死然中古而後天地之氣薄而砂汞藥物<lb/>
之類俱駁烈而不中煉其人往往不能保固元神勤脩<lb/>
功行而僅以一貪生好利之心爲之是故以秦皇漢武<lb/>
之彊力舉天下寘於三尺之鼎而黄金卒不可成大藥<lb/>
卒不可就今其授者不爲盜則殺人而受者不毁家則<lb/>
捐命足下不覩韓退之集及洪景盧所記乎採取之説<lb/>
亦是漢武時始盛其所謂彭祖經云素論者皆後人附<lb/>
<pb n="KR4e0201_WYG_357-9a"/>
㑹以迎合人主之滛心而已參同悟眞雖稍露其指而<lb/>
至於薛紫賢輩始精㣲而復張大之夫大道之要不過<lb/>
曰順之則爲男爲女逆之則爲仙爲佛而已若紫賢軰<lb/>
所謂精㣲者則自泥丸而下直抵於女子之弦而後爲<lb/>
順取女子之弦氣逆溯而上以入於泥丸而育於丹田<lb/>
而後爲逆所謂張大者得之僅頃刻其大若黍珠而十<lb/>
月結胎九年静養之後可以朝眞謁帝役使萬靈後天<lb/>
地而不老夫敲竹引龜不能則必煉已以待敵未見敵<lb/>
<pb n="KR4e0201_WYG_357-9b"/>
而先入彼家矣一採而不遇則它採再採而不遇則又<lb/>
它採未獲勝而又流入彼家矣是二端者毋論其不易<lb/>
成即成而清虛靈眞之府可使財色之徒錯列於其内<lb/>
哉足下所引四大一身皆屬隂不知何物是陽精與涕<lb/>
唾精津氣血液七般靈物總是隂之一言也此非鍾呂<lb/>
之言乃薛紫賢軰倡彼家者之言也謂男子自有漏而<lb/>
後即無先天然則王重陽馬丹陽諸眞是皆近五十有<lb/>
妻子者何以不言採取也夫黄庭靈寳道君之第一經<lb/>
<pb n="KR4e0201_WYG_357-10a"/>
也道德太上老君之第一經也其言曰眞人在已莫問鄰<lb/>
何處逺索求姻縁又曰致虚極守静篤専氣致柔如嬰兒<lb/>
而已執事不於二聖經之求而徒致惑於㕘同悟眞之㣲言<lb/>
致信於假托鍾呂之勦説何也夫薛紫賢者二氏之罪人<lb/>
也故白眞人醉言曰我是雷霆辛判官弟子干紫賢何事<lb/>
其又再傳而李瑩蟾諸君則盡取而弁髦之矣足下但決<lb/>
之此心覓之此身其於二宗之説不必問也足下三十年堅<lb/>
固仙也僕初地發心人也今驟而以狂語報竊以爲足<lb/>
<pb n="KR4e0201_WYG_357-10b"/>
下非笑則詈僕姑據所見而已幸一識而存之<lb/>
　　黄山人<lb/>
僕不識足下而足下損書及三詩一畵且書法翩翩自<lb/>
肆有京兆太原風誠四絶也讀詩語知在于君舫中僕<lb/>
雖匆匆間寧惜一茗盌隙于君何自秘之僕老矣不自<lb/>
惜受役筆墨餘三十年而今且自悔欲盡付祖龍手足<lb/>
下乃謬見推一不敢當也百事倦而無復致味始皈道<lb/>
門根器損敝恒惴惴焉以不任是懼足下又謬見推二<lb/>
<pb n="KR4e0201_WYG_357-11a"/>
不敢當也念旦夕且入關而足下意不可虚聊付數行<lb/>
爲報其於來美百不讐一如何如何寓宇甚廣而湖海<lb/>
之日長勉旃自愛<lb/>
　　顧少𤣥<lb/>
前月㓜兹所致長歌讀之令人兩腋習習風生有天際<lb/>
想第其時苦行役不及報言又損餉百合根以饞口故<lb/>
即噉之亦不及作煎合黄精並進以此兩事俱負公如<lb/>
何如何避寒處一蝸廬如蟄然尚未得静中趣獻歳須<lb/>
<pb n="KR4e0201_WYG_357-11b"/>
悉焚筆硯杯勺令無毫髪係累或有可以語公者第恐<lb/>
轉敗公興耳㓜兹索信草草不悉<lb/>
　　李仲吉<lb/>
始見足下所搆時義竒之以示荆石學士則又大竒之<lb/>
不以第二理相期尋拜足下見示手教縱横翕闢雲車<lb/>
風馬令人有揮斥八極想昔賀監見李供奉呼爲謫仙<lb/>
人足下故謫仙人也其欲交僕則足下已在幸舍不難<lb/>
朝夕其欲師僕則僕無可師者且僕生平不敢當師名<lb/>
<pb n="KR4e0201_WYG_357-12a"/>
於互郷之童子而况足下哉亦有以僕始末告足下者<lb/>
乎僕不幸而弱冠成進士名又不幸而好飲好詼噱好<lb/>
一切鉛槧之末技又不幸而不能自愛往往輕露其醜<lb/>
以故狂名滿天下客所不得志於人則借名僕其稍得<lb/>
志於僕則遂狎僕狎而不能大得志則又狺狺及僕僕<lb/>
又跅弛亡長者譽而負輕薄文士名銜負心之痛而牽<lb/>
富貴當止足之地而乏勇決垂朽之骨作人齒頰間物<lb/>
中間愧心畏心厭心悔心數起數滅庚辰歳首藉靈眞<lb/>
<pb n="KR4e0201_WYG_357-12b"/>
警誘少知創悟決筴屏家累絶世情束身入觀然僅得<lb/>
作一焚誦道人而已内省根器則爲七情所蝕追惟疇<lb/>
曩則爲百諐所障陽月以來日寢一日亡尺寸之益十<lb/>
二時内思過不暇豈敢恣口般若妄草大還以簧鼓後<lb/>
進下阿鼻種哉足下審必欲見友者則有先師之訓誠<lb/>
而入黙而守以此交相朂而已荆石公意則似欲足下<lb/>
於佔俾間小就䋲墨以修應世之業世願酧而後求度<lb/>
世出世無難也僕意亦不異辱示偈殊得葱嶺法歩屧<lb/>
<pb n="KR4e0201_WYG_357-13a"/>
見過相爲印證第恐維摩黙然耳<lb/>
　　袁大<lb/>
辱箋教累幀具諗嚮道之篤先師挺自末法黙抉眞關<lb/>
餘芬流羨光景靈赫雖一闡提識良多若亡以至大笑<lb/>
而中間信心亦自不乏第淺根之士往往希求福報利<lb/>
益譬之縁木求魚了無可異明識之士不免墮二種見<lb/>
其一摛華志怪以竒釣名其一利小欲速羊乗是希不<lb/>
知先師八戒之外本無别傳能剗無明種子浄身心口<lb/>
<pb n="KR4e0201_WYG_357-13b"/>
業鬼神將通印證非逺其心經金剛圓覺黄庭道德諸<lb/>
經可時讀之參同悟眞寧不便解毋作外境解也尊公<lb/>
㿃下當是積濕幸自將息三十餘年老兄弟一衣帶水<lb/>
㡬遂胡越悵然悵然餘不具<lb/>
　　吳汝震<lb/>
庚辰歳首僕以倦一切稱病弇園至孟冬朔復棄弇園<lb/>
携瓢笠及佛道書數巻入白蓮精舍覺逺公結廬之爲<lb/>
煩第不能學渠削髪耳足下書來疑僕假補劓而有所<lb/>
<pb n="KR4e0201_WYG_357-14a"/>
著述誤也僕方懴綺語障之不暇而何敢復問筆硯又<lb/>
謂僕尚可一出又誤也巨源絶交在咫尺外乆矣陸法<lb/>
和云出家之人尚不貪大梵帝釋位而况區區一鴟殘<lb/>
䑕唯是讀足下新集擊節乆之忽令人有老驥千里思<lb/>
尋亦興盡而止前勞足下逺致張氏牡丹本種之一年<lb/>
盡成單葉然此地妖麗百種皆沉香亭錦歩障中物既<lb/>
繁且賤正不須逺致汴洛也第僕亦已付之不見不聞<lb/>
矣見委五扇破例塞白并薄有所侑不一不一<lb/>
<pb n="KR4e0201_WYG_357-14b"/>
　　何仁仲<lb/>
僕承乏鄖中時有鄉人陳道易者來盛談足下賢而好<lb/>
文能時時舉僕詩語而前歳歸里中則殷無羙出足下<lb/>
書及諸篇偕來是時心益豔好之欲通一啓爲謝而川<lb/>
途阻修忽忽無鱗羽之便葢至於今若調饑矣盛夏㪚<lb/>
髪謝客髙卧雖古人亦倦夢之忽得教札及它作種種<lb/>
不覺霍然而起凉颸䬃瑟起須麋間怳若崔延伯聴田<lb/>
僧超壯士歌狀既以自快且自笑也足下詩聲調氣色<lb/>
<pb n="KR4e0201_WYG_357-15a"/>
髙朗華秀㣲有一二可商者少磨礱力耳不爲瑕也見<lb/>
命任尊公表墓憶僕在朝時嘗以通家子弟一接顔色<lb/>
後苦浮沈相左不獲申請益之願第耳其風猷材氣足<lb/>
以籠葢一世晩節退處講學證道威鳯儀鴻誠人中傑<lb/>
也三品卿佐例當得樹碑神道惜僕非其任耳别示仲<lb/>
芳諸札有生死之托而集不載將無王司馬削之甘露<lb/>
園四絶句如教書四紙附上審爾不免疥公壁也拙集<lb/>
及新刻附覽中秋後得脱稿使者可以來矣佳幣拜惠<lb/>
<pb n="KR4e0201_WYG_357-15b"/>
不一<lb/>
　　申五常<lb/>
嚮者衰病暑冗併於一時以故於足下不能多所周旋<lb/>
然至孝思之純篤詞藻之嫺雅則心儀之矣乞骸杜門<lb/>
始獲檢顧衡宇學憲前狀讀之尊君信所謂孝友篤誠<lb/>
君子也僕固願效執鞭者矣獨私謚一端不爲通論而<lb/>
我朝尤所不宜如吳陳二聘君之道德李獻吉何景明<lb/>
徐昌榖薛君采之文章文徵仲之行藝而不之及何可<lb/>
<pb n="KR4e0201_WYG_357-16a"/>
輕施之尊君也故取妄論而削之若於它不敢不極揄<lb/>
揚矣審不以爲然者或不用僕文或於狀兩行之勿更<lb/>
勞使者僕僕也不一<lb/>
　　陳仲醇<lb/>
孟孺來得手教及佳箋竹如意之貺念僕非永譏二張<lb/>
何以辱此異貺作小詩揮灑及夜卧搔背痒時輒思覩<lb/>
足下煙霞眉宇耳審尊人萬福次君得入試爲慰足下<lb/>
天才溢發秀語匠心故與蒲團不相妨身隱焉文此猶<lb/>
<pb n="KR4e0201_WYG_357-16b"/>
未是實際語愼毋使泉石落寞也僕違心而出去東山<lb/>
一歩地便成千里悔何可言孟孺歸附此不悉<lb/>
　　荅晉生<lb/>
昨足下與子念輩偕叩門私竊異之既得見惠書及試<lb/>
巻時義怳若隋珠之錯投動心眩目眞天下偉麗盛觀<lb/>
也退而始獲讀所謂嘉禾頌者則彬彬東京建安風矣<lb/>
鄰壤相距一舍許歸四載而不知有足下僕之罪也足<lb/>
下之執禮甚恭意甚篤若不以僕聾瞽而借視聽者第<lb/>
<pb n="KR4e0201_WYG_357-17a"/>
來書所引喻非當不敢不一言之僕鄙人也少從師業<lb/>
佔畢得進士舉已而厭之然不能求太上所謂汩沒於<lb/>
雕䖝之技者踰三十年而無所成中遘家難強顔爲人<lb/>
又不能隱約食苦以修匹夫之節誤被時私出入臺寺<lb/>
又不能規腰腹飾邊幅以謝物情銷骨之餘僅爾膚立<lb/>
惟憐才一念或可少附於孔文舉任彦升之後而執事<lb/>
以握髪吐哺之一端遂進而擬之周公毋論僕不敢當<lb/>
足下之文美美則必傳傳則當爲有識者所窺也屠長<lb/>
<pb n="KR4e0201_WYG_357-17b"/>
卿吾畏友此君具眼者必能拔足下於驪黄外然亦不<lb/>
敢不專逹之後却當爲筌蹄耳古文若頌者及新詩乞<lb/>
頒示一二良驥攝景而馳其價乃辨於蟻封之内時義<lb/>
少加精檢何如餘不具<lb/>
　　荅曹子眞<lb/>
嚮者不腆之文不足以爲賢者重葢至於今有餘恧焉<lb/>
而使者至將手教啓而讀之則亹亹數百言推謝飾奬<lb/>
靡所不顓即僕恧乃重之矣叩使者謂執事尚健飯日<lb/>
<pb n="KR4e0201_WYG_357-18a"/>
讀書弄筆墨不衰令人嘖嘖僕自逾知非之歳數凡四<lb/>
屈指而始知悔覺一切憂怒從喜樂生毁從譽生失意<lb/>
從得意生所讀書一字不得用所撰述文業一字無可<lb/>
傳欲棄之葢獻歳而後能次今已作頭陀全眞行逕矣<lb/>
是故於執事書而重有恧也然至得執事詩而輒和之<lb/>
其以爲尚有可傳也耶其不可傳耶其世法耶其非世<lb/>
法耶執事姑一覽而用覆瓿可也嘉則流寓於松陵大<lb/>
槩依青浦君方沾沾藝文未敢以此告雅貺種種煙霞<lb/>
<pb n="KR4e0201_WYG_357-18b"/>
色味謹拜嘉并有不腆將臆鑒存爲荷<lb/>
　　郁人文<lb/>
足下抱三代敦彛以梁清數頃陂自環作武陵觀世人<lb/>
莫可踪跡之而乃儼然造我顧不能手烹伏雌燒筍蕨<lb/>
以供而第使兒子侍酒又令蹩蹩雨中還葢至於今恧<lb/>
焉足下何用爲謝恨五載前不見足下然見之當令足<lb/>
下如楊朱受猶龍公擿也秦右伯郭㕘知傳覺已行世<lb/>
縱未能人人悉足下當亦有心賞者腐令史成欲藏之<lb/>
<pb n="KR4e0201_WYG_357-19a"/>
名山癭公每志石一埋之麓一埋之壑乃至摩訶迦葉<lb/>
奉佛伽利入鷄足其事不同要之所期於後世一人也<lb/>
天假足下資又證足下貧而佚以日勉旃毋忘鉛槧與<lb/>
二三君子期而已僕實未有所證而於一切世縁欲盡<lb/>
尚恨刺促逺不及向子平邇不及袁夏甫悵然悵然<lb/>
　　與周生<lb/>
從尊君得足下棄家信已又聞自六和歸杜門看内典<lb/>
六時清浄誓絶世縁足下是再來人未染欲阿羅漢僕<lb/>
<pb n="KR4e0201_WYG_357-19b"/>
雖不至於情中作生活然大叚脱此科臼不得出出没<lb/>
没何得具鬚眉稱男子以故語足下輒面赤汗浹自恨<lb/>
其霄壤也印上人出足下所與書以妙宗鈔請質渠亦<lb/>
能解釋第恐是獅子坐旁聽來非繇蒲輪上證徹於足<lb/>
下少所饒益足下如擬把茅葢頭作知見宗錢塘沈蓮<lb/>
池是千五百人善知識須往一見之羯磨兩夏三冬亦<lb/>
可如不欲鑽故紙馬大師所云即心即佛是單刀直入<lb/>
法又六祖云心迷法華轉心悟轉法華亦此意也僕非<lb/>
<pb n="KR4e0201_WYG_357-20a"/>
曉了者只是借花獻佛耳<lb/>
　　荅章子敬<lb/>
得足下書見念拳拳至讀三詩則灑然如覿矣二律爽<lb/>
朗不凡然尚小有查滓古選既極宛縟更自遒勁第飾<lb/>
奬過涯非僕所敢當耳僕之畏名如城南老母畏佛無<lb/>
地可避前以野父争席爲佳至於足下門生之刺尤令<lb/>
人愧死生平幸以不登髙坐不受人禮拜僅能汲汲徵<lb/>
引如常不輕比丘謂可懴悔宿業今一旦居此名而無<lb/>
<pb n="KR4e0201_WYG_357-20b"/>
其實寧不憂入黒門如曇摩䜟乎更煩轉語咸甫兄即<lb/>
如蘓門秦張之屬亦只小存前後進意耳十月初二傳<lb/>
脱稿并成和章但不能稱塞來羙食味之貺知兄不易<lb/>
破例拜嘉山園記粗扇侑椷乞照入<lb/>
　　荅靖江陳生<lb/>
乆不聞問時時在懐僕自昨歳因同事者疾戚頻仍意<lb/>
緒爲之恍惚豚兒偶忝先鳴親友若見聊蕭稍出應之<lb/>
不無酒食之累遂成羸瘵委身藥餌差得小挺勁耳足<lb/>
<pb n="KR4e0201_WYG_357-21a"/>
下所見示及釋先師與印上人書語皆精切然金丹正<lb/>
理數巻内也有之僕意亦爾同爲下手處無的證耳年<lb/>
來苦筆硯之役而未能郤此實傷生一大竒騐歳邸當<lb/>
盡去之且収歛身心以俟師期此外無足言者末俗薄<lb/>
惡凡知者必忌不忌則不知足下輕出至寳以求俗知<lb/>
僕以爲知者無㡬忌者至矣石藴玉而山輝藉令有陵<lb/>
陽君識而薦之楚廷楚廷之利非山之利也足下自擬<lb/>
揷標僕謂不若藏諸櫝也荆石公孤介一字不爲人輕<lb/>
<pb n="KR4e0201_WYG_357-21b"/>
作邑令躭躭聞且至當爲足下言之雖然佛勸忍辱道<lb/>
言和光足下但守此四字以保桑榆之日勝於借客也<lb/>
病懶口授作報不一不一<lb/>
　　又<lb/>
得足下書於法門可謂辨才無碍矣覺得紫陽眞人無<lb/>
端簸弄使上陽軰囈囈不休足下且從身中煉出眞足<lb/>
下僕當拜下風焉今日勉爲世縁所迫方在冗沓而病<lb/>
弟進退憂心如擣無縁酬酢至於調相之説足下誤矣<lb/>
<pb n="KR4e0201_WYG_357-22a"/>
僕老且死豈能作平津客草次奉復容嗣布<lb/>
　　宗子培<lb/>
前者有李太師人役附數行通候然不敢輕凟老伯先<lb/>
生迨人歸得足下書則知老伯善飲噉健歩履旦暮不<lb/>
釋巻神明之用不衰已使者來復得足下書則老伯業<lb/>
九十矣而益彊憶先府君歌鹿鳴時同年之長者山隂<lb/>
駱先生與老伯今駱先生九十三矣二先生相望於楊<lb/>
子之北錢唐之南若恒衡之對峙而先府君之在泉臺<lb/>
<pb n="KR4e0201_WYG_357-22b"/>
跨二十六周矣不佞之從賢伯氏結社論文彼此朱顔<lb/>
馳騁千古歘忽而成二天其亦二十七周矣葢欣然而<lb/>
爲老伯羡則又泫然而爲賢伯氏及先府君悲臺莱之<lb/>
頌甫亂而風木之思與山陽之感繼之故自不能已也<lb/>
嚮時每念足下僅一子無爲賢伯氏後者今聞少君乃<lb/>
有四男子當不憂若敖餒又聞獻歳後北上謁吏部選<lb/>
老伯彊無恙且有少君侍可以寛内顧旬後成一歌詩<lb/>
賀老伯并作張肖甫少保書倘可爲足下道地也僕已<lb/>
<pb n="KR4e0201_WYG_357-23a"/>
斷文墨歌詩亦大是破例今奉經像移徙鄉落一瓢一<lb/>
衲作退院僧不從兒軰乞衣食也足下所望奢不能應<lb/>
勿訝訝今先馮大叅小牘欲其逹撫臺爲弧旦添一佳<lb/>
事耳餘不具<lb/>
　　又<lb/>
得書知己公除當此儉歳而虞桂玉未遑作選人拜令<lb/>
先君九十翁所著續經解肅然歛服即稷下諸賢不是<lb/>
過也且聞有公舉鄉賢之議父爲儒林之哲子擅文苑<lb/>
<pb n="KR4e0201_WYG_357-23b"/>
之芳並列爼豆齊聖先食豈不休哉閩中遺稿怳如見<lb/>
三十年地下故人顔色且愴且快可使續刻十之八九<lb/>
而以臨終絶句殿焉同儕七子猶有銅梁貴盛絶倫若<lb/>
用顔光禄例稱五君僕與明卿碩果耳而僕晩節不固<lb/>
轉爲小草恐在所削足下何自浮羡之衰遲過時病鴒<lb/>
在念旦夕且歸耳冗次乆稽從者又不能詳唯足下亮<lb/>
之<lb/>
　　答僧明得<lb/>
<pb n="KR4e0201_WYG_357-24a"/>
知足下踞獅子坐爲一衆説大乗功德無量如僕老措<lb/>
大耳流浪苦海無復息期賴先師拯抜俾得假一線縁<lb/>
求出生死路今十二時中思過之不暇何敢妄樹門戸<lb/>
別黒白縁郷人有隆上人者自叅方歸云拈犍椎以來<lb/>
紙上葫蘆出口入耳了無所得先師憫其志行爲易名<lb/>
號令其盡息衆縁掃出翳障若四祖之示懶融耳此僧<lb/>
全是退院行逕六時焚誦經行坐禪之外不作有爲獨<lb/>
以不能爲方袍故人關説資供動此曹岐舌流聞足下<lb/>
<pb n="KR4e0201_WYG_357-24b"/>
過聽著論掊之因而頗謗及先師始宗伯公有聞意殊<lb/>
不能平僕勸之以三界内外何所不有並育並行何所<lb/>
悖害且我曹奉羼提戒修阿蘭那行而已此嘵嘵何足<lb/>
動我徑寸也宗伯時亦首肯尋從果沙彌所得足下書<lb/>
累紙初若辨其無謗者三復㣲意則足下之謗不必有<lb/>
而足下之疑未盡釋也僕不得不一言以報足下不過<lb/>
守楞嚴十仙語耳是十仙者當佛未生時不獲聞大乗<lb/>
而所謂堅固不休息者多黄白男女之流正先師之所<lb/>
<pb n="KR4e0201_WYG_357-25a"/>
戒而其他亦傍門外道耳佛教既行而仙家者流如紫<lb/>
陽重陽二宗匠何嘗不從心性内下手何嘗不證禪那<lb/>
也六欲天位故汎言常格耳五濁惡世亦且凢聖同居<lb/>
彼中豈無菩薩權位又豈無精進超格天人足下日講<lb/>
華嚴經佛不稱仙乎十地菩薩不稱仙乎今奈何以其<lb/>
名而遽忽之也坐脱立亡即不亡祖師禪未夢見在古<lb/>
德常有是言足下舉之是也第終日捉佛子呵佛罵祖<lb/>
老比丘於去時一表坐脱立忘者㡬何去而復來者㡬<lb/>
<pb n="KR4e0201_WYG_357-25b"/>
何足下未證此地不可妄攀擬也足下又云貽戒弟子<lb/>
有奏聞天曹行顯僇語夫天曹諸眞自有不染欲者要<lb/>
非如來時所云下道又焉知不爲菩薩權位耶先師欲<lb/>
攝中下根退心人不得不作險語即如念彼觀音力還<lb/>
着於本人又鬼子毋䕶法令人頭破七分如來故容之<lb/>
著於經籍令出先師口足下以爲何似僕誠不忍於足<lb/>
下却有一言效芹曝之獻我如來説法祇樹竹園止令<lb/>
弟子乞食不置常住産一者欲去<hi>闕</hi>　二者欲不作匏<lb/>
<pb n="KR4e0201_WYG_357-26a"/>
繫耳不謂足下留意衣鉢令三尺稻穗縛此浮雲身受<lb/>
辱田父夫大目揵連獅子尊者方可言定業苟有以致<lb/>
之則不爾也足下且宜閉關於身心細㸃檢一過勿輕<lb/>
談般若勿著論曇謨最法門將也尚不免入黒漆門可<lb/>
畏也已陸司空先生大善智識然臘月二十四近矣亦<lb/>
望足下相朂之彼裴休相公精入圓覺三昧特以不能<lb/>
斷六根塵僅作小國王耳不解復圓頂相也什公云但<lb/>
采蓮花勿問淤泥僕淤泥中語足下即不見采其毋恚<lb/>
<pb n="KR4e0201_WYG_357-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百八十三<lb/>
</p>
<p>
</p>
  </div>
</body>
</text>
</TEI>
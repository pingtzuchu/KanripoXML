<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>弇州四部稿巻六十三<lb/>
                </head>
    <p>
<pb n="KR4e0201_WYG_063-1a"/>
欽定四庫全書巻<lb/>
　弇州四部稿巻六十三<lb/>
　　　　　　　　　　　　明　王世貞　撰<lb/>
文部<lb/>
　序十一首<lb/>
　　奉贈太保相國養翁嚴公暨元配一品呉夫人偕<lb/>
　　夀序<lb/>
嘉靖中天子祠祀丼泉脩所以靖見上帝而一時文學<lb/>
<pb n="KR4e0201_WYG_063-1b"/>
侍從之臣多遴入應制撰述而今相國嚴翁由侍讀拜<lb/>
學士遂婁遷大宗伯獨以敬敏當上意遂遷大冢宰嚴<lb/>
翁以非所習辭不許乃召百僚而矢之曰而毋以而伺<lb/>
吾好也竭而才而已則又矢其屬曰吾不以吾與而職<lb/>
也竭吾心而己公卿大夫晨望見嚴翁晡而脩羔羊<lb/>
五紽之節而風易於數千萬里外而翁益受上簡眷<lb/>
入内閣襄大政然翁益自畏兢兢如布素也㑹念其先<lb/>
太保公太夫人髙年屬㣲痾乞歸里天子内賢重翁而<lb/>
<pb n="KR4e0201_WYG_063-2a"/>
懼傷其志若曰朕憫勞以機務之煩其歸就醫藥需異<lb/>
日召翁顧所以為忠盡矣急於得其親而緩於所謂異<lb/>
日者疾良已蓋太保公太夫人備極志物之享幾十年<lb/>
而後辭翁今年萬厯之改元嚴翁六十三矣元配呉夫<lb/>
人亦六十也郡國守令里居搢紳大夫脩羔鴈爵帛而<lb/>
薦之則卻再薦之則再卻其年家子某還自楚乃前言<lb/>
曰嚴翁夫亦忘所受異數不張大皇矣之眷而自居儉<lb/>
耶不佞則請借前箸以請自國家守考功令而詞曹獨<lb/>
<pb n="KR4e0201_WYG_063-2b"/>
斤斤磨勘也乃嚴翁以侍讀拜學士矣倪文毅而後無<lb/>
兩也以王文端之賢負重聲拜太宰故不得入内閣乃<lb/>
嚴翁拜太宰入内閣矣翁而前内閣無及二親者即李<lb/>
文逹劉文和亦獨其父在耳乃嚴翁有二親矣文逹以<lb/>
柄樞乆不及歸養乃翁獲歸養矣故事無既歸而錫封<lb/>
者天子念翁數遷不及封以特典封太保公太夫人矣<lb/>
翁又一典畿試及南宫試所謂南宫者再分典焉棫樸<lb/>
之材後先而棟清廟矣有子為鄉進士諸生有聲其少<lb/>
<pb n="KR4e0201_WYG_063-3a"/>
者芃芃充階矣嚴翁與呉夫人儼然而臨之和氣所格<lb/>
禎福畢萃即毋欲稱慶得乎哉嚴翁色少和然益踧踖<lb/>
為遜讓曰不榖安知榮方恧焉求所以致之而不得也<lb/>
惴惴焉求所以承之而不能也夫不榖安知榮世貞<lb/>
曰此乃所以為翁慶也夫造物者好謙夫造物者好生<lb/>
今嚴翁於貴冨極矣乃益踧踖為遜讓此其舟若萬斛<lb/>
者而載未及半也天地生物之心固藹然油然矣於行<lb/>
木於星填於人仁木徳王填星福仁者夀夫嚴翁於慶<lb/>
<pb n="KR4e0201_WYG_063-3b"/>
固未有量也乃賦烝民之四章曰既眀且哲以保其身<lb/>
夙夜匪懈以事一人謂翁有焉則又進首章而進觴曰<lb/>
天監有周昭假於下保兹天子生仲山甫翁為一舉觴<lb/>
迨及宴體薦則又賦采蘩采蘋之詩以羙呉夫人徳而<lb/>
後出<lb/>
　　贈右諭徳愛荆先生六袠偕夀序<lb/>
予嚮者識愛荆王先生於上舍而是時先生有里中賦<lb/>
方受計其出入學士大夫竊目之曰夫己氏也而貴人<lb/>
<pb n="KR4e0201_WYG_063-4a"/>
先生美髯而頎然長且晳也務以讀書折節下文士而<lb/>
標舉鮮令時時絶其伍若雞羣鶴即其伍亦不敢以狎<lb/>
接先生而亾何先生有子元馭成進士髙第先生業未<lb/>
五十也而繇上舍授鴻臚序班己得封如元馭編脩矣<lb/>
予自是日益近先生先生貎不加老而禮加冲騶馭不<lb/>
加益門不加闢即學士大夫更疑之先生非貴人也耶<lb/>
又十年而元馭益重用事為太子右諭徳封先生如其<lb/>
官次子家馭亦成進士再遷儀部郎矣予再過先生而<lb/>
<pb n="KR4e0201_WYG_063-4b"/>
先生之貎不加老而禮加冲其自貶損過於封編脩時<lb/>
學士大夫非故識者驟而語之先生不知為貴人也以<lb/>
問予予曰此所以為貴人也夫子不見夫萬斛之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎<lb/>
其始鴻艫鉅軸重枻勁檝飛廬翟室望之嶷然重也若<lb/>
以為不堪益者益之斛千而蝕水不加咫又益之斛千<lb/>
而蝕水不加尺故其為載𢎞也夫先生貴於不貴不貴<lb/>
于貴人意不貴之而跡貴之以貴疑先生而非也意貴<lb/>
之而跡不貴之以不貴疑先生而非也夫先生之所載<lb/>
<pb n="KR4e0201_WYG_063-5a"/>
者𢎞也於是先生業六十矣厥配呉夫人亦且六十儀<lb/>
部請急還里稱觴夀先生而諭徳以史成當上不獲請<lb/>
請割大官珎飶法醖以遺先生呉夫人而屬予不佞叙<lb/>
之夫不佞當隆萬間以八十叙故相李以七十叙今相<lb/>
君張之為父母者至先生呉夫人六十而三也成周以<lb/>
上代有世臣而是時卿大夫老不任政而始及子故父<lb/>
有爵子而子無爵父即唐以上未有議及榮先者晁大<lb/>
夫薛丞相張太尉之父幸及在然去公歸即田舍翁耳<lb/>
<pb n="KR4e0201_WYG_063-5b"/>
元馭而編脩即先生編脩元馭而諭徳即先生諭徳呉<lb/>
夫人遂稱太君於家者不亦夐越古倍百哉說者謂隆<lb/>
萬之際得天地委和之氣為勝故多顯榮夀考乃子為<lb/>
徳而康其父母父母康而安子於政者二相君其尤赫<lb/>
熹遲之哉王先生之偕呉夫人七十若八十者不佞當<lb/>
又有所論著矣<lb/>
　　封刑部郎明齋劉公暨李安人榮夀序<lb/>
眀齋公為吉安諸生三十年而所從受經者指以數千<lb/>
<pb n="KR4e0201_WYG_063-6a"/>
計去而顯者又若而人而公故韋素自若也己公有子<lb/>
某能用公經術成進士官比部郎諸生相顧謂眀齋公<lb/>
乃得稱比部郎父乎公故無色喜也而郎用最當封公<lb/>
如其官諸生復相顧謂明齋公乃亦遂稱比部郎乎而<lb/>
公益無色喜也以書戒郎曰郎何自貴我吾見若鄉人<lb/>
之以子貴也而不以子聞也吾甚鄙之即僅以子貴也<lb/>
毋寜僅以子聞也於是郎居平念時事感慨不自持欲<lb/>
以身為之公聞而復遺書戒曰郎將成仁耶抑成名也<lb/>
<pb n="KR4e0201_WYG_063-6b"/>
夫事至而理得者仁也求事以自顯者名也且不見夫<lb/>
善射者命鵠審機不發則已發則必中窽破的夫茫然<lb/>
而驟發之未有不敗矢者也郎再拜受教而㑹以明章<lb/>
程曉暢機事聞上特拜監察御史公亦得稱御史父乃<lb/>
御史謁余而請曰業無以當吾父色喜也屬已六十餘<lb/>
而母李安人亦嫓之意者煩君一言為之重乎余謝不<lb/>
獲則謂御史曰子之家公不云乎子之事至矣主上方<lb/>
傾目導耳於旒纊之外而子以材諝擢端右搤腕而當<lb/>
<pb n="KR4e0201_WYG_063-7a"/>
無諱之朝小言之則天下小福大言之則天下大福而<lb/>
明齋公能無不色喜乎哉即無論明齋公李安人哲晳<lb/>
若雋母而不為一進匕箸也夫御史不足以重明齋公<lb/>
公太虚也安人若徳曜共為職而相忘於冨貴太和也<lb/>
子不以御史恱父母而以御史能逹志而恱父母太順<lb/>
也即靡不佞言可也盖有國史張柱史萬者亟稱明齋<lb/>
公嘗從其家人習陽明先生言已又受書東廓先生夫<lb/>
公内重而外之輕此自天性靡所縁餙不然二先生之<lb/>
<pb n="KR4e0201_WYG_063-7b"/>
徒寜無有藉官與子姓而重者安能窺明齋公藩也<lb/>
　　習易庵封翁暨劉孺人偕夀序<lb/>
甚哉天人之交相為私也盖予有感於明嘉萬際云而<lb/>
是時人主稱為右文而相君後先以起至貴顯諸詞林<lb/>
客一入綰史筆則大官之膳立至日飲羙酒粱肉又有<lb/>
䮍蹄檿絲以勞成事稍進經幄則益重有所陳請輙得<lb/>
得不為故事休沐予告輙為置郵横賜加賜種種有公<lb/>
卿所不敢望者而前賁後延之典以七品優加於三品<lb/>
<pb n="KR4e0201_WYG_063-8a"/>
而不謂僣其所寵靈光大震動朝列士各引分以自遜<lb/>
而其陋者至相指目以為人主之私人夫夫也非人主<lb/>
之私人而天之私人也則何以稱天私人今夫孰不欲<lb/>
禄逮父母而屈指隆萬而上九列之地疇為逮父母者<lb/>
乎顧獨有少師今江陵張公故相趙郡郭公揚州李公<lb/>
吾呉郡嚴公以一品秩父母並篤老無恙而他公卿不<lb/>
爾也然是四公者皆所謂繇詞林顯者也余以甲戌入<lb/>
領冋政始獲從習檢討先生游而先生有父曰易庵翁<lb/>
<pb n="KR4e0201_WYG_063-8b"/>
有母曰劉孺人易庵翁為諸生治經術無害然五試於<lb/>
有司而五不售一旦讀易有所得歎曰易吾自有之夫<lb/>
孰非消長進退哉因自號易庵罷去舉子業不復事而<lb/>
教其五子至習先生以戊午領省觧學使者賢翁而予<lb/>
之冠帶蔵之篋曰毋所藉冠帶為也習先生成進士入<lb/>
讀中秘書矣盖嘗迎翁與劉孺人養翁遣劉孺人而匿<lb/>
身耕也曰吾懼夫長之蘖消也與進之為退幾也己習先<lb/>
生綰所謂史筆者用恩封翁如其官劉孺人亦有號矣<lb/>
<pb n="KR4e0201_WYG_063-9a"/>
而翁時冠素褐寛博猶故也即劉孺人養於習先生而<lb/>
不令多簋也曰吾奈何先夫子而飽大官膳乎哉然習<lb/>
先生益重於朝而習翁劉孺人壯甚適盖習翁之所謂<lb/>
易者其用始伸己夫豈唯天私人人寔私天夫天不能<lb/>
為不盡之益而習翁以寡取承之天不欲為響應之福<lb/>
而習翁以緩得迎之此所謂能私天者易之用也其為<lb/>
四公可待也余不佞嘗一授辭於學士王先生之父母<lb/>
再授辭於脩撰李先生之祖父母而不得其說乃今於<lb/>
<pb n="KR4e0201_WYG_063-9b"/>
習翁之為易而得之故於習先生之請而序其所以云<lb/>
　　封吏部郎觧州孫公暨配侯安人夀序<lb/>
當隆萬之際天子數推恩臣下而孫君仲直為中書舍<lb/>
人即以其官封其父觧州公而母侯為孺人矣尋孫君<lb/>
以舍人髙第入吏部郎考功驗封轉郎文選而又封觧<lb/>
州公如其官母侯進安人矣故事繇舍人而郎者以階<lb/>
接不重封乃仲直獨得再封觧州公與侯安人諸當得<lb/>
封者或不能及親養即及而或不得偕而觧州公侯安<lb/>
<pb n="KR4e0201_WYG_063-10a"/>
人甚壯無他仲直為舍人而所下解州公侯安人告身<lb/>
織文檿絲之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>手自其署中上之郎驗封考功而其所<lb/>
被恩澤皆郎曹為其請天子屬草於詞林法從之臣而<lb/>
以皇言出之所以褒羙光寵聳動海内而一時搢紳大<lb/>
夫又樂言其事争為之謳歌頌祝而不已仲直尚以為<lb/>
無當而不佞貞甫公除困里中畊乃貽書數千里而屬<lb/>
辭則豈以不佞之有當於仲直也夫文人之辭易飾而<lb/>
誣近之以為不若野也貴人之辭多可而譽近之以為<lb/>
<pb n="KR4e0201_WYG_063-10b"/>
不若賤也夫所以謀野而徴賤者其仲直哉然以受之<lb/>
解州公指也初解州公與其伯季者凡三而皆受博士<lb/>
家言其父母老矣而解州公一旦喟然曰夫三人者盡<lb/>
儒而儒安能以筆舌朝夕也又安能以養父母即三人<lb/>
者盡儒而宦游也又孰與奉吾父母歡也吾寜農而寛<lb/>
是二人者於儒也於是乃業耕為跡耕耳而不失儒者<lb/>
節又以善轉時趣息且有天幸稍贏乃伯仲毋虞於生<lb/>
而儒道就以次膺嵗薦游太學又毋虞於父母養而<lb/>
<pb n="KR4e0201_WYG_063-11a"/>
滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>㫖甘具矣解州公居恒謂范希文何如人哉吾不<lb/>
能得禄之餘以吾耕之餘幸贏而吾之族指又差少幸<lb/>
易濟其食而取毋饑於吾也衣而取毋寒於吾也冠者<lb/>
思以室而筓者思以家也吾寜身之不飽煖而櫜裝之<lb/>
若洗念為吾之先者不敢以匱應也於是鄉人人稱解<lb/>
州公賢凡解州公之得稱為賢侯安人成之也安人之<lb/>
為家其課臧獲拮据毋間執女工夜分而毋請休洴澼<lb/>
絖指為龜而毋告痡首不重珥衣不曵地以左右解州<lb/>
<pb n="KR4e0201_WYG_063-11b"/>
公之施滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>㫖甘之具專精於二尊人二尊人忘老而<lb/>
最後太夫人忘為寡盖如一日矣解州公之伯兄有子<lb/>
六而皆業儒則為之搆宇以居之曰毋撓儒也自有子<lb/>
二亦皆敎之儒其所視二子者毋逾於為從子者也解<lb/>
州公力於外而侯安人工於内而樂為其父母者饒為<lb/>
其族者豔為其閭左右者歸賢焉則業何必不耕而辭<lb/>
烏藉之貴且文者冝其有取於不佞也然仲直以念公<lb/>
與侯安人一旦上章解綬歸盖脩公與侯安人之所以<lb/>
<pb n="KR4e0201_WYG_063-12a"/>
養父母者而不佞稍出稍遷至中執法領藩政毋論其<lb/>
辭不文然不稱賤矣公亦何所藉不佞第公既嘗習儒<lb/>
者言當亦知范希文之所以事宋者乎范公再入諌垣<lb/>
再遏西冦一入叅大政五典名郡惠澤徧於天下而後<lb/>
及於族夫天下之為公卿者多矣解州公與侯安人聞<lb/>
之當投杖起趣仲直曰吾二人幸甚壯詩不云乎貽我<lb/>
來牟帝命率育無此疆爾界陳常于時夏若行矣吾<lb/>
不廢徳於鄉而若為天下德可也<lb/>
<pb n="KR4e0201_WYG_063-12b"/>
　　贈常熟令連侯䑓奬序<lb/>
余讀漢史至元康神爵之間未嘗不再三而歎以人主<lb/>
之究晳利治也嵗一再下詔奨予勤事吏二千石至六百<lb/>
石以下増級賜爵盖屢屢焉其蚤者不至畏其難而久<lb/>
者毋遂怠於易為民牧者不使輕於視吾牧一歳之間<lb/>
儼若人主之親坐於堂皇之際而鼓舞之也故天下之<lb/>
稱吏治者歸元康神爵而稱能致吏治者莫若漢宣帝<lb/>
其次則莫若明今夫與人主分而治民者守令也與守<lb/>
<pb n="KR4e0201_WYG_063-13a"/>
分而治最親民者令也令去執經為諸生時大概不過<lb/>
一歳所抗顔而踞吏民上一邑之生死貧冨伸屈恒由<lb/>
之不亦重且要哉故始至而稍露其能則䑓使者為檄<lb/>
而旌異之以示予也稍乆而其能盡著則䑓使者為露<lb/>
章而薦之以示進也又乆而政既成則為之官其父超<lb/>
而為給事御史次則亦郎署以示報也以令較之可三<lb/>
歳其勸典日益新故其精神亦日提撕而忘其怠其下<lb/>
之視之亦日新而不敢輕甚矣明治之似漢也常熟呉<lb/>
<pb n="KR4e0201_WYG_063-13b"/>
一巖邑也户口數十萬斷案月率以數百計錢榖城雉<lb/>
當中土大郡而隆慶末廣平連侯來為令連侯少年所<lb/>
謂去諸生不過一歳所者也為人文弱狀若不勝衣然<lb/>
至登堂左右顧則吏抱案辟易不敢仰視語若不出口<lb/>
然至剖擊刁猾獄不數言而立折以為神明旦夕造請<lb/>
鄉搢紳先生折節恭謹然不敢卒然以私進其讞决無<lb/>
大小不崇朝而畢逋稅無逺近立取辦而不告痡及為<lb/>
民争漕計扼武帥之吭而抑之噤弗復吐乃以間行學<lb/>
<pb n="KR4e0201_WYG_063-14a"/>
官脩古文禮樂之事彬彬焉御史姚君伺而賢之以侯<lb/>
之治尚淺也而旌異之其辭甚嫻羙曰遲之行且露章<lb/>
矣一邑之士大夫吏民讙然而樂侯之被旌也曰遲之<lb/>
是行且露章矣太學諸生章衡軰乞不佞文為賀夫豈<lb/>
以一御史旌書為連侯重連侯之賢豈亦以一御史旌<lb/>
書重即余不文文而連侯當弁髦之也雖然以一旌書<lb/>
重連侯則不可以一旌書而奔走闔邑之人讙然而樂<lb/>
侯之被旌固可重也今天子冲聖炳於萬幾賢公卿脩<lb/>
<pb n="KR4e0201_WYG_063-14b"/>
丙魏之業綜核名實當逾於元康神爵間萬萬連侯亦<lb/>
重勉之哉余不佞嘗備為吏廣平廣平人呉公今為吾<lb/>
郡守赫然如漢呉公天下第一異日連侯之政成不佞<lb/>
脩班管之業曰郡守令一時廣平有二君子哉賢於漢<lb/>
循吏矣連侯固不以余不文而弁髦之也<lb/>
　　誥封少師太虚公元配一品張太夫人七十序<lb/>
萬歴之三年乙亥而張太夫人稱七十云前是元年之<lb/>
癸酉相國江陵公以元徳弼亮天子敉寜中外搢紳衿<lb/>
<pb n="KR4e0201_WYG_063-15a"/>
韋之士毋以致其謳謡頌祝之私而屬封太師公七十<lb/>
則争走之江陵太師公又多逡廵謝不敢當其能自致<lb/>
者十不一二而明年相國登五十則又預敇戒搢紳衿<lb/>
韋能言之士毋以巵辭䛕我夫衛武公九十五而其詩<lb/>
以箴而不以頌即䛕我毋用爾為於是搢紳衿韋能言<lb/>
之士咸絀而天子推本所自為象龍五彩之服以被太<lb/>
師公益發尚方金錢充六珈瑱揥資俾太夫人儷羙焉<lb/>
而又明年則為今乙亥相國輔理益効天子日拱已以<lb/>
<pb n="KR4e0201_WYG_063-15b"/>
談經術寤寐二帝三王之盛百辟承服瓣髮之國腊胝<lb/>
之苖唐虞之不賓者莫不回面易餙轉儲胥乎四垂胡<lb/>
耉弱稚委寢蓐於其上而不敢動即相國愈抑而毋用<lb/>
搢紳衿韋之士言夫安能終絀而不效一言之頌於太<lb/>
夫人乎而况辱公同進之雅亦與有絲髮之係於宗廟<lb/>
杜稷者耶於是不佞貞竊預聞之退而思所以頌太夫<lb/>
人而不可得也大凡可得而頌者必其有所不足者也<lb/>
夫不足於外而婦則昭子不足於少而母儀顯故夫斷<lb/>
<pb n="KR4e0201_WYG_063-16a"/>
機之以成其夫於學而三遷之以成其子於教者其為<lb/>
婦為母顯矣而所以得稱為婦為母者未也唐虞之相<lb/>
功莫髙於后稷而至其後颺顯而咏歌之不足又推原<lb/>
所繇出故其詩曰厥初生民時維姜嫄夫以姜嫄毓喆<lb/>
之徳即更僕未易數而為之子孫者豈不欲一鋪張其<lb/>
盛而所可稱者僅曰先生如逹不坼不副無灾無害而<lb/>
已此固人道之常然而所以為姜嫄者一稷而足矣是<lb/>
故論功者論稷於姜嫄觀徳者觀姜嫄於后稷也今海<lb/>
<pb n="KR4e0201_WYG_063-16b"/>
内瞻聞相國之相業則意而歸太夫人之義方其里居<lb/>
者習太師公之鄉政則意而歸太夫人之内助覩諸孫<lb/>
之雲仍則意而歸燕貽之謀嘉媵子之駿起則意而歸<lb/>
小星之度而太夫人固恬然於太和至順之境而忘其<lb/>
所為徳於世而不自有其功天下既意而歸之不佞又<lb/>
意而頌之毋亦周之所以稱述姜嫄之淺者耶太夫人<lb/>
誕彌之月為孟夏是月也天子方坐明堂左个飲酎用<lb/>
禮樂慶賜遂行而六宫獻繭長信之黄金與繡帢襌纚<lb/>
<pb n="KR4e0201_WYG_063-17a"/>
阿錫之貺又西走江陵道矣相國方秉天下樞為帝者<lb/>
師夫豈靡盬而不遑將母者太夫人亦寜能忘膝下之<lb/>
戀而日事太師公夫亦以江沱汝漢之間尚未盡洽后<lb/>
妃之徳而躬率之以内毗太母之隂教耶自是而二南<lb/>
之化成而風始矣夫二南之風采之太師而後頌聲作<lb/>
當其時不佞亦何敢讓也請執以竢<lb/>
　　贈顧母太夫人九十序<lb/>
天子之侍醫顧君以母太夫人九十告也諸薦紳先生<lb/>
<pb n="KR4e0201_WYG_063-17b"/>
大人奉觴為夀已張少保相公文壁間少保故貴賢聲<lb/>
於文則人人益大羡喜争自效為祝若干萬言而顧君<lb/>
數為擊鮮合樂堂上下以謝客而娯太夫人之觀且侈<lb/>
盛舉云世貞於君鄉人也辱見雅擇為客又辱而強之<lb/>
言言當無加者不敏則竊聞太夫人一二㣲時事矣先<lb/>
舍人豪舉呉然於貲不中程也不待而強有力駢侮則<lb/>
廢著之他舍屬歳侵君與兄太常丞藐然孤也太夫人<lb/>
洴澼絖而佐二孺子出游學是時無論纎嗇且計口食<lb/>
<pb n="KR4e0201_WYG_063-18a"/>
矣太夫人日夜抱而啼懼存者之就塗炭無以報地下<lb/>
寜復望鼎養守耶已太常起善書官中秘又繇黄帝家<lb/>
言徴顧君昆季雁行顯矣太夫人就太常養鮮豫色居<lb/>
恒謂置杯酒堂之坳滿而覆若寡素業且滿何能持未<lb/>
幾太常果中小法跡其隠不無類范蔚宗傳焉顧君大<lb/>
怛迎至舍跽進滫瀡觴竟則槃舞為嬰兒態晨興慰問<lb/>
所苦大婦親浣厠褕諸所以共太夫人無絲毫憾哉太<lb/>
夫人甘之忘亡也顧君游於公卿間人乎即所造靡不<lb/>
<pb n="KR4e0201_WYG_063-18b"/>
倒屣坐上坐歡然洽也度諸公卿之嚴重君非以游故<lb/>
而歳時伏臘多齎遺大官膳及水陸君選而奉太夫人<lb/>
昔漢婁護善五侯日餉異味合之為五侯鯖也語見傳<lb/>
中計之君卿母尚無恙然不聞孝亷舉䕶固俠客雄耳<lb/>
其内行何敢望顧君盖吾嚮者接顧君至伉爽也酒之<lb/>
大呼笑徹四坐而自太夫人從絶不聞遽聲紉以蒲藉<lb/>
行履遇子姓之戚則飲淚餙而見太夫人施施如也至<lb/>
臧獲足相戒毋得輙見聞盖太夫人養於君數歳視八<lb/>
<pb n="KR4e0201_WYG_063-19a"/>
十則加少得非無欝厲於志耶暇則縷縷戒顧君記洴<lb/>
澼絖時狀否老婦之愛少子甚他無屬兒願齒及老婦<lb/>
更有後若兒孝於吾足矣諸薦紳先生祝少及兹者世<lb/>
貞乃言曰太夫人春秋九十髙矣以節享也顧君之事<lb/>
太夫人以志也其矜脩偉行豈不彰彰聞於世哉<lb/>
　　夀李子鱗母太夫人序<lb/>
歴下有李生者治毛氏詩釋褐尚書刑部郎李生能為<lb/>
古文辭竒士也與予好生燕間語及已曩所以貧狀與<lb/>
<pb n="KR4e0201_WYG_063-19b"/>
太夫人事未嘗不簌簌涕下也李生之言曰某也九歳<lb/>
而背先君子二弟方<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>盖是時先君子先己娶有子<lb/>
云太夫人為後室而祖母楊老而昵前子懼某軰長産<lb/>
當𤓰分以薄而覬我太夫人之易嚮也我太夫人日夜<lb/>
抱諸孤泣曰天乎吾乃愛旦日命哉即二三子之胥顛<lb/>
躓無以報地下於是自誓㓗束不一問户外事而侍祖<lb/>
母楊益共謹如新婦時盖八年楊圽而前子以昵故稍<lb/>
蕩其業益恨有某軰也太夫人重嘆泣曰天乎其終忍<lb/>
<pb n="KR4e0201_WYG_063-20a"/>
絶李氏哉廼廢著出僦金田可粥者三十租踰年僅十<lb/>
租而又坐貸息故廢著徙僦學旁舍貧益甚於是某漸<lb/>
長稍稍取遺書讀之太夫人躬力作女紅洴澼絖二弱<lb/>
弟則為人傭保給之盖母子更命併日食也日予謬從<lb/>
有司薦乙己之歳請告歸故里中具冠服率二弟拜堂<lb/>
下置酒願得奉頃刻歡太夫人顧愀然不樂罷酒乆之<lb/>
乃念先君子與貧時爾予聞李生言而悲之且私以識<lb/>
太夫人礪節和行順拂而甘苦有丈夫氣焉亡何生復<lb/>
<pb n="KR4e0201_WYG_063-20b"/>
來謂予曰太夫人今五十而加七誕辰近矣某謂鮮所<lb/>
當意者而得子之一言為壽何如予曰子之夀太夫人<lb/>
也將盛冠服耶曰然致水陸㫖甘滫瀡耶曰然力未悉<lb/>
率若婦二弟暨諸孫列前後耶曰然然則太夫人亦若<lb/>
乙巳之愀然者爾李生色恐不復對曰無恐也子曩昔<lb/>
第而歸它亡自樹見太夫人<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>子之沃而忘瘠也佚易<lb/>
思也故戚夫謂為子戚爾子距今服官恪砥行誼而愽<lb/>
古善文辭脩先君子業而廓大之太夫人庸戚耶且太<lb/>
<pb n="KR4e0201_WYG_063-21a"/>
夫人賢者也其不以人情病人理固夫於是李生色少<lb/>
解而予又前告之曰未既也子盍益勉焉子之造與太<lb/>
夫人之夀日進髙朗融顯海内稱李母與孟母並毋論<lb/>
河東氏焉予歳得文夀之不然而子官且更髙産更厚<lb/>
歳時伏臘窮數道力考鐘鼓行玉曵紫縣官俯謁如家<lb/>
人禮為夀而太夫人愀然自若也子以為孝乎哉李生<lb/>
悚起拜歸而語太夫人太夫人曰善<lb/>
　　王母米太冝人七十夀序<lb/>
<pb n="KR4e0201_WYG_063-21b"/>
王子之獲幸方伯明輔也而其父水亭公六十則為六<lb/>
十序已又為公表其藏稍稍聞内徳矣而又十餘年而<lb/>
為萬厯之乙亥米冝人年七十明輔走使自晉之楚數<lb/>
千里而乞王子言曰日太冝人六十而不敢以辱子言<lb/>
則以先大夫在先大夫已矣不榖不敢以竟揜太冝人<lb/>
德也不榖之有蜀藩也則先大夫棄之有禄而弗逮養<lb/>
太冝人逮養矣而弗以禄也不榖盖怦怦營營焉無可<lb/>
以慰太冝人者太冝人之歸我先大夫也僅一歳而失<lb/>
<pb n="KR4e0201_WYG_063-22a"/>
舅以事姑梁䕫䕫齋慄姑未嘗不稱善謂筐筥錡釜誰<lb/>
其尸之者將季女耶時伯氏擅室而恡則舂浣自給姑<lb/>
憐而衣食之旣當從先大夫謁選京師廼脫簮珥質隣<lb/>
張姥家益市酒脯為夀至再姑恠問何所得酒脯市豈<lb/>
其能割伯氏槖裝耶而是時不榖且晬矣姑伺知其自<lb/>
張姥所度簪珥有餘直更從市錦襁襁兒太宜人亦恠<lb/>
謂姑豈其得之伯氏必張姥家餘直也問而相勞苦且<lb/>
相泣也先大夫自是稍有官然最稱為卑薄後先皆太<lb/>
<pb n="KR4e0201_WYG_063-22b"/>
冝人佐之以稍具伏臘費謀為不榖置室歸而如懸罄<lb/>
矣盖伯氏沒有子不别治生先大夫分俸以食之猶不<lb/>
給則盡廢其著而獨身與婦孺逃之黎城先大夫計無<lb/>
所出則太冝人徐出其槖曰吾所以食不一肉宵膏而<lb/>
逹丙以佐公於宦者謂有此日也不榖得遂置室且毋<lb/>
廢禮以貽里中長老譏矣不榖舉進士累典州郡先大<lb/>
夫業已棄官與太冝人俱就養太冝人恒喻不榖亷而<lb/>
持先大夫於溢曰公毋厭此二簋以刺史供若薄以供<lb/>
<pb n="KR4e0201_WYG_063-23a"/>
夷門抱闗不亦侈乎盖先大夫嘗為其官云以故稍稍<lb/>
安之而㑹逃黎城者亦竟病死太冝人謂不榖責在汝<lb/>
矣其遺孤可撫也躬為湯沐綴衣所以撫視之不異諸<lb/>
孫且娶名家女為婦凡先大夫之為母梁而奔梁喪具<lb/>
易戚而得稱為孝其遊宦於義豐於安慶皆卑官而得<lb/>
稱為能歸而好行其德於鄊而得稱為厚太宜人所以<lb/>
因勢導誼柔剛為和者功故不少也不榖既不能以禄<lb/>
養太冝人而又不能得子之一言以為太宜人夀即太冝<lb/>
<pb n="KR4e0201_WYG_063-23b"/>
人謝不榖稱老婦恃粥而起㷀然一未亾人不舉若之<lb/>
觴不榖何所藉手而寛太冝人之顔色王子曰孝哉明<lb/>
輔乎而胡以禄為太冝人志也且不覩夫禄養之不易<lb/>
當乎哉當周之㣲夫豈無升斗之禄以逮仕者而其大<lb/>
夫苦於行役曰王事靡盬不遑將母所謂雖有粟其得<lb/>
而食諸甚而至於祈父之章胡轉予於恤有母之尸饔<lb/>
則更以薪水為親累也今吾子弱冠而成進士累典名<lb/>
州郡不為不逹不至賦緜上以感其母雖遭萋斐中廢<lb/>
<pb n="KR4e0201_WYG_063-24a"/>
然獲遂歸而效無方之養不至有靡盬尸饔之歎槖雖<lb/>
空勤於稼穡而禾三百㕓足以儲甘㫖吾子手選而進<lb/>
之太冝人將欣然進匕箸曰豈其食魚必河之魴則又<lb/>
曰先君之思以朂寡人吾子可無虞於志也遂書以為<lb/>
贈<lb/>
　　贈馮大夫張太冝人贈封錫典序<lb/>
盖大夫之棄守君于襁褓也時猶在諸生云手守君而<lb/>
授張太冝人曰庶幾以兒長乎以我馮氏㷀然欲絶之<lb/>
<pb n="KR4e0201_WYG_063-24b"/>
緒憂而敢覬一命之榮地下也我其諸生瞑矣太冝人<lb/>
日夜抱守君而泣也何渠兒得一日長乎以藉手見而<lb/>
父守君業已成進士矣太冝人年六十當旌其門加棹<lb/>
楔焉而又撫守君泣曰吾不忍以而父成吾名也既守<lb/>
君為太倉三載報最矣䑓使者䟽留之而以其最上考<lb/>
功令考功令上天子天子異之賜誥褒予守君備至而<lb/>
贈諸生為大夫太夫人亦進封從今稱守君將擇日致<lb/>
五熟釡焚草大夫之墓而製冠帔以進太冝人於是州<lb/>
<pb n="KR4e0201_WYG_063-25a"/>
薦紳先生吏民儼然而造守君曰唯大夫為能啟守君<lb/>
哉則有王言在抱樸含淳敦倫樹義蓄其善慶以遺嗣<lb/>
人諸生所以大夫也則又曰唯太冝人為能立守君哉<lb/>
則又有王言在禔躬貞靜秉德儉勤栢舟靡他杼規有<lb/>
素母所以太冝人且旌也又曰唯守君為能成身成親<lb/>
哉則又有王言在和煦有恩亷平無害敷政優游冝民<lb/>
愷弟大夫太冝人所繇以貴也守君以介然一州逺在<lb/>
海澨而人主能䘏其私而精知之若此且夫國家褒錫<lb/>
<pb n="KR4e0201_WYG_063-25b"/>
之典於外臣至重且嗇也亡論史院郎署䑓𤨏滿三載<lb/>
亾害若取諸寄一名為守令而所以難之者百方有先<lb/>
任深而後秩淺者不得稱滿滿而徴科不及額者不得<lb/>
考考而非有薦剡至再三者不得與錫典當隆慶中大<lb/>
宰脩乆任之政以擬諸守令諸守令多不待年以遷去<lb/>
而獨守君後先五歳為最乆積薦剡至十三為最著<lb/>
所以難守君者乃所以易之也守君而以五熟釡薦大<lb/>
夫且若饗之曰前以三後以五非前以士後以大夫歟<lb/>
<pb n="KR4e0201_WYG_063-26a"/>
吾望不及此吾安瞑矣太冝人撫守君而後喜可知也<lb/>
曰吾以吾子成吾名則庶幾哉吾可以無愧往者守君<lb/>
謝不敏而薦紳先生復懽然進曰天子固稱守君愷弟<lb/>
矣詩不云乎愷弟君子民之父母其有父母而藉人主<lb/>
之綸言以榮其父母吾儕不亦與有榮哉遂稱觴而别<lb/>
　<lb/>
　<lb/>
　<lb/>
<pb n="KR4e0201_WYG_063-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷六十三<lb/>
</p>
<p>
</p>
  </div>
</body>
</text>
</TEI>
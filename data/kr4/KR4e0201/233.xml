<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻五十九</head> <lb/>
    <p>
<pb n="KR4e0201_WYG_233-1a"/>
欽定四庫全書<lb/>
　弇州續稿巻五十九<lb/>
　　　　　　　　　　　　明　王世貞　撰<lb/>
文部<lb/>
　記<lb/>
　　弇山園記一<lb/>
自大橋稍南皆闤闠可半里而殺其西忽得徑曰鐵猫<lb/>
弄頗猥鄙循而西三百步許弄窮稍折而南復西不及<lb/>
<pb n="KR4e0201_WYG_233-1b"/>
弄之半為隆福寺其前有方池延袤二十畝左右舊圃<lb/>
夾之池𣺌𣺌受煙月令人有苕霅間想寺之右即吾弇<lb/>
山園也亦名弇州園前横清溪甚狹而夾㟁皆植垂栁<lb/>
䕃枝樛互如一本溪南張氏腴田數畝至麥寒禾暖之<lb/>
日黄雲鋪野時時作餅餌香令人有炊宜城飯想園之<lb/>
西為宗氏墓古松柏十餘株其又西則漢壽亭侯廟碧<lb/>
瓦雕甍崷崪雲表此皆輔吾園之勝者也園之中為山<lb/>
者三為嶺者一為佛閣者二為樓者五為堂者三為書<lb/>
<pb n="KR4e0201_WYG_233-2a"/>
室者四為軒者一為亭者十為脩廊者一為橋之石者<lb/>
二木者六為石梁者五為洞者為灘若瀨者各四為流<lb/>
杯者二諸巖磴澗壑不可以指計竹木卉草香藥之類<lb/>
不可以勾股計此吾園之有也園畝七十而贏土石得<lb/>
十之四水三之室廬二之竹樹一之此吾園之槩也宜<lb/>
花花高下㸃綴如錯繡游者過焉芬色殢眼鼻而不忍<lb/>
去宜月可汎可陟月所被石若益而古水若益而秀恍<lb/>
然若憇廣寒清虛府宜雪登高而望萬堞千甍與園之<lb/>
<pb n="KR4e0201_WYG_233-2b"/>
峰樹高下凹凸皆瑤玉目境為醒宜雨濛濛霏霏濃澹<lb/>
深淺各極其致縠波自文鯈魚飛躍宜風碧篁白楊琮<lb/>
琤成韻使人忘倦宜暑灌木崇軒不見畏日輕涼四襲<lb/>
逗弗肻去此吾園之勝也吾自納鄖節即栖託於此晨<lb/>
起承初陽聽醒鳥晩宿弄夕照聽倦鳥或躡短屐或呼<lb/>
小舠相知過從不迓不送清酒時進釣溪腴以佐之黄<lb/>
粱欲熟摘野鮮以導之平頭小奴枕簟後隨我醉欲眠<lb/>
客可且去此吾居園之樂也守相達官干旄過從勢不<lb/>
<pb n="KR4e0201_WYG_233-3a"/>
可郤攝衣冠而從之呵殿之聲風景為殺性畏烹宰盤<lb/>
筵餖飣竟夕不休此吾居園之苦也園所以名弇山又<lb/>
曰弇州者何始余誦南華而至所謂大荒之西弇州之<lb/>
北意慕之而了不知其處及考山海西經有云弇州之<lb/>
山五彩之鳥仰天名曰鳴鳥爰有百樂歌儛之風有軒<lb/>
轅之國南棲為吉不夀者乃八百歲不覺爽然而神飛<lb/>
仙仙傞傞旋起旋止曰吾何敢望是始以名吾園名吾<lb/>
所譔集以寄其思而已乃不意從上真游屏家室栖於<lb/>
<pb n="KR4e0201_WYG_233-3b"/>
一茅宇之下偶展穆天子傳得其事曰天子觴西王母<lb/>
於瑤池之上天子遂驅升於弇山乃紀其跡于弇山之<lb/>
石而樹之槐眉曰西王母之山則是弇山者帝嫗之樂<lb/>
邦而羣真之琬琰也景純先生乃僅以為弇兹日入地<lb/>
夫奄兹在鳥䑕西南三百六十里其中多砥礪固可刻<lb/>
而去隴首不遠二傳皆先生筆遂忘之耶則不佞所名<lb/>
園與名所撰集者雖瞿然愧亦竊幸其於古文闇合矣<lb/>
自余園之以鉅麗聞諸與園鄰者游以日數他友生以<lb/>
<pb n="KR4e0201_WYG_233-4a"/>
旬數而今計余跡歲不能五六過則余且去而為客乃<lb/>
猶竊弇山之號而又重之以記得無尚有所係耶夫志<lb/>
大乗者不貪帝釋宫苑藉令從穆滿後以登弇山之巔<lb/>
吾且一寓目而過之而況區區數十畝宫也且吾向者<lb/>
有百樂不能勝一苦而今者幸而併所謂苦與樂而盡<lb/>
付之烏有之鄉我又何係也夫山河大地皆幻也吾姑<lb/>
以幻語志吾幻而已<lb/>
　　記二<lb/>
<pb n="KR4e0201_WYG_233-4b"/>
自隆福寺而西小溪𣺌𣺌垂栁交䕃而吾園實枕之扁<lb/>
其門曰弇州語具前記中入門則皆織竹為高垣傍蔓<lb/>
紅白蔷薇荼䕷月季丁香之屬花時雕繢滿眼左右叢<lb/>
發不颸而馥取岑嘉州語名之曰惹香逕逕至西而既<lb/>
得平橋曰知津取弇山堂道也高垣之左方以步武計<lb/>
雜植榆栁枇杷數株藩之以栖鶴始有饋余兹禽者後<lb/>
先六頭每交吭羣唳聲徹雲表以鮮食裁之留其二名<lb/>
之曰清音柵靜夜所時得也右方除地為小圃以甽計<lb/>
<pb n="KR4e0201_WYG_233-5a"/>
皆種柑橘土不能如洞庭名之曰楚頌取蘇子瞻語也<lb/>
逕之陽有墻隔之中通一門顔之曰小祗林始之闢是<lb/>
地也中建一閣以奉佛經耳小祗林所由名也既益之<lb/>
以道經又輔之以島榭臺館之屬余志日侈勝日益廓<lb/>
而去兹名逺矣顔之志始也入門而有亭翼然前列美<lb/>
竹左右及後三方悉環之數其名將十種亭之飾皆碧<lb/>
以承竹暎而名之曰此君取吾家子猷語也其左竹中<lb/>
闢為路客游至此倦少憇所謂夏不見畏日輕涼四襲<lb/>
<pb n="KR4e0201_WYG_233-5b"/>
逗不肯去者此亦其一也轉而為竹之背一喬峰獨立<lb/>
而頫其首若有聽者以與經閣相望也名之曰㸃頭石<lb/>
取生公傳語也去峰之十武得石橋廣而平可布十席<lb/>
嚮者徃徃於此候月今以他勝處奪之不能恒矣名之<lb/>
曰梵生取釋迦於忉利天説法還王舍語也蓋至此而<lb/>
目境忽若闢者高榆古松與閣爭麗美䕃不減竹中而<lb/>
不為呌窱深黝友人文夀承過此而樂之古𨽻大書曰<lb/>
清涼界甚怪偉勒石立於橋之陽右方循橋直上可數<lb/>
<pb n="KR4e0201_WYG_233-6a"/>
丈得閣其左右室藏佛道經扁其左曰法寳右曰𤣥珠<lb/>
畏客之餘輒闖入其中以息<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>汰濁而已不能徧幡閲<lb/>
也啟北窓則中島及西山巒色峰勢森然競出飛舞挐<lb/>
攫逺者窮目逕邇者撲眉睫閣之下亦寛厰四壁令尤<lb/>
老以水墨貌佛境宗風列榻其間隨意偃息軒後植數<lb/>
碧梧自此而北水隔之路遂窮閣之左有隙地與中島<lb/>
對踞水為華屋三楹以竢遊客過者歴歴若鏡中花木<lb/>
禽魚自來親人名之曰㑹心處前植梨栗來禽數十本<lb/>
<pb n="KR4e0201_WYG_233-6b"/>
右則鹿室以棲三鹿與園丁共之此吾園景之一也<lb/>
　　記三<lb/>
知津橋者跨小罨畫溪北亘數十百丈溪盡而兩山之<lb/>
趾出步之則皆在望以其類吳興之罨畫而小也故以<lb/>
名其西臨水五楹中為門張中丞肖甫榜曰城市山林<lb/>
前有垣障之稍折而南復西則廓然一廣除欲截五洞<lb/>
庭樹之作五老峰力未能也姑藩而種含桃含桃成歲<lb/>
得一解饞花亦足飽目其左方種如之俱曰含桃塢堂<lb/>
<pb n="KR4e0201_WYG_233-7a"/>
五楹翼然名之曰弇山語具前記其陽曠朗為平臺可<lb/>
以收全月左右各植玉蘭五株花時交暎如雪山瓊島<lb/>
采而入煎噉之芳脆激齒堂之北海棠棠梨各二株大<lb/>
可兩拱餘繁卉妖豔種種獻媚又北枕蓮池東西可七<lb/>
丈許南北半之每春時坐二種棠樹下不酒而醉長夏<lb/>
醉而臨池不茗而醒游客每徙倚其地輒詫謂余此何<lb/>
必減王衛軍芙蓉池也余謝不敢當而㑹吾鄉有從廢<lb/>
圃下得一石刻曰芙蓉渚是開元古𨽻或云范石湖家<lb/>
<pb n="KR4e0201_WYG_233-7b"/>
物因樹之池右池從南得小溝宛轉以與後溪合傍皆<lb/>
紅白木芙蓉環之蓋亦不偶云循堂左而東沿小罨畫<lb/>
溪一石坊限之扁曰始有其右坊扁曰雖設稱雖設者<lb/>
以阻水故度始有門則左溪而右池循池而南其隂皆<lb/>
竹藩之曰瓊瑤塢塢内皆種紅白縹梅四色桃百本李<lb/>
僅二十之一瓊言紅瑤言白也更西得小平橋名之曰<lb/>
小有取别入山道也自是復折而北溝十步一曲黄石<lb/>
為砌清流灣環可鑑名之曰磬折溝縁溝皆木芙蓉即<lb/>
<pb n="KR4e0201_WYG_233-8a"/>
芙蓉渚立石處也道左既梅塢而竹所不能藩者傍出<lb/>
侵道其稍厰梅益繁名之曰香雪徑又厰則為一亭前<lb/>
阻溪水溪即磬折溝所入也隔㟁始得西弇山怪石竒<lb/>
樹高下起伏若坐若立若舞若騫日飽於兹亭之中而<lb/>
遊人往往過而忽之故名其亭曰飽山復折而東數十<lb/>
武則徑之事窮得萃勝橋<lb/>
　　記四<lb/>
萃勝橋者踞諸山之口吾欲於其陽立一綽楔扁之曰<lb/>
<pb n="KR4e0201_WYG_233-8b"/>
海上三山而力未能也橋以石頗壯麗其下則諸溪之<lb/>
水皆㑹焉其上可以北盡西弇山東北盡中島東南取<lb/>
佛閣花竹之半又以其<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>得文漪堂之勝所不能及者<lb/>
東山耳故名之曰萃勝度橋始入山路一石卧道如虎<lb/>
南北皆嶺南卑而北雄北嶺之東南嚮者一峰獨尊突<lb/>
兀雲表名之曰簪雲其首類獅微頫又曰伏獅右一峰<lb/>
稍亞若從者曰侍兒又右一峰更壯而頷中穿若的曰<lb/>
射的南嶺諸峰皆前嚮此僅得其背耳由飽山亭望之<lb/>
<pb n="KR4e0201_WYG_233-9a"/>
可指數一類古碑文曰禹篆餘不載路折而北得一灘<lb/>
羣石怒起最雄怪為獅為虬為眠牛為躑躅羊者不可<lb/>
勝數總而名之曰突星瀨瀨之右皆嶺其據嶺而頫徑<lb/>
者曰岝㠋峰曰楚腰峰皆以狀也一石屏色若玉而坦<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>可愛曰白雲屏瀨之源為蜿蜒澗宛轉數十折入天<lb/>
鏡潭其一支穿縹緲樓下以入潛虬洞與潭㑹中多竒<lb/>
石可紀大抵前抱縹緲而後枕諸山迴伏皆因之所以<lb/>
名蜿蜒也去白雲屏之亡何逕忽㫁兩石所不接者尺<lb/>
<pb n="KR4e0201_WYG_233-9b"/>
許其下澗水湛湛通小龍湫小龍湫者頂螺旋如覆敦<lb/>
三方皆竒石㟒嶙而下積水深窈游客過之駭謂若有<lb/>
物其中故以名湫之西南一線道傴僂而上可以闖小<lb/>
雪嶺余嘗游西洞庭石公之風弄頗似之名之曰石公<lb/>
弄更十武許得一巖坐磐石其中倦可息也曰息巖自<lb/>
是俯逕之峰其拙者曰似傲巧者曰殘蕚曰碎衲拙而<lb/>
大者曰大樸屏石之似白雲而稍蒼者曰蒼玉幾盡而<lb/>
得一磴可十級上余戲名之曰誤游磴所以稱誤游者<lb/>
<pb n="KR4e0201_WYG_233-10a"/>
其脈自芙蓉池之西北度小有橋崇<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>若馬脊皆植桂<lb/>
凡數十百樹曰金粟嶺自此復夷縁磬折溝溝盡而得<lb/>
石磴十級以上有亭一可以觀田中穫名之曰省穫其<lb/>
又坦上十步許一茅亭踞之故文博士壽承嘗為余古<lb/>
𨽻乾坤一草亭結法甚佳因扁之抵此則西原之野色<lb/>
盡矣亭隂即小龍湫頂度而稍西北折有白石數峰因<lb/>
名之曰小雪嶺循而至誤游磴所謂似傲太樸諸峰皆<lb/>
道傍物也客沿澗得磴便陟迤邐以出忽不知其至小<lb/>
<pb n="KR4e0201_WYG_233-10b"/>
有橋為故道始悟嚮者陟之誤也由誤游磴復西俯澗<lb/>
之石有曰黑雲堆者有曰千年菌者以竒甚故名他可<lb/>
名峰石殊衆倦不能署筆矣尋得一洞入夷而出險洞<lb/>
中石傾﨑崕隤如相角者名之曰陬牙取高唐賦語也<lb/>
東南攀躡而上得平臺即洞頂傍植靈楸玉蘭胡桃之<lb/>
屬一峰南嚮曰翫客稍東南數武一峰曰指迷自是大<lb/>
青石梁横亘之最雄麗名之曰青虹循青虹復西而下<lb/>
入洞屋其上則縹緲樓也南壁皆巧石堆擁絶類飛來<lb/>
<pb n="KR4e0201_WYG_233-11a"/>
峰下有小懸崕適得舊刻石米元章所題畫布袋和尚<lb/>
像巖其中名之曰契此巖契此和尚名也北則設連牀<lb/>
半出簷外可以盡承南嶺之勝余每春盡坐此北風吹<lb/>
落花滿巾幘依依不忍去右折梯木而上忽眼境豁然<lb/>
葢縹緲樓之前廣除嚮入山所得簪雲三峰皆在焉左<lb/>
錦川一峰森秀真蜀錦也名之曰浣花自此遂陟縹緲<lb/>
樓取少陵城尖徑仄獨立飛樓語又以洞庭西山嶺名<lb/>
名之尺鷃逍遙不自知其非九萬也此樓是三弇最高<lb/>
<pb n="KR4e0201_WYG_233-11b"/>
處毋論收一園鏡中啟東户則萬井鱗次碧瓦雕甍纎<lb/>
悉莫遁啟西户更上三級得臺下木上石環以朱欄西<lb/>
望婁水如練馬鞍山三十里而遙木落自露北望虞山<lb/>
百里而近天日晴美一抹弄碧名之曰大觀臺又曰眥<lb/>
虞榭眥不及馬鞍者志逺也他美略矣樓之下左降得<lb/>
方臺砥平懸崕而下距天鏡潭數十尺收西山之勝最<lb/>
切而攝月最先坐此令人意自逺名之曰超然臺一峰<lb/>
多嵌空而不能透曰逗雲一峰儼若垂紳者曰端士一<lb/>
<pb n="KR4e0201_WYG_233-12a"/>
石若面首而椎者曰巫髻皆臺飾也樓南稍東得石磴<lb/>
十級而下白雲門又東北十級而下有門曰隔凡則吾<lb/>
三弇之第一洞天也空中靚潔或明或晦乳竇涔涔欲<lb/>
滴巉巗巘﨑若囓若搏其水左與天鏡潭合然上皆怪<lb/>
石覆之北取蜿蜒澗𣺌渺而入俯窺之若一星以其窈<lb/>
窕不易測也故名之曰潛虬而亦㑹我先師曇陽子籠<lb/>
靈蛇於是不二時而失之旬日而見於徐墓其義葢亦<lb/>
脗云洞中石磴凡再㫁游者過之必魚貫以手乃其足<lb/>
<pb n="KR4e0201_WYG_233-12b"/>
猶踸踔也出洞則復曠朗稍南為枕流灘以其阯汚時<lb/>
侵水也傍多美石曰鷹喙曰小玲瓏者更北過小石梁<lb/>
正值青虹之下與相暎帶因名之曰雌霓復入陬牙洞<lb/>
轉登故臺少西得一亭桂樹環之曰叢桂尋返抵臺則<lb/>
取中弇道矣臺雖庳以其綰三弇之轂也名之曰綰竒<lb/>
由綰竒而下數級後諸峰匯之稍有石傍出於水可以<lb/>
釣名之曰忘魚磯取王𢎞之語意也磯傍有一石坌出<lb/>
驤首欲奮曰鰲頭已復折而上四周皆峰石石<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>雜植<lb/>
<pb n="KR4e0201_WYG_233-13a"/>
紅白梅白者十八一亭亭焉曰環玉傍有錦劈二峰劈<lb/>
峰獨擘雲而上曰獨秀小轉抵月波橋而西弇之事窮<lb/>
　　記五<lb/>
西弇之事窮而得水與中弇隔頗遠為橋以導其水兩<lb/>
山相夾故小得風輒波乗月過之溶漾瑣碎可玩適有<lb/>
遺蔡君謨萬安橋記者中月波二字甚偉因摹以顔橋<lb/>
楔之楣度橋一峰骨立當之宛然陸叔平所貌也名之<lb/>
曰古㢘前為壺公樓西壁右則饒峰石之屬轉西南皆<lb/>
<pb n="KR4e0201_WYG_233-13b"/>
踞水鬰律磈䃬嵌空虚中各出其態以媚游舫稍出水<lb/>
則甚竒有若雙舉肘者曰擁袖若昂首而飲者曰渴猊<lb/>
有若尾渴猊而小者曰猊兒有若飄舉者曰凌波若憔<lb/>
悴將溺者曰憫相餘故不辦枚舉也不數武為率然洞<lb/>
其上下平而左右饒石骨以其脩且谽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也類若為率<lb/>
然所中穿者故名洞且盡兩石夾之儼然兩閽人左高<lb/>
而瘦右卑而古總名之曰司閽石其西南折而下有磐<lb/>
石臥水亦釣磯也以其距藏經閣小邇為喚渡處名之<lb/>
<pb n="KR4e0201_WYG_233-14a"/>
曰西歸津復循洞口東轉度清波梁其下穿漱珠澗口<lb/>
自此踞水之峰有類白玉者有類蒼璧者皆古而多穿<lb/>
漏其蒼者尤竒名之曰天骨白者曰楚琢小轉而南兩<lb/>
壁上陿一石臥之曰小雲門自此轉而入峽矣峽兩傍<lb/>
有怪石呌窱隂沍仰不見日縁澗而轉委曲泝沿兩相<lb/>
翼為勝嘗謂峽高不能三尋許而有蜀夔府岷峨勢澗<lb/>
傍穿不過數尺而乍使靈威丈人探之當必有縮足不<lb/>
前者此中弇第一境也峽將窮得一石扣之其聲泠泠<lb/>
<pb n="KR4e0201_WYG_233-14b"/>
然若搏磬家弟過而樂之名其峽曰磬玉余名其澗曰<lb/>
漱珠要以不能盡發其美為恨由罄玉峽再轉可十五<lb/>
級而得石欄翼然啟左扉而入抵中樓凡三楹其前則<lb/>
為石壁壁色蒼黑最古似英又似靈璧<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>砑搏攫饒種<lb/>
種變態而不露堆疊跡錢塘紫陽菴一二處彷彿近之<lb/>
曰紫陽壁客謂余世之目真山巧者曰似假目假之渾<lb/>
成者曰似真此壁不知作何目也壁之頂皆栽括子松<lb/>
高不過六尺而大可把翠色殷紅殊麗啟北窓呀然忽<lb/>
<pb n="KR4e0201_WYG_233-15a"/>
一人間世矣漣漪泱漭與天下上朱栱鱗比文窓綺樓<lb/>
極目無際東弇西崦以朝夕鬭勝顔之曰壺公謂所入<lb/>
陿而得境廣也左正值東弇之小嶺皆緋桃中一白者<lb/>
尤佳適與敬美春盡過之尚爛漫刺眼因名之曰借芬<lb/>
右室於冬時遥睇縹緲雪色甚快名之曰含雪樓之下<lb/>
前後所獲境與樓埒稍東承簷溜處産芝已三閲歲矣<lb/>
每産時其阯不雨而潤上有紫氣受日晶熒因名之曰<lb/>
榮芝所自含雪之前廊可三級轉而南一室世尊坐蓮<lb/>
<pb n="KR4e0201_WYG_233-15b"/>
花儼然名之曰梵音閣借紫陽壁頂松風名也出閣右<lb/>
盤而上三級則為絶頂曰紅繚峰又曰玉玲瓏亭亭霧<lb/>
表是洞庭第一佳者其左稍次曰漏月峰更次曰盤陀<lb/>
峰右次錦石一曰衲霞峰復左盤而下時時得佳石獨<lb/>
錦峰一尤精麗是蜀品第一佳者名之曰青玉筍自此<lb/>
穿一石梁其下即罄玉峽名之曰鰲背度鰲背有亭亘<lb/>
焉入亭無他竒而澗峽之卉時時入户與壺公樓步武<lb/>
客候樓鐍不時啟於此小憇名之曰徙倚自徙倚亭而<lb/>
<pb n="KR4e0201_WYG_233-16a"/>
南折下數級得東泠橋而中弇之事窮始余失筴為愚<lb/>
公其治山獨兹弇最先就緒而所徙乃吾麋涇故業最<lb/>
饒美石皆數百年物即山足可峰也所徙即非石而樹<lb/>
山礬矮松一尺九節虬屈擁腫他桃梅棠栝之屬若慕<lb/>
之而爭為竒者峽仄澗迫枝葉樛翳游人過之墜㡌鈎<lb/>
袂相踵接而益稱快然吾意未已復有東西弇故曰愚<lb/>
公也<lb/>
　　記六<lb/>
<pb n="KR4e0201_WYG_233-16b"/>
度東泠橋一峰當之曰窈窕峰自此而南有二峰一高<lb/>
梧數桃樹甚茂又南為舫屋然皆非取東泠道也折而<lb/>
北一斧劈峰曰青峭又一峰曰拙叟東轉皆曲逕逶迤<lb/>
而上數十武一峰斜睨若貧姥頰曰碧皺遂得亭北嚮<lb/>
其左茂樹深澗幽閴可人葢至亭而東弇之勝始顯自<lb/>
此分二道以出故名之曰分勝亭陽道由正北穿小石<lb/>
門微闢右方一高峰文理皴皴若裂名之曰百衲其次<lb/>
而庳者亦如之曰小百衲類僧與其雛偶語者稍西一<lb/>
<pb n="KR4e0201_WYG_233-17a"/>
峰最崇而兩尖相嚮山師名之曰蟹螯或以其俗請易<lb/>
之余謂此晉畢吏部語也使我得君山酒滿地似此佐<lb/>
飲何快如是遂不易東北斜上三級得廣臺是流杯處<lb/>
其臺鑿石為芙蓉屏石西面脩可五尺餘廣倍之曰雲<lb/>
根嶂得水則杯汎汎由嶂下竇穿芙蓉度客爭取之至<lb/>
濕衣屨不顧也石芙蓉之水東注一峰下瀉於池怒激<lb/>
狂舞儼然小栖賢也名之曰飛練峽徐凝詩故惡二字<lb/>
却殊不惡耳然飛練蟹螯二勝皆以汎舟始出之餘不<lb/>
<pb n="KR4e0201_WYG_233-17b"/>
能爾繇流觴所十餘級而下始為大灘迴顧一峰北嚮<lb/>
若首肯灘景狀曰挹清峰灘勢直下往往不能收足第<lb/>
最寛廣狠石四列垂栁緋梅蜀棠交䕃憇之則池與南<lb/>
榮畫棟兩崦嵐壑昏旦晦明之趣盡入阿堵讀康樂清<lb/>
暉娱人語真足忘歸也因目之曰娱暉灘左望一石甚<lb/>
麗曰錦雲屏已從東南探逕竇側足而上為雲根障之<lb/>
背雙井肩並有轆轤葢汲水以流杯處俯瞰沈沈若虎<lb/>
丘劒池復東數級而下得老樸大且合抱垂䕃周遭幾<lb/>
<pb n="KR4e0201_WYG_233-18a"/>
半畝傍有桃梅之屬輔之始僧售地欲併伐此樹以要<lb/>
余余謂山水臺榭皆人力易為之樹不可易使古也益<lb/>
之價至二十千而後許為亭以承之曰嘉樹樸惡木也<lb/>
而冒嘉名亦遇矣亭北枕池而南臨澗又藉樹䕃雖小<lb/>
致足戀耳傍亭一峰遥望之若蓮花近不盡然故名之<lb/>
曰似蓮自嘉樹亭折而東一石梁正碧色曰玢碧梁東<lb/>
上三級復西北轉迤邐而上得一嶺若案稍北一嶺若<lb/>
馳脊前後九括子松環之最茂每日出如膏沐青熒玲<lb/>
<pb n="KR4e0201_WYG_233-18b"/>
瓏往往撲人眉睫松實香美可咀曰九龍嶺亡何抵三<lb/>
步梁其修不能過三步也而險自此折而下已宛轉復<lb/>
上穿得美篠為逕抵振屧廊而止此所謂陽道也隂道<lb/>
皆幽逕頫澗折而北躡磴下稍東復折而南凡數折始<lb/>
為山神祠祠傍一樹斜穿垣而南以䕃僧沼復轉而䕃<lb/>
我其右一樹大亦如之皆出重價購之僧者其材不中<lb/>
直五之一也祠西傍出一道由玢碧梁下度可以頫窺<lb/>
留魚澗之勝留魚澗者首分勝亭而尾達於廣心池最<lb/>
<pb n="KR4e0201_WYG_233-19a"/>
修而紆幾貫東弇之十七兩傍皆峭壁數丈宛轉將百<lb/>
曲即游魚入者迷不得出故名留魚花時落英墮者亦<lb/>
積不能出故一名留英大抵客游白陽道則池與澗之<lb/>
勝各半得之其自隂逕所擅澗而已逕不為疊磴上下<lb/>
甚峻而滑忽起忽伏其上則袂相挽小㫁則躓下則履<lb/>
相踵小近則囓以故游者或苦之而振竒之士更栩栩<lb/>
誇快澗盡其隂逕出而得池然再㫁㫁之中為平坡其<lb/>
再㫁之中復再㫁而中疊石以度度者必振衣而躍乃<lb/>
<pb n="KR4e0201_WYG_233-19b"/>
先濟曰振衣渡游女至此往往怯而返又曰却女津過<lb/>
此則繞歛霏亭之後轉入亭歛霏亭者遙與先月亭對<lb/>
葢西崦之落照歸焉故名亦取康樂語也自是與陽道<lb/>
之出山者㑹而為振屧廊大抵中弇以石勝而東弇以<lb/>
目境勝東弇之石不能當中弇十二而目境乃蓰之中<lb/>
弇盡人巧而東弇時見天趣人巧皆中擫而天趣多外<lb/>
拓時有二山師者張生任中西弇吳生任東弇余戲謂<lb/>
二弇之優劣即二生之優劣然各以其勝角莫能辨也<lb/>
<pb n="KR4e0201_WYG_233-20a"/>
　　記七<lb/>
由西弇山而東至環玉亭而西山之事窮北折得石門<lb/>
榜之曰惜别峰所不能盡者間值三四焉自是皆土山<lb/>
蛇紆而上雜植美篠壘石為藩其右大有餘地擬䕃美<lb/>
木未徧復紆而下其左傍廣心池一草亭當其阯夜月<lb/>
從東嶺起金波溶溶萬穎注射此得之最先名之曰先<lb/>
月循亭而北復為石磴大小數十峰參差磊塊以祖出<lb/>
山道耳溪水隔之橋其上曰知還取陶彭澤語也已復<lb/>
<pb n="KR4e0201_WYG_233-20b"/>
橋稍東為文漪堂堂俯清流湘簾朱欄倒景相媚微颸<lb/>
徐來縠文熨皺正值中島之壺公樓夜分燈火相暎帶<lb/>
小語猶聞何但絲竹吾不知於西湖景何如彼或以逺<lb/>
勝耳堂有三壁間取文選詩句稍暢麗者乞周公瑕擘<lb/>
窠書是生平得意筆左壁平湖右壁雪嶺則皆錢叔寳<lb/>
為之而雪嶺尤壯出文漪堂左折而入得一門曰息文<lb/>
忽呀然哮豁葢廣除也堂三楹踞之殊軒爽四壁皆洞<lb/>
開無所不受風間植碧梧數株以障夏日耳名之曰涼<lb/>
<pb n="KR4e0201_WYG_233-21a"/>
風堂俟梧成當取崔濟南語名之曰鳯條館繇堂西數<lb/>
武曰爾雅樓一曰九友所以稱九友者余宿好讀書及<lb/>
古帖名蹟之類已而傍及畫又傍及古器罏鼎酒鎗凡<lb/>
所蓄書皆宋梓以班史冠之所蓄名蹟以禇河南哀册<lb/>
虞永興汝南志鍾太傅季直表冠之所蓄名畫以周昉<lb/>
聽阮王晉卿煙江疊障冠之所蓄酒鎗以柴氏窑杯托<lb/>
冠之所蓄古刻以定武蘭亭太清樓冠之凡五友僭而<lb/>
上攀二氏之藏以及山水并不腆所著集合為九鄖中<lb/>
<pb n="KR4e0201_WYG_233-21b"/>
思歸時鬱鬱為歌以志寄葢未幾而遂納節之請九友<lb/>
居吾樓始獲昕旦矣閣前頫方沼下蓄金魚數百頭餌<lb/>
之則羣起適得米元章所書墨池二大字勒石嵌於沼<lb/>
之陽葢稚子時時用滌硯亦實録也樓西通一竇稍迂<lb/>
之復得三楹中室以奉三教像名之曰叅同左室多藏<lb/>
宋梓書名之曰少宛委右則暖室也藴火以禦寒名之<lb/>
曰襺雲窩中庭數拳石隱小穴㪺垣外水逸階為流杯<lb/>
西穿暗室出猊口注墨池㶁㶁盈耳吾以窮臘栖襺雲<lb/>
<pb n="KR4e0201_WYG_233-22a"/>
以深夏息涼風其他則朝夕坐爾雅隨意抽一編讀之<lb/>
或展巻册取適筆墨天所以縱我者滚滚不竭酒天所<lb/>
以酬筆墨者數飛白不酲亦足以老矣一旦悉舍之而<lb/>
事空王一瓢一褐一團焦束身嚮所謂爾雅樓今僅四<lb/>
立壁耳九友之去為何人主不復問也出息交門而為<lb/>
庖<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>食廩酒庫又西有樓五楹藏書三萬巻榜之曰小<lb/>
酉今亦為兒子輩分去存空名耳樓之前高垣其下修<lb/>
廊數十丈枕廣心池即由文漪堂出别墅後道也自弇<lb/>
<pb n="KR4e0201_WYG_233-22b"/>
山園而入者至此眷眷不忍别出别墅者豁然若得天<lb/>
地人人思振屧焉名之曰振屧廊始乞尤子求畫壁作<lb/>
武陵源而俞仲蔚以行草書記及詩足三絶一夕大風<lb/>
雨傾墜無餘余乃殺其左右之太高者而中為樓三楹<lb/>
其下不廢廊而樓可以眺捲簾則幾得園景十之七罨<lb/>
靄渺瀰皆在目眥間遂為一勝地游者快之不復追憶<lb/>
前畫壁也廊窮為門曰與衆折而北復為門枕通流榜<lb/>
曰琅琊别墅稍東度一橋又東則余今所作菟裘以居<lb/>
<pb n="KR4e0201_WYG_233-23a"/>
三子者也<lb/>
　　記八<lb/>
山以水襲大竒也水得山復大竒吾園之始一蘭若傍<lb/>
畊地耳壘石築舍勢無所資土必鑿鑿而窪則為池山<lb/>
日以益崇池日以窪且廣水之勝遂能與山抗其源自<lb/>
知津橋南有斗門外與潮合而時閉之稍北則為藏經<lb/>
閣閣地若矩四方皆水環若珪左方稍前跨為石屋三<lb/>
間以藏吾舟其一舟具欄楯羃以青油可坐十客其一<lb/>
<pb n="KR4e0201_WYG_233-23b"/>
狹不容席呼酒網鮮而已舟行閣前平橋不可度兩㟁<lb/>
皆松竹桃梅棠桂下多香草襲鼻直北可數丈則為中<lb/>
弇之東泠橋橋下兩㟁皆峭壁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牙坌出壽藤掩翳不<lb/>
恒見日紫薇迎香含笑之類時時與篙殢是曰散花峽<lb/>
循而東首覩所謂蟹螯峰者決流杯水觀瀑布之勝濺<lb/>
人面稍循而東傍娱暉灘是泊之最勝處更東抵嘉樹<lb/>
亭折而北至歛霏亭沿振屧廊泊文漪堂於此喚酒炙<lb/>
乃環小浮玉島小浮玉者其高不盈尺廣十之以水長<lb/>
<pb n="KR4e0201_WYG_233-24a"/>
落為大小為其類吴興碧浪之浮玉也故名島之南則<lb/>
可循壺公樓摘紅梅碧桃花西傍先月亭沿土山而南<lb/>
出月波橋逌然别一天地矣澄潭皎潔如鏡西中兩弇<lb/>
夾之峰勢或近或逺近者如媚逺者如盻其中弇則梵<lb/>
音閣之輔峰皆出西弇則潛虬洞西泠灘之景在股掌<lb/>
間折而南稍東則為中弇之面山稍西穿萃勝橋則為<lb/>
西弇之面山是皆弇之最勝處一轉檝則得之名之曰<lb/>
天鏡潭取青蓮月下飛天鏡語也其直南入罨畫溪抵<lb/>
<pb n="KR4e0201_WYG_233-24b"/>
知津橋而水之事窮吾嘗以春日汎舟處處皆竒花卉<lb/>
色芬殢目鼻當欲謝時寄命微颸每過酒杯衣裾皆滿<lb/>
花事稍闌濃緑繼美往往停橈栁隂篠藂以取涼適黄<lb/>
鳥弄聲喈喈可愛薄瞑峰樹皆作紫翠觀少選月出忽<lb/>
盡變而玉玲瓏嵌空掩暎千態倒影挿波下上競色所<lb/>
不受影者如金在鎔萬穎射目迴槳弄篙迸逸瑣碎驚<lb/>
鱗撥刺時躍入舟間一奏聲伎櫂歌發於水則山為之<lb/>
荅鼓吹傳於崦則水為之沸圓魄之夕鳴雞自狎毋論<lb/>
<pb n="KR4e0201_WYG_233-25a"/>
達丙而亡倦色即署光隱約浮動客猶不忍言去也曰<lb/>
吾不憚東曦安能使東曦之為西魄也葢弇之竒果在<lb/>
水水之竒在月故吾最後記水以月之事終焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_233-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻五十九<lb/>
</p>
<p>
</p>
  </div>
</body>
</text>
</TEI>
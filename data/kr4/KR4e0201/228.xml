<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷五十四</head> <lb/>
    <p>
<pb n="KR4e0201_WYG_228-1a"/>
欽定四庫全書<lb/>
　弇州續稿卷五十四<lb/>
　　　　　　　　　　　　明　王世貞　撰<lb/>
文部<lb/>
　序<lb/>
　　周是脩先生集序<lb/>
當建文初人主厭馬上之業集諸郡國賢良文學登金<lb/>
華白虎之地於是解大紳起自謫楊文貞與泰和周是<lb/>
<pb n="KR4e0201_WYG_228-1b"/>
脩先生起自薦而二薦者用王國官入史局與胡光大<lb/>
金㓜孜胡若思梁用昭善諸公皆江右人又皆同官相<lb/>
切劑為古文辭是脩先生齒稍尊其詩與文貞皆工為<lb/>
清雋温厚之語不專以其才逞當燕師之下金陵諸公<lb/>
皆相約死難然皆不果而獨先生從容具冠服雉經於<lb/>
學宫之尊經閣文皇既紹大位追僇死難者甚慘至先<lb/>
生名忽曰彼食其禄自盡其心耳何問為於是先生獨<lb/>
以其遺體完又能完其族而於先生之遺詩文其禁亦<lb/>
<pb n="KR4e0201_WYG_228-2a"/>
獨寬然離竄艱難之餘所存者無幾矣文貞際風雲登<lb/>
宰輔後先生死四十一年乃始能志先生之墓而微露<lb/>
其歉於是先生之集稍出有梓而行之者余故嘗卒業<lb/>
焉萬厯之紀元下詔追表故死建文難者祀於郡國存<lb/>
䘏其後人金陵為先生死地得群祀而泰和其鄉又有<lb/>
專祀先生之裔孫應鰲自以進士起家為丹陽令余過<lb/>
丹陽治令出先生之集而授余請序之夫先生詩所謂<lb/>
清雋温厚者與文貞皆得虞揚之逸響固無論即一時<lb/>
<pb n="KR4e0201_WYG_228-2b"/>
諸公或雄而博或暢而裁要皆雝雝治世之音不大詭<lb/>
於格驟舉而讀之未敢有甲乙者至一聞先生名而神<lb/>
氣忽若王目若開而明舌若津而潤諸賢之什非不工<lb/>
固有黯然沮索然離者要不知其所自也夫子不云乎<lb/>
詩可以興邇之事父逺之事君又曰興於詩夫豈直以<lb/>
其辭將亦其人哉先生之文不能當文貞夥而亦自斐<lb/>
然即詩可以例已余膚立人也烏能序先生集聊因令<lb/>
之請而抒其願為執鞭者而已<lb/>
<pb n="KR4e0201_WYG_228-3a"/>
　　鄒彦吉羼提齋稿序<lb/>
彦吉之守黄州也次黄以前之詩而名之曰鷦鷯稿屬<lb/>
余序之客嵗溯長江禮𤣥嶽以其所著紀㳺編得賦與<lb/>
詩如干首而名之曰𤣥嶽㳺稿又屬余序之今者偶余<lb/>
於髙座寺盡出其所著近詩為卷六為章不能二百而<lb/>
諸體約略備矣名之曰羼提齋稿又屬余叙之至是凡<lb/>
三屬客有誚余者曰語不已贅乎哉余謝曰不然嚮者<lb/>
之序鷦鷯也序其進也以有待也其季子之聞豳而謂<lb/>
<pb n="KR4e0201_WYG_228-3b"/>
始基之者乎其序𤣥嶽㳺也美其適也以有寓也其季<lb/>
子之聞豳而曰蕩乎樂而不淫周公之東者乎今者之<lb/>
序羼提也則成矣季子之聞頌而所謂五聲和八風平<lb/>
節有度守有序將庻幾矣余可以無餘稱也已夫賦特<lb/>
其一斑耳而有子建安仁之遺響焉五言古則靈運明<lb/>
逺之雋也七言歌行則青蓮之放也近體則右丞嘉州<lb/>
之婉麗也總之元嘉後而大厯前然其所自得要有出<lb/>
乎其表而不受繩束者夫定格而後俟感以禦卑精思<lb/>
<pb n="KR4e0201_WYG_228-4a"/>
而後出辭以禦易積學而後脩藻以禦陋觸機而後成<lb/>
句以禦鑿四者不備非詩也彦吉為人孤潔自信慎許<lb/>
可寡㳺道其自閩解學政歸而杜門尚徉於六秇之圃<lb/>
故獲自致其詣於四者深造自得久而逢源烏能難彦<lb/>
吉哉余非不知之顧少而忽焉老而見役於人以筆硏<lb/>
為徽纆其何足以當彦吉也集以齋齋以羼提梵語忍<lb/>
辱也於世法為利雖然吾懼世之叢起而役彦吉也<lb/>
　　王孟起詩序<lb/>
<pb n="KR4e0201_WYG_228-4b"/>
建康為古帝王都㑹自司馬氏南渡以至元嘉大明之<lb/>
世人主得漸息御圉之役而從事秇文士大夫因之以<lb/>
有三謝顔沈江鮑及唐而得李供奉王龍標諸賢於是<lb/>
鍾山大江之雄天闕栖霞之麗盡收而入於子墨之府<lb/>
然其人多河朔之傖呉之儂蜀之賨雋而稱寓公㳺士<lb/>
於土著百無一也豈所謂雄麗者不盡發於人也耶葢<lb/>
至明而髙帝定鼎為天地樞九州八荒之精靈所輻輳<lb/>
於是乎山川之雄麗漸化為人傑而薦紳先生則大司<lb/>
<pb n="KR4e0201_WYG_228-5a"/>
冦顧華玉司僕王欽佩陳魯南太常許仲貽僉臬陳羽<lb/>
伯今大名守姚<hi>闕</hi>　輩山林之儁乃復有金元玉徐子<lb/>
仁盛仲交輩大較不能與諸公當而今王孟起最後出<lb/>
其地在仕隱之間其文亦以時法參奪之不能遽脫其<lb/>
習以追角乎𢎞嘉之盛然少而為詩晩益篤好之今其<lb/>
合者置之錢劉之側不至矍圃之見汰降而就景傅事<lb/>
香山之叟吾故知其把臂入林也今操觚之士扼掔而<lb/>
談建安開元驟見余之序孟起詩必大駭以多可少否<lb/>
<pb n="KR4e0201_WYG_228-5b"/>
藉令苟狥少年之好而唯影響之趣余寧與此不與彼<lb/>
也孟起與余同姓其命名也葢合得余名與字之一非<lb/>
偶然者故因詹吏部東圖之請而序之<lb/>
　　阮生詩集序<lb/>
余晩之金陵金陵故賢薦紳㳺客布衣之藪而至戊子<lb/>
屬大比士諸能操觚為古文辭者亦集而以余之猥先<lb/>
之也車門闢則褦襶螘附揮汗而出褎中詩卷至不能<lb/>
徧讀而忽有少年子白晳豐下禮恭而宇温已見其刺<lb/>
<pb n="KR4e0201_WYG_228-6a"/>
則鄉進士阮子自華也已叩其家世則嘉靖間函峰中<lb/>
丞子也已發其篋則為詩若干卷曰公幸一抨隲我使<lb/>
我受而考焉予時忽忽漫應之葢旬日而阮子已去之<lb/>
彭城累書數百千言申前請曰公不為我序我且穀於<lb/>
彭城不復之公車矣亦㑹予事小間𫉬展卷則若從伏<lb/>
日中雷電雨雹交下快其爽而攝其横又若㳺太鹵而<lb/>
值十萬之衆車馳卒奔颷奪轟擊悠悠斾旌之意雖不<lb/>
易尋亦足以雄矣然是十萬之衆其堪戰者幾不堪者<lb/>
<pb n="KR4e0201_WYG_228-6b"/>
幾而所謂雷電雨雹其快者與攝者孰勝也子之語出<lb/>
於臆而發於機當於子之賞而不必盡程於古神有合<lb/>
而亦有離合則超乎人之表而離則左乎人之轍子且<lb/>
姑竢之今夫宛之駒左膞有孔而汗血者必千里時其<lb/>
秣縱其騁及壯而後銜勒焉使其步驟協而抑控工誰<lb/>
曰不千里不然吾懼其蹶也玉之猶為璞也卞和氏故<lb/>
寳之矣鑢盪砂石之工未至而遽獻之秦庭吾懼其猶<lb/>
故刖也子且姑俟之阮子之友陸景成曰生非以子而<lb/>
<pb n="KR4e0201_WYG_228-7a"/>
重也欲以子而規得所以重也且公之所序人詩夥矣<lb/>
不必皆名士亦不必皆名語而子應之易何以難阮生<lb/>
也余咲曰子以為易者愛而真乎難者愛而真乎若以<lb/>
愛余規則可矣為我語阮子篋余序後十年而余不死<lb/>
必能式新息之銅而刻子名於苕華之璧<lb/>
　　談氏文獻録序<lb/>
談氏文獻録者何録談氏文獻也其稱文者何有天子<lb/>
之文冠之曰誥者十一曰敕命者七曰敕及敕諭者十<lb/>
<pb n="KR4e0201_WYG_228-7b"/>
一次祠堂考禮之文也次愚慮草易之文也次遺稿次<lb/>
摘稿次逍遥集次長嘯集次存稿詩書之文也次試卷<lb/>
制科之文也次雜言方術之文也其稱獻者何有獻而<lb/>
名於朝者有獻而名於鄉者有獻而以子名者有獻而<lb/>
名於鄉先生社者皆談之儁也其文則皆談之華也疇<lb/>
叙之談之後人思永也思永之言曰吾談之先自郯子<lb/>
始出遥裔而以禮樂訓魯或曰古譚談通譚子奔莒所<lb/>
以有譚譚即談也夫吾何知譚吾知錫之有談而已錫<lb/>
<pb n="KR4e0201_WYG_228-8a"/>
之談則自宋五經博士公從南渡始其入明而顯則自<lb/>
御史願學公始迄於今繩繩奕奕者若而世矣又若而<lb/>
人矣然而北不得嫓崔李而南不得次王謝者則余之<lb/>
罪也余不能如薛宗起以片言而起其宗姑為之志其<lb/>
文獻者則庻乎以談有聞矣不佞謂思永子言似也而<lb/>
胡以志子試文也曰此余敝帚也幸程於有司而用它<lb/>
嫌弃之余廢不用矣夫左丘以盲廢而有國語馬遷以<lb/>
腐廢而有史記此其材皆足以紀國天下古今之文獻<lb/>
<pb n="KR4e0201_WYG_228-8b"/>
而余僅能施之於一談雖然此余之所以志也故不忍<lb/>
弃也不佞乃謂思永是編成而談之里甍若益而髙其<lb/>
墓之木若益而喬者非以此也耶即不然而更千萬年<lb/>
有陵谷之變而談之文獻宛然在目者則皆子之功也<lb/>
已<lb/>
　　呉江呉氏家乗序<lb/>
諸序族譜者曰譜者史也余則曰史者譜也史之興莫<lb/>
備於司馬遷遷之紀皇帝三代以至春秋列國西京世<lb/>
<pb n="KR4e0201_WYG_228-9a"/>
家靡不具其所由來而至於自叙則益詳矣其他同姓<lb/>
異姓之諸侯於績無可紀者亦必昭明其世次而為之<lb/>
年表班固氏因之以至范氏而後不能推見世家年表<lb/>
之意而略之而至於自叙未嘗不追本其所繇始迨大<lb/>
王父而後班班矣乃至脩唐史而表宰相世系雖於事<lb/>
不甚雅而後之名家鉅公欲為譜者更於是取資焉余<lb/>
故曰史即譜也明興東第貂璫之胄不復能徵其先徳<lb/>
而三事九列徃徃㧞自寒畯呉越歙閩之間齒姓寔繁<lb/>
<pb n="KR4e0201_WYG_228-9b"/>
而其久者至彼此不能相通金匱石室之藏又僅采左<lb/>
氏編年之例而識其大者於是史不能兼譜譜不能登<lb/>
史而修譜之家陋者安於挂漏侈者騖於張飾而譜之<lb/>
用復寖微矣乃今而得呉江呉氏譜呉以國為姓其在<lb/>
北而著者若大司馬公在南而著者若司空公不可悉<lb/>
知所知者宋有太尉某至端平間而千一公者始家呉<lb/>
江是為呉之十一世祖也千一公有子三人曰萬一<lb/>
萬二萬三公固多孝弟力田然未有顯者又四世而為<lb/>
<pb n="KR4e0201_WYG_228-10a"/>
孝子公璋璋子宫保公洪洪子宫保公山凡八坐二人<lb/>
藩岳郡二千石四人甲第六人鄉進士貲郎上舍若干<lb/>
人百二十年來其纓弁紳衿之盛輝暎吾三呉幾可以<lb/>
稱世家而當嘉靖之初年譜成於草剙而未備今其後<lb/>
人承光乃能慨然舉而修之則呉之為呉赫然章矣其<lb/>
紀叙則秩然理矣大槩首之以璽書則為誥者二十六<lb/>
為敕命者二十二為敕及敕諭者十七為諭祭者五繼<lb/>
之以譜傳則為千一公昭者暨其後者若而人為萬一<lb/>
<pb n="KR4e0201_WYG_228-10b"/>
公穆暨其後者若而人又繼之以文獻則為誌銘碑傳<lb/>
類若而篇諸所自搆撰附焉又若而篇乃夫欒趙之思<lb/>
二武韋陶之述祖徳雖微言小咏亦有所不遺者承光<lb/>
之著思亦厪矣余瑯琊之重在晉宋齊梁間至於趙宋<lb/>
益有聞而明之重則自世大父工部公始寔與宫保公<lb/>
同第成化乙未進士兩家喬木相望至於今呉中之甲<lb/>
姓鼎族莫能三焉余故因承光之請叙而歸之若乃尊<lb/>
始别源敦睦率誼之道則諸為譜者類能言之可無事<lb/>
<pb n="KR4e0201_WYG_228-11a"/>
余余且治我譜矣<lb/>
　　刻大藏縁起序<lb/>
昔我薄伽梵之宰世闡化也以大慈力攝諸天龍鬼神<lb/>
人非人咸集而收之大法門佛子菩薩阿羅漢隨縁參<lb/>
發贊歎顯宻圓通之妙葢四十九年而所説何啻百千<lb/>
萬言所度之人因聲入悟者何啻百千萬衆薄伽梵遷<lb/>
化大迦葉阿難陀繼起而紹明之尚慮登壇之述不能<lb/>
逮逺而没身之後微言冺而漸失其真相與結集成篇<lb/>
<pb n="KR4e0201_WYG_228-11b"/>
以梵音寄梵書以梵書寄貝多羅葉上至國王宫下至<lb/>
婆羅門家逺至娑竭龍藏靡不轉寫流布而大教之盛<lb/>
如日中天矣後千餘年而震旦之文明日盛縁亦漸起<lb/>
所謂菩薩阿羅漢者多下降於此方而竺法蘭摩騰遂<lb/>
以四十二章經來其後鳩摩羅什佛陀耶舍輩為姚秦<lb/>
主翻譯葢以漢兒習梵語作梵字則甚難而法不廣以<lb/>
漢語度漢字傳佛印則甚易而法亦流至唐而法師𤣥<lb/>
奘西㳺天竺諸方遂悉奉諸經及慈氏所撰惟識諸論<lb/>
<pb n="KR4e0201_WYG_228-12a"/>
來釐為三藏官置司翻譯易世之後得房融所譯楞嚴<lb/>
而教典備矣然法語既繁傳寫亦不易自通都大邑之<lb/>
外貧賤鮮事力之家有畢生不能見見而不能自致於<lb/>
是始知壽之梓而印行之流傳亦復廣矣顧諸經之流<lb/>
傳見者頂禮供養焚香唄誦而像引隆崇簡袠重大將<lb/>
攜逺致則有所不能循環咀諷則有所不便丹鉛注乙<lb/>
則有所不敢於是開士宻藏始發心倣𢎞道比丘尼磧<lb/>
沙故事以儒書例募梓而尚書陸與繩太史馮開之相<lb/>
<pb n="KR4e0201_WYG_228-12b"/>
與贊助成大因縁而二公仍各叙之太史所云彼梵夾<lb/>
者以敬奉為法事今梓以流行為法事其辭甚晳而盡<lb/>
余復何贅獨余嚮者疑觀世音大士以一人之身而具<lb/>
八萬四千爍迦羅首母陀羅臂清淨寳目以三千大千<lb/>
之界而無所不應隨應隨足以為萬萬無此事今以梓<lb/>
經一端而騐之固可推也夫百應者化身也不動者法<lb/>
身也梓者法身也流傳者化身也昔梓圓也今梓圓而<lb/>
滿也以目為耳是即觀世音如如不動即曰觀自在也<lb/>
<pb n="KR4e0201_WYG_228-13a"/>
或謂觀世音之轉而為菩提達磨教外别傳不立文字<lb/>
而今乃以梓經擬之不亦左乎是不然當同泰永寧之<lb/>
際南北人主徇於有漏之果而泥於文言之粗其用益<lb/>
繁其浸益逺故達磨出而救之五六傳而後即心非心<lb/>
之教大行而弔竒者至焚像弃經書七佛名於袒服而<lb/>
流至於猖狂自恣併其跡而失之葢棒喝之教窮而教<lb/>
典與宗皆兩屈矣若觀世音之再轉而為達磨也寧不<lb/>
思所以更救之乎余不敢遽謂宻藏為觀世音轉要亦<lb/>
<pb n="KR4e0201_WYG_228-13b"/>
能不失其意耳或又謂此末法時也薄伽梵嘗授記矣<lb/>
念不久且歸之娑竭龍藏而何以梓為即梓豈復有如<lb/>
迦葉阿難者能傳佛印也則又不然後慈氏而成佛者<lb/>
非我瞿曇記耶一奮迅而立超三刼夫焉知末法之中<lb/>
無龍女者出彼龍女寧受記者哉宻藏其勉之諸為宻<lb/>
藏縁者亦俱勉之<lb/>
　　題姜氏家乗後序<lb/>
姜氏家乗者何姜氏譜也諸呉之為姜者文獻皆在焉<lb/>
<pb n="KR4e0201_WYG_228-14a"/>
姜之先著姓四岳至太公望稱師尚父奄有海岱世世<lb/>
為東諸侯迨陳氏起而寖微然猶貴顯於隨唐間稱名<lb/>
族若吾呉邑之姜則自宋樞宻副使遵始其後時有顯<lb/>
者十三世而為明汝州别駕信蚤舉鄉薦仕不甚達頗<lb/>
以政行稱諸孫濟不仕然亦有文兩世所交㳺多呉之<lb/>
學士大夫有志傳題像餞送説解及詩歌之屬百餘篇<lb/>
今其裔孫謐<hi>闕</hi>復纂而譜之餘以例附見焉葢以朝籍<lb/>
按姜則姜無登者以文獻求姜而姜之為姜昭昭矣當<lb/>
<pb n="KR4e0201_WYG_228-14b"/>
戰國之交姜之為公侯者幾三十世然微太史之世家<lb/>
年表以紀之幾遂寥寥不復知有姜今以一副樞之後<lb/>
為世次者且二十而瞭然若指掌其文辭亦俱燦然嗟<lb/>
乎杞亦侯國也以大禹之後而夫子猶歎其禮之不足<lb/>
徵然則今之姜豈直賢於昔之姜而已哉夫姜猶夫昔<lb/>
杞也散而整微而不冺則譜力矣<lb/>
　　潘景升東㳺詩小序<lb/>
潘景升從余㳺毎見必出其所業余因得以窺其進而<lb/>
<pb n="KR4e0201_WYG_228-15a"/>
至嵗之戊子秋謁余於金陵右司馬邸是時景升方與<lb/>
其儕偶相逐而角鴻都門之業尋久不利亟去余時卒<lb/>
卒未暇叩景升今年二月復㳺金陵則益梓其近詩若<lb/>
干首曰東㳺篇葢景升家黄山白嶽間而又好㳺若金<lb/>
陵胥臺虎林山水固其比席間物至是遂渡錢塘栖四<lb/>
明四明襟海而孕山東湖其中古刹名蹟處處皆是景<lb/>
升與二三君子窮舟車杖履之勝發而歌詩徃徃清逺<lb/>
藴藉如金閶鑾江諸曲能以宋齊樂府之調而出入建<lb/>
<pb n="KR4e0201_WYG_228-15b"/>
安之門近體要亦不下大厯雖山水之勝有以啟景升<lb/>
而景升之深㑹獨詣其靈承者自不淺淺也間與其鄉<lb/>
衮方司徒及之方公欣然意合獨謂景升恂恂太學諸<lb/>
生步武尺寸不失而詩多燕姬越女謔浪挑寄之辭是<lb/>
不累異日縉紳間聲耶余報公將以景升真有之乎古<lb/>
之才人墨士志有所不遂則必借以發舒其抑鬱才有<lb/>
所不盡則復借以騁騖其藻麗此齊梁之所以輝暎一<lb/>
時而青蓮少陵氏之所不能廢也令景升而改玉甚易<lb/>
<pb n="KR4e0201_WYG_228-16a"/>
雖然何以稱哉司徒無以難也因志於簡端<lb/>
　　華補菴先生詩集序<lb/>
嘉靖間無錫有華從龍先生者弱冠而自邑諸生㳺太<lb/>
學可二紀而以尚書經魁順天薦又十年而成進士業<lb/>
五十餘矣為郎未六嵗而自免葢□徉於湖山之社者<lb/>
又一紀餘而以考終先生故好為古文辭不以經術廢<lb/>
以故得晩達而古文辭有㒞聲無錫與吾郡比壤郡故<lb/>
饒名士大夫若文徴仲父子祝希哲陳復甫許元復陸<lb/>
<pb n="KR4e0201_WYG_228-16b"/>
叔平彭孔嘉周公瑕袁魯望之屬有屈年而與先交者<lb/>
有屈先生年而與交者下上揚扢無時不過從先生父<lb/>
曰海月翁擅計然之策起家埒素封而先生能以義散<lb/>
之葢終先生身五服之内外宗戚亡不濡潤者環所居<lb/>
而稱里人亡不囷廩我者吾郡之名士大夫皆以先生<lb/>
故不虞陽家鷫鸘而先生之槖則己枵然垂矣先生之<lb/>
詩得之文氏諸君子為多故不欲劌刻銄索以崇其格<lb/>
而極其變然大要和平有藴藉語必實際藹然盛世之<lb/>
<pb n="KR4e0201_WYG_228-17a"/>
遺響也余之先人大司馬公同先生舉於辛丑余弱冠<lb/>
時侍先生坐見目以小友未幾而竊從郎署後以使事<lb/>
歸飲先生緑雲窩眉宇襟度談笑非復人間人也自是<lb/>
俯締姻好余嘗竊謂吾家右軍五十餘辭郡不出先生<lb/>
之蚤退與之近而無競過之鄭公業有田四百頃而食<lb/>
常不足先生之好客不問產與之近而不為名髙過之<lb/>
至於灑落消揺不佛而禪庶幾白香山詩亦稱是乃若<lb/>
真休之圃菰川之别業吞彼履道里者三四所少僅蠻<lb/>
<pb n="KR4e0201_WYG_228-17b"/>
素耳目之奉耳然亦足以觀先生矣先生所著詩文凡<lb/>
數十百巻多散佚而其存者曰句呉集曰近逰集曰北<lb/>
㳺集曰江州集曰改南集曰真休集其子司諭明伯鴻<lb/>
臚存叔輩能習先生之詩而不能梓至其孫太學之充<lb/>
始梓之而問序於不佞世貞嗚呼先生已矣世之慕先<lb/>
生而不及見者求之兹集求之而又不能悉先生則有<lb/>
不佞序在<lb/>
　　巨勝園集序<lb/>
<pb n="KR4e0201_WYG_228-18a"/>
鎮國中尉唐孔炎父者食邑於南陽與余竿尺還徃者<lb/>
一紀餘矣有子器封未冠而出其文甚竒余時見孔炎<lb/>
詩不甚多幾欲用吾家故事舍渾而就戎孔炎不以為<lb/>
恠凡有所蓄古法書名畫之類皆屬余評題今年春三<lb/>
月忽梓其所著巨勝園詩集寄余余讀之而甚愧嚮者<lb/>
之鹵莽於孔炎也自余與歴下生脩北地之業慕好之<lb/>
者靡不鴻舉豹蔚金石其聲以自附于古而才情未裕<lb/>
景事寡劑騖於雄竒莽蒼之觀而畧於澹蕩優柔之致<lb/>
<pb n="KR4e0201_WYG_228-18b"/>
識者歎焉孔炎長淮以北人也其調甚和而致甚清使<lb/>
事必愜拈韻必穏髙處可步武摩詰達夫下亦不失錢<lb/>
劉亡論余家東呉不能盡廢其嗜即于鱗而在亦把臂<lb/>
入林矣集中詩凡四及余然一見而三不見宜乎余昔<lb/>
之鹵莽也朱邸中洪都用晦最蚤善余前年為其誌先<lb/>
輔國墓次年序宗良詩今年復序孔炎詩且當復序孔<lb/>
炎之子器封文矣視丁敬禮之於陳王陶隱君之於劉<lb/>
俁差不為負哉或謂孔炎集獨偏於近體以為未備夫<lb/>
<pb n="KR4e0201_WYG_228-19a"/>
古有以一五言為長城者有以一絶為宫辭者偏至之<lb/>
聖何必减於具體之微哉孔炎其肯余言否<lb/>
　　張孟竒廣陵懐古詩序<lb/>
天下所艷稱古蹟名勝關之西長安稍東洛陽江之南<lb/>
金陵姑蘓錢唐北則廣陵廣陵固東南大都㑹也當大<lb/>
業時淫主輕弃星拱之辰而寄悰此邦竭海内之事力<lb/>
以張飾之至唐而建節為巨鎮又以轉運度支之饒益<lb/>
之於是廣陵之富甲於諸藩鎮詞人騷客又多為歌咏<lb/>
<pb n="KR4e0201_WYG_228-19b"/>
以益之而古蹟名勝燦然備矣一敝於五季之季再敝<lb/>
於南渡三敝於宋季四敝於元季遂蕩為烽火戈鋋之<lb/>
塲朝暮異主遺黎孑然始以十萬家稱既而僅十七家<lb/>
耳以我列聖之生息南北之喉吭其盛獲稍稍差復然<lb/>
而一鹽客藪耳其於大雅未復也南海張孟竒今之才<lb/>
子也試於南宫不利奉其大人命㳺學於呉楚間而時<lb/>
時托栖廣陵嘗慨其古蹟之漸湮而名勝之不易屈指<lb/>
也愽攷之文獻而得二十餘事事各有詩詩各有序序<lb/>
<pb n="KR4e0201_WYG_228-20a"/>
則雅而裁詩則麗而婉有賦有興有頌有風讀之而蕪<lb/>
城䢴溝之巨麗喆士之義訓淫主之侈心若在胸睫間<lb/>
矣孟竒過金陵書以示余余甚竒之已而走谼中贄以<lb/>
謁汪司馬司馬欣然為雅語弁其首且以屬余曰幸而<lb/>
續我此孟竒志也嗟乎孟竒豈以吾二人真能重天下<lb/>
士若皇甫之於左生乎哉司馬才髙固當予則何所識<lb/>
知即𤣥晏之釋譏未能賢於太冲之三都也且真以為<lb/>
吾二人重孟竒乎孟竒重廣陵乎<lb/>
<pb n="KR4e0201_WYG_228-20b"/>
　　傅氏世系序<lb/>
傅姓故無它望其先為殷聖相説寥寥者千餘年至漢<lb/>
而為陽陵景侯寬義陽侯介子昆陽侯俊壯節侯燮以<lb/>
武功顯髙武貞侯喜以節概顯至晉而為清泉侯𤣥司<lb/>
隷校尉咸以雅諒顯司徒祗以政業顯至唐而為横海<lb/>
節度使呉郡公良弼以勲猷顯至宋而中書侍郎獻簡<lb/>
公堯俞以清正顯忠肅公察以死難顯其它列服休采<lb/>
聲施於時者不可屈指數第晉以前不稱文而晉以後<lb/>
<pb n="KR4e0201_WYG_228-21a"/>
不稱武豈時主之尚使之將無土風家習變使然也當<lb/>
元世隠居不仕至明興而有太子太師潁國公友徳者<lb/>
出以神勇從髙皇帝取天下長驅刈燕都掃秦隴蕩西<lb/>
羌尋佩大將軍印定巴蜀下滇南髙皇帝親為之銘詩<lb/>
以褒揚之再啟茅土位上公子尚翁主東第徹侯功臣<lb/>
亡敢與伉者晩節以功成見嫌而上春秋髙不遑究身<lb/>
後事於一切贈諡封錫之典皆闕焉傅自是頗傍落不<lb/>
振至不能名潁公而潁公有一兄曰友仁以公故授冠<lb/>
<pb n="KR4e0201_WYG_228-21b"/>
帶總旗蚤卒亡子潁分之長子曰駙馬都尉忠所謂尚<lb/>
翁主者也次子曰孝出後友仁孝傳子漢又亡子於是<lb/>
族之人保安州守潤以其次子寧為漢後得世其職凡<lb/>
四傳而為昭信公某某傳今昭信校尉錦衣百户時忠<lb/>
信接禮人也任職亡害當遷而念其母老不安燕中養<lb/>
請告扶侍還杭之忠清里以其暇頗修秇文之業春秋<lb/>
行視先壟慨然而歎曰傅之指不為少矣乃貿貿焉不<lb/>
能名其先甚至命名不相避㐫禮不相通使我華胄之<lb/>
<pb n="KR4e0201_WYG_228-22a"/>
遥遙幾於伊川之被髮而祭者是非余責哉於是始論<lb/>
次其先徳而斷其始曰呉邵公之少孫思進公支子宗<lb/>
也徙内黄内黄始也思進三傳而珏徙鄆之湏城湏城始<lb/>
也又兩傳而獻簡公徙孟之濟源濟源始也又五傳而<lb/>
至孫髙徙杭之仁和仁和始也其弟亮徙鳯陽而潁公<lb/>
繼之弟錦衣孝傳子漢而絶仁和之族寧繼之孝支子<lb/>
宗也時既己論次其畧而介友人蔡大節以書請曰不<lb/>
榖人下中何能光昭其先而整齊其世次以肅睦宗族<lb/>
<pb n="KR4e0201_WYG_228-22b"/>
惟是不忍於傅之冺冺等於儓皁耳唯是吾子之一言<lb/>
而天下以為惇史幸憐而弁之俾以傅有聞焉夫余安<lb/>
能重傅且古所以叙譜之意則宋之諸賢已畧盡之復<lb/>
安用贅余獨悲夫潁公之功大而報微也隆慶初余以<lb/>
前觀察召用應詔陳言請録髙皇時功臣而首推潁公<lb/>
以為當封王爵繼絶賜祭格不報又二十年而召佐留<lb/>
樞復極言之主爵者嚄唶以爲潁公功誠大然事久逺<lb/>
難明且其後凋落無可問者封王則疑重繼絶則見欺<lb/>
<pb n="KR4e0201_WYG_228-23a"/>
請姑竢之詔可主爵者議嗟乎以傅子所稱世系傅之為<lb/>
傅班班也又何虞欺雖然士風之漓甚矣使余稍知潁<lb/>
公之族繩繩若是余亦當捫舌嫌之避安敢婁陳之哉<lb/>
若為傅之後人不必不名潁公當世宗之元年上已采<lb/>
撫臣議祠公於滇血食世世勿絶矣<lb/>
　　重刻古畫苑選小序<lb/>
余鎮鄖時嘗欲薈蕞書畫二家言各勒成一書苑已就<lb/>
多至八十餘卷欲梓之而物力與時俱不繼其畫苑尚<lb/>
<pb n="KR4e0201_WYG_228-23b"/>
未成乃稍裒其古雅鮮行世者各十餘種分刻之襄南<lb/>
二郡郡地僻不能傳之上都又㑹聞襄本已蕩於江適<lb/>
友人王光禄有志慕古余搜篋中僅得畫苑授之俾翻<lb/>
梓以傳光禄請余題首余嘗謂書固小技然紀言紀事<lb/>
要必托之以傳若畫最為無所係者譬則天地間之佳<lb/>
木麗卉而已夫佳木麗卉了無益於天地然使大塊之<lb/>
内盡刈而為甌脫鞠而為黄茅白草何所取觀哉故夫<lb/>
畫之用饒才情者以為無聲之詩而愛紀述者以為無<lb/>
<pb n="KR4e0201_WYG_228-24a"/>
文之史良有意也若夫推原證品合文與獻而紀之唐<lb/>
以前雖人殊要之皆不可及已是役也姚刺史某實司<lb/>
校讐焉法得附書<lb/>
　　弇山堂别集小序<lb/>
弇山堂别集者何王子所自纂也名之别集者何内之<lb/>
無當於經術政體即雕蟲之技亦弗與焉故曰别集也<lb/>
王子弱冠登朝即好訪問朝家故典與閥閱琬琰之詳<lb/>
葢三十年一日矣晩而從故相徐公所得盡窺金匱石<lb/>
<pb n="KR4e0201_WYG_228-24b"/>
室之藏竊亦欲藉薜蘿之日一從事於龍門蘭臺遺響<lb/>
庻幾昭代之盛不至忞忞甫欲命管而病妬之既而自<lb/>
惟材力綿淺一不稱也所覩章奏竿尺賦頌之類鮮足<lb/>
裒者二不稱也是非小有不當流禍後世三不稱也而<lb/>
是時倡道者謂王子毋受役於筆硏以鑿性靈自是絶<lb/>
意不復作其他有所聞見偶書之赫蹏以數甓貯藏尋<lb/>
得間出之編次成秩凡九十餘卷攜來金陵署中梓人<lb/>
翁生見而異之固請付剞劂是書行異日有禆於國史<lb/>
<pb n="KR4e0201_WYG_228-25a"/>
者十不能二耆儒掌故取以考證十不能三賔幙酒次<lb/>
以資談謔參之十或可得四其用如是而已而翁生者<lb/>
乃欲強以灾木何也惜乎吾見若之懵於什一息也<lb/>
　　艾氏族譜序<lb/>
艾無他族其先頴事齊為大夫食邑於艾因以邑氏<lb/>
派分而二曰秦曰蜀蜀之派别而六而其在滑石灘者<lb/>
復分而四宋世諸艾多仕為名卿大夫至明而益盛有<lb/>
給事中廣御史大中丞璞少司馬希淳侍御朴左伯可<lb/>
<pb n="KR4e0201_WYG_228-25b"/>
久然皆散處一方而楚平江之派亦多仕宦為州邑職<lb/>
至今大鴻臚公穆兄弟而大顯鴻臚之兄曰萬安令科<lb/>
居官有聲實鴻臚公生而儁異博學工古文辭其在郎<lb/>
署屬權相固恩寵不為其父服而大璫為之内主視事<lb/>
如故公奮身與今太僕卿沈純父抗疏極論之拜杖闕<lb/>
下肉盡見骨行戍萬里與鬼分日顧其氣益王節益固<lb/>
最後權相死大璫逐天子旌召忠直敢言之士以不次<lb/>
待之而鴻臚公獨逡巡未之應其難進易退之操為士<lb/>
<pb n="KR4e0201_WYG_228-26a"/>
林模楷而前是鴻臚公嘗慨平江之艾齒日繁而未有<lb/>
譜也其先日益冺冺而其後日益林林也思有所以整<lb/>
齊之而㑹萬安公嘗以書自通於侍御朴盡得其先世<lb/>
之詳鴻臚公乃始纂集成譜凡六則曰譜例者其綱也<lb/>
曰世系者始自孔大夫以至秦蜀之派咸備焉獨詳於<lb/>
平江者志覈也曰大傳者宋一人明二十五人傳所知<lb/>
也曰家禮者示軌也曰族訓者敦睦也曰撰述者鴻臚<lb/>
之疏與紀難皆在焉而竿尺附之識大也嗚呼天下自<lb/>
<pb n="KR4e0201_WYG_228-26b"/>
是真有艾矣當鴻臚公之抗節犯難初不復知有身寧<lb/>
復知族然今無論紳衿之與閭井覩姓而稱艾者必𢥠<lb/>
然曰得非鴻臚公耶是忠賢族也昔蜀人薛宗起以片<lb/>
語抗魏帝而得髙其望帝謂之曰卿殆起宗耶非宗起<lb/>
也若鴻臚公者起艾宗者也當魏之時代北貴姓有去<lb/>
斤者特賜為艾然則艾亦有他望也耶公姑識之<lb/>
　<lb/>
　弇州續稿巻五十四<lb/>
</p>
<p>
</p>
  </div>
</body>
</text>
</TEI>
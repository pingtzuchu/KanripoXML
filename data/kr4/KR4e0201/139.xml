<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三十九</head> <lb/>
    <p>
<pb n="KR4e0201_WYG_139-1a"/>
欽定四庫全書<lb/>
　弇州四部稿巻一百三十九<lb/>
　　　　　　　　　　　　明　王世貞　撰<lb/>
説部<lb/>
　劄記内篇一百三十六條<lb/>
　　卧痾齋室無書史逰目因取柿葉得輙書之凡百<lb/>
　　餘則分為内外篇其内多傳經外多傳史<lb/>
○思無邪其詩之綱乎自强不息其易之綱乎毋不敬<lb/>
<pb n="KR4e0201_WYG_139-1b"/>
其禮之綱乎允執厥中其書之綱乎是咸有至力焉<lb/>
○乾六龍皆聖人也聖人不能為時能因時耳文王<hi>闕</hi>
　<lb/>
哉然而文王易孔子則難<lb/>
○六龍皆聖人何以有憂有疑有悔非徳之不足位不<lb/>
當也聖人能易之賢者勉焉愚者蹈矣<lb/>
○在田之龍何以使天下文明哉夫子蓋深知之曰時<lb/>
舍也明非時所能舍也自任確矣<lb/>
<pb n="KR4e0201_WYG_139-2a"/>
○伏羲之畫八卦也豈以為卜筮設哉後聖見理之與<lb/>
數合也因借卜筮以發之盖即卜筮以明理也非舉理<lb/>
而歸之卜筮也<lb/>
○必三百入十四爻而定吉㓙也六十四卦毋乃未備<lb/>
乎哉非聖人之未備也僅易世而日趨於繁也<lb/>
○堯命羲和天道也舜命禹地道也禹薦伯益人道也<lb/>
聖不可知舜禹文乎大而化之其湯武乎<lb/>
○亢龍有悔其聖人閲世之言乎用九天徳不可為首<lb/>
<pb n="KR4e0201_WYG_139-2b"/>
也其聖人處世之言乎老氏得易之偏用而深者也<lb/>
○時至剥而天地幾喪矣然而聖人生焉聖人萌於剥産<lb/>
於坤成於復顯於泰聖人生剥不生姤賢者則不必然<lb/>
○六陰之坤必生陽矣聖人名之曰復若失物而更歸<lb/>
也喜之也六陽之乾必生陰矣聖人名之曰姤若不期<lb/>
而遇也外之也是故日月之蝕雖常而必以為變<lb/>
○木徳其至矣乎土厚載物金火之為用至矣然而其<lb/>
體不仁也故於星嵗為吉鎮次之長庚熒惑多㓙<lb/>
<pb n="KR4e0201_WYG_139-3a"/>
○生人之用皆七情也道何之乎舍七情奚托焉聖人<lb/>
順焉而立道釋氏逆焉而立性賢者勉焉而就則不肖<lb/>
者任焉而忘本夫父子生於欲者也君臣生於利者也<lb/>
柰之何其逆而銷之也<lb/>
○物制力物制氣物制徳制力者角而勝制氣者見而<lb/>
勝制徳者聞而勝<lb/>
○火無體物為體星然而發燋宇宙鑠金石欲最甚怒<lb/>
次焉夫猶火也夫惟狂者以志成之其秦始漢武乎夫<lb/>
<pb n="KR4e0201_WYG_139-3b"/>
惟聖者以道成之其文王太王乎<lb/>
○咸感也晉進也然而聖人未嘗不重致抑焉蹇遯之<lb/>
多吉繇也甚矣躁之為人害也<lb/>
○聖人不窮否而窮明夷否之天聖人能為之也明夷<lb/>
之天聖人之所藏用也弗能為之矣剥亂成也姤亂萌<lb/>
也聖人不憂剥而憂姤<lb/>
○自黄帝而前其聖而不可知者乎堯舜禹文王周公<lb/>
孔子此六聖人者其至者也<lb/>
<pb n="KR4e0201_WYG_139-4a"/>
○臂之使也左用弱右用強君子居則貴左用兵則貴<lb/>
右秦尚右漢因之元後復之其強徵乎今之北尚右也<lb/>
是兵之遺也<lb/>
○或謂釋老虚聖道實然乎曰實則虚之虛則實之無<lb/>
所不虚以成一實釋老也實則實之虚則虚之以虚明<lb/>
實以實維虛聖道也故夫聖人者自然者也<lb/>
○愚者狥跡智者厭跡釋氏絜兩端而罟之其術足以<lb/>
愚愚者而智智者愚愚愚也智智亦愚也故夫釋氏出<lb/>
<pb n="KR4e0201_WYG_139-4b"/>
而天下茅靡矣<lb/>
○老子非小仁義而薄禮也小仁義而薄禮之時也夫<lb/>
疇不欲遘三皇哉如不反何故文武而鴻濛則化矣羲<lb/>
農而殷季則政矣<lb/>
○老氏之本㫖吾道之别途也其張杜之法小乗之剽<lb/>
擬也王馬之書禪宗之影響也故教有二而無三<lb/>
○知進知退者易也以退為進者老氏也佛乃欲一併<lb/>
而空之彼能無卑我哉我所究六合之内而彼欲究六<lb/>
<pb n="KR4e0201_WYG_139-5a"/>
合之外彼則自誣矣<lb/>
○外性而脩行者吾思進之外行而言性者吾彼之性<lb/>
空乎不之於君臣則之於父子不之於父子則之於長<lb/>
㓜夫婦朋友也孰謂空哉<lb/>
○征誅衰耶黄帝先之矣揖遜盛耶莽操後之矣是故<lb/>
於道不於跡<lb/>
○㣲子去之箕子為之奴比干諫而死去易也奴則難<lb/>
死又難死不倍仁易奴則難去又難<lb/>
<pb n="KR4e0201_WYG_139-5b"/>
○老子習禮而薄禮者也荘生畏死而齊死者也佛氏<lb/>
畏滅而樂滅者也有者諱之不及者文之斯其所以異<lb/>
哉<lb/>
○陰屈其徳而佐陽則吉伸其徳而抗陽則㐫地之於<lb/>
天也月之於日也臣之於君也婦之於夫也佐者也小<lb/>
人之扵君子抗者也<lb/>
○大哉艮乎終萬物始萬物君子得之成身術者得之<lb/>
延年<lb/>
<pb n="KR4e0201_WYG_139-6a"/>
○聖人鑿天地之竅而天地弗讐也為其維天地也塞<lb/>
其竅返其樸然乎然而将以盗天地故弗與也是故有<lb/>
周孔無期羨<lb/>
○天下有疑行而後有易有窒情而後有詩有跡治而<lb/>
後有書故曰其於中古乎於乎是豈惟春秋哉<lb/>
○天地之始渾乎國之始樸乎人之始嬰兒乎嬰之漸<lb/>
而童也勢也亦理也因時而節之存始可也反始則謬<lb/>
○三分天下有二以服事殷聖人之心也内文明而外<lb/>
<pb n="KR4e0201_WYG_139-6b"/>
柔順以蒙大難聖人之幾也<lb/>
○或曰六書心畫也有諸曰在觀而已以道觀六書羲<lb/>
文之精也以技觀六十四卦頡籀之跡也<lb/>
○郊享之有配祖也是三才之道也顓頊嚳堯稷文幾<lb/>
無愧矣徳不足而强尊之其褻天乎毋乃僣日月曐辰<lb/>
哉<lb/>
○韶作而百獸率舞非因聲也和徳之至也不然寜無<lb/>
師曠之言哉<lb/>
<pb n="KR4e0201_WYG_139-7a"/>
○墓祭非古也雖然亦時可耳夫魂氣固無不之也因<lb/>
其魄用其遺而誠格之不幾於易乎哉<lb/>
○祭之有尸也其先王感假之㣲機乎然而尸必賢匪<lb/>
賢匪誠匪誠非萃是故不可以行後世也尸生近近生<lb/>
狎狎生戯至於戯而可無祭矣今也主而不尸淵乎其<lb/>
㝠穆也吾從今<lb/>
○席地古禮也不幾於犬豕食乎今也嚴肉刑古政也<lb/>
不幾於豺虎乎今也仁<lb/>
<pb n="KR4e0201_WYG_139-7b"/>
○譏世卿謂其非徳舉也獨不曰世諸侯哉諸侯非甚<lb/>
暴不易也守若令者朝報殿而夕以更為能久厲民乎<lb/>
哉善矣栁生之言曰封建非聖人意也勢也<lb/>
○二百四十年耳而弑君三十六王室四亂天王數出<lb/>
臣射王子烝毋其始也逾千里而錯戎七雄之既也歴<lb/>
數世而民鮮牖下死者則封建為之也<lb/>
○讀周禮曰異哉方千里而官人若此之衆也盡地力<lb/>
不足以供采禄矣民誰與養<lb/>
<pb n="KR4e0201_WYG_139-8a"/>
○禹㑹諸侯於塗山執玉帛者萬國兹言謬矣塗山蕞<lb/>
爾地耳諸侯之乗具官以從大者二十小者十之幾十<lb/>
五萬乗矣疇能容之荒服之地驅馳萬里疇能逹之聖<lb/>
人之省方㑹其方之諸侯也<lb/>
○迎虎為其食田豕也獨不曰傷人乎周公驅而逺之<lb/>
乃迎而祀之非公典也人亦有焉曰何進曰劉璋<lb/>
○取民近貪刑民近殘行師近亂獨尊近亢厚族近私<lb/>
然而天下不為厲者知其不得已也君人者<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>焉而恒<lb/>
<pb n="KR4e0201_WYG_139-8b"/>
以不得已之心行之善矣<lb/>
○有生有息生不能不息息不能生生生而不已似息<lb/>
生焉聖人善因息通其生噫斯所以裁成天地乎<lb/>
○物生我我生對對生軋軋生機機生禍聖人忘物我<lb/>
者也機至而燭是故不為機先亦不為機後<lb/>
○天下之逹道五倫盡之矣舜明於庶物察於人倫物<lb/>
即倫之散殊者也愽審慎明聖人寧一照而已哉<lb/>
○聖人未嘗不格物也朱子之格物其流格於物也王<lb/>
<pb n="KR4e0201_WYG_139-9a"/>
氏之格物其流無物也故曰不誠無物<lb/>
○是内而非外不若内外之兩忘非忘也毋不敬也<lb/>
○見觧之得在膚而不在裏也偶然之得乍有而亦乍<lb/>
無也<lb/>
○雞犬之專智人弗若矣牛馬之專力人弗若矣駢焉<lb/>
而為人用而無弗悉也用天下者乃恒有所弗悉何也<lb/>
○天下之事未有不始於一成於兩此乾坤自然之妙<lb/>
也是故古之聖王獨端其原大其輔<lb/>
<pb n="KR4e0201_WYG_139-9b"/>
○荀卿之危態臣也甚於簒孟獻之罪聚斂臣也甚於<lb/>
盗噫其真有所警矣夫<lb/>
○天地盈虚與時消息至哉易也哲人先焉愚者後焉<lb/>
時至而悟悟無及矣<lb/>
○三苖之於舜也其五帝之欲乎鬼方之於髙宗也其<lb/>
三王之欲乎昆夷之於文王也其太甲成王之欲乎荆<lb/>
戎之於平王也其後世中主之欲乎上焉者化之欲即<lb/>
理理即治次焉克之又次制之至於後世不勝矣桀紂<lb/>
<pb n="KR4e0201_WYG_139-10a"/>
幽厲欲滔天其為亡元矣<lb/>
○讀大雅之什而知文王之聖功深於武矣周公之知<lb/>
聖深於武矣<lb/>
○儀刑文王豈亦末哉小心翼翼昭事上帝此其精也<lb/>
一念之敬而萬邦孚矣<lb/>
○不學之謂貧無成之謂賤心死之謂夭失身之謂無<lb/>
後<lb/>
○北極天之樞乎動處至神而聽於靜靜處至㣲而能<lb/>
<pb n="KR4e0201_WYG_139-10b"/>
制動亦淵矣夫人日膠膠乎擾擾乎反而求之而極安<lb/>
在哉<lb/>
○災異之來也曰天心仁愛人君信乎夫戾政感而盭<lb/>
氣應之寜有心哉則何以不仁愛民焉<lb/>
○由外以之内而内禍生焉其惟目乎由内以之外而<lb/>
外禍生焉其惟舌乎<lb/>
○易頥之象曰君子以慎言語節飲食夫機不易發則<lb/>
寡忤矣氣不易泄則全神矣抑亦養身也夫寡嗜可以<lb/>
<pb n="KR4e0201_WYG_139-11a"/>
澹志也鮮求可以完節也養徳亦爾<lb/>
○不能反躬天理滅矣美哉言也信眉而談性命舉足<lb/>
而稱聖賢皆不能反躬者也<lb/>
○臨財毋苟得臨難毋苟免其毋也不在臨如臨則已<lb/>
晩矣<lb/>
○孟氏之告君也則旁引而逹之程氏之告君也則逆<lb/>
折而閼之噫非孟吾誰與歸<lb/>
○荆卿傳曰其為人智深而勇沉有味乎言之也凡智<lb/>
<pb n="KR4e0201_WYG_139-11b"/>
不深則非智勇不沉則非勇深所以藏智而出之使不<lb/>
測沉所以養勇而發之使必遂<lb/>
○有徳易興無徳易亡凡都㑹然也謂長安亡難乎秦<lb/>
何以二世謂洛陽亡易乎周何以七百故四海而朝宗<lb/>
京可無版築矣四海而土崩金湯晩矣<lb/>
○智崇禮卑夫禮卑而不智崇者有之矣智崇而不禮<lb/>
卑者非真智也<lb/>
○聖人之言逺如天愚以為近於地也賢人之言近如<lb/>
<pb n="KR4e0201_WYG_139-12a"/>
地乃時時逺於天凡聖人之言未有不可踐者也<lb/>
○之燕而越其轍燕可至乎知之燕之轍晨進十而夕<lb/>
退百也燕可至乎吾北首矣窮日夕矣之水而迂也之<lb/>
陸而徑也則無虞至也甚矣分門者之徒之謬也<lb/>
○虚其中實其際虚其名實其行噫吾何得而見之<lb/>
○人至於死而萬用盡矣聖人以之昭節掲軌垂萬世<lb/>
焉夫婦之間一情欲感耳聖人以之立綱陳紀配天地<lb/>
焉<lb/>
<pb n="KR4e0201_WYG_139-12b"/>
○以好用人以惡行法以入奉出以吏制戎以意創禮<lb/>
以慾興役六官之欲脩得乎噫<lb/>
○記繁而志寡遷固之失也雖然不可廢也三代何寥<lb/>
寥哉噫罪我者斯言乎<lb/>
○甚矣聖人之不欲盡也其治優乎有餘化也其遘變<lb/>
出而有餘地也其言引而有餘味也夫賢者則不必然<lb/>
讀周孔荀揚之書判矣<lb/>
○理數一發而合者其易乎探數以求合理者其太𤣥<lb/>
<pb n="KR4e0201_WYG_139-13a"/>
乎𤣥則人人則不神故夫書也政道一發而合者也詩<lb/>
也情性一發而合者也魯論也言徳一發而合者也如<lb/>
之何其擬也<lb/>
○詩書之不復古也疇取刪焉禮樂作而後有述嘻誰<lb/>
能續之<lb/>
○春秋聖人之藥石也文中子之續春秋也以藥時也<lb/>
則何以帝二魏或曰阮逸之偽也如其偽如其偽<lb/>
○詩可以興可以觀可以羣可以怨其惟風乎頌則純<lb/>
<pb n="KR4e0201_WYG_139-13b"/>
純則成雅兼之矣<lb/>
○詩之存滛奔也非小子所敢知意非其舊也示戒㣲<lb/>
而道欲重<lb/>
○凡詩刾讒直而厲矣聖人之戒深故存之<lb/>
○春王正月夏時冠之然歟曰否否正朔天下之首政<lb/>
也春秋以止亂也而身亂之其何以訓<lb/>
○春秋成而獲麟也瑞應歟曰弗必也獲麟而後作春<lb/>
秋以比於河圖洛書也曰不然也春秋之作久矣獲麟<lb/>
<pb n="KR4e0201_WYG_139-14a"/>
聖人之所託而悲者耶曰奚悲也當其時而春秋之事<lb/>
既也可以止矣<lb/>
○詩刪而風未易亡也屈氏志而惻枚李情而宛庶幾<lb/>
哉雅頌則㣲或曰唐山郊祀非歟曰惡逺矣<lb/>
○釣而不綱㢘無咎乎弋不射宿靜無咎乎豈惟得聖<lb/>
人之仁焉亦所以教物也<lb/>
○鄉黨聖人之用也吾無隱乎爾<lb/>
○夫子之文章夫孰非性與天道也賜也岐之夫子之<lb/>
<pb n="KR4e0201_WYG_139-14b"/>
無言盖深言也賜也疑之<lb/>
○賜不受命而貨殖焉億則屢中能役物者也囘也其<lb/>
庶乎屢空能不役物者也聖人亦未嘗不理財也若以<lb/>
為多學而識之将貨詁學乎學詁貨乎<lb/>
○夫子曰參乎吾道一以貫之曽子曰唯以非故曽子<lb/>
也夫子之道忠恕而已矣猶之乎故曽子也子貢疑而<lb/>
夫子之㫖㣲彰曽子唯而夫子之㫖有所未竟矣噫<lb/>
○天地間一氣而已初無有善惡也有氣必有理以理<lb/>
<pb n="KR4e0201_WYG_139-15a"/>
求之則有善無惡以氣求之則有善有惡<lb/>
○荀子之言性惡盭矣然亦自體驗得之如告子亦體<lb/>
驗而得者也揚子之善惡混從孟荀之論而發其疑韓<lb/>
子之三品復因三子之論而酌其似非體驗得者也<lb/>
○舜之誅四凶而封象也果何居曰得罪於天下雖弟<lb/>
無赦也得罪於已雖疎無誅也况親其弟乎書曰瞽瞍<lb/>
亦允若象且化之矣謂聖人而脩匹夫之郄於弟也<lb/>
○謂禹入聖域而不優也何居其功殆聖而不可知者<lb/>
<pb n="KR4e0201_WYG_139-15b"/>
乎舜臯陶之示戒也以為居功者訓也非不足也<lb/>
○堯崩舜避堯之子舜崩禹避舜之子禹崩益避禹之<lb/>
子而天下有與有不與也是上下相狙以詐也何異莽<lb/>
丕哉故夫孟氏者得聖人之心而舛其跡者也<lb/>
○問服章可以示君不可以示臣責善章可以示父不<lb/>
可以示子<lb/>
○誦毋自欺章而不涊然頰赤者非人哉牛山之木章<lb/>
而不悚然汗浹者非人哉故聖賢之醒人也甚於藥石<lb/>
<pb n="KR4e0201_WYG_139-16a"/>
○愛親敬長有天性焉然而非天知天能也愛生於恩<lb/>
敬生於習謂生而無不有可也謂生而無不知不可也<lb/>
○瞽瞍殺人咎繇執之非臣道也竊父而逃遵海濱而<lb/>
處非君道也語心則可<lb/>
○血流漂杵非虚言也紂徒七十萬其輔而惡者百無<lb/>
一乎倒戈而攻明其有禦者也内亂而自為敵衆訌而<lb/>
交相蹂能無漂鹵乎夫然後而知語兵之難也<lb/>
○栁下惠遺言至行冺矣要之僑瑗之流也聖不幾於<lb/>
<pb n="KR4e0201_WYG_139-16b"/>
過情乎吾為之曰伯夷清之聖者也栁下惠和之聖者<lb/>
也<lb/>
○孟子曰人皆可以為堯舜程子曰仁者以天地萬物<lb/>
為一體至哉言也夫子閟此二寳而不輕發者盖預慮<lb/>
之矣何慮曰慮有釋氏之即心即佛也大慈大悲也<lb/>
○顔子之勝孟子氣質也孟子有無師之智有立統之<lb/>
功<lb/>
○大學之證親民者何居非信經也巧為鑿也補格物<lb/>
<pb n="KR4e0201_WYG_139-17a"/>
者何居膚而陋甚哉人之自亮難也<lb/>
○人倫明於上小民親於下是孟子亦言明徳親民也<lb/>
而王氏不知引也然而康誥等所釋甚明不敢易也<lb/>
○孟子之學至矣程叔子朱子之學成矣氣質之融液<lb/>
㣲有未盡也王氏之學幾矣心體之淘洗㣲有未瑩也<lb/>
○吾嚮者謂聖人之道無加焉者而今而後知有加焉<lb/>
者瞿曇氏書也唯其加是以卒莫加也故聖人之道有<lb/>
極者也瞿曇氏無極者也極者何中是也<lb/>
<pb n="KR4e0201_WYG_139-17b"/>
○孟子之功在尊孔子之道而伸明之耳不在闢楊墨<lb/>
也墨子兼愛摩頂放踵為之不便身也楊氏為我拔一<lb/>
毛而利天下不為不便人也夫不便身之與不便人誰<lb/>
其聽之其人雖至今存可也其戰國之為説者百家而<lb/>
皆不能久非我之道有以勝之其用自不能久也<lb/>
○夫人生有涯而欲無涯以有涯之生而供無涯之欲<lb/>
勢不得不求之延年以延年為有盡勢不得不求之離<lb/>
生死今二氏之所以漸衰非其説之衰亦以取驗少也<lb/>
<pb n="KR4e0201_WYG_139-18a"/>
○治世也住世也出世也皆有聖力焉其至尒力也其<lb/>
中非尒力也<lb/>
○有公天下之事者不必公心也有公天下之心者必<lb/>
公事也與子非私乎曰非與子也與賢也<lb/>
○今之為二氏者何庸闢哉固二氏之所深闢者也人<lb/>
其人火其書廬其居淺矣然而卒無以易也正其本以<lb/>
勝之勝不勝矣若歐陽氏者稱名持論者也<lb/>
○念佛者不念佛者之砭也即心即佛者泥佛之砭也<lb/>
<pb n="KR4e0201_WYG_139-18b"/>
非心非佛者泥心之砭也以砭攻疾則可無疾而砭則<lb/>
不可惟於吾道也亦然<lb/>
○福善禍滛人之常也非天之常也遇其順則無不合<lb/>
遇其舛則無不乖噫賢者駭之吾執焉<lb/>
○天地仁乎夫未有生而不死者是生與殺相半也而<lb/>
又加之以豺虎兵盗災疫斬刈之屬是殺常勝生也黄<lb/>
虞以來非一代矣桀何繁舜何寡也是亂常勝治也盡<lb/>
諸衡生以奉縱生是不仁物也縱盜賊暴兵而血牙中<lb/>
<pb n="KR4e0201_WYG_139-19a"/>
原是不仁人也渾淪一氣而已孑孑焉而望之且責之<lb/>
噫不亦左乎<lb/>
○人與天地乃相似耳聖人未嘗與天地相似也天地<lb/>
無心而任氣任氣故不能無過無心故未嘗累徳天地<lb/>
之有薄蝕暈孛震雹水旱崩竭灾厲也是陰陽之所為<lb/>
也猶之人血氣之疢疾也若以聖人之賞罰比天地之<lb/>
生殺過矣故曰聖人無復<lb/>
○霍子曰有司之校士也其薦揚也以國也吾何徳焉<lb/>
<pb n="KR4e0201_WYG_139-19b"/>
噫公矣讀先王之郊祀社稷則<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然也造物者豈任徳<lb/>
哉然而先王以教民厚也雖然師之則過<lb/>
○春秋之書日食也重之也以有常乎無常乎曰不謂<lb/>
其常也于何知之曰禮知之禮有當祭而日食者朝而<lb/>
日食者送葬而日食者其預知也則胡不先期而易祭<lb/>
而朝且葬也先王之法廢久矣日食之有推自漢始也<lb/>
知之其不書乎曰胡弗書也常而變者莫大焉然則何<lb/>
以不書月食曰此義㣲矣寜使天下蕩陰教而不脩無<lb/>
<pb n="KR4e0201_WYG_139-20a"/>
寜使其疑陽也聖人之畏女徳深矣<lb/>
○駔者曰吾晨發梁休糧於方城之外夕抵郢而弗尰<lb/>
也且七百里矣術者曰何哉吾離形而儵乎七千里之<lb/>
外若步武也又能使人見之駔者曰唉欺哉還以問畸<lb/>
子畸子曰吾綦異是吾儵而㳺九有之表際天地入無<lb/>
間探太始究太終駔者益惑畸子曰無惑也子以形之<lb/>
者也彼以氣之者也吾以志之者也<lb/>
○天下之事名執其虛而利執其實聖賢莫能踰也莫<lb/>
<pb n="KR4e0201_WYG_139-20b"/>
能踰而知其為害之大也故舉而約之道<lb/>
○侯服玉食窮水陸匕箸中産噫緇而髠者猶有五觀<lb/>
胡弗思哉<lb/>
○佛之有因果也外之者以為荒也内之者以為淺也<lb/>
然至於吾人則日用之而不知耳渠亦有言曰不昧因<lb/>
果易不墮因果難<lb/>
○靜而無思一物不容澹兮若秋空徐出其倪非槁而<lb/>
通調而暢之藹兮若春融自為始終悠乎天下之真樂<lb/>
<pb n="KR4e0201_WYG_139-21a"/>
何窮<lb/>
○寂然不動感而遂通靜亦靜動亦靜也<lb/>
○王充氏賤儒也其學尼而偏其識淺而稚乃嘵嘵然<lb/>
敢於非聖唉是寜免於先王之誅<lb/>
○太𤣥之凖易也法言中説之凖論語也有意而為之<lb/>
夫有意而為經可乎周子之太極圖通書邵子之皇極<lb/>
經世吾不敢以為無意也<lb/>
○無極而太極吾不敢從其而也動而生陽靜而生陰<lb/>
<pb n="KR4e0201_WYG_139-21b"/>
吾不敢從其生也誠神幾曰聖人神又胡幾也幾何贅<lb/>
也顧養錫類抑何作意也大舜申生何其不倫也<lb/>
○向歆學父子而人夷夏者也孫卿李斯業師生而行<lb/>
人禽者也故曰有言者不必有徳<lb/>
○治安之於事也原道之於理也孟氏之後無伍矣<lb/>
○讀綱目至蜀漢之際曰嚴哉明統矣至翟義沈攸之<lb/>
袁粲徐敬業曰有君臣矣至莽大夫揚雄死曰異哉此<lb/>
有説也雄卑臣也春秋之義不責雄以死也廢君之温<lb/>
<pb n="KR4e0201_WYG_139-22a"/>
而官之鬻國之淵而爵之而俱卒之徼新主之儉事十<lb/>
姓之道而官之爵之何也是使天下失節者免於責也<lb/>
其罪雄也何居罪雄而不得與於道矣嗚呼<lb/>
○周元公之為元也程純公之為純也正公之為正也<lb/>
朱文公之為文也易名者有深㫖焉<lb/>
○由濂洛而前其學愽而觕其詣淺然其人材大其就<lb/>
實由濂洛而後其學精而純其詣深然其人材纎其就<lb/>
虚<lb/>
<pb n="KR4e0201_WYG_139-22b"/>
○揚子雲先賢之優孟王仲淹聖門之宇文周程正叔<lb/>
吾道之宋襄胡康侯春秋之商鞅朱紫陽儒宗之衡秦<lb/>
王新建紫陽之逢蒙<lb/>
○尊徳性也主靜也致良知也隨處體認天理也體仁<lb/>
也其欲標名而自尊一也善用之皆可以成君子不善<lb/>
用之皆可以成小人<lb/>
○髙者入於空虛欲速也卑者入於功利見小也<lb/>
○今之談道者吾惑焉有鮮於學而逃者有拙於辭而<lb/>
<pb n="KR4e0201_WYG_139-23a"/>
逃者有敗於政而逃者有騖於名而趣者有縻於爵而<lb/>
趣者欲有所為而趣者是陋儒之粉飾而貪夫之淵藪<lb/>
也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_139-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百三十九<lb/>
</p>
<p>
</p>
  </div>
</body>
</text>
</TEI>
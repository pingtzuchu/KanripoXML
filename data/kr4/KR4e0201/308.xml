<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百三十四</head> <lb/>
    <p>
<pb n="KR4e0201_WYG_308-1a"/>
欽定四庫全書<lb/>
　弇州續稿巻一百三十四<lb/>
　　　　　　　　　　　　　明　王世貞　撰<lb/>
文部<lb/>
　神道碑<lb/>
　　中憲大夫廣西提刑按察副使累贈資政大夫都<lb/>
　　　察院右都御史兼兵部右侍郎鼇江呉公神道碑<lb/>
鼇江公者嘉靖間名臣也為廣西按察副使而歸歸五<lb/>
<pb n="KR4e0201_WYG_308-1b"/>
嵗而卒春秋五十有九公卒之十年而其子大司馬公<lb/>
子彬成進士又五年而子彬為駕部郎滿考制贈公中<lb/>
憲大夫又十四年而子彬以嶺西制帥遇詔恩贈公御史<lb/>
中丞其大夫為通議又八年而子彬以嶺南大制帥奏<lb/>
績贈公御史大夫領少司馬其大夫為資政又二年不佞<lb/>
貞起佐南樞叨從子彬之後子彬一日右顧而言曰事<lb/>
固不可知以先公之材而貴不過三命以華之不材而<lb/>
乃至七命乃又獲以其命命公華也何敢言材盖未㡬<lb/>
<pb n="KR4e0201_WYG_308-2a"/>
而子彬稽首以請曰日者以葬母夫人故賴上大恩先<lb/>
公之墓容獲拜飾矣而隧道之石闕焉未備敢藉子之<lb/>
一言以文之不佞謝不文既而曰辱子彬之愛兄弟也<lb/>
於鼇江公猶子也敢辭按狀公姓吳氏諱世澤字宗仁<lb/>
鼇江其别號也世為福之連江人其先有施州守贇曙<lb/>
政術數傳而為連江簿繩祖嵗侵能發家粟以賑邑人<lb/>
德之是皆在勝國時四傳而為司訓公寅嘗刲股愈母<lb/>
疾當貢而讓其次之貧者亡何有沙汰之命則先生亦<lb/>
<pb n="KR4e0201_WYG_308-2b"/>
已貢矣人咸以為義感司訓公子瑲饒隠德公之父也<lb/>
以公贈為膳部郎再用子彬貴贈如公瑲娶趙夫人而<lb/>
舉公公生竒頴凝重舉止異凡兒稍長日誦千餘言屬<lb/>
對往往得雋語贈公異而益課厲之讀書恒至丙夜猶<lb/>
未已為公車業益工又能以其暇精弧矢之技尋補博<lb/>
士弟子學使者行部往往稱公文俾冠其儕已而校肄<lb/>
禮射公又輙命中學使者目而歎曰是子文武才也公<lb/>
以正徳已夘領鄉薦至嘉靖癸未而㨗南宫髙第廷試<lb/>
<pb n="KR4e0201_WYG_308-3a"/>
出身同進士授吉安之廬陵令廬陵巖邑也賦繁而俗<lb/>
嚚或為公難之公曰清慎吾所自有患不勤耳自是出<lb/>
入恒戴星欽欽坐堂皇治牘决讞不以事貽來日邑賦<lb/>
牘成公令上書户名下書糧幾何而中斷之藏其上之<lb/>
半而第校糧多寡以為輕重役既定而後合之人無知<lb/>
者榜之通衢亡不翕然心服然莫測公之所自得以為<lb/>
神明公於訟獄單辭立剖然往往繇物情㣲麗法而已<lb/>
不好為文深繚繞苛細廬陵之民愛而服之乙酉沿檄<lb/>
<pb n="KR4e0201_WYG_308-3b"/>
入司棘所取多知名士而隣邑令同年進士王君激長<lb/>
於公公兄事之政取相劘切又同入棘而王君得吉水<lb/>
羅文恭公洪先巻以示公相與歎賞屬填榜啟封而左<lb/>
使嚴者職提調於羅之父憲副公有隙陽摘他誤欲棄<lb/>
之王君懾不能獨持公從傍力諍曰此人當為國噐不<lb/>
可棄也羅既薦而後果狀元及第以德學名世遂稱公<lb/>
門下士終其身滿三載擢南京禮部儀制司主事進精膳<lb/>
司郎中以詔恩實授王君用其舅張相公重在銓曹力<lb/>
<pb n="KR4e0201_WYG_308-4a"/>
推轂公公不懌曰留都吾故樂之不汝藉也王君乃為<lb/>
移公南之驗封以示意明年公出為嚴州守公謂嚴當<lb/>
英景時若商文毅姚文敏二公相繼以大魁登宰輔父<lb/>
子兄弟冠冕一世而今胡寥寥也乃首拓黌宫葺號舍<lb/>
别改梵宇為正學書院集諸生之頴俊者居其中而身<lb/>
往課勵之業成矣則誨之以躬行又念郡狎於僻險武<lb/>
備弛不飭大闢射地樹之亭曰觀德而募材官及良家<lb/>
少年躬教之射於是嚴人始知射明年括蒼冦據遂安<lb/>
<pb n="KR4e0201_WYG_308-4b"/>
梓樹塢礦近萬人公勒習射士往馳之掩得其酋魁而<lb/>
散其脅從一方偃然時五月連雨蛟蜃並起漲水攻郡<lb/>
城不没者三板公晝夜行睥睨間分集小艇於鄉落以<lb/>
拯溺者而遂安潦尤甚其令不能有所慰撫饑民數百<lb/>
輩剽掠伊毛二大姓廩洶洶不可制公曰是令激之也<lb/>
首勒停令而與陸司理愚按行剽所勸富室貸粟以賑<lb/>
咸響應恐後公謂司理必至邑而後賑穀聚衆亦聚矣<lb/>
聚且釀鬭下令各鄉穀即各鄉賑之頃刻衆散盡公乃<lb/>
<pb n="KR4e0201_WYG_308-5a"/>
徐取其首禍者抵法而已司理余鄉前輩也甚材而服<lb/>
公如神君公亦撫之能盡得其材用郡有公家徭為六<lb/>
邑所苦公曰民困極矣奈何復勞之檢庫得餘金四千<lb/>
六百倉得貯穀五萬九千餘石請之臺悉以抵徭已又<lb/>
請於臺蠲賦十六六邑讙呼如更生潦之明年復旱公<lb/>
徒歩禱於神雨立㴻公所為仁政非一而其著者清狴<lb/>
犴之積寃贖納户之粥子寛失火之令搜驛傳之蠧尤<lb/>
為人所稱嘗出而遇私宰牛者牛逆脱狂觸人不可近<lb/>
<pb n="KR4e0201_WYG_308-5b"/>
忽走之公輿前伏而若訴者公正牛主法而歸牛於良<lb/>
士使之耕以老士大夫為作異牛歌甘雨謡丁酉公復<lb/>
入司棘所得名士尤多久之擢廣西兵偹副使使郡人<lb/>
闐道攀挽不可得遂為勒碑紀遺愛始公得嚴以嚴俗<lb/>
樸而民淳喜曰可以藏吾拙矣及公至而水旱荐臻叛<lb/>
者四起人謂公昔喜之謂何然公不動聲色而叛寧之<lb/>
嚴復為嚴公亦喜曰此拙者之效也廣西之遷將有事<lb/>
於安南既抵任則安南請受約束僅以蒼梧府江二郡<lb/>
<pb n="KR4e0201_WYG_308-6a"/>
付公居閒無事意有所不懌即拂衣歸人以公有文武<lb/>
才不大展為恨公夷然不屑也時時與故參政逰君璉<lb/>
御史王君德温相酧倡為率真㑹籃筍輕刀惟意所之<lb/>
解天袠葆天倪即百嵗不為過也而竟卒矣公孝友内<lb/>
至念趙夫人之不逮侍也與贈公之不待貴也語及之<lb/>
淚輙浸滛墮矣事繼母陳宗二氏皆備志物如所生撫<lb/>
㓜弟如子已立矣而猶不忍析箸也然外和而内勁其<lb/>
始與計偕邑令推金以贐公心鄙之而不能却俟其行<lb/>
<pb n="KR4e0201_WYG_308-6b"/>
乃歸封識如故德温稱公無一函入政府無一字入公<lb/>
庭惟與諸君子臾當道城連江而已城成而倭卒至薄<lb/>
之不可下故公殁而邑之士民請於臺祀公卿先生社<lb/>
嚴之士民亦請公祀名宦公娶即陳夫人有賢淑聲能<lb/>
佐公於德子一即大司馬其字即子彬名曰文華娶即<lb/>
徳温女贈夫人繼娶陳封夫人女一適陳瀚孫男三長<lb/>
承照娶游次承熙娶陳次承烈聘林承照以子彬奏三<lb/>
品績承熙承烈俱以嶺南功拜胄子逰太學孫女一適<lb/>
<pb n="KR4e0201_WYG_308-7a"/>
陳一是曽孫男二孫女二俱㓜公有詩若干巻曰缶鳴集<lb/>
不琢而暢有劉白風於乎子彬之不敢論才於公固孝<lb/>
道然使竟公之詣於中外不勒彛不名熟釡吾不信也<lb/>
夫䖍刀之授不徴於覽而徴於遵三槐之植不發於旦<lb/>
於吾王有之及公父子則更灼灼彪炳矣於是不佞貞<lb/>
之出僅一載餘而所謂盗賊水旱者時時蒿目不能不<lb/>
扼腕於今之君子而益致仰於公嚴州之政不忘故為<lb/>
之<lb/>
<pb n="KR4e0201_WYG_308-7b"/>
銘曰公産何所濵連江欱海浴日成名邦乃托金鼇志<lb/>
竒悰讀破萬巻射疊雙湖以徴儁魁南宫百里出宰蘇<lb/>
疲癃陪京禮樂何雍容歩武要津不汝從山郡僻簡安<lb/>
吾慵誰呼陽侯鞭毒龍譙門鼓鐘波撃撞公操版築分<lb/>
土功十室捐囷恵貧㷀剽攘棄戈来稱農乃振文教揚<lb/>
武風治平不數前吳公嶺右之徭何獰兇望公前茅厥<lb/>
角崩上書倦逰臣欲東飄然長霄恣㝠鴻欲以不盡遺<lb/>
阿䝉有子國柱寄元戎金書煌煌碑麗空嗟嗟胡不生<lb/>
<pb n="KR4e0201_WYG_308-8a"/>
鼎鐘衮而槐根踐厥夢<lb/>
　　累贈資政大夫南京禮部尚書石溪姜公神道碑<lb/>
萬厯十七年南京禮部尚書姜公寳以奏三載績中道<lb/>
而上疏曰臣幸值昌時忝八座甫獲以職事入覲天子<lb/>
之闕廷而年事過衰且抱薖軸之疾不任行敢以骸骨<lb/>
請上重惜尚書之去而念其年至不欲煩以政特加太<lb/>
子少保而命所司予三代誥於是少保之父贈右通政<lb/>
公金加贈資政大夫南京禮部尚書其配孔恭人進封<lb/>
<pb n="KR4e0201_WYG_308-8b"/>
夫人公蓋再被璽書矣天子所以褒揚隠德先後甚至<lb/>
少保橅而勒之石且謂世貞故事官至京朝三品例有<lb/>
銘以文其麗牲之石而今者乃有當也敢以累子世貞<lb/>
謝不敏則謂少保子之事先公晚蓋棄子二十五年而<lb/>
始得四品又二十年而得二品宜子之不恝然也雖然<lb/>
丈夫生世莫重於人主一言之華衮而先帝之所褒稱<lb/>
守禮敦信安貞抱朴孝友身範清白家聲今上之繼褒<lb/>
則㳺思墳索養澹丘園且以其淳風髙節比於魯連薛<lb/>
<pb n="KR4e0201_WYG_308-9a"/>
包昭昭乎日星之揭而子尚可無己乎不然不佞姑任<lb/>
其述可也公字純甫别號石溪其先四岳裔淪於江左<lb/>
自溧陽徙丹陽為鉅姓凡六世皆不仕至大八公昕益<lb/>
拓其業娶於潘有五子而長為公大八公之稱尚書與<lb/>
潘之稱夫人亦少保贈也公生而明悟有噐識大八公<lb/>
異焉將屬以儒起而公為最長子家政奪之大八公既<lb/>
多子用或不時給而又前逝公遂為家督而老母諸弟<lb/>
俯仰皆以屬公公竭心力任之賴所娶孔夫人擕帑装<lb/>
<pb n="KR4e0201_WYG_308-9b"/>
頗厚能不私其有十一在室十九在家以是獲稍稍支<lb/>
吾而仲弟最能得母夫人意公緣以寛之仲日腴而公<lb/>
日以瘠弗計也孔夫人有子三曰憲曰宷曰寳即少保<lb/>
與宷皆夙慧公日夜課之學曰吾所未及獲志於先公<lb/>
者在若曹宷與少保試諸生間甲乙冠故丹陽令來汝<lb/>
賢以文操其柄獨心折二子而推重公不使備民禮恒<lb/>
呼之曰姜封君姜封君然公竟不及見少保之貴以卒<lb/>
而宷亦遂不偶公為人愷悌忠信又曽讀書通大誼曉<lb/>
<pb n="KR4e0201_WYG_308-10a"/>
籌畫既漸老而有令子族指衆不能無紛紜公必為之<lb/>
宛曲調解直者㣲伸之寃者雪之以是咸推服為三老<lb/>
祭酒季弟古田令未之任道卒而遺孤宫在稚積負可<lb/>
千金諸索負者將𤓰分其産公謝曰毋以為也即聞之<lb/>
官必不忍魚肉士大夫之後而飽諸君幸寛其子錢某<lb/>
請任之以田租嵗若干代償索負者咸服居數嵗負足<lb/>
而宫産亦不廢因以成立公嘗出宴逰遇浙中一伶察<lb/>
其意不舒間謂曰少年何自墮此行逕伶戄然曰不容<lb/>
<pb n="KR4e0201_WYG_308-10b"/>
已也勸令改業而俾宷教之業成卒為邑知名士凡公<lb/>
所行多稱是性至孝雖處約而能養母夫人以優與葬<lb/>
大八公俱以禮公卒之年六十有七而孔夫人尤以賢<lb/>
稱蓋前公二十有九年卒所舉自三子外尚有二女而<lb/>
武進金夫人續之亦為公舉二子二女曰寅曰宋五子<lb/>
中獨少保取倫魁入讀中秘書為史官兩督學政三備<lb/>
九列拜南成均祭酒以直道抗悍相罷去尋起長容臺<lb/>
歴少宰大司冦以至今官其政術學行為世儒宗名臣<lb/>
<pb n="KR4e0201_WYG_308-11a"/>
諸孫如干人而有士<hi>闕</hi>補胄監士昌為戸部郎中其志<lb/>
行不愧少保子<lb/>
銘曰姜之先四岳後為太公孔則元聖稱萬世宗夫豈<lb/>
不神明其胄而支庶流播伏於井竇天作之合俾以德<lb/>
儷俾振其趾而中挺喆嗣八坐之崇賁於匹氓閭閻之<lb/>
行天子所揚溯彼淵源厥流必長載曰舟穴沈沈以歸<lb/>
鳳凰和鳴鏘鏘奕世其昌<lb/>
　　武畧將軍以都指揮體統行事贈通議大夫南京<lb/>
<pb n="KR4e0201_WYG_308-11b"/>
　　　都察院右副都御史屏巖石公神道碑<lb/>
大中丞石公應岳奏其三品之績法當贈封皇祖及考<lb/>
而故皆以武功貴考屏巖公珍至指揮僉事以都指揮<lb/>
體統行守禦事矣前是中丞為都給事中遇國慶當封<lb/>
公官髙僅授武畧將軍至是乃上言近例父武爵卑於<lb/>
子者僅以子品冠武銜非故事且失人臣効忠報親之<lb/>
指請以臣官官臣祖父報可於是公與其父戅庵公正<lb/>
俱得贈如中丞官蓋特恩也中丞既拜命将援禮立七<lb/>
<pb n="KR4e0201_WYG_308-12a"/>
尺麗牲之石於神道而屬世貞銘之曰先公之背孤而<lb/>
葬也有誌而無碑以不得碑也今者得之矣而更忞忞<lb/>
焉將何以光昭主上之大德而表先公未竟之志吾子<lb/>
其恵之言按狀公字國璲屏巖其别號也石之先滁州<lb/>
來安人有顯祖者從髙皇帝起兵有功授百户傳子源<lb/>
調錦衣衛再調閩之鎮海子全始調漳之龍巖所傳子<lb/>
戅庵公則公之父也世世守故官戅庵公娶於黄不宜<lb/>
子後始置貳蕭而舉公戅庵公雖用武事終其身然好<lb/>
<pb n="KR4e0201_WYG_308-12b"/>
習儒家言嘗從故布衣陳真晟先生逰其學益邃公雖<lb/>
晚子愛而見課督甚嚴恒謂悦禮樂敦詩書而将中軍<lb/>
者何人哉使若瞋目跳盪五歩不留行亦一夫之技耳<lb/>
於是公感奮力學戅庵公卒公戚易咸備時生母蕭前<lb/>
背公矣而嫡母黄尚在孝養靡所不篤公之始襲百户<lb/>
時僅二十耳而老成㢘慎馭士卒以恩義善騎射曉韜<lb/>
鈐之畧御史監司行部獨目公曰此儒将也尋有山冦<lb/>
犯龍巖時文武吏皆就臺覈獨公居守冦之犯以乘虛<lb/>
<pb n="KR4e0201_WYG_308-13a"/>
人情洶洶公勵士乗城為備而出竒計獲其酋五餘悉<lb/>
潰散已奉檄平上杭大王山壩冦尋饒平大盗張璉之<lb/>
衆突龍巖以吕公車攻城城土隤公募死士出家鏹盛<lb/>
酒食饗之人人殊死戰乃解公前後功多然以官卑逺<lb/>
故不録久之從擊龍頭寨劇冦始與賞居恒歎詫謂生<lb/>
以過庭故習博士家言竟老一兠鍪如先君望何而㑹<lb/>
中丞少俊朗負大人之志即授以經術凡一試諸生即<lb/>
褒然再試即貢三試即薦於鄉四試而成進士入讀中<lb/>
<pb n="KR4e0201_WYG_308-13b"/>
秘書為庶吉士改直金華省為給事中再遷都給事中<lb/>
始一稱快曰吾可藉口地下矣然公亦自以從破羅旁<lb/>
巨冦功進副千户世襲撫按交章薦公良將才遂超拜<lb/>
今官又進武畧號方大振刷有所為而得疾遽卒矣公<lb/>
為人潔㢘於士卒不私一錢所撫䘏如赤子卒之日衆<lb/>
聚哭於軍曰公何自舍我去耶我曹何以終怙性坦洞<lb/>
不設城府推表見裏而務出於寛厚邑有黠豪工持人<lb/>
短嘗挾公得百金而去及中丞之貴也因所親叩門請<lb/>
<pb n="KR4e0201_WYG_308-14a"/>
償公麾之去曰吾自欲與若非若强也今乃欲使我復<lb/>
為若耶其人不得償跼蹐謝去乃人人頌公長者公事<lb/>
嫡母及撫三弱弟蒸蒸雍雍如也公以嘉靖甲申生以<lb/>
萬厯已夘卒得夀五十六娶林封安人再封淑人子男<lb/>
四長即中丞娶丘繼陳封皆孺人今贈封如林次應崧<lb/>
國子生娶黄次應岐娶翁次應嶠聘連諸孫若干人而<lb/>
長者惟磐以公䕃襲累官福建署都指揮僉事惟礪以<lb/>
中丞䕃補胄子嗟夫石之欲以儒振者自戅庵公而下<lb/>
<pb n="KR4e0201_WYG_308-14b"/>
至公再世矣卒不能身有之迨中丞而用公教追隆兩<lb/>
公長九列而据獨坐則豈唯振之殆光絶哉雖然使公<lb/>
不死而竟其究提戈萬里策勛旂常又何可量也是宜<lb/>
銘<lb/>
銘曰石之先﨣﨣武伉迨公厥考始以儒將公之将恵<lb/>
慈不私甫命登壇天復妬之及儒之庸不於其躬而於<lb/>
中丞榮褒峻封洋坑之原有光如虹帝綸昭回永賁𤣥<lb/>
宫<lb/>
<pb n="KR4e0201_WYG_308-15a"/>
　墓碑<lb/>
　　中奉大夫江西布政使司左布政使天目徐公墓<lb/>
　　　碑<lb/>
徐公諱中行字子與徐所受姓具韓愈所造偃王廟碑<lb/>
中其系鳳陽人也洪武中進五公者坐徙江南之長興<lb/>
遂為長興人進五生亨六亨六生農隠有子五人而最<lb/>
少者為封刑部公某刑部公以儒行顯閭黨間娶許安<lb/>
人善女紅有子三人而最少者為公公生而頴警十數<lb/>
<pb n="KR4e0201_WYG_308-15b"/>
嵗即能為舉子業旁及古文辭十六試於邑邑令黄公<lb/>
光昇大竒之謂是兒國噐也尋逰邑庠為諸生亡何舉<lb/>
鄉薦遂進逰南太學益為古文辭公白晳美姿容眉目如<lb/>
畫能食酒工諧笑所周旋亡非賢豪長者以故藉藉公<lb/>
車間凡十年而成進士授刑部廣東司主事公既以文<lb/>
辭有聲實而尚書為顧公應祥其外舅行也甚賞異之<lb/>
間謂曰郎所業足自名必欲舍而趨古者則毋若他曹<lb/>
郎李攀龍又謂不佞世貞雖少亦其次也公自是交驩<lb/>
<pb n="KR4e0201_WYG_308-16a"/>
吾兩人而同年中若梁有譽宗臣吳國倫咸来相劘切<lb/>
公遂取舊草悉焚之而自是詩非開元而上文非東西<lb/>
京而上毋述矣而㑹郎楊繼盛者上書劾相嚴論死猶<lb/>
在繫公時時槖饘食之間一入相慰語慷慨欷嘘泣數<lb/>
行下楊君謂公毋入入且生得失生得失相嚴當舍我<lb/>
而與若讐也公不顧而太宰李公黙雅能知公文擬入<lb/>
内閣司兩制不果給事御史缺擬以曹郎徙公名在第<lb/>
三復不果而公念父母老上疏乞南曹便養報聞㑹决<lb/>
<pb n="KR4e0201_WYG_308-16b"/>
江北辟便道歸省尋遷員外郎事竣還朝轉貴州司郎<lb/>
中時楊君已得死䘮歸公解槖而追賻之相嚴廼伺諸<lb/>
嘗賻楊君者而太宰復中蜚語下法曹當公讞公稍麗<lb/>
輕辟詔不許公恒自念太宰知我我以法報且不可而<lb/>
乃不獲以法報我之自謂何然相嚴則益不懌公矣公<lb/>
尋使論江南獄大小悉以情所全活以數百計事未竣<lb/>
出知汀州府公至而廣冦蕭五擁萬衆猝来冦郭外男<lb/>
女爭避入城城者闔之有相蹈藉死者公亟戒勿闔而<lb/>
<pb n="KR4e0201_WYG_308-17a"/>
身坐闉前引絙别塗俾男循左女循右入第令逺斥堠<lb/>
而已諸縣令各受公教飭兵登陴賊不能破行圍指揮<lb/>
董珖壘係累男女數百公以一旅解之盡敓其俘歸公<lb/>
筴賊且走走必繇髙吳道俾武平令徐甫宰伏兵徼破<lb/>
之擒其酋尋推功徐令不自居公又筴山海冦無已時<lb/>
而三圖當要衝議城之以一通判控治得報可自是冦<lb/>
益解散汀一切治而公入計甫畢而丁封刑部公憂治<lb/>
䘮以毁瘠聞起補汝寧府其治如汀時伊王負上寵創<lb/>
<pb n="KR4e0201_WYG_308-17b"/>
築城垣及諸不法事甚夥公當往㑹勘人竊危公是不<lb/>
易析也公緩頰數語利害王悚聽立毁垣及省諸不法<lb/>
大猾中通判何君以法何君義不受逮雉經死而猾踞<lb/>
横自若公為捕致於理汝人快之公兩治郡悉能平其<lb/>
賦且格他横賦而其治本經術稍傅比以禮節在汀祠<lb/>
故死事指揮王月糈故孝子丘文岐子在汝築天中臺<lb/>
别立何仲黙祠暇則行學宫課授弟子文誼旌賞其卓<lb/>
然者當京朝大察吏公前以遷後察格不當復察而相<lb/>
<pb n="KR4e0201_WYG_308-18a"/>
嚴尚在政察及公當左遷士民擁車遮道觴公且哭且<lb/>
絮語浹日不得發始公筴東郭河善崩築隄障之未<lb/>
就而聞報曰吾不敢以不終事也隄成而後辭事其以<lb/>
汀守覲垂發泣謂廵臬曰守嘗欲城右郛捍叵測矣鑿<lb/>
河以紆兩汀水之㑹而殺其反與射以完城形勝矣而<lb/>
皆絀於力未舉即以不職謝汀人而兹願之未塞也明<lb/>
公其有以喻来者其後楊守世芳城右郛金守立愛鑿<lb/>
河皆具如公指以故兩郡人思之為立碑而曹司空亨<lb/>
<pb n="KR4e0201_WYG_308-18b"/>
汪司馬道昆紀其事公歸旦夕奉母許安人怡怡如也<lb/>
有兩兄而伯中孚蚤逝子其子詠養而教之仲中和貧推<lb/>
與已田宅中外姻戚恃而舉火者恒數十人公性好客<lb/>
客時時滿坐所恨惟罍恥饌食取咄嗟辦而不問所自<lb/>
來其童幹亦喜客之至而娛之冀以得自紓即稍<hi>闕</hi>綴<lb/>
韻語或操一藝者問公衣則衣問公食則食問公所嘘<lb/>
薦則為草薦書或數十函不倦公以是益困而太夫人<lb/>
從容謂公曰汝不念来日耶而不為祖且上英斷正臣<lb/>
<pb n="KR4e0201_WYG_308-19a"/>
新柄國不以時白見寃狀勉圖功名自効而刺促一廛<lb/>
苕水上也公感乃之吏部選甫六日得長蘆之轉運判<lb/>
官為判官之三月遷瑞州府同知許安人老夀死其訃<lb/>
與除目薦至公奔歸慟欲絶念無以報地下因請李攀<lb/>
龍銘其葬而世貞傳之時少師徐公與太宰胡公内重<lb/>
公超為山東按察僉事且欲進移公學職㑹以䘮聞乃<lb/>
止服除補湖廣廵武昌武昌首道也隳案積委充宇公<lb/>
精心剖之立洗陳氏之後曰柯彩鳳者負湖為盗舟藪<lb/>
<pb n="KR4e0201_WYG_308-19b"/>
公掩而斃之獄摉其積粟藏鏹以賑飢人所活殆萬計<lb/>
江南北窘於渡公為立值責渡子毋横索有溺者官且<lb/>
棺瘞之溺而不報則以罪其地人黄鶴樓燬公計以廢<lb/>
殿材新之而闕梁棟尋江漲大木隨水而下者數㭑以<lb/>
樹樓良稱楚人異之積資為雲南布政司左參議寒暑<lb/>
毋間行部出則用什伍法練士入則緩帶延儒生講説<lb/>
秇文彬彬矣以賀萬夀行悉留其携書數千巻寘公庫<lb/>
遷福建按察副使遂為其省右參政有黠而蠧於倉者<lb/>
<pb n="KR4e0201_WYG_308-20a"/>
凡七十家公㢘得之以輕重受謫自是軍食足毋困出<lb/>
納逾年進按察使三治其省政益習嵗時讞决䆮平而<lb/>
城西有積水百頃一山踞之公乃捐俸入創亭榭勝處<lb/>
沿堤植桃李輕橈徐進與竂從稱觴賦詩閩人指謂使<lb/>
君何必減山荆州哉監省試所得多名士人録文有傳<lb/>
者入覲畢遷江西右布政使右使於務簡往往髙卧而<lb/>
公獨以精勤稱尋遷左布政使司領郡至十餘所綰三<lb/>
王國子侯而下禄食供億以千萬計而他所請質平亭<lb/>
<pb n="KR4e0201_WYG_308-20b"/>
綜覈頃刻百端造請臺使賓筵館餉無虗日公談笑應<lb/>
之咸歎伏以為神而實中耗矣一日宗室有䦧者交發<lb/>
其隂私事公思所以保全之不得忽眩不能語舁歸卧<lb/>
正寢中夜卒其宷若右使張公輩跣而救公弗及也中<lb/>
丞劉公行視公貧弗能䘮乃與張公謀捐帑金治美材<lb/>
殮之而余弟世懋方分部南康驚而奔以一日夜至力<lb/>
為經紀其道路費始得歸公之䘮歸也諸王子侯與其<lb/>
竂若屬及郡之薦紳大夫縞而几哭其吏士巷哭其耆<lb/>
<pb n="KR4e0201_WYG_308-21a"/>
婦孺擁而野哭道所經守令師生亡弗祀也公之客及<lb/>
交逰滿天下聞者亡弗嗚咽悲詫曰公奈何死公且無<lb/>
子已而曰公可以死矣即無子有子矣盖謂其德就名<lb/>
樹也公孝友敦睦寛然長者其舌有臧而無否輕財好<lb/>
施不為帑藏汎愛親仁久而彌篤所莊事李攀龍盖不<lb/>
敢以友進者終身矣吾曹若宗臣梁有譽蚤死攀龍髙<lb/>
簡少延納國倫與世貞不耐毋口語而世貞性復脱疎<lb/>
即操觚者思甘心焉而於公靡間言以故得醍醐稱一<lb/>
<pb n="KR4e0201_WYG_308-21b"/>
曰國老和而甘且善劑也公於詩格髙而調逸近體宏<lb/>
麗悲壯讀之神聳文歩趨古昔所立卓爾有青蘿館集<lb/>
續集若干巻天目山堂前集若干巻青蘿館集則汪司<lb/>
馬序之矣公卒以萬厯戊寅十月十三日距其生正徳<lb/>
丁丑得夀六十有二配楊安人有二女長適候選經歴<lb/>
周文政次適太學生蔡鼎鉉舉一子而殤所子詠為獨<lb/>
子當歸後兄乃以詠第三子承孝為殤後承公重嗟哉<lb/>
公始號龍灣更號犬目山人葬在城東之里許髙橋下<lb/>
<pb n="KR4e0201_WYG_308-22a"/>
世貞念無以効公為伐石勒辭而樹諸阡以示永永<lb/>
銘曰公生有自出有為也君子豹變其文蔚也歿而有<lb/>
歸兹其委蜕也誰歟樹碑俾勿替也四海之内皆兄弟<lb/>
也㣲言之存後天墜也夫人兮自有美系也<lb/>
　　前工科給事中贈太常寺少卿貞山陸公墓碑<lb/>
陸公者諱粲字子餘一字浚明其先漢豫章都尉烈嘗<lb/>
為吳令而其人思之及死葬吳之胥屏亭遂留家焉至<lb/>
宋季而有十九朝議者避兵徙長洲之陳湖遂復為長<lb/>
<pb n="KR4e0201_WYG_308-22b"/>
洲人公故家陳湖而時時讀書貞山中學者尊稱之曰<lb/>
貞山先生當陸之盛㡬傾邑而族父少保完者故立大<lb/>
功領太宰大司馬重於天下公守諸生絶不附依之及<lb/>
少保敗而獨公皭然乃自以經術秇文為少傅王文恪<lb/>
公所知賞曰是子也成将掩我因出其所撰著屬公覈<lb/>
之間有所異同輙志於後曰陸秀才謂我當云云文恪<lb/>
公之卒而公尚未離諸生也公亦不以此自名而其舉<lb/>
於應天再舉㑹試皆以春秋冠其經生比對策故輔石<lb/>
<pb n="KR4e0201_WYG_308-23a"/>
文介公珤大竒之㧞寘第一而公鄉中有忌者匿公策<lb/>
他所俟且半而後出之石公大恨曰吾為人所賣公聞<lb/>
之亦不肯名石公客而以選改翰林庶吉士凡七試皆<lb/>
居第一經生慕稱之謂王文恪公復出而其談説古文<lb/>
辭者以公伯仲廬陵眉山公意殊不自懌惟究心經世<lb/>
之學學成當授官首輔楊文襄公試之復擬第一留充<lb/>
史館議禮諸臣驟貴而張桂尤幸用事至各為密疏以<lb/>
諸吉士皆前相宏私人也於是上惑之俾各出就選人<lb/>
<pb n="KR4e0201_WYG_308-23b"/>
格而公尚以髙第補工科給事中公拜給事中之三日<lb/>
即上疏言京邊諸要務因及人才學術國家理亂大筴<lb/>
楊公讀而歎曰吾嚮者以文士待陸生幾失之賈長沙<lb/>
之儔生家敬輿未論也公益感奮復上時政四事皆時<lb/>
所不易言者月中䟽凡三上楊公愈欲一當公公愈自<lb/>
引避竟不肯名楊公客尋奉勅清坊廐馬公驗其非壯<lb/>
者疏請斥市之嵗可省芻粟直數萬中貴人不便之為<lb/>
蜚語中公公發其奸因條列牧政十事皆報可諸閹氣<lb/>
<pb n="KR4e0201_WYG_308-24a"/>
奪初用京朝官主各省試公首得浙江所收多名士其<lb/>
程義雅馴為天下冠還守故職時慶陽伯之奴張與他人<lb/>
鬭而其人不勝輙殺其母将以誣張法司讞得之且麗<lb/>
大辟矣其人廹則行賂東厰而慶陽伯康陵之外家也<lb/>
大閹窺上心内薄之即疏證張實毆其母死非其子殺<lb/>
欲以動上果下三法司㑹讞而都御史熊恭肅公等力<lb/>
持前獄上怒為奪熊公官餘鐫秩有差公抗章謂熊公<lb/>
不當奪官獄不當反厰閹不當狥其辭甚危上怒逮公<lb/>
<pb n="KR4e0201_WYG_308-24b"/>
廷杖之創愈奉職如故張桂時並相挾上眷事欲凌楊<lb/>
公楊公扼腕而已而桂尤鷙尋與張角寵而孽公奮曰<lb/>
决癰者乗其將潰此非時耶夜草疏千餘言力陳二相<lb/>
之横以為不蚤去必亂天下其攻桂尤切方屬草而鬼<lb/>
嘯於庭公叱曰非二氏家鬼耶何自阻我草具亟上之<lb/>
上大感動為罷張桂而特鐫桂保傅以示傾聽公然猶<lb/>
難輔臣體置公獄将薄儆之而㑹詹事霍文敏公韜者<lb/>
故與張桂議禮合而以疏辭位為上所重既失黨而孤<lb/>
<pb n="KR4e0201_WYG_308-25a"/>
且疑出楊公㫖遂抗章湼楊公而為張桂鳴不平上乃<lb/>
召張公俾入輔還桂所鐫保傅獄成公得重杖謫貴州<lb/>
都勻驛丞而楊公䝉不韙以行事體變矣當公之疏行<lb/>
輦下大小無不加額頌聖明而目公竒男子至是則俱<lb/>
奄然索矣有泣於都門外者都勻在深山中公裹創以單<lb/>
車至驛不携家惟讀書而已所創述一出人爭傳之以<lb/>
擬故王文成公為遷客冠冕居歳餘量移江西永新令<lb/>
永新方若刼而樂訟以訟為生公至首嚴保甲法什五<lb/>
<pb n="KR4e0201_WYG_308-25b"/>
相詗察奸無所容公鉤得舍刼者主名凡數家出不意<lb/>
撲禽之而其最雄者彭震徙黨數百千出没隣郡不可<lb/>
究捕公念郡獄有大俠故嘗與震好能知其處召謂曰<lb/>
若欲生乎欲生為我縳震来因授以方畧使壮士數輩<lb/>
挾之往遂縳震又計縳舍刼之豪左氏者皆斃於獄訟<lb/>
師積猾横行里中有名為彪為虎者公悉捕執之大者<lb/>
死小者戍其他斷孤産辨寃獄一邑驚服以為神明公<lb/>
乃曰害去矣吾可進之教纂曰禮儀式雜他條約數十<lb/>
<pb n="KR4e0201_WYG_308-26a"/>
講之學宫而後布之士民懽趨若流水他邑視以為師<lb/>
帥臺薦婁騰公念太夫人老而相張方在事曰我猶墮<lb/>
彼睚眦寧獨寛我上疏拂衣歸臺使者如失左右手吏<lb/>
民以數萬計哭而挽之莫得也相與貌公像其紀思稱<lb/>
頌之文至成巻帙公歸杜門無事多購異書習讀之於<lb/>
劉向所謂七畧者其校讐幾徧以至老釋方伎黄衣稗<lb/>
官之書無不通曉尤精先朝掌故家言與客談纚纚若<lb/>
貫珠其披摘精義指蹤經畧尤出人意表客亡不怳然<lb/>
<pb n="KR4e0201_WYG_308-26b"/>
自失也公於文本出左氏太史公然不求肖似辭達為<lb/>
詣人始目公以廬陵眉山為不能盡公然要之有互發<lb/>
者其節奏經緯斐然成章則猶西京之轍也詩雖匠心<lb/>
而冷然見古調不欲與俗酧倡是以篇仆差少豈曰邾<lb/>
鄶無譏已耶盖嘗臠知鼎矣臺察監司郡邑守令時時<lb/>
造公請質公一切不為私居間至於閭左利弊國計大<lb/>
小未嘗有所避隠也語及忠孝節義娓娓流羡至切齒<lb/>
汙濁眉宇壯色猶隠隠於是聼者服公之公而忘其激<lb/>
<pb n="KR4e0201_WYG_308-27a"/>
慰薦之剡積可十百而公絶不通燕中貴人問而當其<lb/>
論糺張桂時中嘗訾及分宜氏更分宜貴用事重於二<lb/>
人其修隙又倍之公以故卒不用霍公者頗自悔恨前<lb/>
事嘗薦十餘賢者而公與焉又使人鄭重通殷勤公不<lb/>
許曰天下事佹為若敗而何汙我也霍公亦不以望公<lb/>
人兩賢之公事太夫人孝甚老而失明所以娛悦之者<lb/>
萬方晚節稍稍具聲伎以共膳飲人或誤訾公及太夫<lb/>
人捐館舍即日開閣散遣之時公且耳順矣哀毁踰節<lb/>
<pb n="KR4e0201_WYG_308-27b"/>
遂委頓以暨不起病既革顧影歎曰虚有此七尺不以<lb/>
馬革裹而朽之牖下也嗚呼蓋可悲已公為人疎眉目<lb/>
美鬚骨稜稜起讀書視㣲短然數行俱下於伯氏字而<lb/>
敬其供養孀姊亞於母又為表其節行而傳之季采材<lb/>
而不獲庸以死公痛之形神為減損與人交有終始善<lb/>
故徐訓導元禄則力㧞之諸生中嵗時䘏其家又善故<lb/>
史丞<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>緩急未嘗以匱辭竟以女歸其子然二君皆鄉<lb/>
長者陸長史鍾張郎中約老而慕公義請以身後託公<lb/>
<pb n="KR4e0201_WYG_308-28a"/>
許之沒<hi>闕</hi>　　　存䘏其子孫畢身無怠公為諸生及<lb/>
仕宦<hi>闕</hi>　　　　王文恪楊文襄二公客然時耿耿不<lb/>
忘<hi>闕</hi>　　　　知已而謂故鴻臚丞錢公貴其童子師<lb/>
也圖像<hi>闕</hi>　　時致酒脯焉華學士子潛公同館友也<lb/>
慕公敬間有所資給公稱心而取亦不謝其令永新而<lb/>
尚書尹公臺者方籍公車公異之與深語遂為莫逆晚<lb/>
年世貞以童子見公飲之酒曰是非凡兒也迨叨第進<lb/>
士以書上公公降辭報納良至盖公卒之十年而其子<lb/>
<pb n="KR4e0201_WYG_308-28b"/>
延枝始以彭徴君狀乞尹公志其葬又六年而莊皇帝<lb/>
即位詔録故言事者公以嘗遷他官格小迕又二載而<lb/>
華公明之臺臺具以請天子特贈公太常少卿所以褒<lb/>
嘉甚至又二十年而延枝始以墓碑請曰吾父實識君<lb/>
微君文後世誰知有陸太常者余謝曰微余文後世誰<lb/>
不知有陸給事者雖然於誼不可辭公以𢎞治甲寅生<lb/>
卒以嘉靖辛亥春秋五十有八父曰如隠居士應賔毋<lb/>
即胡太夫人娶盛氏故右都御史應期女子一即延枝<lb/>
<pb n="KR4e0201_WYG_308-29a"/>
娶毛氏女二長適太常少卿王有壬次適太學生史訪<lb/>
即<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>子也孫男二女二所著有春秋鐫附注胡傳釋詩<lb/>
文奏議煙霞山房書尺庚已編若干巻未成者見聞隨<lb/>
筆鉤𤣥抉秘禮史二記注釋又若干巻墓在貞山之南<lb/>
黄村<lb/>
辭曰三吳靡靡善脂突公於其間獨挺發貶剥百子禰<lb/>
經術丘遷風神固為骨下視修軾時入出褒然公車思<lb/>
鬱浡為郎荷櫜備瑣闥口嘘長虹貫日月柄臣逡廵魄<lb/>
<pb n="KR4e0201_WYG_308-29b"/>
幾奪浮雲為纊帝聰窒臣不膚立寧寸裂鬼方遥遥天<lb/>
一髪信心而行瘴為豁永新大豪若距脱愛養單赤佹<lb/>
得活飄然奉身返巖穴焉能為官中屈節飛黄骨騰未<lb/>
秣刷甫馳康莊遂一蹶長離横空翮中鎩即羽可儀亦<lb/>
空設煌煌金書下丹闕太常穹碑際雲揭嗚呼陸公真<lb/>
人傑髙岸可谷名不滅<lb/>
　<lb/>
　弇州續稿巻一百三十四<lb/>
</p>
<p>
</p>
  </div>
</body>
</text>
</TEI>
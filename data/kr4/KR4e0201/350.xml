<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百七十六</head> <lb/>
    <p>
<pb n="KR4e0201_WYG_350-1a"/>
欽定四庫全書<lb/>
　弇州續稿巻一百七十六<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　與元馭閣老<lb/>
前以日勢晚更不獲追随分袂時睹兄悲惋之極乃知<lb/>
千古河梁尚為鹵莽弟雖勉强作夷然態過舟便不能<lb/>
<pb n="KR4e0201_WYG_350-1b"/>
禁聲淚哽塞斜陽在衣與影相弔涼涼踽蹈幾若鬼趣<lb/>
口占二絶句云欲作男兒别將情強折磨更堪天上淚<lb/>
翻比世間多一葉輕刀梗緑蘋驚看蓬底兩輪巾道人<lb/>
却有分携淚丞相何無祗候人語絶稚不工少見實際<lb/>
耳至嶽王市則己暝舍舟就籃舁上衣薄中夕寒加以<lb/>
洽日小飲及噉櫻桃脾疾乘之雖不廢巾幯岑岑若醉<lb/>
夢中四體都不相屬適兒子遣信云兄定於卄四日成<lb/>
行矣尚欲於數里外僻地更展繾綣兹何時也食息之<lb/>
<pb n="KR4e0201_WYG_350-2a"/>
不暇而勤存故人乃爾弟此浮脆之軀審如日者言因<lb/>
縁在異世而何忍恝然也三日内熱去當自力而前不<lb/>
則泚筆以效蒭蕘之獻不便沈沈也聞老嫂欲少留為<lb/>
辰玉畢姻期始北於計亦便太夫人有兄朝夕不至縈<lb/>
懸耶病筆數行不次兄亦不必作煩長報也<lb/>
　　又<lb/>
昨以不能挫情買舟趨楊家橋擬之郭生則近視逺公<lb/>
虎溪則逺矣老兄當此倥偬尚能具齋膳為浹日談小<lb/>
<pb n="KR4e0201_WYG_350-2b"/>
奴子亦沾緡錢之惠别時幸有二公在彼此不復露酸<lb/>
楚察兄眉端隠隠心淚弟亦不免塊結既别且三里忽<lb/>
有一葉裝章生來知兄遣之破我孤悶也目前無所急<lb/>
惟急次公病良巳太夫人高枕而北兄亦小展眉頭竊<lb/>
窺太夫人意欲就兄飬則内戀次公疾欲留視次公又<lb/>
恐兄因而有歸思葢兄之歸雖不為大拂兄以太夫人<lb/>
歸則有所不安於心耳兄冝委曲相體為妙弟日夕窺<lb/>
兄欲求兄之所不足者以效箴規而不可得惟願兄於<lb/>
<pb n="KR4e0201_WYG_350-3a"/>
一切善惡勿遽信勿遽發而巳前偶談及諸生論命信<lb/>
口誤下一語弟之不能出與不可出兄固信之弟之所<lb/>
最畏者世福所最不欲叨竊者虚名位也萬一相知齒<lb/>
及幸以此意止之弟老且衰矣不敢望孤峯獨宿若尋<lb/>
圎澤行徑恐不便能相識言及悵然别後得排律二章<lb/>
書扇頭請正庶幾出入懐袖間如相覿也<lb/>
　　又<lb/>
别吾兄一月餘而四得手書皆滿紙嘆睽離則多泣李<lb/>
<pb n="KR4e0201_WYG_350-3b"/>
之致感庭幃則動報劉之思念病弟則嗟鴒原之難避<lb/>
人塊處欲於情字着力而讀之一過未有不泫然者念<lb/>
無由縮地如何諗途中懇章業為太夫人力止之止之<lb/>
是也前者見兄稱邸報止苑操召謫諫二事海内己加<lb/>
額誦聖徳又傳上意憫旱躬自大内徒步謁南郊祈雨<lb/>
即成湯桑林之禱何以隃此兄既上受特眷下為朝野<lb/>
景慕要須有愛君憂民惻怛孚尹至意酧之若但以名<lb/>
節自砥飭避嫌避毁厪厪成就此身乃中士之節非所<lb/>
<pb n="KR4e0201_WYG_350-4a"/>
望於上臣大賢也邇來巖穴搜剔殆盡第恐衰遲勉起<lb/>
者不引身而思完晚節則杜口而苟竊重位果勢壯往<lb/>
者不逞材而陵駕一時則易節而巧取㨗徑此四端士<lb/>
何益人國哉利孔不可遽開開者見其利而當之受其<lb/>
害毋論青苖即近日丈量其名何嘗不羙也江南災傷<lb/>
比比而追較逋課民間怨咨尤甚然使一切從故則奸<lb/>
頑之民自托於荒區者益得志而良善不被澤非唯不<lb/>
被澤且中有所不平而混沌鑿矣其要筴莫若擇良有<lb/>
<pb n="KR4e0201_WYG_350-4b"/>
司然良有司之弊亦自二端其以治辦可喜希上人知<lb/>
者官事舉而閭閻不勝其過為隠惻寛恤以収小民之<lb/>
心者使上収其怨而後之君子當其難兄如擇得其人<lb/>
必以此意戒之俾以實心實政上為國下為民中為名<lb/>
節乃可耳各省試用翰林京僚甚善然須寛其禁令自<lb/>
創試録風簷寸晷之文不可用用之則閩浙四五省而<lb/>
外疵醜百出寧不貽笑天下又聞教官一二科㑹試者<lb/>
得與考官若爾則皆廣西雲貴人耳言官具如此識見<lb/>
<pb n="KR4e0201_WYG_350-5a"/>
而宗伯一切唯之何稱為大臣庶吉士每嵗當考考取<lb/>
不得過十四五人留者不得過五六輩人材約畧等耳<lb/>
孰科不當儲相也禁謟䛕抑奔競戒虚浮節侈靡兄欲<lb/>
上此疏甚善莫須與元老商之否武弁不賄不得遷兄<lb/>
所素知宜以此意告元老及大司馬可也近傳武英中<lb/>
書多江南富勢人子用賄少者亦三千金此豈盡入中<lb/>
貴人槖耶即盡入中貴人槖尚有考察可以懲於此處<lb/>
放過即無策矣又云云兄於此輩不必痛絶亦不必太<lb/>
<pb n="KR4e0201_WYG_350-5b"/>
吐情事惟勸其沈静高簡以養將來之用且彌目前之<lb/>
謗弟徐察世事大抵有因必有果有業必有報必非在<lb/>
隔生也道體雖以勞思小違知不為累次公俟兄渡江<lb/>
即日歸歸後飲食似加而尰脹未盡消蹇君延京口醫<lb/>
已至大較目下必無他若病根未除將來不免費力耳<lb/>
弟比粗安如常近料理宿障以畢六月決能洗筆硯作<lb/>
逍遥逰兄以滋味太薄憂我真骨肉之愛過仲冬生辰<lb/>
或後當小有所進今則未敢也<lb/>
<pb n="KR4e0201_WYG_350-6a"/>
　　又<lb/>
前有一札附使者去計當己徹覽矣旬日前得邸報兄<lb/>
於季夏十二日見朝旋接手教知以事阻面恩又可得<lb/>
五六日始履任聖徳日新政府肅穆大法小亷千載一<lb/>
時所諭禁止趨承一疏此勵風俗正人心大機栝諸老<lb/>
聮名尤更無跡弟鄉意偶自同想辱見采矣御史趙大<lb/>
夫清公裁正即有耳者當不它而邉徼一臺僚敢爾露<lb/>
章排詆不惟輕犯公議抑亦大損國體但弟尚未見疏<lb/>
<pb n="KR4e0201_WYG_350-6b"/>
辭一云頗齮及海少宰而昨得次公數行謂趙亦欠檢<lb/>
㸃為彼所持賢者舉動不可不慎也想當爾爾慈寧工<lb/>
兄避之是也昔日徐少師以萬壽宮完蒙重陞賞為達<lb/>
者所譏其後當國於大朝殿及邉功一切不預可謂不<lb/>
逺之復次公初自京口歸病甚使人徊徨無計後復彼<lb/>
醫補劑尰消至盡日噉粥八甌肉味稱是一月前尰忽<lb/>
漸作粥減至二甌足疲少力今漸定矣所喜脾氣實而<lb/>
不燥不至作目前憂但復却彼醫而延雲間新者弟以<lb/>
<pb n="KR4e0201_WYG_350-7a"/>
臨敵易將阻之且勸令就外室省家務似尚未轉圜也<lb/>
郎君謖謖裁抑下人靡不嘆服老成夷粹自是國器兄<lb/>
何慮之深耶弟近草得為先君乞恩疏具稿奉覽中間<lb/>
遂及秋崖朱公兼念其清苦子弟無力援請且係部覆<lb/>
並稱者故耳恐終非事體幸即裁定指示每作兄啟不<lb/>
能不蟬緩又不能不及世事大損岩穴門面勿笑勿訝<lb/>
秋暑方溽加飡自愛<lb/>
　　又<lb/>
<pb n="KR4e0201_WYG_350-7b"/>
自李客部州太守北行相次以一信奉寄雖亦知其不<lb/>
可貪與兄相聞欲少致慰解之意耳避生泖塔中以八<lb/>
日抵家則得前一書雖以次公病為憂而頗及時事且<lb/>
叙主上勉留之意甚篤而嚴未易三請而道體似尚在<lb/>
湯藥間尋又得一書則次公病狀想已悉方寸亂矣雖<lb/>
反覆數百言而終始不離傷次公而虞太夫人次公之<lb/>
訃達而兄情事又當何如也然去人以卄七日發今五<lb/>
旬矣而兄之信未至豈老嫂不欲裂兄病膓姑諱之耶<lb/>
<pb n="KR4e0201_WYG_350-8a"/>
將無悲痛之極不能下筆也今忽己終七辰玉見謀暫<lb/>
杜門却吊檢校遺槖頗井井有緒渠尚能飲噉容色不<lb/>
至過槁兄今所急惟太夫人及辰玉耳在天下則兄重<lb/>
在宗祀則辰玉尤重渠遘此大變而神色湛然事至能<lb/>
應逺到器也可以少寛兄内顧矣太夫人幸未歸歸則<lb/>
日見病者之狼狽與身後之淒楚必少生趣兄念太夫<lb/>
人之離隔亦必少生趣今得團欒目前且辰玉月杪赴<lb/>
雲間了馮氏事獻嵗後攜而北上偕太夫人愛女左右<lb/>
<pb n="KR4e0201_WYG_350-8b"/>
寛譬尚可庶幾無他也辰玉事弟初不敢預唯勸之於<lb/>
彼行禮尚可省議論耳兄之闢横議止新工又所減省<lb/>
民財力何啻百萬邇者計吏垂槖小民按堵若更得一<lb/>
二年展布以為麟趾螽斯之地何深廣也名者造物所<lb/>
忌歸後隂徳未便如在事時而名轉盛切為兄慮之弟<lb/>
兒女粗無恙六十之年雖神明不甚滯而齒落都盡不<lb/>
能如張丞相之啖乳若先師更不垂指示惟有枯骨而<lb/>
巳以故甲申二月之訓時時在心即不藉祝宗祈死實<lb/>
<pb n="KR4e0201_WYG_350-9a"/>
不畏死也<lb/>
　　又<lb/>
朱婿行後不四日而得老兄札且令辰玉見過問歸計<lb/>
於我具悉至情弟戇拙無所識知竊謂太夫人不宜歸<lb/>
歸則但有傷痛耳兄不冝㬰太夫人歸歸則但有懸思<lb/>
耳亦不宜再告告必不得請且使人以卜君臣大義議<lb/>
兄後耳有如太夫人不便歸兄嫂旦夕慰解尋辰玉攜<lb/>
新婦北上使太夫人破涕而進杯匕兄忘亡而壹意謀<lb/>
<pb n="KR4e0201_WYG_350-9b"/>
國上䇿也太夫人即不肯留而嫂侍行小料理畢而盡<lb/>
室北上次䇿也太夫人歸後四五月兄以太夫人疾毁<lb/>
告而乞侍養下䇿也度必不得耳得則亦上䇿也給假<lb/>
之説不必如尊慮記得本朝自洪熈元年金文靖公以<lb/>
省母假正統四五年楊文貞文敏文定以省墓假若正<lb/>
徳中二劉閣老省墓則内意己定歸一月即上乞休疏<lb/>
耳此外未之聞也江陵假雖不同其事非逺兄能無小<lb/>
不安乎且上既為兄免至日朝度肯遂兄髙致國恩若<lb/>
<pb n="KR4e0201_WYG_350-10a"/>
此兄亦何忍遽言歸哉此語不當出弟口香火一念弟<lb/>
亦寧便忘之顧事勢有萬不得不然者辰玉實同此識<lb/>
更自酌之何如餘不具<lb/>
　　又<lb/>
弟賴庇色身頗固惟以城居役役酧應筆札之逋旋止<lb/>
旋開為計己窮惟有從魯連之後而巳兄為弟推轂甚<lb/>
厪毋論初心不忍負乆己作方外行逕柰何復出供人<lb/>
撫掌謂恬憺觀六尺地如終南山也家弟之遷又幾成<lb/>
<pb n="KR4e0201_WYG_350-10b"/>
而變張司馬亦云弟意欲渠一得南除小簡是非不知<lb/>
尊意何若趙汝師轉宮庶故是元老調停處但渠不愛<lb/>
官愛其説之行耳責難任怨是其所長伐異好勝是其<lb/>
所短兄須䕶其短而収之太夫人至八月必須盡室而<lb/>
北主上必不許兄歸兄必不得請而徒以公私兩念交<lb/>
戰於中未有戰勝而肥者今者計吏囘詢之云唯兄門<lb/>
如水耳二三大老亦有相慕者其他則筐篚如故稻田<lb/>
之説豈一人可辦一時可成大抵生財不如節財興事<lb/>
<pb n="KR4e0201_WYG_350-11a"/>
不如減事作書畢而一邸報至學使者極論海大夫此<lb/>
何意非海公欲有齮于使者而漏之耶<lb/>
　　又<lb/>
前送太夫人之使歸有一紙附去計己徹記室矣今嵗<lb/>
不易得兄信聞之辰玉云家書亦自懶題近頗以脾寒<lb/>
服官桂附子後部有若痔者然趨朝猶若故當是未甚<lb/>
耳雖然桂附不宜多服多服未有不受其累者太夫人<lb/>
料理家事已畢寛嚴適劑賢女旦夕出閤北上之期在<lb/>
<pb n="KR4e0201_WYG_350-11b"/>
中秋前兄别意似不必更動國恩深矣又不廢天倫之<lb/>
樂夙夜不寐乃事二人人間世何可多得哉外傳吾兄<lb/>
在政真酷暑中玉壺氷第羊羔素絲亦只六七大老耳<lb/>
又聞新郎君斂兄門下使用人各九金兄固痛裁之而<lb/>
自家僮奉行約束之外餘不盡然其他諸公更不相體<lb/>
京債何時可完蒞政居鄉又何能不納賂不居間也老<lb/>
誖妄聞妄言亮之<lb/>
　　又<lb/>
<pb n="KR4e0201_WYG_350-12a"/>
昨浦進士歸得書具悉近事六月唯朔日至七日熱耳<lb/>
此外俱涼爽入夜則如深秋而燕中乃竒熱了不可解<lb/>
豈南北氣候頓異耶數日覺有殘暑雨暘時若更得半<lb/>
月無他吾州花稻可以全穫唯水鄉有十二淹沒者耳<lb/>
而小民希望恩澤無巳至於坍㟁抛荒必須踏減撫按<lb/>
當言而不言使萬姓觖望官宷不當言而言使九重見<lb/>
疑其失均也但恐此後在事之臣且未敢露章陳情兩<lb/>
大老主張亦不易耳郡縣存積贓罰己自單薄若搜括<lb/>
<pb n="KR4e0201_WYG_350-12b"/>
一空緩急何恃所賴諸老維持大璫隂挽隨有天語勉<lb/>
從第於捐俸助工内發百餘言聖意尚未平將來誠如<lb/>
兄慮兄乞休一疏幸而不上此等事只宜堅執不當便<lb/>
決去就也兄所諭諸䑓司大小贐幣夫價一切辭之甚<lb/>
當辰玉亦自能斟酌大槩他處毋論即本地或受薄贐<lb/>
以荅其意其他以父命辭之何嫌於不恭更欲兄與二<lb/>
三大老謀必以此意喻臺司郡邑勿厚行禮至於坊楔<lb/>
尤為有跡葢留贓罰事事既與上意㣲左萬一所任耳<lb/>
<pb n="KR4e0201_WYG_350-13a"/>
目傍獵巷議以諸老之諫止為已地即聖明不聴而稍<lb/>
有所疑將益難執持矣近見㑹試諸巻多竒然亦不失<lb/>
名士而兩京十三省多凢至於二三塲絶不成文理其<lb/>
咎在於學使者止出四書義而同考皆逺方教職此二<lb/>
端者多士之厄而吾兩宗剥膚之灾也今進士數多而<lb/>
選壅戊子必有在部者竊意兩京必當於今取用各省<lb/>
必間擇二三司理至於教職却責巡按臨時考校文理<lb/>
精通者勿論新舊勿徇請囑庶幾可望實才不大猥雜<lb/>
<pb n="KR4e0201_WYG_350-13b"/>
弟此身粗徤但城居不減郵驛宗戚排解之辭無不入<lb/>
耳骨肉公私之累無不入心鄉居僻逺客多跡逐觀處<lb/>
喧湫老怯寒暑安土和光四字有味而難噉可嘆可恨<lb/>
房學使論海大夫事既可恠亦可笑房不少懲似為過<lb/>
寛然海不請歸亦覺無味豈人之惡失官尤甚於死耶<lb/>
三進士之救海自是少年腸肥腦滿意態責之太峻當<lb/>
必出自上裁非兄與大老意也近來綜覈名實之意長<lb/>
而優借旁求之意短兄於此不免用一苦心為望<lb/>
<pb n="KR4e0201_WYG_350-14a"/>
　　又<lb/>
書辭於諸少年描冩情態即趙邈卓畫虎品第罪狀即<lb/>
大廷老吏斷案亦不是過第不願恒出兄口耳兄名位<lb/>
俱重華衮斧鉞在於一言此曹疑則扇惑多岐怨則誹<lb/>
訕甚口即不必人人蘇張能使君子化為䖝蜮亦可憂<lb/>
也鄙意竊謂彼中有樸忠無他若鄒吏部輩者直亮有<lb/>
素未經沾染若艾光禄輩者恬退自守不慕名爵若鄧<lb/>
太史輩者亟召用之仍與諸老洗汰物議深重之人勿<lb/>
<pb n="KR4e0201_WYG_350-14b"/>
少顧愛則白赤有歸爝火自熄先人未滿之事日夜腐<lb/>
心然使出而後得得便遽歸似非臣子之道苟如舍弟<lb/>
所擬辭官之疏可附陳情夫君上有酧功之典然後臣<lb/>
下得遂陳情之私今欲偷安自便而更祈恩澤萬無此<lb/>
理也唯兄教之辱諭諸老意欲弟以詩删為據稍成損<lb/>
益葺為一編弟嘗謂作者不鑒古有斯言于鱗此删遺<lb/>
憾不少必欲厭服羣心少假時月乃可周大夫得遷復<lb/>
見寛臺察兄之厚徳也新守致佳士民之福也兄言朝<lb/>
<pb n="KR4e0201_WYG_350-15a"/>
事能使人攅眉弟謂鄉里間亦難使人開口所可自慰<lb/>
者兹事小有縁證暫與家弟作兩三月團欒騄姪駿兒<lb/>
文筆稍興發耳騏兒迂不識人戇不省事懶不讀書亦<lb/>
無如之何次兒瘧大發瘧止舊症時現宗門毫無一效<lb/>
小女頼盛醫力起矣按君行事大强人意學使者倨下<lb/>
而掃事然至秉介摘弊畢竟不如憎口之甚也曽長洲<lb/>
巳補順天瞿元立可得臺幕俱感兄培植兄以古道厚<lb/>
徳行之彼何所謝楊忠愍子應尾惇實君子也幸為優<lb/>
<pb n="KR4e0201_WYG_350-15b"/>
處之辰玉逺識詳慮不唯兄之令子且亦益友見當自<lb/>
悉<lb/>
　　又<lb/>
近覩河功不引閣臣禁止撫按用贓罰交際精采煜煜<lb/>
果出自吾兄想諸老方在同舟不得不心服耳洗馬意<lb/>
氣褊激殆甚諸少年第心事終非隂險者羝羊之跡不<lb/>
知在何處兄幸以厚待之以誠格之得全終始為妙弟<lb/>
曽有一書附顧太史人去中為先人祈請疏草不知無<lb/>
<pb n="KR4e0201_WYG_350-16a"/>
沈浮否中間未妥處幸賜裁削目下尚不敢有舉動耳<lb/>
家弟得遷本省殊有味緩而後入固佳自是長藩臬亦<lb/>
佳太宰非相薄者兄萬勿過念弟色身漸堅而望道益<lb/>
漸逺矣向子期知貴之賤不知死之勝生也且為太平<lb/>
之民以俟盡而己次公病己九分愈為一忿復發今尚<lb/>
在進退幸彼禍根既拔此病根當自除勿憂也周守節<lb/>
儉長者本無他過而民俗好作無根之謗萬勿聴之將<lb/>
來得人却在兄藻鑑耳<lb/>
<pb n="KR4e0201_WYG_350-16b"/>
　　又<lb/>
米壻歸不接兄手教以為恠渠云作得二紙毁之别作<lb/>
書付周守從役既其人以所攜書來啟讀之則憤激用<lb/>
壯使人慚汗簌簌下弟不肖托在肝腑迂戇不曉事時<lb/>
時有之至於有聞不敢不告有見不敢不吐憂治世危<lb/>
明主雖以九重之崇高尚無畏其逆鱗不意兄之見過<lb/>
深也兄之心事如青天白日行事如氷壺璧月憂國如<lb/>
理家守身如處子何待弟而後知亦豈區區數青蠅所<lb/>
<pb n="KR4e0201_WYG_350-17a"/>
能㸃汙第竊聞周書云小人怨汝詈汝則皇自敬徳藉<lb/>
令周公在政史佚進言即有不當計亦改容而謝不及<lb/>
未聞麾而斥之門牆之外也管蔡流言太過迫而金縢<lb/>
之鐍如故未聞啟而詛之神也前所指云云亦據偶聞<lb/>
而與辰玉及之本無成心亦非有定見老兄以為無他<lb/>
定無他耳至於姦鄙讒謟之輩兄所素知者弟實未之<lb/>
及也見委疏即以初五日叩上真拜焚之覺得首句有<lb/>
曇師宻示法㫖隨縁應世語當是拜相時所傳在甲申<lb/>
<pb n="KR4e0201_WYG_350-17b"/>
二月以後不知曽及弟否自死生辱榮秘偈既下己㝠<lb/>
心隔生無復希覬譬之啞子噉苦𤓰苦在喉咽近傳㣲<lb/>
有巴鼻或可苟延若諸公鷄肋之念殊為蛇添一足先<lb/>
君子身後固不肖所腐心者雖然不肖之罪深矣即有<lb/>
所效何贖也<lb/>
　　又<lb/>
月前有數行附使者去意氣相期覺不相識便相契也不<lb/>
知老兄能無厭其薑桂乎向者為先人未滿事以小疏<lb/>
<pb n="KR4e0201_WYG_350-18a"/>
草瀆覽此疏都不成事體又捩人眼承許從家季商㩁<lb/>
謂必俟弟出而後可上則弟己絶望矣偶朱中丞之孫<lb/>
致申相公之札於撫公行有司議報竊恐同事異請則<lb/>
先人若為公論所後者將來益難措手倉卒謀之王兵<lb/>
使沈同守皆忻然為轉達兩臺弟乃攜家季謁撫公於<lb/>
句曲按君於陽羨則撫公謂垂得代不任具草而按君<lb/>
巳具草置之條陳一欵且云老兄兩己精言之矣夫為<lb/>
徳而不使人知此是老兄生平行逕第被恩者有深淺<lb/>
<pb n="KR4e0201_WYG_350-18b"/>
耳若乃澤及枯骨流施不報此則愚兄弟腐心之感即<lb/>
九死不能化也計此疏迫嵗必已停封過新正十日乃<lb/>
得上老兄幸毋泄之至期弟當拜章懇兄并懇申許二<lb/>
相公沈宗伯也直指所陳餘六條皆切吏治民瘼唯復<lb/>
糧道一事畏失元老指然弟却覺其灼然可行不知髙<lb/>
眀相許否杜門八載道遇親友皆咄咄謂為怪物怪事<lb/>
然自不容巳今復歸蟄矣陳仲醇棄諸生徐孟孺亦遂<lb/>
裂繻大是俊快有鍾少參者來迫一見歸而疔發於面<lb/>
<pb n="KR4e0201_WYG_350-19a"/>
俄頃而逝徐太僕支學憲父皆物故矣雖然視百十三<lb/>
嵗僧無常則齊物論也兵使人便附此餘俟後悉<lb/>
　　又<lb/>
自周大夫役歸得吾兄手教嗣後北來之耗遂絶而弟<lb/>
却累有書奉訊最後一札則按君以先君子及朱中丞<lb/>
䘏典事置之條陳之欵弟竊獲豫聞之而有所懇者計<lb/>
兹時已投公車令但不知嵗杪禁封得無碍進御否前<lb/>
者州郡公移雖上之臺皆閣不行而條陳之説尚秘弟<lb/>
<pb n="KR4e0201_WYG_350-19b"/>
不敢顯然投啟於公府第人子一念區區豈有覯此機<lb/>
而忍自已者又恐欵内事畧而不備辭緩而不切年祀<lb/>
向逺見聞寢疎所司視為故常寖不之論即見憫而論<lb/>
之而先君子南北十年之間闗遼左八百之勛級誰為<lb/>
詳者若於祭塟二端之外不小加益則弟腐心之痛未<lb/>
釋也以故輒走一介歸命左右然自吾兄之外唯元老<lb/>
次相及宗伯而己其於堂屬銓諌諸地不敢遽有所溷<lb/>
也次相應否上書亦唯尊裁前具奏稿不當復瀆覽弟<lb/>
<pb n="KR4e0201_WYG_350-20a"/>
於事體本末頗詳小足為覆疏之資萬一事機有不得<lb/>
不上者却煩兄大賜刪改庶不至決撒貽笑衆目兄於<lb/>
按君處尚兩為精言之而不使知今日故應無俟喋喋<lb/>
犬馬銜結弟雖有心亦徒口耳大造固不問報於一物<lb/>
也家弟與弟自陽羡歸於臘月十八日各完向平之累<lb/>
渠於二十日即赴留京任矣辰玉兄新嵗當益精進但<lb/>
須少資麗澤之益不知何人足當之吾州韓大夫老成<lb/>
虚受敏事愛人下車之日逺近大小翕然神君之稱催<lb/>
<pb n="KR4e0201_WYG_350-20b"/>
科尤更得法僅卒嵗而所限四分報足矣甚哉百姓之<lb/>
易感也<hi>闕</hi>　亦似好問者而事未練睊睊胥讒要不似<lb/>
人口之甚也前見胡司農有起色大合公論郭中丞之<lb/>
得民大旱霖也柰何以一眚棄之為江陵厚者不必否<lb/>
兄所素悉也冬寒不至劇而未見雪將來嵗事殊未可<lb/>
料小僕須得部覆乃敢言歸太夫人與老嫂萬福餘不<lb/>
多贅<lb/>
　　又<lb/>
<pb n="KR4e0201_WYG_350-21a"/>
别喻本州熟區代償此是為官府出脫罪名計難稱愛<lb/>
民彼葢以吾州賦減四升為可増耳不知州畆窄狭即<lb/>
肥者嵗租不能過一石比之他邑石三四者雖減四升<lb/>
之賦而尚少二三斗之租豈能復代坍荒賠納且坍者<lb/>
覈實請除荒者設法募種自是常理何煩紛紜唯與元<lb/>
老大司農裁之不一<lb/>
　　又<lb/>
初傳東昌白蓮教之徒倡亂饑民附之今聞渠妖已獲<lb/>
<pb n="KR4e0201_WYG_350-21b"/>
餘黨解散似不必深求但中原至闗中一帶荒甚今賑<lb/>
䘏之命時下足徴聖主深仁相君至意所慮奉行之人<lb/>
苟且塞責民不沾惠且將來無力播種何由得轉菜色<lb/>
吾鄉元日之暮風雷陡作自是連隂者踰二十日嵗事<lb/>
未卜人情洶洶前守虚報之數既已處分則此項錢糧<lb/>
自在民間己經蠲貸何可復徴撫按不請司農不豁使<lb/>
人主失信小民胥讒此事雖㣲闗係頗大唯老兄留神<lb/>
考察消息想不乆當得小人中有可原者君子中有可<lb/>
<pb n="KR4e0201_WYG_350-22a"/>
恨者若吞舟漏網纖鱗鼎俎則非所望於清時也文人<lb/>
落魄弟故憐之文人無行却不能諱柰何柰何<lb/>
　　又<lb/>
兄每書於時事之外更深隠憂求退之中别寓深指弟<lb/>
亦不敢詳問兄社稷臣也受恩知已深非見幾潔身時<lb/>
矣兄所云閣制於部部制於司外廷制於宫禁老成制<lb/>
於少年四語妙甚妙甚便是摹冩爾時景象造物手弟<lb/>
却僣添二語云實事制於虚言肝膽制於皮面弟出處<lb/>
<pb n="KR4e0201_WYG_350-22b"/>
心事既䝉兄相亮更復何言銓曹見寛目下省一番無<lb/>
益費苟安丘壑足矣足矣陸大行近㑹兩次頗知自悔<lb/>
將來可受琢磨馮太史品格逺勝但不知能稍降心否<lb/>
刻經貲原不經手南中齕舒司冦端為戚里一弔此恐<lb/>
未能服其心海老於大察殊老成無徧忮虎豹在山藜<lb/>
藿不採兄許之是也大槩風節意氣既成一淵藪賢者<lb/>
不能自拔巧者借以自匿雖兄大力未易蕩平唯在精<lb/>
擇而親之逺之耳<lb/>
<pb n="KR4e0201_WYG_350-23a"/>
　　又<lb/>
有數行附馮氏乞文人去計己達矣小僕往所懇為先<lb/>
慈求併祭事不識疏己上否於事體無碍否倘得允於<lb/>
禮工二部領付府文移甚便但此僕蠢甚恐不解此得<lb/>
老兄一指示為望弟自昨嵗九月至今脾氣强徤瘡瘍<lb/>
若洗肌肉甚腴謂可粗保色身以俟師引乃於此月十<lb/>
三日四更忽有大聲發於中樓之下楹者三若炮又若<lb/>
巨鼓若板裂弟起坐黙唯此非師真示譴怒耶抑大數<lb/>
<pb n="KR4e0201_WYG_350-23b"/>
垂盡鬼神前報耶甲申之末語騐矣嵗己遲暮而俗事<lb/>
凢情憧憧不己荏苒牽纒恐終墮落不若速死期之隔<lb/>
生已屬家幹宻製戢身之具縱不能填塞愛窟剪除業<lb/>
根冀以澹泊減之耳柰此頑軀未便能了老兄功行轉<lb/>
積得請之後尊師必自度引幸念香火深契提掇沈淪<lb/>
即兒子輩不曽與談勿謂弟迂也家弟大察後於除目<lb/>
杳然即陪推亦不及得非尚在人齒頬耶於此心故自<lb/>
無愧第先魄雖乆歸土既蒙恩祭塟或暫給短假一歸<lb/>
<pb n="KR4e0201_WYG_350-24a"/>
唯兄教之太夫人老嫂邸中萬福辰玉近文可寄一二<lb/>
以式兒輩邇來建言舊臣連轉要地凜凜生色既可光<lb/>
彩清朝且可塞諸少年之口主上富於春秋青宮緩建<lb/>
未為不宜但聞聖體時有違豫大權間或旁落兄之隠<lb/>
憂非以是耶韓守益良於官人心慕愛失囚已獲僅餘<lb/>
一人而撫臺必欲叅處倘持為免究其於保全循吏不<lb/>
無小補呂令聲大暢遂不減韓兩地之福也<lb/>
　　又<lb/>
<pb n="KR4e0201_WYG_350-24b"/>
半月前從賢叔父處得聞兄家信又奴賔數行至知老<lb/>
兄既為改小疏復易諸宰執書至新都相公處特為補<lb/>
一紙使弟苟免簡脫之罪始弟聞部覆無移咨銓地語<lb/>
安敢復萌他覬唯稍修飭塋隧樹碑構亭求二三名世<lb/>
之作以先君子可以瞑目弟輩可以下見足矣不謂老<lb/>
兄用情之厚處事之妙一至於此昨覩邸報奉㫖於照<lb/>
例之上下是字諗為咨部無疑先子苟獲増秩厠六卿<lb/>
之後則豈唯弟二人不朽於心子子孫孫百世之感也<lb/>
<pb n="KR4e0201_WYG_350-25a"/>
始録報者誤謂塟不及半家弟亦信之既而部疏至則<lb/>
中引軍功獲全塟矣弟生世何幸始遇我仙師拔之於<lb/>
毒海火宅之中洗滌無間無明之累今又遇老兄俾先<lb/>
子叨國家追逺之恩酧生平盡瘁之念而弟亦得具面<lb/>
目稱人子於未死之頃但既己跅弛怠緩無以仰報仙<lb/>
師而今老矣所以報老兄者計又窮矣奈何奈何太夫<lb/>
人與尊嫂闔門清勝聞辰玉之閫中娠者二李青蓮詩<lb/>
云雙珠出海底俱是連城珍然以酧相業及隂徳未為<lb/>
<pb n="KR4e0201_WYG_350-25b"/>
厚也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百七十六<lb/>
</p>
<p>
</p>
  </div>
</body>
</text>
</TEI>
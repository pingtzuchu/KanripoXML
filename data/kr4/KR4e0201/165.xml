<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿卷一百六十五</head> <lb/>
    <p>
<pb n="KR4e0201_WYG_165-1a"/>
欽定四庫全書<lb/>
　弇州四部稿卷一百六十五<lb/>
　　　　　　　　　　　　明　王世貞　撰<lb/>
說部<lb/>
　　宛委餘編十<lb/>
三皇本紀天皇氏兄弟十二頭<hi>人也</hi>各一萬八千歳地皇<lb/>
十一頭各一萬八千歳人皇九頭分長九州合一百五<lb/>
十世為四萬五千六百年項峻始學篇云天皇十三頭<lb/>
<pb n="KR4e0201_WYG_165-1b"/>
號曰天靈治一萬八千歳徐整三五歴記云一人十三<lb/>
頭也又地皇興於熊耳龍門山人皇九頭兄弟各三百<lb/>
歳分居九州此以為荒唐未敢信然至晉宋紀各稱毗<lb/>
騫王從古以來不死則至於今當尚在也<lb/>
人壽至百歳而極彭祖七百餘歳自服僊丹後入流沙<lb/>
亦不言死帝王世紀神農在位百二十年黄帝少昊俱<lb/>
在位百年帝嚳年百五歳堯年百一十八舜年百有十<lb/>
禹湯年俱滿百六韜云文王祖古公壽百二十王季百<lb/>
<pb n="KR4e0201_WYG_165-2a"/>
嵗文王九十七武王九十三周穆王五十即位在位五<lb/>
十五年蓋世夀也太公年百三十六召公百八十畢公<lb/>
年亦百餘漢文帝時有樂人竇公者亦年百八十漢張<lb/>
蒼拜相封侯年百餘歳魏范明友奴二百四十嵗晉范<lb/>
長生兩仕蜀前後百年魏羅結百七歳為外都大官百<lb/>
二十乃卒梁穰城人年百四十歳唯飲乳鍾離人顧思<lb/>
逺年一百十二歳凡九娶有子十二人死亡略盡召為<lb/>
散騎侍郎亦至百二十而卒上津人張元始年一百十<lb/>
<pb n="KR4e0201_WYG_165-2b"/>
六歳膂力過人進食不異九十七始生子遂無影唐有<lb/>
李元爽者百三十六歳開元東封太原于伯龍一百二<lb/>
十八嵗宋党翁百七十餘嵗譙定百三十歳瓊州楊叔<lb/>
連百二十二父宋卿百九十五九世祖不語不食不知<lb/>
其年<lb/>
竹書紀年所載諸公之壽有可攷者顓頊三十一年産<lb/>
伯鯀又四十八年而陟為髙辛氏六十三年又至堯六<lb/>
十一年而鯀治河年百七十二嵗矣堯六十九年而黜<lb/>
<pb n="KR4e0201_WYG_165-3a"/>
蓋百八十歳也桀十七年商使伊尹來朝三十一年桀<lb/>
亡又十二年湯崩湯與尹年相等外丙元年小庚五年<lb/>
小甲十七年雍已十二年仲壬四年太甲元年而伊尹<lb/>
放太甲桐宫七年而伊尹亡距湯亡三十餘年計尹之<lb/>
壽亦可百三十矣紂三十一年西伯得吕尚以為師年<lb/>
八十又二十一年而紂亡又五年而武王陟又三十七<lb/>
年而成王陟康王六年而太公薨壽一百五十二也吳<lb/>
地記諸樊在位十四年餘濟十七年餘昧二十一年僚<lb/>
<pb n="KR4e0201_WYG_165-3b"/>
十三年闔閭在位二十年夫差二十三年夫差將敗之<lb/>
數年延州來季札救陳去讓國之歳不下百年則三代<lb/>
人臣之壽未有如四公者也然攷左傳壽夢卒襄三十<lb/>
一年去哀七年實七十七年耳其三公紀年攷之正史<lb/>
亦未盡合然要之在百歳外也<lb/>
鄋滿長狄僑如之弟焚如簡如以宣二年攻齊衞被殺<lb/>
計其時僑如當四十餘矣又一百二年而僑如死於魯<lb/>
東門壽亦將百五十矣魏拓㧞主稱神元帝者百四歳<lb/>
<pb n="KR4e0201_WYG_165-4a"/>
髙麗王康年百餘吐谷渾王夸吕即位後自稱可汗者<lb/>
百年皆外國主也宋史日本國有大臣名紀武内者年<lb/>
三百七歳尤為異聞<lb/>
文武以後人主眉壽之髙者周穆王百五嵗梁武八十<lb/>
六宋髙宗八十一元世祖八十唐𤣥宗七十八唐髙祖<lb/>
漢武帝及我太祖俱七十一<lb/>
人主享國之久者周赧王五十九年周穆王漢武帝俱<lb/>
五十五年周平王五十一年梁武帝四十九年周顯王<lb/>
<pb n="KR4e0201_WYG_165-4b"/>
四十八年周宣王唐𤣥宗及我世宗俱四十六年<hi>秦莊</hi>
<hi>襄王齊景公五十九年</hi>
宋髙宗在位三十一年為太上皇二十五年<lb/>
即帝王位之晩者武王八十七宋髙祖六十四唐明宗<lb/>
六十一混一之晩者元世祖六十三<lb/>
大臣老居位者伊尹太公畢召外若張蒼范長生夾谷<lb/>
吾里補俱近百歳為丞相國公百餘嵗卒羅結百十二<lb/>
歳始以外都大官致仕衛武公九十五而為周卿士鬻<lb/>
<pb n="KR4e0201_WYG_165-5a"/>
熊九十而為文王師髙允九十為中書令九十八以左<lb/>
光禄大夫來敏九十七以執慎將軍吕岱九十六以大<lb/>
司馬李先九十五以内都大官司馬孚九十三以太宰<lb/>
都督中外諸軍士夑九十三以交州牧王盤九十二以<lb/>
翰林學士劉寔九十一以太尉張儉以太師夏侯勝九<lb/>
十以太子太傅楊統九十以光禄大夫卒張萬福八十<lb/>
餘以工部尚書致仕九十卒食禄七十年未嘗一日病<lb/>
王裕之八十八以左光禄大夫開府儀同三司王起八<lb/>
<pb n="KR4e0201_WYG_165-5b"/>
十八以左僕射同平章事山南西道節度使卒郭丹八<lb/>
十五以司徒罷郭伋八十五為華州牧明年以太中大<lb/>
夫卒王祥八十四以太保睢陵公致仕明年卒郭子儀<lb/>
八十五以尚父太尉中書令汾陽王趙熹八十四以太<lb/>
傅張儉八十四以衛尉卒史浩八十四以太保魏國公<lb/>
致仕八十九以太師卒喬行簡八十五以少傅平章軍<lb/>
國重事乞祠八十六卒趙充國八十餘以後將軍營平<lb/>
侯罷就第八十六卒張皓八十三以廷尉罷貢禹八十<lb/>
<pb n="KR4e0201_WYG_165-6a"/>
二以御史大夫胡廣八十二以太傅録尚書事卒蔡義<lb/>
拜丞相已八十餘董昭八十一為司徒張昭八十一為<lb/>
輔吳將軍公孫𢎞韋賢俱八十以丞相陶侃長孫嵩俱<lb/>
八十以太尉卒韋安石八十以左僕射始為亂兵所害<lb/>
太傅鄭袤食禄六十餘年其他未可悉紀<lb/>
宰相秉政之久者漢蕭鄼侯何漢元年為丞相進相國<lb/>
至惠二年卒凡十四年張北平蒼文帝前四年為丞相<lb/>
至後四年免凡十四年霍博陸光以後元二年為大司<lb/>
<pb n="KR4e0201_WYG_165-6b"/>
馬大將軍秉政至地節二年卒凡二十年王陽平鳳以<lb/>
竟寧元年如光官秉政至陽朔三年卒凡十一年吳廣<lb/>
平漢以建武元年為大司馬豫政至二十年卒凡二十<lb/>
年曹太祖操以建安三年為司空擅政至進丞相魏王<lb/>
卒凡二十五年諸葛武鄉亮以章武元年為丞相秉政<lb/>
至建興十一年卒凡十四年晉王始興導以建武元年<lb/>
為驃騎將軍錄尚書事進司空司徒太保丞相以咸康<lb/>
五年卒凡二十二年謝廬陵安以寧康元年為僕射秉<lb/>
<pb n="KR4e0201_WYG_165-7a"/>
政進衞將軍太保以太元十二年卒凡十二年劉髙祖<lb/>
裕以義熙四年為開府儀同三司錄尚書事擅政進太<lb/>
尉太傅相國宋王至永初元凡十三年宋劉彭城義康<lb/>
以元嘉六年為司徒秉政十七年以大將軍出督凡十<lb/>
二年魏長孫北平嵩以天興元年為司徒輔政進太尉<lb/>
柱國大將軍以太延元年卒凡四十年髙神武歡以中<lb/>
興元年為太師大丞相擅政天平十二年卒凡十六年<lb/>
宇文太祖泰以太昌三年為丞相擅政齊王廓三年以<lb/>
<pb n="KR4e0201_WYG_165-7b"/>
太師大冢宰卒凡二十三年隋髙齊公熲以開皇元年<lb/>
為左僕射輔政至罷凡十九年唐房梁公𤣥齡以貞觀<lb/>
元年為右僕射輔政進司空至卒凡二十一年李晉公<lb/>
林甫以開元二十三年同中書門下三品擅政天寶十<lb/>
載以左僕射右相文部尚書死凡十九年元進賢載以<lb/>
寶應元年同中書門下平章事秉政大厯十二年誅凡<lb/>
十六年宋秦申王檜以紹興八年右僕射同平章事再<lb/>
擅政進少保太師以二十四年死凡十七年史衞王彌<lb/>
<pb n="KR4e0201_WYG_165-8a"/>
逺以嘉定元年為右丞相樞密使擅政進少師太傅太<lb/>
師以寶慶六年卒凡二十七年賈魏公似道以開慶元<lb/>
年為少師右丞相樞密使擅政進太師平章軍國重事<lb/>
徳祐元年竄凡十七年此皆首尾在政府者也<lb/>
若霸國之相無過於管仲魏冉者管仲以桓公元年執<lb/>
齊政至卒凡四十一年魏冉以昭襄元年為將軍執秦<lb/>
政封侯至十二年為相至罷凡三十六年<lb/>
白起以昭襄十三年為大將至五十年而罷凡三十七<lb/>
<pb n="KR4e0201_WYG_165-8b"/>
年㢘頗以趙孝成王十六年為大將四十年悼襄王元<lb/>
年奔魏<lb/>
凡出入將相最久者綘侯周勃從入漢為威武侯相國<lb/>
太尉再為丞相就國凡三十四年潁隂侯灌嬰為昌文<lb/>
侯御史大夫車騎將軍太尉丞相凡三十年酈疥數將<lb/>
兵有功不當侯十二年用父食其故封髙梁侯凡六十<lb/>
三年張北平蒼以代相封侯為計相四歳淮南相十四<lb/>
嵗御史大夫六歳丞相十四歳比卒凡五十五年司馬宣<lb/>
<pb n="KR4e0201_WYG_165-9a"/>
王自撫軍大將軍受遺輔政進太尉太傅大都督凡二<lb/>
十三年司馬孚自司空至太宰三十年桓南郡溫自都<lb/>
督荆州平蜀進開府太尉大司馬都督中外諸軍録尚<lb/>
書事楊越公素以御史大夫為行軍元帥僕射尚書令<lb/>
司空司徒太子太師出入將相俱二十七年劉江夏義<lb/>
恭自都督荆州進司空司徒錄尚書太尉太保太傅領<lb/>
大司馬太宰三十四年長孫趙公無忌以尚書左僕射<lb/>
罷政為開府司空後去尚書門下省加司徒太子太師<lb/>
<pb n="KR4e0201_WYG_165-9b"/>
後同三品加太尉檢校中書令知門下省加太尉任公<lb/>
輔者三十六年李英公勣初授大將軍至左僕射司空<lb/>
太子太師出入將相垂五十年郭汾陽子儀以使相進<lb/>
司空司徒副元帥尚父太尉二十六年滿中書令二十<lb/>
四考裴晉公度四為同平章事三建節一留守官司空<lb/>
司徒侍中中書令凡二十五年錢吳越王鏐建鎮海鎮<lb/>
東節加太尉太師中書令尚父天下兵馬大元帥凡四<lb/>
十年張齊王全義自河南尹建節加太師尚書令天下<lb/>
<pb n="KR4e0201_WYG_165-10a"/>
兵馬副元帥凡四十年馬楚王殷建武安四鎮節加太<lb/>
師天䇿上將凡三十八年趙韓王普三為首相三建節<lb/>
一為西京留守左僕射太子太保少保司空司徒侍中<lb/>
太保中書令凡二十九年文潞公彦愽再為首相一平<lb/>
章軍國一首元樞五換節領兩鎮加侍中司空司徒太<lb/>
尉太師垂五十年蔡魯公京自左僕射入凡五拜相一<lb/>
為司空太尉太子少師太子太師再授太師領三省事<lb/>
凡二十三年史魏王浩一為右僕射右丞相樞密使三<lb/>
<pb n="KR4e0201_WYG_165-10b"/>
領祠加少保少傅太保太師凡三十二年安圗三為中<lb/>
書右丞相一鎮北邊垂四十年<lb/>
夏侯嬰為太僕事四主二十九年于定國為廷尉十八<lb/>
年<lb/>
宋閩人蔡伯俙三歳應薦真宗授秘書正字歴州郡至<lb/>
八十以列卿致仕食禄七十七年而無可紀孝宗朝吕<lb/>
嗣興四歳授右從政郎皇孫榮國公伴讀後亦無聞<lb/>
佩六國相印者蘇秦五國相印者犀首六國上將者公<lb/>
<pb n="KR4e0201_WYG_165-11a"/>
子無忌五國上將者項籍<lb/>
漢世五為三公者胡廣四為三公者楊賜三為三公者<lb/>
黄瓊楊彪唐五入相者蕭瑀裴度崔𦙍四入相者韋巨<lb/>
源姚崇韋安石三入相者武承嗣武攸寧豆盧欽望武<lb/>
三思李嶠李懐逺崔湜劉幽求張説張延賞王鐸鄭畋<lb/>
五季三入相者馮道<lb/>
宋五入相者蔡京三入相者趙普吕蒙正吕夷簡張士<lb/>
遜文彦博<lb/>
<pb n="KR4e0201_WYG_165-11b"/>
昔人以馮道比胡廣盖言其遘際行履之同也漢順帝<lb/>
五年胡廣已為尚書僕射又十年而以大司農為司徒<lb/>
質帝元年梁冀弑帝為太尉桓帝元年罷十月為司空<lb/>
五年致仕又四年以太常為太尉又二年梁冀誅為庶<lb/>
人又八年以太常為司徒又二年為孝靈元年叅錄尚<lb/>
書事其年宦官殺陳蕃等進太傅錄尚書事封又四年<lb/>
卒凡事和順質冲桓靈六帝周流四公三十餘年馮道<lb/>
始事唐莊宗莊宗為明宗所簒事明宗三年由端明殿<lb/>
<pb n="KR4e0201_WYG_165-12a"/>
學士為中書侍郎同平章事廢帝為潞王所弑事潞王<lb/>
以司空平章出鎮義成石晉滅潞王四年入為司徒侍<lb/>
中出帝初以太尉侍中鎮匡國契丹滅晉為太傅漢入<lb/>
洛為太師周簒漢以太師為中書令瀛王凡五國十一<lb/>
主出入將相三公者二十四年<lb/>
馮道作長樂老叙為千古譏笑之端固也其時有竇貞<lb/>
固顯唐莊宗朝為石晉學士漢司空首揆周加司徒侍<lb/>
中以迄罷相至宋用前三公赴闕陪位乞以東宫三少<lb/>
<pb n="KR4e0201_WYG_165-12b"/>
奉朝請不得歸洛卒年七十八自為墓志張昭事王師<lb/>
範義不臣梁事唐莊宗勸張憲以死節而身後倍之歴<lb/>
後唐晉漢周皆顯官以至宋祖至吏部尚書封陳國公<lb/>
宋琪為契丹進士事漢周及宋拜相兩朝王易簡舉梁<lb/>
進士至周顯徳位太子少保宋初加少傅三公壽俱七<lb/>
十九琪又作多幸老民叙易簡搆一鳴堂二品樓盖不<lb/>
為長樂之見者少矣<lb/>
顓頊十歳而為少昊相帝嚳十五而為顓頊相唐堯十<lb/>
<pb n="KR4e0201_WYG_165-13a"/>
五而為帝摯相甘羅十二而為秦上卿介子推十五而<lb/>
為楚相韋康成十五而為郡主簿司馬元顯髙澄俱十<lb/>
六開府輔政崔英十七而為苻秦諌議大夫子竒十八<lb/>
而為齊東阿守張緬十八為漢淮南守賈誼十八為博<lb/>
士終軍二十為謁者俱有聲<lb/>
安圗二十一為丞相董賢二十二大司馬劉義康二十<lb/>
三為司徒錄尚書事劉休仁為司徒尚書令霍去病二<lb/>
十四為大司馬鄧禹為大司徒蕭子良元勰二十六為<lb/>
<pb n="KR4e0201_WYG_165-13b"/>
司徒錄尚書事安圖子阿都岱亦以二十六為大司徒<lb/>
宇文㤗二十七為丞相髙岳為太尉髙浟太師錄尚書<lb/>
事托克托為中書右丞相王儉二十九為僕射秉政又六<lb/>
年拜開府巴延三十為中書左丞相亷希憲三十為中<lb/>
書平章政事王溥三十二為平章事范宗尹三十二為<lb/>
右僕射張俊三十一為元樞若衛青之拜大將軍長孫<lb/>
無忌之拜僕射當亦僅三十餘也中有宗室諸王然實<lb/>
秉政著聲稱者始記之<lb/>
<pb n="KR4e0201_WYG_165-14a"/>
荀羡以二十九為北府中郎將監青徐諸軍事稱中興<lb/>
諸將未有如其少者謝晦三十五都督荆州而有矜色<lb/>
其兄瞻以荀中郎譏之晦大慙然荆州重鎮而晦以執<lb/>
政出督官為衞軍三司之亞非羨比也若其至少者齊<lb/>
王憲十六為益州總管霍去病十八為嫖姚校尉出塞<lb/>
有功封侯塔斯為行省國王破金鄧禹二十三拜前將<lb/>
軍定闗中大都督賀㧞岳被禍僅二十六而宇文㤗代<lb/>
之為二十五唐洛州總管淮陽王李道𤣥行軍總管郯<lb/>
<pb n="KR4e0201_WYG_165-14b"/>
國公羅士信各死事道𤣥僅十九士信二十而盧祖尚<lb/>
拜光州總管杜伏威拜東南道大行臺吳王俱二十三<lb/>
李世勣以黎陽來歸拜大將軍封英公亦僅二十六然<lb/>
則荀羨之二十九固不足道也<lb/>
後漢以三公為真相唐以平章事為真相四代至三公<lb/>
者漢楊震子秉秉子賜賜子彪俱拜太尉為上公賜雖<lb/>
以司空終獨封侯三代三公者太尉安國亭侯袁賜子<lb/>
司空逢逢子太傅隗三代拜相者唐中書令河東侯張<lb/>
<pb n="KR4e0201_WYG_165-15a"/>
嘉貞左僕射同平章事魏郡公延賞中書侍郎同平章<lb/>
事髙平侯𢎞靖此外雖蕭氏之八葉亦未有的傳至三<lb/>
世者若司馬太傅懿相國昭相國炎錢太師鏐元瓘俶<lb/>
皆可以稱三世三公然權政强藩非繇勲徳<lb/>
父子配享廟庭者唐太師西平王李晟太尉凉國公李<lb/>
愬宋中書令濟陽王曹彬侍中瑋尚書令魏郡王韓琦<lb/>
太師儀國公忠彦若父子俱為宰相或大將位望俱極<lb/>
隆重者商宰衡伊尹左相陟漢丞相綘侯周勃丞相條<lb/>
<pb n="KR4e0201_WYG_165-15b"/>
侯亞夫吳丞相荆州牧婁侯陸遜大司馬荆州牧婁侯<lb/>
抗北齊左丞相咸陽王斛律金左丞相咸陽王光唐太<lb/>
尉中書令西平王李晟左僕射凉國公愬其次則韋賢<lb/>
𤣥成李邰李固袁安袁敞王龔王暢蘇瓌蘇頲韓休韓<lb/>
滉李吉甫徳裕韓琦忠彦吕夷簡公著之類差亦可紀<lb/>
宋石守信以檢校太師使相領陳州節年五十七卒於<lb/>
鎮子保吉歴中外亦以檢校太師使相領陳州節年五<lb/>
十七卒於鎮守信贈尚書令保吉贈中書令可稱竒事<lb/>
<pb n="KR4e0201_WYG_165-16a"/>
父子同時在大位若為三公者漢右將軍上官桀驃騎<lb/>
將軍安<hi>從公</hi>大司馬大將軍霍光右將軍禹大將軍耿况<lb/>
大將軍弇相國司馬昭開府儀同三司炎<hi>從公</hi>晉太宰司<lb/>
馬孚大司馬望太傅司馬導子開府儀同三司元顯宋<lb/>
太傅蕭道成開府儀同三司賾魏太師馮熙司徒誕太<lb/>
師元繼開府儀同三司义太師大丞相髙歡大將軍澄<lb/>
北齊左丞相斛律金太保光後唐中書令趙徳鈞侍中<lb/>
延夀<hi>同公</hi>吳太尉徐知誥司徒景通宋太師尚書令錢俶<lb/>
<pb n="KR4e0201_WYG_165-16b"/>
檢校太師侍中惟濬太師蔡京太保攸太師秦檜少師<lb/>
熺元太師伊徹察喇太保塔喇海少子太師和托與父<lb/>
同太保滿濟勒台右丞相托克托<lb/>
父子對秉機政者晉王渾為尚書左僕射濟為侍中治<lb/>
門下省吳紀亮為尚書令子隲為中書令導子元顯俱<lb/>
為録尚書事時稱東録西録蔡京領三省事秦檜為尚<lb/>
書左僕射滿濟勒台為中書右丞相攸熺托克托俱知樞<lb/>
密院事<lb/>
<pb n="KR4e0201_WYG_165-17a"/>
父居大藩而子秉政者髙歡以大丞相行臺晉陽澄以<lb/>
中書監京畿大都督秉政徐溫鎮金陵知訓知誥先後<lb/>
秉政趙徳鈞鎮盧龍延壽以樞密使秉政伊徹察喇為<lb/>
行省右丞相鎮和林而塔喇海和托相繼以中書右丞<lb/>
相秉政<lb/>
父子同建節者郭汾陽朔方子晞邠寧行營節宣武韓<lb/>
𢎞河陽公度魏博田𢎞正河陽布盧龍趙徳鈞忠武延<lb/>
壽延壽為隨駕行營都部署而徳鈞為東北面行營都<lb/>
<pb n="KR4e0201_WYG_165-17b"/>
統淮南錢俶山南東道惟濬其他若錢鏐之於傳瓘馬<lb/>
殷之於希聲建節於父國者不論也<lb/>
父子同時封王公侯者自宗室外昌黎王馮熙南平王<lb/>
誕魯國公蔡京燕國公攸益國公秦檜嘉國公熺各自<lb/>
以恩澤封義陽王陸侯東平王麗舒國公李蓋英國公<lb/>
世勣東光侯耿况好畤侯弇婁侯張昭都鄉侯承宣城<lb/>
侯諸葛瑾都鄉侯恪各自以功猷封<lb/>
父子丞相周勃子亞夫韋賢子𤣥成曹操子丕斛律金<lb/>
<pb n="KR4e0201_WYG_165-18a"/>
子光史浩子彌逺<lb/>
父子太師王舜子匡史浩子彌逺伊徹察喇子和托滿<lb/>
濟勒台子托克托明則張輔張懋<lb/>
父子天䇿上將軍楚王馬殷子希範<lb/>
父子狀元者獨宋梁顥及固耳本傳止言甲科考登科<lb/>
録記之按遯齋閒覽梁顥八十二歳雍熙二年狀元及<lb/>
第其謝啓曰皓首窮經少伏生之八歳青雲得路多太<lb/>
公之二年容齋四筆云以國史攷之梁公雍熙二年廷<lb/>
<pb n="KR4e0201_WYG_165-18b"/>
試甲科景徳元年以翰林學士知開封府暴卒年四十<lb/>
二朝野雜記謂顥登第年才二十二胡鴻臚真珠船謂<lb/>
宋史顥卒九十二溯其登第時乃七十三非八十二又<lb/>
謂雜記乃固登第之年此大可笑非宋史九字為四字<lb/>
之誤則狃於遯齋閒覽之説也按雍熙二年乃太宗太<lb/>
平興國八年以後改號也據本傳父文度早世顥養於<lb/>
叔父時王禹偁舉鄉貢顥依以為學甞以疑義質於禹<lb/>
偁禹偁拒之不答顥發憤讀書不期月復有所質禹偁<lb/>
<pb n="KR4e0201_WYG_165-19a"/>
大稱賞之禹偁以太平八年舉進士於顥差為前輩今<lb/>
據閒覽真珠船所云則顥之少孤當在沙陀石晉之際<lb/>
而長於禹偁且四十餘年矣其不相應一也顥若果九<lb/>
十有二豈使之為翰林學士又使之權知開封而暴卒<lb/>
耶其不相應二也子固以大中祥符元年甲第僅二十<lb/>
三顥卒時十八耳而又有弟述及適俱相仁宗朝至熙<lb/>
寧三年卒年七十去景徳元年顥卒時僅三歳耳顥七<lb/>
十五而得固九十而始得適其不相應三也顥以四十<lb/>
<pb n="KR4e0201_WYG_165-19b"/>
二歳卒固以三十三歳卒於事理甚明中間顥所歴官<lb/>
皆繁劇其上封事無老人意史又稱其美風姿强力少<lb/>
疾於遯齋之説有毫髪類耶洪文敏在内制久其見國<lb/>
史甚真與朝野雜記之言同真珠船又似夢中説夢矣<lb/>
宋諫議大夫贈太子少師陳去非長子右僕射前同書<lb/>
門下平章事樞密使贈侍中謚文忠堯叟次太子太師<lb/>
前同中書門下平章事贈司空侍中謚文惠堯佐天雄<lb/>
節度使贈太尉謚康肅堯咨一相中書一長樞密一為<lb/>
<pb n="KR4e0201_WYG_165-20a"/>
侍從俱登甲第而堯叟堯咨復第一俱建節徽猷閣學<lb/>
士謚忠宣洪皓長子尚書右僕射同中書門下平章事<lb/>
謚文惠适知樞密院謚文安遵端明殿學士謚文敏邁<lb/>
父子兄弟俱登制科知制誥而皓以徽猷适以觀文遵<lb/>
以資政邁以端明俱學士終二家極為相類<lb/>
參知政事太子少師謚忠獻韓億子尚書左僕射同中<lb/>
書門下平章事司空贈太傅謚獻肅綘門下侍郎太子<lb/>
少師維尚書右僕射中書侍郎太子太保贈司空縝兩<lb/>
<pb n="KR4e0201_WYG_165-20b"/>
為宰相兩為執政樞密使侍中贈中書令謚武惠曹彬<lb/>
子河陽節度使同平章事贈中書令謚武懿璨彰武節<lb/>
度使贈侍中瑋定國軍節度使贈侍中謚忠恪琮兩登<lb/>
樞宥兩列環衞分贈兩省之長億八子彬七子餘各有<lb/>
顯宦可為文武之極致而亦相類<lb/>
郭尚父子儀以司徒中書令闗内河東副元帥河中尹<lb/>
靈州大都督單于鎮北大都䕶朔方節度闗内度支鹽<lb/>
池六城水運大使押蕃部并營田及河陽道觀察等使<lb/>
<pb n="KR4e0201_WYG_165-21a"/>
汾陽王冊拜太尉贈太師謚忠武八子顯者四太子少<lb/>
保代國公曜太子賔客趙國公晞太常卿代國公曖金<lb/>
吾大將軍祁國公曙李西平晟亦以司徒中書令鳳翔<lb/>
隴右涇原節度使營田觀察處置等使兼行營副元帥<lb/>
西平王冊拜太尉贈太師謚忠武十三子而顯者亦四<lb/>
河中節度使愿嶺南節度使憲魏博節度使平章事凉<lb/>
國公愬河中節度使太子太保聽西平功名壽考差亞<lb/>
於汾陽而四子則小勝與汾陽埒者太尉侍中臨淮李<lb/>
<pb n="KR4e0201_WYG_165-21b"/>
武穆王光弼功名雖盛而晩誠有差與西平埒者司徒<lb/>
侍中北平馬莊武王燧功烈忠猷皆不及也武穆一子<lb/>
彚至涇原節莊武二子一亦曰彚蚤卒一曰暢至少府<lb/>
監而其後俱不振<lb/>
唐右拾遺竇叔向有五子祭酒常司業牟中丞羣刺史<lb/>
庠中丞鞏五季諫議大夫竇禹鈞有五子尚書儀侍郎<lb/>
儼補闕侃叅知政事偁起居郎僖二家名位才望俱相<lb/>
等今人但知有燕山而不知有補闕也<lb/>
<pb n="KR4e0201_WYG_165-22a"/>
兄弟狀元自陳堯叟堯咨外有孫何孫僅制科蘇軾轍<lb/>
軾入三等轍四等宋祁廷試第一兄郊第三而唱名太<lb/>
后改郊第一亦可稱兄弟狀元矣<lb/>
魏太尉穆崇子太尉觀尚宜陽公主觀子征東大將軍<lb/>
中書監壽尚樂陵公主壽子中書監平國尚城陽公主<lb/>
平國子中書監羆尚新平公主羆子尚書令司空亮尚<lb/>
中山公主亮子開府中書監紹尚瑯琊公主凡六世尚<lb/>
主諸昆季尚主者又十餘人七世掌機密四為三公二<lb/>
<pb n="KR4e0201_WYG_165-22b"/>
代封王古所未有<lb/>
三尚公主者宋彭城王劉昶仕魏至大將軍前後尚武<lb/>
邑建興平陽凡三公主主三嫁駙馬者唐定安公主初<lb/>
嫁殿中監王同皎次嫁衞尉少卿韋濯三嫁太府卿崔<lb/>
銑齊國公主始嫁太常卿張垍次嫁裴潁三嫁楊敷寧<lb/>
國公主初嫁鄭㢲次嫁薛康衡三嫁迴紇英武威逺可<lb/>
汗<lb/>
武相元衡與李相吉甫同年生以同日拜相武以御史<lb/>
<pb n="KR4e0201_WYG_165-23a"/>
中丞遷門下侍郎李以中書舍人遷中書侍郎俱同中<lb/>
書門下平章事武出鎮西川明年李出鎮淮南久之李<lb/>
復入為中書相武以次年十月復入門下相李以又次<lb/>
年十月卒卒之日為武生日武以又次年十月殞盗其<lb/>
日亦李生日<lb/>
秦國錢忠懿王俶生一甲子以八月二十四日生亦以<lb/>
八月二十四日卒又與父元瓘同日卒<lb/>
宋曾丞相布以卯年卯月卯日卯時卒韓丞相綘以辰<lb/>
<pb n="KR4e0201_WYG_165-23b"/>
年辰月辰日辰時生韓發解南省殿試皆第三以熙寧<lb/>
三月三日卒人尤異之金有田轉運時秀者所居里名<lb/>
半十行第五以五月五日生小名五兒年二十五應鄉<lb/>
府省殿四試俱第五名年五十五以八月十五日卒造<lb/>
物之巧如此<lb/>
官名有極貴而極繁者聊志其一二唐有囬天再造竭<lb/>
忠守正功臣太尉檢校太師中書令諸道兵馬元帥判<lb/>
左右神䇿六軍十二衞事護國宣武宣義忠武四鎮節<lb/>
<pb n="KR4e0201_WYG_165-24a"/>
度管内觀察處置營田等使鹽鐵度支户部三司都制<lb/>
置等使解池𣙜鹽使梁王朱全忠宋有開吳鎮越崇文<lb/>
耀武宣徳守道功臣太師尚書令兼中書令天下兵馬<lb/>
大元帥鎮海鎮東軍節度管内觀察處置等使上柱國<lb/>
吳越國王食邑九萬七千户實封一萬六千九百户入<lb/>
朝不趨劍履上殿錢俶元有元徳上輔廣忠宣義正節<lb/>
振武佐運功臣太師開府儀同三司秦王達爾罕中書<lb/>
大丞相上柱國錄軍國重事監脩國史兼徽政院侍正<lb/>
<pb n="KR4e0201_WYG_165-24b"/>
昭功萬户府都總使虎符威武阿蘇衞親軍都指揮使<lb/>
司達嚕噶齊忠翊侍衞親軍都指揮使奎章閣大學士<lb/>
領學士院知經筵事太史院宣政院事伊克肯哈爾布沁<lb/>
千户達嚕噶齊宣忠烏魯斯扈衛親軍都指揮使司達<lb/>
嚕噶齊提調回回漢人司天監群牧監廣惠司内史府<lb/>
左都威衞使司事欽察親軍都指揮使司使宫相都總<lb/>
管府領大禧宗禋院兼都典制神御殿事中政院事宣<lb/>
鎮侍衞親軍都指揮使司達嚕噶齊提調宗人蒙古侍<lb/>
<pb n="KR4e0201_WYG_165-25a"/>
衞親軍都指揮使司提調哈喇齊伊克肯徹爾領隆祥<lb/>
使司事俶藩臣也全忠巴延權臣也<lb/>
秦班列侯在丞相上漢丞相必封侯以故無列丞相上<lb/>
者後御史大夫亦在列侯上若唐開元以前加三公者<lb/>
雖不與政事係正拜官尚在宰臣之上代宗以後稍不<lb/>
然矣而僕射為故相其體尚尊司空不由宰相加自王<lb/>
思禮始宋時班次東宰執次使相西為親王趙普罷相<lb/>
後始加晉王光義侍中班宰相上至太平興國七年趙<lb/>
<pb n="KR4e0201_WYG_165-25b"/>
普復為司徒兼侍中秦王廷美舊以太師中書令班宰<lb/>
相上至是復居普下仁宗初曹利用以樞密使加司空<lb/>
侍中欲班宰臣王曾上不可神宗初陳升之初拜平章<lb/>
事時文彦博以舊元相為司空侍中兼樞密使特詔居<lb/>
升之上固辭而止然則親王使相雖至三師三公不敢<lb/>
班宰臣上其三師三公僕射不帶平章事不敢班宰相<lb/>
上也又唐書成用官髙者一人書名歐陽脩以宋祁先<lb/>
達乃分注紀志表屬脩而列傳屬祁至於進書次序俱<lb/>
<pb n="KR4e0201_WYG_165-26a"/>
在祁前然考其官則祁以殿學兼侍讀龍圖二學士吏<lb/>
部侍郎河内郡開國公脩以翰林龍圖二學士給事中<lb/>
安樂郡開國侯官序脩本在下也盖祁出知鄭州而脩<lb/>
實為學士故耳此亦足以見宋官秩之次<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_165-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷一百六十五<lb/>
</p>
<p>
</p>
  </div>
</body>
</text>
</TEI>
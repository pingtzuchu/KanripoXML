<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十七</head> <lb/>
    <p>
<pb n="KR4e0201_WYG_341-1a"/>
欽定四庫全書<lb/>
　弇州續稿巻一百六十七<lb/>
　　　　　　　　　　　　明　王世貞　撰<lb/>
文部<lb/>
　墨刻䟦<lb/>
　　張長史千文石刻<lb/>
右千文乃葛邲丞相家藏物即禙紙亦宋户口册其為<lb/>
宋搨無疑獨以歸之懐素非也旭肥素瘦又云肥勁難<lb/>
<pb n="KR4e0201_WYG_341-1b"/>
瘦勁易云公定論久矣此帖雄偉神駿種種驚人乃不<lb/>
作牛鬼蛇神態昔人所稱沈右衛肉飛仙非長史誰能<lb/>
當之特為鑒定而題其後<lb/>
　　又<lb/>
始余騐其書蹟肥不類懐素定以為張伯高而又疑其<lb/>
鋒勢小緩而肉勝謂伯高不至此後覽董逌廣川書䟦<lb/>
有高閒千文而云閒書不多存於世其學出張顚又云<lb/>
閒知隨歩置履於旭之境意者此為高門帖乎寧使此<lb/>
<pb n="KR4e0201_WYG_341-2a"/>
帖減價母寧使老顚受誣於地下也識以俟考<lb/>
　　唐𨽻夫子廟記<lb/>
夫子廟碑為渝州刺史李邕撰宋州刺史張庭珪書邕<lb/>
語亦似知尊夫子者第任書可耳不當遂任文也庭珪<lb/>
官至太子詹事著直聲家藏二王墨蹟甚夥書小史謂<lb/>
邕所撰碑碣必請庭珪書此亦其證也第所謂古木崩<lb/>
沙閒花暎竹者尚未得盡其致耳<lb/>
　　唐僧懐惲實際碑<lb/>
<pb n="KR4e0201_WYG_341-2b"/>
右隆闡法師碑僧懐惲撰及書頗亦能為其家言筆法<lb/>
尤圓媺有聖教遺意後稱天寳二年至明年則改年為<lb/>
載矣趙明誠金石録極詳備而遺此似不可曉<lb/>
　　顏帖<lb/>
晩又得文忠與李大夫二帖澄師一帖祭伯父一帖附<lb/>
裝坐位帖後澄師帖極偉勁而小過於拙有篆籀意李<lb/>
大夫祭伯父風骨遒逸神采驚人與坐位結法正同據<lb/>
題當有祭姪季明文而今失之令人悵然米顛謂顏行<lb/>
<pb n="KR4e0201_WYG_341-3a"/>
書尚可教其任誕乃爾然亦不為無意也<lb/>
　　又顏帖<lb/>
書家鐡手腕當推顏魯公第一如前數帖皆稿草不經<lb/>
意而天真爛然徃徃有歩武山隂意至於文則愈竄改<lb/>
而愈不快人有不勝其絮與㳫拖者何也魯公在唐舉<lb/>
制科又中文詞清麗科此尤不可曉<lb/>
　　題顏魯公汝越帖<lb/>
右顏魯公送劉太冲叙石刻其文不能盡全攷米元章<lb/>
<pb n="KR4e0201_WYG_341-3b"/>
書史謂此叙真蹟在王欽臣家後有欽臣名印因與唐<lb/>
坰兩出書各誤收巻去坰剪去將才不偶命而德其無<lb/>
鄰又云碧箋宜墨神采豔發龍蛇飛動覩之驚人今此<lb/>
才不偶命十字全似模刻在唐氏前而缺叙首語却不<lb/>
可曉其行筆與乞鹿脯帖祭濠州泉<hi>闕</hi>二文同而結體<lb/>
稍弱元章所謂神采煥發則有之龍蛇飛動未之覩也<lb/>
豈刻手有工拙故耶<lb/>
　　金天王廟題名<lb/>
<pb n="KR4e0201_WYG_341-4a"/>
顏魯公金天王廟題名極遒偉而三戈法不無可恨後<lb/>
題行筆尤老勁有逸趣所云奉命來此事期未竟止縁<lb/>
忠勤無有旋意未又作二語人心無路見時事只天知<lb/>
葢可悲矣當是又二十年使李希烈而重題者也公一<lb/>
厄李輔國再厄元載三厄盧杞其初題名自蒲下遷饒<lb/>
實用載故至使希烈而死矣公之祻固杞為之其獲死<lb/>
義亦杞成之也覽畢三歎<lb/>
　　題家廟碑贈顏判<lb/>
<pb n="KR4e0201_WYG_341-4b"/>
余嘗評顏魯公家廟碑以為今𨽻中之有玉筯體者風<lb/>
華骨格莊宻挺秀真書家至寳而其文比之生平所結<lb/>
撰尤自詳雅以語顏氏之後人則又其家至寳也今年<lb/>
冬吾州别駕小山君以家乘來乞序始知為公之裔孫<lb/>
播於茶陵者因舉以歸之君清白有循吏聲異時所樹<lb/>
立當不媿此八尺碑毋徒曰書家一箕裘而已也<lb/>
　　集顏書黙菴記<lb/>
趙宣撫此文頗清雅可讀集顏書亦在仁惲二懐之間<lb/>
<pb n="KR4e0201_WYG_341-5a"/>
覽之則樊川之勝與方外之適俱可想也<lb/>
　　後周祖廟碑<lb/>
後周太祖廟碑葢宇文氏也其文與書亦出趙寧張仁<lb/>
愿書行筆殊草草意小勝耳丹石之不能謹嚴始自李<lb/>
太和濫觴於仁愿至二米極矣故志之<lb/>
　　華嶽昭應碑<lb/>
右碑序頌華隂主簿盛㢞為故相許國蘇文憲公頲祈<lb/>
雨獲澍而作者也侍御史劉升書按趙明誠金石録於<lb/>
<pb n="KR4e0201_WYG_341-5b"/>
唐碑搜訪殆徧而獨遺此升書亦僅一見於他碑而已<lb/>
書法八分頗遒美可仲季惟則升卿而乏漢意聊為録<lb/>
之<lb/>
　　𤣥元宫碑<lb/>
此碑建於天寳元年而闕碑額攷其辭當在盩厔為𤣥<lb/>
元宫玉真長公主實主之公主睿宗最㓜女也碑序為<lb/>
倉部郎中戴璇頌為户部郎中劉同昇撰末云開府儀<lb/>
同三司尚書右僕射曽孫戴伋書則建碑年號葢追成<lb/>
<pb n="KR4e0201_WYG_341-6a"/>
頌序之日而稱者也伋官至僕射而世系年表列傳俱<lb/>
無之趙明誠金石録亦失不收俱不可曉者書法八分<lb/>
頗穠豔第以肉勝葢兼開元徐史之法而加損益者也<lb/>
　　少林寺戒壇銘<lb/>
少林戒壇銘開元三年為學生張傑書當是時傑應尚<lb/>
少且不以書名而筆法老成乃爾又時未盡習帝書故<lb/>
猶有瘦勁意<lb/>
　　李陽冰書三墳碑<lb/>
<pb n="KR4e0201_WYG_341-6b"/>
按此碑為李曜卿兄弟三墓其人皆有文學早仕宦而<lb/>
不壽以殁最少弟季卿撰表而宗人陽冰以玉筯刻之<lb/>
也其石猶故物故無傳改之譌舒元輿所謂䖝蝕鳥歩<lb/>
鐡石隔壁龍蛇駭觧鱗甲活動庶幾於此見其一斑<lb/>
　　易州鐡像碑頌帖<lb/>
右易州鐡像碑頌開元廿七年崇文館校書郎王端撰<lb/>
行易州録事蘇靈芝書端此文多頌故太守盧暉德政<lb/>
詞猥㫖𤨏不復可觧靈芝此書遒勁有逸氣然令景龍<lb/>
<pb n="KR4e0201_WYG_341-7a"/>
間虛和之度掃地矣宣和譜謂其有成就頓放當與徐<lb/>
浩雁行戈脚復類世南夫季海誠有之以擬二王永興<lb/>
吾未之敢信也譜又謂靈芝嘗為易州刺史郭明肅書<lb/>
侯臺記宋時墮金中金人每以墨本詣摧塲需絹十端<lb/>
始易一本妬者竟碎之今此碑幸尚完而求其所謂十<lb/>
絹之直理不能得一也物完毁貴賤要自有時然亦有<lb/>
不可觧者<lb/>
　　圭峯禪師碑<lb/>
<pb n="KR4e0201_WYG_341-7b"/>
圭峯禪師宗宻法門龍象第以多所游講著述一時不<lb/>
能無疑於達磨慧能之宗㫖而裴丞相休獨能知之然<lb/>
至累千言而為之辨則亦贅矣自心而證者為法隨願<lb/>
而起者為行行有殊法則一即四語已盡之是時柳誠<lb/>
懸銘書名天下僅以之篆額而自書文者深欲有效於<lb/>
宻也書法亦清勁瀟洒大得率更筆意裴能知宻為四<lb/>
依十地人其自際當亦不遠而没後為于闐王子顯姓<lb/>
名於背豈猶未能離輪廻耶抑亦所謂隨願而現者也<lb/>
<pb n="KR4e0201_WYG_341-8a"/>
記於此俟耆宿質之<lb/>
　　李抱玉碑<lb/>
右鳯翔澤潞行營副元帥凉國武昭公李抱玉碑楊文<lb/>
貞綰撰顏文忠真卿書見趙明誠金石録余得之乃一<lb/>
舊拓本最精好而中缺兩處幾二百許字葢成帖後脫<lb/>
落見殘非石泐也楊公銜稱贈司徒當是文成而卒於<lb/>
位其家乞顏公追書之故耳大厯中名臣無如二公者<lb/>
而一撰文一書丹在凉公誠幸也第公起邉將中興名<lb/>
<pb n="KR4e0201_WYG_341-8b"/>
位差肩李郭而能守忠節以顯融終介弟承之又大開<lb/>
方靣勲且公一武弁能力辭王爵辭司空辭左僕射以<lb/>
視僕固懐恩輩不天壤哉然則㣲二公公故不朽也非<lb/>
幸也<lb/>
　　至道御書帖<lb/>
右至道御書法帖凡十一巻六十一條宋太宗晩年筆<lb/>
也太宗以淳化之三年勒晉唐名蹟於棗又二年而書<lb/>
此其歩趣諸名家遂無一筆脫銜高處可逼唐文皇第<lb/>
<pb n="KR4e0201_WYG_341-9a"/>
不能超乗而上耳書辭多格言亦類屏風帖每條下一<lb/>
敕字似亦倣文皇故事搨手紙墨皆精媺可寳也<lb/>
　　夢英篆書偏傍字源<lb/>
夢英篆書偏傍字源自謂秦斯雖妙盡方圓而㸃畫簡<lb/>
畧直以墨寳歸之李監而已與郭忠恕能繼其美復録<lb/>
忠恕報書於後第吾子行諸君絶不取英篆以為少師<lb/>
承而忠恕書末所謂何人知之惟英公知之亦大含譏<lb/>
諷何也然英篆筆亦自整勁䟦語正書出信本皇甫君<lb/>
<pb n="KR4e0201_WYG_341-9b"/>
碑骨稍露耳聊記而留之<lb/>
　　杪高僧傳序<lb/>
湯休碧雲之句乃文通語也謂之釋氏之文學可乎陶<lb/>
學士文真法門之畵葫蘆者英太師書亦筆塜之盗枯<lb/>
骨者不足辱吾書意也<lb/>
　　夫子廟堂記<lb/>
夫子廟堂記程浩撰而僧夢英追書之浩文是唐人中<lb/>
之㳫拖者英書是柳法中之蹶張者不足存也<lb/>
<pb n="KR4e0201_WYG_341-10a"/>
　　郭忠恕三體隂符經<lb/>
右郭忠恕三體隂符經其二大小篆其一𨽻也忠恕篆<lb/>
筆幾與徐鉉埒而尤以工小楷名畵品入妙仕宋為國<lb/>
子主簿用酒狂得罪貶能自卜死日或云仙去不死也<lb/>
隂符最為唐人所重禇河南前後奉敕書至累百巻中<lb/>
亦多精語是老子以下鬼谷以上人作但非黄帝書耳<lb/>
忠恕既謫仙人宜其有㑹屢書之而不足也<lb/>
　　唐憲宗廟碑<lb/>
<pb n="KR4e0201_WYG_341-10b"/>
憲宗陵廟葺於開寳六年其撰者為宗正丞趙某書者<lb/>
為待詔張仁愿俱㳫拖不足觀當是時藝祖方經營海<lb/>
内祀典之不遑而首注心於憲宗者葢深有感於帝之<lb/>
威畧與藩鎮之横而趙韓王之說所由進也天下從此<lb/>
定矣<lb/>
　　汾隂壇頌<lb/>
漢武帝封泰山還祀汾隂何所取義而唐𤣥宋真皆因<lb/>
之良可笑也頌文為王文正旦撰亦天書之緒談耳尹<lb/>
<pb n="KR4e0201_WYG_341-11a"/>
熈古者書院待詔差有聖教筆而不能免通㣲院體聊<lb/>
為志之<lb/>
　　䟦蘇書醉翁亭記<lb/>
蘇長公此帖乃新鄭公得之徽廢邸者初出時舉朝爭<lb/>
詫賞以為神竒既刻石行吾吳人之稍識臨池者無不<lb/>
以為贋本所以為贋本者其一謂公既為人草書醉翁<lb/>
亭記不宜更及刻石之䟦其一謂公正行真跡石刻傳<lb/>
世者徃徃多卧筆左靡而今獨抝為右勁又其中正書<lb/>
<pb n="KR4e0201_WYG_341-11b"/>
絶寒儉不類余初亦為王逸老陸務觀張温甫之好事<lb/>
長夏稍取展翫見其渇筆縱筆拂䇿磔掠之際森然有<lb/>
折釵股屋漏㾗法則又以為公興到書而最後列公種<lb/>
種行草擬之則又不類却是墨池一段大疑獄其䟦尾<lb/>
趙吳興宋昌裔沈啟南吳原博遂無一真聞入石時文<lb/>
壽承作此伎倆新鄭原本無是也要當盡割去之乃可<lb/>
備一家耳<lb/>
　　東坡乳母銘<lb/>
<pb n="KR4e0201_WYG_341-12a"/>
此刻在黄州近有人於土中得之葢子瞻親書於石者<lb/>
以故比之他書尤淳古遒勁其用墨過豐則顏平原之<lb/>
遺軌也<lb/>
　　海市詩<lb/>
坡公以十月至登禱海神而見海市為詩自幸比於昌<lb/>
黎之祝融余以五六月再行部至登海僅一市而風散<lb/>
之海神豈真具眼耶為之一笑<lb/>
　　坡公雜詩刻<lb/>
<pb n="KR4e0201_WYG_341-12b"/>
右坡老書黄州諸作五言古一首七言近體六首詞七<lb/>
首中故有致語而壓韻使事殊令人不快書筆翩翩自<lb/>
肆間出姿態於矩度中尤可愛也公壓嫌字韻云雪似<lb/>
故人人似雪雖可愛有人其詞翰却不遠此語<lb/>
　　喜雨亭表忠觀二刻<lb/>
坡公作喜雨亭記在鳯翔軍事推官年可三十餘作表<lb/>
忠觀碑在知徐州年可四十餘喜雨文雖爽儁而不盡<lb/>
脫書生習書筆故熟而不無㳫拖意若表忠結法謹嚴<lb/>
<pb n="KR4e0201_WYG_341-13a"/>
而姿態自足故應以年事作階級耳公此碑顏體大書<lb/>
世所盛行而少有傳其小者尤可貴也<lb/>
　　坡公行草定惠院海棠詩刻<lb/>
坡公好書定惠院海棠歌真蹟留人間凡十數本而此<lb/>
其醉書贈張房元明者於踈縱跌宕間自𦂳宻有態大<lb/>
槩如良馬春原驕嘶自賞故不作欵段騀駊歩也余以<lb/>
壬戌七月望登赤壁歌公前後二賦旋訪定惠遺阯求<lb/>
海棠而不可得覽公此刻不覺悵然或謂公自愛其詩<lb/>
<pb n="KR4e0201_WYG_341-13b"/>
或謂公蜀人以海棠蜀種時俱滯齊故屢書之以志感<lb/>
公又嘗有贈妓李宜絶句云東坡居士黄州久何事無<lb/>
言及李宜却似西川杜工部海棠雖好不吟詩其托物<lb/>
寓意或怨或適不可指數也<lb/>
　　南宫父子詞筆<lb/>
前為舊搨江西帥司帖元章壽詞樂章都不成語而筆<lb/>
氣超邁雄逸若有神助元暉諸䟦亦自勁雋非若居平<lb/>
之僅成欹傾而已後三帖稱是内收得逸少初月一帖<lb/>
<pb n="KR4e0201_WYG_341-14a"/>
癡事癡語俱竒絶而書尤妙覽之令人痴思亦陡發<lb/>
　　王庭筠先主廟碑<lb/>
涿州有昭烈廟王庭筠撰記及書篆庭筠在金與党趙<lb/>
輩俱負能書名行筆絶類南宫父子正書稍存亷隅雖<lb/>
筋骨不乏而姿態逺遜矣當陽之役不以<hi>闕</hi>而以民永<lb/>
安之命不以家而以賢自是名語<lb/>
　　又<lb/>
涿郡為昭烈桑梓地故金人亦知立廟以祀而王庭筠<lb/>
<pb n="KR4e0201_WYG_341-14b"/>
為之記且書之庭筠作行草得海岳三昧此書乃楷筆<lb/>
襍有張從申柳誠懸風骨而小以米意運之遒逸踈朗<lb/>
亦可貴也<lb/>
　　楊太初書重陽歌<lb/>
觀重陽此詩豈淮南東方而後仙真例不能作雅語耶<lb/>
楊生此書酷倣涪翁僅作邇年沈啟南耳<lb/>
　　嵩嶽廟碑銘<lb/>
右嵩嶽中天王廟碑盧崖州撰有唐季衰薾之風孫崇<lb/>
<pb n="KR4e0201_WYG_341-15a"/>
望葢以書待詔者運筆固圓熟毋乃通㣲院體之遺耶<lb/>
　　淮源廟碑<lb/>
淮源廟碑乃漢延熹六年淮陽太守為民祈福而民作<lb/>
者碑已漫漶不可讀元人杜昭守唐州新其祠乃延待<lb/>
制吳炳叅用漢𨽻釋法書舊文於石而刻之余初恠其<lb/>
文詞殊爾雅可讀書法雜有西岳碑體而不能洗開元<lb/>
習見炳䟦始了然䟦書作正行亦得李北海王黄門遺<lb/>
意乃知勝國時臨池不乏人也<lb/>
<pb n="KR4e0201_WYG_341-15b"/>
　　華陽十二頌<lb/>
華陽十二頌者故陶貞白先生造頗著良常地肺之勝<lb/>
而大㫖不能出真誥外具見隱居集其後署名紫陽觀<lb/>
主劉行矩等立不知即行矩書否耶此書不能盡展然<lb/>
體方而用圓㣲有張長史郎官壁記意可寳也<lb/>
　　東魏孔子廟碑<lb/>
東魏脩魯孔子廟碑見歐陽公集古録公絶不取其文<lb/>
特以其用筆不俗而字畫多異聊存之今攷之果爾葢<lb/>
<pb n="KR4e0201_WYG_341-16a"/>
崔司徙之遺軌而公家蘭臺之濫觴也廟為兖州都刺<lb/>
史李仲璇所脩仲璇其字不著名趙國栢仁人栢仁當<lb/>
為栢仁碑誤按仲璇勲閥名位亦不薄而史不之載豈<lb/>
以其非平棘裔耶廟脩於靜帝徙鄴之五歳時賀六渾<lb/>
日與黑獺勁東西之鹿未歸而司土者能從事於學校<lb/>
可佳也<lb/>
　　蔡有隣章仇𤣥素碑<lb/>
唐淮陽司馬贈東太守章仇𤣥素碑為翰林學士内供<lb/>
<pb n="KR4e0201_WYG_341-16b"/>
蔡有隣書法取以時趣不能甚古而於嚴勁中㣲有情<lb/>
似勝韓擇木𤣥素者劍南節度使兼瓊父以子貴恩封<lb/>
其文骫𤨏紀詔辭門閥而已兼瓊利臣齷齪李楊二右<lb/>
相門不足道第天寳七載之碑見於金石録者凡八而<lb/>
有隣書獨有名而獨見遺所不可曉<lb/>
　　集古録䟦<lb/>
右歐陽文忠集古録䟦石刻三巻中有楊博士南仲劉<lb/>
敞原父釋各一通劉復有䟦一通尺牘如之蔡襄君謨<lb/>
<pb n="KR4e0201_WYG_341-17a"/>
䟦二通與裴煜如晦尺牘各一通公復自與君謨尺牘<lb/>
一通餘皆公手書䟦公文章妙天下而於考究小不能<lb/>
無憾其持論亦有近迂者居恒謂辨古文竒字全得楊<lb/>
南仲章友直力而又盛推原父博學無所不通原父却<lb/>
謂人好一歐九惜不讀書耳得非以是哉余見公墨蹟<lb/>
凡三所與此結法同而不能如其神采當又全得石工<lb/>
力也目録計亦有刻石而序書出君謨手吾弟當徐訪<lb/>
之<lb/>
<pb n="KR4e0201_WYG_341-17b"/>
　　永福寺碑<lb/>
按至元十三年常福生以饒州降授其路總官建此寺<lb/>
至延祐六年而碑始立相去四十三年矣其文與事俱<lb/>
不足道獨趙文敏書為晩年筆其規模李北海遂無一<lb/>
筆失度不止優孟虎賁之似而已也徃事已非那可說<lb/>
想文敏丹石時不能少此感<lb/>
　　御服碑<lb/>
元成宗感異夢致御服於終南之萬壽宫趙叅政世延<lb/>
<pb n="KR4e0201_WYG_341-18a"/>
記之集賢孟頫書之集賢此書乃承制又中年以後筆<lb/>
當最妙而出入北海有不勝其婉媚者何也<lb/>
　　龍門建極宫碑<lb/>
為神禹作建極宫而功就於羽流命出於朔主吁可歎<lb/>
也王鶚姚樞皆一時名勝而書與文不副望亦其時為<lb/>
之<lb/>
　　鮮于太常千文<lb/>
伯機此書雄勁飛逸而時時有高閒筆當由洗河朔氣<lb/>
<pb n="KR4e0201_WYG_341-18b"/>
未盡耳䟦尾行書亦秀潤而小踈比之吳興尚在雁行<lb/>
　　祝京兆小楷選刻<lb/>
世人徃徃稱京兆行草而不知其楷法之工時出趙吳<lb/>
興上如王文恪志銘精嚴端勁中生氣流動是金石第<lb/>
一手韓孺人志銘陸翁墓碣古雅之趣拂人眉睫㑹道<lb/>
觀記稍不能整栗而天真藹然唐初諸君子帖虛和流<lb/>
媺出虞入禇故是晉宋間物燕歌行高處迫元常下亦<lb/>
不失宋儋欵鶴文絶類大令不當以蹊逕求之袁介隠<lb/>
<pb n="KR4e0201_WYG_341-19a"/>
誄翩翩自肆柔不病肉秋風歌老筆崛强踈不病筋味<lb/>
泉賦二十行外𨽻分流溢可與蘭臺道因並觀獨隂符<lb/>
扇書乃行草以有小法故存之此君伎倆勝<hi>闕</hi>　山神<lb/>
多矣因合成一帙時自披賞安知後人不與晉唐小楷<lb/>
並傳耶<lb/>
　　題羅生書醫無閭碑後<lb/>
萬厯甲戌征北前將軍今寧遠伯李公成梁能勝敵而<lb/>
欲侈其功㑹今太宰梁公夢龍以少司馬奉命犒師勒<lb/>
<pb n="KR4e0201_WYG_341-19b"/>
績於醫無閭山而歙士羅文瑞書之梁公奉繩墨從孟<lb/>
堅故其辭稍嚴㓗而不夸逸羅結法自清臣誠懸是以<lb/>
遒莊而不骫骳說者猶謂此功小勝耳不能當北單于<lb/>
左校所俘獲亦不能什之一然萬厯之天下治於和熹<lb/>
時明師應而漢黷醫無閭邇而狼居胥遥應則壯邇則<lb/>
無勤又李將軍崛起戎伍中果勢壯徃以百戰取徹侯<lb/>
印甚賢於竇車騎也噫銘亡論已羅生亦幸哉其名與<lb/>
其書兹山同不泐也夫<lb/>
<pb n="KR4e0201_WYG_341-20a"/>
　　定武蘭亭後<lb/>
余所見定武蘭亭前後亡慮數本而致佳者五其一在<lb/>
潘方伯允端所後有趙松雪十五䟦而實非獨孤長老<lb/>
本葢時有吳氏子見獨孤本而乞松雪書之者最後一<lb/>
䟦可騐其二在余所為松雪執友陳直齋物葢松雪從<lb/>
人乞直齋藏本不得而陳氏之後人用以併裝於尾者<lb/>
其三在家弟所亦有元人題䟦其四乃賈秋壑為制置<lb/>
使時得之前輩劉菊莊秘監者不知在百二十巻中作<lb/>
<pb n="KR4e0201_WYG_341-20b"/>
何甲乙紙墨差更明潤聞今在項元汴所其五當為今<lb/>
詹博士東圖所藏後獨無舊題識又苦裝潢人去其石<lb/>
龜跡然第六行之稍闊與它針眼丁形蟹爪之類則了<lb/>
了可辨識者以為五字損本無疑也雖然東圖精公法<lb/>
故當得其連城夜光於楚工眼表必待此而後辨亦淺<lb/>
矣<lb/>
　　寳晉齋帖<lb/>
寳晉齋帖者宋禮部員外郎南宫米芾元章手摹二王<lb/>
<pb n="KR4e0201_WYG_341-21a"/>
以下真蹟入石者也凡閣帖所載俱置之元章自得右<lb/>
軍破羌諸帖與顧虎頭畵維摩天女故名其齋曰寳晉<lb/>
云人皆謂元章特妙臨摹又工作古書畵色以真贋本<lb/>
併示人人徃徃不能辨此帖雖古意藹然而不能脫米<lb/>
家腕法譬之康崑崙琵琶寧堪段師再聽余此疑不可<lb/>
觧覽東觀餘論謂此公好觀古帖而議論濶踈好摹古<lb/>
帖而㸃畫失真然則前輩固已言之彼好事人語何可<lb/>
盡信也<lb/>
<pb n="KR4e0201_WYG_341-21b"/>
　　宋搨鼎帖<lb/>
右鼎州帖二十二巻今所存者僅七巻耳而中有顏太<lb/>
師清臣楊少師虛白徐吏部季海行草多諸帖所無者<lb/>
舊裝極草草於紙背皆作綘帖字余以其摹搨不甚類<lb/>
意疑之而不能辨頼後䟦尾尚存葢刻石在紹興之廿<lb/>
一年江左偏王戰爭尚未息而發遣張斛通判趙子濬<lb/>
乃暇結此翰墨縁甚可念也編次者武陵丞趙銍與子<lb/>
濬當俱皇族攷之陳繹曽公鼎帖石硬刻手不精雖博<lb/>
<pb n="KR4e0201_WYG_341-22a"/>
而乏古意信然哉鼎州今常德郡其遺跡僅有孔明張<lb/>
旭兩墨池而鴻都之石遂蕩然無復存者無由一窺全<lb/>
文為之浩歎<lb/>
　　王子裕先生墨刻五䟦<lb/>
賦中有蘇長公前後赤壁余嘗謂如文中之有漆園書<lb/>
中之有飛白畵中之有董巨要不可用湘纍蜀贅招摭<lb/>
詰曲例之今王子裕先生乃能縱筆以飛白寫其辭遒<lb/>
逸勁迅神采飛動真可謂兩合矣余家藏陳道復書赤<lb/>
<pb n="KR4e0201_WYG_341-22b"/>
壁後賦其堅偉庶幾並駕然飛而不白終當讓先生一<lb/>
頭地也<lb/>
王先生登武林晴暉樓歌起頷兩韻全是青蓮家法中<lb/>
頗出入唐人然雄逸爽勁誦之如食哀家梨快不可言<lb/>
若行草則多渇筆神采飛動令人思顛旭醉素先生之<lb/>
子汝明搨石齋中以寓羮墻之思僕謂曷不龕之樓壁<lb/>
與西湖對當兩高雲起雷電轟掣時方知此歌與此書<lb/>
之妙<lb/>
<pb n="KR4e0201_WYG_341-23a"/>
王子裕先生手書玉芝翁歌其八法絶得坡仙三昧若<lb/>
吳原博先生為之風骨雖有餘神觀似不足先生故當<lb/>
品先生下也詩歌婉潤飄逸寘之坡集中唯烟江疉嶂<lb/>
贈畵御容師二歌可具賓主餘俱避舍嗚呼先生徃矣<lb/>
所謂仙而謫者非耶<lb/>
子裕先生手書若波羅宻多心經人以為得眉山卧筆<lb/>
非也正自徐浩侍郎八法中來余嘗見侍郎書此經僅<lb/>
錢許大丰容態澤全與此相類汝明刻石置之孫蘿菴<lb/>
<pb n="KR4e0201_WYG_341-23b"/>
中使觀自在以天眼見之當相印可矣<lb/>
右軍専用宣城諸葛兎毫其書蘭亭則以鼠鬚為之各<lb/>
適其合也近來陳白沙先生縳茅草作筆故白而不飛<lb/>
遒而不能逸王仲山先生多作擘窠及飛白狂草宜其<lb/>
有取於赤城椶筆也若歌中縱評鍾王以下書法則超<lb/>
然出於毛頴楮先生表矣<lb/>
　<lb/>
　弇州續稿巻一百六十七<lb/>
</p>
<p>
</p>
  </div>
</body>
</text>
</TEI>
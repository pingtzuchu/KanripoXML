<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百十二</head> <lb/>
    <p>
<pb n="KR4e0201_WYG_112-1a"/>
欽定四庫全書<lb/>
　弇州四部稿巻一百十二<lb/>
　　　　　　　　　　　　明　王世貞　撰<lb/>
文部<lb/>
　讀二十五首<lb/>
　　讀秦本紀<lb/>
秦始之惡極矣然其創制立法可紀也稱皇帝罷侯置<lb/>
守令即王族懿親無尺土之奉豈不亦廓然大公哉春<lb/>
<pb n="KR4e0201_WYG_112-1b"/>
秋之時徐有淮夷青有萊夷雍有犬戎義渠豫有三川<lb/>
陸渾之戎冀有鮮虞赤白長狄山戎荆揚之地則無非<lb/>
蠻者其人類聚羣分而生堯舜之世化不得過數千里<lb/>
焉荒服之外大抵因俗為教固耳秦一蕩洗之而至於<lb/>
今即西北至於朔方遼西無終令支之地南廣百粤踰<lb/>
五嶺巴窄滇池亡不襲衣冠而談詩書治禮樂者於乎<lb/>
誰力哉故秦皇漢武不足為人主訓也然而功足言也<lb/>
先王之法有道窮而不得不變者封建也民之為君三<lb/>
<pb n="KR4e0201_WYG_112-2a"/>
年䘮也有勢窮而不得不變者井田也古文也於古有<lb/>
益之而善者紀元也有損之而善者肉刑也有略而善<lb/>
者氏族也於乎時哉宜哉宜哉時哉<lb/>
　　又<lb/>
秦之取天下而不以道者其罪不在始皇而在莊襄以<lb/>
前之主所以失天下者其罪不在始皇之取而在守也<lb/>
夫秦自孝公用商鞅為功級之賞以誘戰士而使之強<lb/>
七國之民自始祖而至於耳孫其首世世入秦庭而封<lb/>
<pb n="KR4e0201_WYG_112-2b"/>
於涇渭之間男不得耕女不得織士不得拱手而奉先<lb/>
王之業葢至始皇而天下之所謂共主若赧王者頓首<lb/>
於冀闕之下而周不祀矣其時六國之邉秦者四而其<lb/>
半已為秦有矣秦雖大出兵以下之而非有血戰封觀<lb/>
之實如長平伊闕者也秦之勢不得不併六國六國不<lb/>
得不併而為秦且秦至是非與周代也與六國為代者<lb/>
也夫六國者非僭夷之楚即簒晉之趙魏韓而簒姜之<lb/>
田氏也秦何以不得滅之藉令秦稱皇帝罷侯置守令<lb/>
<pb n="KR4e0201_WYG_112-3a"/>
而輕徭薄税以與天下相安於無事夫誰曰不可善乎<lb/>
賈生之言曰仁義不施而攻守之勢異也昔人有云湯<lb/>
武逆取而順守之而儒者皆以為非愚以為未可非也<lb/>
夫桀紂者誰之後歟禹與湯之後也商周固世世而臣<lb/>
事之矣桀紂二主雖惡然不能出於五服之外而使商<lb/>
周之民盡被其毒也即不忍而誅其君吊其民立其近<lb/>
裔之賢如若微箕者而匡輔之不亦可乎是時夏殷完<lb/>
國也非若赧王之如髪而不可挽者也商周大邦也非<lb/>
<pb n="KR4e0201_WYG_112-3b"/>
若晉宋之伏危而不可退者也聖人與其政之仁而亮<lb/>
其心之無所冀而姑為之稱曰順天應人然猶不没其<lb/>
實而時見之夫子之不純予湯武也乃其所以不純貶<lb/>
秦晉也近世有䜿儒丘氏者不得其説而輕於持論絀<lb/>
其統而削之嗚呼是身為僭也<lb/>
　　讀魏志<lb/>
余讀史至魏操未嘗不惡其巧而惜其拙也身佐漢而<lb/>
相之挾天子令諸侯以收四海之權而為魏矣既隂奪<lb/>
<pb n="KR4e0201_WYG_112-4a"/>
而又陽郤之曰吾以臣道終乎何其巧也然而天下莫<lb/>
心與也後世莫口與也舉而名之曰簒嗚呼簒矣當獻<lb/>
帝時董李肇孽拉然土崩海内之欲為所欲為者何限<lb/>
有操亡無操亦亡亡等耳有操後亡則曷不修諸葛之<lb/>
政將之以忠純摧陷廓清區宇奠乂人心而無忘漢也<lb/>
則漢人心而厭漢徳魏也則魏不亦明白坦遂哉而顧<lb/>
狼其嗜狐其態屠僇忠舊放廢儀節至於弑后辱主而<lb/>
後已噫又何拙也雖然魏操無足言也吾所尤惜者劉<lb/>
<pb n="KR4e0201_WYG_112-4b"/>
裕裕非操比也搏國於桓𤣥還已失之晉而後奪之晉<lb/>
無裕已不社矣零陵之弑亦可以己乎丕不害山陽公<lb/>
裕害零陵王其後裔之亡也亦如之嗚呼孰謂無天道哉<lb/>
　　讀宋史<lb/>
宋所以得稱大繼漢唐者獨其君共儉崇禮讓斬然家範<lb/>
藹乎子惠之政而已其他固不勝晉余得畧指數焉藝<lb/>
祖賢非晉武帝比也然而其所以取周則又甚焉武<lb/>
帝藉累代之業離君臣之分勢不得退而稱臣矣藝祖<lb/>
<pb n="KR4e0201_WYG_112-5a"/>
一殿帥耳固周帝之所卵翼而手足者也一旦乗隙而<lb/>
掩之若承蜩然其何以見周帝地下哉晉鼎革之際其<lb/>
為敵者偏覇之孫氏而宋則遺統之劉鈞也重在劉氏<lb/>
則輕不得不在趙氏也晉自太康中下吳即無尺地不<lb/>
入版者而宋至太宗朝始取太原降兩浙然盧龍十六<lb/>
州之地契丹之割如故也天下固已失九之一李繼遷<lb/>
割銀夏黎桓割交阯天下又失九之二而宋之君臣方<lb/>
日惴惴焉奉嵗幣而昆事契丹及二帝之北禽也與遺<lb/>
<pb n="KR4e0201_WYG_112-5b"/>
主南竄迹相等也晉之江左其君忘中原矣然未嘗不<lb/>
詔江北而賊之宋之江左其君日夕不忘中原矣然未<lb/>
嘗不表金敵而君之伯父之晉之亡猶有禪受之迹焉<lb/>
宋亡而銜璧輿櫬再辱王庭抑何甘志絀辱也故宋之<lb/>
治其於漢唐弟也其統於晉亦弟也語統者伸宋則不<lb/>
得獨屈晉屈晉則不能獨伸宋且宋安能越晉而漢唐<lb/>
也或者曰宋至濓洛繼之閩而先王之道秩如也斯其<lb/>
所以為統乎曰仲尼魯人也世卒不以魯先盟主之晉<lb/>
<pb n="KR4e0201_WYG_112-6a"/>
而况濓洛為也彼以為宋重諸儒生乎抑諸儒生重宋乎<lb/>
　　讀荀子<lb/>
吾讀荀氏書其言性惡禮矯大氐多憤嫉過中之㫖則豈<lb/>
唯小疵已哉至云養心莫善乎誠有味乎其言之也夫誠<lb/>
者其實不妄也對誠之者而言則聖人事也偏而言之則<lb/>
徹上下語也宋儒舉而非之曰既誠矣心安用養耶如以<lb/>
辭而已矣孔子之告哀公曰思事親不可以不知人思知<lb/>
人不可以知天其為荀氏語也宋儒當復舉非之曰是天<lb/>
<pb n="KR4e0201_WYG_112-6b"/>
親而外鑠也是上達而下學也抑何謬戾失序也宋儒之<lb/>
好刺非古而顓其尊若此又莊子之言曰父子不可解於<lb/>
心君臣無所逃於天地也名言也夫無所逃於天地亦已<lb/>
過矣宋儒復舉而非之夫父子主恩君臣主敬天也人也<lb/>
寧纎毫乎哉堯崩四海若喪考妣必堯而後若喪考妣也<lb/>
父不慈即瞽叟為吉甫若晉獻者逝而子可無慟哉<lb/>
　　讀揚子<lb/>
余讀揚氏法言其稱則先哲畔道者寡矣顧其文割裂<lb/>
<pb n="KR4e0201_WYG_112-7a"/>
聱曲闇㫚淟涊剽襲之跡紛如也甚哉其有意乎言之<lb/>
也聖人之於文也無意焉以達其所本有而不容秘耳<lb/>
故其辭淺言之而愈深也深言之而不秘也驟之而日<lb/>
星乎徐之而大羔𤣥酒哉乃其矩矱天就矣世之病揚<lb/>
氏以道也余之病揚氏以文也雖然文則又奚病焉<lb/>
　　讀管子<lb/>
余讀左氏所稱管子大要佐桓公以正如伐楚卻鄭太<lb/>
子辭上卿禮彬彬乎徳言君子也即孔子亦稱之曰如<lb/>
<pb n="KR4e0201_WYG_112-7b"/>
其仁如其仁及讀管子一書自定兵制興魚鹽諸大筴<lb/>
外徃徃擇卑而易行愽小以圗大轉敗以為績巧取而<lb/>
不匱愚其君遂愚其民以愚天下之諸侯使翕然用于<lb/>
吾術而不敢背竊以為戰國之䇿士術史傅會而增益<lb/>
之者晩而信其然不謬妄也夫齊積狙之國也戎與楚<lb/>
積强之國也驟而用齊以王齊必不信驟而加戎楚以<lb/>
王楚必不絀管子善因時者也時至三代人猶純如也<lb/>
及周之衰而人齗齗如也孟氏曰管仲曾西之所不為<lb/>
<pb n="KR4e0201_WYG_112-8a"/>
也而子謂我願之乎又曰王不待大文王以百里湯以<lb/>
七十里滕不五十里耶井田之制孟氏之言則既行之<lb/>
矣至於築薛之問而後其技窮也得王而王者周公也<lb/>
得伯而伯者管子也能王而不得王者孔子也不能王<lb/>
而欲王者孟氏也昔宋之南壓於金若卵矣而濓閩之<lb/>
徒日諄諄以正心誠意之説告其君至於用略焉萬一<lb/>
不幸而君任之井吾田車吾兵不踰時而社稷飽敵矣<lb/>
於乎今安得起仲而将相其才使之南治島北却敵徐<lb/>
<pb n="KR4e0201_WYG_112-8b"/>
而置濓洛諸儒於庠序間雅歩髙論藻飾其所不足耶<lb/>
　　讀逸周書<lb/>
余讀逸周書七十一篇未嘗不深竒其文辭而怪其誖<lb/>
也其言甚仁湯而武武曰桀與其屬五百人止不齊民<lb/>
棄之徃奔湯凡數徙輒棄湯放桀而復薄三千諸侯大<lb/>
會湯退再拜從諸侯之位諸侯莫敢即又曰武王征四<lb/>
方憝國九十有九馘魔億有十萬七千七百七十有九<lb/>
俘人三億萬有二百三十是武王者秦始漢武之靡也<lb/>
<pb n="KR4e0201_WYG_112-9a"/>
王子晉曰吾復三年上賔於帝所以是至今稱晉仙去<lb/>
王㑹叙事固典有法然所紀竒民淫珤怪鳥獸抑又何<lb/>
誕也奈何不使人主津津好大哉第書名汲冢者非按<lb/>
汲冢書晉太康二年汲郡人不凖發安釐王冢出書凡<lb/>
七十五篇如紀年𤨏語梁丘藏繳書易國語論語篇目<lb/>
杜預序稱太甲殺伊尹事今本皆無之書所載武王斬<lb/>
紂妲己懸頭二太白旗及周公諡法已收之太史公史<lb/>
記中寧至魏始出哉雖然余未獲見汲冢書以為恨而<lb/>
<pb n="KR4e0201_WYG_112-9b"/>
孟子於武成乃僅取二三䇿何也<lb/>
　　讀家語<lb/>
吾嘗讀家語怪其錯雜不精如所稱商羊萍實於大道<lb/>
奚益也雖然是寧獨無聖人之言乎哉自宋儒表四子<lb/>
列於經獨尊論語論語行而家語廢乃至如周禮孝經<lb/>
聖人經國盡性之書不得一列學官使諸儒傳習可慨<lb/>
也孟子言仁義闢楊墨其功大矣至於辨理氣之屬論<lb/>
君臣之際未甚徹也有任而發者有矯而致者於經猶<lb/>
<pb n="KR4e0201_WYG_112-10a"/>
月之於日也夫三禮周禮也儀禮也曲禮也今廢周禮<lb/>
儀禮不載而厠之以月令檀弓儒行諸篇抑何輕重失<lb/>
次也愚不揆欲詮三禮而刪其歆莽褒猶之傅會者為<lb/>
禮經尊論語而刪其非夫子言者採孝經禮記中庸大<lb/>
學家語之凡為夫子言而粹者别為經以配禮而六之<lb/>
其非夫子言而稍粹者如魯論門人檀弓諸家合為傳<lb/>
與孟子翼經而兩之未敢也聊識於此<lb/>
　　讀關尹子<lb/>
<pb n="KR4e0201_WYG_112-10b"/>
關尹子九篇劉向所進云其人即老子所與留著五千<lb/>
言者其持論抑塞支離而小近實非深於師老子者也<lb/>
其辭潛夫論衡之流耳不敢望西京何論莊列至云人<lb/>
之厭生死者超生死者皆是大患也譬如化人若有厭<lb/>
生死心超生死心止名為妖不名為道則昭然摩騰入<lb/>
洛後語耳豈向自有别本耶抑向本遺錯後人妄益之<lb/>
耶夫老子而不為關尹著五千言已耳老子而為關尹<lb/>
著五千言此其非關尹語也無疑<lb/>
<pb n="KR4e0201_WYG_112-11a"/>
　　讀鬻子<lb/>
鬻子偽書也其文辭雖不悖謬於道要之至淺陋者掇<lb/>
拾先賢之遺而加飾之耳謂禹據一饋而七十起非三<lb/>
吐之巵言乎七十起何其勞也禹得七大夫如杜季施<lb/>
皆非夏氏因生之姓至所謂東門虚南門蠕西門疵北<lb/>
門側幾乎戯矣夫鬻子九十而為文王師也乃末篇曰<lb/>
昔者魯周公使康叔徃守於殷何哉阮逸偽元經李荃<lb/>
偽隂符劉歆偽周禮固矣猶能文其辭未有如鬻子之<lb/>
<pb n="KR4e0201_WYG_112-11b"/>
淺陋者也雖然使偽而近也毋寧偽而逺也乎近則惑<lb/>
　　讀列子<lb/>
莊子語多引列子或曰傳㑹之書也此殆不然其持論<lb/>
無以大異莊子其叙事裁而掞辭法則似勝之獨所稱<lb/>
化人見周穆王與西方有聖人語為瞿曇氏之學者徃<lb/>
徃相引以重至謂其教嘗已行於中國而秦廢絶之噫<lb/>
亦謬矣余謂列子中所載二事與關尹子之言皆非舊<lb/>
文儒而瞿曇學者隂益之<lb/>
<pb n="KR4e0201_WYG_112-12a"/>
　　讀亢倉子<lb/>
亢倉子其文辭東京之後迂於儒者耳其議則無嘉焉<lb/>
余讀公孫龍雖其謬悠鄙舛而要之縱放强辨儼然戰<lb/>
國之習也偽者多援少倍多拘少劌亢倉子偽書也列<lb/>
子載亢倉子遂有亢倉子家語記子華子遂有子華子<lb/>
賈誼稱鶡冠子遂有鶡冠子嗚呼士之托空名以求傳<lb/>
其言者意亦可悲哉<lb/>
　　讀鬼谷子<lb/>
<pb n="KR4e0201_WYG_112-12b"/>
劉向班固不載鬼谷子隋志始有之以故讀者疑其偽<lb/>
撰然其命篇甚竒詞亦偉至所以捭闔張翕之機大要<lb/>
出於老氏老氏之以退為進以與為取知白守黒知雄<lb/>
守雌不足求足不大求大雖天下後世之言術者莫外<lb/>
焉深於鬼谷者也鬼谷老氏之所甚諱也儀秦又老氏<lb/>
之所甚諱也雖然不得而終諱以辭其咎夫老氏之於<lb/>
禮猶惜其為亂首而充其説詐而為儀秦慘而為申韓誕<lb/>
而為市大悖而為梁角於乎可勝亂哉按鬼谷子楚人<lb/>
<pb n="KR4e0201_WYG_112-13a"/>
隱鬼谷不著名氏嘗有書責儀秦夫既教之矣又何責<lb/>
焉續仙傳曰鬼谷子即王誗也得道為地仙此䛕辭也<lb/>
　　讀鄧析子<lb/>
鄧析子五篇鄧析子鄭人也或云數難子産之政子産<lb/>
僇之按左氏駟歂嗣子太叔為政始殺析其人不足論<lb/>
其文辭戰國䇿士倪耳循名貴實察法立威先申韓而<lb/>
鳴者也至謂天於人父於子兄於弟俱無厚者何哉先<lb/>
王之用刑也本於愛析之用刑也本於無厚於乎誅晩<lb/>
<pb n="KR4e0201_WYG_112-13b"/>
矣轉辭篇與智者言依於辨數語同鬼谷子豈後人傅<lb/>
其㫖苟益其辭也耶要之小人之言徃徃出於機心之<lb/>
發故不甚相逺耳吕氏春秋記析嘗教獲溺屍者購逆<lb/>
屍者交勝而不可窮固市井舞文之魁也孰謂駟歂失<lb/>
刑哉<lb/>
　　讀吕氏春秋<lb/>
吕氏春秋其文辭錯出不雅馴徃徃有類齊諧稗官者<lb/>
其食客所為耳懸千金於市購增損而莫之敢也畏其<lb/>
<pb n="KR4e0201_WYG_112-14a"/>
意故不信其令焉取增損哉儒家者流取其篇首所紀<lb/>
月令厠之經迨今焉甚矣不韋之巧也始而以財役其<lb/>
身隂亂秦裔而不悟也既而以財役其言隂亂聖經而<lb/>
又不悟噫嘻則豈獨不韋罪哉<lb/>
　　讀韓詩外傳<lb/>
韓詩外傳凡十篇漢人燕韓嬰所著其注詩二十二巻<lb/>
而此則雜記夫子之緒言與諸春秋戰國之説家稍近<lb/>
於理者也大抵引詩以證事而非引事以明詩故多浮<lb/>
<pb n="KR4e0201_WYG_112-14b"/>
汎不切牽合可笑之語葢馳騁勝而説詩之㫖微矣獨<lb/>
其辭稍明徤可誦而所記亦不甚詭於倫物唯謂孔子<lb/>
南游阿谷之隧則類於懐春之吉士而周公之討管楚<lb/>
激於隱客之一言為大謬耳夫子見狸跡䑕而鼓瑟曾<lb/>
子聞而識其有貪狠之心其然乎豈螳蜋捕蟬之説所<lb/>
由昉乎然以美曾子之察音則可以見夫子之移志則<lb/>
不可甚哉好竒者之易誖也<lb/>
　　讀白虎通<lb/>
<pb n="KR4e0201_WYG_112-15a"/>
白虎通者漢章帝建初四年詔諸儒㑹白虎觀講議五<lb/>
經同異使五官中郎将魏應承制問侍中淳于恭奏帝<lb/>
親稱制臨决如孝宣甘露石渠故事曰白虎通又按班<lb/>
固傳天子㑹諸儒講論五經作白虎通徳論令固撰集<lb/>
其事然則此書為班固筆也其言禮樂名物制度甚詳<lb/>
徃徃雜取經傳不為背理道而獨於五行之生尅次第<lb/>
悉取人事以配之大抵出於不韋仲舒之緒論而其他<lb/>
立賞罰議褒貶則公榖之義居多至紀封禪而䛕心盡<lb/>
<pb n="KR4e0201_WYG_112-15b"/>
露矣吾嘗謂漢之儒多援經以飾事而宋之儒必推事<lb/>
以就經援經以飾事有逺而誣者然而於事濟也推事<lb/>
以就經有邇而當者然而於事不必濟也其濟為雋不<lb/>
疑而其誣至於劉歆之佐王莽噫亦可鑒也<lb/>
　　讀三墳<lb/>
毛漸序三墳其時皆以為偽書而漸獨信之毋論其淺<lb/>
率而强為古語也伏羲畫連山而有民兵器隂兵妖陽<lb/>
兵妖兵陽陣至䇿辭而曰主我屋室主我刃斧神農歸<lb/>
<pb n="KR4e0201_WYG_112-16a"/>
藏而曰殺藏墓此皆不知其時而妄為説者也隋購天<lb/>
下遺書有劉炫者偽為連山等易百餘巻上之受賞而<lb/>
去後事發坐抵罪所謂三墳者豈即其書也耶<lb/>
　　讀元命包<lb/>
右書據以為後周衛元嵩述唐蘇元明傳李江注楊元<lb/>
素由秘閣傳夲鏤行而張昇以授楊揖者也愚謂此即<lb/>
素撰或張昇撰而托者也卦下每作重疊文難字而攷<lb/>
之諸字書則易曉其㫖甚淺而於理不甚悖又經傳註<lb/>
<pb n="KR4e0201_WYG_112-16b"/>
若出一人手故以為宋人作也凡唐以前偽書其理駁<lb/>
而時有精㫖其文雜而古其字竒而有不可識者今皆<lb/>
反之故以為宋也乾坤鑿度亦然惟穆天子傳竹書紀<lb/>
年汲冢周書則非秦漢以前人不能也<lb/>
　　讀圓覺經<lb/>
余讀圓覺經所稱四大各離今者妄身當在何處未嘗<lb/>
不怳然自失至云四縁假合妄有六根六根四大中外<lb/>
合成妄有縁氣於中積聚似有縁相假名為心則又未<lb/>
<pb n="KR4e0201_WYG_112-17a"/>
嘗不洒然悟也余自束髮而來所身受榮辱憂喜悲樂<lb/>
亡慮數十百矣日憧憧焉役余而受之若以為真境焉<lb/>
抑何謬盭失計耶不得已而强受之而假名之得已而<lb/>
不已而又强執之嗚呼余之暴余深矣不即不離無縛<lb/>
無脱此是吾人善證苐一義我愛既絶萬境皆空不願<lb/>
作佛何况生天亦庻幾矣莊氏言至人入水不濡入火<lb/>
不熱嗚呼是奚啻水火哉<lb/>
　　讀壇經<lb/>
<pb n="KR4e0201_WYG_112-17b"/>
壇經其聖人之言乎哉然而非聖人教也其教行天下<lb/>
遂無祖矣非無祖也夫人而能為祖也黄梅之徒盖千<lb/>
餘焉引而不發躍如也達摩之示㫖微矣子曰參乎吾<lb/>
道一以貫之曾子曰唯子出門人問曰何謂也曾子曰<lb/>
夫子之道忠恕而已矣夫悟解悟也解悟非悟也酥乳<lb/>
醍醐品列而人嘗之而味得也日攜醍醐而食人知味<lb/>
者寡矣<lb/>
　　又<lb/>
<pb n="KR4e0201_WYG_112-18a"/>
阿難親從世尊且數十年受楞嚴時幾隳法身而不支<lb/>
數現聖光屈金色臂指示要理而不悟六祖一謁黄梅<lb/>
而即覺其入可知也然至遷化現虛空變分骸二國抑<lb/>
何其通達靈妙耶夫子曰或生而知之或學而知之及<lb/>
其知之一也<lb/>
　　讀衛霍傳<lb/>
昔人稱衛青霍去病傳為太史公叙法之竒者然其論<lb/>
衛将軍曰於天下無稱也去病則曰有天幸不至乏絶<lb/>
<pb n="KR4e0201_WYG_112-18b"/>
而已嗚呼匈奴天下莫强焉其所以數勝而不絀者豈<lb/>
盡天幸耶至伍被之所以竒大将軍於淮南王者又胡<lb/>
無稱也李廣葢屢戰而屢敗也太史公津津不啻口出<lb/>
焉叙其材力僄果負誼槩饒仁䘏指畫軍事若貌也於<lb/>
其勝而幸者如彼於其敗而不幸者如此是可以識矣<lb/>
吾不幸而材不見知於孝武而卒腐以老如公孫𢎞兒<lb/>
寛者二将靡耳奈何雍容取公相為也彼葢以李廣自<lb/>
况也太史公於游侠刺客貨殖伯夷屈平諸傳皆有所<lb/>
<pb n="KR4e0201_WYG_112-19a"/>
感慨獨於李廣衛霍傳比興之義多吾既深於其指而<lb/>
又惜其以私故掩衛霍摧敵之妙使後人不得尋也<lb/>
　　讀會昌一品集<lb/>
余嘗怪唐中興以後稱賢相者獨舉裴晉公不及李文<lb/>
饒以為不可解後得文饒一品集讀之無論其文辭剴<lb/>
鑿瑰麗而已即揣摩縣斷曲中利害雖晁陸不勝也當<lb/>
裴公之下蔡也天子之志定将謀合而蔡之亡形成矣<lb/>
公不過一贊其决耳蔡下而天下之望歸焉及其帥河<lb/>
<pb n="KR4e0201_WYG_112-19b"/>
東握都統印環數道之兵受進止而不能取趙一支郡<lb/>
而望若故也一屈於鎛再屈於稹三屈於逢吉四屈於<lb/>
宗閔而望又若故也是遵何道哉文饒佐武宗通黠戞<lb/>
斯破回鶻平太原定澤潞若振槁千里之外披膽待燭<lb/>
百萬之衆頫首而聴一言之指麾國勢尊主威振即不<lb/>
啻蓰裴公而上之而及其貶也天下有以為當然者豈<lb/>
盡成敗論耶彼其訾太尉之賞浮則不聞有以司徒匹<lb/>
者譏平泉之觀侈則不聞以緑野匹者又何也裴以誠<lb/>
<pb n="KR4e0201_WYG_112-20a"/>
李以術裴以容李以忮如是而已史稱其一飯必報睚<lb/>
眦必酬夫倄别於恩怨若此而豈意其曲擠而致之死<lb/>
地者乃其素所恩之敏中耶何文饒之精爽能見托於<lb/>
令狐而不能快心於敏中也則其鬼固賢於其人也嗚<lb/>
呼才至於文饒而不得稱賢相可畏哉<lb/>
　<lb/>
　<lb/>
　<lb/>
<pb n="KR4e0201_WYG_112-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻八十三</head> <lb/>
    <p>
<pb n="KR4e0201_WYG_257-1a"/>
欽定四庫全書<lb/>
　弇州續稿巻八十三<lb/>
　　　　　　　　　　　　明　王世貞　撰<lb/>
文部<lb/>
　史傳<lb/>
　　定興宣平二王世家<lb/>
張輔字文弼其先河南之祥符人父曰玉驍勇善戰多<lb/>
智筴其仕而當元之末季積討賊功遷至知樞宻院元<lb/>
<pb n="KR4e0201_WYG_257-1b"/>
帝亡與其主遁于沙漠洪武乙丑始自拔来歸髙帝異<lb/>
其材氣俾以禆校從征卜漁海子喀爾喀之宼以功授<lb/>
濟南衛副千户又從破元將布昆特穆爾畧地抵延川<lb/>
而還遷安慶衞指揮僉事明年從楚王征永順散毛諸<lb/>
洞又明年逐䝉古之侵邊者至鴉寒山而還調燕山左<lb/>
護衞癸酉敗敵于黒松甲戌從征野人諸夷鹵獲多進<lb/>
都指揮同知遂為覇府元僚燕王寄之若左右手靖難<lb/>
師起玉首佐謀畫奪北平九門三日議師所出咸欲南<lb/>
<pb n="KR4e0201_WYG_257-2a"/>
玉曰為我肘腋患者薊也必滅薊而後可以安意南遂<lb/>
輕兵圍薊薊守馬宣出戰執而殺之并擒其將毛某送<lb/>
北平移兵取遵化夜從敢死士坎墉而登守將拒戰復<lb/>
破斬之遂畧宻雲至永平皆致其精甲以益師還率所<lb/>
部從王南下進覆其衆獲二將長興侯耿秉文以二十<lb/>
萬軍真定王請單騎覘之還謂秉文不能訓其衆且有<lb/>
敗氣急擊勿失諸將猶以兵力不相當難之玉曰彼衆<lb/>
而囂我鋭而整胡不相當也王顧玉而笑謂必從若吾<lb/>
<pb n="KR4e0201_WYG_257-2b"/>
倚若一人足辦遂前薄真定大敗其軍諸徹侯名將皆<lb/>
就縛斬首虜三萬級獲馬二萬匹復從王敗安陸侯吳<lb/>
傑軍輕騎馳救永平走江隂侯吳髙辰抵大寜鼔之午<lb/>
凌其堞斬大帥朱鑑復致其精甲益師還救北平突騎<lb/>
往返若風雨遂大破李景隆之衆北平圍解復從攻廣<lb/>
昌蔚州進圍大同皆下之時諜報曹國公収散卒及後<lb/>
軍未傳者號百萬且至矣王與諸將謀之玉復進計曰<lb/>
兵貴神速請急往白溝河以逸待之可勝也王悦悉師<lb/>
<pb n="KR4e0201_WYG_257-3a"/>
而往至白溝之三日而景隆来戰玉以麾下馳之挫其<lb/>
鋒大軍乗而大破之殺僇數十萬追擊至濟南圍其城<lb/>
不下還取滄州獲其將徐凱進攻東昌與歴城侯之師<lb/>
遇而鏖王率數千騎繞出敵後敵聚而圍之數十迎王<lb/>
死戰得解玉不知王所在突入其陣大戰手殺數十百<lb/>
人玉亦中創而沒王収兵不見玉哭之慟謂諸將勝負<lb/>
兵家常事不足計所恨艱難之際失我良股肱耳復哽<lb/>
咽不巳諸將皆泣不能仰視遂以其兵屬輔輔時從玉<lb/>
<pb n="KR4e0201_WYG_257-3b"/>
軍中器宇偉壯顧盻有威容既居輔喪墨衰飲泣從事<lb/>
進攻東平搗汶上轉戰靈璧入泗州取揚州渡江定京<lb/>
師論功封奉天靖難推誠宣力武臣榮禄大夫柱國信<lb/>
安伯食禄一千石予誥劵世襲而追封玉為特進右柱<lb/>
國榮國公謚忠顯居二嵗上謂功臣淇公福成公能等<lb/>
曰吾於功臣次第封矣亦復有所恨乎二公頓首言臣<lb/>
等皆以微勞冐上賞亡所復恨獨張玉不死臣等安敢<lb/>
獨封公而玉之子輔頗自積戰功今者尚稱伯位諸徹<lb/>
<pb n="KR4e0201_WYG_257-4a"/>
侯下語未既而上曰吾固恨之因進封輔新城侯嵗禄<lb/>
千五百石世襲改給誥劵又明年而安南叛臣黎季㹈<lb/>
詭姓名胡一元而名其子曰<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>挾詐弑其主且叛命上<lb/>
怒拜成國公為征夷将軍統大兵八十萬征之上察知<lb/>
輔沈雄有膽力諸老将皆不如遂拔為右副将軍與左<lb/>
副将軍西平侯晟佐成公而率豐城侯李彬等十八将<lb/>
軍兵部尚書劉儁賛軍事刑部尚書黄福大理卿陳洽<lb/>
等給餽餉凡兩月而次龍州成國公病輔代總其師亡<lb/>
<pb n="KR4e0201_WYG_257-4b"/>
何成國公薨輔遂進師發慿祥度坡壘關禡纛前驅至<lb/>
隘留關走其衆三萬遂度關檄季㹈父子二十罪深入<lb/>
抵雞陵關諜傍有伏卒發兵搜之悉遁進次富良江北<lb/>
嘉林縣别将由芹站西道至北江府新福縣諜知左副<lb/>
将軍以雲南兵至白鶴遂遣驃騎将軍朱榮往㑹之輔<lb/>
用法嚴所至皆整謐秋毫無犯交人感悦其三帶州守<lb/>
帥鄧原等来降以賊情實告謂賊有東西都及三輔郡<lb/>
皆籍富良江而固其北岸為土城城與柵連凡數十餘<lb/>
<pb n="KR4e0201_WYG_257-5a"/>
所南岸悉國中舟艦列于江外設捍木䕶之其偽東都<lb/>
守備頗嚴宻列象陳柵内兩江士民悉發號七百萬勝<lb/>
兵者不能十一欲以老我師輔遂移軍三帶州招市江<lb/>
口伐木造舟以進師上知成國公薨即命輔為征夷将<lb/>
軍而諭之曰昔者開平王遇春北討卒于軍而岐陽王<lb/>
文忠代之遂鼔諸将建勳雁門将軍努力毋使岐陽獨<lb/>
専羙前代也輔乃遣驃騎朱榮擊賊于嘉陵江北大破<lb/>
之輔等行視諸城獨多邦最大可駐軍而特髙峻下設<lb/>
<pb n="KR4e0201_WYG_257-5b"/>
重濠濠外復為坎坎外皆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>藜而士馬甚盛輔乃懸重<lb/>
賞募死士為雲梯夜蠓附而上賊于城中列象陣以鬬<lb/>
輔夙具繪獅䝉馬而衝之象皆股栗退走矢石齊發呼<lb/>
聲動天地賊大潰遂進兵擣西都季犛急焚其宫室倉<lb/>
卒遁入海分兵破生厥潭舎二江之援卒于是三江路<lb/>
宣江酒江諸州邑皆望風皈命輔自注江渚進兵悉薄<lb/>
其諸寨獲首虜三萬七千三百九十餘賊别将胡杜聚<lb/>
舟中盤灘口輔使降人陳封襲敗之追奔至悶海口盡<lb/>
<pb n="KR4e0201_WYG_257-6a"/>
獲其舟遂畧定諒江東潮等大破季㹈兵于魯江獲大<lb/>
艦百餘斬其虜首萬級溺水死者以萬計還兵救鹹子<lb/>
關大破之于富良江斬其大将以下數萬人江水為赤<lb/>
乗勝長驅至黄江抵悶海口季犛父子夜遁輔自率歩<lb/>
騎至茶龍舟師乗漲亦集季犛父子走乂安遣都督栁<lb/>
升以舟師追之輔與西平侯循舉厥江進至自南州竒<lb/>
羅海口獲季犛及次子衞國王澄于海口山復獲偽主<lb/>
蒼及梁國王芮等将相大臣檻送京師盡平其地府州<lb/>
<pb n="KR4e0201_WYG_257-6b"/>
四十八縣一百八十户三百十二萬象馬牛羊舟粮器<lb/>
物無筭行求故王陳氏之後不得遂以其地為交阯布<lb/>
政司設衞十一府十七治之輔振旅還京師論功進封<lb/>
稱英國公嵗禄三千石子孫世世承襲賜誥劵冠服玉<lb/>
帶上宴之奉天殿製詩歌以賜之褒稱甚至明年季犛<lb/>
之黨簡定復叛僣號大越改元興慶黔國公晟討之敗<lb/>
績上乃復命輔帥師㑹晟致討時有陳季獷者起兵以<lb/>
應簡定而自號陳王後與旋相推重定稱上皇季獷稱<lb/>
<pb n="KR4e0201_WYG_257-7a"/>
大越皇改號曰重光勢强甚輔首破其喝門江柵進平<lb/>
廣威州走其將軍黄臣釗等大兵出鹹子關破賊于江<lb/>
鹵斬以萬計窮追之抵太平海口大破其酋帥鄧景異<lb/>
鹵斬甚衆走景異而季獷使使来告系故陳王後興㓕<lb/>
繼絶唯上國圖之輔怒曰嚮者廣求陳王後不應而今<lb/>
乃稱陳王後者詐也且若已反矣即真陳王亦僇不赦<lb/>
梟使者首以狥麾兵由福城江轉入神投海窮追之于<lb/>
美良縣山中獲簡定及偽將相陳希葛等檻送京師伏<lb/>
<pb n="KR4e0201_WYG_257-7b"/>
誅復破賊支黨偽王阮師檜等二萬餘盡覆其衆上召<lb/>
輔旋師時季獷鄧景異等竄海島猶未獲也乗輔之歸<lb/>
即嘯衆復反使使乞降上授以布政使叅政偽若欵者<lb/>
而蠶食鄰境自廣且不巳于是季獷與景異稱皇號大<lb/>
虞上乃復命輔討之大破賊于常月江俘斬數萬復破<lb/>
賊黨黎等俘斬亦如之再破之于神投海生獲大將陳<lb/>
磊等千餘人遂進逼土黄縣賊少保潘季祐以其衆竄<lb/>
可雷山遣子僚請降輔承制赦之俾以按察副使領乂<lb/>
<pb n="KR4e0201_WYG_257-8a"/>
安府事于是賊諸將帥守令皆請降尋與黔國公合兵<lb/>
于順州與賊阮帥者大戰于愛子江岸輔䇿馬先進薄<lb/>
其左軍破之都督朱廣等復破其右軍遂盡獲其戰象<lb/>
并列將五十六人鄧景異以其腹心路暹蠻昆柵輔追<lb/>
之羅䝉江身越險捫蘿而上抵其柵景異復遁至叱蒲<lb/>
捺破其南岸柵飛矢連中其脇遂擒之盡獲其餘黨景<lb/>
異創甚不欲行磔之函首京師季獷以其家屬走依南<lb/>
靈土守阮茶彚輔師追之則以前走老撾遂斬茶彚以<lb/>
<pb n="KR4e0201_WYG_257-8b"/>
狥輔遣都指揮師祐以兵追之老撾懼請縳季獷以獻<lb/>
既而匿之遂克其三關縱兵大搜于䝉冊南麽之地生<lb/>
縶季獷及其妻妾子女復遂得其身偽相國驩王季揝<lb/>
及姊偽公主諸大将阮帥等無一遺者悉檻送京師磔<lb/>
于市輔與黔國公改建濵夷之地曰升華思義四州悉<lb/>
官其降将増置衞所振旅朝京師賜白金三十斤寳鈔<lb/>
二萬錠文綺五十襲尋以征夷将軍鎮交阯輔用兵持<lb/>
重有逺畧于賞罰必信貴将黄中恃功違節度詰之不<lb/>
<pb n="KR4e0201_WYG_257-9a"/>
遜即手刅之梟于轅門諸將股栗莫敢仰視復有叛寇<lb/>
陳同湖與清化磊江蠻合而作亂輔皆捕誅自是終輔<lb/>
任惕息莫敢竊發矣上率六軍北討召輔前後領左掖<lb/>
兵而進止機宜皆宻取輔决最後窮追絶大漠無冦上<lb/>
與諸将計所嚮輔奮請曰願假臣萬騎騎給一月粮必<lb/>
為陛下殱此㓂上壯之曰休矣吾不欲乆勞師師旋至<lb/>
榆木川而不豫遂崩召輔受遺命諸軍悉受節度時輔<lb/>
有女弟為皇貴妃而女復侍東宫仁宗即位冊為敬妃<lb/>
<pb n="KR4e0201_WYG_257-9b"/>
進輔太師掌中軍都督府兩賜輔羊二百羫酒五百瓿<lb/>
白粲千斛時大行喪服未滿禮部尚書吕震請釋從吉而<lb/>
朝楊士竒止之不獲蹇義具二議以請朝上素冠麻衣<lb/>
出見羣臣獨英公輔與士竒等三學士如上服上召士<lb/>
竒等慰諭之曰吾始見震疏心疑之士竒沮而後决張<lb/>
輔武臣而禮依之何六卿之不若輔也以輔知經筵事<lb/>
監修文廟實録亡何仁宗崩章皇帝即位知經筵監修<lb/>
昭廟實録亦如之頒賞金幣為羣臣冠漢王髙煦將反<lb/>
<pb n="KR4e0201_WYG_257-10a"/>
樂安心憚輔而使所親信人枚青入約為内應事成裂<lb/>
數郡而王之輔即執以獻上鞠之得其實而㑹樂安之<lb/>
鄉人李御史亦来告變上謀討之謂輔曰機事一以付<lb/>
卿輔對曰髙煦外武而内怯無能為也願假臣輕騎二<lb/>
萬星馳為陛下縳之来上曰倚卿一人足辦第朕初即<lb/>
位少欲以威服天下耳及漢平賜予優渥刑部奏决重<lb/>
囚命輔同五都督府九卿審于朝以枉者五十六人上<lb/>
詔讞而釋之囚之有審自輔始也輔威名轉盛而乆握<lb/>
<pb n="KR4e0201_WYG_257-10b"/>
兵上乃解其柄使朝夕與蹇義夏原吉楊士竒楊榮朝<lb/>
夕叅論治理賜璽書褒諭以古三公之職望之進階特<lb/>
進光禄大夫勲左柱國賚白金百兩繡麟衣一襲銀鞍<lb/>
馬一匹無何免常朝俾以朔望入侍嵗時寵錫有加宴<lb/>
㑹腆洽正統初仍知經筵監修實録凡三被賚如宣徳<lb/>
時加號翊運佐理而乆之中貴人王振握内秉張甚于<lb/>
羣臣無所不凌侮獨禮重輔輔亦折節待之正統巳已<lb/>
振挾天子親北征額森强輔行然不使預軍政輔老矣<lb/>
<pb n="KR4e0201_WYG_257-11a"/>
嘿嘿不敢言從至土黙特死于難時年七十五追封定興<lb/>
王謚忠烈輔有二子其仲子懋九嵗而襲輔爵久之憲<lb/>
廟閲騎射于西苑懋三發連中賜宴賚金帶白金五十<lb/>
兩寳鈔萬緡遂掌中軍都督府提督五軍營加太子太<lb/>
傅再加太傅孝宗初知經筵事監修憲宗實録録成進<lb/>
太師兼太子太師賜如前改掌後軍都督府提督十二<lb/>
團營再加特進光禄大夫左柱國武宗初復知經筵事<lb/>
監修孝宗實録録成賜如初以老乞解兵柄賜璽書褒<lb/>
<pb n="KR4e0201_WYG_257-11b"/>
美白金文綺寳鈔朝朔望懋為公者六十六年為太師<lb/>
者二十五年握兵柄者四十年再知經筵監修國史十<lb/>
主恩榮宴郊祀宗廟多遣代行富侈為東第冠後庭數<lb/>
百人皆曵羅綺以老病終夀七十五贈寧陽王謚恭靖<lb/>
而生平無他藝能以敦重善為儀而已萬厯中例奪王<lb/>
爵子欽嗣未㡬卒子崙嗣崙卒子溶嗣溶長八尺而恇<lb/>
弱治軍府多所乾沒數被論奪嘉靖中以與奉冊禮加<lb/>
太子太保萬厯初知經筵監修世穆二廟實録穆廟録<lb/>
<pb n="KR4e0201_WYG_257-12a"/>
先成加少保太子太傅乆之世廟録成加少傅卒年七<lb/>
十餘子元功嗣<lb/>
弇州外史曰玉始事故元位掌武自拔歸眀積伐而冠<lb/>
霸僚復識龍潛之運佐之誼雖不足其畧可稱也輔之<lb/>
雄武宏筭信威荒徼儋爵九命冠秩三台赫赫具瞻者<lb/>
三十餘年而不能抗握憲之豎身膏草野夫豈耄昏使<lb/>
然抑亦居不賞之地筴固宜爾嗟乎數也誰能違之不<lb/>
然懋遵何徳而貴富夀考令終顯融至此也<lb/>
<pb n="KR4e0201_WYG_257-12b"/>
宣平王朱永者字景昌河南之夏邑人其先日明以戍<lb/>
卒𨽻北平至子真而從文皇帝起義積功至中都留守<lb/>
司指揮僉事父謙調邊戍與敵接角鬬戰者三十餘年<lb/>
自守<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>至參将副總兵遂為鎮朔将軍總兵于宣府其<lb/>
官自都指揮至左都督再以戰功封奉天翊衞推誠宣<lb/>
力武臣特進榮禄大夫柱國撫寜伯嵗禄千石予鐡劵<lb/>
是時定襄伯郭登帥大同而謙帥宣府功名畧相埒然<lb/>
謙勇畧文采皆不及登而獲老牖下以功名終贈撫寜<lb/>
<pb n="KR4e0201_WYG_257-13a"/>
侯謚武襄永偉軀貌舉止顧盻有威容敵之挾上皇而<lb/>
過宣府也謙出竭睥睨下有所獻金帛器物酒炙之類<lb/>
使永進之上皇數目屬焉景泰中永得嗣謙爵奉朝請<lb/>
上皇自南城復覩永而識之曰是子侯也非宣府食我<lb/>
于門者耶永謝不敢即日召侍左右有所詢問輙率意<lb/>
以對不為浮飾往往稱㫖上雖貴重中貴人吉祥大將<lb/>
亨而内疑厭之以心腹寄永永亦慎重不洩分領大營<lb/>
禁兵凡車駕游幸必挾永從所賜蟒繡玉帶廐馬寳刀<lb/>
<pb n="KR4e0201_WYG_257-13b"/>
玉斚上尊金幣鎧甲弓矢不可勝計上崩以屬皇太子<lb/>
曰諸侯伯中獨永習兵可任大事俾率兵治裕陵方中<lb/>
總神機營兼領三千營兵馬掌右軍都督府事詔修景<lb/>
泰時制改神機營曰十二團營益以諸道操卒永復總<lb/>
之而領三千營如故時定襄伯登久鎮甘肅永上疏請<lb/>
召之歸與共事或曰定襄宿將也然子已久在事能為<lb/>
之下乎永曰吾知治天子軍需材耳吾安知下于是物<lb/>
情漸歸永以為有古范爕父子風荆湘大盗劉千斤石<lb/>
<pb n="KR4e0201_WYG_257-14a"/>
和尚等作亂永以靖虜将軍總兩京湖廣江西四川諸<lb/>
路兵討之尚書白圭監其軍至則永病寒不任戰而石<lb/>
和尚巳降尚書圭破其衆永病已始縱兵搜巢穴斬首<lb/>
鹵薄九百餘俘千斤等又敗之于古路山捕執千斤子<lb/>
聰等百餘曹籍其符印貲仗萬計餘冦以不時發分兵<lb/>
勦之獲級至萬餘遂進封撫寜侯増禄嵗百二十石未<lb/>
㡬竒木嘉色稜冦掠大同永復以平北将軍大出兵拒之<lb/>
敵退走進號如父謙而加佐理字并階勲追封及三代<lb/>
<pb n="KR4e0201_WYG_257-14b"/>
當阿羅冦延綏永以平冦将軍與左都御史王越擊之<lb/>
擒斬以萬數獲駝馬牛羊甲械以萬計降敕即軍中予<lb/>
世侯留鎮三邊他冦復屯栁榆莊諸處出沒為患永復<lb/>
與戰敗之克獲多賜金幣良厚永疏欲盡論諸将士功<lb/>
于是兵部言永等二年之間所獲賊十一人斬首二百<lb/>
五十七而我軍之戰没者六百六十四其勝負雅不相<lb/>
當顧以功遷者一千六百三十人賞者一萬六千七百<lb/>
人矣而今又欲益遷三千一百二十人于格太隃濫詔<lb/>
<pb n="KR4e0201_WYG_257-15a"/>
乃弗予尋入侍經筵再録塞上功加太子太保官一子<lb/>
錦衣衞百户嵗益禄六十石時永與王越厚相結而出<lb/>
入中貴人汪直門遼東廵撫陳鉞適報北兵結三衞入<lb/>
塞為邊患請擊之王越知敵弱易勝也計必永出討而<lb/>
直監其軍巳得叅帥焉而直新入廵撫鉞賂重謀之永<lb/>
改越命以授鉞遂大發兵破其營五百餘所焚廬舎二<lb/>
千餘區斬首捕獲以千計馬牛羊十三永進封號保國<lb/>
公直鉞皆大有遷賞越以是大恨永與汪直然不敢與<lb/>
<pb n="KR4e0201_WYG_257-15b"/>
直異而更媚之㑹敵攻延綏永遂為平㓂大将軍與越<lb/>
直合兵出塞越偵知敵營在威寜海子乃復與直謀使<lb/>
永将大兵從中道發而身從汪直将輕騎皆選人各二<lb/>
馬從他徑掩威寜敵破之盡俘其衆而永道迂逺所費<lb/>
軍食巨萬馬死者以千計而其至延綏敵已悉餘衆遁<lb/>
去一無所獲于是越以文臣得封伯直䕃錫踰等而永<lb/>
無功自如始大愧悔事直逾謹而與越合不敢持異矣<lb/>
尋積前後功賜階特進光禄大夫右柱國加太子太傅<lb/>
<pb n="KR4e0201_WYG_257-16a"/>
嵗益禄三百石予鐡劵追封及三代復以大将軍出征<lb/>
敵伊蘇穆爾扵大同海東山等處大破之擒斬首級百有<lb/>
二十獲駞馬牛羊數二千甲仗三之賜世公爵再予誥<lb/>
劵復為鎮朔大将軍總大同宣府兵北禦敵還加太子<lb/>
太師永前後凡八佩大将印入統六軍盡䕶徹侯将最<lb/>
名用法嚴持重有威望而制敵設竒要不能如王越中<lb/>
貴人直少年慓鋭喜功名既挾上寵開邊釁然所至多<lb/>
不負敗大要直恃永永恃王越耳而兵部尚書陳鉞既<lb/>
<pb n="KR4e0201_WYG_257-16b"/>
以北兵之役中直心直亦怙之有閹而優者阿丑嘗于<lb/>
上曲宴為中貴武狀者挾雙斧狼蹌而前人問之曰我<lb/>
汪太監也已左右顧其手曰吾惟仗此兩鉞耳而永時<lb/>
有所役兵治私第阿丑復裝為楚歌者曰吾張子房能<lb/>
一歌而散楚兵六千人曰吾聞之楚兵八千人何以六<lb/>
千曰其二千在保國公府作役耳上為之一笑永懼而<lb/>
罷役出其兵㑹直與司禮諸大閹交惡而其所援東厰<lb/>
太監尚銘背之發其奸私并發與王越交通狀俱貶竄<lb/>
<pb n="KR4e0201_WYG_257-17a"/>
而是時適各與永小䦧見顔色永亦自有内主弗與敗<lb/>
上崩𢎞治初復被命典治茂陵方中工完進太師改領<lb/>
後軍都督府其督諸營兵如故自是邊徼稀警急師不<lb/>
復出矣永與其婦弟英國公張懋俱為太師懋領經筵<lb/>
監修國史所典司多文事而永總六師于勛臣肺腑無<lb/>
三朝有大禮嵗時迭為班首時人榮之以乆疾卒追封<lb/>
宣平王初諡武襄以同父謙謚辭改武毅子暉當嗣公<lb/>
而當事者難之曰永功固不當公也而暉頗有奥援詔<lb/>
<pb n="KR4e0201_WYG_257-17b"/>
特予襲一輩暉長身美髯器宇凝重寡言笑以其類父<lb/>
永也而才之又多從出塞外受方畧其拜爵則巳垂五<lb/>
十矣凡三嵗而領神機營卒又二載兼領三千營掌右<lb/>
軍都督府事敵犯延綏平江伯陳鋭出禦之坐撓徵抵<lb/>
罪暉遂為征北大将軍與太監苗逵右都御史琳討之<lb/>
大将軍印最重不易當而暉繼永而佩盡䕶諸将人以<lb/>
為榮兵出塞擣敵㑹大雪敵前已驚走不相格而是時<lb/>
苗逵以倖故要暉上疏以捷聞賜報捷人鈔千貫優詔<lb/>
<pb n="KR4e0201_WYG_257-18a"/>
奬勵班師遣中官貴人齎羊酒迎勞于路上特御奉天<lb/>
門見之且下兵部第封賞給事御史言所得敵首三級<lb/>
故敕三道馬四百二十牛六十羊八十器械二千五百<lb/>
而已而報功乃一萬有餘暉等相率為誣㒺請罪之上<lb/>
難苗逵弗聽然自是賞亦薄又二嵗進領十二團營兵<lb/>
馬其三千營務如故監治孝肅太皇太后山陵别建饗<lb/>
廟眀年復出拒敵於宣府大同復有斬獲班師中貴人<lb/>
迎勞如初加太保侍經筵武宗即阼充皇后納徵正使<lb/>
<pb n="KR4e0201_WYG_257-18b"/>
後先賜蟒衣玉帶繡春刀及他器物甚厚以疾請解營<lb/>
府久之卒年六十四贈太傅子騏不得嗣公仍為撫寜<lb/>
侯數領軍府以征蠻将軍出鎮兩廣與總督右都御史<lb/>
姚鏌破平田州僇叛酋岑猛加太子太保増嵗禄猛之<lb/>
黨衆叛以不時宣敕歸奉朝諸乆之復起掌軍府卒子<lb/>
岳嗣亦掌軍府以平蠻将軍鎮湖廣召還卒<lb/>
弇州外史曰永為将能持重其馭軍亦嚴整有法然未<lb/>
嘗有掲社横草之績而遭世承平為國虎臣者垂四十<lb/>
<pb n="KR4e0201_WYG_257-19a"/>
年位元台爵上公所共事者敗而擿誅不及歿而贈王<lb/>
子孫徹侯世世勿絶是遵何徳哉嗟乎開國之視靖難<lb/>
其巨小尚不可同年而語以視宣平何霄壤也士大夫<lb/>
不能覩乆逺往往駭新建寜逺而忽宣平輩良可唾矣<lb/>
　　故帥滁陽王傳<lb/>
滁陽王郭子興者其先曹州人也父曰郭公善日者言<lb/>
以其術游濠之定逺多竒中定逺人信之業稍饒矣而<lb/>
尚未娶里中富翁某有女而瞽郭公為推其支干曰是<lb/>
<pb n="KR4e0201_WYG_257-19b"/>
命當貴翁笑曰以瞽故未有歸何貴為郭公乃請曰不<lb/>
鄙庸陋能見婿否翁許之遂委禽焉自瞽女之歸郭公<lb/>
而術益售槖日益盈遂大買田宅為定逺富人有三子<lb/>
一女而子興其仲也郭公死而三子俱精積箸隃于郭<lb/>
公時至傾邑而屬元季政昏弛其人思亂訛言大興子<lb/>
興忽心動遂大出其槖椎牛酒散錢帛結納豪勇至正<lb/>
之壬辰羣盗蝟起淮南北子興從里中少年數千人襲<lb/>
濠州據之異軍蒼頭畢㑹而高帝自皇覺寺不能安其<lb/>
<pb n="KR4e0201_WYG_257-20a"/>
業獨身仗劒趨濠為門者所止以為間諜将聞之子興<lb/>
而害之子興適行廵驟見大驚異其貌解縛與語更竒<lb/>
之置帳下俾長十夫且引與謀事時元兵數来討子興<lb/>
驍勇善戰每出則髙帝從傍翼衞跳盪無前斬首捕生<lb/>
過當于是髙帝日益重而宿州人馬公者嘗避讐定逺<lb/>
與子興為刎頸交從之濠而病将死唯一女以托子興<lb/>
曰為我擇所歸子興拊之如已女一日謂其妻張夫人<lb/>
曰吾部曲不為少而所見無如朱某者必且貴馬氏女<lb/>
<pb n="KR4e0201_WYG_257-20b"/>
亦當貴遂女之是為孝慈髙皇后時同據濠者孫徳崖<lb/>
等四人與子興而五俱自稱元帥不相下四人者戅而<lb/>
粗日事鹵畧無逺志子興意輕之直欲凌其上咸恨而<lb/>
合謀挫子興每公㑹輙以昧爽往子興後至與語多不酬<lb/>
子興怒拂衣歸徳崖等乃共决之自是多稱疾不與㑹髙<lb/>
帝乗間説曰彼日益合矣而我益孤不巳權将他往于<lb/>
是子興乃勉强出㑹未幾而徐之敗将彭大趙均用<lb/>
各以其餘衆来徳崖等納焉以其故盗魁有名也而争<lb/>
<pb n="KR4e0201_WYG_257-21a"/>
推之更出其下彭大頗有權畧子興畧心伏之與相善<lb/>
而薄均用徳崖等乃得間之均用曰郭某目中有彭将<lb/>
軍耳不復有将軍也均用曰唯所處之于是徳崖謀乗<lb/>
子興出簒而縛之置于徳崖寨髙帝適行剽他部歸或<lb/>
謂事叵測宜匿近郊以觀其變曰郭公吾生父也其可<lb/>
緩乎亟馳至家問知其為徳崖縳曰唯彭公力能得之<lb/>
率子興之二子馳以語彭大大乃怒曰我在誰敢魚肉<lb/>
而公介而與偕至徳崖寨破械出之則膚撓矣已而元<lb/>
<pb n="KR4e0201_WYG_257-21b"/>
兵大至圍濠急乃解讐合力拒守凡五閲月始解去彭<lb/>
大稱魯淮王均用稱永義王而子興等為元帥如故乃<lb/>
使髙帝行収兵得七百餘人自益復使髙帝以三百人<lb/>
往誘刼定逺張家堡得壯士三千人遂以三千人襲元<lb/>
張知院横澗山寨走之収其兵二萬髙帝以其兵攻下<lb/>
滁州遂守之彭趙使使邀髙帝移兵守盱泗謝弗往亡<lb/>
何二人争權而閧其部曲乗而鬬多創死彭亦中流矢<lb/>
死獨趙均用存因倂彭故部曲而衘子興子興勢危甚<lb/>
<pb n="KR4e0201_WYG_257-22a"/>
髙帝乃行金賂均用所親信使説之曰背徳不祥公昔<lb/>
困于彭城南趨濠使郭公閉壁不相納肉敵手矣得濠<lb/>
而據其上更欲害之不祥孰大焉且郭公易圖耳其别<lb/>
部之在滁者兵勢重可慮也均用悟乃縱子興率其兵<lb/>
萬人入滁而髙帝所部已三萬餘士壯而整子興大悦<lb/>
悉収其兵已有讒髙帝者謂且欲自王子興遂絀髙帝<lb/>
權奪其左右用事者使夷于他将諸捉生游徼危任乃<lb/>
委之髙帝益自力每戰輙有功然不好剽掠無所獻子<lb/>
<pb n="KR4e0201_WYG_257-22b"/>
興益不懌髙后知之乃悉其資裝賂張夫人張夫人悦<lb/>
謂子興曰公知所以得至此乎趙王股掌公畏朱某而<lb/>
舍之今舎朱某奚托也子興悟乃稍信用髙帝子興以<lb/>
名號微欲都滁自王髙帝曰滁固未易都亦未易王也<lb/>
夫滁山城也不可以進取亟稱王元且萃而攻我子興<lb/>
為之寢㑹滁饑子興與諸将謀所向髙帝曰獨和陽可<lb/>
圖耳然當以計取之為子興畫䇿使其将張天祐選精<lb/>
兵三千為元服裝以四槖駞載物偽若行賞者将而前<lb/>
<pb n="KR4e0201_WYG_257-23a"/>
以襲和陽而耿再成以絳衣兵萬人繼之眀日天祐兵<lb/>
從别道蓐食稍後而再成兵先至薄城元平章額森特<lb/>
穆爾閉門為飛橋縋卒出戰絳衣兵大敗走元師追之<lb/>
暮還而卒遇天祐精兵戰不利天祐麾其衆奪門入遂<lb/>
取和陽元師潰髙帝復収絳衣兵得三千餘人前與天<lb/>
祐等合大敗元援師于北門已復敗其太子托卜堅兵十<lb/>
萬人和陽之守遂固亡何濠故帥孫徳崖饑以其衆就<lb/>
食于和陽髙帝納之子興以徳崖之見納也怒而来視<lb/>
<pb n="KR4e0201_WYG_257-23b"/>
師徳崖謂髙帝曰若翁来吾且他往帝乃使宻報子興<lb/>
使為備而身往見徳崖曰何去之速徳崖曰若翁恨我<lb/>
深矣難與共事髙帝曰不敢强也雖然願公毌先而留<lb/>
部署不然後軍必争徳崖乃如髙帝指而髙帝方出餞<lb/>
徳崖軍中故人二十里而報軍亂遂為其衆所留則徳<lb/>
崖亦巳見執于子興鎻其項而與之飲酒矣子興聞髙<lb/>
帝被留大驚如失左右手别遣所親信為質使贖髙帝<lb/>
歸與徳崖盟而縱之子興性剛急實欲甘心徳崖以髙<lb/>
<pb n="KR4e0201_WYG_257-24a"/>
帝故强縱之既失之悒悒不樂遂發病死子興死時兵<lb/>
不能當髙帝十之三而其存者皆已歸心髙帝孫徳崖<lb/>
聞而欲来有其衆時帝别将與元確戰不能救子興之<lb/>
子某懼而使張天祐請降于偽宋主韓林兒天祐還致<lb/>
林兒命以郭某為都元帥天祐為右副元帥髙帝為左<lb/>
副元帥時猶尚右故也髙帝怒不受而畧巢湖兵破曼<lb/>
濟哈雅渡江取太平擁衆數十萬三子顧纍然北面焉<lb/>
其長者與天祐從攻集慶路戰死次子陷于賊死少者<lb/>
<pb n="KR4e0201_WYG_257-24b"/>
以失職謀為不利死或曰皆髙帝意也子興遂絶有一<lb/>
女為帝貴妃生蜀豫谷諸王髙帝既有天下居恒念非<lb/>
子興何以有今日且彼之不克遂王號以我故阻即位<lb/>
之元年追封滁陽王有司建祠滁州以中牢祀嵗嵗不<lb/>
絶十六年詔太常丞張来儀為之碑<lb/>
弇州外史曰来儀於辭多避少遂不得稱信史云故因<lb/>
國史而叙次之如右豪傑之興必有所慿藉然未有如<lb/>
滁陽王者識真龍于豫且之網而活之且假以雲雨焉<lb/>
<pb n="KR4e0201_WYG_257-25a"/>
非子而子非女而女髙帝之有天下則誰力也物無兩<lb/>
大中道而殂顧𦙍斬聖代雖血食世世不絶焉足當報<lb/>
哉焉足當報哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_257-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻八十三<lb/>
</p>
<p>
</p>
  </div>
</body>
</text>
</TEI>
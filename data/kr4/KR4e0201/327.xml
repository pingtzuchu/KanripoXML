<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百五十三</head> <lb/>
    <p>
<pb n="KR4e0201_WYG_327-1a"/>
欽定四庫全書<lb/>
　弇州續稿巻一百五十三<lb/>
　　　　　　　　　　　　明　王世貞　撰<lb/>
文部<lb/>
　祭文<lb/>
　　祭凌侍郎夫婦二代文<lb/>
維太素翁媪葉嫓之若鴻得光葆真藴醇為德必潛源<lb/>
深流長篤石林公廣心大度易直子良惟陳夫人惠行<lb/>
<pb n="KR4e0201_WYG_327-1b"/>
淑姿以順承剛詩書之業乆而不替其用始昌厥穴既<lb/>
丹鳯產三焉彩羽煌煌伯巢阿閣造化奪之弗究其祥<lb/>
仲也葳蕤賁于丘園僅若孟皇天篤季君縱之九苞永<lb/>
言翶翔敡歴臬藩遂長三臺以綏四方帝眷南顧五嶺<lb/>
大憝恣其披猖汝將明威飭率武吏材官挽彊六道並<lb/>
進覆彼穴巢斷膂披膓彊冦十萬倏忽掃除若烈日霜<lb/>
爰立城郭爰布斥堠爰分土疆帝嘉厥勞俾領司空留<lb/>
政是綱疇昔之歲若王父父外内覃慶綸綍自天屬有<lb/>
<pb n="KR4e0201_WYG_327-2a"/>
征行欎而未揚季拜稽首敬宣德音以賁幽藏百里而<lb/>
内守令上冢牛酒相望世講之契實篤小子逮我鴈行<lb/>
敢薦蕪辭逝者若生存者毋忘尚饗<lb/>
　　祭胡侍御文<lb/>
嗚呼胡君抗疏批鱗以贊國均時稱直臣干星迴辰歸<lb/>
而食貧練衣葛巾以游隠淪時稱逸民茹蔬采薪匪名<lb/>
之狥要以成仁夔夔在親藹藹在鄰太丘樹惇林宗人<lb/>
倫集客雖麕定交必掄其愛肫肫其象誾誾客以為茵<lb/>
<pb n="KR4e0201_WYG_327-2b"/>
巳乃懸鶉客以為囷巳釜生塵失無入顰得不及唇惟<lb/>
酒藏身亦能和神時吸厥醇四候自春如琴其橁如箭<lb/>
其筠豹文而堙龍性而馴爾車既巾爾席既珍周序登<lb/>
垠魯郊損鱗不為王人遽稱帝賔世路竟屯奪君經綸<lb/>
君復何論翛然返真慧麓嶙峋慧泉漣奫君年露晨君<lb/>
名大椿往跡巳陳風采如新溪芼澗蘋為我逡巡<lb/>
　　祭太師徐文貞公文<lb/>
嗚呼君攬治綱相叅治權𢎞治之末孝皇籲天天之答<lb/>
<pb n="KR4e0201_WYG_327-3a"/>
之公實產焉嘉靖之初世皇臨軒公之答之射䇿褎然<lb/>
入擅三長出試百艱晩握大斗與天周旋盡塞倖穴獨<lb/>
留化源彌留一詔雷雨九埏浴日麗空轉坤旋乾遜序<lb/>
成歸凡十六年如裴如冨徜徉洛城樹表逺邇繫時重<lb/>
輕公所損益今猶國經公所樹培今猶國楨始奉帝命<lb/>
惠我黔蒸九九為期功圓行成毋念人世人世濁腥鞭<lb/>
虹馭箕以還玉京公之勳德王言是馮國史藏媺口碑<lb/>
流馨不腆壽言余小子貞比於華封差信而徴今之酹<lb/>
<pb n="KR4e0201_WYG_327-3b"/>
公可以無贅始貞弱冠謁公旅次笑語從容傍及六藝<lb/>
尋覩貞文未允公意胡乃屈詰辭逹為貴余謝不敏各<lb/>
行所是迨執三尺而抗緹騎其帥斷斷奮欲相噬公黙<lb/>
調解毋使狼狽先君之思托葭莩契惟我先君積忤敗<lb/>
類貝錦愈織鎔毁方熾霆霹紛如莫可控避公力既竭<lb/>
公心恒惴惟貞兄弟扶服歸東寒灰覆盆沒齒長終豈<lb/>
無尺書莫適為通公捧翔陽以挨屯蒙貞乃伏闕疏詆<lb/>
奸兇朝拜夕下三臺景從而何數竒厄彼狡童公如弗<lb/>
<pb n="KR4e0201_WYG_327-4a"/>
聞宛曲從容雪先君寃録其舊庸獲改卿服安即幽宫<lb/>
天雄之節濫及小子公謂延祖可以起矣移部吳興拜<lb/>
公梓里筐篚不施一刺而巳公不自德我何敢齒公與<lb/>
深談听然而喜叅伍章程錯綜名理以及兵事如針芥<lb/>
水逮於敝帚亦復莞爾貞之叙公文明以止風行水上<lb/>
匪渙而賁往猶感㤙晩乃知巳我宦小達公喜弗勝中<lb/>
遘流言公仇青蠅我之嗜飲公憂如酲我之甚口公耳<lb/>
如懲歲一造公肝腑為傾拏舟送我徙倚怦營自貞鑿<lb/>
<pb n="KR4e0201_WYG_327-4b"/>
坏甘從道氓公貽尺書始置宦情兒子甫薦公眼復青<lb/>
勉以祖武期之再鳴貞也凉德與世哫斯語及先君臆<lb/>
淚自垂下石何衆拯溺者誰骯髒七尺不受人知歸而<lb/>
顧影何所吐竒以是感公思一報之豈無賢喆姱節美<lb/>
志矯然獨立翛然遺世世名趣焉以公有累公任其難<lb/>
彼任其易等彼雲逵寧如雨施以是報公冀伸兹意三<lb/>
載蝸廬穴蟄淵沈兩造公庭匪閻匪壬自守木义敢薦<lb/>
鮮禽藿豆漿壺聊以表忱公於此時不堕中隂或享鈞<lb/>
<pb n="KR4e0201_WYG_327-5a"/>
天或栖寳林肯游人間俯為我歆不盡者辭不冺者心<lb/>
嗚呼哀哉<lb/>
　　祭太師李文定公文<lb/>
嗚呼昌期五百儲精嶽瀆蒸黎馮生以迨國籙天乃與<lb/>
之大人之福畏途樹棘旃席之上弗茹弗吐以成家相<lb/>
天乃與之大人之量公產維揚金相玉暎發為文章陸<lb/>
離彪炳垂登彊仕始乃獻靖遂魁大廷徊翔玉堂祠釐<lb/>
竹宫和歌栢梁僅逾十朞而步巖廊既叅銓部晉領宗<lb/>
<pb n="KR4e0201_WYG_327-5b"/>
伯北扉視草西宫曝直孤卿七命康侯三錫始貳魏公<lb/>
寛猶弱翁既受蕭規畫一以終車門寂如無金可通台<lb/>
席既移公當輔首六卿志行乃絶指授匪月㡬望匹亡<lb/>
旡咎悍佐見侵澹乎若忘薄有菟裘䢴溝之陽介不終<lb/>
日匪舎而藏帝褒温綸以寵其歸肅肅宵征上介導之<lb/>
䮍蹄兼金氷紈黼絲公登於堂有母若父有季翼如厥<lb/>
綬亦組子及孫曽為世者五追惟錫第黔鬢朱顔王父<lb/>
無恙世數亦然請告以歸稱觴膝前自有父子自有君<lb/>
<pb n="KR4e0201_WYG_327-6a"/>
臣疇如我公完福備倫續廩給扶衎衎畢身為良赤松<lb/>
為度緑野耆英之會光於洛杜位則潞公德乃司馬清<lb/>
商一部足以長娛何必雲母然後快乎天期既迫不得<lb/>
須臾大江北南有兩德星歲隕其一公與文貞左輔右<lb/>
宰並躋玉京昔余先公鳴鹿偕肄小子不類南宫附驥<lb/>
余曰叔父公乃弟視丁卯伏闕偕懋上書以雪覆盆公<lb/>
為拮据泉臺之照藉而獲蘇懋晚登朝望公雲霄公乃<lb/>
藹藹毋忘下交與公主器復忝同曹忽聞流訃相嚮摧<lb/>
<pb n="KR4e0201_WYG_327-6b"/>
咽南州之誼千里奔謁而我何為病足如紲絮酒炙雞<lb/>
侑以蕪詞公賔帝所寧復我思江雲黯結未往神馳嗚<lb/>
呼哀哉<lb/>
　　祭太師張文忠公文<lb/>
嗚呼有君以來恭巳垂裳以勞付臣孰如我皇有臣以<lb/>
來盡瘁代終以逸歸君孰如我公公秉化樞垂及一紀<lb/>
盡掃骩骳與民更始槖鑰含機太阿養光嘘為春風拂<lb/>
為秋霜百辟洗心夙夜乃職有蠧必洗靡吐敢匿片紙<lb/>
<pb n="KR4e0201_WYG_327-7a"/>
萬里一嚬千憂精神響應疾於置郵如日麗空何幽不<lb/>
顯譬彼景風何草不偃河漕萬艘先期委輸武騎千羣<lb/>
無煩秣餔大農白粲少府緡錢其崇若山其深踰淵百<lb/>
粤九邉士飽馬騰滙為湯池欎則金城屬國貢琛越裳<lb/>
重譯黄屋之尊與天曷極遂超太傅真拜太師上冠三<lb/>
台下總百揆詔書不名猶曰子房彼鄼彼留亦莫敢望<lb/>
公有家嚴貴並師臣生死九命榮哀一身公有慈幃通<lb/>
籍兩宫月鮮虚賜食必上供九有趣宗八荒駢軌如何<lb/>
<pb n="KR4e0201_WYG_327-7b"/>
一木萬事長巳嗚呼浴日補天挽化迴元簡自帝心播<lb/>
自王言顯融昭明光大寵靈載之椽史勒之口銘世有<lb/>
頌聲曰周曰伊我弗敢從汙不至私在唐贊皇復為元<lb/>
之才惟戡難勳表救時惟余跅弛世一長物公汰衆毁<lb/>
俾寄戎鉞拙於避言竟成鑠金或弃或收雅非公心噏<lb/>
訾之口妬我壑丘賴公保全無礙薰修我實憂公食少<lb/>
事煩歲抄㣲辭以當報㤙公亦自謂疲於津梁褰裳欲<lb/>
從限天一方其言在耳其人不作大斗辭垣喬峰隕嶽<lb/>
<pb n="KR4e0201_WYG_327-8a"/>
人亦有言算逺造促雖鞭之長不及馬腹嗚呼寄軫岩<lb/>
廊埋魄山阿森森象賢為陟者多帝曜長輝國威恒振<lb/>
公神行天夫復奚恨<lb/>
　　祭俞仲蔚文<lb/>
維萬厯七年巳卯秋八月癸酉朔越三日丙子俞仲蔚<lb/>
先生卒其又六日癸未友人王某始能以酒炙羮飯往<lb/>
奠而哭之曰嗚呼仲蔚天與之隠俾辟世塵天與之文<lb/>
隠不就淪天與之貧俾滌世態天與之德貧不見憊天<lb/>
<pb n="KR4e0201_WYG_327-8b"/>
與之藝輔文而行天與之友翼德以稱凡子之贏皆受<lb/>
之天其不知者以為嗇焉有子而痼有媪而衰有孫而<lb/>
孩有女而嫠人所言嗇嗇于目前吾所謂贏則千萬年<lb/>
在漢恬冲無若叔度㣲言蔑聞胡以殆庶在晉藻雅𤣥<lb/>
晏先生未究八法墨池隤聲子之於詩上窺建安盡洗<lb/>
色澤天骨巉岏其於他文單辭輒工衍為賦誄亦表舂<lb/>
容子之於書愈小愈妙栁骨褚姿鑿山隂竅稍縱而行<lb/>
襄陽米顛强弩斫陳兒駒嘶烟與子劇談耳不盡酬稍<lb/>
<pb n="KR4e0201_WYG_327-9a"/>
出片辭確乎陽秋入子斗室春風藹然雖邇闤闠心逺<lb/>
地偏子之閭左干旄時溢及乎公庭夐絶子跡皂㡌䝉<lb/>
頭隠嚢庇肘手綴目營圖左書右徐㵸清荈時進甘果<lb/>
調鸚聽鶯日以自課六合之外子或㝠思一室之外子<lb/>
不與知營衛精堅可永無敗如何一疾遽爾長夜嗚呼<lb/>
仲蔚吾昔進子以交子與自是三人遂成爾汝徐生汎<lb/>
愛惟子是篤慇勤分槖訾亹推轂徐之不禄子後我先<lb/>
入霅痛哭拊棺一言窀穸之期為樹豐碑我文子書曽<lb/>
<pb n="KR4e0201_WYG_327-9b"/>
未移時子亦告逝誰為終此二子之責俱在後死月晦<lb/>
叩門子病向<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>回眸眄睞托我以臆誰謂一暌地老天<lb/>
荒遺骸在木遺文在牀他所不能能使不朽所不終事<lb/>
有如此酒嗚呼哀哉<lb/>
　　祭沈修撰君典文<lb/>
萬厯之辛巳七月故翰林國史修撰沈先生君典儼然<lb/>
而來𤣥都謁羣真尋與錫爵世貞繾綣者乆之而後别<lb/>
明年壬午之二月其友青浦令屠君隆遣書來謂君典<lb/>
<pb n="KR4e0201_WYG_327-10a"/>
且治裝北首矣亡何君典亦以書告别矣又一月所而<lb/>
有傳君典病者矣又一月所而有傳君典死者矣其傳<lb/>
者落魄亡豎㕘互不倫以故錫爵等怪而絀之且謂君<lb/>
典年僅踰不惑不當死氣清骨勁髓實而精完不當死<lb/>
重節槩信然諾急人後已而中寛然長者不當死自墳<lb/>
典丘索百家衆流射馭音聲支離覆逆靡所不博綜其<lb/>
精神實有以攝之不當死生負竒兆感異夢又為師真<lb/>
之所注挹不當死而亡何青浦以訃至矣乃定死矣嗚<lb/>
<pb n="KR4e0201_WYG_327-10b"/>
呼今者亡暇論君典不當死乃又有不可死者以天子<lb/>
之臨軒収天下士褎然而舉為第一人將望之以異日<lb/>
寄宗社之大事不可死天下以是期君典不可死君典<lb/>
少喜談兵走塞外指撝形勢思以勒跡於燕然不可死<lb/>
士俗蔑典禮而力欲樹一赤幟於茅靡之地不可死文<lb/>
雖髙而未成一家言學雖博而未究其歸不可死今定<lb/>
死矣君典之死耶豈唯吾二人惜之天下之人能惜之<lb/>
而吾二人之所臆結而不能吐者念君典志度世而不<lb/>
<pb n="KR4e0201_WYG_327-11a"/>
乆世口無生而中伐生上不能報師真而下無以慰知<lb/>
己耳然以君典之秀異廓落即死其神豈遽冺冺者苐<lb/>
業己圜居不能走水陸絮酒炙脯而躬哭君典謹叙其<lb/>
事使奴某告之殯所而系以辭曰嗚呼君典為死為非<lb/>
如鳯翀霄而鎩羽儀八極初朗而即屯夷桂酒椒漿奠<lb/>
子一巵子之未生此身為誰子之既歿子將安歸以字<lb/>
呼子子當應之應我者誰子當自知竺乾先生手珠牟<lb/>
尼冥冥之中豈無子師而我沈淪雖生何為嗚呼哀哉<lb/>
<pb n="KR4e0201_WYG_327-11b"/>
　　祭沈封君鐡山文<lb/>
嗚呼天不可必以公明德而上有令父為公啓家為公<lb/>
作則公有令子叢蘭握璧其二顯者中外列宿炳焉華<lb/>
國謂天可必以公明德而綸封甫頒鼎養未極歌者在<lb/>
堂哭者在室凡此二端循環莫測七十之年世所夸挧<lb/>
於人為贏於公為嗇嗚呼波岫眉睩氷雪膚緻瑩如姑<lb/>
射輕則若士非骨而仙則養所致彼二豎子何能公□<lb/>
神與天游六鑿自避妖哇既逺穠醇罕嗜坦蕩朗洞虚<lb/>
<pb n="KR4e0201_WYG_327-12a"/>
和夷粹適巳内足不求不忮與疽何與而發於背仁心<lb/>
為質汎愛親賢䘏沒存孤生死一言任到慙交張范差<lb/>
肩環沈之里惠慈藹然我廩我帑資之若源排難息諍<lb/>
乃有居閒雖行冨德毋侵吏權造化何忌而奪公年公<lb/>
之夙悰托於吟咏近師香山遣適吾興公之餘事舒為<lb/>
草聖逺慕山隂天然欲勝沾沾自喜娓娓必應虹霓繚<lb/>
戾龍蛇拏競夏敦商彛漆書壁經揚扢金石傍逮丹青<lb/>
黄衣小吏白馬豎生亦復搜采以破沈㝠千載目前使<lb/>
<pb n="KR4e0201_WYG_327-12b"/>
余神醒惟余小子托交三世所謂令父淵渟嶽峙所謂<lb/>
令子鸞翔鷟逝而公其間或喬而竦或梓而企無憂作<lb/>
述尤欣志事少憾者壽難測者天獨我莊叟笑曰不然<lb/>
貴至阿衡壽極彭籛乘此業識苟娛目前當其盡時誰<lb/>
能不憐嗚呼有身有患無生無滅區區五福么麽瑣屑<lb/>
真宰戯爾摶作一物擲而還之如鳥籠脱自兹以往誰<lb/>
笯誰括縱横大年調笑日月公其首肯為我一醊尚饗<lb/>
　　祭沈封君硎山文<lb/>
<pb n="KR4e0201_WYG_327-13a"/>
不佞始而誦公之祖水西先生白簡之文則知其練事<lb/>
扶義編鬚批鱗盖嘉靖間一直臣也既而接公之父守<lb/>
西先生於庚午之春則知其淹洋辨潤博解人倫盖隆<lb/>
慶間一通人也又既而與公之伯子游又一飲仲子於<lb/>
吳江之濵則見其鸞停鵠峙玉琢蘭芬宛然衛叔子杜<lb/>
𢎞治之儔而藹乎其可親也不佞既幸而知公之祖父<lb/>
與公之子伯仲君然與公僅一見所依稀者公之貌而<lb/>
所聆者數語之寒温苐以公之父而意公為令子以公<lb/>
<pb n="KR4e0201_WYG_327-13b"/>
之祖而意公為聞孫以伯仲君而公義方之訓奕奕乎<lb/>
其有聞既又乆之而公慤亮之度雅素之風漸得之月<lb/>
旦之真公甫踰彊而伯子貴甫及艾而仲子顯下大夫<lb/>
之服與天官部之典即身致之者不以為晚而公鬒鬢<lb/>
朱顔與諸耄耋之封公周旋於文酒之社而無少倦豈<lb/>
意服政之年而遽膺賔帝之選嗚呼川盈日升衆以擬<lb/>
公福之無疆弄月吟風衆以擬公樂之未央舉人間世<lb/>
之所羨忽一旦而奪之而歸於烏有之鄉豈非凡之慶<lb/>
<pb n="KR4e0201_WYG_327-14a"/>
不易必者取之若寄而福善之理最可必者倏焉而無<lb/>
常雖然公有名爵生不為徒公有令子歿不為亡公又<lb/>
安得不夷然而舉不佞之一觴也耶<lb/>
　　祭黎惟敬少㕘文<lb/>
嗚呼丙辰之春胥㑹招提余使而東于鱗乃西宗徐並<lb/>
鑣觴榼提擕明卿繼之若鳥逐栖却誤伯承改轍㡬迷<lb/>
君甫畢試其頰猶釐竭蹷而趨式燕以嘻余戯謂君生<lb/>
黎熟黎君笑而答生熟均半<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>其褏中乃多篇翰虬龍<lb/>
<pb n="KR4e0201_WYG_327-14b"/>
欝屈虹霞煥爛二京可嗣五嶺推冠余時吐舌口不及<lb/>
讚改席卜夜清吹妙彈遏雲停空呼斗揷漢君獨頽然<lb/>
樂靡及亂庶㡬新㳫不作中散曽未何日南北各天君<lb/>
椽鑾坡余耕甫田世之棄余如一敗旃公獨寳之若狐<lb/>
白焉倦羽赬鱗銀鈎燦然愧無玉案以報瓊篇散若蓬<lb/>
飛聚則絲牽余部吳興君為不速顛倒裳衣酒炙相屬<lb/>
遂登峴山探討松竹顔公窪樽磨蘚以讀放舟碧浪改<lb/>
席浮玉明月飛鏡皎潔天目髙山激絃逥波流曲名畫<lb/>
<pb n="KR4e0201_WYG_327-15a"/>
法書恣君品録屈指千載此勝疇續其後五歲余領冏<lb/>
卿君佐兩制出入承明休沐之暇余或逢迎欵段繫門<lb/>
鑿落細傾僅火再鑚乃西鄖征君唱驪駒餘音裊旌丙<lb/>
子之冬納節歸耕君時起告訪我園亭短屐輕刀一二<lb/>
友生躡披㠝岏覽擷葱青賔主東南勝事頗并粤嶠之<lb/>
南烱焉文星知君得老懸車羊城鱗羽雖艱音郵互繼<lb/>
君健飲噉百年可致有友楨伯書及家弟豫章片石刻<lb/>
君夢記謂一羽流矯矯其袂致音元美君為我使醒而<lb/>
<pb n="KR4e0201_WYG_327-15b"/>
筆之三日忽逝若醉若寐又若蟬蜕非君仙遊則我鬼<lb/>
趣君有令昆亦有哲嗣併君其三俱拜天曹縉紳之閥<lb/>
孰與君髙雅量冲襟恬進潔操千頃宏陂静不為濤千<lb/>
仭層崕陟不令勞廣文之絶供奉之豪君實兼之所享<lb/>
獨饒有宫易僊鬱乎岧嶤二子栖焉服餌逍遥信君所<lb/>
夢君必與遨逝者奚憾存者奚忉<lb/>
　　祭余德甫憲副文<lb/>
萬厯癸未之冬十一月而鄉人姚匡叔自南昌來言德<lb/>
<pb n="KR4e0201_WYG_327-16a"/>
甫憲副余丈七十矣余恍然而悟曰㡬忘之為排律一<lb/>
章及録所撰再補五子篇一章侑以不腆之幣寓匡叔<lb/>
壽之未報而為今年甲申之春三月上巳吳明卿自武<lb/>
昌過我酒甫洽而曰德甫以人日化矣不覺黯然低徊<lb/>
淚涔涔下也居一月而始能為文又一月而寓薌帛絮<lb/>
酒於君之鄉人喻邦相酹而告之曰嗚呼昔在燕中偕<lb/>
歴下李誰其和者宗吳徐子君最晩入而與李齒踞坐<lb/>
飛觴逓握牛耳我之少君且週一紀有所彈射君必披<lb/>
<pb n="KR4e0201_WYG_327-16b"/>
靡我以君兄君不我弟我困家難浮繫于燕君時自閩<lb/>
捧鏡堯天僂行見慰為我槖饘分手倏忽二十五年我<lb/>
之起家君賦歸田去鯉來鴻歲必一傳彼參此商同輝<lb/>
異躔松栢者操萍蓬者縁追維曩者甲乙之歲歴下一<lb/>
書傲睨流軰謂獨德甫差强人意障彭蠡瀾立豫章幟<lb/>
探驪龍寳益女牛氣浩蕩九派不屬三事余亦云爾萬<lb/>
古居寄仲氏宦歸沾沾自論得尚孺子奚忝陳蕃數君<lb/>
之跡不及國門亟訪衡廬遂傾瓦盆釣泳烹伏見子逮<lb/>
<pb n="KR4e0201_WYG_327-17a"/>
孫事事清真語語直温惆悵野别殷勤醉言余乃憮然<lb/>
感念沒存重詠五子君實首焉憶在冬仲余時忽忽客<lb/>
有姚生謂君七袠始草新詩侑以廷實佇君和音共保<lb/>
元吉明卿來訪禊飲未畢云不憗遺君逝人日朗照黯<lb/>
淡迴風蕭瑟沈鶩若夢徊徨如失追惟我君野鶴雞羣<lb/>
風骨戍削凌霜遏雲材既楩梓德亦蘭薰與物無營凝<lb/>
神不分畏壘之里雞犬忻忻臘不必殘日不至曛真宰<lb/>
何為忌彼斯文我之薄劣學道靡獲生胡可戀死胡足<lb/>
<pb n="KR4e0201_WYG_327-17b"/>
惜乃為君痛亦復何益君神行天莫可揣測千里生芻<lb/>
絮酒雞炙豈必君饗聊表余臆嗚呼哀哉萬古斯夕<lb/>
　　祭太子太保嚴文靖公文<lb/>
維萬厯之十二年八月十二日乙卯光禄大夫太子太<lb/>
保吏部尚書武英殿大學士養齋嚴公以壽考終正寢<lb/>
越十日而始訃聞於其年家子南京刑部右侍郎王世<lb/>
貞時以疾在假又十八日而為九月之初十日癸未始<lb/>
能扶擕至公第以𤣥醴素羞酹几筵而告之曰嗚呼士<lb/>
<pb n="KR4e0201_WYG_327-18a"/>
挟册而詣公車有終其身不獲售者而公不三舉而登<lb/>
甲第士之登甲第者以玉堂為妙選而公不再試而入<lb/>
中秘其入者苦為資簿所持往往有馮公之歎而公不<lb/>
二十年而至鼎貴其貴者以學士為榮汲汲有重金之<lb/>
羨而公自侍讀一轉而踐其地大臣之不能兩得者宻<lb/>
勿之與統均而公由太宰而稱輔臣昔聖門之賢喆尚<lb/>
不能無風木之悲而公乃兼得之於其二親在世廟之<lb/>
操切數以吏事誅斥三公而公無纎芥之適以及身世<lb/>
<pb n="KR4e0201_WYG_327-18b"/>
之所最難調者臺諫少年之口而於公獨不能致其狺<lb/>
狺乃至天子之所錫賚褒予則有三臡九醖以供宴饗<lb/>
之樂而象龍雕玉以為在笥之珍盖日三接而月三錫<lb/>
其數不可以具陳公終不以鼎釜易菽水而飄然自放<lb/>
於東海之濵及其歸也晨興而問美寢移舂而問美食<lb/>
稍間而虞之山琴之水無往而不寄吾杖屨之跡盖觸<lb/>
耳無噫聲感目鮮悴色嗚呼此世法之最勝而人倫之<lb/>
極則也乃公終不以其一時之樂而廢其憂翼翼小心<lb/>
<pb n="KR4e0201_WYG_327-19a"/>
唯患是虞亦不以其七命之貴而加於賤匹夫匹婦或<lb/>
能勝予盖九里之滋實本於河潤而四時之氣獨得其<lb/>
春敷貌而出者以為鼎席之貴語而處者則意其環堵<lb/>
之儒於釋氏之慈悲雖避其名而居其實若老子之三<lb/>
寳實採其精而食其腴以公之盛德當何恙之不除豈<lb/>
人事之猶有憾奉天期而不得須臾嗚呼宗戚哭於堂<lb/>
臧獲哭於庭中鄰里哭於巷諸生哭於學宫田父罷耒<lb/>
織婦罷紅其哀同矣天子為輟朝而議後事宗伯治祭<lb/>
<pb n="KR4e0201_WYG_327-19b"/>
司空治竁司封議贈太常議諡國有史家有志其榮備<lb/>
矣若通家之小子寧容一喙以致辭唯先民有言上為<lb/>
天下惜而下以惜吾私其庶㡬耶嗚呼哀哉尚饗<lb/>
　　祭張起潜憲副文<lb/>
嗚呼張君仁以義用行不愧影寢不愧夢和若狥俗介<lb/>
若矯衆徐而考之靡所不衷昔為諸生數寄食貧有父<lb/>
及昆取資一身雖至纎芥不以累人無雕而樸無漓而<lb/>
醇及筮司理若驥辭皁而騁康衢靡所不造其齒則少<lb/>
<pb n="KR4e0201_WYG_327-20a"/>
其吏何老收鋭葆精以慈為寳晉列臺端匪霜而寒甫<lb/>
埋綱輪遽褫武冠<hi>武張武也冠惠文冠</hi>浮沈外僚我心則殫寧以<lb/>
枳棘而厭厥官入署留銓氷壺玉衡出領劇郡匠石庖<lb/>
丁䕶持㷀單慈如哺嬰化誨冥頑專如祝蛉君貴廉吏<lb/>
如貴鸞凰其惡貪殘如惡虎狼伏機倒射弛柙見傷失<lb/>
職當誅天王聖明白簡愛我角巾私第耕則長沮居則<lb/>
畏壘怡怡從兄娓娓訓子漿酒藿肉甘心沒齒大明當<lb/>
陽魑魅伏藏尺一起君俾牧錢唐畨畨黄耈厥角若崩<lb/>
<pb n="KR4e0201_WYG_327-20b"/>
父我母我約我周行君之劬勞狥知感㤙君之疾疚食<lb/>
少事煩再命甫被二豎見援胡惠于杭而嗇于温嗚呼<lb/>
乆屈而伸天若使然旋予而奪則又疑天白璧當碎疇<lb/>
能使全奚取造物奚堪百年民之多蹶况彼末路誰為<lb/>
縣官牧養黎庶曰蟊曰蜮狙竊蟹步攝君正色使彼歛<lb/>
懼俗薄下趨如水走坂鄉之黄口甫登仕版矯䖍批根<lb/>
甚口睅眼藉君醇德相與推挽而皆己矣靡可復兾長<lb/>
淮涸流亨霄塌翅媺行良德消之一淚宏畧逺算束之<lb/>
<pb n="KR4e0201_WYG_327-21a"/>
一槥客有䝉莊弔而見嗤萬蟻紛紜粒粟狥之墨突不<lb/>
黔志在救時盡若我曹雖存何為念君生平食不再味<lb/>
是以奠君鮭炙亦贅恒頫苦節文量匡濟爼豆其側知<lb/>
必無愧嗚呼哀哉尚饗<lb/>
　　祭徐魯菴給事文<lb/>
嗚呼公起孤生取髙第入木天誦中秘拜夕垣贊國議<lb/>
天下豔而稱之然挂仕籍者逾三紀而立朝者不四歲<lb/>
其試南宫而獲儁丁未也舒徐内觀凡再愆期而後射<lb/>
<pb n="KR4e0201_WYG_327-21b"/>
䇿金馬天下髙公之難進而不知其有漆雕未信之志<lb/>
其為給事也淹詳外觀凡再徙官而再乞歸里天下髙<lb/>
公之易退而不知其有王陽必迴之馭公之歸也逢掖<lb/>
其衣環堵其宫邑人而不邑居野居而不以家從天下<lb/>
意公有方外之樂而不知其睢于於方之内以終造物<lb/>
優公無累之晷而公焚膏以繼之若蠧魚之蝕羣編若<lb/>
牛毛而蠶絲天下意公有不朽之圖而不知其聊以取<lb/>
足而自怡余欲以詞賦擬公於正則而公不為怨以訓<lb/>
<pb n="KR4e0201_WYG_327-22a"/>
故擬公於季長而公不為侈以宦薄擬公於曼容而彼<lb/>
不足者鮮著述以自見以沈思擬公於子雲而彼不足<lb/>
者負美新之餘恥然則兹日酹椒漿而告公也情也異<lb/>
時祀考亭之宫而配公也禮也嗚呼公其吐之哉<lb/>
　　祭張瀛峰中丞文<lb/>
嗚呼公甫冠弱巳歌鹿鳴誰其頡頏余少二齡並薦公<lb/>
車並翶帝京東署西曹聨驅分直邉塵冠天我留公謫<lb/>
蔽茇甘棠所至輒植余解青臬公始領郡雖則需遲亡<lb/>
<pb n="KR4e0201_WYG_327-22b"/>
隕厥問南旬羅施北領三晉握手燕中甲戌之春余髪<lb/>
種種而公甚鬒為德雖舊為聲則新其又五載公開大<lb/>
纛以帥桂嶺余起京兆練川昕夕清尊傾倒歲寒之盟<lb/>
世路清夷或厄物情或困天期我不成行公不成歸與<lb/>
公定交垂四十載掃石遲公公竟不待孤櫬雖返旅魂<lb/>
安在嗚呼哀哉嶺右之師馘訊執醜露布雖馳竹茅未<lb/>
剖天子惜公胡不生授威掃夷苗身侮魑魅樞庭之席<lb/>
乃成虛俟縉紳惜公靡資大計公之里居其猶畏壘公<lb/>
<pb n="KR4e0201_WYG_327-23a"/>
之禔身尚若處子公之室廬中人而己不為㣲言<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
元精不為竒節獵較譽名不為捷足蠅襲世榮公實長<lb/>
者詎惟數端物情所便真宰所寛胡不下壽遽遘兇殘<lb/>
盖棺之餘皇澤霈霪乃有㤙綸錫之釡鬵乃宏竁兆以<lb/>
象桂林乃申崇贈乃延世賞麟趾在庭䮍蹄在帑天乎<lb/>
若逺福善不爽余抱癖疾栖止禪宫與世縁乖長謝吉<lb/>
㐫惟此一觴椷淚酹公嗚呼哀哉<lb/>
　　祭姜師文<lb/>
<pb n="KR4e0201_WYG_327-23b"/>
嗚呼公老而吾里之稱前軰長者盖落落若晨星矣公<lb/>
歿而所謂晨星者若將就日而益零矣風妬喬柯霜摧<lb/>
暮莖既無老成何資典型嗟乎悲哉仁禮禔躬孝友成<lb/>
性求之口無諾責省其私靡窳行盖人倫之師表而前<lb/>
哲之皎鏡也吾州之文采則有之而躬行日且不競矣<lb/>
公之一宰邑而朱陵之阯其棠隂是繁再司諭再主試<lb/>
而晉楚之間桃李多在門然公欿然若不與至成蹊而<lb/>
竟無言方半刺之書最忽投簮而乞去迨全臺之挽留<lb/>
<pb n="KR4e0201_WYG_327-24a"/>
竟掉首而靡顧視巨源則尚少擬靖節而差裕知者賞<lb/>
其廉恬而不知者以為迂固嗚呼桑榆之晷其晷偏長<lb/>
松栢之枯其枯愈芳履坦而行履坦而藏委順以存委<lb/>
順以亡公固溘焉而令存者傷昔公在諸生屈為童子<lb/>
師貞不識公公未余竒迨公里居始納節歸杖屨過從<lb/>
山顛水涯我師四公有望九而不及三者及八而踰之<lb/>
三者有望八而不及三者及七而踰之三者相去各五<lb/>
歲則廣推之駱與公及司諭之朱觀察使之季也或齒<lb/>
<pb n="KR4e0201_WYG_327-24b"/>
尊鄉國或望重朝野邇將舉一觴於祗林之下丰標峻<lb/>
而冠服雅鬚眉皓然貞以老門生侍側而行酒炙使繪<lb/>
工肖之庶㡬香山洛下之社而今己矣姑飲泣而奠一<lb/>
觴公其享我也耶尚饗<lb/>
　　同鄉祭贈詹事學士王公焚黄文<lb/>
於赫東海孕英為公肥遯丘園賁不于躬乃篤令子祥<lb/>
麟漸鴻乃篤聞孫雙鳯二龍公既全歸乆而顯融國有<lb/>
大慶爰自兩宫聖孝所覃庶尹羣工惟公父子歿贈存<lb/>
<pb n="KR4e0201_WYG_327-25a"/>
封鶴禁鑾坡氷銜再重煌煌天章華衮並崇寂寂佳城<lb/>
頓囬鬱葱宫詹拜前後者秩宗守令牛酒鼉鼓逢逢竭<lb/>
蹷田父讙謼兒童公辭玉京驂虬斾虹何以徴假肅然<lb/>
靈風<lb/>
　　祭華明伯廣文文<lb/>
嗚呼昔我秋官公不近名而為善不責報而後施其富<lb/>
若傾邑而其仁重於天下後世顧自賢其子以先生必<lb/>
能暢不盡之蓄而光其聲於來杞乃先生官不能隃一<lb/>
<pb n="KR4e0201_WYG_327-25b"/>
命名不獲沾一第余固己惜先生之遘而閔其志夫先<lb/>
生之於文枝葉於廬陵眉山而根柢於濓洛洙泗夫豈<lb/>
惟質古而有合抑亦通今而不悖矣其學自九流百家<lb/>
三倉八法以至於齊諧之所識述皆能略筆其辭事矣<lb/>
宦雖不及逹然亦優游廣文自足乎青氊之味矣產雖<lb/>
稍勞落然亦從容素封不至為樂饑之泌矣雖恭黙不<lb/>
言而義方之訓自行於子弟矣雖箠楚不施而内外之<lb/>
節肅然於閨第矣晚而杜門息交絶贄不識者以為恡<lb/>
<pb n="KR4e0201_WYG_327-26a"/>
若簡而識者以為於陵之不取不予季路之不求不忮<lb/>
矣盖造物之於先生故有豐而有嗇而先生之所凝承<lb/>
亦有通而有蔽通者固周旋於禮法而蔽者尚不失為<lb/>
仁義其嗇者不過人世之浮榮而其豐者絳縣之甲子<lb/>
矍乎其善飯謝庭之蘭玉森然其有繼吾翁若翁固托<lb/>
驥於疇昔而子吾女復倚玉於兹契余少於先生十五<lb/>
年髪且種種矣夫何羨於後死亦何憾於前逝敢酹楚<lb/>
客之漿聊以當雍門之涕惟靈爽之如在庶不我乎遐<lb/>
<pb n="KR4e0201_WYG_327-26b"/>
棄嗚呼哀哉尚饗<lb/>
　　祭張聽泉文<lb/>
嗚呼公年七十九矣而後終其終也人猶惜之盖以百<lb/>
歲期翁也有子成進士為循吏矣而後終其終也人更<lb/>
惜之盖惜公之未封也然是七十九年之中衣取足體<lb/>
食取足口而已未嘗一日而慕乎外之豐别味被色按<lb/>
宫調徴所以熈春陽而娛子夜者未嘗一日告憊而嗟<lb/>
窮人見其恂恂乎似不能言而不知其制行之信果見<lb/>
<pb n="KR4e0201_WYG_327-27a"/>
其貌退乎若不勝衣而不知其精明之内融是故為翁<lb/>
之鄉後進者推翁之誠慤而謂其為王彦方之伍為翁<lb/>
子之邑吏民者感翁之義方而謂其有萬石君之風然<lb/>
則壽何必百歲而饗何必萬鍾人固戚然悼翁舎白日<lb/>
而就長夜翁則怡然謝塵累而游乎太空雖然老成漸<lb/>
凋藉壯為雄忠信漸薄倚嚚為訌既不能起翁於九原<lb/>
而回淳古當從孝廉於里間以厚道而日相礱有酒匪<lb/>
醲有肴匪崇薦此悃誠為我從容嗚呼哀哉尚饗<lb/>
<pb n="KR4e0201_WYG_327-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百五十三<lb/>
</p>
<p>
</p>
  </div>
</body>
</text>
</TEI>
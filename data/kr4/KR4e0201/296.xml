<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷一百二十二</head> <lb/>
    <p>
<pb n="KR4e0201_WYG_296-1a"/>
欽定四庫全書<lb/>
　弇州續稿卷一百二十二<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　静逸高君墓誌銘<lb/>
無錫有高子雲從者以萬厯壬午與吾兒士騏偕薦於<lb/>
鄉自是吾仲兒驌季兒駿咸挾經與高子游而至今年<lb/>
<pb n="KR4e0201_WYG_296-1b"/>
巳丑復與兒騏偕薦公車六月高子念其所後父静逸<lb/>
君老請急歸省甫報許即發而君竟以其月中臂疽三<lb/>
日而革不待矣雲從傷其歸之不能及君也痛哭至委<lb/>
頓曰天乎何奪吾父之亟也徃者吾父之撫不孝孤也<lb/>
即小有樹立輒自喜吾無子而有子矣不孝孤幸以一<lb/>
第酧吾父然未及效升斗之養而吾父竟不待也是吾<lb/>
父有子而無子也已矣吾父有隠德而弗昭將與閭巷<lb/>
之子同施於腐草而念能不腐之者獨執事之文在嗟<lb/>
<pb n="KR4e0201_WYG_296-2a"/>
夫余安能不腐君然以陳子之篤孝與通家之世契深<lb/>
也憫而許之志銘按狀君諱校字國明静逸其别號也<lb/>
先世為無錫人居青城鄉有孟永者為福州太守張翁<lb/>
贅徙於城東南隅傳子如圭如圭傳子翼至雪樓公適<lb/>
以然諾重里中娶於浦舉黄巖令君某又十八年而始<lb/>
舉君左師之愛可知也君少而以警穎稱受令君讀書<lb/>
能屬文矣而會令君舉應天薦雪樓公睨而曰若非吾<lb/>
所得有也吾老矣不能當家秉顧謂君不有處者誰與<lb/>
<pb n="KR4e0201_WYG_296-2b"/>
共出者君始奪而受治生無禄雪樓公即世君相令君<lb/>
治喪禮戚與易稱自是令君復上公車矣獨留君侍浦<lb/>
媪媪治内君治外斬斬有成緒矣而令君得安意宦游<lb/>
其令黄巖也即塩米瑣悉皆資之家君從容應之不乏<lb/>
會令君以倭破剽黄巖令君乃棄其官歸凡二載浦媪<lb/>
即世君復佐令君治喪禮毁有加媪之垂屬纊也執令<lb/>
君手而泣曰若故而弟師也必子蓄之復語君父事而<lb/>
兄咸頓首受命令君於君有師道若父矣然不以尊故<lb/>
<pb n="KR4e0201_WYG_296-3a"/>
勝親親君故弟也而若子不以親故勝尊尊家庭之間<lb/>
秩如也復忻忻如也葢未嘗頃刻而離左右矣令君之<lb/>
安之甚於安其子也時令君有一子二孫而君年四十<lb/>
七而無子令君謂弟奈何未有子吾雖一子今幸舉二<lb/>
孫其少者僅彌月可抱而撫也君曰幸甚所抱即雲從<lb/>
與配某孺人旦夕更鞠之備至及小長英穎見頭角寘<lb/>
之家塾延明師誨之居恒謂吾不敢望兒富貴得不堕<lb/>
吾兄書脉足矣雲從夜讀書恒自甲至丙君聞之輒呼<lb/>
<pb n="KR4e0201_WYG_296-3b"/>
小豎温茗攜果餌以徃或身起慰勞之曰毋過疲且休<lb/>
矣雲從既能屬文文成輒以上令君令君喜則亦喜曰<lb/>
兒果可望也令君既壽考亡恙晩始膺疾至革君於禱<lb/>
祈醫藥無所不至治䘮齊而疑於斬則哀之過也於是<lb/>
雲從文成復上君君曰去之有而師在吾舍吾兄何衷<lb/>
矣雲從試諸生不偶難於見君君趣入呼酒為慰曰數<lb/>
也且患兒不讀不患兒不偶雲從為諸生非久薦於鄉<lb/>
君顧愀然不怡雲從跪問曰大人胡弗怡也君曰吾憂<lb/>
<pb n="KR4e0201_WYG_296-4a"/>
爾之從縉紳速也爾所知者博士言耳於世故未數數<lb/>
也勉之間呼衫帢入公府君輙驚曰得無從諸先輩徃<lb/>
居間乎毋以一時贏而棄若平生雲從謝不敢乃已嘗<lb/>
衣新衣而見君君曰吾未辦汝何自得之葢君故恒布<lb/>
素而已弗三澣弗易食不再肉故用恒饒而益自力為<lb/>
儉客或譏君家幸饒胡自苦乃爾君謝曰此吾分也吾<lb/>
不敢妄出是以不煩妄入葢君治生雖不能盡廢什一<lb/>
然於非義避之恒若染有宻戚病且死槖千金授君君<lb/>
<pb n="KR4e0201_WYG_296-4b"/>
駭曰生平所見不十金何千金也力辭之有賈人以他<lb/>
物質子錢者既去而遺美珠數百顆君囊而封貯之明<lb/>
年賈來贖他物君徐曰當質物時亦有所失乎賈蹙額<lb/>
曰所失珠耳然不記何所君即舉還之賈媿謝即選尤<lb/>
美者百顆以酧固謝弗納其耿介類如此家有一堂三<lb/>
世矣痺而陋雲從請新之君泫然曰此而袓所安也而<lb/>
袓自黄巖歸凡二十四載志不在一椽唯課子孫灌花<lb/>
木以一巻偃息其間而巳吾安敢加而祖矧大王父行<lb/>
<pb n="KR4e0201_WYG_296-5a"/>
雲從唯唯謝不及其御臧獲弗責小過顧獨嚴檢飭嘗<lb/>
聞巷中閧聲即驚問曰舍兒得無與人閧耶恒謂雲從<lb/>
忍故是佳事吾而忍彼當自愧悔即不愧悔不深吾忮<lb/>
也君足跡不入縣門居恒鮮出後或一攜雲從之佳山<lb/>
水里人爭前目之指相語曰幸得識高君高君善人也<lb/>
君卒以己丑距其生丙子得壽七十四配即朱孺人名<lb/>
家女也柔婉明晳能先君之意而成之君所以孝事其<lb/>
二尊人敬共兄嫂接姻族理家秉無不與孺人共既無<lb/>
<pb n="KR4e0201_WYG_296-5b"/>
子則飾媵侍而薦君君既撫雲從謂孺人吾不他謀子<lb/>
矣故多羸疾幸寛我孺人即為置外榻其媵侍亦多却<lb/>
遠以故君老而健勝無恙與孺人備餉耨之禮者五十<lb/>
餘年孺人前君六年卒子即雲從名攀龍娶王氏女一<lb/>
適楊友孫男三世儒世學世經世學聘太學張某女餘<lb/>
未聘孫女一許字浦𦙍麟葬在南山黄家灣祖塋之次<lb/>
啟朱孺人之兆而合焉禮也孺人賢婦人也於法得附<lb/>
書<lb/>
<pb n="KR4e0201_WYG_296-6a"/>
銘曰子而孝弟而悌慈於厥嗣厥嗣亦克濟美睪如者<lb/>
賢喆之藏而藹如者太和至順之理夫人子自有美子<lb/>
重余銘之是曰不死<lb/>
　　新安程君墓誌銘<lb/>
余友嘉定唐子時升工古文辭不妄許可顧獨與書生<lb/>
新安程嘉燧善因而知其父布衣君布衣君賈於嘉定<lb/>
垂三十年日閉戸讀書未嘗飾冠劔奉筐筥以游大人<lb/>
而成其名顧獨嗜余文章時時語唐子身居約安得一<lb/>
<pb n="KR4e0201_WYG_296-6b"/>
日從弇州先生游即死不恨然未幾死矣嘉燧奉其父<lb/>
意乞事狀於唐子而介唐子謁余於金陵來請誌銘曰<lb/>
必公文而後父可安地下也唐子復為之請甚篤余讀<lb/>
其文信許之按狀程之先曰伯休父至呉而將軍普居<lb/>
建康及晉而將軍元譚徙新安後十三世而為總管忠<lb/>
壯公靈洗五十二世而為處士泰興泰興生元淑生溶<lb/>
則君之父也娶於閔生君甫三嵗而失母父自哺之以<lb/>
衍壽為君小名甫八嵗而父挾其季轉貲賈江淮間溺<lb/>
<pb n="KR4e0201_WYG_296-7a"/>
死豫章季不能求其父屍而脱身歸時君之大王父老<lb/>
矣王父復以病廢季遂不復護視君而外王母尚在心<lb/>
憐君君乃依之時諸舅皆博學能文詞君從之受詩復<lb/>
受易因轉浹諸史諸舅謂衍壽而小名也為易一嘉名<lb/>
君泫然曰先人所命也禮孤子不更名敢辭諸舅悲其<lb/>
意弗易又為君營地以葬少孤之母然君既不能自衣<lb/>
食而舅家貧復不給外王父之友信州鄭公病免家居<lb/>
鄭公大官有氣力舅乃攜君以從鄭公鄭公一見君而<lb/>
<pb n="KR4e0201_WYG_296-7b"/>
竒之時君又能直外王父之先墓田諸舅皆服鄭公又<lb/>
為之游揚聲稱季父聞而内愧召還君以三十金付之<lb/>
俾小賈於外販錢易貴展轉數年積子錢三倍於母歸<lb/>
而奉之季父季父頷之而已亡一語相勞苦時君以妻<lb/>
江氏矣徒手入室相對邑邑不敢言子錢事而君少恒<lb/>
饑從姑之歸方者哀而時時食之君自淮歸道遇姑之<lb/>
子屬君曰婦在家即緩急從弟取償也君歸而方婦偶<lb/>
有急從君徴三百錢不能應請之季父乃大恚曰吾安<lb/>
<pb n="KR4e0201_WYG_296-8a"/>
所得錢君之他客所自貸以應方婦因涕泣自傷吾數<lb/>
年而為季父拮据營子錢若三百者不啻千矣豈不能<lb/>
以半自匿而徒手歸舍乃不使我以三百錢竟然諾哉<lb/>
誼不可留矣念姑之歸李比部君者在嘉定走徃謁之<lb/>
比部名能知人與君一見語合即揮數千金與君聽其<lb/>
所為君故游四方能觀萬貨之情其所轉轂若流水李<lb/>
君之入滋倍乃歳以一鎰金奉君得以為資葢數年而<lb/>
化居焉君之配江既前卒李君有從姑歸於張其女稱<lb/>
<pb n="KR4e0201_WYG_296-8b"/>
淑美李君使續君室君雖以心計居市㕓然雅質相當<lb/>
伉直敦氣誼重然諾待人融融如也顧岸然不為非禮<lb/>
屈家既以饒裕於自用能節約日費不過百錢而嵗所<lb/>
義散恒至三百金既懷外王父家恩欲報之而諸舅前<lb/>
已物故遺子孫零落殆盡乃行求得仲之子為授室買<lb/>
田共家祀而伯舅久在淺土為之營壟而歸其柩曰聊<lb/>
以報其葬吾母也念父屍湮搖無所於葬終其身戚戚<lb/>
若有深憂者然不敢以讐其季父當居貧時於出納猶<lb/>
<pb n="KR4e0201_WYG_296-9a"/>
自力為精辨不苟取嘗得遺金而亡其主故宣之人俟<lb/>
其主至而歸之不問報客有貸君百金者不能償乃囊<lb/>
其珠寶以示君冀小得昻直不取併券付之曰吾嚮者<lb/>
欲以濟若急不謂更成若急也他黠客聞之亦陽為貸<lb/>
君金者君察其有負色不許鄉人人謂程君非獨仁也<lb/>
而亦且智君固時時之故里掃治先壟循行母家舊跡<lb/>
蕩為兎葵燕麥之地悽然不樂因貽書戒二子以孝友<lb/>
儉勤毋喻於利且曰明年吾更游江淮南入剡縱觀山<lb/>
<pb n="KR4e0201_WYG_296-9b"/>
水之勝王逸少云我卒當以樂死吾且死矣時君方健<lb/>
飯亡恙聞者竊恠之明年為萬厯戊子忽嗌痛不能飯<lb/>
就醫於金山旬日不效遽歸曰我何須飯也與所善客<lb/>
登高眺遠不倦以至革猶裹幘坐與客訣客雪涕不能<lb/>
仰視君笑談自如曰諸君為我雪涕良厚雖然亦恒事<lb/>
也何足煩君悲翛然而逝得壽五十有九君始配江前<lb/>
卒既配張亦前卒張舉子即嘉燧博學能文辭娶於閔<lb/>
最後配孫舉一子嘉然聘朱女一適閔自立君之不忘<lb/>
<pb n="KR4e0201_WYG_296-10a"/>
閔若此諸孫男女各一人嗟乎以唐子所稱程君行誼<lb/>
卓犖若此吾求之縉紳衿裾中未盡見也吾安敢以輕<lb/>
目市㕓<lb/>
銘曰諸苦之備厯而甘始囬玉女於小成哉賈而文是<lb/>
好以余銘之厥好乃效<lb/>
　　程處士惟清墓誌銘<lb/>
歙俗以姓相甲乙而程與汪最為甲程之後無匪自忠<lb/>
壯公靈洗者忠壯公居邑之黄墩至宋宣議公居休徙<lb/>
<pb n="KR4e0201_WYG_296-10b"/>
栗口凡十餘傳而為為節為節生敬音敬音生忠烈則<lb/>
處士之父也處士諱洁惟清其字率口之水流而滙其<lb/>
里居因自號曰練潭父有四子處士居叔其伯仲皆以<lb/>
賈起家矣而處士少敏嘗從其族博士先生受易垂就<lb/>
父欲奪之賈曰吾非不愛儒苐食指衆胡不佐而兄謀<lb/>
什一之息以寛我乎季長或可儒也於是始從其兄盬<lb/>
鹽淮揚間己轉子母錢於句曲中山徃返南北甫十年<lb/>
而賈成其竒羨過於初數次處士故善心計能因俗為<lb/>
<pb n="KR4e0201_WYG_296-11a"/>
變與時消息不強力纎儉槖無未名之物皆與兄共之<lb/>
以歸於父甘脆時進共養不倦及父母之見背與兄弟<lb/>
之無禄則哀毁垂㓕附身附棺必極慤誠撫字諸孤從<lb/>
受師授室為其子先寛仁喜施意豁如也内外五族少<lb/>
不霑潤者所解紛判疑如響立應族故有世祠以不及<lb/>
祠支祖供義公特建祠祠之又大繕治宋鄉貢士一德<lb/>
公墓咸割其槖弗吝族人義之請立碑紀處士名不許<lb/>
曰吾故不為名也嘗扁其居堂脩齊謂庶人之職知脩<lb/>
<pb n="KR4e0201_WYG_296-11b"/>
身齊家而已時三子皆讀書有聲顧而謂曰未竟之志<lb/>
則而曹勉之時嵗荐饑大出囷廩以贍窶者家人數撃<lb/>
鮮輒揮去弗御曰吾不忍以匕箸餘而當數窶人命處<lb/>
士素強無疾中年所經悼亡撫存非一以是寖削損得<lb/>
疾至革行視絞紟衾冒之具過飭正色而語三子汰哉<lb/>
爾不聞曽子之訓乎爾之大王父不能得之於爾王父<lb/>
王父不能得之於我兄弟而我乃獨安之也客有進曰<lb/>
禮不云乎有其時有其財此君之子責也處士微頷之<lb/>
<pb n="KR4e0201_WYG_296-12a"/>
而已三子哭請遺言處士曰孝友勤儉銘諸心可也語<lb/>
畢而絶時萬厯之戊子十二月也距其生嘉靖辛夘春<lb/>
秋五十有八配項有婦德三子皆太學生元正婦黄繼<lb/>
呉元衡婦戴元仁聘呉孫男三人女一人其狀自京兆<lb/>
司諭呉瑞榖瑞榖信而文與余善而來乞辭者元正又<lb/>
彬彬質文人也故為誌而銘之<lb/>
銘曰稱處士者何行士也士而隱於賈胡賈例也太史<lb/>
公云身有處士之誼而取給焉噫嘻寧末富之為累<lb/>
<pb n="KR4e0201_WYG_296-12b"/>
　　冠帶儒士盛少和先生墓誌銘<lb/>
君氏盛諱應宗字斯因别號曰少和呉越之人疾起於<lb/>
君者咸知有盛少和先生而不能舉其名與字余故為<lb/>
之誌而稱盛少和先生盛之先世有聞人至宋叅知政<lb/>
事度而大顯貴自後十七世皆得官爵雖起於儒而間<lb/>
習醫至十八世而有御醫啟東者遂以醫擅名厯侍太<lb/>
宗仁宣三朝直御藥房署領南太醫院終始不能踰八<lb/>
品而賜詩賜金帛有九列所不敢望者啟東諱寅讀書<lb/>
<pb n="KR4e0201_WYG_296-13a"/>
能詩負節槩其卒也諸碑銘表傳哀輓之類傾館閣舉<lb/>
丈夫子十一人中有成進士者第四子某傳子某某傳<lb/>
子某傳子某即公之父也葢代以醫名而不廢儒至君<lb/>
而諸從中有御史大夫應期郡太守應陽遂益稱甲族<lb/>
冠呉中矣君之父舉大夫子五而君居其仲伯曰應陵<lb/>
多通醫家言不下君而不能自振其聲然前於君十四<lb/>
年生而後君一年卒得壽九十一父之殁也伯治喪葬<lb/>
大事徙外箸而君奉其母姜與其叔仲輩仍故居家益<lb/>
<pb n="KR4e0201_WYG_296-13b"/>
貧羣庶不能亡間言君乃損故居授之而脱身與其母<lb/>
妻依御史大夫之别館胠篋得軒岐鵲意之書盡讀之<lb/>
術猶未大行凡三徙而始依其妻之父杜山先生杜先<lb/>
生國醫也君與之下上徃復盡得其秘而又能時以其<lb/>
意錯竒正而用之遂所至立效名遂出杜先生上時文<lb/>
待詔徴仲感竒疾幾不可起君從杜先生治為處方出<lb/>
其意表待詔乃起謝君曰吾頼君再生御醫翁者其有<lb/>
後乎王叅議庭陸少卿斯道先後感濕痺甚劇羣醫争<lb/>
<pb n="KR4e0201_WYG_296-14a"/>
治其標君持不可曰此虚寒也以温補劑投之而愈呉<lb/>
叅議子孝之婦猝得疾劇將問木君診之曰此痰滯中<lb/>
焦氣不得升降耳毋憂也治以宣導之劑一服而蘇以<lb/>
至愈查方伯應兆與子尚書郎懋光前後患痰火而危<lb/>
君咸為治之無恙感君而友之君游其父子間如骨肉<lb/>
盤門之貧士沈者其孫尚㓜得疾羣醫争藥之不效君<lb/>
偶過見之謂沈曰公孫幾誤死為處方服之愈沈乃屬<lb/>
君且為我診脉君退而宻語其子曰而父六脉俱無根<lb/>
<pb n="KR4e0201_WYG_296-14b"/>
明嵗入夏不治矣至期死徽富商無子置一妾愛之甚<lb/>
冀其生子而感嘔血脾泄二症禮君至其家為從容調<lb/>
攝將半嵗而愈君謂商曰吾非獨令若寵起也又能令<lb/>
若寵有子明年其期也至明年果得子余謝鄖鎮歸間<lb/>
一過呉閶君以五鼓訪余舟而診脉語余曰公六脉甚<lb/>
平而調此壽徴也或不能御内耳余曰時時有之曰然<lb/>
則我為公壯之乎余謝曰不願也明年從曇陽子於直<lb/>
塘而痁甚危久之良巳即病秘結強之而通右腹忽劇<lb/>
<pb n="KR4e0201_WYG_296-15a"/>
痛衝上至胷亟延君而君有他故遲遲來君來則以他<lb/>
醫藥痛半巳矣而每夜眠耳若聞舂杵者如隔牆君以<lb/>
藥悉已餘痛而出五紅丸如粒使將寢以一杯酒吞之<lb/>
其夕則聲稍遠而微次夕吞之則又遠而㣲丸與聲俱<lb/>
盡余乃始竒君關中李中丞自浙請告歸過郡延君謂<lb/>
曰病中滿惡食水火俱不利吾其殆乎羣醫不知所措<lb/>
君既診公脉歸而謂其子之楫曰脉洪大於冬令不宜<lb/>
若其感自夏則一暑症耳治之何難詢其病果得暑而<lb/>
<pb n="KR4e0201_WYG_296-15b"/>
大吐且㵼君以六一㪚加少辰砂丸二服而水火利繼<lb/>
以六和湯配香薷飲不數服病盡除呉江令徐君得竒<lb/>
症且革君藥之而已以詩幣鶴鹿酧君李公今為大司<lb/>
冦而徐君為御史李憲使飭兵於吾州而婦病君藥之<lb/>
而已再作再藥良巳時君已久見旌於兩臺予冠帶而<lb/>
每入謁則民其巾服李公後知之每謂余盛老非獨其<lb/>
術良也其人亦長者余少女歸袁曼容踰年而病壯熱<lb/>
晝夜不解面赤嗽痰又苦脾弱有邵某者亦名醫也謂<lb/>
<pb n="KR4e0201_WYG_296-16a"/>
大虚宜用參芪若子河車補君診之曰是不受補補輒<lb/>
死以意劑藥數十服而疾大損君又診之曰雖病當得<lb/>
子女姙身舉一男其又明年復病而君不在矣乃死吾<lb/>
弟之愛女歸楊繼英繼英瘧後病大發毒熱不解飲食<lb/>
俱廢有周醫者亦名醫也曰此傷寒法難治君診之曰<lb/>
非傷寒也餘瘧發甚重然以藥誤耳躬為之節度㕮咀<lb/>
再服而病已徐母者王相國之姑也垂八十病不能粥<lb/>
與起坐君藥之一服而進粥再服而䠥䠥行室中矣嘗<lb/>
<pb n="KR4e0201_WYG_296-16b"/>
舟過崑山而一河津之婦暴死稚子猶啖其乳其夫摶<lb/>
顙而哭求君診之曰不死也為湯液抉齒而灌之至一<lb/>
更蘇復來請藥君應之而宻寘金三環於中後君自吾<lb/>
州遠復過之其婦與夫來叩頭曰匪唯起吾死而又資<lb/>
吾生公殆神人耶吾何幸遇之友人曹昌先曰吾見盛<lb/>
君如是者衆矣君於貧士單族有疾召之不待再而徃<lb/>
雖委巷痺屋亦為之傴僂而進治劑必精謹又更窶者<lb/>
出槖裝分遺而至貴富有力人盛車馬迎之多杜門引<lb/>
<pb n="KR4e0201_WYG_296-17a"/>
疾或時匿身荒野中不復可踪跡如是者至竟歳性好<lb/>
音律喜婦人人取適意不求國樂而又輕施予以故隨<lb/>
所得金帛輒徒手㪚盡不復問生計君白晳美鬚髯踈<lb/>
眉目葛巾单帢行山水間望之如神仙中人性温茂恭<lb/>
謹亡與比然當其作癖時不可控揣既不恒過人有所<lb/>
過人奉之若大官府巳而忽去不能留也葢大江之南<lb/>
北其知君者敬而愛君者得十之八而其不滿於君者<lb/>
亦不能無一二乃至所尸祝而願為君之子孫者亦時<lb/>
<pb n="KR4e0201_WYG_296-17b"/>
時有之君性不食酒而善飯強自力年七十餘而幸内<lb/>
不衰其最後過余幸内猶故也而余察其有衰態私謂<lb/>
家子弟曰是夫起人疾易其自起殆難矣居無何以沍<lb/>
寒行荆溪山中歸而病亟問諸子之楫胡不歸之楫歸<lb/>
治湯藥而進之君嘆曰使我可藥何待汝歸我所以待<lb/>
汝歸者欲有告也汝伯氏長者然不任喪汝任喪苐使<lb/>
我棺周於身槨周於棺足矣仲氏之柩與孤嗣在念之<lb/>
屬嵗除族戚交游來饋問相踵君使悉為酒屬善謳者<lb/>
<pb n="KR4e0201_WYG_296-18a"/>
謳歌枕而聽之甚暢元旦命移之之楫居曰吾安若己<lb/>
而示起色湯飲徐薦熟寢至五鼓忽醒戒子婦以水薦<lb/>
毋以湯且屬勿離左右既復奄然若寢者頃之卒矣得<lb/>
壽七十有六君孝友天篤以獨身奉母姜極志物之養<lb/>
姜病亟竊刲股雜糁羮而飲之遂愈以壽考令終君猶<lb/>
毁瘠逾禮嚴其伯氏如父也四方之珎腴有至者不獨<lb/>
甘矣配即杜先生女以才明賢淑聞君委家而聽之於<lb/>
内外綜覈不廢君雖好内然多寄情狹邪閨閫之間肅<lb/>
<pb n="KR4e0201_WYG_296-18b"/>
如也先君十五年卒君自是絶不娶有五子長之恒邑<lb/>
諸生娶呉繼娶李次之楨郡諸生出贅於朱次之楫娶<lb/>
戴續娶湯次之植以郡諸生夭又次之校亦夭君殁之<lb/>
半嵗而之恒猝病死其餘皆前夭獨之楫在能紹明君<lb/>
之業益以有聲諸孫男五人女三人婚嫁皆名族之楫<lb/>
謀葬君於<hi>闕</hi>　　　　之兆而具狀來請銘嗟乎君挾<lb/>
軒岐之術以起人於阽危者五十餘年其竒騐何可指<lb/>
數而故自挹損不欲為人談亦不欲煩筆札之楫自以<lb/>
<pb n="KR4e0201_WYG_296-19a"/>
其術見延請無虚日不獲從君君又不喜從弟子故無<lb/>
有能紀之者即余之所見聞合之之楫之所紀百故不<lb/>
能一也昔太倉令淳于意以天子垂問具悉而對故太<lb/>
史公得傳之如近者汪司馬之傳呉橋皆橋所自著稱<lb/>
者也君固無論呉橋即生有所著述以待天子異日問<lb/>
令余得之豈為下太倉令哉雖然君亦可以不朽矣<lb/>
銘曰盛之先德自啟東厥裔繩繩至君父子而益顯融<lb/>
吾聞之活千人者其後當封噫嘻吳郡之有封其盛宗<lb/>
<pb n="KR4e0201_WYG_296-19b"/>
耶<lb/>
　　亡弟太醫院吏目瞻美配陶孺人合葬誌銘<lb/>
吾王父南京兵部侍郎質庵府君有二子伯則山東布<lb/>
政司都事静庵公仲則都事公有四子伯詹事府主簿<lb/>
求美仲四夷館譯書官居美叔州學生升美季則太醫<lb/>
院吏目瞻美而尚書公有二子則南京刑部尚書元美<lb/>
為余與故太常少卿敬美也侍郎公以厚德聞天下而<lb/>
都事公繼之脩其厚於鄉子孫葢繩繩矣而自壬癸間<lb/>
<pb n="KR4e0201_WYG_296-20a"/>
三兄弟俱踵逝僅瞻美在少於余五嵗業以身後寄之<lb/>
至明年丁亥之五月而忽病噎已而寖劇至十月之<hi>闕</hi>
日而卒當是時有一子甫三週而鄉居不能無夜警且<lb/>
有利之者不得巳徙之城而為瞻美卜葬地於某壤其<lb/>
墓中之石則以屬敬美而是時敬美亦病病亦噎明年<lb/>
夏閠之季亦卒於是吾兄弟盡矣嗚乎以歳時之無良<lb/>
而孺子弱且年婁儉甚葬尚未有日而吾過老即一旦<lb/>
不諱誰與銘瞻美者故為次其事行以授兒輩俟其窆<lb/>
<pb n="KR4e0201_WYG_296-20b"/>
勒石而納之其亦可憫也巳瞻美名世望别號臨峯母<lb/>
曰龔夫人而舉於都事公之貳陸生而警敏踈眉目輕<lb/>
趫自喜都事公雖延師誨之然不顓督課而家故饒聲<lb/>
妓以是耳目之日奪不能專志於詩書而多少年狹邪<lb/>
游有鳴瑟吹竿拈屣六博蹴踘摴蒱之好顧能時致鮮<lb/>
肥甘毳之味以適都事公公小有疾痛痾痒輒為撫摩<lb/>
□搔之都事公顧問諸子無一在者葢瞻美最能得其<lb/>
意苐公素嚴重龔夫人以同起家故瞻美與叔不能當<lb/>
<pb n="KR4e0201_WYG_296-21a"/>
伯仲三之一及都事公卒而獨瞻美哀毁逾於禮先尚<lb/>
書中權奸搆繫都官獄瞻美冬月馳一驘徃視旦夕槖<lb/>
饘及其侍余苫塊相對悲泣齊而心斬矣其共奉吾母<lb/>
如母也瞻美雖不恒事舉子業間為之亦工葢未弱冠<lb/>
而補博士弟子亦嘗應應天試而久之倦其事予告遊<lb/>
太學以貲不給不獲補上舍然其從余久頗曉詩句渉<lb/>
獵史傳彬彬舉止稱儒者矣性頗任俠急人之憂甚於<lb/>
已其赴義若渇即倉卒以窘告傾槖弗吝甚或匄貸應<lb/>
<pb n="KR4e0201_WYG_296-21b"/>
之故瞻美之授客券與受客券恒相當當是時母陸老<lb/>
尚噉食無恙瞻美與婦陶孺人精心而奉之陶孺人者<lb/>
故千墩名族陶令君之女孫也性寛和能治内饔瞻美<lb/>
有三妾曰董曰黄曰趙各執脯盬醖茗之屬以時相佐<lb/>
瞻美性好客客飲恒至夜分或達旦所呼無不立應者<lb/>
間從富貴家嘗竒果珎錯輒袖歸以遺母偶鮮客客或<lb/>
不至夜分候母寢而甘則呼酒與陶對飲三妾侍而各<lb/>
出所儲一室之内融融如也陶年五十四猝中風卒董<lb/>
<pb n="KR4e0201_WYG_296-22a"/>
故郡名姬也瞻美念其静淑納之當未婚羣飲而伯語<lb/>
之曰季多内胡自困樊檻中耶不然苐善為湰即得出<lb/>
矣既歸瞻美數擁之弗就曰毋為伯氏口實也自是有<lb/>
月事始一接久乃得男堕地而董死瞻美劇傷之嘗泣<lb/>
謂余宗祏所寄也幸為我一言紀之余不敢許而前是<lb/>
吾守太僕卿有餘俸趣呼瞻美來京師而敬美時為尚<lb/>
書祠部郎左右之得上太醫院吏目今相國申公王公<lb/>
時在館閣以詩寵其行瞻美氣稍發舒其居鄉鄉之族<lb/>
<pb n="KR4e0201_WYG_296-22b"/>
黨姻戚推以為祭酒三老所疑難事取片言而决瞻美<lb/>
又善農家書課僮僕耕輒獲然尚不能給客釀余出入<lb/>
多與偕每至戊夜而呼笑不絶者必瞻美也時年己過<lb/>
五袠矣每規之本以適生而至伐生何耶幸少裁之瞻<lb/>
美雖口謝而不能改以至病病可半嵗意殊了了大拓<lb/>
中堂及傍水樓閣不休先尚書䝉上恩賜祭營葬贈官<lb/>
使者至瞻美病且亟矣強自力冠帶先日而酹於墓泣<lb/>
告余三十年所耿耿於心者今始滿矣巳抱兒膝前曰<lb/>
<pb n="KR4e0201_WYG_296-23a"/>
敢以累大兄余哽塞不能答瞻美固輕財又篤陸母有<lb/>
一女歸晉氏者眤之甚傾所蓄以私之槖為竭瞻美了<lb/>
不以介意至是忽嗃嗃人恠之余曰此病也非其恒伯<lb/>
子故齮瞻美而叔亦慢其母陸意不能無望伯子死植<lb/>
其子堯佐堯佐死無後為立後䘏其寡叔死其長子亦<lb/>
死而二孤弱無所歸瞻美召致來家延師以誨之長者<lb/>
又死為少者繹授室給腴産百畝故瞻美殁而繹哭之<lb/>
若哭王父也仲故與瞻美狎然善挫産其四子俱㷀然<lb/>
<pb n="KR4e0201_WYG_296-23b"/>
瞻美之恤之可知己表兄之育於都事公者葢一嵗中<lb/>
九食於瞻美不替且伏臈之費俱任之瞻美有友前後<lb/>
十餘人其所敬愛獨曹子昌先曹子雖稱甥而自以髫<lb/>
齔交時時進規切語又為畫筴圖事瞻美念其有三女<lb/>
力不能嫁為女其少者撫愛之不啻若巳出他行誼類<lb/>
若此瞻美以辛卯生壽僅五十七其孤六嵗矣名之曰<lb/>
士䮍系曰陶孺人誌矣而不詳以從夫也董叙而不誌<lb/>
不誌禮也叙之傷其功而天也<lb/>
<pb n="KR4e0201_WYG_296-24a"/>
銘曰羣從之中唯瞻美白眉而先我以隳我之死也齊<lb/>
而哭者其誰嗚呼噫嘻<lb/>
　　奉議大夫福建按察僉事少泉李君墓誌銘<lb/>
李君諱植字良材别號少泉其先世浙之歸安人轉徙<lb/>
入黄岡遂𨽻籍焉大王父俊王父瑛俱有長者稱至父<lb/>
贈公陽明能廓其家而好行德於鄉囷廪與宗戚共之<lb/>
識者謂老子所稱居善地心善淵仁善施其贈公之謂<lb/>
矣娶熊不宜子置貳錢而生君君少明穎稍長工屬文<lb/>
<pb n="KR4e0201_WYG_296-24b"/>
弱冠補郡諸生有竒聲無何薦於鄉郡且舉賓興宴而<lb/>
贈公屬疾君精心醫藥間不之應贈公徐風之曰奈何<lb/>
不問公車耶君竦然曰兒敢以大人易一第也自是贈<lb/>
公疾日益甚君籲天而禱靡所不極然贈公竟不起居<lb/>
擗踊號哭幾至㓕性既而曰使我北上者終天之恨又<lb/>
何己也乃強食分守舒君春芳聞之曰是可風人子矣<lb/>
標其門曰孝廉以示旌君前後五上公車輒不利游太<lb/>
學諸生毋敢比肩竟以選人補蜀之萬縣令萬固山縣<lb/>
<pb n="KR4e0201_WYG_296-25a"/>
然於唐故稱州為孔道公至裁節其費官司迎送苐令<lb/>
毋闕供而已不得過侈求悦兩造取片語而决咸心服<lb/>
去時人為語曰毋岐舌見必屈杜若唇寃必伸有亡頼<lb/>
子殺一家七人而匿大索久之不獲君禱於神神示以<lb/>
殺人者貌醒而跡之俄就縳有僧支解人隠其屍展轉<lb/>
二十日矣君從容以果報喻之僧大感泣具言屍所卒伏<lb/>
其辜鄰邑皆呼李令神君也君謁文廟廟貌嚴矣而前<lb/>
無泮池君為捐月奉募工鑿之甫三尺而有甘泉涓涓<lb/>
<pb n="KR4e0201_WYG_296-25b"/>
巳暴蹙沸加鑿之滙為大池司理前御史任某異而以<lb/>
文紀之君任前後踰五載得薦剡十一滿考贈父如其<lb/>
官嫡母熊為孺人徴拜廣西道監察御史時方有事壽<lb/>
陵費且鉅萬萬君䟽請裁省之上嘉其意下所司加料<lb/>
理而又有薦舉人才一䟽為時所稱然以伉直不能久<lb/>
居臺出僉閩臬數月爬搔宿垢幾盡風采一新而以微<lb/>
痾乞休兩臺惜之為䟽請得移病歸公歸而奉母錢其<lb/>
樂融融如也病就愈且將北上一夕而感異夢若與亡<lb/>
<pb n="KR4e0201_WYG_296-26a"/>
弟太常敬美同就徴者敬美視閩學政旋佐其藩與君<lb/>
交莫逆時病死矣而君不知然意疑之晨起遂病脾不<lb/>
久亦卒異哉君生以戊戌而卒以戊子春秋五十有一<lb/>
娶陳氏有婦德封亦孺人丈夫子七勝任娶賈勝用娶<lb/>
魏勝載娶陳勝寵娶孟俱博士弟子勝舉聘江勝薦聘<lb/>
胡勝重聘周女三適熊迪初王一治俱博士弟子一字<lb/>
丘一鴻孫男一女一狀自同邑袁文伯勝任將以某月<lb/>
葬君於某所而來乞銘曰唯是徼靈於次公之一日而<lb/>
<pb n="KR4e0201_WYG_296-26b"/>
有請也余安忍辭嗟嗟李君之才器偉矣其列中外臺<lb/>
皆未乆不盡究其用所可見者循吏之績於萬而已天<lb/>
又奪之年不然其所張設可勝道哉<lb/>
銘曰是惟良材之幽宫欝其棟隆以貽後之人不必竟<lb/>
於其躬<lb/>
　<lb/>
　<lb/>
　弇州續稿巻一百二十二<lb/>
</p>
<p>
</p>
  </div>
</body>
</text>
</TEI>
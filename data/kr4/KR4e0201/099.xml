<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻九十九</head> <lb/>
    <p>
<pb n="KR4e0201_WYG_099-1a"/>
欽定四庫全書<lb/>
　弇州四部稿巻九十九<lb/>
　　　　　　　　　　　　明　王世貞　撰<lb/>
文部<lb/>
　行狀一首<lb/>
　　楊忠愍公行狀<lb/>
楊忠愍公者諱繼盛字仲芳其先小興州人也當洪武<lb/>
中小興州數中冦有詔盡徙其民内地而公之始祖百<lb/>
<pb n="KR4e0201_WYG_099-1b"/>
源者得保定之容城遂家焉百源有子述又三世為公<lb/>
王父青青生封兵部公富為公父富有子三人公其季<lb/>
也始兵部公娶於曹而生公兄繼昌矣已復媵陳女生<lb/>
仲繼美乆之曹復舉公公始就襁褓有竒質兵部公居<lb/>
恒謂人曰日者言吾門當驟大豈是子也耶然公僅七<lb/>
嵗而母曹竟捐館陳女妬日夷公於豎使牧公飯牛牛<lb/>
肥踰年從牧所以間徃里塾覩里中兒誦讀揖遜而心<lb/>
好之歸謂兄請得受里塾學兄曰若㓜何學公艴然曰<lb/>
<pb n="KR4e0201_WYG_099-2a"/>
夫㓜者任牧牛乃不任學兄言於兵部公竒而聽之學<lb/>
公竟學然不廢牧也十餘嵗而兵部公亦捐館乆之兄<lb/>
坐邑賦踐更公遂往代踐更至十三而從師受經為舉<lb/>
子業漸有聲十八補邑諸生踰冠讀書於邑寺僧舍自<lb/>
勵刻苦恒讀至夜分燈且盡瞑坐而思屬文義㑹寒無<lb/>
下襦遶屋行且温誦日所憶令脛以上微暖得稍假寐<lb/>
五鼓起汲水手凍屬於綆呵之乃解其明年春諸僧病<lb/>
疫且甚同舍生俱亡去公獨曰吾去僧誰為治湯藥者<lb/>
<pb n="KR4e0201_WYG_099-2b"/>
乃吾死僧矣則為之親㸑事問醫調藥餌僧以次愈而<lb/>
兄病疫亦作報至公於是奔波歸日夜不解衣而扶侍<lb/>
亦愈時人異之為語曰疫無鬼以為不信視楊子公既<lb/>
為諸生數從有司薦不利家益貧然益以勤苦其術業<lb/>
益進遂舉庚子鄉試明年辛丑下第歸當入太學公兄<lb/>
繼昌計以入太學當捐貲為負笈費不可則乗公出而<lb/>
强公婦以八石榖廢著居曰毋溷乃公為也公游太學<lb/>
再試居首為名髙故薦紳大夫遞館榖之稍稍具槖中<lb/>
<pb n="KR4e0201_WYG_099-3a"/>
裝而婦治農有天幸輒嵗公竟事歸為酒召其姻族奉<lb/>
兄觴曰始弟所以黙而從廢著者懼不勝負笈費為兄<lb/>
累今幸有餘鏹足佐兄朝夕請得復從宇下㸑可乎兄<lb/>
愧然許㑹復當計偕有司以三十金為公費公悉推兄<lb/>
使輸邊獲散官級曰吾道近可徒也甲辰復下第再入<lb/>
太學時祭酒華亭徐公異公材為指授經義甚悉公遂<lb/>
以又明年之丁未舉進士髙第授南京吏部驗封司主<lb/>
事及與考功郎鄭公曉游鄭公者素負鑒以裁一世士<lb/>
<pb n="KR4e0201_WYG_099-3b"/>
而獨愛重公謂人曰夫夫非吾所及也因為公語古今<lb/>
成敗得失與國家章典大者公主事驗封而郎中以缺<lb/>
告驗封掌諸郡邑吏入肄事者公已夙鉤得其弊乃為<lb/>
嚴登籍定序先後革冒替精誰何其試吏毋得假手上<lb/>
下翕然稱服公既以曹事簡稍用其力詞章乆而厭之<lb/>
而是時關西韓公邦竒為兵部尚書韓公大儒公始從<lb/>
之而受樂三月而得其數乃謂韓公曰樂體於理而用<lb/>
於聲者也有器而後有聲夫器理所寄也乃構桐竹絲<lb/>
<pb n="KR4e0201_WYG_099-4a"/>
漆手製管和矣已製琴已瑟若簫笙塤篪之類諧而合<lb/>
奏之若一以復韓公公大恱曰技更進是乎姬吾語汝<lb/>
吾欲制十二律之管管各備五音七聲而成一調何如<lb/>
公退而凝思廢食寢者三日夢大舜坐投公以金鐘使<lb/>
之擊而謂之曰此黄鐘也公醒而汗怳若悟者起篝燈<lb/>
促復製管至明而成者六已而十二管成韓公撫膺髙<lb/>
蹈曰得之矣始吾輯志樂成而九鶴飛舞於庭其應乃<lb/>
在子耶韓公既歸老語公樂不止以盡子吾為子悉吾<lb/>
<pb n="KR4e0201_WYG_099-4b"/>
天文地理太乙六壬竒門兵陣之書而授子公乃徧習<lb/>
焉而㑹諸僚有講聖門之學者公又從講學人或謂此<lb/>
曹子什伍賣聲譽奈何中之公不顧曰道在人志耳子<lb/>
不聞夫商丘中誘而投火以得寳者耶庚戌秋敵大舉<lb/>
躪京師而南南中議發兵入援嚄唶當往者公奮曰主<lb/>
辱臣死即無一兵從我丈夫獨身取單于耳㑹敵退之<lb/>
明年公滿三載考道由山東謁曲阜孔顔氏廟徘徊於<lb/>
俎豆之間久之登泰山絶頂望雲氣慨然歎天體之不<lb/>
<pb n="KR4e0201_WYG_099-5a"/>
盡益有志於學以明年辛亥春抵吏部甫見即遷為兵<lb/>
部車駕司員外郎時咸寧侯仇鸞以雲中騎勤王驟得<lb/>
兵政天子虚已聽之而侯鸞驕且内畏敵敵請於二邊<lb/>
互市市馬侯鸞主之奉以中國幣帛議遣使公乃上疏<lb/>
條論其十不可五謬大略謂互市市馬者和親别名也<lb/>
敵踐躪我陵寢䖍劉我赤子而先之和忘天下之大讐<lb/>
其不可者一矣往北伐之詔下天下曉然知聖意日夜<lb/>
輸其兵食以助京師而忽更之曰和失天下之大信其<lb/>
<pb n="KR4e0201_WYG_099-5b"/>
不可二矣以天朝堂堂而乃為開邊互市紀綱倒置損<lb/>
國家之重威其不可三矣天下豪傑日夜磨厲其長技<lb/>
以待試而甘心於敵今謂國家厭兵無所用之隳豪傑<lb/>
效用之志其不可四矣庚戌之變天下頗講習兵事無<lb/>
故以和弛之使邊鎮美衣媮食而自肆懈天下飭武<lb/>
之志其不可五矣往者邊臣私通敵吏猶得以法裁之<lb/>
今導之使通其不勾結而危社稷者幾希開邊方通敵<lb/>
之門其不可六矣伏羗之莽在在有之往者厭國威不<lb/>
<pb n="KR4e0201_WYG_099-6a"/>
敢肆今謂縣官慴而奉敵乃爾其何有於我開百姓不<lb/>
靖之漸其不可者七矣敵昨深入時我雖不敢逆一矢<lb/>
然彼知我無備也備之已半嵗而互市終之彼謂我尚有<lb/>
人乎長敵人輕中國之心其不可者八矣敵狡詐出沒<lb/>
叵測我竭財力而輦之邊敵負約不至未可知也因互<lb/>
市而伏兵若吐蕃清水之盟未可知也或互市畢即入<lb/>
冦入冦矣而駕諉他部我既無所攝問之未可知也或<lb/>
以下馬索上價或責我以他賞或望我以苛禮未可知<lb/>
<pb n="KR4e0201_WYG_099-6b"/>
也墮敵人狡詐之計其不可九矣大約嵗帛數十萬得<lb/>
馬數萬疋十年之後敵馬少而我帛亦不繼將何以善<lb/>
其後不為國家深長之計其不可十矣凡為謬說者有<lb/>
五不過曰吾外假馬市以羈縻之而内寛吾以脩武備<lb/>
夫敵至無饜也至無恥也吾安能一一而應之是終兆<lb/>
釁也且吾果欲脩武備而何所藉於羈縻此一謬也曰<lb/>
吾乏馬吾藉此以資吾軍則又非也既和矣無事戰矣<lb/>
得馬將焉用之且敵安肯捐其壯馬而予我此二謬也<lb/>
<pb n="KR4e0201_WYG_099-7a"/>
曰互市不已彼且朝貢夫至於朝貢而中國之捐貲以<lb/>
奉敵益大矣此三謬也曰敵既利我必不失信又非也<lb/>
夫中國之所開市者能盡給其衆乎不給則不得無入<lb/>
掠此四謬也曰兵危道也佳兵不祥夫敵加於已而應<lb/>
之胡佳也人身四肢皆癰疽毒日内攻而憚用藥石可<lb/>
乎此五謬也夫此十不可五謬非唯公卿大臣知之三<lb/>
尺童子皆知之然而有為陛下主其事者盖其人内迫<lb/>
於國家之深恩而外慴敵之重勢内迫國家之深恩則<lb/>
<pb n="KR4e0201_WYG_099-7b"/>
圗倖目前之安以見效外慴敵之重勢則務中彼之欲<lb/>
以求寛然公卿大臣知而莫為一言止之者止則身任<lb/>
其責而危開則人任其責而安陛下宜振獨斷發明詔<lb/>
悉按言開市者選將練兵聲罪致討不出十年臣請得<lb/>
為陛下勒燕然之巔懸諳達之首于藁街以示天下萬<lb/>
世疏奏上壯之下相嵩等八臣議咸唯唯侯鸞恌憤曰<lb/>
豎子目不知敵宜其易之乃宻疏云云上意遂中變下<lb/>
公錦衣獄就置訊公持論侃侃不屈獄具貶狄道縣典<lb/>
<pb n="KR4e0201_WYG_099-8a"/>
史狄道在陜西之臨洮山中其民不畏法而狄道令嚴<lb/>
重公不敢煩以事公請曰余典史也不敢有他請請得<lb/>
從典史事令賢其意而許之公務益共敬其職冬月受<lb/>
請讞竟莫弗倦臨洮民翕然稱楊公神明即監司以難<lb/>
獄猶豫者輙問楊典史云何不以及令也公少暇則進<lb/>
邑諸生為講說文義大指諸生人人得意恨見公晩而<lb/>
公損俸禄益之束贄買東山超然䑓剪棘立書院以居<lb/>
諸生祀伏羲而下至周孔配以濓洛關閩諸賢狄道之<lb/>
<pb n="KR4e0201_WYG_099-8b"/>
旁地故多回夷其子弟悉習梵典公召而約束焉為立<lb/>
二經師而身誨其稍異者三十人諸生日益衆無所取<lb/>
食公乃集邑吏搜飛灑者伏糧得三十石而鬻所乗馬<lb/>
及婦張夫人服裝買民間最重賦地二千畝白於府以<lb/>
伏糧子之乃倣故井田意割授諸生父兄使畝入粟以<lb/>
給筆札及婚䘮之費又買城西廢圃使茹蔬而引洮河<lb/>
之水灌溉之地益以肥饒給諸生勝讀矣邑故有煤山<lb/>
生畨制之不能開而仰給薪於二百里外公挾衛指揮<lb/>
<pb n="KR4e0201_WYG_099-9a"/>
單騎往召生畨諭之咸服曰楊公即須吾穹廬且舍而<lb/>
况此煤山耶邑遂不苦薪時有稱巡按御史使下邑責<lb/>
鬻褐者公持其人曰御史無責褐也責褐即御史吾且<lb/>
得請之其人大窘郡守尉為旁解乃得脫去自是無來<lb/>
責邑褐者矣公之為典史狄道將三年其吏民愛之呼<lb/>
楊父諸生或稱關西夫子而敵數敗約入冦侯鸞奸復<lb/>
露罪至族公言大讎天子思之稍遷山東諸城令之諸<lb/>
城月餘即遷南京戸部主事之南户部三日而遷刑部<lb/>
<pb n="KR4e0201_WYG_099-9b"/>
湖廣司貟外郎道復調兵部武選當是時相嵩最用事<lb/>
惡侯鸞刺骨而善公䇿以不得立貴之為恨然天下之<lb/>
惡相嵩甚於惡侯鸞公始遷刑部即欲移疾歸既復調<lb/>
兵部則中夜起坐自詫曰天子遇我厚矣我何以報塞<lb/>
張夫人從傍笑曰公休矣且歸耳公曰何謂也張夫人<lb/>
曰夫一侯鸞而困公幾死今相嵩父子百鸞也公何以<lb/>
報為休矣且歸耳公霍然大悟曰吾乃今而知所以報<lb/>
也於是日夜宻具疏謀論相嵩抵任之十二日而疏成<lb/>
<pb n="KR4e0201_WYG_099-10a"/>
為癸丑元日將上之㑹上方怒諸給事所行遣公已抵<lb/>
闕門矣趨出更十五日而齋齋三日乃上疏其辭曰臣<lb/>
先因阻馬市罪應下獄逆鸞威屬問官鍛鍊必欲置臣<lb/>
於死陛下特寛其罰不二年間復至今職夫以孤直罪<lb/>
臣天地隆恩不死逆鸞之手而又遷轉如此之速則自<lb/>
今已往之年皆陛下再賜之年而臣身亦陛下再生之<lb/>
身也臣夙夜祗懼思所以捨身圗報盖未有急于請誅<lb/>
賊臣者方今在外之賊惟邊冦為急在内之賊惟嚴嵩<lb/>
<pb n="KR4e0201_WYG_099-10b"/>
為最賊有内外攻宜有先後未有内賊不去而可以除<lb/>
外賊者故臣請誅賊嵩當在剿絶邊冦之先且嵩之罪<lb/>
惡貫盈神人共憤徐學詩沈鍊王宗茂等常劾之矣然<lb/>
止皆言嵩貪汚之小而未嘗發其僣竊之罪嵩之姦佞<lb/>
又善為摭飾之巧而足以反誣言者之非陛下之仁恕<lb/>
又冀嵩之感恩而歸於正故嵩猶得竊位至今為嵩者<lb/>
乃日懼言者之多而益宻其彌縫幸於得陛下之留而<lb/>
愈無忌憚衆惡俱備四端已絶幸賴陛下誠敬格于皇<lb/>
<pb n="KR4e0201_WYG_099-11a"/>
天天心仁愛屢示災變以警去年春雷乆不聲占云大<lb/>
臣專政夫大臣而專政孰有過於嵩者又冬日下有赤<lb/>
色占云下有叛臣凡心不在君而背之者皆叛也夫人<lb/>
臣而背君又孰有過於嵩者如各處地震與夫日月交<lb/>
食之變其災皆當應賊嵩之身乃日侍左右而不覺上<lb/>
天仁愛警告之心亦恐怠且孤矣不意陛下聰明剛斷<lb/>
乃甘受嵩欺人言不見信雖上天示警亦不省悟以至<lb/>
於此也臣敢以嵩之專政叛君十大罪為陛下陳之我<lb/>
<pb n="KR4e0201_WYG_099-11b"/>
太祖髙皇帝詔天下罷中書丞相而立五府九卿分理<lb/>
庶政殿閣之臣惟備顧問視制草故載諸祖訓有曰以<lb/>
後子孫作皇帝時臣下有建言設立丞相者本人凌遲<lb/>
全家處死此其為聖子神孫計至深逺也及嵩為輔臣<lb/>
儼然以丞相自居挾陛下之權侵百司之事凡府部題<lb/>
覆先面禀而後敢起稿嵩之直房百官奔走如市府部<lb/>
堂司嵩指使絡繹不絶一或少違顯禍立見及至失事<lb/>
又駕罪于人是嵩雖無丞相之名而有丞相之權有丞<lb/>
<pb n="KR4e0201_WYG_099-12a"/>
相之權而無丞相之責天下知有嵩而不知有陛下此<lb/>
壊祖宗之成法一大罪也權者人君所以統馭天下之<lb/>
具不可一日下移臣下亦不可毫髪踰僣嵩一以票本<lb/>
自任遂竊威福之權陛下用一人嵩即先謂之曰我薦<lb/>
之也及黜一人嵩又號於衆曰此人非我所親故罷之<lb/>
陛下宥一人嵩即謂之曰我救之也及陛下罰一人嵩<lb/>
又號于衆曰此得罪於我故報之嵩竊陛下之喜以市<lb/>
已之恩假陛下之怒以彰已之威所以羣臣感嵩甚於<lb/>
<pb n="KR4e0201_WYG_099-12b"/>
感陛下畏嵩甚於畏陛下臣不意陛下之明斷乃假權<lb/>
於賊手如此此竊君上之大權二大罪也善則稱君過<lb/>
則歸已人臣事君之忠也書曰爾有嘉謨嘉猷則入告<lb/>
爾后于内爾乃順之于外曰斯謨斯猷惟我后之徳人<lb/>
臣不敢彰已之能以與君爭功如此陛下苟有一善嵩<lb/>
必令子世蕃傳于人曰上故無此意我議而成之又將<lb/>
聖諭及嵩所進掲帖刻板刋行為書名曰嘉靖疏議欲<lb/>
使天下後世謂陛下所行之善盡出於彼而後已也人<lb/>
<pb n="KR4e0201_WYG_099-13a"/>
臣善則稱君之忠果若此乎此掩君上之治功三大罪<lb/>
也陛下之令嵩票本盖取君逸臣勞義也嵩何所取而<lb/>
令子世蕃代票又何所取而約諸義子趙文華等羣㑹<lb/>
而票擬屢更數手機宻豈不漏泄所以題疏方上滿朝<lb/>
紛然已知天語既下前講若合符契如錦衣衛經歴沈<lb/>
鍊劾嵩疏陛下發大學士李某票擬某即使所善問世<lb/>
蕃乃同趙文華擬票停當令文華袖入封進此人所共<lb/>
知也即劾嵩之疏世蕃猶得票擬餘可知矣是嵩既以<lb/>
<pb n="KR4e0201_WYG_099-13b"/>
臣而竊君之權世蕃復以子而弄父之柄百官孰敢不<lb/>
服天下孰敢不畏故今京師有大丞相小丞相之謡此<lb/>
縱姦子之僣竊四大罪也邊事之廢壊皆原於功罪賞<lb/>
罰之不明嵩為輔臣乃為壟斷之計欲令孫冒功於兩<lb/>
廣故先置伊表姪歐陽必進為總督姻親平江伯陳圭<lb/>
為總兵御史黄如桂為廵按朋姦比黨譸張為幻先將<lb/>
長孫嚴效忠冒兩廣奏捷功陞所鎮撫又冒瓊州一人<lb/>
自斬七首級功造冊繳部效忠告病乃令次孫嚴鵠襲<lb/>
<pb n="KR4e0201_WYG_099-14a"/>
替鵠又告併前效忠七首級功加陞錦衣衛千户令任<lb/>
職管事效忠嚴鵠皆世蕃豢養乳臭子也何嘗一日離<lb/>
左右而至軍即至軍亦豈能一人自斬七首級而假報<lb/>
戰功濫竊官爵以故歐陽必進得入為工部尚書陳圭<lb/>
托疾得掌後府黄如桂得驟遷太僕寺少卿是嵩既竊<lb/>
陛下爵賞之權以官其子孫又以子孫之故顯㧞其私<lb/>
黨此俑既作倣效成風蔣應奎等令子冒功杖死遣戍<lb/>
皆嵩有以倡之也夫均一冒功也在蔣應奎等貪冒科<lb/>
<pb n="KR4e0201_WYG_099-14b"/>
道則劾之在嵩貪冒人所共知科道乃不敢劾嵩積威<lb/>
足以箝天下之口可知矣此冒朝廷之軍功五大罪也<lb/>
逆賊仇鸞總兵甘肅貪虐論革嘉靖二十九年大同帥<lb/>
張達等敗沒正强敵竊伺之時使嵩少有為國家之心<lb/>
豈肯用此債帥以寄干城而世蕃乃受鸞銀三千兩指<lb/>
逼兵部薦為大將及鸞冒哈札爾軍功世蕃亦藉以陞<lb/>
廕嵩父子於時嘗自誇以為有薦鸞之功矣及鸞勢出<lb/>
嵩上反肆凌侮故嵩嘗自歎以為引虎遺患後又知陛<lb/>
<pb n="KR4e0201_WYG_099-15a"/>
下有疑鸞之心恐其敗露連累始互相誹謗以冺初黨<lb/>
之跡以陛下之明然不知始而逆鸞之所以敢肆者恃<lb/>
有嵩在終而嵩與逆鸞之所以相反者知陛下有疑鸞<lb/>
之心故耳是勾敵背逆者皆鸞也而受賄引用鸞者嵩<lb/>
與世蕃也進賢受上賞進不肖受顯戮嵩之罪惡又出<lb/>
鸞之上矣此引背逆之姦臣六大罪也前套酋犯内地<lb/>
深入經時兵法擊其惰歸此一大機也而兵部尚書丁<lb/>
汝䕫問計於嵩嵩乃曰京邊不同勢敗於邊可掩也敗<lb/>
<pb n="KR4e0201_WYG_099-15b"/>
於京不可掩也且敵飽自退耳故汝夔傳令不戰及陛<lb/>
下逮治汝夔求救於嵩嵩又曰無恐也吾為宻疏保若<lb/>
及汝夔臨刑而後知為嵩所紿乃大呼曰嚴嵩誤我矣<lb/>
是嵩以不戰紿國而以死紿汝夔也此誤國家之軍機<lb/>
七大罪也黜陟者人君之大權非臣下可得專且私也<lb/>
刑部郎中徐學詩以論劾嵩與世蕃革任為民矣嵩於<lb/>
考察京官之時逼令吏部將學詩兄中書舍人徐應豐<lb/>
罷黜荷蒙聖明洞察留用夫應豐乃陛下供事内廷之<lb/>
<pb n="KR4e0201_WYG_099-16a"/>
臣嵩猶敢肆其報復之私則在外之臣遭其毒手者又<lb/>
何可勝數耶户科都給事中厲汝進以論劾嵩與世蕃<lb/>
降為典史矣嵩於考察外官之時復逼吏部將汝進罷<lb/>
黜汝進言官也縱言不當陛下旣降其官矣其為典史<lb/>
則無過可指也嵩乃以私怨罷黜之則在外之臣被其<lb/>
中傷陷害者又何可勝數耶夫考察大典也陛下持之<lb/>
以激勵天下之人心賊嵩竊之中傷天下之善類此專<lb/>
黜陟之大柄八大罪也今府部之權皆撓於嵩矣而吏<lb/>
<pb n="KR4e0201_WYG_099-16b"/>
兵二部大利所在尤其所專主者嵩於文武之遷陞不<lb/>
論人之賢否惟論銀之多寡各官之任亦通不以報國<lb/>
為心惟日以賄嵩為事將官既納賄於嵩不得不剥削<lb/>
乎軍士所以軍士多至失所有司既納賄於嵩不得不<lb/>
濫取於百姓所以百姓多至流離利歸一人毒徧於天<lb/>
下人人思亂皆欲食嵩之肉皇上雖屢加撫䘏之恩豈<lb/>
足以當嵩殘虐之害哉如是臣恐天下之患不在邊鄙<lb/>
而在域中此失天下之人心九大罪也先朝風俗淳厚<lb/>
<pb n="KR4e0201_WYG_099-17a"/>
近古自逆瑾用事始一少變至嵩為輔臣諂諛欺君貪<lb/>
汚率下通賄慇懃者貪如盜蹠而亦薦用奔競疎拙者<lb/>
亷如夷齊而亦罷黜守法度者以為固滯巧彌縫者以<lb/>
為有才勵節介者以為矯激善奔走者以為練事卑汚<lb/>
成套牢不可破雖英雄豪傑亦入套中從古風俗之壊<lb/>
未有甚於此時者究其本源嵩先好利天下所以皆尚<lb/>
乎貪嵩先好諛天下所以皆尚乎諂源之不潔流何以<lb/>
清風俗不正而欲望天下之治得乎此壊天下之風俗<lb/>
<pb n="KR4e0201_WYG_099-17b"/>
十大罪也嵩有十大罪昭人耳目以陛下之聰明而若<lb/>
不知者陛下待臣子之心出于至誠賊嵩事陛下之姦<lb/>
入於至神以至神之姦而欺至誠之心無恠乎墮其術<lb/>
中而不覺也臣請更以嵩之五姦言之知陛下之意向<lb/>
者莫過於左右侍從嵩欲托之以伺察聖意先用重賄<lb/>
結納於陛下一言一動無不報嵩報則酬以重賞凡聖<lb/>
意所愛憎舉措嵩皆預知故得遂其逢迎之巧以恱陛<lb/>
下之心陛下恱嵩之能盡合而謂之才不知其先有人<lb/>
<pb n="KR4e0201_WYG_099-18a"/>
以通之也是陛下之左右皆賊嵩之間諜其姦一也通<lb/>
政司納言之官嵩欲阻塞天下言路故令義子趙文華<lb/>
為通政使凡疏到文華必將副本送嵩與世蕃先閱而<lb/>
後進疏内情節嵩皆預知少有干涉即為彌縫聞御史<lb/>
王宗茂劾嵩之疏文華停留五日方上故嵩得以展轉<lb/>
摭飾是陛下之納言乃賊嵩之警犬其姦二也嵩既内<lb/>
外彌縫周宻所畏者厰衛衙門緝訪之也嵩則令世蕃<lb/>
將厰衛官籠絡迫結姻親夫既與之親又豈忍發露其<lb/>
<pb n="KR4e0201_WYG_099-18b"/>
惡不然嵩籍江西去京四千餘里而結親於此欲何為<lb/>
哉不過假婚姻之好以遂其掩飾之計耳陛下試詰嵩<lb/>
諸孫所娶者誰女立可見矣是陛下之爪牙乃賊嵩之<lb/>
瓜葛其姦三也厰衛既已親矣所畏者科道言之也嵩<lb/>
於進士之初非私屬不得與中書行人之選知縣推官<lb/>
非通賄不得與給事御史之列考選之時又擇熟輭圎<lb/>
融出自門下者方補科道既選之後或入拜則留其飲<lb/>
酒或出差則為之餞贐或心有所愛憎則授之論刺為<lb/>
<pb n="KR4e0201_WYG_099-19a"/>
嵩使令至五六年無所建白即陞京堂方面夫受嵩之<lb/>
恩既如此附嵩之效又如彼以故科道諸臣寧忍於負<lb/>
陛下而不敢忤於權臣也是陛下之耳目皆賊嵩之奴<lb/>
僕其姦四也科道雖入其籠絡而部臣如徐學詩之類<lb/>
亦可懼也嵩又令子世蕃將各部之有才望者俱網羅<lb/>
門下或援之鄉里或托之親識或結為兄弟或招為門<lb/>
客凡部中有事欲行者先報世蕃故嵩得預為之布置<lb/>
各官少有怨望者亦先報世蕃故嵩得早為之斥逐連<lb/>
<pb n="KR4e0201_WYG_099-19b"/>
絡蟠結深根固蒂合為一黨互相倚附各部堂司大半<lb/>
皆嵩心腹陛下自思左右心腹之人果為誰乎此真可<lb/>
為流涕者也是陛下之臣工多賊嵩之心腹其姦五也<lb/>
夫嵩之十罪賴此五姦以彌縫之五姦一破則十罪立<lb/>
見陛下何不忍割愛一賊臣顧忍百萬蒼生之塗炭乎<lb/>
臣前諫阻馬市謫官邊方往返萬五千餘里道途艱苦<lb/>
妻子流離宗族賤惡家業零落幸復今官僅將一月臣<lb/>
雖至愚非不知與時浮沉可圗報於他日而顧履危冒<lb/>
<pb n="KR4e0201_WYG_099-20a"/>
險攻難去之臣覬難成之功取必至之禍哉顧陛下以<lb/>
再生之恩賜臣臣安忍不捨再生之身以報陛下况臣<lb/>
狂直成性忠義鬱結每恨壊天下之事者惟逆鸞與嵩<lb/>
鸞已殛死獨嵩尚在嵩之姦惡又倍於鸞將來為禍更<lb/>
甚舍此不言更無可以報陛下者陛下聽臣之言察嵩<lb/>
之姦或召問二王令其面陳嵩惡或詢諸閣臣諭以勿<lb/>
畏嵩威重則置之憲典以正國法輕則諭令致仕以全<lb/>
國體賊臣既去豪傑必出賞罰既明軍威自振邊冦畏<lb/>
<pb n="KR4e0201_WYG_099-20b"/>
陛下之聖斷知中國之有人將不戰而奪其氣聞風而<lb/>
䘮其膽矣内賊去外患除其致天下之太平何有疏奏<lb/>
上恚公戅而相嵩方以他事得上意搆公復下錦衣獄<lb/>
詰公何自引二王公對曰非二王疇不懾嵩者且王家<lb/>
事渠寧不憂為嵩敗耶獄具詔杖至百有遺公蚺蛇膽<lb/>
謂服之可以禦杖公笑曰吾自有膽何蚺蛇為却之第<lb/>
飲一巵酒畢受杖送司冦獄公創甚至夜半而蘇獄吏<lb/>
内畏嵩屏去藥食公碎甆盌手破諸腐肉血稍稍起司<lb/>
<pb n="KR4e0201_WYG_099-21a"/>
冦當公詐傳親王令㫖絞中外駭且恠以人臣阿私侮<lb/>
三尺不冝至此而郎史君坐稍持獄謫矣佐重公辟者<lb/>
侍郎王學益遷矣公以冬月行論從容讀書不輟且曰<lb/>
丈夫㑹有死死分耳天得無稔嵩而後僇之耶將奈國<lb/>
體何是時海内士大夫隂傳錄公疏至紙為貴而公當<lb/>
出朝審諸中貴人夾道指目公勞以酒肉袖白金而遺<lb/>
之至枳道不得發公悉謝不受或謂中貴人是不齮齕<lb/>
若曹者曰楊公天下義士今得見之幸也即齮齕固當<lb/>
<pb n="KR4e0201_WYG_099-21b"/>
而又竊指公三木歎曰奈何不以囊相嵩而囊楊公也<lb/>
上意且惜公欲免之居二嵗而獄有失律逮冬月行盡<lb/>
人籍籍謂公且不免司業王先生子難謁相嵩請曰公<lb/>
不憂萬世耶相嵩曰吾行當為救之且卜之王先生復<lb/>
前說曰卜之鬼乎人乎夫人則奚卜也而卿胡某鄢懋<lb/>
卿曰不可公不覩夫養虎者耶乃自遺患相嵩者頷之<lb/>
已更有蜚語聞上竟以十月朔論死公臨當赴義出所<lb/>
著年譜授其子應尾曰後十年可開也復為詩二章其<lb/>
<pb n="KR4e0201_WYG_099-22a"/>
一曰浩氣迎太虚丹心照萬古生前未了事留與後人<lb/>
補其二曰天王自聖明制作髙千古生平未報恩留作<lb/>
忠魂補盖慷慨曼聲長嘯以沒公沒之七年而相嵩姦<lb/>
狀大露上采御史鄒君應龍言逐之歸戍其子世蕃又<lb/>
二年而御史林君潤白發世蕃大逆狀論棄市籍其家<lb/>
貲巨萬萬嵩削籍寄食於人以死又三年而天子崩遺<lb/>
詔褒錄諸死諫者吏部以公名居首贈太常少卿賜録<lb/>
一子太學生無何用給事陳君瓚言賜公諡諡忠愍用<lb/>
<pb n="KR4e0201_WYG_099-22b"/>
御史郝君杰言賜祠公於保定額曰旌忠嗚呼國家之<lb/>
所以為楊公者足矣當公再上疏再得罪以死天下稱<lb/>
公之忠痛公之寃而不知公之功實在社稷天下知先<lb/>
帝之怒公至僇其身而不知再用公之言以格鸞嵩之<lb/>
奸於後天下知今上仁聖數用言官言褒䘏公而不知<lb/>
其隂體先帝之遺意嗚呼公可以含笑地下矣公生於<lb/>
正徳丙子五月十七日歿於乙卯之九月晦春秋四十<lb/>
配張夫人胡村處士梁女婉㜻有志操嘗上書請代公<lb/>
<pb n="KR4e0201_WYG_099-23a"/>
死報聞丈夫子二長即應尾太學生娶訓導李君某女<lb/>
次應某娶都御史王君遴女王君盖為兵部時聞公下<lb/>
獄慨然以女許聘者也而又有嘗許公婚而自悔匿避<lb/>
弗顧去者令其人在不重悔涊然下汗耶天子旌公之<lb/>
明年而應尾謀改葬公持公所自著年譜徒步氷雪中<lb/>
八百里而謁世貞曰先子之沒嚮者實藁葬焉而未有<lb/>
志銘也將渡江以請於少師華亭相公而藉吾子之狀<lb/>
為先容不佞謝弗文應尾泣曰先子之遺意也不佞重<lb/>
<pb n="KR4e0201_WYG_099-23b"/>
謝弗敢盖忠愍之沒相嵩實怒不佞而嫁於先君子有<lb/>
至痛焉應尾重泣曰不得子之狀無以辭於少師公也<lb/>
先子即死且不瞑既而王君以書來曰子為狀而乞志<lb/>
銘於鉅公大賢忠愍公意也不佞不獲已為著狀而淚<lb/>
涔滛流弗已至於序録公遇難事則大慟幾絶投筆者<lb/>
三矣其辭之不能次固宜也公所上劾相嵩疏傳人人<lb/>
國史記之不佞故直書其文而稍去其浮漫者如右<lb/>
　弇州四部稿巻九十九<lb/>
</p>
<p>
</p>
  </div>
</body>
</text>
</TEI>
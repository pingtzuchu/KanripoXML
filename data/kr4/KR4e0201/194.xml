<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷二十</head> <lb/>
    <p>
<pb n="KR4e0201_WYG_194-1a"/>
欽定四庫全書<lb/>
　弇州續稿卷二十<lb/>
　　　　　　　　　　　　明　王世貞　撰<lb/>
詩部<lb/>
　五言排律<lb/>
　　侍御蘇君按滇中賦得五言八韻送之<lb/>
髙帝何神武魋編悉内臣狎聞驄馬使時祀碧雞神自<lb/>
爾輶軒發能開象魏新坐令驕帥攝行得悍王馴斧劃<lb/>
<pb n="KR4e0201_WYG_194-1b"/>
昆明曙鞭廻僰㸑春片言搖地軸尺疏動星辰蠻府音<lb/>
從革奚囊句盡珍清朝揆地好不必問埋輪<lb/>
　　王懷中先生泉人也與余有通家分年七十有七<lb/>
　　　矣貌壯麗健舉止飲噉兼人既深東越建昌之<lb/>
　　　學又善語𤣥素之秘訪余弇中頗傾嚮言事諸<lb/>
　　　少而刺輦上君子尋飄然逺别得排律八韻贈<lb/>
　　　之<lb/>
不必通家刺衣裳為倒顚乍驚顔轉少相對意俱𤣥貯<lb/>
<pb n="KR4e0201_WYG_194-2a"/>
腹有千巻問囊無一錢盡驅妻子累翻結宰官縁泣路<lb/>
支離叟懷人黨錮篇自因長住世那可不憂天甚矣吾<lb/>
衰矣其然君豈然太湖無限好一曲養殘年<lb/>
　　慕椿林翁夀言<lb/>
六十猶嬰慕栖遲似魯生家傳和靖隠人識孝亷名必<lb/>
軼齊梁駕還追李杜盟有雛俱五彩合璧並連城綸綍<lb/>
傳西掖冠裳自上京峯如䨇髻黒身似九仙輕小飲收<lb/>
春樹端居詠太平瑶池萬年實併益夀顔頳<lb/>
<pb n="KR4e0201_WYG_194-2b"/>
　　白雀寺秀上人新詩時有開元以前調又能作本<lb/>
　　　色語出行巻謁余求訂且將北游賦此送之<lb/>
六朝富僧藻末宋始逃禪及爾操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>日逢余瘞硯年曹<lb/>
溪一偈後衣鉢幾人傳琢葉妨元氣拈花合自然思超<lb/>
靈鷲表格逸景龍前莫以文通拙徒成怨别篇<lb/>
　　咏江令<lb/>
江令好為佞佞辭何太工拈來攝山草吹著後庭風佛<lb/>
日不相照君恩難望終猶輸孔範死虗慨魯侯忠搏頰<lb/>
<pb n="KR4e0201_WYG_194-3a"/>
咸陽市傷心建業宫南冠無故墅應始悟三空<hi>江令詩有三空</hi>
<hi>豁已悟語</hi>
　　答贈張太學孺愿兼寄示沈嘉則屠長卿孺愿之<lb/>
　　　先人為大司馬公嘉則長卿俱其客且與孺愿<lb/>
　　　善序其詩而不能無白首之歎故云<lb/>
明海張司馬龍門一世師久欽鯨力大不盡鳳毛竒業<lb/>
稱元方弟名髙蔡克兒有才疑夢筆無意僅為箕天向<lb/>
金陵闢虹從赤董垂諸生俱避席祭酒亦低帷栁態猶<lb/>
<pb n="KR4e0201_WYG_194-3b"/>
長緒蘭心祗項斯寄聲屠與沈須憶御膺時<lb/>
　　齊王孫仲望邀同周公瑕陸成叔登清凉臺分韻<lb/>
　　　得風字<lb/>
絶磴盤天界方臺枕法宫白龍衡劃塹丹鷲逺排空寳<lb/>
樹青㝠底金莖紫氣中曼殊分化跡石跪遜人工嶺似<lb/>
髙低鸑城疑斷續虹一依文佛日四起大王風目極神<lb/>
從爽心清境自同諸賢今鮑謝能益帝都雄<lb/>
　　慰梅禹金試金陵放落一首<lb/>
<pb n="KR4e0201_WYG_194-4a"/>
昔時梅宛陵歐九並馳稱萬古一詩在青山白髪憎雲<lb/>
孫更蹭蹬雪曲有飛騰桃葉雙頭檝芙蓉半臂綾此時<lb/>
呉女隊讓汝獨先登<lb/>
　　送許京兆救故友李中丞左遷<lb/>
豈淺馮唐對幾同左伯寃一書存友道遷客是君恩襆<lb/>
被辭京府傾都慟國門江雲自舒巻山色任晴昏剰得<lb/>
支離叟空為欵曲言賜環須有待弟子莫招魂<lb/>
　　故人卓澂甫光禄補官北上過金陵飲官舍賦此<lb/>
<pb n="KR4e0201_WYG_194-4b"/>
　　　送之且訂留署之約<lb/>
顚倒欣相命飜飛不自勝詞人武林社天子大官丞醉<lb/>
態傾嵇叔髙標愧李膺望迷金掌露坐瑩玉壺氷我自<lb/>
難燕市君應乞秣陵莫嫌留署冷官酒尚如澠<lb/>
　　訪明徴君事讀唐髙御碑有感<lb/>
徴君不可跡蘿薜望來深更藉空王力髙明傳至今蒲<lb/>
輪三起詔螭首一綸青雖表旌賢媺終非遯世心欲伸<lb/>
蘋芷薦念爾不余歆<lb/>
<pb n="KR4e0201_WYG_194-5a"/>
　　朱定國失意後訪我金陵賦此贈之<lb/>
十年眞畏友片語足兒師訪我金陵夕猶銜璧刖悲三<lb/>
山横秀色六代吐雄詞是處堪携酒何妨且咏詩綢繆<lb/>
追往事飛動卜前期海錯携來富猶堪住少時<lb/>
　　朱虞葑先為賢令入郎考功氷蘖之操皎然人口<lb/>
　　　出視江右學政於其行賦此志别<lb/>
卓爾松筠操皎然氷玉姿已標循吏冠復作儒林師左<lb/>
蠡揚瀾日豐城辨斗時青衿歸水鑑絳帳吐風儀鷺渚<lb/>
<pb n="KR4e0201_WYG_194-5b"/>
飛揚斾雞山黯澹巵老夫貪一壑後會恐無期<lb/>
　　觀潮婁滸作<lb/>
七月十八日潮頭何壮哉平驅銀海立忽捲雪山來洶洶<lb/>
噴晴雪殷殷動逺雷千艘催簸蕩萬弩屈喧豗笑緩枚<lb/>
生發爭先伍相才老人驚未覩尊酒喜重開飛瀑廬山<lb/>
破奔流砥柱摧乾坤此三絶欲返重徘徊<lb/>
　　過陸震卿大行讀書處有贈<lb/>
過君讀書處破壁侵菰蘆不厭饑時麥難挑旱後蔬沈<lb/>
<pb n="KR4e0201_WYG_194-6a"/>
淪詩更好飛動意能無莫以鷸冠聚尤深魚服虞時清<lb/>
寧任俠宦薄且為儒但使星文就君王自按圖<lb/>
　　顧仲韓携酒船相送傾倒尤深因贈仲韓併及張<lb/>
　　　長輿朱氏三子<lb/>
緑水揺晴旭滄洲動午烟誰携若下酒來喚子猷船屑<lb/>
玉𤣥談媺披沙麗句圓書探龍爪秘畵得虎頭傳泥飲<lb/>
推三雅<hi>朱氏三兄弟飲量最洪</hi>風流數七賢<hi>與坐者七人</hi>老夫從襪解<lb/>
不待長君前<hi>謂長輿也</hi>
<pb n="KR4e0201_WYG_194-6b"/>
　　贈陸成叔山人新居<lb/>
薄俗人難傍窮居地自偏何妨號城市亦自飽雲烟入<lb/>
坐青山滿沿階緑樹圓饌饒三九菜酒靳十千錢駐户<lb/>
桓生馬裁詩薛氏箋仍誇有竒績校得子虚篇<lb/>
　　送方伯呉公入覲還金陵却赴浙省<lb/>
何限朝天艗如公五兩輕君王書上考宴餞下承明不<lb/>
愛東膠賞俱稱召伯榮三提長官印十稔臨安城草木<lb/>
沾恩澤江山識姓名官如兩髙峻人比孤山清休汝冠<lb/>
<pb n="KR4e0201_WYG_194-7a"/>
裳會留恂父老情畵熊猶緩發竹馬已先迎久偃扶桑<lb/>
颶仍留下瀨兵佇看新節鉞𨼆𨼆出西京<hi>開府報缺新命旦夕下矣</hi>
　七言排律<lb/>
　　避暑園居得長律二十句<lb/>
今年毒熱異常年似為吾園稍見蠲謝客琴樽寛約束<lb/>
親人魚鳥恣留連已多苔色侵衣上時有松聲到枕邊<lb/>
鑿就雙溪長貯月疊成三島别藏天鶯花得所朝偏麗<lb/>
鰕菜趨時晩更鮮中散酒鎗盛沆瀣右軍書筆走雲烟<lb/>
<pb n="KR4e0201_WYG_194-7b"/>
絃中白雪非江左篋裏青山是輞川大雅詩歌篇十九<lb/>
古文金石巻三千乍談䬃爾凉颷至小坐翛然大火捐<lb/>
見說長安饒炙手可容分借北窻眠<lb/>
　　吾州有王三翁者沙人也年一百六常住明上人<lb/>
　　　燕人也年一百四今秋眉州劉大瓢來訪自言<lb/>
　　　歴三丁丑年百二十一度其狀貌亦似百許歳<lb/>
　　　人期以閏月之十二日會吾山園喜而有賦<lb/>
三老三百三十歳一農一道一山僧俱稱獻夀來南極<lb/>
<pb n="KR4e0201_WYG_194-8a"/>
直數生年到裕陵長就鶴形驕婉姱煉成松骨鬬崚嶒<lb/>
囊餘伏翼千秋餌手拄胡孫萬歳藤迤邐降庭猶恨少<lb/>
依稀杖國嚮來曾他年太學應親割今日清尊暫作朋<lb/>
疏上壺闗名是茂篇留陌上姓為應懸知太史占星象<lb/>
厠我嘉弧恐未能<lb/>
　　詩成之明日而王翁疾甚又明日就木矣感歎之<lb/>
　　　餘復得一章<lb/>
一百六年難老身半刹那間隔世塵飛去獨為華表鶴<lb/>
<pb n="KR4e0201_WYG_194-8b"/>
化來䨇剰禹門鱗空教休璉歌三叟贏得商於僅二人<lb/>
海為桑田垂沮洳峯如華頂斷嶙峋<hi>華嶽三峯</hi>虎溪他日不<lb/>
成笑橘叟兹秋聊對論彭祖較來差尚夭黔婁謚後未<lb/>
為貧客從逝水浮雲去交許清風明月新更道歳寒還<lb/>
有托老梅拳曲伴松筠<lb/>
　　大宗伯呉興董公枉棹海濱道返命進士長君代<lb/>
　　　訪且贈長律飾奬過情愧感之情托之申和<lb/>
元老三朝鬂未蒼碧瀾天目供文章初將息念歸祗樹<lb/>
<pb n="KR4e0201_WYG_194-9a"/>
雅有髙名在栢梁冀北羣羣空騕褭淮南字字挾風霜<lb/>
書成舊錫黄銀印夢醒猶疑白玉堂善誨門墻多末照<lb/>
憐才齒頰有餘香齊紈忽展銀鈎贈越錦難輕玉案償<lb/>
共道賢良惟一董可能京兆擬三王<hi>公以余補留京有三王之擬</hi>芃<lb/>
芃蘭桂秋逾茂藹藹桑榆日未央丹穴鳯毛開氣色清<lb/>
時狐筆借飛揚莫言興盡山隂舫衣帶居然一水鄉<lb/>
　　杜清甫丈九十矣而矍鑠如少年曾憶白香山贈<lb/>
　　　裴淄州云九十不衰眞地仙因倚起語夀之<lb/>
<pb n="KR4e0201_WYG_194-9b"/>
九十不衰眞地仙姓名無忝杜延年圍棋縱負人人墅<lb/>
賣藥能寛處處田春煖絃歌秦女巷午晴詩畵米家船<lb/>
携來鳩杖那防噎贈得羊裘不肯穿自剔殘燈書小令<lb/>
旋烹新茗結清緣惟應薊子摩銅狄見爾垂髫學數錢<lb/>
　　再用香山居士起語夀駱廣州先生<lb/>
九十不衰眞地仙五朝清晏即人天難逄拜老中興日<lb/>
憶得懸弧孝廟年薄宦陸生無粤槖歸心賀監有湖田<lb/>
鄉吟捉鼻從清濁社酒膠脣且聖賢大笑武公箴自苦<lb/>
<pb n="KR4e0201_WYG_194-10a"/>
長誇榮啓樂仍偏如傳籃筍來蓮社應許門人任一肩<lb/>
　　夀封給事蠡湖顧翁八十<lb/>
江左宗盟陸凱前中興風雅賀循聯生兒譽貴同元歎<lb/>
取婦篇多似彦先省覲主恩深愛日賜租封事上廻天<lb/>
俱誇小鳯銜書地<hi>唐掖垣從官名小鳯</hi>才是非熊入夢年銀甕法<lb/>
傳中禁美綵衣春奪五時鮮彭湖斗野分雄劍亞字城<lb/>
陂汎酒船間出膏車新郭里有時耕耒太湖田浮名不<lb/>
愛眞天𨼆樂事長寛即地仙<lb/>
<pb n="KR4e0201_WYG_194-10b"/>
　　觀察顧公六十夀言<lb/>
三朝舊德剡方騰四姓髙門代並稱人向隠君誇晩節<lb/>
我於循吏表中興無書新沓交從在有子藍田價轉増<lb/>
賜覲宫花分露掌傳家諫草挹風稜庭間鯉對詩能續<lb/>
海近籌添事可憑興到玉峯舒蠟屐思幽金澤傍漁燈<lb/>
徴車斷不驚元歎推轂虗曽忝茂𢎞更祝朋尊須盡量<lb/>
莫教春酒但如澠<lb/>
　　寄題呉明卿叅政北園<lb/>
<pb n="KR4e0201_WYG_194-11a"/>
使君天許卧林丘背郭園成事事幽檻外星辰依北極<lb/>
坐中氷玉盡南州族雲䁆藹三舂變平楚蒼茫一鑑收<lb/>
乞得隣花添爛漫偶來山鳥獻鈎輈恠他妨醉平泉石<lb/>
便我尋芳杜若洲機事摠忘難抱甕生涯雖小學垂鈎<lb/>
邙山地貴誇編埒𤣥武陂寛好競舟<hi>俱取北意</hi>爭以儂家五<lb/>
畆墅白公池舘讓風流<lb/>
　　送呉晉陵趙常熟二太史賜環入朝<lb/>
詞林矯矯並人倫抗疏那妨丞相嗔坼地黄河雙砥柱<lb/>
<pb n="KR4e0201_WYG_194-11b"/>
廻天白日一金輪片言色借宸楓重萬姓聲傳諫草新<lb/>
擬奪惠文冠太史却將巾幗贈何人耦耕沮溺身堪老<lb/>
三逕求羊跡共淪主聖親題罪已詔時清須愛致君身<lb/>
銀魚法錦聮翩復白虎名經次第陳豈以豋仙誇去艗<lb/>
母從遯叟問知津折餘虞仲祠前栁採自延陵宅畔蘋<lb/>
兩地由來有亷讓可應徒作引裾臣<lb/>
　　金白嶼先生夀九十矣其文彩風流比之前九十<lb/>
　　　者杜翁駱師則尤翩翩焉不佞仍用白香山起<lb/>
<pb n="KR4e0201_WYG_194-12a"/>
　　　句例夀之得六韻<lb/>
九十不衰眞地仙長干樂事况年年生當五帝舒長日<lb/>
老結三山綺麗縁無意授書天子問有時裁句雪兒傳<lb/>
賜來鳩杖何妨噎停著柴車不待延稚子競誇婪尾酒<lb/>
故人分得賣文錢共云蔗境從容咀莫放滄溟便作田<lb/>
　　閲史偶有所感<lb/>
掩巻柴門數落暉古來俱羨聖之威那知天地長多事<lb/>
摠為英雄未息機衣赭詎容人彘在簮銀還見女黿歸<lb/>
<pb n="KR4e0201_WYG_194-12b"/>
鮑魚不救祖龍臭螻螘翻因齊霸肥黄屋事移輸白屋<lb/>
衮衣縁盡著青衣王孫子姓時時改寒食園陵箇箇饑<lb/>
塵世隙駒俄自了䜿儒毫兎易成非江南鹿豕同游處<lb/>
喬木連雲盡百圍<lb/>
　　輓故贈太子少保潘恭定公時年八十有七<lb/>
甲子前頭對大廷耗磨同輩盡凋零官從宻印加三少<lb/>
帝與禎符靳九齡誰並五朝論出處時因八座愴儀刑<lb/>
生驕尚父猶宣髪煉得嬰兒任解形丹竈乍閒龍虎衞<lb/>
<pb n="KR4e0201_WYG_194-13a"/>
赤霄疑駕鳯凰軿耆英會裏無春雪箕尾行邊有歳星<lb/>
兩字易名華勝衮千秋遺草汗長青即看贔屭嫖姚冡<lb/>
况復芝蘭謝傅庭<lb/>
　　世貞邇來夀九十翁如駱司理杜金二處士皆由<lb/>
　　　白香山起語今年為宗履湖先生九十復引前<lb/>
　　　例夀之先生之伯子故吏部子相余碩交也故<lb/>
　　　中聮多及之<lb/>
九十不衰眞地仙白公社裏冠羣賢強逾歴下書堪受<lb/>
<pb n="KR4e0201_WYG_194-13b"/>
隱傍淮南法易傳渤海尚誇銷劍地蜀都猶憶夢刀年<lb/>
名山自滿宗家璧北斗還髙吏部編早闕梁松牀下拜<lb/>
叨陪畢卓甕頭眠欲將鳩杖為公夀緩歩當車已綽然<lb/>
　　三月三日屋後桃花下與兒子小酌紅酒因憶昨<lb/>
　　　歳從呉明卿諸楚人於弇園褉飲遂成一排律<lb/>
去歳三月復三日忽逄楚狂為楚歌即無草聖愧逸少<lb/>
雅有蘭亭如永和故知故事不可再避人避地將誰過<lb/>
家西一灣小曲水屋後半榻貧維摩偶然兒子致紅友<lb/>
<pb n="KR4e0201_WYG_194-14a"/>
聊為桃花飛白波盤餐第輸狗杞美鼓吹其奈鳶筝多<lb/>
摯虞小儒不解事無可袚除如我何<lb/>
　　緹帥左都督麻城劉公貽書慰存且有名香佳扇<lb/>
　　　之貺七言排律二十四句志謝<lb/>
春明祖道近黄昏悵别殷勤欵欵言十載鹿門余偃息<lb/>
九霄羊角爾騰騫藉令東第通侯貴誰似南衙太尉尊<lb/>
直有詩書繩祖武長將肝胆答君恩朝霞剪賜宫袍麗<lb/>
冬日聆傳聖語温競病句誇曹左衛衣冠禍解竇城門<lb/>
<pb n="KR4e0201_WYG_194-14b"/>
三台不隔江湖夢一壑翻勞霄漢論地逺菰蘆難物色<lb/>
天空鴻鴈有音存扇從巴蜀能蠲暑香自西戎解返魂<lb/>
稍覺枯魚貪涸轍居然病鶴怕乗軒為珪為䑕同稱璞<lb/>
如蟻如山摠字鯤公輩長年扶日月老夫餘息任乾坤<lb/>
　　賀族孫都運汝康八十<lb/>
椹紫衫圍腰帶黄茜朱顔奪鬂毛蒼庚桑壘置通三紀<lb/>
甲子輪週又廿霜四海宦游垂欲盡五湖襟度雅相<lb/>
當人誇渭水非熊卜家有緱山馭鶴方庭樹似從峯玉<lb/>
<pb n="KR4e0201_WYG_194-15a"/>
徙節蓂眞共海籌長竹林醉阮年猶少對爾慚稱大父<lb/>
行<lb/>
　　昔白文公有詩贈裴淄州其起句云九十不衰眞<lb/>
　　　地仙余以此例贈九十翁者凢五人矣莆田林<lb/>
　　　方渠公以名進士官至郡守累進階正三品今<lb/>
　　　年夀九十二而其子敬夫復以雷陽守便道綵<lb/>
　　　侍毋論五人者僅一宗馬湖鴈行即所謂裴淄<lb/>
　　　州者當亦不及也喜羨之餘敬歩前韻授之俾歌<lb/>
<pb n="KR4e0201_WYG_194-15b"/>
　　　以稱觴<lb/>
九十不衰眞地仙阿誰諸福似君全生兒自授詩三百<lb/>
請禄同豋石二千舊憇棠隂青蔽畆親栽槐色翠摩天<lb/>
壺公山靜堪斟酒延夀陂清好放船尚父少慚多偃蹇<lb/>
啟期衰覺轉顚連林家故是寛喬木行看雙標紀大年<lb/>
<hi>閩省有百歳坊亦太守亦林也</hi>
　　余與竹溪王大中丞為郢中之别餘十二年矣公<lb/>
　　　撫闗右值旱魃為虐公竭力祛之民漸囘菜色<lb/>
<pb n="KR4e0201_WYG_194-16a"/>
　　　辱遣使問存憮然有懷遂成一律時閏六月之<lb/>
　　　望也<lb/>
十年郢里追陪後百二秦關保障中分陜古時惟召伯<lb/>
三城今旦有張公雲霓疏自憂天切鴻鴈詩偏憫旱工<lb/>
豈為土龍方致雨將無銅雀解鳴風即丘東海俱名族<lb/>
建業長安總舊宫無那新秋圓月色一尊西笑向誰同<lb/>
　五言絶句<lb/>
　　題金陵景送康永錫一絶<lb/>
<pb n="KR4e0201_WYG_194-16b"/>
莫催桃葉艇去汎秦淮色有興展此圖一掛髙齋壁<hi>文休</hi>
<hi>承畵此景送客金陵題者十二人皆詞翰名家也今輙以贈永錫仍為冩一詩右方</hi>
　　半峯亭<lb/>
不愛天上游不愛人間住愛此半峯間卧看雲來去<lb/>
　　清暉軒<lb/>
㣲風巻帷起靣靣延清暉無生一話後日晏不成歸<lb/>
　　碧玉沼<lb/>
一片荆山玉琢成秋月圓風波落葉盡下有蔚藍天<lb/>
<pb n="KR4e0201_WYG_194-17a"/>
　　觀音巖<lb/>
洗髻碧流潤遶龕紅葉深松風定中過不是海潮音<lb/>
　　白龍洞<lb/>
春雷地底發匹練空中飛毋勞久行雨解旱便應歸<lb/>
　　多景巖<lb/>
千巖薦竒色使我勞清瞬其若老僧何不見亦無盡<lb/>
　　寳雲井<lb/>
片片勝鬘雲墜入功德井山僧解夏還和雲煑新茗<lb/>
<pb n="KR4e0201_WYG_194-17b"/>
　　偃蓋松<lb/>
青松作偃蓋相與談禪理折取松下枝與師充麈尾<lb/>
　　鐡塔<lb/>
當時鐡輪王建此七寳樹風送黒雲歸巖棲不知處<lb/>
　　妙髙峯<lb/>
金山妙髙臺飛到峯頭住逢師卓錫聲不敢復飛去<lb/>
　　東齋<lb/>
月出東林端不照東齋屋趺坐看西山千巖散金粟<lb/>
<pb n="KR4e0201_WYG_194-18a"/>
　　西𨼆<lb/>
一瓢挂一錫毋勞問姓名欲識西來意崖前栢子生<lb/>
　　書于鳦先扇一以自嘲一以自勉<lb/>
姓字眞如蠟墮君牙吻中從容一咀罷方識慕時空<lb/>
　　其二<lb/>
積草池頭夜珊瑚紅欲然只知驚寳色鐡網更何年<lb/>
　　梁内史奉詔為譚司馬治墓便道歸省訪余弇園<lb/>
　　　得三絶贈之<lb/>
<pb n="KR4e0201_WYG_194-18b"/>
罷輟螭頭直行封馬鬛阡君看大司馬應否象祈連<lb/>
　　其二<lb/>
白髪閭休倚紅顔且下機里中爭詫說内史錦衣歸<lb/>
　　其三<lb/>
弇園五載内重見二難過不獨金蘭合還憐玉樹多<lb/>
　　題尊生齋贈張仲慧<lb/>
古人既已無後人猶未有欲識生者尊古人落吾口<lb/>
　　其二<lb/>
<pb n="KR4e0201_WYG_194-19a"/>
試問張仲蔚蓬蒿空滿園嚴霜一夜至方悟喬松尊<lb/>
　　其三<lb/>
羣動各相役而我獨無言生當貯萬古那得不為尊<lb/>
　　其四<lb/>
道言有身患佛說無生樂問生何以尊為汝解其縛<lb/>
　　王汝止先生過訪弇園有述<lb/>
麈尾䜿新義字字天機流其柰溪邊石頑愚不㸃頭<lb/>
　　其二<lb/>
<pb n="KR4e0201_WYG_194-19b"/>
春至百卉萌日出萬象麗不應拈破時别自一天地<lb/>
　　其三<lb/>
日斜一局罷觀者謂機深偶爾見敵手由來無勝心<lb/>
　　其四<lb/>
呼尊小酌罷坐愛松風吹忽爾農歌發欣然與㸃時<lb/>
　　其五<lb/>
藤石從雲老苔階過雨斑游人不解看應道是眞山<lb/>
　　其六<lb/>
<pb n="KR4e0201_WYG_194-20a"/>
欲求無䜟師為我䜟綺語三界無處尋久墮泥<graphic n="KR2842" url="https://raw.githubusercontent.com/kanripo/KR-Gaiji/master/images/KR2842.png" mimeType="image/png"/>土<lb/>
　　陳翁六十于鳦先請詩夀之得一絶句<lb/>
宣髪貌如童藏書比素封何須二千石有子是元龍<lb/>
　　題畵<lb/>
商船一入淮便問淮隂社買酒新城中來醉舊城下<lb/>
　　其二<lb/>
甓社湖頭暝維梢酒一杯不知初月上疑是蚌珠來<lb/>
　　其三<lb/>
<pb n="KR4e0201_WYG_194-20b"/>
二十四橋月醉踏未成半終夜歌吹喧誰傳廣陵散<lb/>
　　其四<lb/>
喚船揚子渡來往無一刻勝作天塹時乾坤限南北<lb/>
　　其五<lb/>
茅君挾二弟去騎三白鵠良常西南垂可能借人宿<lb/>
　　其六<lb/>
下為范公祠上為萬笏林空瞻范公笏不曉范公心<lb/>
　　其七<lb/>
<pb n="KR4e0201_WYG_194-21a"/>
㧞地一千尺割城三百畆中有萬玉山此腹知不負<lb/>
　　其八<lb/>
載酒垂虹橋鼓吹乗暝發瞥見金波流七十二殘月<lb/>
　　其九<lb/>
岳王墳畔松枝枝盡南向無那臨臯亭國書偏北上<lb/>
　　其十<lb/>
栖雲佛堂頂流水僧寮下為戀清梵音跳珠不成冩<lb/>
　　南昌饒生善醫余友王茂才有隠疾能起之索二<lb/>
<pb n="KR4e0201_WYG_194-21b"/>
　　　絶句一韻以贈<lb/>
探囊得秘藥投杖已沈痾試語天帝櫟論功應孰多<lb/>
　　其二<lb/>
博得羣珠贈王郎起卧痾如逢魏侯疾轉見賜車多<lb/>
　　嘉則長卿復以五言絶句二十首博和有如樂府<lb/>
　　　者有如詠史者漫為倚答當更許我事不許我<lb/>
　　　情也仰山師云神道則不無佛法須還老夫在<lb/>
　　　一笑<lb/>
<pb n="KR4e0201_WYG_194-22a"/>
　　避雨陵<lb/>
昔聞六龍駕蜿蜒二陵間至今風雨後清蹕滿空山<lb/>
　　穆天子<lb/>
八駿長在驅生嫌八荒小百辟長在服生憂百年少<lb/>
　　韓重答紫玉<lb/>
主是天上人却為人間死生不結同心空令木連理<lb/>
　　細腰宫<lb/>
楚舞雖自佳楚腰太無力君王幸一顧賤妾忘朝食<lb/>
<pb n="KR4e0201_WYG_194-22b"/>
　　髙漸離筑<lb/>
縱令無目生不如有心死惜哉髙氏筑仍作荆卿匕<lb/>
　　五大夫松<lb/>
偶爾被秦官何榮亦何辱萬古徂徠雲依然衛其足<lb/>
　　鴻門玉斗<lb/>
此時亞夫心分與玉俱碎却恨入闗初不為完璧計<lb/>
　　江臯解珮<lb/>
人去珮亦去珮空人自空情知不嬿婉猶道有無中<lb/>
<pb n="KR4e0201_WYG_194-23a"/>
　　九㣲燈<lb/>
灔灔九㣲燈流光鑠瑤席忽報阿環來芙蓉别成色<lb/>
　　李夫人<lb/>
倐來仍倐往亦知事非的其奈爾兄云佳人難再得<lb/>
　　望鄉臺<lb/>
少卿望鄉臺築城鄉不見頼是不見鄉見來腸寸斷<lb/>
　　相如滌器<lb/>
日醉臨卭市不題臨卭壁怯他賣酒人胸中五雲色<lb/>
<pb n="KR4e0201_WYG_194-23b"/>
　　青塜<lb/>
明妃死時身一帝兩單于不知塜頭草為誰長不枯<lb/>
　　㸑下琴<lb/>
自脫厨中㸑殘軀擬報恩如何山水調翻向董侯門<lb/>
　　白門栁<lb/>
仲冬白門栁維舟露梢影日暮烏不栖天空踏枝冷<lb/>
　　鄭櫻桃<lb/>
自嘗鄭櫻桃百果不掛齒生憎㓂覔兒眼中復有耳<lb/>
<pb n="KR4e0201_WYG_194-24a"/>
　　習家池<lb/>
從他金兜鍪不博白接䍦季龍渡洛水奪汝習家池<lb/>
　　玉鏡臺<lb/>
老奴玉鏡臺安儂七寳鏡奴自當奴心儂自憐儂命<lb/>
　　解語花<lb/>
比妾解語花忍笑問東風即令花解語難道得如儂<lb/>
　　梁公賭裘<lb/>
殿前集翠裘禠奴與奴著殿上武媚娘呼誰共誰博<lb/>
<pb n="KR4e0201_WYG_194-24b"/>
　　戯贈朱生<lb/>
小吏黄衣是雄譚白馬非何如學方朔割肉詼諧歸<lb/>
　　其二<lb/>
暑候平原侯跳丸方小說頃刻數千言斜陽尚林樾<lb/>
　　訪呉登不值承見寄三絶句賦此為答<lb/>
從此歩屧過呉均莫相避試看白板扉的應無鳯字<lb/>
　　其二<lb/>
蹈海惜珠沈歸來偶溪漲忽見明月光居然開老蚌<lb/>
<pb n="KR4e0201_WYG_194-25a"/>
　　其三<lb/>
春來花鳥意父子各爭新但啓柴門看人間大有人<lb/>
　　石丈拱辰抱西河之戚今聞後房有旦夕就館者<lb/>
　　　寄此祝之<lb/>
忠義鄉中曉充閭佳氣新抱來應有誌天上石麒麟<lb/>
　　其二<lb/>
多生父子縁一念恩情重為是顧非熊還應入熊夢<lb/>
　　其三<lb/>
<pb n="KR4e0201_WYG_194-25b"/>
庭前一枝玉庭表五色雲莫輕襁中兒它年萬石君<lb/>
　　其四<lb/>
去却掌中珠還從蚌中覔合浦作漳流精光夜如日<lb/>
　　入秋無事案頭偶有紙筆隨意輙書如風掃華不<lb/>
　　　倫不理故曰雜題<lb/>
事在名教中理在名教外事理兩無渉於中得自在<lb/>
　　其二<lb/>
上智與狂愚俱能奪造化唯有中根人隨緣作榮謝<lb/>
<pb n="KR4e0201_WYG_194-26a"/>
　　其三<lb/>
東林咫尺地陶然四方樂却笑柴桑翁斷酒有何惡<lb/>
　　其四<lb/>
阿難縱强記何如周利槃伽陀無一句調息入泥丸<lb/>
　　其五<lb/>
快如久繫人忽遘獨角赦不作謝臨川矯首白蓮社<lb/>
　　其六<lb/>
一把茅蓋頭兩盂陳脫粟笑殺頂生王到了不知足<lb/>
<pb n="KR4e0201_WYG_194-26b"/>
　　其七<lb/>
使我自識我何能遽如此我為知己生古為知己死<lb/>
　　其八<lb/>
阿母偶一來羅刹長伴汝何意晩對人神仙皆妄語<lb/>
　　其九<lb/>
千金蓄稚鼎萬金買良藥未必懸鶉子翻戀人間樂<lb/>
　　其十<lb/>
劍客學神仙十年不敢試除却小有天能無不平事<lb/>
<pb n="KR4e0201_WYG_194-27a"/>
　　其十一<lb/>
西有華胥國北有拘盧州那堪此中住耐可少時游<lb/>
　　其十二<lb/>
十三十八月清光濯毛髪眞境苟不虧從人指圓缺<lb/>
　　其十三<lb/>
秋聲不解愁偶叶愁人意任使將愁來無愁與相會<lb/>
　　其十四<lb/>
黄鵠毋愛飽那怕人間網不誇羽翼長但誇天地廣<lb/>
<pb n="KR4e0201_WYG_194-27b"/>
　　其十五<lb/>
大毁彌天來今生夙生事差勝買虗名尸居長抱愧<lb/>
　　其十六<lb/>
人生貴六尺借汝成不朽煉得身外身此身亦芻狗<lb/>
　　其十七<lb/>
鐡色閻摩門乃入曇謨最所以阿蘭那空生獨三昧<lb/>
　　其十八<lb/>
百幻葛孝先猶云拙用身我但皮膚盡湛然唯一眞<lb/>
<pb n="KR4e0201_WYG_194-28a"/>
　　其十九<lb/>
學士愛栽花花開笑老我何如郭四朝良常種五果<lb/>
　　其二十<lb/>
中黄戀世樂西域勞仙職快哉吕子華方臺寄幽跡<hi>吕公</hi>
<hi>不居人間又不願造位故云</hi>
　　其二十一<lb/>
天門無限好却莫忘人間度了衆生後丹元才放閒<lb/>
　　其二十二<lb/>
<pb n="KR4e0201_WYG_194-28b"/>
火棗侑神梨金漿調玉醴但與許道士不與許長史<lb/>
　　其二十三<lb/>
昔有郭崇子譽讐愧讐死徳報固寛身直斯可以已<lb/>
　　其二十四<lb/>
調逹丈五身刼火燒不息一生無所為與佛作功徳<lb/>
　　其二十五<lb/>
趙州栢樹子强半嫌人死脫得葛藤纒走入虀甕裏<lb/>
　　其二十六<lb/>
<pb n="KR4e0201_WYG_194-29a"/>
宗門伎倆盡支離作曹洞何似無心人棒渇兩不用<lb/>
　　其二十七<lb/>
逹磨三遇毒夫豈流支意大道寧有町並行不相悖<lb/>
　　其二十八<lb/>
雖云却五辛叚食猶自寛要和禪悅味不在歡喜丸<lb/>
　　其二十九<lb/>
縱無香積飯不愛重思稻天漿但入唇人生何用飽<lb/>
　　其三十<lb/>
<pb n="KR4e0201_WYG_194-29b"/>
出家夙世縁抛官丈夫事合眼四十年裁能識吾弟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二十<lb/>
</p>
<p>
</p>
  </div>
</body>
</text>
</TEI>
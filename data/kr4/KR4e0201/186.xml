<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻十二</head> <lb/>
    <p>
<pb n="KR4e0201_WYG_186-1a"/>
欽定四庫全書<lb/>
　弇州續稿巻十二<lb/>
　　　　　　　　　　　　明　王世貞撰<lb/>
詩部<lb/>
　五言律<lb/>
　　送康永錫游南雍<lb/>
太學今賢藪金陵古帝畿何人堪絳帳有巷可烏衣徙<lb/>
箸防炊玉携家為斷機江山六代色斟酌錦嚢歸<lb/>
<pb n="KR4e0201_WYG_186-1b"/>
　　用晦以三寸篋貯金字佛經呪二十餘巻精工之<lb/>
　　　甚感而賦謝<lb/>
函端舍利發知爾不成空老眼粗能辨僧飜未易終真<lb/>
文𤣥奘熟梵字苑咸工大類羣龍藏収來一鉢中<lb/>
　　寄汪生<lb/>
十日平原飲星文動有無名髙多借客俠倦始兼儒肝<lb/>
膽誰堪寄詩篇仲不孤蓴鱸地何限吾已號潜夫<lb/>
　　審録范比部枉駕小園<lb/>
<pb n="KR4e0201_WYG_186-2a"/>
刀筆驚行部干旄廢掩關公才解雷雨吾象遯天山暗<lb/>
壑歌留響叢花酒破顔忽聞栖鳥磔初見火城還<lb/>
　　子循子威諸賢過㓜于石湖别墅其髙處為新郭<lb/>
　　　城阯范紫㣲遺宅也<lb/>
湖爽杯從益天空鏡對開亭依新郭壘岸隔舊郊䑓詞<lb/>
筆誇吳㑹漁歌起越來無妨醉題壁君是紫㣲才<hi>用周益公</hi>
<hi>事</hi>
　　再題㓜于浮黛閣<lb/>
<pb n="KR4e0201_WYG_186-2b"/>
黛色浮不盡為君染琴書欵乃一聲發千山殘照餘星<lb/>
河挂檻靜嵐霧撲忩虚豈以元龍簡能令求仲踈<lb/>
　　袁丈憲副馬大叅馮少叅薛進士邀游石湖<lb/>
群舫來争客相逄盡故人鯖寜五侯味酒是一家春湖<lb/>
色能寛醉鄉情好任真呼童掃磐石餘興欲垂綸<lb/>
　　弔陸叔平墓<lb/>
崱屴深山徑斯人長夜居誰憐一抔土却掩五車書𤣥<lb/>
素名空在丹青代不如齒牙吾自有從此倦吹嘘<lb/>
<pb n="KR4e0201_WYG_186-3a"/>
　　又<lb/>
一代風流逺窮交雪涕傾老魂招不得名蹟見猶生聞<lb/>
篴山陽恨㽜芻孺子情女牛髙自若第减少㣲明<lb/>
　　宿王𤣥靜石湖草堂<lb/>
談笑風生坐淹㽜月滿筵湖光來澹蕩竹色進嬋娟練<lb/>
雀穿簾羙銀魚鬬筯鮮從呼君且去吾意未廽船<lb/>
　　看王子父雅宜先生舅六如居士像<lb/>
風度吾前軰氷清汝外家虎頭痴更絶龍爪勁誰加一<lb/>
<pb n="KR4e0201_WYG_186-3b"/>
代珠䨇襺千秋劍並華椒漿欲有酹異世起長嗟<lb/>
　　徐長孺投詩見贈且訂山園之約以小律為答仍<lb/>
　　　促使來<lb/>
客喜登龍事吾寜隐豹身一丘安舊業萬巻厚歸人友<lb/>
誼深從澹時名緩更真芙蓉池上月待汝共垂綸<lb/>
　　畏客<lb/>
年來㣲倦客客至轉無期佳事少入耳新詩難解頥何<lb/>
如案頭帙侑我手中巵一枕松隂下從它夕照移<lb/>
<pb n="KR4e0201_WYG_186-4a"/>
　　送陸楚生弔童子鳴<lb/>
絮酒輕千里生芻托寸心一貧無挂劍百感為分金淚<lb/>
向吳江盡恩偏越嶠深山陽夜中笛腸斷不堪尋<lb/>
　　弔童子鳴<lb/>
飯顆山頭骨陵陽石畔心隠能逃小賈窮不廢長吟婦<lb/>
泣黔婁被兄悲子敬琴<hi>生與兄友愛甚</hi>龍丘墓堪傍千古是知<lb/>
音<lb/>
　　寄耿中丞時服將<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>矣<lb/>
<pb n="KR4e0201_WYG_186-4b"/>
琴彈何必就太古有餘音厯盡氷霜色悠然天地心一<lb/>
星堪審象九夏望為霖倘及衡門叟秋江煙水深<lb/>
　　寄張羽王别駕<lb/>
詩窮不肯送宦拙與誰論日月青衫老風霜白髮新平<lb/>
津無上客楚澤有孤臣問我秋來計清尊夜夜親<lb/>
　　方衆甫過我山園有贈<lb/>
姓字非豪舉文章是大方一尊凌岝㠋並艇狎滄浪宛<lb/>
爾祗林日悠然得汝長乆知名避我只合醉為鄉<lb/>
<pb n="KR4e0201_WYG_186-5a"/>
　　孟孺同方君見枉山園<lb/>
汝挾方干至吾欣徐穉㽜小談遲日過晏坐白雲幽進<lb/>
屐藤蘿頂廻舩杜若洲沾沾自喜色可為少年游<lb/>
　　贈彭儀賔稚脩父也<lb/>
有驥今千里乗龍是昔年國香叢桂近庭玉一枝偏身<lb/>
是倉曹志人傳山水絃洪崖莫冲舉留作地行僊<lb/>
　　范顯先于鳦先二茂才贄文請序仍以扇乞詩聊<lb/>
　　　贈一律<lb/>
<pb n="KR4e0201_WYG_186-5b"/>
二生饒感激百里覔知音却謂蓬累足將之瓠落心<hi>其文</hi>
<hi>曰大瓠編</hi>大璞勿輕剖良工能見尋問余何所作日撫無絃<lb/>
琴<lb/>
　　罄室先生為月泉上人畫一錫一鉢聊成短贈<lb/>
道人杖一錫一鉢復隨縁鉢中貯秋月錫底飛寒泉警<lb/>
鶴有時響収龍都靜眠但令無罣礙不愛辟支禪<lb/>
　　送沈進士病起還朝時其父鴻臚君無恙有弟同<lb/>
　　　榜而謁選當得邑職<lb/>
<pb n="KR4e0201_WYG_186-6a"/>
羡爾趨庭後楓江引畫橈歸心縁愛日起色為觀潮玉<lb/>
樹名元並金莖渇自消縱令甘手板不削沈郎腰<lb/>
　　贈鄉進士曽嘉袠乞其父志銘還楚<lb/>
而祖仍而父先朝两靜臣世誇龍頷舊家有鳯毛新細<lb/>
雨為江色清尊别故人龜山一片石聊與助嶙峋<lb/>
　　和答陳太守師<lb/>
白下多清咏朱方豈倦游為閒抛五馬餘興買扁舟愛<lb/>
有銀鈎贈慙無玉案酧武林門外色倘許故人求<lb/>
<pb n="KR4e0201_WYG_186-6b"/>
　　夀曹茂才六十<lb/>
有子華封祝無車下澤身杯盤隣舍事談笑自家春白<lb/>
雪矜吾黨青雲讓後人胸中千古在知汝未全貧<lb/>
　　贈俞老<lb/>
君真俞跗後醫術晩通神身作吳楚客從呼秦越人祗<lb/>
慿黄閣老容汝白綸巾何限虞山色春風縱屐新<lb/>
　　李子華見過偶成<lb/>
此身猶徤在歸計日蕭踈爾挾軒皇問吾安汜勝書閒<lb/>
<pb n="KR4e0201_WYG_186-7a"/>
真愛羅雀懶至怯烹魚<hi>謂書也</hi>垂死猶貪客徐卿未易如<lb/>
　　戯贈陸兄<lb/>
見汝佳公子俄然䨇鬢華有家不解問欲問已無家鞭<lb/>
巷一壺酒弇園千樹花應門如不却老去足生涯<lb/>
　　送張仲立游南雍<lb/>
念爾芳蘭秀能令一坐清毫端寜下駟眼底誤兼城獄<lb/>
劍偶然鬰臺金元不輕試探平子篋應已賦南京<lb/>
　　汪禹乂棄家業詩携其集就質賦此為贈<lb/>
<pb n="KR4e0201_WYG_186-7b"/>
無家何必問詩巻但相隨爾愛千秋業吾慚一字師才<lb/>
髙輕自恕身老易成窺勿作虞飜惱名山尚可期<lb/>
　　汪惟一前以五湖長印相授而衍一者字今夏再<lb/>
　　　刻古銅章見貽喜而答贈<lb/>
銅章仍再錫知我莫如君果署五湖長應須十賚文棲<lb/>
遲寛日月汗漫足風雲尚有糟丘地苴茅倘許分<lb/>
　　詹録從孫予告喜而寄之<lb/>
相如歸自使稱病乞文園名為抽簮好官寜負弩尊闘<lb/>
<pb n="KR4e0201_WYG_186-8a"/>
茶新勝客種竹舊生孫若欲親花鳥來從老圃論<lb/>
　　李國賔持服還吳尋返豫章邸諸君約詩為贈<lb/>
鳯去洪都里烏啼茂苑枝琴彈不成調簫奏有餘悲荀<lb/>
令香時歇何郎粉漸隳唯餘八公在為返鬢邉絲<lb/>
　　送汪惟一乞子與墓文<lb/>
玉樹看埋土誰能不歎嗟劇憐唯宋玉能守是侯芭氣<lb/>
色開中古文章屬大家即今苕水上時吐赤城霞<lb/>
　　夀封孟安人六十<lb/>
<pb n="KR4e0201_WYG_186-8b"/>
齊眉初罷案丸膽義仍方不待三遷後懸知二孺良檢<lb/>
衣饒舊茀行稼有新莊况是宫壺酒能無一舉觴<lb/>
　　夀孫指揮五十<lb/>
五十孫都尉長吟鬂欲蒼金魚寛貰酒銀鴨細焚香祭<lb/>
酒推詩社將軍和栢梁還餘䨇紫燕拂拭便如霜<lb/>
　　讀酷吏傳<lb/>
薦士如張史忠言有郅都兼聞尚㢘儉不肯學貪汙遺<lb/>
橐千金累同時五族誅温舒今眼底能逹漢廷無<lb/>
<pb n="KR4e0201_WYG_186-9a"/>
　　讀陳子昂傳<lb/>
未必射洪令能殘陳拾遺天寜私酷吏人乃厭清時猘<lb/>
犬才偏囓㝠鴻徙覺遲雖然班管在叚簡也名垂<lb/>
　　讀匈奴傳<lb/>
匈奴新得意入塞即横行賤老長從俗趨貪不顧名抗<lb/>
衡非上策避地且全生和好終難恃那曽念舅甥<lb/>
　　讀魏其侯傳<lb/>
魏其雖失勢侯印尚纍然立散千金賜寜慳數頃田當<lb/>
<pb n="KR4e0201_WYG_186-9b"/>
時籍福解逺勝灌夫憐尚識沾沾意田郎跪起年<lb/>
　　黄𤣥甫國士也數困公車以其業來質賦此期之<lb/>
擁棘叨掄士驚心字字珠至今傳晉問何自訪吳趨九<lb/>
折心偏壯千秋事不誣春來眉黛好莫訝入時無<lb/>
　　汪山人過山園後見寄新詩有答且邀之<lb/>
汪倫贈我歌歌罷柰倫何乆客吳音慣窮愁楚調多雪<lb/>
花杯底玉雲葉鏡中波如此園林色何妨喚棹過<lb/>
　　初春杜門即事<lb/>
<pb n="KR4e0201_WYG_186-10a"/>
風雨動經旬空齋鎻病身篝燈續殘晝煨火謝陽春<hi>小齋</hi>
<hi>寒暝為甚</hi>忽有衝泥者能言勝事新始知行樂地不著過時<lb/>
人<lb/>
　　蕭使君有惠政於吾州别十有六年矣今以請碑<lb/>
　　　文見過為賦三章志别君宦薄然五世同居近<lb/>
　　　有義門之旌故末章及之<lb/>
自聞抛五馬強半在杭州古洞煙霞暖西湖菱芡秋乞<lb/>
碑尋大令買棹下長洲好是家人語蕭郎愛逺游<lb/>
<pb n="KR4e0201_WYG_186-10b"/>
　　其二<lb/>
伊昔求羊逕曽為半刺除只今羅雀巷重枉故人車舌<lb/>
在牙從少官貧氣自舒旗亭父老在杯酒莫教虚<lb/>
　　其三<lb/>
八葉台司重西京甲第尊蕭家當日事不必至今存刺<lb/>
史開㢘里君王表義門還聞書百忍餘慶逮兒孫<lb/>
　　憇徐氏園内贈主人<lb/>
愛汝辟疆地能為求仲開小鳥啄林蕚幽蟬抱庭槐掩<lb/>
<pb n="KR4e0201_WYG_186-11a"/>
映竹間帙逍遥池上杯灑然清風度乃是主人來<lb/>
　　冬夜獨歩<lb/>
冉冉孟冬盡熈熙如暮春風光不惡夜月色故親人棲<lb/>
鳥為三益空倉是四鄰偶然成小歩幽意欲誰論<lb/>
　　空山者法門中獅子兒也俗臘半七十矣而猶童<lb/>
　　　真安居羯磨精進般若前後受持經典何止十<lb/>
　　　夾猶以未明心要徧擬㕘方詣余言别叩其所<lb/>
　　　之則云將汎嘉禾抵餘杭奉楗椎於月庭之席<lb/>
<pb n="KR4e0201_WYG_186-11b"/>
　　　敷法具於蓮池之堂然後折蘆渡淮飛錫登嵩<lb/>
　　　放逹摩之少林壁掠文殊之金剛窟束銅固腹<lb/>
　　　始歸故山余螘處一穴不能偕也姑為四韻以<lb/>
　　　壯之<lb/>
匪嫌貧里累聊使俗情捐一鉢初為日䨇趺不計年浮<lb/>
空杯渡事探險石頭禪從此東林月無心處處圓<lb/>
　　月來不能盡却酒而數有致黄魚饌者擬齋月斷<lb/>
　　　之成此二律<lb/>
<pb n="KR4e0201_WYG_186-12a"/>
首夏清和節江鄉櫻筍餘時時呼白堕頓頓食黄魚謬<lb/>
忝道人服虚廻刺史車未論他日事捫腹定何如<lb/>
　　其二<lb/>
捨家成底事對案獨何心未斷柴桑酒翻愁綿竹音門<lb/>
人議糖蟹少婦却鮮禽從此清齋月饑腸任自吟<lb/>
　　送吳甥侍御病起還朝<lb/>
不妨神武署重見惠文冠起色清時易歸心往事難暎<lb/>
珠吾愧舅完璧爾能官共道朝陽色和鳴有鳯鸞<lb/>
<pb n="KR4e0201_WYG_186-12b"/>
　　吳侍御過訪草庵言别<lb/>
柴門厭煩暑忽有一驄過非以清凉地將無霜色多汝<lb/>
為真御史吾乆病維摩莫羡𡨕鴻逺猶能罣網羅<lb/>
　　徐澤夫有事外寄而膺試北上賦此送之<lb/>
君行負竒尚不為急知音白雪巴人里朱門蓬户心風<lb/>
塵吾道在雨露世恩深别有凌雲賦從它競上林<lb/>
　　慰殷無羙哭女<lb/>
殷生抱和璧悠然掩柴荆不咏顔逺句却鍾夷甫情夕<lb/>
<pb n="KR4e0201_WYG_186-13a"/>
枕斷紈影朝飡稀珮聲䝉荘亦難觧唯有誦無生<lb/>
　　題月槎贈張錬師六袠<lb/>
虚隠即大隠羽流豈凡流早佩𤣥都籙晩陪松子游歩<lb/>
虗清籟夕燕坐絳河秋嵗歳槎來去如儂博望侯<lb/>
　　寄廣州陳司理因簡黎惟敬少㕘<lb/>
閩鄉大海邑日接嶺南雲<hi>君閩人</hi>鮫室應無淚羊城近有<lb/>
君蘭金雅自慕蘿薜怯相聞<hi>君累致誠之詩</hi>倘下延徐榻黎生<lb/>
可借分<lb/>
<pb n="KR4e0201_WYG_186-13b"/>
　　題畫再夀贍羙弟<lb/>
五十非與是醉來都不關林餘仲長宅壁有少文山小<lb/>
婦能調瑟慈親好破顔時時嘲子晉何事薄人間<hi>贍羙毎不</hi>
<hi>許余學仙所咏皆實事也</hi>
　　陜有李叅政封三代<lb/>
世家唐趙郡吏治漢扶風今日璽書下君王恩數崇綸<lb/>
音依八座豔色動羣公原氏阡頭石將無五彩虹<lb/>
　　潘景升少有文以書介仲淹乞余誌母作此寄之<lb/>
<pb n="KR4e0201_WYG_186-14a"/>
青鬢有潘郎結交多老蒼我安居士病不入少年塲金<lb/>
石千秋重松楸一字香雅知榮施骨真勝孝支床<lb/>
　　歐楨伯工部轉正郎寄之<lb/>
坐嘯𤣥熊署行吟朱雀桁詩仍小工部官是正曹郎六<lb/>
代心逾逺三山鬢共蒼故園黎老在单艇釣滄浪<lb/>
　　其二<lb/>
一枝真郄桂五嶺復佗珠水部官仍好風流代不孤錦<lb/>
嚢行處有綵筆夢寜無從此鍾山色俱應属大夫<lb/>
<pb n="KR4e0201_WYG_186-14b"/>
　　送袁大夫遷魯右相<lb/>
豈不惜循吏其如佐寵王欲觀周禮樂須待魯靈光轍<lb/>
逺春猶在裾寛日自長可增藩相秩借爾卧淮陽<lb/>
　　其二<lb/>
攬衣從父老灑淚向河干名大游梁易時平借宼難祖<lb/>
筵㽜日緩齋舫受風單自愛東平羙非關薄漢官<lb/>
　　穀日同敬羙携榼訪家元馭因飲元馭園亭<lb/>
朋好簮全盍園亭酒更宜賞能偏榖日歸不待𤓰期箕<lb/>
<pb n="KR4e0201_WYG_186-15a"/>
潁人從厭羲皇爾自私寜唯嗣宗眼桞亦吐青枝<lb/>
　　其二<lb/>
耦耕吾愛弟骸乞爾從兄緑蟻先春色黄鸝不世情漸<lb/>
來銀海眩忽有玉山傾醒則誇醒好歡娯醉裏生<lb/>
　　肖甫司馬貽書有歸歟之思而受脤出督寄此識<lb/>
　　　感<lb/>
竹林名士七草野病身孤寂寞餘丹竈凋零任酒罏幾<lb/>
人私日月吾計晩江湖頼有張司馬旂常事不誣<lb/>
<pb n="KR4e0201_WYG_186-15b"/>
　　其二<lb/>
蜀道難仍否吳天去轉長吾寜忘綿竹爾可念銅梁鵬<lb/>
鷃飛同適滄桑事亦常此心真不住何必論行藏<lb/>
　　孟逹仲逹二兄見過恬憺觀談𤣥因成二章為贈<lb/>
碧雲暮未合二妙偶相期深語費春茗清齋餘露葵千<lb/>
秋别有事一字乃吾師從此逍遥路翛然去不疑<lb/>
　　其二<lb/>
尺鷃雖無慕雕䖝敢自矜對諧物外賞甘得區中憎宻<lb/>
<pb n="KR4e0201_WYG_186-16a"/>
坐探金鑰清言轉玉䋲當時許長史曽藉華江乗<lb/>
　　汪仲淹兄見枉致長公伯玉司馬乞碑書有寄并<lb/>
　　　贈<lb/>
仲子過從日難兄涕淚餘文章司馬法生死孝㢘書一<lb/>
見一囬老千秋千不如唯強乞骸弟早晚共樵漁<lb/>
　　寄周小史<lb/>
鄒陽不仕漢王粲尚依劉滇海無歸客襄江有寓侯賣<lb/>
文寜活計設醴可寛愁薄業湖田在粗饒雀䑕謀<lb/>
<pb n="KR4e0201_WYG_186-16b"/>
　　荅謝赫侍御存問時按關西<lb/>
喜乗驄馬去窮訝雁書來憶舊存蘿薜將春施草萊欲<lb/>
酧吳地縞翻借隴頭梅聞有西征賦誰當句裏才<lb/>
　　顧山甫過飲道院作<lb/>
春眠起剥啄簷鵲亦群喧草色上盤饌桐隂清酒尊君<lb/>
行不易跡我醉已忘言尚有歸途月依依戀篳門<lb/>
　　贈西域無名苾芻<lb/>
離車邉地種能不羡支那乆客秦音慣無師梵字訛羼<lb/>
<pb n="KR4e0201_WYG_186-17a"/>
提游自穏檀越見偏多莫以流沙隔猶堪隻履過<lb/>
　　送鄭司訓㑹試<lb/>
教授爾家𤣥廣文重見䖍九經談若注三絶品誰先閩<lb/>
海長虹吐吳天化雨懸諸生侍綿蕞從奏未央前<lb/>
　　過青浦屠明府長卿移舟見送<lb/>
青浦橋邉水人稀明月多誰移木蘭並知有鄂君過㑹<lb/>
意言從簡忘名氣自和翛然两不厭柰此堠亭何<lb/>
　　其二<lb/>
<pb n="KR4e0201_WYG_186-17b"/>
為别亦已乆相逄俱嗒然君離綺語障我愛辟支禪凉<lb/>
露紛紛下新蟾的的圓試觀流水意折莫在無絃<lb/>
　　屠青浦以都布單衣見衣口占謝之<lb/>
白越白於霜裁將換芰裳輕鮮傲西㲲寛博謝吳装縞<lb/>
帶吾鄉重綈袍汝意長祗驚居士服時有令君香<lb/>
　　劉秀才棄官學佛書此贈之<lb/>
翛然持一鉢信足傍叢林却笑龎居士猶多處置心銜<lb/>
花境自小結草坐從深覔已了不得可師何處鍼<lb/>
<pb n="KR4e0201_WYG_186-18a"/>
　　雜言十章<lb/>
垂老媿無明勞師為證盟間關離欲海抖擻破疑城祇<lb/>
樹堪吾止阿蘭息衆爭此生元自恧何敢學長生<lb/>
　　其二<lb/>
誤守楞嚴語嘵嘵品十僊那知鍾吕軰來自靜居天無<lb/>
欲俱觀妙頑空轉碍禪差池在毫末一透即成圓<lb/>
　　其三<lb/>
明珠吾自失顛倒問西隣識得我前我能生身外身轉<lb/>
<pb n="KR4e0201_WYG_186-18b"/>
頭離夢幻到手覺精神若勘張平叔何曽誤學人<lb/>
　　其四<lb/>
失計從人笑迂儒敢自誇低頭向學地節腹慕貧家黒<lb/>
業根猶在𤣥關路轉賖差強在火宅覔地種蓮花<lb/>
　　其五<lb/>
維摩黙不語迦葉笑仍㣲此意誰能㑹悠然自道機百<lb/>
千萬偈後四十九年非若有雲門棒能令狗子肥<lb/>
　　其六<lb/>
<pb n="KR4e0201_WYG_186-19a"/>
謾道隨縁好縁多不自禁偶然情用事陡覺病拈心坐<lb/>
石蒼藤蔓開門黄葉侵誰言朝市隠終讓入山深<lb/>
　　其七<lb/>
偶有郵筒至詩編刺眼新雕蟲真自小畫虎竟誰真咄<lb/>
咄縁貪世沾沾各誤身浮名與生盡零落北邙塵<lb/>
　　其八<lb/>
合眼從新事關心為古懽時清小草易道在曲鈎難物<lb/>
論元相暖心盟可遽寒聊因衆毁力長得此身殘<lb/>
<pb n="KR4e0201_WYG_186-19b"/>
　　其九<lb/>
七情聊試勘唯愛覺難論已自傍倫物兼之有我根摶<lb/>
沙一以結歸路遂長昏是故䨇林叟功成始報恩<lb/>
　　其十<lb/>
江南金粟地家詫郄詵枝世法聊成羙天心或見私門<lb/>
秋駟馬結龕夜一燈隨空有吾何敢寵驚聊所師<lb/>
　　騏兒應試擬不㨗後入山訪道招之<lb/>
古時稱薄命今不盡紅顔戰即從三北丹須待九還吾<lb/>
<pb n="KR4e0201_WYG_186-20a"/>
猶滯方内汝可厭人間欲舉團欒話歸來共掩關<lb/>
　　送蘇山人謁張司馬<lb/>
十載乍相見居然猶敝裘青誰嗣宗眼白有子卿頭幕<lb/>
府如論舊轅門或見収便能譏陛楯雨不善身謀<lb/>
　　其二<lb/>
蹭蹬霜毛益彷徨一刺陳自憐侯白口不救范丹貧老<lb/>
作錢唐夢寒思黍谷春㽜侯有前箸借爾辨如神<lb/>
　　讀馬司空侍御父子集因贈其子從甫<lb/>
<pb n="KR4e0201_WYG_186-20b"/>
死奪淮王膽生批漢帝鱗两朝推父子萬古見君臣南<lb/>
浦叢祠舊東閩汗簡新李蘩有家傳今爾獨何人<lb/>
　　楊文學伯翼翛園<lb/>
五畝蓬蒿地翛然都不營有花自開謝無酒亦沈𡨕永<lb/>
任週遭碧山從暎帶青故人勞問字楊子倦談經<lb/>
　　徐善長明府見貽二作奉答併贈<lb/>
君是名家子俱稱小令才風流列城最保障古人哉行<lb/>
復乗驄去聊因馴雉來何當輸翰藻為我賁蒿萊<lb/>
<pb n="KR4e0201_WYG_186-21a"/>
　　辱襄王殿下有精鏐輕箑之賜敬成五律為<lb/>
　　　謝<lb/>
襄王愛秋氣命駕陟蘭䑓偶聼巴童曲遥憐宋玉才凉<lb/>
風紈扇發明月燭銀開莫謂恩波淺窮魚正曝腮<lb/>
　　曩余為胡元瑞序緑蘿軒稿僅寓燕還越數編耳<lb/>
　　　序既成而元瑞以新刻全集凡十種至則衆體<lb/>
　　　畢備彬彬日新富有矣五言古上下建安十九<lb/>
　　　首樂府等篇遂直闖西京堂奥余手之弗能釋<lb/>
<pb n="KR4e0201_WYG_186-21b"/>
　　　也輒重叙其意并寄答五言律二章<lb/>
穆穆清風至泠泠白雪傳登壇牛耳定絶代鳯毛鶱崛<lb/>
起三曹後横行七子前預知千載下重數建安年<lb/>
　　其二<lb/>
屈指中原業居然大國風名方千古借才豈萬人同厯<lb/>
塊孫陽駿摩霄北地雄譲君稱鼎立吾已問空同<lb/>
　　再贈馬從甫<lb/>
宛爾一傖父而無操粤音感時多異調折節是雄心黯<lb/>
<pb n="KR4e0201_WYG_186-22a"/>
澹將垂橐次且欲匣琴新豐一斗酒細與話浮沈<lb/>
　　贈游生宗振<lb/>
短褐不掩骭束書猶半嚢但矜詩律細寜似汝兄狂末<lb/>
路乾坤狹浮生日月長却疑枚馬輩何技便㳺梁<lb/>
　　夀靈壁侯母鄧夫人<lb/>
欲取長淮水來添上夀觴家聲自髙宻婦節許共姜錦<lb/>
綍星辰爛宫壺雨露香試觀堂下客若個是張蒼<lb/>
　　送王將軍元周總江北周家橋行營<lb/>
<pb n="KR4e0201_WYG_186-22b"/>
二十四橋地周家第幾橋甲光天塹日帆色海門潮鵞<lb/>
鸛雄難撼鯨鯢黯不驕雅歌仍緩帶知是右文朝<lb/>
　　其二<lb/>
一領分符寄昂藏便不羣指揮雲鳥陣訓練水犀軍越<lb/>
甲千層組䖍刀七曜文故鄉衣帶地鐃吹可相聞<lb/>
　　永嘉張二汝紀謁選北上入訪山中感舊有作<lb/>
往事浮雲變離懐日月長汝衫猶未緑吾鬂乆先蒼詩<lb/>
好能如父家貧不拜郎唯餘衛公笏尚可獻君王<lb/>
<pb n="KR4e0201_WYG_186-23a"/>
　　過普濟廢寺遇秋空上人作<lb/>
寺古僧廬盡泥深舊徑非偶然逄宿衲莞爾露禪機宿<lb/>
火撥猶冷殘燈挑尚㣲炊煙處處起日晏澹忘饑<lb/>
　　除夕作<lb/>
愛子公車辟賢昆復拜官身中粗矍鑠眼底更團欒槲<lb/>
葉罏初暖椒漿盌不寒唯憐萬室盡詎忍一家完<lb/>
　　其二<lb/>
三百六十日嵗朝俄至今法雲趺坐老天籟唄歌深一<lb/>
<pb n="KR4e0201_WYG_186-23b"/>
飽無餘事千秋有愧心明朝是明嵗從此覓知音<lb/>
　　程孟孺以善詩及書與余交十五年矣今春過余<lb/>
　　　則書法益妙云將入燕應中秘之募索一言為<lb/>
　　　贈余乆厭筆研且畏綺語虚名落長安人耳不<lb/>
　　　得已勉成二律塞白孟孺慎毋以示人也<lb/>
程邈創今𨽻君稱其家児一入中郎冡頻書㓜婦碑苦<lb/>
心變鉤磔元氣走淋漓莫以家雞賤猶堪集鳯池<lb/>
　　其二<lb/>
<pb n="KR4e0201_WYG_186-24a"/>
有句不能贈非關無故情如何帝城内復著老夫名細<lb/>
軟青精飯香柔錦帶羮可能㽜少日為汝話無生<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_186-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0201_WYG_049-1a"/>
欽定四庫全書<lb/>
弇州四部稿卷四十九<lb/>
　　　　　　　　　　　　明　王世貞　撰<lb/>
詩部<lb/>
　七言絶句一百一十五首<lb/>
　　蓬萊閣後六絶<lb/>
東望鼉磯揷漢髙坐來峯嶼小秋毫不知雲霧連波長<lb/>
漫道任公已釣鰲<lb/>
<pb n="KR4e0201_WYG_049-1b"/>
　　其二<lb/>
髙城鐘鼓喚蒼茫海若鎔波浴太陽綺色中天徐散盡<lb/>
空青一㸃是扶桑<lb/>
　　其三<lb/>
初月弓彎碧海秋亂峯如鏃礙雲流鮫人只訝秦皇至<lb/>
使者還疑肅慎留<lb/>
　　其四<lb/>
不盡滄波返照紅千尋霞錦蹙囘風中流忽迸真珠起<lb/>
<pb n="KR4e0201_WYG_049-2a"/>
知是垂天飲白虹<lb/>
　　其五<lb/>
漢兵飛度下朝鮮十萬旌旗鴨緑懸烽戍祗今寒月色<lb/>
可聞楊僕將樓船<lb/>
　　其六<lb/>
杖底秋風憶舊㳺題詩應在閣東頭長令風雨千山合<lb/>
不逐星辰五夜收<lb/>
　　寄致仕尚書山隂何公<lb/>
<pb n="KR4e0201_WYG_049-2b"/>
嵇山别墅倚雲開新放尚書天上囘客至不妨碁局賭<lb/>
主恩還乞鑑湖來<lb/>
　　戲為登州歌四章<lb/>
空令小婦怨遼陽只隔風煙一水長不道天河纔咫尺<lb/>
雙星夜夜永相望<lb/>
　　其二<lb/>
十三嬌小學搊筝搊得筝如鸞鳳鳴却問秦王何處去<lb/>
不教童女訪蓬瀛<lb/>
<pb n="KR4e0201_WYG_049-3a"/>
　　其三<lb/>
約伴燒香海廟行就中商婦獨含情由來海市惟看影<lb/>
恰似狂夫枉得名<lb/>
　　其四<lb/>
彈子渦畔水争流小石星星滑似油不惜紅裙裹將去<lb/>
與郎花下鬭藏鈎<lb/>
　　單家橋贈楊栁<lb/>
十五年前楊栁條輕隂緑遍單家橋而今髠盡如僧老<lb/>
<pb n="KR4e0201_WYG_049-3b"/>
却恠行人鬢早彫<lb/>
　　代楊栁荅<lb/>
秋來憔悴不關情客鬢霜華枉見輕一夜東風對吹却<lb/>
請看何處緑還生<lb/>
　　夜發盧溝有感<lb/>
鷄鳴只傍五更長瘦馬陵兢影自傷一様盧溝橋上月<lb/>
不知南去便如霜<lb/>
　　客談庚戍事<lb/>
<pb n="KR4e0201_WYG_049-4a"/>
紅顔宛轉馬蹄間玉筯雙垂别漢關無限春風抛塞北<lb/>
不教青塚徧隂山<lb/>
　　晚春<lb/>
漠漠殘花獨閉門斜陽偏惹淚珠㾗閨人莫怨秋宵永<lb/>
春日何曽不斷魂<lb/>
　　聞王明輔將游趙<lb/>
卧病聞君鄴下行披衣推枕不勝情漳河只作西來水<lb/>
慷慨何人變羽聲<lb/>
<pb n="KR4e0201_WYG_049-4b"/>
　　其二<lb/>
梁王詞客有鄒枚苑雪千金一宴開何似蘭臺新賦就<lb/>
碧天無際大風來<hi>謂謝鄭</hi>
　　荅李于鱗<lb/>
鵲湖春雨暗青山流水桃花相對閒共道閉門無外事<lb/>
不知清淚落人間<lb/>
　　贈吏部張大夫助甫<lb/>
紅羅綷䌨不勝春昨夜承恩雨露新行過桂宫休却扇<lb/>
<pb n="KR4e0201_WYG_049-5a"/>
怕教愁殺尹夫人<lb/>
　　其二<lb/>
使者僊槎切太虛長憐鮫室有人居自將清淚酬知已<lb/>
不為君王十二車<lb/>
　　秋思<lb/>
庭梧一葉鴈初飛無那金河信轉稀夜夜銀燈機裏盡<lb/>
狂夫猶着去時衣<lb/>
　　苦熱<lb/>
<pb n="KR4e0201_WYG_049-5b"/>
今年毒熱不可過中夜狂走無時閒即防蒸波徙漢浦<lb/>
未有寒熖燒燕山<lb/>
　　其二<lb/>
北牎低庳不足眠河朔逃暑亦虛傳酒徒零落今已盡<lb/>
即使相過無酒錢<lb/>
　　其三<lb/>
故知書齋如斗大青蠅白鳥仍相叅便論齮嘬不足惱<lb/>
徑欲㸃汚令人堪<lb/>
<pb n="KR4e0201_WYG_049-6a"/>
　　其四<lb/>
交河層氷九千丈隂山積雪一萬年只今大地多暍死<lb/>
汝休枉妬天公權<lb/>
　　其五<lb/>
青山一線接天門天坼銀河日夜奔千疊火雲低不度<lb/>
野夫今夜夢崐崙<lb/>
　　其六<lb/>
欲隂不隂雲脚㣲安得横吹海水飛共道驕龍㑹行雨<lb/>
<pb n="KR4e0201_WYG_049-6b"/>
看他身向熱沙歸<lb/>
　　其七<lb/>
石家門前金欲流石家别館如深秋度盡清涼臺上月<lb/>
玉人歌舞不教收<lb/>
　　贈張二茂才<hi>助甫弟</hi>
度門髙枕避京塵驚見秋風玉樹新最愛謝家池草句<lb/>
不知君是夢中人<lb/>
　　荅徐汝厚恵桑落酒<lb/>
<pb n="KR4e0201_WYG_049-7a"/>
㡬年罷郡無從事今日逄君有索郎爛醉髙眠秋色裏<lb/>
不知清夜傍誰長<lb/>
　　漫興八首<lb/>
海内猶傳何李詩三吴少年多廋辭莫將新調欺前輩<lb/>
𢎞治中天白日垂<lb/>
　　其二<lb/>
冥搜碧海珊瑚老細琢青春玉葉過只自人間無白雪<lb/>
不知天上有黄河<lb/>
<pb n="KR4e0201_WYG_049-7b"/>
　　其三<lb/>
古人已往俱吞聲眼底辭人縱復横何處衣冠無大歴<lb/>
即論臺閣勝西京<lb/>
　　其四<lb/>
北地鹵莽不足傳濟南拮据殊可憐女曹輕薄莫相笑<lb/>
囘首西京落日懸<lb/>
　　其五<lb/>
世人魄奪宗生竒武昌自誇節制師解道孫吴祗水上<lb/>
<pb n="KR4e0201_WYG_049-8a"/>
不愁難揷漢旌旗<lb/>
　　其六<lb/>
少年書不破萬卷往往開口論千秋終南二華未挂眼<lb/>
枉殺崑崙天盡頭<lb/>
　　其七<lb/>
野夫興就不復刪大海迴風生紫瀾欲問濟南竒絶處<lb/>
蛾眉天半雪中看<lb/>
　　其八<lb/>
<pb n="KR4e0201_WYG_049-8b"/>
十年名挂齒牙間驅使風雲太不閒此日冥心還造化<lb/>
他時只好施青山<lb/>
　　荅史秀才臣紀見寄<lb/>
一掬陵陽淚未乾投將明月畏途看還應捨放荆溪上<lb/>
夜夜青天北斗寒<lb/>
　　訪邵子弁是日以友人王太史聘入京不遇<lb/>
蕭蕭寒雨叩柴關匹馬衝泥去不還倘遇故人留禁直<lb/>
莫將詩句乞青山<lb/>
<pb n="KR4e0201_WYG_049-9a"/>
　　為馮生走筆贈别楊都督二絶<lb/>
早聞楊僕領樓船十萬旌旗曉色鮮南粤東夷俱授首<lb/>
斗來金印出甘泉<lb/>
　　其二<lb/>
大江春祖甲光寒匣裏吴鈎醉裏彈幕下三千文武士<lb/>
可無書記禮馮讙<lb/>
　　走筆呈王使君<lb/>
開府樓船十萬師旌旗搖曳海天移風清月墮蓮香夜<lb/>
<pb n="KR4e0201_WYG_049-9b"/>
唯有漁舟一葉知<lb/>
　　其二<lb/>
飽飯松風任意眠晚涼移枕聽新蟬江州鹵簿時時過<lb/>
懶向人間乞酒錢<lb/>
　　題李于鱗贈子與守汝南序後<lb/>
風雨千林劒色分中原吾黨漸離羣莫言天上無推轂<lb/>
總向青山領白雲<lb/>
　　其二<lb/>
<pb n="KR4e0201_WYG_049-10a"/>
曽將僊籍問三山次第安期與大還惟有吴郎渾未得<lb/>
至今蹤跡在人間<lb/>
　　贈長興鍾生<lb/>
千金欲盡一身輕緩頬浮雲共此生醉裏論交醒後失<lb/>
不妨秋色卧菰城<lb/>
　　顧尚書有示山僧偈曰着意尋空未是空僧強余<lb/>
　　和韻仍更為一轉語問僧不了吾義吾偈固空了<lb/>
　　吾義吾偈又不空乎僧無語<lb/>
<pb n="KR4e0201_WYG_049-10b"/>
着意尋空空未得若論空外本無空從教了却真空義<lb/>
干樹桃花自在紅<lb/>
　　重九日登髙懐故人<lb/>
頻年摇落伴風塵囘首連枝淚滿巾今朝兄弟茱茰酒<lb/>
却向天涯憶逺人<lb/>
　　為謝道士題蘭巻<lb/>
離離九畹暗香來讀罷𤣥經手自栽莫倚謝家庭内物<lb/>
不知新種在蓬萊<lb/>
<pb n="KR4e0201_WYG_049-11a"/>
　　客談李于鱗事有感<lb/>
衡門秋色逺京塵畏客時時稱採薪莫為問竒容載酒<lb/>
近來年少易窺人<lb/>
　　寄張廣平助甫六首<lb/>
自甘愚谷五經春無限天涯草色新縱有除書應懶讀<lb/>
廣平還是折腰人<lb/>
　　其二<lb/>
當年宣室受釐開絳灌如聞也愛才三輔去天今尺五<lb/>
<pb n="KR4e0201_WYG_049-11b"/>
何人解放賈生囘<lb/>
　　其三<lb/>
蛾眉蕭颯不禁寒青鏡流年懶自看大有叢臺歌舞在<lb/>
莫將行步怨邯郸<lb/>
　　其四<lb/>
可隨桃李恨春風曽是春風掌握中千尺喬松萬年雪<lb/>
不知天地為誰功<lb/>
　　其五<lb/>
<pb n="KR4e0201_WYG_049-12a"/>
愁聞平子賦歸田半刺翺翔亦可憐老病束書黄犢角<lb/>
不煩重數好文年<lb/>
　　其六<lb/>
雨色丹楓半掩扉交游尺素漸來稀無端最是隨陽鳥<lb/>
只作青雲一處飛<lb/>
　　題賓竹山房為李煉師作<lb/>
千挺琅玕秋色新清泉白石自為隣阿猷元解吾家語<lb/>
但過何須問主人<lb/>
<pb n="KR4e0201_WYG_049-12b"/>
　　偶成<lb/>
骨肉都盧業海中偶然相聚便生風何如學取龎居士<lb/>
了却無生事事空<lb/>
　　其二<lb/>
三載寒廬夢不成悔將餘債伴殘生南樓酒力初微後<lb/>
依舊蕭蕭夜雨聲<lb/>
　　楊都督將解鎮賦二絶迎之<lb/>
馬伏波書誰不惜杜征南傳世何知自從身掃鯨鯢後<lb/>
<pb n="KR4e0201_WYG_049-13a"/>
湖海春風徧酒旗<lb/>
　　其二<lb/>
忽雷駁散紫花文明月弓弢青海雲莫向㶚陵愁醉尉<lb/>
何人不道李將軍<lb/>
　　夏日村居雜興十絶<lb/>
罷翻遺刻上烏絲且捲湘簾看奕碁猶覺閑身多此事<lb/>
石牀眠受午風吹<lb/>
　　其二<lb/>
<pb n="KR4e0201_WYG_049-13b"/>
數巻殘編了不親科頭閒作水邉身恠來終日無煩暑<lb/>
應趂人間得意人<lb/>
　　其三<lb/>
曉風微剪緑隂稠剥啄柴門懶應酬卿自衣冠用卿法<lb/>
野人經月不梳頭<lb/>
　　其四<lb/>
風塵十載倦歸田始向山僧學坐禪此日和禪都不管<lb/>
醒時呼酒醉時眠<lb/>
<pb n="KR4e0201_WYG_049-14a"/>
　　其五<lb/>
臛鳬蒸餅甕頭春且喜農家事事真論雨論晴天欲暝<lb/>
栁梢初破月華新<lb/>
　　其六<lb/>
斷絶人間千萬縁尚留篇什伴殘年欲知詩思今來懶<lb/>
祇乞成都減様箋<lb/>
　　其七<lb/>
草屩撈鰕寄此生早潮初退晩潮平真成一夢真成覺<lb/>
<pb n="KR4e0201_WYG_049-14b"/>
不愽區區世上名<lb/>
　　其八<lb/>
落拓隗俄醉後真子嵩應的是前身自縁躭酒慵開巻<lb/>
翻道莊生不異人<lb/>
　　其九<lb/>
日脚初低樹色髙晩涼微動鬢蕭騷烏頭作風白頭雨<lb/>
處處歡聲停桔橰<lb/>
　　其十<lb/>
<pb n="KR4e0201_WYG_049-15a"/>
池上疎星浴曙波偶聽蛩響在青蘿亦知殘暑將為客<lb/>
其柰秋風感慨多<lb/>
　　題竹贈沈山人<lb/>
小徑初抽碧玉枝澹烟零雨揔相宜知君欲寫江湖色<lb/>
懶向梁王賦夾池<lb/>
　　病後承伴松虛白二上人以法語見示輙成三絶<lb/>
　　奉報<lb/>
病起空庭秋色新翛然一榻净無塵欲知不二門中語<lb/>
<pb n="KR4e0201_WYG_049-15b"/>
應有朝來問疾人<lb/>
　　其二<lb/>
病來渾似墮尼連病去俄成自在天為語報身俱是幻<lb/>
不知真境在誰邉<lb/>
　　其三<lb/>
勞師指示安心法欲覔心安總未能夜半披衣時自起<lb/>
一庭殘月浸觚稜<lb/>
　　題王子裕僉憲詩畵冊後<lb/>
<pb n="KR4e0201_WYG_049-16a"/>
江東再見王摩詰寳界山頭即輞川一自丹青句題後<lb/>
白雲秋色重蒼然<lb/>
　　嘲梁伯龍<lb/>
呉閶白面冶游兒争唱梁郎雪艷詞七尺昻藏心未保<lb/>
異時翻欲傍要離<lb/>
　　酒品前後二十絶<lb/>
　　　内法酒出大官者嘗四叨燕賜及諸大璫所釀<lb/>
　　　亦近之雖似清美但或甘或冽多未得平飲之<lb/>
<pb n="KR4e0201_WYG_049-16b"/>
　　　令人熱及好渴不堪醉也<lb/>
黄封銀甕出當筵側弁須防執法前何似家園紅友在<lb/>
一瓿相藉栁風眠<lb/>
　　　桑落酒出關中名最古色白鮮㫖殊甚味宛轉<lb/>
　　　舌端不窮以甘故不可多飲<lb/>
銀缾初㵼玉生香風味由來擅索郎若比美人何所似<lb/>
太眞柔膩出蘭湯<lb/>
　　　襄陵酒出平陽襄陵縣色黄白香釅而所致者<lb/>
<pb n="KR4e0201_WYG_049-17a"/>
　　　多過甘不堪釂獨趙兵巡齎兩瓿味極殊絶累<lb/>
　　　白不厭以無甘味故也<lb/>
㳙然甘露布松梢似玉如飴味更饒尚有碧霄真沆瀣<lb/>
無將一滴貯天瓢<lb/>
　　　羊羔酒出山西汾州孝義諸縣白色瑩徹如氷<lb/>
　　　清美饒風味逺出襄陵之上小挾羶氣耳<lb/>
清心玉映五銖衣可是朱顔有愠羝為道皋蘭秋月下<lb/>
流蘇帳底見明妃<lb/>
<pb n="KR4e0201_WYG_049-17b"/>
　　　蒲州酒清冽芬旨與羊羔並而不羶逺出桑落<lb/>
　　　襄陵之上特以逺故不易得<lb/>
屑瓊為酒露為漿超出人間色味香應從帝女傳遺法<lb/>
不向河東羨索郎<hi>傳云儀狄帝女也禹時都蒲坂</hi>
　　　太原酒頗清醇而不甚釅難醉易醒余嘗取其<lb/>
　　　初熟者以汾州羊羔劑半嘗之冩水晶杯不復<lb/>
　　　辨色清美為天下冠一時諸公嘖嘖轟飲至醉<lb/>
未應誇詡和羮手偶向尊前壓獻酬他日邯鄲解圍後<lb/>
<pb n="KR4e0201_WYG_049-18a"/>
與官求作醉鄉侯<lb/>
　　　潞州鮮紅酒蓋燒酒也入口味稍美易進而作<lb/>
　　　劇吻咽間如刺或云即蒲萄酒遺法也<lb/>
潞州城中酒價髙胭脂滴出小檀槽華胥一去不易返<lb/>
漢使何煩種葡萄<lb/>
　　　薊州薏苡仁酒周氏第一成氏次之近得三屯營帥<lb/>
　　　司所造當更勝絶盖清冽秀美有出色香味之表者<lb/>
清芬一段出氷壺為問天漿似也無莫恠死抛新息印<lb/>
<pb n="KR4e0201_WYG_049-18b"/>
至今猶自勝明珠<hi>後十年嘗之大不如矣</hi>
　　　秋露白出山東藩司甘而釅色白性熱余絶不<lb/>
　　　喜之臬司因有改造終不能佳也惟德府王親<lb/>
　　　薛生者收蓮花露釀之清芬特甚第不可多得<lb/>
　　　耳<lb/>
玉露凝雲在半空銀槽虛自泣秋紅薛家新様蓮花色<lb/>
好把清尊傍碧筒<lb/>
　　　章丘酒去濟南不百里清味雋永自是名勝而<lb/>
<pb n="KR4e0201_WYG_049-19a"/>
　　　人乃傳秋露何也謝少溪侍郎者佳<lb/>
玉缸春色暖融融一㸃清泠便不同肯向邯鄲鬭穠艷<lb/>
自誇林下謝家風<lb/>
　　　金盤露出處州佳在南品之上亦以不甘為難耳<lb/>
空傳僊掌擘清霄可似真珠冩小槽白露白雲都不要<lb/>
温柔鄉裏探春醪<lb/>
　　　金華酒色如金味甘而性純食之令人懣懣即<lb/>
　　　佳者十杯後舌底津流旖旎不可耐余尤惡之<lb/>
<pb n="KR4e0201_WYG_049-19b"/>
欲沽春醸解春愁爛漫華胥境裏游無柰平原伴愁住<lb/>
令人長自憶青州<lb/>
　　　髙郵五加皮酒五加皮草藥能去風濕髙郵人採<lb/>
　　　以醸酒因名有絶佳者然不可多得大抵亦病甘<lb/>
甓湖酒緑如寒烟與君甕頭三日眠即使病酲不忍卻<lb/>
況乃去病復延年<lb/>
　　　淮安酒有一種差佳曰苦蒿味近苦而冽世人<lb/>
　　　往往重甘良可笑也<lb/>
<pb n="KR4e0201_WYG_049-20a"/>
漕河兩岸碧欄杆瀉出春缸琥珀寒任道儂家勝崖蜜<lb/>
爭如橄欖有囘甘<lb/>
　　　成都刺麻酒其法連糟置甕中中插一蘆管使<lb/>
　　　客遞吸之淺則加水至酒盡滿甕皆水也味不<lb/>
　　　能佳然往往令客至醉盖眩於新奇耳<lb/>
甕頭嘈嘈泣淚紅吸来應喚小郫筒何如換取蓮花柄<lb/>
千載風流屬鄭公<lb/>
　　　麻姑酒出建章味多甘以穠郁為主尤在金華下<lb/>
<pb n="KR4e0201_WYG_049-20b"/>
郵使逺將亦可憐恠来瑟縮空流涎麻姑縦有丹砂術<lb/>
不作人間第一泉<lb/>
　　　池州酒色深而味甘且釅土人極重貴之余絶<lb/>
　　　不喜飲<lb/>
池州酒釅真如油重碧穠甘瀉不流故人要我酒家去<lb/>
野夫自愛千金裘<lb/>
　　　蕩口酒范氏華氏以鵞肫蕩水醸絶如菉竹色<lb/>
　　　而清㫖爽冽釂之涼風生齒咽間美而不酲南<lb/>
<pb n="KR4e0201_WYG_049-21a"/>
　　　酒第一也余嘗過其地醉者兩日<lb/>
波如竹色酒如波勸客仍傾翡翠螺縦醉欲抛抛不得<lb/>
教人無柰憶時何<lb/>
　　　顧氏三白酒出吳中大約用蕩口法小變之盖<lb/>
　　　取米白水白麯白也其味清而冽視蕩口稍有<lb/>
　　　力亦佳酒也<lb/>
顧家酒如顧家婦玉映清心劇可憐嗣宗得醉縦須醉<lb/>
未許狼籍春風眠<lb/>
<pb n="KR4e0201_WYG_049-21b"/>
　　　靠壁清白酒出自家鄉以草藥醸成者斗米得<lb/>
　　　三十甌瓿置壁前一月後出之味極鮮冽甘美<lb/>
酒母啾啾怨夜闌朝来玉液已堪搏黄雞紫蟹仍肥美<lb/>
與汝相將保嵗寒<lb/>
　　省坐無賴閲雜冊花草禽鳥凡十六色各成一絶<lb/>
　　漫題其後<lb/>
　　　凌霄花<lb/>
枝牽蔓轉葉紛紛數朶蔫紅學出羣盤石托根君莫笑<lb/>
<pb n="KR4e0201_WYG_049-22a"/>
只言身自致青雲<lb/>
　　　金錢花<lb/>
日落千緡散漫垂華清初浴太真兒請看師相城西邸<lb/>
應是河陽滿縣時<lb/>
　　　楊花<lb/>
六代愁深金粉詞一溪春漲麯塵絲柔條已是無拘管<lb/>
慚愧東風特地吹<lb/>
　　　薜荔<lb/>
<pb n="KR4e0201_WYG_049-22b"/>
一片蒼崕萬古秋髙天翠色晩俱浮自從謝傅東山别<lb/>
未許交情到白頭<lb/>
　　　萍<lb/>
洞庭天濶月横斜浪打風驚自嘆嗟少日風光君莫問<lb/>
至今情性似楊花<lb/>
　　　虞美人草<lb/>
纔聽歌聲舞不休楚宫猶記舊風流相逄莫奏烏騅曲<lb/>
腸斷秋江萬古愁<lb/>
<pb n="KR4e0201_WYG_049-23a"/>
　　　百舌<lb/>
千廽睍睆復鸎丁不向東風自一鳴何似儂家卑脚鳥<lb/>
此生長技自呼名<lb/>
　　　山鷄<lb/>
莫恠殷勤學鳯皇祇因毛羽有文章騶虞已自新頒朔<lb/>
平慮于今復拜郎<lb/>
　　　鵲<lb/>
早過長信報平安晩向昭陽效合歡天上只誇頻送喜<lb/>
<pb n="KR4e0201_WYG_049-23b"/>
不知雙翅落金丸<lb/>
　　　子規<lb/>
絡緯喚織朝從暮布穀催耕雨復晴汝道不如歸去好<lb/>
可將耕織了平生<lb/>
　　　鶴<lb/>
引吭長鳴動九霄丹砂冠頂白雲翹自從名喚僊禽後<lb/>
鰍鱔吞聲恨不消<lb/>
　　　白頭翁<lb/>
<pb n="KR4e0201_WYG_049-24a"/>
嚴霜種種映顛毛莫更嫌人賦老饕處處珍苞渾欲盡<lb/>
可辭羅網入蓬蒿<lb/>
　　　鷓鴣<lb/>
西山罝網彌天去北極蒼鷹掠地來日夜怨啼行不得<lb/>
雄心一片已成灰<lb/>
　　　燕<lb/>
曽逐東風入紫㣲晩抛江海滯烏衣空誇萬里封侯頷<lb/>
還傍人家門户飛<lb/>
<pb n="KR4e0201_WYG_049-24b"/>
　　　八哥<lb/>
偶聽春聲牆外枝雕籠惆悵立多時分明細語傳鸚鵡<lb/>
摠為聪明欲怨誰<lb/>
　　　啄木<lb/>
空林長日自敲訇一掃千章蠧盡清聞道柏臺烏更好<lb/>
不知何事但吞聲<lb/>
　<lb/>
　弇州四部稿卷四十九<lb/>
</p>
<p>
</p>
  </div>
</body>
</text>
</TEI>
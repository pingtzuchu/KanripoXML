<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻二十一</head> <lb/>
    <p>
<pb n="KR4e0201_WYG_021-1a"/>
欽定四庫全書<lb/>
　弇州四部稿巻二十一<lb/>
　　　　　　　　　　　　明　王世貞　撰<lb/>
詩部<lb/>
　七言古體四十首<lb/>
　　歌行長短句題橘軒巻後<lb/>
昔有蘇躭君丹成不肯去乞取巴中老龍唾餘核化作<lb/>
江陵紫霞樹鑿井蘇君陂下通長桑所食之上池一杯<lb/>
<pb n="KR4e0201_WYG_021-1b"/>
復一葉千人萬人却杖歸其後八百年陸翁手種樹乃<lb/>
是翁家鬱林太守之所懐聊採僊君名用以顔其齋翩<lb/>
然渡淮水不憂此樹化為枳賣藥長安中㩦壺汝南市<lb/>
交州薏苡讓功力魏苑葡萄失顔色丹苞瓊瓤崖蜜寒<lb/>
坐令消渴蠲文園何以報汝披琅玕雲舒錦粲龍虬蟠<lb/>
更後百餘年有孫髯㕘公笑謂王子腐史何庸木奴千<lb/>
頭以當素封寧如寳此巻洞庭秋霜篋笥中<lb/>
　　　余作此歌題橘軒巻因有一雅謔附上髯㕘公<lb/>
<pb n="KR4e0201_WYG_021-2a"/>
　　　昔蘇僊翁作橘井其裔孫長公學士草陸吉傳<lb/>
　　　似為陸氏張本公家鬱林太守懐後乃復有橘<lb/>
　　　軒繼僊井之蹟然則蘇陸二氏可稱累世通家<lb/>
　　　也髯㕘公能無一笑粲否<lb/>
　　贈沈郎歌<lb/>
閶門昔時花滿烟沈郎落魄美少年玉壺酩酊春風前<lb/>
吳宫粉隊人三千蘇張舌底藏嬋娟氍毹月落紅淚蔫<lb/>
鳴雞不㫁盧聲顛問着牀頭無一錢酬心未了雙龍泉<lb/>
<pb n="KR4e0201_WYG_021-2b"/>
中年顧景忽自憐坐使萬累空中捐中丞髙齋學士筵<lb/>
烏衣諸郎時見牽秃衫踞坐風翛然當尊雅語真珠圓<lb/>
醉時有神醒不傳興劇便就東家眠石湖虎丘花月天<lb/>
手提鴟夷呼趂船小景幻就菖蒲箋丹青自許前生縁<lb/>
文君藜羮甘入咽肯從方朔割彘肩七尺不受朱門權<lb/>
人鳥山宫多酒仙吾與沈郎俱剰員不醉且誦逍遥篇<lb/>
　　題孺山書屋圖<lb/>
石田老人冨丘壑湖雨嵐烟筆端起江南佳麗到不乏<lb/>
<pb n="KR4e0201_WYG_021-3a"/>
吳興諸山若個是書聲雜出飛瀑外髙枕時横白雲裏<lb/>
人云絮酒來南州此山名孺成千秋尚書讀書此山頭<lb/>
書成出拄中原天歸來赬玉圍腰圎氷心不愧南州賢<lb/>
出山住山俱偶然有足肯踏終南顛<lb/>
　　題懐素千文真蹟後<lb/>
秃師少來負書顛芭蕉萬葉凝松烟自矜二王無我法<lb/>
懶與融師稱小錢鄔㕘軍語釵股折張長史筆驚沙翩<lb/>
夏雲漏雨各自態寒猿渴驥俱奔泉垂一千年龍劒出<lb/>
<pb n="KR4e0201_WYG_021-3b"/>
過八百字驪珠圎<hi>缺一百四十一字文太史徴明補之</hi>毋論貂尾貴難續<lb/>
即賞虎賁神不全戈法宛然自堪辯司空縱似亦可憐<lb/>
紫微初入六一舫彩霞再墮剡溪舩河南哀冊右軍札<lb/>
白虹三縷騰奎躔墨池餘債倘未了伴汝㳺戯終殘年<lb/>
　　嵗暮行送周公瑕應聘北上<lb/>
嵗云暮矣霜風昃周子東裝問江北閶門羔鴈俄已羣<lb/>
薊臺驊騮歘生色碣石天高别築宫平津月照新虚席<lb/>
即辭太傅先奏記又道司空勤見辟兎苑留裁上客賦<lb/>
<pb n="KR4e0201_WYG_021-4a"/>
鴻都待灑中郎墨自吳詞客推彭年周子聲價相後先<lb/>
中原驟得王李法秀句欲柱東南天子墨客卿晩來貴<lb/>
白雲先生神與傳吳興練裙殘半幅蕺山羽扇争百錢<lb/>
雞林雖買舍人句狗監不薦貲郎篇以兹卧病桃花塢<lb/>
苜蓿瀟瀟映環堵隻字能飛鴻鴈外六尺居然蛙黽伍<lb/>
時來莫採南山薇吾鄉故事知者稀君不見先朝白首<lb/>
文供奉小入蓬壺旋拂衣<lb/>
　　吳虎臣謁予兄弟吳門將北訪于鱗且云欲與汪<lb/>
<pb n="KR4e0201_WYG_021-4b"/>
　　中丞伯玉共建維摩精舍賦此贈别兼用示嘲<lb/>
吳郎嗜酒好詩雅成癖千金散盡家四壁巷譏室讁了<lb/>
不闗瞪眼糢糊向天白自云得尚汪中丞所願更識歴<lb/>
下生王家兄弟亦不惡四子者片語足定千秋名以兹<lb/>
杖䇿來吳㑹擬踏天門望滄海白雪呼來片片寒青春<lb/>
醉後堂堂在中丞晩節師維摩一宅施為窣堵波吳也<lb/>
自稱大檀越其若囊中羞澁何顧余亦有王珣宅為君<lb/>
布金不盈尺莫以莊嚴願未酬蓮華㑹上低眉色<lb/>
<pb n="KR4e0201_WYG_021-5a"/>
　　普晦去吏為道人為伯玉中丞募建肇林精舍值<lb/>
　　嵗儉鮮應予辭晉臬未上聊出餘俸助之走筆短<lb/>
　　歌以贈<lb/>
我欲效法施本來無一法我欲效財施匹如病阿育一<lb/>
頗棃果作檀越汝今辭吏我辭官芒鞋共踏春山寒化<lb/>
城原在中天裏始信娑婆着脚難<lb/>
　　吳門錢叔寶為吉安龍君作春江圖予為作歌題<lb/>
　　贈<lb/>
<pb n="KR4e0201_WYG_021-5b"/>
東風吹花繪吉州江學城頭吉字流鳯凰嶺上挂飛瀑<lb/>
片片併入桃花湫春雷喚龍龍欲起吸霧騰波幾千里<lb/>
明月猶銜頷下胡蒸雲却化鱗中水東㳺揚子轉入吳<lb/>
洞庭君起錢唐趨已看峥嶸露騰踔豈少潤澤回焦枯<lb/>
錢郎畫君在阿堵㸃着君應便飛去曲江紅杏紅刺天<lb/>
是君為天行雨處<lb/>
　　大中丞濟南谷公家近滄海因署别號見志尋聖<lb/>
　　聰簡眷開府吳越東南諸海復在四履故吏王生<lb/>
<pb n="KR4e0201_WYG_021-6a"/>
　　嘗辱公國士之知乃屬吳人錢叔寶為圗而歌之<lb/>
海為百谷王蒼然帶燕齊燭龍張眸七曜奪巨鰲頫首<lb/>
三山低迴風疊浪恒蕭瑟錯落珠璣閃蛟室蜃氣晴嘘<lb/>
析木雲雞聲夜喚扶桑日萬古長容天地輸九秋不動<lb/>
魚龍都明公弱冠傍海屋已下鐵網鈎珊瑚偶得浮槎<lb/>
名貫月直汎銀河叩星闕帝女壇前五白茅天公詔底<lb/>
雙黄鉞可但宗慤乘長風東南自此戍烟空三千犀毗<lb/>
水組練五百魚麗雲艨艟昨者明州大計吏樓船捧觴<lb/>
<pb n="KR4e0201_WYG_021-6b"/>
伏波跽已傳淮水縛長鯨復道越裳來白雉如逢召冩<lb/>
漢麒麟中國須歸有聖人借問誰謀渤海對王生元是<lb/>
一波臣<lb/>
　　休承在湖學以此十五幀見寄瀟灑沖澹故不易<lb/>
　　及因題其後而藏之<lb/>
湘笈秋山開剡藤墨龍舞得君十五紙可敵城十五當<lb/>
其適意時筆所未到意已酬問誰圗者復誰氏十載重<lb/>
覩文湖州<lb/>
<pb n="KR4e0201_WYG_021-7a"/>
　　臨江二王帖歌<lb/>
右軍正行妙入神大令破體皆天真墨池一𣲖流不斷<lb/>
萬古誰步瑯琊塵蘭亭之𦙍何紛紛片紙幾盡江南珉<lb/>
只今諸帖重淳化奚家墨瀋猶如新李懐琳手王著眼<lb/>
珷玞遂混連城珍臨江選石㝡精絶二王以外知無人<lb/>
麝煤輕拂薄蟬翅苔文細暈生魚鱗高帝子孫盡隆凖<lb/>
坐使重儓那得伸寶船再墮野人手貧里于今知不貧<lb/>
牙籖玉軸小貞觀雄飛雌逐家延津明牕響搨日再過<lb/>
<pb n="KR4e0201_WYG_021-7b"/>
縱拙肯作平原筋<lb/>
　　定武蘭亭真本歌<lb/>
髭龍蛻骨咸陽陌玉匣千秋閟神蹟天憐墨𣲖不欲湮<lb/>
為掃中山一片石樂論黄庭總非故褚臨馮搨知難敵<lb/>
隆凖雖稱高帝裔赤符自許真人獲面面看來俱是態<lb/>
頭頭勘罷無凡格似從天骨見風流小展驥羣争辟易<lb/>
世人耳觀論肥瘦飛燕阿環俱國色一字能開八法先<lb/>
分身立作諸家式陳家老叟似北禪趙吳興乞不可得<lb/>
<pb n="KR4e0201_WYG_021-8a"/>
幾三百年落余手更數千本誰其匹玉躞金題豈増貴<lb/>
連城照乗難為直野夫黯澹一辦香相攜去訪山陰宅<lb/>
　　經封丘記故尉高適詩有作<lb/>
我行長夏之封丘紅塵罨汗汗不流東鄰苦酒苦於藥<lb/>
西舍濁醪濁似油馬頭黄綬令勿跪恐有當時髙蜀州<lb/>
拜迎官長亦細事鞭撻黎庶將何求一官大小各有味<lb/>
不置齒舌應即休諸君異日但北首看我歸騎凌清秋<lb/>
　　過長平作長平行<lb/>
<pb n="KR4e0201_WYG_021-8b"/>
世間恠事那有此四十萬人同日死白骨高於太行雪<lb/>
血飛迸作汾流紫鋭頭豎子何足云汝曹自死平原君<lb/>
烏鵶飽宿鬼車痛至今此地多愁雲耕農往往夸遺跡<lb/>
戰鏃千年土花碧即令方朔澆豈散總有巫咸招不得<lb/>
君不見新安一夜秦人愁二十萬鬼聲啾啾郭開賣趙<lb/>
趙髙出秦璽也送東諸侯<lb/>
　　張幼于惠臨洮賜硯歌<lb/>
蒙將軍掃中山敵歸向臨洮斵地脈刓出堅珉三尺碧<lb/>
<pb n="KR4e0201_WYG_021-9a"/>
祖龍爪端五花黒一時漆合毛頴交千古泓開墨君宅<lb/>
臨洮金人血中土天畫此石歸沙磧歙州龍尾近足致<lb/>
端溪鵒眼新堪惜淳熙主人睠西顧玉堂晝草平畨檄<lb/>
中涓但覩天顔喜學士驚傳百朋錫小撃疑聞泗濵磬<lb/>
捧來似剖藍田璧宸章姓字刻琬琰烟霞不散烏皮席<lb/>
後四百年竟誰在楚人棄弓楚人得張生豁逹烟過眼<lb/>
王子貪饞咽生液嗚呼右軍風字世不見令我青箱乆<lb/>
無色珍重題詩一報張夙生或結詞林識<lb/>
<pb n="KR4e0201_WYG_021-9b"/>
　　髙克明溪山雪霽圖歌<lb/>
丹青筆長意苦短帝遣營丘冩清逺范寛老死克明在<lb/>
與乞天公舊時腕三絶親教聖人賛七尺不嚇侏儒飯<lb/>
玉堂供奉寒葳㽔瑶花片片墮瑶池朝回小閣晝拄笏<lb/>
却憶溪山初霽時羲和鞭輪逐滕六飄瞥嵳峩壓茅屋<lb/>
擺脱千枝萬枝白洗出三峰五峰緑陰崖猶冒太古絮<lb/>
陽壑争傾片時玉枯槎頂秃瘦骨愁小艇不蔽風颼飀<lb/>
長年袖手喚不起疑是興䦨王子猷狐帽蒙頭看山坐<lb/>
<pb n="KR4e0201_WYG_021-10a"/>
榾柮煨罏酒權大縱無灞陵驢背詩肯作長安被中餓<lb/>
乾坤舄奕揚清輝萬象賈勇精神飛興來毛頴縱横出<lb/>
一㸃一綴皆天機欲知真宰愁絶處此翁盤礴初解衣<lb/>
吾家愛弟饒畫癖購得圖看三歎息毋論骨格超馬夏<lb/>
勝代何人辦焦墨虚堂把翫六月寒指端秀色來眉端<lb/>
便欲移家此中住徧踏瓊瑶天地殘<lb/>
　　題王晉卿烟江疊嶂圖蘇子瞻歌後仍用蘇韻<lb/>
千濤躍江千疊山晴烟籠山山吐烟與君拄笏聊騁望<lb/>
<pb n="KR4e0201_WYG_021-10b"/>
但見一氣長蒼然細看雲腰出矮屋復有木末奔寒泉<lb/>
漁網迎陽罥小港布帆吹籟彌平川王家禁臠得此景<lb/>
骨格逈出荆闗前胸中八九小雲夢筆底萬頃滄浪天<lb/>
眉山學士髙興發秀句欲奪春江妍以兹不愛玉堂美<lb/>
去買陽羡山中田此圖此歌有神護小住人間四百年<lb/>
摩挲絹素開黯淡飛舞醉墨藏便娟卧㳺齋頭一展看<lb/>
恍若身對湘巫眠鼎湖髯挂都尉去學士亦作芙蓉城<lb/>
内僊鄒陽後身薄自曉舍我誰結三生縁嗚呼江烟幻<lb/>
<pb n="KR4e0201_WYG_021-11a"/>
滅在俄頃萬古不廢王蘇篇<lb/>
　　黄山歌題叔寶畫贈新安吳孝父<lb/>
吳生方袍白綸巾顧我自謂黄山人彭城錢榖畫絶倫<lb/>
復與黄山傳其神此山雖小據地脊根壓天目排秋旻<lb/>
三十六峰玉突兀千一百仞金嶙峋廣成授丹軒轅煉<lb/>
至今草木含陽春病夫投袂見起色擬踏青鞋尋隠淪<lb/>
人言吳生不復此山住大艑峩舸五湖水前者長干一<lb/>
醉歸槖裝盡付金陵子已同嘉賔令財盡復慕瑯琊為<lb/>
<pb n="KR4e0201_WYG_021-11b"/>
情死真州橋邊酒似油長卿去逐文君㳺壁立猶存上<lb/>
林賦衣單不典鷫鸘裘此山猿鶴夜啼怨其若吳生方<lb/>
掉頭嗚呼人間奇事不易述宗生欲挾衆山歸吳生欲<lb/>
挾黄山出男兒有心復有足安能兀兀窮巖守苓术要<lb/>
使兹山長屬君吾歌與榖丹青筆<lb/>
　　戯題錢叔寶臨鍾馗移居圗<lb/>
開元宫中鬼稱母丞相中丞恣為蠱帝遣鍾君嗣黄父<lb/>
逐鬼無功謫荒土山阿被蘿者誰姥攜雛槖裝横周路<lb/>
<pb n="KR4e0201_WYG_021-12a"/>
髑髏啾啾泣相語夜半應煩老桑煮鍾君好往一返顧<lb/>
木客跳梁山魈舞君不吾留稍安堵與君傳神叔寶甫<lb/>
異日相逢莫相苦<lb/>
　　楚㳺歌贈顧季狂<lb/>
季狂兩脚健於鶻踏遍中原頭未雪歸來細君席尚冷<lb/>
揖予又作青山别人生好㳺可柰何洞庭瀟湘秋欲波<lb/>
秋風蕭蕭楚㳺子若為楚舞吾楚歌峩舸大艑向荆州<lb/>
銅鞮女兒踏不休冝城酒滿三百斛爛醉來登黄鶴樓<lb/>
<pb n="KR4e0201_WYG_021-12b"/>
君莫問鸚鵡洲滔天白浪誰能識君莫問太傅宅過頭<lb/>
青草無遺跡武陵桃花縱自春其人往往多沈淪羊家<lb/>
開府汝府主有足那令驅避秦蘭臺大王風倐忽無定<lb/>
嚮巫峽神女雲却墮滄波上唯有衡嶽亦帝主祝融峰<lb/>
太嶽黒帝主真武宫呼吸神爽與天通頫視塵世如蠛<lb/>
蠓季狂子遨逰二帝間其樂不可言手持緑玉杖夜叩<lb/>
黄金門稱渴求沆瀣跪翻洗頭盆顧掃石壁淋漓墨汁<lb/>
搏弄元化真宰為泣季狂子聞汝昔時㳺武夷青鞋皂<lb/>
<pb n="KR4e0201_WYG_021-13a"/>
帽濃髭眉醉罵紫陽師盡揮槖中貲衆謂鶴背公或云<lb/>
狐父兒季狂子丈夫蹤跡毋太奇太奇往往來人疑何<lb/>
如還家共父老看放黄犢春郊耔<lb/>
　　錢叔寶過余作淺色谿山深秀圖長巻一時諸君<lb/>
　　皆有題咏居兩月叔寶復作水墨一巻見遺且云<lb/>
　　平生能事盡此矣展覽不勝窮兒之喜手筆此歌<lb/>
　　以謝<lb/>
錢翁五月踞余席丈八桑皮冩秋色頓使牕頭開翠微<lb/>
<pb n="KR4e0201_WYG_021-13b"/>
復令篋裏流縹碧歸家逸興殊未已更潑苔文幾畨紙<lb/>
擺脱驪黄見神駿洗盡鉛華出西子野夫那得不破顔<lb/>
此身如坐清泠間未損嘉賔一日槖買盡沃洲千萬山<lb/>
吳中好事家相屬得隴何人堪望蜀斷無雙月映連城<lb/>
或可崐岡矜片玉君不見先朝沈啟南勝國黄公望丹<lb/>
青一𣲖流至今前輩風神說猶王錢翁錢翁好自愛野<lb/>
夫欲作祗園障<lb/>
　　沈啟南春山欲雨圖歌<lb/>
<pb n="KR4e0201_WYG_021-14a"/>
千山坐失千巃嵸似是帝遣雲君封巫鬟不辨青婀□<lb/>
華掌難撲金芙蓉已應羲馭走驕日或有雷門呼蟄龍<lb/>
天閶元氣漏不斷倐忽絪緼二儀滿逺看隴樹春欲無<lb/>
近即庭花暝差緩村村麥苗俱望幸川川魚子希休澣<lb/>
欲雨不雨春山姿欲吐未吐胸之奇指端已覺氣出没<lb/>
眼底尚鬱天淋漓丹青洗盡太素顯彷彿乾坤垂闢時<lb/>
誰為展助虚堂色怳有蛟螭蟠四壁摩挲紙素若未乾<lb/>
矯首長空俄潑墨野夫抱膝一沈吟襄陽耕雲雲正深<lb/>
<pb n="KR4e0201_WYG_021-14b"/>
亦知大旱為霖在終是南山隠霧心<lb/>
　　殷司馬平廣西冦歌<lb/>
殷公文武邦之楨不學淵源空有名一嵗再遷中執法<lb/>
兼提六管嶺南兵如雲鵝鸛排千艦五色神羊映百城<lb/>
征南將軍不穿札渡瀘相公單白帢軍聲雷動細柳營<lb/>
殺氣霜凋大藤峽任是蠻烟開羽扇還留漢雨澆金甲<lb/>
狼兵錦韝繡蝥弧奪得生徭換酒沽早知不殺稱神武<lb/>
悔自跳踉作後夫處處春田催布穀朝朝列肆喚提壺<lb/>
<pb n="KR4e0201_WYG_021-15a"/>
千秋獲嘉縣重覩伏波不得驕銅柱灕水灘和鐃吹聲<lb/>
鬱林花滿旌旗路遥望蒼梧雲正蒼是公功成勒銘處<lb/>
　　題萱夀太醫邢生母<lb/>
橘井汲後緑杏林種時紅北蘐復何憂年年領春風珊<lb/>
瑚作枝葉作玉海人添籌出海屋八千遐筭應已知生<lb/>
兒自是邢和璞<lb/>
　　贈李生言恭<hi>言恭常受詩於吳高州故戯之</hi>
清揚少年美瓊玖槃躃風流眼前有豈獨生能讀父書<lb/>
<pb n="KR4e0201_WYG_021-15b"/>
吾輩新篇不離口自言於世無所謀能工五言窮亦休<lb/>
近來此物太憔悴汝不見五馬秃盡吳髙州<lb/>
　　趙松雪重江疊嶂圗歌<lb/>
昔登江上山頗愛江上句天際識歸舟雲中辨烟樹長<lb/>
風不起漁歌閒大鵠小鳬争往還坐身突兀峭蒨表著<lb/>
眼莽蒼熹微間歸來舉頭觸四壁但覺膏肓有泉石誰<lb/>
洗丹青開墨素令我蒼翠流裀席摩挲舊㳺亦如此彷<lb/>
彿烟霞指端起山凹那當别有雲天低不辨誰為水吳<lb/>
<pb n="KR4e0201_WYG_021-16a"/>
興王孫妙自知不諱前身為畫師直將平逺苕霅趣冩<lb/>
出滉瀁金焦奇老夫手挈盧敖杖更辦鴟夷五湖舫欲<lb/>
作寰中汗漫㳺即披此巻神先往<lb/>
　　董村小隠歌<lb/>
丈人卜築董家村村中風物宛可論董家猶稱孝子里<lb/>
丈人别作素侯門門前草没車馬跡隣父雖過不争席<lb/>
數枝慈竹溪上青二月墻頭杏花白蠶子欲帖千芳齊<lb/>
習習春風生杖藜人如畏壘無驚轍業學尸鄉不養雞<lb/>
<pb n="KR4e0201_WYG_021-16b"/>
有田七百但種秫釀得新醪如刺蜜榖在何須用虎防<lb/>
杏成任自從人乞有子策奏天人奇回頭却笑昌黎詩<lb/>
男兒遇酒即快飲人不識安用天公知<lb/>
　　吳孺子㳺人間僅一瓢後破書此慰之<lb/>
吳郎手攜長生瓢自云巢許同消揺偶然洗潁瓢破碎<lb/>
赤手向余不得驕男兒有身差足慰况乃生無向平累<lb/>
揖予竟作汝南㳺别有壺中貯天地<lb/>
　　題大石聨句巻後<lb/>
<pb n="KR4e0201_WYG_021-17a"/>
吳中大石一片石岝㟧穹窿俱辟易芙蓉夕照千丈紅<lb/>
明鏡朝吞五湖碧學士詞塲老供奉四子講徳皆其匹<lb/>
苦吟石鼎聴蠅似豪氣城南鬬雞敵欲將八百驪珠顆<lb/>
奪取三千龍劒色李甡太僕北海後此書謂得蘭亭脉<lb/>
題押人人滿騫亞褒評字字袁昻直錢郎畫手真自好<lb/>
三尺生綃拔山力已令中郎見典刑不作無鹽難飾畫<lb/>
問誰購者復誰氏凌君夙抱臨池癖掣得吳興白練裙<lb/>
換來曇壤黄庭蹟我歌此巻一相贈前輩風流宛如識<lb/>
<pb n="KR4e0201_WYG_021-17b"/>
若到君鄉莫輕展恐壓峴山㳺不得<lb/>
　　歌贈程孟孺<lb/>
程郎少年雅好奇萬事不得勝臨池指端虹霓出鐘鼎<lb/>
眼底屓贔騰虬螭有時屈筆作小𨽻薦季直表麻姑祠<lb/>
東㳺吳㑹訪八法祝文逝矣不可追擔夫争道大娘舞<lb/>
屋雨痕漏夏雲垂此曹端豈為書出一觸萬解吾真師<lb/>
小舒大宻有奇際内擫外拓無專規老夫强作解事語<lb/>
腕中有鬼奚以為程郎書成復自疑世途往往輕毛錐<lb/>
<pb n="KR4e0201_WYG_021-18a"/>
縱然投筆要爾去倘冩百尺燕然碑<lb/>
　　崌崍歌題畫贈張中丞肖甫<lb/>
帝遣鴻濛奠西極擘作崌崍兩拳石南含女几萬疊青<lb/>
下注岷江雙練白峰頂平懸日月觀泉端對冩烟霞色<lb/>
嚴道之陽絶紫金勾檷以往無白璧豈謂扶輿歇靈秀<lb/>
固知真宰鍾詞伯中丞昔時此中居麢㚟為友龍蛇俱<lb/>
空庭種葯成書帶大鳥銜鱣非䲀魚銘就孟陽輸劒閣<lb/>
賦成得意薦相如南山猿呼北山鶴九折驅車亦不惡<lb/>
<pb n="KR4e0201_WYG_021-18b"/>
二華星窺一帳褰三江雪噴千㠶落賔從如雲擁朝暮<lb/>
旌旗合遝横寥廓猶自踟蹰思錦鄉蓴鱸乍發步兵狂<lb/>
東吳王孫畫岝㟧<hi>錢叔寶吴越王孫</hi>西蜀公子神飛揚<hi>杜詩天上張公</hi>
<hi>子皆用太冲賦語</hi>初疑筆作蛾眉嫵便欲身依白帝傍野夫為<lb/>
挽中丞住不作中丞意中句文成赤松事已逺壯武青<lb/>
萍喜初遇况乃潘輿處處安何煩却返王陽馭<lb/>
　　石公山觀日没月出歌<lb/>
我登石公山其顛據湖心東西兩輪對出没東輪黄金<lb/>
<pb n="KR4e0201_WYG_021-19a"/>
西紫金紫輪冉冉破天碧羲和鞭揮六螭息霞使雲君<lb/>
儼猶扈金支翠旗光艴奕少選東輪際空起萬頃衝波<lb/>
波欲靡稍出為鈎漸為玦餘光如練俄如綺狂夫舉觴<lb/>
觴不空時有五彩行其中半嶺初收火齊鏡千家仍浸<lb/>
水晶宫笑謂此兩輪中藏赤烏白兎搏弄千古萬古今<lb/>
夕落吾手匹如冝僚能使丸上復丸下此湖自稱等溟<lb/>
渤往往雙眸際窮髪那知若木與扶桑只在三吳一杯<lb/>
濶若論鄒衍大九州更有諸天千日月六合之外多可疑<lb/>
<pb n="KR4e0201_WYG_021-19b"/>
君但快飲莫少稽側耳徐聴鳴天雞西輪欲東東亦西<lb/>
　　汎湖風浪小横嘲諸同㳺者<lb/>
包山老人出山早老去忘却包山道曹子鬚髯枉如㦸<lb/>
瞥見湖波驚欲倒烏衣從季酒不停少停一巵面即青<lb/>
張郎畫手空自好閉眼不敢酬山靈李生北客黄少年<lb/>
倚醉强作東風顛謾道洮陽能破浪從它安石也迴舩<lb/>
野夫翛然神獨往吾弟酣歌氣逾爽但使人間無二王<lb/>
何人狎作五湖長<lb/>
<pb n="KR4e0201_WYG_021-20a"/>
　　此翁篇再贈陸丈<lb/>
此翁杯勺不近口種得秫田都釀酒此翁杜門時避席<lb/>
毎留王生竟日夕咄嗟水陸俄滿筵罷飲蕭條仍立壁<lb/>
自矜畫理妙通神肯挂侯門壁上塵青山到處身為主<lb/>
黄菊開時家不貧王生夙縁真自好攜翁畫歸還醉飽<lb/>
為問支硎地有無買田築室將從老<lb/>
　　况子行答吉甫㕘政<lb/>
况子髙眠藥湖干九日散髪一日冠眼前浮雲冨貴薄<lb/>
<pb n="KR4e0201_WYG_021-20b"/>
筆底白雪交㳺寒二千里外飛尺素十八年前論寸丹<lb/>
男兒意氣當如此區區得失那足齒縱令罵坐灌將軍<lb/>
豈有酖人羊叔子世上流言窮自定吾徒傲骨生難已<lb/>
君不能揚舲下建康我不能張帆上豫章長江浮沉恨<lb/>
書驛落月夢醒愁空梁豫章宗人貧孟嘗余生少貴輸<lb/>
柴桑大兒文舉小徳祖野鶩可似家雞長君知犯斗雙<lb/>
龍劒元是吳工冶後霜<lb/>
　　栁公權行書禊詩後序巻<lb/>
<pb n="KR4e0201_WYG_021-21a"/>
永和一叙筆神絶遺刻居然走千古興公文是擲地聲<lb/>
安石詩為碎金語羣賢爾時氣争王那應零落同塵土<lb/>
絹素風神出豪鷙栁家新様疇能覩鋒距寧登由也堂<lb/>
委蛇耻效邯鄲步嗚呼開元以還骨格變誠懸亦是書<lb/>
中虎不辭傾槖為買將欲傍墨池追定武君不見魯男<lb/>
子矻矻可畏哉自云善學君之祖<lb/>
　　孫郎行贈雲夢山人斯億<lb/>
孫郎狀如紫石稜虎頭傳神謝不能衿裾潦倒頗自厭<lb/>
<pb n="KR4e0201_WYG_021-21b"/>
瓦礫往往從人憎胸中一寸貯全楚下筆縱横破萬古<lb/>
白雪寒從郢里偏雄風髙向蘭臺吐烏綸折角屐齒傾<lb/>
入門小兒呼自驚少選長歌出其袖虹霓繚繞天峥嶸<lb/>
若道孫郎不好名何得千里尋王生若道孫郎好名者<lb/>
何不北走長安城男兒有眼豈在面世途耳觀那足羡<lb/>
眼中之人君自見<lb/>
　　白石翁畫贈吳文定山水歌<lb/>
君不見白石翁墨花破萬紙散落世眼中其間方寸地<lb/>
<pb n="KR4e0201_WYG_021-22a"/>
貯一太史公是時太史稱吳儂三載磊塊蟠翁胸太史<lb/>
趣朝天青雀凌春風有淚不作李都尉有賦不擬江文<lb/>
通直將三寸管五丈素冩出江南千峰與萬峰盡收蜀<lb/>
錦囊壓倒太史之奚僮絶壁直上髙穹窿呼吸似足開<lb/>
天聰忽復下墜數千尺俯身欲入黿鼉宫意者徑路絶<lb/>
乃有雲霞封萬古不盡流洗出玉玲瓏側耳將聴之疑<lb/>
是縑素間迸作羣靊霳長飈無形百草庬茸列缺崩崕<lb/>
吐出恠松歴亂羽葆屈蟠虬龍將崩未崩石似舞欲㫁<lb/>
<pb n="KR4e0201_WYG_021-22b"/>
不㫁橋飛虹迺有詞客酒人樵青釣童或騎蹇驢或駕<lb/>
輕舼或躡䗶屐或策短笻高者穿木末若蜚鴻下者蹣<lb/>
跚勃窣如孤豵兩儀不能主乍闢而乍䝉二曜不定光<lb/>
倐西而倐東木棧與鳥争道人家擬鵲開牕漸窮至杳<lb/>
靄但有去路無來蹤猶云紙盡意未盡亂石拳㸃波洶<lb/>
洶真宰泣訴神無功太史不能長將向天去流落人間<lb/>
成楚弓翁亦召主城芙蓉但令居士緗几上秀色欲滴<lb/>
青濛濛擊節董源隕涕闗全筆底一掃傾宗工沈翁豪<lb/>
<pb n="KR4e0201_WYG_021-23a"/>
翰何其雄嗚呼隆凖之孫豈必隆<lb/>
　　將抵潯陽戯作短歌<lb/>
逾月不啖東家豬又不及買武昌魚槖中乾菜配濁酒<lb/>
日日看山還讀書男兒三十興闌懸赤芾及至之官垂<lb/>
五十欲辭白髪頭不能縱脱青衫淚堪濕為龍為蛇心<lb/>
自知呼牛呼馬那敢辭有書且作老愽士得酒便喚高<lb/>
陽兒<lb/>
　<lb/>
<pb n="KR4e0201_WYG_021-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻二十一<lb/>
</p>
<p>
</p>
  </div>
</body>
</text>
</TEI>
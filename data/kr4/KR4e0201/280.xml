<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六</head> <lb/>
    <p>
<pb n="KR4e0201_WYG_280-1a"/>
欽定四庫全書<lb/>
　弇州續稿巻一百六<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　故喻安人夏氏墓誌銘<lb/>
太史公之為喻安人狀曰安人夏其姓父曰處士公新<lb/>
建人母萬媪處士公以智計俠里中有子女不甚愛獨<lb/>
<pb n="KR4e0201_WYG_280-1b"/>
愛安人撫而戯萬媪曰何物嫗迺能舉此息而安人之<lb/>
為女時則以婉嫕負志操稱矣而又善女紅敏妙少比<lb/>
處士公益愛之難其偶顧乃歸素軒公某為喻婦安人<lb/>
之為婦時姑劉孺人與姑之姑熊孺人咸在而熊孺人<lb/>
者年九十矣有知人鍳顧亦撫安人曰何物女子也而<lb/>
來為我家福安人亦罄志力以事二母從外家得少珍<lb/>
鮮輙分以共奉度小羡則傍及諸姒不一私入口乆之<lb/>
熊孺人以夀終所奉者獨劉孺人且老命諸兒婦各析<lb/>
<pb n="KR4e0201_WYG_280-2a"/>
箸而比舎火延素軒公室為燼自是産旁落素軒公儒<lb/>
者計無所復之旦夕把書巻吟嘯自寛盡以家秉責安<lb/>
人安人身絍績為勤儉素軒公雖不能問出入然其意<lb/>
時以甘脆急劉孺人而不欲約及客安人勉體之度不<lb/>
給即簮珥時時屬酒家盖終劉孺人身無幾㣲口體間<lb/>
而素軒公與客交為驩即倉卒不罍耻也安人為素軒<lb/>
公舉五子所以撫誨之甚篤公性嚴有所不當意輙賜<lb/>
朴安人啼且謂曰教兒固當第不念我心痛耶素軒公<lb/>
<pb n="KR4e0201_WYG_280-2b"/>
為小解而仲子邦相遂成進士髙第授工部營繕主事<lb/>
奉職亡害乆之用廟恩封素軒公如邦相官而安人<lb/>
亦得今稱顧其為勤儉益甚中表或謂曰夫人幸己貴<lb/>
胡自苦乃爾安人曰兒子幾不墜家戒奈何以吾故剉<lb/>
其亷安人之有今稱也邦相實篋而致冠帔安人既已<lb/>
愀然曰吾恨夫熊孺人之弗及見也與劉孺人之弗逮<lb/>
也於是素軒公亦愀然曰吾恨吾父若母之弗逮也邦<lb/>
相素為其尚書所重㑹尚書罷言者批根之以他事逮<lb/>
<pb n="KR4e0201_WYG_280-3a"/>
論司冦刑安人聞之坦然曰命也兒子固不墜家戒邦<lb/>
相讁楚幕職歸而安人屬末疾為謝却一切早暮湯藥<lb/>
中安人謂素軒公趣治兒裝云何邦相私於公曰母病<lb/>
未敢也安人聞之怒曰爾一蹶之是沮而不思效且令<lb/>
人譏若必膴宦乃赴乎邦相又固謝曰母病未敢也一<lb/>
日安人忽起㦢髪命進匕箸曰有間矣又一日強行立<lb/>
益匕箸曰有瘳矣邦相乃辭之楚幕嵗餘量移得天台<lb/>
令命下而安人竟用前疾捐館以是邦相匍匐歸毁幾<lb/>
<pb n="KR4e0201_WYG_280-3b"/>
至隕安人雖自力起家然其性良慈晩而益甚偶一色<lb/>
莊其子婦尋悔曰得無使彼濕束乎即庭扈間不聞其<lb/>
叱叱音也宗黨有長年者則敬之賢智者則推之不肖<lb/>
者開誨之貧者衣食之盖安人卒而幃哭自閭左右而<lb/>
達於巷若一也安人以正徳甲戌生其卒以萬厯丙子<lb/>
男五長起娶夏某女有隠徳次均即邦相娶散官鄧徳<lb/>
女繼千户賀應祥女贈封亦安人次壤娶隣某女次壎<lb/>
娶方某女次裁娶儀賔楊奏女孫男十三人應誥娶儀<lb/>
<pb n="KR4e0201_WYG_280-4a"/>
賔陳鋭女某聘金某女某俱起出之道聘某女之徳聘<lb/>
舉人鄧以誥女之仁聘叅政劉經緯女之禮聘舉人楊<lb/>
一麟女俱均出某聘奉新廖某女某聘羅某女某某俱<lb/>
壤出某壎出某裁出孫女六人一適兵部侍郎阮文中<lb/>
子湘一許聘隣某子一許聘胡某子一許聘生員呉某<lb/>
子一許聘毛某子一尚㓜太史公之狀云爾邦相既成<lb/>
喪服除而歎曰天乎吾何以生訣吾母哉讀其狀曰母<lb/>
庶幾若生也則又曰吾竟何以死吾母若生且慰母也<lb/>
<pb n="KR4e0201_WYG_280-4b"/>
謀於友而得余拜且泣曰是必為我銘幽宫之石石在<lb/>
某所余悲其意而許之太史公又亟稱邦相文學慷慨<lb/>
有志行政術以非安人事故略焉太史公者鄧以讚也銘曰<lb/>
夫而夀子而貴爾之際唯爾致何以幽銘若志何以明<lb/>
太史氏<lb/>
　　黄母吳太孺人墓誌銘<lb/>
鴻臚君極之將葬其母吳太孺人也偕其弟中書君榜<lb/>
走使踰千里以司馬汪公伯玉之書若狀介而請誌銘<lb/>
<pb n="KR4e0201_WYG_280-5a"/>
於世貞中書君之獲稱友世貞也其繇自司馬夫司馬<lb/>
業已狀之而又何世貞辱也二子之為辭曰以狀請而<lb/>
先孺人如有聞於先生也誌銘石而納諸幽矣先生之<lb/>
言行而先孺人如有聞於世也夫不忍於先孺人之沒<lb/>
者孤子也能以先孺人不沒者二先生也余悲其意而<lb/>
許之按狀太孺人吳氏故歙溪南甲族與竦塘之黄世<lb/>
世通婚姻太孺人父曰道澤母汪太孺人少而婉嫕閑<lb/>
静能習禮書及鄭氏孝經矣已又精女紅笄而歸於黄<lb/>
<pb n="KR4e0201_WYG_280-5b"/>
是為茶山公某茶山公既棄儒而賈游淮揚間傾其豪<lb/>
賢長者公雖輕訾為節俠顧有天幸其贏得過當愈於<lb/>
纎嗇太孺人多代公治家秉折節為勤變化有概家用<lb/>
是益起遂甲郡國所謂以末致財用本守之者非耶太<lb/>
孺人之先諸子婦儉也食母重簋衣母重采而其旦夕<lb/>
共養舅姑惴惴焉恐温脆之不盡適也曰何敢以儉我<lb/>
夫子之尊人而公所嵗蒸嘗必致其豐腯曰何敢以儉<lb/>
我夫子之先乃至為具延親執亦必腆曰吾何敢以儉<lb/>
<pb n="KR4e0201_WYG_280-6a"/>
我夫子之客於宗黨鄰里之貧者大小有所贍曰何敢<lb/>
以儉我夫子之鄉人歙俗不恤媵姬太孺人獨加䘏曰<lb/>
何敢以傷夫子意也又不子庶孽乃孺人則均子曰何<lb/>
敢以薄夫子遺也乃其里中婦陰相訾非之或誘之皆<lb/>
不顧茶山公卒夫人日戒其四子婦曰吾佐而翁治生<lb/>
而翁操其入吾操其出鍾釜入之圭撮出之今黄析而<lb/>
四矣汝曹得無圭撮入而鍾釜出乎哉已戒其舎中子<lb/>
曰夫冨怨府也不曰能以其冨下人乎以故終太孺人<lb/>
<pb n="KR4e0201_WYG_280-6b"/>
世訾更起不大詘而鮮訟敵之累者太孺人教也極榜<lb/>
俱讀書明經術不第以文藝薦極為鴻臚署丞榜為中<lb/>
書舎人舎人滿三載茶山公得贈如之而太孺人有制<lb/>
詞矣舎人治冠帔而薦太孺人悽然弗肯御也謂生不<lb/>
及當而父身我何以冠帔為然太孺人之後茶山公而享<lb/>
諸子共者踰二十載而始遘末疾既革謂諸子曰而父<lb/>
之棄我乆今始得相從毋恨矣且而父死而曹能毋隤<lb/>
其家聲而父不死吾死汝曹能敦孝為友吾亦不死揮<lb/>
<pb n="KR4e0201_WYG_280-7a"/>
手别乃瞑實萬厯之丙子五月某日也距其生𢎞治辛<lb/>
酉九月五日得年七十有七子女云云墓在金監山之<lb/>
麓世貞曰余逺不習於黄汪司馬實習之曰太孺人殁<lb/>
而非出而為叔季者均毁也其臧獲哭於<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>室者均叔<lb/>
季也宗戚之哭於堂者又均也閭井之氓婦弛擔織而<lb/>
泣相唁者又均也其亦可思也余又聞之古孝有三生<lb/>
以事死以葬祭而為名謀者不與焉其用思於親乃不<lb/>
若今何哉夫二子無所致報於其母而托之言以圖不<lb/>
<pb n="KR4e0201_WYG_280-7b"/>
朽則又可嘉也已是宜銘銘曰<lb/>
始而相夫既而代夫以玉四孺子於成有臺馮馮字曰<lb/>
懷清標爾佳城家以永寧<lb/>
　　凌大夫元配包冝人墓誌銘<lb/>
余盖與凌大夫善云大夫之喪其配包冝人而將葬也<lb/>
手事狀屬余以誌銘曰吾母潘太冝人哭而慟曰疇奪<lb/>
我孝婦也諸臧獲亦慟曰疇奪我慈君也已而其中表<lb/>
親戚至閭左俱為之哭泣曰疇與䘏我也而况為之夫<lb/>
<pb n="KR4e0201_WYG_280-8a"/>
也者為之子若婦也者痛可知也余竊髙大夫之文而<lb/>
悲其意因為之裁括成志云爾冝人之為包自孝肅公<lb/>
著而其後從髙宗而渡者世世為吳興望族至兵馬指<lb/>
揮公大夏娶范安人而生宜人少婉㜻有志操諸女紅<lb/>
咸戒習兵馬公内賢之為數偃蹇其配大夫雖㓜朗而<lb/>
其父比部公尚家食兵馬公見而詫曰是子也才非我<lb/>
女孰當儷者遂以歸大夫大夫之捷於南都而宜人夜<lb/>
夢神告曰有柴淶者與汝夫偕薦既成進士則今柴方<lb/>
<pb n="KR4e0201_WYG_280-8b"/>
伯淶偕大夫宛然相次也大夫為尚書工部郎所任三<lb/>
臺瑠璃等四厰脩治正陽徳安二門工日累息不獲寜<lb/>
夘出酉入有子璘竒呱呱而泣弗視也而孺人之起寢<lb/>
恒先後大夫手湯粥漿酒薦之大夫視天壽陵工宜<lb/>
人方産女而難戒左右曰毋令而主知徒亂其意耳時<lb/>
復有十壇繇為瓦若磚者三百餘萬而大夫獨為覈三<lb/>
殿之餘以應之中貴人不得侵牟其利恨大夫甚所以<lb/>
媒孽者百方大夫内憂之冝人解曰夫是中貴人者能<lb/>
<pb n="KR4e0201_WYG_280-9a"/>
生齕人耶有天子法在何憂然大夫出𣙜江陵稅而<lb/>
竟中中貴人譛以考功法謫矣自是繇定州佐徙倅大<lb/>
名進常州同守冝人後先從閨政肅如也大夫藉以無<lb/>
内顧専精為循吏然竟中僚友飛語罷大夫初聞罷意<lb/>
不能無動疏請廷辨之冝人復解曰君休矣奈何與憸<lb/>
壬爭短長姑為徳於鄉可也大夫歸而冝人益務為節<lb/>
嗇衣絶重綺食絶重味夙夜先其臧獲耕蠶以時家稍<lb/>
稍起矣此部公病脾冝人從太冝人問疾出而未嘗不<lb/>
<pb n="KR4e0201_WYG_280-9b"/>
潜然也太冝人哭比部公毁冝人躬㫖滫而薦之即不<lb/>
飽亦不敢飽以為恒凌之内外戚嵗時伏臈過從者輜<lb/>
軿溢巷冝人為慰藉問所闕以次共給而大夫有仲妹<lb/>
寡而貧為具絮米醯醬錯道諸凌之貧者貸於大夫有<lb/>
所負不敢復言貸宜人以風大夫曰粟幸有餘奈何忍<lb/>
其族指餒哉大夫乃謀以仲夏人給米一石凶吉加隆<lb/>
族為潤者十二年矣大夫初聘於費而殤冝人之厚諸<lb/>
費亡異於包里中媪見者温顔色而問之麥可飯麻可<lb/>
<pb n="KR4e0201_WYG_280-10a"/>
績蠶可繰乎無也手粔籹而内之裡乃出則大喜相謂<lb/>
冝人不鄙我而其御臧獲雖以勤率先之顧其均勞佚<lb/>
時饑飽箠楚不妄施咸忻忻如矣冝人凡舉子女九而<lb/>
其成者獨湛初潤初及璘奇已潤初夭湛初次夭冝人<lb/>
之痛潤初疾已在肓之上矣㝡後病且甚家人秘湛初<lb/>
訃乆而㣲得之痛益甚遂不起得年僅四十五湛初娶<lb/>
於張為太學生天相女故御史大夫莊僖公孫舉一女<lb/>
許聘陸大武璘奇娶於閔為官生道孚女故大宗伯午<lb/>
<pb n="KR4e0201_WYG_280-10b"/>
塘公孫大夫云吾嚮者不為家而家治吾不知所繇也<lb/>
今内外一切不問不舉矣器用委者不收矣醯醬委垣<lb/>
者敗矣客至不呼茗不出矣稚子日髙舂臥矣時牢騷<lb/>
不平亡為解者矣北地生有言妻亡而後知吾妻也信<lb/>
哉大夫名迪知以政術學行聞於時湛初為太學生潤<lb/>
初為諸生皆負才氣使不天必有以自見者墓在某所銘曰<lb/>
以宜人之大歸而二愛子其依存為大夫而依之者為<lb/>
少兒得非歸者樂而存者悲耶噫嘻<lb/>
<pb n="KR4e0201_WYG_280-11a"/>
　　黄孺人墓誌銘<lb/>
黄孺人之卒也盖以丙子十一月云而其夫中書君哭<lb/>
之慟已而曰北地生有言妻亡而後知余妻也若不榖<lb/>
妻則何待亡而知於是將以明年之二月葬而謀所以<lb/>
志幽者謂王子言庶幾不朽哉乃束幣加璧紹汪司馬<lb/>
之書而來請余不能以不文辭其狀則出汪司馬汪司<lb/>
馬之言曰歙閭右族則黄氏望竦塘吳氏望溪南其重<lb/>
貲敵而又世世相婚姻孺人之父吳某嘗倅臨江故稱<lb/>
<pb n="KR4e0201_WYG_280-11b"/>
臨江公孺人十六而歸中書君中書君業已有文著㒞<lb/>
聲臨江公指謂曰息女良貞而配也中書君之父曰贈<lb/>
公其偶某夫人孺人兢兢事之無疏節相夫子婉婉無<lb/>
違言至所以居先後尤自損抑不敢以豪服見其居室<lb/>
唾聲不出閾其臨閾履聲不出庭及一視家政而諸臧<lb/>
獲凛凛受約束無敢慢然孺人居恒好為徳所衣餔靡<lb/>
不饜人心見而肅如也退而懽如中書君既通籍殿中<lb/>
孺人從而京師嵗大侵道多殍孺人分遣外豎以朝夕<lb/>
<pb n="KR4e0201_WYG_280-12a"/>
伺貿貿來者輒予一杯粥祼者受一襦不幸死則受一<lb/>
棺以為恒諸自孺人起者道相望也嘗有子立朝謀乳<lb/>
之獲一嫠察其輔有泣色詰而對曰夫李病瘠且死自<lb/>
匿而以嫠見嫠故易售耳孺人曰柰何鰥人夫而以奉<lb/>
吾子乎立焚券遣歸不責償孺人故以鮮子而為中書<lb/>
君蓄二姬歙族妬相怪謂胡渠爾孺人笑不答然立朝<lb/>
者孺人産也九年而又産立範愈益竒中書君謝事歸<lb/>
有餘槖置義田宅以居食宗族斥塋域以待葬闢橋道<lb/>
<pb n="KR4e0201_WYG_280-12b"/>
以便行旅時發秉庾出泉布以慰予貧民其端皆孺人<lb/>
發之然至治屋舍稍華廣孺人則曰此非所以示子孫<lb/>
儉也中書君咲為止孺人雖用施予得良聲然於他出<lb/>
納尤慎治漿酒醯醬脯醢按食經治易圃蔬果按汜氏<lb/>
書種種有法中書君喜客客至不戒内所出豐殺具如<lb/>
中書君指孺人質明理家政共内饋燈而課女工乙夜<lb/>
弗休也曰吾豈其能益之無廢先人云耳立朝既業就<lb/>
而游太學中書君少之與偕徃孺人忽貽書趣使歸咸<lb/>
<pb n="KR4e0201_WYG_280-13a"/>
相恠莫敢問歸僅越宿而孺人暴得疾捐館既斂中書<lb/>
君按行寢室懸者懸笥者笥書契衣餙器幣各歸所亡<lb/>
軼異哉其殆能前知者矣司馬又言孺人之既卒也毋<lb/>
論中書君哀之毁即舉宗而五服内外者戚而中表者<lb/>
無不毁矣毋論其家衆大小若失怙閭左右無不若失<lb/>
怙矣夫司馬今良史也以一女子行而津津不容口者<lb/>
何也以為歙俗勵也夫孺人不愛其勤以成中書君家<lb/>
又不愛其規以成中書君名而為二子師中書君竭力<lb/>
<pb n="KR4e0201_WYG_280-13b"/>
而謀所以不朽孺人者有司馬不足而須王子言以銘<lb/>
嗚呼是可以銘矣孺人蓋其封稱云中書君名榜在世<lb/>
宗朝為侍從以最封孺人制詞所謂温柔謹慎孝睦儉<lb/>
勤者是已孺人得年僅四十三所舉二子立朝聘即司<lb/>
馬女立範㓜未聘五女其三及最少者出所蓄張長適<lb/>
太學生呉士𢎞次適郡諸生方以巽中丞公𢎞静子次<lb/>
太學生殷光立大司徒公正茂子餘未議婚墓在塘之<lb/>
東南隅<lb/>
<pb n="KR4e0201_WYG_280-14a"/>
銘曰是為黄之内則余徴事於彤史而辭諸石以永永<lb/>
無斁<lb/>
　　華母陳太宜人墓誌銘<lb/>
華母者故江西右布政使陳公策女也二十歸奉政公<lb/>
某當是時布政公鼎貴而華族甲於邑兩家望實略相<lb/>
當奉政公少而脩詩書之業不遂有子曰憲副君成進<lb/>
士以奏最再封贈公而華母始偕公而稱安人已獨從<lb/>
憲副君封而稱太宜人母之卒夀八十二而憲副君哭<lb/>
<pb n="KR4e0201_WYG_280-14b"/>
而有餘悲焉則以不及視母終也已乃悚然曰吾得所<lb/>
以慰地下矣苴杖走二百里以幣與母之狀而請誌銘<lb/>
憲副君之成進士與吾弟同己未嘗與之游而熟其為<lb/>
長者故不敢辭始母之歸奉政公也公父<hi>闕</hi>　已前殁<lb/>
獨王父在而性嚴束濕子孫婦公母進而謁王父則憂<lb/>
不得色母相之雍容進止薦湯粥柔聲和顔王父融融<lb/>
如也退而撫兩女一孺子而有隱念母前進曰有婦在<lb/>
大人何念為則謂公曰姑所日戚戚者非以而女弟暨<lb/>
<pb n="KR4e0201_WYG_280-15a"/>
弟耶是即吾女弟暨弟也為視食為調衣為計内外傳<lb/>
經生女工婚嫁之資公母乃自寛曰吾不難母矣公亦<lb/>
曰吾不難兄矣公母有母而獲以節壽終其病而治湯<lb/>
藥浣牏厠没而含殮葬送加禮公有母而後獲成孝㑹<lb/>
且析著人或謂公當家秉且二孺子之所自立而敢敵<lb/>
産公第令敵産而稍取其儉者以語母母乃喜曰吾志<lb/>
也公以病廢儒而習古文辭好吟咏毋脩饋而從之時<lb/>
已舉憲副君少能制科業既補博士弟子奉政公欲遣<lb/>
<pb n="KR4e0201_WYG_280-15b"/>
之讀書禪悦院人謂母公筴迂即一子奈何逺之母咲<lb/>
曰兒㓜湏乳耶禪悦多鉅儒㳺公殆欲以肆其耳目耳<lb/>
自是憲副君所徴逐文㑹楮墨肴醴費皆母謀任之不<lb/>
以煩奉政而憲副君為弟子試而小不利三屈於鄉再<lb/>
罷公車召母不以責而以慰及其歌鹿鳴第金馬母不<lb/>
以喜而以勉當是時奉政公始受封而冠衣偉如也母<lb/>
亦瑱珠曵帔乃相謂曰定何如筴今不迂矣公尋寢疾<lb/>
母晝夜共侍不懈其殁也誓與之偕徃自是得胸腹癖<lb/>
<pb n="KR4e0201_WYG_280-16a"/>
疾而其後憲副君以郎久次得遷今官治浙之温處兵<lb/>
備道家省覲里有不逞讐於家者衆謂必假郡司三尺<lb/>
治之母曰家幸未躪若快志於一報而去羣不逞唯之<lb/>
與阿何憲副君可以銘矣<lb/>
銘曰是惟陳之令而華之儀宜爾王姑暨姑宜爾夫暨<lb/>
而子而孫枝壽考且榮子寔報之土豐而滋厥阡羊祁<lb/>
偕爾大夫安於斯<lb/>
　　劉大夫配顧孺人墓誌銘<lb/>
<pb n="KR4e0201_WYG_280-16b"/>
劉子威大夫䘮其婦顧孺人而哭之悲已手草事行千<lb/>
餘言而屬其子某扶服來請曰不穀鰥何以毋亡吾婦<lb/>
也日者卜從先人之壤兆子其不吝一言以文吾泉下<lb/>
之石余謂子威言語妙天下不可以為孺人重乎子威<lb/>
固請曰懼暱也必子而後不朽余與子威同年善再辭<lb/>
弗獲而為之志蓋大都出子威草云顧孺人者故丞相<lb/>
元歎之裔其後為崇明人至比部公謐徙郡城蓋六傳<lb/>
而為孺人父曰春顧姓顯而孺人所歸劉姓尤顯其得<lb/>
<pb n="KR4e0201_WYG_280-17a"/>
尚子威也尊章嚴尤欲試孺人以艱苦事至繼燭而無<lb/>
倦色每視二大人膳畢則視子威膳以逮臧獲轢釡無<lb/>
漏者子威憫之令休謝弗休曰吾職也既子威被推擇<lb/>
公車入補西掖而孺人舉一子僅彌月而太夫人挾之<lb/>
入視子威邸中孺人共養彌篤亡何子威移南牀孺人<lb/>
復從而南謂子威君不可以勞内顧請任之扄鐍惟謹<lb/>
而時事以稍異子威念大人老未敢以身許白簡然持<lb/>
議慷慨絳灌間時時露棘矜孺人風之謝病即謝病弗<lb/>
<pb n="KR4e0201_WYG_280-17b"/>
得請而果羅謗口當謫子威自恨不欲就選人孺人曰<lb/>
人以私中君而法行之子法謫也如之何讐法於是子<lb/>
威強起就選人得一官奔波嶺海孺人必從時時出酒<lb/>
炙洗其勞苦而慰勉之曰君一意為縣官奉節守職良<lb/>
璞不琢必有相明者已而得徙丞近郡孺人則已病進<lb/>
僉臬豫州孺人從之豫州則復大病臺有所按覈子威<lb/>
以孺人故欲謝弗徃孺人擿之此豈君牀蓐地耶子威<lb/>
忍涕徃然數以念孺人請急而又坐矻矻持三尺不能<lb/>
<pb n="KR4e0201_WYG_280-18a"/>
當䑓意以是頗齮子威復得調子威謂孺人不堪再辱<lb/>
矣念無可共養父母者頗鬻所遺田漸以至壁立孺人<lb/>
素讀漢書謂貢禹老且自強買田為應召裝今子方強<lb/>
仕顧不出而賣田餘嵗之謂何妾知之矣夫孟德曜者<lb/>
何人也於是身先其作役酤醸醯醬一切以纎嗇争饒<lb/>
時時操其母不求過當僮僕桀黠自利者言之子威而<lb/>
斥之勤廉輸力者賞於是咸自厲不敢為飾情家事大<lb/>
治再更三年䘮其戚視子威而勞過之蓋百不以煩子<lb/>
<pb n="KR4e0201_WYG_280-18b"/>
威而時微子威寢起則懼其不任毁也及子威微孺人<lb/>
毁自匿避膚侵尋消矣以故子威益賢孺人而逮服除<lb/>
孺人益自力治生子威益得寛滛於墳典海内之贄幣<lb/>
乞言者踵相齧又以其間結客縱放山澤舟車使令飰<lb/>
稻羮魚咄咄取辦無問所從來孺人亦下使罍恥聞也<lb/>
子威材高於世毋所當念欲游於其表因頗稱佛道家<lb/>
言而孺人尤慕好佛奉西方與子威意合然孺人獨精<lb/>
心為之子威不能也孺人有二子三女皆婚嫁而二女<lb/>
<pb n="KR4e0201_WYG_280-19a"/>
前卒僅季在孺人故念女然不欲以是傷子威心語及<lb/>
輒以佛法譬曉而已孺人性矜嚴不妄言咲里姻之跅<lb/>
跎無行者絶之以故不能盡獲鄉黨聲然至於良謹者<lb/>
雖踈必示親厚訊問周䘏傾槖不小恡尤隂嗇所難能<lb/>
誌曰子威之具草蓋尤多情語彼所自不足以暱哉余<lb/>
故不盡稱稱其大者夫晉有潘氏子其文不能若子威<lb/>
婦死而傷之以悼亡篇名後世然欲質厥婦何姓氏何<lb/>
行黯然未有述也若子威之所以為顧孺人者足矣生<lb/>
<pb n="KR4e0201_WYG_280-19b"/>
卒嵗月子女葬地列於左<lb/>
銘曰夫子藉爾而無虞於内顧爾寔相夫子以千秋之<lb/>
日而身乃晞日之露噫嘻是寧不為夫子之所深慕<lb/>
　　汪淑人墓誌銘<lb/>
蓋𢎞治之甲子而汪淑人産於胡也父處士珙蚤天母<lb/>
汪寡又十六年為正德庚辰歸封司馬公某其又五年<lb/>
為嘉靖乙酉舉伯子道昆其又二十二年丁未伯子成<lb/>
進士其又十年伯子以襄陽守最司馬公封如其官淑<lb/>
<pb n="KR4e0201_WYG_280-20a"/>
人為恭人其又十年為隆慶辛未襄陽守以僉都御史<lb/>
最司馬公復封如其官以品均故淑人為恭人自如然<lb/>
前後皆有誥天子所以褒予良至其又明年壬申都御<lb/>
史進為司馬天子覃兩宫恩司馬公與淑人始各有今<lb/>
稱階各苐三品誥詞所褒予視昔有加又謂淑人壽富<lb/>
於趙太君而燕喜何啻魯也繼自今其並杖於朝以觀<lb/>
爾子功淑人既拜上命而㑹司馬公安里居淑人事之<lb/>
不成行伯子日怏怏思歸飬其又三年乙亥乃以左司<lb/>
<pb n="KR4e0201_WYG_280-20b"/>
馬予告省覲遂固請解司馬旦夕帥其仲道貫奉司馬<lb/>
公及淑人懽藹如也其又三年戊寅秋八月乙亥淑人<lb/>
以久疾不受治終越三日戊申成服伯子而下為子孫<lb/>
者若婦者諸為司馬公及公之晜弟若宗姓者若中表<lb/>
者為淑人之中外戚者他男女僕百餘曹各以次就帷<lb/>
中外位相弔哭伯子之擗踊絶而蘇者數矣司馬公強<lb/>
起正色而名伯子曰來孰與汝㓕性也孺人業蓋棺論<lb/>
定於斯且藉汝而僥倖甲令之澤且又藉汝而得名士<lb/>
<pb n="KR4e0201_WYG_280-21a"/>
大夫之一言以母逝逝者汝奈何緩重也伯子跪自數<lb/>
以與仲競善病屏居前不能微淑人恙侍湯藥無狀死<lb/>
罪死罪既哽咽不終語居三月沐當時祭諸弔哭者位<lb/>
如前司馬公復強起正色曰爾昆能竟冺淑人之懿德<lb/>
乎哉伯子跪曰唯唯於是淑人之從季者宇前進曰惟<lb/>
淑人姊之猶在襁而喪吾伯父也其事伯母稱令女矣<lb/>
既字司馬公當歸寧不忍以膏沐見吾伯母也伯母以<lb/>
節終淑人姊為之寘後即吾季宥矣而躬持三年服曰<lb/>
<pb n="KR4e0201_WYG_280-21b"/>
吾寡兄弟而弗忍也徃伯父拊王父而葬伯母異丘弗<lb/>
獲合也嵗時省封樹奏牢醴僕僕二墓者五十年一日<lb/>
矣司馬公曰信於是淑人之姑呉孺人其從子潛進曰<lb/>
潛有姑而嫓贈司馬公淑人之事之婉婉如也其事贈<lb/>
司馬公䕫䕫如也姑季年病肺<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>淑人佐司馬公侍卧<lb/>
起不少衰乃今就奥阼嵗時為吾姑奉烝嘗三十年一<lb/>
日也司馬公慘然曰信於是淑人之姒呉氏其從子橋<lb/>
進曰橋有姑而嫓司馬公弟也其始不安庶不能下淑<lb/>
<pb n="KR4e0201_WYG_280-22a"/>
人而淑人顧先下之因相與為孝讓居十年姑亡而杜<lb/>
繼也視如姑又三十年杜亡而莊繼也淑人且大母行<lb/>
矣視又如姑其視諸子女猶夫淑人子也其諸子女視<lb/>
淑人母也司馬公左顧其弟曰有諸弟戄然曰信於是<lb/>
帷之右諸母起曰固也徃吾曹二十有一人則皆門内<lb/>
親也淑人弟其次長者而子其㓜者邇淑人春秋高不<lb/>
問錢穀諸子婦即告緩急甚則徹月奉貸之又甚出槖<lb/>
中裝以佐不充吾黨雅言淑人之組紃絲枲夫人能也<lb/>
<pb n="KR4e0201_WYG_280-22b"/>
祭祀燕饗夫人能也即讀書好禮夫人能也至其慈惠<lb/>
長厚禀於肫肫盖梱内無兩矣惟是二三嫠旦夕將淑<lb/>
人之頼而遽奪之謂吾黨何司馬公首應之於是諸子<lb/>
期功以下籍諸生者立帷東宣言曰里中文武起家則<lb/>
伯氏嚆矢俶在外傳而我伯父方事周遊也惟兹嵗幣<lb/>
月脩咸淑人之是共盖淑人四十乳仲氏愛尤右焉其<lb/>
食之教之視伯氏等也不以愛移奪我伯父之督仲氏<lb/>
嚴謂若何渠出而兄左也淑人謂家先世之澤洩於而<lb/>
<pb n="KR4e0201_WYG_280-23a"/>
兄而小子即彊健不廢支祀足矣惡用為是搰搰殫餘<lb/>
力以希儻來及㑹伯氏以司馬上程書則移任子授仲<lb/>
學亦竟立人言伯仲競爽淑人樹之信乎司馬公曰信<lb/>
於是諸婦立帷右泣曰伯不幸而三納婦淑人三宜之<lb/>
其首呉僅七月瘵死繼呉死於京有女僅踰月淑人躬<lb/>
女之其後蔣淑人來歸念其女欲女之淑人弗許曰若<lb/>
自有子毋溷也且吾欲以慰死者為擇鮑氏子而字故<lb/>
大司徒道明後廉無遺訾而婿蚤喪母淑人益憐之既<lb/>
<pb n="KR4e0201_WYG_280-23b"/>
昏猶相依丙舍時有所贍給會介婦來淑人之字愛介<lb/>
若冢均子也乃至為諸孫納婦字愛之均父也仲孫病<lb/>
迷而其婦獨持室嵗有常糈淑人閔焉代其憂嗟乎里<lb/>
中所不足者非財也顧安得如淑人慈司馬公應之如<lb/>
嚮者已有何姬匍匐㐲几下痛哭曰以里俗之御貳如<lb/>
束濕妾戴百死於淑人而淑人憐之若翼鷇即不善便<lb/>
辟以得見寛是幸而胡乃厪割内秉俾效尺寸即又不<lb/>
自慎犯霜露之恙者三而三耗淑人之槖以資藥餌胡<lb/>
<pb n="KR4e0201_WYG_280-24a"/>
又乃厪淑人之涔涔淚也淑人已矣曷不令妾蓐螻螘<lb/>
而獨生也已又大慟司馬公氣塞久之曰信於是諸男<lb/>
女僕摶頰曰淑人蒿目而憂人之憂豈惟宗戚閭黨即<lb/>
諸男女僕有疾苦必以告有患難必以告貧乏必以告<lb/>
庾粟篋布惟所取之不為累公廪也盖又數十年一日<lb/>
矣司馬公乃顧伯子曰嗟乎淑人自女而歸而姒而母<lb/>
而姑而王母而主母惟内外徴之靡間言可不謂賢乎<lb/>
哉孺子志之伯子雨泣叩頭曰唯唯退而屬狀以疏聞<lb/>
<pb n="KR4e0201_WYG_280-24b"/>
上謂旦夕左司馬朝而迺有母戚其下宗伯司空予淑<lb/>
人祭塟如例祭有辭塟有便房題凑明器羊馬之屬其<lb/>
明年已卯八月以狀與幣來屬不佞曰幽宫之石子其<lb/>
誌而銘之夫王言之綍發將天地為昭焉夫王言賁於<lb/>
上而子辭於下其亦有以安家司馬公意也不佞於淑<lb/>
人猶子也不獲從帷以外人哭而敢忘頌德其志如左<lb/>
其銘如右<lb/>
銘曰隆萬之初帝恤勞臣源本必先爰褒淑人俾嫓司<lb/>
<pb n="KR4e0201_WYG_280-25a"/>
馬翟茀魚軒惟兹淑人孝慈惠温儉共罔愆匪夫之爵<lb/>
而以子貴者埀三十年梱政所被莫德非隂而大命弗<lb/>
延帝曰汪母予嘉汝終司空治藏仍錫以祭少牢上尊<lb/>
有飶有薌淑人歸墟伯仲在廬司馬在堂巷哭帷啼其<lb/>
聚若雷卒哭而言乃詳標此懿行伯子敬受之以識不<lb/>
忘時為伯子為時股膂夾輔王室著為微言中和且平<lb/>
垂秇林式仲亦序興吹箎協塤聲我南國淑人之懿母<lb/>
母婦婦生榮殁戚我操彤管勒之嘉珉俾内範永永無<lb/>
<pb n="KR4e0201_WYG_280-25b"/>
斁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百六<lb/>
</p>
<p>
</p>
  </div>
</body>
</text>
</TEI>
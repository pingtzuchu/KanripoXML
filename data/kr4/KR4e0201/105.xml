<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百五</head> <lb/>
    <p>
<pb n="KR4e0201_WYG_105-1a"/>
欽定四庫全書<lb/>
　弇州四部稿巻一百五<lb/>
　　　　　　　　　　　　明　王世貞　撰<lb/>
文部<lb/>
　祭文二十二首<lb/>
　　祭楊㐮毅公文<lb/>
於惟太師光輔三帝出入將相寅亮天地武鄉汾陽合<lb/>
而成公為勃為崇乃其下風束髪登朝四十六年如雨<lb/>
<pb n="KR4e0201_WYG_105-1b"/>
霡原若舟濟川勤瘁厥躬敢以<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>告尺一甫臨單車就<lb/>
道家有五龍咸嶷其角緯武綱文賢科繼鑠金紫侍觴<lb/>
銀青薦簋玉帶衮衣夷猶其裏天不憗遺竟殱此良砥<lb/>
柱中摧台階拆光凢公之榮舉世誦希洎公之哀薄海<lb/>
纒悲而獨貞等衘國士知物情所棄公獨收之貞之不<lb/>
造自竄田里公兩秉衡再起再徙懋知從兄既弱而單<lb/>
亦一起家仍為徙官重明麗霄不遺覆盆援枯就榮使<lb/>
得稱人矯矯應龍不厭雕蟲採華詧實同升諸公俯仰<lb/>
<pb n="KR4e0201_WYG_105-2a"/>
宇宙知我者獨九原可從百身莫贖公神流行不忘魏<lb/>
京敢托椒漿一伸鄙誠嗚呼<lb/>
　　又<lb/>
嗚呼公棄士庶垂期年兮人之痌公若初瞑兮欝欝佳<lb/>
城公將旋兮煌煌制詞麗中天兮惟彼襄毅為國經<lb/>
兮粤項若韓暨秦程兮靈寳晩庸䜿侵衡兮得公一支<lb/>
以易名兮内外賔服可謂正兮安民大慮是曰定兮留<lb/>
侯為成取立政兮武鄉危身忠斯命兮公之擬之疇低<lb/>
<pb n="KR4e0201_WYG_105-2b"/>
昂兮公其喬崧峙中央兮時出甘霖沛四方兮又似震<lb/>
霆摧八荒兮金石其文公遺蹟兮金玉其昆公遺澤兮<lb/>
六十六年有涯者識兮百千萬年無涯者徳兮<lb/>
　　祭李于鱗文<lb/>
維隆慶四年八月十九日河南按察司按察使滄溟李<lb/>
先生于鱗卒於苫次其友人山西按察司按察使孤子<lb/>
王世貞聞訃之一曰不及為位而以家艱歸至明年之<lb/>
三月壬戌朔哀毁小定乃始能為詩百二十韻以哭之<lb/>
<pb n="KR4e0201_WYG_105-3a"/>
又為文一章絮酒炙雞裹糧授其僕之濟上而告先生<lb/>
曰嗚呼惟子文章珠藏玉府示世模楷為明粉黼獨立<lb/>
熙臺子鼓余舞炳烺長夜追琢萬古余所心悲欝曲齟<lb/>
齬千二百言亦足以吐其未竟者酹而告汝昔署爽鳩<lb/>
從若風虎為郎序遷不隔跬武清霜晝粲白日宵炬子<lb/>
前西逝余亦東邁髙掲二華嵳峩岱泰黄河其間炯一<lb/>
衣帶玉女騰噏海若横眦子之挂冠鳯矯鴻鶱余嗣解<lb/>
組屈蠖哀蟬清泌衡門其跡則然所不接席徂垂十年<lb/>
<pb n="KR4e0201_WYG_105-3b"/>
聖人中興纁帛交賁子時幡然顧我色喜當為女先女<lb/>
其強起余謝不可子曰毋爾疇族女讎疇燭女幽得不<lb/>
思報節士所羞女以佚歸造物所仇雪涕而冠寔惟子<lb/>
謀旬宣于浙從子之後汴繡子被晉斧余授太白配月<lb/>
俯視列宿雲物<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睨風雨潺僽子之喆妣悠然見遺扶<lb/>
服修途弔影繐帷小人有母能不攅思羙疢朝聞夕而<lb/>
拂衣奎壁晻翳滄波竭涸忽傳子耗既疑且愕曽未囘<lb/>
睫家禍亦作髓涙駢枯肝腑寸鑿嗚呼哀哉人生鮮懽<lb/>
<pb n="KR4e0201_WYG_105-4a"/>
惟事父母生我知我爰及朋友一旦盡矣膚立同朽惟<lb/>
余與子匪但三益薄禄微聲以逮休戚凡子先軀余必<lb/>
偕值子今溘然視我若捐余獨何恃而能久全余復何<lb/>
心而㳺世間子困尸讒余困人言存者受憎歿者受憐<lb/>
嗚呼哀哉惟昔濟上坐而丙夜執手浩歎誰為来者尼<lb/>
聃暌則軻周分駕邈爾漢季為兩司馬不聞揚扢以紹<lb/>
謨雅蘭金恊契山水齊徽惟余二人開闢所希浮生如<lb/>
寄胡能不歸金石可泐榮名庶㡬言猶在耳其人已非<lb/>
<pb n="KR4e0201_WYG_105-4b"/>
嗚呼哀哉子之遺孤駒而汗血子之遺編家傳白雪有<lb/>
丞相在戚若昆弟二三友生其進未已素車雖杳班管<lb/>
婁紀人誰無死子死可矣嗚呼哀哉尚饗<lb/>
　　又<lb/>
嗚呼自子之歿僅四改嵗子之遺言四馳遐裔國秀嶽<lb/>
靈珠叢玉萃辭百其家繄子是最走北地壘衡掲赤幟<lb/>
當子鋒者疇不辟易唯是屬文以瑜来擿謂若龍蛇夭<lb/>
矯伏匿殷彛夏敦款不易識雖則不識蒼然其色子之<lb/>
<pb n="KR4e0201_WYG_105-5a"/>
生存目無萬古謂子萬古衆未子許謂子一代能不子<lb/>
迕不聞曹劉嗣業盲腐専至且鮮兼工獨汝以此蓋棺<lb/>
亦可矣夫子書之行巻三十餘我不敢秘亦不敢居爰<lb/>
櫝其梓以授兒駒薄有椒漿附言區區帝省人文上宰<lb/>
斯篤嶷嶷伯玉入領樞轂吴徐息摶分贊外服司僕之<lb/>
寄借及不榖所謂小美秩宗攸屬凡子所急靡不来復<lb/>
唯子兒駒尚蹶文戰魯衿未改泌饑猶戀下蔡銜哀繐<lb/>
帷罷綣素魄心折清霜髮變嗚呼哀哉念子支牀余方<lb/>
<pb n="KR4e0201_WYG_105-5b"/>
薄㳺道逺且難莫挽霓輈生慚中散死愧南州長些大<lb/>
招以比吴鈎悠悠古今旦莫之期後子而生獲奉差池<lb/>
偶後子死亦復㡬時不晦者心不朽者辭嗚呼哀哉<lb/>
　　祭宗子相文<lb/>
維隆慶二年戊辰秋七月戊申朔越二十四日辛未友<lb/>
人吴郡某謹以斗酒炙雞哭告於故宗君子相之靈曰<lb/>
嗚呼禮在朋友不哭宿草子之逝矣其草九夭胡為過<lb/>
之使我心擣維昔龍蛇寔在庚申予鎩於羅以死美君<lb/>
<pb n="KR4e0201_WYG_105-6a"/>
君未歸土予始稱人其徃則遐其痛則新嗚呼哀哉長<lb/>
淮北帶大江南襟中為巨滙涵珠毓金以有宗君秀發<lb/>
藝林應籟長嗚萬竅俱喑螘觀一世虎步千古鞭齊抶<lb/>
梁出風入雅笑謂濟南齊盟狎主神悟獨創力排衆許<lb/>
是時相君眈眈吾曹屠裂詩書燔烹命騷君辭司封閩<lb/>
藩是勞務屈夙好振其厭射時維歸師若豕奔佚君豶<lb/>
其牙奄爾愓息民毋遜兵兵毋遜敵纊之粥之我嚴我<lb/>
慈緩帶褎衣儒而將之遂遷學官既吏而師鴂音来柔<lb/>
<pb n="KR4e0201_WYG_105-6b"/>
左矩右規其言孔布其身不作斗隕中霄峰摧半嶽甓<lb/>
社沈光延津化躍廣陵絶絃七閩蠡鐸嗚呼哀哉既奪<lb/>
其年又斬其後君有髙堂誰服左右君有遺編誰與為<lb/>
守豈乏令昆豈乏哲婦孤魂異域靈柩京師漆燈久湮<lb/>
黄膓欲隳群鬼有托君獨疇依人生至此天道何知嗚<lb/>
呼擲筆之章精光煜然君實騎龍㳺崑崙顛我叙君詩<lb/>
比於青蓮其以君傳億千萬年余既奚悲君亦奚怨嗚<lb/>
呼哀哉尚饗<lb/>
<pb n="KR4e0201_WYG_105-7a"/>
　　又<lb/>
嗚呼子相之化垂一紀餘而始有兹墓又二載餘而余<lb/>
始獲以椒漿慟而酹子土子朽者骨不朽者神墓草未<lb/>
宿遺言若新余欲無子慟疇能逆予涙而使不流余又<lb/>
安能起子於九京而薦余之一杯嗚呼庚午之秋于鱗<lb/>
亦逝豈子厭脩文之廬而亟舉以代耶執手夜臺契闊<lb/>
相慰亦語子以千古之計遂耶亦復語子疇蹇䇿不受<lb/>
疇牛耳以繼耶疇餒其鬼疇豐潔其祀耶嗚呼古之最<lb/>
<pb n="KR4e0201_WYG_105-7b"/>
殤子安文考後而死者孰夀孰夭平原二儁藍田五秀<lb/>
更千百年孰識斬後凡是兩端子所素忽精言竒思鬰<lb/>
不得發以讓生存子當立髪嗚呼髪䇿䇿而若磔齒齗<lb/>
齗而相撃聲殷殷而厲霄目炯炯而如射吾固疑子之<lb/>
猶在徐而察之孤松止號而狐伏匿吾安能伺子之遺<lb/>
跡耶嗚呼能不痛哉<lb/>
　　祭吴峻伯中丞文<lb/>
嗚呼峻伯昔司爽鳩我實佐公蘭芬漆投赤幟秇文丹<lb/>
<pb n="KR4e0201_WYG_105-8a"/>
鉛索丘丁戊之交式遏東土公寔繼予以誨齊魯方舟<lb/>
孟諸並軌梁父霆霹下来霜霰紛如世有太行我躓公<lb/>
驅飲恨河梁飛思天外投讒畀豺以為余快公歴天臺<lb/>
仗節鬼方六徂暑寒鵬騫鵠翔謂不仇予三拜郵書手<lb/>
跡漸非心期未踈白日靡恒或照或孤公踠我起夫豈<lb/>
異途嗚呼峻伯人之出處如雲舒巻何足深語季来治<lb/>
吴日接杯爼顧謂王子伯實眷汝予兹藩越將公是篤<lb/>
逶迤清苕凌厲天目忽枉季音遂壊梁木雪涕懸河流<lb/>
<pb n="KR4e0201_WYG_105-8b"/>
噫震陸嗚呼峻伯公才曷倫其晉右軍簡貴清真縱横<lb/>
翰墨欝蟠經綸分甘何樂誓墓何辛六月少息竟辭寥<lb/>
廓公之大節如氷玉琢桃李霄漢松筠丘壑酹公此辭<lb/>
九京可作嗚呼哀哉<lb/>
　　祭魏順甫憲副文<lb/>
嗚呼哀哉使我獨出而君處吾猶惄焉而不安於朝涊<lb/>
焉而慙夫野今使君沒而吾獨存沒者固不知而存者<lb/>
忽忽其誰與語君目瞅然而下視口若期期而不得吐<lb/>
<pb n="KR4e0201_WYG_105-9a"/>
意不可乎一世思縱心于千古夫以予之不佞而乃屈<lb/>
君之指數君兄于鱗而毋予弟謂予騁康莊而先其武<lb/>
彼新蔡之鋒距若銅梁之膏乳立以豫章之骨君後㕘<lb/>
而稱四甫或襲六加七或原始呼五景爭附而匪標聲<lb/>
相尋而生忤遂令濟上之風猷等逰理於斤斧彈章肆<lb/>
其齮齕旌書下而齟齬君雖接淅而去齊世獨何心其<lb/>
詛楚憶癸酉之孟冬君追予於漢之浦髙吟悵絶於黄<lb/>
鶴流藻托慨乎鸚鵡評寡和之春雪千秋紛其上下君<lb/>
<pb n="KR4e0201_WYG_105-9b"/>
命笛於桓伊予薦琴乎阮瑀怳流水之在聴忽山陽之<lb/>
悲踽猗歟中興之麟鳯歎不覩其儀舞有子材且賢麟<lb/>
之趾兮鳯之羽君亦何憾哉當怡然而遐舉嗚呼子相<lb/>
白骨于鱗黄土三甫之外明卿子與余髪種種顧景而<lb/>
僂末照易頽所獲㡬許生死大夢天地逆旅申椒畹蘭<lb/>
以佐湛醑匪有存者誰不朽汝嗚呼哀哉<lb/>
　　祭故奉化令致仕徐公文<lb/>
嗚呼古之豪傑於世有數竒而不相值若避者其幸而<lb/>
<pb n="KR4e0201_WYG_105-10a"/>
得之則膠嫓宻而金遜利然未有得之晚且難而失之<lb/>
蚤且易如公之與無似者也公雖少年癯山澤中間為<lb/>
令輒自免而以文章著名東南即無似亦竊海内聲然<lb/>
自公免令之日而余以通籍於上京余坐家難罷青社<lb/>
歸海上而公廢著而㳺於吴興以故雖謬從卿大夫之<lb/>
末其所慰而私淑者翰墨之流懿所跂而猶隔者大雅<lb/>
之典刑迨余強起越藩從事兹郡而始獲用王江州故<lb/>
事一執雁於寓公之庭方握手而繾綣若兩畢其生平<lb/>
<pb n="KR4e0201_WYG_105-10b"/>
涼颷為我来流雲為我停當其揚風雅覈古始𣲖九流<lb/>
陳三表無似霍然不敢以為憊而至於操柱下之𤣥竅<lb/>
綜伯陽之秘㫖霏微若屑玉瀟洒如咽露者非公言之<lb/>
聴而孰聴公驟謂余有羅先生百三十八年矣書来見<lb/>
訊以三山之契徴表於瑞夢而期煉藥於玉陽之陘顧<lb/>
刀圭之入口當羽骨之立成且將遺余以兩丸使獲附<lb/>
於鸞鷟之尾而余黙笑而不應然竟為公具人徒飭舟<lb/>
楫泛公於太湖以候羅先生尋聞其至一日未見而病<lb/>
<pb n="KR4e0201_WYG_105-11a"/>
病而亟歸歸而遽以不起稱矣嗚呼詎意公之所謂夢<lb/>
者不在三山而在兩楹余四十四而識公公已七十有<lb/>
七齡識公僅兩月笑語不獲四杯酒不獲三而遽溘然<lb/>
而就冥慨徽音之莫嗣傷逝軌之無憑嗚呼痛哉然視<lb/>
公之與羅先生則已幸矣公遺愛在邑掛冠脫然陶柴<lb/>
桒巾車之興五言長城時自雕飾宋左司昆明之境臨<lb/>
池逸筆窈窕沈欝禇河南枯樹之遺扁舟苕霅浮空破<lb/>
竒張志和漁父之詠獨其所深寄而自寛者黄金一成<lb/>
<pb n="KR4e0201_WYG_105-11b"/>
冲舉非艱蓋將夭彭大夫之長年卑陶都水之一官而<lb/>
終其身逐逐於爐鼎而竟不讐其言余送公謁羅先生<lb/>
其二章之起語曰聞君欲煉大還丹與唱仙人行路難<lb/>
空裏雲車驕欲墮風前石髓健難飡毋乃䜟耶其不然<lb/>
耶今更舉之以唁公於九原公無粲爾而破顔耶抑為<lb/>
我悽然而長嘆耶<lb/>
　　祭岑給事文<lb/>
嗚呼天子爭臣分𤨏留京扶膚就立澄閼使清肅肅百<lb/>
<pb n="KR4e0201_WYG_105-12a"/>
僚惟公是程侃侃大議惟公是馮國有真是如矢赴的<lb/>
國有真非如刃鎩敵白簡婁陳丹扆増色繄公之亨曰<lb/>
鼎而革羙疢是躭而咎良藥曲木是棟而畏繩削洪爐<lb/>
叢忮黄金為鑠繄公之屯曰姤而剥公始一麾猶綰郡<lb/>
符繼讁丞公手板以趨蹇蹇青衫来思伏蒲楚鵩何智<lb/>
嶺鱷何愚嗚呼哀哉龍江斗隕華蓋峰墜瘴損蒼梧芬<lb/>
收八桂羞彼瓦全寧公玉碎青蠅弔客虞翻同喟我不<lb/>
知公公偶我知雪夜山隂始成心期狼狽一出事多志<lb/>
<pb n="KR4e0201_WYG_105-12b"/>
違公既知我我乃負之我得公訃久而猶疑絮酒束芻<lb/>
醖涕纒悲公沒之後乃見清時所為世惜豈獨吾私嗚<lb/>
呼哀哉尚饗<lb/>
　　祭温憲副文<lb/>
嗚呼我之先君籲俊南土與者九十公寔翹楚擢枝郤<lb/>
詵嫓美㳺羽遂握臺符東攝負煑百吏肩脅以避質斧<lb/>
劑寒為和拂我環堵顧念先魄藁葬何苦宰木雖拱窀<lb/>
穸未舉爰槖于鏐爰絮于酤千里南州以奠府主鄙彼<lb/>
<pb n="KR4e0201_WYG_105-13a"/>
腹捫銘兹劍許沈葭漸吹幽谷就煦帝䘏我君俾復章<lb/>
甫公時載巡飛疏請叙法寧蔽績咎乃隠膴我實競競<lb/>
以成齟齬公遷于莱病不時愈訊信僅歸訃音旋吐豈<lb/>
無爾悲雲路<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>阻公昔拊我今公我拊公歸㝠㝠予蹈<lb/>
踽踽湊栢棲堂旅葵生廡欲為而宰而實空窶嗣器若<lb/>
淑無所禦侮酹公一觴聊薦心腑銜恩狥知俯仰今古<lb/>
嗚呼哀哉尚饗<lb/>
　　祭華起龍文<lb/>
<pb n="KR4e0201_WYG_105-13b"/>
嗚呼始嘉靖間鴻山先生簮珥而㳺石渠虎觀之間且<lb/>
大用矣而弗竟用也既而歸老於慧山梁溪者三十年<lb/>
人固惜公之弗竟用矣而公弗謂弗用也何也以有吾<lb/>
子也先生之得吾子也晚然能及其身而成髙第歴三<lb/>
郎曹最後贊容臺典屬國以其最進先生之階駸駸乎<lb/>
顯矣先生歿而人不謂歿也雖先生亦不自謂歿也何<lb/>
也以吾子在也曽未㡬何而吾子歿矣乃始成先生歿<lb/>
矣吾自昨冬出填襄鄧送家至𤓰步以道迫不及哭先<lb/>
<pb n="KR4e0201_WYG_105-14a"/>
生而子之所使迓者其人與書至稱子之病狀云有痞<lb/>
厄積在胷脇間飲食鮮少悴乎其顔余不能先生之悲<lb/>
而吾子之病是憂何也以吾子為先生重也春而吾子<lb/>
復以書来請文先生之墓而告有瘳矣冬而吾子之使<lb/>
来而不持若書怪而問之則果以是疾彌留矣嗚呼痛<lb/>
哉先生之所望於吾子者何如而遽此極也若年未三<lb/>
十於先生不逮𦵏有老母不逮養二弱稚不逮長辭故<lb/>
已窺建安之藩而未及啓文若已履昌黎之階而未及<lb/>
<pb n="KR4e0201_WYG_105-14b"/>
上然則子之所以不死者方有待而其所以居死者殊<lb/>
無當也吾有女獲事子而不待以死然死未㡬而子繼<lb/>
之則其所不永偕者室而其所永偕者穴矣嗚呼吾不<lb/>
十年而哭吾女今又哭吾子人生於兹世何如也其少<lb/>
者壯者皆已骨而老者猶戀戀於世鞅而不得歸能無<lb/>
黯然而内悲今以一觴酹吾子子識之吾且歸矣歸而<lb/>
有所以為二孺子庶㡬報先生於九原而存子一綫之<lb/>
遺嗚呼痛哉<lb/>
<pb n="KR4e0201_WYG_105-15a"/>
　　祭誥封嚴母吕太夫人<lb/>
嗚呼疇不有伉惟夫人伉衮衣偕耋翟茀以相疇不有<lb/>
嗣惟夫人嗣手握大斗斟酌元氣疇不有養惟夫人養<lb/>
鼎釜之腴分大官餉疇不有歸惟夫人歸柱石在堂庭<lb/>
玉相輝疇不有祀惟夫人祀宗伯司之饔飱牢醴疇不<lb/>
有<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>惟夫人<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>司空佐之金吾復壙貞山之陽欝芊佳<lb/>
城大隧豐碑三公九卿千里而内守令攝統及郷先生<lb/>
牛酒上冢嗚呼哀哉婦徳幽閒譽不上逮揚于王庭有<lb/>
<pb n="KR4e0201_WYG_105-15b"/>
来綸綍女教靜専不出閫幃能使邇逺備榮致哀夫人<lb/>
休哉天子所賁夫人仁哉太保所啓視不佞貞寔大母<lb/>
行永媾慶門天作之祥敢攀崇楸以酹欝金冀駢雲車<lb/>
儼其来歆尚饗<lb/>
　　同年及通家子合祭陳夫人文<lb/>
嗚呼惟少傅公為國碩臣偃蹇厥助以耦夫人惟夫人<lb/>
不厭荆素以佐少傅公五絁之節而式是百辟也則天<lb/>
子稱儉徳焉惟夫人不憚拮据以寛少傅公内顧之憂<lb/>
<pb n="KR4e0201_WYG_105-16a"/>
而一志於國也則天子稱勤徳焉惟夫人不猜小星以<lb/>
均少傅公逮下之澤而篤生嗣喆也則天子稱寛徳焉<lb/>
惟夫人不勌乳翼以體少傅公貽燕之思而俾嗣喆之<lb/>
通國籍也則天子稱慈徳焉少傅公之歸也天子既為<lb/>
之續廩以資我夫人中饋矣而太史方時割大官之法<lb/>
醖珎飶以為寄夫人種其徳而始食其報則胡以不百<lb/>
嵗也而遽奄然以長逝豈人理之不可常抑造物以盈<lb/>
而見忌嗚呼天之於夫人雖稍嗇其年而名寵之盛與<lb/>
<pb n="KR4e0201_WYG_105-16b"/>
為之伉若嗣者則絶後而光前譬之婺女之精或少掩<lb/>
於岷峨而萬古之澤不竭於嘉陵之川崇古等昔附驥<lb/>
於少傅公之末者視夫人嫂也光祖等接武而第者夫<lb/>
人蓋猶有母道也聊寫悰於絮觴仍擬徳於束草夫人<lb/>
其一享之毋忘其佑冥冥以安太史於孝而安我少傅<lb/>
公於老哉尚饗<lb/>
　　祭魏太夫人文<lb/>
維已酉嘉靖二十有八紀恭簡公母氏太夫人卒越十<lb/>
<pb n="KR4e0201_WYG_105-17a"/>
月庚戌秋孟曽孫婿刑部郎王某遥寓嘏饌帛拜手告<lb/>
曰嗚呼太夫人之懿柔既作嬪於大宗用篤啟我恭簡<lb/>
躋於顯位亦既有令聞嗚呼太夫人之斂厥順毋亢毋<lb/>
豫靡改於服素天不憗黔首用降割於魏剪我恭簡嗚<lb/>
呼太夫人之順拂茹荼豈弗苦曷見於色嗚呼休哉維<lb/>
恭簡服明訓體學不懈迺與於大道委全是歸不冺其<lb/>
昌百年胡長嗚呼太夫人寔後之大耋之朗融優㳺以<lb/>
終不享其養亦不替厥養嗚呼太夫人哉<lb/>
<pb n="KR4e0201_WYG_105-17b"/>
　　同年祭張僉憲祖母文<lb/>
嗚呼太夫人歿而諸孫僉憲君以王事不得歸訣也將<lb/>
無憾乎哉雖然太夫人有孫矣雖不得訣奚憾矣即某<lb/>
等諸從僉憲舉丁未者凡三百人其以二親在者十不<lb/>
四五矣其以二親推而大王父母在者十不一二矣及<lb/>
自丁未而来十年中間不能待身溘風露比比而況推<lb/>
而大王父母在者又百不一二矣而太夫人乃巋然獨<lb/>
存若魯靈光也則豈唯張氏之瑞豈惟我二三兄弟之<lb/>
<pb n="KR4e0201_WYG_105-18a"/>
慶於乎太夫人歸奚憾也雖然太夫人春秋且九十髙<lb/>
矣即慈孫所希覬世固有百嵗者垂及而乍奪之寧無<lb/>
纎忽未契也今僉憲君出為天子制使奉璽書以綏寧<lb/>
東諸侯而留其二尊人處甘㫖之備於口服綵之備於<lb/>
目板輿之備於四體不十年一日耶夫出者以志養而<lb/>
處者以物養太夫人不百嵗可也某二三兄弟抑非同<lb/>
丁未舉也且辱周旋為僚屬之友敬為文寓絮芻而告<lb/>
太夫人其知之乎尚饗<lb/>
<pb n="KR4e0201_WYG_105-18b"/>
　　哭亡妹王氏文<lb/>
嵗庚申之十一月二十七日世貞兄弟奉先君子之喪<lb/>
歸越八日女弟卒于張踰月始匍匐往哭又二嵗為癸<lb/>
亥二月之十日且<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>乃能率弟世懋治牲醴為文而告<lb/>
之曰嗚呼痛哉汝死而令吾兄弟生也汝死而從先君<lb/>
子地下鬼有知乎哉庶㡬矣吾兄弟生為天地大罪人<lb/>
厭厭之息猶盡也汝死則死耳吾生猶死寧若汝也嗚<lb/>
呼痛哉日吾與汝方舟而歸而弗汝見也懼以哀重汝<lb/>
<pb n="KR4e0201_WYG_105-19a"/>
病及見汝且革矣汝聲微屬曰兄以文章名天下能無<lb/>
意我乎吾時中哽不能對久之曰即不諱為銘銘汝汝<lb/>
頷首以謝業銘汝矣吾既稱殘人即銘之而孰信之孰<lb/>
傳之其能為汝不朽耶否耶且汝之淑徳懿行純性敏<lb/>
工吾雖略言之亦未備也雖然即未備猶能略言之至<lb/>
汝之所以得疾與所以死狀非誌銘所及也汝年二十<lb/>
且字從先君子於通之使院火作汝有貞姜之操㡬殆<lb/>
坐是心怦怦有血疾矣癸丑汝歸于張氏屬先君子治<lb/>
<pb n="KR4e0201_WYG_105-19b"/>
軍越而吾使歸吴兩地島冦大作先君子拮据矢石間<lb/>
余兄弟奉老母避地奔竄汝逺虞越而近虞吴至廢食<lb/>
寢㡬朝夕矣汝自是病漸痼秘之弗告也先君子既移<lb/>
鎮薊以老母念汝而携夫婦于官也權臣銜私忿切骨<lb/>
惡語數至汝即憂叵測與老母相對避先君子而飲泣<lb/>
既又不欲傷老母心至避老母而飲泣枕席間㷀㷀然<lb/>
痕也汝病益深矣而猶秘也先君子毎一聞敵騎至即<lb/>
奮身出為士卒先汝無夕不搏顙祈天而請救也迨已<lb/>
<pb n="KR4e0201_WYG_105-20a"/>
未之難起先君子方力抗敵已逮使至汝無刻不擗踊<lb/>
祈天而請代也先君子㡬死汝亦㡬死汝疾始弗能秘<lb/>
叩之醫十無一二治矣先君子中竒祻棄吾兄弟而汝<lb/>
萬無一二治矣嗚呼痛哉吾兄弟生不肖不能出先君<lb/>
子于穽而又不能醫藥汝以死吾猶具眉目偷食飲稱<lb/>
人於天地之内其亦可羞也已吾之所不能銘汝之事<lb/>
者有二汝之孝於王者也非其令於張者也抑先君子<lb/>
之猶在覆盆也吾餘息之為存者也逮吾屬此辭筆徬<lb/>
<pb n="KR4e0201_WYG_105-20b"/>
徨而再擲淚滂沱而不可揮且語且咽數矣汝聴之其<lb/>
能怡然而甘我飲食耶雖然即向所云得從先君子者<lb/>
大勝吾亦可以自慰矣汝有二女而少孤吾兄弟待之<lb/>
猶汝也其長者撫於吾老母當為擇賢士歸之少者雖<lb/>
依其父吾時時不敢忘也汝之槖裝頗厚吾悉以歸張<lb/>
氏其未盡者非吾力所及然留以遺二孤女必不食也<lb/>
嗚呼汝少則孝父母兄兄而弟弟既為婦則恭以事舅<lb/>
姑而勤儉以相夫子令聲蔚然聞虞城矣汝之志固未<lb/>
<pb n="KR4e0201_WYG_105-21a"/>
盡伸也汝不盡伸於行然無不謂賢也嗚呼吾既不能<lb/>
醫藥汝以死而又不能傳汝以不朽竟負汝矣痛哉痛<lb/>
哉尚饗<lb/>
　　哭亡女文<lb/>
嗚呼予昨嵗杪病痏㡬殆汝羈於華至廢食寐手治脩<lb/>
脯東走駱驛謂予稍間喜動顔色汝當免身意且得雄<lb/>
以為華慶予亦稱翁汝舅我師書来啟封病蓐不任暴<lb/>
以凶終予時伏枕枯淚垂血強欲含汝展轉莫發汝既<lb/>
<pb n="KR4e0201_WYG_105-21b"/>
長往㡬失汝母偕汝季父舟往哭汝維此春正皇霈厥<lb/>
恩予病強起上書國門為汝大父白見沈寃文罔繚繞<lb/>
三鑽其火迨乎議上皇始報可星披露零改水疲陸始<lb/>
過汝殯一申慟哭素旐欲淄漆燈漸昏朝晡上食其盌<lb/>
流塵人孰無子人孰無死我為汝父薄汝至此嗚呼痛<lb/>
哉唯汝大父寔鍾汝愛汝昔啼號謂見永背赤紱旋復<lb/>
丹書昭洗汝從九原以是語爾汝之無知其亦已矣汝<lb/>
而有知能不中喜嗚呼曲房杜徽仙管收謫弦月遂淪<lb/>
<pb n="KR4e0201_WYG_105-22a"/>
猋雲曷適下絶遺孤上留垂白汝為令女復為哲婦電<lb/>
火既消於汝何有徒悲汝父徒悲汝舅嗚呼痛哉尚饗<lb/>
　　告獄神文<lb/>
嘉靖己酉孟夏念二日有旋風挾葦席折竿破獄舍之<lb/>
瓦而入墜焉次日刑部郎王某謹以文告於神曰某少<lb/>
時甞聞人言旋風下有鬼神也今風甚迅異跡所起止<lb/>
若有警焉者意神或較共事之弗䖍歟或論死死者之<lb/>
未麗法其滯魂魄欝悒而不得信歟或論死未死者之<lb/>
<pb n="KR4e0201_WYG_105-22b"/>
有遺情歟或倖不論死者之有遺法歟或獄吏逮胥禦<lb/>
之弗良致顛墜歟或噫氣率發而偶值神無意焉未可<lb/>
知也獨以為神與某俱寄此圜土之責神責其幽而吾<lb/>
責其明神責其久而吾責其暫吾眡神道不相干為責<lb/>
一爾主上閔念蠢愚之甘禍布徳音下有司録末减者<lb/>
雖大辟亦微察實而賜議焉當兹日也神毋乃假以牖<lb/>
用事者之𠂻使細心而無枉耶亦不可知也某不能生<lb/>
死死生之乃朝夕慎千掫調醫藥廣主上好生之徳以<lb/>
<pb n="KR4e0201_WYG_105-23a"/>
彰神之休罔敢懈神其為左右相於冥亦罔可懈<lb/>
　　祭城隍神文<lb/>
昔者髙皇帝制詔天下毋人神諸嶽瀆藪澤城隍毋以<lb/>
諸侯王爵爵之自是二百餘年諸嶽瀆藪澤城隍之神<lb/>
洗滌其謬守分一志以大庇民而青州之城隍其神為<lb/>
九牧之一甚尊貴靈異不偶不佞則聞嚮有司以神宫<lb/>
越在西郭門外於故實不稱迺改築焉而神之故宫猶<lb/>
寘未徹一二鄉畯父老耄昏於念賈福淫祠奔走皇惑<lb/>
<pb n="KR4e0201_WYG_105-23b"/>
勞牷濁酤婆娑之舞非期而謁比於叢林且謂有新舊<lb/>
神焉其新小而舊大使人舎於内而外趣不佞即天子<lb/>
設郡真二千石乃復有假守耦而治叅令互事其何以<lb/>
統齊耳目教民忠也敬下其議郡郡下兩學博士弟子<lb/>
咸曰毁之便先大夫管仲功徳於齊民甚深即祠祠焉<lb/>
乃一二鄉畯父老未改耄昏好辭媚神佯易指目非敢<lb/>
謂有新舊也神所㳺衍假而聴政毁諸已乎不已無年<lb/>
灾及使者於乎神所云聰明正直而一之者也今像於<lb/>
<pb n="KR4e0201_WYG_105-24a"/>
此復尸於彼賈福禍淫奔走皇惑莫知適從是二神也<lb/>
人神之不可而以二神為甚亡謂不取夫令神赫然臨<lb/>
之而草木狐兎精狀變怪強魄横厲剽叚其似以號召<lb/>
民又神所大誅也不佞敢具言之神神其牖一二鄉畯<lb/>
父老通其耄昏悉屏逐羣為祅者以光揚我髙皇帝之<lb/>
化毋令得以二端窺神不佞皇恐死罪死罪<lb/>
　　祈雨文<lb/>
提督軍務兼撫治鄖陽都御史王某謹具瓣香束帛敬<lb/>
<pb n="KR4e0201_WYG_105-24b"/>
告于風雨山川社稷城隍之神曰都御史無似以天子<lb/>
命領鄖節其荆襄漢南之山川土田人民皆與神共之<lb/>
今旱自五月至六月矣未黍之地髙者蟹螺而卑者沮<lb/>
洳日夜恃雨以為命而不能希涓滴之賜今土尺坼而<lb/>
膏寸涸本下萎而末上焦其父老子弟食寢之弗遑以<lb/>
為嵗憂夫天下稱名山者無踰𤣥嶽而稱名江者無踰<lb/>
漢其神當最靈而又尊貴即父老子弟之所循省以為<lb/>
最媚事者亦無如神神不當坐視其困也且天子方齋<lb/>
<pb n="KR4e0201_WYG_105-25a"/>
明其徳以奉上帝恵鮮小民百執事精白一心恪共乃<lb/>
司神罔時恫矣即都御史之不蔽職而神督過之亦不<lb/>
當以移於民也都御史今貶車服减騶從從事於壇壝<lb/>
而敬與神約其恵我甘霖三日以起焦枯當從父老子<lb/>
弟百拜稽首以謝神之大貺而光昭其威徳抑語云天<lb/>
灾流行國家代有意者神乃不能得之嵗耶都御史無<lb/>
似尚能以五郡吏民請命天子而神不能以五郡吏民<lb/>
請命上帝者未之有也神其鑒之鑒之<lb/>
<pb n="KR4e0201_WYG_105-25b"/>
　　謝雨文<lb/>
嗚呼二五之靈其用為神神佐上帝以宰生民帝有至<lb/>
仁神寔僎之凡此滂沱疇非帝仁民有大命神實柄之<lb/>
凡此滲漉疇非民命兹惟長嬴魃為戎首如惔如焚鑠<lb/>
石焦畝單辭朝聞夕奏絪緼漢江立波嵾嶺蒸雲龜者<lb/>
為合朽者為腴仆者為起巻者為舒雨之驟来其滴歴<lb/>
歴匪雨之滴實生民食雨之將收其絲霏霏匪雨之絲<lb/>
寔生民衣貞寔無良六事何飭爰借神休脫我于責諸<lb/>
<pb n="KR4e0201_WYG_105-26a"/>
二千石黄墨綬吏敢不滌心以承神賜田畯里父率其<lb/>
子女崩角厥稽式歌且舞人亦有言欲而不貪貞有百<lb/>
城神澤所覃勉勉我皇祗恭恵矜毋使雲漢流歌中興<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_105-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百九十七</head> <lb/>
    <p>
<pb n="KR4e0201_WYG_371-1a"/>
欽定四庫全書<lb/>
　弇州續稿巻一百九十七<lb/>
　　　　　　　　　　　　眀　王世貞　撰<lb/>
文部<lb/>
　書牘<lb/>
　　申相公<lb/>
本部材官囬䝉台教慰存因及肘腋表裏之奸祛除不<lb/>
易而相公之苦心妙用不佞雖在逺外亦竊窺一二矣<lb/>
<pb n="KR4e0201_WYG_371-1b"/>
區區情事荼苦精神衰耗故急欲歸守先人之壠治亡<lb/>
弟之葬飾巾以待旦夕非有虛假惟尊慈亮之不使小<lb/>
䟽成一虛套則大賜也邇者朝事甫定而後進不經事<lb/>
人遽以不根無渉之事竊其影響兾有動揺主上聖眀<lb/>
隆眷亡毫髮之疑而大䟽所謂令女捐館壻尋别娶且<lb/>
天下之愛壻豈有勝於子者子既不令入試於壻寕有<lb/>
夤縁此数語可剖示天下萬世人乃者覆試之役甫竣<lb/>
而狂口又復嘵嘵致觸天怒方快物情苐追䆒唆使不<lb/>
<pb n="KR4e0201_WYG_371-2a"/>
免又成洶洶計相公與荆老必當申救自今以後願相<lb/>
公一志任宗社蒼生之重事固有什百於此者么麽妄<lb/>
語何足介懐安慶賊本不多而頗有驍黠者官軍以烏<lb/>
合不練之衆而挑之始則安慶輕敵死一指揮一千户<lb/>
既而黄州復輕敵傷一守偹執去一州倅又既而安慶<lb/>
之故將黄甲軍亦見刼凡三敗矣一故参將徃撫之為<lb/>
所留三鎮之撫臣號令不齊將庸兵弱醸成賊勢如更<lb/>
不已勢必調楚順靖一宣慰浙江一營兵就近如吳司<lb/>
<pb n="KR4e0201_WYG_371-2b"/>
馬者暫出督之庶可蕩平雖然至此則所損不淺淺矣<lb/>
吳司馬所條請貞雖與聞而不敢勸沮盖司馬初至見<lb/>
三營之卒弱而驕不堪使又以損軍之令重卒有不虞<lb/>
不敢使之出敵故為挑選軍舍餘丁得五百餘人别成<lb/>
一軍教練精熟尋常可以彈壓狂呶遇警可當銜鋒跳<lb/>
盪貞所慮者恐廟廊之議以為有軍不用而别起軍外<lb/>
之軍増餉外之餉或致齟齬至於旗牌之請盖縁欲借<lb/>
以稍讋驕悍之氣為緩急調遣之謀耳不知輦轂之下<lb/>
<pb n="KR4e0201_WYG_371-3a"/>
可給旗牌否今参賛之責雖重而號令不能出一城鞭<lb/>
朴不易施一校宜司馬之有請也唯相公裁之<lb/>
　　又<lb/>
長夏赫曦伏惟相公台候萬福世貞不肖忝從鄉曲之<lb/>
末時逺門墻之外而相公猥推太原公之愛而愛之又<lb/>
察其亡他而録之洗瑕收瑜起骨加肉相公之當國寔<lb/>
在癸未之嵗甲申正月即賜補京兆亡何遂有少秋官<lb/>
之遷又矜其情事許之休沐僅踰三載復有少夏卿之<lb/>
<pb n="KR4e0201_WYG_371-3b"/>
起受命以至今月不能二朞遂超躐兩官正秋卿矣又<lb/>
憐其骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>不任磨勘特與太宰計破例而聼其報績矣<lb/>
雖使世貞之父兄為世貞謀與世貞之自為謀孰有能<lb/>
如相公之委曲不遺者也世貞以月之四日出白門十<lb/>
二日抵淮已促装從陸而道得新命咸謂於例不必復<lb/>
進京祗將南吏部原咨具由送之吏部彼當為題請復<lb/>
職貞得以其間歸哭亡者且為先君焚黄於墓道私計<lb/>
誠便矣苐此銜恩酧知一念未得陳之堂下九叩以布<lb/>
<pb n="KR4e0201_WYG_371-4a"/>
區區則更有所不安耳側傳邸報主上渙發温綸隐然<lb/>
省已尊賢至意視朝親政俱有定期此相公與二三大<lb/>
老挽回感格之功而南都一䟽亦不至糜碎於雷霆之<lb/>
下知聖度天聰固不盡委之麯蘖也苐江南累月不雨<lb/>
赤地千里巫尫見殛旱魃愈逞禾苖俱不及種種者及<lb/>
花荳之類又俱萎枯百無一長雖二麥頗秋可以支持<lb/>
目前無衣無食何以卒嵗又况加以敲榜之刑剜其已<lb/>
枯之膏而使供繁重之賦乎縱使盡蠲其額而賑其垂<lb/>
<pb n="KR4e0201_WYG_371-4b"/>
命者恐猶未免於戊子之禍也相公吳人也太原相公<lb/>
亦吳人也其知吳之受灾為至真其欲為吳請旦夕之<lb/>
命為甚切但恐人主未必信左右未必喜而大司農未<lb/>
必能出而任之則相公之於調劑亦甚難矣雖然不敢<lb/>
以相公調劑之難而遂絶望於調劑也先君子之隧虛<lb/>
而弗克樹石者垂二十年矣嚮者以相公之曲成而賜<lb/>
贈脩冡又承相公之許以雄文冠之朽骨為之若肉草<lb/>
木為之色飛而迄今未有領也雖一日萬幾倚馬之才<lb/>
<pb n="KR4e0201_WYG_371-5a"/>
亦何所難其揮洒哉為此專令豚兒代領伏兾垂賜并<lb/>
有薄效以志區區不宣<lb/>
　　又<lb/>
昨以九卿㑹䟽去役之便敢附布區區計已取進止矣<lb/>
世貞賴相公大庇已於廿七日履任縁郵繻艱請不便<lb/>
於役者故俟㑹審䟽便與謝恩䟽同發遲緩之咎不能<lb/>
辭也世貞少習城旦家言老而不盡忘拮据刀筆或可<lb/>
苟免大戾惟見兩臺之長與属僚争論紛紜不已山人<lb/>
<pb n="KR4e0201_WYG_371-5b"/>
鳴寃盖失志求進之徒其操術甚竒其措心甚險不免<lb/>
大費相公苦心而衰劣過時之人惟有逡廵作骸骨計<lb/>
耳許相公凡三為汪伯玉司馬作書而最後云敝郡稱<lb/>
才獨一汪司馬嘗執鞭弭從諸公之後似亦頗承許可<lb/>
附於知交今服闋乆矣豎儒言輕不能推轂使坐老丘<lb/>
園心甚惋惜倘得假一言之重於當事者當事者誠因<lb/>
重眀公以重汪司馬則區區之說易入也伏惟留神其<lb/>
辭甚廹切豈以南都散曹返能加於揆地耶不過以世<lb/>
<pb n="KR4e0201_WYG_371-6a"/>
貞辱相公及太原相公太宰公知己之遇謂可以進言<lb/>
耳不佞與伯玉交知不能迯相公神鍳然兹事何敢預<lb/>
也先司馬賴相公大恩得葺理墓田丙舍唯是七尺之<lb/>
石壟於隧道乆矣而相公至今尚靳一言誠知一日萬<lb/>
㡬然以倚馬之才不過費半夕晷耳貞已衰老倘不能<lb/>
待是無以藉手地下也讞審䟽上縁熱審者過多今僅<lb/>
得一人耳聞中宫將有大慶不知可免行事否餘不敢<lb/>
贅<lb/>
<pb n="KR4e0201_WYG_371-6b"/>
　　又<lb/>
邇者世貞以乙休之䟽奉凟清燕盖衰暮之年薄劣無<lb/>
状自當歸骨故里而邇來言路諸君貴少賤老吹毛求<lb/>
疵無所不至南都踈逖供其食噉而被論者如屠羊之<lb/>
在肆噤無一聲何顔可以在列何心可以供事今者即<lb/>
不見允眀春自當引疾唯冀憐而捨之聞召璫能自損<lb/>
抑上眷亦不至甚人情稍定衆嚮稍一但中宫已及大<lb/>
朞未見的確中外謂上令祕之恐未有此理而南中臺<lb/>
<pb n="KR4e0201_WYG_371-7a"/>
省已請冊立九卿復將繼之無乃太蚤乎楊司馬差能<lb/>
持重不然走未見其可也蒙許以先子神道碑嵗底可<lb/>
完不勝踊躍謹録後沐恩典贈官祭葬縁由并子女之<lb/>
詳呈覧倘即揮賜貞當躬奉以歸樹之先壟子子孫孫<lb/>
感徳無極不勝懇切俟命之至<lb/>
　　申許二相公<lb/>
前者齎謝恩及㑹審䟽人便一通賤名於記室計已徹<lb/>
覧矣貞不才奉職無状以報政一事見齮臺臣而傍牽<lb/>
<pb n="KR4e0201_WYG_371-7b"/>
舊談横加汙衊分合席藁以俟嚴譴但貞前者因查有<lb/>
前例而後任之事與所支之俸為兵部侍郎故當以陞<lb/>
任論與調官者不同故具咨銓部銓部益以後例過垂<lb/>
飾奨俾亟奉行其後叨忝新命以南部咨結送銓部銓<lb/>
部據而題給贈䕃非貞所敢擅專亦未嘗有毫髮欺㒺<lb/>
也計旬日來已奉眀㫖處分或斥或削已定但區區生<lb/>
平心跡不能自白敢具䟽以辨萬一見留更布大恩放<lb/>
歸免滋多口幸甚幸甚或云有所受之或云别有所為<lb/>
<pb n="KR4e0201_WYG_371-8a"/>
貞俱不敢言苐一歸在念倘得奉相公大篇刻石先壠<lb/>
死有餘榮矣餘情具䟽掲中兹不敢贅<lb/>
　　又<lb/>
謹啟世貞行實不孚邉幅鮮素以致見憎讒口仰仗聖<lb/>
主之眀與相公委曲維持調觧得無麗於丹書乞休小<lb/>
䟽又辱勉留貞苟非木石寕不思洗滌心志鞭䇿駑鈍<lb/>
以少酧恩造苐於出處之疚心與宦曹之觸目一經拈<lb/>
出慚悔無地語云畏首畏尾身其餘㡬顧影而歎不肖<lb/>
<pb n="KR4e0201_WYG_371-8b"/>
之身所餘且盡矣况前路幾可餘日可数若仍冐昧隐忍<lb/>
叢積毁忌更來指摘縱相公憐而欲全之晚矣再䟽陳<lb/>
情非敢毫髮欺隐惟冀俯念特賜允俞瓦全此身乃相<lb/>
公終始之大徳也先人不朽日夜在心并祈留意萬感<lb/>
　　許相公<lb/>
謹啟貞以巖穴長物老不適用虛名見采濫竽留樞自<lb/>
揣衰庸恐貽敗羣之誚頗安寂寞不作觸藩之想婁䟽<lb/>
乞骸兾全晚節而屢厪温慰未尋遂初前後二禄荏苒<lb/>
<pb n="KR4e0201_WYG_371-9a"/>
三嵗苐滿百擿茫無寸補既辱我相公破例許之赴部<lb/>
行至淮隂忽得邸報則驟脫丞郎之列而遽随令僕之<lb/>
後驚喜過望慚惶繼之此固我相公求舊之至仁與憐<lb/>
才之髙誼然使予者不傷眀受者不色恥則非貞所敢<lb/>
當也且巖穴之下慚先登於伯玉休寀之間愧後塵於<lb/>
定之進退維谷展轉負刺邇雖苦暑疾尚擬竭蹷登陸<lb/>
叩稽堂下以展惓惓一念苐詢之長宿皆云既奉新命<lb/>
不當入京且大讞在九月中而秋省遂無一長官恐於<lb/>
<pb n="KR4e0201_WYG_371-9b"/>
事體有碍不免側伏金陵傍邑得㫖而後履任伏惟髙<lb/>
眀垂詧東南之旱赤地千里禾不及播綿不成莖此禍<lb/>
比之丁亥殆甚即使聖恩蠲免賜之餘生無衣無食何<lb/>
以卒嵗興言及此膓為寸折相公社稷蒼生之繫衷乆<lb/>
矣幸不惜一投手舉足之勞為此周餘之黎觧倒懸之<lb/>
苦下情無任懇切之至<lb/>
　　又<lb/>
邇者以咫尺之啟申候興居兼識感忱附布不腆過承<lb/>
<pb n="KR4e0201_WYG_371-10a"/>
奨餙推以如天之貺慚皇跼蹐莫知所當世貞仰竊台<lb/>
庇自淮返艗便道過里得治其私旋用讞審期廹星言<lb/>
俶途已於前月廿七日履任矣貞少習城旦家言復親<lb/>
刀筆之役竊謂可藉手苟免咎戾但蒲栁易零樗櫟無<lb/>
用恐終負門墻知己大恩耳兹諗六載考績絲綸渙頒<lb/>
晋秩宫師復冠天省録後賜金流光揆席凡在朝紳靡<lb/>
不加額稱慶而况受知之深如不佞貞者其為欣忭何<lb/>
可言喻敢具一啟少伸下私唯是先人辛勤一生南北<lb/>
<pb n="KR4e0201_WYG_371-10b"/>
禦圉忠而獲罪雖荷上恩昭雪所恃以不朽者獨賴相<lb/>
公片言華衮耳既䝉賜允唯得早恵托之堅珉此則貞<lb/>
之所日夜鏤心者也所示汪司馬伯玉已敬逹之元老<lb/>
及太宰矣相公之命不敢不将鉅寮出處豈逺臣所敢<lb/>
預聞也審决䟽上聞中宫将有大慶不知可無行否餘<lb/>
不敢贅<lb/>
　　楊太宰<lb/>
前月之廿八日得貴部回咨洗其既徃加以隆褒破例<lb/>
<pb n="KR4e0201_WYG_371-11a"/>
賜容得從考績已属逾涯之幸而豚兒騏復致尊㫖謂<lb/>
且将有後命實出意外即於滿日過部又二日離京行<lb/>
至淮隂而司㓂之報至矣世貞么麽下士潦倒陳人科<lb/>
第雖似小深資望實為甚淺不意遽躐羣寮之上超從<lb/>
八座之列自唯曩者避言里居無復世念翁㧞自遯野<lb/>
畀以留京曽未匝月晋佐司㓂非常之格施於遷人衆<lb/>
所駭羡先君子雖獲昭雪而天澤不究尋見壅沮大宗<lb/>
伯過採臺議獲沾葬祭尚復嚄唶一官而翁朝得小䟽<lb/>
<pb n="KR4e0201_WYG_371-11b"/>
夕為題覆使冡中之骨獲被常伯之榮世貞今官僅南<lb/>
卿佐耳竊禄未乆而遽有此擢且又少延月日俾得遂<lb/>
家門之私翁之盛徳譬若大造之於物無不䝉其生成<lb/>
而於造物之中有獨厚生而曲成者則不肖貞之所獨<lb/>
私也旦夕擬叩都門瞻天之後即造堂下九頓以致感<lb/>
激之誠然後小獻芻蕘庻抒葵藿而問之舊宿皆云既<lb/>
有新命不宜入京且九月當大審而部無一人在者於<lb/>
事體未安以故冐昧輒齎南天部原咨并上而身返真<lb/>
<pb n="KR4e0201_WYG_371-12a"/>
州或以間一視仲氏殯所焚黄先人之壠終始皆恩造<lb/>
也下情無任銘刻尚容專布不宣<lb/>
　　又<lb/>
前者齎公移官役去有不腆之啟少致感忱令豚兒上<lb/>
之未奉教荅尋有兵部官役囬則貴部所覆贈先録後<lb/>
二咨俱已到矣我翁生成造就之恩非復常言常辭可<lb/>
以罄述世貞自淮隂聞命以便道得歸掃丘壟少致手<lb/>
足之戚尋以㑹審期廹束装就途前月廿七日已履任<lb/>
<pb n="KR4e0201_WYG_371-12b"/>
矣蕭規之後或可苟免罪愆苐未老而衰種種相現加<lb/>
以國是未一伏機漸露若隐忍尸禄恐終負門下知遇<lb/>
耳我翁國之蓍蔡狂瀾藉以砥柱善類藉以赤幟者也<lb/>
與一二大老似不可言去嵗荒民貧萑苻未已必湏得<lb/>
才撫臣若張九一郭思極者料理之其次許孚逺可用<lb/>
也又其次倪凍可用也是四人者皆不能滿於物情然<lb/>
緩急之際在採其所長不必較其所短也新都相公為<lb/>
汪司馬三致辭於不佞矣最後所云敝郡稱才獨一汪<lb/>
<pb n="KR4e0201_WYG_371-13a"/>
司馬嘗執鞭弭從諸公之後似亦頗承許可附於知交<lb/>
今服闋乆矣豎儒言輕不能推轂使坐老丘園心甚惋<lb/>
惜倘得假一言之重於當事者當事者誠因重眀公以<lb/>
重汪司馬則區區之說易入也伏惟留神豈謂不佞踈<lb/>
逖散曹能預大臣之出處意者謂不佞辱翁與二大老<lb/>
之知欲令抒其欝欝耳不佞不敢不以聞終不敢預也<lb/>
别楮聊將積忱仰祈鍳亮<lb/>
　　又<lb/>
<pb n="KR4e0201_WYG_371-13b"/>
旬日前上到任䟽人去有小啟奉布區區計已徹覧矣<lb/>
不意到任之時黄侍御之䟽已發既奉㫖下貴部想已<lb/>
處分不當復贅但貞嚮者申明後任係陞官之俸薦起<lb/>
非聼調之人於例似不相合故具咨以請然不敢擅自<lb/>
行止而辱老先生猥加飾奨謂原有無玷公評不拘此<lb/>
例之說回咨既到方敢治行又辱老先生體念覆給誥<lb/>
䕃子於䕃子䟽内眀開曽經被劾縁由未嘗有所隐諱<lb/>
也世貞盛年時不自檢飭口吻之間多生荆棘筆札之<lb/>
<pb n="KR4e0201_WYG_371-14a"/>
際或樹戈矛以來憎毁致成口實雖晚途岩穴稍知慎<lb/>
黙言路借之猶得譸張為幻含沙射影苐以貞為欺㒺<lb/>
雖則不情然物忌多取叨忝過分猶所甘心乃至波及<lb/>
長者以寛厚公平之政而誣以扶同黨庇之誚至於司<lb/>
屬寕有他弊而欲勒之同斥貞雖有胸無心其負芒刺<lb/>
何可言喻此子方挟言路之勢兩犯臺長欲廢憲規於<lb/>
貞何有苐年來頗相見暱行時追致贐幣索詩為其父<lb/>
母忽反目甚口若此中間所謂習幻化被黄冠者数年<lb/>
<pb n="KR4e0201_WYG_371-14b"/>
矣貪心難斷靦顔復出此語傍譏了無忌憚又謂氣力<lb/>
足以揺撼該部亦似别有所指盖自斥閹復進山人鳴<lb/>
寃之說行而物情大變矣魑魅魍魎閃倐於青天白日<lb/>
之下攫市於通都大邑之中貞雖苟免不去後禍未已<lb/>
倘得憐憫放之歸田則老先生之終恵也下情無任皇<lb/>
悚懇廹之至<lb/>
　　又<lb/>
貞以素行不孚致來指擿乃辱我眀宰公憫其非罪䕶<lb/>
<pb n="KR4e0201_WYG_371-15a"/>
其所短兩䟽覆覈不唯九關之浮翳一掃天聼竟廻而<lb/>
傳之士林知不肖之心跡尚得稱人於世者皆大造力<lb/>
也鄒考功之䟽可謂仰體上臣之盛心下表憐才之獨<lb/>
念但愧非謭劣所敢當耳比時辯眀小䟽實出一時憤<lb/>
懣既發之後良自慙悔後得兒騏信乃知我翁為之刪<lb/>
削俾無樹敵又戒勿再申前請翁之曲成一物至矣盡<lb/>
矣苐試視不肖之身豈堪復任鞭䇿不肖之性質豈能<lb/>
過為骫骳脂阿以事言路諸少年者哉况未老而衰目<lb/>
<pb n="KR4e0201_WYG_371-15b"/>
眚齒落筋骨緩弱歩履艱難僅有一弟化為異物從子令<lb/>
淑又復垂命情事若此焉望其復有所展布也乞休小<lb/>
䟽非敢有毫髮虛㒺唯兾曲體俾遂生還苟存晚節不<lb/>
至為門墻之玷則終始大恵也伏覩大䟽剴切忠亮賢<lb/>
於王端毅韓忠定逺矣無論繹改未見恱從此則逺臣<lb/>
之所深憂痛惜者也張滄老此推甚惬衆情苐貞所始<lb/>
知者清標厚徳耳既而識其盡瘁之節應變之才萬萬<lb/>
不敢望也臺老亦同此懐餘不敢贅<lb/>
<pb n="KR4e0201_WYG_371-16a"/>
　　耿司徒<lb/>
昨使者致帶補來謂不欲領區區贐耳後使至乃始啟<lb/>
封視之其光爛然即駭鷄夜眀之珍恐不能逺過乃我<lb/>
翁用僑札之誼而不佞虛銜負羈之愧也傳杜君䟽辭<lb/>
不敢有毫髮訾於長者尋其微指乃是欲激翁使鷁首<lb/>
必不北耳恭覩温綸嘉予諄篤上不以恒格待翁翁乃<lb/>
可以恒格自外耶昨北省復有言及新司農矣語云雖<lb/>
無老成人尚有典刑今老成若姜若方若傅齕之㡬盡<lb/>
<pb n="KR4e0201_WYG_371-16b"/>
而尚復欲滅掃之是併所謂典刑者不欲一二餘也寕<lb/>
但老成而已孝宗朝三原洛陽鈞州吳興夀考者至八<lb/>
十少亦七十餘黄髮在列素絲五紽委蛇從容以予嗣<lb/>
聖而逆瑾軰頃刻而削逐之遂盡翁以為孝廟時治耶<lb/>
武廟時治耶夫使逆瑾為之天下不敢言而尚敢怒今<lb/>
以濟濟臺𤨏之臣而甘心逆瑾之技倆乃不聞有怒者<lb/>
何也翁入朝幸為三老冡卿臺長一言之若但調停兩<lb/>
可不一分别天下何時而可望復孝廟耶適江北諸生<lb/>
<pb n="KR4e0201_WYG_371-17a"/>
有梓翁留貞大䟽者雖以故不及上然翁緇衣之好則<lb/>
有目之人咸睹記之矣昔人云生我者父母知我者鮑<lb/>
叔僕無敬仲之材與生平之契而翁之知視鮑叔更甚<lb/>
何以為報貞雖隐忍不至有胸無心既為人拈出唯有<lb/>
一歸而已再䟽稿附請教知尚滯真州不腆肴酒以犒<lb/>
從役唯麾置之為荷<lb/>
　　石拱辰司空<lb/>
秋來伏惟道履萬福蘭玉芬茂為慰世貞叨竊大庇以<lb/>
<pb n="KR4e0201_WYG_371-17b"/>
報政行抵淮而拜兹命主爵者不以貞之奉職無状而<lb/>
峻陟之又為之破例以請得賁及先尊慈而録其後人<lb/>
所以滋培不肖者至矣念國恩未報知己難虛故勉而<lb/>
復之官苐恐日深日負終且作乞骸計耳夀陵大功計<lb/>
指期可竣門下又當有非常之典今望實隆鬯純白無<lb/>
疵孰有如門下者藻鏡之地必當仰借苐國是未一物<lb/>
情未安且中樞要地復有登進渠必不能安保富貴萬<lb/>
一侵奪外權三事以下當有一畨風波狂瀾砥柱竊為<lb/>
<pb n="KR4e0201_WYG_371-18a"/>
門下望之又竊為門下憂之貞近歸故里撫亡弟䘮對<lb/>
孤嫠婦子纍纍展奏門下所貽些辭腸寸寸折附去行<lb/>
状一紙可以知其槩也穆敬甫兄何以都不聞問想所<lb/>
草大公墓表不以登石矣齎䟽人便附此少布區區不<lb/>
悉<lb/>
　　詹咫亭<lb/>
昨者承教貺逺及草次奉復嗣後不獲頻修問訊緣南<lb/>
中雖稍寥簡而衰病頻仍又遘手足之戚忽忽過日想<lb/>
<pb n="KR4e0201_WYG_371-18b"/>
門下必能見亮也郵書中每覩大奏於國體事幾徃徃<lb/>
妙中肯棨累見褒予蓋不待骨鯁之節有素也所藴藉<lb/>
宏矣賈傅宣公何人哉唯國是未一言路縱横日勝日<lb/>
負莫知底止而根本肘腋之地大有不可言者門下必<lb/>
有定見定力毋俟喋喋也貞以誤恩過深黾勉履任然<lb/>
刀筆之外茫無寸補恐逾久則負國逾重旦夕唯有乞<lb/>
骸歸卧而已役便聊此附候起居朔氣漸深唯為宗社<lb/>
蒼生自愛不宣<lb/>
<pb n="KR4e0201_WYG_371-19a"/>
　　楊本庵<lb/>
自貞之先君子獲從先太傅㐮毅公之後塵覆盆之燭<lb/>
則自先㐮毅公發之而不肖兄弟亦荷拂拭草莽以至<lb/>
今日僅於大事兩陳些辭實不能効萬一之報而自廢<lb/>
巖穴木石與居於長者遂至沈簡擢髮何以数罪唯長<lb/>
者御清塵而不肖濁水或兾稍見寛耳邇過故里李兵<lb/>
使以先㐮毅公榮哀録見命為序貞雖椎無文敢不藉<lb/>
手以報九京也唯是初至白下百冗蝟集稍閒則顓藉<lb/>
<pb n="KR4e0201_WYG_371-19b"/>
觚管以從事矣伏惟我翁入佐元樞督治方中進秩賜<lb/>
金未足上酧正位入坐若陟禽之繼尹旦當在朝夕尚<lb/>
容專賀先此附候并布區區不宣<lb/>
　　潘印川<lb/>
昨者途次附復計已徹覧矣弟已於前月廿七日抵任<lb/>
卒卒人事兼有審録發䟽及竿牘之累寢溲無暇念之<lb/>
金陵僅三月而耳目之内風波萬状魑魅魍魎縱横於<lb/>
青天白日之間老太見山人鳴寃否乃二三渠黨所合<lb/>
<pb n="KR4e0201_WYG_371-20a"/>
成毒藥欲以扶鯨而抑誠傾太原而疑吳縣不盡一網<lb/>
不已也南垣兩䟽反堕其計中南牀之論吳悟齋而波<lb/>
及二三老若處之則撥一蜂窠矣吾儕雖幸不及身寕<lb/>
復有毫髪宦味耶旦夕計有歸耳適家間小僮徃視兒<lb/>
子有小衣装此間已具一馬牌之濟上倘老太得續與<lb/>
之大恵也病冗草次不一外亡弟志銘附覧并有薄侑<lb/>
炤納為荷<lb/>
　　温一齋<lb/>
<pb n="KR4e0201_WYG_371-20b"/>
貞自叨佐留樞僅從郵便一通候於長者即辱教札飾<lb/>
奨逾涯榮於華衮重於璚瑶矣恭諗門下晋長中臺仍<lb/>
領國儲漢之初固有以御史大夫主計者昊天降割三<lb/>
吳之民無嵗盖魚腹者一而魃妖者再矣溝凟之餘所<lb/>
存何幾今雖聖睠南注霈澤汪濊可以小蘇目前而來<lb/>
嵗之計固不知所終也嚮者覩翁寛䘏之䟽故尼弗克<lb/>
上而仁人之心與經世之畧已識其大幸有以終恵之<lb/>
世貞衰駑待盡一壑不自意出又不自意遷惟是國恩<lb/>
<pb n="KR4e0201_WYG_371-21a"/>
未酧勉爾之任然度終無可以稱塞者旦夕唯有乞骸<lb/>
骨耳雅齋公方壯胡以竟不起殊令人短氣世途萬變<lb/>
物情洶洶門下必有定見定力不佞請得承教焉不備<lb/>
　　李大司㓂<lb/>
自甲戍冬於清源一奉教貺旋有附報嗣後間者濶焉<lb/>
門下峻徳宏猷師表一代貞雖闇不曉事寕無秉彛景<lb/>
行之好同於衆人特以巖穴下士於世無所比数不敢<lb/>
唐突尊嚴昨佐留樞又苦病戚相仍因循迄今門下之<lb/>
<pb n="KR4e0201_WYG_371-21b"/>
記室遂不敢通一帋良切皇悚惟是門下邁徳淑問逺<lb/>
肩咎繇力持巨璫剪其爪翼海内拭目以望風采今其<lb/>
人復用矣砥柱狂瀾竊為大賢望之讞䟽人便聊此奉<lb/>
候興居并抒下悃伏惟鍳亮<lb/>
　　蹇司徒<lb/>
不奉清問者一嵗餘矣伏審台履健勝令問宣鬯二尊<lb/>
人萬福為慰貞巖穴陳人掩關俟盡既不自意出又不<lb/>
自意遷中間以報政行至中途而返既獲釋車馬煩怠<lb/>
<pb n="KR4e0201_WYG_371-22a"/>
之苦又不廢先後贈録之典於私計便矣苐碌碌無補<lb/>
轉負國恩中夜思之若負芒刺東南水旱之灾極矣周<lb/>
餘黎民靡有孑遺主上賜貸賜賑湛恩汪濊目前似可<lb/>
小蘇然獻嵗之憂未已也三吳故翁四履之地也上以<lb/>
翁佐司徒是以翁恵吾三吳之人也惟朝夕為栗庵公<lb/>
一言之其造福不淺貞等之属望亦不淺去役匆匆不<lb/>
克覼縷伏惟炤亮<lb/>
　　周中丞李侍御<lb/>
<pb n="KR4e0201_WYG_371-22b"/>
謹啟吾三吳之民自遘丁亥浲水之儆魚鱉其居甌脫<lb/>
其疇戊子一嵗之間餓莩塞途僵屍蔽川加以役癘為<lb/>
虐餘黎之存者十不能二三至今年春賴我公祖爬搔<lb/>
宿賦而為之樽節民始有生氣二麥稍收旦夕幾一飽<lb/>
民始離菜色不意四五月間天復䧏割旱魃逞其兇威<lb/>
以成大旱此間三事大夫京兆令長祈請靡效赤地千<lb/>
里洿池圻裂眢井竭涸禾苖不及揷蒔其所餘種且盡<lb/>
稿死矣故鄉來者不絶俱云彼地之旱尤甚雖以我公<lb/>
<pb n="KR4e0201_WYG_371-23a"/>
之精心為民晝夜露禱亦未響應已矣無可復望矣惟<lb/>
有飛章上報旱荒嗣後勘實續奏庶㡬聖主沛發好生<lb/>
之念廟廊諸公得以拱手將來倘如丁亥故事周餘之<lb/>
民尚有孑遺計我公祖拳拳宗社蒼生至念䟽已前發<lb/>
區區為桑梓請命情不容已惟兾亮原萬懇<lb/>
　　廵撫應天周中丞<lb/>
世貞賴大庇奏績至淮而有新命休沐過郡潔誠晋謁<lb/>
閽人見辭及婁滸而庖廪之恵至矣抵家拜餼幣問存<lb/>
<pb n="KR4e0201_WYG_371-23b"/>
又拜賀儀及綽楔之賁感佩不可言念欲一造㦸門展<lb/>
謝併擬伸其區區而賤軀為勞暑積凌遂苦河魚之疾<lb/>
左目忽𤯝方戢身醫藥未任舟車竊因一介以啟事上<lb/>
塵而附申不腆之敬自不佞發留都還敝里諸道路所<lb/>
經由萬口一辭以老公祖惓惓為周餘之民請命於天<lb/>
而不得則又請命於天之子辭㫖懇惻言言肝腑聞按<lb/>
君繼亦有勘䟽上矣二相在事於桑梓當無所不留意<lb/>
者苐恐更以桑梓之故見疑於上之左右及大司農䟦<lb/>
<pb n="KR4e0201_WYG_371-24a"/>
胡㚄尾有不能盡展其作用耳所賴老公祖與按君終<lb/>
始力持之今所賴者公帑及巨室耳公帑如洗巨室如<lb/>
掃必無所取賑即賑不得法徒滋姦胥中豪之槖何益<lb/>
之有聞太倉儲粟尚可十年計唯有省兊運之糧全灾<lb/>
者免次灾者折二端而已織造可暫停否金花可半減<lb/>
否至於邇者搶米一事非饑民也盖打行惡少耳將來<lb/>
必以便宜梟示首惡一二其勢立消不然未知所稅駕<lb/>
也郡城睥睨可慿凌而上禍在剥膚如何如何豎儒偶<lb/>
<pb n="KR4e0201_WYG_371-24b"/>
有所聞不敢不以告若兵道之憂國憂民實心實政吾<lb/>
老公祖與按君相與咨詢令䇲而行之又一州五邑之<lb/>
守令皆亷能吏也唯曲全而加鼓舞焉幸甚中秋後勉<lb/>
之留省便道晋謁尚容嗣布不宣<lb/>
　<lb/>
　<lb/>
　<lb/>
　弇州續稿巻一百九十七<lb/>
</p>
<p>
</p>
  </div>
</body>
</text>
</TEI>
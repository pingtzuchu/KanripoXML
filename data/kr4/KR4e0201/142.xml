<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百四十二</head> <lb/>
    <p>
<pb n="KR4e0201_WYG_142-1a"/>
欽定四庫全書<lb/>
　弇州四部稿巻一百四十二<lb/>
　　　　　　　　　　　　明　王世貞　撰<lb/>
説部<lb/>
　短長上二十三條<lb/>
　　耕於齊之野者地墳得大篆竹冊一袠曰短長其<lb/>
　　文無足取其事則時時與史抵牾云按劉向叙戰<lb/>
　　國策一名國事一名短長一名長書一名脩書所<lb/>
<pb n="KR4e0201_WYG_142-1b"/>
　　謂短長者豈戰國逸策歟然多載秦及漢初事意<lb/>
　　亦文景之世好竒之士假托以撰者余怪其徃徃<lb/>
　　稱嬴項薄炎徳誕而不理至謂四皓為建成侯偽<lb/>
　　飾淮隂侯毋反状乃庶幾矣因録之以佐稗官一<lb/>
　　種凡四十則<lb/>
邯鄲之難楚取魏睢濊之間以自益也江乙為魏説楚<lb/>
威王曰臣不佞少習楚事竊以為先靈王之賢甚於先<lb/>
荘王也楚王作色曰先荘王雄楚者也九戰而九勝以<lb/>
<pb n="KR4e0201_WYG_142-2a"/>
盟諸侯光列五覇聲到今靈王少負不諱罪為章華臺<lb/>
而疆内叛之天下不哀客胡誖也曰主臣荘王之有討<lb/>
於宋也環城芻牧者以百里築室反耕宋人易子而食<lb/>
析骸以㸑王赦之盟而弗有也討鄭鄭亡其君肉袒牽<lb/>
羊以迎而王赦之盟而弗有也討陳以夏徵舒僇鄉取<lb/>
一人而又弗有也恤鄰厄誅不庭汲汲乎亡燕息之間<lb/>
戎車屢駕地不加益以空名為政於天下者荘王也靈<lb/>
王㓕陳㓕蔡城不羹躪朱方兵力所及亡不有也方城<lb/>
<pb n="KR4e0201_WYG_142-2b"/>
外之師與方城内應而王暴縊也以實利媒禍於天下<lb/>
者靈王也今魏聞趙之請救而王弗與也潜師乗虚而<lb/>
取睢濊之間是靈王之武也臣竊以王殆賢靈王楚王<lb/>
曰㣲夫子之言殆哉請得因睢濊而媾於魏<lb/>
陳軫謂楚王曰臣欲益王之地而王欲割也臣欲强王<lb/>
之兵而王欲削也欲收六國而宗楚而王欲失也欲抗<lb/>
楚以抑秦而王欲卑也夫割與削失與卑度非王欲也<lb/>
然而以意得之得之王之禮張儀而内寵鄭䄂也<lb/>
<pb n="KR4e0201_WYG_142-3a"/>
謂魏惠王曰酒有酖王食之乎曰否前郎中貎美而陽<lb/>
疆以備宮監乎曰惡是何言也然則酒之惡酖也為毒<lb/>
也宮監之惡前郎中也為其釣滛也張儀之毒也甚於<lb/>
酖而其釣滛也甚於前郎中王乃委國而事之何也<lb/>
楚頃襄王獵於濠而樂也觴羣臣而命之監曰醉廼解<lb/>
客有來謁者曰請須臾曰毋間遂酒之敢問客何業曰<lb/>
臣不肖少賈而中棄之晚乃業儒見魯儒與吴賈爭也<lb/>
魯儒曰親重身吴賈曰否身重親魯儒曰吾聞之夫子<lb/>
<pb n="KR4e0201_WYG_142-3b"/>
矣父母之讐不共戴天其以身也曰以直報怨吴賈曰<lb/>
吾先君闔閭之有檇李役也王夫差因以夕枕薪晝茹<lb/>
膽而令於庭曰夫差爾忘越王之殺爾父乎曰不敢積<lb/>
甲而訓之以伐越棲越句踐於㑹稽之臺而弗誅也為<lb/>
其稱臣也王句踐因以夕枕薪晝茹膽而令於庭曰句<lb/>
踐而忘㑹稽之恥乎曰不敢積甲而訓之以伐吴棲吴<lb/>
夫差於姑蘇之䑓而弗赦也夫差報親而赦也句踐報<lb/>
身而弗赦也然則身重親臣未有以折也臣今者過王<lb/>
<pb n="KR4e0201_WYG_142-4a"/>
之國都而知其駢謬也夫函關之留鄢郢之舉王殆以<lb/>
為疥癬也置之均已王面赤趣罷獵<lb/>
芈八子使其監謂張儀曰妾之有憾於惲君所悉也惟<lb/>
惲日夜不忘囓齕稷異日安能頫首而事之今惲幸在<lb/>
逺可圗也妾欲行申生之胙而懼大臣之以逺證也惟<lb/>
君善謀之請以黄金千鎰為夀儀曰諾他日見昭襄王<lb/>
王曰惲之治蜀也庶幾理哉曰然曰惟先生之習於蜀<lb/>
也吾欲開其西南之地以勁楚後可乎曰不易也其西<lb/>
<pb n="KR4e0201_WYG_142-4b"/>
南為羅施鬼方其人若猿猱若<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>又若倀而又最善毒<lb/>
粟黍之液淬於刄血濡縷立死其食人有咽而死者有<lb/>
周月而死者有周嵗而死者有三嵗而死者施之食有<lb/>
即沸敗者有十日敗者有踰月而不敗者為蠱百状與<lb/>
<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>變搆是不可威而致也王曰先生何所得之曰得之<lb/>
蜀賈之徃來能以其物貿者也居嵗餘而蜀侯惲以山<lb/>
川之胙來致餕王将嘗之八子曰是逺餽也試而後嘗<lb/>
之以啖小臣小臣即斃昭襄王怒而欲誅之穰侯曰申<lb/>
<pb n="KR4e0201_WYG_142-5a"/>
生可鑒也蜀之程五於曲沃矣居再旬而毒不敗肉者<lb/>
鮮王益怒曰蜀毒不敗肉也夫申生寃惲獨不寃使司<lb/>
馬錯賜之劍蜀侯惲與其夫人皆自裁而誅其郎中令<lb/>
嬰等二十七人<lb/>
尉文君謂趙王曰夫從人者意不欲天下之精為從也<lb/>
衡人者意不欲天下之精為衡也夫天下之精為從也<lb/>
無間而起其説於從者精為衡也無間而起其説於衡<lb/>
者從衡錯而傾邪之士得執而操其權故夫利與客逝<lb/>
<pb n="KR4e0201_WYG_142-5b"/>
而害留王也且夫一辯客之任足以食百戰士而有餘<lb/>
王請一切謝客可也<lb/>
毛公為信陵君説魏王曰家任長然乎王曰然然則臣<lb/>
之鄉有火於鄰者炎筄燼簃折杗廇勢必逮及其長方<lb/>
醉卧不起其弟不得請而從家衆㪺水柯斧而救之可<lb/>
乎曰可然則秦虎狼也旦夕且舉趙趙舉而包魏於膏<lb/>
肓之間必不已也秦甲西下軹道南陽封兾因夏水决<lb/>
滎宿胥之口而灌大梁東兼邯鄲之甲度白馬而與師<lb/>
<pb n="KR4e0201_WYG_142-6a"/>
㑹大王雖欲偃然托吏民之上一日得乎信陵君以王<lb/>
醉之未醒乗見卒力戰破秦師而存趙以存魏也大王<lb/>
乃厭社稷而怨之乎王曰寡人非敢怨信陵君也不忍<lb/>
於死者鄙耳毛公曰晉鄙宿将也将大王十萬之衆於<lb/>
境日費千金而不恤也覩社稷之殆淪而次且不進也<lb/>
毋乃以魏為貨乎信陵君知誅貨魏者耳不知為大王<lb/>
将也王謝曰請徐思之次日薛公見王曰客何來曰邯<lb/>
鄲見信陵君乎曰信陵君日夜悲啼思大王内責咎外<lb/>
<pb n="KR4e0201_WYG_142-6b"/>
畏誅未敢東駕也信陵之客三千人人扼腕髮立以大<lb/>
王薄介弟而輕社稷功思以頸血汚屬車之輪臣其一<lb/>
也且以大王之兵符在卧内而客取之若承蜩王謝曰<lb/>
敬因客迎信陵君<lb/>
趙有樓煩之地贅縣入秦秦欲得之趙弗應也秦王使<lb/>
使以好請而以兵繼之趙王謀於公子勝曰若何公子<lb/>
勝曰賄之富人有溺者人得其屍富人請贖之其人需<lb/>
金甚多富人<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>問鄧析曰安之此必無他賣矣得屍者<lb/>
<pb n="KR4e0201_WYG_142-7a"/>
患之以告鄧析曰安之必無他買今秦無他買而王無<lb/>
他賣也秦不善䇿而以急來王毋拒也緩之而後要之<lb/>
而不失利也<lb/>
孟嘗君之為燕謀齊也燕師<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>騎刼破七十二城復去<lb/>
燕而為齊於是襄王相安平君而誓師焉孟嘗君方食<lb/>
客失箸不知所擇馮諼起而問曰主君殆有憂色乎孟<lb/>
嘗君曰㣲夫子言之固有請也日者吾不能事宗國顛<lb/>
越于位又不能備御圉之役以為都邑憂其能免於嗣<lb/>
<pb n="KR4e0201_WYG_142-7b"/>
人之罰乎事秦秦吾憾也不可以再辱楚趙吾與也事<lb/>
之吾不忍於先君之邑而棄之又棄客也馮諼曰君何<lb/>
患焉吾請為君三東其客而薛席於臨菑之社而毋恐<lb/>
吾客一往而齊不敢西南其車騎客再往而齊七命之使<lb/>
馳薛三往而齊請固盟乃屬其客勝臀陽為得罪於孟嘗<lb/>
君者而奔齊事安平君之舎人以間謁安平君曰薛公不<lb/>
可赦也夫弁髦我前王之托而以齊市燕今又中立弗<lb/>
臣也一世縱敵數世之害也請以埽燕之勁而剪之安<lb/>
<pb n="KR4e0201_WYG_142-8a"/>
平君曰謹受教因相與規兵食勝臀曰夫子之所守即<lb/>
墨若干仭曰四仭而不及者八之一其下豐如之上不<lb/>
及者三之一曰薛靖郭君之所築也加尋矣守士幾何<lb/>
曰燼餘也不及萬人曰薛公之所鳩者六萬家家壮男<lb/>
子二而皆荆楚闘士也客三千人其半劍伎客也兵法<lb/>
十圍而五攻今二之為兵三十六萬而可曰楚魏之來<lb/>
救若何曰請以白璧十雙金千鎰分而媾於二廷更請<lb/>
以十萬塞其救道安平君不懌曰子策之善今令吾舉<lb/>
<pb n="KR4e0201_WYG_142-8b"/>
國而從事薛而猶不足也請緩之故曰客一徃而齊不<lb/>
敢西南其車騎也久之馮讙乃使以二乗為秦装也者<lb/>
而間行至薛曰秦王敬使其大夫某布之執事不糓欲<lb/>
留君以固秦之社稷而君弗察也雖然不糓不敢以怨<lb/>
也君誠有意乎穰侯出舍以待君之臨薛公謝而去之<lb/>
而泄之安平君居有頃則使以十乗為趙装者而至薛<lb/>
曰趙王敬使其大夫某布之執事日者君去趙相寡人<lb/>
心怦怦焉懼辱其社稷以為先生憂君幸不得志齊敢<lb/>
<pb n="KR4e0201_WYG_142-9a"/>
虚介弟之位與邑以待薛公謝而去之而泄之安平君<lb/>
居有頃則又以一乗為楚装者夜請鑰而内之與薛公<lb/>
室而語弗泄也乃使客董之繁菁若以姦得罪者奔而<lb/>
事安平君以間謁曰君知楚使之一乗夜入薛乎曰知<lb/>
之知楚語乎曰不知也董之繁菁曰吾得之其内侍者<lb/>
楚王使為薛公曰淖齒之與其兵不反也吾不敢以恨<lb/>
其嗣王雖然請因君而利焉吾欲納甲十萬於薛因子<lb/>
之吏士與齊故臣嚮而吾以四十萬繼之如其克也盡<lb/>
<pb n="KR4e0201_WYG_142-9b"/>
淄維之東奄姑攝以為君封域也不然吾得薛為外疆<lb/>
以界齊江漢之瀦惟其腴都五倍薛而酬君何如薛公<lb/>
謝曰未敢以市我先王如其不獲成也而圖之安平君<lb/>
矍然起見齊王曰薛不易下也而其地楚魏之所急也孟<lb/>
嘗君又諸王之所急也王請得而拊之齊王乃使大夫<lb/>
貂勃以七命侯之車服聘於孟嘗君曰伯父先王之所<lb/>
師事也孤不敢以臣惟是五世之昭伯父共之孤不敢<lb/>
外也不腆車服太公之所拜賜於成周者也敢請為伯<lb/>
<pb n="KR4e0201_WYG_142-10a"/>
仲之邦以世世夾輔齊故曰客再徃而齊七命之使馳<lb/>
薛也孟嘗君率薛之吏民而拜賜報聘者行矣乃屬故<lb/>
狗盗之客徃而亡何安平君寘相印兵符於卧内而旦<lb/>
失之懸賞百户以購孟嘗君使使敬奉安平君曰有賈<lb/>
於市而得者以獻為其類於君也不敢私謹以凟下執<lb/>
事安平君大恐而厚禮孟嘗君使曰為我謝孟嘗君單<lb/>
之首領實在君所單死而已不死而不左右齊之宗社<lb/>
以奉事君者有如日君無恙而所不得志於單者有如<lb/>
<pb n="KR4e0201_WYG_142-10b"/>
日故曰客三徃而齊請固盟也<lb/>
武安君坑趙降卒四十萬人於長平趙大震還師秦王<lb/>
為王車而御之既罷燕舍人錯曰趙不復下矣而武安<lb/>
君且死武安君所謂巧戰而拙勝夫以趙之存者其耄<lb/>
老哭子弟其孤少哭父兄厲白刄馮堅城而以故告諸<lb/>
侯曰秦為無道蠶食六王趙舉勢必及韓魏南收楚北<lb/>
歸燕而東割齊諸侯之吏士闘亦死降亦死等死闘什<lb/>
伍乎而秦之彊兵傷過半天下之為趙者五以五倍之<lb/>
<pb n="KR4e0201_WYG_142-11a"/>
衆協人自救之謀而佐必死之趙當半殘之秦此猶之乎<lb/>
劍石也劍雖利不缺則折武安君計不勝必不行行秦<lb/>
王不怒而師辱不行師不辱而秦王怒臣故曰長平之<lb/>
役武安君為趙坑四十萬人又為四十萬人自坑以謝<lb/>
也<lb/>
燕王喜使栗腹以百金為孝成王夀酒三日反報曰趙<lb/>
民其壮者皆死長平其孤未壮可伐也王乃召昌國君<lb/>
樂間而問曰何如對曰趙四逹之國也其民皆習於兵<lb/>
<pb n="KR4e0201_WYG_142-11b"/>
不可與戰王曰吾以倍攻之可乎曰不可以三可乎曰<lb/>
不可王大怒左右皆以為可伐鞠武曰淺矣昌國君之<lb/>
言夫謂趙不可伐者覿在趙者也謂燕不勝趙者覿在<lb/>
燕者也胡以不覿秦夫燕之所以緩中秦禍者趙為之<lb/>
屏也夫燕攻趙而不勝燕燕且為趙舉是趙失之秦而<lb/>
取償燕也燕攻趙即勝之是瘠趙而速秦舉也禍且鄰<lb/>
我即勝趙而舉之得瘠國而徹其屏亦鄰禍也且天下<lb/>
之能禍燕者秦也趙弗與也其稍足以支秦者齊楚之<lb/>
<pb n="KR4e0201_WYG_142-12a"/>
外即趙也燕弗與也楚失鄢郢而東徙弗能軍矣齊中<lb/>
我濟西之役而甫復國其氣弗振矣趙又喪四十五萬<lb/>
於長平是三國者茅靡焉燕旦夕之為秦是憂而何有<lb/>
趙也燕王益怒不聽遂以有鄗代之敗<lb/>
穰侯免相國就封陶出關關吏閲其单輜重千有餘乗<lb/>
聞之昭王王按劍而怒曰吾王四十年不為王而為穰<lb/>
侯穰侯相三十年不為秦而為穰也籍太后朽骨何避<lb/>
乎必僇而室之武安君恐使其客説曰大王亦知五覇<lb/>
<pb n="KR4e0201_WYG_142-12b"/>
之所以遂否乎曰不知也齊桓晉文霸而遂宋襄覇而<lb/>
否者非桓文之獨工而宋襄之獨拙也其行事謀筭等<lb/>
耳齊晉強而宋弱也齊晉之所以強者何也齊之所以<lb/>
強非始桓而勁也釐襄之世東盡嵎夷而邑之西略濟<lb/>
上之十二諸侯而舉其半晉亦非始文而勁也獻公為<lb/>
之㓕虞㓕虢㓕魏㓕耿㓕東山之狄以大啟曲沃而後<lb/>
文公因之宋襄之地不加闢於㣲封而兵不益於殷遺<lb/>
也然則為晉獻齊釐襄之所遺者難而為桓文因者易<lb/>
<pb n="KR4e0201_WYG_142-13a"/>
也今大王信客卿以越韓魏而攻齊為穰侯罪夫穰侯<lb/>
之所罪者一耳大王一憂魏則穰侯為大王拔河内城<lb/>
大小六十走芒卯馘暴鳶入北宅圍大梁立責其河東<lb/>
地方四百里連拔三縣再憂韓魏則穰侯為舉武安君<lb/>
将而鹵首二十四萬擒公孫喜三憂韓魏趙則穰侯為<lb/>
殱其衆華陽下鹵首十萬取巻蔡陽長社觀津以東臨<lb/>
齊而齊服其最憂楚則穰侯之所舉武安君輕兵而拔<lb/>
鄢鄧明年拔郢燒夷陵遂東至竟陵舉宛葉楚不能軍<lb/>
<pb n="KR4e0201_WYG_142-13b"/>
而竄陳以不振穰侯相而大楚韓魏各割其半以肥秦<lb/>
秦之所為秦者三而後客卿得入策也夫客卿之所為<lb/>
秘者曰逺交而近攻而其在魏何不令魏近攻秦而其<lb/>
為齊謀何不令近攻楚趙而逺交秦也故夫穰侯之所<lb/>
為遺者難也且夫秦入楚楚之珍寳齒革悉以富咸陽<lb/>
而穰侯拾其溢也秦王色沮久之曰吾非為穰侯失策<lb/>
也為秦之有穰侯而無寡人也客曰惟然有之元二之<lb/>
際嚴君疾用事惠后内主而庶長壮方棘時有王而無<lb/>
<pb n="KR4e0201_WYG_142-14a"/>
穰侯王得稱有王乎何以至今日哉王曰客休矣吾方<lb/>
思之穰侯乃得良死<lb/>
信陵君既促駕歸魏魏王與之相持而泣以上将軍印<lb/>
授之信陵君發使使五國趙王曰邯鄲之圍實魏觧也<lb/>
且其将者又信陵君雖靡躪之餘不敢不悉發謂尉文<lb/>
君以八萬人徃復之楚王曰魏将信陵君矣微魏不虞亡<lb/>
楚亦不虞亡也謂春申君俾都尉英以十萬徃其韓王<lb/>
燕王曰魏吾蔽也不救魏魏必亡魏亡而吾亦踵之且<lb/>
<pb n="KR4e0201_WYG_142-14b"/>
又信陵君将各以五萬人徃至魏郊戰有日矣公子選<lb/>
魏之武士奮擊四而一之得十萬人衆喜曰吾聞王齕<lb/>
之恃秦衆也盖三十萬今吾加其四之一而居守者弗<lb/>
與也勝有日矣朱亥曰不然公子不覩夫羣鹿之於虎<lb/>
乎使鹿各逞其技以與虎觸未有不飽虎者也羣鹿併<lb/>
力而負嵎以其角勁外而凥内擫虎未有不靡者也夫<lb/>
秦猶虎也五國五鹿也嚮者鹿猶各逞技焉敢望勝乎<lb/>
信陵君曰謹受教乃身請於四國帥曰唯上國之䘏我<lb/>
<pb n="KR4e0201_WYG_142-15a"/>
社稷而以師來也莫適為長進退之節孰為之金皷也<lb/>
利孰行賚不利孰行鉞也請得一人而事之諸帥曰魏<lb/>
師主也而公子上将也敢不惟命之聽公子乃徧拜以<lb/>
謝為壇而令之斬一将之後期者與趙一都尉之亂行<lb/>
者曰與秦扞而燕以羸師嘗之佯退以亂其整魏趙合<lb/>
而盡其良以堅當之楚輕兵為十覆以待戰酣而四躪<lb/>
之韓以谿子巨弩長㦸斷其後咸如公子教遂大破王<lb/>
齕抑之於西河之内是時天下稱明兵法者無如公子<lb/>
<pb n="KR4e0201_WYG_142-15b"/>
雖秦人亦曰自吾下山東未有如魏公子勁者也公子<lb/>
在吾何以得志乃進間<lb/>
魏哀王謂公子無忌曰甚哉寡人之不欲事秦也然而<lb/>
無可以與秦勁者公子無忌曰昔者未有魏而晉師之<lb/>
西而格河之外也十九勝焉秦人恐而退自擯為戎不<lb/>
敢比數於諸侯晉恒以為權於天下有魏而秦師之東<lb/>
而格河之内也彼十九勝焉君王怨而退自貶為藩不<lb/>
敢比數於諸侯秦恒以為權於天下晉一而覇三而弱<lb/>
<pb n="KR4e0201_WYG_142-16a"/>
君王能復求晉後約韓魏而臣之乎可以西却秦南為<lb/>
政於齊楚魏王曰惡是何言也君晉而身事之也則不<lb/>
若君秦而名事之無忌曰臣固知其不可也為從之不<lb/>
固也君亟斷河内毋使函崤㳺士之軾入境而媾韓趙<lb/>
是一完晉也車馳金馬馳璧而南托於楚是益一晉也<lb/>
車馳金馬馳璧而東托於齊燕是又益一晉也三分晉<lb/>
而抗秦猶庶支三益晉而秦不立絀哉從衡之利害剖<lb/>
也請照燭然先王之君臣不察朝蘇氏而夕張儀至於<lb/>
<pb n="KR4e0201_WYG_142-16b"/>
此極也臣竊怪以君王問晚矣魏王曰善<lb/>
文信侯且仰藥客周甲曰徐之請隠而窺秦王死未晩<lb/>
也乃僂行見秦王曰臣東海之鄙人也海有龍魚服㳺<lb/>
渚豫且得之束以網罟旄柳鈎乎喉吻之間霜刄垂飛<lb/>
於<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>鱗鼎灼波湧王曰危哉賈師見而愍之脱衣以質<lb/>
放乎清泠鼔鬐揚鬛倐忽變化雨澤四裔垂頷之珠報<lb/>
漁者乎報賈人乎王曰賈人哉客毋為隠也賈人因是<lb/>
以𠂻刄鋸龍之首而擬鱠龍則無異於讐漁者彼謀彼<lb/>
<pb n="KR4e0201_WYG_142-17a"/>
之謀吾為吾之為而已文信侯聞之立仰藥死也<lb/>
秦王既以誅二周韓剪趙魏燕代其舍人之坐文信隠<lb/>
者跳之楚楚王辟客寢見曰國旦夕亡先生乃幸肯臨<lb/>
之先生不以亡棄楚敢問秦王何如人也曰秦王為人<lb/>
蜂凖長目鷙鳥膺豺聲少恩而虎狼心好以禮下士金<lb/>
石賞罰其大夫何如曰其大夫則刻深悍精而法於吏<lb/>
将帥虣猛好謀而毅士卒則習之矣無疲數曰固也數<lb/>
愈勁袒禓赴敵左揕人首而肉之右挾俘鹵百厲百决<lb/>
<pb n="KR4e0201_WYG_142-17b"/>
楚王瞿然曰秦其帝哉曰帝也等亡耳曰子之言秦帝<lb/>
也而亡何居曰王不見夫田者為狐狸鼢鼫之暴也思<lb/>
豹牙而貙爪者逐之貙豹因是以齮齕人思又為狻猊<lb/>
若駁逐之狻猊駁因是以齮齕人甚毒發矢巧中穽三<lb/>
尺之童得而脯餟之諸國貙豹也秦則狻猊駁也且夫<lb/>
王之好以禮下士金石賞罰也此欲得所為得之其蜂<lb/>
目長凖鷙鳥膺豺聲少恩而虎狼心為安於君者而已<lb/>
哉其大夫佐其君得所欲為得之能無從臾君哉其士<lb/>
<pb n="KR4e0201_WYG_142-18a"/>
卒袒禓赴敵左揕人首而肉之右挾俘鹵百厲百决此<lb/>
自欲得所為得之為安於民者而已哉楚王悦曰然則<lb/>
前楚亡乎曰非臣所任也臣猶之乎宻肌以旦寄息者<lb/>
非以春秋寄息者也<lb/>
荆卿為燕太子使将入關寒泉子見白虹之貫日也詫<lb/>
起曰此必有諸侯謀秦王者乎據崤渭之衢而候之燕<lb/>
車四乗寒泉子視其使貌沈深叵測也其副悍目哆口<lb/>
怒而面白此骨勇者曰是為謀秦王者哉柰何投肉虎<lb/>
<pb n="KR4e0201_WYG_142-18b"/>
狼之口而怨社稷也舍定間行徃謁荆卿曰客何所繇<lb/>
事曰敝邑燕王之孽臣丹聞秦王有意督過之不勝恐<lb/>
懼以王之欲地讐首獻願世世稱北藩築宮比於臣妾<lb/>
不識秦王亦肯幸赦燕否寒泉子曰此非虞野人所任<lb/>
也雖然試為子籌筴之十一夫秦豺國也其君臣日夜<lb/>
東嚮而思食諸侯王十世矣今業已吞二周揜三晉郡<lb/>
縣之兵旦莫度易水太子為欲地之足以鮑秦王而讐<lb/>
首之足悦乎得燕欲地焉徃得太子讐首焉徃為太子<lb/>
<pb n="KR4e0201_WYG_142-19a"/>
計者不過曰吾遣卿西事秦秦王幸而見之以其間為<lb/>
曹沬所為反諸侯侵地大善則不可因而刺殺之秦内<lb/>
急主而外寛諸侯以延呼吸之命此大非也幸而計遂<lb/>
為曹沬要盟而許之釋盟而不食言此五伯之事也非<lb/>
所以語於反覆秦也兵以速加燕計遂已殺王秦之易<lb/>
王也如反掌而用兵如脱兎兵必速加燕計不遂而主<lb/>
語泄秦王之虣然怒也兵又速加燕加燕而社稷墟燕<lb/>
之子孫之無噍類也授秦以名而快其忿鈎其蠆毒其<lb/>
<pb n="KR4e0201_WYG_142-19b"/>
吻荆卿跽曰不敢先生幸終教軻曰毋也子行而獻欲<lb/>
地讐首秦王必暫悦悦而子説之以寛燕而伐桀楚必<lb/>
從秦兵發子馳而歸報太子以重金寳購齊使悉國兵<lb/>
尾其後約楚而夾擊之以重金寳購匈奴悉胡騎繇五<lb/>
原躪其西北以重金寳狥三晉之亡臣大夫而悉燕兵<lb/>
數十萬壓之必羣起而響應夫秦重兵宿於外而内空<lb/>
虚四捍不逮驟發於不虞之燕其亡秦必矣子為盗俠<lb/>
而貨燕之社稷何所非死乎荆卿拜而請曰先生之言<lb/>
<pb n="KR4e0201_WYG_142-20a"/>
金石也請毋泄也既别謂秦舞陽曰吾非不知彼之謀<lb/>
以曠日持久則不能也吾以刼許太子而倍之是吾愛<lb/>
身也怯也吾且行矣<lb/>
周鼎入於泗秦皇帝制詔善㳺者萬人泅求之不獲盡<lb/>
斮死獲之以千金若萬户邑賞客有見者曰臣固能獲<lb/>
之臣少嘗見之錯彩如縷而色飛九州之山川民物都<lb/>
㑹怪偉具焉皇帝曰善如布式曰獲之請銷而器之皇<lb/>
帝曰惡為其鼎周也如秦則折鉤之喙足矣客再拜曰<lb/>
<pb n="KR4e0201_WYG_142-20b"/>
主臣陛下之欲得鼎也而不忍毁也昔者得周之故王<lb/>
胡不以奉而廢之夫陛下易火徳而水易王而稱皇帝<lb/>
金人傀俄萬世師秦唯鼎是周令天下有以窺見其餘<lb/>
夫三川之陽豈少為文武昭穆者哉秦皇帝曰敬罷客<lb/>
吾不復問獲鼎<lb/>
秦始皇既啗二周平六國郡縣其天下而衛之嗣君猶<lb/>
稱國也朝而當奪而秦王不省也居數載丞相弗悦之<lb/>
懼而輦其重以黄金百鎰白璧五雙賂中府令髙而祈<lb/>
<pb n="KR4e0201_WYG_142-21a"/>
存焉髙謝曰始皇乳虎也弗敢攖且吾何得之丞相姑<lb/>
待之居無何烏倮以所畜駃騠百足槖駞十雙獻而始<lb/>
皇封之戎王之甌脱使比列侯以朝趙髙乃通於丞相<lb/>
去疾斯之舍人曰上夕者按圖而不懌也曰衛蕞爾邑<lb/>
而尚稱君以亂我制丞相其謂何丞相恐乃上言衛故<lb/>
姬姓侯也今天下邑而獨衛邦令若長而獨衛君弗當<lb/>
宜罷君為庶人邑其地始皇讀而疑忽咈然息上柱曰<lb/>
丞相久不言衛而今言衛者以我封倮也謂倮賈而我<lb/>
<pb n="KR4e0201_WYG_142-21b"/>
崇賂也下書切責丞相丞相久不言衛今胡言衛耶丞<lb/>
相豈以身有功當封耶衛君世世為秦臣共職貢不乏<lb/>
寜若六王之挾王而衡我其食封勿奪丞相以咎髙髙<lb/>
曰非誑也上諱非其指且不私衛而私倮丞相乃悟竟<lb/>
始皇世不敢言奪衛<lb/>
盧生等将就坑搏膺而歎曰天乎余之無罪也余死将<lb/>
詛諸孔子監者曰叱嗟生惡無罪主上既以焚孔子言<lb/>
而召諸儒生乃倍孔子來見乎抑匿孔子乎倍而來不<lb/>
<pb n="KR4e0201_WYG_142-22a"/>
義匿而事不忠夫仙藥之難就而仙材之不易遇也而<lb/>
徐市等乃面相謾欺糜膏血而奉之又其以子弟殉大<lb/>
海諸儒從臾如决流退有後言死者而無知也奚所詛<lb/>
死者而有知也奚以見孔子盧生霣然雪涕曰死晩矣<lb/>
死晩矣乃就坑<lb/>
客謂丞相斯曰相秦而有大功於天下者二人而應侯<lb/>
不與也曰何人也客曰商君文信侯也孝公之初絀秦<lb/>
於西戎弗敢稱諸侯也商君相之明法審勢開阡陌平<lb/>
<pb n="KR4e0201_WYG_142-22b"/>
賦税上首功别男女秦以富彊天下致胙三晉賔服啟<lb/>
秦者商君也商於之邑十五城南面稱寡人矣然而車<lb/>
裂於黾池之市而民不思先王之困於趙也若笠豕然<lb/>
文信侯捐家而出之碪盎之上又挾秘而超諸公子玉<lb/>
麟之符剖而長有社稷今皇帝得托體焉啓秦有天下<lb/>
者文信侯也河南之邑十萬户號仲父矣然而服毒於<lb/>
巴蜀之市而民不思何者功大而多食報也功大者厭<lb/>
於主多食報者厭於民應侯則不然躡屩而見王緩頰<lb/>
<pb n="KR4e0201_WYG_142-23a"/>
取相功不過行間益疆不得志於天下鄭郄而杜門蔡<lb/>
入而辟印沒齒之年猶飽應也今主君之功商君文信<lb/>
侯之功也主君之報商君文信侯之報也竊懼秦之以<lb/>
主君三也<lb/>
齊侯建餓於共松栢之間雍門司馬聞之曰夫非君也<lb/>
乃走見秦皇帝曰皇帝幸哀憐齊寛之使後五國又使<lb/>
得比於小國諸侯其亡臣敢以故主請也皇帝弗悦曰<lb/>
而主塞西界不通故令兵将誅之内於共若奚問也曰<lb/>
<pb n="KR4e0201_WYG_142-23b"/>
帝秦十世而誅三晉及楚數百戰大者伊闕丹陽藍田<lb/>
鄢郢長平華陽邯鄲大梁積屍骨百千萬秦民十二焉<lb/>
齊無是也齊世世受秦好不敢以尺寸之刄加秦之鳥<lb/>
獸陛下獨不幸赦故王使歸骨東海乎敢以秦民之故<lb/>
徼惠於陛下秦王按劍而叱曰御史出之毋多言雍門<lb/>
司馬跳謂齊豪曰三晉與楚十世而讐秦數百戰大者<lb/>
伊闕丹陽藍田鄢郢長平華陽邯鄲大梁積屍骨百千<lb/>
萬諸侯十九焉今其存者皆其孤也齊無是也大王以<lb/>
<pb n="KR4e0201_WYG_142-24a"/>
齊民故世世受秦好臨淄之塗得以無草莾諸大夫厭<lb/>
梁肉獨不念松栢之間餓者齊豪曰嚮吾齊民也今秦<lb/>
黔首也有秦法在不果也雍門司馬仰天而歎曰悲夫<lb/>
大夫時平則君臣變則行路哉乃間行謁王建相抱而<lb/>
哭俱以餓死<lb/>
子嬰當立為秦王家臣韓談見焉仰而賀因俯而吊也<lb/>
怪問何謂也曰始皇帝過聽廷尉言罷封建諸公子亡<lb/>
湯沐之奉夷於黔首二世加之過聽中車府令言十二<lb/>
<pb n="KR4e0201_WYG_142-24b"/>
公子僇咸陽十公主矺死杜公子髙雉經於墓盡先皇<lb/>
帝之遺毋得比黔首者今大王既以超賤離死拔主萬<lb/>
乗雖然大王為公子而不蹈非命十一也今不為公子<lb/>
而不蹈非命百一也夫以二世之嚴周廬若礪環衛若<lb/>
螘而咸陽令兵木末而刺之若縛雞况其下者乎子嬰<lb/>
大憂泣曰奈何子吾身也曰無傷也彼以重勝二世者<lb/>
以輕敗我者也於是遂定策稱病來丞相髙而與子刺<lb/>
之<lb/>
<pb n="KR4e0201_WYG_142-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_142-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百四十二<lb/>
</p>
<p>
</p>
  </div>
</body>
</text>
</TEI>
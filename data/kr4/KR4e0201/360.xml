<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百八十六</head> <lb/>
    <p>
<pb n="KR4e0201_WYG_360-1a"/>
欽定四庫全書<lb/>
　弇州續稿巻一百八十六<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　答吳總督<lb/>
始中表陸生造謁門下時索貞一書先容貞以門下深<lb/>
仁衣被紳裾無一失所而况陸生有布衣之舊落魄己<lb/>
<pb n="KR4e0201_WYG_360-1b"/>
極必在所憫豈敢借門下之澤以爲己潤以故不敢應<lb/>
暨陸生歸則門下先賜牘下存慰藉深至織文之絲比<lb/>
華繡叚紫端之石並美青玉使貞慙感無地陸生手一<lb/>
綸乃門下前後功次意使貞紀之貞年來衰嬾之甚於<lb/>
筆硯問滋味淡如嚼蠟小有酬應㪚若團沙門下知愛<lb/>
之素不敢自秘其拙惟是二廣之所不乏者功也門下<lb/>
無快意無覬心日以清德先之以慈憫行之恒使鸞鳯<lb/>
之意勝於鷹鸇漏網之寛隃於血刃此則貞之所深悉<lb/>
<pb n="KR4e0201_WYG_360-2a"/>
而竊效發揮於一二者也陸生之嗣子行便聊此附聞<lb/>
元功告成旦夕入輔山澤之癯無由嗣接音塵南望興<lb/>
懐耿耿不一<lb/>
　　王總督<lb/>
嚮者猥辱大誨注存匆匆報言未罄固心儀之矣我翁<lb/>
文武並用爲國之禎凡有識知靡不拭目以期鐘鼎之<lb/>
業兹者召自東山普鑰北門遼左之威等於雷雨薊鎭<lb/>
之固隃於金湯師中三錫己徵其一矣崌崍大司馬開<lb/>
<pb n="KR4e0201_WYG_360-2b"/>
豁大度秉樞之後得翁爲代眞若李臨淮之繼郭汾陽<lb/>
精采一新詎直蕭規曹隨而已哉貞雖誤習雕蟲乆巳<lb/>
厭悔年事衰遲心力疲竭即有筆札酬應僅堪覆瓿而<lb/>
我翁過垂奬借不惜齒牙且使於大司馬諸牘當糠粃<lb/>
之導眞足愧死念使者僕僕三千里勉爾塞白倘不斳<lb/>
梓人須痛賜斤削庻無貽笑草次附復未竟所懐秋氣<lb/>
向暮唯爲宗社順時自愛以迓隆眷不宣<lb/>
　　温司徒<lb/>
<pb n="KR4e0201_WYG_360-3a"/>
老丈開府全浙下走杜門故里雲泥既殊且乏生平之<lb/>
素而逺書慰存貺幣繼之且使薦其敝帚瀕行繾綣不<lb/>
能自己乃知尺素論心逺逾會面千里神交賢於比鄰<lb/>
殆非虚也有致翁䘏災疏稿至者讀之以爲剴切懇至<lb/>
當事者行之三吳垂死之民庶㡬有起色及聞疏至都<lb/>
而見尼物情鬱鬱然未嘗不加額願翁之有後也貞乆<lb/>
廢過時之人絶意世途而晚復見飾蛾眉混沌勢不容<lb/>
巳靦顔一出慙沮無地所冀羣龍滿朝非日可藉手拂<lb/>
<pb n="KR4e0201_WYG_360-3b"/>
衣耳齎疏人去聊附候私不一<lb/>
　　寄胡司徒<lb/>
公衮衣江左既覆露我而復食我禮我行臺之夕以部<lb/>
内人才賜𣙜不謂齒頰餘生亦賜収采不然之灰豈堪<lb/>
作藥籠中物恃以篤舊之深等之遺簪敝履使稍有顔<lb/>
色草野間耳昔人云知己重於感恩貞豈敢一食而忘<lb/>
左右第此身作佛奴長安貴人問遂乆荒絶若破例通<lb/>
此政恐不免見唾楊太尉計不以我落落也江左行臺<lb/>
<pb n="KR4e0201_WYG_360-4a"/>
大夫周吉水王三原明敏博大故當歸之若清公慎勤<lb/>
孜孜奉國自燥髪以來未有見如我公者白面書生始<lb/>
自頥指既而傳聲既而求勝不勝不止此眞可爲太息<lb/>
流涕也第廟堂眷注愈深而我公求去愈决君臣大義<lb/>
政自瞭然計天池之息不過六月公既富於春秋天又<lb/>
相假以喻璧之隂便當尋本來面目作出世計即異日<lb/>
吐其餘經世不過滄海一滴耳貞甚悔擲此日於雕蟲<lb/>
蠧魚中譬之奢子産盡始曉作活雖復無成亦或可免<lb/>
<pb n="KR4e0201_WYG_360-4b"/>
溝瀆也荆石宗伯家刻曇陽大師編并有薄物將逺臆<lb/>
不拒爲荷家弟行部或得相聞唯有以教督之<lb/>
　　又<lb/>
西秦東吳相去萬里欲附數行於鱗羽而不可得歳前<lb/>
見翁起自巖壑復領酇侯之寄不勝私慶以爲國脉民<lb/>
命必須精忠勁節膽力俱稱者任之大司農非翁不可<lb/>
而貞一衰懶過時之人絶意世路乆矣乃亦從翁後而<lb/>
玷除目良切慚愧特以先君子被國恩至再而貞之被<lb/>
<pb n="KR4e0201_WYG_360-5a"/>
命者亦至再若復偃蹇稱病以自爲名人將不食其餘<lb/>
故亦黽勉而出今抵任矣馬力易隤鴒原在念豈敢上<lb/>
比我翁同日而語耶昨歳一遣人謝恩一遣人乞骸皆<lb/>
以未得翁入朝之報不敢具凟而最後去人以一椷見<lb/>
歸椷啓而榮光驟發則大教在焉怳若覿眉宇而奉談<lb/>
笑何貞之踈而翁之厚也故鄉板蕩且爲魚鱉皆舊所<lb/>
拊循之赤子也唯爲一軫慮是祈齎疏役便附布區區<lb/>
不悉<lb/>
<pb n="KR4e0201_WYG_360-5b"/>
　　寄胡雅齋司徒<lb/>
自三歳前從家弟處得門下一書旋有報啓嗣是間闊<lb/>
焉雖鱗羽之徑絶然於此心未嘗夢寐忘也昨春從邸<lb/>
報覩薦剡除目甫爲小快而旋有齮齕者眞令人氣塞<lb/>
所謂王尊一身何乍賢而乍佞耶屈指戊寅冬篝燈促<lb/>
膝㣲言在耳猶自宛然葢此老疑根之未除而吾吳俗<lb/>
薄惡有以成之也間與元馭先生談及相與振腕以爲<lb/>
毋論才力若明公即清慎勤三字舉世孰有相擬者唯<lb/>
<pb n="KR4e0201_WYG_360-6a"/>
邇來郭中丞其爲小民稱説頌美毋異於韓黄二<graphic n="KR3296" url="https://raw.githubusercontent.com/kanripo/KR-Gaiji/master/images/KR3296.png" mimeType="image/png"/>川<lb/>
而亦不免夫郭公之不免則世路之責而使明公之不<lb/>
遽伸則吾吳人責也元馭今大拜矣苟壹志爲縣官論<lb/>
材修古上臣之道當安能舍明公與郭公僕自廢且老<lb/>
矣坐蒲團三尺起此五嶽方寸羼提所不與也適寧夏<lb/>
張中丞有一使便附此不知能逹記室否語及怊悵何<lb/>
時見旌麾出函谷關動我西嘆不一<lb/>
　　答馮文所提學<lb/>
<pb n="KR4e0201_WYG_360-6b"/>
昨䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>東徙案頭無一書巻而倉皇完十餘宿逋其文<lb/>
多不經意而偶自斐然獨最愛執事集最欲有所效而<lb/>
𤨏弱不成語不知其何祥也豈吾西竺所謂縁也耶使<lb/>
者甫發而執事教札復繼之其卓詭宏麗亡復論抑何<lb/>
感慨蓄育深且至也僕老矣且感先師名根之砭恐恐<lb/>
焉若古之畏影而馳者偶記桓文之業皆練卒侵壤以<lb/>
成其資故一戰而遂主齊盟宋襄以彈丸之地欲用其<lb/>
虗貴假義抗鴟張之楚故一盟而輒見辱今執事之兵<lb/>
<pb n="KR4e0201_WYG_360-7a"/>
選矣其壤廣矣文武之胙舍大樹奚適即世有宋襄何<lb/>
足虞也執事所論胡元瑞甚精而亦甚公沈雅閒適是<lb/>
渠所短於此得一針膏肓之痼當便脱矣彼自負誠太<lb/>
髙雌黄月旦亦不自禁然未至如所聞之甚當由貴鄉<lb/>
一人傳之過耳家弟誤被時趣不能終固簿書奪之則<lb/>
無有整師而抗執事者自愛自愛佳集當更卒業不一<lb/>
　　沈少宰<lb/>
獻歳方新台履萬福入奉經術以沃毗聖德出秉藻鏡<lb/>
<pb n="KR4e0201_WYG_360-7b"/>
以登進善類葢不待爰立之命而賢者功用己大光顯<lb/>
矣豚兒歸備道翁惓惓至意不以塗龜之踪是棄而謂<lb/>
雕䖝之技可収至欲見委讚述先徳而李使君至則首<lb/>
爲翁致拜托拳拳之命貞雖謭劣無狀特冐讇詞之戒<lb/>
儲筆硯以待乆矣巖穴遺耆収録殆盡不謂謭劣遂爾<lb/>
濫竽雖愚無所識知當此聖朝夔龍濟濟亦思自拂拭<lb/>
以仰觀其盛而自昨春一病淹歴三時爲醫藥所挽得<lb/>
稱人於世然髪墮齒落精神銷亡燭之武之少尚不如<lb/>
<pb n="KR4e0201_WYG_360-8a"/>
人而况老耶且自庚辰之春以死灰自期避處空門一<lb/>
蔬一褐苟免饑寒藉以没齒鄉里之人亦有信其隱淪<lb/>
者今併此匹夫硜硜小節而棄之復何取也小疏乞骸<lb/>
情出由衷唯蚤賜覆得爲太平之民萬萬足矣春氣漸<lb/>
和爲道爲蒼生自愛<lb/>
　　與夷陵王少宰<lb/>
前者浮言洶洶時貞不勝其鬱懣輕破山野之禁輕吐<lb/>
其愚以瀆尊重而門下不以爲譴而慰之且聞事起時<lb/>
<pb n="KR4e0201_WYG_360-8b"/>
曲垂𢎞護使調逹善星厲謗不至滔天貞與荆老得以<lb/>
苟存一畆之宮焚修飲啄不至顚沛皆大賜也夫隂翊<lb/>
善教保完豎儒此自門下宿植福因亦是將來不思議<lb/>
功德貞無所用感無所用報第反之此心有不容己者<lb/>
敢因荆老使便布其區區門下景星卿雲海内共仰加<lb/>
以赤誠推人洞見底裏悠悠易生毋論荆老即貞聞之<lb/>
亦付之一笑何足動門下方寸哉柱石之軀萬萬倍加<lb/>
保愛汝泉小魯二老素辱知念自惟麋鹿之跡不敢上<lb/>
<pb n="KR4e0201_WYG_360-9a"/>
援冀門下清閒之燕一言叱及而己餘不復贅<lb/>
　　答戚少保<lb/>
族子藝持一歌欲以薦之門下托僕先容僕讀其詞而<lb/>
壯之爲作數行相寄却從渠得明公前茅消息欲操輕<lb/>
刀奉候於吳閶而足跡不蹈其地者四載所矣第掃弇<lb/>
園一片石以庶㡬追踪浣花之遇而今晨使者忽至拜<lb/>
手札勤拳至愛迫於簡書忽忽南指僕寧無清夢逐五<lb/>
羊使者飛熊之斾乎漁陽十載能使隍堞盡爲金湯天<lb/>
<pb n="KR4e0201_WYG_360-9b"/>
驕斂迹黄屋増崇蒙内史趙營平不足相擬而一時借<lb/>
公以南彼雖躭躭其視一旦奪魄寧能遽作秦會之乎<lb/>
嶺表素服威名䨇甄所指瘴癘全消尺檄甫馳鯨波自<lb/>
偃訃無足勞公神者異日萬戸侯印當扵莽首乎取耳<lb/>
道人不當復作此語爲公一擊唾壺勿訝勿訝過錢唐<lb/>
想當與肖甫司馬周旋附數行與之公至嶺有一札寄<lb/>
黎吏部葢爲其乃父惟敬致生芻耳渠里中有故岑給<lb/>
事用賔者於僕有知巳恩爲一訪其詩文此間欲刻之<lb/>
<pb n="KR4e0201_WYG_360-10a"/>
過此當掩關焚筆硯也不腆將敬迸近作山園數記博<lb/>
一解頥餘唯加飡自愛<lb/>
　　又<lb/>
夏時辱手教雲葛之貺草草奉答未悉所欲吐兹復承<lb/>
大誨及檿絲魫杯種種珍惠公毁家以養壯士不足而<lb/>
又損槖中裝勤存故人且僕土木之軀不堪文繡乆矣<lb/>
一褐一苧足了寒暑兩月來遂斷米汁皆無所用之特<lb/>
以䨇魚萬里其尾盡頳恐重累行李不敢不拜嘉耳昌<lb/>
<pb n="KR4e0201_WYG_360-10b"/>
黎蒞潮鱷魚爲徙今公甫杖鉞而鯨鯢竄伏海波不揚<lb/>
文武爲憲效固章章若是第何以取徹侯印歸從赤松<lb/>
子耶僕之不能出雖坐不敢負香火一念然亦内揣筋<lb/>
力外察事幾餘日無多堅氷可畏故雖上負國恩下負<lb/>
知己有所不能顧耳公髙我以輕世之節而厚我以度<lb/>
世之事却非所敢當也伯玉司馬六十僕固願爲效一<lb/>
言之祝而適其姻人黄光禄來請業已許之公之愛司<lb/>
馬與不佞夫豈光禄所可同日語以故不免刺促子墨<lb/>
<pb n="KR4e0201_WYG_360-11a"/>
今録去或不堪疥司馬壁則且置之何如公又謂明年<lb/>
當援司馬例而壽我則又所不敢當也伯玉之文豈直<lb/>
玉案璚瑶而已第僕所謂不敢當者其説有三先大夫<lb/>
中讒飲恨壽僅辭夭僕自過五十四來便忽忽愧生而<lb/>
豈忍以六十言賀驕我先人一也二者司馬爲文必以<lb/>
蛾眉飾我而僕行能下劣亡可比數嫫母之飾愈増其<lb/>
醜二也先師戒辭遺訓懇懇爲名作戒而乃犯之三也<lb/>
且僕以五日後入深林焚筆硯公亦無從跡我即跡我<lb/>
<pb n="KR4e0201_WYG_360-11b"/>
亦不能報勿訝勿訝岑給事賴公與支學憲不朽僕旬<lb/>
前草一序少狥知已而使者適至今并報支君書附上<lb/>
幸轉致之此二文當亦稱絶絃矣藝姪從事幕府苟竊<lb/>
升斗以糊其口爲幸已𢎞乃重辱齒牙之借耶姚老習<lb/>
飬生亡所歸而後皈命西方技亦窮矣第其所生雲仙<lb/>
子者却是傍門第一流公欲固此色身不可失也秋氣<lb/>
益深南中當亦佳是愛<lb/>
　　又<lb/>
<pb n="KR4e0201_WYG_360-12a"/>
清洋一别此心揺揺若懸旌於蓬萊三神之下矣送者<lb/>
至丹陽即知仲氏柳塘公大變南越夜郎相去萬里幸<lb/>
先後解組可以塤箎丘壑而造物妬之若此不能不令<lb/>
人致恨於缺陷世界也仲冬得肖甫司馬一札是時猶<lb/>
在鎭惓惓以老丈爲念謂北門鎻鑰折衝萬里非公不<lb/>
可托僕致意累百餘言昨得蹇中丞數行亦具道邊事<lb/>
無可賴者惟賴公與譚襄敏公故所築敵臺耳必不近<lb/>
捨魏尚逺思頗牧第聞黠敵轉驕歳幣日益皆私取之<lb/>
<pb n="KR4e0201_WYG_360-12b"/>
部士月餉鶉衣鵠形一貧刺骨即巧婦如公能空鐺作<lb/>
飯否汪司馬近挾二仲與龍徐二司理來髙會數日杯<lb/>
酒毫翰間談大雅不置隨憇金焦溯流攝山栖霞度暑<lb/>
僕恨未能從也邇來頼庇頑徤大兒塌翼得周旋左右<lb/>
兩小者備名學宮不至落莫想公所欲聞者止止堂集<lb/>
序勉爾塞白殊不足災木也雅貺拜嘉附有縞敬幸不<lb/>
罪鄙䙝爲荷<lb/>
　　答吳司徒<lb/>
<pb n="KR4e0201_WYG_360-13a"/>
世貞向者自廢草莽而我公方歩武天衢黼黻帝藻唯<lb/>
間從一二交游耳髙譽沾餘馥而已匹夫之節不固苟<lb/>
出應世始獲以名姓相通而識荆一念葢至於今猶闕<lb/>
焉門下建牙握節掃瘴煙而日月之旂常之績與新息<lb/>
銅柱争雄計相特召三台在邇而太夫人在念毅然請<lb/>
告天下髙其事而懿其心乃令甥來將大教腆幣則以<lb/>
太夫人幽宮之石見托誌銘恧然顔汗又以太夫人之<lb/>
羙節姱行福祉壽考於海内寧有㡬門下之爲勛臣爲<lb/>
<pb n="KR4e0201_WYG_360-13b"/>
循吏爲名儒正士於海内復有幾而天子之所以寵靈<lb/>
光大其殁存者又復有幾而不朽之重委之謭薄無行<lb/>
齒頰狼籍之人何也世貞自昨歳來棄妻子草衣木食<lb/>
於筆硯都已謝絶而門下業已爲知己又令甥數千里<lb/>
扶服道路不獲自蔽其醜唯更斟酌之勿使災石可也<lb/>
柱石之軀幸自抑嗇以終大孝<lb/>
　　王司徒<lb/>
嚮者台旌北上山中得邸報艱欲馳一啓奉候而不可<lb/>
<pb n="KR4e0201_WYG_360-14a"/>
及矣國家根本在積貯而積貯取給東南今以大司徒<lb/>
之政畀之正大精詳之人如我翁者固六軍萬姓之命<lb/>
所仰係而區區東南桑梓之私尤可藉以袵席者也癸<lb/>
未比壤皆稔而獨敝州與嘉定以民力之不給與雨之<lb/>
不時潮水之不及濟稻禾半焦加之颶毋疫鬼積虐之<lb/>
餘民尚未有起色也唯我翁一念之而已世貞謭劣齒<lb/>
頰餘生逃墨自放無復世念而除目濫及此必我翁與<lb/>
二三大老念舊推轂之效第蒲柳易衰樗櫟無補非復<lb/>
<pb n="KR4e0201_WYG_360-14b"/>
東土周還左右時精神意氣矣且諸賢在朝與彚征茅<lb/>
茹者皆一時之選而以不肖之軀參之所謂腐骨餒魚<lb/>
能敗鍋羮者其不重貽知己之辱耶抗疏乞休實出衷<lb/>
腑倘㑹夢翁臺老幸一從臾不至再凟幸甚干凟尊嚴<lb/>
無任皇悚之至<lb/>
　　御史大夫吳公<lb/>
自翁之晉領中臺持天子綱也貞時卧田里彈指稱慶<lb/>
曰國是自此定矣既而連得覽所上大疏皆鑿鑿中窽<lb/>
<pb n="KR4e0201_WYG_360-15a"/>
而至挽留耆碩旌禮恬退於盛世之德増光重焉所謂<lb/>
通逹治體奚讓哉貞衰劣過時托跡方外不齒人數乆<lb/>
矣上恩霈及先魄誼無可辭冒昧苟出竽禄無補慚負<lb/>
益深如何如何昨者海公憫念閭閻之苦有所減省行<lb/>
之二年獨於貴院所列守宅更夫一事諸公持之甚力<lb/>
是以遷延至今昨始覆上所謂寛一分民受一分之賜<lb/>
者也伏惟尊裁幸甚餘不敢贅<lb/>
　　答徐太常伯仲<lb/>
<pb n="KR4e0201_WYG_360-15b"/>
前者徐孟孺稱師翁道體漸康以故於元馭宗伯便僅<lb/>
附一書通臆不復走介卓午而孟孺書到忽傳有非常<lb/>
之耗且駭且疑少間則使者所將之訃繼之矣痛哉痛<lb/>
哉天不憖遺一老海宇失望元龜何托赤幟何表至於<lb/>
區區顧凱羊曇之感葢不止懐依鎭海支䇿西州而已<lb/>
孟孺致尊諭計遺䟽事且令具草憶得先朝大臣自景<lb/>
㤗以前所未創見惟天順中寧陽侯陳懋太平候張軏<lb/>
文安伯張輗成化中會昌侯孫繼宗三四勲戚而已嘉<lb/>
<pb n="KR4e0201_WYG_360-16a"/>
靖之季李顧二文康時在位故有之若晦菴木齋林下<lb/>
諸大老皆不聞也當是時林尚書俊以尸諫忤㫖顧尚<lb/>
書可學以覬恩見譏非例也第我師翁光輔二聖功在<lb/>
社稷八袠時受主上隆禮大眷以此酬恩納忠或不妨<lb/>
破格耳不揣庸陋僭擬數言馳去須與與䋲司空一商<lb/>
議却付大兄詢之三老可上則上不必拘也三五日間<lb/>
即當奔哭几筵靣悉不次<lb/>
　　荅李太僕生時<lb/>
<pb n="KR4e0201_WYG_360-16b"/>
僕匏繫一茅廬百事沈簡而獨生平故人尚在方寸第<lb/>
以授家兒輩僅挾兩蒼頭自隨不欲從之借殘力通訊<lb/>
問公乃能念我千里裹糧授使者竿尺慰存副以煙霞<lb/>
之貺何感如之公待次乆爲侍太夫人朝夕不能逺宦<lb/>
雖公家令伯何以過是時事殊可觀暫出應彚征之數<lb/>
染指而歸亦無不可僕槁木之軀豎子尚見凌得公寄<lb/>
萬氏抄藥方良足山中生活矣不腆刻佛道經數種并<lb/>
山園記附覽不一<lb/>
<pb n="KR4e0201_WYG_360-17a"/>
　　荅陳太常<lb/>
昨歳以館師柴氏役便附通起居辱報書滿紙皆肝腑<lb/>
之愛而柴氏舉宗荷長者昐睞不至匄貸以其家完會<lb/>
有先師羽化事卒卒無由致咫尺之書以謝廼者復拜<lb/>
大誨過賜飾奬捧讀之餘良切皇汗走荼毒餘生僇以<lb/>
時私不知創悔墮人齒頰歸田以來百念灰冷而猥承<lb/>
靈眞降憫汰其臭濁俾吸清冷非分之來莫審所以今<lb/>
雖損家付豎子木食草衣作焚誦行逕第返省内境則<lb/>
<pb n="KR4e0201_WYG_360-17b"/>
七情所侵根器已損追惟往因則百愆所積障業非淺<lb/>
豈足凝承大貺解脫世外倘即未塡溝壑獲以餘日息<lb/>
黥補劓小省泥犂種子足矣翁丈歩武鼎鉉潤澤士庶<lb/>
舉口動筆皆是隂功若復澹泊明性蓬戸朱門何所不<lb/>
可先師垂訓以八戒爲先其教走與宗伯公亦只寡慾<lb/>
薄味省事去思固靈根之本以俟將來頂門一勺甘露<lb/>
而已此外都未有及也走生平綺語方在懴悔即有撰<lb/>
述愚賤無徵而宗伯公見强爲傳良非獲已今既已露<lb/>
<pb n="KR4e0201_WYG_360-18a"/>
之無由更秘敢附上十册其宗伯所撰行實秘之青箱<lb/>
適聞爲一友竊而梓之俟其成當别奉也辱諭聊此奉<lb/>
復呵凍不一不一<lb/>
　　荅周鴻臚<lb/>
貞齒頰之餘人世長物力不從心懶與遘會故塊處一<lb/>
室竊比於息黔掩劓之人而已而門下念通家未行之<lb/>
雅惠以教言過垂奬飾使蘇壤登筵春容大章見屬弁<lb/>
辭使穅秕導玉愧何可勝嘉降之際斗山東南貞僅從<lb/>
<pb n="KR4e0201_WYG_360-18b"/>
邦人側耳芳問而已不謂垂晚得披璚林寳藏應接不<lb/>
暇别梓諸大疏便是賈長沙雖失意絳灌尚足聳動朝<lb/>
野自是而後豸角嶷嶷僅能觸懦夫孺子而已何所得<lb/>
公一巵語也中間先君子朽魄仰頼榮施事雖不行亦<lb/>
爾小吐誦之不勝九京之感以故不敢持筆硯戒勉效<lb/>
一言第謭劣不足傳亡以報塞如何如何次公材髙小<lb/>
鎩鸞翮與時揚抑以成變化塤篪之暇幸勉之勿遂作<lb/>
鑿坏計也初暑爲道加飡自愛<lb/>
<pb n="KR4e0201_WYG_360-19a"/>
　　又<lb/>
昨自仲君起部返而薦其敝帚以爲佳集之導至於今<lb/>
愧之不意明公復以先光禄翁之不朽托也讀所狀佐<lb/>
郟邑事令我神爽尹翁歸所謂文武具備者非其人耶<lb/>
而奈何以格阻之然有賢伯仲足以償矣自惟先司馬<lb/>
身後明公倡正議於朝即格不行猶有生意僕敢忘筆<lb/>
札報而病瞀忽忽且仲君見迫甚不能效沈滛之思幸<lb/>
毋即災石不然爲我斤斧焉薌帛附忱殊慙簡䙝希鑒<lb/>
<pb n="KR4e0201_WYG_360-19b"/>
入朱明迫矣謹拜簟葛之貺以助我懶爛然之幣敢附<lb/>
之仲君毋以不恭而罪之天下之軀強進饘粥爲禱<lb/>
　　又<lb/>
昨歳婁承教札深仞念存邇見次公佐無爲之報知尊<lb/>
服已禫除書旦夕下矣廟廊搜剔巖穴僕之不肖亦且<lb/>
竽濫而况明公與侗老皆具内聖外王之學術者乎第<lb/>
僕衰病無狀且有心盟惟知鑿坏而已年來爲筆硯所<lb/>
役忽忽成瘵已於新正誓斷之而黄解元者以明公之<lb/>
<pb n="KR4e0201_WYG_360-20a"/>
教札來爲渠王父憲副公不朽計奈何許之是僕不免<lb/>
誑語諐也不許是二千里之匍匐與明公之命皆委之<lb/>
草莽也殆將以此爲絶筆矣次公計已之任大白若辱<lb/>
盛德若不足幸致聲告之不一<lb/>
　　與王尚寳<lb/>
自庚辰來忽忽塊處於道無絲髪之進僅能以嬾慢疏<lb/>
離戚故之交而已執事北上既行而後知之某始則爲<lb/>
言路所踪㡬有竄逐之累其後則復爲言路所與謬從<lb/>
<pb n="KR4e0201_WYG_360-20b"/>
推轂之末以故不敢一通長安問雖至厚如執事者亦<lb/>
付之漠然誠知其非謂執事必見亮於形跡之外也始<lb/>
聞建禮之除復覩尚璽之報出入禁闥密邇天顔固一<lb/>
時羣公推賢求舊至意然後來之薪得無又前積耶僕<lb/>
已賣身作佛奴而留尹一補良所不解雖不然之灰無<lb/>
所復動而上章投啓紛紛者數日唯冀諸賢一從臾使<lb/>
守此丘壑足矣仲君别駕邢州宦况想佳勝不一<lb/>
　　王鴻臚<lb/>
<pb n="KR4e0201_WYG_360-21a"/>
前者草率附謝自愧不腆兹復承雅誨敦促上道且謂<lb/>
僕躡履石頭之辰正門下挂冠神虎之日也僕初以衰<lb/>
劣不堪仕路而病弟方在湯藥故上書陳情乞骸今既<lb/>
不得請而病者粗有起色且貪與盛德周旋少時不免<lb/>
圖買舟小一出耳然門下既深叢桂之招僕亦何心小<lb/>
草之戀耶唯是太僕官署名爲仙府意必大雅居之而<lb/>
邇來山公啓事多好輕俊少年積薪之歎知不足挂門<lb/>
下齒有世道責者寧無一扼腕部役回便聊此附復諸<lb/>
<pb n="KR4e0201_WYG_360-21b"/>
容靣布不宣<lb/>
　　詹中丞<lb/>
嚮者不腆園池辱玉趾光重大爲山靈増氣别後飛書<lb/>
見寵披衷露素則匪特篋笥之光而已也門下心事如<lb/>
青天白日襟度則霽月光風令回互幽隱之人見之神<lb/>
沮魄奪聖朝召用直臣畀以風紀與一二大老若宋文<lb/>
貞范文正者與之同心底道何其盛也連讀大疏於明<lb/>
紀綱扶正學葢凛然有生色焉獨僕以齒頰之餘亦濫<lb/>
<pb n="KR4e0201_WYG_360-22a"/>
竽征彚執節不固竟成小草之任以來未嘗不心儀大<lb/>
賢長者亦非盡由冗奪特以衰庸過時之人跋胡疐尾<lb/>
慚負故人雖有區區寸丹未敢布之尺素不謂門下猥<lb/>
先大誨副以貺儀至於奬飾逾涯汲引非分則有令人<lb/>
涊然頰赤汗下而不敢當者今天子爲念元元三公九<lb/>
卿滌心罄慮以承德意眞千載一時也語有之邦有道<lb/>
榖耻也不佞齒墮已盡髪無莖黒如以榖而已何所逃<lb/>
耻旦夕唯有一歸門下其念之暑雨鬱蒸調攝良艱唯<lb/>
<pb n="KR4e0201_WYG_360-22b"/>
爲宗社蒼生自愛<lb/>
　　荅王中丞<lb/>
屈指癸酉之秋得接光霽於黄鶴鸚鵡間後凡三拜郢<lb/>
中之寓髙情雅誼人間世所希值不知不肖何以得此<lb/>
於翁也一卧滄洲麋鹿之踪遂與世隔而門下敭歴戎<lb/>
臬膚功告成仗鉞甘凉尋阻憂艱再奉璽書保釐關右<lb/>
巖壑之餘爲翁加額者再蹙額者一而河山阻修鱗羽<lb/>
莫致雖有此心不敢望故人之見亮也而西使逺來猥<lb/>
<pb n="KR4e0201_WYG_360-23a"/>
施大貺手書慰藉披示肝腑至於中間欲屈中㪚之駕<lb/>
而竟沮子猷之舟誦之使人神思飛越若接眉宇而聆<lb/>
德徽也石經累神用遂成完書僕雖作老蠧魚其間不<lb/>
恨死矣邇來顚毛盡白髪落無餘豈堪復出供人描畫<lb/>
而横爲除書所迫加以輦上君子見謂先人沾恩甚渥<lb/>
不當偃蹇以自爲名謀之不審遂鑄此錯門下不以嗤<lb/>
其愚而飾奬之何也關中比歳旱甚米石萬錢賴仁公<lb/>
撫綏不盡塡溝壑今聞得雨麥秋甚佳不知東南凋攰<lb/>
<pb n="KR4e0201_WYG_360-23b"/>
當何如耳偶成奉懐一章并有薄侑不敢當英瓊之報<lb/>
庶㡬獻縞之誠惟冀亮存萬荷伏暑唯爲宗社蒼生自<lb/>
愛不宣<lb/>
　　與谷司馬<lb/>
屈指奉門下大教十五易歳朔矣中間僅於鄖鎭一候<lb/>
起居嗣後避言竄伏田里不能作境外信葢深念之朝<lb/>
事鼎革羣賢彚征明公造國手也不根之謗乆已辨雪<lb/>
推轂之章毋慮十數即同事者起南臺首九列亦已倦<lb/>
<pb n="KR4e0201_WYG_360-24a"/>
游而蒲輪乃尚未下何也傳聞明公時時策一蹇縱游<lb/>
名山咨訪異人求出世之學當事者用以相亮不敢煩<lb/>
以事耶則如蒼生何世貞樸簌且不能事言路以貽玷<lb/>
知已然用是得謝籠鞅獲遘仙眞遷化之竒與指引之<lb/>
切恨衰愚駑下不能有所擬承惟飾巾待盡而已除書<lb/>
兩及乞骸未允乍愚乍賢不知其何説也再疏懇辭冀<lb/>
必得請即削斥甘之明公出而宰物如楊公乎則世貞<lb/>
或且有起色焉然竟不若荷一瓢戴一笠以從公爲五<lb/>
<pb n="KR4e0201_WYG_360-24b"/>
嶽之游也小刻二種附覽不一<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百八十六<lb/>
</p>
<p>
</p>
  </div>
</body>
</text>
</TEI>
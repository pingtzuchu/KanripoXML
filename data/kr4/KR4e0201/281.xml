<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百七</head> <lb/>
    <p>
<pb n="KR4e0201_WYG_281-1a"/>
欽定四庫全書<lb/>
　弇州續稿巻一百七<lb/>
　　　　　　　　　　　　明　王世貞　撰<lb/>
文部<lb/>
墓誌銘<lb/>
　　勑封錢孺人禇氏墓誌銘<lb/>
自中古之不忍暴露於其逝者而仁人孝子益思所以<lb/>
致其愛與慤而財力又足以辦之於是厚葬之所由興<lb/>
<pb n="KR4e0201_WYG_281-1b"/>
而所謂革闔三操大鞅萬領璧玉戈劔鼎鐘鼓壺輿馬<lb/>
女樂之為殉其䘮必捶塗通壟而墨翟楊貴之徒得以<lb/>
議其後曰柰何加功於無用而損財於無謂於是仁人<lb/>
孝子之意窮而其稍有識者思所以顯揚而不朽之則<lb/>
碑表銘誌之所由興蓋其説起於延陵季子之墓而漸<lb/>
備於東京俗之流而下也則務脩其幣於公卿宰執之<lb/>
門借其名銜以侈耀生者而至百世之後其骨與其文<lb/>
並朽而不知䘏今侍御錢君汝瞻獨不然喪其母而請<lb/>
<pb n="KR4e0201_WYG_281-2a"/>
於其父封公曰母之棄孺子也孺子實在楚不幸而湯<lb/>
藥之日奪於縣官而亡所及已矣今且葬矣猶幸而天<lb/>
下之賢有文者皆在鄉欲請趙汝師先生狀而王元馭<lb/>
先生誌且銘之謂何封公曰吾與若母俱藉若而拜天<lb/>
子之命以顯今若復欲終顯若母我何制哉於是趙先<lb/>
生之狀成而王先生以父喪辭曰何以使孤操筆於諱<lb/>
也乃更介趙先生而問誌銘於不佞不佞固以疾辭而<lb/>
趙先生固請之曰侍御不得誌於公則痛且死不佞曰<lb/>
<pb n="KR4e0201_WYG_281-2b"/>
我何以厠賢有文後也且夫侍御之一按齊再按楚其<lb/>
程式之文名天下寧不能不朽於逝者趙先生三請之<lb/>
曰懼私也必以公為命者余始不獲辭而據趙先生之<lb/>
狀誌之誌曰孺人褚姓世居邑之<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>山里而大父某亦<lb/>
為侍御有名是為雪樓公父曰慕雪父某邑諸生娶於<lb/>
孫生孺人以其明婉有志操也而鍾愛之擇壻而得封<lb/>
公某舅曰西湖公某自錢氏盛而西湖公以豪顯所連<lb/>
皆右室諸妯娌始習為華侈而孺人家故儒以一荆素<lb/>
<pb n="KR4e0201_WYG_281-3a"/>
夷然其間自若也則相顧而曰使吾曹愧見紈縠矣西<lb/>
湖公性嚴難稱既向衰捐家授封公嵗更大徭悉心力<lb/>
以禦圉外而孺人代之内諸所較課耕織貿遷米鹽繁<lb/>
細男女不易職晝夜不棄晷封公得以無却顧而他所<lb/>
規擘亦亡不稱西湖公意者西湖公性好客封公佐之<lb/>
日撃鮮釃酒以客為政孺人夙戒庖事供咄嗟需無少<lb/>
牴牾西湖公有封公孺人之為養而小弱弟曰庶者以<lb/>
進士官大行志益發舒矣而大行忽物故西湖公痛之<lb/>
<pb n="KR4e0201_WYG_281-3b"/>
得疾亦遂不起顧有母徐夫人篤老困床褥間而大行<lb/>
之生母侯亦㷀然無所依封公之侍大母徐也退而省<lb/>
侯也孺人娓娓相之而㑹封公之弟三人皆蚤世其二<lb/>
無子使其子島嶨者子之而孺人屬之曰善事若母母<lb/>
更復母我也而其有子者撫之不異侍御矣自大母與<lb/>
西湖公暨仲季之殁四喪皆於封公乎舉而不至匱則<lb/>
以孺人為槖孺人又能以智經理其出入而操其贏至<lb/>
佐封公施予窮乏嵗時問遺戚里必周又推而為橋道<lb/>
<pb n="KR4e0201_WYG_281-4a"/>
渠井佛廬道院之助源源者亡已又嘗迎其父母養者<lb/>
十餘年振業其子女而竟不害贏趙先生之稱孺人才<lb/>
如此而尤致嘆於世衰倫廢兄弟之恩徃徃敗於室中<lb/>
之搆以姜肱繆彤之篤行長者而猶不能無枳於其肘<lb/>
何古人之難而封公之易也則所藉於孺人者深也孺<lb/>
人性尤儉樸其為刺繡女紅甚巧麗然不以一縷施體<lb/>
治食味甚鮮膬然不以匕勺入口其待中外温而有禮<lb/>
然至巫師牙媪俳優女伎亡敢跡其閾者雖不多讀書<lb/>
<pb n="KR4e0201_WYG_281-4b"/>
而居恒訓子女悉經典格言時御史業已工博士家語<lb/>
孺人間問為我誦之聊説其義即解曰此訓故之稍文<lb/>
者耳侍御之為司理廣州入臺連按部大藩孺人時時<lb/>
飭勉毋以已才而易事毋以已重而輕民命侍御能精<lb/>
心奉行之以故所至有聲實而至以語人㣲吾大人與<lb/>
吾母胡遽能臻此而天子之璽書所以顯孺人及封公<lb/>
亦然是以孺人卒而侍御哀思之不已益謀所以終顯<lb/>
者而封公不之制也孺人之卒在萬厯壬午九月一日<lb/>
<pb n="KR4e0201_WYG_281-5a"/>
距其生嘉靖癸未閠四月四日得壽六十有子男三長<lb/>
即侍御名岱娶陳氏封孺人次即島邑諸生娶龎次嶨<lb/>
娶徐所謂出後叔季者女三一適王命益一適陳某一<lb/>
許嫁孫某孫男四而為侍御者娶於趙即趙先生之弟<lb/>
之女也塟以某年月日在許家橋之新阡呼余所以誌<lb/>
孺人者如是已耳而何以塞侍御意<lb/>
銘曰封公賢而疇與婦侍御賢而疇與母母有儀而婦<lb/>
有功以母知始以婦代終噫吁是惟孺人之良於錢而<lb/>
<pb n="KR4e0201_WYG_281-5b"/>
吾以銘其官<lb/>
　　劉母瞿孺人墓誌銘<lb/>
上海有劉茂才天民者篤論君子也少嘗事歸熈甫先<lb/>
生為古文辭已補博士弟子試不能盡利乃介陸遠而<lb/>
游我頗能受琢磨顧徴其色居恒有不足者已慘服來<lb/>
謁拜且泣曰吾先孺人之棄二孤也蓋十有四年於今<lb/>
矣孤不肖不能選大人言以志不朽而姑諉之曰庶幾<lb/>
一命之賁今試又輙不利而不及公身以徼幸於所謂<lb/>
<pb n="KR4e0201_WYG_281-6a"/>
不朽者即蚤暮死何以見孺人地下已又泣且伏不起<lb/>
也余悲其意而許之誌曰孺人瞿氏父曰瞿翁以渭川<lb/>
簿終母曰唐媪孺人生而婉嫕及笄歸司理公是時司<lb/>
理公之父汀州公晩而始舉公有五妾各治其私念不<lb/>
在汀州公而孺人以一孱女子承家秉即能佐治汀州<lb/>
公喪而資司理公讀司理公即不能亡扞外侮得以無<lb/>
廢讀而成鄉薦者多孺人力也司理公之成鄉薦業好<lb/>
蓄古圖籍已好客已又好酒不問家而又兩厄於火嫁<lb/>
<pb n="KR4e0201_WYG_281-6b"/>
一妹二女孺人勉而佐之又念司理公亡子為置貳曰<lb/>
楊氏張氏遂舉天民及獻民蓋孺人撫而愛之若自腹<lb/>
也司理公之任懐慶也孺人能先志以成公亷而㑹公<lb/>
病<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>乃謝事歸抵淮隂卒孺人欲從死不得強起治喪<lb/>
歸歸而旦夕哭曰吾何以使二孤無殤也既免殤矣猶<lb/>
旦夕哭曰吾何以使二孤室也為授室天民顧而獻民<lb/>
唐矣猶嵗時哭曰吾何以成二孤名見地下也自是天<lb/>
民每夜讀書孺人潛聽之為經史言則喜曰不為竒衺<lb/>
<pb n="KR4e0201_WYG_281-7a"/>
虞矣人或謂柰何從歸先生游是不當闌入右與時趣<lb/>
左耶卑之無甚高論以取功名魚軒翟茀寧不為媪榮<lb/>
孺人謝曰有之孺子得從歸先生足矣當孺人之為母<lb/>
而其母唐尚在里居嵗時之餉踵接也屬倭夷亂匿身<lb/>
峰泖間必奉與俱時避冦而同行者舳艫相望孺人曰<lb/>
是冦招也趣移之他港亡何倭跡諸同行者而燔之亡<lb/>
得免孺人善料事命中尤能撫家人子飲食勞苦之以<lb/>
故頗取緩急力家亦不廢孺人既已寢疾天民自其館<lb/>
<pb n="KR4e0201_WYG_281-7b"/>
聞之驚奔候孺人強起謂曰我何病汝毋以我故廢業<lb/>
也數數問婦顧已袵身得雄否而㑹天民有三從子邦<lb/>
寧者挾其二兄諸生與兄之壻貴勢嫁役於天民而難<lb/>
其名即以天民家人子名報欲以挫天民産而自為天<lb/>
民過邦寧所以大義責之邦寧復挾其母偕二兄箠天<lb/>
民大困孺人聞而欲徃救之不能也疾遂劇竟卒蓋天<lb/>
民曰天乎吾乃不能為母報邦寧哉自吾母卒而力不<lb/>
能敵遂代之役邦寧得以休力而累數千金産疽發背<lb/>
<pb n="KR4e0201_WYG_281-8a"/>
且死謂其子曰吾貽汝數千金不能捐百一以美材戢<lb/>
我乎子退而曰數十金不易措也且腐肉何知材蓋邦<lb/>
寧斂而泚外見也意者天之閔吾孱乎孺人以嘉靖丙<lb/>
寅十二月初九日卒得壽六十有六子婦事見前女三<lb/>
適鴻臚寺序班顧從德太學生張時雍張秉模孫男四<lb/>
亮工娶陸氏亮載即所問姙身者也聘朱氏亮猷聘潘<lb/>
氏亮志聘孫氏女三其二適王紹霖余鳯喈餘幼未字<lb/>
嗟乎天民之狀著云爾亦可悲已雖然有子如天民可<lb/>
<pb n="KR4e0201_WYG_281-8b"/>
以毋悲矣誌而加之銘銘曰<lb/>
夫仕而不竟試子學而未及仕其以慰而夫姑偕安于<lb/>
是是子也材必能繼而夫之志<lb/>
　　郁西橋君配顔孺人墓誌銘<lb/>
顔孺人之捐館也以萬厯丁丑而其為嫠也則正德辛<lb/>
已蓋相距五十六年矣其所事舅姑而夫所字自子而<lb/>
婦而孫婦而曽孫及婦而𤣥孫男女也凡六世矣所事<lb/>
字存有飬殁有葬而以孺人始終之也則三世矣嗚呼<lb/>
<pb n="KR4e0201_WYG_281-9a"/>
可不謂粹節媺範哉凡女德之有聞則家不幸也王子<lb/>
蓋讀顧先生狀而歎曰危哉郁氏之為郁也凡二世單<lb/>
而又皆天不絶之綫寄之一孤嫠手而是嫠也不負托<lb/>
而提攜之卒致蕃衍有聞以徴女史蓋鮮儷焉是宜志<lb/>
狀謂孺人之得姓自魯郡公其後多顯者有叅政澤户<lb/>
部郎瑄瑄之子瓊州經厯吉娶於朱實生孺人孺人少<lb/>
則讀孝經列女傳諸書其於女紅不閑而曉瓊州公愛<lb/>
之為擇世家長者得郁為擇壻得西橋君體乾是時甫<lb/>
<pb n="KR4e0201_WYG_281-9b"/>
十七而其舅稼隱公始亦少孺人而孺人顧獨任為婦<lb/>
質明問安否退而漿粥脯<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>之類相屬未嘗不自其手<lb/>
調也稼隱公好客客取不時至孺人戒具亡缺稼隱公<lb/>
則大喜稼隱公雖不恒治産而惡惰孺人之治紡績視<lb/>
他客作必晨先而夕後以故相勉亡偷惰者稼隱公益<lb/>
大喜謂婦孔孺人可以無虞老哉居六年而西橋君卒<lb/>
有子順湖君四嵗矣孺人痛絶復蘇撫尸而哭曰吾上<lb/>
有二老人而下有孤孀是且代而子且代而父也於是<lb/>
<pb n="KR4e0201_WYG_281-10a"/>
剪爪髪納之棺曰以是殉也其奉稼隱公孔孺人益共<lb/>
謹問晨夕矣稼隱公孔孺人相繼獲以寛終喪葬經畫<lb/>
一切出孺人毋違禮而閭左尚謂孱可欺也孺人持内<lb/>
網而應之斬然乃相戒舍去孺人謂順湖君長宜學學<lb/>
於外傅成矣宜室室徐有二女矣而憂之亡何舉子文<lb/>
周乃喜曰未亡人乃有孫雖然猶累碁也為置貳舉二<lb/>
子文忠文質而後慊於志久之順湖君與徐又相繼卒<lb/>
孺人大嗟泣曰天乎豈余所以償郁氏逋未足而三孫<lb/>
<pb n="KR4e0201_WYG_281-10b"/>
子二女之是厪為日夜課文周學而撫其少者於是文<lb/>
周有丈夫子三矣子復有子女四矣文周之試應天成<lb/>
薦矣孺人咸及見之文周之薦應天明年而孺人病病<lb/>
且屬纊謂文周曰勉自立吾不憂見地下也孺人以𢎞<lb/>
治己未生得年七十有九文周娶於夏文忠聘李文質<lb/>
聘徐二女者長適馮志忠次適趙崇禧文周之三子曰<lb/>
庭芝邑諸生娶於張廷葵娶於袁庭蓀娶於曹所謂子<lb/>
之子女四者麟孫鳳孫俱未聘其二女許字華字徐皆<lb/>
<pb n="KR4e0201_WYG_281-11a"/>
望族嗚呼蓋孺人殁而一綫之息繩繩矣臺使者郡邑<lb/>
守令禮其廬而上之朝旦夕且旌文周以己卯十一月<lb/>
葬孺人某阡附西橋君之兆不佞既志之而又銘之銘<lb/>
曰<lb/>
生百罹萃一軀疇剪爾舅夫子疇衍旃孫曽𤣥盡者人<lb/>
定者天歸消揺以長年<lb/>
　　朱孺人墓誌銘<lb/>
朱孺人者諱順秀字葆貞其先徽國文公之仲子迪功<lb/>
<pb n="KR4e0201_WYG_281-11b"/>
郎埜也父曰恒母張孺人生而儼雅不輕言動有周媪<lb/>
者善媒恒謂孺人非貧家所得有也其父居亦賢其女<lb/>
而卓君某者美晳如冠玉朱卓皆棲溪甲族里中喬木<lb/>
相望而屬卓産稍旁落有胡僧相卓君異之曰是當起<lb/>
家富而壽朱父㣲聞之遂許以孺人字卓君當是時卓<lb/>
君之父某商齊魯間數嵗不返而母病家用益困孺人<lb/>
躬紡績以治甘脆不給則脱簪珥以繼之至躬為洗牏<lb/>
厠中裙二十年一日也於是卓君代父政家益拓如故<lb/>
<pb n="KR4e0201_WYG_281-12a"/>
矣而未有子偶指謂孺人曰若胡僧與周媪言不驗哉<lb/>
孺人謝曰未也乃隂為置貳有貳邵矣則又風卓君曰<lb/>
弗洽弗娠也邵得專夕矣遂舉子文卿尋孺人亦舉子<lb/>
明卿夷其愛於文卿弗使隃也文卿之偕明卿受小學<lb/>
孺人篝燈手茶餅勞之即丙夜母使紡績前書聲止矣<lb/>
孺人精於握筭米鹽薪油之類至細𤨏也皆自其手裁<lb/>
又耐御僮婢以寛承卓君嚴而委曲掩護以故時得其<lb/>
心力即卓君之善拓家用計然息法而大槩孺人成之<lb/>
<pb n="KR4e0201_WYG_281-12b"/>
也孺人固饒心計然一切從厚道隣有竊貨物者家人<lb/>
司得縛之孺人陽驚曰吾托以致外家尚未發耶遂解縳<lb/>
使去當卓君之母殁而執孺人手曰吾毋以報若願若<lb/>
得佳兒婦共養吾瞑地下矣然孺人竟不成為姑以卒<lb/>
春秋僅四十五當是時明卿僅十有四嵗也其後業成<lb/>
有官為光䘵諸署丞矣文卿舉於鄉矣卓君之所置貳<lb/>
復舉四子曰立卿達卿顯卿順卿矣諸孫之舉者四矣<lb/>
與女及女孫所婚嫁皆名族矣卓君嘗置酒合内外親<lb/>
<pb n="KR4e0201_WYG_281-13a"/>
忽泫然而左顧文卿曰㣲而母孰有爾哉已右顧明卿<lb/>
曰孰與我共家若而母哉已又顧達卿輩曰是有弗及<lb/>
者而母有遺慈也已又顧女弟之適丁者曰吾䘏而貧<lb/>
不能若而嫂之䘏而詳也文卿等皆感泣已復顧明卿<lb/>
曰若毋泣亦思所以不朽而母哉至是乃謀以已卯之<lb/>
某月日葬孺人於武康楊墳山之新阡而明卿採孺人<lb/>
事具草曰吾受之家大人而質之吾兄者然痛弗文也<lb/>
周公瑕先生潤色之而以請誌銘王子曰婦人之為恭<lb/>
<pb n="KR4e0201_WYG_281-13b"/>
儉易耳為不妬難夫豈惟不妬委曲以謀之而又推專<lb/>
夕之御以毋怨於抱禂卓始繩繩哉能釋盗易能不忍<lb/>
被盗以盗名難孰謂孺人女而不丈夫也其子姓詳具<lb/>
銘曰<lb/>
是宜夫者是宜子者奈何舍而夫與子而安地下<lb/>
　　郁母楊孺人墓誌銘<lb/>
余里中蓋有楊處士云處士始娶於郁而夭也意憐之<lb/>
再娶得龔舉一女為孺人曰是女長必以歸郁之穎使<lb/>
<pb n="KR4e0201_WYG_281-14a"/>
我得母寒骨於郁而其穎有諱縚者生而雋朗不凡處<lb/>
士舉孺人歸之孺人敏慧婉淑善女紅其始至而事舅<lb/>
姑也則宜舅姑舅疾病當大暑孺人不解衣而侍湯藥<lb/>
者三月舅憫之曰少休矣胡自苦乃爾為孺人跪謝曰<lb/>
職也新婦安敢自愛力舅卒而所以事其姑周者有加<lb/>
當是時君縚佚不復問生産諸内外政孺人任之八年<lb/>
而君縚疾且革孺人請曰所不敢殉子者上有姑所不<lb/>
敢不殉子者下未有後奈何君縚薆語曰逵也<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>也而<lb/>
<pb n="KR4e0201_WYG_281-14b"/>
俱有餘子則<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>也之子嗣君縚卒之六月而君<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>婦娠<lb/>
子是曰鉅孺人即抱之曰吾可報吾夫矣或謂姑周曰<lb/>
婦少不任嫠盍嫁諸姑周意頗動孺人泣請曰即不肖<lb/>
而舍吾始與吾子而他事也不則有殉地下矣其傍立<lb/>
而髫者姑周之小女也則又曰請不以小姑累大人而<lb/>
并撫之姑周乃黙許孺人之愛鉅逾已出也其愛小姑<lb/>
埒鉅也姑周既有子逵<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>謀徙箸分月而養孺人乃曰<lb/>
姑老矣日食一升米不盡豈以婦勌井臼而煩我二叔<lb/>
<pb n="KR4e0201_WYG_281-15a"/>
氏姑周感之為弗徙也乃姑周中裠衵服禭亦自孺人<lb/>
手合矣楊處士既以前婦故有郁盟及孺人婦郁而嫠<lb/>
也益憐之而孺人間歸寜䕫䕫共奉用是小移處士庾<lb/>
而姑周之喪塟也小姑之嫁也鉅之有室也與成立也<lb/>
皆孺人一嫠任之君縚之從伯兄右泉翁者不佞外王<lb/>
父也居恒夜分耳孺人機杼聲輒歎曰何必減茅寡婦<lb/>
哉茅寡婦者州之善嫠者也守熊君以孺人格當旌屬<lb/>
有兵事未及疏而署其節顔之廬久之以老疾終得年<lb/>
<pb n="KR4e0201_WYG_281-15b"/>
七十有七孺人之始為節也僅二十九云鉅哭而曰傷<lb/>
哉貧也使孤有籯金束帛可以結交游緩頰公府者孺<lb/>
人不冺冺矣不佞曰不然孺人之所為節以許地下也<lb/>
非為世名也孺人不媿郁州邑自媿孺人是故因楊大<lb/>
夫士元之狀而為之銘曰<lb/>
將無楊之淑而芬於郁其瘞也是為不磷不淄之玉<lb/>
　　呉母陳太淑人墓誌銘<lb/>
萬厯之六年七月新除戸部侍郎臣文華言臣待罪嶺<lb/>
<pb n="KR4e0201_WYG_281-16a"/>
右式遏無異狀天子不遺遠臣以犬馬勞入佐邦計臣<lb/>
有母垂大耋不良於行嚮者軍事棘未敢以私請唯陛<lb/>
下念之俾得舍惠文受幘緩韝以從事湯藥不勝大幸<lb/>
報曰可文華者今孝廉呉公也於是孝廉得嶺右代馳<lb/>
而歸覲太淑人則病矣見孝廉喜良已因為酒盡見其<lb/>
子姓羣從中表而又二載為八年庚辰乃示微痾以終<lb/>
享壽九十孝亷乃復上疏歸誠以太淑人之祭若葬請<lb/>
大宗伯言侍郎文華為國勞臣為太淑人令子所請宜<lb/>
<pb n="KR4e0201_WYG_281-16b"/>
予報曰可大司空發金錢庀竁具而啟故按察副使贈<lb/>
右副都御史鰲江公之兆而加飾之以太淑人合而並<lb/>
祭焉搢紳先生爭侈豔其事謂太淑人與孝亷遘於近<lb/>
代無兩者所造誄贊紀傳之屬如千言而孝廉意不懌<lb/>
念無以文太淑人之幽宫慰永永乃手狀授其甥某走<lb/>
三千里而乞不佞言不佞故以言辱知孝廉其何敢辭<lb/>
按狀太淑人陳氏父曰提舉公元憲母黄孺人太淑人<lb/>
女而懿媺且材也提舉公當之滇任而道逺不能將其<lb/>
<pb n="KR4e0201_WYG_281-17a"/>
二尊人而憂所以共養者太淑人則代之子矣提舉公<lb/>
以是益愛之甫十七而歸鰲江公當是時公之父贈公<lb/>
嚴而所内事則繼姑陳太淑人朝夕䕫䕫脩色而見之<lb/>
退而治脯瀡漿粥必腆不給則脱簪珥而繼之毋使見<lb/>
匱於鰲江公也鰲江公舉於鄉屬遘癘甚篤而贈公捐<lb/>
館諸所治喪事及附棺太淑人皆任之鰲江公僅一慟<lb/>
而已稍蘇乃謝曰㣲若孰與代我子也自是鰲江公成<lb/>
進士除令廬陵入郎南儀部改司封出刺嚴州太淑人<lb/>
<pb n="KR4e0201_WYG_281-17b"/>
皆從所至務以謹封鑰誰何臧獲出入曰毋使公有内<lb/>
顧憂也嚴之水驟發薄城南而城之子女棲於睥睨者<lb/>
踵相嚙也太淑人聞之語公曰睥睨固上亢不及水獨<lb/>
不憂下潰乎公戄然敇吏為亟徙他高阜地俄而下潰<lb/>
所活以千計鰲江公每語人内子智不下吾吾得無官<lb/>
謗於郡國者蓋有力焉既遷副嶺右憲則以道遠囏行<lb/>
計太淑人俾二媵侍曰吾上有姑而下有子公行矣請<lb/>
為公任之蓋繼姑陳已前殁而又繼者宗少於太淑人<lb/>
<pb n="KR4e0201_WYG_281-18a"/>
而嫠太淑人業已貴其事之猶陳也脩婦禮甚備而孝<lb/>
廉弱冠補諸生有㒞聲太淑人資之游名士聞其進業<lb/>
小懈呵曰不念而翁憶耶過勤則慰抑之曰兒憊矣且<lb/>
休矣孝廉繇是得致其聲而鰲江公歸自嶺右僅五嵗<lb/>
而卒太淑人為家政則撫孝廉泣曰吾以若故不獲從<lb/>
迺公地下雖然若不嗣起者即地下何以見迺公孝廉<lb/>
益感奮後十二年連舉進士高第為選人首當北曹念<lb/>
太淑人不便北風土白之太宰得南京駕部郎太淑人<lb/>
<pb n="KR4e0201_WYG_281-18b"/>
聞而喜曰此而父舊游地也吾所為謹封<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誰何臧獲<lb/>
出入猶耿耿耳自是孝廉以僉憲視湖廣學右轄江右<lb/>
可以舟者即奉太淑人舟公暇選簋豆進匕箸擁笏埀<lb/>
魚以左右起居于于如也諸剖讞興革<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>取決太淑<lb/>
人儼然雋青州母矣其叅蜀藩視嶺右學以至督撫中<lb/>
間臬於齊左轄於汴諸不可以舟者太淑人必賈壯而<lb/>
示之使孝廉安於行然訊問之使以季遣羞果交錯於<lb/>
道無寧晷也太淑人予書必勉之兒既以舍身畀縣官<lb/>
<pb n="KR4e0201_WYG_281-19a"/>
母易念老人健啖不弱汝孝廉稍稍得自安於官其以<lb/>
課最以廟恩進太淑人故封繇孺人而太恭人至今稱<lb/>
則必飭冠帔珮琚以奉太淑人服而廟見既喜且掩涕<lb/>
曰兒成立幸至此未亡人柰何不與迺公共之也其在<lb/>
蜀在嶺右以武功後先拜金帛之賜四在汴而以大計<lb/>
拜金帛之賜一皆選而奉太淑人太淑人益大喜輒分<lb/>
其餘以贍親族曰吾不敢隱吾君賜也毋使兒德僅僅<lb/>
飽我始鰲江公有女弟嫁於黄而寡齒與太淑人均也<lb/>
<pb n="KR4e0201_WYG_281-19b"/>
太淑人要以歸於共甘苦者終身無間一弟少而失母<lb/>
太淑人曰毋以為後姑累躬撫之至受室猶不廢撫諸<lb/>
為德非一具孝亷所自草狀中太淑人少喜讀書通孝<lb/>
經大義老而彌篤至篝燈展稗官野語達丙夜亡倦於<lb/>
女紅亦差㳄之既疾革語孝廉吾婦於若家者七十四<lb/>
年與迺公别三十六年而合合而以若勲業報迺公幽<lb/>
明兩無負矣太淑人舉僅一子即孝廉隆萬間名臣一<lb/>
女適陳瀚孫男三承照娶於游為東州女承熈娶於陳<lb/>
<pb n="KR4e0201_WYG_281-20a"/>
為憲副復升女皆以孝廉任中丞勲績補胄子上舍工<lb/>
文章承烈㓜未聘女二長適陳一是次㓜未字曽孫女<lb/>
一所祔鰲江公之兆曰龍卧山志曰余於狀見女德焉<lb/>
見臣道焉見子道焉見君澤焉太淑人之共贈公與繼<lb/>
姑也其佐鰲江公也與成孝廉也女德備矣孝廉不愛<lb/>
其才為縣官興文教理賦獄激揚清濁最後嶺右之役<lb/>
興篳路藍縷以凈不毛然所餒填功多於俘馘不以威<lb/>
力傷聖主仁不亦稱臣道乎禄養太淑人者二紀餘而<lb/>
<pb n="KR4e0201_WYG_281-20b"/>
卒能奉持於股掌間以高朗終生榮死哀不亦稱子道<lb/>
乎孝廉束脩行成文以文庸武以武畀纎芥必録施報<lb/>
必厚寵榮光大上及三世然竟不以惜材之故而奪其<lb/>
志也敬肅而還和氣磅礴寰宇以竟呉氏之盛而豫太<lb/>
淑人於老者夫孰非君澤也是宜銘<lb/>
銘曰贔屭之穹窿兮綸綍煌煌屈蟠虬龍兮宰如其封<lb/>
兮窈如其宫兮是人倫之盛際而太和之所嬗鍾也乎<lb/>
　　潘配呉伯姬墓誌銘<lb/>
<pb n="KR4e0201_WYG_281-21a"/>
新都潘次君召南娶於呉<hi>闕</hi>
文事游大人而呉卒之恒痛呉之弗獲離天也脩女德<lb/>
而弗及顯也手事草以授方中丞𢎞靖俾狀之再授汪<lb/>
司馬道昆俾傳之卜葬葬有日矣三授不佞請一言以<lb/>
文幽宫之石不佞故善司馬伯仲而材之恒不克辭乃<lb/>
為呉伯姬志曰呉世世邑豪族有司馬寧御史瀚者再<lb/>
傳而太學思誠舉一女是為伯姬心貴之偃蹇其夫而<lb/>
是時有所善郡諸生潘公侃者其家世敵又訾俱傾邑<lb/>
<pb n="KR4e0201_WYG_281-21b"/>
也部使者婁試潘公皆甲而次君其愛子美而藝敵也<lb/>
年又敵也乃許潘公禽而太學故任俠操萬金受江壖<lb/>
田募民茭牧其間子其息而中讐盡失所受田邑邑成<lb/>
疾度不可起乃歸伯姬次君時潘公晩成甫舉鄉薦而<lb/>
性嚴重嗃嗃諸兒婦少可當意者伯姬能盡洗其家豪<lb/>
隱約共婉精志内政不逾月而中外稱之即潘公為霽<lb/>
嗃嗃矣而太學病甚且革手二孺子坡增而屬伯姬曰<lb/>
以累若吾有子不幸晩若真吾子也復顧二子吾不父<lb/>
<pb n="KR4e0201_WYG_281-22a"/>
若矣若姊代吾父若矣伯姬伏哭唯唯為飭治身後良<lb/>
備而増坡弱業已有非意侮伯姬出筴閈之他所共給<lb/>
至毁槖以紓毋靳而伯姬竣事趣還飬潘公夫婦逾謹<lb/>
時潘公已謝汀倅約三子吾不能如陸大夫數數溷若<lb/>
食我遞以月伯姬仲婦當得仲月至期廣募方品選肥<lb/>
脆而手調其餁候潘公每舉筯必既既而笑曰小損之<lb/>
毋令老人口爽也而客過潘公者更戲公請過公必以<lb/>
仲月潘公凡五醮女而衿鞶於伯姬乎取咸内親倚伯<lb/>
<pb n="KR4e0201_WYG_281-22b"/>
姬目之姊不以嫂姑鈞禮也久之遘冦警當從次君辟<lb/>
地真州而坡增稍立有婦矣伯姬之繼母程屬末疾乃<lb/>
謂坡婦黄若留飬謂增婦王若偕我而侍所生譚與之<lb/>
邸王故侍御獻芝女故嘗與伯姬受詩書公宫而㑹伯<lb/>
姬舉子之恒十年而就外傅矣已其傅辭去伯姬口授<lb/>
之恒毛詩至樛木谷風泫然顧王曰谷風怨而不怒命<lb/>
也如之何樛木順矣王起謝受教母譚時時語伯姬二<lb/>
豎子壯任賈矣母亦藉若力而糊其口於四方奈何令<lb/>
<pb n="KR4e0201_WYG_281-23a"/>
母子傳食而家乎伯姬乃請於次君損訾當中賈以與<lb/>
坡增曰苐如蕪湖蕪湖東南一都㑹也而近於是譚獲<lb/>
以坡増行甚適也而伯姬亦從次君還里中侍舅姑㑹<lb/>
姑病且劇以迨於死伯姬相其夫備戚易而亡何譚亦<lb/>
死伯姬哭譚如其姑已而微知坡增之挫賈也絶口不<lb/>
復問母錢所以資共如恒時既乃歎曰我家於潘而槖<lb/>
於呉人且謂我何我以不忍亡者易簀語而至此於是<lb/>
益精志為儉勤以佐次君政旁産丙舍益拓次君多内<lb/>
<pb n="KR4e0201_WYG_281-23b"/>
嬖伯姬咸女蓄之有驕不受蓄者伯姬如弗聞也徽俗<lb/>
婦工妬以伯姬不工姑則尤之且教以姑伯姬行意故<lb/>
自若次君又多外嬖而好客客至呼酒用咄嗟具小緩<lb/>
厲聲隨之伯姬不答苐益督視厨人籩相屬也竟酒次<lb/>
君始改容以謝伯姬亦如弗聞也而之恒長其客進於<lb/>
次君伯姬瞷之曰客非而父居平客也是多長者雅歩<lb/>
而從容於辭不然吾里族晨得一餠三分之以待旰夕<lb/>
而漿酒藿食以事若然之恒為古文辭工甚顧不利有<lb/>
<pb n="KR4e0201_WYG_281-24a"/>
司次君錮之室而課其業頗厲伯姬好謂曰而父悔棄<lb/>
身賈欲以而廓而王父志也而無薄公車業吾欲使而<lb/>
兩舉其肘以左顯今右顯後耳復嘆曰謬矣而母旦暮<lb/>
人也焉能竢而顯也蓋是時伯姬已有血疾力自強如<lb/>
恒時亡何竟死矣去其生甲午僅四十又八之恒娶呉<lb/>
為太學一莊女次之怡聘呉為公選女孫男二佛大佛<lb/>
可孫女一伯姬所稱德具司馬呉伯姬傳中司馬之弟<lb/>
仲淹請諡伯姬以懿而曰之恒志也余曰古有之於仲<lb/>
<pb n="KR4e0201_WYG_281-24b"/>
淹婦亦有之雖然不可以已乎是當從司馬銘曰<lb/>
母以子貴世所腆兮其以子賢抑亦鮮兮婦徳則<lb/>
潛疇為闡兮有斐君子汪若方兮傳之狀之俾不亡兮<lb/>
我銘其幽潛以益光兮<lb/>
　<lb/>
　<lb/>
　<lb/>
　弇州續稿巻一百七<lb/>
</p>
<p>
</p>
  </div>
</body>
</text>
</TEI>
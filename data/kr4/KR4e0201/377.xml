<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二百三</head> <lb/>
    <p>
<pb n="KR4e0201_WYG_377-1a"/>
欽定四庫全書<lb/>
　弇州續稿巻二百三<lb/>
　　　　　　　　　　　　　明　王世貞　撰<lb/>
文部<lb/>
　書牘<lb/>
　　魏司勲懋權<lb/>
日與王使君以大魁期足下及小錄到令人意興都盡使<lb/>
君欲邀足下過呉中以佳山水相暢即僕執殳藝苑兒輩<lb/>
<pb n="KR4e0201_WYG_377-1b"/>
負笈經場亦何必遽叩木天讀中秘書也足下苐來金虀玉<lb/>
鱠釀露采芳蓋不特邾莒之飱而已董生亦復可相擕否賢<lb/>
兄先獲儁甚佳毋論異日仲之所得與伯李孰多有沂公淳<lb/>
安義相待也王使君誠足稱知己足下丹成此其外䕶一笑<lb/>
　　又<lb/>
三年來不敢通燕中貴人一札雖至親知如吾兄者亦<lb/>
爾寥寥正謂此猖狂姓名捩人眼鼻耳周大夫至得手<lb/>
教及拜大貺之辱知前有書遘殷氏浮沈而此書亦見<lb/>
<pb n="KR4e0201_WYG_377-2a"/>
妬陽侯依稀僅能辨字再讀之則感激用壯隠然若五<lb/>
嶽起方寸者足下過以蘇長公見儗僕何敢望長公長<lb/>
公元祐完人也僕之此身如井上螬李無非齒痕久自<lb/>
不堪應世世謬用之耳戊寅再辱南牀已息意時趣江<lb/>
陵公再托致區區了不敢報中年氣衰懶與倦㑹一切<lb/>
滋味都似嚼䗶唯好讀西竺書希出世之學而津梁杳<lb/>
然㑹吾先師出金箆導之不覺有㑹而自其化去學士<lb/>
授簡見委不自量妄有銓次不腆之辭豈足以易世誣<lb/>
<pb n="KR4e0201_WYG_377-2b"/>
民言路誤取為䞇耳苐僕不敢毫髪有所尤忮毎誦古<lb/>
先生所謂奉經受輕賤先世罪業悉從消滅為之欣躍<lb/>
自媮快間一追思往諐皆地獄種子則毛髮盡竦間者<lb/>
兒子蹭蹬名場僕亦任之而已不謂獦獠一語遂竊足<lb/>
下衣鉢誠可怪可笑春時周元孚户部言足下幾亦中<lb/>
含沙之射來示果爾足下才太髙名太重齒舌流羨人<lb/>
輙以為口實幸秘之眘之夫千鈞之弩不發於鼷䑕破<lb/>
山之劍不施於砧石燕志云智深而勇沈蓋勇者所以<lb/>
<pb n="KR4e0201_WYG_377-3a"/>
藏智也沈者所以養勇也僕老矣所見唯足下可寄誠<lb/>
不願足下輕用之也周大夫索報書匆匆附此山中獨<lb/>
享之味無由分贈薄物等於獻縞耳長公侍御在荆州<lb/>
時有一札數詩見教佳甚江鱗無遡波者遂闕修謝幸<lb/>
先為致聲兒子北上當専裁候也冬煖加飡自愛<lb/>
　　又<lb/>
僕坐卧一静室雖妻子眷屬皆視為摶沙獨所不能忘<lb/>
情者知己故人所不能盡却者筆研耳昨冬從周大夫<lb/>
<pb n="KR4e0201_WYG_377-3b"/>
得公書捧讀至再喜色滿大宅旋草一牘并附一絲托<lb/>
代周之入覲者蔡倅報公㑹其人以殿去别取道還里<lb/>
無從質之兒子北上匆匆數行亦以所欲言者盡前書<lb/>
故耳兒子失利後有留滯燕中說云自公發之既得長<lb/>
公書縷縷公遂絶影響必無見棄理當繇蔡倅浮沈耳<lb/>
今再録一通去併僕近作五子篇呈覽知僕夙生之障<lb/>
於故人筆研俱不淺也長公宋廣平陸敬輿之流也遂<lb/>
作中興苐一事公文彩暎世加以諤諤故不必乃兄力<lb/>
<pb n="KR4e0201_WYG_377-4a"/>
足使綘灌側目太常奉使近例所鮮禮成之後歸與二<lb/>
鳳侍太公法醖為觴宫袍製彩人生之樂無以加矣步<lb/>
武青瑣紓徐小却誰為公畫此䇿者僕老矣作伯仲書<lb/>
人且以為處仲擊唾壺不知其逌然泊然也季君不能<lb/>
復強䀨幸為我致聲<lb/>
　　又<lb/>
得手教知自秦中歸為太公稱觴畢為長君把袂即故<lb/>
人之念係之矣向草五子篇覺猶以文士名兄宜兄之<lb/>
<pb n="KR4e0201_WYG_377-4b"/>
不我肯也扇頭之作其蓄㫖太上乎苐結語鋒距太雋<lb/>
或能使見者不懽秦中諸篇有意有氣有風骨嵯峨蕭<lb/>
瑟幸少以脂澤調之不然恐少年微作王允寧窺也兒<lb/>
子自燕中歸極稱得奉賢伯仲教津津不减龍門異日<lb/>
仗切劘毋論為璧為碔砆不至作求價沽足矣僕病歴<lb/>
三時幸而自起逐逐子墨客卿獻嵗必焚之作一壁觀<lb/>
婆羅門相見無期加飡自愛<lb/>
　　又<lb/>
<pb n="KR4e0201_WYG_377-5a"/>
僕自九月徙深落了不聞時事偶於臘初得元馭先生<lb/>
信言魏懋權過司勲矣始為國家喜得一正人作將來<lb/>
水鏡既而為足下喜則以老先生髙年不致有意外耳<lb/>
足下望太重材太髙恐為時所趣而忌者亦乘之幸小<lb/>
自消息沈以養勇僕於諸縁雖不敢謂放下至盡要亦<lb/>
去十分之九嵗杪尚為邢州趙生草其父司馬公傳過<lb/>
此筆硯塵矣黃州周二京兆作一叚竒俊事令人咽吻<lb/>
稱快當伏青蒲時不至聲謷謷尻益髙即騎羸馬乘荒<lb/>
<pb n="KR4e0201_WYG_377-5b"/>
障亦復何害元馭且有起色而以仲氏連喪二雛且病<lb/>
甚太夫人念之更作齟齬遣役上苐二疏附此代面趙<lb/>
生書傳併上念其道逺且習足下也儻役至幸即付之<lb/>
長洲令曽鳳儀瑚璉也而甚澤於道初政微為鄉里亡<lb/>
賴所累旋即了然邑人方歌澤門之黔而遽中中山之<lb/>
篋僕與家弟甚惜之即元馭兄弟亦甚惜之匪以誼故<lb/>
私也貧不能謀謁選裝不知有徑補例否足下儻置之<lb/>
魏博百雉間異日必獲從中牟俎豆也請以吾言證之<lb/>
<pb n="KR4e0201_WYG_377-6a"/>
鄒孚如司封丈致聲自愛不悉<lb/>
　　又<lb/>
昨王元馭先生上苐二疏人便有小啟附候起居并以<lb/>
文稿屬寄邢州趙秀才甫發而崐山丞將吾丈手教至<lb/>
且寓二晉綺知其不我遺也是夕後得周元孚京兆全<lb/>
疏讀之快甚其破的如千鈞之弩抉摘奸倖情狀如虎<lb/>
頭之冩肖此曹子縱復揎拳甚口於長安中厭厭九泉<lb/>
人矣記癸酉楚棘五經元皆成進士而三皆長者即周<lb/>
<pb n="KR4e0201_WYG_377-6b"/>
與曽長洲鄒司封也曽方不利世法然實金玉君子前<lb/>
所云洛魏之間勿失此佳令也僕近方曉不耐煩頗不<lb/>
受俗縁約束雕蟲小障漸能驅之兒子亦微有物外之<lb/>
識而僻性自好兩小者將來風氣似遒於此際不盡作<lb/>
摶沙觀以此愧我仙師耳屠長卿作達狼狽至此甚<lb/>
矣才之為人害也即盡明州東湖水何能洗文人無行<lb/>
四字為之悵然適徐太學孟孺便附此并申不腆徐生<lb/>
文學行誼要當於古人中識之試小與周還必當作糜<lb/>
<pb n="KR4e0201_WYG_377-7a"/>
乳合也王先生誼不容不出而為次君病太夫人戀之<lb/>
故不能出今病者起矣便間一言之太宰公餘不悉<lb/>
　　魏考功懋忠<lb/>
不佞巵人巵語豈足以為尊公老先生重而年來厭勌<lb/>
筆研修辭之不能即有所撰述疥壁而已吾丈乃鄭重<lb/>
奬飾徒使人有愧汗耳李先生之為其尊人乞言其意<lb/>
猶吾丈也僕之欲有效於李先生亦猶欲效於吾丈也<lb/>
伎倆盡此而止則如之何鄒先生南矣諸賢一時聚金<lb/>
<pb n="KR4e0201_WYG_377-7b"/>
陵是極精采事苐胸中不可著此意亦不可使人豔此<lb/>
跡僕雖杜門一凢夫也既不敢妄希出世又不慕長生<lb/>
所恨心境擾擾不能瑩徹耳名者道之累汩沒此中四<lb/>
十年晚始知畏之然畏之亦非也併所謂畏者忘之或<lb/>
庶幾耳李使便附此珍重珍重<lb/>
　　又<lb/>
謂不佞不好名則欺公念其與真我背而馳且犯吾師<lb/>
如愚若昏戒也則凜然毛骨竦矣有所結撰成亦間一<lb/>
<pb n="KR4e0201_WYG_377-8a"/>
愛之念其耗神氣犯綺語而役役受責無已也則又靦<lb/>
然愧戚戚然苦矣獨於太公固心儀者非一日然不盡<lb/>
以三郎君故也公之直節髙天下而次公附焉次公之<lb/>
文譽滿天下而公肩焉李公之政術成矣然而不佞之<lb/>
所心儀三君子者則又非以是三者故為其有為已之<lb/>
學也用是見委夀言不能以例辭而又不能破例而不<lb/>
辭姑援昨嵗之諾以脇改嵗之子墨而泚之然都無復<lb/>
搆思又無暇加雌黃也其不足以重太公而慰三君子<lb/>
<pb n="KR4e0201_WYG_377-8b"/>
明矣公何賴焉李先生賢者也太史公有言晏子而在<lb/>
願為之執鞭何况當吾世而為公金石友即不命及不<lb/>
佞且願附名姓於龍門而乃重之以悃誠亦為其太公<lb/>
夀耶苐無若有成言何兒子亦強言幸誓不至詩無已<lb/>
則公以狀來而僕黽勉為長句且作小引庶幾可塞白<lb/>
也然自此當舌不至鼻矣吾州有六生者其人不足惜<lb/>
而罪不至死得公力言之毋斃杖下亦一隂德也加飡<lb/>
自愛<lb/>
<pb n="KR4e0201_WYG_377-9a"/>
　　又<lb/>
自貞竄田野不敢與世路接而前者不獲已有江陵之<lb/>
使乃承門下見附一札惓惓通家之舊至於新詩數體<lb/>
二十餘章往往直逼開元而河朔風骨故在徘徊吟咀<lb/>
怳若與懋權相對自是五湖之鱗無遡江而上者僅有<lb/>
加額西嚮而已今年夏則從除目諗公己入臺從彈事<lb/>
見公大文如君實獻可不勝歎服僕勾吳鄙人也蝸殻<lb/>
之涎聊可自濡誤而入世網又誤而習雕蟲么䯢之技<lb/>
<pb n="KR4e0201_WYG_377-9b"/>
終其身飽人齒牙今幸不至迷復一切掃去塞兊結舌<lb/>
作頭陀行逕以老足矣兹因兒子偕計聊伸候私三鳳<lb/>
阿閣光艶絶世兒子倘承下風知無靳片羽垂䕃暎也<lb/>
冬暖惟加飡以慰蒼生之望不一<lb/>
　　又<lb/>
僕百念俱衰落不能忘故人兒子間入靖沾沾談伯仲<lb/>
志行不置云二君子皆當於古人中求之仲氏差尚露<lb/>
鋒距覺伯氏尤篤懇舉體無凢處僕謂此兒素汶汶何<lb/>
<pb n="KR4e0201_WYG_377-10a"/>
以解作陽秋語今得書知公固已收之藥籠中矣十四<lb/>
年前按部南樂一接太公恂恂長者再倅名郡滿三考<lb/>
而僻居不蔽風雨是時不能如陳豫章設孺子榻孔北<lb/>
海表康成鄉蓋時時心愧之即微三郎君固欲效一言<lb/>
之贈以補前過况重之以公之請耶苐昨於佛前自誓<lb/>
新正後斷筆研役今幸殘嵗拜公命尚不至破例也兒<lb/>
子有外家役未即歸欲留使者三五日作報書僕可得<lb/>
脫藁草而歸思甚迫不能挽如何如何邇來朝宁頗縁<lb/>
<pb n="KR4e0201_WYG_377-10b"/>
公議奬借忠直而於格心一段都未講求諸賢各欲自<lb/>
成其名務為搏擊以致讒人得伸其巧將來宫府日睽<lb/>
事變日新誠不知所底止公之憂確矣僕復叨叨及此<lb/>
誠杞人也厚幣却上二扇頭詩佳甚僕不能自秘書扇<lb/>
以復豈直篇數輸公一籌哉冬寒特甚曝背之味無由<lb/>
奉贈不一不一<lb/>
　　又<lb/>
兩月前得公所致書及致次公集讀之不覺淚涔淫下<lb/>
<pb n="KR4e0201_WYG_377-11a"/>
也蓋時有亡弟之變尚未久念次公才足以追翔陽於<lb/>
鄧林而中道渇死若亡弟之業稍成名稍定其夀多於<lb/>
次公十嵗差小可解而少於僕亦如之天乎胡不使兩<lb/>
才子方軌而馳而遽至此極也則為之兄者情事各可<lb/>
推已辱示諸詩讀之比之於舊温如栗如者不異而多<lb/>
琢磨之致敬服敬服見委次公集序不能佳蓋從涕淚<lb/>
塵土出之自無可當心者無以灾木可也僕前有所條<lb/>
議姑塞白耳孔廟一疏粗謂於道不詭乃聞猶在齟齬<lb/>
<pb n="KR4e0201_WYG_377-11b"/>
而條議之章至不發抄老來苟出為少年所輕乃爾邇<lb/>
者憂病紏纒死期漸迫以故上疏乞休竊謂輦上君子<lb/>
不知僕僕亦不知輦上君子尚可戀戀金陵倉粟哉騏<lb/>
兒幸得復接侍顔色幸有以誨之渠雖漸曉世故終覺<lb/>
有薑桂也太公萬福此是公真境卿寺之擢雖向崇峻<lb/>
要不足溷靈府唯自愛不一<lb/>
　　詹東圖<lb/>
别公未周嵗而來不疑偕李㕘政本寧過我不疑公舊<lb/>
<pb n="KR4e0201_WYG_377-12a"/>
識也本寧與公晤於歙毎酒間談竒人竒語必及公抵<lb/>
掌搤掔如曼倩少君相徵逐權竒夸詡靡所不有相與<lb/>
大笑引白滿釂亡算蓋二豪去之旬日而僕斷葷酒仍<lb/>
修頭陀行又八日而歐楨伯來又二日而辭曇靖轉徙<lb/>
村落與親故謝絶又四日而公至城以書來矣藉公以<lb/>
二十日前來大堪與本寧輩操不律傾鑿落櫜鞬相屬<lb/>
旗皷相當使我弇山増壯色不者以五日前亦足率敬<lb/>
美子念從公及楨伯青燈促膝也而已矣所謂缺䧟世<lb/>
<pb n="KR4e0201_WYG_377-12b"/>
界信矣書辭娓娓若猶謂僕可如貢大夫賣田買車牛<lb/>
而出者僕之不出非敢以為名髙亦非有所希覬於世<lb/>
外之業直自量不能出耳假令僕出於今舌鋒筆鍔之<lb/>
杪寧能寘一喙一指乎哉公宏略可以應世藻辨可以<lb/>
動俗行矣清廟細旃之上當不能舍公且今不乏才有<lb/>
公數輩在亦何所藉僕也醉茶軒名甚新所命指更新<lb/>
僕故斷文字詩或不至盡斷苐不欲受人約束耳請俟<lb/>
長晝以陽羨㸃恵山七盌興發淋漓爛熳可滿一紙方<lb/>
<pb n="KR4e0201_WYG_377-13a"/>
朔像雄尾拂新刻皆領訖亦有薄物比於獻縞希亮納<lb/>
林生為公所奬借當是佳士苐晚矣亦缺䧟之一端也<lb/>
丁君扇汙訖并上不一<lb/>
　　又<lb/>
昨見除目不任欣慰金陵帝王州玉堂神仙府而老兄<lb/>
以一廣文超為其寮總擥三山之名勝追挹六代之風<lb/>
流其快當何如僕一壑自放與世末殺昨秋偶有小遘<lb/>
得支吾殘日不至潦倒然去大道益逺矣辱損餉桃杯<lb/>
<pb n="KR4e0201_WYG_377-13b"/>
二片不必果西池物仰佩至意深於方朔公精誠發於<lb/>
夢寐以有新詩僕故不能作太傅東山之樂亦不至如<lb/>
少陵西蜀之苦苐不知伯玉又當如何耳詞翰轉益精<lb/>
媺使人不忍釋手醉茶軒名甚新警作歌却甚難連日<lb/>
以水災為桑梓作說客褦襶奔走揮汗賦此極不愜意<lb/>
不曉是文通才盡也薄物不足酧來美聊見侑耳餘不<lb/>
具<lb/>
　　楊襄陽<lb/>
<pb n="KR4e0201_WYG_377-14a"/>
執事行竊謂除目只在旬日内方擬治一杯於花徑祗<lb/>
候而蹉跎遂成數月别野人不能問世事但爾時遷除<lb/>
大有不可解者達士大觀正當不滿一笑耳興國士民<lb/>
似饒餘福明卿尤覺縁勝想當於真宰前祝留公張羽<lb/>
王落魄可憫金陵之行或足少暢鬱悒苐一觴一咏間<lb/>
不無又樹矛㦸如何如何僕近為瘧鬼所侮浸淫不已<lb/>
幾遂委頓然自此萬念俱掃盡旦夕作有髮頭陀矣使<lb/>
旋附此不一秋氣向深加飡自愛<lb/>
<pb n="KR4e0201_WYG_377-14b"/>
　　又<lb/>
春時鄉人周茂才歸則稱公有霜露之恙尚未己而明<lb/>
卿大叅為言勿藥伏惟小畏風自消息無他也襄陽久<lb/>
借公作羊開府上佐即峴首漢江之思將來並深永矣<lb/>
苐除目久未下吾郡樓臺頗稱近水而堅貞自信者乃<lb/>
不蘄得月耶僕非敢以不出為名懶病苟活跡於逃禪<lb/>
耳元馭學士猶在禪而遽膺夫爰立之命為國家培真<lb/>
氣為善類樹赤幟吾曹借桑榆之暎以自煖抑何幸也<lb/>
<pb n="KR4e0201_WYG_377-15a"/>
所喻尊公夀言僕忝葭莩之末覩兹盛事即㣲公托寧<lb/>
不欲小有效於管槧苐以數月來有筆研戒而明卿本<lb/>
寧為之前茅更難稱繼恐重虚仁人孝子之至心不獲<lb/>
已謀之曹子念而潤色之或有當也大幣具仞逺臆謹<lb/>
拜嘉并附不腆之報希照納初春向和惟厚自節宣以<lb/>
迓眷祉不宣<lb/>
　　歐楨伯<lb/>
久不聞問寤寐勞思傳兩制之擢執政懸待而除目尚<lb/>
<pb n="KR4e0201_WYG_377-15b"/>
爾寂寂豈國子先生未成進學解乎梁舍人來得惟敬<lb/>
書知旦夕北首愁未辦裝耳僕老此山鎮粗飰濁醪翰<lb/>
墨自寛了不知其薪之積也春來作夢無非故國遂與<lb/>
春明門絶矣舍人便聊附此貴僚吳君者材甚髙步武<lb/>
臺垣而出倅逺郡其說可得聞乎餘不具<lb/>
　　又<lb/>
春時得兄一札及寄雝館集誦之令人灑然清光入懐<lb/>
不能己已弟汩沒塵海中荷先師援拔不至為六賊鈎<lb/>
<pb n="KR4e0201_WYG_377-16a"/>
牽入阿鼻獄於分已過豈敢妄有希覬如髙令公王恒<lb/>
山也若言路齮齕則固甘心受之諸凢詈我辱我者皆<lb/>
代我懴誨宿憯耳正郎之遷比之少陵檢校己超此不<lb/>
足為兄賀於操觚之士少一吐氣乃足賀也惟敬髙坐<lb/>
羊城跌宕詩酒且在世法中光景殊佳足慰晚途曽侍<lb/>
御按吾吳其人寛大長者而於出處一念尤當作物表<lb/>
觀惜以病去不獲相㕘承兄有使風二君為一布區區<lb/>
可也尋兄往札有托趙汝師語未審何事汝師凢三見<lb/>
<pb n="KR4e0201_WYG_377-16b"/>
不暇叩之兹殷無美行附數行扇頭二律破例見鄙仰<lb/>
吳翁晉客金陵詩甚竒幸物色之初暑驟溽強飯自愛<lb/>
　　又<lb/>
雖甚念足下而不能作金陵問亦以鑿坏之人與世末<lb/>
殺者例固如是耳適劉計部一札來云足下已請告旦<lb/>
夕當發此何必减二疏即少賜金何害蔬食水飲哉都<lb/>
門供張嘖嘖填道弟不如鍾山一片秋色寓無聲之情<lb/>
獨至耳惟敬雖厭世足下遽歸文星之在百粤分者欲<lb/>
<pb n="KR4e0201_WYG_377-17a"/>
移當復停五羊頓不落莫矣金陵將無復人如何欲作<lb/>
一詩贈足下而劉氏人去迫且年來有苦吟戒以是且<lb/>
止然終亦不敢負也昨戚少保去曽托致惟敬奠文一<lb/>
章又托訪求岑紹興遺詩文鄙意欲梓而行之生平不<lb/>
受人恩特此君一剡出意外小欲報之地下足下㑹少<lb/>
保幸從㬰焉山中白雲不待分供彼此共之自愛自愛<lb/>
　　又<lb/>
僕乞骸見格其說窮不得已而以病告杜門却埽俟命<lb/>
<pb n="KR4e0201_WYG_377-17b"/>
曵尾而故人尚有剥啄者吳明卿見過僅少平原兩日<lb/>
酒戒文戒破我殆盡幸此中無染着不至作謝公離别<lb/>
惡耳昨秋見臨淮諸君子送兄散髪海隅之什日夜想<lb/>
像聚寳雨花餞别冠蓋不减二疏而竟爾寂寂乃知疏<lb/>
至公車而止當是一時廟廊意不欲去面上眉耳區區<lb/>
齒吻餘息處亦無所成名特以初心不擬負且自顧老<lb/>
矣安能脂色軟語事言路少年誠不欲重貽蓋棺玷非<lb/>
敢藉手西行符繻也佳章見贈理事無所不暢苐以文<lb/>
<pb n="KR4e0201_WYG_377-18a"/>
成貞白見擬非吾任耳小俟興到當勉倚和俟兄一成<lb/>
行即上之充艖符壓載仍托五牟使者寄羅浮主人使<lb/>
候於大庾傍也前周生所附去像贊方愧抛糞佛頭何<lb/>
勞鄭重此復<lb/>
　　又<lb/>
與兄西闗夜别即走鄉落蔬食禪棲者匝嵗為病所窘<lb/>
不免食肉為盜所憎不免入城為故人所強不免復親<lb/>
筆研自是碌碌一故吾無足道者唯見嶺南人問得兄<lb/>
<pb n="KR4e0201_WYG_377-18b"/>
起居狀知尚徤飯豪吟雖㕘商異境猶是一天僕小於<lb/>
兄十嵗齒落殆盡髪無數莖黒者姑作逍遥觀待期而<lb/>
已秋間荷主上恩德宰地見憐先人得賜祭葬贈官自<lb/>
此可以下見泉壤若山公一啟便為蛇足少不自揆當<lb/>
作小草兄無用見美也朱提舉人將致手教及扇頭大<lb/>
章怳如覩紫芝眉宇喜劇欲枉輙成小律附上并薄有<lb/>
所侑殊不敢當玉案亮之<lb/>
　　又<lb/>
<pb n="KR4e0201_WYG_377-19a"/>
夏時曽有一書附去不知達否三見南海偕計者問足<lb/>
下起居云食履神明不衰吟咏益王且傳有壯㳺之興<lb/>
令此江山生色苐僕自強起以來忽忽無復是處此邦<lb/>
名勝雖足暢㳺目小小篇什差亦厭讐然既成而中愧<lb/>
之矣為得亡弟耗食寢都廢三秋九十日眼眶無一日<lb/>
乾生理遒盡何况宦情己上書乞骸下銓部得覆允便<lb/>
可買扁舟而東於墓田丙舍稍一飭理劉伯倫云死便<lb/>
埋我故是達生要亦恒事耳張肖甫遂為異物今嵗不<lb/>
<pb n="KR4e0201_WYG_377-19b"/>
堪龍蛇指不能盡屈也相囑無多談加餐鬬徤而已郭<lb/>
學憲寄兄全集讀之於眉峰得小展不一<lb/>
　　寄瞿汝立<lb/>
聞己束裝將西首矣白葛黃粲充衣鉢費謹懸拂子俟<lb/>
公一口吸盡西江水當借餘潤潄肺腑也<lb/>
　　荅况吉夫<lb/>
用晦使來承貺書及詩讀之了知微意所屬令人悚息<lb/>
不敢當然起色未嘗不浸淫滿大宅也僕固不佞兹意<lb/>
<pb n="KR4e0201_WYG_377-20a"/>
蓄之久矣雖㑹出入朝野未遑息肩然所以不敢輕舉<lb/>
筆者說有二其一嘗筆之巵言以為千古而有子長亦<lb/>
不能成史記何也西京以還封建郡邑官師宫殿名不<lb/>
雅馴不稱書矣其詔令辭命奏書賦頌鮮古文不稱書<lb/>
矣其人有籍信荆聶原嘗無忌之流足模冩者乎詩有<lb/>
尚書毛詩左氏戰國䇿韓非吕不韋之書足薈蕞者乎<lb/>
竊恐未能繼也其二則當有罪我者史記千古之竒書<lb/>
也然而非正史也如㳺俠刺客貨殖之類或借駁事以<lb/>
<pb n="KR4e0201_WYG_377-20b"/>
見機或發已意以伸好今欲倣之則累體削之則非故<lb/>
且天官禮樂刑法之類後幾百倍於昔矣竊恐未可繼<lb/>
也雖然執事之知我深矣其屬我切矣不佞焉敢終自<lb/>
棄以孤君子之明恵意者其自東京建武始乎執事卧<lb/>
家踰十載豈其己有所撰述姑欲借僕以自證耶即有<lb/>
之幸毋作帳中秘可也僕生世不諧終老毁譽間今獲<lb/>
假微譴偃息泉石為幸己𢎞苐春來花竹日新苦酒食<lb/>
見迫卒卒無須㬰之間草次奉報不一<lb/>
<pb n="KR4e0201_WYG_377-21a"/>
　　荅張羽王<lb/>
昨楊大夫行時偶患眼疾不能事筆札而大夫自意遷<lb/>
可以無入境且云足下亦旦夕除目下矣以故不及草<lb/>
報書然亦野人懶慢常習足下何督過之深也扇頭新<lb/>
作令人怳焉如覯七年前面西征注文極爾雅便覺酈<lb/>
道元江文通為贅知復沿檄金陵稍與其山水人物相<lb/>
接差足舒吐毎讀柳河東集歎其所負挾釁甚大而謫<lb/>
止司馬移地止柳州其鬱悒憂懣之極至有不可以為<lb/>
<pb n="KR4e0201_WYG_377-21b"/>
生者足下之不遇過河東何啻倍蓰然而無一字半語<lb/>
之怨何也人之度量大小相去逺矣僕己授家兒輩束<lb/>
身入茅舍不將一物自隨覺胸次湛然然尚能成一詩<lb/>
書扇頭奉贈自此焚棄筆硯矣<lb/>
　　荅王龍溪<lb/>
自辛未夏獲一奉顔色於今七改嵗朔矣毎見張守君<lb/>
道翁飲食步履耳目之用不少衰方在仰羨以為錢塘<lb/>
一衣帶水懶廢自阻無由侍几杖而聆德音忽拜大誨<lb/>
<pb n="KR4e0201_WYG_377-22a"/>
及新刻數種捧誦之餘不勝感服此道理在孔門若五<lb/>
百白牛乳陽明先生於内㸃出醍醐然服之既久仍以<lb/>
為酪自翁再一㸃破使人咽喉間作甘露快世人不問<lb/>
羅什之啖針而㮣疑其有室無怪宣律師未曉三車菩<lb/>
薩地位也守君甚念翁春和一命扁舟㳺吳中諸山水<lb/>
觀萬物一體之妙且令後進有所啟發何如餘不具<lb/>
　　荅凌繹泉<lb/>
昨自吳興還情事黯然得接清論㳺别業評隲名畫法<lb/>
<pb n="KR4e0201_WYG_377-22b"/>
書網魚薦酒便是出苦海登四禪天解維之後夢境亦<lb/>
爽歸欲作一詩紀其勝并題仲君盟鷗館旋為俗事所<lb/>
奪萬姓類纂史記纂二序亦未及命筆方擬杜門養痾<lb/>
於湯藥之暇完此諾而使者以手教至矣棲賢筍是竹<lb/>
中第一品當令玉版師避坐謹以恵山泉獨薦之作禪<lb/>
恱味供不敢輕待也謝去咎姓纂附上或可少助博洽<lb/>
湖山清曉四字鈎上手瘡不能執筆亮之亮之<lb/>
　　胡觀察伯安<lb/>
<pb n="KR4e0201_WYG_377-23a"/>
公明德君子也歴官二十五年不改初服不求速化楊<lb/>
文懿公所自擬以青裙白髪之節婦非公孰當之然而<lb/>
文彩爛然五色若滇中之賦與文見一斑矣篤生賢子<lb/>
則丹穴之雛一和鳴而暢昭代之盛諸所以黼黻泉石<lb/>
娛快性靈者種種來諭謂髪尚純鬒徤噉雅步雖受禀<lb/>
之龎淳亦内外二境之美有以凝成之也惟麟趾已徵<lb/>
而含飴未遂然亦只在早晚間耳僕未老而衰無意人<lb/>
世䝉上真見喻薄曉去來於分粗滿今者之遷真為蛇<lb/>
<pb n="KR4e0201_WYG_377-23b"/>
足已懇疏力辭兾必獲請伏承飾奬兼賁大貺非所敢<lb/>
當但恐孤千里逺意勉爾拜嘉不腆附於獻縞仰祈鍳<lb/>
納不宣<lb/>
　　司文選澤民<lb/>
伏審門下明德宏猷久重銓地邇者晉握大柄登選賢<lb/>
哲以黼清時甚休休世貞衰劣過時之人跧伏草莽不<lb/>
堪拂拭加以亡弟骨肉深痛陳情乞骸門下特垂勉留<lb/>
過𢎞飾奨重増慚汗惟是報書猥及先君子事則曠若<lb/>
<pb n="KR4e0201_WYG_377-24a"/>
發朦五内俱震縁往時宗伯覆臺臣之請僅予祭葬貞<lb/>
已冥心引分無復覬覦止是具疏為先妣乞并祭而已<lb/>
鄉衮太原公為改疏辭得以移咨貴部荷明公與太宰<lb/>
二山公贈覆得叅八座太原公誤示覆自選部以故貞<lb/>
有不腆之啟僅達之選君子不復知自明公大造於先<lb/>
君子即世世犬馬不足為報而乃懵然無所識知明公<lb/>
固不以為德如不佞有胸無心何謹此附陳感私然不<lb/>
敢以筐篚累盛德也亮之亮之<lb/>
<pb n="KR4e0201_WYG_377-24b"/>
　　荅帥膳部<lb/>
世貞里居若瞶而偶傳有帥君者自北曹乞分司白下<lb/>
嘗以片言拄宗伯飾勤口私心壯之又傳帥君工為古<lb/>
文辭初秋病瘧憒憒中而南昌胡生以尺椷介我啟之<lb/>
則讀一詩一衮而皆藻其語雋永其味又若以貞為可<lb/>
教而降心者起色驟上滿大宅念留司無他帥嚮所傳<lb/>
帥君必執事也世貞抱膏肓之疾䝉不齒之謗其齗齗<lb/>
自白下而操刃者又執事之省人執事盡汰之而以過<lb/>
<pb n="KR4e0201_WYG_377-25a"/>
褒飾即不肖感恩狥知之無已白下諸君子得無疑執<lb/>
事有偏馭之嗜耶執事古文辭鮮所不宏麗而擬古其<lb/>
巨擘也乃見贈之篇精博老蒼惜令不肖當之辱耳世<lb/>
貞乆墮讇語業近荷師真見戒行且入闗塞兊黜聰焚<lb/>
棄筆硏而執事之見厪若此亡已則妄進一言大抵有<lb/>
韻與無韻語其軸一也庀材宜博師匠宜古入思宜深<lb/>
篇主脈句主眼勿庸勿晦勿促勿碎凢數者執事之所<lb/>
饒辨也而復以此進吳札之獻縞獻所貴也拙詩書扇<lb/>
<pb n="KR4e0201_WYG_377-25b"/>
頭不能酧來美當青女時屏之篋笥而已<lb/>
　　孫文選<lb/>
貞不佞嘗從燕中事先文恪公又一再接伯氏叔氏諸<lb/>
先生而至於門下則若疎濶者然門下之賢與文學節<lb/>
㮣天下莫不知而其於銓部之政則尤膾炙人口家弟<lb/>
相見能嘖嘖道之而趙汝師宫贊毎一書來輙稱服不<lb/>
已謂羣賢雖滿朝當無出門下右者不佞固自放世外<lb/>
然不能不熟知有門下也門下秉銓政來嵗餘矣所推<lb/>
<pb n="KR4e0201_WYG_377-26a"/>
轂中外及巖穴幾盡然類多忠信亮醇瓌竒儁特之人<lb/>
而猥劣如貞乃亦濫塵啟事此則所未喻也貞一疎狂<lb/>
士耳往年先君子難不能從死而又輕出雖欲有所為<lb/>
不獲遂而歸家僕見誤治園圃食酒買書籍有豪聲為<lb/>
白簡所中雖不必盡實要非無謂晚途雖稍若有徵塊<lb/>
處窮約而實自放名教之外妄希出世之業此豈有毫<lb/>
髪足當於門下者毋亦門下惜其本志不甚汙濫薄曉<lb/>
鉛槧之業為足收録耶將二三同年故舊在事者稍一<lb/>
<pb n="KR4e0201_WYG_377-26b"/>
㳺揚之不欲峻拒耶僕於出處至微細出固無益處不<lb/>
為髙特以疾病連綿衰朽侵迫欲苟保半殘之軀以毋<lb/>
為門下知人之累唯此一念則甚真且决乞骸疏上幸<lb/>
即為處覆賜歸則門下大恵也干冐尊嚴無任悚仄<lb/>
　　萬兵部<lb/>
自往者得效一言之敬於公之先人於今四閱嵗矣蓋<lb/>
猶惴惴焉以不文為愧山中不能數承起居惟從邸報<lb/>
見公有尺一徵而又見拜司馬部蓋當事者欲以腹心<lb/>
<pb n="KR4e0201_WYG_377-27a"/>
干城寄公非漫浪除目也區區自廢成癖日與世左蔬<lb/>
食草衣燈火一龕以終其身足矣兒子謭陋不文誤玷<lb/>
賢書遂使賤名復齒人間而公至舉以稱賀得無重僕<lb/>
之愧且懼耶野人見傳呼而驚誠驚之也大司馬撻伐<lb/>
之威無所不加而江南嵗屢侵閭閻展轉盡矣公亦嘗<lb/>
一念及否兒子便附此以報草草不竟所懐統祈照亮<lb/>
　<lb/>
　<lb/>
<pb n="KR4e0201_WYG_377-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二百三<lb/>
</p>
<p>
</p>
  </div>
</body>
</text>
</TEI>
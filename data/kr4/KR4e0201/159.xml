<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百五十九</head> <lb/>
    <p>
<pb n="KR4e0201_WYG_159-1a"/>
欽定四庫全書<lb/>
　弇州四部稿巻一百五十九<lb/>
　　　　　　　　　　　　明　王世貞　撰<lb/>
說部<lb/>
　　宛委餘編四<lb/>
史記厲王奔於彘召公周公二相行政號曰共和魯連<lb/>
子云衛州共城縣本周共伯之國也共伯名和好行仁<lb/>
義厲王奔於彘諸侯奉和行天子事十四年而厲王死<lb/>
<pb n="KR4e0201_WYG_159-1b"/>
太子立共和復歸於衛正義引而闢之曰衛釐侯卒於<lb/>
周宣王四十二年太子共伯餘立為君弟和襲共伯於<lb/>
墓自殺和立是為武公年嵗不相當以史記所引為是<lb/>
也莊子共伯得乎共首司馬彪云共伯名和脩後宣王<lb/>
立共伯復歸于宗逍遥得意共山之首餘俱與魯連同<lb/>
又竹書紀年云共伯和于王位又似可據然所謂衛州<lb/>
共城縣者兩漢方有之則魯連亦似贋書也<lb/>
襄沔記稱襄陽城内刺史宅有髙齋梁昭明太子於此<lb/>
<pb n="KR4e0201_WYG_159-2a"/>
齋造文選今襄陽有文選樓按梁武帝破臺城後昭明<lb/>
始生未幾即立為太子何甞出督襄陽文選乃東宫所<lb/>
編次於襄陽亦無關也常熟虞山福地<hi>俗名李王宫</hi>七星檜<lb/>
甚竒中有臺志以為昭明太子讀書臺檜乃昭明手植<lb/>
蓋亦此類<lb/>
太白詩有云堯幽囚舜野死按續述征記云小城陽城<lb/>
在陽城西南半里許俗云囚堯城括地志云故堯城在<lb/>
濮州鄄城縣東北十五里竹書云昔堯末徳衰為舜所<lb/>
<pb n="KR4e0201_WYG_159-2b"/>
囚也又有偃朱故城在縣西北十五里竹書云舜囚堯<lb/>
復偃丹朱使不得與父相見也萬章所謂堯率諸侯北<lb/>
面而朝之瞽瞍亦北面而朝又史通云蒼梧人風婐劃<lb/>
地氣歊瘴雖使百金之子猶憚經歴其途況以萬乘垂<lb/>
殁之年而堪巡幸其國兼復二妃不從孤魂溘盡若夏<lb/>
桀放於南巢趙嘉遷於房陵周王流彘楚帝徙郴語其<lb/>
艱棘未有如斯之甚也斯則陟方之死其殆文命之志<lb/>
乎又述異記朝歌有獄臺相傳為禹囚舜之宫韓非子<lb/>
<pb n="KR4e0201_WYG_159-3a"/>
云舜逼堯禹逼舜蓋自昔有此種議論矣<lb/>
曹大家云臯陶之子伯益也仲長統昌言秦益後益即<lb/>
臯陶子也按臯陶之後封於六秦趙皆伯益後竹書紀<lb/>
年禹薦臯陶於天三年先卒始薦伯益而左氏所稱臯<lb/>
陶庭堅不祀之說恐益非臯陶子也<lb/>
女國無男子照井而感孕生必女子說已近怪矣𤣥中<lb/>
記所載殷太戊使王英採藥於西王母至此絶糧不能<lb/>
進乃食木實衣以木皮終身無妻産二子從觜脅出是<lb/>
<pb n="KR4e0201_WYG_159-3b"/>
為丈夫民去玉門二萬里<lb/>
宋謝鳯子超宗宋孝武嗟賞其才曰超宗殊有鳯毛洪<lb/>
景盧載世說王劭風姿似其父導桓温曰大奴固自有<lb/>
鳯毛以為始於此然不若超宗之切也王嘉拾遺記稱<lb/>
青鳯吉光裘事亦在桓温語後恐鳯毛别自有出處不<lb/>
可曉<lb/>
舊唐書云李宓率兵擊蠻於西洱河糧盡軍施馬足䧟<lb/>
橋為閣羅鳯所擒新唐書因之云宓敗死於西洱河通<lb/>
<pb n="KR4e0201_WYG_159-4a"/>
鑑所紀則云十三載劒南留後李宓擊南詔深入被擒<lb/>
全軍皆没髙常侍集詩序則云天寳十一載有詔伐西<lb/>
南夷丞相楊公堇節制之寄乃奏前雲南太守李宓涉<lb/>
海自交趾擊賊往復數萬里十二載四月至於長安君<lb/>
子以是知廟堂使能而李公效節因賦是詩宓蓋歸至<lb/>
長安未甞敗死其年又非十三載也<lb/>
賢臣刻名於琬琰故名琬琰録然竹書紀年云后桀命<lb/>
扁伐岷山氏岷山氏女於桀二人焉曰琬曰琰桀愛之<lb/>
<pb n="KR4e0201_WYG_159-4b"/>
斵其名于苕華之玉苕是琬華是琰則琬琰之刻非佳<lb/>
事也又云棄其元妃於洛曰妹喜氏以與伊尹交遂以<lb/>
夏亡則妹喜以棄而亡國非以嬖而亡國也又國語曰<lb/>
妹喜比伊尹妲己比膠鬲<lb/>
賈長沙過秦論末所云仁義不施而攻守之勢異為宋<lb/>
儒所笑不知其原出於丹書也曰仁得之以仁守之其<lb/>
量百世以不仁得之以仁守之其量十世以不仁得之<lb/>
以不仁守之必及其世<lb/>
<pb n="KR4e0201_WYG_159-5a"/>
錢鏐歴事唐及梁唐雖奉正朔而寔三改元一曰天寳<lb/>
見明慶寺院羅尼幢崇化寺尊勝幢吴氏十五始發願<lb/>
文二曰寳大見九里松導勝幢衢州思馬墓誌三曰寳<lb/>
正對落星石為寳石山制書洪氏記之甚詳然則安重<lb/>
誨之所以削其爵蓋為此也<lb/>
賈誼過秦論兒良王廖杜赫甯越吕氏春秋云王廖貴<lb/>
先兒良貴後注云王廖謀兵事貴先建茅也兒良作兵<lb/>
謀貴後吕氏又稱杜赫以安天下說周昭文君又云孔<lb/>
<pb n="KR4e0201_WYG_159-5b"/>
墨甯越皆布衣之士也越中牟人也世說云鞭撻甯越<lb/>
以立威名當是一隠而賢者<lb/>
日食在朔月食在朢而亦有不盡然者宋慶元中一嵗<lb/>
五次月食有十七夜十八夜二十夜二十一夜者其後<lb/>
至一嵗八次月食仍不拘朢此尤異也<lb/>
漢廷尉主刑獄宗正属官有左右都司空鴻臚有别火<lb/>
令丞郡邸獄少府有若盧獄令考工共工獄執金吾有<lb/>
寺互都船獄又有上詔獄水司空掖受秘獄暴室請室<lb/>
<pb n="KR4e0201_WYG_159-6a"/>
居室徒官之名而京兆及長安萬年二令各有獄漢儀<lb/>
註獄二十六所光武悉省之其最大者廷尉司𨽻洛陽<lb/>
獄也今我朝刑部都察院各有獄如廷尉大理止為平<lb/>
亭之署錦衣衛有獄如司𨽻其餘五城兵馬司順天宛<lb/>
平大興俱各有獄非人主理官之獄也<lb/>
條脫臂飾也見真語蕚緑華贈羊權金玉條脫各一枚<lb/>
周處風土記作條達仲夏造百索繫臂又有條達等織<lb/>
組雜物相贈遺繁欽定情篇又作跳脫云何以致契闊<lb/>
<pb n="KR4e0201_WYG_159-6b"/>
繞腕雙跳脱蓋一物而三名傳冩之誤也<lb/>
僧寺言精舍王觀國謂晉孝武帝奉佛立精舎於殿内<lb/>
引沙門居之以為始此非也本見佛經蓋佛所居竹林<lb/>
曰精舍晉武因之耳觀國又引後漢包咸劉淑檀敷傳<lb/>
儒者立精舍講授吴曽引江表傳于吉立精舎燒香讀<lb/>
道書製符水按謝承後漢書趙昱請處士綦母君公楊<lb/>
竒於緱氏界周磐自重合令還張奐在扶風俱立精舍<lb/>
教授蓋精舍不惟釋門儒與道士俱可用但不宜用之<lb/>
<pb n="KR4e0201_WYG_159-7a"/>
俗地耳<lb/>
女墻見左傳襄公六年注廣雅睥睨女墻也釋名曰言<lb/>
其卑小比之於城如女子之於丈夫也虛牝壑中之窟<lb/>
穴也大戴禮以丘陵為牡谿谷為牝博風屋翼也見儀<lb/>
禮士冠禮注疏<lb/>
小說有齊諧記見莊子齊諧志怪者也虞初志虞初漢<lb/>
武帝時小吏衣黄乘輜采訪天下異聞夷堅志出列子<lb/>
云夷堅聞而志之唐華原尉張慎素已有夷堅録張瑞<lb/>
<pb n="KR4e0201_WYG_159-7b"/>
義貴耳集云夷姓堅名也酉陽雜俎小酉山石穴有書<lb/>
千巻諾臯記有引梗陽巫臯事者逓甲中經云住山林<lb/>
中呪曰諾臯太隂將軍蓋諾臯乃太隂之名太隂乃隠<lb/>
神之神也<lb/>
語云鴈門紫塞地皆在北今人稱北為鴈塞則非也荆<lb/>
州記鴈塞北接梁州汶陽郡其間東西嶺屬天無際鴈<lb/>
飛翥至此即回翼唯一處稍下每鴈飛達則矯翮裁度<lb/>
下處而過故名鴈塞地在蜀漢間<lb/>
<pb n="KR4e0201_WYG_159-8a"/>
三秦記云秦名天子冢曰長山漢曰陵故通名山陵<lb/>
齊地記云不夜城在陽廷東南古有日夜出此城以不夜<lb/>
名異之也按班史云有如日夜出當是時城方成耳<lb/>
廣州記云㕔梁上畫五羊云髙固為楚王相五羊銜榖<lb/>
萃於楚廷故圖其像為瑞番禺雜記則云廣州昔有五<lb/>
仙騎五羊而至遂名五羊按五羊銜糓楚廷却不當以<lb/>
此名廣州也番禺雜記似有理<lb/>
蜀人見驚異者必曰噫吁嘻晉音尊者曰咄左右應曰<lb/>
<pb n="KR4e0201_WYG_159-8b"/>
喏故太白蜀道難表聖休休亭記用之宋玉之些子雲<lb/>
之欵乃皆方音也欵乃音襖藹湘中人泣舜之餘聲也<lb/>
陸璣草木疏若可按酒梅宛陵詩多用案酒字今俗云<lb/>
添案蓋出此也<lb/>
古詩多用流黄機環濟要略云間色有紺紅縹紫流黄<lb/>
流黄蓋機中所織綵色耳<lb/>
詩既醉之章釐爾女士注云女有士行也今世俗語凡<lb/>
畫美婦人皆曰士女<lb/>
<pb n="KR4e0201_WYG_159-9a"/>
丈夫按禮疏早尺曰丈男子成人之極也夫者膚也言<lb/>
其智膚敏𢎞教也愚恐夫字訓在先膚字訓在後未必<lb/>
爾也<lb/>
趙岐注禹之聲尚文王之聲以追蠡追鐘紐也蠡絶也<lb/>
趙希鵠辨以為非曰追琢也詩曰追琢其章今畫家滴<lb/>
粉令凸起猶謂之追粉蠡剥蝕也今人以器物用久而<lb/>
剥蝕曰蠡追蠡者禹之鐘欵文追起處剥蝕也此語大<lb/>
似有理<lb/>
<pb n="KR4e0201_WYG_159-9b"/>
余見前輩詩語稱罘罳及余時有所作詩俱似殿閣簷<lb/>
角網按叚成式云士林間多呼殿榱為復䕶雀網為罘<lb/>
罳其識誤如此漢書文帝紀未央宫東闕罘罳灾崔豹云<lb/>
罘罳屏也復也臣朝君至屏所奏之事於下顔師古則<lb/>
云連闕曲覆重刻垣墉之處其形罘然一曰屏劉熈釋<lb/>
名曰罘罳在外門罘復也臣將入請事於此復重思也<lb/>
按作簷角網不應獨灾而不及殿宇第所釋之義終未<lb/>
明耳而罘罳二字形類罝網又杜詩罘罳朝共落則唐<lb/>
<pb n="KR4e0201_WYG_159-10a"/>
時士大夫真以為䕶雀網矣又古今注云罘罳復思也<lb/>
合板為之亦築土為之每門闕殿舍皆有焉郡國前亦<lb/>
樹之然則今之照墻也<lb/>
今人稱㤗山五大夫俱云五松樹至不能得其數以為<lb/>
疑獨黄美引史記載秦始皇上㤗山立封祀祀下風雨<lb/>
暴至休於樹下遂封其樹為五大夫五大夫秦官名第<lb/>
九爵也此語可證千古之誤<lb/>
王建通正二年十一月十一日改明年為天漢元年國<lb/>
<pb n="KR4e0201_WYG_159-10b"/>
號叚明年十一月祀昊天上帝圓丘大風㧞木改元光<lb/>
天仍稱大蜀見檮杌正史不載聊記於此<lb/>
蜀檮杌記王衍十四年俳優有唱康老子者問李昊等<lb/>
其曲所出昊不能對徐光溥曰康老而無子落拓不事<lb/>
生業好與梨園樂工㳺一旦家資蕩盡容悴而卒樂工<lb/>
歎之因為此曲又名得至寳按樂府雜録亦云康老子<lb/>
者嘗與國樂狎蕩家偶一老嫗持舊錦褥貨鬻乃以半<lb/>
千獲之尋有波斯見大驚謂康曰何處得此至寳是氷<lb/>
<pb n="KR4e0201_WYG_159-11a"/>
蠶絲所織暑月陳於座一室清涼即酬千金康得之還<lb/>
與國樂追歡不經年復盡康卒樂人歎之製此曲亦曰<lb/>
得至寳又曰得寳子然則得寳子之名樂府方備唐英<lb/>
亦未能詳也<lb/>
市曰市井風俗通言人至市有鬻賣者當於井上洗濯<lb/>
令香潔然後到市恐未必然或曰古者九百畝為井田<lb/>
因井為市故云然又有鄉井閭井之說則以其居近共<lb/>
井而飲也豈在邑稱市在野稱井歟<lb/>
<pb n="KR4e0201_WYG_159-11b"/>
今自御前以至諸王鹵簿皆有誕馬誕字義不可考程<lb/>
大昌以為袒馬義取有馬無鞍如人裸袒之袒也引宣<lb/>
和鹵簿圖誕馬用色帛周果一方氊蓋覆馬脊不旋鞍<lb/>
為證理或近之然有氊帛為飾亦非袒矣今却有鞍轡<lb/>
如常而氊覆之<lb/>
洗馬洗先也騎而為太子先導也<hi>音銑</hi>
今人不知措大之說李濟翁載措大四說其一以士人<lb/>
貧居新鄭之野以驢負醋而鬻邑人指其醋䭾而號之<lb/>
<pb n="KR4e0201_WYG_159-12a"/>
又曰鄭有醋溝士流多居其州溝之東以甲乙名族故<lb/>
曰醋大然則措大當作醋大曰驢曰醋皆自鄭地起也<lb/>
濟翁以為不然曰謂其能舉措大事而已<lb/>
一九二九相喚不出手三九二十七籬頭吹篳篥四九<lb/>
三十六夜眠如鷺宿五九四十五太陽當門戸六九五<lb/>
十四貧兒爭意氣七九六十三布衲兩頭擔八九七十<lb/>
二猫兒尋隂地九九八十一犁耙一齊出見吴下田家<lb/>
志用脩輩能引證之又有三夏以後語一九二九扇子<lb/>
<pb n="KR4e0201_WYG_159-12b"/>
不離手三九二十七飲水甜如蜜四九三十六拭汗如<lb/>
出浴五九四十五頭帶黄葉舞六九五十四乘涼入佛<lb/>
寺七九六十三牀頭尋被單八九七十二思量蓋夾被<lb/>
九九八十一家家打炭墼此語人罕知之聊記於此<lb/>
上元張燈三夜其十七十八夜據宋野史俱以錢王入<lb/>
賀疏買兩夜按貽謀録載乾徳五年正月甲辰詔書上<lb/>
元張燈舊止三夜朝廷無事區宇乂安方當年穀之豐<lb/>
登宜縱士民之行樂其令開封府更放十七十八兩夜<lb/>
<pb n="KR4e0201_WYG_159-13a"/>
燈<lb/>
太宗淳化元年六月丙午詔罷中元下元張燈然則淳<lb/>
化以前張燈蓋不止上元也<lb/>
宋髙祖劉裕丁巳生庚申即位後至陳隋兵以丙午渡<lb/>
江江南亡宋太祖趙匡𦙍丁亥生庚申即位至髙宗徙<lb/>
都錢塘元兵以丙午渡江江南亡楊維楨云宋太祖生<lb/>
於丁亥而建國於庚申元太祖之降年與建國之年亦<lb/>
同宋以甲戌渡江平江南於乙亥丙子元平宋亦同<lb/>
<pb n="KR4e0201_WYG_159-13b"/>
周興嗣千文有謂語助者焉哉乎也柳子厚文有矣焉<lb/>
也者决辭也<lb/>
蔡邕獨斷云漢承秦法群臣上書俱昧死言王莽盜位<lb/>
慕古法以昧死為稽首光武因而不改朝臣曰稽首頓<lb/>
首非朝臣曰稽首再拜<lb/>
右軍崇山峻領與張耳傳南有五領之戍同蓋古字也<lb/>
真誥中亦云領注山領凡山有長脊有路可越如馬之<lb/>
項領故古俱作領字<lb/>
<pb n="KR4e0201_WYG_159-14a"/>
任昉述異記謂堯殛鮌於羽山化為黄能入於羽泉今<lb/>
會稽祭禹廟不用熊曰黄能即黄態也陸居曰熊水居<lb/>
曰能按鼈三足曰能與熊殊不類鮌之化熊乎抑能乎<lb/>
淮南子云禹娶塗山氏治洪水通轘轅山化為熊謂塗<lb/>
山氏曰欲餉聞鼓聲乃来禹跳石誤中鼓塗山氏往見<lb/>
禹作熊慙而去至嵩髙山下化為石禹曰歸我子石破<lb/>
北方而生啓然則禹亦甞化熊矣會稽之祭廢熊白殆<lb/>
為此也似不以鯀化故<lb/>
<pb n="KR4e0201_WYG_159-14b"/>
禹父化為黄熊已亦化𤣥熊妻死而化為石妾娶於天<lb/>
曰聖姑大抵不經之論然獨禹為多故名神禹<lb/>
風俗通云漢武帝登太山探策即阼之年得十八因倒<lb/>
讀之為八十後夀至八十非也帝夀自七十耳攷帝以<lb/>
元封元年封太山五年増封自増封以至後二年恰十<lb/>
八年神葢黙喻之矣<lb/>
管仲之與鮑叔知深矣及將死而不欲委鮑叔以政曰<lb/>
其為人也善善而惡惡謂其量之隘也按劉子謂仲尼<lb/>
<pb n="KR4e0201_WYG_159-15a"/>
見人一善而忘其百非鮑叔聞人一過而終身不忘其<lb/>
量誠可謂隘矣然能出管仲於死同為卿讓之四十一<lb/>
年而無倦色不亦賢乎<lb/>
鼻之下口之上曰人中趙孟頫云自此而上眼耳鼻皆<lb/>
雙竅自此而下口曁二便皆單竅三畫隂三畫陽成㤗<lb/>
卦也余戲謂此語亦有理但以婦人言之下有雙乳亦<lb/>
豈單竅乎<lb/>
淮南子云墨子非樂不飲朝歌鄒陽獄中書亦云邑號<lb/>
<pb n="KR4e0201_WYG_159-15b"/>
朝歌墨子迴車而顔氏家訓獨云邑號朝歌顏淵不舍<lb/>
蓋引論語撰考讖曰邑名朝歌顏淵不舍七十弟子掩<lb/>
目宰予獨顧由蹙之墮車按顔子未嘗同諸弟子與夫<lb/>
子異行墨翟惡奢喜儉於理為近<lb/>
夫子云以貌取人失之子羽意謂其貌寢也及觀李龍<lb/>
眠所畫七十二弟子像其猛毅比季路更甚則所為行<lb/>
不由徑非公事未嘗至於偃室及夫子所謂失之子羽<lb/>
者以其貌武而行儒耳博物志水經注俱稱子羽渡河<lb/>
<pb n="KR4e0201_WYG_159-16a"/>
齎千金之璧河伯欲之陽侯波起兩蛟夾舟子羽曰吾<lb/>
可以義求不可以威刼左操璧右操劒擊蛟皆死乃投<lb/>
璧於河三投而輒躍出竟棄璧而去然則子羽之勇誠<lb/>
不減季路矣聊録於此<lb/>
學羊欣書者為重臺盖梁武評欣書為婢學夫人舉止<lb/>
羞澁左傳晡時為僕日昳為臺又曰士臣皁皁臣輿輿<lb/>
臣臺臺蓋執役之賤者重臺者婢之婢也<lb/>
大戴記公符篇成王冠祝不惟所謂陛下離顯先帝之<lb/>
<pb n="KR4e0201_WYG_159-16b"/>
光耀肅勤髙祖清廟陛下永永與天無極識者以為非<lb/>
周制而已其文辭靡不剽倣始皇詔令碑刻可發一笑<lb/>
許永子進說文稱長安槐里公乘又蒲江石闕刻有安<lb/>
定里公乘校官掾王幽曰公乘者百官表於爵級第八<lb/>
言得乘公家之車也<lb/>
韓退之上詩云衙時龍戸集上日馬人来吴坰云長安<lb/>
有龍戸見水即知有龍或引出但如鰍魚按此是潮州<lb/>
時上廣帥作非長安也馬人程大昌演繁露引傳燈録<lb/>
<pb n="KR4e0201_WYG_159-17a"/>
毗奢利王時其國有一類人如馬祼露王運神力分身<lb/>
為蠶被乃得衣王復生中印度馬人感戀悲號以為入<lb/>
中國而上日有馬人恐亦非也按俞益期牋云馬文淵<lb/>
立銅柱岸北出有遺兵十餘家居夀洽岸南對銅柱悉<lb/>
姓馬婚姻至今二百餘家言語飲食尚與中華同號曰<lb/>
馬留恐此亦是馬留之類耳又記得一小說龍戸在儋<lb/>
耳珠崖其人目睛皆青碧入水能伏一二日蓋即所謂<lb/>
崑崙奴也<lb/>
<pb n="KR4e0201_WYG_159-17b"/>
章淵云吴興一村人皆姓丘有大碑列其族黨為左史<lb/>
丘明後云明為魯國左史弱為邾國大夫以為左乃魯<lb/>
史官丘則姓也此正六朝無識人作可供一捧腹耳何<lb/>
足引以為據<lb/>
左傳都城過百雉釋者謂一雉之墻長三丈髙一丈陸<lb/>
氏埤雅謂雉飛崇不過丈長不過三丈又雉性妬壟設<lb/>
疆飛不越分域一界之内以一雉為長<lb/>
漢之廣陵敬奉李頒傾竭府庫而不救叛逆之誅孫主<lb/>
<pb n="KR4e0201_WYG_159-18a"/>
貴待華嚮封以王爵而不能延命盡之期廣陵謂王胥<lb/>
也孫主謂權也李頒華嚮不見正史<lb/>
中興頌復復指期出匡衡傳及何武奏注復復依其舊<lb/>
也上音如字下音福<lb/>
楚檮杌莊王築層臺延袤百里大臣諫者七十二人皆<lb/>
死用諸御已言而罷乃其辭有吴不用子胥而越乗之<lb/>
何也灼然偽書無疑<lb/>
述異記言曲阜古城有顏回墓墓上石楠樹二株大可<lb/>
<pb n="KR4e0201_WYG_159-18b"/>
三四十圍土人云顏回手植之木按顏淵死僅年三十<lb/>
二貧不能槨門人厚𦵏之豈有預營塚墓手植墓樹之<lb/>
理<lb/>
史記豫讓漆身為癩吞炭為啞其妻不識其友識之不<lb/>
言友為何人吕氏春秋則云趙襄子游于囿中至於梁<lb/>
馬却不肯進青茾為參乘襄子進視梁下有人青茾視<lb/>
梁下豫讓却寢佯為死人叱青茾曰去長者吾且有事<lb/>
青茾曰少而與子友子且為大事而吾言之是失相與<lb/>
<pb n="KR4e0201_WYG_159-19a"/>
之道子將賊吾君而我不言之是失人臣之道如我者<lb/>
惟死為可適乃退而自殺然則豫讓又自有友蓋不减<lb/>
鉏麾也<lb/>
宋景文云賈生思周鬼神不能救鄧通之譛蓋本應劭<lb/>
風俗通云賈誼與鄧通侍中同位數廷譏之因是文帝<lb/>
遷為長沙太傅按誼文帝前四年出長沙又十餘年而<lb/>
通始用事了不相及也<lb/>
昭烈之繼漢非特名義而已寔炎祚之正緒也按異苑<lb/>
<pb n="KR4e0201_WYG_159-19b"/>
蜀臨邛縣有火井漢室之盛則赫熾桓靈之際火勢漸<lb/>
微孔明一窺而更盛至景耀元年人以燭投而滅其年<lb/>
併於魏此亦一徴也<lb/>
金陵覽古晉孝武太元三年㒒射謝安作新宫太極殿<lb/>
欠一梁有梅木流至石頭城下取用之畫梅花於梁上<lb/>
表瑞因名梅梁殿㑹稽志所載大禹廟梅梁生花今其木<lb/>
尚在<lb/>
樂天詩各有文姬才稚子自注蔡邕無子有一女文姬<lb/>
<pb n="KR4e0201_WYG_159-20a"/>
昔人謂邕無子悉以書授王粲按羊祜傳祜蔡邕外孫<lb/>
景獻皇后同母弟祜討吴有功將進爵土乞以賜舅子<lb/>
蔡襲詔封襲關内侯蔡充别傳祖睦蔡邕孫也按邕傳<lb/>
不言有子無子此可補傳缺又其女當不止文姬一人<lb/>
也蔡文姬傳所載悲憤詩叙事與邕傳不相合豈邕自<lb/>
從董卓辟而女之嫁衛仲道者為驅掠入關耶<lb/>
前史皆以先始興不救周伯仁為罪攷之語林司馬景<lb/>
王欲誅夏侯𤣥意未决問安平王孚云己才足以制之<lb/>
<pb n="KR4e0201_WYG_159-20b"/>
不孚曰昔趙儼𦵏兒汝来半坐迎之太初後死一坐悉<lb/>
起以此方之恐不如也遂殺之然則安平號長者其心<lb/>
事又在始興下矣<lb/>
宋書稱元凶劭帝即位後生劭自前代以来未有人君<lb/>
即位後生太子惟殷帝既踐阼正妃生紂至是又有劭<lb/>
焉按周成王生康王在即位後若漢室則無之矣帝乙<lb/>
未即位時元妃尚為次妃生微子後元妃卒次妃始為<lb/>
元妃生紂微子後稱庻紂稱嫡也語見吕氏春秋及鄭<lb/>
<pb n="KR4e0201_WYG_159-21a"/>
𤣥注若太史公本紀直云啓母賤不得立少子辛母正<lb/>
后立為嗣<lb/>
蘇味道摸稜宰相二字不知處按盧氏雜記味道初拜<lb/>
相門人問曰天下事方殷公何以燮和味道無言但以<lb/>
手摸牀稜而已故名摸稜宰相<lb/>
廣名云空棺謂之櫬有屍謂之柩然則寄死他鄉而呼<lb/>
旅櫬者非歟今人倘於書啓詩句間呼旅柩未有不訝<lb/>
以為俗者<lb/>
<pb n="KR4e0201_WYG_159-21b"/>
跬一舉足也<hi>音奎上聲</hi>倍跬謂之步四尺謂之仞倍仞謂之<lb/>
尋尋舒兩肱也倍尋謂之常然則八尺曰尋丈六尺曰<lb/>
常也五尺謂之墨倍墨謂之丈又云一手之盛謂之溢<lb/>
兩手謂之掬掬一升也然則飲酒不過三升噉飯止數<lb/>
升乃謂少耳若今之升非小也<lb/>
王僧䖍用掘筆以避名似若以為拙字之誤非也字素<lb/>
短而無鋒者曰掘幽明録王明兒鬼云鄧艾今在尚方<lb/>
磨十指垂掘豈有神又搜神記載荀序十嵗於青草湖<lb/>
<pb n="KR4e0201_WYG_159-22a"/>
船落水已行數十里洪波淼漫少頃一掘頭船漁父送<lb/>
還之張志和漁父詞作撅頭船蓋掘與撅通也今俗語<lb/>
短盆物亦曰撅頭<lb/>
西京雜記以太上皇思故豐邑里因作新豐并移舊社<lb/>
衢巷棟宇物色惟舊士女老幼相擕路首各知其室放<lb/>
牛羊雞鴨於通塗亦競識其家匠人胡寛所營也又水<lb/>
經注漢中洋川戚夫人所生處夫人思慕東鄉追求洋<lb/>
川帝為驛致長安然則髙祖慣作此伎倆矣<lb/>
<pb n="KR4e0201_WYG_159-22b"/>
王濬冲少時父為涼州刺史卒官故吏賻贈數百萬皆<lb/>
辭而不受及至台司好興利園田水碓周遍天下<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>實<lb/>
聚錢不知紀極每自執牙籌晝夜筭計恒若不足懐祖<lb/>
初試宛陵令受贈道脩家具為州司所檢至千三百條<lb/>
後屢居州郡清潔絶倫禄賜皆散之親故宅宇舊物不<lb/>
改於昔<lb/>
漢以洛陽為雒陽火行也火忌水故洛去水而加佳魏<lb/>
土行也水得水而流土得水而軟故除佳加水見魏略<lb/>
<pb n="KR4e0201_WYG_159-23a"/>
詔文<lb/>
胡廣本姓黄五月五日生父母惡之置之甕投於江後<lb/>
父得而養之廣後不治本親服胡寅少亦不為父所舉<lb/>
伯父安國舉之寅後亦不持父服何姓事之同乃爾<lb/>
釋迦佛以四月八日生今人多以其日誦經作縁事按<lb/>
攝生月令其日不逺行宜安心靜念沐浴齋戒必得福<lb/>
慶又齊人月令其日亦不宜殺草木性服生衣進温酒<lb/>
服温藥豈偶合耶抑互相述也<lb/>
<pb n="KR4e0201_WYG_159-23b"/>
續齊諧記晉武帝問尚書摯虞三月曲水義對以漢章<lb/>
帝時平原徐肇以三月初生三女至三日俱亡一村以<lb/>
為怪乃相携之水濵盥洗束晢引周城洛邑引流水以<lb/>
汎酒秦昭王三月置酒河曲二漢相沿以為盛集帝賜<lb/>
晢金五十斤而左遷虞為陽城令虞所謂曉人不當如<lb/>
是也及風土記所載大畧與虞同而云後漢末郭虞三<lb/>
女一女以三月上辰一以上巳二日而三女産並亡時<lb/>
俗大忌故到是日婦人不復止家皆適東流水上祈祓<lb/>
<pb n="KR4e0201_WYG_159-24a"/>
自潔濯然漢書禮儀志三月上巳官民潔於東流水上<lb/>
自洗祓濯除去垢為大潔潔者言陽氣布暢萬物既出<lb/>
始潔之也然則上巳水濵之會蓋不始於後漢其事亦<lb/>
不起於徐肇郭虞二人祓濯之原束晢亦一時附會不<lb/>
能知也<lb/>
五月五日生者齊相國田文漢大將軍王鳯太傅胡廣<lb/>
晉將軍王鎮惡皆極顯貴其次文學則崔信明孝子則<lb/>
紀邁故不足信也<lb/>
<pb n="KR4e0201_WYG_159-24b"/>
張幼于嘗示余一石中有嵌空魚形以為竒珤余謂此<lb/>
不足竒也按水經注石魚山本名立石山髙八十餘丈<lb/>
廣十里石色黒而理若雲母發一重輒有魚形長數寸<lb/>
鱗鬛首尾有若刻畫燒之作魚膏腥然則彼地徧山皆<lb/>
此石矣<lb/>
十道記蜀中彭亡山後漢時將軍岑彭攻公孫述於此<lb/>
山戰死故號曰彭亡山按彭本傳彭破公孫述營彭亡<lb/>
惡之是夕為公孫述所刺然則此山已預有之為彭亡<lb/>
<pb n="KR4e0201_WYG_159-25a"/>
之讖非以戰殁而後名審矣<lb/>
殷芸小說晉成帝時庾后臨朝諸庾誅南頓王宗帝問<lb/>
南頓何在答曰黨峻作賊已誅帝知非黨曰言舅作賊<lb/>
當復云何庾后以牙尺打帝頭曰兒何以作爾語帝無<lb/>
言惟張目熟視諸庾甚懼故晉后妃傳賛抑尺威帝庾<lb/>
亮傳論牙尺垂訓帝深念於負芒及攷亮傳内却不載<lb/>
此事可謂略矣通鑑云宗之死也帝不之知久之問亮<lb/>
曰常日白頭公安在對以謀反伏誅帝泣曰舅言人作<lb/>
<pb n="KR4e0201_WYG_159-25b"/>
賊便殺之言舅作賊當如何亮懼變色似亦不及殷說<lb/>
詳覈<lb/>
易歸藏夏后啓筮享神於大陵而上鈞臺枚占臯陶曰<lb/>
卜吉史記夏后啓筮乘龍以登于天占於臯陶臯陶曰<lb/>
吉而必同與神交通以身為帝以王四鄉按禹初讓位<lb/>
於臯陶不得乃薦之於天而臯陶薨始薦伯益然則臯<lb/>
陶固未及事帝啓也<lb/>
桀之亡也以妹喜帝王世紀曰桀日夜與妹喜及宫女<lb/>
<pb n="KR4e0201_WYG_159-26a"/>
飲酒置妹喜於膝上好聞裂繒之聲發萬繒裂之以適<lb/>
其意肉山脯林酒池一鼓而牛飲者三千人竹書紀年<lb/>
乃云桀命扁伐山戎得女子二人曰琬曰琰愛之而無<lb/>
子斵其名於苕華之玉苕是琬華是琰而棄其元妃于<lb/>
洛曰妹喜其不同乃爾<lb/>
淮南子曰桀之力能伸鐵鉤索其臣推移大戲水殺黿<lb/>
鼉陸捕熊虎帝王世紀曰紂能倒曳九牛撫梁易柱墨<lb/>
子曰紂生捕兕虎指畫殺人費仲惡来足走千里手制兕<lb/>
<pb n="KR4e0201_WYG_159-26b"/>
虎尚書大傳云湯放桀居中野士民皆奔湯桀與其屬<lb/>
五百人南徙千里止於不齊不齊民往奔湯乃與其屬<lb/>
五百人徙魯魯士民復奔湯桀曰海外有人與五百人<lb/>
俱去帝王世紀武王伐紂紂起師自容閭至浦水與同<lb/>
惡諸侯五十國凡七十萬人距周於牧野六韜曰紂之<lb/>
卒握炭流湯者十八人崇侯虎等舉六百石重沙二十<lb/>
四人由此觀之紂卒之倒戈後攻血流漂杵蓋與其黨<lb/>
自相格鬬故也周之得大封建異於商亦以有同惡五<lb/>
<pb n="KR4e0201_WYG_159-27a"/>
十國可滅耳然則桀之失人心固甚於紂湯之取桀亦<lb/>
易於武王而紂得禍之慘所以逺過於桀也<lb/>
唐史昭宗既遷都謂左右曰紇干山頭凍殺雀何不飛<lb/>
去生處樂按冀州圗經及郡國志乃紇真山也昭宗此<lb/>
語可憐之甚<lb/>
墓碑生金郭璞預占庾氏之禍至桓元子時果然而庾<lb/>
氏滅以為至不祥之兆然賈梁道廟碑生金則晉元帝<lb/>
江左復興之瑞也又考魏潁陽碑乃曹丕受禪處後六<lb/>
<pb n="KR4e0201_WYG_159-27b"/>
字生金云司馬金行六字者明魏六世而遷代也然則<lb/>
生金者皆司馬之瑞而其家之禍也賈梁道亦易世而<lb/>
絶又有南風之亂後事出段柯古所記尤僻故載之<lb/>
　<lb/>
　<lb/>
　<lb/>
　<lb/>
　弇州四部稿巻一百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻六十五</head> <lb/>
    <p>
<pb n="KR4e0201_WYG_065-1a"/>
欽定四庫全書<lb/>
　弇州四部稿巻六十五<lb/>
　　　　　　　　　　　　明　王世貞　撰<lb/>
文部<lb/>
　序十三首<lb/>
　　李愚谷先生集序<lb/>
和長興目潘安仁拙於用多多矣安所稱拙為也盖世<lb/>
貞嘗北㳺燕代間觀勒習兵諸將所合者以萬計老弱<lb/>
<pb n="KR4e0201_WYG_065-1b"/>
間之金進鼓退坐起錯節旌旗之色坌然未見敵而囂<lb/>
先之益西乃有新秦之卒三千其騎組步如繡勁弩布<lb/>
前長㦸距後衆目一麾衆耳一鼓即卒然而陵之而未<lb/>
易敗也以萬人計而中精之三千人足也然不能加三<lb/>
千人三千人而萬人之用在也世固有巧用其少者李<lb/>
先生為文章號稱名家數十年吾不知所繇庶幾龍城<lb/>
氏之風哉夫以李先生為文章號稱名家數十年而終<lb/>
不敢以其才而溢先民之法意至而言意竭即止大要<lb/>
<pb n="KR4e0201_WYG_065-2a"/>
不欲使辭勝意如此諸後生少年剽畧而博綴緝而華<lb/>
者將無少李先生乎哉李先生誠少且巧矣余故序其<lb/>
遺文而梓之李先生名舜臣舉進士禮部試第一嘗為<lb/>
吏部為國子師太僕卿矣輙斥補外最後遂廢不用其<lb/>
於官簡静自好如其文云<lb/>
　　王明佐㤗岱集序<lb/>
王明佐者其字初名治已名元治最後名逢年明佐少<lb/>
而磊落緼竒氣自其為諸生時固已厭薄其業而家世<lb/>
<pb n="KR4e0201_WYG_065-2b"/>
受翰林先生言明佐獨不好翰林先生言於詩慕稱風<lb/>
雅蘓李建安曹公父子蒐陶謝包齊梁旁及開元近體<lb/>
騷楚賦蜀文多習左氏莊列申韓遷史擅弓汲冢越絶<lb/>
三十時所讀已數百千萬言其著草亦數十萬言然時<lb/>
時從有司校第第輙下至庭詰明佐作何語何所来繇<lb/>
誑廼公為也里中兒前已不能無少明佐矣至㑹有司<lb/>
扼之故視以益薄而明佐雅自張其名毋許者乃大恨<lb/>
罷去依其鄉周虞部京師虞部慕雅士也以故善明佐<lb/>
<pb n="KR4e0201_WYG_065-3a"/>
時時為扼腕稱說而因以見余酒間相得驩然恨晩也<lb/>
燕中最幸近者所忠之倫二人忘其名與明佐大人故<lb/>
有連投書自通誦偉麗甚明佐度以書毋能當我必投<lb/>
屣擁篲叙論故舊虚左之席且薦我上林中而二貴人<lb/>
謬意明佐呉人當齎重來從事謁請我明佐窶殊非所<lb/>
望不報也明佐竟醉大罵去益困遂還呉乆之明佐且<lb/>
復北而余待罪治兵青州手裒其詩古近體若干篇書<lb/>
貽余其人遺之沂流中竟不逹不知其書辭云何也余<lb/>
<pb n="KR4e0201_WYG_065-3b"/>
故以約明佐游岱明佐既報則北之岱而待余余日謝<lb/>
吏士結束待明佐而游復巧左若辟然明佐既之燕困<lb/>
如故質食漿家䄈褐一饋履行雪中其上履也履下處<lb/>
乃視人足者乎丞相得其文讀之竒曰是夫能和栢梁<lb/>
者吾且辟而衣食之明佐竟謝弗肯徃也丞相能坐我<lb/>
上坐稱謝敎毋以文役我否淮隂魯道者不知其何如<lb/>
人獨好從明佐游明佐始不能毋望余後具得溺書狀<lb/>
使魯道汰其詩而手自編帙以貽余曰連城之璞明月<lb/>
<pb n="KR4e0201_WYG_065-4a"/>
之蚌固珍恠也能具足行乎昆蹏之良驤首剪拂珊瑚<lb/>
灕漇於鐡網物故有托而後著者余媿其意且命梓俄<lb/>
而遘家難棄官業行矣金華公方握藻柄與余掎業禪<lb/>
嗜也更以屬之於乎跡明佐後先事窮乃爾諺云力耕<lb/>
不如逢年其所稱名盖其指即以覬一日之遇哉迫可<lb/>
憫矣獨于辭緜麗宏愽纚纚不竭陸海之藏溢積充羨<lb/>
固足以走程卓而喝隂鄧亡論也順風而呼聲非加疾<lb/>
其勢激也考洪鐘辨鞞鐸之孰下風齂然收矣世固無<lb/>
<pb n="KR4e0201_WYG_065-4b"/>
無耳者明佐之風且定矣<lb/>
　　宗子相集序<lb/>
嗚呼此廣陵宗臣子相之詩若文武昌呉國倫傳之而<lb/>
呉郡王世貞為之序曰昔在建安二曹龍奮公幹角立<lb/>
爰至潘陸衍藻太冲脩質沈宋麗爾必簡嶽嶽李杜並<lb/>
驅龍標脫銜古之豪傑於辭者徃徃志有所相合而不<lb/>
相下氣有所不相入而相為用則豈盡人力哉盖亦有<lb/>
造物㣲㫖矣日余與李攀龍于鱗燕中游也子相實挟<lb/>
<pb n="KR4e0201_WYG_065-5a"/>
呉生暨天目徐生来子相才髙而氣雄自喜甚嘗從呉<lb/>
一再論詩不勝覆酒盂嚙之裂歸而淫思竟日夕至喀<lb/>
喀嘔血也當其所極意神與才傅天竅自發叩之泠然<lb/>
中五聲而誦之爽然風露襲於腋而投於咽然當其所<lb/>
極意而尤不已則理不必天地有而語不必千古道者<lb/>
亦間離得之夫以于鱗之材然不敢盡斥矩矱而創其<lb/>
好即何論世貞哉子相獨時時不屑也曰寧瑕無碔又<lb/>
曰歅良在御精鏐在篚可以嚙决而廢千里余則無以<lb/>
<pb n="KR4e0201_WYG_065-5b"/>
難子相也諸善子相者謂子相超津筏而上之少年間<lb/>
是非子相者謂子相欲逾津而棄其筏然雅非子相指<lb/>
也充吾結撰之思際吾才之界以與物境㑹境合則吾<lb/>
收其全瑜不合則吾姑取其瑜而任瑕字不得累句句<lb/>
不得累篇吾時時上駟以次馳天下之中下者有一不<lb/>
勝而無再不勝如是耳今其篇章具在即使公幹太冲<lb/>
必簡龍標小自貶損而附於諸賢之驥子相甘之哉子<lb/>
相於文筆尤竒第其力足以破冗腐成一家言奪今之<lb/>
<pb n="KR4e0201_WYG_065-6a"/>
耳觀者而大趣乃在北地李先生以子相之詩足無憾<lb/>
於法乃往往屈法而伸其才其文足盡於才乃往往屈<lb/>
才而就法而又不假年以沒悲夫悲夫然具是不朽矣<lb/>
世之立功名尚通顯者日譏薄文士無毛髪之用子相<lb/>
獨不然為考功郎有聲以不能附㑹非乆出叅閩藩屬<lb/>
有島冦事袵席吏民調兵食規摹為一方冠既又佐其<lb/>
臬為儒生師帥比死家祀而人哭之則子相居恒不懌<lb/>
謂麒麟鳳皇寜能並雞犬用乎不得之不能為聖世吾<lb/>
<pb n="KR4e0201_WYG_065-6b"/>
厭吾雞犬行去矣于鱗大賞之為詩曰一為麟鳳言三<lb/>
歎加飱食其曹偶持論若此<lb/>
　　徐汝思詩集序<lb/>
始余罷青州而北别汝思平原汝思前為祖念予語甚<lb/>
愴已顧循其弁曰乃使我介而談兵乎居無何竟以議<lb/>
兵事忤臺旨得婁劾去盖海内言文章者頗籍籍推汝<lb/>
思汝思亦雅自負以一當生樹赤幟藝苑中即所蒞治<lb/>
訊有能吏聲殊不屑也汝思既不得志文章乃數提兵<lb/>
<pb n="KR4e0201_WYG_065-7a"/>
北視邊遂慨然有封狼居胥意大司馬第功籍當封而<lb/>
㑹忌汝思者難其材高而易其不善䕶形跡以故稍乗<lb/>
間萋斐之汝思竟用是詘以死汝思且死屬其家大人<lb/>
曰兒詩遂不幸中道矣度無能傳我者是必北走齊謁<lb/>
于鱗東走呉謁元羙乎呉差近其且先元羙于是其家<lb/>
大人裒汝思遺詩凡四百餘首書謂予幸無忘延陵之<lb/>
義予遜謝不獲則為汰别其猥雜者僅得百五十餘首<lb/>
付梓人汝思多五七言近體予故不别論論其近體曰<lb/>
<pb n="KR4e0201_WYG_065-7b"/>
於乎詩之變古而近也則風氣使之雖然詩不云乎有<lb/>
物有則夫近體為律夫律法也法家嚴而寡恩又於樂<lb/>
亦為律律亦樂法也其翕純皦繹秩然而不可亂也是<lb/>
故推盛唐盛唐之於詩也其氣完其聲鏗以平其色麗<lb/>
以雅其力沈而雄其意融而無迹故曰盛唐其則也今<lb/>
之操觚者日嘵嘵焉竊元和長慶之餘似而祖述之氣<lb/>
則漓矣意纎然露矣歌之無聲也目之無色也按之無<lb/>
力也彼猶不自悟悔而且高舉而濶視曰吾何以盛唐<lb/>
<pb n="KR4e0201_WYG_065-8a"/>
為哉至少陵氏直土苴耳汝思往與余論詩固甚恨之<lb/>
度汝思之所撰著亡用句攻而字摘業非盛唐弗述矣<lb/>
予嘗謂汝思子越人也欲之秦則必渡大江道汴洛叩<lb/>
闗而西有江而止者汴而止者洛而止者謂之秦不可<lb/>
謂之非秦之道尤不可子誠欲之秦而東南其首凋輪<lb/>
楫竭槖裝度五嶺八桂而躑躅於牂牁雕題之間其道<lb/>
途也益深其去秦也益逺也汝思擊節稱善語曰寜玉<lb/>
而瑕毋石而璠今汝思詩具在如登岱雲門汎海諸篇<lb/>
<pb n="KR4e0201_WYG_065-8b"/>
渢渢乎有古遺響焉殆欲超大厯而上之嘻固無論汝<lb/>
思秦也謂汝思而非之秦之道也耶<lb/>
　　戚將軍紀効新書序<lb/>
閩中汪中丞使来云戚將軍用兵如神其所著紀効新<lb/>
書者公能無意一言乎不佞故嘗從王憲使論叙戚將<lb/>
軍用兵狀曰戚將軍善用寡已又曰戚將軍善用衆已<lb/>
又曰戚將軍善用敗已則曰戚將軍善用勝問所以善<lb/>
用状則曰縣官自急海事来悉天下力厭之東南大約<lb/>
<pb n="KR4e0201_WYG_065-9a"/>
越卒十不能易倭一而戚将軍繇禆校起提千餘烏合<lb/>
之士躪其穴而梟夷之若芟槁然即無論戚将軍用寡<lb/>
已今諸邉大將將不過三千人勢不能他有所舉而獨<lb/>
戚将軍任大將至将數萬人其精神之所提衡注使凛<lb/>
乎若出於一人而肝膽之是無論用衆已戚將軍所遣<lb/>
卒或不幸偶中敵以敗告戚將軍益治兵自如往往利<lb/>
用其瑕以誤敵敵懈見即隂鼓我之氣而驟用之以成<lb/>
大勲故戚將軍之敗往往為勝端而他将士見小勝則<lb/>
<pb n="KR4e0201_WYG_065-9b"/>
志小溢見大勝則志大溢日擁鮮闘華以勝形示下其<lb/>
下亦競為諛辭恱其上而貪於懈是故其勝往往為敗<lb/>
端乃戚將軍益治兵自如即不幸敵勝而不得以勝壓<lb/>
我我勝而敵不得以其敗誤我今戚將軍起禆校婁遷<lb/>
至大都督佩兩印跨制三道大小可數十百戰所殺鹵<lb/>
萬萬計稱東南名將無偶戚將軍者因出一編授余曰<lb/>
此戚將軍所著紀効新書也余得而讀之巻凡六自束<lb/>
伍以至水兵篇凡十八精者探無間操無形若莊生之<lb/>
<pb n="KR4e0201_WYG_065-10a"/>
談要𦕈粗者敎技擊按營壘分水布陸纎細條備若陶<lb/>
朱公之治生其明賞罰定章程刻覈斷斷若韓非之論<lb/>
難刺見冦隐出神入鬼若季主君平之前知余乃作而<lb/>
歎曰戚將軍能縣官誠用之北赭澣海封狼居胥取萬<lb/>
戸侯何足道哉是寜獨東南為余嘗恠漢武帝時下朝<lb/>
鮮埽滇笮甌閩南三越不旋踵而若承蜩然其最難者<lb/>
匈奴耳而大將軍驃騎將軍以輕騎絶大漠數得志焉<lb/>
此豈盡出天幸不至乏絶哉而太史公傳至鹵獲封戸<lb/>
<pb n="KR4e0201_WYG_065-10b"/>
外畧而不具載意其人以文章竒天下怏怏竒數不欲<lb/>
令武士見所長耳及讀至帝欲以孫呉兵法教驃騎不<lb/>
肯受曰不至學古兵法顧方畧何如夫然後而知驃騎<lb/>
將軍與大將軍之微也彼故長於技而短於法即不盡<lb/>
出天幸於後世何所自見焉若孫呉穣苴韓信諸葛發<lb/>
其藏為一家言業已進是矣其微㫖奥義往往使介胄<lb/>
之士見之而不能習觚翰之士能習而不能用夫卑卑<lb/>
施名實焉能廢戚將軍書哉雖然兵隂道也而陽言之<lb/>
<pb n="KR4e0201_WYG_065-11a"/>
語云我能往冦亦能往戚將軍毋亦少閟所餘矣將軍<lb/>
名繼光東萊人中丞名道昆徽人閩功與戚將軍共之又<lb/>
操文章柄而汲汲然欲以余言顯戚將軍王憲使名道<lb/>
行不識戚將軍顧獨遜戚將軍賢俱可書也<lb/>
　　鳳笙閣簡抄序<lb/>
攝晉陵守凌君行其尊大夫比部公簡牘而以序屬某<lb/>
曰公志也盖蜀人楊用脩嘗採尺牘自春秋時至陳隋<lb/>
而止合為書某間稍訂益之而以意序别其體頗著茲<lb/>
<pb n="KR4e0201_WYG_065-11b"/>
故不復稱第稱所以序凌公者曰夫文信哉代殊乎余<lb/>
則何敢強比焉即書牘自東京而上之其大者宏設廣<lb/>
譬暢利遒逹往往足以明志細至於單辭片情亦靡不<lb/>
宛然麗爾彬彬稱文質也晉人於辭事若不甚屬比者<lb/>
毋乃以質掩其文歟六朝靡靡淪排偶矣是則文掩質<lb/>
也余嘗謂晉人工於舌而拙於筆六朝穠於筆而淺於<lb/>
志非虚語也用脩採尺牘不及唐明唐以後無尺牘也<lb/>
雖然世之佩紳而操觚者自尊易其語不知所以裁之<lb/>
<pb n="KR4e0201_WYG_065-12a"/>
俚巷之是耳而章程移牘之是隣其號能慕說古厭薄<lb/>
時格則第尊事蘓黄以為無始驟而語之而彼未入也<lb/>
亦何以異於舟秦晉章甫甌越哉余故為小廣之取其<lb/>
法不大悖者使之陽入其好而隂易其嚮也夫尺牘以<lb/>
通彼而逹己意者也意有所不逹則務造其語語有所<lb/>
不能文則務裁其意大要如是足也凌公余未及叩其<lb/>
指其書今具存大者數百言不為多細者僅數十言不<lb/>
為寡詳而切簡而腴庶幾彬彬文質君子哉夫凌公誠<lb/>
<pb n="KR4e0201_WYG_065-12b"/>
工言者余友人濟南李攀龍歙汪道昆呉郡俞允文皆<lb/>
雅以赤牘名李無所不劌濯汪俞雖各自異然要之造<lb/>
次無苟率語余所採不及生者居時戯俞若幸徤匕筯<lb/>
得無使吾書寥寥乎今殆併凌公四矣凌公名約言嘗<lb/>
為郡縣及曹郎有聲以子貴一旦謝去尤精進於二氏<lb/>
學其見集中鳳笙閣其時所游止也故以名其書<lb/>
　　皇甫百泉三州集序<lb/>
在昔唐宋時朝士大夫稱得辠去者往往屈為荒逺郡<lb/>
<pb n="KR4e0201_WYG_065-13a"/>
佐貟外署置其禄雖有之僅自給妻子耳為之上者不<lb/>
以責其吏能為之下者亦不謂其能吏我以故鮮錢糓<lb/>
法比簿書期㑹之煩其餘日足以為之地而竭其工於<lb/>
詩雖其詩之工然不過以之發其羇孤無聊磊落不平<lb/>
之思而已其山川之竒麗則辱之而為險惡風日之駘<lb/>
蕩則辱之而為憯悽以至物候之稍偏而民俗之稍異<lb/>
則辱之而為瘴為癘為魑魅魍魎若不可一朝居者如<lb/>
沈宋元白劉桞諸君子之言固具在其探幽造微窮變<lb/>
<pb n="KR4e0201_WYG_065-13b"/>
盡態固不可以余說而廢其工然要之有出於歎老嗟<lb/>
窮憂讒畏譏之外者乎有能如風人之所謂可以興可<lb/>
以羣且怨者乎明世則不然士大夫坐謫者僅少鐫其<lb/>
秩級而不限以地之逺近為之上者少優以禮而不廢<lb/>
其事為之下者以叙遷之吏待之而忘其端其外既有<lb/>
所縻於職而内又無所大概於念冝其人之工事而拙<lb/>
言也夫明之詩誠不足以擬唐之工然於臣子之節亦<lb/>
即脩矣而余乃復交致其不滿者何也之唐而使風人<lb/>
<pb n="KR4e0201_WYG_065-14a"/>
之義渝也之明是使天下無風人也吾郡以詩名天下<lb/>
至嘉靖間最嘉靖中諸名能詩者獨皇甫氏最皇甫氏<lb/>
昆季四人獨子循先生最先生綺歳通朝籍三事公卿<lb/>
皆折行而與之禮岳牧上事皇華采菽享㑹哀榮之典<lb/>
以不得先生一言為愧先生既負才有重名然秉執勁<lb/>
節多所牴牾以故從虞部郎始謫佐黄州稍遷南司勲<lb/>
部郎輙又謫佐開州量移婺州最後遷滇憲以罷黄故<lb/>
楚饒郡又隣天子湯沐之邑開屬魏為三輔地婺屬越<lb/>
<pb n="KR4e0201_WYG_065-14b"/>
越又天下首藩當事者雖不能盡知先生其所以處先<lb/>
生雅亦已勝唐而先生亦不以謫故遂厭薄其吏道其<lb/>
為吏亦竟不肯縁餙時好而詘其詩其詩之工不待言<lb/>
然要之志有所微動則必引分以通其狹氣有所微阻<lb/>
則必廣譬以宏其尚其山川風日物候民俗偶得其境<lb/>
以接吾意而不為意於其境盖先生之詩之工取工於<lb/>
窮者也非用其工於窮者也吾不知其後先於風人第<lb/>
於所謂興與羣與怨者盖三復而畧得之矣先生庀材<lb/>
<pb n="KR4e0201_WYG_065-15a"/>
於江左得格於大厯其為虞部有虞部集為司勲有司<lb/>
勲集中歳依白下釋氏居有禪棲集憲滇有南中集歸<lb/>
有還山集其所用得辠為三州故詳自叙中兹不贅<lb/>
　　陸氏伯仲集序<lb/>
陸仲子象孫既以老罷景寜教諭歸梓其所著前後續<lb/>
集若干巻行之矣郡侯興化蕭君絶賞愛其言乃復因<lb/>
仲子而得其兄伯子肖孫所為詩若文併仲子之未行<lb/>
者梓之蕭君既自為之敘而屬余繼其後余讀呉史虞<lb/>
<pb n="KR4e0201_WYG_065-15b"/>
仲翔謂已踈節骨體死當以青蠅為弔客即一人知者<lb/>
且不恨私心恒狹之及至太史公自敘欲藏其書於名<lb/>
山大川夫名山大川即不朽何至深閟而長閼之使等<lb/>
於土石然彼其窺於世之作者狭遘傅顯於順風加聲<lb/>
之地黄金贄而白璧酬三尺赫蹏之紙書世之所常言<lb/>
與已之所不肯言者世顧爭詫以為竒而已亦卒無以<lb/>
奪其地而見其瑕吾思通於鬼神而俗不曉聲等於金<lb/>
石而價莫售吾不能及吾目以自致其知於世而欲凉<lb/>
<pb n="KR4e0201_WYG_065-16a"/>
凉焉求千百歳已藏之山川而發之希覬於必不可測<lb/>
之人而使之知此其事極迂而其致極㦧激可念也夫<lb/>
舉天下而竟無一人知我者至求知於後世之天下則<lb/>
夫卒然而有一人知我者當何如也陸氏兄弟故皆名<lb/>
家子少好學而仲子尤負才不覊其論大同諸邉有封<lb/>
狼居胥赭蒲類意既累舉不第其才日益以練文日益<lb/>
以宏而歌詩日益豪顧益落魄不得志酒間慷慨說談<lb/>
生平娓娓泣數行下人或目以為狂竟無有能憐而知<lb/>
<pb n="KR4e0201_WYG_065-16b"/>
之者伯子循循行忠信談說故典可聴不為浮異詭瑰<lb/>
之論鄉人多信愛之其疑異仲子者既無繇知仲子而<lb/>
其信愛伯子者又以狎伯子文故不能揚其聲於里閈<lb/>
之外伯子尤窮甫得一校官不能赴以死仲子稍再為<lb/>
校官有升斗禄當事之人亦㣲能知陸仲子然竟以虚<lb/>
言餌而仲子亦竟用老歸既老且貧倦於筆分以露吾<lb/>
杜徳權不敢復望天下之有知者而蕭君方顯於文赫<lb/>
然負當世稱乃獨折節而下陸仲子至復取伯子之言<lb/>
<pb n="KR4e0201_WYG_065-17a"/>
於既朽之骨而聲施之此其為超識雅尚當何如也昔<lb/>
劉孝標羣從子弟七十二人皆能文推孝標冠幸而遇<lb/>
梁武帝操觚之主乃故抑詘使之轗軻貧悴未己而又<lb/>
集諸學士為華林徧要以高之陸氏自其先大父世世<lb/>
受文既兄弟並振起家學而又各有子善其言即無論<lb/>
孝標相先後羙哉蕭君賢於君家武帝逺矣更為我語<lb/>
陸仲子知必不為仲翔歎伯子而無知則已伯子而有<lb/>
知其亦不重致慨於名山大川也若余則又焉能真知<lb/>
<pb n="KR4e0201_WYG_065-17b"/>
二子者<lb/>
　　金臺十八子詩選序<lb/>
梓金臺十八子詩曰金臺者志燕舊也十八子者其人<lb/>
非金臺人也胡以稱金臺十八子集於燕而作者也刻<lb/>
既成屬予序讀之咸鏗鏗中金石矣作而曰嗚呼詩其<lb/>
可以已哉夫詩心之精神發而聲者也其精神發於恊<lb/>
氣而天地之和應焉其精神發於噫氣而天地之變悉<lb/>
焉故詩和於雅頌變於風也風至於變而極矣虞始之<lb/>
<pb n="KR4e0201_WYG_065-18a"/>
殷周鬯之列國備以極之然其功於天地一也王子曰<lb/>
余嘗㳺金臺從諸大夫士詩其時盖多風云天子沛然<lb/>
易鼎鉉徴用俊乂嘉隆之際蒸哉幾和矣是十八子之<lb/>
聲所以諧也梓者誰某人也其言曰明興無慮二百年<lb/>
鴻昌茂明之化積於今諸大夫士儒其衣冠髙視迂武<lb/>
究性命旁採政術足顯矣語云天下有道行有枝葉余<lb/>
小子何述哉夫十八子者其人皆賢者也則何所事余<lb/>
而傳余為余之志而已王子曰善子毋以十八子之言<lb/>
<pb n="KR4e0201_WYG_065-18b"/>
為十八子重子毌以十八子為子重子為子之志而已矣<lb/>
　　太保劉文安公榮哀録序<lb/>
故太保劉文安公用甲第為太史為宫屬為學士為南<lb/>
北秩宗用太宰治留銓用大司馬握留鑰者三十餘年<lb/>
始得請天下不以貴豔劉公而若惜其未盡用春秋七<lb/>
十有八天下不以夀豔劉公而若惜其棄我以死没之<lb/>
日天子震悼超贈太子太保超予祭四有司為特祠為<lb/>
從祀於郡邑之學宫天下不以異典豔劉公而猶若<lb/>
<pb n="KR4e0201_WYG_065-19a"/>
尚有歉者於是公之子司農君采上所賜公誥勅諭祭<lb/>
辭與諸薦紳大夫撰述碑銘傳誄哀輓記序以至於生<lb/>
平贈餞之什来往書問上下移牘亦附焉盖合公之所<lb/>
優得於世與天下之所共惜公而采子貢所稱生榮死<lb/>
哀之義録而梓之而命序於某某少不及事公於朝無<lb/>
以望見顔色而承下風然讀兹録則怳焉其若有覿也<lb/>
他固無暇論即劉公治秩宗時天子欲以太后廟謁公<lb/>
執祖訓不可凡三上竟報罷以天子之威與貴人之從<lb/>
<pb n="KR4e0201_WYG_065-19b"/>
諛而卒不能奪公豈不亦侃侃社稷臣哉於乎令劉公<lb/>
而在余為之執鞭固所願焉夫劉公誠賢司農君則誠<lb/>
孝余嘗讀史至鄭君守楚節獨不肯為漢王名籍其事<lb/>
抑何偉烈也其孫當時以才諝顯位九卿太史公與之<lb/>
善乃至不能舉其祖名當時為鄭君孫不能奉其大王<lb/>
父諱以屬太史公又何畧也夫余不及事劉公於司農<lb/>
君僅一再識然而讀劉公之録而怳然若有覿乃至願<lb/>
為執鞭劉公侃侃大臣固不下鄭君余之得詳於太史<lb/>
<pb n="KR4e0201_WYG_065-20a"/>
公何如也司農君業為余言孝子能成身以其名而顯<lb/>
親不榖生左不能有所樹立為先君子光令併掩其遺<lb/>
徳冺冺偕朽不榖寔何所藉生哉先君子棄諸孤頼上<lb/>
恩獲稱令終不榖於遺志靡所不酬於名家言靡所不<lb/>
謁請盖幾十年而後成書亦難矣余故曰司農君孝也<lb/>
於乎劉公天下自惜公耳公所得不既贏哉以公家孝<lb/>
標之才其羣從韶識蔚藻無减公然一出其學勝人主<lb/>
而坎壈終其身公一出其學遇人主而遂冠三事歿有<lb/>
<pb n="KR4e0201_WYG_065-20b"/>
爵名有尊中壘孜孜著書備七略而厄於國師公之不<lb/>
肖幾遂殉漸臺之火公得司農君為之子益昭明其述<lb/>
作而侈大之抑兹録行後進之慕說習公書者寜獨一<lb/>
世貞也余故曰公所得贏也司農君名承恩劉公諱見<lb/>
録中<lb/>
　　客越志序<lb/>
故相國袁公以文顯重嘉靖末然生貴甚鮮可而獨才<lb/>
吾呉人王百榖於國士少雙百榖坐袁公廣坐中無所<lb/>
<pb n="KR4e0201_WYG_065-21a"/>
不睥睨然其大要以揚扢風雅而已無所與它事即他<lb/>
客伺袁公為百榖色喜乃敢稍稍用他事進各得其意<lb/>
去而無何百榖奔其父喪歸呉袁公亦病困以没當是<lb/>
時客多自匿避至莫敢名為袁公門人而獨百榖絮酒<lb/>
冒暑雨與所厚善管生者奔其喪哭之慟為經紀其遺<lb/>
文以歸諸學士大夫好慕說其事而百榖所經由嘉禾<lb/>
武林蕭山山隂以至四明為里凡九百有竒得志一首<lb/>
祭文一首詩八十五首百榖所為志絶類應劭紀㤗山<lb/>
<pb n="KR4e0201_WYG_065-21b"/>
封禪事而時餙以晉人雅語其所談說土風民俗怳若<lb/>
漁人從桃源出所接薦紳先生酬應又若與延陵季子<lb/>
夷門侯生游至於山水之韶秀令潤曲為傅冩則又丹<lb/>
青其言栩栩然有生態詩毋論所從法大要取獨詣婉<lb/>
盡人巧陗絶其於山川土風又若金石其色而傳之響<lb/>
諸學士大夫誦百榖言益慕好之偉說其事為刻成帙<lb/>
而問序於不佞語云少所見多所恠以百榖一往酬袁<lb/>
公為髙要亦南州穉子常事亡足大異余所好百榖言<lb/>
<pb n="KR4e0201_WYG_065-22a"/>
而已百榖稱武林以東山水信竒甚令人神爽欲飛然<lb/>
余毋能為名取而東又不能為百榖之詩若文第從百<lb/>
榖乞二編庋之籧篨中時抱膝一詠庶幾衆山皆響如<lb/>
宗少文云者百榖其許我哉<lb/>
　　彤弓集序<lb/>
彤弓集者集三呉諸薦紳先生言也曷名彤弓取詩義<lb/>
諸侯功成而天子錫之也曷為集羙郭公也曷羙乎郭<lb/>
公公能殱島夷以其士為呉衛也自壬子夷難起諸與<lb/>
<pb n="KR4e0201_WYG_065-22b"/>
角者下瀬戈舩將軍亡慮以十數而獨稱都督齊戚公<lb/>
蜀郭公賢郭公故異軍特起從都督劉公討閩冦數陷<lb/>
堅先登已復與戚公别將赴利所鹵殺過當已又計襲<lb/>
其巢覆之大司馬第公功超為副帥治呉師遂與劉公<lb/>
代而亡何島冦乗汛風大至時侍御温公按部太倉與<lb/>
兵使耿公筴之無可任者又獨推郭公郭公帥所部前<lb/>
奮逐冦餘皇砲糜之衆蜂聚於沙人或謂郭公島冦毋<lb/>
能以陸當者公曰不然冦能陸我亦能陸且若所不敵<lb/>
<pb n="KR4e0201_WYG_065-23a"/>
庸陸乎顧謂吏士淬而刃厚而胄唯吾麾所嚮乃令其<lb/>
卒張左右翼翼之而身擣其中堅呼聲動天地無不一<lb/>
當百者冦遂大潰悉俘僇之捷聞郭公推功温公耿公<lb/>
俱増秩賜金帛有差是役也郭公所部卒多蜀叟兵功<lb/>
最髙又最強而最束約於郭公之令諸叟兵與市人錯<lb/>
處而治秋毫無所犯於是呉中薦紳先生益大恱郭公<lb/>
争奉觴前為夀繼得詩若干首文若干首友人殷無美<lb/>
輯之而謂王子冝敘王子謝不敏乃言曰余讀彤弓之<lb/>
<pb n="KR4e0201_WYG_065-23b"/>
什至我有嘉賓中心貺之謂諸侯能侈大天子之賜以<lb/>
貺賓洵羙矣及讀車攻而後知功之所由樹也曰蕭蕭<lb/>
馬鳴悠悠斾旌徒御不驚大庖不盈此豈喑嗚跳盪一<lb/>
將任而已哉其整暇肅亷制敵未形盖詳哉乎先之也<lb/>
乃薦紳先生言郭公固人人殊要之稱善為言者矣以<lb/>
余耳目所睹記後先無浮譽如郭公抑何寥寥也仲山<lb/>
甫之詩曰吉甫作頌穆如清風夫頌而得吉甫固善毋<lb/>
亦山甫有以當之歟郭公今進帥南粤益貴異時天子<lb/>
<pb n="KR4e0201_WYG_065-24a"/>
脩伏波海常功趣丞相御史刻徹侯印下之南粤諸薦<lb/>
紳先生所以致頌於鐃歌鼓吹者寜後呉人哉寜後呉<lb/>
人哉<lb/>
　　呉公宴沙頭古梅下詩序<lb/>
前尚書禮部郎孝豐呉公襲芬魁英之胄握蘭建禮之<lb/>
署藝林既翹鼎實垂鬯偶以公遣出佐敝邦期月有成<lb/>
超倅雄郡諸薦紳大夫觀察曹公季公太史王公泉牧<lb/>
周公都督楊公比部曹公侍御張公中書舍人吕公金<lb/>
<pb n="KR4e0201_WYG_065-24b"/>
吾吕公暨不佞兄弟凡十有一人夙迎左盻時炙前席<lb/>
竊悲二天之奪言愴三秋之違呉公乃顧臥轍而歎遥<lb/>
偃飛旌以廻遘分趣侍史選勝諸郊於沙頭之北得古<lb/>
梅焉其根則屈蟠槎牙隠見拏攫若伏虬之離墊其幹<lb/>
則擁尰離披皴剥成理若脩鱗之乍張其下枝若網毰<lb/>
毸而覆地其上枝若盖欝嵂而造天清馡排颷旖旎彌<lb/>
逺繁英綴空晃朗若旦上林遜其同心隴首嗟兮猶落<lb/>
輕素揺颺詎掩夷光之舞委翠啁唽乍醒羅浮之夣亭<lb/>
<pb n="KR4e0201_WYG_065-25a"/>
亭獨上皎然玉立三秀後列濟如粉昆呉公於是命酒<lb/>
人列歩障開瓊筵流羽爵漿炙自飛申以糺籌羗笛時<lb/>
御佐之談謔暢懷瑶島之下濯魄氷壺之内酡朱覩顔<lb/>
逡巡而未染卵色薄虞低廻而難瞑循賞之餘髙唱自<lb/>
發諸公渢渢亦嗣和焉遂使却月凌風揚州掩法曹<lb/>
之響玉柱金巵江左失總持之艶芍藥止於相謔桃李<lb/>
愧其不言申命不佞宜為之序嗟夫質脆候遒物長人<lb/>
短桓司馬所以泫然庾開府因之抒歎然夾池之脩竹無<lb/>
<pb n="KR4e0201_WYG_065-25b"/>
復遺青蘭亭之茂林僅存荒址考全樹於上林求遺卉<lb/>
於金谷依稀落照之際蕪沒寒烟之表而鄒枚司馬組<lb/>
繡其舌頬太僕右軍金石其手指春秋云邁覽者驚其<lb/>
若新陵陸已遷誦之意當尚在故知召風所嘉甘棠勿<lb/>
剪魏文移奓文章不朽誠非虚也呉公听然而笑慨焉<lb/>
命駕幸江國之未迂毋煩驛使倘媺人之相憶可嗣干<lb/>
旄<lb/>
　弇州四部稿巻六十五<lb/>
</p>
<p>
</p>
  </div>
</body>
</text>
</TEI>
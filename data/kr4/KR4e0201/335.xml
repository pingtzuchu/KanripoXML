<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十一</head> <lb/>
    <p>
<pb n="KR4e0201_WYG_335-1a"/>
欽定四庫全書<lb/>
　弇州續稿巻一百六十一<lb/>
　　　　　　　　　　　　明　王世貞　撰<lb/>
文部<lb/>
　墨蹟跋<lb/>
　　右軍鶻不佳帖<lb/>
鶻當是右軍諸孫小字右軍自誓墓後謂我卒當以樂<lb/>
死然間語凝之輩藍田望不逾我而位遇遼邈當由汝<lb/>
<pb n="KR4e0201_WYG_335-1b"/>
曹不如坦之耶今又云鶻等不佳都令人弊見此輩吾<lb/>
衰老不復堪此曹公有云生子當如孫仲謀人於子孫<lb/>
雖豪賢不能忘情劇可歎也此帖連白石枕鄴中戰塲<lb/>
諸蹟為濮中李少師柬之家物米元章之父阿奢以奕<lb/>
勝獲之遂為米氏物後有尊德樂道印見元章書史甚<lb/>
詳今則割為一巻而有開成二年栁公權記一條豈全<lb/>
巻題字亦隨之而割耶結體比它跡形勢稍廓落而遒<lb/>
聳雄邁有威鳳翔霄神驥追影勢余老矣後先所見右<lb/>
<pb n="KR4e0201_WYG_335-2a"/>
軍父子手筆唐臨至八本譬之𤣥奘入五印度覩薄伽<lb/>
梵金光明相能不悲喜敬題於後<lb/>
　　王大令送梨帖<lb/>
敬美弟自燕中歸得大令此巻後有栁誠懸文與可二<lb/>
跋考誠懸跋蓋併右軍思言敘卒何期但有長歎念告<lb/>
不二字俱誤以為大令故有劍合延平珠還合浦語米<lb/>
元章鑒定之遂拆為二巻而子瞻所題家雞野鶩同登<lb/>
俎春蚓秋蛇總入奩君家兩行十二字氣壓鄴侯十萬<lb/>
<pb n="KR4e0201_WYG_335-2b"/>
籖蓋右軍思言帖尾也元章左袒大令故不謂為然而<lb/>
誠懸跋後細題又一帖十二字連之語皆為元章所削<lb/>
去恐後覽者以誠懸跋語致疑備記於此若大令筆雖<lb/>
稍有剥軼而存者猶自煜煜射人眉睫間元章所稱天<lb/>
真爛漫故不虛也誠懸搆結淳古生平鋒鍔斂盡隱然<lb/>
有羮墻思吾弟其善有之<lb/>
　　虞世南汝南公主墓碑真蹟第三跋<lb/>
余初閱此書以為視右軍頭眩方帖有入室之妙後見<lb/>
<pb n="KR4e0201_WYG_335-3a"/>
米元章書史謂頭眩方即虞所書雙鈎本在鮑傅師家<lb/>
俗人添入羲之兩字及考黄長孺記潯陽人入山得大<lb/>
石中空内有小石刻羲之頭眩方比之絳帖字稍縱逸<lb/>
各有妙處然則絳帖頭眩方蓋永興臨右軍筆耳余懸<lb/>
斷之語似不減老米目擊也米又言宋世大令永興極<lb/>
不易得真跡雖好事家亦無之然則余之有此碑寧啻<lb/>
吉光半幅耶<lb/>
　　隋賢書出師頌<lb/>
<pb n="KR4e0201_WYG_335-3b"/>
史孝山出師頌係古章草法在宋時有兩本天府志索<lb/>
幼安所謂銀鈎之敏而人間則盛推蕭子雲余舊於文<lb/>
壽承所見一巻上有祐陵泥金御題征西司馬索靖書<lb/>
與宣和瓢印蓋天府本也第黯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不甚可别細翫其行<lb/>
筆處亦似㣲蹇澁往往有楓落吳江之恨今年秋家弟<lb/>
敬美購得一巻其大小行模相彷彿而結法特加遒密<lb/>
古雅墨氣如新又有大平公主胡書王涯僕射永存珍<lb/>
秘二印越國公鍾紹京半印楮尾米友仁敷文鑒定以<lb/>
<pb n="KR4e0201_WYG_335-4a"/>
為隋賢書遂入紹興内府余竊謂二跡皆自幼安臨出特<lb/>
紹興之所入者佳而宣和之所藏當小次耳小米不能别<lb/>
所以而槩以隋賢目之大似暗中摸索余良幸獲再覯此<lb/>
希世之珍所小不滿者子雲竒跡遂以永絶令人慨歎<lb/>
　　褚臨蘭亭真跡<lb/>
唐人臨右軍褉帖自湯普澈馮承素趙模諸葛貞外其<lb/>
嚴整者必歐陽率更而佻險者咸屬褚河南河南蹟尤<lb/>
多米襄陽既於書史稱得蘇沂家第二本以為出他本<lb/>
<pb n="KR4e0201_WYG_335-4b"/>
上然攷之是雙鈎廓填耳書史又云右軍筆精大令日<lb/>
寒二帖薛丞相居正故物後歸王文惠家文惠孫居髙<lb/>
郵并收得褚遂良黄絹上臨蘭亭一本乏貲之官約以<lb/>
五十千質之後王以二帖質沈存中而攜褚書見過請<lb/>
售因謝不復取後十年王君卒其子居髙郵欲成姻事<lb/>
因賀鑄持至髙郵以二十千得之此本藏深山民間落<lb/>
黄拾遺熊手以百三十金售余後有襄陽題署備極推<lb/>
與且云是王文惠公故物辛巳嵗購之公孫瓛與書史<lb/>
<pb n="KR4e0201_WYG_335-5a"/>
語合按蘇家本於崇寧壬午閏六月手裝此則壬午之<lb/>
八月手裝耳書法翩翩逸秀㸃畫之間真有異趣襄陽<lb/>
所稱慶雲麗霄龍章動采庶幾近之蓋山隂之喆嗣而<lb/>
蘇本則其仍孫何得甲彼乙此耶今年為萬厯丁丑上<lb/>
距裝裱之嵗蓋七甲子少三正朔耳安得不六倍其直<lb/>
也又有李伯時一跋雖真跡而似非題此巻故剔之以<lb/>
戒蛇足<lb/>
　　顔魯公書竹山潘氏堂聫句<lb/>
<pb n="KR4e0201_WYG_335-5b"/>
唐太師魯郡文忠公在吳興日宴客於竹山潘氏堂聫<lb/>
句而手書之凡十九人如處士陸羽僧皎然李觀房夔<lb/>
輩皆知名士而所謂粲顓須者於公為子姓皆有文行<lb/>
官爵具家廟碑中公此書遒勁雄逸而時時吐姿媚真<lb/>
蠶頭䑕尾得意筆大較與家廟頡頏而此乃手跡又當<lb/>
逺勝之第宣和書譜實載之目録而考無祐陵御題及<lb/>
宣和瓢印前僅冠以緝熈殿章而後有米元暉鑒定按<lb/>
緝熈殿理宗朝所建也雖隆準宛然能無邯鄲子輿之<lb/>
<pb n="KR4e0201_WYG_335-6a"/>
惑乎哉不知靖康之變玉盌金魚散在人間雖以光堯<lb/>
懸勇爵餅金購募而應者拆洗去之小米能别書不能<lb/>
别所以或為諱其自至理宗日始加以秘殿章識耳此<lb/>
事與楊少師神仙起居法極相類晉府圖書則當見收<lb/>
於恭王以永樂之籍入紀綱手而後佚之如髙克明雪<lb/>
霽山行之類不可勝紀余既書此人或笑余直當以八<lb/>
法定真贋不當瑣瑣出處令後人目以為黄長睿也<lb/>
　　徐騎省篆書千文後<lb/>
<pb n="KR4e0201_WYG_335-6b"/>
此宋右散騎常侍邠州行軍司馬徐鉉鼎臣篆書千文<lb/>
宋壽皇以賜魏僕射杞者後有諸名賢題跋按騎省篆<lb/>
法朱長文肩之妙品以為能繼李秘監絶學於喪亂之<lb/>
餘其行筆㸃畫皆精嚴有法度今此千文雖未敢謂得<lb/>
岐陽嶧山之秘而螺匾隱然文武兼濟其為真蹟無疑<lb/>
獨壽皇稱賜尚書左僕射同中書門下平章事魏祀而<lb/>
係載淳熈攷之杞以乾道二年十二月拜右僕射同中<lb/>
書門下平章事至三年十一月而罷八年改左右僕射<lb/>
<pb n="KR4e0201_WYG_335-7a"/>
為左右丞相明年為淳熈改元以後固無所謂左僕射<lb/>
而杞於其時已卒未嘗為左僕射也得非好事者為畫<lb/>
蛇之足耶老謬多遺忘聊記所聞於後俟真賞者鑒定<lb/>
焉<lb/>
　　　按此書亦不惡而少勁密無徐騎省古意跋尾<lb/>
　　　皆一筆俗書以至御筆與璽皆偽作蓋不特官<lb/>
　　　稱之誤已也吳中一子欲售余不應乃强余跋<lb/>
　　　讀畢怏怏而去後聞售之嘉興項氏得百金蓋<lb/>
<pb n="KR4e0201_WYG_335-7b"/>
　　　割去余跋而後欺之也諺云若無此輩餓殺此<lb/>
　　　輩然哉<lb/>
　　林和靖雜詩<lb/>
右和靖林處士君復手書七言近體五首其語冲夷可<lb/>
詠而結體尤峭勁然有韻態不作嵓嵓骨立也蘇長公<lb/>
一歌其推許此君至矣然至詩如東野不言寒書似留<lb/>
臺差少肉二語便是汝南月旦何甞少屈狐筆也留臺<lb/>
者李建中也甞分司御史臺攷之集稱西臺以偶東野<lb/>
<pb n="KR4e0201_WYG_335-8a"/>
當更稱耳長公書法勻穩妍妙風神在披拂間而麗句<lb/>
層出尤刺人眼始錢唐人即孤山故廬以祀和靖游者<lb/>
病其湫隘因長公詩後有我笑吳人不好事好作祠堂<lb/>
傍修竹遂徙置白香山祠與長公配故迨於今香火不<lb/>
絶乃其遺跡與長公同巻價踊貴十倍太史公有云伯<lb/>
夷叔齊得夫子而名益彰若君復者抑何其多幸也歟<lb/>
　　范文正道服賛<lb/>
范文正楷書道服賛遒勁中有真韻直可作散僧入聖<lb/>
<pb n="KR4e0201_WYG_335-8b"/>
評賛詞亦古雅所謂寵為辱主驕為禍府是歴後得之<lb/>
非漫語也跋者皆名賢大夫而獨文與可黄魯直栁道<lb/>
傳吳原博最著魯直結法端雅了不作生平險側而過<lb/>
妍媚極類元人筆如掲伯防陳文東輩亦能辦之恐魯<lb/>
直真蹟已亡佚為元人所補耳成化中御史戴仁賛書<lb/>
頗得吳興意而名不琅琅故拈出之<lb/>
　　又題伯夷頌<lb/>
此帖與忠宣公告身跋之月餘而其後人主奉不能守<lb/>
<pb n="KR4e0201_WYG_335-9a"/>
作余質庫中物者十年矣余聞之數責其以原價取贖<lb/>
不得今年初夏悉理散帙分授兒輩因舉此二巻以歸<lb/>
主奉且不取價嗟夫余豈敢以百金市義名顧滿吾甘<lb/>
棠勿剪之願云耳為范氏後者時時念文正公之手澤<lb/>
為它人者逺則念伯夷近則念李總管庶幾其常為魏<lb/>
公家有哉<lb/>
　　范忠宣告身後<lb/>
題忠宣公告身之一月而為吾家物又十年而始復為<lb/>
<pb n="KR4e0201_WYG_335-9b"/>
范氏物㣲吾非若有矣昔靈武中興有以大將軍告身<lb/>
易一醉者當其身則可范氏之子孫慎毋以忠宣公為<lb/>
酒資哉<hi>後覔其家付還之故云</hi>
　　六大家十二帖<lb/>
余得蔡忠惠安樂扶䕶二帖黄文節睂州畢大事二帖<lb/>
於柘湖何良俊氏忠惠帖皆手札藏於其外甥謝氏者<lb/>
倉卒間不作有意筆天真爛熳而結法森然自如文節<lb/>
小似涉意險峻與流利相錯前一帖神采尤更燁燁更<lb/>
<pb n="KR4e0201_WYG_335-10a"/>
數年中得蘇文忠祭黄幾道文於朱司成大韶家送梅<lb/>
花帖於嘉興盛氏攷祭文是元祐三年書玉堂視草匆<lb/>
匆間精思搆結乃爾後有錢狀元跋真而不能佳去之<lb/>
送梅花帖大自古雅十指拂拂吐生趣又得米襄陽殷<lb/>
令名帖於故人徽州李守道氏顔真卿帖於華亭杜生<lb/>
亦柘湖舊物也二帖皆跋古碑及墨蹟者神駿有風姿<lb/>
雖字不過小楷而有徑丈之勢第後一帖極譏顔栁之<lb/>
挑剔而已首犯之何也李少師東陽一跋頗精故留之<lb/>
<pb n="KR4e0201_WYG_335-10b"/>
又得趙文敏騎從帖於嘉興盛氏弭節帖於吾州周應<lb/>
元氏周藏此帖二百十五年矣以余之喜書也輟以相<lb/>
贈二帖劇有右軍父子風圓俊精純可愛最後得薛翠<lb/>
微三札於王宗伯錫爵氏薛書跡傳世至少而余獨得<lb/>
上清時享四帖於此三帖此君書名不能敵四賢而結<lb/>
法自山隂似不甘其下文休承上清等帖嘖嘖稱此不<lb/>
意有偶然之遇因留其二於趙前而附舊跋於尾其一<lb/>
帖并巻内昔藏蘇公久上人米老詩二帖另寘宋賢墨<lb/>
<pb n="KR4e0201_WYG_335-11a"/>
跡巻然二書最致佳品於此巻未易雌黄也吾於六君<lb/>
子書竭資力二十年數得數汰如波斯大舶主采寶山<lb/>
非一地亦非一時也但不至作彼曹剖身騃耳因詳記<lb/>
於末以示後人<lb/>
　　宋名公二十帖<lb/>
右宋名公簡札合一巻翰林學士李宗諤送從表兄詩<lb/>
中有云銅魚四明守當是知明州也宗諤字昌武饒陽<lb/>
人故丞相昉之子仕至右諫議大夫王文正公旦甞薦<lb/>
<pb n="KR4e0201_WYG_335-11b"/>
參大政以癭相欽若隂中止其稱學士當在景德二年<lb/>
後呼表兄為腹兄不知何所據按老米謂宗諤主文既<lb/>
久當時試士無易書例故爭為肥褊朴拙以投其好今<lb/>
攷之果爾然則公書雖不見賞專門亦負時趣耶范仲<lb/>
淹者字希文吾吳人有二帖遺尹師魯舍人此其一也<lb/>
尹時謫居故帖内云云朋友之道盡矣跋者多宋元人<lb/>
吾僅留尤袤袤常之無錫人以秘書監終諡文簡范公<lb/>
由政府以兵部侍郎知鄧州卒累贈太師諡文正軾者<lb/>
<pb n="KR4e0201_WYG_335-12a"/>
蘇軾字子瞻眉山人為吏禮兵部尚書翰林承旨以端<lb/>
明龍圖二殿學謫儋耳赦歸提舉玉局觀終贈太師諡<lb/>
文忠此寄久上人帖古雅為生平尺牘最墨光奕奕射<lb/>
人眼睫應接不暇黻者米芾吳人以乳媪䕃得官止禮<lb/>
部員外郎知淮陽軍此送提舉通直詩結法雄爽有逸<lb/>
致而不至作生平佻險其書黻則郇公行押體也又絶<lb/>
句一首無姓名而有緝熈殿寶考其詩是黄庭堅語庭<lb/>
堅字魯直豫章人由史館累謫宜州卒追諡文節此書<lb/>
<pb n="KR4e0201_WYG_335-12b"/>
翩翩老致而結搆森然詩亦婉致所謂春來詩思何所<lb/>
似八節灘頭上水船殆類余近日伎倆可發一粲紹彭<lb/>
者薛紹彭字道祖中山人號翠微居士累官秘閣修撰<lb/>
知梓潼路漕與弟嗣昌輩俱有名所謂河東三鳳者也<lb/>
此與趙大年借墨帖古氣浡浡遒勁中蓋余所寶三帖<lb/>
之一也沈與求字必先德清人以知樞密院卒諡忠敏<lb/>
自謂屏跡里居當是知潭州丐祠時也世忠者韓蘄王<lb/>
也字良臣慶陽人以三鎮節致仕卒史稱其目不知書<lb/>
<pb n="KR4e0201_WYG_335-13a"/>
晩嵗忽有悟能作字工小詞據與司農總領帖當是太<lb/>
保領元樞時耳而結法頗遒麗恐其時尚未入悟或佐<lb/>
史筆也允文者虞允文字彬甫仁壽人以左丞相兼樞<lb/>
密使出宣撫川陜進少保封雍國公諡忠肅此公蓋南<lb/>
渡名臣灼然者吾以其慷慨議恢復近張魏公而識時<lb/>
宜勝之書法出鍾成侯雖不能精詣亦自古汪藻者字<lb/>
彦章德興人仕累禁近後以顯謨閣學士謫死藻有文<lb/>
行饒志節其書亦出入米襄陽衡者葉衡金華人以右<lb/>
<pb n="KR4e0201_WYG_335-13b"/>
丞相樞密使竄郴州後復官予祠衡以進士十年取相<lb/>
位以宰相片言得罪時多疑之書雖不免墨豬而有拙<lb/>
意且以力勝王十朋者字龜齡樂清人年四十七狀元<lb/>
及第又十七年而以龍圖閣學卒所與書極辨者不知<lb/>
何許人想亦工佛法者公可謂能衛道矣蔣璨字宣卿<lb/>
紹興中為戸部侍郎敷文待制史不載載書史所題冲<lb/>
寂觀二詩極俚淺而書筆圓媺翩翩得晉人意考詩注<lb/>
稱伯考太師樞密當是蔣穎叔穎叔甞知密院其稱太<lb/>
<pb n="KR4e0201_WYG_335-14a"/>
師則以子堦歴侍從加恩故也冲寂觀在陽羨乃其家<lb/>
香火地紹興甲子已不無黍離之歎今不知有遺跡否<lb/>
王淮字季海永嘉人以左丞相樞密使罷為大觀文卒<lb/>
諡文定劄子當是答故相或執政者其人亦非下中以<lb/>
庇一戚故受朱紫陽掊擊無餘地張綱字彦正丹陽人<lb/>
甞至大參以資政殿學士致仕卒謚文定用太常駁改諡<lb/>
章簡此劄似得致仕恩謝執政又為其子先容耳范成<lb/>
大字致能吳人假紫微使金人起聲至參政後以大資<lb/>
<pb n="KR4e0201_WYG_335-14b"/>
領祠卒諡文穆其書最得二家法此小草亦離離可愛<lb/>
孝祥者張孝祥字安國烏江人以詞翰名弱冠及第歴<lb/>
典大郡官顯謨閣直學士卒年僅三十又七安國射策<lb/>
合執政得狀元得狀元而忤執政不調良可笑也樓鑰<lb/>
字大防鄞人累官㕘政以大資領祠卒諡宣獻其書辭<lb/>
黯然天真之痛而札亦稱之了翁者魏了翁字華甫蒲<lb/>
江人以樞密同僉督視江淮軍馬贈太師累封秦國公<lb/>
諡文靖公名位俱亞真文忠而䘏典逺過之此書倉卒<lb/>
<pb n="KR4e0201_WYG_335-15a"/>
為密戚弔慰故㫖惻而辭絮筆亦草草張即之字温甫<lb/>
孝祥從子以父孝伯䕃補官至直秘閣壽八十餘與孝<lb/>
祥俱擅臨池名而即之尤琅琅此行體不足言然却不<lb/>
墮惡道余初得十五紙於崑山六觀堂周氏内有不知<lb/>
名人及呂資政嘉問錢樞密端禮余惡呂之盜從祖公<lb/>
弼疏草而示王介甫也錢之附湯思退而左張德逺也<lb/>
故汰之并汰不知名者尋得黄忠節一紙於曹進士茂<lb/>
來虞忠肅一紙范文正一紙於其後人蔣宣之一紙魏<lb/>
<pb n="KR4e0201_WYG_335-15b"/>
文靖一紙於從孫定鼎詹簿遂併舊所秘蘇米薛三紙<lb/>
合之得二十紙吾家爾雅樓何必減吳興墨妙亭哉尤<lb/>
可快者能汰錢呂作書家一董狐耳<lb/>
　　東坡手書四古體後<lb/>
坡仙所作煎茶聽琴二歌南華寺妙髙臺二古選中間<lb/>
大有悟境非刻舟人所能識也南華詩最後作攷其書<lb/>
是海外雞毛筆所揮染故多纎鋒大抵能以有意成風<lb/>
格以無意取恣態或離或合乍少乍老真所謂不擇紙<lb/>
<pb n="KR4e0201_WYG_335-16a"/>
筆皆能如意者也人云公書自李北海此書獨得之汝<lb/>
南公主誌枯樹賦余見公墨妙多矣未有逾於此者敬<lb/>
美自燕歸出示余漫題其後俟長夏無事當盡取四詩<lb/>
和之<lb/>
　　蘇子瞻札<lb/>
　千乘姪屢言大舅全不作活計多買書畫竒物常典<lb/>
　錢使欲老弟若勸公卑意亦以為然歸老之計不可<lb/>
　不及今辦治退居之後決不能食淡衣粗杜門謝客<lb/>
<pb n="KR4e0201_WYG_335-16b"/>
　貧親知相干決不能不應副此數事豈可無備不可<lb/>
　但言我有好兒子不消與營産業也書畫竒物老弟<lb/>
　近年視之不啻如糞土也<lb/>
蘇長公此札家人語耳而中余病如描冩蒲傳正不知<lb/>
作何許狀想亦是好竒落魄不問産業者數百年中乃<lb/>
亦有此兩人也記以自規且自笑也<lb/>
　　蘇長公書歸去來辭真蹟<lb/>
坡公為卓道人契順書靖節先生歸去來辭於法書中<lb/>
<pb n="KR4e0201_WYG_335-17a"/>
最為髙名而余所見者石本竊怪其腕力弱而鋒勢纎<lb/>
脫戲以為三錢雞毛筆罪過歸田後從文休承所得真<lb/>
蹟閱之真所謂迴頭一笑百媚生六宮粉黛無顔色者<lb/>
懊儂生平石本觀皆鹵莽耳契順吾吳定惠院行者院<lb/>
今為寺尚在吳俗藿靡乃有此竒人與竒事惜猶為名<lb/>
使非行脚本色而錢世昭紀聞則謂佛印了元有一札<lb/>
附契順與公公跋語了不及了元豈故略之欲以見契<lb/>
順重耶了元札大要謂權臣忌子瞻為宰相耳人生一<lb/>
<pb n="KR4e0201_WYG_335-17b"/>
世間如白駒之過隙二三十年功名富貴轉盼成空何<lb/>
不一筆勾斷尋取本來面目又曰昔人問師佛在甚處<lb/>
師云在行住坐卧處著衣喫飯處沒理沒㑹處死活不<lb/>
得處子瞻胸中有萬巻書下筆無一㸃塵到者地位不<lb/>
知性命所在一生聰明要做甚麽計蘇公得此當汗簌<lb/>
簌下三日不應漫然都不及也靖節歸去來辭是羊溝<lb/>
内三尺地事坡公與契順所作是鯨海外萬里地事以<lb/>
此自擬與擬契順皆不類跋語以鄱陽校蔡明逺擬契<lb/>
<pb n="KR4e0201_WYG_335-18a"/>
順又不類題尾者永樂間館閣二公皆以字行皆得賜<lb/>
諡文靖而才氣與公又總不類<hi>此亦是佳臨本耳為休承不免曲筆</hi>
　　坡老洞庭春色中山松醪二賦<lb/>
洞庭春色中山松醪二賦實此公酒經之羽翼成而絶<lb/>
愛之往往為客書所謂人間合有數十本者余與敬美<lb/>
所見石本一則草而瘦一則楷而放與此蹟頗不同此<lb/>
蹟不惟以古雅勝則姿態百出而結搆𦂳密無一筆失<lb/>
操縱當是睂山最上乘觀者毋以墨豬跡之可也賦語<lb/>
<pb n="KR4e0201_WYG_335-18b"/>
流麗伉浪亦自可兒計此公將過嶺留襄城恰得五十<lb/>
九嵗與余正同余不赴刑部侍郎庶可免嶺外游第斷<lb/>
米汁來僅旬日已與二賦無縁不知此公而在能首肯<lb/>
否<lb/>
　　山谷書昌黎詩<lb/>
生平見山谷書以側險為勢以横逸為功老骨顛態種<lb/>
種槎出獨此録昌黎送符城南讀書詩小行體盡斂其<lb/>
怒張之氣而為虛婉與蘭亭異體同用尤可寶也昌黎<lb/>
<pb n="KR4e0201_WYG_335-19a"/>
木强語山谷愛之其示相與送符事相類第昌黎晩節<lb/>
貴盛故其談讀書之效津津然山谷以筆札得罪流離<lb/>
放逐生兒愚魯亦是佳事何必强之讀書耶放筆一笑<lb/>
<hi>此書是真蹟而經水漬以故不能佳</hi>
　　山谷伏波神祠詩臨本<lb/>
山谷書劉禹錫經伏波神祠詩最為竒逸有瀠洄飛舞<lb/>
之勢後有張安國范致能李貞伯文徴仲諸跋皆佳初<lb/>
自華東沙氏售於吾館甥叔陽意忽疑之持以見畀偶<lb/>
<pb n="KR4e0201_WYG_335-19b"/>
囊澁不能應得旬日留托王君載雙鈎而俞仲蔚廓填<lb/>
之雖不盡得其妙比之搨石尚少一重障也巻今為嘉<lb/>
興項氏以重價購得佳人屬沙咤利矣可憐可憐<lb/>
　　薛道祖墨蹟<lb/>
宋思陵稱北宋時唯米襄陽薛河東得晉人遺意虞道<lb/>
園則謂黄長睿有書學而筆不逮識紹彭最佳世遂不<lb/>
傳米氏父子舉世學其竒怪弊流金朝此巻雪頂山詩<lb/>
帖能以拙藏巧上清逹年帖皆書所作得意語波拂之<lb/>
<pb n="KR4e0201_WYG_335-20a"/>
際天趣益發在緜帖與上清微類而加圓熟通泉帖咄<lb/>
咄逼右軍幾令人有張翼歎大抵筆多内擫結取藏鋒<lb/>
妙處非乍看可了前輩語固不虛也道祖襄陽同時人<lb/>
甞以從官典郡與劉涇俱好收古書畫翠微居士其别<lb/>
號也<lb/>
　　薛道祖三帖巻<lb/>
翠微居士薛道祖書學最古法最穩密而世傳獨最少<lb/>
惟道園亦自恨之十五年前余甞得其上清連年實享<lb/>
<pb n="KR4e0201_WYG_335-20b"/>
清適四帖以示文仲子仲子大快以為所睹惟晴和二<lb/>
像隨意吟三帖不謂復覯此真足以軒輊六朝追蹤漢<lb/>
魏今年忽於元馭宗伯所見此三帖不覺失聲歎賞居<lb/>
月餘偶及之則云偶以寄吾弟家馭矣家馭亦不甚鑒<lb/>
許又月許而家馭自留都輟以見貺云公何自愛之吾<lb/>
不敢知也世固有遇有不遇豈道祖書遇余而不遇家<lb/>
馭兄弟耶抑家馭兄弟割所愛以殉余而故隱之也仲<lb/>
子又亟稱道祖所臨褉帖尤妙絶此巻實甞落余手以<lb/>
<pb n="KR4e0201_WYG_335-21a"/>
贄西川王大夫作先公傳度不可再返惟時時屬大夫<lb/>
子續之勿輕與人而已跋有居仁者陸姓亦勝國能書<lb/>
人<lb/>
　　又<lb/>
此大三皆與大年者蓋宗室令穰也畫品超絶與道祖<lb/>
翰墨契甚深吳文定跋惜其不列於四大家為之扼腕<lb/>
按道祖之先少保嗣通者書法有舅氏禇登善宅相時<lb/>
人語云買禇得薛不落夾而道祖與米元章實齊名故<lb/>
<pb n="KR4e0201_WYG_335-21b"/>
元章貽之詩云世言米薛或薛米猶言弟兄與兄弟然<lb/>
嗣通筆怯不逮登善乃得列歐虞四大家道祖品髙無<lb/>
遜元章顧獨不得與蘇黄四子並者嗣通䟤跋墨林旭<lb/>
素顔栁尚未出而道祖時四子數已滿故也與道祖頡<lb/>
頏者章惇蔡京卞俱有可觀以人故不齒云<lb/>
　　米元章跋奕碁圖<lb/>
圍碁坐隱出神仙手本是雅事而為米老作聚頭磕腦<lb/>
語使人憎畏然再翫之亦自有顛趣書筆極遒勁有意<lb/>
<pb n="KR4e0201_WYG_335-22a"/>
作縱逸而少姿態不使人愛若馮海粟待制畢力作此<lb/>
歌與此書皆可到也跋尾亦類元人乃不知所以<hi>後有善鑒</hi>
<hi>别者亦云是元人但不能辨其為馮海粟耳</hi>
　　米元章尺牘<lb/>
坡老題米元章所藏右軍思言三帖云君家兩行十二<lb/>
字氣壓鄴侯三萬籖元章筆不盡如右軍然亦奕奕神<lb/>
彩不作强弩砍陣勢數之得字至三十二吾不知孟氏<lb/>
所藏書視鄴架如何其賞愛之當亦不下坡老也第方<lb/>
<pb n="KR4e0201_WYG_335-22b"/>
先生以受知先帝一語謂為貽坡老者則不然元章蘇<lb/>
門後進中醍醐往還竿尺極綿篤決不作世情鹽醯語<lb/>
名諱一印章亦畫蛇之足聊為拈出之勿使强解事者<lb/>
作口實也<lb/>
　　羔羊居士飲中八仙歌<lb/>
羔羊居士者名升逸老其字也宣和中嘗以草書進御<lb/>
得官此巻少陵八仙歌暮年紛披老筆有懷素楊景度<lb/>
遺意乃其字逸老遂欲弟視右軍何也得非所謂騎驘<lb/>
<pb n="KR4e0201_WYG_335-23a"/>
駸駸欲度驊騮前耶楊用修識其意第疑其為南唐王<lb/>
文秉則大誤矣<lb/>
　　宋徐内翰小楷蓮經<lb/>
徐内翰作細楷蓮花經以為無漏因不知多寶藥王懸<lb/>
記囑累諸品皆種種權攝耳罪福俱空何所住耶此公<lb/>
稱自信居士乃不能信心即佛良可歎也<lb/>
　　宋元人墨蹟<lb/>
此率皆尺牘宋人得三紙元人得九紙而中間最知名<lb/>
<pb n="KR4e0201_WYG_335-23b"/>
者宋人如呂龍圖嘉問錢參政端禮然皆不成字元人<lb/>
如鄧學士文原張方外天雨外其間不知名人翰墨頗<lb/>
有絶佳者以此知趙魏公之所倡率於勝國八法功不<lb/>
淺淺也<lb/>
　　張即之老柏行<lb/>
余所謂温甫好書老柏行此即其一也峭骨成削如畫<lb/>
枯木醜石而中間微帶一㸃生氣凡温甫書余悉以乞<lb/>
好事者不惜今春曬書偶於敗簏得之稍為裝池俾伴<lb/>
<pb n="KR4e0201_WYG_335-24a"/>
古蹟若鱉之守鯉金象之配玉不念乘風飛去耳<lb/>
　　張即之書杜詩<lb/>
張温甫書如蘇家木假山秃節挺秀槎牙四出此巻更<lb/>
勃鬱有生氣其所托㫖於杜歌四章蓋憤中原之陸沉<lb/>
冀恢復之有日然未久而黍離繼之良可慨也内舅甥<lb/>
作舅主又倒冩凡兩字蓋老手多悞無足致疑<lb/>
　　又老柏行<lb/>
張温甫雖以世胄起家然其痛中原之板蕩憂宗國之<lb/>
<pb n="KR4e0201_WYG_335-24b"/>
黍離往往於翰墨發之故特好書孔明老柏行而所謂<lb/>
根若青銅霜皮溜雨者老筆槎牙亦自相類第余前後<lb/>
所見凡四五本皆不能快而我州牧仰松公所藏最為<lb/>
傑出蓋其風神骼格綽有生氣如自巫峽雪山間來者<lb/>
公絶寶愛之以為足當雪堂雙井則僕未敢遽許昔張<lb/>
彦逺評估謂伯英書價可以敵國豈張氏諸賢為清河<lb/>
左袒例當爾耶一笑<lb/>
　　宋司馬温公梅都官王荆公王都尉墨蹟<lb/>
<pb n="KR4e0201_WYG_335-25a"/>
右宋賢遺墨四帖皆真蹟也洓水公全得古隸遺法少<lb/>
姿耳生平不作行筆與韓魏公同意宛陵以詩噪一時<lb/>
與歐九齊名此書古雅殊勝之今人於書知歐九而不<lb/>
知宛陵名之不可以已如此金陵結法草草紫陽笑之<lb/>
謂公一生那得忙如是然雙井極推重以為有狂素風<lb/>
楊家秘余不能決獨歎此公之於洓水文學行誼無不<lb/>
差池而晩途乃若氷炭此公無一筆楷洓水無一筆草<lb/>
於此可以窺見其微王副車翩翩濁世佳公子也覩此<lb/>
<pb n="KR4e0201_WYG_335-25b"/>
札知其歩趣睂山至矣獨不能得其風神耳春月病瘍<lb/>
十指如槌而强為題此恐不免貂尾蛇足之誚<lb/>
　　米趙四帖<lb/>
右敷文閣直學士米元暉書一紙翰林學士承旨趙子<lb/>
昂書三紙敷文所跋乃其父元章臨唐陸柬之帖今臨<lb/>
帖已不可見矣敷文奉旨鑒定故結法精密逺勝它作<lb/>
夫以一小臣之臨筆而至厪萬乘之寶藏思陵之好尚<lb/>
可想也承旨與幻住庵主赤牘前後累數十百紙此牘<lb/>
<pb n="KR4e0201_WYG_335-26a"/>
皈向尤切結法尤婉麗可愛歸田一賦出入河南北海<lb/>
用意小過所與直翁書内云自冠便知讀書屬文中間<lb/>
不幸為雜好所分如彈琴繪畫吹簫奕碁日夜不休爾<lb/>
後覺吹簫不甚佳最先棄去次知琴碁為理甚長而世<lb/>
俗皆不解於是極意討論既得其說亦棄去不復而獨<lb/>
於畫未能忘情而人不知其用心之苦此等語非直公<lb/>
實録亦風流有味今世人寶承旨畫不啻拱璧此老知<lb/>
之地下屐齒亦折矣<lb/>
<pb n="KR4e0201_WYG_335-26b"/>
　　題孔炎所藏宋仲温絶句後<lb/>
漢以白鹿皮薦蒼璧璧不過值數千耳而皮至四十萬<lb/>
宋仲温一紙詩既不工字小勁而寡天趣吾弟及助甫<lb/>
諸君跋尾却大有俊筆真所謂本末不相當矣隆準諸<lb/>
王孫先後故多竒詭哉<lb/>
　　蘇長公三絶句<lb/>
蘇長公畫竹草草數筆不倫不理而濃淡間各自有天<lb/>
趣書筆只兩三字帶誠懸餘俱本色蒼勁之中媚態雅<lb/>
<pb n="KR4e0201_WYG_335-27a"/>
韻靡所不足七言出律入古有聲有色有味第不當於<lb/>
驪黄之内求之余幾欲為東圖和此韻既而放筆曰不<lb/>
若且容此老獨步<lb/>
　　題詹侍御藏馬麟楳鮮于伯機歌行真蹟後<lb/>
督學使者詹君明甫出其先世所遺馬麟古楳圖及鮮<lb/>
于伯機書長歌一章于今汪司馬伯玉之記趙司成汝<lb/>
師亡弟太常敬美之跋而示不佞世貞曰吾詹數百千<lb/>
載為撫名族蓋至宋淳熈中而詹氏圃之楳即以竒古<lb/>
<pb n="KR4e0201_WYG_335-27b"/>
見圖其圃可知已且又百年而元之才儁若吳㓜清戴<lb/>
式之虞伯生鮮于伯機掲曼碩俱有歌詩紀其事其歌<lb/>
詩皆稱其人而獨麟之畫伯機之書以精妙擅名海内<lb/>
今又三百年矣吾詹之族指轉蕃宦而顯者不絶而問<lb/>
其圖與歌詩皆不知所嚮何况此圃與此楳蓋唯有指<lb/>
㸃想像於暮烟秋黍之濱而已不榖乃以偶然而得之<lb/>
其費不過數鐶之直而詹之寶雖連城萬金璧未與易<lb/>
也不榖將有意於先生之一言故特攜之白下以待先<lb/>
<pb n="KR4e0201_WYG_335-28a"/>
生而家不戒於火它圖籍悉委之燼而圖與歌巋然若<lb/>
靈光之獨存豈造物者以詹氏文獻故巧而歸之復巧<lb/>
而全之耶其歸也其全也是殆非偶然者世貞竊謂楚<lb/>
弓之人失人得當其身可耳若周鼎之忽淪忽出承宗<lb/>
祧之後而為世守者其重當何如耶是以春秋於盜竊<lb/>
寶玉大弓與得之不一書者何志守也麟之畫伯機之<lb/>
書即非為詹亦不必詹之後人得之且以為拱璧今在<lb/>
詹而為詹寶者又當何如哉姑用是贅兹巻目以語明<lb/>
<pb n="KR4e0201_WYG_335-28b"/>
甫第相壤而得吉以植楳大闢圃而藩之與兹巻相禪<lb/>
於千百世此非其祥也耶<lb/>
　　題米元暉手書詩後<lb/>
米禮部芾壽止四十五而其子敷文至八十二書法則<lb/>
不啻箕裘而已此敷文所書詩敘語後缺一行詩六章<lb/>
前缺一行紛披老筆遒媚險譎是晩年最合作筆詩句<lb/>
云我今將及古稀年可證也若其語之沓拖潦倒不無<lb/>
南渡門面老顛家風<lb/>
<pb n="KR4e0201_WYG_335-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_335-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百六十一<lb/>
</p>
<p>
</p>
  </div>
</body>
</text>
</TEI>
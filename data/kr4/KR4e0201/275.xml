<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百一</head> <lb/>
    <p>
<pb n="KR4e0201_WYG_275-1a"/>
欽定四庫全書<lb/>
　弇州續稿巻一百一<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　承事郎温州府推官王明得墓誌銘<lb/>
萬厯之丁丑冬十二月而吾従孫綬等乃始克舉其父<lb/>
温州司理明得之塟也距其没八閲嵗矣而猶淺土也<lb/>
<pb n="KR4e0201_WYG_275-1b"/>
嗚呼傷哉貧也綬等乃又以其從兄刑部郎周紹狀來<lb/>
請銘余亟讀而涕亟下而弗能收也嗚呼傷哉其不遇<lb/>
也狀之畧曰明得之諱一誠初字學程最後更今字先<lb/>
世即丘貞子覧傳始興文獻公導為江左始至宋而節<lb/>
度衙推仁鎬徙分水而孫司諌公縉乃大之為浙始又<lb/>
數傳而古川公夢聲為崑山學正為吳始已割崑山之<lb/>
支地為太倉州遂為太倉人世世以儒業顯而先大王<lb/>
父封司馬公諱輅有二子其長曰工部郎中諱僑有五<lb/>
<pb n="KR4e0201_WYG_275-2a"/>
子其仲曰郷進士諱悌有一子曰廣東提學副使諱世<lb/>
芳則明得考也娶故少保毛文簡公澄女副使居官以<lb/>
亷介伉直聞天下有所不合即投劾歸既老而其守不<lb/>
衰學者尊之曰頥齋先生有七子而明得其仲也生敏<lb/>
慧受書輙誦既長為邑諸生娶於魏氏故太常卿恭簡<lb/>
公校女先生之庭訓嚴諸子毋敢以燕惰見而恭簡公<lb/>
方講道東南為學士模楷明得所得於内外父深而其<lb/>
為人温恭退然長者自其稱諸生以至入太學其儕偶<lb/>
<pb n="KR4e0201_WYG_275-2b"/>
狎之即不令以屬文進也明得亦務自晦驟即之不知<lb/>
其為能屬文人也然所撰擬於試目亡不備而伊吾聲<lb/>
至丙夜弗休矣當是時魏孺人以惇謹閑閫則毋貴色<lb/>
加於妯娌間而其槖亦少足以資明得讀既先生棄諸<lb/>
子而魏孺人亦殁明得乃稍稍有家任家亦旁落困内<lb/>
外共而曹偶益狎之沃以酒則酒與陸愽樗蒲則亦陸<lb/>
博樗蒲而讀書益不廢至嘉靖戊午始舉應天試年四<lb/>
十五矣試巻出而人傳誦之即素狎者亦為吐舌曰夫<lb/>
<pb n="KR4e0201_WYG_275-3a"/>
夫也而可皮相哉然至試禮部復不利乙丑始中式屬<lb/>
當入對策而心怦怦然疾忽作竟告歸歸亡何而繼母<lb/>
丘夫人捐館明得獲治喪𦵏人謂為孝感云隆慶之戊<lb/>
辰始克廷對𨽻政吏部復移疾歸稍自放山水間凡二<lb/>
嵗而謁選得温州府推官抵家疾大作遂卒距其生甲<lb/>
戌盖五十有七嵗也明得性温良樂易自其顯而益務<lb/>
為恭謹靡所不掩覆不留過牙頰間即故激之而不得<lb/>
惡聲所與雖卑賤稚齒而無敖色既稍貴於州邑不能<lb/>
<pb n="KR4e0201_WYG_275-3b"/>
謝絶一切居間然其大指務以脱人厄㳺揚才能不屑<lb/>
屑責讐也族屬多大父行雖齒卑於明得者徐行唯應<lb/>
惟恐其不懌里人蕩其宗子明得少敕之即前突明得<lb/>
幾殆州聞而執之困以三木明得促駕為解曰非意也<lb/>
使釋去而後已尤篤於族有箠臧獲至斃者行刃為俠<lb/>
者皆宛轉脱其死所好唯書籍卒有倭警畢力齎以自<lb/>
隨而棄其他裝弗顧所居間既不盡讐而又喜客有少<lb/>
讐隨手付酒家以故殁而不能棺殮調也當毛孺人之<lb/>
<pb n="KR4e0201_WYG_275-4a"/>
配明得有子一太學生綬娶於金為<hi>闕</hi>　丞<hi>闕</hi>君女女<lb/>
二適太學生凌𤣥祐郷進士曹繩武毛孺人盖不及明<lb/>
得之舉於郷也繼娶馬氏其所以相夫治生畧相倣有<lb/>
子二郡諸生紈娶於俞繢娶於毛女一適太學生朱某<lb/>
而卒盖不及明得之舉於禮部也最後娶劉氏無出余<lb/>
因稍穩括郎周紹之語而序之既而歎曰天乎所不遇<lb/>
者寧獨明得哉自吾工部公為循吏後先二十七年而<lb/>
不能脱郎署貢士公僅成名而夭副使公所操樹豈膚<lb/>
<pb n="KR4e0201_WYG_275-4b"/>
立者伍一自免而不再收也乃刑部坐蜚語謫亡問識<lb/>
不識知其枉矣以我工部公之有隠澤而為其後者若<lb/>
晦若顯幾五世而不遂大振何也明得之為長者甚矣<lb/>
而不獲一登下夀彼其裋褐一太學隃二十年而始薦<lb/>
於郷又六年而始薦禮部又三年而成進士為選人者<lb/>
二年甫得官而奪之夫既終奪之而又稍予之何也嗚<lb/>
呼是不可測者而非天乎哉明得嘗㳺於<hi>闕</hi>　　而善<lb/>
之顧其田曰即不諱以𦵏我於是其田主為金丞而以<lb/>
<pb n="KR4e0201_WYG_275-5a"/>
綬故割其旁畆而樹之栢州大夫張君故與同進士舉<lb/>
乃謀於繩武而資其甓堲始永明得於居而魏馬二孺<lb/>
人之兆祔焉所云八年而猶淺土傷其貧者以此銘曰<lb/>
以而二媍寧兮相而存者俾繩繩兮<lb/>
　　從兄翰林院四夷館譯字冠帶官玉泉先生墓誌<lb/>
　　　銘<lb/>
吾王父司馬公有二子其長曰布政司都事靜菴公妻<lb/>
龔孺人亦有二子司馬公滿三載最當予一子官而都<lb/>
<pb n="KR4e0201_WYG_275-5b"/>
事之長子詹簿君應之矣龔孺人既念其少子不獲霑<lb/>
稍稍捐槖以子兄而都事公復為擇配而得故太保顧<lb/>
文康公女孫以是用訾補國子上舍己又用諳夷書入<lb/>
翰林四夷館是時文康公為相而館生選格髙可步武<lb/>
兩制而兄顧傾槖中装従諸少年㳺故事諸生當習夷<lb/>
書兄獨不喜習夷書其補兩制法以𨽻兄又不喜習今<lb/>
𨽻而習行草習行草又自喜眉山體而不能工以故卒<lb/>
無所成而數請休沐還里既文康公殁而功名益偃蹇<lb/>
<pb n="KR4e0201_WYG_275-6a"/>
都事公與龔孺人後先見背產益旁落而兄益跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>不<lb/>
復問家人生事其為館諸生久次得食廪亦有冠服而<lb/>
以休沐過期不見收兄亦嚙部符而棄之兄於奕入能<lb/>
品諸象戯雙陸之技亦精而以従諸少年㳺輙為所嬲<lb/>
日勝日負至盡廢箸而賤買陂田其種稻養魚略法陶<lb/>
朱家言而又數不登邑責逋急用是大困兄於諸伯季<lb/>
間最為坦易不事邉幅即毋論所取予必中節而不居<lb/>
薄其接見毋論賢否退而未嘗不稱兄為長者晩節恒<lb/>
<pb n="KR4e0201_WYG_275-6b"/>
邑邑不得意間有所假貸或責宿券得少羨輙付酒家<lb/>
不則諸少年復跡之矣竟以萬厯之丁丑閠八月<hi>闕</hi>
日病噎卒距其生正徳己卯得年五十有九始娶顧所<lb/>
謂文康公女孫者亡何卒生子一龍娶周氏孫二人某<lb/>
某女適某某繼娶伍生子一瑞一<hi>闕</hi>女某某顧之卒也<lb/>
兄以狀乞先御史大夫誌銘盖是時有兵事屬世貞草<lb/>
而授之矣而竟未𦵏也卒三十有三年而兄卒兄卒之<lb/>
三月而一龍等始舉其柩而祔兄𦵏於楊林塘之南顧<lb/>
<pb n="KR4e0201_WYG_275-7a"/>
之不獲蚤𦵏者兄志也兄之獲與顧蚤𦵏者季世望與<lb/>
余兄弟志也顧有媍徳生卒具先誌銘中𦵏與兄合而<lb/>
不廢先志銘者其草自世貞而先大夫命而授之兄故<lb/>
也兄名世業字居美别號玉泉一龍請而為志若銘銘曰<lb/>
有官而棄之有家而廢之戢身而二尊人之魄是依<lb/>
<hi>去聲</hi>猶曰遺子孫以安而還不盡之巧於天地<lb/>
　　徴仕郎都司都事平湖陳君暨配韓孺人合𦵏誌<lb/>
　　　銘<lb/>
<pb n="KR4e0201_WYG_275-7b"/>
誌曰陳之先著於長洲之大姚至中丞公璚而貴稱名<lb/>
臣成𢎞間封其祖子富父孟善俱大官先生兄弟凡三<lb/>
人而叔曰福寧州同知釴釴生太學生洹洹有五子君<lb/>
其四也生而秀穎既長偉姿貌胡髯便腹望而知其為<lb/>
鉅人長者居平恂恂恭謹即驟得非意凌而益自敕為<lb/>
恭謹不廢所居里尚紛麗君獨不少染指杜門讀書量<lb/>
腹取給以故其書成而自邑庠諸生進補上舍至用訾<lb/>
得都指揮使司都事待次以殁而其家始甚儉亦以累<lb/>
<pb n="KR4e0201_WYG_275-8a"/>
積致訾髙有官秩君雖用節嗇起家顧其於宗戚吉凶<lb/>
禮不廢以故其殁也人咸惜之娶韓孺人而賢余同年<lb/>
郷貢進士詩女弟也既嫁亡何而斥裝以佐君曰生相<lb/>
薄不堪重珥何請得為田宅費君恃以益寛孺人雖自<lb/>
力操家秉而肅然無厲聲其既饒而居妯娌家無盈色<lb/>
人謂君固工治生然亦有内助焉一子曰文黙君殁而<lb/>
不勝痛後十八日暴得疾卒其又二年而韓孺人以痛<lb/>
君及文黙積疾亦卒文黙之子曰允坊者擬於萬厯之<lb/>
<pb n="KR4e0201_WYG_275-8b"/>
戊寅二月廿四日合𦵏君與孺人於<hi>闕</hi>　之原而文黙<lb/>
従焉禮也君諱扶字子茂别號平湖生於正徳癸酉卒<lb/>
於萬厯乙亥得夀六十三孺人與君生同年而夀加二<lb/>
文黙娶於史為蘭溪丞<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>女生僅四十六年耳允坊娶<lb/>
於王為憲副公天爵女女孫二適諸生徐士亷王爾恒<lb/>
曾孫男元鎮聘行人王養醇女一未聘盖婦史之母為吾姑而<lb/>
爾恒則吾從孫刑部郎周紹子也故不辭允坊請而為之誌文<lb/>
黙亦補國子丄舍恭謹有父風其死孝也於法得附書銘曰<lb/>
<pb n="KR4e0201_WYG_275-9a"/>
嗟哉陳君逝而子繼之其儷又繼之孝耶義耶生者何<lb/>
以堪而逝者能無慊志耶噫<lb/>
　　奉直大夫髙郵州守松宇劉君墓誌銘<lb/>
劉之先自汴著也當宋建炎而太醫令琰扈隆祐太后<lb/>
渡江遂家吉之萬安世世受儒而其醫亦不廢十餘傳<lb/>
而中憲公曦者起進士至同知都轉運鹽使司事傳子<lb/>
碩祖景臨以至奉政公一春俱不仕奉政公固有隠徳<lb/>
然不能無少概於中近四十始舉君君生而風神清茂<lb/>
<pb n="KR4e0201_WYG_275-9b"/>
警穎異常兒稍長日誦書數百千言奉政公恒自詫吾<lb/>
今不虞畊哉指謂君此吾膴產也君自是益感奮與其<lb/>
仲氏桂林君峴相切劘坐卧一小樓不復下為邑諸生<lb/>
可六嵗而李太僕舜臣來視學政試公以為第一而廩<lb/>
之其又三嵗而徐少師階來試如李公二公皆以藻鏡<lb/>
重者於是君名驟起每小試與邑之劉司空慤進士汝<lb/>
鎰相甲乙遂同舉於郷所謂三劉者也然君自是赴禮<lb/>
部試輙北而仲氏與叔氏今同守君崑復偕舉於郷君<lb/>
<pb n="KR4e0201_WYG_275-10a"/>
自是不専為公車業益講求理性與經世之術遣其二<lb/>
弟入南雍依故祭酒程先生文徳㳺而身往來鄒先生<lb/>
守益歐陽先生徳所二先生咸器之謂口耳不足盡君<lb/>
君學成而試竟齟齬凡五上乃謁吏部選人謂君尚壯<lb/>
不待耶君歎曰二尊人老矣奈何尚以耕虞之且夫有<lb/>
志者不問格庶幾將及吾壯而用也遂得泗州守泗故<lb/>
御史駐節地艱冗蝟集君孳孳求民隠精出納吏不得<lb/>
夤縁為奸嵗時周行陵寢唯謹御史選兩有所委鹺務<lb/>
<pb n="KR4e0201_WYG_275-10b"/>
而才之以其狀聞君念泗民苦莫重於孳乳馬議欲有<lb/>
所裁省甫具疏而奉政公訃至矣州人遮道哭挽力喻<lb/>
之乃得發君之持奉政公喪以孝聞服除補磁州磁孔<lb/>
道也其衝<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>數倍於泗君務程已為約其供張餉遺率<lb/>
十减六七而造請送迎毋廢寒暑客與民交賢之臺史<lb/>
監司有疑讞輙以屬君立剖君度有羨庾首飭學宫新<lb/>
講堂費一不割之民暇則延禮諸生論經校藝褒衣甚<lb/>
都以逮二屬邑其名士亡不經指授者磁大治當是時<lb/>
<pb n="KR4e0201_WYG_275-11a"/>
治河曽中丞鈞巡按霍御史冀疏薦於朝滿考上最予<lb/>
告階奉直大夫加恩父母如之業且遷而母胡宜人訃<lb/>
復至矣州人復遮道哭留君不得則相率立祠小像春<lb/>
秋饗燕不絶仍勒石紀之服除補髙郵髙郵雅負沃名<lb/>
而中軍興久且困君一切用所以治磁者其民之愛之<lb/>
亦如磁而漸鮮賔客聲景王適之國所従中貴人官屬<lb/>
過州意不能無望君而竟發不能吐一語君為民約束<lb/>
調租賦事従寛顧恒先期辦巡撫何中丞遷業薦之矣<lb/>
<pb n="KR4e0201_WYG_275-11b"/>
而有御史論劾文選郎者謂君以鄉故私之由初選得<lb/>
沃州君實非初選也聞之歎曰是尚可留乎㑹有巡江<lb/>
何御史檄取其贖鍰千金君擲其牒於地御史恚以飛<lb/>
語中君罷歸君歸州人所以哭留如磁泗時嘗有所寛<lb/>
獄而其人出者夜馳百金舟次曰亡以報我父君艴然<lb/>
却之曰比者奪吾官非能奪吾志也今子乃狙視我何<lb/>
也君後先典三州咸著士民思而磁於去後尤甚其最<lb/>
後謁吏部選磁之訊問者踵相屬也或戯謂君鄭當時<lb/>
<pb n="KR4e0201_WYG_275-12a"/>
千里不齎粮得無類是耶君正色曰不穀終不敢以一<lb/>
篚累磁人叔氏之赴計偕道磁也父老麕集問我公無<lb/>
恙相率而道君之政與别狀涕猶涔涔下也君乃絶口<lb/>
不言治磁事强問之則曰吾知不擾而已里居以讀書<lb/>
課子孫為日朔望冠帶拱立家廟廡俟子姓集禮畢而<lb/>
進之誨以生人大倫稍及閭里前輩行實可勸懲者遇<lb/>
祀事必戒肅如也卒事而餕之怡怡如也君於親友自<lb/>
慶弔外少所過從雖郡邑守令一報謁而已劉君某者<lb/>
<pb n="KR4e0201_WYG_275-12b"/>
名令也數有效於君不得舉郷飲以大賓請亦不得悵<lb/>
然曰豈其俗吏我乎顧心敬之而郡守周君某素重君<lb/>
强而後一見歎曰劉大夫賢者不易測也又有袁守株<lb/>
者君嘗識之而家又鄰髙郵以髙郵人吏故脩刺謁君<lb/>
君以他往辭人或謂是不嘗與守面耶公曰見袁公可<lb/>
見守則不可吾懼以他守生厚薄也袁公頗亦以望君<lb/>
君不為動君三為州牧且久人或以疑其槖及殁而發<lb/>
之若洗顧其好施予周人之急先於已宗戚閭右時時<lb/>
<pb n="KR4e0201_WYG_275-13a"/>
有所濡潤尤其俗所難者君晩而益好學與所厚同志<lb/>
月開講於雲興館既得疾猶亹亹以不得終事斯道為<lb/>
恨疾且革手署喪儀飭中外諸殮𦵏務従約毋令少有<lb/>
加於先奉政公太宜人令我愧見地下君諱峻字仰伯<lb/>
初號仰菴後更曰松宇其卒以萬厯甲戌距其生正徳<lb/>
己巳春秋六十有六娶王氏封宜人郴州判官魯伯女<lb/>
舉子一發邑諸生娶郭氏少司冦持平女女二一適太<lb/>
學生羅衣側室蕭舉子一登邑學増廣生娶於郭繼廖<lb/>
<pb n="KR4e0201_WYG_275-13b"/>
女一適王之誥孫男三季宿季宰季竹孫女一未字君<lb/>
於書無所不窺皆自抄録累千巻詩歌雄偉爽朗能疾<lb/>
書書復逸勁所著有日格子泗志備遺續家譜髙郵未<lb/>
成志俱藏於家王子曰余盖與叔氏善云其丞而績於<lb/>
吾郡也尤耳之也其權吾州守而績也所親睹矣吏民<lb/>
謳謡之則曰吾伯氏大夫教也已而悚然曰微伯氏吾<lb/>
安能及此也已又手一編謁余而泣曰此所草伯氏狀<lb/>
也今將菆塗日幾卜矣子幸為我志而銘之幽夫余烏<lb/>
<pb n="KR4e0201_WYG_275-14a"/>
能已於志也夫劉君自田間起以一書生更三綬所至<lb/>
有赫赫聲去而人思之若一日也不賢而能之乎三為<lb/>
守三薦而不報中一飛語而歸澹然無幾微見顔色不<lb/>
可謂不賢也君兄弟三人鼎立嘉萬間以循吏稱而瑞<lb/>
自君發之是宜銘銘曰<lb/>
仕不達而三州之綬何纍纍報不極而二親之綸何猗<lb/>
猗名不稱而磁有祠志不究而為之門者仲兮叔兮幽<lb/>
宫之鬱芊其歸於斯而永於斯<lb/>
<pb n="KR4e0201_WYG_275-14b"/>
　　明故承事郎山東承宣布政使司都事靜菴王公墓誌銘<lb/>
嗚呼吾安忍志吾伯父墓也始伯父之棄諸孤而其孤<lb/>
以𦵏告吾先君子泣而許為之志銘它日泫然謂世貞<lb/>
曰諸筆研之役以勤汝此獨不勤汝汝伯父非我莫悉<lb/>
也盖未幾而有薊門之禍不成諾矣而諸孤之中伯氏<lb/>
隘意不欲藉手他人文以重逝者仲與叔酒人耳盖伯<lb/>
父之即土者二十有七年而隧中之石未有述也㑹伯<lb/>
仲叔皆病卒獨少子世望在而世貞業已倦謝筆研間<lb/>
<pb n="KR4e0201_WYG_275-15a"/>
語及之而歎望乃大悟哭曰今不及兄世而使我父小<lb/>
有聞於後又安望它人哉謀與曹甥昌先屬狀草以請<lb/>
世貞則又歎曰吾先汝而事伯父者五年而先君子憂<lb/>
其未悉也子豈能加我而况曹氏子也雖然姑相與交<lb/>
質焉王之稱瑯琊自漢而迨晉為太僕卿元公祥貞子<lb/>
覽貞子之嫡孫曰丞相始興文獻公導始渡江而宋初<lb/>
有軍事衙推仁鎬者仕錢氏居浙之分水至司諌公縉<lb/>
而以族著數傳為古川公夢聲嘗為制置機宜文字薄<lb/>
<pb n="KR4e0201_WYG_275-15b"/>
元徳不肯出而行省强辟之署崑山儒學正事曰吾以<lb/>
升斗隠也盖享上夀而後卒於是分水為崑山古川公<lb/>
有三子其中子絶而少子某最能世其家五傳而為封<lb/>
贈少司馬公輅贈公三子而少者為司馬公諱倬則公<lb/>
之皇考也崑山割而太倉最後為太倉人而司馬公始<lb/>
娶陳淑人而夭繼娶復陳以司馬公御史最贈孺人實<lb/>
生公公性内辨了而貌示椎廓落有大志讀書好涉獵<lb/>
獨不肯齷齪經生業司馬公故任之曰亦自足生活也<lb/>
<pb n="KR4e0201_WYG_275-16a"/>
公年十五六時陳孺人已捐館既服除娶龔孺人而質<lb/>
菴公始續於陳來稱母是曰陳淑人僅長於公一嵗公<lb/>
率龔孺人旦夕脩子媍禮甚恭陳淑人後舉一子一女<lb/>
子即吾先君子公撫而愛之不啻如其子以故吾先君<lb/>
子莊事公如従父雖貴不小倦也司馬公既逺宦不復<lb/>
能問家悉以家委公公課率蒼頭多假貸陂田值巧穫<lb/>
能以時消息之節縮為盈傍畆益拓司馬公有二兄曰<lb/>
郎中公處士公素友愛而念亦以宦故不獲侍昕夕公<lb/>
<pb n="KR4e0201_WYG_275-16b"/>
體其意所以奉侍之務得其懽郎中公晩節性益躁卞<lb/>
小違色則立所携卭詬笞不已而嗜鷄炙公未嘗不儲<lb/>
以待之每脩詞宛曲甚和猶不能無抵牾已鷄炙進則<lb/>
卭投於地矣處士公纎嗇治生其資公緩急不敢以不<lb/>
繼告時巴蜀方困大盜勢張甚天子命大帥發諸道兵<lb/>
討之而司馬公以佐使當規調轉餉公念司馬公老单<lb/>
騎馳省因留佐擘畫甚能得其意久謂公車欲耳矣為<lb/>
我治莵裘公歸乃築甲第海上之故里壯麗甚司馬公<lb/>
<pb n="KR4e0201_WYG_275-17a"/>
初見而駭之既而曰吾忘朂之故雖然渠材故不任小<lb/>
司馬公之以老請也念族指衆欲割田千畆以贍而難<lb/>
其為公槖也公嚮應不少恡司馬公為先君子别起第<lb/>
公従傍請曰弟貴當不減大人異日毋使有所加也司<lb/>
馬公既以夀考終公哀毁如禮已馳之京上疏得請祭<lb/>
𦵏已復乞狀於毛文簡公碑於王文恪公志於喬莊簡<lb/>
公而後曰庶幾有以慰地下其以例入太學無幾而有<lb/>
司馬公三嵗績當改胄子公推以與伯氏世徳既滿嵗<lb/>
<pb n="KR4e0201_WYG_275-17b"/>
當為吏部選人少保顧文康公其姻也迎謂公曰公乃<lb/>
肯幸來即吾力薄尚能分燕中一席地以佇公謝曰此<lb/>
兒子事耳爰居不足當鐘鼓饗遂受山東之布政司都<lb/>
事以歸公故豪有園林聲色之奉至是益發舒於居第<lb/>
後種竹萬餘竿長松半之它奇卉異木復半之築山鑿<lb/>
池列峙洞庭錦川斧劈諸峯間以亭榭橋道宛轉嚮背<lb/>
怳若有神䆗窱深靚非復人境春時㳺者舄屨相囓衫<lb/>
珥狼籍公盛帷張張樂合宴臨觀之則咋指歎咤以公<lb/>
<pb n="KR4e0201_WYG_275-18a"/>
非仙則神不然者豈十萬戸侯裔耶而先君子自御史<lb/>
超為中丞至御史大夫世貞復成進士諸來宦吾地者<lb/>
以一得見公為幸公第使人謝老病不任酬酢間迫之<lb/>
見茗飲寒暄道故小及民瘼而已一切不以私薦直指<lb/>
使者鄧君下州牧欲羅致公公卒謝不可鄧君歎服遺<lb/>
書先君子謂公家長公何必減驃騎也先君子後先杖<lb/>
鉞皆有兵事公至月朔則必具衣冠以筳篿卜而得吉<lb/>
繇則喜曰是且大㨗大捷當進封趣客出巨觴觴之俾<lb/>
<pb n="KR4e0201_WYG_275-18b"/>
醉而後已公長身挺勁骨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>立噉魚肉糗餌甘果兼<lb/>
數人而性絶不食酒至其宴客奏伎為新聲按節促拍<lb/>
即丙夜弗告疲嘗以夏日風芙蓉池絃管間笑謂世貞<lb/>
曰和栢梁者方襲綺玉而揮汗具草得如老夫否耶又<lb/>
曰人生寄耳何乃溪刻自苦為公自少至老無一日不<lb/>
樂最後家中倭燬於火者十之五公僅以身免既冦退<lb/>
方履行煨燼間人意公且不堪公指其腹謂人曰乃公<lb/>
無恙乎又曰山石無恙乎俱應曰如公語曰然則我胡<lb/>
<pb n="KR4e0201_WYG_275-19a"/>
為弗樂也促具酒奏伎如初盖公卒而事漸變矣公為<lb/>
人寛然長者不為慷慨俠烈可喜狀而樂施予赴人之<lb/>
急客或以假匄告即槖中無一金亦宛轉應之既以推<lb/>
田贍貧族而身仍司其出納垂五十年嘗有别業崑之<lb/>
七保為出奇居間得下徭則所費不可訾數人謂公業<lb/>
不過十之一何役役為它人勞苦公曰惡何言也彼皆<lb/>
與吾子孫比畛而居吾欲獨寛更易耳吾乃不忍獨寛<lb/>
其人至今頌之公所為徳非一其御臧獲尤有恩不得<lb/>
<pb n="KR4e0201_WYG_275-19b"/>
已行擿罰往往從衣上過伯氏負才氣不恒嘗上書論<lb/>
倭事棄其官公心惜之且恨曰皇考辛勤四十年以博<lb/>
一官與汝何弁髦之也仲氏尤跅弛多狎㳺敗其產叔<lb/>
齪齪下中公未嘗不知之也見輙煦煦問寒暖勞賜酒<lb/>
炙意不欲以義奪恩獨世望時依止膝前有所慰奉為<lb/>
得其意至析產伯仲舍十之八而叔與季不能當其二<lb/>
伯仲者龔孺人出也其析在龔捐館後人尤以為難而<lb/>
今能拓公業者僅世望耳公居恒舌吟若不可了而至<lb/>
<pb n="KR4e0201_WYG_275-20a"/>
談論司馬公宦㳺事傍及天文地理兵法人相一切形<lb/>
家言衮衮若懸河立語過宵分不移足晩嵗猶御内上<lb/>
下山坂若飛以為不百嵗不止而竟病噎且易簀唯謂<lb/>
吾不及見吾弟之解節鉞而逍遙臺省以為恨公之卒<lb/>
以嘉靖己未某月某某日距其生成化壬寅某月某某<lb/>
日享夀七十有八元配即龔孺人前公五年卒卒而先<lb/>
君子銘之所謂勤汝者世貞草也子世徳仕止南京詹<lb/>
事府主簿娶於虞生子堯佐太學生世業授四夷館譯<lb/>
<pb n="KR4e0201_WYG_275-20b"/>
字生有冠帶娶於顧生子一龍繼娶某伍生一<hi>闕</hi>一<hi>闕</hi>
一<hi>闕</hi>世聞貳朱出也州博士弟子娶於劉生子士<hi>闕</hi>士<lb/>
良士方世望貳陸出也授太醫院吏目娶於陶邇始舉<lb/>
一子未名諸曽孫若干堯佐無子以一龍之子穀為子<lb/>
女三適太學生周允元布政司都事金允治鴻臚寺序<lb/>
班李三綱晉驤吳議𦵏地在麋塲涇之右方其期則卒<lb/>
之明年某月某日也吾王氏昔之盛於江左其冠帶衣<lb/>
履徧海内今乃復庶幾焉然世世為長者不替其長者<lb/>
<pb n="KR4e0201_WYG_275-21a"/>
尤推公而其後不能大顯以為未甚售第尚繩繩未艾<lb/>
也雖然跡公之所奉享覯際亦可徴徳矣公諱愔字民<lb/>
服初號西菴未幾更靜菴世貞敬志而銘之而季觀察<lb/>
君者父行也俾之填公與世諱銘曰<lb/>
貴何必儋珪爵以九卿父而九卿弟差為踰於已富何<lb/>
必傾都邑以饒樂始而饒樂終庶幾隃於素封名何必<lb/>
著青史以州里耳而州里口亦足以稱不朽七十八載<lb/>
備際倫常歿而愈光不腆之辭更百千年瑯琊西阡<lb/>
<pb n="KR4e0201_WYG_275-21b"/>
　　䕫州府經歷贈承徳郎工部都水司主事夢澤馬<lb/>
　　　君暨配王安人合𦵏志銘<lb/>
馬君之自太學為吏部選人也其年盖尚壯而故事選<lb/>
人之以次得官者其官不勝人衆非三十年不可即従<lb/>
募萬里外乃前得而它選人業畏逺少應者君獨奮曰<lb/>
不及吾壯而效此犬馬異日筋力且盡而僕僕道路視<lb/>
人眉眼哉且夫人死即步武死耳豈必盡萬里外於是<lb/>
得雲南之永昌府照磨君迺攜其婦王安人臧獲各十<lb/>
<pb n="KR4e0201_WYG_275-22a"/>
指破箐險披瘴霧車耳裘鶉而無倦色至則滌掌奉事<lb/>
上官憐之且偵其才數有所委使君益恂恂共其職土<lb/>
酋岑萬者殺人檄君就訊萬窘甚使人行百金居間君<lb/>
却之曰吾知有三尺而已百金何物足溷我竟論抵萬<lb/>
死時上方急西南諸井寳石郡以君司採人為之津嚥<lb/>
曰是奚難陸大夫槖君益自勵後先所採直數萬金槖<lb/>
中不名一寳以故佐永昌幕垂九年積旌牘至十餘亡<lb/>
不以潔廉稱者始遷蜀之䕫州府經歷君所以佐䕫益<lb/>
<pb n="KR4e0201_WYG_275-22b"/>
精䕫瀕江故多盜而㑹嵗侵益狎之太守張君欲一切<lb/>
用重以屬君君辭曰此曹皆府君赤子以不勝衣食計<lb/>
謬誤至此唯憐而寛之張守改容曰吾不知而之為長<lb/>
者乃爾㑹巫山縣闕令遂下君攝以清净為政其人愛<lb/>
而謳祝之尋従張守上計京師守署君治狀第一而坐<lb/>
故永昌時有罷倅者疑其端出君中以蜚語遂奪職君<lb/>
歎曰格故為之且天也而寧此罷倅也居恒謂人吾宦<lb/>
故不達然足跡幾天下半所經覩毋過楚夢者汩日齊<lb/>
<pb n="KR4e0201_WYG_275-23a"/>
月黏天無壁令人不作齷齪想因自署其室曰夢澤以<lb/>
見志云君為人倜儻負氣誼嘗舎舍沈鉉而鉉卒死城<lb/>
外屍亡入城或謂法不得入城且舍而舍屍不利君曰<lb/>
鉉吾故人也為匿而殯之少不能當父意所析箸半於<lb/>
其弟産而絶口不之及髫時為文輙奇已而奇益甚試<lb/>
輙不利其不憚卑官逺道者故自負才欲一見之非苟<lb/>
而已也父曰邵武公淮與君宦資等而亦不達嗟乎格<lb/>
之不足以盡君父子也君固言之且歎之矣王安人者<lb/>
<pb n="KR4e0201_WYG_275-23b"/>
予從姊也父曰慎齋翁家故饒任俠有聲伎禽鳥之好<lb/>
而安人獨以侻素稱其事尊章孝御下詳諸所儲漿炙<lb/>
<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>糒以食客之賢者不待君咄嗟客或不稱則不盡爾<lb/>
君晩頗好詩酒及斥置書畫古尊彛之屬又不能守而<lb/>
時廢之以故槖益空安人與異尚能自强為儉勤箸不<lb/>
遂廢君有三子仲則今工部郎玉麟媺而文蚤舉應天<lb/>
試君以故愈自寛及玉麟成進士三月而君捐館矣服<lb/>
除玉麟補今官奉王安人養濟上官舎中安人猶蚤起<lb/>
<pb n="KR4e0201_WYG_275-24a"/>
手䌟纑玉麟請曰大人罷休矣兒幸不至乏升斗胡自<lb/>
苦為安人曰吾固自安之且爾不聞公父文伯母訓耶<lb/>
亡何屬疾卒君諱龍光字某以正徳乙亥生卒以萬厯<lb/>
丁丑享年六十有三安人生以正徳丁丑卒以萬厯壬<lb/>
午享年六十有六三子曰玉珂娶於趙次即玉麟娶於<lb/>
顧封安人次玉纓娶於沈女一適朱釴孫男四天馭郡<lb/>
諸生娶王天駟聘朱天驥聘吳皆玉麟出而長天寵聘<lb/>
趙玉珂出女七人𦵏在某所其狀則自玉麟草而前進<lb/>
<pb n="KR4e0201_WYG_275-24b"/>
士許先生承周潤色之者也世貞以戚故誼不容辭為<lb/>
銓其世次而銘之曰<lb/>
馬之先為司馬氏至球而顯於吳越以中丞行鎮遏使<lb/>
家於崑山遙遙華裔迨宋而友直迺著孝義去司而馬<lb/>
將無章蔡避徙於長洲洪永之際勗起三老抗顔大帥<lb/>
挾以自從是匡是毘歴望杲綬邵武始仕君復繼之清<lb/>
白不墜滇海峽江霜皦冰厲太和所滙錫以喆嫓毓而<lb/>
曰琛乃為國瑞譬之梓漆是栽是培者三世而後成鄧<lb/>
<pb n="KR4e0201_WYG_275-25a"/>
林可材且庇嗟嗟為馬之後者毋忘厥自<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_275-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百一<lb/>
</p>
<p>
</p>
  </div>
</body>
</text>
</TEI>
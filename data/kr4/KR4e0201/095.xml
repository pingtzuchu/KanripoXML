<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻九十五</head> <lb/>
    <p>
<pb n="KR4e0201_WYG_095-1a"/>
欽定四庫全書<lb/>
　弇州四部稿巻九十五<lb/>
　　　　　　　　　　　　明　王世貞　撰<lb/>
文部<lb/>
　墓表十一首<lb/>
　　封中憲大夫都察院右僉都御史南潨張公墓表<lb/>
萬<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>之改元蜀張君佳𦙍部吳而謁余以請曰先大夫<lb/>
之葬也木拱矣而始藉天子之寵靈得亦稱都御史墓<lb/>
<pb n="KR4e0201_WYG_095-1b"/>
顔且益拓矣敢藉子之一言以重余聞而悲之夫張公<lb/>
者故蜀才子也生五歲不能言一日忽指家所奉像而<lb/>
謂父守拙翁此何像也翁曰而大王父也公笑曰何所<lb/>
從田舎翁服而不具冠帶為翁心怪之自是口授公詩<lb/>
古文日千餘言輒成誦尤善為儷語邑吳令者聞之抱<lb/>
公寘膝上屬對對輒響應不窮間以奇謔令為絶倒曰<lb/>
是兒千里駒也公受里中塾毛詩時時發難難其師不<lb/>
能射輒引避所避師者數矣張翁知而持杖抶公曰孺<lb/>
<pb n="KR4e0201_WYG_095-2a"/>
子何知故難先生避也公伏杖下曰此非兒所强也夫<lb/>
避者不師師者當不避張翁笑釋杖起而間知邑諸生<lb/>
胡賔岳為毛詩獨異又嘗得公文而奇之公乃從賔岳<lb/>
游可數歲意不懌取六經左氏史漢韓栁諸家言稍讀<lb/>
之以自廣其為經生業鏗然古聲也乃始喜曰吾竟師<lb/>
吾耳公之甫冠試即屈其儕伍食既縣官前後學使者<lb/>
張邦奇張鯤顧陽和皆名能知人咸錄公文以式顧公<lb/>
至語人蜀僅兩生耳其一為公其一左綿胡汝霖是歲<lb/>
<pb n="KR4e0201_WYG_095-2b"/>
當省試御史賢公文而對䇿燬省吏手不可得乃遂首<lb/>
胡君公自是應省試輒不利至十上十報罷居恒慷慨<lb/>
歎曰夫蜀自守文翁作之稱彬彬多士矣即司馬相如<lb/>
揚雄王褒李白之倫亡大貴顯者然不至併一官而靳<lb/>
之若我也最後有子即佳𦙍稚而文公撫之喜曰兒有<lb/>
貴骨不至作我我且為吾眉山氏洵者耶乃稍稍棄其<lb/>
業從髙陽父老酣飲擊筑為秦聲自快公既於業不利<lb/>
而所著作傳人間學士大夫猶喜習之蜀有兩楊君慎<lb/>
<pb n="KR4e0201_WYG_095-3a"/>
及名先後以再試髙等取狀元及第顧獨推讓公曰使<lb/>
張生與我鬬泜水者壁幟非吾有也公竟不得成進士<lb/>
及佳𦙍之成進士而後卒卒年五十有一耳公之為古<lb/>
文似韓也乃又似蘇詩歌爽朗清逸有襄陽藍田風為<lb/>
人篤孝純中居守拙翁母劉喪易戚備篤顧大治墓楸<lb/>
石益斥旁地曰毋令守令上吾冡無容車地也而其服<lb/>
御居舎亦時飾治如貴人問槖裝則日削以佐客㑹矣<lb/>
佳𦙍談公事已又<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>然涕淚沱也曰百不肖何敢望<lb/>
<pb n="KR4e0201_WYG_095-3b"/>
吾父且吾何知難吾一再試而第不數政而猥被金紫<lb/>
而令吾父老死黄巻青衿間也則又闌及張公先事曰<lb/>
張固多奇吾先始祖天性楚孝感人避元冦入蜀而宿<lb/>
舟黄陵廟夜有呼天性者曰吕奉里宜孫子三呼而以<lb/>
黄土投舟天性起奉土而趨至銅梁愛其山川人風廬<lb/>
之之牧豎所問地曰此吕奉里也以土黄一名黄泥垻<lb/>
天性取所奉土而騐之色一遂家焉數傳而至守拙翁<lb/>
巽逾四十無子祈子土王祠有異鳥翔於牲不去翁筮<lb/>
<pb n="KR4e0201_WYG_095-4a"/>
焦氏易得渙之咸其繇曰白鳥翔餌烏呼其子旋枝張<lb/>
翅來從其母歸而母劉姙公矣公之鄉先生度正侍郎<lb/>
者仕宋為名臣墓蝕於寺公行求草間得斷碣敘穴所<lb/>
甚詳奮謂寺僧度氏以侍郎墓故置守寺若輩乃以寺<lb/>
泯墓耶不復墓聞之官立死僧懼為讓地復墓公以一<lb/>
少牢醴酒酹而帥邑諸生請監司為立棹楔歲時享祭<lb/>
如禮當公酹之夕也而夢有冠而袍笏者呼公起公起<lb/>
則聞庭中言曰微公吾鬼遂餒敢報公以白馬黄牛公<lb/>
<pb n="KR4e0201_WYG_095-4b"/>
荘牛馬適有歲以為騐而㑹佳𦙍令滑而迎公及沈太<lb/>
恭人養公第令太恭人往至黄牛峽舟幾覆若有引之<lb/>
者傅於岸以免滑大盜劫令令自拔駢鍛間卒擒盜公<lb/>
聞而喜曰吾今乃知度公謂也吾婦舟而脱黄牛之阨<lb/>
吾子令而脫大盗手夫滑古白馬地也更以一少牢謝<lb/>
度侍郎而貽書滑令云余乃歎曰甚矣張之多奇也夫<lb/>
豈亦巴族廪君鹽神之遺教耶此無足深論乃公材未<lb/>
究試以璞貽子子為球琰上成公名如公所自擬蘇徵<lb/>
<pb n="KR4e0201_WYG_095-5a"/>
君洵則誠有足多者故為之表曰明封都察院右僉都<lb/>
御史南潨張公之藏而文苑循吏君佳𦙍父公名文錦<lb/>
字素卿南潨其别號二子曰宗𦙍例授太醫院吏目次<lb/>
即佳𦙍餘具誌中<lb/>
　　明故封奉議大夫水亭王公墓表<lb/>
嘉靖丙辰余北察畿獄抵魏而是時攝魏守者太原王<lb/>
明輔治為三輔最明輔前已守鄧有聲其家大夫水亭<lb/>
公即邸邸焉郡吏民亟稱明輔賢至謂明輔所以得稱<lb/>
<pb n="KR4e0201_WYG_095-5b"/>
賢用大夫教也大夫業六十余以文前為壽乆之而明<lb/>
輔擢守吳就遷為吳使者當守日大夫若來就養者居<lb/>
半歲所曰奈何以四簋食而㢘也則又曰吾嚮者虞吳<lb/>
劇乃不虞劇矣去矣母所事乃公矣明輔歸大夫晉而<lb/>
其治吳益赫然人且曰明輔非用大夫賢也明輔之語<lb/>
人曰家大夫實敎不穀也盖大夫少嘗業儒矣一不利<lb/>
有司而投帙去曰男子無所不見才焉用是齷齪儒者<lb/>
為而其所入貲充外臺祗使亦足以有官矣乆之謁選<lb/>
<pb n="KR4e0201_WYG_095-6a"/>
為順天義豐驛丞義豐傅順天而又當孔道猾胥把持<lb/>
吏而食公抗以法亡所假借則羣馳臺察而構公臺察<lb/>
曰是夫辦吏也不聴則又構公於詗事者行逮公公縛<lb/>
箠逮人曰緹騎緝法不出都城而今出都城豈敕使所<lb/>
奉天子命耶諸猾胥咋指竟伏公矣天子行幸楚廵撫<lb/>
張公計當所出道供張以委永平倅與公倉卒責一切<lb/>
治倅恐欲逃公曰毋恐也走扈從最貴人所矯以張公<lb/>
欵曰不腆牛酒勞下執事今萬姓之命懸貴人非貴人<lb/>
<pb n="KR4e0201_WYG_095-6b"/>
不能安全之貴人恱而為保持公竟以倅免總督守中<lb/>
者幸帥也而才公檄之幕公固謝脫身去亡何總督敗<lb/>
諸幕中客多從坐者公自若以無害遷真定豐盈倉大<lb/>
使滿歲為直隸北峽闗廵檢竟公任所轄無盜竊即非<lb/>
所轄而盜竊者近北峽輙覆御史數上課當遷然公居<lb/>
邑邑不自得曰吾嚮者易謂男子自見才夫男子安能<lb/>
自見才即甲科假毛羽之耳故其丞義豐日雅已奇明<lb/>
輔禮明經師誨之髫齔矣歲己酉明輔舉鄉試髙等公<lb/>
<pb n="KR4e0201_WYG_095-7a"/>
視槖中装直百金歎曰兒幸且貴是百金可田矣安能<lb/>
折腰督郵前也盖公歸而明輔舉進士遂以大名丞階<lb/>
封公奉議大夫公不以貴色喜所與交賤而少我者人<lb/>
有德於公即毋忘公有德於人固忘之也公固以纎嗇<lb/>
起家推明十一消息不妄費然至歲飢悉蠲粟予貧民<lb/>
又悉瘞郊寺諸寓棺無家者人為置薄酹明輔之居官<lb/>
數更沃地公尤能忍嗜以勤佐其㢘中一中讒而歸就<lb/>
理公陽為不善也者而伺之槖枵然也而更予之明輔<lb/>
<pb n="KR4e0201_WYG_095-7b"/>
事既白繇山東㕘政屢遷四川右布政使以便道省而<lb/>
公病明輔謝蜀候吏旦夕醫藥間然公竟病谻以卒公<lb/>
諱尚智字哲夫其别業有水亭遂自稱焉先世交城遷<lb/>
太原之陽曲遂為陽曲人大王父琚邑諸生有文以風<lb/>
痺廢王父鼎賢而享年為義官娶於米封宜人媵汪氏<lb/>
蔡氏子男長即明輔也名道行娶於楊如米封次太學<lb/>
生道明娶於陳繼娶馬汪出也女一歸邑諸生張紹祖<lb/>
蔡出也孫男一育才府學諸生曾孫男一女一尚幼公<lb/>
<pb n="KR4e0201_WYG_095-8a"/>
生以𢎞治戊午十一月十九卒以隆慶庚午六月一日<lb/>
春秋七十有三始予壽公之十又四年而公卒卒之年<lb/>
而予自吳藩遷臬晉為文祭公推公長者又以明輔請<lb/>
據臨洮守唐公之狀而表公新村都之墓凡三易辭而<lb/>
無愧色噫公可瞑也<lb/>
　　明封文林郎浙江處州府推官東林張翁墓表<lb/>
封處州府推官東林張翁卒之七閱月其子職方君振<lb/>
之合其母郁孺人葬於鹽鐵塘之左與振之善者太原<lb/>
<pb n="KR4e0201_WYG_095-8b"/>
王中允錫爵誌銘其幽矣瑯邪王世貞復為之表曰有<lb/>
吳君子張翁之墓盖其文曰張翁者諱士鏜字尚聲吳<lb/>
之太倉人也始張翁學書不成去而為賈不成又去而<lb/>
業耕乃成耕張翁所以不成賈者意不欲以什一息傷<lb/>
其天務為忠信不二價而生數奇所㳺淮揚徐沛齊魯<lb/>
甌越間足跡幾天下三之一而計其贏不能當其出槖<lb/>
日以益損至於耕則心通凡賈勰汜勝周侯諸家言種<lb/>
播耘耔收穫之畧益曉便習又能出勤力佐之旦夕饘<lb/>
<pb n="KR4e0201_WYG_095-9a"/>
粥外稍稍具室廬伏臘之費矣乃又能以其羡資振之<lb/>
負笈成名儒舉甲第為循良吏有聲入拜御史按三輔<lb/>
漕張翁雖用振之推官最封如其秩然業以稱御史父<lb/>
而又大耄有司禮請為鄉飲賔寺相臺察干旄日至其<lb/>
門張翁數使人謝病不恒見也當耕時輒戢身之村所<lb/>
質明起察塍甽午息隂下野老具雞黍欣然為盡間行<lb/>
城邑中裋褐馮小孺子姍姍儒歩望見貴人輒走避即<lb/>
不知其身大父行且鈞顯也張翁固以謙約率素起長<lb/>
<pb n="KR4e0201_WYG_095-9b"/>
者聲然中安之非以為羙其待人恂恂殊謹至於所親<lb/>
知不能腹藏過也即所謂守相臺察者一再見之刺刺<lb/>
吳語皆細人疾苦状絶不及私故諸公多張翁之直而<lb/>
忘其忤其從叔父季兄若舅後先死翁質衣從富人家<lb/>
得子錢營葬具所養内外孤獨若而人脩治橋道予貸<lb/>
隣里即貧時行貴而益之不衰張翁中形短小骨勁聲<lb/>
聞數百步少年時固已善病五十大病幾死已而愈絶<lb/>
不復病美食時飲目光奕奕射人髪强半復黑兒齒白<lb/>
<pb n="KR4e0201_WYG_095-10a"/>
若珂雪振之以御史謫稍遷佐撫州守念張翁老忽忽<lb/>
不欲行翁曲躍咤曰使吾佐撫州日行部夜察牘固一<lb/>
切辨何至不堪卧安瑞州養耶趣與偕之官然亡何竟<lb/>
病振之為請急以張翁歸道卒時年八十六矣有子二<lb/>
人長撫之太醫院吏目次即振之自撫州歸遷南京兵<lb/>
部職方員外郎未上餘具中允誌中書不云乎予攸好<lb/>
德不佞世貞旣以美張翁墓而為記大都将以其好示<lb/>
吳之為賢士大夫父者<lb/>
<pb n="KR4e0201_WYG_095-10b"/>
　　明故楚峰周翁墓表<lb/>
當邃古初所記説無懷葛天氏者其人豈盡師授大道<lb/>
哉其渾淪無琢之天偶托於身以游於世如是而來如<lb/>
是而去不得已而示去來之跡然其跡亦若有而若無<lb/>
此其合於道為獨至而自西竺古先生教來值於渾淪<lb/>
欲盡之後實智導而愚權攝洸洋變幻不可窺涘然其<lb/>
要指不過曰不思善不思惡如所記説於無懐葛天者<lb/>
而已彼其已有所知而逆錯之欲有所詣而後脩之猶<lb/>
<pb n="KR4e0201_WYG_095-11a"/>
尚優然能補於其既琢無閡於其去來不知其值於無<lb/>
懷葛天之際又何如也余既持是説以求契乎古先生<lb/>
之教而竊難其詘倫物離常用意不欲使出世之法遽<lb/>
離於世外而其教則僅有所謂維摩詰者至中土而稍<lb/>
稍有龎居士出最其後如何允周顒裴休李和文張天<lb/>
覺之類固不必其身為應現而於去來之間亦若有能<lb/>
自主者矣當余之世度不得其人以為余導師而滇人<lb/>
周廣文紹稷交最厚嘗以書與狀來稱其大王父事而<lb/>
<pb n="KR4e0201_WYG_095-11b"/>
余始益有以自信周翁少嘗業舉子巳棄去為詩詩得<lb/>
一二語奇絶則拊掌大笑以為生平快而不墮綺語戒<lb/>
啜少酒啖肉而不墮飲殺戒嘗三娶有六子六孫五曾<lb/>
孫三𤣥孫而不墮淫戒其治家不問生産有無生不識<lb/>
衡量而雅好施有輒散之貧者取諸周翁若寄也與之<lb/>
語多笑或試而調之亦笑或姍侮之詈辱之亦笑當其<lb/>
熙熙怡怡時若令人不知有人我者晨起輒誦彌陀金<lb/>
剛觀音經一巻時忻然自得曰吾豈藉是為行資哉吾<lb/>
<pb n="KR4e0201_WYG_095-12a"/>
不離日用不涉貪愛庻幾如是而已年八十餘至以壽<lb/>
膺冠帶而上下峻坂間若飛燈下作細書與客談亹亹<lb/>
不少倦先時嘗寢疾晝有胡僧入室合掌作禮倐不見<lb/>
憂之謂翁且逝矣俄而疾瘳又二年翁以清明日上冡<lb/>
訣辭祖考還謂其婦唐孺人曰彌陀迎我矣又明日曰<lb/>
觀音室利亦至矣又明日曰觀音食我一芋謂我勿茹<lb/>
葷齋五日西矣自是每食一粥一蔬至期沐而冠令子<lb/>
弟誦七寳如來名號自誦金剛經端坐而逝翼日體香<lb/>
<pb n="KR4e0201_WYG_095-12b"/>
潔如生嗚呼余固不能得翁之所以來而竊有窺於其<lb/>
去真所謂無罣礙者哉紹稷又亟為余言唐孺人之與<lb/>
翁事也嘗七夕偶坐而偕覩空際有金橋為洞者七欄<lb/>
者二十四以指語左右左右即無覩也人或以境病之<lb/>
大德有言愚者除境不忘心智者忘心不除境悟則魔<lb/>
境真也不悟則真境魔也夫唯徹於此而後可以語境<lb/>
哉周翁諱玉字廷璋别號楚峰居士世壽八十有七諸<lb/>
子及孫有顯者詳見志中余皆不之及而苐取紹稷之<lb/>
<pb n="KR4e0201_WYG_095-13a"/>
所述者表之墓欲令世之人讀而知補其已琢之天歸<lb/>
而之於無懷葛天氏非難也<lb/>
　　明故潛德耿翁墓表<lb/>
耿氏其先扶風茂陵人也漢有彦明者徙束鹿為束鹿<lb/>
人而隃縻侯况好畤侯弇父子一時並積戰功開大國<lb/>
而諸子孫鵲起至二大将軍九将軍十三卿三駙馬都<lb/>
尉他為中郎将校尉刺史二千石又數十百人幾與漢<lb/>
相終始而後有耿紀氏者不忍負漢而為曹以節死其<lb/>
<pb n="KR4e0201_WYG_095-13b"/>
族遂廢徙於滑遂世為滑人殆千餘年而始有潜德耿<lb/>
翁耿翁業閭閈自若非有所負挾而邑之人遜以為大<lb/>
人長者其起由孝弟力田而遂用本富甲於鄉目不甚<lb/>
視書而談㩁疇曩策世事喉舌間盡雅語翁年八十餘<lb/>
有三子其二子各有子成進士起家尚書郎以其官封<lb/>
其父少子為諸生負儁聲邑鄉飲延翁為上客罷飲歸<lb/>
則二子從諸孫謁迎扶侍而入翁笑謂曰居嘗讀漢史<lb/>
先隃縻病好畤諸侯佩銀黄拖青紫而侍醫藥當世豔<lb/>
<pb n="KR4e0201_WYG_095-14a"/>
之今吾幸尚健而若皆封君也又而子以儒起吾不知<lb/>
視先隃縻孰快也居乆之翁乃物故盖年八十三云而<lb/>
婦孟夫人亦年八十四以卒有四子自封君騰節外少<lb/>
子思愛繼舉鄉薦諸孫十八人成進士者隨朝至湖廣<lb/>
㕘政隨卿至右僉都御史立南北鎮撫勛隨孝為指揮<lb/>
僉事隨相為鴻臚序班微者亦郡邑諸生曾孫十六人<lb/>
咸彬彬世衿裾業嗚呼國家興巖穴士士角材而始顯<lb/>
非用門閥映籍也則耿氏之貴盛奕奕雄漢當倍蓰矣<lb/>
<pb n="KR4e0201_WYG_095-14b"/>
吾故表其事於耿翁之墓以示為耿氏後人者翁諱潤<lb/>
字天福里人稱之曰潜德先生其事行詳晁太史所撰<lb/>
志中<lb/>
　　處士友荆王翁墓表<lb/>
自太子諭德王君元馭貴而天下知有友荆翁翁諱某<lb/>
字以東為元馭大王父也後元馭成鄉貢而卒卒一嵗<lb/>
所而元馭以㑹元及第又後六年而次孫家馭復以掄<lb/>
魁成進士又某年而翁子封諭德公始克葬翁某鄉祖<lb/>
<pb n="KR4e0201_WYG_095-15a"/>
塋之兆而屬不佞表其陽不佞盖聞之左庶子申君云<lb/>
翁父自然公之老也分授諸子田宅盡子伯季善處顧<lb/>
獨内奇翁且欲以觀翁之為人推下産與之公受弗辭<lb/>
曰微吾誰為任下者顧其居濱海益逺鮮士人易豪也<lb/>
行求白地若甌脱歲力耕少熟得餘鏹以賦予子户而<lb/>
役之積魚鹽之羡以佐耕而業益驟起埒素封矣念伯<lb/>
兄老而廢受産不給也歲割旁拓田贍之而任其税有<lb/>
從子及寡姊寄食翁如家翁為人倜儻饒智略决策利<lb/>
<pb n="KR4e0201_WYG_095-15b"/>
害出入析秋毫所任使僕卒不為機防務以盡其技而<lb/>
其末歲家益拓益務好行其德有貸翁千金賈而敗者<lb/>
窘自歸罪翁第促觴觴之立為折券嘗遺鏹千緡於市<lb/>
市人得之識為翁藏以歸翁翁繆驚曰吾固無遺鏹也<lb/>
且入若手即若物而何溷我為竟謝不受人或謂翁起<lb/>
家積纎累微是不可當數歲力耶而奈何棄之若弁髦<lb/>
翁笑曰非而所知也翁性佚宕不為城府刺刺面詆人<lb/>
過不少避以故其鄉黨争嚴重之而不能無怨家時以<lb/>
<pb n="KR4e0201_WYG_095-16a"/>
法中翁翁亦不為較生不業儒顧獨好儒以授封諭德<lb/>
公且就至元馭兄弟而大就翁得年七十五始娶徐生<lb/>
封諭德公名夢祥繼娶陳生太學生夢臣皆能以儉德<lb/>
成翁名元馭即世所稱荆石先生錫爵者也家馭今為<lb/>
膳部郎不佞嘗讀陶朱公傳以長子從起家覩積貲之<lb/>
難而知不能揮其易翁所謂積纎累微者也乃至不責<lb/>
償千金不受弁鏹彼固仁心為質欲以厚收薄毋亦其<lb/>
恢廓大度足稱創家主耶吾故表而出之以愧夫齷齪<lb/>
<pb n="KR4e0201_WYG_095-16b"/>
繆為恭謹者而復為之語曰水有本木有源以為不信<lb/>
視二孫子之賢<lb/>
　　明故贈中憲大夫贈江西按察副使北溪董公墓<lb/>
　　表<lb/>
有丘睪如於陽翟北之長岡者曰贈江西按察副使董<lb/>
公之墓董公之去霸州吏目而歸歸而没也以子中丞<lb/>
貴得户部主事贈尋又得今副使贈凡再命矣而其葬<lb/>
猶稱霸州吏目也中丞盖追思不忘而以屬不佞謂先<lb/>
<pb n="KR4e0201_WYG_095-17a"/>
大夫得藉天子之寵靈以有兹贈而猶因循故號無以<lb/>
顯揚而光大之敢請辭而文隧道之石不佞謝不獲則<lb/>
謂董公之始為州吏目也實吾太倉而是時不佞初就<lb/>
外塾從里中師即聞里中師稱董吏目者賢幕也而今<lb/>
狀云公之吏目於太倉嘗跡島盜之謀行剽者從壯士<lb/>
揜之盜魁就縛立解散其黨沿檄築崐山城其所分功<lb/>
獨巨而獨早就身旦暮版築間役夫不待敲扑而集其<lb/>
上官器之復使覈崐山賦公窮搜其弊源一切伏賦悉<lb/>
<pb n="KR4e0201_WYG_095-17b"/>
出即大豪亦惴惴受計矣凡半載而聞母喪號哭即日<lb/>
就道去其吏民無所從賻之言也不佞則竊若耳之矣<lb/>
夫信而傳信也是故其狀又云公之至自太倉則扶服<lb/>
委頓者數矣而又枕苫數粒而粥遂感痿幾半歲有異<lb/>
人脉之曰是非可以藥餌加也吾有灸而不損砭而不<lb/>
深入者問公歳四十八則以紙如其數覆穴而以簮一<lb/>
枝裹其鋭濡油然火透紙熱如灸而紙不傍爇如此者<lb/>
數處拊公背曰起起期後三日當復來後三日不來而<lb/>
<pb n="KR4e0201_WYG_095-18a"/>
公起跡之無有也公自是健履矍鑠於未疾時里中俱<lb/>
稱公孝感所致而公免喪謁選乃得霸州霸為京輔郡<lb/>
然其人多自腐入為中貴人從舎人兒暴横閭里公一<lb/>
切裁以法亡所縱舎相率戒避此青衫掾公又勤干掫<lb/>
枹鼓鮮敢發發又輙得以此負强幹任事聲而㑹有嫠<lb/>
婦縱他姦私事惡其兒妨之首兒大盜業誣服矣公察<lb/>
其色疑之為辨釋坐婦姦論逺近歎服為神明巡撫都<lb/>
御史侯公位薦公材於朝故事薦不及州邑佐而公特<lb/>
<pb n="KR4e0201_WYG_095-18b"/>
被薦見以為破格旦夕超用矣而狹中者不能無忌端<lb/>
公又以豪摯果勢逆之以是間有齟齬公意不自得喟<lb/>
然歎曰七尺吾受之父母而以狥人馬足耶遂移牒乞<lb/>
休解槖中装僅俸金三十耳公始娶劉繼娶王皆賢淑<lb/>
而無子其媵孔有子即中丞少而穎公撫之曰此所以<lb/>
安吾歸也耕有暇輙課之讀未幾果成進士為濬令公<lb/>
就濬令養者凡三年而濬吏民若不知令有父也然至<lb/>
令退食諄諄為言古今循良狀某事便民不便身者勇<lb/>
<pb n="KR4e0201_WYG_095-19a"/>
任之某事便令不便民者勿為也且曰吾非不習為吏<lb/>
者乃不能得之格今若幸而得之格可自負耶中丞敬<lb/>
謝教唯謹以故治濬有異聲而公亦獲自寛於山澤間<lb/>
盖中丞以户部主事使歸里而公始告逝也状又言公<lb/>
之少也嘗用例入太學與其豪長者㳺爽朗不復問小<lb/>
節然於内行甚篤家故饒其二兄欲析箸公辭不得捧<lb/>
券泣請曰彼九世而猶共者何人也又不得乃取寢丘<lb/>
之惡地曰食貧幸少安耳公之先自尉氏來遷三世而<lb/>
<pb n="KR4e0201_WYG_095-19b"/>
為英輸粟千五百石佐歲人主嘉之旌其門曰義民為<lb/>
公曾祖子通渭令英有善政英子涿鹿驛丞琇則公之<lb/>
父也至公凡四世有官職而不能大顯以發於中丞聲<lb/>
施海内矣公又置媵李生女適任㴻中丞名世彦有孫<lb/>
二人女一人嗚呼公所仕僅一州幕職法遷易而薦難<lb/>
公能越格而使人薦不能使人就格遷公能致不可跡<lb/>
之異人以起不起之疾而不能致用事者厠名於久次<lb/>
之除目能使其用竟於不可必之子而不能竟用於可<lb/>
<pb n="KR4e0201_WYG_095-20a"/>
必之身造物者為有意耶為無意耶不佞以公之子而<lb/>
信公以公太倉之政而信公之霸州夫是故表公石而<lb/>
鮮愧辭也<lb/>
　　明故徵仕郎仁齋程君墓表<lb/>
夫表墓非古也然而仁人君子之不欲死其先也則猶<lb/>
有厚道矣今夫伯夷叔齊至聖潔也孔子稱其餓於首<lb/>
陽之下民到如今稱之史遷為之贊傳曰君子疾没世<lb/>
而名不稱焉聖人作萬物覩夷齊雖賢得孔子而名益<lb/>
<pb n="KR4e0201_WYG_095-20b"/>
彰豈不亦互發更寄哉原涉之慕京兆阡也大闢其冡<lb/>
道而名之曰南陽阡而天下卒莫與也是時桓君山揚<lb/>
子雲業無恙金馬彼原涉者何知徼一言之惠哉而令<lb/>
後世寥寥原氏為也盖徽有重厚長者程德容君其於<lb/>
人業儒而托於賈以隱者也自程君父有華公生丈夫<lb/>
子四人而君最少其遺著最薄君挾其遺以㳺江淮北<lb/>
溯燕代十餘年成中賈又二十餘年成大賈君所謂賈<lb/>
因俗時變不規規什一務以寛大易纎嗇而所至有天<lb/>
<pb n="KR4e0201_WYG_095-21a"/>
幸輒贏徽俗之月旦人徃徃用貲甲乙而程君之為貲<lb/>
益廓於王父時乃益好行其德大要在損已厚往而薄<lb/>
責於是族多鰥弗克媾君踧然曰奈何及吾世而鰥且<lb/>
弗克媾也輒移槖中装為婚費且使授室凡程君戚而<lb/>
中表者舉於君乎是依又葺亭周術以息行旅助邑城<lb/>
城邑令善而旌之自程君之言富而仁義附焉其施不<lb/>
損息徽俗乃更稍稍賢重君矣程君之用貲重至挾以<lb/>
取官職而自克為敦謹甚於少時内行篤至淳如也所<lb/>
<pb n="KR4e0201_WYG_095-21b"/>
奉太母鄭孺人二十年如一日鄭有子諸孫而獨安君<lb/>
養曰孺兒吾所宜也君雖出行賈而四方珍鮮以時繼<lb/>
其父母又嚴事其伯仲兄也盖更來稱若父者三矣程<lb/>
君修家庭之行不蘄其名出里閈外而迨其殁也其猶<lb/>
子本中曰季父賢可表也嗚呼毋亦仁人孝子不忍死<lb/>
其先之意歟本中善屬文工詩而顧他貴人曰是非吾<lb/>
所急也聞吳郡有王先生者君山子雲儔也以狀介莫<lb/>
雲卿之書請不佞嘉其意而次第其行書於墓道之石<lb/>
<pb n="KR4e0201_WYG_095-22a"/>
程君諱倉别號仁齋世為歙著姓娶於唐子世楠為禮<lb/>
部儒士鴻漸為太學生諸孫三人曾孫一人餘詳見誌<lb/>
中<lb/>
　　處士質齋錢翁墓表<lb/>
去吾州之東北偏即海上而海上寛佚土土人割魚鹽<lb/>
之擅以自殖其豪長者業以去城郭逺韋跗注而見其<lb/>
子錢家不愛諸儒生即儒生至吾且慢罵之而獨錢氏<lb/>
為詩禮族盖其先為廣陵王元璙而又有為元提舉者<lb/>
<pb n="KR4e0201_WYG_095-22b"/>
海道千户者以漕起官至積著大家世世右文錢翁兄<lb/>
弟凡四人而其仲尤富自稱曰聴濤嘗衣偏裻從平頭<lb/>
以㳺大人間錢翁少受父産獨畸臧獲之指不能當諸<lb/>
兄半而其術足以饒使之諸子錢家咸苦他苛取而獨<lb/>
錢翁法不過十一又時時有所縱舎以故争來受子所<lb/>
賦予佃田為分受歲不令其獨災也病者葬者婚失時<lb/>
者為委曲賙䘏以故復争來受佃而錢翁又强力課耕<lb/>
自給乆之産益拓十倍於所受時錢翁屈指筴出入秋<lb/>
<pb n="KR4e0201_WYG_095-23a"/>
毫不失以為計然樊侯不過也而實恂恂為恭謹家所<lb/>
蓄牛馬數十牧之海鉗其口以往仍縱之歸復鉗其口<lb/>
終錢氏居鄰田無牛馬跡矣今太僕卿顧公於錢翁為<lb/>
諸甥行也而其父困徭避徙他所錢翁即為代徭又不<lb/>
令其田甌脱也盖錢翁少業儒為州諸生不自得即棄<lb/>
去曰吾安能衿裾而方朔死既有家成立而意乃未嘗<lb/>
忘儒也屬其子天福曰若即不自儒毋遂廢儒者㳺錢<lb/>
翁之為家幾與仲埒而不敢以豪甲乙奉事益謹仲亦<lb/>
<pb n="KR4e0201_WYG_095-23b"/>
憐而撫之異諸弟屬有倭變聞他豪多狎冦而重遷錢<lb/>
翁獨不可曰是重非他冦比也吾去而吾田在倭不能<lb/>
以田往奈我何即擕家避吳中而吳中顧公貴矣德錢<lb/>
翁為佐居亭休澣良備乆之倭退乃返舎歸業於諸子<lb/>
而身羽服延道流談養生家言自謂神仙可致也一夕<lb/>
有冦發以驚卒錢公諱璨字藴文别號質齋至卒也得<lb/>
年六十有九子三人女三人婚嫁皆名族詳見顧公誌<lb/>
銘中天福念錢翁無已旣葬而介顧公銘以乞余表墓<lb/>
<pb n="KR4e0201_WYG_095-24a"/>
嗚呼錢翁材足起家智足藏身達足娛性此三者人所<lb/>
難而翁獨易之然能察於冦之大忽而失於小能宻其<lb/>
養於身之内忽而忘其外豈智有所不及而達有所不<lb/>
用耶昔人所以為單豹嵇康之流歎也雖然令錢翁黄<lb/>
耉甕牖間以與草木並腐藉更過是而數十百年亦奚<lb/>
為哉謹以是復天福而聴其樹石曰亦足以殁錢翁矣<lb/>
　　都察院右都御史談公室屠淑人墓表<lb/>
當先皇帝時右都御史談公之為名卿大夫也盖出而<lb/>
<pb n="KR4e0201_WYG_095-24b"/>
望於鄉學士大夫争慕説之殁而為之誌其幽碑其隧<lb/>
之道而不知為内助屠淑人者力也屠淑人之捐館舎<lb/>
也談公盖尚無恙云居無何而公殁久之其子志伊乃<lb/>
克舉淑人祔公以其姻姚安守秦君汴之狀介余友王<lb/>
君稚登來而請余不佞表其葬甚矣談子之不忍冺冺<lb/>
於母也淑人之父曰秋野君武進人其先世為錦衣鎮<lb/>
撫矣而中絶屠君少負氣上書求復官不得則移其家<lb/>
以請又不得躑躅公車間而淑人生自其少時雅已有<lb/>
<pb n="KR4e0201_WYG_095-25a"/>
竒貴徵長而婉㜻負志操精女紅屠君心異之為偃蹇<lb/>
媒妁者數矣最後而談公之儷朱淑人卒聞淑人賢因<lb/>
委禽焉公是時為地官郎未辨色而入朝已即行郎署<lb/>
刺促案牘良苦迫昏而後有其室盖家事一委淑人矣<lb/>
然謂淑人甫離女也者而少之乃約束臧獲嚴扃鐍漿<lb/>
脯醯醤米麥之屬秩秩得其所談公有使事孺人從歸<lb/>
里謁姑王太淑人脩其儀而進之雍容如也小間問安<lb/>
否薦湯粥滫瀡若素習為婦者太淑人大悦曰微而賢<lb/>
<pb n="KR4e0201_WYG_095-25b"/>
吾能不悲思前婦哉即談公亦曰而今而可以無内顧<lb/>
憂也公之監山東試也以忤㫖奪十官為信宜尉念太<lb/>
淑人不欲行淑人徐進曰公譴去毋緩也念公以人臣<lb/>
謫萬里外妾獨不能周旋一室間代公職人子耶談公<lb/>
行而淑人所以寛太淑人者萬狀不憂離矣公之治兵<lb/>
於蜀也淑人復偕行公逐盜山谷間遘危疾且劇家人<lb/>
大小傳癘比比獨淑人在不櫛沐而侍公猶以其間調<lb/>
醫藥散諸癘者卒以公愈并起諸癘者公持兩廣節時<lb/>
<pb n="KR4e0201_WYG_095-26a"/>
有所征討淑人旦率其子女籲天願事早集母使有東<lb/>
山斧錡之歎公凱還而喜可知也具帔服迎拜於門内<lb/>
曰公勞矣為天子宣威德荒徼然得無有所殺戮耶公<lb/>
善之時時有所縱舎尋以少司馬最予誥淑人亦進今<lb/>
封倦且歸矣談公既數更大鎮歸里後復用舊勲進今<lb/>
官比於六卿而産益旁斥食指日益衆王太淑人業九<lb/>
十餘淑人晨興而稱婦務以意娱恱之退而稱小君以<lb/>
御於家家政理已又稱母督志伊就塾師公得安其身<lb/>
<pb n="KR4e0201_WYG_095-26b"/>
山水詩酒間不復問也淑人性强敏過目輒不㤀褐素<lb/>
蔬食自喜視其家芬麗泊如也朱淑人有遺女淑人撫<lb/>
之均於已出其貴不行於妯娌姻戚間周䘏貧乏無憚<lb/>
筐篚庻幾婦道之詳者矣淑人卒以隆慶丁夘得年五<lb/>
十有五談公諱愷海内稱所謂十山先生者也子一即<lb/>
志伊官太常典簿餘具狀中不佞盖讀秦君状而歎曰<lb/>
甚矣談子之不忍冺冺於母也夫女德不外見乎然而<lb/>
樊姬絶鮮僖妻授飡所以黙誘於短而隂脩其郄者功<lb/>
<pb n="KR4e0201_WYG_095-27a"/>
豈鮮鮮哉淑人賢而談公有聞矣令至今存談子之所<lb/>
以深於恭儉者惡可已哉夫劉向氏志列女而傳之則<lb/>
亦不佞表淑人葬意也<lb/>
　　郭母奚太宜人墓表<lb/>
吏部郎郭君諫臣之母卒而屬不佞世貞表其葬曰嗚<lb/>
呼是惟郭母奚太宜人之墓太宜人者盖嘗事封吏部<lb/>
公矣曷稱母以母終也稱宜人以諫臣貴故封也稱太<lb/>
宜人以封吏部公殁而後之也曷表乎母以母德著也<lb/>
<pb n="KR4e0201_WYG_095-27b"/>
始太宜人之為女也而蚤失恃矣父克仁翁之貳舉一<lb/>
子僅九月而其貳夭子呱呱泣弗乳太宜人以意和粉<lb/>
酪若乳也者而啗之得弗死而後母來所以虐其子萬<lb/>
狀太宜人業已婦於郭當歸寜時泣涕為懇請無已則<lb/>
益脩其珍異於後母子而再請曰孽幸長願得供爨下<lb/>
役即不敢以大人遺而亢伯仲之禮于嫡後母為感動<lb/>
得竟弗死太宜人之為婦也舅姑老弗任委家政封吏<lb/>
部公吏部公讀書長而多俠㳺委家政太宜人太宜人<lb/>
<pb n="KR4e0201_WYG_095-28a"/>
甫笄也而饒為之矣諸臧獲踰百指疇力耕疇技工作<lb/>
疇行賈疇女紅纎巨一切以材受署時治羮粥勞勉之<lb/>
而抶其不職者盖人人自强也姑徐性剛而故為苛責<lb/>
欲以觀太宜人兢兢早暮弗懈徐八十餘矣病背疽太<lb/>
宜人不櫛沐而侍湯藥唶膿浣中裠隂籲天請身代亡<lb/>
何病良已至九十一而後終徐之殁也祝太宜人有婦<lb/>
如其孝也諫臣之未舉也有義兄在太宜人所以處妯<lb/>
娌歡如也義兄殁而太宜人撫其孤如已出捐槖中装<lb/>
<pb n="KR4e0201_WYG_095-28b"/>
三千金為置上産曰吾先舅姑志也諫臣之姊妹四太<lb/>
宜人均其敬而私其匱者至養其子女曰亦吾先舅姑<lb/>
體也太宜人之為母也愛諫臣甚而能勞之小長即屏<lb/>
去嬉㳺具督就外傅既補博士弟子則益寛其資使與<lb/>
吳中賢長者游問所過賢長者也擊鮮漿酒繼之矣諫<lb/>
臣成進士任袁司理太宜人拊而屬曰若强直多自遂<lb/>
慎之夫法非可以意氣損益也司理拜受教故所蒞用<lb/>
明恕稱即其發權孽姦置之理籍其家天下以為快而<lb/>
<pb n="KR4e0201_WYG_095-29a"/>
不知所調劑全活衆也司理當推案有所平反太宜人<lb/>
始一加匕箸矣司理之以最徵拜考功也太宜人謂封<lb/>
吏部公曰勢來迫人奈何顧呵舎兒勿沾沾令里中人<lb/>
知郭吏部家吾立逐汝矣復謂考功吾助汝而為德於<lb/>
里也諸假貸貧家毋令出子錢即甚貧併母錢焚券矣<lb/>
環郭而居數里内小民家待太宜人舉火比比也考功<lb/>
佐國是抗顔廷諍曲直或以虞太宜人太宜人意殊快<lb/>
曰兒豈藉羙官餌耶即一獲伸考功令而襆被固甘心<lb/>
<pb n="KR4e0201_WYG_095-29b"/>
胡虞為考功自是可以無内顧也夫太宜人之捐館舎<lb/>
七十五壽矣里中人巷哭相弔曰胡遽棄我誰衣食我<lb/>
嗚呼太宜人不亦賢哉其少而德于女長而德于婦者<lb/>
家也以諫臣顯德外著矣故表之稱郭母也不佞世貞<lb/>
所據狀以表者其甥韓太史世能也不佞世貞故諫臣<lb/>
友也封吏部公諱某有子三長即諫臣女五孫男四孫<lb/>
女一曾孫三曾孫女一所婚嫁多令族詳具狀中<lb/>
　弇州四部稿巻九十五<lb/>
</p>
<p>
</p>
  </div>
</body>
</text>
</TEI>
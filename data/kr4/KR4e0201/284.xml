<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百十</head> <lb/>
    <p>
<pb n="KR4e0201_WYG_284-1a"/>
欽定四庫全書<lb/>
　弇州續稿巻一百十<lb/>
　　　　　　　　　　　　眀　王世貞　撰<lb/>
文部<lb/>
　墓誌銘<lb/>
　　泰興令雅山吕君墓誌銘<lb/>
吕君十七而為諸生進補國子上舍三十七而鄉試為<lb/>
第七人困公車者久之五十九而得泰興令甫三月移<lb/>
<pb n="KR4e0201_WYG_284-1b"/>
疾歸吕君之歸未嘗一日而忘過我客亦時時稱吕君<lb/>
顧余方掩闗不能從事酧酢而又八年則吕君病矣謂<lb/>
其從子元學壻李𠂻純曰幸及我之未死而得瑯琊君<lb/>
志銘我欲生見之於是屬其姻郭大夫紀其行甫就而<lb/>
吕君不起矣臨絶猶手二子而曰必瑯琊君志銘而後<lb/>
我瞑夫馮太史者良史也謁瑯琊君必以太史狀於是<lb/>
太史為吕君狀且紹二子先而申君之治命太史與大<lb/>
夫皆余友也不敢以不文辭按狀吕之先為岳牧著姓<lb/>
<pb n="KR4e0201_WYG_284-2a"/>
後居大梁至宋建康中而有維祖者得官杭之崇徳尉<lb/>
大梁為金尉以妻子老崇徳遂稱其邑人凢十二傳而<lb/>
君之父相官至沔陽州判官沔陽公有子三長曰山西<lb/>
行太僕寺丞煥季曰淮國儀賔熯君其仲也諱炯字心<lb/>
文地有雅山署以見志生而眀穎至性過人於書無所<lb/>
不窺習然以文過竒故多不録而其逰太學則為祭酒<lb/>
吕先生柟司業童先生承敘所賞識迨策名褎然前列<lb/>
縉紳好稱說之矣始吕世世什一累息而沔陽公稍用<lb/>
<pb n="KR4e0201_WYG_284-2b"/>
本富其盛至傾邑然性嚴重不能折節官府邑中倭倉<lb/>
卒僅以身免倭既去議城城則沔陽公當版築十六而<lb/>
他侮麕至非君之策名則立糜矣然君能忍訽練事豪<lb/>
有浸沔陽公槖而弗應者君宛曲譬解卒弗應乃割私<lb/>
槖隂遺之又有里貴人居間賂亦出自私槖前後積數<lb/>
千金皆以解沔陽公之禍沔陽公之禍解而不知其所<lb/>
繇也久始稍得之至疾革就書家老俾伯氏叔氏各以<lb/>
千金償君家老尚恠謂此不足當半償而君竟棄弗顧<lb/>
<pb n="KR4e0201_WYG_284-3a"/>
曰舍人子瞶瞶妄聞我何所捐槖太僕君長於君十餘<lb/>
嵗君父事之家政壹聽焉至於把門户扞外侮則一切<lb/>
自任不以煩太僕君太僕君老且死顧其耄嫗襁兒曰<lb/>
吾生賴吾弟死復累吾弟奈何君雨泣而對曰必不兄<lb/>
負也自是旦夕朝其丘嫂益共謹拊循襁兒踰於已里<lb/>
有欺兒弱而搆之者君極力屏衛得免兒後名元啟居<lb/>
恒謂人㣲吾仲父何以能至此儀賓君以尚翁主故留<lb/>
滯楚之子元學先歸猶在稚君喜而誨養之以至成長<lb/>
<pb n="KR4e0201_WYG_284-3b"/>
今廩於博士庠有聲所以語人如元啟儀賓君一得予<lb/>
長告還君迎謂之吾失一兄得一弟差不至㷀然杯酒<lb/>
盤飡朝夕融融靡間也沔陽君夫婦之棄君時尚未舉<lb/>
孫君憂之甚奔走相地偃蹇十餘塋始得吉葬而元學<lb/>
生已元啟生最後元學之同父弟元肇又生君大樂之<lb/>
曰先公之系振振矣即有子何必我而其䘮二親以過<lb/>
毁且用相地勞成癖疾凢五試公車或中道返或弗克<lb/>
入始慨然曰去死無幾矣終不忍以儒冠見先人地下<lb/>
<pb n="KR4e0201_WYG_284-4a"/>
其為泰興泰興漁鹽邑也民以舟檝故易為盜君至則<lb/>
首捕治一二大猾刑簡而政精其民恱服之守以上有<lb/>
難獄輒問吕令云何喜事者欲徙運道自常之孟凟過<lb/>
江徑泰興取楊子橋而出所費以巨萬計君執不可曰<lb/>
運故道在也亡故而廢之而更置焉如大農金錢何議<lb/>
乃止當是時淮以南方倚吕君重而君素宦薄且有婦<lb/>
沈孺人變上書移疾歸兩臺監司公移數十止君不得<lb/>
士民强留君以數萬計君從問道驅得免令署供張直<lb/>
<pb n="KR4e0201_WYG_284-4b"/>
百金君悉籍以屬吏曰為我謝後令毋更煩民也邑父<lb/>
老謳思君不置嵗時走六百里問遺以為恒人或謂泰<lb/>
興令豈有所不足耶材不任耶不稱上官意耶君笑曰<lb/>
否否人故自有志且我偶倦逰耳因賦詩五章識者以<lb/>
擬元亮歸去來辭云去舍不數武有園曰友芳志兄弟也<lb/>
亭池卉木嘉篠暎帶之樓曰瞻雲志思父也中置法書<lb/>
名畫敦鼎之属日宴坐焚香誦老易離騷羣從戚執過<lb/>
之或四逺文士納履請謁則延之花下割鮮釀醇佐以<lb/>
<pb n="KR4e0201_WYG_284-5a"/>
清言間發酧唱竟日夕不倦時一呼刀詣西郭外所謂<lb/>
五栁庄者擷露蔬剥筍蕨網逰鯉射浴鳬酒酣岸幘髙<lb/>
歌起舞顧影而笑曰吾不敢望五栁主人小饒酒資耳<lb/>
君風神瀟洒美鬚眉秀目少時頗任俠裘馬<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>從有逰<lb/>
閒公子之富與名晩節盡洗去之獨其好施予益甚尤<lb/>
急諸子姓兄弟間有一時殁燕中者悉為棺殮傳致其<lb/>
喪歸又厚䘏其孤有謁選而得鎮逺倉使者以文憑質<lb/>
金脱他罪不能之任君為贖而遣之滿考貧不能返君<lb/>
<pb n="KR4e0201_WYG_284-5b"/>
使人囊金而返之仲娣負官賦積百金以一稚繫獄其<lb/>
得出亦君所償也自君之為施不已而宗䣊姻戚執友<lb/>
以至閭左人人飽濡潤無失職者顧君帑則益空或迫<lb/>
有所應不能亡假貸於富人諸負君劵以千計君負亦<lb/>
如之恒自計我不忍負人又不忍責人負當奈何㑹婦<lb/>
沈卒沈故沈敏仁厚顧君善施沈善積其遺貲頗裕君<lb/>
悉以解負其所存劵即弗盡折亦弗問也以故君卒而<lb/>
邑之人亡不罷市痛哭者要不特門以内然耳君既名<lb/>
<pb n="KR4e0201_WYG_284-6a"/>
髙為人所慕悦大吏至越者又多生平親交君自匿不<lb/>
相聞徐司馬拭撫浙不能得君一帋逾重之且代去旌君<lb/>
門曰孝友敦義邑令陳某者欲寛一氓罪曰為我齎百<lb/>
金博吕先生數行君曰數行易耳如闗説名無可洗令<lb/>
有死者郡下邑丞調棺君得美材應之郡俾丞以公贖<lb/>
五十金酧君直丞匿未予尋罷官去人謂君不可取償<lb/>
乎君曰殮死令資生丞等耳杭守方某驟卒以亷故不<lb/>
克葬君倡諸縉紳裒金走其家經紀之義聲隆隆官中<lb/>
<pb n="KR4e0201_WYG_284-6b"/>
然至長賦踐更諸役不欲小異齊民嘗損田百餘畆以<lb/>
贍當賦者至有調發必身任其重曰吾居其輕重將誰<lb/>
屬邑門堰隳堪輿家以不利學官弟子議復之君率百<lb/>
金以倡堰復而科第相望矣君嘗汎寶應湖颶作羣舟<lb/>
多没君盡出其裝募小舟分援之所全活甚衆而不以<lb/>
姓名語人一士人宦留都欲私其妾子<graphic n="KR2250" url="https://raw.githubusercontent.com/kanripo/KR-Gaiji/master/images/KR2250.png" mimeType="image/png"/>使所親僕寓<lb/>
五百金於君亡何士人死僕來報君幸無知者請中分<lb/>
之君怒不聽召士人諸子均授焉有倉使負官儲若干<lb/>
<pb n="KR4e0201_WYG_284-7a"/>
將鬻其女君為讐其負女得不鬻小胥張相以孝聞病<lb/>
困燕中君呼醫活之與俱歸衣食之終身君與沔陽俞<lb/>
通判通家通判死長子亦死君捐金養其寡妻又為其<lb/>
季子還虚稅脫身狴犴中素名能知人日者方大立以<lb/>
其術干君異其貌稍與之語知其能文勉之使歸蘭溪<lb/>
今補諸生有聲君年僅六十有七亡子其終為君子者<lb/>
即元肇也君之大樂之乃若䜟云女四適太學生許天<lb/>
錫邑諸生徐國賢太樂生徐元眀季即諸生𠂻純余所<lb/>
<pb n="KR4e0201_WYG_284-7b"/>
見者也少年負竒才髙行君能詩善書詩出入王岑諸<lb/>
家書得趙吴興遺意所著有道徳經解山林漫言秇苑<lb/>
瑣言友芳園雜詠素心居集蔵於家誌曰吕君所自言<lb/>
人各有志信然哉以吕君之輕去泰興令其鋭果殆隃<lb/>
於彭澤彭澤貧而樂吕君富而好禮則志以遇殊也彭<lb/>
澤之為樂乃自躬耕食力之外一飲一衣亦所資於人<lb/>
而吕君之所謂好禮則雖一飲一衣亦與世人共之夫<lb/>
吕君之所不逮彭澤者貧耳其行隂徳多矣乃壽不至<lb/>
<pb n="KR4e0201_WYG_284-8a"/>
中澤不衍後天之所報之者抑何薄哉太史公而在固<lb/>
當為之欷歔慨歎無已也雖然士為善以自快而已<lb/>
銘曰近俠而儒薄吏而循為施不已以終其身不蘄報<lb/>
天不責名人飲酒賦詩達生任真身綴下士名齊逸民古<lb/>
亦有之而君豈其倫也耶<lb/>
　　鶴洲黄處士配王孺人墓誌銘<lb/>
嘉靖丙戌錢塘黄處士某之婦王氏卒眀年其子諸生<lb/>
汝亨杖苴秉謁入拜而泣曰母死矣而汝亨不肖無可<lb/>
<pb n="KR4e0201_WYG_284-8b"/>
以為母者筴獨有得公之一言以不朽地下耳余謝不<lb/>
敏且無故則不敢言以生者之無故則不肖誦公之書<lb/>
十載所矣公幸而惠之言母死可瞑也即不惠之言不<lb/>
肖且死與母俱不瞑也其紹胡君廷試復為之從㬰甚<lb/>
力余亦心憫之汝亨乃出一編謂余此所以志也既盡<lb/>
讀其辭曰麗而剴可受志矣志曰孺人亦錢塘人也父<lb/>
曰古塘君某愽學能古文詞亡子而孺人其最少女處<lb/>
士之父曰逸山君某賈而儒以貲傾里中而有六子亦<lb/>
<pb n="KR4e0201_WYG_284-9a"/>
獨處士少又俱才各能得兩家父母心而孺人又能佐<lb/>
其父紓家難父器愛之難其配逸山君聞而為處士委禽<lb/>
焉既入門則逸山君之賈日挫諸子長者皆徙箸去獨<lb/>
孺人與處士奉逸山君夫婦而㑹古塘君捐館婦李嫠<lb/>
處他女家無問供者孺人迎與俱處士念父賈已矣當<lb/>
以儒術顯而力不足既補邑諸生則教授傍邑子藉其<lb/>
資孺人獨身治饘粥晨興以奉尊嫜退而共母李靡不<lb/>
自愉快也屬嵗侵度所儲粟不給則貳其饔而身當其<lb/>
<pb n="KR4e0201_WYG_284-9b"/>
半菽逸山君竊恠之以間伺孺人食試為食不下咽乃<lb/>
歎曰吾幾失吾孝婦處士所齎遺弟子資繼之稍稍不<lb/>
乏矣而㑹嫜性病熱羸甚孺人私性以人肉可療羸密<lb/>
刲右股而雜糜進之弗覺也已處士覩其衵衣血察知<lb/>
狀大歎咤曰奈何先我使我不得盡心於母已而某竟<lb/>
不起處士慟哭不欲生孺人之哀可知也然懼處士之<lb/>
遂不欲生也起而撫之曰知君不忍死者第獨能忍於<lb/>
生者耶於是俱起勉治姑喪而益精心奉逸山君有子<lb/>
<pb n="KR4e0201_WYG_284-10a"/>
汝髙僅七嵗使之侍寢處務以寛逸山君意既老病寖<lb/>
劇孺人與處士晝夜襲服而侍湯藥處士間迎醫禱孺人<lb/>
即代之掖卧起逸山君意難之孺人跪謝曰大人憊至<lb/>
此而暇嫌之論哉已而逸山君復不起孺人與處士毁<lb/>
瘠如失姑時所以治祭葬皆獲如禮尋倭事起焚燒里<lb/>
居三徙而孺人以强力自支其養母李不怠久之李復<lb/>
以老夀死孺人奉而合之古塘君兆始逸山君病而謂<lb/>
人賴吾婦吾忘老鰥母李病亦謂人吾賴吾女吾忘老<lb/>
<pb n="KR4e0201_WYG_284-10b"/>
寡人亦謂君若無他子及婦耶何以獨子少子與婦謂<lb/>
母李無他女耶何以獨女少女與壻孺人如弗聞也泣<lb/>
與處士曰不幸姑逝吾舅亦逝吾母又逝然吾夫婦得<lb/>
一效全力於所生者足矣何至與諸伯子及諸姊程功<lb/>
處士曰善㣲夫人之言吾敢有徳色始孺人以勞毁故<lb/>
得目疾迫暝則眊眊焉不察物已而忽眀識者以為誠<lb/>
感也處士數試不利遂棄諸生孺人輒嚴課其子讀而<lb/>
亟寛處士曰婦少讀書賢聖人如孔孟尚不遇以老且<lb/>
<pb n="KR4e0201_WYG_284-11a"/>
今天下寧屈若一人也而汝髙為諸生負儁聲自詭芥<lb/>
拾科第矣而得弱疾嘔血以死其婦范亦前死孺人乃<lb/>
大悲泣曰吾所不獲志於夫子者以望若而若乃爾耶<lb/>
天乎於是汝亨弱有文矣少所授孝經論語大小學孟<lb/>
氏諸書皆依孺人㸃讀孺人恒謂汝亨父兄之所未竟<lb/>
者悉属兒亦不易哉汝亨自奮勵補愽士弟子每試輒<lb/>
冠其儕兾一為驚人之鳴而孺人病矣當其易簀時執<lb/>
處士手召諸子婦女孫膝前人人為好語慰訣且戒勿<lb/>
<pb n="KR4e0201_WYG_284-11b"/>
慟哭慟哭徒亂人意已而命所善比丘尼跌坐作偈示<lb/>
之則䓤嶺中不落草句也尋合掌誦如來號使尼皆誦<lb/>
經右脇安詳而逝蓋茹齋素禪觀者二十年以故盡洗<lb/>
散亂恐怖而超入忍地如此汝亨又稱孺人篤厚倫理<lb/>
處士之叔兄死其父亦死取其孤撫之以至成立有家<lb/>
室不知其非處士子也女字沈九齡九齡亦孤稚也撫<lb/>
之壯而後歸女且曰吾不忍名而贅也他族戚里婦女<lb/>
非子而母孺人者可屈指數嗚呼藉令處士君富幾得<lb/>
<pb n="KR4e0201_WYG_284-12a"/>
及汝亨之貴而行其德可勝紀哉是故汝亨悲而有餘<lb/>
痛也是宜銘<lb/>
銘曰以一孱婦身而遘尊卑之變者若而曹然皆毋失<lb/>
其為親何逝者之幸而生者之不辰啟手告盡翛然返<lb/>
真然後知其所以禦變者有定力而所遘者皆徃因嗚<lb/>
呼婦其名而丈夫其人者耶<lb/>
　　處士銅山張翁墓志銘<lb/>
張翁之葬龍溪邑北青山也蓋時猶稱處士云而其後<lb/>
<pb n="KR4e0201_WYG_284-12b"/>
七年翁之季子惟方以進士教授吾郡間謁余慨然而<lb/>
歎謂其先人之行不能出閭里然堅直自遂有古烈俠<lb/>
風而其要實歸於長者以故數履蹈艱險卒坦然而開<lb/>
九袠以終且有諸兄及不肖為之後然不肖竟未有以<lb/>
為先人不朽地也余憫而許之乃具事狀以墓中之辭<lb/>
請君之狀畧曰翁諱治字榮平銅山其别號也張之先<lb/>
世為龍溪人大王父曰均仁均仁之第五子宜茂宜茂<lb/>
之第三子秉華是為履垣公娶於阮有五子而仲為翁<lb/>
<pb n="KR4e0201_WYG_284-13a"/>
自均仁公來貲產以漸拓而子姓亦益繁然好為長者<lb/>
至履垣公漸旁落公生而磊砢英邁讀孝經大學即能<lb/>
通曉大義多涉獵典籍手録其賢不肖者以自警勉稍<lb/>
長念其家食貧而伯氏弱不能操家秉慨然曰已矣誰與<lb/>
資吾學者且如我父母朝夕何强自力佐伯氏而撫諸<lb/>
弟俾成立然自是不竟學㑹履坦公與阮先後以忭養<lb/>
終翁素精堪輿家言竭貲力歸公於同古杉仔嶺而阮<lb/>
則冠頂蜈蚣穴詫曰吾卜而再得吉壤後必有興者復<lb/>
<pb n="KR4e0201_WYG_284-13b"/>
創二第其一同古社與伯氏共之其一立家廟諸弟之<lb/>
所同處也翁負氣䇄䇄不肯為里豪下諸生有貸翁百<lb/>
金而負勢不欲償者意翁孱不敵也翁訟於邑不勝訟<lb/>
於郡不勝衆或撼翁何自苦乃爾翁不顧走之監司訟<lb/>
而勝矣顧割所償以為諸生路資曰吾豈有憾於若哉<lb/>
吾自取吾平耳嘗市巨室隙地而良有欲得之者翁故<lb/>
懽也冐巨室之姓以贖翁怒曰若亦舞我耶以若市則<lb/>
可以巨室贖則不可凡再訟於官卒弗與既而置酒好<lb/>
<pb n="KR4e0201_WYG_284-14a"/>
與之不恡也當創第時諸生某某有搆其違式者尋白<lb/>
翁與酒㑹酣好無間或謂翁是不嘗齮齕汝耶翁笑曰<lb/>
彼齮齕我固妄我而效彼則亦彼也翁以有中外搆故<lb/>
奔走聽理者五年不責佃租者三年歸集其佃人語曰<lb/>
乗吾之危而匿吾稅若不得稱良寛若於三載而迫之<lb/>
一旦吾亦不得稱仁今貸若若去我他佃矣翁性濶逹<lb/>
多智權子母因時為息徒手致千金而能以義散之居<lb/>
恒賑貧苦繕橋道焚貧人責劵所為徳非一而不自矜<lb/>
<pb n="KR4e0201_WYG_284-14b"/>
伐性勤甚即寸晷不容逸以為此窳惰漸也晩節遘倭警<lb/>
出入鋒刃者五六嵗卒以其身與家免後至七十八乃<lb/>
得應詔為夀官有冠服而惟方應選貢遂薦順天里有<lb/>
黠者援三十年廢產以其家衆據橋塹地而逼翁翁攝<lb/>
子弟姑避之曰吾少孱故不受舞今足以逞矣受舞不<lb/>
孱矣於是鄉月旦益歸翁郡舉鄉飲以翁為上僎翁生<lb/>
於𢎞治癸丑卒於萬厯丁亥享年八十又七元配阮前<lb/>
卒有子二惟正娶李惟脩仕為常山尉娶黄女四適黄<lb/>
<pb n="KR4e0201_WYG_284-15a"/>
元科黄大祐蔡一俊蔡賢繼配曹有子四惟毅邑諸生<lb/>
娶洪惟方自教授入為國子博士娶曾惟藻娶韓惟渾<lb/>
娶盧女三適潘榮貴李惠襲謝朝賓孫男九一統娶黄<lb/>
一純娶林一絅邑諸生一繽娶蕭一韓一䕫一致一敘<lb/>
一熊孫女三曾孫男十二女十㛰嫁多名族志曰世所<lb/>
美言夀考令終多賢孫子至張翁備矣彼魯朱家郭翁<lb/>
伯之流其謙退不争務行其徳視翁若過之然要以為<lb/>
名使耳所謂隂賊發於心而徵於睚眦如故也是故身<lb/>
<pb n="KR4e0201_WYG_284-15b"/>
挫家析而聲施不克終若張翁者有一於是乎孔子不<lb/>
云乎棖也慾焉得剛翁唯不慾故其剛長獲伸而人不<lb/>
怨夫豈惟不怨天且益之矣是宜銘<lb/>
銘曰剛而無虐直而温張翁所以永存而博士用之以<lb/>
教胄子者亦其遺軌耶<lb/>
　　奉政大夫同知南寧府事蓮峯陳公暨配趙宜人<lb/>
　　　墓志銘<lb/>
故致仕南寧同守陳公以嘉靖己酉卒於家前是丁未<lb/>
<pb n="KR4e0201_WYG_284-16a"/>
其偶趙宜人卒而至其年合葬於小捷山之原故少詹<lb/>
事黄文裕公佐采進士王鳳翎之狀而表其事於墓矣<lb/>
而窆石未有誌若銘蓋三十八年於今而公之冡孫徳<lb/>
基再為吾郡同守一日過余弇中而請曰事固不可知<lb/>
以王父之為長者而其葬也僅有表而不得志若銘以<lb/>
慰其幽然遲之三十八年而幸得遇足下足下能有意<lb/>
乎則王父死且不朽余故信黄文裕公言之核而賢徳<lb/>
基據而志之志曰公諱志敬字一之蓮峯其别號也其<lb/>
<pb n="KR4e0201_WYG_284-16b"/>
先自贛徙南雄之保昌宋有朝奉郎常者宦於廣州遂<lb/>
即屬邑之東莞家焉累傳而至公之大父珪嘗輸粟助<lb/>
縣官賜勇爵父縉少為邑諸生弗克仕凡有子五人公<lb/>
其季也㓜而惇敏不肯從羣兒嬉稍長通經術補愽士<lb/>
弟子令有陳寧者試公文而竒之寘賔館使二子從公<lb/>
抗顔不少假於令事毋所與久之領其省薦兩上公車<lb/>
皆報罷卒業太學連喪其父母持喪哀毁骨立時人稱<lb/>
之最後復上公車抵清河閘而同試者里人林載陽中<lb/>
<pb n="KR4e0201_WYG_284-17a"/>
漕卒狙擊以死公曰林君去家萬里卒死於外非我誰<lb/>
為白寃狀治後事者謝諸同試生行矣吾獨留為上書<lb/>
監司守令抵漕卒法調林君棺殮使艗首南而後發至<lb/>
則不及試矣公亦倦於其業乃就銓選得倅潯州以行<lb/>
一時義聲籍籍故少保方公獻夫為吏部郎贈公詩見<lb/>
意焉公於職専治賦乃創為規條白於上官行之不擾<lb/>
而辦遂以材舉連攝平南脩城貴縣三令事所至有聲<lb/>
實見旌禮時議汰冗員公當在汰格而銓部才之改倅<lb/>
<pb n="KR4e0201_WYG_284-17b"/>
南寧所専治亦賦公理之如潯也而田州之役起始田<lb/>
土帥岑猛驁而虐數鈔畧隣郡總督姚公鏌奏討之大<lb/>
衆聚南寧者數十萬咸責餉公公從容為經理無乏興<lb/>
師進猛走死而其黨盧蘇王受者分糺其餘衆以叛勢<lb/>
張甚時武縁為兵衝督府議守者曰所見惟王倅材他<lb/>
皆弗如也遂檄公與参將張經都指揮施震守之公至<lb/>
治戰守具甫畢而王受果悉其衆距城三十里而軍鼔<lb/>
譟聲動地經震懼不敵相顧曰姑攝戍而避焉可也公<lb/>
<pb n="KR4e0201_WYG_284-18a"/>
拔劍指天曰不謂公等憊至此張睢陽何人哉謂武縁<lb/>
吾死地也或計且以牛酒犒受緩辭止之便公復怒曰<lb/>
牛酒不以犒師而以犒賊何也於私計便於天朝辱授<lb/>
甲立睥睨間指顧方畧士爭自奮於是經震稍恃以强<lb/>
賊諜得狀逡遁去矣公自以勞進同守而新建伯王公<lb/>
守仁來代鏌意以二小醜可不煩兵而下召公幕府受<lb/>
計俾往諭之賊見公往懾曰是故守武縁使我望若金<lb/>
湯者也遂請降新建伯大悦尋移師掩入寨公以武縁<lb/>
<pb n="KR4e0201_WYG_284-18b"/>
之一旅從所部獲級獨八十餘新建伯疏擬公為按察<lb/>
僉事兵備左江㑹病解任且卒遂格不行而林司馬來<lb/>
代新建伯㑹討忠江二州叛酋公復以思恩兵從破擒<lb/>
之州人猶洶洶公為經畧請遷衛周安以控其要築城<lb/>
墾田次第撫循稍稍定矣然公絶不自言功賞亦不及<lb/>
而竟以老自解去林司馬曲留公不得則極意揄揚公<lb/>
美給符傳以行公之在南寧也有太平司理藺宗逺者<lb/>
以瘴死而柩過之已而其孤死其家人亦死獨二孀在<lb/>
<pb n="KR4e0201_WYG_284-19a"/>
流落者數年而公倡其僚悉槖而資使還歸闗中闗中<lb/>
人劉正郎仕以諫戍南寧泣曰吾不憂死矣為文紀其<lb/>
事甚詳公歸不復及公家事觴咏自適而已而至篤老<lb/>
乃念其鄉鹽課之重困民援甲令言於朝被格具草且<lb/>
復上而以病不起矣得夀七十有二趙宜人者宋宗室<lb/>
後也温嫕閑婦規尤勤女紅其治生刼刼逹乙夜猶未<lb/>
休以故能佐公亷公得寡内顧憂其卒之年則六十七<lb/>
也有子三廷對娶於鄧繼蔡廷頌出繼於從弟先卒廷<lb/>
<pb n="KR4e0201_WYG_284-19b"/>
封娶林繼彭女六人孫男四履復益都履即徳基隆慶<lb/>
辛未進士也孫女七曾孫男七燕毛燕喜燕賦燕式燕<lb/>
謀燕規燕臣孫女五公卒久之而學使者鍾繼英採士<lb/>
民議祀於南寧之名宦祠嗟乎公以一孱書生晩際而<lb/>
當末位乃能出其緒而建屏翰之績此必有大過人者<lb/>
而竟不獲越五品使之返初服以老死格之不足以得<lb/>
天下士如此哉然公竟不名功翛然而去之抑何恬曠<lb/>
自快也夫其先友而從試事誼也損槖而濟數喪仁也<lb/>
<pb n="KR4e0201_WYG_284-20a"/>
損身以完危城忠也雖古特立獨行之士有不能及者<lb/>
宜黄文裕之津津乎其稱之也徳基婁治郡邑大較用<lb/>
公遺意而聲過之然不以政繁而廢忘王父之不朽於<lb/>
三十八年後可不謂孝哉是宜銘<lb/>
銘曰是惟公與其室之蛻土厚而良鬰鬰生氣以與徳<lb/>
嫓用克昌厥嗣<lb/>
　　月潭和尚塔銘<lb/>
萬厯丙戌冬十月廿又六日月潭和尚示寂於吾州觀<lb/>
<pb n="KR4e0201_WYG_284-20b"/>
音庵之右室越四日為十一月朔茶毗於州之北郭歸<lb/>
骨於室前方丈地為甎塔以蔵之從其教也和尚姓楊<lb/>
氏以成化甲午生𢎞治已酉從師圓省祝髮五䑓山嘉<lb/>
靖戊寅始受具足戒周行天下殆半於蜀卭僰山中最<lb/>
久隆慶辛未杖錫吾州吾與弟懋築室居之凢七十年<lb/>
而後厭世縁俗夀百一十三僧臘九十八和尚以不欺<lb/>
為本以無住為宗以彌陀為父以釋迦為師以淨土為<lb/>
皈地以無為為法事不談禪不䜿義不沾講席無寒而<lb/>
<pb n="KR4e0201_WYG_284-21a"/>
已不備三衣無饑而已不强中食既得疾水飲者五日<lb/>
絶水者二日至夜分乃呼浴浴畢使僧雛誦無量夀佛<lb/>
經傾聽既終奄然而化晨大霧頃之開霽朔之晨復大<lb/>
霧頃之復開霽緇素㑹送及觀者盈萬人咸合掌咨歎<lb/>
以為得未曾有世貞乃即塔刋石為銘<lb/>
銘曰以縁而成以縁而住百十三年始以縁去同受生<lb/>
者得忉利天備享天樂亦踰百年雖則百年彼稱一夕<lb/>
或天或人其等過隙乃知夀者於我無涉無苦無樂非<lb/>
<pb n="KR4e0201_WYG_284-21b"/>
福非業以銘師塔師了不知我義坐隳銘亦何為<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百三十九</head> <lb/>
    <p>
<pb n="KR4e0201_WYG_313-1a"/>
欽定四庫全書<lb/>
　弇州續稿巻一百三十九<lb/>
　　　　　　　　　　　　明　王世貞　撰<lb/>
文部<lb/>
　行狀<lb/>
　　累封通議大夫詹事府詹事兼翰林院侍讀學士<lb/>
　　　愛荆王府君行狀<lb/>
府君姓王氏望為太原自嘉定之南鄉寺溝割而係太<lb/>
<pb n="KR4e0201_WYG_313-1b"/>
倉州籍遂為州甲族而有謙者起家莆田縣丞以亷惠<lb/>
稱莆田丞子侃侃生自然公銑自然公之仲子曰友荆<lb/>
公湧友荆公宏爽有才噐積纎累微起家至埒素封而<lb/>
不廢為長者里中人好稱之娶徐淑人而生府君當娠<lb/>
時友荆公嘗夢一岐角鹿負圖籍而入室其夕府君生<lb/>
遂名之曰夢祥及長而字竒徴皆以志夢也府君在襁<lb/>
褓偉晢異常兒六七嵗則以警頴善誦聞里中老儒張<lb/>
俸先生寘之膝而属以對其語竒張先生曰是非凢兒<lb/>
<pb n="KR4e0201_WYG_313-2a"/>
也强為我弟子我終當食而力及長遂受張先生經而<lb/>
當是時海濵之王皆饒樂以漁獵自娯府君獨喜為制<lb/>
科文辭讀書往往至丙夜十八試有司以異等補州諸<lb/>
生尋奉例入太學即復有聲太學嘗一再就省試不利<lb/>
而時人固目屬之科甲中寧能少東海王生耶而友荆<lb/>
公之難起州大姓王永者與公嫌名也而又鄰一日御<lb/>
史以名捕永永故匿不出而陰行賕捕者使更捕友荆<lb/>
公以自脱公出對簿則所坐皆里胥受賄鬻獄事公自<lb/>
<pb n="KR4e0201_WYG_313-2b"/>
度無有也顧卒迫不知所置對而獄益急時府君少不<lb/>
習訟事强自力代訴言父子世農業未嘗為里胥為里<lb/>
胥者王永所受請皆有主名御史乃更捕王永永急則<lb/>
据摭公他事冀以兩解而里讐交閧其間欲兩弊之不<lb/>
决者數年而御史為閩人舒某者威嚴甚府君念大仇<lb/>
在肘腋步武外皆操兩弊念不者即以竒貨可居而獨<lb/>
婦呉淑人之弟某儒俠嗜義與謀之合乃相扶携趣御<lb/>
史於毘陵雲間白寃狀嘗一日夜步往返三百里足踝<lb/>
<pb n="KR4e0201_WYG_313-3a"/>
血流濡縷呉淑人親為浣濯烹伏雌以饌而隣嫗有饋<lb/>
薯蕷者併羮之府君饑甚携筯就釜食将下咽忽吐而<lb/>
大慟曰我父今何所而我甘此味耶呉淑人亦相對泣<lb/>
遂覆羮以蔬食薦矣時訟久不解事力日薄而呉淑人<lb/>
有裝具悉出資友荆公而府君方槖饘得入侍見他囚<lb/>
寒餒甚因盡出其私錢衣食之詭曰吾詧家公有不忍<lb/>
色為之行意耳非以吾市徳也自公之就逮府君無日<lb/>
不搏䫙叩神求拯一夕假寐有若神告者曰必藉汝王<lb/>
<pb n="KR4e0201_WYG_313-3b"/>
氏祖而解府君覺不知所謂俄有馳郵報者曰按君為<lb/>
登州王御史言府君悟以語呉淑人曰神所稱王氏祖<lb/>
者非王君耶急投牒王御史稱寃憐而下之理官立辨<lb/>
里人陸司諭之裘時猶為諸生悉府君父子事作代父<lb/>
辨寃錄又為文夀友荆公謂世人即百嵗亡子何以能<lb/>
夀友荆公亦時時謂府君吾業已五十餘其前我而身<lb/>
也自是以後則而我身也府君故以奉友荆公署其齋<lb/>
曰愛荆人謂愛荆君真能用愛者矣府君俱謝不敢當<lb/>
<pb n="KR4e0201_WYG_313-4a"/>
惟時時語二子元馭家馭毋㤀而祖之艱危母忘而母<lb/>
之弟呉君徳而已府君既以家難弗獲竟儒術然寛愽<lb/>
有智度長可七尺廣䫙豐頥脩眉美髯望之奕然如神<lb/>
人也而元馭年十二髫而試於提學馮御史天馭馮公<lb/>
大竒之寘榻前手摩其頂巳指其敝韋戯曰若父貧耶<lb/>
有子如此而靳一幅帛也巳顧侍立者宜興方令吾失<lb/>
言是兒非紈袴家物廼父當亦竒士元馭入學宫即廪<lb/>
學宫屢試必冠而家馭亦繼振府君復以材貌重友荆<lb/>
<pb n="KR4e0201_WYG_313-4b"/>
公得從容家秉為徳於鄉矣盖府君生而母徐淑人見<lb/>
背後母陳淑人有子曰光祿君夢臣小於元馭一嵗陳<lb/>
淑人不能無移意然府君所以事之益恭謹雖燕見必<lb/>
修色而進之退而所以撫光祿君如元馭也師館家塾<lb/>
孶孶不倦矣元馭兄弟少而為諸生有聲然每就試府<lb/>
君必携以行僦舎擇僻而逺囂者與同卧起小出則鐍<lb/>
其户牡呉君間風之曰兒子邑邑面墻何以發文思府<lb/>
君徐曰如舅言日見市曹子鮮衣怒馬者其文思不當<lb/>
<pb n="KR4e0201_WYG_313-5a"/>
大發耶呉君笑而已以故元馭兄弟生平無狎邪㳺不<lb/>
解耳目好雖其性之篤誠亦府君有以模楷之也府君<lb/>
年四十四而元馭魁應天試四十六而友荆公以老夀<lb/>
終府君哀毁如孺子治喪塟易戚咸備當友荆公之疾<lb/>
革也手為二産劵以授府君及光祿君府君泣語元馭<lb/>
女姑為我承之吾不忍見也既承劵前謝友荊公淚交<lb/>
於眶不能出一語友荊公亦覺之為揮涕曰有子如汝<lb/>
復何恨今乃傷汝意者悔不前焚劵也府君盡出其私<lb/>
<pb n="KR4e0201_WYG_313-5b"/>
装以為喪客或言友荊公所居積厚甚今皆何在以風<lb/>
府君正色拒之曰我受劵故不薄也難得者兄弟古人<lb/>
我師哉其又二年而元馭㑹試第一廷試復以第二人<lb/>
及第報者踵至府君澘然曰痛不令吾親見之既而曰<lb/>
天惠我厚矣惟有夙夜勉勵毋負耳㑹西堂成扁以益<lb/>
謙見志焉其年授鴻臚寺序班不赴又二年而家馭應<lb/>
鄉薦又一年元馭以翰林編修滿考封府君如其官又<lb/>
三年而家馭㑹試第五人廷試二甲髙等五十八以登<lb/>
<pb n="KR4e0201_WYG_313-6a"/>
極恩進封右春坊右諭徳六十四以大婚覃恩進封詹<lb/>
事府詹事兼翰林侍讀學士呉淑人亦自孺人進宜人<lb/>
以有今稱府君二十年間三命至宫臣首易銀緋而金<lb/>
紫然衫帶皆故暗䙝裘垂垂浣補之跡宛然籃轝弊至<lb/>
不任肩從者一二蒼頭不知其為貴人也諸干旄至吾<lb/>
州里必造請府君人人與相綴接甚有禮叩之事即不<lb/>
應直指陳者不欲言其名嘗屏人語府君賢子始仕寒<lb/>
素虞桂玉先生豈有意乎則有里富室之某獄在府君<lb/>
<pb n="KR4e0201_WYG_313-6b"/>
拱手曰幸足薪水不敢以私屈明公三尺當友荆公在<lb/>
繫而鄉人挾詐而稱贖田者然實無價王永既以陷府<lb/>
君而負嚚訟名亦與焉府君不得不予田既貴而王永<lb/>
死其子汝舟来歸罪府君好謂曰兩欲自解難耳非故<lb/>
相讐也吾父幸白而汝父死何請為諸挾田者悉寘不<lb/>
復問且曰吾居恒語二子市勇不如市徳夫柔弱者天<lb/>
之道也吾敢忽諸府君家人男女千指饒為之衣食而<lb/>
厲其禁有交關外事者醉與人鬬争者折閲市貨緡以<lb/>
<pb n="KR4e0201_WYG_313-7a"/>
上者收治亡所縱應門必擇老幹使伺一切覈則賞掩<lb/>
互與同罰或誤收他姓亡奴及盗鬻田宅主人以片紙<lb/>
来立還之不少靳嘗㳺光福山置梅杏數十樹歸至十<lb/>
里市惡少年来呼於舟曰我園主人子也誤收若偽銀<lb/>
来求易耳府君笑諭之我安得偽銀市有識府君者批<lb/>
少年頰曰此人前後作此狡獪多矣今乃犯長者請懲<lb/>
之官府君復笑曰謝公意良厚乃欲破我逰山戒此人<lb/>
貧不過欲再得我價耳卒償之時元馭侍色微不平府<lb/>
<pb n="KR4e0201_WYG_313-7b"/>
君曰若有知以金丸弹雀者乎柰何使我擲金丸也元<lb/>
馭廼更謝不及也而市人驚指相目安得此語殆聖者<lb/>
歟府君性不愛妄費雖一金行之必以當而其居窶時<lb/>
属大侵割其母錢米為糜粥州之四門以食饑者又募<lb/>
人收浮尸塟之既從張先生㳺為光祿君娶其孫女又<lb/>
命元馭與其子元䝉逰緩急贈遺不乏餘姚葉先生兒<lb/>
子日師也沒且三十年其孤騃而貧一旦窶行来謁府<lb/>
君憫之為具湯沭酒食厚遺之與約嵗必一来来必以<lb/>
<pb n="KR4e0201_WYG_313-8a"/>
土物厚醻其直而後歸葉氏子以有家府君固不獲經<lb/>
術顯然其治經老不忘嘗與元馭兄弟談俱歎服不如<lb/>
愽士弟子試而出誦所為文府君戱第某當前列某當<lb/>
不得意皆騐少亦嘗為詩既以其無益棄去吾州之立<lb/>
新有薄其文獻者府君乃取明偶先生桓而下若干人<lb/>
之辭纂之曰太倉文畧今行世呉淑人亦知書嘗佐府<lb/>
君讀史至古忠臣節士未嘗不交口嘖嘖歎也既府君<lb/>
於嘉靖末覩邸報言官有擊相嵩不勝杖且戍者顧元<lb/>
<pb n="KR4e0201_WYG_313-8b"/>
馭兄弟曰若曹能為之乎死吾不恨矣呉淑人曰異乎<lb/>
吾所聞夫為人臣而危身殉名使吾君負不韙非福也<lb/>
因持論不相下而罷元馭既以髙望長詞林稍進禮部<lb/>
右侍郎而江陵相不服憂元馭風止之不聽乃大逞志<lb/>
於言者元馭抗責之又不聴於是謀請告省覲歸府君<lb/>
聞之曰善大臣不可以名累國體顧謂呉淑人今而後<lb/>
知若言之有味也元馭遂歸無何家馭亦自河南提學<lb/>
副使移疾歸相與奉府君呉淑人懽甚府君亡他嗜好<lb/>
<pb n="KR4e0201_WYG_313-9a"/>
獨好植花木尤多聚五色蘜牡丹至數百千本晨起未<lb/>
盥櫛即趿履行籬落間手自培溉雖大寒暑亡間佳時<lb/>
多逰虎丘石湖天池諸山水間一舟汎錢湖徘徊兩高<lb/>
三竺六橋上下山僧漁翁恠其狀偉囁嚅語此豈官人<lb/>
耶府君亟引舟避匿而少亦一從獵得名鷹玩之謂人<lb/>
支公有言愛其神雋耳及翫梨園戱復謂人此最𤨏𤨏<lb/>
亦足以觀成敗見哀樂晩節悉謝絶不復近翛然一榻<lb/>
而已府君雅性不食酒留客沃之必使醉往往丙夜不<lb/>
<pb n="KR4e0201_WYG_313-9b"/>
示倦色其食兼數人然居臠肉糲飯得飽為程遇客則<lb/>
備水陸窮膏腴至罷酒而蒸薦如故既已才呉淑人弟<lb/>
而感其捐家為己悉中外事委之總大綱而已呉君沒<lb/>
始稍稍經營有數質庫聴其息至久而中耗元馭以聞<lb/>
府君急收之尚有什一二存府君曰收之其耗露矣不<lb/>
責償且益翫我責之急彼不死水火則桎梏耳姑示不<lb/>
測以空名縻之及府君卒而諸庫槖皆如洗也又遺令<lb/>
毋得問鄉里諸責且析其劵以故業漸落不能知友荆<lb/>
<pb n="KR4e0201_WYG_313-10a"/>
公時府君雖膚腯然骨尤挺勁立踰時不徙足步履御<lb/>
内如少年方寢熟而㣲聞人謦欬或履聲即醒以為常<lb/>
咸謂府君神氣清裕不百嵗不止已涉冬忽属疾若有<lb/>
滯物伏胸臆間食漸减不能快寖以瘦削元馭兄弟憂<lb/>
之甚於國醫靡所不延請籲天禮神無早暮休而竟不<lb/>
效以卒府君且卒意揚揚不亂顧呉淑人吾欲聞金剛<lb/>
經語呉淑人為誦之且聴且瞑府君以萬厯壬午十月<lb/>
九日卒距其生正徳乙亥九月九日得夀六十有八元<lb/>
<pb n="KR4e0201_WYG_313-10b"/>
馭兄弟慟毁㡬死而甦者數矣弔車踵至久之小定乃<lb/>
上疏乞府君祭塟而中有云他人有子或恃祿以養而<lb/>
臣父乃贏糧槖以資臣兄弟之亷他人有子或借交以<lb/>
豪而臣父乃杜門斂跡以教臣兄弟之讓人以為實錄<lb/>
云故事三品不滿考不得全塟詔特予全塟而諭祭與<lb/>
前後三告身辭褒媺揚厲即大臣所不敢望盖異恩也<lb/>
余少於府君一紀幸生同里閈得托交而余稍浮沉宦<lb/>
路至納鄖節歸乃時相過從其過府君尤數余好飲不<lb/>
<pb n="KR4e0201_WYG_313-11a"/>
以府君不飲沮府君不飲不以余飲厭至臺察監司而<lb/>
下見亦必余二人偕且久而余㣲司府君未嘗語及私<lb/>
至詢土俗察民利便疾苦亹亹言之也乃其隠惡揚善<lb/>
多所救解則余且心服府君而府君亦謬許余長者府<lb/>
君之宗人嘗醉於張參將榜有所侮參将不勝忿列之<lb/>
臺為下捕而後諗於府君有連輒移怒參將府君摧謝<lb/>
不能約束宗黨而已參將實亷而才後語及參將輒推<lb/>
轂不已參將亦不自意得此於府君也余時時偶府君<lb/>
<pb n="KR4e0201_WYG_313-11b"/>
談説多農家晴雨豐荒與鄉前軰故事間一及朝家所<lb/>
以揣摩物情顜析國是處分劑斷往往破節中竅即達<lb/>
官老吏所不能窮也余嘗語元馭矯矯風節則吾子萬<lb/>
事不理舎子尊人奚属使繇甲科當平世何至出𢎞治<lb/>
間鈞陽錢唐下哉直而温詳而坦剛而無虐慈而不靡<lb/>
好義而不居其名庶㡬古之所稱鉅公君子矣元馭兄<lb/>
弟既選地得寺溝口之新阡而佳距故塋僅百武司空<lb/>
為治窀穸且具乃謀以乙酉之<hi>闕</hi>月塟而請辭於立言<lb/>
<pb n="KR4e0201_WYG_313-12a"/>
君子記羡中之石具草至數行輒哽咽不能復下筆盖<lb/>
踰嵗稍属而謂余知吾父子兄弟者莫若子耳幸有以<lb/>
損益之余謝不敏竊自謂始而辱府君友晩善元馭兄<lb/>
弟遂荘事府君今而已矣念無可以小効者謹為之潤<lb/>
色具狀如右府君元配呉淑人事見前令無恙二丈夫<lb/>
子元馭名錫爵家馭名鼎爵其科第名位亦見前元馭<lb/>
娶於朱故黃令邦臣女封淑人家馭娶於莊故白水令<lb/>
某女女二適徐可賢曹晉學皆太學生孫男三衡太學<lb/>
<pb n="KR4e0201_WYG_313-12b"/>
生錫爵出其二皆㓜鼎爵出錫爵有女三人長女適太<lb/>
學生周秉忠少女字呉某中女道成仙去世所稱曇陽<lb/>
子者也<lb/>
　　資政大夫都察院左都御史進階榮祿大夫贈太<lb/>
　　　子少保謚恭定笠江潘公行狀<lb/>
萬厯之十年壬午十月十六日都察院左都御史笠江<lb/>
潘公卒於家其明年癸未廵撫都御史郭公思極以訃<lb/>
聞上震悼賜諭祭者二遣官營塟贈太子少保已而命<lb/>
<pb n="KR4e0201_WYG_313-13a"/>
翰林臣考公行錫之謚曰恭定明興大臣得謚恭定者<lb/>
僅故大司徒年公與公而兩年公故嘗宣力泰順間䇄<lb/>
䇄砥柱者也法所謂敬順事上純行不爽公於年公有<lb/>
光而天子之制命與祭先後辭褒揚公材徳政術不啻<lb/>
稱是中外聞而歆言之於是公之子學憲君允哲方伯<lb/>
君允端将以某月某日塟公賜塋之某兆伐石以俟鉅<lb/>
公大人之誌若銘而屬世貞狀其事以備采世貞故習<lb/>
公又與學憲君姻好所願為執鞭者也敢以荒落筆研<lb/>
<pb n="KR4e0201_WYG_313-13b"/>
辭公諱恩字子仁别號湛川已更號笠江其先毘陵人<lb/>
至元季而有添二公者避兵徙上海遂為上海人添二<lb/>
公生静菴公某某生端原公麟仕為所大使麟生黙軒<lb/>
公慶多行陰徳信然諾有鄉里稱以公貴贈都察院左<lb/>
都御史有二子其季為頥菴公奎負幹用仕為項城尉<lb/>
課最當遷自免歸頥菴公始娶於趙天繼娶錢乃生公<lb/>
嘗拜公封為按察僉事而錢先逝贈宜人矣最後頥菴<lb/>
公復拜公贈為左都御史錢亦為夫人而公復為趙力<lb/>
<pb n="KR4e0201_WYG_313-14a"/>
請贈如錢公生而明頴疑重離襁褓即不妄言笑宛若<lb/>
成童六嵗父敎以四聲髙下揚抑不兩日而悉之稍長<lb/>
受經術所搆制科義蔚斐有聲補邑愽士弟子試輙屈<lb/>
其曹偶無何臺試第一且廩而属有諸生當貢而居喪<lb/>
服除者必廩而後貢公憫其老曰吾何所藉一食而忍<lb/>
皇皇其長者推以予之嘉靖壬午公年二十七舉應天<lb/>
鄉試第九人明年登進士甲科授祁州知州州嵗當均<lb/>
賦公至之未㡬為正册籍清弊覈隠户無匿田田無匿<lb/>
<pb n="KR4e0201_WYG_313-14b"/>
税參伍新舊𠂻而濟之高下稱平其吏民故朴魯兩造<lb/>
之頃不數言而决咸搏頰稱快以去當入覲用治行異<lb/>
等調劇得禹州州故名御諱悍王國也有子侯豪戚環<lb/>
衞之属而其俗亦強侈旣聞公治祁名稍稍歛跡而公<lb/>
一切以寛平處之獨謝絶居間亡所狥其人大服至為<lb/>
語曰毋相讐避潘侯毋甚口愧太守公在禹未㡬而積<lb/>
貯為列城最㑹嵗侵發庾而貸之無饑者尋擢南京刑<lb/>
部員外郎吏民思公謳謡不已至生祀之遺愛祠以配<lb/>
<pb n="KR4e0201_WYG_313-15a"/>
鄭上卿公孫僑漢丞相故潁川守黃霸語見州志中為<lb/>
南刑部一歲所而以錢夫人憂歸滿三載服除得刑部<lb/>
員外郎時天下當鄉試而執政者新議更其卜制以為<lb/>
不當以取舎属監司御史特遣京朝郎往而公用文髙<lb/>
首得河南所拔多知名士而少傅郭公朴尚書劉公自<lb/>
强魏公尚純侍郎喻公智至與公並貴八座聲稱相埒<lb/>
程式文亦以爾雅為諸方冠還署之亡何遷廣西按察<lb/>
僉事提督學政廣西故僻而椎於訓故外亡所嫺習公<lb/>
<pb n="KR4e0201_WYG_313-15b"/>
乃增益秇文所先者啟之而其要歸在於敦本實貴噐<lb/>
識以故自公後薦南宫者不虛嵗而名臣亦間出時靖<lb/>
江王驕勒其國衞卒之子弟毋得充諸生即充諸生而<lb/>
試者必以賄不則鋃鐺其父若兄公謂立賢無方非耶<lb/>
移文長史司謂王復勒諸生試者吾立論糺汝王聞之<lb/>
悚然諸尘乃獲試而公嘗署按察篆又以勾捕王所匿<lb/>
大猾必得乃已王滋銜之其後竟以與御史監司競而<lb/>
上䟽首誣及公上為遣給事法曹緹校置獄勘公亡所<lb/>
<pb n="KR4e0201_WYG_313-16a"/>
侵王奪祿國臣以下抵罪公之視學政居職自稱隃於<lb/>
前後數公而其攝亷察篆尤亡害考最錫誥遂進四川<lb/>
布政使司左參議分守川東西北三道所至督有司輕<lb/>
平其徭賦察見寃滯其理所在䕫人尤徳之遷山東按<lb/>
察副使廵察海道所部登莱饑郡邑亡見庾民習逃徙<lb/>
枹鼓間作公多方設法勸募賑貸之因借其力以闢荒<lb/>
蕪乃嚴約束布耳目民方見以畏懐有生色而御史檄<lb/>
公監試事錄成進御而時相有修郄於御史者摘其語<lb/>
<pb n="KR4e0201_WYG_313-16b"/>
以為譏訕詔逮御史及提調監試臣者遂及公時傳上<lb/>
怒甚且叵測公曰上明聖詎忍以語寘人死且上也即<lb/>
死之而生之毋非天也我安敢避旃而又何所覬為已<lb/>
入獄寘對公自若赦出獄亦自若謫廣東河源典史公<lb/>
遂之河源沿檄歸覲頥菴公道轉贛州府推官丁頥菴<lb/>
公憂歸服除補福州府亡何轉南京太僕寺丞再轉南<lb/>
京禮部祠祭郎中復為江西按察司副使整飭贛州兵<lb/>
備兼分廵嶺北道公既坐无妄謫而資歴久亡出其右<lb/>
<pb n="KR4e0201_WYG_313-17a"/>
者以故自河源尉凢四轉而復守故官艫鞅錯於道席<lb/>
不及暖公亦不及有所設施而縉紳先生不能以聲色<lb/>
窺公而益信其為公輔噐公之在贛屬峒㓂漸平遷浙<lb/>
江左參政分守杭嘉湖道方按部海塩而島㓂猝至圍<lb/>
之數十匝時城無見兵公鼔舞吏人晝夜睥睨間不少<lb/>
懈賊知不可破乃解時謂塩官孤城非公在魚肉矣而<lb/>
公進雲南按察使未上擢江西右布政使居無何遂遷<lb/>
浙江左布政使凡三轉而始為政首革贓吏出納之弊<lb/>
<pb n="KR4e0201_WYG_313-17b"/>
郡邑来上賦者如寄已而其民洞知之郡邑亦不得緣<lb/>
是而取竒羡又數佐其臺使者禁斥貪墨浙人稱便復<lb/>
提調試事所得知名士逾於山東時入覲與太宰御史<lb/>
抗辨賢否多降心從公甫竣事擢都察院右副都御史<lb/>
廵撫河南下車問父老閭左所疾苦得黄墨綬以上不<lb/>
職狀輙移文顯責之至有望風解綬去者徽恭王托𤣥<lb/>
脩蠱上而子庶人載埨繼之益為忮嘗輕行去其國以<lb/>
覘其留都又多掠良家子充後宫占民田所賊殺無辜<lb/>
<pb n="KR4e0201_WYG_313-18a"/>
數十百事聞下公公與御史悉發其狀論廢徙皇祖陵<lb/>
削其國秩盡奪所占還民徽既失國伊庶人復為忮忮<lb/>
甚於徽公首鎩其鋒剪厥羽翼其後竟得罪豫州部稍<lb/>
稍息肩矣公嘗整礦卒付禆將將之以赴島㓂有功與<lb/>
賜金幣亡何遷刑部右侍郎尋擢南京工部尚書公至<lb/>
扁其中堂曰敬義以示僚屬曰事君而思見利而思思<lb/>
過半矣即𣙜蕪湖龍江兩税者陷於蠧不自拔公乃擇<lb/>
敏慎郎與之𠂻畫一而著甲令焉務以不苛取而國課<lb/>
<pb n="KR4e0201_WYG_313-18b"/>
亦足督修皇祖陵及孝陵又完上以其速而能節也嘉<lb/>
之賜白金為兩者二十綵幣二有副召為刑部尚書時<lb/>
吾郡人督留餉都御史章公煥故嘗有䟽以經畧中原<lb/>
名觸上諱坐他事逮而詔法曹䆒所由將坐以誹謗公<lb/>
謂章非所宜言然其意在憂時耳廵撫雲南都御史㳺<lb/>
公居敬将征東川夷調兵餉不能無擾而與征南沐將<lb/>
軍相觝沐將軍中之亦坐逮將坐以擅興激變公謂㳺<lb/>
特行事不當物情耳事取㫖非擅興夷狡不良不為激<lb/>
<pb n="KR4e0201_WYG_313-19a"/>
變二公雖竟逺戍然得不死而上仁明亦不以為公累<lb/>
也改都察院左都御史公䟽辭有㫖卿老成端肅風紀<lb/>
重任特兹簡用宜承朕命不允所辭以二品滿三載聞<lb/>
上遣中涓賜鈔緡羊酒予告進階資政大夫封二代錄<lb/>
一子入太學公自是再上䟽請飭臺綱剔吏弊蘇民瘼<lb/>
前後㡬二十條鑿鑿中窽上皆嘉納之命所司舉行大<lb/>
風霾上䟽自列不允偕太宰考察庶僚評隲必以公議<lb/>
即分宜尚在事不能有所下上其指一時凛然稱肅充<lb/>
<pb n="KR4e0201_WYG_313-19b"/>
廷試讀巻官是時方伯君成進士為刑部郎以材調禮<lb/>
部而給事中某欲借以傾太宰而遂及公公復上䟽自<lb/>
列上念公春秋髙優詔許致仕而特為太宰明所以遷<lb/>
方伯君意公既歸闔門養威重顧生平無他嗜獨嗜書<lb/>
晩而彌篤未嘗一日釋巻自六經子史以及國家典故<lb/>
毋論金匱石室之藏即虞初小黄衣所纂靡不手錄而<lb/>
彚之一室蕭然唯圖書自環而已詩根柢東京鄴中間<lb/>
及開元大厯文則規摹昌黎四子以上沿先秦要而歸<lb/>
<pb n="KR4e0201_WYG_313-20a"/>
之六經純如也始擢第而贄所業於鄉先生陸文裕公<lb/>
深陸公髙自標許意不可一世士而獨心折公語人曰<lb/>
文不在兹乎吾何敢居先達焉公既位日尊名日益重<lb/>
金石之辭沈陵谷者不得之身毋以瞑不得之父兄毋<lb/>
以子弟於是爭趣公公不忍逆距其意咸有所撰述俾<lb/>
之實歸以故晩節其文益富益暢而有法性孝友其事<lb/>
頥菴公與錢夫人備志物之養喪塟祭饗戚易不偏勝<lb/>
時公既得老而諸弟溫州君惠刑部君忠光祿君恕皆<lb/>
<pb n="KR4e0201_WYG_313-20b"/>
相繼自引歸三君故嘗受公經以至有官秩公業八十<lb/>
餘則其最少者亦七十為築四老堂於第西䟽泉種竹<lb/>
備林野之致而學憲方伯及公少子都事允亮間以之<lb/>
官休沐歸省侍公出則金紫銀艾相絡繹處則懸曲旃<lb/>
奏鐘鼔懽讌彌日亡間人謂洛中耆英非一姓而陸賈<lb/>
李遷哲之儔要以酒食選耳盖於古公無擬也公念有<lb/>
餘田首捐以供諸墓祭嵗時合宗族饗之因以稍賙其<lb/>
貧者良者而抶其不率者又推以助里甲之應供者他<lb/>
<pb n="KR4e0201_WYG_313-21a"/>
所著家訓井井盖不特潘氏規而已公之歸臺使者無<lb/>
歲不慰薦上未及用而最後謝中丞登之温侍御如玉<lb/>
復以公應詔上老之特詔進公一級公前是以詔恩當<lb/>
為資徳大夫至是為榮祿大夫今上之六年復以詔恩<lb/>
有司具幣餼存問時人益榮之公素強無疾又善𤣥素<lb/>
之術能攝精氣時時遡腦顧猶陿之與方外客還往相<lb/>
與顜析葛稚川鄧之學謂丹砂可化而人見其耳目聰<lb/>
瞭步履矯健以為即亡論冲舉可不死矣而㑹允亮卒<lb/>
<pb n="KR4e0201_WYG_313-21b"/>
公猶能强自抑已而刑部君復卒公乃歎曰四體也而<lb/>
廢一將柰何且使我踽踽人世乎自是多忽忽善忘尋<lb/>
感脾疾月餘而逝矣距其生盖𢎞治之三月二十六日<lb/>
也享年八十有七公為人廣額豐下脩眉秀目丰度凝<lb/>
雅淵渟山峙望之而知其為貴人也生平無喜愠色即<lb/>
倉皇廹之而不能得其蹷步疾辭與人處坦夷不設城<lb/>
府尤不喜為脂常骫骳室無雜榻嚢鮮餘刺以是竟其<lb/>
身居官眘取予當得代輕舫垂槖而恒秘之曰我何以<lb/>
<pb n="KR4e0201_WYG_313-22a"/>
示人亷隠惻懇至以求便利民尋推不自居曰我何以<lb/>
示人惠自其長藩臬至八座多悍相宰鑄日人謂即不<lb/>
相齕何以能庸公不知公韜光善藏不激不隨有以庸<lb/>
之也善乎孫文恪公之稱曰吾在銓諸藩臬之長未有<lb/>
不通問者獨不能得潘公一刺异哉能不通問者必其<lb/>
不受問者也若潘公者可銓也公之鄉有少師徐文貞<lb/>
公宗伯陸平泉公者其言蓍蔡也徐公謂公學自濓洛<lb/>
行則曾冉自通籍以至懸車出入險阻跋涉萬里蠻烟<lb/>
<pb n="KR4e0201_WYG_313-22b"/>
瘴雨之途靡所不歴間以㣲絓嬰制禁都官桁楊之味<lb/>
靡所不嘗竟能保躬完名出險就夷鴻猷懿烈為賢士<lb/>
大夫所推重陸公則謂公長者淳實居身亷靖鮮衒飾<lb/>
以暴人耳目而其中介介不可犯猥濫請謁者望風屏<lb/>
跡一時朝士皆憚服公以為前後居中執法者罕公若<lb/>
也學憲兄弟尤寶重之以為公實錄世貞不佞繼有言<lb/>
焉可乎漢興御史大夫與丞相佹埒重也其可屈指數<lb/>
者周大夫昌之彊力貢大夫禹之清直薛大夫廣徳之<lb/>
<pb n="KR4e0201_WYG_313-23a"/>
敢言尚矣公不必盡有其跡而禔身軌行從容養重進<lb/>
而儀於朝退而儀於野者又何多遜也盖余嘗按部汝<lb/>
南過太康之墟而感於先朝之顧大夫佐者行業著於<lb/>
耳目而名實不被其身上書請之朝得贈少保謚端肅<lb/>
搢紳頗快之夫以顧公之賢任職百餘年而始見伸然<lb/>
而問其家僅一牧豎子耳不能名其祖與今所被之盛<lb/>
公甫狷館而中丞請之宗伯覈之不踰時而諸典具備<lb/>
毋論公之夀考福履其子孫抑何蕃且賢重也然則造<lb/>
<pb n="KR4e0201_WYG_313-23b"/>
物所培覆不可銖量寸計也已公始娶於包夭贈宜人<lb/>
加贈夫人繼曹氏封宜人加贈夫人先公卒其事行見<lb/>
公志亦陸宗伯公著也子男三長即允哲陜西提學副<lb/>
使娶王氏贈孺人加贈恭人繼項氏再封如王次即允<lb/>
端四川右布政使娶顧氏封安人加封冝人次即允亮<lb/>
南京後軍都督府都事先卒娶儲氏贈孺人繼王氏封<lb/>
孺人咸以學行政術彬彬世其家女一受南寜府通判<lb/>
瞿講聘早殤俱曹夫人出孫男八雲驥國子生娶孫氏<lb/>
<pb n="KR4e0201_WYG_313-24a"/>
雲樞官生娶楊氏雲龍國子生娶顧氏雲䕫國子生娶<lb/>
莫氏雲鳯國子生娶趙氏雲獻國子生娶吕氏雲柯娶<lb/>
顧氏雲楚聘姚氏孫女六長適官生陸彦禎次適國子<lb/>
生徐元普次適國子生喬拱辰次受王士驌聘次未字<lb/>
曾孫男二曾孫女四長適國子生顧晉次受呉宗𤣥聘<lb/>
早殤次受喬某聘次未字所著有易經輯義三巻詩經<lb/>
輯説七巻詩韻輯畧五巻美芹錄二巻祁州誌八巻笠<lb/>
江集若干巻行於時<lb/>
<pb n="KR4e0201_WYG_313-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百三十九<lb/>
</p>
<p>
</p>
  </div>
</body>
</text>
</TEI>
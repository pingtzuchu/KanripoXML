<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻五十二</head> <lb/>
    <p>
<pb n="KR4e0201_WYG_052-1a"/>
欽定四庫全書<lb/>
　弇州四部稿巻五十二<lb/>
　　　　　　　　　　　　明　王世貞　撰<lb/>
詩部<lb/>
　七言絶句一百二十五首<lb/>
　　梓于鱗集有感八絶句<lb/>
屈指燕臺被髪時調髙長惜和人誰何人不誦陽春句<lb/>
只有君身那得知<lb/>
<pb n="KR4e0201_WYG_052-1b"/>
　　其二<lb/>
星河蕭瑟㵼瓊泉雪嶺嵳峩刺九天不道鍾期身尚在<lb/>
轉翻山水伯牙絃<lb/>
　　其三<lb/>
東去名山是岱宗千秋長聳碧芙蓉誰能拄杖天門裏<lb/>
細數璚樓十二重<lb/>
　　其四<lb/>
雪樓髙傍㟙湖濆消渴頻年卧白雲問得兒駒留草在<lb/>
<pb n="KR4e0201_WYG_052-2a"/>
教人翻恨卓文君<lb/>
　　其五<lb/>
若問陵陽剖後名雙懸皎月照咸京不然仍隠荆山去<lb/>
看即須償十五城<lb/>
　　其六<lb/>
珊瑚七尺射吴天十萬驪珠顆顆圓解道人間饒異寳<lb/>
老夫親自見沈淵<lb/>
　　其七<lb/>
<pb n="KR4e0201_WYG_052-2b"/>
與君當日共三餘毫腐嚢收定不如一字雕成真玉葉<lb/>
千秋忽發塚中書<lb/>
　　其八<lb/>
柴門却掃自無塵吟憶君詩静憶身縱有餘年那足羨<lb/>
白頭誰是守𤣥人<lb/>
　　將訪何元朗翰林先寄<lb/>
布㠶無恙出雲間泖色峯隂相對閒任使子猷歸興發<lb/>
那能不訪大何山<lb/>
<pb n="KR4e0201_WYG_052-3a"/>
　　其二<lb/>
何家食品舊堪厭新議成來似稍亷我自清齋布袍客<lb/>
不妨唯有水晶鹽<lb/>
　　故陳提舉虞山湖園有感<lb/>
前牎湖水後牎山桃李棠梨樹樹<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>薄行只應紅粉是<lb/>
别將春色傍人間<lb/>
　　其二<lb/>
尊前春事競争新忽憶陳王句裏人屈指古今行樂處<lb/>
<pb n="KR4e0201_WYG_052-3b"/>
祇應唯有片時真<lb/>
　　吴門遇朱公子扶母喪歸有贈二首<lb/>
吴閶鐘動月初弦騷屑悲風攪夜眠不為斗間新劔氣<lb/>
何因得喚孝亷舩<lb/>
　　其二<lb/>
三匝啼烏無樹依江南春盡見霜飛知君不領胡威絹<lb/>
鷄骨支牀一布衣<lb/>
　　酒間偶題<lb/>
<pb n="KR4e0201_WYG_052-4a"/>
人言酒是銷愁物不到醉時愁不休今日較來無一事<lb/>
偶因杯酒却生愁<lb/>
　　其二<lb/>
解道死生俱是夢縱饒勘破亦奚為何如總付不思議<lb/>
權向糟丘住㡬時<lb/>
　　湯上人索詩若祖恵休以詩名然作僧不了書此<lb/>
　　勉之<lb/>
翛然一鉢一軍持坐到忘言了不疑却笑恵休縁底事<lb/>
<pb n="KR4e0201_WYG_052-4b"/>
逄人教擬碧雲詩<lb/>
　　徽宗馬圖<lb/>
天閑萬馬盡權竒冩出丹青意自悲長白山頭三萬匹<lb/>
可令龍種一雄嘶<lb/>
　　朱宸卿塟母<lb/>
浦西阡畔草離離腸斷憐君負土時烏鳥能啼兩行血<lb/>
白楊偏送四時悲<lb/>
　　其二<lb/>
<pb n="KR4e0201_WYG_052-5a"/>
手栽松柏淚和煙念母誰如朱百年一自寒廬鷄骨後<lb/>
至今猶道不禁綿<lb/>
　　沈嘉則作竈乃金陵趙子實法也子實索言又為<lb/>
　　口占一絶<lb/>
一肩行竈付奚奴欲採寒山處處蘇煑得涼州泉水熟<lb/>
不將身到酒家胡<lb/>
　　倚家弟調送張元春游嶺南四絶<lb/>
朔風吹雨欲成花病起青衫便離家此去不愁腰帶減<lb/>
<pb n="KR4e0201_WYG_052-5b"/>
古來勾漏有丹砂<lb/>
　　其二<lb/>
粤女簪頭紅佛桑夷歌一曲壓君觴莫嫌椰酒難成醉<lb/>
也解寛人萬里腸<lb/>
　　其三<lb/>
筆底江山已自靈千峰匹馬錦嚢停荆家莫詫關仝好<lb/>
大庾南頭分外青<lb/>
　　其四<lb/>
<pb n="KR4e0201_WYG_052-6a"/>
小奴全似黒崑崙雀躍行裝道不貧留得越中筒布在<lb/>
綈袍還有舊游人<lb/>
　　題畫甌碧牡丹<lb/>
沈香亭畔玉傞俄疊疊春山捧翠螺何似江南天水碧<lb/>
周娘親為剪宫羅<lb/>
　　周公瑕導余至胥口不能渡走筆有嘲<lb/>
不煩風浪便迴舟興盡真成王子猷若遇鴟夷應大笑<lb/>
笑君難作五湖游<lb/>
<pb n="KR4e0201_WYG_052-6b"/>
　　兩山竹枝歌<lb/>
橘緑橙黄香滿校甕頭篘玉鱠魚絲山中厯日由來少<lb/>
知是江南九月時<lb/>
　　其二<lb/>
白雪繅成繭子綿黄雲剪就稲花天千家村裏無開市<lb/>
二尺溪頭有繫舩<lb/>
　　其三<lb/>
短短釵銀壓鬢鴉圍腰羣捉木綿花莫嫌村塢行人少<lb/>
<pb n="KR4e0201_WYG_052-7a"/>
夫婿經商不在家<lb/>
　　其四<lb/>
峩舸大艑碧波間徧截玲瓏稇載還最是三吴多好事<lb/>
家家分得洞庭山<lb/>
　　題虎丘劔池<lb/>
吴王愛女瘞山丘寶劔三千白虎游當時未解平親怨<lb/>
又見胥江洗屬鏤<lb/>
　　陸羽泉<lb/>
<pb n="KR4e0201_WYG_052-7b"/>
康王谷瀑中泠水何似山僧屋後泉客至試探禪悦味<lb/>
玉團初輾浪花圓<lb/>
　　白蓮池<lb/>
曉風零落滴瑶華游女争搴似若耶若問什公應有解<lb/>
淤泥元自出蓮花<lb/>
　　養鶴澗<lb/>
龍華㑹上僊音鳥任是青田未許同肯向逺公争卓錫<lb/>
祇慿支遁一開籠<lb/>
<pb n="KR4e0201_WYG_052-8a"/>
　　贈胡生<lb/>
秃衿單幘據胡牀白眼狂呼罄索郎不為螟蛉收不得<lb/>
千山秋色滿奚嚢<lb/>
　　贈新蔡李生<lb/>
十日平原酒未醒千迴謔浪不曽停從他婁水能如眼<lb/>
可似王家伯仲青<lb/>
　　其二<lb/>
縹緲樓前玉萬家銀缾美酒不須賖請看正月江南雪<lb/>
<pb n="KR4e0201_WYG_052-8b"/>
争似河南二月花<lb/>
　　荅徐文果<lb/>
雪壓湖綿鱠水晶書郵嵗嵗不曽停縱然苕霅如雙眼<lb/>
可似徐郎分外青<lb/>
　　贈封比部金翁<lb/>
緋衫不礙鬢絲蒼令子承恩在帝鄉欲識故園山色好<lb/>
一官猶號白雲郎<lb/>
　　其二<lb/>
<pb n="KR4e0201_WYG_052-9a"/>
龍章親捧帝音歸七十兼聞自古稀種得秫田都是酒<lb/>
不須隨處典朝衣<lb/>
　　贈蘇山人<lb/>
讀君鸚鵡怨中辭何似東方愛滑稽俳調一成天笑動<lb/>
黄金將出換蛾眉<lb/>
　　金翁八十矣為小祇園作新詞游戲三昧語走筆<lb/>
　　為謝<lb/>
長千里頭春事繁家家玉樹待君翻多情却是頻伽鳥<lb/>
<pb n="KR4e0201_WYG_052-9b"/>
自譜僊音供世尊<lb/>
　　其二<lb/>
詞塲海内舊知名到處烟花月旦評若使維摩天女在<lb/>
白蓮將贈古先生<lb/>
　　𤓰步山<lb/>
佛貍南牧已千秋百草猶沾毳殿愁驅得王庭還大漠<lb/>
髙皇九葉奠神州<lb/>
　　登蛾眉亭有感<lb/>
<pb n="KR4e0201_WYG_052-10a"/>
囘首江南黯澹雲蛾眉亭畔思紛紛何因却作姑溪水<lb/>
流到長江尚不分<hi>姑溪水流出長江自為一帶</hi>
　　望鍾山<lb/>
劃成天塹抱天關鐡馬戈船日日閒九葉神孫當北極<lb/>
千年紫氣滿鍾山<lb/>
　　黄石磯<lb/>
黄石磯頭波亂流前軍鐃吹後宫愁莫因魚服憐牙爪<lb/>
自有真龍在上游<lb/>
<pb n="KR4e0201_WYG_052-10b"/>
　　阻風安慶<lb/>
長憐拙宦似今朝愁水愁風上漢遥何似長年囘鷁去<lb/>
滿㠶秋色下楓橋<lb/>
　　從彭澤望廬山決策往游示同舟者<lb/>
看盡千峯意不關青天忽接是廬山來朝紫氣君休恠<lb/>
身在嵳峩峭舊間<lb/>
　　董中丞淑化寄餉酒貲<lb/>
潯陽江波波刺天峭風偏對下江船從他九日灘頭坐<lb/>
<pb n="KR4e0201_WYG_052-11a"/>
乞得中丞買酒錢<lb/>
　　九江道中大風<lb/>
烏頭千樹捲秋蓬亂激飛濤拍大空坐起船牎渾不覺<lb/>
此生原慣石尤風<lb/>
　　江口望鄱陽湖感事<lb/>
十萬樓船不得驕洪波血立注青霄天弧一舉旄頭落<lb/>
不似潯陽枉射鮫<lb/>
　　過九江風迅不克上匡廬自嘲<lb/>
<pb n="KR4e0201_WYG_052-11b"/>
月滿清尊霞滿裾何人不信上匡廬東風一夜吹㠶去<lb/>
估客江陵也不如<lb/>
　　江州問琵琶亭<lb/>
亦知遷地勝長沙無那中年易憶家裁唱楚歌頭便白<lb/>
不須遥夜聽琵琶<lb/>
　　戲題赤壁<lb/>
越州蘭亭千載竒黄州赤壁今半之若使舟人不解説<lb/>
一拳頑石草迷離<lb/>
<pb n="KR4e0201_WYG_052-12a"/>
　　道士洑<hi>云即西塞山也</hi>
西塞山頭啼杜鵑湔濤百尺㵼樓船總令漁父心無事<lb/>
耐可中流倚醉眠<lb/>
　　泊樊口<lb/>
千條弱縷拂輕羅盡日無風少見波不到武昌應不恨<lb/>
一尊樊口聽漁歌<lb/>
　　偶覽元白長慶集有感逝者<lb/>
莫悲長慶元丞死更覓劉郎伴白頭何事調髙酬不得<lb/>
<pb n="KR4e0201_WYG_052-12b"/>
一生春雪半生愁<lb/>
　　程孟孺謁余武昌以是日至而余以是日發因偕<lb/>
　　登廬嶽各返故里遂成二絶為贈並呈豫章諸王<lb/>
　　孫<lb/>
君作游人上武昌我為遷客下潯陽何如一醉匡廬色<lb/>
歸卧滄江紫氣傍<lb/>
　　其二<lb/>
豫章隆準漢王孫推食能將國士論君去但誇廬嶽好<lb/>
<pb n="KR4e0201_WYG_052-13a"/>
此曹無念落朱門<lb/>
　　小飲東林戲成<lb/>
雙旌曙色轉逶迤那似門人籃筍遲今日白蓮無酒禁<lb/>
可知游客不攅眉<lb/>
　　余次得邸報姚繼文少卿南太常予卿太僕因寄<lb/>
　　一絶<lb/>
我徙蒼梧君豫章君㳺留省我金閶司空自有華隂土<lb/>
一拭能令兩劔霜<lb/>
<pb n="KR4e0201_WYG_052-13b"/>
　　寄用晦君頗事丹術聊此志規<lb/>
彭蠡春流白雪聲小山朱邸暮雲横枕中那得無鴻寳<lb/>
其若當年誤更生<lb/>
　　哭王君載四絶<lb/>
婁江雲色黯芊眠知道王家玉不全七尺併埋千巻去<lb/>
的應天上勝頑僊<lb/>
　　其二<lb/>
休論騎馬與衣朱一領襴衫未破除欲向文君探舊草<lb/>
<pb n="KR4e0201_WYG_052-14a"/>
可憐强半制科書<lb/>
　　其三<lb/>
耳邊猶似歎髙山忽斷飄風去不還君到夜臺無李白<lb/>
也堪惆悵憶人間<lb/>
　　其四<lb/>
圍棋詩酒黯然收便好風光懶去㳺若向菜蔬新算過<lb/>
可能無淚滴心頭<lb/>
　　江上别黄生<lb/>
<pb n="KR4e0201_WYG_052-14b"/>
東風吹冷軟金巵抛盡江南桃李枝佳麗不關垂栁事<lb/>
春來偏自解成絲<lb/>
　　其二<lb/>
睡醒雙筯印㣲紅小立江干怨曉風莫問長安天近逺<lb/>
酒人多在夢魂中<lb/>
　　贈襲克懋文學<lb/>
潦倒青衫也不貧濟南詩様誦來新相逄莫恠難分手<lb/>
白雪樓中縱酒人<lb/>
<pb n="KR4e0201_WYG_052-15a"/>
　　克懋藏于鱗巻後<lb/>
隻字能令白雪髙銀鈎數紙不辭勞青箱欲鐍應須鐍<lb/>
聞道人間購鳯毛<lb/>
　　題于鱗集後<lb/>
千秋白雪成真賞語向斯人已不知猶勝伯牙絃絶後<lb/>
一生無處覔鍾期<lb/>
　　聞朝鐘偶成<lb/>
殘月含輝曙色疑未央鐘響度花遲披衣欲出仍顛倒<lb/>
<pb n="KR4e0201_WYG_052-15b"/>
道是寒山夜半時<lb/>
　　初入朝屈指去國十九年矣有驚予鬢白者聊以<lb/>
　　自嘲<lb/>
秃節漁陽去不還當時無夢更朝天莫驚容鬢如蘇武<lb/>
若個能禁十九年<lb/>
　　送林承熈太學歸吴因簡張㓜于<lb/>
結客休憐金盡時吴閶處處酒為旗懐人但有梅花句<lb/>
驛使姑蘇到不遲<lb/>
<pb n="KR4e0201_WYG_052-16a"/>
　　其二<lb/>
彩筆秋凋吴苑霜張家客盡正彷徨何人直挾奚囊上<lb/>
掣取南州挂壁牀<lb/>
　　康裕卿䕶朱郎中喪南歸二絶句<lb/>
布袍甘涴鹿車塵别酒凄其肯入唇何限霜前楊栁色<lb/>
陌頭初贈有心人<lb/>
　　其二<lb/>
平陵結客晩知名侠骨于今死不輕若見宗人子元面<lb/>
<pb n="KR4e0201_WYG_052-16b"/>
莫將蕭肓擬康生<lb/>
　　贈郭舜舉祠部新婚<lb/>
才子當今顧彦先燕中花栁勝伊川自從二陸為文友<lb/>
乞得雲間贈婦篇<lb/>
　　其二<lb/>
紅蠟初鎔雙鳯皇新詩句好自催妝不須談到如皋後<lb/>
一笑先應喚郭郎<lb/>
　　荅許殿卿長史<lb/>
<pb n="KR4e0201_WYG_052-17a"/>
蓮花簇就濟南山湖上看山盡日閒一札十行文似錦<lb/>
非關長史戀人間<lb/>
　　其二<lb/>
拂袖淮王桂樹雲逺游名字不教聞自從深得山隂趣<lb/>
玉室金庭報右軍<lb/>
　　其三<lb/>
親扶豢角汶陽田不向東風費酒錢擁篲蒼頭誇誦賦<lb/>
搊筝小伎解參禪<lb/>
<pb n="KR4e0201_WYG_052-17b"/>
　　其四<lb/>
踏青風滿白楊枝雲到牙山黯自遲冡上彈琴應莫恠<lb/>
人間能得㡬鍾期<hi>于鱗墓枉濟南</hi>
　　其五<lb/>
盻子城邊春打圍割鮮呼酒去如飛一從上客申屠府<lb/>
不道袁絲罷相歸<hi>殷相公時同里</hi>
　　其六<lb/>
繡斧朱鉦引碧油風光差勝廿年㳺東州耆舊毋勞羨<lb/>
<pb n="KR4e0201_WYG_052-18a"/>
鏡裏清霜半上頭<lb/>
　　清源雜詠<lb/>
繡衣柱史何昻藏自免不復稱為郎尊前鳯舞花難夜<lb/>
門外烏啼月是霜<lb/>
　　其二<lb/>
鄭老揖余過鄭園賣文錢盡强開罇那知昔日曽游趙<lb/>
雙璧由來祇片言<lb/>
　　其三<lb/>
<pb n="KR4e0201_WYG_052-18b"/>
清源十日東風顛陳家從事絕可憐不須伏爾誇投轄<lb/>
我自能停步口船<lb/>
　　其四<lb/>
客腸欝欝誰為開任侠何如汪秀才仲冬霜冽不解冷<lb/>
有時自挾春風來<lb/>
　　過分水作<lb/>
一水雙分作順流風㠶喚月不須收拈將印渚脩齡語<lb/>
翹足㣲吟下濟州<lb/>
<pb n="KR4e0201_WYG_052-19a"/>
　　送沈司訓之仁和<lb/>
七百里多平水面江南大抵是僊官寳帶橋頭别親舊<lb/>
鶯花一路到臨安<lb/>
　　其二<lb/>
西湖是處美人粧天竺松風吹遶梁便攜罷講諸生去<lb/>
何必誇他馬季長<lb/>
　　其三<lb/>
手板抛來盡日閒吴峯青比玉峯殷若語傍人應不分<lb/>
<pb n="KR4e0201_WYG_052-19b"/>
一生長對案頭山<lb/>
　　投慈氏寺宿<lb/>
日落山門閉未曽苾芻前揖大中丞騶呵散盡篝燈語<lb/>
元是人間行脚僧<lb/>
　　其二<lb/>
入門金像欣然笑笑我津梁老此生兠率天中觀自在<lb/>
不知賢劔也求名<lb/>
　　雪後問春申臺<lb/>
<pb n="KR4e0201_WYG_052-20a"/>
壽州城内春申臺片片寒花飛作堆令尹玉纓看不見<lb/>
舍人珠履踏還來<lb/>
　　即事題小亭<lb/>
過雨山城緑欲齊一羣嬌鳥踏枝低不知謝豹今何處<lb/>
應在春明門外啼<lb/>
　　其二<lb/>
鈴閣沈沈草檄稀桑榆雖好傍斜暉莫嗔腐䑕將鴟嚇<lb/>
元是鵷鶵出世非<lb/>
<pb n="KR4e0201_WYG_052-20b"/>
　　對花<lb/>
一春孤負一春天半日强拚半日眠酒病畏深詩畏淺<lb/>
將何别策向花前<lb/>
　　江畔濯纓亭贈栁常侍<lb/>
一抹青山墮酒巵濯纓人醉㺯漣漪莫驚常侍仍呼栁<lb/>
曽賦滄波太液池<hi>栁常侍惲有太液滄波晩句</hi>
　　其二<lb/>
漢江隄畔草芊芊蠟屐登山醉欲眠天際香罏君自見<lb/>
<pb n="KR4e0201_WYG_052-21a"/>
可能身染玉京烟<hi>荆州圖記云武當山峯首狀愽山香罏</hi>
　　大廷尉孫公山甫聞予閱兵以六絶句見遺此皆<lb/>
　　公節制之師予樂觀厥成耳輙勉奉酬以伸感謝<lb/>
大府橫開漢水濱天王三錫璽書新君看猛士如雲擁<lb/>
來聽輕裘緩帶人<lb/>
　　其二<lb/>
山蟠庸漢帶中州水壓襄荆控上㳺謀帥自來先禮樂<lb/>
干城元不要公侯<lb/>
<pb n="KR4e0201_WYG_052-21b"/>
　　其三<lb/>
三千組練控雕弧竦立轅門聽若無閱罷不須鞭貫耳<lb/>
此軍原屬鬭於菟<lb/>
　　其四<lb/>
南陽谿子鏃如矛板楯巴賨虎見愁俱道普天無白羽<lb/>
技成何處覔封侯<lb/>
　　其五<lb/>
疊鼔鳴笳漢水渾牙前飛將按三門恠來全似吴宫隊<lb/>
<pb n="KR4e0201_WYG_052-22a"/>
舊帥從知也姓孫<lb/>
　　其六<lb/>
鄖山増色水増波為是清風吉甫多江漢自來周雅地<lb/>
可教新句入鐃歌<lb/>
　　輓程廣文三絶句<lb/>
九歌垂就涕先零恨殺青衫到底青昨夜㣲茫牛斗分<lb/>
不知飛上作何星<lb/>
　　其二<lb/>
<pb n="KR4e0201_WYG_052-22b"/>
滿地春風避草廬悠然一夢已蘧蘧由來秘噐東園美<lb/>
不匣儂家萬巻書<lb/>
　　其三<lb/>
三絶風流數鄭䖍到頭生事僅寒氊古來文苑君知否<lb/>
一巻殘編了百年<lb/>
　　寄送姪孫鴻臚定鼎<lb/>
青衫垂故鬢絲新解帶能眠丞相茵縱有懸河君莫盡<lb/>
古來三語定何人<lb/>
<pb n="KR4e0201_WYG_052-23a"/>
　　其二<lb/>
當年公望有安期今日藍田玉一枝若問江東米貴賤<lb/>
但言王掾未全癡<lb/>
　　其三<lb/>
吴閶風起木蘭橈祖道秋新緑斾驕見説時清官更好<lb/>
教人何地問漁樵<lb/>
　　其四<lb/>
金馬門前無限春嵗星何處不藏身明年社肉初頒後<lb/>
<pb n="KR4e0201_WYG_052-23b"/>
可向天涯憶逺臣<lb/>
　　送孫兆孺還華容<lb/>
𤣥經罷草不勝閒愁遣幽人問字還别後相思何所道<lb/>
尊前秋色似君山<lb/>
　　其二<lb/>
鈴閣深沈漏漸稀新凉綷縩上荷衣相逄始信無官好<lb/>
今夜思家明夜歸<lb/>
　　趙中丞良弼便道過里為促其行<lb/>
<pb n="KR4e0201_WYG_052-24a"/>
武昌為祖接天開六月風清御史臺休汝莫令車騎衆<lb/>
燕中專待一驄來<lb/>
　　補題冬日村居四絶<lb/>
緯蕭風急蠏全肥黄雀頭頭飽不飛自有牽綿新釀在<lb/>
不煩機婦授寒衣<lb/>
　　其二<lb/>
莫恠田家置酒頻綿花盈櫝米盈囷從他俗飲無妨事<lb/>
七貴筵頭俗殺人<lb/>
<pb n="KR4e0201_WYG_052-24b"/>
　　其三<lb/>
踏車㪺水欲深池看網銀鱗過别陂刮面西風渾不峭<lb/>
烹魚壓酒夕陽時<lb/>
　　其四<lb/>
衝寒來叩野人家不遣蕭條負嵗華蜜結苔梅俱馨口<lb/>
青葱簇出水仙花<lb/>
　　送於信夫還武陵<lb/>
千疊青山擁上游㦸門翻見武陵舟鄖江一線成歸路<lb/>
<pb n="KR4e0201_WYG_052-25a"/>
可似桃花洞口流<lb/>
　　其二<lb/>
抛却銅符十五年談𤣥倦了復談禪石頭路滑君知否<lb/>
明月家山自在圓<lb/>
　　沈侍御汝材按秦至耀州而卒為四絶輓之<lb/>
秦中秋盡法星殘祋祤城頭黯淡看從此柏臺烏不住<lb/>
白楊風色四時寒<lb/>
　　其二<lb/>
<pb n="KR4e0201_WYG_052-25b"/>
抗手輶軒西入秦藍田玉折竟成塵蛾眉班上應愁看<lb/>
鴻鴈行中少一人<hi>兄為侍御</hi>
　　其三<lb/>
逰子魂無憶故鄉一身天地任茫茫車前素旐悠揚去<lb/>
猶帶西臺御史霜<lb/>
　　其四<lb/>
莫恠休文減帶圍由來僊骨不勝衣孤山一片梅花月<lb/>
可是能騎鶴背歸<hi>君杭人也</hi>
<pb n="KR4e0201_WYG_052-26a"/>
　　荅李侍御惟貞時方按栁州<lb/>
瘴色驚霜一馬驄故人誰似李端公栁州垂栁應無數<lb/>
心在襄西落木中<lb/>
　　其二<lb/>
鄖嶺春初雪不殘栁江風物已堪觀莫言嶺表無他寄<lb/>
蕉實能黄茘子丹<lb/>
　　春寒東閣外花事未動有感<lb/>
隂風獵獵雨絲絲苦勒新紅未上枝人道春光從此出<lb/>
<pb n="KR4e0201_WYG_052-26b"/>
不知元自得春遲<lb/>
　　其二<lb/>
空傳驛使到天涯不見梅花寄一枝弇山園裏千團玉<lb/>
盡日嬋娟為阿誰<lb/>
　　聞敬美使秦中要取道太和一晤<lb/>
懐中白璧月同圓縱入秦庭莫浪傳可怪人間無合處<lb/>
鄖江虹色已經年<lb/>
　　其二<lb/>
<pb n="KR4e0201_WYG_052-27a"/>
蓮花朶朶撲函關使者褰帷紫氣間分付錦嚢收拾盡<lb/>
與君移較太和山<lb/>
　　摘桑葚作供二絶<lb/>
　　　鄖中初夏櫻桃後無它果惟後庭有老桑二結<lb/>
　　　葚頗繁指麾兒輩摘嘗之初縮朒不上樹盖南<lb/>
　　　中諱以為儉嵗之食故也記張天錫自涼州歸<lb/>
　　　晉人或詢涼風物天錫云桑葚甘香鴟梟革響<lb/>
　　　又謝公問北味有王甲云桑葚可比黄甘恐公<lb/>
<pb n="KR4e0201_WYG_052-27b"/>
　　　不信候熟時馳駿馬采供公大以為美云此味<lb/>
　　　佳何黄甘之足儗然則桑葚固嘗比肩名果薦<lb/>
　　　御王公矣戲成二絶用以解嘲<lb/>
蔫紅黝紫簇成堆但摘兒童莫更猜説與故園風物好<lb/>
玉盤氷醴浸楊梅<lb/>
　　其二<lb/>
涼州遮莫小江南桑葚雖鮮也未堪解道謝公懐逺畧<lb/>
已誇風味勝黄甘<lb/>
<pb n="KR4e0201_WYG_052-28a"/>
　　贈寄陳道易<lb/>
處處憑鐫㓜婦辭銀鈎搨得慰相思㐮陽峴首依然在<lb/>
千載惟談墮淚碑<lb/>
　　其二<lb/>
休汝毋言計盡非麥田雖薄價還㣲吴閶舊俗君應曉<lb/>
垂橐歸來未當歸<lb/>
　　以曽益州笻杖并詩贈九十七左翁<lb/>
百年蹤跡僅庭除毋事門人進筍輿欲識使君珍重意<lb/>
<pb n="KR4e0201_WYG_052-28b"/>
益州方竹右軍書<lb/>
　　太和絶頂贈敬美少參弟時㳺自太華新領部南<lb/>
　　康為匡廬主人<lb/>
𤣥嶽能𤣥太華青到來詞筆動山靈莫言遷客恩波少<lb/>
何似金門老嵗星<lb/>
　　其二<lb/>
太和宫闕寫黄圖匡廬舊稱天子都共是玉皇香案吏<lb/>
不妨南北領香罏<lb/>
<pb n="KR4e0201_WYG_052-29a"/>
　　其三<lb/>
汝兄新賦未堪難嶽色撩人試自看但使登髙須授簡<lb/>
主恩新拜大夫官<lb/>
　　其四<lb/>
鵞笙鳯管寫潺湲豹尾熊幡簇滿山疑是茅君兄弟别<lb/>
未分天上與人間<lb/>
　　王上饒將入覲與余有酒人燕市之約㝷余赴留<lb/>
　　任歸里君亦當便道省覲走筆戲贈<lb/>
<pb n="KR4e0201_WYG_052-29b"/>
駟馬于公愛里闉雙鳬葉令畏京塵新豐酒價毋勞問<lb/>
且作髙陽社裏人<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻三十</head> <lb/>
    <p>
<pb n="KR4e0201_WYG_030-1a"/>
欽定四庫全書<lb/>
　弇州四部稿巻三十<lb/>
　　　　　　　　　　　　明　王世貞　撰<lb/>
詩部<lb/>
　五言律三十五首<lb/>
　　余忝督鄖楚與季朗後先發辱以麗賦見贈且出<lb/>
　　扇命詩走筆酬謝<lb/>
鄖國忝持節春明同振衣憐君一咳唾𣪚作千珠璣把<lb/>
<pb n="KR4e0201_WYG_030-1b"/>
並吴鈎色攜增楚璧輝好逢楊得意未訝薦書稀<lb/>
　　過定逺問功臣遺跡有感<lb/>
甲第杳非故子城餘至今燒痕寒不冺沙色晝常隂無<lb/>
復風雲蹟偶然天地心孝陵迴首䖏紫氣一何深<lb/>
　　宋玉墓<lb/>
此地真埋玉何人為續招秋風弔師罷暮雨逐王驕萬<lb/>
事才情損千秋意氣消仍聞封禪草遺恨右文朝<lb/>
　　張司禮堯督備顯陵八年而始還朝節惠之政口<lb/>
<pb n="KR4e0201_WYG_030-2a"/>
　　碑載道余甚媿之敬之扵其行賦五言近體以贈<lb/>
還朝禹年並馳傳漢恩深雨露園陵色氷霜使者心卧<lb/>
餘江畔轍頌有郢中音雲夢毋勞對君王罷上林<lb/>
　　留吉甫達甫伯仲小飲<lb/>
鈴閣閒堪掃牙旗静不驚一尊聊二子三月自孤城栁<lb/>
送青陽色江迴白雪聲絶憐分手恨翻向㑹時生<lb/>
　　偶成<lb/>
欲識君恩重優閒到始知空城聊假節𤣥嶽是真祠酒<lb/>
<pb n="KR4e0201_WYG_030-2b"/>
病那從起書滛不要治未應千里外片檄似風馳<lb/>
　　其二<lb/>
一雨夜来足添衣身轉輕濁醪生睡理脩竹韻書聲少<lb/>
事人方貴無營意亦平偶因貪化日聊爾話長生<lb/>
　　其三<lb/>
薄有澄清志猶疑節制非一城如斗大三户似星稀返<lb/>
照松筠嫵初晴筍蕨肥春寒夜来急無夢可成歸<lb/>
　　其四<lb/>
<pb n="KR4e0201_WYG_030-3a"/>
好作山僧擬其如霜鬢毿升堂無法説退院少機㕘草<lb/>
色深趺坐花隂静步檐晚来鐃吹發應似禮伽藍<lb/>
　　偶題小齋<lb/>
事念了無涉起居初有恒佛書閒自展何肉乆堪憎鈴<lb/>
閣棲禪觀轅門坐老僧多慚少年日綺語任馮陵<lb/>
　　杭州詩人蒋少翼館於中㳙所薄㳺不偶将歸故<lb/>
　　鄉賦此送之<lb/>
錢唐諸父老問爾長安時累宿内供奉可稱明主詩狗<lb/>
<pb n="KR4e0201_WYG_030-3b"/>
監不曉薦馬卿亦何為今日孤山逕還容二仲知<lb/>
　　答明卿聞元美擢御史中丞督撫鄖陽喜而有寄<lb/>
　　四首<lb/>
潦倒孤生業吹噓造物情一官慚國士萬死為家聲感<lb/>
舊羊曇切酬知到溉輕<hi>羊為切到為輕</hi>浮雲多晻曀缺月向誰<lb/>
明<lb/>
　　其二<lb/>
文苑三朝彦凄涼半死生青雲聊寄跡白雪好尋盟不<lb/>
<pb n="KR4e0201_WYG_030-4a"/>
必彈冠意俱歆仗鉞名襄陽訪耆舊終愛鹿門耕<lb/>
　　其三<lb/>
物意終難是勞君擬昔蹤片言成嘔血殘燼奪歸農六<lb/>
出空流馬三分可卧龍小儒逢大業歸骨亦從容<hi>明卿第三</hi>
<hi>詩全用諸葛事</hi>
　　其四<lb/>
與君論瘴色不獨鬢顔深瀧水長裁句<hi>吴均秋烟瀧白水為險諢句</hi>
貪泉乆定心<hi>吴隠之事</hi>聖朝憐泣玉詞客盡横金莫以夷門<lb/>
<pb n="KR4e0201_WYG_030-4b"/>
近輕令侠少尋<lb/>
　　太和即事四首<lb/>
名出登封晩功存象帝先路疑鞭石就室似鑿空懸有<lb/>
壑難窺地無峰不刺天所㳺疑夢境回首即茫然<lb/>
　　其二<lb/>
天門揮手是宛轉尚干盤但語中原小那論行路難夜<lb/>
分先得日春去獨留寒不盡登臨意翛然思羽翰<lb/>
　　其三<lb/>
<pb n="KR4e0201_WYG_030-5a"/>
脈借崑崙逺聲欺太華卑上分天一半横跨地三垂不<lb/>
盡松杉夀毋妨鸛雀危祇憐来往客未觧治貪癡<lb/>
　　其四<lb/>
童冠六七輩銀管雜瑤笙一奏鈞天樂聲聲薄太清風<lb/>
来時斷續雲過復分明似我仙才淺猶然病骨輕<lb/>
　　助甫約登太嶽候之不至<lb/>
山色空相媚吾眸未忍青人從春雨隔杯入暮雲停徙<lb/>
倚銀河度凄其玉漏聴難分使與客只合候張星<lb/>
<pb n="KR4e0201_WYG_030-5b"/>
　　雨後與孫兆孺小坐<lb/>
一雨夏畦足髙齋秋思深酒成君子淡談愛野人真宦<lb/>
達何知味年衰始問身上書歸不得妬汝出風塵<lb/>
　　答寄李惟貞侍御<lb/>
屈指龍門御清尊盡日攜陽春郢里曲殘臘顯陵西雨<lb/>
色深三楚霜威浄五溪絶憐回鴈外猶有素書題<lb/>
　　李荷明府悉以晉中新詩刻見贈<lb/>
汝真秦相裔題刻徧山崖䖏處五雲色時時千古懐銀<lb/>
<pb n="KR4e0201_WYG_030-6a"/>
鈎看轉好玉案報仍乖欲擬君家例移来嵌小齋<lb/>
　　謝弟寄古方壺<lb/>
寫從員嶠並鑄自首山分不盡九州跡長畱萬古文土<lb/>
花深送潤水草細垂紋今日千金夀瓊瑤難報君<lb/>
　　謝寄洪崖圖<lb/>
徤攜方竹杖涼挂紫蕉衣再出開元是同㳺衛叔非自<lb/>
穿丹井隱不跨雪精歸贈我髙齊色宵来動少㣲<lb/>
　　乙亥鄖城除夕<lb/>
<pb n="KR4e0201_WYG_030-6b"/>
爆竹時時勁屠蘇緩緩斟争先兒輩事戀舊老人心澤<lb/>
國音書逺波臣嵗月深燭花濃不剪抱膝自微吟<lb/>
　　初春偶成自嘲<lb/>
五十俄加一蕭然兩鬢絲山城催暮𦂳地僻受春遲罷<lb/>
吏無餘牘揮毫僅小詞迂疎竊自喜除目未相知<lb/>
　　其二<lb/>
禮樂皇輿逺恩波聖徳長只今連帥地自古逐臣鄉水<lb/>
驛魚羔美山田穄飯香一城如斗大人笑夜郎王<lb/>
<pb n="KR4e0201_WYG_030-7a"/>
　　寄肖甫<lb/>
辭侯張博望就拜大鴻臚幕府山猶昨臺城吏散無主<lb/>
恩官九列天意賦三都若語鄖襄帥居然一豎儒<lb/>
　　其二<lb/>
未論除目異祇是起家同宦跡難稱薄詩篇尚帶窮江<lb/>
聲放衙後山色捲簾中六代風流事春来盡属公<lb/>
　　春隂<lb/>
春来思空發暝色但沉沉天濶非無照山多自易隂氷<lb/>
<pb n="KR4e0201_WYG_030-7b"/>
霜前日事草木後時心我慣牢慅乆無妨抱膝吟<lb/>
　　答子與見訊仍請叙詩集<lb/>
未必天涯逺能令國士疎轉頭論舊盡屈指覺才虛片<lb/>
語千秋色雙魚萬里書因君重飛動垂老惜三餘<lb/>
　　答子與請作子相祠碑<lb/>
烏石山頭色能如峴首無風流一代盡雪涕萬行俱桐<lb/>
邑恩偏逺中郎思欲枯故人兼故吏忍使寸心孤<lb/>
　　答子與見夀五袠作<lb/>
<pb n="KR4e0201_WYG_030-8a"/>
忽枉新詩讀方憐往日非千秋慚竹素廿載濫金緋小<lb/>
鎮仍宗慤衰情似表微菰城社酒美報爾盍同歸<lb/>
　　答子與春衣之寄<lb/>
筒巻春衣薄郵分粤路長蹙金雙孔雀嶷角一神羊縞<lb/>
紵粗難報綈袍老不忘天涯散知已真有四愁章<lb/>
　五言排律四十六首<lb/>
　　送任户部督餉陕右<lb/>
大漢中興日匈奴近塞年材官屯六郡飛餉轉三邉帝<lb/>
<pb n="KR4e0201_WYG_030-8b"/>
里春将盡天山雪尚堅紀明催轉鬭充國擬畱田一上<lb/>
金城䇲俄分少府錢闗河俱動色将士欲争先葱嶺鞭<lb/>
堪斷恒河鐡可填歸来奏竒計聖主在甘泉<lb/>
　　過天寜寺望塔有作<lb/>
浮圖隋寶額舍利漢金人龜捧雲蚨篆龍蟠海藏鱗躡<lb/>
空依日月飛磴隔風塵入夜鈴時語摩空鴈欲馴霞標<lb/>
象外矗色界望中新萬刼留真地諸天䕶法輪空憐證<lb/>
聖眼猶是滯凡身為有摩尼在金箆與問津<lb/>
<pb n="KR4e0201_WYG_030-9a"/>
　　塔光<lb/>
　　　天寜寺塔中有舍利時時扵相輪吐光予夜宿<lb/>
　　　見之<lb/>
飛刹聳岧嶤迴風萬鐸敲神光發寶樹定力轉金標熠<lb/>
燿渾難擬熹微逈不消晦驚春月上昏憶曙星搖法鴈<lb/>
珠頻吐神龍燭乍飄一燈披幻刼萬界出沈寥自失迷<lb/>
津晩俄然覺路超不湏求指示浄域本非遥<lb/>
　　答伯承新喻<lb/>
<pb n="KR4e0201_WYG_030-9b"/>
栁條霜又緑不忍記離羣逺道逢投札空齋疑對君夢<lb/>
将池草得心以澤蘭薫露白金臺月山青玉笥雲毋深<lb/>
簿書意期爾細論文<lb/>
　　其二<lb/>
李侯有僊骨強爾加塵顔名在公卿外身猶簿尉間開<lb/>
簾卧白日推案得青山公事多饒暇新詩能往還獨餘<lb/>
離羣意相望涕潺湲<lb/>
　　題婁東巻<lb/>
<pb n="KR4e0201_WYG_030-10a"/>
　　　貟外郭惟清其先婁人也以徙豪至都下李生<lb/>
　　　為繪婁東山水圖志别號云<lb/>
我昔婁水曲結茒生事微秋雲挂江樹朝日滿荆扉嵗<lb/>
晚觀穫罷田家招飲歸偶為鷗鳥忌虛惜鱸魚肥見爾<lb/>
談鄉故聞音疑是非綸竿未能把相對欲沾衣<lb/>
　　嘲周叔夜夢感<lb/>
客里深秋意芸閣病周郎魔障重難透心兵躁未降幽<lb/>
期即中夜故好隔蘭房春卉留蝴蝶曉雨殢髙唐驚回<lb/>
<pb n="KR4e0201_WYG_030-10b"/>
忽不見思至自難忘依依想顔色濙濙濕淚光千里倘<lb/>
同契離睽詎云傷<lb/>
　　辛日之郊外小飲河亭即事<lb/>
息駕古亭邉流颷入壯筵太液分波潤長楊選勝偏空<lb/>
林發鼓吹曲岸遶樓船碧雲空際合朱規樹杪縣韋曲<lb/>
天尺五新豐酒十千所欣居冗𣪚況此樂㳺年<lb/>
　　送劉侍御清閲三呉軍籍<lb/>
六月軍書下三呉憲節懸日華浮組練霜色䕶樓船一<lb/>
<pb n="KR4e0201_WYG_030-11a"/>
使兼文武孤忠失後先海潮犀弩避郡國虎符傳自昔<lb/>
東南地曽分閫制權挂㠶當使馬耨火置屯田将帥誅<lb/>
求裏逃亡涕淚前芻糧還舊日調發任他年赤籍虛難<lb/>
滿蒼生實可憐蕭條石壕吏悽惻采微篇閭井眉須察<lb/>
兵戈骨未全不堪家國計為爾重悽然<lb/>
　　送方居道之應天<lb/>
落日大江樹揚㠶帝子洲僊臺看不盡天塹劃分流水<lb/>
擊三千舶雲甍十二樓腹心歸掌握㕘佐見風猷吏事<lb/>
<pb n="KR4e0201_WYG_030-11b"/>
饒談笑公餘得卧㳺烟花馳道晩霜葉禁宫秋潮濶連<lb/>
滄海天清辨虎丘蓴鱸未須羡鄉思總能酬<lb/>
　　送黃國範比部論京畿塞外獄便道歸省<lb/>
勅罰歸天吏飛符出未央帝城千騎月龍劒九秋霜草<lb/>
色乾坤老軍聲闗塞長珮分華省玉人是法曹郎三尺<lb/>
依城旦雙旌指冀方恩深禹車淚生轉漢縈章渭水羞<lb/>
曽赤箕星氣獨黄别筵楓葉道停錦茘枝鄉為有髙門<lb/>
待應誇結駟良<lb/>
<pb n="KR4e0201_WYG_030-12a"/>
　　秋夜省直同李申二子登白雲樓分韻得秋字<lb/>
何當白雲吏同上白雲樓海月分余坐天風攬客裘語<lb/>
来髙嶺失曲罷片鴻愁刁斗期門夜流黄永巷秋玉䋲<lb/>
寒不落金掌浄堪收未數陳登卧聊為王粲㳺他時念<lb/>
厯落非土悵淹留嵗月孤踪並乾坤萬象稠爾曹珠炯<lb/>
炯珍重欲誰投<lb/>
　　二子詩多感邊事再疊一首<lb/>
夜色舒長嘯西風吹滿樓邉書白羽箭宫詔紫貂裘天<lb/>
<pb n="KR4e0201_WYG_030-12b"/>
地心難測闗河氣轉愁鼓鼙敲月暈兵甲暗霜秋萬柝<lb/>
行營滿千金選士收請纓猶賈疏勒碣㡬班㳺金馬名<lb/>
誰在銅駝蹟自留乗軒吾道薄賜第主恩稠逺愧呉門<lb/>
卒朝簮未敢投<lb/>
　　送楚人曹生義烏令<lb/>
媺人御瑶舄别我去長安步草俱稱植栽花不讓潘賢<lb/>
如楚令尹秩是漢郎官風物東陽近聲名西峴看人家<lb/>
稲禾足公事酒杯寛溪學郇公字巖藏葛令丹松間案<lb/>
<pb n="KR4e0201_WYG_030-13a"/>
猿鶴花底集鵷鸞欲作臨岐贈氷壺秋月寒<lb/>
　　送萬郎中恤刑楚中<lb/>
都門惜别地草色更油然爾去金鷄詔應過嶽鴈天春<lb/>
波巫峡滿夏澤洞庭偏干羽堯階後軺車禹淚前鶯啼<lb/>
五溪渡花發百蠻烟賦就如相問江梅玉笛邉<lb/>
　　寒食山陵道中<lb/>
馬首春還薄乾坤氣未蘇亂山浮日斷危戍逼雲孤花<lb/>
發已如落栁垂猶半枯兵戈百戰息烟火數家無哭泣<lb/>
<pb n="KR4e0201_WYG_030-13b"/>
驚新鬼扶攜問老夫石壕初避吏榆嶺復防胡生事悲<lb/>
機杼雄心撫僕姑七陵佳氣在長拱帝王都<lb/>
　　過昌平擬上經畧許中丞<lb/>
豹隠終南奪龍韜薊北專建牙三輔色吹角七陵烟星<lb/>
斗青萍外闗河紫氣前雙鵰下鳴鏑萬馬聴揮鞭辟易<lb/>
臙支嶺峥嶸苜蓿天髙樓明月嘯横槊大風篇白髮籌<lb/>
邉早黄金募士偏還應報烽火不復近甘泉<lb/>
　　呉山人将徧㳺北邉謁予索詩云元戎蘇相公迎<lb/>
<pb n="KR4e0201_WYG_030-14a"/>
　　之<lb/>
擴也負竒士飄然辭帝京乾坤雙旅鬢湖海一詩名躡<lb/>
履身猶徤論兵氣未平風塵沙海戍雨雪薊門行鴈已<lb/>
思南度人今賦北征褐衣春事晩匕首壯心驚舊識周<lb/>
司㓂齊名漢子卿九闗横卻月萬里畫長城幕客金貂<lb/>
貴軍鋒鐡騎精青油傳夜色白羽動秋聲感遇多投筆<lb/>
逢時㑹請纓燕然如可上勒碣問班生<lb/>
　　賦得反邉馬有歸心<lb/>
<pb n="KR4e0201_WYG_030-14b"/>
蹀躞𤣥圃秣驅馳青海烟桃花汗玉勒楊葉展絲鞭得<lb/>
意逢都尉長鳴逐左賢鼔嚴霜耳峻闗惡夜蹄穿刁斗<lb/>
征人淚琵琶漢女絃風聲亂蒲類月色滿祁連虎穴生<lb/>
偏賤麟臺跡未傳如逢貌竒骨天外不辭年<lb/>
　　任户部自宻雲回道却敵事甚悉㝷貶官武定詩<lb/>
　　送之<lb/>
見説盧龍塞畨兵夜合圍笳吹城欲動烽逼鴈仍稀仗<lb/>
節星郎駐飛芻代馬肥晴虹袖匕首秋月滿戎衣萬死<lb/>
<pb n="KR4e0201_WYG_030-15a"/>
身猶在孤臣事易非還看謝州簿白羽暮年揮<lb/>
　　送劉比部恤刑雲貴<lb/>
軺車小司㓂鼓吹黄金臺天欲南荒盡春還北極来泣<lb/>
珠恩自逺祝網面仍開貴竹披層瘴昆池暖刼灰客傳<lb/>
星使部人憶夜郎才不識秋鴻外新詩可寄裁<lb/>
　　感述六十韻<lb/>
厯厯行藏事秋霜積淚痕十年曽結客詩句滿中原一<lb/>
跌身同贅頻驚舌屢捫未風誰辨草先火欲明璠避晉<lb/>
<pb n="KR4e0201_WYG_030-15b"/>
傳江左棲呉類武源中丞雙豹尾刺史五熊轓奕葉陪<lb/>
皇運生成總國恩徴書向州府束帛去丘樊識監羞司<lb/>
馬為儒陋叔孫賦題秦女鳳班逐漢臣鵷所際垂衣主<lb/>
寧期泣扇媛侯門罷投謁天路隔攀援勛業時名左文<lb/>
章世態論縱遲甘曵尾那肯羡乗軒難已東方設歌仍<lb/>
下里喧四愁虛望嶽三刖竟悲崑黯澹白雲署風塵黄<lb/>
鵠飜㡬人甘蠖屈吾豈厭鵬鶱才拙知何補時平借不<lb/>
寃寢興惟早莫朋舊絶寒温海席鱸魚鱠燕盤苜蓿飱<lb/>
<pb n="KR4e0201_WYG_030-16a"/>
身安束濕乆道以積薪存休沐憐妻子寅恭得季昆篇<lb/>
成多和瑟曲罷有吹塤頗解譏衰鳳無能託化鯤邇来<lb/>
工上下愁説㑹平反一旅勤王室千秋啟塞垣紫衣歸<lb/>
漢市碧血灑周墦泣雨誰看粟投暉尚覆盆幸陪郎署<lb/>
席亦負野人暄戀禄違辭紱驚心阻叩閽緹兵時絡繹<lb/>
中㫖夜趨奔麋鹿何罹網羝羊更觸藩向来邉事棘獨<lb/>
使聖憂㪟籌䇲明光秘祠禖太乙尊任方優将相塵已<lb/>
動乾坤列幟蟠狐嶺連烽逼鴈門地炎邊馬習月黒羽<lb/>
<pb n="KR4e0201_WYG_030-16b"/>
書繁飛餉三邉轉材官六郡屯元戎假黄鉞天子授朱<lb/>
鞬賈傅寧談餌婁生或請婚女紅全掃越汗血未歸宛<lb/>
野色徴龍戰原蒐益虎賁鼓鼙秋轉急戈甲晝仍昏質<lb/>
子空都䕶孤兒總陸渾壮懐頻舞逖清嘯乆輸琨智士<lb/>
甘懐寶忠臣惜䘮元蛾眉各燕趙魚腹自湘沅嵗月無<lb/>
乾土生涯有故園雲齊呉渚稲潮滿沃洲蓀熟柚金分<lb/>
筥芳篘玉滿樽問津迷逺楫息路悟歸轅其若頻年使<lb/>
仍傳一札言民窮怯蛇虎吏巧獵雞豚巧似驅淵獺窮<lb/>
<pb n="KR4e0201_WYG_030-17a"/>
如失木猿三江先雨涸萬栁後春髠垂老脂俱盡公庭<lb/>
淚暗吞衣冠十道使烟火㡬家村羈旅餘皮骨朝廷問<lb/>
本根茫茫竟何所腸斷賦招魂<lb/>
　　送尤祠部汝白兵備廣東<lb/>
卓犖憐吾子交㳺見古風官仍時論外名豈衆人中國<lb/>
事談兵異風塵受寄同潮平天自邇瘴合嶺逾雄㠶落<lb/>
羊城鴈旌迴象郡虹銅標伏波塞金屋尉佗宫自古危<lb/>
秦政扵今失漢功行霜山鬼避泣露海人通爾去能遷<lb/>
<pb n="KR4e0201_WYG_030-17b"/>
木予留竟轉蓬䖍刀贈秋水揮手帝城東<lb/>
　　人日同茂秦于鱗公實子與夜集子相考功分韻<lb/>
令節淹羈旅同心藉見要人俱愛今日吾亦醉茲宵罇<lb/>
是宜年栢盤餘頌嵗椒殘梅夀陽片新栁建章條雪色<lb/>
凌春發星光逼曙摇酒闌仍劒珮詩就各璚瑤身世誰<lb/>
偏晩風塵敢自驕更慚叨薄禄樽斚報清朝<lb/>
　　傷春四首<lb/>
二月春過半蕭條甚往年無風蕩白日不雨失青天邉<lb/>
<pb n="KR4e0201_WYG_030-18a"/>
塞還鼙鼓侯家自管絃命輕㣲病後心老欲歸前對酒<lb/>
多仍怯看花豔更憐祇應長兀兀一室坐安禪<lb/>
　　其二<lb/>
迢逓南来使艱難北伐兵春遲榆栁色朔動鼓笳聲多<lb/>
難無朝野深愁外死生羣公栢梁宴大将棘門營末路<lb/>
填驅轄瀕年絶請纓漁樵吾豈敢玉石未堪平<lb/>
　　其三<lb/>
浩浩来春色茫茫抱獨愁兵戈北極動舟楫大江流為<lb/>
<pb n="KR4e0201_WYG_030-18b"/>
國何虚實謀身㡬去畱草欺公子陌花妬酒姬樓景物<lb/>
存揮淚生涯寄逺㳺所甘唯瓠落湖海一沉浮<lb/>
　　其四<lb/>
草木春還舊乾坤事轉新他時問根本斯道恐風塵狂<lb/>
至非闗酒窮来實讓人不才荘氏木甘老漢家薪文字<lb/>
難知已聲名易有神何為愁役役天許放吾顰<lb/>
　　三月三十日郊外小飲兼有所感<lb/>
近出看栽栁重来緑䕶人縱遲今日暮已判隔年春酒<lb/>
<pb n="KR4e0201_WYG_030-19a"/>
醆深難却花枝強當新綺羅猶杜曲鐘鼓任平津放蕩<lb/>
羣謀笑生疎萬事嗔祇應兒女計未敢問垂綸<lb/>
　　送范按察堯卿調補福建<lb/>
世途過欲盡古道尚堪存九折官非晩羣言望益尊故<lb/>
人推轂分明主賜環恩日月閩山破風雲瘴海吞未論<lb/>
台斗象聊息太池鯤名到朱門失聲先墨吏奔法真無<lb/>
上下身且信乾坤鰲頂如探璧裁詩可寄論<lb/>
　　病中<lb/>
<pb n="KR4e0201_WYG_030-19b"/>
白日垂垂墮青雲裊裊舒病窺文義淺懶益世人疎跨<lb/>
馬心先折銜杯意未除問醫吾隱几索食稚褰裾國事<lb/>
干戈後鄉心劒珮餘却憐潘騎省未可賦閒居<lb/>
　　其二<lb/>
晏起無長日貪服有隔旬閒真吾䘮我出不爾如人握<lb/>
管思仍廢開眸事總新㳺蛛與户網落燕任梁塵酬酢<lb/>
聊存性詩書自穏身何須問江漢天際㡬垂綸<lb/>
　　别子相<lb/>
<pb n="KR4e0201_WYG_030-20a"/>
吾黨一時得疑從異代来鰲扶華頂出鵬擊大溟迴有<lb/>
重身能任無堅勢不摧宗生尤卓犖扵我重徘徊神賞<lb/>
荆人璞能驚魯殿材句成兼庾鮑毫腐失鄒枚四顧心<lb/>
逾切相過眼倍開驥騰咸辟易鳳舉未摧頽此日江淹<lb/>
賦青天郭隗臺行留念萍梗歸去逐蒿莱赫奕西京貴<lb/>
飄零㡬祀灰古今俱努力顯晦必闗才物理須推乆時<lb/>
名盡可哀天涯未為逺揮白亦雄哉<lb/>
　　送黄資禮謫判漳州<lb/>
<pb n="KR4e0201_WYG_030-20b"/>
白簡當年疏真無愧古人舉朝迴氣色中貴失精神日<lb/>
月流言事風霜敢諫身向来餘萬死此去有孤臣别地<lb/>
荆榛滿之官橘柚新濤驅千嶂雪花𣪚萬家春任侠非<lb/>
凌守虛懐欲近民臨岐繞朝䇿為爾重沾巾<lb/>
　　送周叔夜守萊之平度州<lb/>
冠盖灞陵中相看吾道東五馬分符貴三齊列郡崇鶚<lb/>
指天邉日龍噓海際虹恩推聖水潤才借墨山雄看市<lb/>
遥知霧回車欲問風綬花紅纈采帶草緑凝叢時當璽<lb/>
<pb n="KR4e0201_WYG_030-21a"/>
書下毋忘保障功<lb/>
　　為呉員外贈别<hi>員外亡内子乞假歸時主試畢得請</hi>
圍棘暫淹留餘香故結愁採珠新照夜沉劒易悲秋更<lb/>
是䝉恩卹将言歌薄㳺楊栁青含雪芳杜緑分洲徘徊<lb/>
不忍道迢逓阻相求星輝鳳凰嶺春漾木蘭舟蕙帳重<lb/>
盟鶴菱歌不起鷗漢庭方念賈魏闕更懸牟賴得霅溪<lb/>
水時從東北流<lb/>
　　送嚴整之天台丞<lb/>
<pb n="KR4e0201_WYG_030-21b"/>
聞道天台路花深似武陵君當簿書暇乗興獨攀登蜃<lb/>
將朝市出虹並石梁升念以風塵寄能偏吏隱稱泉聲<lb/>
當晩案山色滿春塍要使人呼父毋令予負丞臨岐别<lb/>
有貺托意在壺氷<lb/>
　　夀呉封君九十翁子㕘政憲副侍養其孫峻伯郎<lb/>
　　中来請詩<lb/>
天目横佳氣苕源出紫濤年同授書老家是徙陵豪喬<lb/>
木千林色江湖萬頃膏身輕卭竹杖興逺木蘭舠大陸<lb/>
<pb n="KR4e0201_WYG_030-22a"/>
雙鴻羽芳池一鳳毛金緋陪几屐芝玉𣪚庭臯膚挹青<lb/>
精潤歌裁白苧髙茲辰玳瑁宴上客鷫鸘袍露掌僊人<lb/>
饌雲盤帝母桃雕厨薦杞菊銀燭醉葡萄名已丹書寵<lb/>
恩應束帛褒獨慚西署列班管罄揮毫<lb/>
　　寄袁履善<lb/>
使君有氷神燕市醉相親竒字揚雄敵新詩鮑照倫銜<lb/>
杯即河朔對局類秦人一去璚枝晩相期瑤草春興從<lb/>
思鱠逸年與士龍均北闕江湖夢南冠市井臣才浮荘<lb/>
<pb n="KR4e0201_WYG_030-22b"/>
叟瓠官積漢家薪吾意或無愧天涯能重陳<lb/>
　　訪太史李丈石鹿草堂<lb/>
罷停青雀棹来訪碧山居雜浦橋能識飛花徑未除坐<lb/>
通文舉刺牕滿鄴侯書為酒初收秫分泉自灌蔬舞畱<lb/>
𤣥圃鶴釣得渭濵魚握麈青天外彈碁白日餘榮庭更<lb/>
蘭桂觸目有璠璵邑相陪萊服門人奉筍輿烟霞東閣<lb/>
履星斗上林裾燕客多相問君無厭漢廬<lb/>
　　代婦寄周子<lb/>
<pb n="KR4e0201_WYG_030-23a"/>
㳺子適上國賤妾依空房㷀㷀語孤影亭亭待夕陽鉛<lb/>
華強欲御淚靨不留粧結網陳雙箭牽絲理七襄何當<lb/>
化磁石引恨入君腸<lb/>
　　代周子答婦<lb/>
目斷故園栁身戀上林枝吾當恨霜鬢卿亦嘆蛾眉兩<lb/>
地栽黄檗辛苦不相知入夢驚猧短裁音托鴈遲惟餘<lb/>
子夜月曽照流黄機<lb/>
　　送章道華提刑之江西<lb/>
<pb n="KR4e0201_WYG_030-23b"/>
舊傳分鼎業争重有洪都日月疲龍戰乾坤撫駿圖山<lb/>
今奠廬嶽濤不震彭湖伯仲桐圭啟東南竹箭輸異時<lb/>
忘帝力驚代得賢扶子也漢廷尉才其楚大夫秋霜動<lb/>
旄傳夜斗辨昆吾勝槩揮毫出妖氛攬轡無魚跳亷訪<lb/>
佩虎擁使君符匝日青驄馬鳴風金僕姑感時冠欲立<lb/>
憶舊眼堪枯八葉仍英主千秋仰睿謨樓船南下瀨車<lb/>
騎北單于地力傍搜盡天心轉鬭孤祇應三表擅不必<lb/>
寸丹殊倘遇王尊道相期莫忘驅<lb/>
<pb n="KR4e0201_WYG_030-24a"/>
　　賦得金鳳花<lb/>
初秋鮮竒色亦足繢吾軒嬌姿委露泫弱質含風飜紅<lb/>
纎上玉指碧淺轢銀盆質是黄花役名為衆羽尊閩宫<lb/>
誰第一小婢最承恩<hi>唐詩呼金鳳花為菊婢閩王璘所幸婢曰金鳳後冊為后</hi>
　　賦得料絲燈<lb/>
靈象来西域竒麗薦南滇鮫絲氷淚滴蛤粉夜光縣映<lb/>
彩疑花笑切翼類蟬聫薄雲全帶月澄流微澹烟欲奉<lb/>
咸陽殿先近五侯筵<lb/>
<pb n="KR4e0201_WYG_030-24b"/>
　　賦得紗燈<lb/>
誰剪紗為葉翻憐玉作枝霜輕織女製星𣪚影娥池流<lb/>
黄動金綴分紅入翠巵燦爛欺螢耀霏薄勝蛛絲還同<lb/>
瑟瑟幕不掩麗姢姿<lb/>
　<lb/>
　<lb/>
　<lb/>
　弇州四部稿巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻七十二</head> <lb/>
    <p>
<pb n="KR4e0201_WYG_072-1a"/>
欽定四庫全書<lb/>
　弇州四部稿巻七十二<lb/>
　　　　　　　　　　　　明　王世貞　撰<lb/>
文部<lb/>
　記八首<lb/>
　　㳺雲門山記<lb/>
出青州之南門可五里而近曰雲門山山下夷而再成<lb/>
鋭上将及宛有中虚之洞以穿其背而上望之為鏡為<lb/>
<pb n="KR4e0201_WYG_072-1b"/>
射的焉正與郡齋對晴則熒熒然小雨則濛濛滃滃然<lb/>
以嵗旹更獻状於几席若覬余㳺者而未果㑹學憲吳<lb/>
峻伯東按行海上道青余乃以間得從峻伯往時春而<lb/>
雪初霽未盡消也道濘甚籃輿躑躅陂陀間舁卒肩相<lb/>
輔後趾躡前趾而分級之半猿貫上久之始抵洞洞髙<lb/>
丈餘縱倍之横殺之余與峻伯乃舍輿而步穿洞旁躡<lb/>
百餘級至絶頂則磐石重甗可列坐數百人東望青蔥<lb/>
鬱蒸不别天地其大海之氣乎西南連山亘帶不盡若<lb/>
<pb n="KR4e0201_WYG_072-2a"/>
斧劈若劒鍔若駝若狻㹸若率然者吞吐雲霧與旭日<lb/>
相媚晶瑩玲瓏掩映霏亹紫翠萬状下頫郡㑹雉堞厯<lb/>
厯雪宫之䲭出沒松柏若翡翠之戲蘭苕也余命酒飲<lb/>
峻伯已各分韻為七言一章成互歌之余雅吳詠為羽<lb/>
聲嘘之入霄漢縹緲徐下與天籟㑹虚谷和響萬木奏<lb/>
節覺羣山秀色時時來襲人衣裾余衷峻伯而酒之迫<lb/>
則踉蹌下繇故洞走西間道襲之乃復得小龍洞焉傴<lb/>
而入深可四丈許中裂為澗水泓澄不乾旁有石牀枕<lb/>
<pb n="KR4e0201_WYG_072-2b"/>
可偃卧余乃與峻伯卧飲甚讙也已相謂曰爽鳩之樂<lb/>
可再乎哉卑矣牛山之涕也有晏子之對在雖然東方<lb/>
之人稱牛山者即不得舍齊君臣而他詠也均之乎不<lb/>
朽矣則牛山之樂爽鳩氏不得而有之齊之君臣獨以<lb/>
微言而得有之至於今也吾二人毋亦易自廢而千古<lb/>
兹日既罷酒還明日乃以詩付山僧使刻石而為之記<lb/>
　　海㳺記<lb/>
登故枕海山東門不一里大蒐之圃在焉其陽依海壖<lb/>
<pb n="KR4e0201_WYG_072-3a"/>
而壇余與㕘政姜君良翰行部登既視事五日乃以牘<lb/>
之閒出㳺觴於壇輕雲䝉籠風師不驚文淪若縠容裔<lb/>
滉漾與天下上俄而東南雄虹起亘空若銀橋蜿蜒而<lb/>
下飲於海驚流噴蹙璣貝萬斛飛躍注射若五金之在<lb/>
鎔芒頴絢爛眥觸晴昡已徐徐縮入海既<hi>句</hi>久之顧見<lb/>
鼉磯大小竹諸島雲氣驟變峰嶼盡改或斷或續或方<lb/>
或圎或峻或衍或英或坯或陟或宻或墮或隒或漫漶<lb/>
波浪或斗插入漢或為䲭或為伏虬為虎豹者不一童<lb/>
<pb n="KR4e0201_WYG_072-3b"/>
子趨而前曰是其将市乎忽大風發吹雲散不果市余<lb/>
慨然謂姜君曰於乎此竒衺之士所得而影響其君為<lb/>
始若武者哉彼其驚幻變之熹㣲歎光景之恍忽以為<lb/>
其下真若有神僊者焉思竭天下之力以從之而竟不<lb/>
可得不知其泡沫之軀倐焉而滅為兹海之雲氣久矣<lb/>
夫身挾名而俱盡者何限乃南望田横之島則隠隠負<lb/>
生色焉然至於讀魯仲連被髮蹈海之書蟬蜕物表視<lb/>
斯人未嘗不惝怳俱失也於乎古所謂僊不死者是歟<lb/>
<pb n="KR4e0201_WYG_072-4a"/>
非耶姜君不答第趣觴觴余醉而歸<lb/>
　　㳺張公洞記<lb/>
由義興而左汎曰東九九者九里袤也水皆縹碧兩山<lb/>
旁襲之掩映喬木黄雲儲野得夕照為益竒已泊湖汊<lb/>
湖汊者洞所從首逕也夜過半忽大雨滴厯入蓬户余<lb/>
起低佪久之質明始霽從行者余弟敬美燕人李生歙<lb/>
人程生郡人沈生張生時余病足李生亦病為李覔一<lb/>
兠子并余弟所㩦筍輿三為一行其三人為一行可四<lb/>
<pb n="KR4e0201_WYG_072-4b"/>
里許抵洞始隆然若覆㪟耳張生者故嘗㳺焉謂余當<lb/>
從後洞入毋從前洞所以毋從前洞者前路寛一覽意<lb/>
輙盡無復餘意盡而穿横闗險陿甚多中悔不能達余<lb/>
乃決䇿從後入多列炬火前導始委身一竅魚貫而下<lb/>
漸下漸滑且峻級不能盡受足後趾俟前趾發乃發廹<lb/>
則以肩相輔其上隘又不能盡受肩如是數十百級稍<lb/>
稍覩前行人如烟霧中鳥又聞若甕中語者發炬則大<lb/>
呌驚絶巨萬乳皆下垂崫<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>甗錡玲瓏晶熒不可名状<lb/>
<pb n="KR4e0201_WYG_072-5a"/>
大抵色若漁陽媚玉而潤過之稍西南為大磐石石柱<lb/>
踞其上傍有所謂牀及丹竈鹽廪者稍東地欹下而濕<lb/>
跡之則益濕且益窪不可究即所謂僊人田也回顧所<lb/>
入竅不知幾百丈熒熒若日中沬時現時滅久之路幾<lb/>
斷其下穿不二尺所余扶服過下上凡百餘級忽呀然<lb/>
中闢可容萬人坐石乳之下垂者愈益竒為五色自然<lb/>
丹艧晃爛刺人眼大者如玉柱或下垂至地所不及者<lb/>
尺所或怒發上不及者亦尺所或上下際不接者僅一<lb/>
<pb n="KR4e0201_WYG_072-5b"/>
髮石状如潜虬如躍龍如奔獅如踞象如蓮花如鐘鼔<lb/>
如飛僊如僧胡跪不可勝紀余時憊足益蹇強作氣而<lb/>
上至石臺俯視朗然洞之勝至是而既矣㑹所齎酒脯<lb/>
誤失道呼水飲之乃出張公者故漢張道陵或曰張果<lb/>
非也道陵事在蜀頗著許逺㳺貽逸少書稱金堂玉室<lb/>
僊人芝草左元放漢末得道之徒多在焉此亦豈其一<lb/>
耶王子曰余嚮所覩石牀丹竈鹽米廪及碁局者仿彿<lb/>
貌之耳烏言僊跡哉烏言僊跡哉<lb/>
<pb n="KR4e0201_WYG_072-6a"/>
　　玉女潭諸㳺記<lb/>
出張公洞半里許得史氏之廢院憩焉即故天申宫址<lb/>
也㑹所齎酒脯至相勞苦飲食小閒仰視旁石壁峭上<lb/>
十餘丈下有泉紺碧色酌之甘客曰循此西可抵玉女<lb/>
潭余遂起蹩蹩行蔓草中然甃石鱗切道甚平曰史氏<lb/>
所治也可三里所棹楔書甚偉至則道益飭治脩篁茂<lb/>
松蔥菁峭蒨極望無涘有老氏宫宫焉主者則二僧延<lb/>
余縱觀為上祠釐處久之出縁石磴上可數十武稍折<lb/>
<pb n="KR4e0201_WYG_072-6b"/>
而南為玉女潭潭方廣各五丈許不以水旱溢涸奫渟<lb/>
泓澄可數顱髮大石梁斜覆之覆不盡者十二黄葉時<lb/>
墮鏗然有聲李生約絙以石而擲之其深者竟五丈絙<lb/>
不見底余呼酒舉一巵下僧導余行可百弓抵瓊樹所<lb/>
夭矯偃蹇欲無白日幹若數虬盤蟉而下取根則上搏<lb/>
相格益怒甲鬛開奮即唐人獨孤及所稱日日思瓊樹<lb/>
者也計其嵗可伯仲吾虞山檜耳傍有巨石昻首出隆<lb/>
準兀崪兩洞睕睕水深緑如雙睛却視令人<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然僧乃<lb/>
<pb n="KR4e0201_WYG_072-7a"/>
導余飯史氏莊中堂亦祠釐處也周環若璧為八卦齋<lb/>
後樓凭之可從隙望太湖門者傲余以不可上乃止史<lb/>
氏者今太僕恭甫也僧間為言所以得玉女潭状云史<lb/>
氏初行地山下榛蕪隠約中若有覩者異之刋蔓而潭<lb/>
見其右為虎窟人獸骨甚多募獵士逐之去亭其上凡<lb/>
史氏所得地以十數而龍湫鈞陽洞最勝余故已耳龍<lb/>
湫遂攝衣往可里許至湫湫為石澗衡二丈竒縱可六<lb/>
丈而殺三方皆峭壁壁多青緑色瀦泉淵然甚冽而甘<lb/>
<pb n="KR4e0201_WYG_072-7b"/>
寒方舟覆焉僧為言舟可以入洞第非數十人莫能復<lb/>
余顧從行士有賈勇者募之復舟人予三鐶七人祼而<lb/>
泅舟遂復已從峭壁下盤入壁愈益斗絶仰視天一霤<lb/>
熒熒射人石色與水色鬭碧赤余劇呼酒張生扣舷歌<lb/>
歌聲泠然逗崕石間欲留小醉需次入者妬而疾呼乃<lb/>
强出為待之徐行至鈞陽亦水洞也中空可容百人流<lb/>
水潺湲出石間傍復得一竇傴而入益開朗石益竒水<lb/>
聲益壮盖㳺客所不時識者僧復言某某地亦可㳺以<lb/>
<pb n="KR4e0201_WYG_072-8a"/>
廹下舂遂歸<lb/>
　　㳺善權洞記<lb/>
自湖汊發二十里而宿曰蜀山又發三十里質明抵義<lb/>
寧薄城南而西曰西九亦九里衺也邑城若兩腋浸者<lb/>
又五十里抵善權洞以晨往既出市不數武即為馳道<lb/>
可二里許抵寺道皆夾古松柏蒼鱗駁犖上不見際入<lb/>
寺門百歩有穹閣曰圓通下多古碑刻中庭多古松柏<lb/>
殿曰釋迦文殿唐大中初創甚瑰偉大柱三有雷火書<lb/>
<pb n="KR4e0201_WYG_072-8b"/>
云摹佩之可以已痁僧為導入别室出茶筍啖之良久<lb/>
導至三生堂觀祝英臺讀書處已復折而東北出寺後<lb/>
曰小水洞上為飛巖若盖者大石翼之中有竇若偃月<lb/>
水潺湲自中流來唐李蠙司空言㣲時讀書見白龍從<lb/>
洞起蠙後貴寺所繇以建也從小水洞復折而東北上<lb/>
山不里許至善權洞洞左峭壁陡起古木紛樛若怒虬<lb/>
其本别坼石而出復為樹時秋晩徧壑皆金燈花綺錯<lb/>
如繡洞門峙巨石呀然而中闢可容萬人乳下垂恠偉<lb/>
<pb n="KR4e0201_WYG_072-9a"/>
殊絶多作蒼赤色色不能如張公洞而敞過之左右石<lb/>
壁峭峻貌若鹽堆米堆及仙人牀丹竈者僧一一指示<lb/>
之上有僊人掌出乳間下垂若招五指柔荑色白勝玉<lb/>
又有石柱可二丈許大十圍色亦如漁陽玉循柱而左<lb/>
折益勝空洞無際稍尋舊逕出余時困足疾蹣跚前倚<lb/>
巨石呼酒佐武乃自力而北下草樹虧蔽泉聲鏦琤又<lb/>
西南而下可數十步其隂為水洞上視所㳺洞若阿房<lb/>
矣洞深黝行里許不盡奔泉自外来争先亂石間軋札<lb/>
<pb n="KR4e0201_WYG_072-9b"/>
異響時濺白金沫射人面崕石白而方髙下井井若經<lb/>
畫曰僊人田者復列炬進窮至涯盡處其下乃深碧亭<lb/>
亭不可測矣然以意度之當穿小水洞出不然無所受<lb/>
水也始余探上洞時足時硜然又谹然若鐘下洞空水<lb/>
傳之聲也及余㳺下洞乳垂滴若雨上洞傳之膏矣洞<lb/>
中鬲其上空際天下空不知有地與否真大竒勝哉余<lb/>
聞之都穆先生云身所厯稱洞天福地者大都浮豔勝<lb/>
實即不及善權十一乃何以寥寥焉於乎崐崘天柱當<lb/>
<pb n="KR4e0201_WYG_072-10a"/>
山經首逺弗及祀典峨眉為崑崙仲震旦第一不得二<lb/>
太室培塿之祀其常耳雖然又寧獨山水已哉<lb/>
　　㳺太山記<lb/>
余自戊午己未間有事於太山者三而其稍可紀者第<lb/>
二㳺也其初㳺為正月晦自清源謁臺返與海道宋丈<lb/>
大武偕夜浴於使院三鼓起啟堂之北扉而望若曵匹<lb/>
練者自山阯上至絶頂又似聚螢數百斛囊中光熠燿<lb/>
不定問之乃以兹時士女禮元君燈魚貫而上者也其<lb/>
<pb n="KR4e0201_WYG_072-10b"/>
頌祝亦隠隠可聴云以黎明入山即隂晦浮雲出沒眥<lb/>
際十步外不辨物第覺輿人之後趾髙而余前僂而已<lb/>
即絶頂亦無所覩見且寒甚宋丈迫欲返還憇酆都宫<lb/>
趣觴舉者數而後膚不粟也甚悔之至六月朔偕御史<lb/>
段君按部太安段君約以三日登而諸道從者衆度不<lb/>
任輿馬余乃與㕘議徐君文通請以二日先段君許之<lb/>
至夕而大雨其次日雨止出太安可二里所即入山時<lb/>
禾麥甫熟黄緑間錯如繡拂拂作餅餌香樹杪濃隂暈<lb/>
<pb n="KR4e0201_WYG_072-11a"/>
之意甚適而至無掌故可詢者自是皆詰曲逶迤而上<lb/>
峰勢嶻嶭若相噬而傍多溪澗泉流碨礧間作悲鳴與<lb/>
笳吹相應久之至廻馬嶺乃却肩輿改從腰筍又四里<lb/>
抵御障巗一曰御仗宋永定陵東封止仗衛處其前為<lb/>
巨澗澗底白石砥平如玉色而巖陡上廟其巔頗寛嘉<lb/>
樹䕃之好鳥喈喈可愛又行可三里抵黄現黄現者不<lb/>
知其所繇名有松五即所謂五大夫者也以厄於石不<lb/>
能茂而稍具虬虺状當是二三百餘年物亡何為百丈<lb/>
<pb n="KR4e0201_WYG_072-11b"/>
崕崕凹深如屋傍有石洞槎口而下黒其究叵測已度<lb/>
石璧峪為十八盤應劭所謂兩從者扶掖前人相牽後<lb/>
人見前人履底前人見後人頂如畫重累者非此地也<lb/>
耶而今道益飭治且有舁者所謂五六步一休蹀蹀遽<lb/>
頓地不避燥濕前有燥地目視而兩脚不通且幸免矣<lb/>
自是為十八盤者三而穿中竇曰天門既上罡風蓬蓬<lb/>
然吹㡌欲墮道士衣羽奉樂而迎出没雲氣中亦一竒<lb/>
觀也行可里許為元君祠元君者不知其所由始或曰<lb/>
<pb n="KR4e0201_WYG_072-12a"/>
即華山玉女也天下之祝釐祈福者趣焉祠宇頗瑰偉<lb/>
而嵗所入香緡以萬計用供縣官匪頒其右為御史所<lb/>
棲後一石三尺許刻李斯篆二行一石池縱廣及深俱<lb/>
二尺許亦曰玉女洗頭盆也自是左折而上里許曰嶽<lb/>
帝祠陋不能勝香火其後峭壁造天左為開元帝紀太<lb/>
山銘唐𨽻徑可二寸而贏勢若飛動惜其下三尺許為<lb/>
搨碑者冬月搆火蝕之遂不全右為蘇頲東封頌字形<lb/>
頗秀媚尚可辨而損於閩人林㷆忠孝亷節四大字又<lb/>
<pb n="KR4e0201_WYG_072-12b"/>
有顔魯公題名損於方元煥詩固不若苔土埋翳之尚<lb/>
可洗而有也自是益北上數百武為絶頂曰玉皇祠祠<lb/>
之前有石柱方而色黄理亦細可丈許所謂秦皇無字<lb/>
碑也其石非山所有或曰中有碑石冒之按李太宰裕<lb/>
記云石埋植土中似方非方四面廣狹不等細觀之總<lb/>
十二行行各十二字多不可識今殊不然然李公以為<lb/>
在開元銘東十數步則非此石明矣恨曩時不於其地<lb/>
一訪搨使先跡泯泯也復折而東稍下百步復上百步<lb/>
<pb n="KR4e0201_WYG_072-13a"/>
石室冠之髙如玉皇祠中有黧色石盖方丈瑩潤可鑑<lb/>
云漢武帝所蔵金泥玉檢地也傳云白雲起封中者是<lb/>
已其前地稍闢即所稱日觀秦觀越觀諸峰者盖五鼓<lb/>
而起觀日出則為日觀西望而見秦則為秦觀南望而<lb/>
見越則為越觀耳其後人所指某峰某峰皆妄也時霧<lb/>
氣重不可久憇又亡所覩見如春時怏怏而下適徐君<lb/>
至呼酒談詩甚樂三鼓而寝約以五鼓起觀日出然其<lb/>
寝皆以甘甚醒則髙舂矣恍恍不自得强與徐君扶杖<lb/>
<pb n="KR4e0201_WYG_072-13b"/>
而尋昨所㳺時天初霽日益弄色其東南盡目力微白<lb/>
而晃漾者以為海耶直北而西隠隠一抹蒼碧若長城<lb/>
之堞者則意以為太行恒崧之類耳至稍逺而淄澠濟<lb/>
泗千流疊帶近而諸山皆若培塿獨徂徠稍尊居然一<lb/>
衡几瞪眺久之因與徐君語傳所稱吳門白馬固未敢<lb/>
信即小天下豈欺我哉俄而諸山各出白雲一縷若冢<lb/>
中起稍上大如席凡數百道則狂馳而遇輙合其起無<lb/>
盡其狂馳而遇亦如之頃刻遂徧成白玉地而仰視則<lb/>
<pb n="KR4e0201_WYG_072-14a"/>
空青瑩然上下異色呼酒與徐君酌自以為生平之創<lb/>
目所謂野馬絪緼信也俄而報段君至從行者㕘政張<lb/>
丈希舉副使李君嵩僉事王君遴張君師价因置酒於<lb/>
其署移席玉皇祠南栢樹下記云漢武所種千株大者<lb/>
十五六圍今不能十之一而小疑即其孫枝也酒小間<lb/>
散步至舍身崕其缺處可三尺而下臨杳靄數千仞張<lb/>
丈足縮不敢前而王君席間慷慨談兵事乃亦縮弗前<lb/>
張丈顧而曰君扼腕而談兵毋敢抗者乃亦弗前耶余<lb/>
<pb n="KR4e0201_WYG_072-14b"/>
笑曰此自兵法諸君弗察耳夫無進生而有退生此王<lb/>
君所以弗前也王君亦大笑乃别段君約以次日縁尋<lb/>
山諸勝乃下五鼓復大雨雨連日夕不休余始與徐君<lb/>
同舍而張丈王君舍圮漏乃移就余而舍中水亦将二<lb/>
尺因布長几置枕簟其上小吏祼而行酒炙所劇談六<lb/>
合内外張丈又時時以雅謔雜之凡四日雨始小息夜<lb/>
卧倦甚王君苦吟若寒蟬又時時提余耳告以所得句<lb/>
余不勝嫐强起顧視天碧浄如浣而大星百餘巨於杯<lb/>
<pb n="KR4e0201_WYG_072-15a"/>
厯厯簷角殆可仰而摘也質明復大雨州供業已盡乃<lb/>
行辭段君與諸君偕發時寒甚衣絹素至五重不解亦<lb/>
有乞道士木綿裘者下天門雨止日出每十八盤竟輙<lb/>
去一衣至御障巖衣去且盡時巖傍飛瀑争下凡二十<lb/>
餘丈濤翻雪濆若鬭龍吐蟄玉鱗四飛珠沫羣唾余興<lb/>
發不可遏跣立磐石流泉中呼酒數大白輙釂長歌振<lb/>
林樾諸君皆壯之有和者有就取飲者移時而報段君<lb/>
至相與之酆都宫為小宴别其明年之四月朔以行部<lb/>
<pb n="KR4e0201_WYG_072-15b"/>
道出萊蕪㑹家大人有邊事事甫定乃乞靈於太嶽以<lb/>
間登焉将五鼓杖䇿日觀峰頃之東方色微辨而顧余<lb/>
及從者衣洞赤已覩石室及諸碑碣盡赤乃見一線赤<lb/>
從東黯䨴中起顧山之背則猶昏然鷄盖三喔也又頃<lb/>
之日輪徐上雲君霓師金支翠旗彷彿扈從於是諸峰<lb/>
城郭盡現而山之觀與世同矣余三登而始畢其勝然<lb/>
目境耳其峰之為回鴈為雞籠為蓮花為明月為丈人<lb/>
為獨秀為東西神霄崕之為百丈為馬棚為鵓鴿峪之<lb/>
<pb n="KR4e0201_WYG_072-16a"/>
為石經為桃花為馬蹄石之為牛心為龍口為試劒為<lb/>
龍紋虎阜洞之為吕公為白雲為遥觀泉之為白鶴為<lb/>
水簾為白龍諸用恠偉稱者固未及一二探也夫以封<lb/>
禪告成之主凡七十二而結繩者半之天地之人文鬱<lb/>
而後世之博識者不能舉其略辭之不可以已也如此<lb/>
哉去余兹役十有七年矣而所經睹若夙夕㑹至自太<lb/>
和有所撰述因併記之其後二㳺各有詩詩為七言律<lb/>
凡十首<lb/>
<pb n="KR4e0201_WYG_072-16b"/>
　　厯三闗記<lb/>
余履魏之三日東北走九百餘里謁臺易州受䇿制真<lb/>
定之龍泉故諸闗當以九月迫傳羽行隘歸先龍泉以<lb/>
十日暮抵曲陽五鼓起有寒色道謁北嶽廟廟幾割城<lb/>
之半古樹造雲蟠鬰以百數門有卧石白而潤曰嶽所<lb/>
飛石據以祀者余猶記孝廟時馬端肅公上言嶽故在<lb/>
渾源州則當從渾源以祀而倪文毅公在禮部不能從<lb/>
説者以為恨且謂石晉棄兹嶽契丹宋不能復而托辭<lb/>
<pb n="KR4e0201_WYG_072-17a"/>
於飛石以文其陋然真定在漢為常山郡即恒山也讀<lb/>
壁間李克用題石其廟貎著於唐固不自宋始姑闕之<lb/>
以俟考出城稍西北行望層山鬰浡矗不知其幾千百<lb/>
最逺若銀城一帶土人云五臺山雪也豈夜所謂寒色<lb/>
者其時雪耶山距邑三百里而遙他山不為雪五臺獨<lb/>
為雪可想矣又數里得大溪幾半里流水淙淙第淺可<lb/>
掲云此所謂龍泉從五臺而下者也又數里稍入山山<lb/>
皆合中坼而為前大溪行左傍溪而右阻山溪嚙山之<lb/>
<pb n="KR4e0201_WYG_072-17b"/>
足半武則左擔而過囓之既則就揭如是者百二十里<lb/>
大抵山稍避溪則為廬舍又稍避溪則一二見田疇最<lb/>
後避稍寛遂為縣曰阜平阜平四塞南門外可二百餘<lb/>
家城中僅二十家耳十二日早發阜平復渡前大溪循<lb/>
溪而行五里許轉山之别徑與溪别復得泉近諸山所<lb/>
滙也泉時錯道而流嗚咽多悽聲道益以上益險峻時<lb/>
時見人家石田瘠薄然亦可耕踰三十里得嶺曰鞍子<lb/>
過嶺山始舒而濶其下泉縱横流不復辨南北然别取<lb/>
<pb n="KR4e0201_WYG_072-18a"/>
道山背而下歸大溪耳龍泉諸峰蒼翠始若滴五臺雪<lb/>
近則若玉几已又得一嶺縈紆而進兩山旋陿其蒼翠<lb/>
色欲交石嶺峰怒起岝㠋刺天左嶺微寛竒石為槖駝<lb/>
為狻㹸為人若鳥者間突出若搏栗紅楸黄雜以緑樹<lb/>
綴壁皆綺繡俄復得所謂龍泉激石間琮琤異聲石純<lb/>
白大小如玉盖自鞍子嶺又四十里始得闗度闗而上<lb/>
十餘里曰長城嶺城之盖塞五臺所入道也歸取月行<lb/>
峻滑間顛踣者數二鼓纔抵縣困甚十三日早發阜平<lb/>
<pb n="KR4e0201_WYG_072-18b"/>
将之平山復渡前大溪始得寛疇不五里復入山山不<lb/>
能當龍泉險然時蛇行上數百步忽墜空而下為深谷<lb/>
則頗寛如是者再三若曲項匏也泉處處有之時拂石<lb/>
流則最勞以故人食之良病癭始余過曲陽人癭十而<lb/>
三抵阜平癭十而五上龍泉癭十而六七至是十不能<lb/>
不一癭矣三十五里得温泉左室為一湯右室一湯稍<lb/>
熱清瑩可鑑毛髮不作硫黄息石無礐故也寂寂空山<lb/>
中令蓮花湯笑人宿查頭集集靈夀界也十四日早發<lb/>
<pb n="KR4e0201_WYG_072-19a"/>
大霧顧山左右闢若決吾眦而朗者輿足下捷久之復<lb/>
得一山傍據大溪流極駛山自是坦陀不甚峻八十里<lb/>
抵平山宿未至八里為滹沱河晉之材順流而下至真<lb/>
定乃𣙜十五日發平山十餘里渡一河山足白雲四起<lb/>
若鋪錦稍逼之則蓬浡霧散自是雖上下山道不知險<lb/>
将抵井陘循大溪而行巨石如砥午遂踰井陘入故闗<lb/>
闗所繇入山西大道也兩山夾之皆陂陀漸上三十餘<lb/>
里乃抵闗山近闗而峻亦時得竒石度闗右折與道異<lb/>
<pb n="KR4e0201_WYG_072-19b"/>
盖余所按厯者拒冦闌入境耳循墻上益峻不可輿至<lb/>
其巔則中外諸山皆在目蒼嶺千叠時與雲相浮沈銀<lb/>
浪風湧惝怳無際久之乃下馬足騀駊時自思天以淮<lb/>
隂侯授成安君而不取為千古趙氏恨然淮隂好用秘<lb/>
能以木罌渡而虜豹山背逶迤徑千里安知其不能為<lb/>
隂平縋也復至故闗異道折而左二十里為娘子闗道<lb/>
﨑嶇甚中一嶺為劒脊壑兩其輔目眩心悖将抵闗廬<lb/>
舍顧稍宻流泉琮琤行齋厨間有水碓水磨之屬意甚<lb/>
<pb n="KR4e0201_WYG_072-20a"/>
樂之闗傍為巨澗其北滙可容萬人水東入崕左崕峭<lb/>
壁數百仞右崕崩岸若劈中巨石為象馬槖駝者不可<lb/>
勝計奮與泉鬭磳<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>鏗<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>間入鼓節還縣復可三十里<lb/>
皆傍泉泉極冬不氷云此温泉也可以和餌凡十餘涉<lb/>
盖泉在兩山間山左盡則涉右右盡則涉左泉得山則<lb/>
怒而山益險山險而泉益怒則益勝吾足與目類若妬<lb/>
者足少緩覺目無竒目竒而足若枳矣石壁中為竇為<lb/>
奥為囷廪為若舟水之聲為筝笙為鉦為松風為歌為<lb/>
<pb n="KR4e0201_WYG_072-20b"/>
市人喧百千状故非故闗擬也余時憊强自勵稱快乃<lb/>
還井陘夫此三闗所受為趙守耳龍泉稍近敵則最險<lb/>
故次險則又逺敵勢必不入也敵入晉則掠晉安為舍<lb/>
晉事此不毛志必不入也敵掠晉而飽其装重馬則已<lb/>
疲矣力必不入也敵不入而魏虚為之守是趙以虚名<lb/>
予魏也敵不入而趙復得魏使者兩主矣何所受指揮<lb/>
兩應則疲兩諉則廢是趙實延魏敵也敵卒入而魏以<lb/>
虚名主之無一卒自隨且東西隔三百里顧魏則失趙<lb/>
<pb n="KR4e0201_WYG_072-21a"/>
顧趙則失魏是魏為趙代禍也故曰三闗勿屬魏便<lb/>
　　厯黄榆馬嶺記<lb/>
余厯三闗返邢之内丘宿晨由内丘出南門異道而行<lb/>
可四十里得陂陀土山又數里轉山足為黄寺使者當<lb/>
屯所也署踞寺門而廬割寺三之一前伏泉如濟滙為<lb/>
池中有亭亭焉折而右度嶺得大澗兩山夾之中流泉<lb/>
鏗然鳴巨石如象而黑者累累若下飲循澗可二十里<lb/>
得村曰米花度米花村數里得一嶺始與泉左嶺益髙<lb/>
<pb n="KR4e0201_WYG_072-21b"/>
忽下墜為谷若井然山類多土亡竒者稍可以田忽蒼<lb/>
翠而聳出其背為障數闕可以架筆問之土人曰此所<lb/>
謂龍霄山也又穿一二嶺久之山益束而陿兩壁陡上<lb/>
數百仞竒石拏攫争奮為下輿猿接縈紆乃上歩數躓<lb/>
又可十餘里山忽兩却而闢成巨壑可屯數萬人旁稍<lb/>
髙阜居民廬之百餘家突起而壘者二其一寺據之其<lb/>
一曰宋家荘堡亦使者當屯所也堡距黄寺可六十里<lb/>
許其西北距黄榆嶺七十里而遥西距馬嶺五十里而<lb/>
<pb n="KR4e0201_WYG_072-22a"/>
遙西稍北距錦繡堂嶺四十里而遙堡綰之盖走太行<lb/>
要道也余宿堡四鼔乗月起擬之黄榆行五十餘里類<lb/>
多大澗雜石低昻土山余甚厭之以其勝不能當龍泉<lb/>
半而亡何度一嶺稍下山四却而闢其圓若規道欲絶<lb/>
者徐睨前旌旗如左元放破壁而入迫之得一間道僅<lb/>
容馬兩崖造天石色秀削太古水聲淙淙不斷蹙沸泡<lb/>
起中石輙韻旋轉十餘折仰視天亦隨而迂迴者色或<lb/>
青或蒼或赤以山映之故泉益雄石亦益争勝中有偃<lb/>
<pb n="KR4e0201_WYG_072-22b"/>
石縱數丈許衡半之其潤可以碑過半里許始出峽崖<lb/>
復稍稍闢矣遙望右崖際天直走而西上為連城自然<lb/>
睥睨樓櫓懸壁千仞中忽有泉注而下為柱得日若瓊<lb/>
得空若琉璃無所得若白銀下飛瀑絶徑左崖鳥道千<lb/>
折而上為闗石竒秀萬状余足數踣氣拂逆然時時心<lb/>
語龍泉勝乃不能當此半幾欲奪彼記語予之既抵闗<lb/>
肩峻壁而脅大壑不知幾百千仞闗口一横澗澗之橋<lb/>
而度已度折右上里許得山頂以為山盡是矣既登而<lb/>
<pb n="KR4e0201_WYG_072-23a"/>
西北望髙倍蓰者十者百者不可窮至目境盡而止信<lb/>
乎稱太行天下脊又云上黨者天與黨也歸宿宋家荘<lb/>
堡以當祀纛還順徳暫還大名又旬日復屯黄寺再之<lb/>
宋家荘乃上馬嶺馬嶺道近黄榆十之三險半之饒水<lb/>
泉雜石為足枳夕宿於闗大風起轟殷若席捲三晉而<lb/>
東擲之海予卧石室中惴惴不能寐五鼓風息起閲西<lb/>
城闗兩山中斷若劈巨靈斧者下視寥閴不見底為橋<lb/>
道之其西不可以旋馬盖天險也已歸正東見紅日抹<lb/>
<pb n="KR4e0201_WYG_072-23b"/>
一線徐出巨甑千山若燒為凝睇者久之戍者曰錦繡<lb/>
堂大率馬嶺類也而道小無宿所予乃命張倅行視申<lb/>
約束而罷<lb/>
　<lb/>
　<lb/>
　<lb/>
　<lb/>
　弇州四部稿巻七十二<lb/>
</p>
<p>
</p>
  </div>
</body>
</text>
</TEI>
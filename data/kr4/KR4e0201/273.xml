<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻九十九</head> <lb/>
    <p>
<pb n="KR4e0201_WYG_273-1a"/>
欽定四庫全書<lb/>
　弇州續稿巻九十九<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　封徴仕郎戸科給事中見山李公墓誌銘<lb/>
古之稱循吏直臣者要不獨其身致之父在事則子以<lb/>
志相而為幾諌三代之孝也子在事則又以志啟而為<lb/>
<pb n="KR4e0201_WYG_273-1b"/>
義方三代以下之慈也盖余讀見山李公狀而有慨焉<lb/>
李公者今兵備副使淶父也副使君之始令寳應也最<lb/>
久而又最勞最以羶徳悦民而余家居與其邑夾江而<lb/>
近故得之詳竊恠以為古循吏而令去為給事中故相<lb/>
有父喪奪情而充冊皇后使者給事上書謂此國家大<lb/>
吉禮禮吉而事緩非有兵戎借謀筴也令墨縗而従之<lb/>
則不祥冕而奉冊則不情是亦不可以已乎故相恚甚<lb/>
迫不暇逮給事為詔俾戴諐領職而給事復上書言水<lb/>
<pb n="KR4e0201_WYG_273-2a"/>
祲狀中謂尚方將作鉤盾諸臣毋競淫巧希恩賞以糜<lb/>
玉府訾虧上儉徳上不悦故相且治之它相為解曰書<lb/>
生齪齪掉書嚢治之示不能容而故相亦中愧前疏遂<lb/>
解而出僉山東之按察事當是時天下艶稱僉事直臣<lb/>
固不但余而僉事之治山東武定則又良武定而故相<lb/>
意未己示遷以廣西叅議徙治潯潯瘴鄉也叅議則又<lb/>
良潯而故相死矣狀所稱乃云公聞寳應令<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>而馳之<lb/>
治所覩令晝夜平亭凋稅拊流移不得甘食息郵傳造<lb/>
<pb n="KR4e0201_WYG_273-2b"/>
請風雨無避又以間出捍稻堤疏壅抵決面黧黒手足<lb/>
皸胝心痛之而陽為慰曰繼不肖者易為聲惠凋攰者<lb/>
易見徳子勉之公既少孤以賦役挫家故益曉民事以<lb/>
佐令籌筴朞嵗而寳應之政成乃謂令吾去若歸矣無<lb/>
慮矣令悉槖而得十金為公道里費因跪謝不繼公笑<lb/>
曰吾生不曉饒子何念為給事之始疏言冊禮事也云<lb/>
且有後命諸與給事戚者無不為惴惴而公獨夷然且<lb/>
貽書廣其意曰邇言相君事十不一全而子獨全上恩<lb/>
<pb n="KR4e0201_WYG_273-3a"/>
徳厚甚子何以報勉之吾願若之得職而不終不願若<lb/>
失職而以貴終也僉事之出山東以期迫不獲定省公<lb/>
復貽之書業已稱令稱諌官矣夫治兵之與治民間也<lb/>
以不能過用恩也任事之與言事間也以不能盡徇志<lb/>
也衷而行之委曲以濟之可也僉事遷而得潯還省公<lb/>
念瘴鄉不欲往公正色謂曰嚮者吾故寛子子實與禍<lb/>
偕夫禍不能子侵瘴乃子侵乎俾以妻子従之官居亡<lb/>
何妻死自叅議之為潯垂二載而政成轉今官飭吾吳<lb/>
<pb n="KR4e0201_WYG_273-3b"/>
四郡兵事抵家奉觴壽公而有司用詔例以金緋進公<lb/>
御之稍市牛酒與親故懽而副使従傍察公兩輔晢而<lb/>
腴數黒子煜煜且健飲噉以百嵗毋限也既副使官期<lb/>
迫公謂曰若失媍而以兩稚孫女往即以時按部誰與<lb/>
治内者顧副使之母劉曰夫人強為我一行可乎副使<lb/>
因請偕公笑曰太公以天下養乃猶戀戀故豐鷄狗之<lb/>
社而子奈何欲束我於棨㦸中乎吾幸健若無念我副<lb/>
使乃奉母夫人之治方夙夜孳孳謀所以大惠吾民者<lb/>
<pb n="KR4e0201_WYG_273-4a"/>
而公訃至矣余入弔已而唁副使則伏哭不能起俄聲<lb/>
㣲屬曰天乎何以至此極也凡不肖所以有今日者皆<lb/>
吾父也而已矣行而抵京口以書來與狀偕而請志隧<lb/>
中之石盖未及家而三發書誦之未有不咨嗟涕洟者<lb/>
也不知其父知其子而又何辭君諱某字某贛之雩都<lb/>
人其先有為御史者曰應夀傳子孝亷公昇昇子散官<lb/>
公廷佩廷佩子髙年公穗以行見推擇賓鄉飲有子曰<lb/>
悦為邑功曹謁選甫冠帶而卒是為公父母曰易夫人<lb/>
<pb n="KR4e0201_WYG_273-4b"/>
功曹公卒時公僅九嵗也而已哀毀執喪如成人易夫<lb/>
人之喪則鈫鈫進於禮矣當是時髙年公惟公一孫而<lb/>
御之嚴授書少懈則夏楚繼之曰犢汝不難後且自悔<lb/>
以故公肆力學問雖數奇不獲以身顯然一時推之為<lb/>
博洽老儒其事髙年公烝烝䕫䕫矣公既困徭役挫家<lb/>
然至於為徳則不以窘故廢里中之餒亡弗食者其殍<lb/>
亡弗𦵏者與人然諾不小寢既貴益自匿日閉門手一<lb/>
巻而已有司延之鄉飲第一往其它所不敢望公足跡<lb/>
<pb n="KR4e0201_WYG_273-5a"/>
盖復推之為鄉善士云而副使君之少也所授經史與<lb/>
宋諸大儒遺書皆自公口公又聞王文成公之學而悦<lb/>
之謂吾老矣日入之光所與幾何趣副使往習毋緩也<lb/>
然則副使之卒為大儒亦公啟之寧獨循吏直臣已哉<lb/>
公之生以正徳丙子凡再受封一被四品服至萬厯癸<lb/>
未十二月念四日而病病得之噉寒食脹而喘又二日<lb/>
稍間晨起隠几坐至暮翛然逝丈夫子二長即副使娶<lb/>
易封孺人次濬邑諸生娶黄再娶劉女二適丘某王某<lb/>
<pb n="KR4e0201_WYG_273-5b"/>
孫男四應春淶出開春秀春茂春皆濬出女三𦵏在某<lb/>
所余既志而復銘之銘曰<lb/>
子臣而直若或式之子吏而良若或匡之惟父之教皇芾<lb/>
斯耀食子之報弗竟斯悼子兮父心父兮子身彼蒼者天<lb/>
殱此喆人惟生有極惟令聞無極何以徵之視此樂石<lb/>
　　封奉政大夫刑部湖廣司郎中怡蓮馬公墓誌銘<lb/>
余領按察事於湖廣而今左叅政馬君顧澤來為其僚<lb/>
相與懽然無間君與余皆善食酒酒次每稱其父奉政<lb/>
<pb n="KR4e0201_WYG_273-6a"/>
公之賢長者而其食酒尤善又有酒徳也於是余以遷<lb/>
去明年忝持襄中節復得與馬君相聞至徴其治狀而<lb/>
言之上馬君更三地皆有聲中間以不能事臺使者小<lb/>
屈而復叅山東政余解節罷歸里中不能従奉政公游<lb/>
而數聞其有酒徳為長者如故今年秋九月馬君忽以<lb/>
苴杖來驚而問之則奉政公捐舎矣問其年七十有九<lb/>
已出其袖中草曰是都給事中顧君所具狀也將𦵏矣<lb/>
敢徼子之志銘以不朽顧之狀畧曰公諱寅字汝威嘗<lb/>
<pb n="KR4e0201_WYG_273-6b"/>
逰於蓮句而樂之謂周茂叔吾師也因自號曰怡蓮家<lb/>
世吳縣之大定里為蕃族其曽大父徳成大父昇皆以<lb/>
貲傾里至父文毓娶於鄭而生公則中落已與鄭俱夭<lb/>
公少孤遂育於外家以長而鄭之父母亦偕逝公自是<lb/>
幾無歸里中少年爭欲狎公而侮之見公嶽嶽露鋒距<lb/>
不敢遽有所加而里有顧翁某者一與公值竒其貌而<lb/>
欲使愛女尚馬公亦聞其賢遂委禽矣已而為顧氏贅<lb/>
已而生叅政君顧翁察公材任起家遂悉委家以授之<lb/>
<pb n="KR4e0201_WYG_273-7a"/>
公與顧宜人僇力而攻出入之息内馭力作外應庸調<lb/>
一切不以煩顧翁尋叅政君長顧翁謂公賴若力百不<lb/>
煩我我為任若子乃就叅政君於外傅而躬誨之叅政<lb/>
君奉顧翁朝于詩書而夕于禮也公喜曰吾有子矣吾<lb/>
馬氏之不絶如綫而今乃始繩繩然顧翁亦顧公而喜<lb/>
曰吾始無子而有子今乃有孫而是時公以積著家漸<lb/>
起三吳旱饑有司募富民為官糴備賑公貲不中程而<lb/>
以里胥孽之故名在籍公欣然應募既畢糴悉以賑饑<lb/>
<pb n="KR4e0201_WYG_273-7b"/>
者其邑張令後察公貲之不中程也而優稱之富而施<lb/>
不為徳若可以言徳矣叅政君舉鄉薦而顧宜人逝顧<lb/>
翁與宜人毋夏亦逝又六年而成進士自工部主事遷<lb/>
署刑部員外郎滿三載最封公承徳郎而顧得贈安人<lb/>
其進乃郎中以天子登極恩公進今封而顧亦以有今<lb/>
贈當叅政君之未成進士也與諸仲季皆冒顧姓而至<lb/>
為郎日始請復為馬公猶語叅政君毋忘顧公之誨育<lb/>
汝使不去顧而以馬姓冠之諸仲李亦然而公意猶不<lb/>
<pb n="KR4e0201_WYG_273-8a"/>
滿曰如若敖之餒何叅政君乃創為顧翁祠以夏配饗<lb/>
而顧宜人祔焉又為之立後予祭田俾嵗時烝嘗不廢<lb/>
公乃曰吾可以酹我先人矣叅政君既貴毎之官輙迎<lb/>
公養而弗肯曰吾安能就斗大官舍如籠中鳥舉翮觸<lb/>
四隅且吾欲為諸仲季巢窟於是叅政君嵗時分禄以<lb/>
養公公必以書戒勉其任都水所職多内供則戒以敬<lb/>
事惜財用去奸胥蠧任畿輔䘏獄使者則戒以精心讞<lb/>
審廣人主好生意任楚屯政鹽法使者則戒以衷嚴寛<lb/>
<pb n="KR4e0201_WYG_273-8b"/>
興利除害任滇之飭兵使者則戒以時時宣恩毋失裔<lb/>
夷心最後任山東之藩政而所𨽻事如楚則戒之如楚<lb/>
中間既叅閩藩而用楚事調公問知其非罪且槖垂垂<lb/>
也而更喜之曰真不負吾戒矣公於宗姻咸有恩或喪<lb/>
不能舉者婚嫁不能時者老幼不能自衣食者咸稱槖<lb/>
而濟之不小恡雖已貴而閭井舊逰相親狎無間有酒<lb/>
則召而與飲有所召亦欣然而赴必頺然而後别吾郡<lb/>
故多佳山水凡環而稱勝者無弗㳺花之日夕之月無<lb/>
<pb n="KR4e0201_WYG_273-9a"/>
弗賞歌舞之伎無弗與觀聴别聲辨味健登降至七十<lb/>
八年而不衰叅政君既遷山東以便道歸省依依膝下<lb/>
不忍别公為之浮白酹且大噉梁肉示以健而强遣之<lb/>
叅政君亦狃公於健謂且亡恙也至明年甲申之正月<lb/>
而告疾遂卒矣公姿偉岸豐下心事坦洞不設城府見<lb/>
人小善即為之揚挧亦不能藏人過而退無後言人以<lb/>
故多好公郡邑守令亦儀之遇郷飲屢請為大賓而其<lb/>
卒也弔而哭者甚衆顧宜人事具前先公四十三年卒<lb/>
<pb n="KR4e0201_WYG_273-9b"/>
繼配易亦先二十年卒有子三長即大叅君顧澤娶朱<lb/>
累封宜人次顧洲娶顧能修公業又次顧淵亦娶顧敏<lb/>
而文女一適劉珪孫男四孫女墓在邑之靈巖山𦵏以<lb/>
卒之年十一月三十日而與顧宜人合銘曰<lb/>
少無家而能奮為家以光大一綫之遺以外家家置之祠與<lb/>
後而始歸不使其鬼之饑誰與公貴子實貴之誰與子貴<lb/>
公實誨之噫此所以善人倫之終而不為秦贅也歟<lb/>
　　封奉直大夫兵部武庫司員外郎新安陳公墓誌<lb/>
<pb n="KR4e0201_WYG_273-10a"/>
　　　銘<lb/>
封奉直大夫兵部武庫司員外郎陳公以萬厯冬十月<lb/>
廿又三日卒當𦵏其子提學僉事允升以公遺言而選<lb/>
於地既得地矣曰邑西之列字圩吉則選嵗久之乃得<lb/>
嵗曰某月某吉且𦵏曰𦵏必有志銘其將以屬王先生<lb/>
而謂前進士蕭山令許子承周子狀之於是許子狀之<lb/>
而以僉事之言先曰他人之父父也而不穀之父父而<lb/>
母也且師也不穀二嵗而母周宜人見背父實襁褓之<lb/>
<pb n="KR4e0201_WYG_273-10b"/>
至少長貧不能為經父授之經十六而始負笈以従師<lb/>
屬文去為諸生而後免父於師也然何嘗一日不吾父<lb/>
師於是僉事復以許子之言告余故辱交於公父子深<lb/>
乃以韜筆之日復泚而志之志曰陳公者諱王政字純<lb/>
甫世家蘇之崑山人其先有文正者以耆徳見推擇為<lb/>
郷飲大賓曽大父慶貲傾里為大賓如文正九十二而<lb/>
終於夀官大父彛舉郷薦終於太平之司諭父曰介軒<lb/>
公嘉謀為邑博士弟子妻於王有四子而公其仲也少<lb/>
<pb n="KR4e0201_WYG_273-11a"/>
而贅於周曰秀水令某公既婚矣見其内兄弟相習為<lb/>
冶逰𢥠然曰彼紈袴者當而如我家故青氊何屏居一<lb/>
室讀書不輟其屬文談説經義有足稱者秀水君器之<lb/>
俾就有司試輙中程而至學使所或病或涴巻或誤書<lb/>
題竟不得入黌舍公歎曰人也而敢與天左於是罷不<lb/>
復試而自其為贅得一味之甘亦必以遺父母候時之<lb/>
寒燠製新衣進之而身自衣浣緝者旦夕訊問不絶㑹<lb/>
父病則馳歸晝夜不緩袂而治湯藥察便液既不起號<lb/>
<pb n="KR4e0201_WYG_273-11b"/>
慟既滅性時伯氏病而叔季氏幼諸附棺槨之役一切<lb/>
身任之人謂不難周乎公曰吾以周故不能精事吾父<lb/>
今尚何周也且吾一切取之力不自周而亡何其媍周<lb/>
宜人亦卒既除服續婦而得長洲之華遂奉母王従處<lb/>
長洲而華右族也其長老相謂陳倩儒家子可儀也致<lb/>
之為弟子師而良則爭致之以是公業小紓得以甘㫖<lb/>
奉母王而不廢僉事之誨於是公之伯氏及叔季感而<lb/>
欲次第迎母母不時往往亦不能久曰吾故甘仲餐其<lb/>
<pb n="KR4e0201_WYG_273-12a"/>
最後得末疾三載卧起公手卒而公所以號慟幾滅性<lb/>
如父卒時其附身附棺之役有加矣始公之在周而伯<lb/>
氏嘗有急投公公盡脱周宜人簮珥畀之直數十金周<lb/>
亦不少恡既老而與同起處飲食伯故性剛難事獨安<lb/>
公至死無間言叔為人醇謹公愛之甚其出贅於費也<lb/>
毀槖具資装而後遣遇季亦有恩佐之立中人産而身<lb/>
翼蔽之秀水君死其子果破産嘗負税受縣官杖公泣<lb/>
貸米八十斛為之償而以嵗時修秀水祀曰吾不忍其<lb/>
<pb n="KR4e0201_WYG_273-12b"/>
餒也嘗適市有所貿而所得物浮於直歸而後知其浮<lb/>
也亟還之曰非以為若徳不欲自負耳僉事舉郷試以<lb/>
至南宫及大廷對皆髙第授知開州公往省之伺其操<lb/>
持謹於剖斷批窽導郤而不盡廢斤斧謂曰汝讀太史<lb/>
公傳不嘗惡郅寗輩耶而忍跡焉及督楚中學復省之<lb/>
而見其有所斥免復謂曰士貧老可念汝故其中人也<lb/>
僉事咸拜受教以故後先有亷能聲而不為刻君以僉<lb/>
事貴益得發舒為善始買宅而聞其家有將就蓐者戒<lb/>
<pb n="KR4e0201_WYG_273-13a"/>
勿遷曰須其乳可也乳一月矣曰婦人新免身與兒新<lb/>
免者皆不可風再閱而後使遷所度塋旁有錢氏者𦵏<lb/>
久矣一旦舉以求售公曰吾必闢吾壠而尸人之親耶<lb/>
若誠貧也吾與若直而完若墓且封樹之僉事之友方<lb/>
生死同年髙生亦死其親皆老無所歸公買空宅一區<lb/>
授館焉而月餼之粟至今僉事修公之施不廢也郷先<lb/>
生謝政里居者其奴醉而詈公公避入門尾之投甓中<lb/>
公肩復避入室乃舉石撞屏破之見者皆不平公曰奴<lb/>
<pb n="KR4e0201_WYG_273-13b"/>
雖横其主終長者勿較也明日縣大夫來見屏破驚問<lb/>
狀公第曰風偶仆吾屏耳狂生醉従後園闌入家廟懐<lb/>
其主出棄之野公怒甚曰是吾先與辱我不類必白之<lb/>
官而生之母聞之大震恐使家嫗謝過且請設享公乃<lb/>
好謂嫗曰子誠不肖而母賢母也吾不能甘心於賢母<lb/>
之子卒寢之而辭其享初公之贅於周也秀水君老而<lb/>
委其政媪媪獨憐其長女之適張生者公甫結褵而長<lb/>
女自樓中擲故衣數事於公婦曰以殉爾而張者驁而<lb/>
<pb n="KR4e0201_WYG_273-14a"/>
恣不以僚壻視公而數侵之既周宜人夭而公時抱僉<lb/>
事泣曰若母賢而素壯胡以夭得非其姊祟之耶已而<lb/>
曰吾徳之不競則有勉而新命之不競則安之而已因<lb/>
自號曰新安里人亦稱之曰新安故不曉其指也最後<lb/>
張生鰥而貧老無倚數過公公輙飲食之又衣之而至<lb/>
其死為調殮𦵏卒不以往事纎芥公之為長者類如此<lb/>
公為人癯而秀爽晩節益健無疾性喜種樹舊居之丙<lb/>
舍傍地僅數弓而雜蒔梅杏桃李含桃來禽之類略備<lb/>
<pb n="KR4e0201_WYG_273-14b"/>
又治其隙而蓄魚百頭曰欲窺其樂也間籠小鳥聴鳴<lb/>
聲則喜而蹙唇以和盖不知魚鳥之不為我最後徙第<lb/>
邑之東門園池備矣久之其繼華宜人卒又三年而公<lb/>
亦卒得夀七十子一即僉事娶亦華而亦封宜人僉事<lb/>
再起視蜀學政不肯赴時望歸之孫三如屏國子生華<lb/>
出娶鴻臚署丞周大倫女如京貳顧出娶太學生李延<lb/>
芳女如是又貳出聘太學生周之甫女孫女三長適縣<lb/>
學生周昌𦙍次許聘郷貢生嚴治子某次未字曽孫三<lb/>
<pb n="KR4e0201_WYG_273-15a"/>
衷瑾聘郷貢士顧允杰女次衷脈聘府學生周汝化女<lb/>
次衷孝曽孫女一許聘太學生徐詢子某皆如屏出余<lb/>
既已志公墓則記僉事言邑有郁翁某者善相人嘗偶<lb/>
公坐而語曰子五品京朝官也公曰業已謝制科矣郁<lb/>
翁曰何居我未之誤也俄而僉事軒軒過於庭時猶未<lb/>
冠也郁翁呼之來而謂公曰庭中少年非而子耶曰我<lb/>
子也郁翁起而曰子所以貴者此少年也遂與僉事逰<lb/>
郁翁他相人多奇中僉事今頗得其梗槩云銘曰<lb/>
<pb n="KR4e0201_WYG_273-15b"/>
宋有贈而明始有封其恩乃隆崇矣父為德而子報之以貴<lb/>
而及其躬子為報而父益培之以徳而令其終吁嗟乎<lb/>
陳公<lb/>
　　蜀府典寶正盥泉卜君墓誌銘<lb/>
卜之先自西河子夏顯而其後散入中土而淪於江左<lb/>
為嘉興人尋析箸於秀水曰觀三公自觀三公以至南<lb/>
隠公凡六世皆不仕而有長者聲南隠公有子曰長醉<lb/>
公是為贈奉直大夫刑部員外郎長醉公始讀書然善<lb/>
<pb n="KR4e0201_WYG_273-16a"/>
食酒不竟其業而益務為長者有四子伯憲副君大同<lb/>
仲太守君大有季吏部君大順而叔則盥泉君大觀也<lb/>
當是時四君咸以秀才受經術彬彬有文彩而長醉公<lb/>
益不問生業其媍賀宜人憂之曰日醉不一虞家乎公<lb/>
笑曰有四子必皆貴何虞家賀宜人復曰審爾疇當膝<lb/>
前扶醉而且獨不可以一子管鑰之乎公乃强指君謂<lb/>
曰是兒稍愿勤或可奪使家也於是稍稍以米鹽薪醯<lb/>
間君不復能専精其業矣而亡何長醉公竟捐館賀宜<lb/>
<pb n="KR4e0201_WYG_273-16b"/>
人推其意悉授君以中外政君善程饒嗇衷之禮所誨<lb/>
使臧獲必以器悉得其材力用是能積纎累㣲起家埒<lb/>
素封而諸伯仲及季相次宦逰中外然皆廉潔不能無<lb/>
資家帑君千里應之毋倦色太宜人既老寡所以娛悦<lb/>
之者百端俾忘亡又忘離憂也病而奔醫禱哀籲靡所<lb/>
不敦殁元喪具躬含殮以至竁兆靡所不飭易當是時<lb/>
四子均為毁勞則於君乎任矣君娶於史有媍徳舉二<lb/>
子二女而病且屬纊曰君尚壯吾安忍鰥君第慎而得<lb/>
<pb n="KR4e0201_WYG_273-17a"/>
一若淑者捬循兒曹足矣君泣曰即若淑疇能隃汝且<lb/>
吾安忍令兒曹倍其母而他毋自是畢身不復娶盖晩<lb/>
而與二子語及之猶涕涔涔下也君始以例得蜀府典<lb/>
寳正當之官以失史孺人故獨身養太宜人與撫子女<lb/>
又諸兄弟政皆寄之乃歎曰終始如長醉公言君之為<lb/>
家政者三十年諸子姓繁不能容乃析箸而産俱隆隆<lb/>
起獨憲副君前卒極力撫其孤而中子䝉者尤能得君<lb/>
意至損所受産二百五十畆授之曰以助爾膏油費也<lb/>
<pb n="KR4e0201_WYG_273-17b"/>
䝉辭不獲已食其入若干年而後還君君尤好施予獲<lb/>
羨訾輙為長衣食棺衾以待戚屬之饑寒者死毋收者<lb/>
拓傍産必優其直曰使彼毋憾於周原也又割田以供<lb/>
里中賦凡若干諸假貸不為𤨏屑子錢計即時時宿劵<lb/>
弗恤也於交際施報尤眘居恒謂生平受歙人一盖閩<lb/>
人一絹㑹其去弗及酬以此耿耿此外胞腹中無復事<lb/>
矣課二子為經生業嚴甚時勵之曰學成而後可言命<lb/>
弗學弗汝貸也至其應省試弗利則又慰勞之賜以一<lb/>
<pb n="KR4e0201_WYG_273-18a"/>
巵酒曰吾嚮者䇿汝學故不言命汝曹安能自為命乎<lb/>
雖然命可竢也學可進也詩云是薦是蓘必有豐年此<lb/>
之謂也又曰若幸而寄一命毋先我於君毋先身於民<lb/>
毋家於官毋官於郷黨戒之哉儉徳之共也施儉之推<lb/>
也倍入而出跡之倍出而敗亡因之矣予篳路籃縷以<lb/>
起兹業即若一甘食<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>衣毋忽忘其所自可也二子頓<lb/>
首受教以自苦自勵為儒而君亦益好學嘗手録經史<lb/>
子集格言有關世教者以授二子使鋟之曰續觀感録<lb/>
<pb n="KR4e0201_WYG_273-18b"/>
曰格言彚集行於世時吏部君又前没念獨太守君在<lb/>
晨朝上食非他大故莫奪一味之甘剖而致之春秋佳<lb/>
時相與集親故汎青雀窮湖山之致畢興而後返間従<lb/>
田父屈指米價較晴量雨瓠壺貯酒芋葉崇肉於緑蘿<lb/>
輕舠間甚適也晩節忽嗜浮屠教嘗㳺於吾里見曇陽<lb/>
子化事而異之歸埽一室深居禪觀勅左右曰進一粥<lb/>
筍脯菜羮而已㑹太守君有事於湖口召君君趣以舴<lb/>
艋往遇浪而溺時寒甚强自力至淺俄而絶太守君與<lb/>
<pb n="KR4e0201_WYG_273-19a"/>
其二子痛之甚逾二載乃始能營兆於某丘之新阡謀<lb/>
以辛已某月某日𦵏而乞誌銘於余余與太守君别垂<lb/>
二紀餘病矣入而納拜焉伏地雨泣不能語顧二子亦<lb/>
伏地雨泣嗚咽也已稍稍蘇曰毋以溺而不弔也吾弟<lb/>
實長者幸而惠之一言死者不朽即後死者亦不朽出<lb/>
其狀讀之則二子具草而太守君潤色之盖字字足酸<lb/>
鼻也余乃謂太守君澹臺滅明不已薄乎又三月所而<lb/>
遇君之壻周太學甥孫沈吏部其稱君行過於狀所云<lb/>
<pb n="KR4e0201_WYG_273-19b"/>
君字某某盥泉其别號也以萬厯庚辰十二月十七日<lb/>
卒距其生正徳丙子三月十七日得年六十五所舉即<lb/>
二子貞娶於黄大興丞飭女繼娶陶諸生九疇女時娶<lb/>
於黄憲副錝女二女適太學生周之琦即所稱君行者<lb/>
也次適諸生屠履祥側室計氏舉一女適諸生張世南<lb/>
諸孫男子二姬厯天厯女七所聘許俱名族銘曰<lb/>
于嗟乎君乃水死靡不悲焉大雄氏以為宿因而儒者<lb/>
謂之適然有璧而碎有瓦而全碎不瓦璧不全何愆怨<lb/>
<pb n="KR4e0201_WYG_273-20a"/>
　　江西布政都事守黙華翁墓誌銘<lb/>
無錫之華為天下名族而其雋有善繼善述者咸爽朗<lb/>
有文學二子之世王父曰瑞州公與先司馬同舉進士<lb/>
以故稱通家子而余之辱二子交則自以文學故瑞州<lb/>
公殁而有仲兄曰守黙翁後二十餘年而捐館始有一<lb/>
子夢旭為邑諸生天時善繼生甫三嵗耳善述猶母腹<lb/>
也翁實子之以俾成立故捐館而二子哭幾滅性也手<lb/>
狀一通來蒲伏摶顙以希言於墓中之石曰治命也目<lb/>
<pb n="KR4e0201_WYG_273-20b"/>
且瞑矣强開而顧二孤曰必王先生也不朽我者余悲<lb/>
其意而志之按狀翁諱堯欽字仲安其先自宋戴公族<lb/>
至晉孝子顯於無錫數十傳而至宋諱榮者宦大梁因<lb/>
家焉三傳至承事公避金復還無錫又五傳而為監税<lb/>
公友聞自錫之隆亭徙堠陽又三傳而為栖碧公幼武<lb/>
栖碧公子貞固公宗韡徙鵞湖定居矣其又四傳而為<lb/>
封戸部公恩娶鄒安人有丈夫子四人翁其仲也生穎<lb/>
敏讀書工屬文補博士弟子每試與瑞州公相甲乙有<lb/>
<pb n="KR4e0201_WYG_273-21a"/>
聲然皆不利大試最後瑞州公有名第顧獨遺公凡七<lb/>
試七不利而食於學宫者幾二十年乃歎曰男子匏繫<lb/>
五斗米耶因北逰太學徙上舍庚子試於順天見録名<lb/>
次七十一矣而錫之士有中蜚語者俱報罷翁得司試<lb/>
者所批巻鬱鬱成疾已而復嘆曰命也吾故不如老農<lb/>
遂退耕於鵞湖之濱絶口不言試事矣公至性過人負<lb/>
耿介尤眘取予其孜孜好為徳盖始終一節也少食貧<lb/>
得少珍味輙以共封公及鄒安人封公有邑中逮公時<lb/>
<pb n="KR4e0201_WYG_273-21b"/>
甫弱冠挺身出理之於笞箠之下以免傅里人鄒氏塾<lb/>
以束脩進為畫筴曰子幸不至急旦暮請為子嵗息之<lb/>
可十三如是展轉百金不難也翁謝曰甚勞子不腆句<lb/>
讀辱為師而以賈道終乎鄒氏心儀之竟十三年無倦<lb/>
色其入太學宿燕中逆旅主人媍美而蕩夜滅燭而趣<lb/>
就翁急披衣起燭而號之愧遁去即以詰朝發亦不為<lb/>
人語其事族兄政和丞沂寓羨禄五百金於翁而曰子<lb/>
不更事恐其費之未幾沂死翁召問其子曰知爾父槖<lb/>
<pb n="KR4e0201_WYG_273-22a"/>
乎曰不知也翁出而歸之如故封識於是有族弟賞者<lb/>
病且死翁候之泣而曰吾忍死以待兄有槖金五百兒<lb/>
子稚弗任也今以寓兄翁謝不可則曰兄尚不忍負沂<lb/>
忍負我翁領焉及其子長而歸之亦如故封識且誨以<lb/>
樹藝生息計甚詳翁又收族子媍之嫠而子幼者養之<lb/>
俾以節顯族有困役而謀鬻其墓丙舎者中二殯宫在<lb/>
翁捐十金助之𦵏又匄十金為代役曰毋遽失守也外<lb/>
姻楊老而鰥獨翁迎與偕諸父養死而復諸土翁既貧<lb/>
<pb n="KR4e0201_WYG_273-22b"/>
絲積顆累以有家而義割其吝不恤諸所拯援非一然<lb/>
不一語之人也太學久次當得官卒不肯赴吏部選人<lb/>
至八十而善繼為之請於朝得授江西布政司都事具<lb/>
衣冠而進之翁為一御即置諸篋曰我不稱也居恒布<lb/>
素蔬食間進肉不至再簋瑞州公貴矣其子副使君又<lb/>
貴人或以居間事㬰翁謂可潤屋者翁掩耳曰毋論我<lb/>
不為此乃令我籍弟子勢操守令喜怒乎自其倦太學<lb/>
日即足跡無城府矣好讀書晩而益好之手不釋巻栖<lb/>
<pb n="KR4e0201_WYG_273-23a"/>
碧公有文曰黄楊集貞固公集曰愚得皆梓之家塾以<lb/>
故善繼為制科業且成而復與善述力為古文辭翁皆<lb/>
弗禁也二子皆有子翁撫之喜已歔欷顧二子曰自而<lb/>
父夭吾日憂斬焉不謂一綫之息而有此吾及曽矣庶<lb/>
幾且及𤣥乎盖善述之子𦙍殷娶於施者方娠翁卒月<lb/>
餘而始舉𤣥也以故善述尤娓娓難之云翁之生以𢎞<lb/>
治丙辰卒以萬厯癸未十月得夀八十有八配過孺人<lb/>
有女徳前翁卒者垂四十年是時翁甫五十八勸之娶<lb/>
<pb n="KR4e0201_WYG_273-23b"/>
卒弗娶也子一即夢旭娶於胡其節成矣女五適邑諸<lb/>
生錢璠諸生錢應徴過體元錢應琛歸學程學程故常<lb/>
熟鴻臚謨子也謨為人長者故與翁太學同舍翁病而<lb/>
身營䕶之以愈感其徳令少女女焉孫二即善繼娶於<lb/>
孫善述娶於錢女孫二適張啓顔曽孫男七嗣殷娶於<lb/>
歸象殷聘鄒憲殷聘浦善繼出也儼殷娶某迪殷聘浦<lb/>
祖殷聘王服殷未聘善述出也曽孫女六適鄒𢎞基字<lb/>
范某王某者善繼出也字曹氏吳氏者善述出也墓在<lb/>
<pb n="KR4e0201_WYG_273-24a"/>
康安山之祖塋𦵏以嘉平月之廿二日士禮也亦翁治<lb/>
命也是宜銘銘曰<lb/>
將古所謂敏事慎言者耶於格孝弟力田者耶翁絶不<lb/>
以自名樸茂自全以終其天年雖然不自名而人名之<lb/>
曰賢有二孫在夫何朽焉<lb/>
　<lb/>
　<lb/>
　<lb/>
<pb n="KR4e0201_WYG_273-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻十六</head> <lb/>
    <p>
<pb n="KR4e0201_WYG_190-1a"/>
欽定四庫全書<lb/>
　弇州續稿巻十六<lb/>
　　　　　　　　　　　　明　王世貞　撰<lb/>
詩部<lb/>
　七言律<lb/>
　　九月閉關謝筆硯而千里故人訊問不絶又多以<lb/>
　　　詩及者遂成此二律志苦且代荅<lb/>
小徑衡門鳥雀餘祗因才盡愛閒居諸縁暫息交猶在<lb/>
<pb n="KR4e0201_WYG_190-1b"/>
一病雖輕懶未除玉案有無知莫較銀鈎早晩竟難虛<lb/>
于今却羡桓司馬博得空函省報書<lb/>
　　其二<lb/>
不盡秋風至羽翰報書猶可報詩難半生失計甘鷄口<lb/>
此日㝠心任䑕肝柿葉懶題空自積梅花從折負它寒<lb/>
於今却笑陶都水才鬼誰能具眼看<lb/>
　　齋室初成有勸多栽花竹者走筆示之<lb/>
一室縁溪斷俗塵翛然吾自愛吾真澆花怕結春時業<lb/>
<pb n="KR4e0201_WYG_190-2a"/>
種竹防驚夢裏神梧葉到秋無那病芭蕉過暑不堪貧<lb/>
何如且放空庭在月色風光好近人<lb/>
　　夜聼印師禮誦走筆偶成<lb/>
街鼔初停香篆寒唄聲那為雨聲闌彌陀界逺疑城近<lb/>
慈氏宫深外院寛正念可爭無念好非心還較即心難<lb/>
道人别有安身處未必清晨叩懶殘<lb/>
　　送仲氏敬羙視關中學政時皈心道門兹行染指<lb/>
　　　而已<lb/>
<pb n="KR4e0201_WYG_190-2b"/>
新裁絳帳擁朱輪沃野天開萬象春它日扶風多弟子<lb/>
早時函谷辨真人梁丘代是能傳易賈誼年來不過秦<lb/>
莫訝文無將贈别祗今猶作自由身<lb/>
　　其二<lb/>
念爾長誇太華尊褰帷秋色許重論可猶無恙金天掌<lb/>
應否居然玉女盆紫邏春添新句色青柯雲䕶舊題痕<lb/>
漫道濟南詩紀絶至今猶自閟真源<lb/>
　　其三<lb/>
<pb n="KR4e0201_WYG_190-3a"/>
閱罷晴原蟻戰酣還慿綵筆恣游探沿陂騎吹飜春漲<lb/>
入嶽星河挂曉驂間有壯心憐渭北定無佳處勝終南<lb/>
欲知西笑縁何意來與維摩共一龕<lb/>
　　其四<lb/>
别酒䨇壼且細傾中年兄弟不關情何必諸生推北斗<lb/>
那須故帋覓西京雲開白嶽峥嶸態雪净黄河黯淡聲<lb/>
縱有奚囊都放却逄人但可話無生<lb/>
　　寄李本寜提學索其秦中文字<lb/>
<pb n="KR4e0201_WYG_190-3b"/>
關西衆說楊夫子<hi>謂應寜也</hi>供奉吾憐李翰林<hi>謂本寜也</hi>即使人<lb/>
才饒棫樸可無詞賦慰蕭森秦風雅有同仇好郢雪其<lb/>
如寡和音老去閉門無一字許公方外别論心<lb/>
　　寄陜西右方伯徐公公近以吾郡兵憲遷<lb/>
别筵霜色惠文冠遺愛偏留淚眼看今日棠隂歸右伯<lb/>
古時薇省在長安傳來素翮隨陽易寫就銀鈎度逺難<lb/>
珍重兒童一致語時時竹馬大河千<lb/>
　　空山首座托鉢叅方因調其師館<lb/>
<pb n="KR4e0201_WYG_190-4a"/>
縁師棒底少知音一鉢飄然辭故林是處可登三昧地<lb/>
何須忽起四摩心離山梅子從生熟探水茱萸自淺深<lb/>
歸到浴時須遣却佛堂牢閉不容針<lb/>
　　辛已元日試筆<lb/>
一室歸來類僦居不欣添嵗不愁除庭空爆竹如相借<lb/>
户小屠蘇頓有餘少為含飴淹孺子依然抱影愛寒廬<lb/>
新年處處交堪絶祗許梅花未盡疎<lb/>
　　華㓜圜以古𨽻見貽賦此報謝仍乞書國風<lb/>
<pb n="KR4e0201_WYG_190-4b"/>
鳥翮山頭王次仲鴻都門下蔡中郎似分晉季鵝池墨<lb/>
流作梁清練水香柿葉過霜紅滿地芭蕉含雨碧堆牀<lb/>
二南須為縱横寫老去風人有面墻<lb/>
　　甫爾逍遥偶得陸司空與䋲數行坐客因舉吳門<lb/>
　　　詩語一笑賦此<lb/>
數弓甌脫一蝸廬老去生涯自有餘但飽何須香積飯<lb/>
得閒能厭惠陁書師教忍辱波羅蜜代有同生蔑戾車<lb/>
却是山僧多伎倆此身聾瞽不妨渠<lb/>
<pb n="KR4e0201_WYG_190-5a"/>
　　題宗良王孫摩尼菴<lb/>
君家齋頭十九首一首一顆珠光流平陵頗梨吐五色<lb/>
欲與舍利俱千秋驪龍有頷那可採罔象無心翻見投<lb/>
爝火自來難鬬日豐城䨇劒黯然愁<lb/>
　　題匡南王孫爽臺<lb/>
蘭臺髙詠杳難攀滕閣鳴鑾逈不還忽有露莖超象外<lb/>
能令天籟滿人間披襟快自君王腋酌斗清廻帝子顔<lb/>
無那阿猷稱盡興慿誰拄笏看西山<lb/>
<pb n="KR4e0201_WYG_190-5b"/>
　　同年彭比部輅貽游仙近體見懐漫成一律荅之<lb/>
神武門頭厭世塵挂冠天地許沈淪彭籛乆矣君前代<lb/>
子晉那應我後身白石兩堪貧嵗計碧雲孤憶賞心人<lb/>
縣知未賈扁舟興小有桃花可問津<lb/>
　　送憲副王公家馭督視河南學政先是長公以春<lb/>
　　　秋魁天下而公繼之<lb/>
聖朝多士滿東周况爾工師棫樸収萬古圖書更河洛<lb/>
八方文軌自中州洪都石佚還堪訪虎觀經殘可再讐<lb/>
<pb n="KR4e0201_WYG_190-6a"/>
倘向青囊探秘策第云南史有春秋<lb/>
　　閬中陳子韶憲使以二詩及書附賈舶見寄聊爾<lb/>
　　　次荅<lb/>
萬里橋東賈客航曽携明月到吳閶清猿響挾三巴俊<lb/>
赤鯉心紆九派長終古塤箎還並協此生旗鼓不相當<lb/>
夫君自有䕫州調刺史能無治草堂<lb/>
　　其二<lb/>
射洪零落有家聲中散傀俄無世情書到絶交堪自老<lb/>
<pb n="KR4e0201_WYG_190-6b"/>
詩題感遇不須名逃禪别愛聲聞酒任俠能爭竹素衡<lb/>
今日一編天外至老夫差不負生平<lb/>
　　宗人汝康都運端陽舉孫乞詩為贈<lb/>
淮水湯湯無盡期琅玕又見吐孫枝石麒麟送在兹夕<lb/>
蠟鳯凰成應幾時眼中不置阿堵物膝下所以寜馨兒<lb/>
蒲觴角黍最初㑹它日三千客是誰<hi>孟嘗君以端陽日生故云</hi>
　　感事<lb/>
白簡彷徨尋所之入山不深復何辭世人煑鶴寜一事<lb/>
<pb n="KR4e0201_WYG_190-7a"/>
而我雕䖝亦少時多聞比邱結未斷求名菩薩縁當遲<lb/>
怨生轉作善知識咀口讖却波羅夷<lb/>
　　吳母六十夀言母長齋三十年有子富而好道築<lb/>
　　　淨樂宫七真堂於齊雲巗頂進士李元涇索句<lb/>
　　　夀之<lb/>
瑶島蟠桃熟太遲潘園諸種果無竒何如别創朱明館<lb/>
取劚新榮碧玉芝此日蘇躭唯母供它年盱孟有兒隨<lb/>
豪家水陸應何限不貸西山景向移<lb/>
<pb n="KR4e0201_WYG_190-7b"/>
　　與敬羙弟初出郭宿故墅<lb/>
嵗晏㝠鴻憶序歸秋深老檜冒霜肥居然北郭䨇藍轝<lb/>
對是南山一布衣田父酒深能見狎貴人交淺任相非<lb/>
柴門促膝藜羮好不為髙陽舊侣稀<lb/>
　　其二<lb/>
稚子猶能指二王那知小令更清狂頭顱不傍世人老<lb/>
骨肉無如昆弟長豈為池塘生好句已勝風雨對匡牀<lb/>
中宵錯訝塤篪奏次苐黄庭誦未央<lb/>
<pb n="KR4e0201_WYG_190-8a"/>
　　荅贈皇甫子循先生<lb/>
小徑鋤來秋草縈新詩忽爾到柴荆誰能綵筆長無恙<lb/>
何處青雲不忌名失馬古猶傳塞父行金那可問莊生<lb/>
<hi>范少伯事</hi>莫疑禪客幽棲意總為人間百不平<lb/>
　　孝豐吳稼竳故中丞峻伯子也弱冠而才以詩見<lb/>
　　　投云還慿文舉通家刺去問留侯辟榖方生之<lb/>
　　　從祖大叅君老於是中必有秘宻相授僕何能<lb/>
　　　為効因抒贈荅一章聊見情耳<lb/>
<pb n="KR4e0201_WYG_190-8b"/>
衡門忽啓為吳均片語崢嶸意象新今日鳯毛真見汝<lb/>
向來龍腹定何人葛翁丹竈存應否王氏青箱乆漸淪<lb/>
出世心期經世業少年才子自由身<lb/>
　　有上人閉關居作此贈之<lb/>
愛爾髙居息衆縁沿堦忍草任芉綿牀頭卧虎難為客<lb/>
頂上巢烏不計年天鼔自鳴朝梵後地肥爭發午齋前<lb/>
翻嫌慧逺生多事苦役僧雛種白蓮<lb/>
　　贈馮咸甫先軰咸甫能文章其祖侍御公父京兆<lb/>
<pb n="KR4e0201_WYG_190-9a"/>
　　　君以忠孝著節云<lb/>
汝向𤣥都禮赤文吾從彩筆覩青雲漁歌不惜齊南鋏<lb/>
驄歩終空冀北羣諌院世傳真御史陪京人頌大馮君<lb/>
亦知忠孝而家事可但詞塲第一勲<lb/>
　　大中丞陳公自楚南服貽詩見懐賦此為謝<lb/>
曽向陳家識季方參差玉樹凛氷霜行臺對聳中丞栢<lb/>
賜履重依右伯堂<hi>公繼伯氏大司馬撫楚楚又公舊按部地也</hi>萬里素書來<lb/>
燕外十年丹禁接鵷行虚勞姓字占朝籍已賣殘軀事<lb/>
<pb n="KR4e0201_WYG_190-9b"/>
藥王<lb/>
　　同元馭學士及家弟敬羙㑹李惟楨使君氷玉堂<lb/>
　　　出沈啟南先生畵見示命作<lb/>
陳榻懸來總為誰忝成三益共追隨已誇氷玉壺中客<lb/>
更愛丹青筆底詩畵㦸清香吾郡事朱門蓬户古心期<lb/>
興來指㸃虚無處便踏芒鞋去不疑<lb/>
　　題贈安雅主人<lb/>
安雅主人希長物道書數巻竹千竿不煩醫俗方為雅<lb/>
<pb n="KR4e0201_WYG_190-10a"/>
無可徴心始較安薛氏雙輪歸計晚劉家三爵酒腸寛<lb/>
若逢恬淡齋頭客猶作人間白眼看<lb/>
　　家元馭提學甫校士河南投劾徑歸詩以志羡<lb/>
纔渡漳河興已䦨北風吹㟁惠文冠何人更許全三樂<lb/>
此地今看有二難忽憶淮南青桂色從它梁苑絳帷寒<lb/>
莫言小弟茅𠂻晚鬒髩雙顴似渥丹<lb/>
　　壬午元日與敬羙祝聖少飲即事<lb/>
參差蘭玉暎階新雙引金緋祝紫宸少選便尋居士服<lb/>
<pb n="KR4e0201_WYG_190-10b"/>
爾時聊現宰官身三分栢酒誇婪尾千樹梅花鬬早春<lb/>
弟勸兄酬休惜醉眼前俱是太平人<lb/>
　　張肖甫司馬特膺簡命督撫全浙賦此贈之得二<lb/>
　　　首<lb/>
親捧兵符下九霄風旗獵獵馬蕭蕭度遼大將仍持節<lb/>
横海諸軍不得驕見有副車廻塞桞可煩強弩射江潮<lb/>
經行總是甘棠地早晩追鋒趣入朝<lb/>
　　其二<lb/>
<pb n="KR4e0201_WYG_190-11a"/>
脫巾愁聽自錢塘推轂欣聞出建章六傳忽從周太尉<lb/>
舉軍爭𨽻郭汾陽温言纊挾三冬日肅令鋒廻九夏霜<lb/>
飛㨗不妨清夜報宵衣天顧正南荒<lb/>
　　留葉茂長小飲聞將有西南游歌以贈之<lb/>
解道衡門絶世縁愛才猶獲葉生顚青鞋信足從它破<lb/>
白眼看人轉自憐詩好詫増緗素價酒狂思益布衣權<lb/>
西南岳牧誰黄射鸚鵡雖題莫浪傳<lb/>
　　大中丞孫公貽書示按部期乆不至聊爾奉訊<lb/>
<pb n="KR4e0201_WYG_190-11b"/>
父老河干睇望頻孫郎江左欲行春單車立破千妖膽<lb/>
一䟽能舒萬姓顰稍覺前茅旌色動爭傳細栁甲光新<lb/>
野夫亦傍花溪立為雨為雲忽未真<lb/>
　　讀穆敬甫所選明詩七言律有感盖時軰之作在<lb/>
　　　焉又多猥及余云<lb/>
十年龍卧大河湄磊塊時時一吐竒共許使齊能論樂<lb/>
何言返魯便刪詩摶秋片羽風斯下媚夜繁星月竝垂<lb/>
白雪祗今多並駕不須惆悵不同時<lb/>
<pb n="KR4e0201_WYG_190-12a"/>
　　以近况報敬甫亦小有所規也<lb/>
乆自沈㝠逺世情虚勞琬琰表西京須彌頂上無文字<lb/>
林慮山中有姓名咫尺蒲團天様闊些微匣鏡月同明<lb/>
未論真得三漿味染指能令萬事輕<lb/>
　　胡憲使歸自滇中年六十<lb/>
三朝循吏賛昇平一疏歸來萬事輕隼幰尚沾滇僰淚<lb/>
漁舠先結㟙湖盟青山甲子從仍數丹穴鵷鶵有嗣名<lb/>
他日胡威䝉召對定知能讓乃公清<hi>時元瑞將上春官</hi>
<pb n="KR4e0201_WYG_190-12b"/>
　　賀大中丞晉臺秩撫蜀<lb/>
璽書今旦出燕京吳蜀恩波去住平牛女星移益部邑<lb/>
岷峨雪作大江聲寜唯遺愛如何武遮莫前身是孔明<lb/>
<hi>用韋臯事</hi>開府西川多拜相即看紅燭引雙旌<lb/>
　　得騏兒領解南都報書此寄勉<lb/>
齋房寂寂篆煙㣲忽有泥金叩竹扉一日看花傾白下<lb/>
千秋奕葉振烏衣彈將流水方成是刖後連城始悟稀<lb/>
最好鹿鳴歌宴罷莫教恬澹與心違<lb/>
<pb n="KR4e0201_WYG_190-13a"/>
　　其二<lb/>
鏡裏蛾眉歎不逢承恩今際易為容一毛吾自先慙鳯<lb/>
五彩而寜僅似龍阿閣紛驚初日擁鍾山瞥見慶雲從<lb/>
莫矜家世青箱業賸有餘忠報九重<lb/>
　　送張侍御予告還蜀<lb/>
南牀白簡一時傳忽荷君恩賜沐偏建業秋霜無避馬<lb/>
雲安春雪有啼䳌歸心已度千盤棧起色重呼萬里船<lb/>
負弩雖榮知不愛相如今是著書年<lb/>
<pb n="KR4e0201_WYG_190-13b"/>
　　送傅吳縣入覲以善治民聞而山甫子予軰謂其<lb/>
　　　負仙骨精禪理因賦此為餞<lb/>
吳門匹練貫三台為是朝天彩鷁開葉縣仙人飛舄去<lb/>
東陽大士應身來君王别對重雲殿元㑹曽沾萬嵗杯<lb/>
莫笑深山諸老宿也騎竹馬候江隈<lb/>
　　送徐少卿册封魯諸王便道歸夀大父太師公八<lb/>
　　　十還朝兼簡其弟元普中翰<lb/>
即從東兖下東楊羔鴈紛紛簇錦堂家慶百觴師尚父<lb/>
<pb n="KR4e0201_WYG_190-14a"/>
公餘一賦魯靈光孫枝玉樹堪誰並仙掌金莖待爾嘗<lb/>
欲識先朝真肺腑闔門符璽侍君王<lb/>
　　其二<lb/>
雲門喬木鬱相望誰似徐卿慶澤長兩世四為符節令<lb/>
三朝五錫太師章朱顔緑髩明郵傳玉册金書出尚方<lb/>
寄與鳯池難弟道好裁新賦獻長楊<lb/>
　　送毛豹孫天池寺檢藏寺為僧乆據爭之力而後<lb/>
　　　得之<lb/>
<pb n="KR4e0201_WYG_190-14b"/>
知君逸思倦周旋愛結天池寺裏縁寺憶東亭初施日<lb/>
池誇康樂再開年唄聲時出歸雲外梵夾初収落月前<lb/>
即使頓飜三藏徧不如離欲近初襌<lb/>
　　題春草馳情巻寄答孔炎宗侯<lb/>
胎簮秀色滿罘罳父子風流豈異時臨得宛陵離後帖<lb/>
<hi>張長史宛陵帖一曰春草帖</hi>裁將康樂夢廻詩王孫不斷蘼蕪恨天<lb/>
馬長銜苜蓿悲若問吳臺眠起處一羣麋鹿眼迷離<lb/>
　　子厚第三書孤憤之懐極矣男子要自有出世事<lb/>
<pb n="KR4e0201_WYG_190-15a"/>
　　　毋論浮榮即不朽亦第二義也賦此廣之<lb/>
雙鴻不獨問加餐筆底縱横意萬端總為難呼中散駕<lb/>
可能無恨逺游冠枋榆社日吾寜老桐栢春源爾自看<lb/>
記取緱山明月夜玉笙鸞背莫辭寒<lb/>
　　其二<lb/>
朱邸朱絃響競新少年都羙出風塵從誇郢里傳孤調<lb/>
耻向南陽問貴人七子有文身似葉八公無藥髩如銀<lb/>
懸知出世男兒事笑殺難陀戀轉輪<lb/>
<pb n="KR4e0201_WYG_190-15b"/>
　　壬午初冬忽傳明卿有非常耗者得書喜劇因成<lb/>
　　　一律情見乎辭<lb/>
矯首南雲眼劇穿銀鈎乍展獨欣然人驚罔象珠仍得<lb/>
我識隨侯月故圓乆自千秋歸大雅何妨七日宴鈞天<lb/>
病夫粗了區中事進爾同皈第四禪<lb/>
　　沈太史請告歸嘉禾走筆問之<lb/>
戰勝歸來定不臞可應腰帯沈郎如金陵水鑑掄才後<lb/>
檇李湖舠起色餘聞說尚方多請劒近來南史著何書<lb/>
<pb n="KR4e0201_WYG_190-16a"/>
知公自有泠然馭倘逐春風過草廬<lb/>
　　元日過敬羙小酌試筆<lb/>
獻嵗家園倚杖過劇歡兒軰奈衰何寒貪棣蕚連枝暖<lb/>
病怯屠蘇半户多白屋千家同慘淡黄冠一老自婆娑<lb/>
長安日有維新詔不必春風到薜蘿<lb/>
　　送余教授歸天台兼簡應在明<lb/>
拂袖髙歌歸去來春深採藥卧天台即探仙洞桃花色<lb/>
可似公門絳帳開滄海煙波寛釣艇赤城霞氣近樓臺<lb/>
<pb n="KR4e0201_WYG_190-16b"/>
還聞舊社劉郎在好共胡麻飯一杯<lb/>
　　仲氏力辭浙學之命得請志喜<lb/>
一疏陳情抗帝顔薜蘿仍碧籜仍斑但知洛下東西屋<lb/>
終作何家大小山澹圃築來隨願老驚帆収得到頭閒<lb/>
<hi>弟有収帆之夢</hi>諸生縱有春風思無那歸雲為掩關<lb/>
　　其二<lb/>
若為袪得古今愁金紫榮身脫便休世事清朝多稷契<lb/>
天容遯野有巢由從誇大隠官猶戀倘遇東林酒亦留<lb/>
<pb n="KR4e0201_WYG_190-17a"/>
伯氏黄冠雖不惡總縁人棄覓滄洲<lb/>
　　曽子澄談禪轉甚而自詑其詩工且時時露壯心<lb/>
　　　賦此<lb/>
投杼當年似愛公絲綸却捲向隆中生來燕頷誇飛將<lb/>
老去牛頭事懶融百鍊雄心猶未死五言新句傍誰工<lb/>
莫嫌行逕山人别僅曉人間色是空<lb/>
　　周公瑕先生夀言<lb/>
江左烏巾世所宗墨花飛灑勝游龍家家拂席延何㸃<lb/>
<pb n="KR4e0201_WYG_190-17b"/>
處處磨碑待李邕止酒不煩壺作隠著書爭羡筆為農<lb/>
晚菘新韭周郎味倘許山人作嵗供<lb/>
　　輓康山人裕卿<lb/>
結客翩翩滿二京雅聞然諾重康生歸來樂志粗欲就<lb/>
老去潜夫猶未成幸自故人収俠骨誰從遺草問詩名<lb/>
寡妻弱子能無恙知有當年范巨卿<hi>謂王陽徳大叅也</hi>
　　寄贈大名魏侍御<lb/>
主聖臣身逈自輕皭然霜色在臺抨向時河北推三鳯<lb/>
<pb n="KR4e0201_WYG_190-18a"/>
今日朝陽讓一鳴遷客幾曽仇絳灌相門誰不愛韋平<lb/>
毋憐枳棘羈棲晩勸爾聊収循吏名<lb/>
　　贈劉長洲應召入諌垣<lb/>
喜見尚書尺一眞驚聞父老擁徴輪中吳處處推循吏<lb/>
全魏年年晉直臣馴雉甘棠歌正起青蒲白馬事仍新<lb/>
杜陵野老迂愚甚但道臨危莫愛身<lb/>
　　題大痴老人畵山大痴此畵甚佳而後有楊㢘夫<lb/>
　　　題一律險諢都不切事至末句云海上呼龍須<lb/>
<pb n="KR4e0201_WYG_190-18b"/>
　　　有約鏌耶笛子許君聼尤可笑諸君毋不歩其<lb/>
　　　韻者余亦戲歩之將使後人而復笑後人也<lb/>
大痴老人時一醒幻出疊疊芙蓉屏客驚咫尺萬仞勢<lb/>
天割東南千古青擬將卜築探地肺便足指㸃稱山經<lb/>
鐵龍未曉畵中理縱作龍吟不可聼<lb/>
　　寄題鄒孚如舍人讀書草堂<lb/>
鄒君新卜漢江居帯草縁堦墨染渠雪滿梁園堪就賦<lb/>
天廻碣石易成書陽春里近髙誰和大酉山連勝有餘<lb/>
<pb n="KR4e0201_WYG_190-19a"/>
衰病轉憐竒字少不煩踪跡子雲廬<lb/>
　　錢塘陳師太守以二詩書扇寄題弇山園索和及<lb/>
　　　手書筆甚古云欲梓之集中勉抒近况以答<lb/>
一巻殘編遣嵗華數拳竒石割煙霞那知西子湖頭客<lb/>
翻憶東陵圃内𤓰名倦抛珠還罔象意長篝火伴毘邪<lb/>
憐君誤損銀鈎寄博得薑芽未可誇<lb/>
　　肖甫兄治浙師功成召拜御史大夫行左司馬事<lb/>
　　　道過吳門輕舟入訪弇中賦此贈别得二章<lb/>
<pb n="KR4e0201_WYG_190-19b"/>
虚堂跋燭且從容十載吳門憶景從脫贈祥刀猶似電<lb/>
佩來華劍已成龍三臺執法新推長八座論兵舊折衝<lb/>
醉語似狂君不厭莫因台鼎便中庸<lb/>
　　其二<lb/>
君王不愛徹侯章大將仍分副相牀攀臥萬人闐檇李<lb/>
參差兩地滿甘棠家家尸祝煩巫史字字謳謡上太常<lb/>
今日表公文士用頓令毫翰有輝光<lb/>
　　汪仲嘉見訪有贈<lb/>
<pb n="KR4e0201_WYG_190-20a"/>
已自三星聚草堂桃花潭畔更汪郎時從禹跡探科斗<lb/>
<hi>君好古迹故云</hi>間擬秦聲引鳯凰<hi>君以詩見投</hi>文筆好傳司馬法酒<lb/>
杯毋學次公狂相思莫畏江鱗阻水到錢塘便一鄉<lb/>
　　陳太常謫官不赴十五年矣精修梵行與世塵絶<lb/>
　　　聖主求舊一月三遷勉赴留省之命聊成二章<lb/>
　　　以抒鄙素<lb/>
言公祠畔水曽流楓冷紅飛建業舟一出不教猿鶴怨<lb/>
千秋重覩鳯凰游清曹總是阿蘭若净行依然老比立<lb/>
<pb n="KR4e0201_WYG_190-20b"/>
見說䕶持功業就靈山佛㑹未曽収<lb/>
　　其二<lb/>
羡爾幡然了宿因秣陵秋色引徴輪賜環今日無同軰<lb/>
請劍當年有直臣此去但修居士業何妨重現宰官身<lb/>
病夫伎倆消除盡莫向明時及隠淪<lb/>
　　沈純甫丈歸自嶺南屢遷九列濡遲未上移舟訪<lb/>
　　　余弇中有贈<lb/>
入門左顧藹生輝寕似佺期嶺外歸自有諌書明竹素<lb/>
<pb n="KR4e0201_WYG_190-21a"/>
肯將詩句博牙緋鱷因佛骨能前徙鱸為鄉心且暫肥<lb/>
一月三遷恩不薄可能猶戀薜蘿衣<lb/>
　　純甫丈與元馭兄弟及仲氏敬羙善見訪投贈俱<lb/>
　　　有四王之目既感且慙聊此答謝<lb/>
江東閥閱僅相望二耦才名吾敢當乆向蜀州輸五短<lb/>
祇如京兆數三王何山自顯人安在慧地初更姓亦忘<lb/>
况擬嵗朝焚筆硯可餘新論報中郎<lb/>
　　僕近有五子篇擬魏懋權似不欲以文士名也用<lb/>
<pb n="KR4e0201_WYG_190-21b"/>
　　　贈長兄韻答我因再成一章倚韻見志僕亦且<lb/>
　　　謝筆硯矣<lb/>
有重能令事事輕知君不愛汝南評鯤從六月稱長息<lb/>
鳥向千秋始善鳴髙嶺逼天翻更逺衡波到海自然平<lb/>
道人併杜蘇門口悔遣嵇康識姓名<lb/>
　　唐人有畵葛稚川移居圖者與婦各騎一觠角牛<lb/>
　　　前後五白羊從之一赤脚擔裝又一少女從之<lb/>
　　　手携束書且行且讀婦所乗牛背大襆一嬰兒<lb/>
<pb n="KR4e0201_WYG_190-22a"/>
　　　在焉其用筆頗雅勁山谷老人書七言律于尾<lb/>
　　　似不能悉稚川事故為補題一首<lb/>
勾漏歸來里舍亡山中丹井未全荒騎將老子雙青犢<lb/>
叱得初平五白羊宅相嬰兒似南海徒行少婦學東方<lb/>
刀圭縱有難從乞祗要姑姑艾一囊<lb/>
　　觀一上人將往五臺禮文殊出行巻索贈<lb/>
一錫初開行脚縁五臺髙擁佛螺煙聞師欲訪金剛窟<lb/>
誤却文殊鼻孔邊過耳便成獅子吼安心莫堕野狐禪<lb/>
<pb n="KR4e0201_WYG_190-22b"/>
從遭寂老揶揄後不傍人間七百年<lb/>
　　南昌龍沙輔國輓章<lb/>
聖朝江介數親賢屈指俄成劒化年不雨西山愁自暝<lb/>
隕星南斗氣空懸淮王丹竈宛猶在子政青藜寒更燃<lb/>
<hi>予夀公嘗以此二事為擬</hi>眉夀似公何所恨祗應惆悵石函篇<hi>公好仙術</hi>
<hi>取石函記中語以龍沙自號云</hi>
　　題馮南江廷尉水西臺<lb/>
欲識先朝馮野王髙臺宛宛水中央為憐游鳯金陵地<lb/>
<pb n="KR4e0201_WYG_190-23a"/>
猶帯栖烏御史霜起傍北辰瞻北闕望依南斗憶南荒<lb/>
請看喬木連雲處不似蓬池多慨慷<lb/>
　　再用廷尉之子京兆君韻西臺又曰馮臺<lb/>
卜築初成萬象開髙風不譲景夷臺九峯雲氣時時合<lb/>
三泖波光面面來共道將軍人似樹宛然仙尉市名梅<lb/>
瀾狂柱屹當年事感舊懐賢首重廻<hi>梅字押最無味僅得此一押耳</hi>
　　閉關<lb/>
虚自羣喧草大還不多青眼畏塵寰由他國士誰謀國<lb/>
<pb n="KR4e0201_WYG_190-23b"/>
若箇山人肯往山長病醫方無勝嬾漸貧生計莫如慳<lb/>
地罏榾柮煨生芋風雨蕭蕭且閉關<lb/>
　　邢子愿侍御枉駕弇園二章<lb/>
星郎南代大家廵海國東停使者輪繡斧寜為暴公子<lb/>
朱顔妬殺尹夫人篝燈疏草三吳淚隠箧芸編萬古身<lb/>
怪得弇園霜色薄尊前笑語盡陽春<lb/>
　　其二<lb/>
一叟沾沾喜自論浣花全勝百花邨停驄衆訝桓君轡<lb/>
<pb n="KR4e0201_WYG_190-24a"/>
羅雀吾驕翟尉門樹暝忽廻春雪照臺孤逈見法星尊<lb/>
即能傾盖輸肝膽無那初筵黯别魂<lb/>
　　復陪子愿侍御過家弟敬羙澹圃作<lb/>
皎然氷玉見風姿况有新篇鬬色絲不盡弇園仍澹圃<lb/>
為探周鼎復秦碑談温草樹寒從破坐乆星河莽下垂<lb/>
唯有隴梅尤氣色似聞先卜早春期<lb/>
　　其二<lb/>
三徑衡門有荷簑野情能不避雙呵使君文逼東西漢<lb/>
<pb n="KR4e0201_WYG_190-24b"/>
處士山連大小何偷暖地棠殘紫在狎寒天竹亂紅多<lb/>
莫疑車騎邢侯簡為恐霜威惱薜蘿<lb/>
　　餞李惟楨使君遷浙江行省㕘政領金華諸郡<lb/>
仙官去領金華部迂叟頻翻玉屈巵三載潤叨時雨足<lb/>
五更愁覩徳星稀飛帆隠隠棠千樹别曲依依麥兩岐<lb/>
無那鄭公遷鎮後浣花花事與誰期<lb/>
　　其二<lb/>
離筵父老莫長嗟吳越春風共嵗華乆自幸㕘元禮御<lb/>
<pb n="KR4e0201_WYG_190-25a"/>
疇能不挽細侯車開簾幾道銅沙水擁閣千尋菡蓞花<lb/>
若遇初平須借問此君兄弟勝王家<lb/>
　　余以己巳正月渡江訪㑹家弟於天界寺雪阻五<lb/>
　　　宿今年臘月寺僧訪余曇陽菴留宿雪復大作<lb/>
　　　因成一律寄之<lb/>
昔年五宿天界寺今日重逢天界僧傍看無髮勝有髮<lb/>
此事吾能汝不能聼講雨花還更否聞鐘乞食記誰曽<lb/>
雪鴻指爪何勞荅且共龎公坐一燈<lb/>
<pb n="KR4e0201_WYG_190-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻十六<lb/>
</p>
<p>
</p>
  </div>
</body>
</text>
</TEI>
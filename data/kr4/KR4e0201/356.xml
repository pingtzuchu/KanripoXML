<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百八十二</head> <lb/>
    <p>
<pb n="KR4e0201_WYG_356-1a"/>
欽定四庫全書<lb/>
　弇州續稿巻一百八十二<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　李駒<lb/>
僕自杜門習靜來於今三載矣生平故人竿尺盡廢以<lb/>
故無能一問吾姪起居然至相識自濟上來者未嘗不<lb/>
<pb n="KR4e0201_WYG_356-1b"/>
諄諄也昨秋知以貢至都下就臺試而燕金復貴令人<lb/>
悵然金茂才至忽得手書披誦之餘怳若靣覿此生頗<lb/>
能道吾姪家事云歳收多歉長吏佐之頗以食指為累<lb/>
無暇治尊公業與書中語相類唯趙中丞為尊公立一<lb/>
綽楔標之曰海内文宗少足吐氣耳僕斷慾來滿千日<lb/>
一切葷味不沾口飲省十之六七待先師誨期而人事<lb/>
未盡謝絶尚受役筆硯間不知此身堪受罏錘否七子<lb/>
之後人無一如意者豚兒僅一鳴旋復杜口造物忌名<lb/>
<pb n="KR4e0201_WYG_356-2a"/>
可畏可畏許長史猶在人間誠出不意聞雖不良於行<lb/>
而飲噉不少減却壽徵也殷少保咄咄遂爾奄化不獲<lb/>
見近時光景可歎可歎外白金二兩少資膏油之費可<lb/>
也<lb/>
　　曾麟兆<lb/>
承念及僕出處事為立髪扼腕過矣僕本菰蘆中人耳<lb/>
差讀書及雕䖝之技於世本長物而世偶用之又不容<lb/>
而逐之俱可也不幸偶有泉石書畵之好為僮輩從㬰<lb/>
<pb n="KR4e0201_WYG_356-2b"/>
成一園又略置九友齋中物囊槖如洗今歳荒為公逋<lb/>
相厄不免挫産矣聲色之奉生平絶無之今以風馬牛<lb/>
事見汚差若無謂苟舉毁譽於一切空似亦不足動公<lb/>
方寸五嶽也苦瘡瘍時作痛痒得一愈後臥起自若游<lb/>
戲翰墨拍浮酒船公思之更以為羨矣知讀書山中今<lb/>
秋背城借一顯即墨老將作用拭目而俟承損餉鵞鮓<lb/>
荷荷每黄州人至麯生嘈嘈自語得佳伴矣餘不悉<lb/>
　　劉少石<lb/>
<pb n="KR4e0201_WYG_356-3a"/>
獻歳先後兩厪數千里之使而慰存我何足下之高誼<lb/>
如此僕本不能出而懇辭之䟽為政府勒歸則兩白簡<lb/>
上矣南牀不為知我然亦不為不愛我也五十之年倐<lb/>
已過四畀此餘日讀書灌園行當更忌我耳然亦不能<lb/>
别頒江湖約束也足下讀禮之暇益精進以成驚人之<lb/>
鳴子鵞腊鮓拜貺當時蘇長公只言黄州猪肉不審其<lb/>
故今且付青州從事作伴也手瘡口授侍史不次<lb/>
　　潘景升<lb/>
<pb n="KR4e0201_WYG_356-3b"/>
自伯玉倡古文谼中而谼中市人毋不為伯玉言者亡<lb/>
論伯玉所草太夫人傳即狀議誄挽之類靡不蒼然淵<lb/>
然古色所以為太夫人不朽者谼中足矣何所少而必<lb/>
欲得僕不腆之辭贅之來書㡬千言甚法而葩獨所飾<lb/>
許僕過當以僕生平所伏膺文則伯玉詩則于鱗藉令<lb/>
二君子以屈趙一日之好推合左師豈其區區宋賦而<lb/>
匹晉楚足下正自欲得吾文耳念欲以不文辭而仲淹<lb/>
苦聊蕭之曹子念又稱足下佳人也少而多長者游其<lb/>
<pb n="KR4e0201_WYG_356-4a"/>
它詩文亦稱是以故不能終拒第使我供地下役等覆<lb/>
瓿則可乃使之與伯玉並馳所謂張子布見之耶大幣<lb/>
援白香山例以半資刻佛經餘筐篚報足下亮之亮之<lb/>
勉進饘粥自愛不一不一<lb/>
　　李生寅<lb/>
僕已舍身道廬百事盡廢而獨受役筆硯未己春夏來<lb/>
為病魔所侵忽忽厭之每思忘言之㑹嗒然相際而至<lb/>
讀足下詩輒似迦葉之聞天樂雖定中猶為起舞屠長<lb/>
<pb n="KR4e0201_WYG_356-4b"/>
卿所云力去雕飾天然冲夷誠為實錄第既賞以天然<lb/>
不當復言力去耳方餌參术不能覼縷外山園記張氏<lb/>
刻蘭譜附覽不一<lb/>
　　顏廷愉<lb/>
僕自閉闗來一切謝絶無所延納而足下儼然自天東<lb/>
南踰三千里而來以公瑕先容我則贄文授幣叙生平<lb/>
傾挹之素禮恭而辭敦皆非謭薄所敢當者僕老矣行<lb/>
且削五官而為混沌足下復將鑿之乎則僕有驚而走<lb/>
<pb n="KR4e0201_WYG_356-5a"/>
耳雖然足下非欲速成者也以求益者也則僕安敢守<lb/>
區區塞兌之戒而虛足下三千里之誠不小效其一得<lb/>
夫文有格有調有骨有肉有篇法有句法有字法今覩<lb/>
足下集并集中諸君子語非北地濟南新都弗述其格<lb/>
古矣骨樹矣句字修矣所少不備幸相與勉之而已文<lb/>
之所以為文者三生氣也生機也生趣也此三者諸君<lb/>
子不必十全也無但諸君子即所稱獻吉諸公亦不必<lb/>
十全也願足下多讀戰國䇿史漢韓歐諸大家文意不<lb/>
<pb n="KR4e0201_WYG_356-5b"/>
必過抨王道思唐應徳歸熈甫旗鼔在手即敗軍之將<lb/>
僨羣之馬皆我役也至於詩古體用古韻近體必用沈<lb/>
韻下字欲妥使事欲穏四聲欲調情實欲稱彀率規矩<lb/>
定而後取機於性靈取則於盛唐取材於獻吉于鱗輩<lb/>
自不憂落夾矣足下稿稱曲弄新聲夫曲弄者擬即委<lb/>
巷也得無犯虬户銑谿之咲乎新聲者今辭曲也求竒<lb/>
而拙希雅而俗易之為便盧先生集有信來希致一部<lb/>
　　陸無從<lb/>
<pb n="KR4e0201_WYG_356-6a"/>
公生平故人渡大江走五百里而以文事相托且此公<lb/>
又年家兄弟也僕於文故不自愛重第自重九日於上<lb/>
真前有誓矣若冐昧為之何以辭於上真亦何以辭於<lb/>
鄰里親戚謹併來幣附納亮之此間惟有梅花未殘公<lb/>
䇿一蹇而來尚能呼濁醪相對公若欲求名筆或可商<lb/>
者靣告不一<lb/>
　　徐生<lb/>
僕自丙子冬避言歸里即便托跡麋鹿曵尾泥塗中間<lb/>
<pb n="KR4e0201_WYG_356-6b"/>
辱仙真見收游方之外與世路末殺雖以相知故人如<lb/>
老丈者亦不能通咫尺之書道區區申欵欵而撫州周<lb/>
使君伻來乃辱賜存披椷誦之恍若覿紫芝眉宇令人<lb/>
神爽苐飾奬過涯非謭劣所敢承耳方僕盛壯時妄自<lb/>
意以為班史而後紀傳之體猥雜偏勝左氏而後編年<lb/>
之書繁簡失次亦欲整齊其事與辭勒成二家以追跡<lb/>
盲腐至於國家汎埽荒穢照暎千古而二百餘年來無<lb/>
一人受蘭臺之管者乃上稱金匱下衷稗官方欲謝絶<lb/>
<pb n="KR4e0201_WYG_356-7a"/>
人事冀有所結撰而一行作道民不敢捐半生精神於<lb/>
筆硯毫翰間且慮見聞少有未真不憂人非亦有鬼責<lb/>
以故遂抑不為吾丈絶世才也方以盛年得離世網天<lb/>
假之日有事於此誰能妬之昔栁州以史事責昌黎然<lb/>
謂必史職而後任史事則非也孔子豈嘗職魯柱下乎<lb/>
哉毎覩台鼎頻革羣俊彚起雖以僕之不肖墮人齒頰<lb/>
尚有婁玷除目而不能以格外用賢者良可歎也雖然<lb/>
執事寜以九十老親易三公重乎人去聊爾布復并粗<lb/>
<pb n="KR4e0201_WYG_356-7b"/>
刻附覽不一<lb/>
　　王宣<lb/>
僕一丘自放學道無成踈懶之極筆硯如讐而足下尚<lb/>
以鼯枝見跡萬里逺教禮恭而意專使人赧汗沾背别<lb/>
紙新詩得多壯麗語至見懐之什尤更琅琅僕抑何幸<lb/>
也足下故褎然稱蜀士矣來書有十科不試小孝克勤<lb/>
語則居然一陳公甫先生矣世無彭惠安不登薦剡可<lb/>
歎可歎雖然時頗清矣無意北游作驚人之鳴乎足下<lb/>
<pb n="KR4e0201_WYG_356-8a"/>
所稱賢叔御史大夫舊知己也陳傳相則通家前輩也<lb/>
以不敢通境外問便間為我致聲欲搆數語作報而去<lb/>
鴻遒發不肯為半日留僅能書扇頭近作覬充足下懐<lb/>
䄂間物耳禮圗蜀椒祗領不宣<lb/>
　　王逢年<lb/>
得足下書知懸磬之室復為盗憎僕亦遘此僅餘一犀<lb/>
叵羅兩玉環徑持去然自此可高枕矣攤書滿牀不復<lb/>
顧也見示十二評甚俊朗有致獨僕一生人厠徃哲後<lb/>
<pb n="KR4e0201_WYG_356-8b"/>
得無為足下知人累耶所聞似有高子業所見有宗子<lb/>
相或可當汝南月旦否洪氏典已敗一弟兩子貲可三<lb/>
千金僅十之二存耳墓田事俟詰得其詳方可奉復餘<lb/>
不盡<lb/>
　　劉生<lb/>
僕山棲禪觀履跡不出郭外者八年矣近以先公身後<lb/>
聞部使者有意及之㩦家仲叩謝於陽羨句曲間半月<lb/>
而後成歸則五尺應門持尊方伯所惠書幣及足下之<lb/>
<pb n="KR4e0201_WYG_356-9a"/>
新篇嘉貺至矣足下以歳晏且有賢季姻事遄返然衡<lb/>
門不題鳯則足下尚有意乎而僕匏瓜之繫如故可嗣<lb/>
跡也嘉禾一衣帶水春花爛熳時有剥啄者必足下矣<lb/>
所示詩篇宏麗有致唯排律句似盛唐而篇似六季於<lb/>
見投之作尤甚幸少調之贈賀長昌一序足徵高尚時<lb/>
義竒俊汗血千里亦須小酌羇馽耳冗次未能奉酬先<lb/>
此附復并有薄致不宣<lb/>
　　又<lb/>
<pb n="KR4e0201_WYG_356-9b"/>
屈指小效先中丞地下之托於今九易寒暑矣感歳月<lb/>
之遒迅與人世之暌隔時時撫心歎嗟獨不得足下一<lb/>
耗僕閉闗且久學道無成稍徙園居以便休沐屬愁霖<lb/>
滯淫畏及饘粥忽忽無賴中乃有武昌雙鯉溯我清池<lb/>
暎椷而足下之名姓在焉顛倒欲狂發讀數行始知玉<lb/>
樹已成凌霄驟折回禄相妬連雲俱燼何世界之缺䧟<lb/>
如此徐徵後辭則太夫人恃粥無恙孤孫儼然復舉一<lb/>
雄先中丞遺集不為狂燄所凌今得鋟梓以圖不朽尚<lb/>
<pb n="KR4e0201_WYG_356-10a"/>
足以為足下賀也以僕之衰懶其於雕蟲之技真若嚼<lb/>
蠟而交游見迸受役亡已所委穅秕之導不減踐更特<lb/>
以先中丞之故契足下之孝思誼不容已初擬留使者<lb/>
旬日可脱草而渠以足下有深秋中散之駕力辭而去<lb/>
聊此布復庭實不敢復勞彼徃薄有侑啓亮之亮之<lb/>
　　丁右武<lb/>
貞無似辱王父司馬公國士之知念無以報之地下而<lb/>
公勤請至再累書近千言且貞生平所傾慕者又在公<lb/>
<pb n="KR4e0201_WYG_356-10b"/>
以故受命之日不移月而具草不移日而脱草僻居亡<lb/>
可使者僅以授之嘉定君托轉致門下不謂其尚未達<lb/>
也兹復拜大誨隆幣專使三千里見督則貞之罪莫可<lb/>
逭矣敢錄上請正其以災石不憚斤削公乃受楚旬之<lb/>
寄雖非以優賢者然得用驄馬故事為福一方猶勝優<lb/>
游郎署也且朝事雖若清明而賢者猶自相牴牾使人<lb/>
莫測二多譽四多懼近也敢以迂愚之見進嘉定有大<lb/>
造於其邑所授南曹尚未足以報趙汝師雖婁轉而恒<lb/>
<pb n="KR4e0201_WYG_356-11a"/>
邑邑為其言之不盡用耳羅近溪先生近一過而别葢<lb/>
斐然成章悠然自得者恨不能留之大貺不敢盡郤并<lb/>
有薄附以比獻縞不外是荷<lb/>
　　徐茂賢<lb/>
昨家弟自閩歸道武林謂必挾足下俱得下榻作數日<lb/>
歡而雲雨杳然當繇不及相聞耳毎誦足下詩不忍釋<lb/>
手至於八章足嗣秋興奉酹僅得其半故是小巫之索<lb/>
然所以屬望之意良不淺矣屠長卿近相聞否伯玉過<lb/>
<pb n="KR4e0201_WYG_356-11b"/>
彼想復作數日滯淫也家弟九月末可還里兹時足下<lb/>
能一命駕否黄鷄紫蟹田家不乏咏酬謔浪主人所饒<lb/>
幸勿孤此良遘也伯玉便附此不悉<lb/>
　　余生<lb/>
得書叙致尊公先生大故及足下治䘮撫孤苦心獨行<lb/>
之詳令人酸鼻用晦所報亦同至欲為朱公叔劉孝標<lb/>
續一論以志感大抵末俗宜然毋足怪者姚匡叔則云<lb/>
足下能自樹立不隤家聲兩弟一子文筆卓犖鳳毛之<lb/>
<pb n="KR4e0201_WYG_356-12a"/>
媺不減河東尊公足慰地下矣示以秋期過訪乞志銘<lb/>
僕與尊公契誼非常必當破例應命但以一介㩦狀來<lb/>
山川阻脩毋勞跋履匡叔還草率附報不一<lb/>
　　王舜華<lb/>
得書知為廣陵游者半歳甚適歸而有漂揺室家之歎<lb/>
夫廣陵天下之豪任刁程卓之寶萃焉以兄之才藻且<lb/>
高自標置彼曹擁篲治裝之不暇今舍而趣之嚴居自<lb/>
放之人若以為監河侯者則兄之計過也僕自庚辰委<lb/>
<pb n="KR4e0201_WYG_356-12b"/>
身道民付業兒輩月責十金即一切衣食讌㑹酬酢之<lb/>
費皆取給於此間得官府小致幣資粗省紛紜卒歳計<lb/>
之亡纎髪贏三兒卜築未竟公私逋負不完今者淫霖<lb/>
恣虐稻田匯為巨浸花地盡成甌脱何忍向之為不情<lb/>
之索且彼縱未有目亦故有耳其耳兄之聲實久矣安<lb/>
能强之今搜槖得二金佐一醉之資勿罪菲薄文殊師<lb/>
利畵像返上縁齋室已滿不能供養故也鏡古帖評與<lb/>
諸賢徃論頗不異新詩多渢渢之致附謝不一<lb/>
<pb n="KR4e0201_WYG_356-13a"/>
　　張生<lb/>
拜書娓娓叙令先公與先府君鞭弭周旋之好末及豚<lb/>
兒筆墨揚扢之契而僕居其間所當講者三世矣而最<lb/>
後乃始奉清誨稱神交雖晩不晩也書辭古勁宏麗雅<lb/>
是六代前筆惟小屈意公車之業一第不足難足下豚<lb/>
兒再挫近方埋轍兩孺子依之亦解學步但僕以衰劣<lb/>
懼世福向深非道民之利耳于鱗先生可念十七年泉<lb/>
下人乃子復繼之吾輩能無媿生耶足下證及令人淚<lb/>
<pb n="KR4e0201_WYG_356-13b"/>
琅琅不自禁陳茂才北上附此勉旃自愛<lb/>
　　夏山人<lb/>
倉卒為足下具鷄黍忽忽㡬忘之而足下乃猶寘廣心<lb/>
池小島方寸必欲去之以為快縁足下别後舉此以問<lb/>
遊者遊者皆大笑僕遂不能决且念儉歳費數十工為<lb/>
毁瓦畫墁計非迀則謬足下幸勿留意非此池芥蔕乃<lb/>
足下自芥蔕也同年之子趙一鳳婦尤殉死事僕固重<lb/>
之而去冬其從兄一麟來請傳冐寒具草已而一麟絶<lb/>
<pb n="KR4e0201_WYG_356-14a"/>
不來已而與一鳯之母及季前後來聞相詬於門最後<lb/>
其母與季復來遂書傳付之僕為逝者不朽謀非為存<lb/>
者衣食謀也今便錄一通附去内有一字足下須斟酌<lb/>
付一麟亦可所示哀誄其辭僕所未能悉然見足下一<lb/>
片高誼熱心敬服敬服和贈詩容緩期以上足下稱字<lb/>
甚古然施之知己乃當耳餘不悉<lb/>
　　劉後菴<lb/>
嚮者作伯玉司馬兄弟書欲為伯玉安頓餘年且謂兄<lb/>
<pb n="KR4e0201_WYG_356-14b"/>
道得大行於新都匪唯仁人之利漙亦是謀生之一助<lb/>
也而喻君先已至彼兄遂不靣伯玉薦福之雷信哉縁<lb/>
薄矣尋拜手教及諸記之惠乃知天遣兄與宋子薄游<lb/>
天台鴈蕩永嘉括蒼盡搜諸名勝而發之為鉅麗竒瑰<lb/>
之辭葢有不偶者不然兹時方褦襶於猗頓程鄭之門<lb/>
而已僕名雖事外而身滯塵内羨此壯游兩腋欲飛兄<lb/>
能過我借麈尾吐煙霞語否餘不具<lb/>
　　吳函虚<lb/>
<pb n="KR4e0201_WYG_356-15a"/>
竊聞貴邦之累崇貲埒素封者徃徃不能舉其先業所<lb/>
繇充而邇乃有慕仁人孝子之行于其親思所以顯揚<lb/>
光大之存而有頌祝序記之類没而有志表傳誄之屬<lb/>
然不過走長安中介紹貴人名銜以侈其鄉里而已執<lb/>
事乃能以不朽寄之伯玉司馬逺而為王父誌其墓近<lb/>
而為光禄記其祠亦足矣復更欲得不佞以重表王父<lb/>
而壽尊君何執事之篤孝而右文也執事之所揚扢金<lb/>
華諸賢以及二李而獨假借不佞非不佞所敢當第足<lb/>
<pb n="KR4e0201_WYG_356-15b"/>
下之情最切文最麗僕固不能無心動而况有司馬之<lb/>
惇史仲嘉之勤言以為先容又安敢以綺語戒辭也雖<lb/>
然田光先生有言太子見光盛壯之時而不知其精已<lb/>
銷亡矣執事所見猶故僕也即不得已而露其拙執事<lb/>
將掩袂而走耳雅貺不敢私助之阿蘭若以為吾二人<lb/>
福田并有薄侑附報不一<lb/>
　　郭舜舉<lb/>
嚮者得效尺寸於令先公地下顧其辭萎薾不能稱賢<lb/>
<pb n="KR4e0201_WYG_356-16a"/>
者葢時時愧心焉當時見公毁瘠委頓狀甚儀其孝而<lb/>
竊憂之尋諗公宦金陵歴清曹至奉天子璽書董嶺東<lb/>
學政葢不唯膴問之日昭而占道體之益充也則有餘<lb/>
慰矣兹厪五千里外羊城之使者捧羅浮仙人五色箋<lb/>
以稚川子之遺丹侑焉僕昔猶能專一壑而今者金陵<lb/>
馬曹吏也何足以當清問僕故爨材無杗櫨之用嚮者<lb/>
齟齬言路分與鹿豕老豐草長林間而適我仙師見援<lb/>
葢倦乏多慨之人易為趣舍斗室蒲團謂足投老偃蹇<lb/>
<pb n="KR4e0201_WYG_356-16b"/>
朝命至再而仙師以縁未至未有所授㑹同事之人已<lb/>
出拜相而先君子復䝉聖恩地下留樞之命䟽辭報聞<lb/>
咸謂不宜再凟失計苟出遂不能與病弟生訣此痛何<lb/>
言幸未為時趣所嚮固不敢效子南槌牀之恨當亦不<lb/>
至作淵源掇梯之悔也亡者已矣念其名業已小就且<lb/>
有四佳兒足慰地下獨僕犬馬之齒叨長十歳生趣已<lb/>
盡何况宦情業上䟽乞骸骨下銓部矣旦夕得請當治<lb/>
一容棺之墟待盡而已公見念深又惓惓及亡者乃敢<lb/>
<pb n="KR4e0201_WYG_356-17a"/>
布之寄示歐楨伯全集此公能自了生計不似黎惟敬<lb/>
之零落也薄意侑椷并有書儀寄楨伯煩致之冬雪作<lb/>
寒南中當異加餐自愛<lb/>
　　張茂才<lb/>
嚮者得足下書筆甚古思甚竒學甚宏博今者復得足<lb/>
下書則筆益古思益竒學益宏博而前後所示通家之<lb/>
誼藹然兒子津津談高節雅度不容口東吳菰蘆中當<lb/>
不辦有此人也十六應真精工之極加以變化則真伯<lb/>
<pb n="KR4e0201_WYG_356-17b"/>
時矣然亦是宋人内局佳手三跋却佳漢臣二畫惜其<lb/>
失神不妨名筆足下篋笥之珍推以見贈得無傷惠耶<lb/>
念欲璧完恐拂來美第不如發二巨瓿汎平原督郵如<lb/>
對張緒風流耳昨歳先君子以兩臺之請宗伯為覆賜<lb/>
全葬二祭又以鄙懇得贈大司馬於人子之願粗滿第<lb/>
僕復玷徵書固辭不允未免蛇足耳衰朽不才叨長家<lb/>
弟十年今家弟用病歸而僕乃冐病以出能無愧於處<lb/>
者以足下見念之切聊一聞之不腆將逺憶慚於英瓊<lb/>
<pb n="KR4e0201_WYG_356-18a"/>
賜亮為荷<lb/>
　　李季宣<lb/>
屈指真州城外之席於今十五年矣足下之年甚少而<lb/>
僕亦非老當時披襟談藝所當無前足下意固當艶之<lb/>
葢未幾何而有避賢之請婆娑故林偃蹇時趣蒲團五<lb/>
尺息此幻軀於分已足而匹夫之節不固遂成小草金<lb/>
陵山水差號佳勝游目騁懐亦自非乏第病鴒在念懸<lb/>
鶉滿前蒼生之愧當逾於安石百倍也足下乃捐手書<lb/>
<pb n="KR4e0201_WYG_356-18b"/>
苟相奬飾使僕何所藏靣長歌宏麗感慨益我多矣審<lb/>
足下已捷鄉薦尚滯公車兹又承太夫人之諱讀禮餘<lb/>
隂漸養經濟以俟公除僕老矣髪秃齒墮形神僅接無<lb/>
能仰酬來美如何雖然俟小間當勉效一言之復也薄<lb/>
物將意不盡<lb/>
　　徐孟孺<lb/>
嚮者見足下所草宗譜私心已竒之偶以及郁君乃足<lb/>
下則走使致書盛相推謂不當讓于鱗牛耳而一時得<lb/>
<pb n="KR4e0201_WYG_356-19a"/>
與繩廷尉札又謂僕出獻吉上昔文王嗜昌歜仲尼慕<lb/>
之眉結而後咽二君子者得無有偶然之嗜耶抑亦相<lb/>
浮慕云爾獻吉草昧功在祛除于鱗矯矯實再九合僕<lb/>
雖有秦楚之賦何敢以狎主自期所賴足下諸賢左右<lb/>
提挈耳僕生平毁譽中人晩而厭名且畏之方擬戢身<lb/>
二藏間作殘活計時游糟丘可以終老幸毋用虚褒相<lb/>
藉也時科之業抛去已三十年忽得足下二義讀之覺<lb/>
齒吻間有種種新味江瑶柱不讓矣記序尤自蒼然咄<lb/>
<pb n="KR4e0201_WYG_356-19b"/>
咄相逼特不宜為豚兒過嘘拂以長其傲方苦作答書<lb/>
草草不及詳諸容嗣盡<lb/>
　　又<lb/>
昨過廷韓所一晤不暇深語適于生云邀足下送我至<lb/>
青浦雖以侵晨發猶數回首望雲間鷁不得乃鼓棹耳<lb/>
足下書來適同此懐佳章爽朗有致歳晏人事如織不<lb/>
能效反歌之和如何見示數十條良悉精進至意聊草<lb/>
數行為荅而未及詳大抵足下所問多於外境上着力<lb/>
<pb n="KR4e0201_WYG_356-20a"/>
今宜但取三百篇及漢魏晉宋初盛唐名家語熟翫之<lb/>
使胸次悠然有融浹處方始命筆勿作凡題僻題險體<lb/>
險韻坌入惡道俟骨格已定鑒裁不爽然後取中晩唐<lb/>
佳者及獻吉于鱗諸公之作以資材用亦不得臨時剽<lb/>
擬至於僕詩門徑尤廣宜採不宜法也足下苦心非他<lb/>
後進比所患天趣時乏蹊逕尚存然宜從容涵泳得之<lb/>
毋助長也近作可全寫示不惡靣擿當自省進素册小<lb/>
暇完上不一<lb/>
<pb n="KR4e0201_WYG_356-20b"/>
　　又<lb/>
嚮足下見過以僕案頭有佛書偶一讀之乃是塵勞海<lb/>
中覓小駐泊處耳而遂舉諸耆宿法語見詢欲令為足<lb/>
下剖大事公案是佛弟子於火焰獄問調達覓清浄境<lb/>
也可發一粲耳足下謂龎居士一切空諸所有為欛柄<lb/>
竊意足下方為有所苦故若本無所有何以空為然却<lb/>
自有不空者在故名真空不然則頑空也又復舉大慧<lb/>
師謂思量較計不得將心待悟不得是句亦剗非句亦<lb/>
<pb n="KR4e0201_WYG_356-21a"/>
剗為問覺此語似專為足下設足下既有所苦而欲空<lb/>
之却汲汲然思量較計將心待悟不剗是不剗非終日<lb/>
於是非中求出是非此又病也古先生成佛後尚為摩<lb/>
耶夫人忉利天説法足下尊慈見衰證醫藥奉侍當憂<lb/>
則憂當勞則勞其它眷屬亦只以應盡之分處之便是<lb/>
大道舉手動足着衣喫飯本無深理只於此不涉攀縁<lb/>
思想亦道也足下苦於此體究又増一畨葛藤矣巾衫<lb/>
縧履原不曽繫束足下心何妨叅禪念佛亦豈必坐公<lb/>
<pb n="KR4e0201_WYG_356-21b"/>
衙判案牘入出兠鍪劍㦸中方下地獄種子火宅生蓮<lb/>
花變清凉境白日惡風吹墮羅刹鬼國只在一念間耳<lb/>
僕本毫髪無所得昔人云不辭為公道盡恐公他日怨<lb/>
我偶疲口授侍史辭不能次亮之亮之<lb/>
　　又<lb/>
豚兒封手札至縷縷悲懇恨不於兩月前當為紹介於<lb/>
先師所俾親為印證也第先師於諸弟子實不有所授<lb/>
叩之則曰堅其志澹其味守此八戒以俟我於五載之<lb/>
<pb n="KR4e0201_WYG_356-22a"/>
後而已固請之則曰吾非秘而弗早授子早授子無益<lb/>
也僕猶記禪門一龍象以所解婁質師而婁不荅恚而<lb/>
辭去又數載忽大有所悟始遥瞻禮曰倘師為我遽拈<lb/>
出我何以有今日哉即令僕果無恥抗顔而踞師席足<lb/>
下有問僕何以荅也足下不問僕不荅庶乎師弟子也<lb/>
然而足下與僕俱不能也足下但奉持先師之語五載<lb/>
後不以足下見先師者有如日執䞇授館之念幸毋起<lb/>
僕不得不為泄栁段干木也方苦作報書不一<lb/>
<pb n="KR4e0201_WYG_356-22b"/>
　　又<lb/>
得足下書知秋來苦湯藥無暇呼棹然清夢時時落我<lb/>
弇州園矣僕比閏月苦河魚之疾者旬日尋復病目幸<lb/>
已無恙近始舉一孫兼家弟拜萬壽回趺宕杯酒間意<lb/>
氣差自强想所欲聞者承諭史記諸本凌生近致評林<lb/>
一部來乞序僕頗念其刻之精而病其采之雜然至膏<lb/>
夕加鉛槧差為便耳茅君何能深太史公即用修所長<lb/>
顔籕李善家語亦不得其精神要𦕈余祭酒刻本尚未<lb/>
<pb n="KR4e0201_WYG_356-23a"/>
見傳所刪削出吳興董宗伯手亦不審然否足下又詢<lb/>
僕楚中發䇿中有太史公生不遇左氏傳語記出一宋<lb/>
老儒而忘其人當時極然之以為周紀諸侯世家寥寂<lb/>
之甚且所紀時時抵牾再覽劉歆移太常博士書謂魯<lb/>
恭王壊孔子家壁春秋左氏所修皆古文舊書藏於秘<lb/>
府伏而未發然則太史公時左氏誠未出或出而不備<lb/>
又其書云左丘失明厥有國語而不及左傳槩可推也<lb/>
足下又謂禇先生别補十一篇不宜錯諸傳中令人有<lb/>
<pb n="KR4e0201_WYG_356-23b"/>
玉石之恨第其人識短耳其文辭似不減中壘新序可<lb/>
别為一巻附於後不然今漢人語何幾而忍棄之也秋<lb/>
來校正拙集魚豕之誤八百餘字増入説部六巻所謂<lb/>
巵言别集者易之曰宛委餘編而斥盛事異典别行之<lb/>
公家賜小璫宫姬事亦増録矣集所以名四部者賦詩<lb/>
文説為部四耳亦七畧遺例也丁南羽筆意精新使多<lb/>
見唐宋名蹟將來彷彿仇陸所委跋及扇頭詩俱不免<lb/>
汚繭鳧先美器病在速成宜多讀精思緩收目前之譽<lb/>
<pb n="KR4e0201_WYG_356-24a"/>
幸相與勉旃范牧之佳士也死後猶能結煙花一段致<lb/>
語第非大雅所宜耳洛神賦纎美有餘或恐吳興之優<lb/>
孟且無的然一跋倘減去十五或可借以小料理也羔<lb/>
羊居士紛披老筆隠然懐素過庭結體第寂寥數行粉<lb/>
素脱落而此公品在翠㣲居士下索直太昻須殺其半<lb/>
損餉二刻俱佳搨珍感珍感對客草次不悉亮之<lb/>
　　又<lb/>
得報書滿紙具悉雅况婁塘一曲何異匡山竹溪諸名<lb/>
<pb n="KR4e0201_WYG_356-24b"/>
儶製撰當令紙貴第青蓮暫阻鯨吸恐令風流之士失<lb/>
望耳陸楚生作小簡來云李時養遊白下張復將為燕<lb/>
中之行子念促裝向閩酒人星散逺亦從此逝矣此語<lb/>
殊可憐第吾儕所割愛詎止一二端逐麋之犬寜顧兔<lb/>
耶殘歳别公次晨即得華陽真耗敢忘精進但蒲團一<lb/>
尺地游思紛起殊艱剪削僅能作焚誦廟祝譬之小兒<lb/>
學塗鴉何日可勒勲墨池也蘇子瞻外紀殊草草意似<lb/>
好其人與其事聊為纂集而昨秋奔走侍師病復奪之<lb/>
<pb n="KR4e0201_WYG_356-25a"/>
不暇掃敗葉客又無可任者公既為我摘出複誤便希<lb/>
改正如二三君子能梓之亦是藝林一段佳事也小兒<lb/>
新歳始曉約三四友生麗澤與辰玉各一宗而皆取裁<lb/>
於荆老公書即與荆老讀之承餉水仙新籜風塵外色<lb/>
味㪺仙師所鑿泉薦之何必減華陽樂所念時序流易<lb/>
此身危脆相賞之餘亦重以相感懶甚不能躬執筆小<lb/>
間當裁一詩别書箑報謝不一<lb/>
　　又<lb/>
<pb n="KR4e0201_WYG_356-25b"/>
自奉仙師入觀即與荆老拾松枝煑新泉作菊苗荳角<lb/>
供而覓足下不可得方共怪之既得足下書披瀝衷悃<lb/>
激迫之深至欲逃家室賣身削髪以充埽除一力即呼<lb/>
荆老誦之相與𢥠然神賞此雖二祖立雪斷臂之懇亡<lb/>
以大隃此雖然仙師示誨愛敬君親而足下七十老母<lb/>
時時臥牀笫柰何亟舍而棲托二百里之外乎即緩急<lb/>
叩棐几呼粥藥誰與應者世人鮮逺識所左右前後老<lb/>
母者亡不以一第為悅一旦舍而就方外服亦非所以<lb/>
<pb n="KR4e0201_WYG_356-26a"/>
慰衰慈也僕非有出世根器仙師見憐西山之日無復<lb/>
久照且于一切障累漸輕故援而拔之然實無毫髪得<lb/>
可以資足下亦焉用借為例廿一日乃仙師嶽降日足<lb/>
下可馳來拈一瓣香作弟子劵僕當誦而焚之宣父云<lb/>
欲速則不達猶龍公亦云輕諾必寡信足下宜加三思<lb/>
僕言不能再也<lb/>
　　程巢父<lb/>
得手教累紙謬見飾奬以為可厠古作者悚息悚息至<lb/>
<pb n="KR4e0201_WYG_356-26b"/>
欲選鄙集使巻袠與于鱗相當俾成二家言又令僕生<lb/>
見之甚媿雅意之辱僕在鄖中偶失拙草二袠縁無副<lb/>
本踰月而後檢得之意不能無動而㑹其地饒梓武昌<lb/>
饒刻工遂有加災之誤既成為諸賢所念竟不獲蔽其<lb/>
醜以為恨今何幸遇足下具法眼為我一精汰也昔謝<lb/>
茂秦毎論詩輒言當割愛而意不能自决以屬于鱗泚<lb/>
筆抹之大呌稱快乃知陳王敬禮之談千古不虚也却<lb/>
有一謔附聞于鱗居恒謂渠高不能當僕巨僕戲荅垓<lb/>
<pb n="KR4e0201_WYG_356-27a"/>
下之戰項王卒可十萬人淮隂侯以三十萬當之而又<lb/>
孔將軍居左費將軍居右皇帝在後乃一得志耳今與<lb/>
于鱗兵數埒恐不得當也讀休陽志宛然魯春秋竹書<lb/>
紀年昔顔惟喬志隨而雜用左氏編年體以為竒今又<lb/>
大竒也序當作大約七月間可脱稿仲蔚以數行先容<lb/>
足下材自高見當把臂入林矣奚所托紹介也暑中酒<lb/>
困倦握管口授侍者以書幸亮不恭<lb/>
　<lb/>
<pb n="KR4e0201_WYG_356-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百八十二<lb/>
</p>
<p>
</p>
  </div>
</body>
</text>
</TEI>
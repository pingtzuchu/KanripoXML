<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百十五</head> <lb/>
    <p>
<pb n="KR4e0201_WYG_289-1a"/>
欽定四庫全書<lb/>
　弇州續稿巻一百十五<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　貴州按察司僉事進階朝列大夫南岡龍公墓誌<lb/>
　　　銘<lb/>
明興言路之闢莫盛於孝宗朝當是時大臣多賢者而<lb/>
<pb n="KR4e0201_WYG_289-1b"/>
猶不能勝其苛擿上亦為之稍斥其一二不稱之臣以<lb/>
塞其意其擿而不當者亦兩不間於是大臣與言路之<lb/>
體並伸而言路稍重世廟初亦微用其意而是時大臣<lb/>
之賢不肖雜於是言路為之祛除其不肖者而登進其<lb/>
賢者故言路之體獨重而大臣為之稍屈其後上有所<lb/>
用當意之臣驟貴顯之而言路不能容或肆其掊擊故<lb/>
天聴不復恒而甚或死或戌或編氓於是大臣之體獨<lb/>
重而言路為之屈然天下曉然知其為直臣易世之後<lb/>
<pb n="KR4e0201_WYG_289-2a"/>
死者旌生者用時或一伸於其屈而大臣之中黠而忮<lb/>
者陽寛之以外遷或薄之以微讁而隂風柄事之臣以<lb/>
考功令黜之雖遘鼎革不得昭洗葢至是而言路大屈<lb/>
若龍公良卿其一也當公之成進士為行人奉使淮府<lb/>
已能盡却其餽著㢘聲既授刑科給事中侃侃發紓其<lb/>
直㑹上甫以災異下詔求讜言而西苑仁壽宫役驟起<lb/>
公謂皇穹宇之敬天七陵之重祖壽宫之豫後有司方<lb/>
竭蹷黔首之財力而從事不敢緩然内府與閭井並涸<lb/>
<pb n="KR4e0201_WYG_289-2b"/>
矣西役之工是亦不可以已乎哉請停止便上雖不為<lb/>
之停止然極是公言公又陳治體三要曰慎簡補曰復<lb/>
久任曰嚴舉刺其論邊事若重要害増援兵免摘逰騎<lb/>
上又先後極是之俾部院議行時大司馬滄州公與御<lb/>
史大夫儀封公以微言相詆謀俱乞骸骨上皆慰留之<lb/>
然儀封之望視滄州優公具論大臣不和非所以表庶<lb/>
僚而微左滄州上又極是之宣大之總督樊與撫鎮臣<lb/>
比而縱敵剽掠尾之出塞而馘僵屍首以大㨗聞有㫖<lb/>
<pb n="KR4e0201_WYG_289-3a"/>
褒嘉且第功封賞矣公條奏其欺罔請加僇䟽下兵部<lb/>
持之不覆公復伸論益切上又極是之樊裭職餘讁罰<lb/>
有差翊國公勛以寵利得罪公奉㫖籍其家與諸子姓<lb/>
僕𨽻之為奸者既竣而追論加切上又是之公入諫垣<lb/>
僅嵗餘䟽凢十餘上皆天下大計其所彈劾不避貴倖<lb/>
頼上明聖無所不曲從直聲震天下而獨偕其省僚論<lb/>
故大宗伯分宜氏䟽留中不下分宜貪而險顧以小才<lb/>
當上心而與首揆夏文愍公交惡夏公故嘗以行人為<lb/>
<pb n="KR4e0201_WYG_289-3b"/>
給事中於言路多所假借分宜見公等䟽意其端自夏<lb/>
公㑹夏公用忤㫖罷分宜乘而宻請上考第言路凢有<lb/>
見指擿者皆目為夏公黨皆不免而公得福建布政司<lb/>
都事前是南京吏科給事中王煜與公同年進士稱石<lb/>
交嘗䟽論分宜而意以在逺未能根株分宜罪狀已具<lb/>
䟽椷寄公潤色之詳於原草矣而分宜既拜相時時念<lb/>
王逺臣豈其能置耳目於我側後㣲知自公益恚恨謂<lb/>
龍生吾鄉人不一念桑梓耶當公入計時風太宰欲去<lb/>
<pb n="KR4e0201_WYG_289-4a"/>
公時御史大夫熊恭肅公浹少宰張文毅公治相顧而<lb/>
愕曰此諌臣甫謫外何名去之太宰不獲已俾從不及<lb/>
例調然幕僚於例無調者公歸不擬赴選人以母李太<lb/>
孺人故强之至部而太宰為熊公一見公執手歎曰骨<lb/>
鯁給事耶使若淪落至此甚愧之雖然吾且岌岌矣葢<lb/>
熊公亦以提衡數抗分宜故也張公公座主也公見張<lb/>
感慨語公微熊公而不得至此矣於是公補廣西幕稍<lb/>
遷興化司理同知漳州府公自是再親事皆不鄙其官<lb/>
<pb n="KR4e0201_WYG_289-4b"/>
與民絜情法而𠂻之兩郡悉稱之曰龍青天龍青天於<lb/>
是分宜示若寛公者而李公黙最後為太宰擢公貴州<lb/>
按察僉事飭兵思南思南之人聞公直臣畏之公以德<lb/>
綏懷其若淑者而䖍其悍者得苖酋吳黒致之理事聞<lb/>
賜金幣㑹御史董君大校士以試士属公多得才儁而<lb/>
程式文為諸省冠思南守璋者憸傲人也與後御史宿<lb/>
有連數與公抗公嘗廷斥之時時擿發其吏弊璋迺搆<lb/>
公於御史因檄公從按畢節公以思南警辭迨病告公<lb/>
<pb n="KR4e0201_WYG_289-5a"/>
獨不候去亦無所贐於是御史恚甚而思南守之搆入<lb/>
矣然猶謂公自省垣出有諫諍名難之既而悟曰是非<lb/>
相君所欲甘心也耶因極意誣公䟽上勒歸里俟勘公<lb/>
歸十餘年間以分宜之在政也絶口不敢辨迨分宜敗<lb/>
穆廟改元始以公之䟽行貴州臺為洗雪然不能復用<lb/>
公而公亦老矣笑謂人安所用我我得不落彼御史度<lb/>
内已足又復奚望哉然自是再遇兩宫覃恩進階有金<lb/>
緋服前後居林下垂三十載於吏弊民瘼未嘗不精心<lb/>
<pb n="KR4e0201_WYG_289-5b"/>
為臺司郡邑諸公白之也諸公亦心服謂故給事論辨<lb/>
萬里外若指掌寧鹵莽目睫下公每歎使我更得十載<lb/>
立丹陛前計議天下事當不止此已矣公諱遂良卿其<lb/>
字别號南岡其先為漢零陵太守伯髙新恩侯所稱説<lb/>
者也十餘傳而為暹家道州又數傳而為吉水丞庚避<lb/>
亂徙永新其後有況者官大理評事有欽者中三史科<lb/>
官四門博士冠帶世世不絶至公之父贈給事中必合<lb/>
益有聞矣公性頴敏工属文總角而補諸生踰冠薦於<lb/>
<pb n="KR4e0201_WYG_289-6a"/>
鄉無何成進士俱為通人所賞識當贈公之捐館時公<lb/>
尚少毁瘠不踰禮奉母以孝聞撫弟妹以友愛聞待親<lb/>
族以惠施聞他行誼章章甚著其仲子希夔能述之余<lb/>
不悉録録其大者以志公藏令後世知有龍給事公而<lb/>
已公以丁卯陽月生以癸未蜡月卒得壽七十七娶湯<lb/>
孺人有丈夫子七人某某公故勤學問然喜力行不務<lb/>
為名髙鄒司封者篤論士也於稱公甚至而猶恨其不<lb/>
喜聚講以故激昻凌厲之氣時軼而之於剛然歟否哉<lb/>
<pb n="KR4e0201_WYG_289-6b"/>
嗟嗟使公日聚講者百鍊化而繞指矣<lb/>
銘曰天德之剛不以物萎誰為伸之誰能屈之吾所謂<lb/>
屈伸者不悲其人而悲其時<lb/>
　　贈太子少保南京兵部尚書僦菴潘公墓誌銘<lb/>
潘之先自榮陽侯食采於潘因氏潘而望榮陽為最古<lb/>
晉時中書令安昌公尼者與其從父散騎侍郎岳齊名<lb/>
以避亂死塢壁間而子攻渡江徙吳興之烏程遂家焉<lb/>
七世而為孝子綜又二十六世而為萬一公始遷烏程<lb/>
<pb n="KR4e0201_WYG_289-7a"/>
之滙沮又六世而為南葵公孝有四子公其季也父子<lb/>
俱以少子季馴貴贈累資政大夫太子少保南京兵部<lb/>
尚書南葵公所居滙沮既極吳興山水之勝又因沃腴<lb/>
為産遂彬彬詩禮名族然不能得志於科目公生而頴<lb/>
秀異凢兒髫時南葵公撫而弄之膝前有鳴金過者公<lb/>
馳視之南葵公曰毋往也能屬對吾噉爾餳乃曰銅鑼<lb/>
打動小兒心公應聲曰木鐸振揚夫子教南葵公大笑<lb/>
曰使我形穢既謂吾潘有人矣九嵗受經術屬文多儁<lb/>
<pb n="KR4e0201_WYG_289-7b"/>
辭少保閔莊懿公珪致仕歸為其仲子某擇壻而得公<lb/>
見已心器之復使屬對語逾工有唐人意中句莊懿公<lb/>
喜謂某曰趣歸女必貴是為閔夫人公甫成童㳺郡庠<lb/>
弱冠以髙等受餼俊聲藉藉而㑹南葵公不禄公以少<lb/>
年支持門戸不能無公私挫損乃奮曰豈可以當吾世<lb/>
而隤先人業於是大有所樹廓然不屑屑計也既而歎<lb/>
曰是且妨吾書於是脫身㳺太學多交其豪賢長者意<lb/>
猶不懌乃徙居蜀山别業益治經術垂就而家不戒於<lb/>
<pb n="KR4e0201_WYG_289-8a"/>
火盡喪其橐公復舍而治生居久之大隃勝於舊葢公<lb/>
之産再躓再起其於學亦再蕪再殖然卒不獲以科第<lb/>
顯而所舉丈夫子四皆朗秀玉立公悉延明師誨之而<lb/>
身提衡其間尋仲季皆舉進士官太史臺諫計公當益<lb/>
發舒然不肯作官人態或謂何以不就二子禄養公謂<lb/>
吾食於二子不若食於家甘也且不欲以口腹故傷其<lb/>
亷每貽書戒二子母家於官苟爾吾不子若公素不習<lb/>
醫偶閱岐黄家言而恱之遂以醫名其切脉處方多出<lb/>
<pb n="KR4e0201_WYG_289-8b"/>
人意表属大疫公親為㕮咀里人恃公而起者十九隣<lb/>
有趙某嘗訟公於官而病且劇謂其子曰能生我者潘<lb/>
君也其子謂方與潘君訟柰何從之乞藥趙某曰不然<lb/>
彼負氣而中甚慈必不忍於我公果為之悉心處劑以<lb/>
起訟遂不克終公年未六十而中外孫可二十人環繞<lb/>
膝前教之句讀竟日欣欣忘暮然不久竟以病捐館時<lb/>
嘉靖之甲寅四月廿有三日也距其生𢎞治壬子春秋<lb/>
六十三娶即閔夫人有婦德四子者伯驤官桂陽令娶<lb/>
<pb n="KR4e0201_WYG_289-9a"/>
嚴鎮逺守鳳女仲驂翰林院編修後為安慶守娶邵山<lb/>
東按察副使南女叔駿官龍江闗提舉娶吳季馴累官<lb/>
太子少保刑部尚書今以右都御史召理河道公自御<lb/>
史少司冦御史大夫四贈而得大司馬皆以季最故娶<lb/>
施光禄署丞崙女五壻為張夏馮時雨李學皆衛經厯<lb/>
沈子禾邑諸生沈蕙太學生孫男十四人景生冠生弁<lb/>
陽太學生苕陽太學生朝陽岳陽桂陽伯子出也京陽<lb/>
瑞陽俱太學生鍾陽生員文陽太學生仲出也震陽邑<lb/>
<pb n="KR4e0201_WYG_289-9b"/>
諸生冝陽太學生華陽忻喜皆叔出也大復進士為溧<lb/>
陽令龍翰恩生𤣥授𤣥孺俱邑諸生季出也曽孫男二<lb/>
十八人婚嫁皆名族御史大夫之言曰先公之倍諸孤<lb/>
也其塟有封樹而無誌銘孤雖少不任責然中心怦營<lb/>
焉未嘗一日而忘不朽於地下今者托吾子姻婭雖然<lb/>
俱老矣其幸而辱之一言毋使有後時歎余既已許大<lb/>
夫竊謂潘故世號鼎族顧未有顯者公復不得志於詩<lb/>
書然四舉子而四皆貴諸孫復繼之繩繩振振無非麟<lb/>
<pb n="KR4e0201_WYG_289-10a"/>
趾息之數世麗且不億矣是曷故哉醫以活人為功一<lb/>
念之仁不以讐廢其大可推矣是宜誌而銘之公諱某<lb/>
字某塟在某地<lb/>
銘曰烏程之山若徊若翔土沃而豐水清以長是惟潘<lb/>
公之宫與其藏子孫彌昌利用賓於王<lb/>
　　資善大夫叅賛機務南京兵部尚書贈太子少保<lb/>
　　　月溪隂公墓誌銘<lb/>
萬厯戊子秋八月叅賛機務南京兵部尚書隂公卒於<lb/>
<pb n="KR4e0201_WYG_289-10b"/>
位侍郎王世貞偕寮属為公治喪得美材焉以藏公遺<lb/>
而久之閩中吳公代公位偕世貞上䟽稱故尚書隂某<lb/>
奉事主上三十餘年小心敦謹無纎毫公私之譴敭厯<lb/>
中外所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>有聲實以至八坐佹及三載不幸病殁垂槖<lb/>
蕭然歸櫬萬里臣愚不勝敝帷之感惟陛下裁憫天子<lb/>
為之震悼下所司賜祭二俾擇壤以塟仍贈太子少保<lb/>
唯太常之謚尚闕焉以待議者公喪且發而其嫡胄子<lb/>
鎔手次其事行謁余請銘其墓中之石曰嗚呼先公已<lb/>
<pb n="KR4e0201_WYG_289-11a"/>
矣所恃以不磨滅者唯子文已而復以大司空何公起<lb/>
鳴之狀來曰塟有日矣敢終累吾子余與公雖晩合宛<lb/>
然金石契也其何敢辭按狀公之先籍楚崇陽八世祖<lb/>
天與為元萬戸避兵徙蜀之内江遂稱内江人有子漢<lb/>
州司訓廣廣子秩秩子秉綱累官同知黄州府數被薦<lb/>
書一見祠名宦秉綱子柰柰子璽璽子汝夏俱博學有<lb/>
隠德為里閈所述而璽汝夏竟俱以公貴贈通議大夫<lb/>
都察院右副都御史通議公娶洪淑人而舉公公諱武<lb/>
<pb n="KR4e0201_WYG_289-11b"/>
卿字達夫别號月溪偉晳端重自其兒時已嶷然有巨<lb/>
人表七嵗能属文日誦千餘言稍長通尚書傍及經史<lb/>
百氏之學太史楊公慎少保趙文肅公貞吉為鄉先達<lb/>
見公文而器之㑹於聖水寺賦詩以台輔期公十五補<lb/>
博士弟子試多冠其曹偶久之通議公以事至貴之思<lb/>
南病卒公馳哭奉喪歸哀感行路既服除舉於省為第<lb/>
一人明年丙辰第進士復冠其經見賞侍講邢先生一<lb/>
鳳授南京戸部主事尋以洪淑人憂歸其毁如初服除<lb/>
<pb n="KR4e0201_WYG_289-12a"/>
補刑部得四川司尋進署江西司員外郎公於職文法<lb/>
無害尤能推見深隠以情麗之官餘杜門自守儼然若<lb/>
冰玉為文詳雅有度人益稱焉遂得陜西提學僉事陜<lb/>
故多才自楊文襄公之為使者以水鑑稱絶而公差為<lb/>
近省試榜出所㧞第一人强半若今温司徒李尚璽尤<lb/>
其表表者公於學政慎其他能𠂻寛嚴未三嵗遷布政<lb/>
叅議分守江西之九江鄱湖盗藪一空以暇延接儒生<lb/>
講說秇術幾如陜時明年轉其省按察副使入賀萬壽<lb/>
<pb n="KR4e0201_WYG_289-12b"/>
主爵者謂公文有餘改督廣西學政廣西不能當陜之<lb/>
半而公益精熟益尊重無事諸生文受公閱若妍嗤之<lb/>
過鏡無能遁者公又時攝臬篆辨某儒生宿寃咸以為<lb/>
神帥府有討於猺公叅其謀逡巡辭報功不獲賜金紀<lb/>
叙遂進福建左叅政甫至而倭大來冦都督俞大猷討<lb/>
破之公又叅其謀比入棘所得多名士遷江西按察使<lb/>
風紀肅然偕御史讞審有所平反轉陜西右布政使遂<lb/>
為其省左属嵗大侵公竭策蠲賑首損嵗奉以風勸其<lb/>
<pb n="KR4e0201_WYG_289-13a"/>
僚属民用全活又因星變上十事於兩臺一曰給戸田<lb/>
二曰定本折三曰謹支收四曰議儲蓄五曰處虚糧六<lb/>
曰覈屯課七曰請驛傳八曰備邊餉九曰辨賢否十曰<lb/>
嚴吏卒兩臺是而行之多著為甲令部有以白蓮教叛<lb/>
者臺發兵討平之公又叅其謀是時公居陜久赫然治<lb/>
聲流聞前後三推開府京牧皆不果最後余以故中丞<lb/>
起田間補應天尹避言不出而公得之至未幾即提調<lb/>
留畿試勞勛為最改太常寺卿上方舉籍田禮至郊祀<lb/>
<pb n="KR4e0201_WYG_289-13b"/>
天地恭謁諸陵饗太廟頗用纎苛責容臺鮮當意者公<lb/>
獨善為儀進止甚都而貌又明晳上時目屬之輒有賞<lb/>
賚尋拜都察院右副都御史巡撫真保六郡提督紫荆<lb/>
闗軍務公始得發舒其材用選將練卒信賞必罰前後<lb/>
清丈田糧議處賑䘏通河道湮塞飭三闗墩堡皆精意<lb/>
行之不為虚言有劇冦横刼剽州邑殺僇吏民公討捕<lb/>
悉就平考績予誥命及三代入為都察院左副都御史<lb/>
佐理院事亡何轉兵部右侍郎再轉左前公治真保時<lb/>
<pb n="KR4e0201_WYG_289-14a"/>
行邊給事以公修塞勞上聞賜白金一鎰文綺二其後<lb/>
復有以舊勞上聞者賜綺如之白金殺三之一其後以<lb/>
慈寧宫告成宣遼左㨗賞俱如初以督視壽宫勞宣平<lb/>
緬㨗賞差次大司馬滿六載進階勲正議大夫資治尹<lb/>
遂進南京工部尚書取道還内江行焚黄禮守令牛酒<lb/>
上冢益出賜金與五服宗黨戚属共之父老飲而恱相<lb/>
顧指曰吾鄉人瑞也公既竣事馳之南京思大有以振<lb/>
釐宿弊㑹有詔徵言遂條為八議一減免織造一寛造<lb/>
<pb n="KR4e0201_WYG_289-14b"/>
器物一查覆椶薦一停解花梨等木一改折皮張一蠲<lb/>
免拖欠一暫免物料一停取杉楠尋復因儧運糧儲條<lb/>
五議一清闗防以肅漕政一查班匠以濟工作一催底<lb/>
船以杜推諉一慎僉選以便責成一清船號以便儧運<lb/>
其後議俱報可而前議事取裁節嵗可減縣官十萬之<lb/>
費而中官近幸多不便以故或許或格然其許者至今<lb/>
利頼之而見格者往往為通人扼腕孰計以為當必有<lb/>
踵行不終寢也公用大計吏自陳乞骸温詔慰留不許<lb/>
<pb n="KR4e0201_WYG_289-15a"/>
俄轉今官公故有威望至是飭紀振頺斬然一新仍䟽<lb/>
條請補丁壯實營伍徵折色置操馬增火器重㳺巡嚴<lb/>
捕盗稽職守皆報可前是少司馬顧公章志以車駕郎<lb/>
中倪凍議上書請新船政即下郎中凍計處嵗所裁省<lb/>
冗費以數萬計疲卒得大蘇垂報功而所未盡者公復<lb/>
與郎中凍謀分欵十一曰分大小黄船差二曰減太常<lb/>
寺官差三曰減駕船軍額四曰處原駕正軍五曰㑹計<lb/>
行糧六曰酌量募直七曰議接船銀八曰議修理費九<lb/>
<pb n="KR4e0201_WYG_289-15b"/>
曰𣲖編俱如快船十曰撥差應併兵部於是纎悉無所<lb/>
遺恨稱盡美矣而㑹嵗大饑流莩塞道米價踴貴至三<lb/>
倍公慮諸軍困而有脫巾之變也䟽請先給二月糧軍<lb/>
恃以飽且有羨米鬻之市價亦稍損有為狂語舉之通<lb/>
衢者公捕得杖之百且以三木囊之咸悚戢時世貞已<lb/>
久廢田里强起從公後公懽然恨相見晩事必咨詢偲<lb/>
偲怡怡如也公少於余一嵗髪鬒而顔渥丹腰腹博碩<lb/>
如壯人而間謂余病不時汗心腑間恒怦營非得熱酒<lb/>
<pb n="KR4e0201_WYG_289-16a"/>
沃之不止七月行盡偕余試諸生而微不豫余勸之少<lb/>
休然猶健食飲為人作報書如恒時晨起忽眩暈不食<lb/>
頃瞑矣留都士人相顧悲咤痛失公而歎人世之無常<lb/>
時岷峨之中有兩巨公若公及少保銅梁張公者皆生<lb/>
同丁亥前後相次為兩京大司馬張公得弛檐而公猶<lb/>
在事不一月而俱失之人之云亡邦國殄瘁豈不惜哉<lb/>
公為人詳整嚴宻動止有尺寸所居官内語不輕出外<lb/>
語不闌入至於遇大事决大機取裁一心不少凝滯既<lb/>
<pb n="KR4e0201_WYG_289-16b"/>
以文學政事致顯重然絶不以所長形人以故畢身鮮<lb/>
忌者即有一二亦不能苛誅其跡嘉萬之際柄臣凢三<lb/>
易而三為忮公無所親䟱以其身與官俱完昭朗令終<lb/>
寧偶然而已公春秋六十有二娶於某封淑人子鎔鋐<lb/>
鈁釴云云塟在某地銘曰<lb/>
隂先侯興别曰長生世為公侯亦炳仙靈自楚而徙如<lb/>
蜀卓程卜祀無疆至八而亨吐汶斂峨乃公挺然望之<lb/>
如山探之如淵西障大荒東潤三埏胡淵而涸胡山而<lb/>
<pb n="KR4e0201_WYG_289-17a"/>
騫匪人摧之乃天為之朝著失望戚里纒悲我志其幽<lb/>
系以銘詩太史采之太常儀之<lb/>
　　太中大夫河東都轉運鹽使司運使少葵公暨元<lb/>
　　　配歸安人合塟誌銘<lb/>
吾王之先出晉丞相始興文獻公五季時徙嚴州之分<lb/>
水有司諫公縉者顯重於宋為名臣以上壽終又數傳<lb/>
而至古川先生諱夢升薄元德不仕僅從行省辟為崑<lb/>
山州學正踰三十年老不能歸遂為崑山州人後割崑<lb/>
<pb n="KR4e0201_WYG_289-17b"/>
山之東垂為太倉州故王之裔或稱崑山或稱太倉其<lb/>
居亦相錯如繡古川先生有三子其中子夭絶而長者<lb/>
則吾少葵君始曰西族少者則余始曰東族積數世而<lb/>
後少者分日益以尊故吾齒亞於君二十年成進士亦<lb/>
後一紀而忝大父行君不以長先達故廢孫枝禮側行<lb/>
隅坐唯阿唯謹即遇他東族羣從少年輩謹亦如之而<lb/>
其於西族祭酒自若君於古文辭少而好其婦弟歸太<lb/>
僕先生熙甫既而好俞徵君仲蔚晩而好余諸子孫探<lb/>
<pb n="KR4e0201_WYG_289-18a"/>
君意遇其七十或八十年必徵余文及詩奉觴為壽君<lb/>
欣然領之迨其晩年則熙甫仲蔚已前逝久矣易簀之<lb/>
際属其子仲極曰誌吾墓者必吾司馬公而後吾安於<lb/>
瞑已又曰悉我而文者許蕭山也属之狀故公沒垂二<lb/>
載而仲極將塟公於邑西二保之莫字圩奉母歸安人<lb/>
柩合焉而徵蕭山君之狀來請誌若銘君諱三接字汝<lb/>
康號少葵則縁父樂葵公故王父承事郎恢贅於崑山<lb/>
之時遂定居崑山生子封祠部郎時暘即樂葵公也讀<lb/>
<pb n="KR4e0201_WYG_289-18b"/>
書工舉子業入太學不仕而以君貴封母徐亦安人封<lb/>
公善治生能用積纎起有子凢五人而皆敏君及其伯<lb/>
氏光州守汝懷則其尤卓犖者封公既不得志於科目<lb/>
則益課督君兄弟讀是時尚居約於膏油虀鹽之類僅<lb/>
取給而已日噉粥無兼味而君不少倦十七補州博士<lb/>
弟子試輒異等有聲居久之伯氏已連舉進士矣而君<lb/>
尚滯諸生間當就鄉試首試於御史不録已御史合十<lb/>
四郡九州之遺者而更試之得君文賞異曰吾嚮者何<lb/>
<pb n="KR4e0201_WYG_289-19a"/>
以生若咄咄恠事君遂以第一人入試薦於鄉明年復<lb/>
成進士光州君則謝州事歸矣又明年授大名之長垣<lb/>
令長垣三輔巖邑君治之最有聲嘗雪重辟之寃者不<lb/>
為宿案所束一縣戴以為神明有御史大夫所居邑隣<lb/>
其舍人子貸金於長垣之市倍其息君持不可曰倍之<lb/>
其業行盡俾讎其十之三尋大夫之夫人之京他邑令<lb/>
望塵跪伏道左君獨長揖而已夫人怒曰何強項令若<lb/>
是與其舍人子合而譛於大夫大夫信之及大計吏遂<lb/>
<pb n="KR4e0201_WYG_289-19b"/>
欲斥君太宰許文簡公讃持之曰考令狀先後皆良語<lb/>
何自斥之乃得調浙江之景寜君為景寧則益練嘗以<lb/>
其山邑多溪水時暴溢而士椎不知學君勒其吏民築<lb/>
土石為堤而躬之學宫與諸生談說秇文不休積以有<lb/>
聲邑諸山故多礦然礦脉已絶而中貴人緹帥奉上命<lb/>
履得其地必欲開礦君從父老力持之不可既開亡所<lb/>
得中慚忿益恣其䲭張以搏噉其民君匿之而獨身與<lb/>
抵抗㑹御史以兵使者至調劑其間始得解當是時君<lb/>
<pb n="KR4e0201_WYG_289-20a"/>
幾危然聲亦益著太宰欲大用之然以大夫猶在臺為<lb/>
稍遷南京禮部祠祭主事滿三載考最得封其父如君<lb/>
官母秩如之製冠服以進封公公御而大恱樂謂吾為<lb/>
伯氏宦不達視一命若天上今幸得之矣留君暢飲月<lb/>
餘而後返部進郎中君於曹事簡無所發抒然已雅為<lb/>
尚書南郡張公所賞事必取籌畫間從郎同年許仲貽<lb/>
薛仲常縱㳺山水間倡和成帙葢未幾而柳州之命下<lb/>
矣柳州故唐遷人地至明而小重然方有兵事知者不<lb/>
<pb n="KR4e0201_WYG_289-20b"/>
以擬君而得之君意氣故自如甫至柳而張襄惠公岳<lb/>
已總大兵平馬平冦行相地得千壤村為要害議創堡<lb/>
塹調狼兵雜他獞守之以控御逺邇公抗議謂巨憝頃<lb/>
已悉伏誅其脇從解散者良赤子也墳墓廬舍妻子皆<lb/>
在今奪以予戍卒則亡所歸使雜居必不安且狼兵非<lb/>
能久戍人也是不潰歸必四出行剽耳頃守使人微風<lb/>
諸獞其父老携其稚弱踵至叩頰願得長奉使君宇下<lb/>
嵗嵗共縣官賦役自詛於天不敢倍德守請毋以狼兵<lb/>
<pb n="KR4e0201_WYG_289-21a"/>
雜他獞戍之即以土著之獞戍之張公曰善吾見之晩<lb/>
罷不復别置戍時又有周王諫者其父子皆<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>黠而據<lb/>
上猶峝行剽栁融四邑君設方畧捕擒之不煩兵立平<lb/>
柳故環江而城阻水為固惟北則平野無山谿之險有<lb/>
冦警則豕突而前不及乘障公請於張公闢北郭而城<lb/>
之其長為丈者五百七十有竒髙為尺者十有四因工<lb/>
於餉因力於兵城堅若礪而民不知役嵗當入覲上計<lb/>
兩臺䟽留君畢役請毋行而修郄者復乘君不在以間<lb/>
<pb n="KR4e0201_WYG_289-21b"/>
調君君念臺薦婁上法不當得調今有調此必有深中<lb/>
者柰何復出委身齒頰間而封公強之力乃就吏部除<lb/>
而得雲南之澂江澂江雖逺而土風清淑民饒樂無事<lb/>
君以治柳者治之效乃大著臺所慰薦如柳時適有元<lb/>
江之師君於幕府多所禆畫黔國公卒有弟朝弼當襲<lb/>
陳夫人妬之别擁他人子以為公遺𦙍欲以傾朝弼事<lb/>
聞於朝遣給事㑹臺勘而君在委中陳夫人行金居間<lb/>
而君固辭之曰黔故勲國柰何欲以私恡斬其後朝弼<lb/>
<pb n="KR4e0201_WYG_289-22a"/>
卒得襲滇人稱之遷河東都轉運鹽使河東額鹽四十<lb/>
萬引嵗益之為餘鹽二十萬引而久之遂欲併入額為<lb/>
六十萬引君固持不可曰餘鹽也而入額是將復生餘<lb/>
鹽也商人感其意皆子來課乃大溢而君以其羨拓書<lb/>
院召補諸生講習經術彬彬如鄒魯尋沿檄入棘闈所<lb/>
得多知名士其撰程式文皆雅馴為世所傳復以計當<lb/>
遷而以不能事言路罷君怡然曰吾三覲而三被抑念<lb/>
非有所致者又非受臺察也已矣歸而謁其二尊人尚<lb/>
<pb n="KR4e0201_WYG_289-22b"/>
健匕箸喜曰天以二尊人賜我也公及徐安人亦喜曰<lb/>
天以吾子還吾二人也君少於光州君一嵗而皆未及<lb/>
艾其叔季亦有官職入則青紫逶迤奉醪膳加珎腴出<lb/>
則冠葢雜㳫為閭里所指羨然君於兄弟間最壽考贈<lb/>
公徐安人之捐館也君自南中得美材二奉以歸之土<lb/>
槨周於棺楸栢周於隧垣周於楸栢多公之任而久之<lb/>
光州君與叔季相繼殁君皆哭之慟次第撫其孤皆成<lb/>
立其得官與逰太學者過半時從兄故儀部汝鈫之子<lb/>
<pb n="KR4e0201_WYG_289-23a"/>
詹録定鼎鄉進士亮臣率其諸子皆從衣冠滿堂序甚<lb/>
盛余所稱西族祭酒者此也君生平忠信詳整無輕諾<lb/>
然諾亦不至宿雅不欲以施予名而至五服之戚属亡<lb/>
不稱心而應其自奉儉所進鮭肉不再簋而饗祀必豐<lb/>
腆宴賓亦如之然賓故無雜所還往莫逆自仲蔚外惟<lb/>
龔子良徐道潜稱文字交生而致<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>没而助喪與䘏其<lb/>
後不倦至篤老益恭雖後進韋素者謁之無不報謝郡<lb/>
邑守令嵗時伏臘不廢禮然未嘗為人闗節有所利於<lb/>
<pb n="KR4e0201_WYG_289-23b"/>
槖也賦役以時趨赴毋爽縣長吏亦尊敬君鄉飲必以<lb/>
大賓請君為一再赴而已君之老也嘗再奉詔累進階<lb/>
至太中大夫一奉詔褒禮耆德有司以大司冦錢公觀<lb/>
察季公與君應君素强無疾尋病脾鮮食以至革既革<lb/>
猶盥𠻳襲衣冠謁家廟顧召仲極前亹亹善誨且命以<lb/>
其仲子為兄伯極後既畢恬然而寐若脫時萬厯丁亥<lb/>
之八月朔也距其生正德丙寅壽八十二歸安人之卒<lb/>
則前公已三年安人者故贈長興令某女即太僕熙甫<lb/>
<pb n="KR4e0201_WYG_289-24a"/>
室時以事父及後母孝稱十九歸君恂恂有婦德語聲<lb/>
不出戸其奉舅姑謹而性尤儉贈公喜曰吾夫婦儉吾<lb/>
兒又儉稱為婦矣其理家政則井井以故君逺宦常在<lb/>
萬里外而無内顧憂其後為德於宗黨翳安人是頼安<lb/>
人多病不宜子君有所置貳寛然撫之不妬也其生以<lb/>
𢎞治乙丑壽八十有一丈夫子二伯極太學生蚤卒娶<lb/>
於沈無子子仲極之次子爾□貳馬出也女一嫁徐𦙍<lb/>
錫亦馬出孫女五俱仲極出嗚呼數年之中而吾王之<lb/>
<pb n="KR4e0201_WYG_289-24b"/>
成進士而顯者尚四人丙戍從孫刑部郎中周紹卒明<lb/>
年君卒又明年吾弟太常敬美卒獨吾一人在耳老而<lb/>
乞骸骨不獲形影相吊㷀㷀無所依不自意吾子士騏<lb/>
與光州君之孫臨亨俱成進士吾雖老尚能為君勒兹<lb/>
文於地下之石惜乎君之不及見也銘曰<lb/>
疇奇君於宦途而尚以二千石秩歸而稱上大夫<lb/>
又贏以二尊人使得致其孝贏以喆昆使得致其友贏<lb/>
以淑儷使得優㳺以偕老贏以子姓孫枝使得暖其桑<lb/>
<pb n="KR4e0201_WYG_289-25a"/>
榆而毋戚戚於抱贏以余辭使君不朽嗚呼竒乎贏乎<lb/>
竒寧竒乎君與淑儷偕大歸乎不偕怡怡乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_289-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四</head> <lb/>
    <p>
<pb n="KR4e0201_WYG_004-1a"/>
欽定四庫全書<lb/>
　弇州四部稿巻四<lb/>
　　　　　　　　　　　　明　王世貞　撰<lb/>
詩部<lb/>
　擬古樂府七十五首<lb/>
　漢郊祀歌二十首<lb/>
　　練時日<lb/>
練時日帝徵祥血膋殷醴齊芳闢天扉章上馳猋肅肅<lb/>
<pb n="KR4e0201_WYG_004-1b"/>
靈來思氾崇蘭砌赤瓊注神光靈之宮曳紫旓冠翠華<lb/>
雷霆激靈之車驂若組轡捷舞左右射靈之御佩瑶錯<lb/>
履珠遺紛濟濟靈之贄揄阿錫吐芳潤巧笑倩靈之媵<lb/>
靈之暑奏淸徵飛霜激粟余體靈之夕籋珠爛鑒毛髮<lb/>
炯若旦靈連蜷若有顧精流屬諧余慕倐而翔將安逝<lb/>
願偕女宵以詣<lb/>
　　帝臨<lb/>
帝臨紫宮萬祇竦息天閶穆穆以候舒闢神飈徐流爰<lb/>
<pb n="KR4e0201_WYG_004-2a"/>
簸芳澤夭喬飛走厥性咸若七曜孔儀九溟不波恬穆<lb/>
象先徜徉太和<lb/>
　　靑陽<lb/>
靑陽開荄太皥司始窮隂夕遯農祥晨啟甲張氣飛仰<lb/>
希大布條風披盝怳若寱寤敢假羲仲爰薦羊麥二有<lb/>
熈熈唯春之錫<lb/>
　　朱夏<lb/>
朱夏蔚蕃炎帝司亨暢哉承離萬有茂明嘉雨霡霂惠<lb/>
<pb n="KR4e0201_WYG_004-2b"/>
施下土汙萊剪削鴽鼠伏竄敢假羲叔薦雞逮菽庶我<lb/>
蒸黎無替景福<lb/>
　　西顥<lb/>
西顥澄素少皥司收萬實堅強秀穎内遒芃芃禾黍登<lb/>
我場圃既徵既獮克詰外侮敢假和仲爰薦麻犬神之<lb/>
庇之柔邇能遠<lb/>
　　𤣥冥<lb/>
𤣥冥陵勁顓頊司藏肅將天烈凋攰萬象墐户坯城家<lb/>
<pb n="KR4e0201_WYG_004-3a"/>
有蓋蓄夭喬反始伏蟄斂育敢托和叔薦彘與黍毋泄<lb/>
其眞以為物媼<lb/>
　　惟泰元<lb/>
巍巍壽宮瑶瑰其閽於惟泰元稱天之尊胚始無極厥<lb/>
眹泯泯兩儀漸闢五序因循凝精為曜微者星辰氣噫<lb/>
而風亦潤以雨霏霏霧露粉澤下土夭喬鱗羽順性歸<lb/>
所涵泳熙沐忘已繇造惟我思媚式獻以報𤣥酒既熟<lb/>
鬱鬯斯馥有鮮者犢寔蠒其角是祼是燔取彼羶薌以<lb/>
<pb n="KR4e0201_WYG_004-3b"/>
達霄潢庶幾來翔玉弁俄俄璚琯洋洋延庇億年總齊<lb/>
萬荒<lb/>
　　天地<lb/>
於皇上帝以逮富媼惟予有况爰父爰母靡嘉不承博<lb/>
施九紘嵗是用登百秩繩繩顯相列辟秉肅穆燎薌靉<lb/>
靆成霧幄囘干接翟散金輝下管鏞鼗竹敔絲璆然接<lb/>
之泗濱浮玉皦如繹如亂而不絶肥芻之犍芍藥醬亨<lb/>
粔籹有餦餭𤣥酒淸苾奈樂何展詩奏音發升歌含宮<lb/>
<pb n="KR4e0201_WYG_004-4a"/>
調角商徵多窈𦕈流梁激塵飛豐隆擊節風伯和𤣥黄<lb/>
改色尊顏酡朱鳳委羽雍雍鳴赤龍夭矯迅長征垂休<lb/>
肇貺示炎禎神夕逶迤嘉孔明<lb/>
　　日出入<lb/>
日出入浴咸池度白石令我不得休息故令應龍在吾<lb/>
東格澤在吾西長離在吾南𤣥武在吾北為我驂駕虛<lb/>
無遨游太淸都下視濁世一如浮蛆我欲返不得歡娛<lb/>
安用憂愁悲思且為娛<lb/>
<pb n="KR4e0201_WYG_004-4b"/>
　　天馬<lb/>
帝圖協天馬生配乾行函地精歕明玉汗殷赭房為祖<lb/>
龍為父爭迴飇掣流電晨瑯琊夕沙苑<lb/>
　　又<lb/>
天馬徠來中國超虛無躡怳忽天馬徠歸有道飛而黄<lb/>
服余皁天馬徠誰攻爾造不足虞劉累天馬徠迅若禽<lb/>
咈一竅萬馬喑天馬徠出隂山六驘死金人還天馬徠<lb/>
余與女踰崑崙謁王母<lb/>
<pb n="KR4e0201_WYG_004-5a"/>
　　天門開<lb/>
天門旭呀然豁竅混沌金精發猋若電燭潢漢十二樓<lb/>
裊魚貫琉璃蹙堦火齊鎏圮光液四射不可仰視屏翳<lb/>
走彴約馳霓晻靄若搖支朱明躍以東起纖阿迫以西<lb/>
垂白榆歴歴河之湄天漿瀠洄示昭儀天門開朝紫宮<lb/>
中有使者冠芙蓉朱衣璧簡縹緗青類有疑無觸若冥<lb/>
將上帝命况羣生顓精稽懇臚所希惠我來思庇蒸黎<lb/>
皥皥帝功斂希夷<lb/>
<pb n="KR4e0201_WYG_004-5b"/>
　　景星<lb/>
煜煜景星爰燦其蕋休光彪蔚以開瑞始昔在強嬴鼎<lb/>
竄於泗炎德茂明汾睢是吐人文屬空金精流融百象<lb/>
窾呈𣺌悠天工刷以純茅錦承之錯奏匏管文以絲酸<lb/>
鵠臇鳬二牢披糗餌甘芬行稻粢九醖泠泠冩瓊巵神<lb/>
露湛湛布柯枝河伯拜享前致辭唯帝蕃錫鄙敢私九<lb/>
有穰穰被恩釐家有蓋藏闠書詩樂哉君王萬歲期<lb/>
　　齋房<lb/>
<pb n="KR4e0201_WYG_004-6a"/>
煜彼三秀產自齋房后皇儲精遹發帝祥律中金石于<lb/>
霞有爛屑以𤣥飴後天之薦<lb/>
　　后皇<lb/>
后皇訢合昉孳兆因唯是慈愛私於我人降假明辟拼<lb/>
乂式廓徂蠻逮貊靡届不格<lb/>
　　華煜煜<lb/>
華煜煜醞澄鮮神下來辭鈞天帝親饗奏淸縣神下來<lb/>
度九閽龍伏趺豹繽繙神下來空中蹕雲羽旂風瑶瑟<lb/>
<pb n="KR4e0201_WYG_004-6b"/>
神下來史巫舞擘嘉胏行齊酤神下來脩娥侍□騰媚<lb/>
鬋若黛神安坐燎九蘊靈虬吭吐氤氲神欲休博山牀<lb/>
帷流蘇角明璫神之逝旌裔裔車斑斑馬沛沛神之愉<lb/>
錫土田踰敦煌抵崑崙躡怳忽乘飄瞥流翠眊汾之澨<lb/>
望若覿不可即使余怊怊安極<lb/>
　　五神<lb/>
五神帝佐太乙肅象禦揚淸蹕左靑旓右白旂前朱芾<lb/>
後𤣥圭誰者尊服中黄靈之朝肅然風臛神梟體冥羊<lb/>
<pb n="KR4e0201_WYG_004-7a"/>
鬯鬱金吐芬芳意怳忽精披靡若將翔復麗體籋沉雲<lb/>
醞靈霈報休㑹澤無外<lb/>
　　朝隴首<lb/>
朝隴首蒐大荒帝沛祥白麟降嶷脩角文周定萬走懌<lb/>
共余命驂玉輅導鸞旂左赤豹右靑猊踰弱水賓金母<lb/>
霞醴汎雲璈舉頫東牖顧中原杳如髮憯不歡御飃忽<lb/>
晻飛迣耳留蹕目窮斾朝𤣥圃夕沙墅坐明堂餔四海<lb/>
　　象載瑜<lb/>
<pb n="KR4e0201_WYG_004-7b"/>
象載瑜角其牙越崑崙度流沙飄若霞赤鴈儀尾若芾<lb/>
聲中規秣者誰芝田禾薦宣房萬福來<lb/>
　　赤蛟<lb/>
帝臨渤衝波却櫜天弧張廣樂赤蛟來俛其角芬牢醴<lb/>
㫖且博胡以薦酧海若露飄灑雲容裔澹復殢靈之醉<lb/>
靈訢訢來媵予應昌符啟甘澍報豐歲多稌黍箱陳陳<lb/>
萬億秭敕陽侯波不芒導出日際窮荒陳玉帛至梯航<lb/>
赤蛟來靈柔之千萬禩思禎期<lb/>
<pb n="KR4e0201_WYG_004-8a"/>
　漢鐃歌十八曲<lb/>
　　朱鷺<lb/>
朱鷺矯以翔倐如騰光騰逝耶之胡際耶曷不思翔髙<lb/>
而盡下彼茄之畔魚游雅雅茄蔽上矚謂是藏止他人<lb/>
之怵思恬葬厥喙<lb/>
　　思悲翁<lb/>
思悲翁徂何之𤣥雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隂霜霰如期山耶溪耶斧枯網<lb/>
冰于胡不歸炊麋作飯翁不及飯胡不從之游將廬井<lb/>
<pb n="KR4e0201_WYG_004-8b"/>
是挽<lb/>
　　艾如張<lb/>
艾而張羅人乏馬饑誰令艾之令禽驚磔飛羅不得禽<lb/>
謫子無處禽大讙喜復集于所將禽與子齊適天地置<lb/>
酒高堂中願爾百千萬歲<lb/>
　　上之囘<lb/>
上之囘至祠雍千靈洽百辟從上何以幸雍仁必世帝<lb/>
禧鍾西臣流沙安息條支都梁鬱金符拔狻猊南蕩百<lb/>
<pb n="KR4e0201_WYG_004-9a"/>
粤下瀨蒼梧孔翠桂蠧明珠珊瑚諸夏安服竒珍咸集<lb/>
降王母假太乙答神貺行齋祀金支彩毦怳不見際庸<lb/>
作歌耀萬世<lb/>
　　翁離<lb/>
擁離趾中築宮其顚髙天無風自寒念欲移彼巖壑之<lb/>
間何用重築宮杞梓楩柟豫章富竒材寧不知蕙與蘭<lb/>
芬且芳將固焉哉<lb/>
　　戰城南<lb/>
<pb n="KR4e0201_WYG_004-9b"/>
戰城南城南壁黑雲壓我城北伏兵搗我東游騎抄我<lb/>
西使我不得休息黄埃合匝日為青天糢糊鉦鼓發亂<lb/>
讙呼敵騎斂飇迅驅樹若薺草為枯啼者何父收子妻<lb/>
問夫戈甲委積血淹頭顱家家招魂入隊隊自哀謼告<lb/>
主將主將若不知生為邊陲士野葬復何悲釜中食午<lb/>
未炊惜其倉皇遂長訣焉得一飽為野風騷屑魂依之<lb/>
曷不覩主將高牙大纛坐城中生當封徹侯死當廟食<lb/>
無窮<lb/>
<pb n="KR4e0201_WYG_004-10a"/>
　　巫山髙<lb/>
巫山高一何高湘水深一何深上有猱木森森峰冠天<lb/>
易暘隂流清夢托君音含思弄態若不任翠旗金支玳<lb/>
瑁簪疑明乍晦迥何尋寓目岑岑蕩精淫迫欲近之殆<lb/>
驚猜將遠離之復徘徊安能為期旦暮來巫山高高以<lb/>
峻湘水深深以大願君王志意正澹愉穆絀非境後天<lb/>
不凋三光並<lb/>
　　上陵<lb/>
<pb n="KR4e0201_WYG_004-10b"/>
上陵一何高高亘天宮闕武夫璘斑又有靑龍白獸列<lb/>
峙雲端銀海汎瀾金鳬游戲其間謂不如乘龍而見上<lb/>
帝賜藥一丸令汝遨游自然肅肅橋陵豈藏衣冠壽千<lb/>
萬歲樂不可言<lb/>
　　將進酒<lb/>
將進酒乘大白皇帝百千萬年垂衣御極輕刑税陳禮<lb/>
樂父不哭子戰鬭長息原田膴膴于何不穫童行至老<lb/>
訢訢曷頗挹靑陽蒸太和露為漿斗㪺之一再舉霜顏<lb/>
<pb n="KR4e0201_WYG_004-11a"/>
酡靑天流眸忽為慶雲嗟彼麯蘖胡以云<lb/>
　　君馬黄<lb/>
君馬黄臣馬白銜金羈度紫陌秣流沙逕崑崙宴王母<lb/>
瑶池濱餌靈饌天樂一何殷殷辭歸東土和洽諸夏期<lb/>
以三載復來晤女君餌靈饌貌靑於童臣賤眉宇颯如<lb/>
秋霜安能御君驅馳八荒<lb/>
　　芳樹<lb/>
芳樹一何亂予思扶疎磊砢下臨蘭池上有一雙之烏<lb/>
<pb n="KR4e0201_WYG_004-11b"/>
丹趾而翠衿自名為鸚䳇若怨似矜態何深繳縶之令<lb/>
彼不得奮飛嗟我不得奮飛隴山遼遼望難歸雖有四<lb/>
海志翮仄翅剪竟焉施<lb/>
　　有所思<lb/>
有所思乃在大海之北卒然太行起若立壁驅車畏軸<lb/>
折驅馬畏蹄仄豈無珠宮貝闕黯□或成碧有所思思<lb/>
紛來其端類絲或糺之手弄一白珪云彼昔所治手㺯<lb/>
之三載不忍釋漸成璧一心為一心安能兩相測嚴霜<lb/>
<pb n="KR4e0201_WYG_004-12a"/>
下靑陽晞朱華剥落不自持<lb/>
　　雉子斑<lb/>
雉子斑離其母來遨游田間田間多稻禾人於其所復<lb/>
張羅倐忽被縶不能高飛前有鳥乃是其母羽毛摧披<lb/>
大堪哀迫欲救之已焉哉相咎此稻禾為生復為菑曷<lb/>
不覩南溟垂天之鳥千里萬里一徘徊雖有矰繳靑天<lb/>
曷猜<lb/>
　　聖人出<lb/>
<pb n="KR4e0201_WYG_004-12b"/>
聖人出奉昌期百六遘九五歸白帝死赤龍飛指函谷<lb/>
度崤坻封府庫戢兵師戒父老起傷痍五諸侯從義旗<lb/>
獵天狼網妖鴟裂茅胙鞏鴻基垂百祀永無為<lb/>
　　上邪<lb/>
上邪與君相知譬彼結髮而盟山摧海枯志不移白日迥<lb/>
矚肝膈洞披我手君腕用不得私車輪壞馬足罷東家<lb/>
宴西家毁何用錢刀丘積横金垂紫齷齪為<lb/>
　　臨高臺<lb/>
<pb n="KR4e0201_WYG_004-13a"/>
臨高臺瞰横江井榦百尺鬱連空下何以江上何以空<lb/>
不有北泳之魚必有南逝之鴻望不極兮意無終烏織<lb/>
西兔投東袖中有短札漸將陳口語數百千言削為數<lb/>
言復湮淪秦箏揚趙瑟侍曷不歡各心意人何樂樂得<lb/>
遂<lb/>
　　遠如期<lb/>
遠如期招四夷皇帝坐殿上麒麟辟邪符拔騊駼拖沓<lb/>
焉施弛苑囿付民居詔司農罷輪臺皇帝坐殿上干羽<lb/>
<pb n="KR4e0201_WYG_004-13b"/>
舞兩階羣臣上壽玉巵單于來單于來<lb/>
　　石流<lb/>
石流者何湯湯使者來自扶桑赤日所起爛爛鑠金而<lb/>
沃焦地不愛寶石來獻膏汎恒沙攀懸度奉明主餌之<lb/>
與天齊數<lb/>
　　岐山操<lb/>
哀哀我民愚聖狎主余之弗庇忍以貽虜率西水滸至<lb/>
於岐下伐材中林陶瓦堲土民未休舍余敢寧處顧視<lb/>
<pb n="KR4e0201_WYG_004-14a"/>
周原厥田膴膴是穮是蓘以待來者<lb/>
　　拘幽操<lb/>
雷霆紛如日晻瞖兮天威方煽庸敢怠兮不知紀厯寒<lb/>
暑遞兮潛志消息怳驚寐兮庶幾君王一感悔兮臣不<lb/>
愛死虞聖累兮<lb/>
　　文王操<lb/>
矯矯長離將翺翔兮肅雝和鳴中宮商兮奉王威靈揆<lb/>
不庭兮庶邦子來後夫亡兮上帝臨汝敢遑寧兮地道<lb/>
<pb n="KR4e0201_WYG_004-14b"/>
無成中心傷兮<lb/>
　　箕子操<lb/>
于嗟王子跳兮生以係我宗祧于嗟王子磔兮死以殉<lb/>
我社稷嗟余之不及兮黙黙以苟存棄道毁質兮離人<lb/>
倫余貞疢兮敢望瘳晻日垂照兮沒齒奚尤<lb/>
　　採薇操<lb/>
上山採薇斧冰炊之曠蕩八垠顧瞻若縻何所非人季<lb/>
昆是依達者互賢曷救其非句吳之鄉彼髠庶幾<lb/>
<pb n="KR4e0201_WYG_004-15a"/>
　　越裳操<lb/>
赫赫文考秉德淵沖奕世而仁八荒來同彼荒越裳侏<lb/>
<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>其音何以贄我有斐馴禽馴禽伊何耿介潔茂言薦<lb/>
文廟言擾靈囿厥雊喔喔厥羽鶴鶴天質應金其音中<lb/>
角嗟予小子敢尸國祥無怠無荒敬朂嗣王<lb/>
　　龜山操<lb/>
龜之山吐雲蔽龜山兮彼龜不知以雲藩兮予望魯社<lb/>
龜兮間之君臣交賢誰兮辨之噫<lb/>
<pb n="KR4e0201_WYG_004-15b"/>
　　將歸操<lb/>
美哉水洋洋兮中有潛龍變無方兮餌欲蔽靈黯行藏<lb/>
兮黽螘伏窺胡弗祥兮盍歸乎來惠吾黨兮息魄虞淵<lb/>
衆趨冥兮加我數年紹餘光兮<lb/>
　　猗蘭操<lb/>
猗猗叢蘭芬於幽阻彼美蘅杜風所揄吐芃芃禾黍罹<lb/>
此暑雨槁實不恤世有饑者徘徊九方靡即寧處君子<lb/>
悦心不在爵土嗟余已邁歸從蘭所<lb/>
<pb n="KR4e0201_WYG_004-16a"/>
　　殘形操<lb/>
有夢維狸兮而殘其形吉兮胡祥灾兮而使我怦營臨<lb/>
深淵兮履薄冰奉先人遺兮敢隳成<lb/>
　　履霜操<lb/>
皇旻佐威兮夜隕霜苴屨茄衣兮透若亡霜胡為兮加<lb/>
憯悽君晨朝兮毋粟乃肌欲自明兮傷君志淚滂沱兮<lb/>
念宗祀<lb/>
　　雉朝飛<lb/>
<pb n="KR4e0201_WYG_004-16b"/>
有雉朝雊兮呼其雌角角粥粥兮光陸離我欲呼兮應<lb/>
者誰陽春被天兮蹇獨憯悽西烏欲沒兮余將安歸<lb/>
　　别鵠操<lb/>
雙鵠摩天兮翼中乖臨當訣兮感仳離有子無子兮帝<lb/>
命之輕棄置兮誰適為妃<lb/>
　　采芝操<lb/>
坡陀崇阜草木菁茂疇其餦者郁郁三秀皇帝創始功<lb/>
冠萬古唐哉虞哉巢許不知我以為芝人以為薇扣䥥<lb/>
<pb n="KR4e0201_WYG_004-17a"/>
長謡白雲沾衣<lb/>
　　霹靂引<lb/>
七曜受署五氣調八荒來同萬國朝後來防風伏歐刀<lb/>
　　走馬引<lb/>
山空兮狗不吠雞不啼馬胡來兮躑躅而悲嘶吁嗟天<lb/>
馬警余兮以徙余敢寜止<lb/>
　　思歸引<hi>一曰離拘操</hi>
不覩宮中貴安知妾家貧火齊飾交䟽蜀錦充下陳玉<lb/>
<pb n="KR4e0201_WYG_004-17b"/>
饌不能名蘭膏自氤氳<hi>一解</hi>新王富春秋炫飾奪朝霞<lb/>
奉妾金條脱永願托姻婭三千蛾眉女一一讓容華<hi>二</hi>
<hi>解</hi>妾人坐忳悒忳悒如探湯目視等埃塵腸類刀矢攻<lb/>
蚤奉父母身為禮以亂終<hi>三解</hi>淇水浩無津方舟曷相<lb/>
援先王未面命何以待黄泉怦營深宮裏天地狹如弦<lb/>
<hi>四解</hi>殺身良不易苟遇誠亦非引領就高縣黄鳥為哀啼<lb/>
我欲竟此曲此曲令心悲<hi>五解</hi>
　　又<lb/>
<pb n="KR4e0201_WYG_004-18a"/>
思歸引歸東吳鼔余翼翺翔恣所如泛七澤凌五湖覩<lb/>
我釣所中悦愉雲鬱術波縈紆帷天燭星無恒居浮家<lb/>
水獵樂有餘宜城稻松江鱸媍奏飱妾湛酤飽鳴琴醉<lb/>
呼盧<lb/>
　　榜枻歌<lb/>
張翠蓋兮汎靑翰䄖脩裾兮氣芬芬其以蘭口欲吐兮<lb/>
中閼之中心慚惶兮貪奪之顧㣲賤兮焉匹離君心妍<lb/>
兮自色飛<lb/>
<pb n="KR4e0201_WYG_004-18b"/>
　　採葛<lb/>
欲明不明聞杼機臥薪君王來起之我今採葛以後時<lb/>
欲明不明聞鐯<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>臥薪君王日不休我今採葛以逍遥<lb/>
　　精列<lb/>
獨何之天地相讐詛其間安得怡其間安得怡亮懷千<lb/>
秋嚮焉能度一時願攀飛龍翼故里以徘徊故里以徘<lb/>
徊飛龍騰天去鰍鱔來相依鰍鱔來相依眸子向内生<lb/>
誰為辨雄雌誰為辨雄雌和光同其塵老氏我所師金<lb/>
<pb n="KR4e0201_WYG_004-19a"/>
石隨年銷眞人曠無期<lb/>
　　對酒<lb/>
對酒歌少年白髮蒙其顚四坐且勿喧躑躅吞聲内相<lb/>
憐欲有叙家世二千石乘朱輪者將十人弱冠明經射<lb/>
䇿甲第為郎無狀偃蹇不遷無蔽芾以藏其朱顏絳灌<lb/>
將相大臣自愧其妍側目而睊睊安令文墨操吏權斥<lb/>
之去一徃勿復言慚無賈生之䇿彷徨公車靡階以自<lb/>
前月請囊粟十百錢陛下萬壽小臣歸田<lb/>
<pb n="KR4e0201_WYG_004-19b"/>
　　日重光行<lb/>
日重光拂扶桑耀嵎夷日重光天老乃復洗沐之日重<lb/>
光左右五色菌離披日重光燦若明鏡火齊日重光萬<lb/>
象同志仰昭囘日重光告羲和勿頻揮日重光留昃且<lb/>
為中日重光覆盆之燭鄙所希<lb/>
　　月重輪行<lb/>
繚繞霞虹太清之府燭龍者何煌煌炯若虞帝華瞳飛<lb/>
鞅不周以方羲馭陛下皇后坐宮中各百千萬歲<lb/>
<pb n="KR4e0201_WYG_004-20a"/>
　　步出夏門行<lb/>
六神諸山淪漣大壑北風勃來簸蕩不息帝命巨鰲更<lb/>
負危揭冠簪東出以為碣石燭龍雙眸以為日月下苞<lb/>
蒼蒼浩蕩靡極幸甚至哉歌以詠志<lb/>
　　　右觀滄海<lb/>
孟冬十月王師振旅旌旗揚天鞞鐸萬舞槖駞騊駼不<lb/>
知紀數犀毗黄金跪而銜組歸馬華山放牛桃林大酺<lb/>
三日黔首懽霪幸甚至哉歌以詠志<lb/>
<pb n="KR4e0201_WYG_004-20b"/>
　　　右十月<lb/>
西游秦中板屋以處東折宋魯逢掖章甫斷髮文身以<lb/>
凌句吳燕趙慷慨彈鋏歌呼八方異施等若五時義問<lb/>
休暢所底如歸幸甚至哉歌以詠志<lb/>
　　　右土不同<lb/>
神龜支牀生理中絶不如刳腸逝而見筴干霄之材諡<lb/>
曰檉櫸風雨飄颻狐鳥托處縱生而雄厥名丈夫安能<lb/>
百年與飲食俱幸甚至哉歌以詠志<lb/>
<pb n="KR4e0201_WYG_004-21a"/>
　　　右龜雖壽<lb/>
　　平陵東行<lb/>
鬱鬱平陵樹日夜生秋風風聲一何悲樹色何朦朧不<lb/>
敢出聲啼掩咽歌義公平陵多貴豪不為商與農黄綬<lb/>
二千石墨綬侍中郎出用牛車載户用金碧蒙老少六<lb/>
七輩氣色何昂藏口但新室臣何論我高皇嗟哉義公<lb/>
里榛棘復汙潢狐兔歡索羣魚鼈亦來宮安得冥途軌<lb/>
側身以相從<hi>右本旨</hi>
<pb n="KR4e0201_WYG_004-21b"/>
　　又<lb/>
平陵東車隆隆郭家小兒葬若翁葬若翁來送喪誰其<lb/>
最賢槐里公槐里公多竒客迅如飇鷹虎如力虎如力<lb/>
卒夷滅曷不將去擊胡貊<lb/>
　　又<lb/>
平陵東誰最雄父為丞相子侍中子侍中氣成虹黄金<lb/>
不歸大司農大司農走錢龍承相之室金為梁金為梁<lb/>
玉為圮曷不舍去居天子<lb/>
<pb n="KR4e0201_WYG_004-22a"/>
　　王子喬<lb/>
王子喬變化白鶴長逍遥變化白鶴長逍遥下游來王<lb/>
子喬璠玉為衣砂為冠垂𤣥裳朝謁紫淸軒轅大道皇<lb/>
誰者介廣成老公授爾浮丘之伯令爾吹笙復鼓簧下<lb/>
視塵界三千霜今上聖靈發百祥安期之鹿離哉雙胡<lb/>
弗至止相翺翔侑以紫芝薦瓊漿柏梁之臣前奏章今<lb/>
上聖靈永無疆離披短翮角殷璘唶欲報帝還靡因<lb/>
　　桂之樹行<lb/>
<pb n="KR4e0201_WYG_004-22b"/>
桂之樹桂之樹乃在蒼梧之陽嶺曼衍而崷崪翠羽為<lb/>
葉蒼虯為株萼何葳蕤葐敷黄如黄金粟赤如珊瑚珠<lb/>
桂之樹僊者四五人驂駕鳳皇來謂是日精月華敎邇<lb/>
采服不衰一歲口澤馨二歲體骨輕三歲毛羽生朝見<lb/>
上帝賜女麟車霓旌翺翔玉虛太淸翺翔太淸天為樂<lb/>
不可言<lb/>
　　釣竿行<lb/>
饑飯渭水旁渴飲渭水流大魚絶餌去小魚不囘頭不<lb/>
<pb n="KR4e0201_WYG_004-23a"/>
知何王子施施來上鈎<lb/>
　　滿歌行<lb/>
為善無近名不見古人遜天下躬耕逃之渭水洗耳見<lb/>
輕又言為惡無近刑不見古人佯狂漆身清質濁文卒<lb/>
稱逸民桓文假仁乃霸四海盜跖脯肝以牖下死乾坤<lb/>
失信剛柔安紀五星背躔焉所照理我欲為善善不可<lb/>
為我欲為惡惡非所知刑名之間余其庶而何以導之<lb/>
儀狄我師棲山得玉將刖而足泅海得珠將剖而肉不<lb/>
<pb n="KR4e0201_WYG_004-23b"/>
如種田畆得秫與粟家蓄五母雞二母彘一日一飽三<lb/>
日一醉出則止野歸則止舍不知有天無論在地東隣<lb/>
送喪西隣生兒寒暑為罏風雨鼓之銷冶紅顏以就衰<lb/>
羸曠視今古曷如蜉蝣智者亡何聊以不憂王孫達生<lb/>
厥師莊周莊周怖死抑孰與儔<lb/>
　　空城雀<lb/>
雀不能飛向天又不能游深淵胡為刺促草莽間曷不<lb/>
愧其朝東而暮西決翼僅尋丈槍榆為天池皇皇者何<lb/>
<pb n="KR4e0201_WYG_004-24a"/>
憂稻粱田家罘罝正高張何不舍去復彷徨志命相就<lb/>
罹禍殃<lb/>
　　蛺蝶行<lb/>
蛺蝶來踰苑墻為是百卉芬芳悲哉蛺蝶不覩百卉但<lb/>
覩翩翩之燕銜哺其子燕有三子忽失其二燕乃舍我<lb/>
而東西仰見一老鴟耽耽下視喙血流離蛺蝶聳身而<lb/>
奮飛顧謝此燕始謂爾彊曷不更哺其子令我揶揄道<lb/>
旁今日樂相樂别後莫相忘<lb/>
<pb n="KR4e0201_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻四<lb/>
</p>
<p>
</p>
  </div>
</body>
</text>
</TEI>
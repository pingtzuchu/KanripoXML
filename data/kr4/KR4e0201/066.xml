<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻六十六</head> <lb/>
    <p>
<pb n="KR4e0201_WYG_066-1a"/>
欽定四庫全書<lb/>
　弇州四部稿巻六十六<lb/>
　　　　　　　　　　　　明　王世貞　撰<lb/>
文部<lb/>
　序十四首<lb/>
　　東白草堂集序<lb/>
先皇帝之十七年給事中顧公上疏陳五事忤㫖廷杖<lb/>
為上谷流人直聲動天下顧公之為流人可三十年而<lb/>
<pb n="KR4e0201_WYG_066-1b"/>
今天子下詔召諸言事者予故官於是顧公行而出所<lb/>
著東白草堂集若干巻属世貞得與寓目焉不佞少習<lb/>
王通氏書疑其用聲韻之㣲而輕加人以君子小人之<lb/>
目為過及讀所謂唐盧駱沈宋者詩其屬事非不精其<lb/>
辭非不彬彬中文質也然徃徃工於用情而薄於約性<lb/>
其顯而被之廊廟則多侈大其所遭以明得意其氣多<lb/>
輕揚而陵物不幸而挫阨放竄以死則或追疻其所由<lb/>
得而其㫖誹或㣲挾其所自樹而其㫖亢其下者有所<lb/>
<pb n="KR4e0201_WYG_066-2a"/>
詢乞而其㫖諛髙者無所顧藉而其㫖誕雖其辭之工<lb/>
有曲盡挫阨放竄之狀若能致其身於不朽而天下後<lb/>
世更有羡於其窮者然而愽逹超曠之士固已隂鄙其<lb/>
中之淺而預識其一躓而不復收矣以顧公為給事按<lb/>
蜀部時守令負弩前驅天子之介弟不敢自稱王者而<lb/>
屈受讞其得意當何如而顧公之於辭和厚而若無所恃<lb/>
重及以一疏失上指為流人至三十年鬰怫之境固己<lb/>
什百於所謂盧駱沈宋者而其辭則益平盖至於六哀<lb/>
<pb n="KR4e0201_WYG_066-2b"/>
五幸四欲五憶諸篇忠厚陫側孝友惇固讀之隠然有<lb/>
餘愛焉信矣王通氏之書有味乎言之也公之所以乆<lb/>
躓而竟收也亦㣲哉不佞於公為通家子無能為役以<lb/>
公命勉為之叙其大都若公詩之評則子循先生詳之<lb/>
矣<lb/>
　　比玊集序<lb/>
比玊集者同年劉按察子威與其友魏茂才季朗相酬<lb/>
和諸詩也集既成余為序所以云始按察為南䑓時伉<lb/>
<pb n="KR4e0201_WYG_066-3a"/>
直多忤出浮沉州郡者垂二十年而竟以按察移疾是<lb/>
時季朗業為諸生稱後進矣而獨按察折行而與之友<lb/>
懽然亡間也度按察所以稱季朗葢庻㡬古先逹長者<lb/>
風漢武帝人主也讀長卿子虚憮然而歎曰朕獨不得<lb/>
與此人同時哉夫調合則尚友千古知希則垂俟百世<lb/>
古之君子不獲志於其時至欲取千百世之後先而足<lb/>
吾適乃幸得一生當之而刺促窮顯長稚毋亦大謬乎<lb/>
哉北海狥身於正平中郎遺屣於仲宣司空緘心於子<lb/>
<pb n="KR4e0201_WYG_066-3b"/>
諒隠侯賞言於元禮彼誠汲汲乎恐失之也雖然季朗<lb/>
亦寧無廹於得按察哉獨不見夫伯牙之於琴凝神篤<lb/>
而手指和私以為進於道矣瓠巴為之調子期為之賞<lb/>
而後喜可知也紀昌受術於飛衛至交射於道矢觸而<lb/>
塵不揚而始信其技之敵也余讀二君詩其於古則自<lb/>
郊社饒歌以至相和諸曲無所不比擬五言始西京建<lb/>
安而亂於玊䑓後庭之詠七言歌行規倣楊駱時沿長<lb/>
吉近體雖少總襍大抵宏於庀材而刻於樹法險於鈎<lb/>
<pb n="KR4e0201_WYG_066-4a"/>
㫖而巧於取字諧宫中商經徃緯随彬彬乎一時之盛<lb/>
哉疇得而離之以二君才各信其詣而合於規若此宜<lb/>
其相得而不欲相秘也季朗方鼎盛按察亦壯未老相<lb/>
與捐人間而極意於千秋之業為快當日甚其以僕為<lb/>
不佞而終與寓目焉何如<lb/>
　　浮淮集序<lb/>
當世宗時六七大夫講業燕中而不佞謬名能私其緒<lb/>
居無何相繼得罪斥謫或自引去天下操觚之士避之<lb/>
<pb n="KR4e0201_WYG_066-4b"/>
吻齒外而南海歐大任先生獨好其言以為足當我歐<lb/>
先生於書無所不窺其大要非西京建安而下至開元<lb/>
亡述也其屣屨遍户閾業非以六七大夫亡當也歐先<lb/>
生受經為南海諸生甚著竟不第而游燕一日而傾燕<lb/>
之士人而竟無能薦之者為學官江都㑹淮以南鮮雅<lb/>
慕歐先生黙黙不自得益肆其力於文章其文章益髙<lb/>
然度以自媮快而已而㑹不佞強起過江都六七大夫<lb/>
非故物則亦起旬日而過江都者二三軰歐先生懽甚<lb/>
<pb n="KR4e0201_WYG_066-5a"/>
出一編相示曰此吾所自媮快者也環吾齋樹苜蓿而<lb/>
以畝計晨光蕭然旬雨而苜蓿無洳徑者則以轍迹寡<lb/>
也吾編成而蝥網其首晨始拂拭者為子也子其序之<lb/>
不佞竟讀乃曰歐先生而亦知而世乎哉世類重顯位<lb/>
而歐先生仕僅一命為學官世急材諝北備匃奴南備<lb/>
粤而歐先生操五寸管從丹鉛之業世好慕俠長者游<lb/>
而歐先生所欲當獨六七大夫咄嗟吾見而之日以窮<lb/>
也歐先生曰不然也吾嚮者下彭城度淮而後南也𣺌<lb/>
<pb n="KR4e0201_WYG_066-5b"/>
乎若瓠落而無所用之刳以為五石樽汎汎乎江湖而<lb/>
不知其止也彼豈以為有所値哉必有所値而後稱適<lb/>
則亦晩矣且昔司馬子長二十而游江淮上㑹稽闚九<lb/>
疑浮於沅湘厄困鄱薛彭城時豈有六七大夫足知者<lb/>
吾得長為我足矣於是名其集浮淮而不佞序其意淮<lb/>
以南有宗子相臣者是六七大夫中人也而夭徃御史<lb/>
檄歐先生采淮賢大夫業歐先生檄諸邑學官顧獨遺<lb/>
子相歐先生意不懌也曰豈可以當吾世而失子相乃<lb/>
<pb n="KR4e0201_WYG_066-6a"/>
為宗臣傳上太史具集中嗚呼歐先生無負淮矣<lb/>
　　申考功集序<lb/>
語曰長筭屈於短造余益嘗歎之今益致嗟咨焉始余<lb/>
郎西曹與同舍郎申君善而申君時時以所著相抵難<lb/>
余黙已窺申君負氣沈重不洩類河朔節俠士而是時<lb/>
諸曹郎争健好去為美官亡能名申君長者乆之君稍<lb/>
稍遷兵部郎不肯為大帥鸞折節上書欲有所言下獄<lb/>
謫去亡何帥鸞事露族而海内士大夫亡問識不識樂<lb/>
<pb n="KR4e0201_WYG_066-6b"/>
欲談申君吏部得美官缺輙以擬申君恒恐其薄之而<lb/>
申君益自晦數起數引疾竟不離考功郎病困死矣嗟<lb/>
乎令申君而在即不出袁司徒華相國安能汰然而忘<lb/>
太丘㓜安也而已矣當申君數起時余方有家難困漁<lb/>
牧海上絶無所徴申君問迨今上之二載余強起游魏<lb/>
中則申君已前殁既弔而徘徊於其鄉不忍去遇舍家<lb/>
子道申君篤行恂恂孝弟有郎中令洗牏厠風則又為<lb/>
叙次其事上之䑓列祀學官申君家藏書萬巻所著文<lb/>
<pb n="KR4e0201_WYG_066-7a"/>
字稱是然其鄉人樸至亡能名其言者余稍取讀之其<lb/>
持論根極理道通政術鑿鑿見事其取意顧多搐抑而<lb/>
未竟於材甚饒而辦然不欲以工傷氣其氣恒充然而<lb/>
有餘於法時有所縱舍然不至為法外語於學無所不<lb/>
窺然不蘄規規前軰成一家言嗟嗟令申君而在毋論<lb/>
治行卓犖為大明名公卿稍磨琢之詎照十二乗稱魏<lb/>
邦赫然已哉夫申君之屈於短造誠非一余既已弔君<lb/>
讀其文益西北游邢趙間覩太行諸山綿亘盤鬰莾蒼<lb/>
<pb n="KR4e0201_WYG_066-7b"/>
磊塊不知其㡬千里障而為大鹵全魏承之水不勝土<lb/>
棗柿梨栗黍稌桑麻之利衣食逺近而無所致於觀兹<lb/>
申君之所以文與為申君者也<lb/>
　　梁園集序<lb/>
梁園集者濟南許殿卿所為詩也殿卿仕至周左史其<lb/>
詩寓大梁者名梁園集云葢梁孝王治東苑方二百里<lb/>
中有兎園夾池檀欒之竹鵠鶴鴈鶩之渚而一時才士<lb/>
大夫如枚叔鄒陽公孫乗嚴夫子司馬長卿之徒踞右<lb/>
<pb n="KR4e0201_WYG_066-8a"/>
几號上客授簡命賦㡬二千年而人猶豔說之然孝王<lb/>
苑實在睢陽集所稱梁園者今梁也亦志梁故也始殿<lb/>
卿與其鄉人李于鱗游所倡和獨多曰海右集計殿卿<lb/>
之詩侣遍天下其所願當者獨于鱗耳乃去之為王官<lb/>
而諸王徹侯無能相引藉居黙黙不自得益專其精於<lb/>
詩而結好乃在千載之上凡其所不能得之於于鱗而<lb/>
欲托之於枚叔鄒陽公孫乗嚴夫子司馬長卿者即無<lb/>
論其言其志固可念也今游士大夫求兹園於夷門䌓<lb/>
<pb n="KR4e0201_WYG_066-8b"/>
吹之間固已失之而睢陽之傍烟荒蔓迷於焦嶢坡陀<lb/>
者又不可以目指追數也毋亦其所恃鄒枚二三君子<lb/>
之言乎更二千年而游客士大夫又安知其不因殿卿<lb/>
之集而求所謂梁園者於大梁也集成屬余序之余為<lb/>
識殿卿所以名集而為語之曰于鱗今亦游大梁稱梁<lb/>
客矣<lb/>
　　清海編序<lb/>
當先皇帝乙丑歲倭來犯太倉聚於沙已即沙殱焉而<lb/>
<pb n="KR4e0201_WYG_066-9a"/>
不佞某故太倉人也最悉太倉事始諜報有餘皇者三<lb/>
則江南北樓舩將軍環而四縶之然見以為坐困計嚄唶<lb/>
莫敢先縱而江北兵中颶暴則前潰人人益大惴恐益<lb/>
莫敢先侍御洛陽温公按部宜興一日夜而馳詣太倉<lb/>
調芻餉畢則用軍興法令諸將軍曰大校某某塞賊掠<lb/>
道某某塞賊走道受吾筴而賊得以一卒渡西㟁者死<lb/>
將賊得以一舟東遁者死將則又申令曰選日晨蓐食<lb/>
即賊所郭將軍軍之田將軍副士亂行者死當先縱而<lb/>
<pb n="KR4e0201_WYG_066-9b"/>
却者死賊棄財物取者死則又曰更三日不下賊死大<lb/>
將吾持吾斧破巨浪來矣諸將軍大愳僇力前搗賊大<lb/>
破之悉獲其餘皇捕虜三十六人鹵首數百級溺水死<lb/>
者稱是葢㨗至而督軍中丞及他臺使始來當上奏温<lb/>
公逡廵推諸公曰御史法不言功也然呉中諸薦紳先<lb/>
生吏民籍籍為謳謡歸温公矣温公微聞之復謝諸薦<lb/>
紳先生吏民曰御史法不言功也不佞則獨以為温公<lb/>
功固竒第一戰將任而前是公所埽内盗為嘉定為常<lb/>
<pb n="KR4e0201_WYG_066-10a"/>
熟羣負海萃淵藪此公所繇功也夫倭之所以數躪我<lb/>
而戀不欲去者内盗為之導也導之則彼恒為主而我<lb/>
為客無以導之則彼故客而我恒為主倭不得内盗而<lb/>
困於沙入公掌握中矣吾故曰公所繇功也居三歲為<lb/>
隆慶戊辰温公以中丞節撫治趙魏而不佞起守故官<lb/>
從事公幕間及之公莞爾笑曰有是哉嚮者業以御史<lb/>
不言功然何敢一日而忘諸薦紳先生吏民也無何不<lb/>
佞以量移辭公南而御史有蘖公者上固心嘉温公功<lb/>
<pb n="KR4e0201_WYG_066-10b"/>
而難御史詔為移任公遂歸卧洛陽里而諸薦紳先生<lb/>
吏民所謳謡盛為行呉中且屬不佞序之欲以貽公曰<lb/>
温公君子哉即不以吾衆人之譽而重温公奈何以一<lb/>
人之擿而遽輕公也豈譽者賤而擿者貴耶嗚呼其進<lb/>
也若濡其棄也若遺夫豈唯一温公夫不佞亦烏能重<lb/>
公不佞旦夕且歸矣<lb/>
　　御史中丞林公奏議序<lb/>
御史中丞莆田林公手次其前後奏議五十六通合數<lb/>
<pb n="KR4e0201_WYG_066-11a"/>
萬言而以書請世貞曰吾子其序之嚮者有成言矣書<lb/>
至其人随以林公訃來則公朝發書而夕不祿葢絶茟<lb/>
也余既為位哭公而讀公之奏且讀且哭曰嗚乎天奪<lb/>
我敬輿何速耶而不使終惠吾呉民而又不盡究公之<lb/>
所未言則又嘆曰林公嗚呼亦足以死矣葢自今皇帝<lb/>
即大位下書褒予諸言事者於是諸士大夫争自刮剔<lb/>
思有所以自効庻幾一二禆益社稷而其大究乃在欲<lb/>
有以自顯見給事御史氣益發舒天子至不能盡讀其<lb/>
<pb n="KR4e0201_WYG_066-11b"/>
凡而六曹吏困覆議手腕且脫則又相與追數世宗朝<lb/>
貴溪分宜相當國柄以刑僇刼箝給事御史口至嘿而<lb/>
亡所持争曹吏幾得時時休沐媮快也乃林公當世宗<lb/>
朝為南牀獨不然分宜相雅庇私其屬寮公首論祭酒<lb/>
某罪天子赫然怒置之理而公又論劾分宜所絶幸愛<lb/>
客都御史懋卿姦惡萬狀分宜為庇之報聞則又論劾<lb/>
分宜所受十萬金為城社而穴者伊王分宜又為庇之<lb/>
報聞居無何上用御史鄒公言罷分宜而懋卿及伊王<lb/>
<pb n="KR4e0201_WYG_066-12a"/>
後先則敗戍及長繋有差於是林公則又持分宜子侍<lb/>
郎世蕃與其私客前中書舍人羅龍文大逆狀上之天<lb/>
子為置獄悉<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>捕其黨與論大辟籍其家貲財當縣官<lb/>
租稅半分宜貧老至不能名一錢寄客以死海内亡問<lb/>
識不識加額頌天子神武次則歸賢於林公而願其老<lb/>
夀長為縣官掃除奸兇林公遂用諸大臣推轂至今官<lb/>
始林公來江南大吏咸重足不寒而栗曰是夫也是死<lb/>
祭酒蔡藩王戍都御史餒故相而磔一侍郎與舍人者<lb/>
<pb n="KR4e0201_WYG_066-12b"/>
將奈公何林公來則寛然長者所按部延見父老問民<lb/>
疾苦以撙節惠利為首教其所條上封事如請寛䘏疲<lb/>
困計民運清伏田祛積弊表節義䘏耆哲豁虚徴召賢<lb/>
輔即亡論所報興罷固鑿鑿為黔首袵席者也當世宗<lb/>
朝天下固難於言矣而林公獨易其難者以為不如是<lb/>
不足以振天地之神氣而收天下既渙之心當今皇帝<lb/>
初天下之人自喜沾沾以易於言矣林公獨難其易者<lb/>
長慮而迂顧以為不如是不足以培天地之元氣而安<lb/>
<pb n="KR4e0201_WYG_066-13a"/>
天下已萃之心嗚呼公眞社稷臣哉夫林公春秋僅四<lb/>
十以死海内之士大夫父老當為之嗟咨嘆傷而又疑<lb/>
其所願於公者乖也然竟百千年而讀其書凛凛有生<lb/>
氣不稱為一世士其於夀考何限哉吾故為序其所以<lb/>
而致嘅於世宗時要非眞難於言者相貴溪分宜而後<lb/>
難也<lb/>
　　瑶石山人詩稿序<lb/>
天地之靈秀廹於海欲盡而乃為嶺南嶺南之東最為<lb/>
<pb n="KR4e0201_WYG_066-13b"/>
饒竒宏麗有羅浮増江之勝空青丹砂文犀瓌象沈水<lb/>
之香媚川之璣雕餙天下而於文詞顧獨寥寥寡稱何<lb/>
也豈所謂靈秀者偏有所寄於物而遂漓於人耶即在<lb/>
先朝二三鉅公宏儒發而稱經濟超而稱心學以膾炙<lb/>
於世而亦時著其餘於詩第其所謂詩聊以寄吾一時<lb/>
之才以偶合於所嗜而已非必其盡權法衡古也葢余<lb/>
晩而得所謂孫蕡五先生集者既讀稍異之以為其人<lb/>
語不盡中程亦時時操元音然麗而有雋致既又從西<lb/>
<pb n="KR4e0201_WYG_066-14a"/>
曹得尚書郎梁公實詩則又異之以為庻幾太康開元<lb/>
之風惜不幸蚤死而最後得今尚書職方郎黎惟敬詩<lb/>
則益又異之其五言古自建安而下逮梁陳靡所不出<lb/>
入和平麗爾七言歌行有盧楊沈宋之韻近體渢渢全<lb/>
盛遺響誠徴其辭而奏之肉叶以正始鏗然而中宫商<lb/>
也葢十得八九矣惟敬雖從故學士黄先生受詩業不<lb/>
專其師家言而自惟敬貴與余軰游嶺南士大夫操觚<lb/>
彬彬鼓蘭風而和郢雪者一時不下數十百軰埒上國<lb/>
<pb n="KR4e0201_WYG_066-14b"/>
矣今年夏惟敬過呉盡出其所著詩稿若干巻以屬余<lb/>
余為序其所以而語之曰吾今者得子詩又得子之所<lb/>
從和而吾所謂寥寥者似不讐也雖然諺不云乎倡優<lb/>
拙鐵劍利子之鄉近婁中兵子之鄉珎寳盡於兵而天<lb/>
地之靈秀始改而寄之人也其寄不亦晩耶惟敬听然<lb/>
笑曰有是哉<lb/>
　　芙蓉社吟稿叙<lb/>
友人豫章余德甫既罷其按察副使歸而豫章城中諸<lb/>
<pb n="KR4e0201_WYG_066-15a"/>
侯王用晦者數相從為歌詩甚麗用晦有園種芙蓉環<lb/>
之讀書其中徳甫非有故輙日一再還徃於是其客呉<lb/>
士志□取二君子倡和之詩名之曰芙蓉社吟稿而屬<lb/>
序於世貞不佞葢嘗習屈大夫曹陳王事因以歎二君<lb/>
子之賢而猶竊幸其遇也當大夫之廢置其忳邑侘傺<lb/>
無聊之狀至願借通於山鬼以求媚陳王介弟也希自<lb/>
附於一校偏師之任西屬大將軍東屬大司馬突刃觸<lb/>
鋒騁丹奮驪冐百死而不辭彼雖各效其拳拳憂念宗<lb/>
<pb n="KR4e0201_WYG_066-15b"/>
國之忠然未嘗不篤於愛其才而求試之也篤於愛其<lb/>
才而求試之則意揚而不勝迫求試而不得則意奪而<lb/>
不勝閔追數其用之舊則多慨逆探其棄之新則多怨<lb/>
故其撰辭托悰見於遺集之所臚列如騷經上下贈白<lb/>
馬諸篇毋論其文辭感激用壯足以涕淚千古而天地<lb/>
委和之氣亦索然盡矣當徳甫為天子外䑓臣衡八閩<lb/>
吏民一旦以單辭報罷固不必盡如屈大夫之才大用<lb/>
而大舍用晦故髙皇帝七葉孫少奉外藩縻數百石禄<lb/>
<pb n="KR4e0201_WYG_066-16a"/>
又數以宗政條困之亦不必盡如曹陳王之為介弟驟<lb/>
親而驟踈其辭藻之美要自太康後而大厯前亦不必<lb/>
盡章程於二賢者獨其所托悰要在於采天地之和美<lb/>
以交冩其快而不必於抉天地之商憯以自泄其不平<lb/>
其文之專精即以當吾之用於世於千古而無所覬葢<lb/>
屈大夫曹陳王之為用在身不得已而後寄之於文章<lb/>
乃徳甫用晦無是也雖然當屈大夫之未讁而可與語<lb/>
者僅一女須耳其既讁而可語者僅漁父卜人然未必<lb/>
<pb n="KR4e0201_WYG_066-16b"/>
眞有之即有之又歘現而歘亡逮於陳王所稱四節之<lb/>
㑹塊然獨處左右唯僕𨽻所對唯妻子髙談無所與陳<lb/>
發義無所與展則是二賢者之窮葢不止於廢棄其窮<lb/>
之極而至於沈湘或黙黙不自得以夭其視徳甫之窮<lb/>
而有用晦用晦之窮而有徳甫又當何如也夫徳甫之<lb/>
與用晦其窮而有以相樂於一時其樂而有以相成於<lb/>
後世則豈唯嚮所稱二賢者難之將誰能嫓焉余故不<lb/>
辭而序其首<lb/>
<pb n="KR4e0201_WYG_066-17a"/>
　　五嶽黄山人集序<lb/>
語有之豐玉荒榖明貴與用之不易兼也又有之春華<lb/>
秋實明文與質之不相為用也天下之言文者則歸孔<lb/>
氏曰辭逹而已矣意若弁髦其法而棄之乃其叙述墳<lb/>
典犧易麟史抑何彪炳爾雅也多學而識不如一貫空<lb/>
空者托而逃焉然至於陳廷之隼防風氏之骨商羊之<lb/>
儛而龍威丈人之祕文又若探篋而取對者何也古之<lb/>
君子收天地萬物之精而歸於吾之聰明而始有學出<lb/>
<pb n="KR4e0201_WYG_066-17b"/>
吾之聰明以與天地萬物之界㑹而始有言愽而約而<lb/>
謂之學造理而備法而謂之言内極於貴外極於用文<lb/>
質稱而謂之君子大者經小者傳心者謨跡者史和而<lb/>
頌怨而騷性而雅情而風其言即人人殊要之未有不<lb/>
通於徳與功者也余少則聞吾呉有五嶽黄先生者多<lb/>
識而嫻辭葢彬彬成一家言云晩而辱與先生之子姬<lb/>
水游又辱不鄙而以先生之集來讀之而愧余之未盡<lb/>
於聞也先生挺人傑之資當舞象日固已田百氏之藪<lb/>
<pb n="KR4e0201_WYG_066-18a"/>
而漁獵之一下筆而屈其豪賢長者即王少傅喬太宰<lb/>
不敢稱前進而交先生先生意不懌以書贄於北地李<lb/>
獻吉相與揚扢自六代西京而下距嘉靖二千載如指<lb/>
掌也乃先生則愈欿然以為無當於世日夜攷載籍徴<lb/>
耆碩以究極乎古今興衰倚伏之變國典廟彛禮樂比<lb/>
詳兵車水土平凖之筴下至於星厯醫卜農賈覆逆支<lb/>
離人竭五官之職而恨其晷者先生饒辨之矣乃愈以<lb/>
為即當於世亦役我以老而無當於眞我東走謁王文<lb/>
<pb n="KR4e0201_WYG_066-18b"/>
成公陽明洞天眉宇接而心神融了然獨悟天則之妙<lb/>
歸而著㑹稽問道錄先生自謂得王氏𤣥珠然絶不以<lb/>
語人又不立門户而所謂問道錄者絅之以十襲之緗<lb/>
而不更發中間嘗應魁薦一游南宫有所不可輙歎曰<lb/>
此為置千里骨者耶吾束吾腹歸矣先生髙其徳而弗<lb/>
耀卑其功而弗試其言之通於徳與功者又秘弗出僅<lb/>
以其餘而應天下天下亦遂以先生之餘而欲盡先生<lb/>
嗚呼先生豈易盡哉評者謂先生騷賦似枚揚語苑似<lb/>
<pb n="KR4e0201_WYG_066-19a"/>
向詩傳似韓論難似充碑誄出東京間以六代五言古<lb/>
出建安二謝下沿齊梁七言歌行出樂府時時青蓮之<lb/>
致近體出景龍雜大厯以後尚裁者服其法務宏者賞<lb/>
其博偏致者驚其漫獨創者病其擬而要之俱非能盡<lb/>
先生者余所謂盡葢先生之言標徳而藴功之言也蔡<lb/>
中郎獲論衡秘而日取之以自益先生集既行余無所<lb/>
從秘矣將與天下後世共稱之而已<lb/>
　　𤣥峰先生詩集序<lb/>
<pb n="KR4e0201_WYG_066-19b"/>
四川按察副使章君道華以疾歸數年用薦當起未拜<lb/>
卒其子某裒君之所著詩若干篇授其友某使序而傳<lb/>
之余雖與君同第進士為比部廷尉屬曹署歩武稱雅<lb/>
相善然余稍以詩見君輙不答而自後先去官居呉家<lb/>
相距百里而遥君始以詩投余蓋益數而後知君之深<lb/>
於詩也呉中諸能詩者雅好靡麗争傅色而君獨尚氣<lb/>
膚立而君獨尚骨務諧好而君獨尚裁呉中詩即髙者<lb/>
剽齊梁而下者不免長慶以後而君獨稱開元大厯諸<lb/>
<pb n="KR4e0201_WYG_066-20a"/>
能詩者不下數十百家大要交相譽以求樹馳贄四方<lb/>
之賢豪以鼔其價而君獨杜門吾伊呉語所與酬倡者<lb/>
僅四五君子以余之不肖亦得從是四五君子之後而<lb/>
交於君君雖謬知余然每三過君里一再見而一稱疾<lb/>
即他可知也當君之精專為詩業稱工於衆退而無當<lb/>
於志不但已也當於志矣程之古而稍不恊不但已也<lb/>
君之精專於詩意直欲取其獨見而上媚千古稍取千<lb/>
古之所謂工者而自快葢至其相與酬倡四五君子聊<lb/>
<pb n="KR4e0201_WYG_066-20b"/>
用以印證吾是而已以故君之名不能徧於不知者之<lb/>
耳而入於眞知者之心試讀之其不沛然而雄於氣蒼<lb/>
然而老於骨卓然而髙深於裁者㡬希君所至以亷直<lb/>
惠愛稱而耿介少所通狥其治官與治詩埒以當於志<lb/>
且程古耳然徃徃課髙第其既歸而人薦之不衰嗚呼<lb/>
詩與政如是足死矣<lb/>
　　孫清簡公集序<lb/>
居則聞家長老言大父之佐南司馬也而是時故孫清<lb/>
<pb n="KR4e0201_WYG_066-21a"/>
簡公掌留銓間休沐輙一過從茗飲而業俱已七十餘<lb/>
留都諸公卿遇大政當下議黙黙推二大老其所持衡<lb/>
甚晳然無歲不力請歸而天子所以留之亦甚篤迨其<lb/>
老馳驛存問有不能得之於六卿者而得之大父至續<lb/>
禄給扶有不能得之於宰輔者而得之清簡公二公後<lb/>
先殁垂五十年而清簡公諸孫世良繇史館出為崇明<lb/>
丞裒公之詩若文梓之而屬不佞為序不佞既已竊聞<lb/>
家長老言又讀公之集而深有慨乎其時也國家鴻昌<lb/>
<pb n="KR4e0201_WYG_066-21b"/>
茂龐之氣莫盛於𢎞治而一時諸巨公如三原洛陽鈞<lb/>
陽華容軰皆能以博大黙成之其為政務於存國家之<lb/>
體而不必伸其操其所論著務益於國家之實而不必<lb/>
華其名葢至於正徳而所謂氣者日益開露而無餘其<lb/>
所稱一時學士大夫不勝其少者之斷則果於掊擊以<lb/>
見操不勝其壯者之思則精於刻劌以見名乃若所謂<lb/>
詩必極其變以盡風其所謂文必窮其法以詣古天下<lb/>
固翕然而好稱說之以為成一家言而識者固已憂其<lb/>
<pb n="KR4e0201_WYG_066-22a"/>
時之動於機而不昜挽矣公雖筮仕成化老於正徳而<lb/>
殁於嘉靖初然當其最盛者𢎞治故當稱𢎞治人也其<lb/>
詩文冲然而不為藻第其居於質多也澹然而若無深<lb/>
思其所蓄育而未竟者在也不知其於三原諸巨公孰<lb/>
賢要之悠然若見孫叔之抵掌而令人思𢎞治也自二<lb/>
公之分洛談者不甚多其時謂左右貂竊上之喜怒而<lb/>
人自為政然猶能脩優老故事如余嚮所聞者噫可想<lb/>
也已<lb/>
<pb n="KR4e0201_WYG_066-22b"/>
　　劉諸暨杜律心觧序<lb/>
自三百篇出而諸為詩故者亡慮數十百家即為詩故<lb/>
者數十百家而知詩者不與焉獨蔽之于孟氏曰以意<lb/>
逆志得之哉得之哉夫所謂意者雖人人殊要之其觸<lb/>
於境而之於七情一也唐杜氏詩出學士大夫尊稱之<lb/>
以繼三百篇然不謂其恊裁中正也謂其窺於興賦比<lb/>
之㣲而已諸為杜詩故者亦無慮數十百家而杜氏詩<lb/>
最宛然而附目鏗然而諧耳者則五七言近體諸專為<lb/>
<pb n="KR4e0201_WYG_066-23a"/>
近體者又亡慮數家自張氏之故托於虞而去杜逺矣<lb/>
夫不得其所屬事而淺言之則陋得其所屬事而深言<lb/>
之則刻不究其所以比則淺一切究其所以比則鑿此<lb/>
四者俱無當於孟氏謂者也余束髪游學士大夫遇關<lb/>
中王先生允寧為杜氏近體抗眉掀鼻鼔掌擊節若起<lb/>
其人於九京而與之下上既賞其美又賀其遇然至讀<lb/>
所謂觧葢精得夫開闔節輳照映之一端正倒揷之二<lb/>
法而余里中老人劉諸暨間與為杜甚乃捻鼻酸楚讀<lb/>
<pb n="KR4e0201_WYG_066-23b"/>
不能篇而時嗚咽賛一語涕洟涔淫下或憤厲用壮揮<lb/>
如意擊唾壺盡缺既間出其書讀之徃徃縱吾偏至之<lb/>
鋒以抉其所繇發之秘吾意至而彼志來而不務為刻<lb/>
鑿以求工於昔人之名稱杜者庻㡬孟氏所謂矣夫杜<lb/>
氏之去三百篇固近至於生貧賤而食骯髒終始孰禍<lb/>
難大要雅頌之和平不勝其變風之慅激今王先生用<lb/>
丈顯廊廟而老人困諸生乆釋褐僅得一尉以讒罷貧<lb/>
病且死其於所從逆而入可知也老人之尊杜氏詩極<lb/>
<pb n="KR4e0201_WYG_066-24a"/>
以為古無匹者而不能不有所彈射間為之雌黄竄易<lb/>
雖以余不自量亦竊駭其狂然竟無以難之也老人名<lb/>
瑄其稱諸暨則嘗為其邑尉云<lb/>
　　惠山續集序<lb/>
惠山無錫之北山也一曰慧山去邑五里而近自西神<lb/>
之稱見於周𣆀枕中記而山之泉其勝啟於唐故太尉<lb/>
李文肅公紳文肅抗節逆錡不死歸而稱疾以卧山之<lb/>
舊墅飲泉而甘之由侍從至拜相領鎮必郵致兹泉以<lb/>
<pb n="KR4e0201_WYG_066-24b"/>
從自陸羽品天下水有第二之目即忌文肅如張又新<lb/>
者能排其人為端州之貶而不能稍貶兹泉而為三凡<lb/>
水之號第一若金山之中泠與康王谷之水簾瀑時相<lb/>
為勝負而兹泉之第一固自若也於是山之名因以益<lb/>
著其地雖無岝㠋瑰異之壯與䆗窱徑庭之深可以駭<lb/>
動心目而竒石幽澗美箭嘉木在在不乏精藍甲墅碁<lb/>
布於山之前後而陸羽之所重以為能韻泉之勝者茗<lb/>
茗則南天池而北陽羡能發茗之媺者泉泉則無過於<lb/>
<pb n="KR4e0201_WYG_066-25a"/>
惠而味苦勺清之士所不能不旦夕徃矣且其地最號<lb/>
為近郭而又饒水樓船鼓吹夷猶於烟波花月間葢不<lb/>
必抵兹山而後謂之遊以至皇華之奉使郡邑之沿檄<lb/>
而行旅之淹途者稍一移棹而至亦不必盡味苦勺清<lb/>
之士而後謂之游客也其所以咏泆兹山與泉者當益<lb/>
盛而自正徳初有僧圓顯者為之編既不能無挂漏距<lb/>
於今又且七十載邑之士尤叔野念其先人文簡公嘗<lb/>
以名卿佐宋退居於兹山有書且數萬巻而為之後者<lb/>
<pb n="KR4e0201_WYG_066-25b"/>
不能舉其凡以為之重於是悉家之所藏與生平之所<lb/>
見聞而錄之文自春申碑家山記詩自江文通李文饒<lb/>
而下凡事與人之有係於兹地者亦附著焉總八巻名<lb/>
之曰惠山續集而問序於余余自束髮南北道路所必<lb/>
經經而為之迂日而逰者十恒七八飲其水而甘又嘗<lb/>
和唐人之韻者三而叔野似未之見也竊嘗謂古之時<lb/>
其名山大川何限然文不能勝質不獲標而出之自大<lb/>
禹之所略而為貢又為象之鼎而成周之山海經出焉<lb/>
<pb n="KR4e0201_WYG_066-26a"/>
而靈均長卿稍為之鋪餙而奓大之然往往漫濫不切<lb/>
覈其有真能為之咏泆者盖詩麗於靈運文精於子厚<lb/>
以至右丞少陵諸君子而極矣甚哉山川之不可無人<lb/>
也惠山故不冺冺自圎顯之集與叔野之續成而能使<lb/>
讀者若游游者若歸山若増而秀泉若澄而清不亦冠<lb/>
弁東南哉因録三詩及㳺俞氏園一篇以貽叔野而序<lb/>
諸首<lb/>
　<lb/>
<pb n="KR4e0201_WYG_066-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷六十六<lb/>
</p>
<p>
</p>
  </div>
</body>
</text>
</TEI>
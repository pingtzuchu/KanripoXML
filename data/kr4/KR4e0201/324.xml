<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百五十</head> <lb/>
    <p>
<pb n="KR4e0201_WYG_324-1a"/>
欽定四庫全書<lb/>
　弇州續稿巻一百五十<lb/>
　　　　　　　　　　　　明　王世貞　撰<lb/>
文部<lb/>
　像贊<lb/>
故南京刑部尚書景山錢公邦彦字治徴呉縣人也公<lb/>
生而長身玉立清勁瘦削如華亭鶴由髙安令用卓異<lb/>
拜吏部主事歴司勲司封以至選部員外郎遂為考功<lb/>
<pb n="KR4e0201_WYG_324-1b"/>
郎中遷南京通政司㕘議歴太常少卿卿再遷大理卿<lb/>
刑部右侍郎轉左侍郎遂轉南京刑部尚書六十餘乞<lb/>
休壽九十臺使者以故事請天子為之賜綵幣羊酒俾<lb/>
撫按臣存問仍續廩給扶蓋及門而公不待矣公生平<lb/>
脩慎詳淹居官無公私譴杜門里居優游志物之養年<lb/>
雖篤老而五官之用不衰美食甘寢以至于終奄然若<lb/>
蟬蛻矣言行纖巨動見模楷為薦紳先生祭酒者垂三<lb/>
十年海内豔言之公卒之嵗東萊有郭大司馬宗臯者<lb/>
<pb n="KR4e0201_WYG_324-2a"/>
九十一亦卒<lb/>
贊曰吳多鉅寮八座繩繩至於壽考我公獨贏巋然靈<lb/>
光進止儀刑帝所顯褒世所豔稱北郭南錢俱為列星<lb/>
沈江村公[啟-口+山]字子由吳江人舉鄉薦七上春官始第授<lb/>
南京工部主事以具上供樓船及修陵寢事為其尚書<lb/>
所知考績改刑部進員外郎郎中察能出知紹興府請<lb/>
于臺平其屬邑㑹稽蕭山新昌賦其人徳之時朱中丞<lb/>
紈嚴舶禁而郡要路薦紳為恐喝間阻且持美遷啖公<lb/>
<pb n="KR4e0201_WYG_324-2b"/>
以公能得中丞驩而解之公不聽遂銜公刺骨而公遷<lb/>
湖廣按察副使公方佐其中丞張公岳破黒苗寨以功<lb/>
狀聞而紹興之間行公罷而朱公尋坐累不良死公歸<lb/>
絶口不言官事築室仙人山以著述自娛耳目聰明飲<lb/>
啖步履如少年久之卒年七十八子孫多顯者公所著<lb/>
有家居稿南北稿西臺稿越吟稿楚吟稿鷄巢嶺稿南<lb/>
厰志牧越議畧吳江水利考杜律七言註晴忩便覽若<lb/>
干巻<lb/>
<pb n="KR4e0201_WYG_324-3a"/>
贊曰弗用之全乃全其天雖嗇於官乃豐其年<lb/>
四川右布政使雨泉陳公諱鎏字子兼吳縣人舉進士<lb/>
為工部虞衡司主事累遷都水司郎中擢四川按察僉<lb/>
事提督學校轉湖廣右㕘議河南按察副使以御史孫<lb/>
昭論調歸里中積數載起家補雲南遷四川右㕘政遂<lb/>
為其省按察使以至右布政使一旦移疾致其事歸又<lb/>
數載乃卒年七十其政術具余所撰傳中公為人坦洞<lb/>
不設城府寛然長者而中甚耿介其始自工部𣙜江陵<lb/>
<pb n="KR4e0201_WYG_324-3b"/>
稅再起婆娑滇蜀皆天下饒地而晩不能具中人産搆<lb/>
一堂廣袤僅尋丈而扁之曰已寛其自蜀歸也余迎謂<lb/>
之曰勞苦公旦夕開府何渠厭紫微事也公顧笑曰吾<lb/>
見夫陸棧水峽之險逺也不欲以一棺累妻子耳蓋天<lb/>
下方以歸髙公公殊不屑也公善八法精行草擘窠怪<lb/>
偉遒麗而其於榜署書尤妙所撰詩文亦洒洒顧不肯<lb/>
注思曰使吾以是見役何異拮据案牘乎輕刀短屐獨<lb/>
游山水間客召之飲即飲飲少即隗俄坐睡不復問孰<lb/>
<pb n="KR4e0201_WYG_324-4a"/>
主也其任真類是<lb/>
贊曰行不脂轄止不樹垣匠心條暢與時盤桓出入畏<lb/>
途其天乃完衆皆囂囂我獨恬然逃名近名一切舍旃<lb/>
我儀古人清和之間<lb/>
瞿文懿公景淳字師道别號昆湖常熟人少工制科業<lb/>
有聲而久困諸生間既得薦遂為㑹試第一人已廷試<lb/>
復第二人天下學士大夫翕然稱之以比于王濟之唐<lb/>
應徳而公夷然弗屑也有所撰隨請輒應不復塗竄取<lb/>
<pb n="KR4e0201_WYG_324-4b"/>
辭達而已公貌眇小體若不勝衣而氣端勁與貴幸大<lb/>
臣語侃侃亡少屈尤眘舉止嚴取予而不欲有其名與<lb/>
後輩談子易温直令人宛然想見成化𢎞治之際公自<lb/>
編修進侍讀左春坊左諭徳侍讀學士以至遷太常卿<lb/>
掌南國子祭酒為南吏部右侍郎禮部左侍郎兼學士<lb/>
中間再分試禮部一主武舉及應天試知制誥總校大<lb/>
典諸文學重事無弗與者而至遷拜則往往遜其儕其<lb/>
始以忤幸相故最後其鄉人與門生相繼秉國公澹然<lb/>
<pb n="KR4e0201_WYG_324-5a"/>
自如也以病請告卒年六十三贈禮部尚書始公以甲<lb/>
辰舉而前舉甲辰第一者儲公瓘與公官位年望畧同<lb/>
其諡亦同<lb/>
贊曰公貌温温其言便便其履坦坦而學淵淵鵲起巍<lb/>
科鸞栖木天視若固有其中坦焉及乎栖遲亦遂泊然<lb/>
不琢不雕大化以全<lb/>
陸五湖先生師道字子傳長洲人踰冠舉鄉試又七年<lb/>
始成進士故太傅李文康公時閱所射䇿而賞異之曰<lb/>
<pb n="KR4e0201_WYG_324-5b"/>
此董晁間人也而書又得鍾王法取以為第一天子偶<lb/>
有所軒輊抑置次甲除工部都水主事久之改儀部入<lb/>
直内閣制䇿當是時人以為清華格而先生意不欲游<lb/>
其伍請告歸養母者十四年母喪以孝廉聞使者交薦<lb/>
之不起尋病痱又數年始起為祠部主事召署祠部郎<lb/>
中就遷尚寳司少卿嘗一使秦邸還署司事病益甚復<lb/>
請告歸又六年而卒年六十四先生長身玉立美鬚眉<lb/>
仕宦垂四十年立朝不滿一考其請告之日杜門讀書<lb/>
<pb n="KR4e0201_WYG_324-6a"/>
為文章及書畫皆入能品慕文待詔徴仲行能獨折節<lb/>
師事縦游湖山間不輕入公府意泊如也少嘗受經王<lb/>
祿之俱仕非久即髙卧天下俱以為威鳳儀鴻而公晩<lb/>
出不能有所為人用以是相軒輊則不然祿之病公亦<lb/>
病也祿之病弱弱故不肯出公病痱痱乃心瞀悶不甚<lb/>
了了以是强出不然公豈齷齪嚇腐䑕者哉公所著書<lb/>
文集并續别集左史子漢鐫數百十巻藏于家<lb/>
贊曰女嫭美兮重之以修能佩桂椒兮又襲之以杜蘅<lb/>
<pb n="KR4e0201_WYG_324-6b"/>
飄獨立兮巖之阿姿絶代兮將奈何横天罝兮伏修坂<lb/>
君不顧兮日將晩舒予足兮就康衢方馳騁兮復次且<lb/>
末路薄兮察秋毫歸來歸來兮不可以久叨<lb/>
彭隆池先生年字孔嘉吳人以文行舉為郡諸生尋謝<lb/>
病免得夀六十二以卒其事行詳余所撰志中先生博<lb/>
學于載籍多所通曉顧自匿長恂恂退讓君子也口不<lb/>
挂人臧否以故足跡不能出百里外天下信其為長者<lb/>
書初法晉人已為楷其小者信本大者清臣行草則子<lb/>
<pb n="KR4e0201_WYG_324-7a"/>
瞻予與先生善今像最逼真<lb/>
贊曰子之文章爾雅周詳其為人也子直易良酒徳温<lb/>
然非㡬盡忘不為城府誰窺女墉不為棘荆誰虞女傷<lb/>
是以呉趨畏壘之鄉<lb/>
俞先生諱允文崑山人少為諸生以布衣卒年六十七<lb/>
事行見余所為志中先生善病不能棄其家逺出以故<lb/>
雖食貧而能保其志老而名轉髙詩善五言古選氣調<lb/>
殊不卑所乏精思耳歌行絶句如披沙揀金往往見寳<lb/>
<pb n="KR4e0201_WYG_324-7b"/>
小文之有韻者佳尺牘亦不落夾正書古而饒小法以<lb/>
置唐人中未可辨行筆自米襄陽曲踊跳盪更過之姿<lb/>
韻弗及也今像乃黄彪所寫戴貂帽披紫裘秀眉飄鬚<lb/>
神仙中人也<lb/>
贊曰其貌晳兮而古其處僻兮而古其行質兮而古其<lb/>
文則兮而古其書勁且澤兮而古古之人古之人生何<lb/>
幸兮偕子親中道睽兮長苦辛託余志兮以弗冺<lb/>
嚴文靖公訥字敏卿常熟人舉進士為翰林院庶吉士<lb/>
<pb n="KR4e0201_WYG_324-8a"/>
授編修滿九載進侍讀超拜學士尋進太常寺卿兼學<lb/>
士再進禮部左侍郎改吏部進禮部尚書改吏部前後<lb/>
兼學士如故加太子太保進武英殿大學士亡何以病<lb/>
予告歸公少通穎工藝文善書嘗一主試應天鄉試及<lb/>
㑹試以撰𤣥文當上旨得驟貴重所賜有繡麒麟蟒服<lb/>
它賞亦稱是而性畏慎每上一命下皇恐跼蹐無所容<lb/>
在吏部時而徐文貞公階當國益自勵為清公苞苴不<lb/>
行然銓務多文選郎陸光祖主之拱手而已既歸病良<lb/>
<pb n="KR4e0201_WYG_324-8b"/>
久則父封公與母夫人尚無恙其家慶與李文定公春<lb/>
芳相望于江南北而公之為恭謹益甚雖少年書生與<lb/>
之講鈞禮所賚予寛貸其聲多在閭井畎畝間積二十<lb/>
年而後卒壽七十四其卒也咸嗟惜之訃聞官給葬祭<lb/>
賻贈少保<lb/>
贊曰徳于朝淺未竟也徳于鄉終有慶也折節為恭久<lb/>
而自然口絶雌黄腰若杯棬是非公卿之盛節而末俗<lb/>
之所艱也耶<lb/>
<pb n="KR4e0201_WYG_324-9a"/>
布衣陸包山先生治字叔平吳人也事行詳予所撰傳<lb/>
中先生生而磊落負文采有姿制為故太傅王文恪公<lb/>
所識異遊祝文二先生門其于丹青之學務出其胷中<lb/>
竒以與古人角一時好稱之㡬與文先生埓先生倜儻<lb/>
嗜義愛慕學士賢豪若渴富家兒齎重資踵門謝弗納<lb/>
也家支硎旁有山水之勝藝菊數百本五色相鮮佳客<lb/>
至輒解衣伏雌斗酒彌日夜不倦有腴田數頃忽盡棄<lb/>
之搆祠以祀其先祖而依焉後老病卒年八十一余嘗<lb/>
<pb n="KR4e0201_WYG_324-9b"/>
汎太湖陟西洞庭先生擕一幞以隨其家不知也歸而<lb/>
悉貌其勝以貽余曰非子詩不足以當余畫又嘗用丈<lb/>
二赤宋時紙畫桃源圖見貽余至今愧其意焉先生久<lb/>
次諸生且病御史賢之而俾以貢名若當辟者先生遂<lb/>
却衿裾御也<lb/>
贊曰身不越井重一世兮邇者服節逺者藝兮曰藝斯<lb/>
淺深乃志兮九九之夢斯徴嵗兮所迫身後余為之識<lb/>
兮<lb/>
<pb n="KR4e0201_WYG_324-10a"/>
太子少保南京吏部尚書贈太子太保袁安節公洪愈<lb/>
字抑之吳縣人也嘗舉鄉薦第一遂成進士授中書舍<lb/>
人拜禮科給事中出為福建按察僉事兵備建寧遷河<lb/>
南布政司右㕘議轉山東按察副使提調學校湖廣右<lb/>
㕘政入南京為太僕寺少卿太僕光祿太常卿乞致仕<lb/>
歸久之始起故官進工部右侍郎都察院右都御史禮<lb/>
部尚書以考績入朝改吏部盖自少卿而後凡八徙終<lb/>
始不離南京抵家上書乞休許之特加太子少保尋續<lb/>
<pb n="KR4e0201_WYG_324-10b"/>
廩給扶不久而捐館矣春秋七十有四公生而清介質<lb/>
直孝友忠信不苟然諾與人交不設城府通仕籍者四<lb/>
十餘年以三品里居垂二十年容膝之廬不増一椽得<lb/>
月資輒與諸兄飲食共之南畝無所拓出入徒步或汎<lb/>
小舠從一奚僮而已為給事日嘗糺銓司翰林各一人<lb/>
翰林權相入幕客也銓郎方握秉而又能得權相意公<lb/>
極論其姦私又他語多擿太宰幸上知之為之逮銓郎<lb/>
斥翰林而公且抗疏直言權相誤國狀疏成垂上而建<lb/>
<pb n="KR4e0201_WYG_324-11a"/>
寧之命下矣其在南臺又能明御史之直言即忤旨不<lb/>
顧他條奏皆鑿鑿可行所莅多去思第公居之澹然未<lb/>
嘗示人以徳色晩節名轉重士林望之以為麒麟鳳凰<lb/>
云公素强無疾得小疾遂逝若蛻者今年春忽畫一像<lb/>
寄余俾贊之余贊之以復公僅半月而公卒余乃復従<lb/>
其子都事一鶚别模其小者而復為之贊之嗚呼余昔<lb/>
之贊公公生也而今乃忍贊公死也<lb/>
贊曰疎眉方瞳秀下而豐踰七十而有少容敦薄廉頑<lb/>
<pb n="KR4e0201_WYG_324-11b"/>
模楷是宗而一旦奪之豈造物之不容雖然天子葵之<lb/>
士林崇之為名臣于萬厯為完人于嘉隆髙朗顯融令<lb/>
始令終于嗟乎袁公<lb/>
徐魯菴先生師曾字伯魯吳江人也登嘉靖丁未㑹試<lb/>
移疾歸至癸丑始廷對賜出身改翰林院庶吉士授兵<lb/>
科給事中再遷至左給事中有所建白皆鑿鑿可施行<lb/>
者而是時上春秋髙所任大相把持言路君念母老身<lb/>
不任譴而又不忍嘿嘿乃移疾歸歸之日即獨身跳之<lb/>
<pb n="KR4e0201_WYG_324-12a"/>
城外别墅嵗時伏臘還謁家廟一見妻子而已覃思著<lb/>
述皆翼經而證史頗及時務亦喜作詩工取達意天官<lb/>
累檄之出不應最後徑補故官力辭卒年六十四有司<lb/>
祀之學宫<lb/>
贊曰吾聞之有言責者不得其言則去去以全志亦以<lb/>
全厥身而永終譽又聞之人有不可為也而後可以有<lb/>
為嗟嗟先生乃竟不為卒以全歸耶<lb/>
故少司冦贈御史大夫雨亭陳公諱瓚字廷祼常熟人<lb/>
<pb n="KR4e0201_WYG_324-12b"/>
為諸生舉于公車有儁朗之目以進士授永豐令節惠<lb/>
慈民其下稱之嘗従故聶貞襄公羅文恭公游而所得<lb/>
于文恭者尤邃徴為刑科給事中再遷左給事中巡察<lb/>
京營前後上軍事甚練為故相徐文貞公所重時文選<lb/>
郎墨而骫法公上疏極論之而薦故巖穴棄臣某某等<lb/>
上諱言棄臣杖之朝堂六十謫為民公葛巾野服奉其<lb/>
父縱游山水間若不為官者隆慶初首拜吏科左給事<lb/>
中言事益激切徐公益重之俱見施行而亞相髙公狠<lb/>
<pb n="KR4e0201_WYG_324-13a"/>
而數軋徐公彈射之不避後徐公歸髙公得志而公已<lb/>
為太常少卿矣竟見中以考功法當外謫公仍故服奉<lb/>
父游如初凡十五年而始補㑹稽丞遷漳郡再遷南儀<lb/>
部主事俱未上進郎中公始一出超進南通政司㕘議<lb/>
復召為太常少卿改右通政轉左為南京太常寺卿入<lb/>
拜都察院左副都御史遷刑部右侍郎轉左以至卒年<lb/>
七十一賜祭葬如例公佐臺臺綱凜然其佐法曹操執<lb/>
不撓貌稜稜若不可犯者杯酒談笑春温藹然及有所<lb/>
<pb n="KR4e0201_WYG_324-13b"/>
不可義形于色百折不為挫真偉人哉<lb/>
贊曰直而温温而栗介于石不終日表裏如一終始亦<lb/>
如一<lb/>
黄質山先生者諱姬水字淳甫父曰五嶽山人省曾以<lb/>
博學工古文辭著聲先生生而穎異試公車業不利棄<lb/>
去刻精為詩五言古律皆深入唐人之奥文亦峭勁其<lb/>
大不能如其父然有美愛可傳者生而嗜古負遺世之<lb/>
僻不與俗諧其辨識書畫器物稱賞鑒家顧多謝客客<lb/>
<pb n="KR4e0201_WYG_324-14a"/>
至而雅者始見延然不能具五簋而酒茗脯炙必精旨<lb/>
雅語竟日不倦卒年六十六今像谿刻寒苦古狷者流<lb/>
也<lb/>
贊曰文不取時行不取俗劌心為工諧已成獨何以徴<lb/>
之形骸土木<lb/>
故太僕寺丞直文淵制敕歸震川先生諱有光字熙甫<lb/>
崑山人也生而美風儀性淵沈于書鮮所不讀而尤邃<lb/>
經術長于制科之業自其為諸生則已有名及門之屨<lb/>
<pb n="KR4e0201_WYG_324-14b"/>
恒滿而先生方以久次膺貢尋舉應天省試第二人故<lb/>
相張文毅公治時主試得先生文而竒之大以國士相<lb/>
許然至公車輒報罷行年六十而始登第又不得館選<lb/>
出令湖之長興隃三載僅遷判順徳府髙新鄭其座主<lb/>
也以大相秉銓憐先生屈拔為太僕丞尋以太僕入司<lb/>
制敕氣稍發舒而浙之臺使復苛擿之先生方屬疾鬱<lb/>
鬱不樂遂卒先生于古文辭雖出之自史漢而大較折<lb/>
衷于昌黎廬陵當其所得意沛如也不事雕飾而自有<lb/>
<pb n="KR4e0201_WYG_324-15a"/>
風味超然當名家矣其晚達而終不得意尤為識者所<lb/>
惜云<lb/>
贊曰風行水上渙為文章當其風止與水相忘剪綴帖<lb/>
括藻粉鋪張江左以還極于陳梁千載有公繼韓歐陽<lb/>
余豈異趨久而始傷<lb/>
應天府丞王華松君諱執禮循伯先生之孫也少孤貧<lb/>
力學従歸有光先生受易為諸生久之舉鄉薦又久之<lb/>
成進士授建寧司理入為南京刑部主事召改北以母<lb/>
<pb n="KR4e0201_WYG_324-15b"/>
老乞終養歸母服除補儀制主事署員外郎改尚寳丞<lb/>
擢南光祿少卿轉大理丞考最抵家道進應天府丞蓋<lb/>
終始不離南者三載餘而竟以病不赴卒年七十公任<lb/>
司理有聲實而不蘄合上官故得中遷無愠色其改而<lb/>
北也座主時據上宰騰綽匪遥而太夫人且八十君嘆<lb/>
曰奈何以一官而易我一日養哉既為郎久次不遷意<lb/>
泊如也君未嘗一日廢書不觀能文章曉醫術孝廉之<lb/>
聲蔚如矣<lb/>
<pb n="KR4e0201_WYG_324-16a"/>
贊曰鄉俗日漓取資吻脣生七十年弗汩其真士習日<lb/>
獧巧攘競先歴六七政弗刓其天了不異人人自無之<lb/>
曷不百身吁嗟君兮<lb/>
都察院右副都御史贈兵部左侍郎瀛峰張公諱任字<lb/>
希尹嘉定人少工公車業二十舉鄉薦又四年成進士<lb/>
授工部都水司主事出督造清江漕艘以勤能稱遷署<lb/>
虞衡司員外郎治武庫甲仗與侯鸞忤見中謫判大名<lb/>
遷同知嘉興㑹相嵩頗拔忤鸞者遂以公知袁州袁其<lb/>
<pb n="KR4e0201_WYG_324-16b"/>
鄉郡也公首懲其積横舍人子以母憂歸服除補嚴州<lb/>
進山東按察副使貴州㕘政念其父老病上書乞休不<lb/>
待報發太宰賢之為轉陜西憲使以便歸省而父不待<lb/>
矣服除徘徊久之乃出補雲南即調河南轉浙江右布<lb/>
政使再轉山西公所至以清浄簡約持法無害不蘄赫<lb/>
赫上下安之在山西久而不遷㑹故人有推轂者遂以<lb/>
副都御史撫廣西時廣冦大披猖公與總督合討之而<lb/>
公由西道進擣其巢穴屢破賊積級至萬級鹵獲男女<lb/>
<pb n="KR4e0201_WYG_324-17a"/>
牛羊器械稱是天子大悅下司馬論功而公以病<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>卒<lb/>
矣遂以所當遷左侍郎為贈予祭葬錄一子入胄監公<lb/>
卒之年五十有七予少于公二嵗而與公同第相善居<lb/>
恒謂公垂老矣而不失赤子心貴至列卿不改布素節<lb/>
歴夷險百端不奪處女行富可埓邑封不増白屋飾家<lb/>
衆千指寂如無人者友人殷都以為知言<lb/>
贊曰嗉若有懲衣若不勝不為物先不受惡憎歴宦無<lb/>
害卒告武成仁者之勇廉者之能<lb/>
<pb n="KR4e0201_WYG_324-17b"/>
袁呉門先生尊尼初字仲後字魯望胥臺先生子也弱<lb/>
冠舉鄉試又二十餘年而成進士授刑部主事乞南得<lb/>
儀部改南吏部之考功進郎中擢山東提學副使傳巡<lb/>
撫者有所憾于先生論當調時大計吏省臺為格不下<lb/>
而先生已離境矣遂乞致仕歸先生性和易坦亮不設<lb/>
城府好酒至窮日夜而人事亦不廢讀書强記於詩喜<lb/>
眉山于文喜潛溪務以詳贍為則其在刑部時故髙相<lb/>
拱受知于胥臺先生而拔先生㑹試寘髙等數託具𤣥<lb/>
<pb n="KR4e0201_WYG_324-18a"/>
草先生心惡之遂力乞南而最後擢先生亦髙握銓事<lb/>
也先生素以和易得鄉里聲晩節忽多躁恚蓋未幾卒<lb/>
年僅五十有二所著詩文若干巻今像秀眉目而面皆<lb/>
酒紅鼻齇<lb/>
贊曰咄咄袁仲生宏亮中不它贍詳嗣㓗峻與父各成<lb/>
家混俗不顓名隱酒適天和二十應公車髙第四十餘<lb/>
五十紆金紫忽復困沈痾閦若空中華所得能幾何是<lb/>
以蓬蒿士修言諒匪誣<lb/>
<pb n="KR4e0201_WYG_324-18b"/>
南京兵部右侍郎贈都察院右都御史觀海顧公章志<lb/>
字行之父曰濟以刑科給事中蚤卒公成進士授行人<lb/>
遷其司副以至正轉刑部湖廣司郎中引疾歸疾已補<lb/>
故官出守饒州進湖廣按察副使乞歸養母母卒服除<lb/>
起補廣西入賀萬壽道遷貴州右㕘政俄進廣西按察<lb/>
使乞休以右㕘政歸用薦者起山東按察使入為南京<lb/>
光祿寺卿尋代余為應天尹以至今官卒年六十四公<lb/>
為人孝友忠信㓗廉温直毋論不以顯貴加于人即終<lb/>
<pb n="KR4e0201_WYG_324-19a"/>
身不示賢智色所居官之日少然往往有聲實而其守<lb/>
饒則惠利之政人至于今誦之不衰尹應天節省諸邑<lb/>
供費爬剔宿蠧為之一洗佐兵部屬其長缺多署部篆<lb/>
采郎倪凍議上之朝嵗减官舶三百餘艘裁費以十萬<lb/>
計而長年不至破家今已定著絜令公之卒也留都諸<lb/>
軍肖像而祀之以嵗時致禱有子紹芳今為翰林檢討<lb/>
云余起家復代公兵部出處之跡時亦相埓而毁譽遼<lb/>
邈矣<lb/>
<pb n="KR4e0201_WYG_324-19b"/>
贊曰骨清而神癯貌和而辭雅名不人先實不人下宦<lb/>
不過循吏而稱不過長者抑公西華有云政惟弟子不<lb/>
能學也<lb/>
張起潛君者諱振之吾州人也字仲起少于余二嵗後<lb/>
十二年與余弟懋偕舉已未進士授處州府推官入為<lb/>
監察御史督通州倉務移疾歸大察中忌者謫臨清州<lb/>
判官遷廣信府通判遂為其府同知遷南京兵部員外<lb/>
郎轉文選郎中出知吉安府乞致仕不待報歸坐斥為<lb/>
<pb n="KR4e0201_WYG_324-20a"/>
民起知杭州府進按察副使飭温處兵得疾乞休卒君<lb/>
為人忠信亷潔既成進士與講學者游抱大人志居官<lb/>
所歴皆有聲實而其在吉安尤以精勤恤單赤鋭意興<lb/>
除愛禮賢士大夫其保振屬吏不啻乳哺子而疾貪苛<lb/>
若仇讐嘗按舉一令為有力者所持不能快遂决意歸<lb/>
其斥也蓋𢋫為所中傷云君歸而其士民思之若父母<lb/>
至為祠生祀之用是得再起杭杭俗凋攰獧駔如吉安<lb/>
而衝<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>過之君益思所以稱塞者而精力已小不迨矣<lb/>
<pb n="KR4e0201_WYG_324-20b"/>
既病益自强奔走道路以至死死而稱勤事非偶然也<lb/>
居鄉尤能折節為長者里中豪犯之亦不校州師生上<lb/>
其行祀于學宫<lb/>
贊曰後吾而生先吾而死吾不忍其冺冺以標其長者<lb/>
行而循吏績以竢夫信史<lb/>
河南提學副使王和石君者諱鼎爵字家馭太倉州人<lb/>
今太子太保武英殿大學士元馭之弟君生而冲夷澹<lb/>
泊與人交周詳有情誼少依其兄從師受經術善自刻<lb/>
<pb n="KR4e0201_WYG_324-21a"/>
厲工文辭㑹試為第五人廷試亦髙第授刑部主事調<lb/>
禮部移病歸病良已累遷至主客郎中而元馭為禮部<lb/>
侍郎君以嫌請南得驗封郎中久之擢今官視河南學<lb/>
政時元馭秉節抗權相以歸有女仙去君于家庭議論<lb/>
微有不同而媚權相者故疏伸君以抑元馭君不自得<lb/>
竟拂衣歸歸僅踰嵗復起用而君之尊父病矣與元馭<lb/>
不解帶而晝夜奉湯藥以至終時人稱之服除君亦病<lb/>
不治卒時余弟敬美亦告歸海内有稱二王者則君兄<lb/>
<pb n="KR4e0201_WYG_324-21b"/>
弟而又有稱四王者則濫及余余實不能當也然余弟<lb/>
與君相繼卒而余兩人者尚無恙也嗚呼其亦可悲也<lb/>
已<lb/>
贊曰朝有良宰是曰元方孝友明信節行文章疇其嫓<lb/>
之君實鴈行握蘭建禮秉鐸大邦有所不可棄之若亡<lb/>
國寳家琛造物所妨君與余仲後先凋喪使余二人踽<lb/>
踽凉凉終天之痛敢詛巫陽<lb/>
驃騎將軍中軍都督僉事鎮守浙江總兵官楊公諱尚<lb/>
<pb n="KR4e0201_WYG_324-22a"/>
英字時俊其先九江之德化人以功得千户調鎮海衞<lb/>
公生而有膂力猿臂善射及長長七尺餘虬鬚燕頷顧<lb/>
盼若神踰冠嗣父職屬倭亂海上公起行間水陸大小<lb/>
數十戰多有功積級累數千其官自署指揮僉事實為<lb/>
指揮使都指揮同知以至都督其職自把總劉河㕘將<lb/>
於通泰於鹽城於蘇松副總兵於浙直總兵於浙其階<lb/>
自昭勇明威以至驃騎將軍其罷也擬以雲中副帥召<lb/>
不果感末疾鬱鬱以卒卒年僅五十一公有膽决饒權<lb/>
<pb n="KR4e0201_WYG_324-22b"/>
畧撫部曲以恩信故去而多思之歸剏大第治園池握<lb/>
槊命詩鐘鼓之聲不絶行金若流水不五載産盡挫其<lb/>
殁也至無以為斂余兄弟與之善為經紀之今像燁然<lb/>
猶若生也<lb/>
贊曰吳子文弱武則不競公賈其勇以與倭競剪其鯨<lb/>
鯢颶止濤靖在師中吉王三錫命良弓就弢髙鳥猶偵<lb/>
牖下之辭夫豈非幸<lb/>
　弇州續稿巻一百五十<lb/>
</p>
<p>
</p>
  </div>
</body>
</text>
</TEI>
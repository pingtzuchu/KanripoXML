<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻二十</head> <lb/>
    <p>
<pb n="KR4e0201_WYG_020-1a"/>
欽定四庫全書<lb/>
　弇州四部稿巻二十<lb/>
　　　　　　　　　　　　明　王世貞　撰<lb/>
詩部<lb/>
　七言古體五十四首<lb/>
　　再謝汪中丞兼為吳邵武致知已之感<lb/>
野人乆矣甘雌伏把向青冥擬黄鵠欲銜明月報深恩<lb/>
眼底居然一魚目濁水在地雲在天安能使雲長周旋<lb/>
<pb n="KR4e0201_WYG_020-1b"/>
倘其流影不相顧宛轉泥途誰見憐吳生亦是銜恩者<lb/>
尤聞拂拭能増價逺則江東醉步兵近當席上狂司馬<lb/>
此生慷慨多楚吟蹉跎白首逢知音莫言飽死渾無用<lb/>
三尺要離徑寸心<lb/>
　　壯歌行贈沈嘉則游閩<lb/>
四明之海一杯水那能便滅男兒趾北過錢塘泛震澤<lb/>
處處觀濤壯心起已許芙蓉作報恩還將明月尋知已<lb/>
君不見吳下王元美君不見吾家好弱弟雙披鴻濛萬<lb/>
<pb n="KR4e0201_WYG_020-2a"/>
古色並卧白雪空山裡以兹相對輙盡觴慷慨悲歌泣<lb/>
數行世間事事俱骯髒身後人人歸渺茫荆嶺初雲未<lb/>
覩白燕臺落日居然黄窮來捫舌恐不在客處誇腰那<lb/>
得强屈指諸侯太寂寂唯有七閩紫氣凌穹蒼閩中日<lb/>
日捷書至白茅方印勞飛騎轅門秋霜高瘴天幕府春<lb/>
風在平地中丞緩帶容揖客將軍解衣延死士沈夫子<lb/>
黄金雖如山願汝唾莫視寸心此際如有托十口何煩<lb/>
向人計低昻百氏銀不律揮霍千秋鐵如意沈夫子為<lb/>
<pb n="KR4e0201_WYG_020-2b"/>
汝歌汝今當柰何若過延津語太阿人間未幾衝波去<lb/>
底事精光出絳河<lb/>
　　郭帥致石子云為余小祗園三徑之資走筆志謝<lb/>
我不能學王武子買地編錢作金埓夜來三徑春雨過<lb/>
片片桃花屐痕齧君侯采石三神山為余捨置祗林間<lb/>
它時小隊元戎到應愛青苔㸃地斑<lb/>
　　短歌送袁魯望之南曹<lb/>
汝南文彩世絶倫紅顔射策黄金門十年潦倒厭朋舊<lb/>
<pb n="KR4e0201_WYG_020-3a"/>
一日聲名動至尊平津髙閣中天起多君不戀平津<lb/>
邸栢梁詞客凌雲烟多君不和栢梁篇自云一䟽更除<lb/>
目建業青山落人握未論詞林繼江鮑寧甘相府稱袁<lb/>
伏我自江東退步兵離騷美酒粗成名謝公大是經綸<lb/>
手莫作空言登冶城<lb/>
　　贈華存叔鴻臚還朝短歌一章<lb/>
君不見相如不肯甘貲郎賦成六傳㳺故鄉太守前驅<lb/>
令負弩千秋詞筆増輝光男兒致身厭凡格又不見華<lb/>
<pb n="KR4e0201_WYG_020-3b"/>
郎亦是文章伯昨拜鴻臚奉使歸門前皂盖如鴉色玉<lb/>
壺乍乾歌乍停銀河熒熒隔兩星君星是使我是客回<lb/>
首浮雲千尺青<lb/>
　　歌贈張季子<lb/>
吳姬奏絲趙姬竹我道新聲不如肉荆山一片秋月圓<lb/>
琢作張卿口中曲黄鍾入調妖紅肥𤣥霜變羽萬緑稀<lb/>
天雲黯冉凝不動窈窕梁塵俱倒飛筠纎小按紅牙句<lb/>
雙耳流來向心住宛轉那禁里人哭分明可怕周郎顧<lb/>
<pb n="KR4e0201_WYG_020-4a"/>
憶初相逢俱少年狂呼醉舞春風顛南冠乆困燕市筑<lb/>
布帽却廢嵇生絃此夜聞音獨悲咽遮莫天明鬂堪雪<lb/>
空勞僧起壯士歌延伯雄心為誰發歌曲轉高聴轉難<lb/>
黄金無情白玉寒君不見胡笳與羌管至今兒女競長<lb/>
安<lb/>
　　為錢世重題懸罄室<lb/>
錢郎坐我懸罄室要我為作懸罄篇我歌欲就須斗酒<lb/>
君言室中無一錢空梁頗受落月色北牕僅可涼風眠<lb/>
<pb n="KR4e0201_WYG_020-4b"/>
門前黄葉霜如洗刺促歸來愧妻子已少成都學士裘<lb/>
祇饒東郭先生履挂壁蠨蛸寒欲墮當門鳥雀時空喜<lb/>
自矜顧愷為前身丹青在手終不貧只愁妙畫通神去<lb/>
依舊能生釡底塵<lb/>
　　題周生所攜花冊舊詩後<lb/>
長安春日千花發千花色奪千門月醉後花傳詩裡神<lb/>
醒來月向花前没江南此夕真潦倒回首長安夢中道<lb/>
欲與何戡唱渭城可憐才盡花亦老<lb/>
<pb n="KR4e0201_WYG_020-5a"/>
　　㳺張公善權二洞歌寄孔嘉仲蔚淳父伯起幼于<lb/>
　　兄弟<lb/>
我昔攀天門下視九土青偶然咳唾忤風伯吹落江湖<lb/>
成客星男兒生不能學向子平棄家㳺五嶽又不能學<lb/>
袁夏甫坐卧土室中步武名山惜雙脚以兹欲作二洞<lb/>
㳺跌宕不辭真宰愁培塿張公頺然土丘一線乍啟萬<lb/>
奇中抽陰風冥森下無際時見磔鶻仍驚虬嵳峩中堂<lb/>
聳玉柱的皪兩序懸鳴球白雲一歸不得出石牀眠雲<lb/>
<pb n="KR4e0201_WYG_020-5b"/>
古時濕太始以來無日月燭龍銜珠曜璇闕野夫出兹<lb/>
山兩足已如臏猶能賈餘勇對客却籃筍玉潭濯皎潔<lb/>
瓊樹擥輪囷秋風興來骨欲顛挂帆飛榜凌蒼烟荒雞<lb/>
一鳴至善權善權浮屠髙揷天髙揷天國山山青不能<lb/>
鎖吳時碑隋時殿唐時松栢夾道左陰巘盤拏白龍跡<lb/>
朱梁擘畫雷神火坤軸兮自揺乾門兮陡開上有谽谺<lb/>
蚴蟉之巗崕兮搆飛空之樓閣下有滭浡訇磕之流湍<lb/>
兮殷坼地之風雷接睫燕蝠鉤衣莓苔空青乍明水碧<lb/>
<pb n="KR4e0201_WYG_020-6a"/>
闇赤瑕駁犖黄金摧泠然仙樂奏其底令我欲出仍徘<lb/>
徊揮手謝山靈裁書報彭俞及示黄張二三子搜奇擅<lb/>
秘須吾徒自古名山在天地珍重能容異人至宛委雲<lb/>
藏軒帝書祝融雨洗司空字張公之名經頗傳善權泯<lb/>
泯殊堪憐我歌二洞汝當和烟霞吐色三千年<lb/>
　　周孝侯廟歌<lb/>
周侯廟貌江之干中天五六蒼松盤荒墳纍纍在其下<lb/>
人云此地藏衣冠長橋瞥見濕雲合南山不散腥風寒<lb/>
<pb n="KR4e0201_WYG_020-6b"/>
只言蛟虎袪除易誰道豺狼行路難不獨捐身報天<lb/>
子亦要將心酬國士時危豸角何處容事去龍泉傍誰<lb/>
洗白骨猶令老氐慴赤囊翻助梁王喜男兒一擲萬事<lb/>
伸惜哉典午天沈淪生吳死晉君莫問千秋豫讓為何<lb/>
人<lb/>
　　贈别燕山蕭君之蘄州守<lb/>
蕭郎自分百里權青袍陸沈十四年寸心秖折吏民上<lb/>
尺書不到公卿前時時却過王生里謂言磊落當如此<lb/>
<pb n="KR4e0201_WYG_020-7a"/>
縱然未得二千石依舊杜陵一男子昨者忽騎五䯀驄<lb/>
别我要我歌楚風皂盖透迤挂山月玉壺旖旎酣江楓<lb/>
看公一身俱意氣文苑仍須傳循吏長蒨于今饒政術次<lb/>
君到底存交誼黄金鑄身難鑄心臨岐慷慨為知音大<lb/>
夫故有蘭臺思欲問王生何處尋<lb/>
　　梁長子自泰山歸以百三十韻詩見誇因成俚歌<lb/>
　　奉嘲<lb/>
梁伯龍真龍伯自從釣鰲忤上帝壓之尚餘三百尺笑<lb/>
<pb n="KR4e0201_WYG_020-7b"/>
語王先生長者所苦為杯棬男兒失意則蓬累焉能委<lb/>
身眉睫間北渡洪河東㳺泰山舉頭出天門舒手捫日<lb/>
觀白雲封中起袖欲割其半嶽帝不敢呵玉女一笑粲<lb/>
是何魍魎來令我山靈怖欲竄梁伯龍醉攜金壺汁倒<lb/>
飜玉女盆詩成一千三百言千三百顆明珠圎長吟短<lb/>
詠不肯眠西風吹骨骨欲顛其若囊中無一錢王先生<lb/>
為汝作詩劵减之一字一匹絹天公籠統無月旦買者<lb/>
為誰復誰怨梁伯龍勿懊惱歸來從容問若姥東家侏<lb/>
<pb n="KR4e0201_WYG_020-8a"/>
儒日苦飽長者不呆真是寶<lb/>
　　張伯起作懐賢行念予與彭孔嘉病中有日日禮<lb/>
　　醫王語戯作俚句為答<lb/>
今者嵗閏愁黄楊又聞處士星無光彭翁病消走病痏<lb/>
張君日日延醫王醫王耳奪世人口世人欲殺君獨否<lb/>
朅來攬鏡忽大笑髠黔剕劓無不有朝供一菜粥一甌<lb/>
束書萬巻從蠧謀鮑家累句時觸吻肯共花鳥争春愁<lb/>
世人視我贅疣耳於中近得希夷理八百年後君自知<lb/>
<pb n="KR4e0201_WYG_020-8b"/>
斷不相從老彭死<lb/>
　　贈松墟上人<lb/>
阿蘭小結長松邊松風吹鼎茶浪圎朝籖藥褁時廢食<lb/>
夜誦蓮經恒不眠并刀築頂碧香發雙瞳剪破面裁月<lb/>
聴將半偈了自知㑹取西來向誰說鷫鸘貰酒春相過<lb/>
生公石上好隗俄莫言陶令生躭醉自是禪機醉裡多<lb/>
　　善果寺杏花下歌<lb/>
君不見杏花東風得意時曲江千枝萬枝雪争如阿蘭<lb/>
<pb n="KR4e0201_WYG_020-9a"/>
若邊一株樹獨立亭亭媚春月欲言不言如有情欲墮<lb/>
不墮態自生輕盈乍怯霓裳舞阿娜疑驚玉笛聲清尊<lb/>
緑酎催未已翻遣窮愁醉中起萬事𤣥都觀裡桃一身<lb/>
安豐道傍李片片飛花㸃接䍦墻陰覆井日平西酣來<lb/>
一枕江南夢莫遣流鶯恰恰啼<lb/>
　　支郎歌<lb/>
支郎逸氣不可當少年俠客荆佽裝千金豈惜結劒士<lb/>
尺紙遂欲收扶桑偶然失意去府主賣藥長安大道傍<lb/>
<pb n="KR4e0201_WYG_020-9b"/>
為飲真人上池水朅來供奉金門裡藥囊手提燕慶卿<lb/>
刀圭立起虢太子慷慨莫謂秦無人鄒侯吹律天下春<lb/>
雕弧左射白額虎明珠逆摘驪龍鱗此時支郎叅石畫<lb/>
男兒有心人不識一字能迴日月光片言坐致雷霆力<lb/>
我亦曽師滄海君中年麋鹿更為羣北風一夜吹我出<lb/>
淚落平原原上雲鷫鸘脫向陽昌肆欲與支郎暫時醉<lb/>
眼前豪傑君自知羞殺桃花五陵騎<lb/>
　　野人歌自嘲<lb/>
<pb n="KR4e0201_WYG_020-10a"/>
鶢鶋畏鐘鼓魯人不肯聴三日饗東門栖栖竟何營白<lb/>
魚自稱龍豫且揺其手䘍尾短鐵鈎胡為在若口人道<lb/>
野人無所干曽騎款段客長安人道野人有所求白雲<lb/>
髙卧僧房幽野人雙足頓如紲野人雙鬂半成雪杖頭<lb/>
沽酒錢欲盡袖裏投書字將滅紅塵風吹大道間若個<lb/>
不作紅塵顔老鴟啖盡腐䑕骨始信鵷雛心自閒<lb/>
　　南岷山歌為御史大夫南充王公作<lb/>
君不見古皇鴻濛時參井星精夜墮地化為南岷山山<lb/>
<pb n="KR4e0201_WYG_020-10b"/>
髙八千丈力奠金維控西裔芙蓉片片青霞疊中含太<lb/>
始以來雪九井遥吞灌口烟三峰倒映峨眉月鶱飛鳯<lb/>
儀蜿蜒回龍<hi>傍山名</hi>星斗夕虧風雷晝封挺孤碧之陗削<lb/>
鬱羣蒼以巃嵸下有寒泉漱芳玉誰云出山令泉濁㵼<lb/>
作嘉陵江水聲日夜潺湲映天緑山人少時此山居薜<lb/>
蘿裳壁雲儲胥時吟蜀肆君平易不著臨卭司馬書北<lb/>
山無猿鶴東山有蒼生以兹拂衣出聊作應世行為雨<lb/>
為雲潤七澤䇄然豈負兹山色麟閣今標如礪功龍門<lb/>
<pb n="KR4e0201_WYG_020-11a"/>
復表回瀾力南岷山何足擬從兹以西二十四萬里崐<lb/>
崙中天作天柱山人之名亦如此<lb/>
　　題僊巗文丞相祠<lb/>
丞相倉皇出虎穴夜半真州鬂成雪江南是處萬馬塵<lb/>
海上堪揮一腔血丈夫變名難變心此心在宋不在身<lb/>
從行少年四五輩倜儻千秋荆聶倫崕山波腥鼓欲死<lb/>
柴市星寒碧初委若使黄冠自北還猶能赤幟從東起<lb/>
僊巖之山鬱嶙峋二百年來日月新毋論削跡勤王地<lb/>
<pb n="KR4e0201_WYG_020-11b"/>
大有衣冠薦芷蘋君不見真人奮淮北金戈立掃氊裘<lb/>
色鄂國喑嗚表後身瀛公宛轉留遺息解道金元運已<lb/>
微只今白羽晝長飛鐵衣自風石馬汗一夕犁庭轉戰<lb/>
歸<lb/>
　　崐溟歌贈楚人曽生麟兆<lb/>
我聞西有崑崙山山髙不可測天地垂欲合又聞東有<lb/>
大溟海海深不可測日月所出没元始丈人竅鴻濛搏<lb/>
揣兩炁為兩雄上有玉京下三酆真僊靈皇之所封神<lb/>
<pb n="KR4e0201_WYG_020-12a"/>
鰲背負玫瑰柱燭龍口作玻璃宫嗟嗟丈夫乃在世間<lb/>
齷齪那能言我欲抗手如鳥奮籠我欲振足如獸觸藩<lb/>
飄然凌虚出紫垣八景玉輿三素幡章亥為嚮導造父<lb/>
為乘軒白鵠血腥豈足洗蒼虬翼在時騰飜焉知身所<lb/>
詣但見歴歴千白榆舉頭若可捫崑崙城何森切光彩<lb/>
一何凌亂時聴嘈嘈聲天門漏銀漢玉女碧綃冠芙蓉<lb/>
粲然半啟含桃紅為言此水既東逝劃作雙帶横寰中<lb/>
一月一書附赤鯉但逝不返如秋蓬咄哉恨殺扶桑公<lb/>
<pb n="KR4e0201_WYG_020-12b"/>
殷勤語王叟掉頭忽東去下見扶桑公其居半雲霧醉<lb/>
我𤣥霞漿三日不得語一語一淚零淚下如懸河天老<lb/>
恡相假遂無西逝波扶桑公可柰何曷不學王叟耿耿<lb/>
徑寸間揮霍宇宙若彈指五嶽五拳石四瀆四杯水道<lb/>
逢楚狂人自稱崐溟子問余何方來又復問所以崑溟<lb/>
子汝亦知南溟有魚名曰鯤鯤之大不知幾千里化為<lb/>
鵬鵬之大亦不知幾千里鮫宫水擊白波立羊角風摶<lb/>
黒雲起朝從南溟㳺夕宿崑崙阯噫吁戯男兒變化竟<lb/>
<pb n="KR4e0201_WYG_020-13a"/>
如此<lb/>
　　雨中痛飲作<lb/>
長安城西一畆宫儘可逃名藏白首鞋底風塵多自誤<lb/>
壺中天地何不有枝頭淅浙掃鬱蒸雲脚垂垂打清晝<lb/>
但令吾黨鯨鯢吸任它大陸蛟龍走竹林自昔未逢僧<lb/>
蓮社于今方縱酒已滿七人那用覔即眠千日非云乆<lb/>
才聞抱甕便舒眉除却傳杯須袖手鸛垤聲哀焉足聴<lb/>
鴟夷腹大唯堪受彷彿似有辟書來此物毋勞挂吾口<lb/>
<pb n="KR4e0201_WYG_020-13b"/>
　　夢中得語云百年那得更百年今日還須愛今日<lb/>
　　因戯成短歌<lb/>
化人宫中百事無道書一巻酒一壺枝頭黄鳥聴作曲<lb/>
西山白雲看作圖朝愛朝暾上東岫夕愛夕陽映東牖<lb/>
任他故人不通謁任它朝事不挂口偶然案頭餘酒杯<lb/>
偶然躡屩山僧來自斟自醉當自去禮豈能為我輩哉<lb/>
昨夜懵騰意超忽寱時得語醒時述百年那得更百年<lb/>
今日還須愛今日縱能拂衣歸故山農畊社劇亦不聞<lb/>
<pb n="KR4e0201_WYG_020-14a"/>
何如且㑹此中趣别有生涯天地間<lb/>
　　海嶽壯㳺歌贈周子<lb/>
周郎一笠輕九州拂衣自稱海嶽㳺安期拍手子晉笑<lb/>
洞府豈必非君流青精暫褁天上飯黄金或散中原愁<lb/>
總道乾坤少親故揖余欲得烟霞句西出應題菡蓞峰<lb/>
東歸好挂珊瑚樹君知梅尉有僊骨當時只傍吳門住<lb/>
　　酒間贈何翰林良俊<lb/>
昨遇何翰林宛如李供奉離披宫錦袍錯落瑠璃甕自<lb/>
<pb n="KR4e0201_WYG_020-14b"/>
言長干嬌小娃纎彎玉窄乾紅鞾袖攜此物行客酒欲<lb/>
客齒頰生蓮花卻謂齷齪子但飲莫相詫令我身後名<lb/>
令我作僕射不如且共此一杯人生有情良快哉諸君<lb/>
倘過長干里雙蛾掃盡黄金堆<lb/>
　　題友松圗為尤生贈朱君<lb/>
此君似是陶隠居愛聴萬樹霜風呼生平磊砢誰與徒<lb/>
大兒天門五大夫小兒少室雙虬鬚尤生畫手如韋畢<lb/>
為冩生綃助蕭瑟倒幹横穿太谷雲輕陰坐障徂徠日<lb/>
<pb n="KR4e0201_WYG_020-15a"/>
琥珀作脂玉作苓僊材往往能通靈野夫手荷長鑱至<lb/>
指取高堂千嶂青<lb/>
　　九龍山歌<lb/>
昔我㳺兹山探瓢酌春月空色眉宇明清芬齒間發蒼<lb/>
虬舞月月未殘青鸞嘯風風欲摶白雲洗盡太湖出人<lb/>
烟萬井梁溪寒此圗此記為誰作<hi>讀作做</hi>蕭瑟嵯峨眼中<lb/>
過彷彿如聞梁甫吟君不見九龍山深一龍卧<lb/>
　　褚河南文皇哀冊歌<lb/>
<pb n="KR4e0201_WYG_020-15b"/>
長安城頭日中暝萬戸呼天哭髭聖椒房總推太尉公<lb/>
椽筆卻付中書令爾時玉匣歸蘭亭如獄寶劒埋寒星<lb/>
賀拔雖亡宇文在此冊居然見典刑巧若嬋娟態相媚<lb/>
拙若老將藏餘銳讀罷疑瞻天日姿看來尚挾風雲氣<lb/>
功名真主詞良臣千秋呵護當有神不見昭陵六石馬<lb/>
至今雷雨汗長新<lb/>
　　題文與可畫竹蘇子瞻詩後<lb/>
石室先生岷峨英指端宛宛八法精墨池冩出淇園青<lb/>
<pb n="KR4e0201_WYG_020-16a"/>
雪堂一老寰中豪胸中屈蟠金錯刀渭濵𣲖作北海濤<lb/>
天生兩奇令相值半幅生綃鬬秋色長離翔空舞𤣥翮<lb/>
一舞一翮黄金鈞坐令篋笥烟雲新寶之者誰緱山人<lb/>
　　題海日圗贈劉司馬<lb/>
天鷄呌沈碧金波騰太陽煜若萬珊瑚迴光射扶桑中<lb/>
有三老人白髪何昻藏競手海屋籌兼攜華封章昔逢<lb/>
百六天地荒長鯨吸海海欲狂一書盡護諸校尉片檄<lb/>
立散千餘皇功成肯落鴟夷後酒船茶竈無不有葵藿<lb/>
<pb n="KR4e0201_WYG_020-16b"/>
雖懸捧日心衡荆且袖澄清手蓬萊僊人王子喬中年<lb/>
瓠落仍萍漂挽君鵬背且轟飲看君水擊摶扶揺<lb/>
　　題蔡端明蘇端明黄太史米禮部趙承㫖墨跡後<lb/>
　　效少陵飲中八僊體<lb/>
君謨郢斵何太工宛若老將藏其鋒即論草草無凡踪<lb/>
嵇生土木金焉蒙<hi>書家謂蔡土偶蒙金</hi>眉山命態嬌且豐阿環玉<lb/>
膚雙筯紅酒酣斜捲霓裳風爾曹往往論纎濃莫云墨<lb/>
豬豬亦龍<hi>書家謂眉山墨豬</hi>豫章骨立兒作翁踉蹌獨上峨眉<lb/>
<pb n="KR4e0201_WYG_020-17a"/>
峰翹足下瞰中原空不辭墜拆蒼藤封襄陽翩翩趫若<lb/>
風錦衫危帽青䯀驄跳盪百戰無衡鋒耳輪躍刃足躡<lb/>
空當時鼎立難為雄筆塚處處騰秋虹晉鬼夜哭悲途<lb/>
窮吳興指端天與工墨池墨瀋蟠胸中翽如威鳯翔岐<lb/>
豐山陰之宗誰大宗王孫隆凖真乃公<lb/>
　　過邯鄲吕翁祠<lb/>
昔時盧生道邯鄲干謁不止恒苦饑行逢吕翁為歎息<lb/>
授之一枕同龜兹出入將相五十載覺來黄粱猶在炊<lb/>
<pb n="KR4e0201_WYG_020-17b"/>
檀槐共鬬螻蟻穴蕉鹿展轉令人癡我方夢醒出塵境<lb/>
胡為復逐東風迷汗顔强拜此翁像拂蘚自讀唐人碑<lb/>
誤傳兹事屬劒叟不識開元年為誰石罏灰燼燕遺矢<lb/>
粉面龜坼蛛垂絲兒重戯偷鐵屈戍鳥䑕争穴青琉璃<lb/>
呼茶一啜槐影浄黄冠三四前致詞乃聞廟貌出妖豎<lb/>
彼豎軒帝稱天師鼓脣立嘘寒暑變彈指能令河嶽移<lb/>
漁陽石媚琢贔屭尚方金軟鐫罘罳北門學士促草勅<lb/>
南省尚書稱奉祠天開電掣妖倐滅香火豈復前朝時<lb/>
<pb n="KR4e0201_WYG_020-18a"/>
此翁亦作邯鄲夢若遇盧生翻自悲我從明日挂冠去<lb/>
蝴蝶由他知不知<lb/>
　　漢女行寄張助甫<lb/>
漢帝惜傾城雙蛾當三千偶然轉盼失顔色㸌如流波<lb/>
墜九天阿監揺脣婕妤笑看取它人領光耀寶鏡羞窺<lb/>
永巷身銀燈望㫁長門詔我從選部識張卿天下紅顔<lb/>
俱却行片言進退羣公坐一字低昻千古名不合文章<lb/>
犯牛斗也學吾曹厄陽九扣角敢唱龍蛇歌折腰自稱<lb/>
<pb n="KR4e0201_WYG_020-18b"/>
牛馬走當時廣平百不憂謂言茂陵將見求金魚豈羡<lb/>
鵩鳥地黄鶴獨喚蒼梧愁三楚褰帷聲赫奕百城墨吏<lb/>
秋霜懾故舊俱傳勃海書何人為發中山篋即今龍卧<lb/>
汝潁間杜門日翫浮雲閒但令班女重升輦争道君王<lb/>
不賜環<lb/>
　　登邯鄲叢臺有感作叢壹行<lb/>
邯鄲叢臺已非舊請說邯鄲舊時有吳家倩女苕乍榮<lb/>
和氏連城月初剖臺上奏伎邯鄲姬臺下拔刃邯鄲兒<lb/>
<pb n="KR4e0201_WYG_020-19a"/>
銜將恩去身俱賤報得讎來主不知君莫謂平原好公<lb/>
子三千去後應無幾堂中客傍信陵門軍前士死長平<lb/>
壘叢臺不盡更檀臺回首豪華安在哉自是魯連東海<lb/>
蹈千秋白日聳蓬萊<lb/>
　　長短句調子與補楚臬<lb/>
天目山人戀山住天目之神訴上帝往者先朝時此曹<lb/>
落魄不得意搜剔魍魎調弄元氣令我刺促竟嵗無時<lb/>
寧胡不驅之向燕京燕京酒價一夕増七貴五侯倒屣<lb/>
<pb n="KR4e0201_WYG_020-19b"/>
迎吹噓大路寒暑出指顧閶闔風雲生故人見君面移<lb/>
尊日歡宴少年見君詩下帷日吾伊忽聞除書喚依然<lb/>
舊銀艾節度唐麄官長沙漢天外銀艾笑君雙鬂絲鬂<lb/>
亦笑君銀艾遲腰如桮棬項如磬安用馮馮大腹為為<lb/>
汝歌汝為舞但使文章不後王斷令名姓能張楚男兒<lb/>
失意一生得意一生莫悲禰衡莫弔屈平若云流放比<lb/>
君甚千古不㫁湘江聲<lb/>
　　歌贈穆員外<lb/>
<pb n="KR4e0201_WYG_020-20a"/>
穆生不惜王家醴却惜申公困胥靡自言一寸已許人<lb/>
六尺何妨為人死白晝閶闔風雷寒解衣為掩血肉殘<lb/>
即賣修行里中第還懸神武門頭冠手挽柴車出西郭<lb/>
朝煮餔糜夕湯藥已拚同日效左儒差比空山勝羊角<lb/>
濁漳河邊逢石郎哽咽為我談行藏此身係穆不係石<lb/>
欲報滄海恩難量君不讀西京㳺俠篇東京黨錮傳若<lb/>
曹名使那足羡男子酬心不為君北風立洗青天面<lb/>
　　栢葉僊人歌<lb/>
<pb n="KR4e0201_WYG_020-20b"/>
栢葉僊人不須字栢葉飱成朝上帝昨者玉京髙宴歸<lb/>
却遇劉安守天厠讀書刺促生不休偶然真籍誤見收<lb/>
赤明龍漢微茫事說著羣僊總掉頭<lb/>
　　山西丈夫化為女子<lb/>
萬事反覆那足齒山西男兒作女子朝生暮死不自知<lb/>
雌伏雄飛定誰是謝豹曽聞受朝謁於莵亦解談名理<lb/>
渭南巾幗不可呼此曹變化無時無只今齷齪不能去<lb/>
羞向人間喚丈夫<lb/>
<pb n="KR4e0201_WYG_020-21a"/>
　　故東郡太守翟義為漢誅莽不勝而死其事甚偉<lb/>
　　而郡人不知祀之余始請祀於名宦祠為作翟義<lb/>
　　公歌<lb/>
東郡太守翟義公欲嘘炎燼為長虹皇天未啟赤符子<lb/>
一寸血作千家紅汝南殃及枯骨冢濮陽改築鯨鯢宫<lb/>
中原掩耳宣大誥偷淚自詠平陵東侯王吏民四十萬<lb/>
何面死謁隆凖翁昆陽雷動虎蹤滅太液波沸䵷聲窮<lb/>
髙廟不請政君罪雲臺但書列宿功秪今魏守祀名績<lb/>
<pb n="KR4e0201_WYG_020-21b"/>
俎豆不載何其蒙爾曹只知狄司空近聞依稀田侍中<lb/>
世間萬事在反掌成敗那得論英雄椒漿一灑千古淚<lb/>
靈旗忽若揺空濛憶昨彭城過亷里里中老人誇大龔<lb/>
漢家九鼎二子在嗚呼豈係桐江風<lb/>
　　定州畫壁水二堵妙絶天下望之若真水起伏瀠<lb/>
　　洄有浩溔萬頃之勢州志謂為吳道子畫非也寺<lb/>
　　成在道子後百餘年余歌以暢厥美仍為志解嘲<lb/>
栢林寺中千株栢蟄月寒虬怒生翼誰為吸盡西江水<lb/>
<pb n="KR4e0201_WYG_020-22a"/>
一吐阿蘭雙素壁永夜旋愁牛漢翻中堂陡見龍門闢<lb/>
更疑滄海浴日初不斷瀟湘帶天色鳥王睥睨饑欲動<lb/>
娑竭蜿蜒避無䇿驚毫欲捲阿耨枮醉瀋横拖鷲頭碧<lb/>
恠無蘭木為穿進縱有并刀剪不得寒聲颯颯生清瀾<lb/>
令我三日欲卧觀借問畫者誰畫筆勁似秋鷹摶無乃<lb/>
孫知微定非楊契丹試披圗經讀謂是吳道子此寺此<lb/>
壁天福始開元之人人已鬼只今何限丹青師好手吳<lb/>
生那得之君不見唐朝葉道士攝魄為冩松陽碑<lb/>
<pb n="KR4e0201_WYG_020-22b"/>
　　齊河行與于鱗醉别作<lb/>
與君痛飲齊河頭齊河萬魚皆溯㳺十年再迴日月照<lb/>
千古一散乾坤愁胸中雲夢各争吐眼底邯鄲焉足求<lb/>
玉壺未缺如意怒葡萄欲乾鑿落憂我更起作鸜鵒舞<lb/>
那得不典鷫鸘裘醉時抗手城南路大陸青蒼莽回互<lb/>
國風一示延州來春雪三周華不注吳緰鄭縞各言好<lb/>
趙璧秦城總相慕路人聞余言自疑沾沾者誰令人妬<lb/>
天下模楷李元禮江東獨步王文度<lb/>
<pb n="KR4e0201_WYG_020-23a"/>
　　薄暮同諸君㳺紫雲洞<lb/>
手抉藤封踏斜日窈窕玲瓏石為室幽泉伏竇涓不枯<lb/>
半壁嘘雲裊難出野夫絶呌稱大奇為君痛釂三五巵<lb/>
醉即今宵解衣卧祇畏此中猿鶴疑<lb/>
　　長星行<lb/>
長星勸汝一杯酒汝是君王掃愁帚若令帝座長不移<lb/>
此地猶為伏羲有茂陵劉郎勢絶倫五十餘年徧採真<lb/>
欲覔蓬萊何處是不如歸擁李夫人<lb/>
<pb n="KR4e0201_WYG_020-23b"/>
　　酹孫太初墓<lb/>
死不必孫與子生不必父與祖突作憑陵千古人依然<lb/>
寂寞一杯土道塲山陰五十秋那能華表鶴來㳺君看<lb/>
太華蓮花掌應有笙歌在上頭<lb/>
　　道塲山絶頂望太湖<lb/>
危閣聳層巒松濤五月寒太湖十萬頃斜浸碧闌干杯<lb/>
中映滵汩檻外騰超忽迴光競千鬛窮島迫一髪青天<lb/>
不道向外生白日如從此間没三萍漸近三餘皇便欲<lb/>
<pb n="KR4e0201_WYG_020-24a"/>
呼之汎𣺌茫縱然未入林屋去且指包山尋故鄉<lb/>
　　立秋日旅懐為陳人體<lb/>
冉冉彤雲送火輪脉脉銀漢冩金旻曲裏清商才入破<lb/>
腕中團羽不成新身如合浦初黄葉心在江東欲紫蓴<lb/>
耐可辭鶯友那能逐鴈臣<lb/>
　<lb/>
　<lb/>
　<lb/>
<pb n="KR4e0201_WYG_020-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻二十<lb/>
</p>
<p>
</p>
  </div>
</body>
</text>
</TEI>
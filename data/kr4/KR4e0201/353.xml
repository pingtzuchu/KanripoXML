<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百七十九</head> <lb/>
    <p>
<pb n="KR4e0201_WYG_353-1a"/>
欽定四庫全書<lb/>
　弇州續稿巻一百七十九<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　與元馭閣老<lb/>
日覩邸報老兄五䟽堅卧不出而温㫖慰留益篤上之<lb/>
於兄誼兼師友恩則父子豈宜以不根之語而遽恝然<lb/>
<pb n="KR4e0201_WYG_353-1b"/>
於所天此間物情無不欽辰玉之才而惜其沮至於兄<lb/>
前䟽未免以為過激古之一个臣休休有容殆不如此<lb/>
願老兄一意為國為民慎勿以徃事介懐勿以彼黨挂<lb/>
口在兄出之無心而左右前後寜無有乘間而修其郄<lb/>
者求悦而進其端者即二三諫臣糺駁殊不為公論所<lb/>
許察之察之弟不為兄言誰為言者騏兒潦倒塲屋得<lb/>
竊一第脱老頭巾誠為大幸所慮者向衰之門祚薄福<lb/>
之餘齡遘此更成蛇足耳此兒年來粗知好惡路頭或<lb/>
<pb n="KR4e0201_WYG_353-2a"/>
不至大差苐嬾散任真矯枉過正未便恰好唯老兄時<lb/>
時提命之俾以無競之心居不爭之地慎其行定其衷<lb/>
將來無辱門墻足矣董子遂復翹然深服兄神鑒不知<lb/>
渠天人䇿云何是玉堂佳人物也小䟽巳下而不見覆<lb/>
歸夢時時故園若此請得果便是蛇不添足也安慶賊<lb/>
首悉巳就擒人心就定真失之東隅收之桑榆矣吴司馬<lb/>
才望為東南倚重遽欲高枕疾不至甚而脾弱可虞弟<lb/>
但勸其精近醫藥此身尚堪報國也耿楚侗歸思亦真<lb/>
<pb n="KR4e0201_WYG_353-2b"/>
弟既求去豈敢勸留老成可惜耳王繼山所處亦是佳<lb/>
事何以尚老矣渠不過欲易一腰章作難如此可歎可<lb/>
歎閆希言者七月以前果患脾泄銷瘦尋復壯腴徃來<lb/>
瀟灑十月念三日忽過孔千户索湯三浴坐倚壁而脱<lb/>
七日顔色不變至今猶僵坐龕中非所謂異人耶獨於<lb/>
三月内促弟記甚急此不可曉耳瘡未全愈作此書不<lb/>
能悉<lb/>
　　又<lb/>
<pb n="KR4e0201_WYG_353-3a"/>
差官回連得尊兄兩次手書具悉邇來諸人意態此事<lb/>
既徃願勿留之胷中兄所云但開罵人口不生害人心<lb/>
此是實際語害人心兄所素無罵人口亦小省之何如<lb/>
弟乞骸之䟽又不䝉賜允教云兀老决不肯放寜放弟<lb/>
不放兄巳矣弟雖不肯居觸藩之羝而不免為在檻之<lb/>
猿考滿期逼不能復請計以畏熱取陸道以早暮行六<lb/>
月下旬可抵郭門之外入朝後從二相乞先人碑傳拜<lb/>
尊兄懇亡弟志銘而後陳情請老亦一便也兒子未知<lb/>
<pb n="KR4e0201_WYG_353-3b"/>
甲數名次將來仗大庇苟免州邑之苦足矣州邑本是<lb/>
男子當作之官而此兒嬾嫚支持不過五夫子所以不<lb/>
許子羔也武選郎王一言丁憂妄意主事周𢎞禴可徑<lb/>
補渠以言事謫外跨五六年矣乃聞復有䟽極論諸章<lb/>
奏留中之不宜苐未覩其辭恐過於切直未免又勞二<lb/>
老一畨調䕶奈何吳司馬病不至甚而㣲有可虞然眼<lb/>
前終是老成明練人聞尚欲上第二䟽弟但勸之近醫<lb/>
不勸之歸老也<lb/>
<pb n="KR4e0201_WYG_353-4a"/>
　　又<lb/>
彌月不奉清誨此間亦無北便而前者敝僚長吳司馬<lb/>
所上條陳䟽亦不見下部葢途中有潞藩之阻幾成隔<lb/>
絶司馬發䟽之日而偶感㣲症以故再上乞骸䟽一月<lb/>
以來日進粥僅兩甌今則不能一甌甚或兩三口多便<lb/>
嘔噦肌肉尫瘦氣息惙惙恐遂成隔塞渠欲再發䟽即<lb/>
行弟力止之且呼醫調理但恐後䟽不能待耳耿大夫<lb/>
雖起而舌尚㣲結膚色亦欠潤此間方少司徒張少司<lb/>
<pb n="KR4e0201_WYG_353-4b"/>
空年雖巳過而耳聰目明步履輕徤噉肉飯不異少年<lb/>
方尤敏練於䟽中所陳一字不合夫病者不得請而不<lb/>
病者横見厭君門萬里斯言非誣弟季夏二日滿三載<lb/>
矣又二日即北發以畏暑從陸取便朝夕然不能免驅<lb/>
馳之苦得見老兄一伸肺腑及露齒髪於元老太宰見<lb/>
之即倣王父故事乞休苟免後生描畵足矣若使結選<lb/>
郎以求遷媚言官以求容必不能也周武選𢎞禴惓惓<lb/>
以猶子為言聞果楚材也武選所上䟽甚正苐恐前後<lb/>
<pb n="KR4e0201_WYG_353-5a"/>
俱觸中官諱托以出位妄言中之耳若爾必費兄調停<lb/>
但不忍事却於路頭甚正其不背兄表裏如一也世路<lb/>
下矣山神伎倆有盡老僧不見不聞無盡請以是言進<lb/>
　　又<lb/>
前者材官回得老兄一書甚詳科塲事而畧於他雖外<lb/>
議狺狺吠聲尚未能盡明主司與諸生之寃而弟心則<lb/>
巳皦然矣唯末尾所謂方今之憂在内不在外在君徳<lb/>
不在吏治弟寜受彌天謗不欲一日黙黙以自全也又<lb/>
<pb n="KR4e0201_WYG_353-5b"/>
云出處之計兄到五月中自見當時倉卒以為漫然而<lb/>
適㑹有急足去乃倉皇為吳司馬達病篤乞休至情又<lb/>
不免為弟考滿事體請質書發之夕於楊太宰陸司冦<lb/>
處始得其詳故於楮尾畧及之陸司冦要耿大夫極劾<lb/>
舊姦而及其揺動皇儲事旋聞此姦尚未入臺省寂然<lb/>
用是中止弟竊與太宰計以為上累月不視朝一切章<lb/>
奏稍關政要者俱留中即此姦不入聖徳聖躬又寜無<lb/>
可流涕太息者哉楊公大然之托弟具草而趙少宰意<lb/>
<pb n="KR4e0201_WYG_353-6a"/>
甚合九卿之奏巳署而陸耿更相揺撼楊不能無小動<lb/>
故䟽發而質之吾兄及元老以為行止弟竊謂我曹此<lb/>
舉縱不達機亦不倍理今大小九卿合上萬一聖心有<lb/>
毫髪之悟二三大老寛為納約改玉改趨固大幸也即<lb/>
觸頷下而有加於首事之人弟必具實自陳附義同日<lb/>
必不獨留食留京腐粟故鄉蝸涎之殻尚足自濡亦豈<lb/>
不為幸哉吳司馬不去勢未能出弟尚不成行未知何<lb/>
日可握手一談衷曲兒子似欲覓一小差不知可許否<lb/>
<pb n="KR4e0201_WYG_353-6b"/>
餘不具<lb/>
　　又<lb/>
彌月不奉清誨此間亦無北便而前者敝僚長吳司馬<lb/>
所上條陳䟽亦不見下部盖途中有潞藩之阻幾成隔<lb/>
絶司馬發䟽之日而偶感㣲症以故再上乞骸䟽一月<lb/>
以來日進粥僅兩甌今則不能一甌甚或兩三口多便<lb/>
嘔噦肌肉尫瘦氣息惙惙恐遂成隔塞渠欲再發䟽即<lb/>
行弟力止之且呼醫調理但恐後䟽不能待耳耿大夫<lb/>
<pb n="KR4e0201_WYG_353-7a"/>
雖起而舌尚㣲結膚色亦欠潤此間方少司徒張少司<lb/>
空年雖巳過而耳聰目明步履輕健噉肉飯不異少年<lb/>
方尤敏練于䟽中所陳一字不合夫病者不得請而不<lb/>
病者横見厭君門萬里斯言非誣弟季夏二日滿三載<lb/>
矣又二日即北發以畏暑從陸取便朝夕然不能免驅<lb/>
馳之苦得見老兄一伸肺腑及露齒髪于元老太宰見<lb/>
之即倣王父故事乞休苟免後生描畵足矣若使結選<lb/>
郎以求遷媚言官以求容必不能也辰玉兄此三載當<lb/>
<pb n="KR4e0201_WYG_353-7b"/>
遂通天地人為大儒一第何足溷騏兒僅得兩信信不<lb/>
過三十餘字其嬾散可知於簿牒恐不勝耳此外絶不<lb/>
敢有他望周武選𢎞禴惓惓以猶子為言聞果楚才也<lb/>
武選所上䟽甚正苐恐前後俱觸中官諱托以出位妄<lb/>
言中之耳若爾必費兄調停此子但不忍事却于路頭<lb/>
甚正其不背兄表裏如一也世路下矣山神伎倆有盡<lb/>
老僧不見不聞無盡請以是言進弟却有一心事請教<lb/>
嘉靖三十三年後先人以式遏功䕃原衛所副千户以<lb/>
<pb n="KR4e0201_WYG_353-8a"/>
遼左功䕃一子送監讀書不幸遘禍變時兵部原咨為<lb/>
舍妹夫張生收得後以見還弟必不敢以子孫當此念<lb/>
亡弟未登三品而士駰係渠嫡長今先人荷國大恩及<lb/>
兄提雪得祭塟贈官㑹作禮部行兵部查功以䕃子送<lb/>
監為報今欲借此䕃與士駰而兵部前咨禮部後䟽皆<lb/>
灼然有據求老兄從容問司封部若可行當於復職之<lb/>
後别上一䟽陳乞如其不可亦不敢強聒也<lb/>
　　又<lb/>
<pb n="KR4e0201_WYG_353-8b"/>
五月念八日得尊兄手教前是復得一札於時事更詳<lb/>
弟曩者附啟盖専為考滿事例㣲有齟齬耳兄教絶不<lb/>
及之乃吏部回咨絶不見許而且示美辭又騏兒信中<lb/>
頗傳太宰與兄計欲一處而兄教又絶不及之弟以六<lb/>
月四日發金陵十二日抵淮而秋卿之報者至矣乃知<lb/>
兄不居恩不露㡬真古大臣之盛節與仁人之用心兄<lb/>
家魏公沂公不是過也弟科甲雖偶深而資薄則尚淺<lb/>
加以謡詠之餘當此壅滯之際而一旦超同列而陪八<lb/>
<pb n="KR4e0201_WYG_353-9a"/>
坐静而思之寜不涊然頰赤汗下耶聞既有新命身可<lb/>
以不至京又獲以其間歸哭亡弟焚黄先人之壟於私<lb/>
計可謂便矣念遂欲稱疾乞骸似非人臣之節為神理<lb/>
所忌且大讞在九月中旬只得暫履新任一過殘歳當<lb/>
疊上陳情之章賴兄而後可以首丘也昨覩聖諭甚温<lb/>
平藹然有悔<hi>闕</hi>　政之意得非以諸老前掲耶將後别<lb/>
有掲耶南中之䟽戇而不至觸鱗主上可稱豁達大度<lb/>
矣弟在南都蒿目亢旱祠禱莫應洿池眢井處處枯竭<lb/>
<pb n="KR4e0201_WYG_353-9b"/>
苗不及種種者不一與花荳盡復萎死聞吾鄉土方數<lb/>
千里更甚僅有二麥可以支持目前而卒歳之食常額<lb/>
之賦將來何所取辦戊子春尚有宿儲於巨室者今則<lb/>
空矣計太倉尚可支數年必須盡蠲兊運之米或蠲其<lb/>
半而以其半減價改折庶幾周餘之黎尚有孑遺而潢<lb/>
池之警差可少弭不然天下事未知所税駕也誠知二<lb/>
三大老調劑甚難言者主上未必信左右未必喜司農<lb/>
未必擔當然宗社之安危萬姓之生死實係于此若太<lb/>
<pb n="KR4e0201_WYG_353-10a"/>
平宰相誰不樂為之吾地一時幸為循吏所聚若李兵<lb/>
使李代巡韓大夫熊嘉定尤其矯矯者李真古人也韓<lb/>
之才可以𢎞濟石守初到即能盡革書房宿猾衆口稱<lb/>
快周中丞之小拂物情在初至耳其後殊自佳且精心<lb/>
為民誠勤露禱為人所稱南牀過刻遽爾嘵嘵將來何<lb/>
以使任事之臣耶吳司馬誠佳人再上䟽而即有起色<lb/>
甫命下而食寢甚甘㣲氣若耳信乎出處有定數弟為<lb/>
國惜此老成耳<lb/>
<pb n="KR4e0201_WYG_353-10b"/>
　　又<lb/>
前有小啟附工部齎奏人去方瘡在腕指不能執筆托<lb/>
之侍兒歉甚歉甚前晩本部官役回得三月十四日書<lb/>
今晨復有官役回得念九日書相距半月而尚以科塲<lb/>
事芥慸及讀辰玉兄書亦然盖辰玉之才與老兄之無<lb/>
意天下之人能信之而主試與諸生之寃尚未盡白老<lb/>
兄之力救饒伸尚未盡著宜乎賢橋梓之方寸五嶽也<lb/>
今曠然若發朦矣弟滿期在六月二日擬以陸路避熱<lb/>
<pb n="KR4e0201_WYG_353-11a"/>
緩行避勞七月初可抵都下一領大誨然後謀歸適見<lb/>
吏部十三年題准事例一應大小改調官員以調任之<lb/>
日為始不准通考似難成行但弟調任應天原無到任<lb/>
支俸再起應天陞刑侍亦無到任支俸後起兵部則以<lb/>
特薦所赴之任非調用之任也所食之俸非調官之俸<lb/>
也與前例本不相同然物情叵測事變難期萬一至都<lb/>
門而見却則有靦靣目何以見人以故先具咨于吏部<lb/>
俟其報言以為行止即不許惟有一歸而巳方張甚徤<lb/>
<pb n="KR4e0201_WYG_353-11b"/>
而過言其老司徒小遲而即咎其曠雖廟堂相明終鮮<lb/>
生氣第四十三年科第十六年中丞化一老觸藩之羝<lb/>
然必不敢作趣水之陽鱎以負兄吳司馬近小能進粥<lb/>
日得二盞然亦多嘔逆氣息惙然渠歸思甚迫實病勢<lb/>
使之此君才識逺勝前人心事亦光明獨前條陳䟽欲<lb/>
添一軍則冗費而有隠憂請旗牌則駭人而非國體弟<lb/>
故泥之不得廟堂所處當也賤體覺勝去年或不至如<lb/>
顧觀海而日為筆硏所磨折自作之孽夫復何言<lb/>
<pb n="KR4e0201_WYG_353-12a"/>
　　又<lb/>
得尊兄七月内信具悉至意太夫人慈顔小違豫食飲<lb/>
亦差減而骨肉之變沓至即傍觀之人亦無不為之蹙<lb/>
額酸鼻者而况于兄乎苐主上敬兄如師範體兄如父<lb/>
子况時事漸異譬之大海風濤中一二長年三老於理<lb/>
於勢可以去乎於情亦可以恝然去乎藉令得請扶侍<lb/>
以歸太夫人與兄觸目無非感傷計唯有迎徐氏賢寡<lb/>
妹入京相慰朝夕差為要耳亡弟既辱許惠言便足不<lb/>
<pb n="KR4e0201_WYG_353-12b"/>
朽亡者亦瞑目地下潤筆之儀不敢破兄戒苐令諸孤<lb/>
何以自安弟以讞審事迫倉皇就道念七日履任矣右<lb/>
目𤯝尚未復光醫云可療任之而己脾氣頗調適肌膚<lb/>
向腴不困酬應苐所覩機括如此議論如此意興索莫<lb/>
殆無復餘獻歳一俟楊陸二老引年後即陳情乞骸骨<lb/>
兹時唯兄切念之厰閹復召上之暱戀牢不可破竊度<lb/>
此人似尚有餘惴小才淺識亦未必能蕩天闗揺地軸<lb/>
數日内聞楊司馬將㑹九卿具䟽擊之而元老有書力<lb/>
<pb n="KR4e0201_WYG_353-13a"/>
阻葢慮激之情尚輕而防疑之意甚切楊故中止而陸<lb/>
耿二老鋭甚楊恐無辭以復元老苦不可言弟姑勸陸<lb/>
君首以解彼葢知上之必無他且欲了此一叚事也覽<lb/>
山人方士鳴寃辭真堪憤塞此豈彼豎子所辦耶作如<lb/>
此險譎伎倆反成鶻突豈謂世眼皆朦朧世耳皆聾瞶<lb/>
無奈此兩給事何葢䟽一發而鳴寃之紙貴矣渠固欲<lb/>
上知之得無墮其計乎弟此歸晤撫按皆真切愛民而<lb/>
按之寛平精練善收物情兵使之詳敏懇篤尤目中所<lb/>
<pb n="KR4e0201_WYG_353-13b"/>
稀見吾州守及各縣令真荒年榖也上之改折停徵倒<lb/>
懸少解皆二相公迴天之力唯賑銀一事於常鎮及吳<lb/>
縣不可緩其餘州邑目前似未須此且行之稍不得法<lb/>
則皆入于黠吏姦胥大豪之手於單赤故不沾也若能<lb/>
苟留三分之二以助開河既不廢賑濟之實又可興明<lb/>
歳之利不知此説可行否趙司成之轉南秩宗與張司<lb/>
業之轉司成皆妙趙尤合機宜惟趙<hi>闕</hi>　之不北與羅<lb/>
康洲之不起皆未塞物情耳趙心事襟宇皆更光霽品<lb/>
<pb n="KR4e0201_WYG_353-14a"/>
格尤出諸公之上不敢蔽也兒子聞有歸省之説然選<lb/>
期不逺徃來一畨<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>增費勞且歸里之人多咎不勝譽<lb/>
倘以請教止其歸可也<lb/>
　　又<lb/>
旬日前有到任謝恩之便小啟附候計巳徹覽矣久不<lb/>
得北音不知太夫人食息如何尊兄况味如何弟初見<lb/>
兩臺臣敢排其長欲變成規新進小生詆訶鼎鉉以自<lb/>
為名青天白日恣舞魑魅盆池盎沼亦生風波既駭且<lb/>
<pb n="KR4e0201_WYG_353-14b"/>
憤游興索莫决意乞歸但以履任未㡬遽杜門請告跡<lb/>
涉輕率欲挨過殘歳俟楊陸二公引年之後即連章懇<lb/>
請不謂黄<hi>闕</hi>　之䟽前巳噬及株累銓曹一槩目之欺<lb/>
罔掇拾楊王口吻之餘附以刻深文致之語弟考滿事<lb/>
後任自以薦起非闗調除且所歴乃侍郎陞任之俸非<lb/>
府尹調官之俸然尚用前例不敢自安於心咨請吏部<lb/>
吏部謂例内原有偶遭詿誤無玷公評者不拘此例仍<lb/>
謬垂飾奬許之通理故赴部耳今以弟為欺罔而謂吏<lb/>
<pb n="KR4e0201_WYG_353-15a"/>
部亦屬欺罔何也且以出處議弟則可以考滿糺弟則<lb/>
不可䟽下之後楊太宰趙宗伯吾家廷尉湯考功及五<lb/>
六相知見過俱云陸五臺欲擿吏部不能守畫一之法<lb/>
而首舉弟不當考滿湯不當不赴部處處為人説之緣<lb/>
湯官尚輕故無及者陸與弟相厚不應至此葢無心之<lb/>
失耳弟名實不孚毁譽爭重不去則禍未巳故不能不<lb/>
一辯白因而乞休倘不見許則有再上而巳失足一出<lb/>
悔吝百端真所謂六州四十二縣鐵不能鑄此錯也<lb/>
<pb n="KR4e0201_WYG_353-15b"/>
　　又<lb/>
太宰尚移書見勒及托陸臺老令止再䟽葢不欲弟之<lb/>
歸耳今世路狹促物情險巇若此不歸何待無論出處<lb/>
局靣即以凡情言之兄視弟何部可移何年可滿日竦<lb/>
竦憂讒畏譏之不遑煦煦焉和色調舌以事言路羣少<lb/>
年之不暇且志興消沮靣頸短縮縱有昌言直氣觸吻<lb/>
而止如此人者將焉用之今之小䟽不敢傍及一人似<lb/>
若尋常套子而區區此衷無毫髪不真亦無毫髪貪戀<lb/>
<pb n="KR4e0201_WYG_353-16a"/>
兄一垂憫商之元老得遽遂完骸骨大惠也若下銓部<lb/>
必當見尼葢此公以在朝為佳事以强留為深愛故耳<lb/>
　　又<lb/>
前者乞休之䟽計兹時巳下如見憐而許之則歳除尚<lb/>
可抵家弟所以强出視事者葢恐偃蹇高臥復為少年<lb/>
苛擿以為尸曠又慮不見聽則新春可杜門稱疾請歸<lb/>
庶為合宜耳今言路諸君賤老貴少喜躁厭恬日夜布<lb/>
耳目於南北以吹抉大臣之過而南中䟽逖尤是齒牙<lb/>
<pb n="KR4e0201_WYG_353-16b"/>
間軟物中傷者若屠羊之在肆噤不能發一聲弟尚何<lb/>
顔可以在列何心可以供事耶耿司徒辨其身之不遑<lb/>
而乃為弟具勉留之䟽雖其草之不獲上却刻於集中<lb/>
中間過情之譽必招人訾笑苐弟生平待之覺鹵莾覩<lb/>
此轉益慚惶耳邇者亡姪士駰之變恐累尊懐倉卒僅<lb/>
達之辰玉念此兒孝友忠信温文練事實以亡弟箕裘<lb/>
繼之不意一痞狼狽至此行年三十而未有子幸婦孕<lb/>
巳七月尚可希冀萬一然天意見摧之慘那可必也弟<lb/>
<pb n="KR4e0201_WYG_353-17a"/>
戍年哭亡姑亥年哭亡從弟子年哭亡女哭亡弟今年<lb/>
哭壻又哭猶子兩家之變故若此知兄必見憐恐亦不<lb/>
能不動傷虎色也<lb/>
　　又<lb/>
兵部官役及䟽吏回連得尊兄手教諗太夫人萬福闔<lb/>
門迪吉為慰弟素望不孚貽玷知巳尊兄與大老曲垂<lb/>
慰留以全體靣己為幸矣苐出山初念原以兩載為期<lb/>
昨自叨冐一轉此念逾切苐以國恩知巳不欲决裂擬<lb/>
<pb n="KR4e0201_WYG_353-17b"/>
强顔視事至二月初旬而後引疾不意月朔以後毒發<lb/>
右脛其巨如股其楚如刖疻痏遍體竒痒㬥痛夜不成<lb/>
寢肌肉消削神氣索然以故不能待期懇上乞骸之章<lb/>
幸尊兄憐而捨之别具一草付騏兒萬一不得請即繼<lb/>
上也聞王御史條陳䟽内有御史黄某論尚書王某不<lb/>
行而反遭其毒給事杜某論尚書耿某甫歸而外補繼<lb/>
之不知後説云何及有無指染但此事與弟毫無所涉<lb/>
御史自知當出故預㸃破耳然弟尚胡可戀戀腐䑕也<lb/>
<pb n="KR4e0201_WYG_353-18a"/>
雒評事一䟽當令此曹皆辟易雒切實似在海忠介上<lb/>
但不知居平清勁能如海否以造物之不竟酷正月四<lb/>
日亡姪駰得一遺腹子若得成長不幸中之幸也吾宗<lb/>
京兆賴兄力得一遷恐家居避歳或不能不一來所諭<lb/>
周毅軒議論初亦籍籍葢出機戸之口不至躬為苞苴<lb/>
也韓守丁憂民失所怙恃難其代者一方民命所係兄<lb/>
幸留神渠考滿巳久而父不得封甚可憫考選之説聞<lb/>
江西人傳之餘具賢子書中不敢贅<lb/>
<pb n="KR4e0201_WYG_353-18b"/>
　　又<lb/>
久不領大教此心懸懸自覩元旦起居注與恭讀勅諭<lb/>
羣臣知天子明聖逾於先朝而兄與二三大老忠誠之<lb/>
所感格不為淺也鯨張委頓若此伏莾之戎欲火當暫<lb/>
息矣而念火轉盛如何計弟䟽到之日巳奉處分不爾<lb/>
苐二䟽萬乞與元老太宰一言拔之苦海歸國故園即<lb/>
死亦快右脛不痊瘡瘍數種徹夜不寐孑然一身形影<lb/>
相吊生人之趣盡矣一春隂雨非風即雪陶𢎞景愛惜<lb/>
<pb n="KR4e0201_WYG_353-19a"/>
景光今匏繫空室春事遒盡如何如何王御史忽發猘<lb/>
辭謂黄御史中弟之毒此人自知年例之及故欲强刼<lb/>
吏部耳今有四大老在内太宰在外弟若有毒焉能迯<lb/>
軒岐之舌乞歸之人必不與辨但無端張弟之伎倆與<lb/>
南九卿之威風且被毆之人而反責之保辜此則大可<lb/>
笑也<lb/>
　　又<lb/>
弟為瘡所苦者垂兩月至仲春之末旬通夕不交睫惡<lb/>
<pb n="KR4e0201_WYG_353-19b"/>
食廢酒又三日勢忽大減而僧達觀者來與之談胷中<lb/>
灑然巳而又惕然至明日得兒騏信又明日拜手教不<lb/>
覺起舞稱快連舉大白食亦頓盡二缶老兄拔我於熱<lb/>
沙而賜之甘露灑也生我父母知我鮑叔知言哉兩御<lb/>
史一遷一謫與弟了無涉然終是小有不安得歸則自<lb/>
快矣<lb/>
　　又<lb/>
弟自歸思欝浡杜門三月以日為歳幸老兄曲體愚父<lb/>
<pb n="KR4e0201_WYG_353-20a"/>
子不得已之情為元老計放之生還感刻無量苐騏兒<lb/>
信云䟽於初一日上又一信云初五日上邸報傳至十<lb/>
日尚未之見而南中諸僚紛紛乞歸恐遂成齟齬晝夜<lb/>
愁疑寢食俱廢今晨從張司農所得接報札便是枯苗<lb/>
霑雨老樹迴春籠鳥檻猿飛走有期何快如之弟小䟽<lb/>
既遲前辭恐難復用不知騏兒曽携請教否若得御批<lb/>
徑下可以無他付之部議與楊震老同覆新太宰恐不<lb/>
無軒輊之疑須老兄力主持耳太夫人聞上已發舟辰<lb/>
<pb n="KR4e0201_WYG_353-20b"/>
玉侍行後延期十日而復不成發雖黄宗伯之去未必<lb/>
當而留邸之䇿未為失也鯨張得罪降謫即免南徙財<lb/>
盡技窮度無復振理國家大氣數料不在此豎一身徒<lb/>
使思變之人慾火忿火倐起倐滅耳韓守之遺愛弟從<lb/>
衆情許為作去思記兄亦宜有言以慰其三載之勞勩<lb/>
可也去役急不能復為辰玉作書計辭亦盡此矣<lb/>
　　又<lb/>
自三月朔得尊兄手教知歸計有緒食飲驟進瘡瘍亦<lb/>
<pb n="KR4e0201_WYG_353-21a"/>
痊又二十日而信復杳然方愁坐一室尋復得兄教則<lb/>
歸已成矣眉頭稍伸至二十五日得邸報晨傳䝉㤙許<lb/>
回籍調理且示不終棄之意此皆吾兄見憐言之元老<lb/>
特賜主持苟成一小結局不至狼狽葢兄之於弟無徃<lb/>
非生成造就而先君子昔日之䘏與弟今日之歸尤所<lb/>
鏤心刺骨而不冺冺者也弟之始出自計不能過一載<lb/>
今二載餘矣已過期矣佛經有云順逆皆方便何物兩<lb/>
侍御亦能佐我歸思要之亦善知識也在檻之猿紲籠<lb/>
<pb n="KR4e0201_WYG_353-21b"/>
之鳥恨不能即時奮飛次晨即發之栖霞小憇陸五臺<lb/>
諸公多追送者然出處之况邈若河山有達觀比丘相<lb/>
為砥礪生死關甚苦弟始甚嚮之既而自笑才脱一縛<lb/>
又就一縛且權放下以俟他日此比丘不敢便謂透悟<lb/>
於見見解中却甚精確而行亦專至與蓮池比丘江南<lb/>
兩龍象也近屬家幹於弇園叢篠間築一静室頗逺塵<lb/>
囂歸後杜門息交且圗安樂唯三兒子累遘儉歳公私<lb/>
逋負叢積亡弟集已完欲於後巻刻兄誌銘幸即留神<lb/>
<pb n="KR4e0201_WYG_353-22a"/>
先君子神道碑亦望從臾元老葢礱石以待乆矣時事<lb/>
不敢與聞唯願益宏茹納少秘鋒頴鯨璫之不振宗社<lb/>
之福也聖體近何如威刑得小寛否畎畆一念尚有耿<lb/>
耿者兄得無笑其為杞人否丹陽道中遇騏兒平頭奴<lb/>
北上聊此附候并布區區不宣<lb/>
　　又<lb/>
前有書附陳謝悃計已達記室矣歸抵家園泉石如故<lb/>
花竹日新杜門却掃與禽魚相流連間呼賢叔及二三<lb/>
<pb n="KR4e0201_WYG_353-22b"/>
老友杯酒相慰兒子輩佐以談謔一切世態不挂眼先<lb/>
右軍云卒當以樂死殆非虚言所苦瘡瘍已脱脾氣久<lb/>
調肌體稍腴兒子嚮言過衰似欲得尊兄憐决歸計耳<lb/>
中夜魂夢亦清適間念及仙師偈誨竦然汗洽前路雖<lb/>
迫亦是細事唯業識茫茫無本可據為憂耳前後接兄<lb/>
兩札後意正同且欲弟齋戒啓求上真指迷嗟乎我曹<lb/>
行徑若此豈肯便垂憐憫雖然弟亦不敢不勉兄云有<lb/>
宻掲上上即為感動而用鄒爾瞻聖明推肺腑之愛若<lb/>
<pb n="KR4e0201_WYG_353-23a"/>
此豈便舍兄兄亦何忍遽舍也前者抵報有㫖急推林<lb/>
下見任補太宰王司馬何以首推又何以不用耶得非<lb/>
上意别有所屬與外議交左耶石東明之入計府固為<lb/>
曽處闕不知其於握算何如終是一長者大江南北處<lb/>
處萟二麥之收似可倍常將來更得秋成兒輩亦可覔<lb/>
生活恃者歳耳不在大司農也記得徃年曽與尊兄談<lb/>
及張助甫葢惜其有保障之材而非敢保其為無瑕之<lb/>
璧也兄以夏州之績而知之陳給事自以其才而薦之<lb/>
<pb n="KR4e0201_WYG_353-23b"/>
弟何嘗私一張助甫哉使以是波及弟弟亦無所不受<lb/>
若兩御史者為弟佐歸計固善知識也我文殊大士有<lb/>
云順逆皆方便何敢尤之錢進士謁選便附此此子温<lb/>
然如玉與布素不異謙冲儉約一介不苟諸郎君無不<lb/>
檢束者而此更褎然倘選當邑令幸以北方善地處之<lb/>
承欲為兒子處有使事一職計茲時已定曽夢郷宅大<lb/>
水漲溢甚可觀或可望都水也弟初仕作刀筆吏浮沉<lb/>
四十四年叨厠八座而不免以刀筆吏終故自有命哉<lb/>
<pb n="KR4e0201_WYG_353-24a"/>
林下一叟作天上貴人書而蟬緩不休已矣當為猿鶴<lb/>
所笑<lb/>
　　又<lb/>
朱壻回接手教及見請假之䟽與慰賚之命知道體違<lb/>
和詢之朱壻云所感不甚劇但元氣小弱煩熱見凌耳<lb/>
私心揺揺如懸旌而不能馳一介以承消息昨接六月<lb/>
初九日書知己全平且具傳邇來時事之詳鴟翼小歛<lb/>
猘口亦戢而廟廊雅意欲漸收林下諸賢此是第一要<lb/>
<pb n="KR4e0201_WYG_353-24b"/>
務審近復舉一孫不勝喜慰呼兒曹酌酒相慶葢不唯<lb/>
盛徳之後麟趾振振而次公之烝嘗永有托矣秋風蓴<lb/>
鱸之思兄何嘗有一刻忘乘新凉喚艖䒀奉太夫人歸<lb/>
錦里選東南珎腴以佐匕箸即王樂奚過苐如所教聖<lb/>
上之眷知如此豈得便遂高尚兄亦何忍負之目下雨<lb/>
暘頗時農懽滿耳雖米價尚騰而秋事可望苐聞邳徐<lb/>
以北二麥無顆粒收禾黍今得雨否主上前月再臨朝<lb/>
云慈寜強之然亦兄抗䟽力也苐<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之流讟有耳所<lb/>
<pb n="KR4e0201_WYG_353-25a"/>
不忍聞者蜂䘍有毒卒生不虞奈何杞人漆婦尚不能<lb/>
忘憂何况二三元老把舵者宜兄之必欲去而又不可<lb/>
言去也李使君離鎮道中一物不將去行李三肩蒼頭<lb/>
二人即時苖胡威之清不是過也中丞賢否册造完久<lb/>
而不即行畢竟欠穏妥韓守絶矣新大夫能繼之别駕<lb/>
以下皆奉職州民之福也弟嚮傳喻生訣三日氣來效<lb/>
甚切而信周流一身真似能宣欝導和者然過兩月歸<lb/>
腦後漸㣲漸緩行之漸無味矣不知本伎倆固止此耶<lb/>
<pb n="KR4e0201_WYG_353-25b"/>
抑持之不堅耶三日内亦未易功欲不息念欲不雜久<lb/>
而不至則病矣弟年來少病整似得斷慾力然右目昏<lb/>
眵牙齒墮盡目前六七十老人大有勝弟者葢先天之<lb/>
授本薄少年琢之故自不易收也初歸畏暑尚未出理<lb/>
人事唯親知強欲闌入不能不一見之然送迎不敢出<lb/>
内閾入冬不免料理焚黄一謝官長報親故通吊慰過<lb/>
此復杜門矣<lb/>
　　又<lb/>
<pb n="KR4e0201_WYG_353-26a"/>
前月使者便附信去是時弟方惡食斷飲粥不盡一器<lb/>
中腕氣㣲騰上遂止消息甚不佳幸其不増盛醫至審<lb/>
為痰火非膈噎也服藥頗效今氣不騰上矣粥盡一器<lb/>
更進半矣膚色亦稍潤矣行年六十有五於人間之事<lb/>
粗備寜復别有挂戀桑榆之䕃能復幾何即使此症不<lb/>
成它症亦可上道更何足言所恨長負先師臨化之望<lb/>
難逭暴棄之愆冀於痊可更自蕩滌精進耳兄之必欲<lb/>
求歸恐亦兹意然上方寄以昭塞之重待以元輔之禮<lb/>
<pb n="KR4e0201_WYG_353-26b"/>
旃廈帷幄其相倚仗若一身寜忍便捨况邊事孔棘廟<lb/>
算未定大臣之誼固如是耶西冦本小弱聞借兵順義<lb/>
然其精騎不能滿萬而汛掃我師若湯澆雪其輕我甚<lb/>
矣昨見用鄭司馬為經畧而先宣大多予之金帛而不<lb/>
言用兵唯切責順義絶其貢市葢謂鄭能得順義肺腑<lb/>
之心而用賂使之掣兵以歸明㫖切責欲以張中國之<lb/>
威而攝順義之膽可謂苦心之極若此伎倆苟窮何以<lb/>
作第二䇿弟老病旦夕待盡之人猶自皇皇兄能置之<lb/>
<pb n="KR4e0201_WYG_353-27a"/>
度外耶故鄉雨暘調暢吳縣小有班駁餘俱大熟米價<lb/>
頓減花收不貲小民菜色既迴中人俯仰無累弟亦粗<lb/>
可責三兒供養矣撫臺恩威並行亷靖不擾真師帥父<lb/>
母也兵道州守尚未抵任鄉井亦無它堅吾亦頗振作<lb/>
騏兒倘以弟病乞歸幸止之已向安無慮也手瘡不能<lb/>
作楷勿訝代筆不次<lb/>
　　又<lb/>
得尊兄十月書知念存之切且詳近事弟不謂一疾狼<lb/>
<pb n="KR4e0201_WYG_353-27b"/>
狽至此攻補兩難醫藥罔效日噉三盌薄糜痰氣時壅<lb/>
僅存皮骨氣息而已弟己委順待盡兒曹強欲活之延<lb/>
一坐功者恐亦付之無益追惟先師化後之㫖知其不<lb/>
永及領甲申之偈事在隔生而乃自暴自棄於一切應<lb/>
酬奔走筆研酒食之累不能裁節有渝師盟慙負天地<lb/>
此心如螫然不敢一念相負所懇吾兄異日歸侍師真<lb/>
千萬莫忘提㩦㝠㝠之中不至墮落哀懇天下事尚<lb/>
可為邊警雖急亦宜從容圖之但把舵之人自吾兄外<lb/>
<pb n="KR4e0201_WYG_353-28a"/>
僅一瑤老然亦在危疑之際兄更看何人可以備緩急<lb/>
否建儲諸䟽天怒異常而發之鄭氏又増一畨疑畏兄<lb/>
昨書所謂大艱苦者此也騏兒粗能自立惟兩小者志<lb/>
業未成不能不累指教耳雖然摶沙眷屬有何沾戀太<lb/>
夫人萬福無疆辰玉天下之寶自愛自愛<lb/>
　<lb/>
　<lb/>
　<lb/>
<pb n="KR4e0201_WYG_353-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百七十九<lb/>
</p>
<p>
</p>
  </div>
</body>
</text>
</TEI>
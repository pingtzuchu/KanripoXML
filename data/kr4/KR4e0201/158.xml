<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百五十八</head> <lb/>
    <p>
<pb n="KR4e0201_WYG_158-1a"/>
欽定四庫全書<lb/>
　弇州四部稿巻一百五十八<lb/>
　　　　　　　　　　　　明　王世貞　撰<lb/>
說部<lb/>
　　宛委餘編三<lb/>
史記載宰我為齊相作亂夷其宗後人以為闞止之誤<lb/>
韓非子難言篇宰予不免於田常則在其時已記之矣<lb/>
又云虙子賤西門豹不鬬而死人手則二君亦不良死<lb/>
<pb n="KR4e0201_WYG_158-1b"/>
淮南子齊簡公專任大臣宰相故使田常鴟夷子皮得<lb/>
成其難使吕氏絶祀而陳氏有國太史公稱范蠡至齊<lb/>
變姓名為鴟夷子皮齊人聞其賢以為相范蠡謂久受<lb/>
尊名不祥乃歸其相印散千金而去之陶然則范蠡相<lb/>
齊之後又為田常謀事成乃去耳按說苑云宰我夜伏<lb/>
卒將以攻田成子令於卒中曰不見旌節無起鴟夷子<lb/>
皮聞之告田成子成子因而旌節以起宰我之卒以攻<lb/>
之遂㓕之也<lb/>
<pb n="KR4e0201_WYG_158-2a"/>
吴起為西河守欲攻徙秦亭乃倚一車轅放北門之外<lb/>
而令之曰有能徙此南門之外賜之上田上宅人莫之<lb/>
徙也及有徙之者還賜之如令俄又置一石赤菽門之<lb/>
外而令之如初人爭徙之乃令攻亭商鞅徙木之賞蓋<lb/>
本此人知鞅之賞徙而不知起之賞徙也<lb/>
季桓子穿井而獲土缶中有羊焉使人問仲尼曰穿井<lb/>
而獲狗何也孔子對曰以某之所聞羊也土之恠曰墳<lb/>
羊然則夫子以為土無狗也按尸子曰地中有犬名地<lb/>
<pb n="KR4e0201_WYG_158-2b"/>
狼夏鼎志曰掘地得犬曰賈晉太興元四等年及隆安<lb/>
初皆於地中得犬使夫子而當其時不誤對哉夫子又<lb/>
云木石之恠曰夔蝄蜽水之怪曰龍罔象而吴先主樟<lb/>
樹中斫之有物面似人而狗身陸敬叔曰按白澤圖云<lb/>
木之精曰彭侯狀如黑狗無尾可烹食之當是時夫子<lb/>
又當誤對也<lb/>
楚悼王薨貴戚大臣作亂攻吴起起走之王師而伏之<lb/>
擊起之徒因射刺起并中王尸既葬肅王即位使令尹<lb/>
<pb n="KR4e0201_WYG_158-3a"/>
盡誅為亂者坐起夷宗者七十家齊大夫與蘇秦爭寵<lb/>
使人刺之不死殊而走齊王求賊不得蘇秦且死乃謂<lb/>
齊王曰臣即死車裂臣以狥於市曰蘇秦為齊作亂於<lb/>
齊如此則臣之賊必得矣於是如其言而殺蘇秦者果<lb/>
自出齊王因而誅之若起與秦身死而能報讎者也<lb/>
哭秦庭而救楚者左傳以為申包胥戰國䇿以為棼冒<lb/>
勃蘇此非二人戰國䇿之誤也<lb/>
吴公子慶忌欲復王僚之讎而為要離所殺夫差將亡<lb/>
<pb n="KR4e0201_WYG_158-3b"/>
公子慶忌驟諌欲殺不忠者為夫差所殺一見史記一<lb/>
見左傳然則吴有兩公子慶忌耶<lb/>
說苑云桀貴為天子富有天下而左師觸龍者謟䛕不<lb/>
止荀子云曹觸龍之於紂可謂國賊矣趙又有左師觸<lb/>
龍說太后長安君為質事是有三觸龍二謟而一忠又<lb/>
二觸龍俱為左師亦竒事也晉文公之舅狐偃字子犯<lb/>
為上卿稱咎犯其孫平公以咎犯㕘治國晉亦有兩咎<lb/>
犯也<lb/>
<pb n="KR4e0201_WYG_158-4a"/>
宋子罕與田恒九人上逼君下亂治援外以撓内親下<lb/>
以謀上又云宋君失其爪牙於子罕簡公失其爪牙於<lb/>
田常而不蚤奪之故身死國亡然則子罕者左氏以為<lb/>
賢相而韓非氏以為弑君之賊也<lb/>
荀子韓之張去疾趙之奉陽齊之孟甞可謂簒臣也註<lb/>
去疾張良之祖然則去疾亂韓而良能為韓克蓋前人<lb/>
之愆者也<lb/>
漢儒云禹母吞薏苡而生禹故夏姓曰姒卨母吞燕卵<lb/>
<pb n="KR4e0201_WYG_158-4b"/>
而生契故殷姓曰子后稷母履大人跡而生稷故周姓<lb/>
曰姬禹卨逆生闓母背而出后稷者順生不坼不副逆<lb/>
生者子孫逆死故桀紂誅順生者子孫順亡故赧王伏<lb/>
此甚可笑桀亦非誅死也王充辨之更益支離<lb/>
夏禹伯益作山海經有長沙零陵桂陽諸暨郡縣神農<lb/>
作本草而有豫章朱崖趙國常山奉髙真定臨淄馮翊<lb/>
等郡縣周公作爾雅而云張仲孝友孔子作春秋而云<lb/>
孔丘卒左丘明作世本而有漢髙祖燕王喜汲冢瑣語<lb/>
<pb n="KR4e0201_WYG_158-5a"/>
乃載秦望碑李斯作蒼頡篇而有漢兼天下海内并厠<lb/>
豨黥韓覆畔討滅殘司馬遷作史記而有班固敘賛劉<lb/>
向作列僊傳而賛云七十四人出佛經又作列女傳其<lb/>
子歆足成之而有更始韓夫人明徳馬后梁婦人嬺傳<lb/>
顔氏以為後人所羼非本文也然山海經本草爾雅恐<lb/>
亦非禹神農周公作<lb/>
孔子三世出其妻曽子之出妻也以蒸藜不熟孟子之<lb/>
出妻也以惡敗按禮記檀弓曽子父子俱出妻然顔氏<lb/>
<pb n="KR4e0201_WYG_158-5b"/>
家訓有云曽參婦死謂其子曰吾不及吉甫汝不及伯<lb/>
竒遂終身不娶恐别有據<lb/>
太公金匱曰武王代殷丁侯不朝尚父乃畫丁侯射之<lb/>
丁侯病遣使請臣尚父乃以甲乙日㧞其頭箭丙丁日<lb/>
㧞目箭戊己日㧞腹箭庚辛日㧞股箭壬癸日㧞足箭<lb/>
丁侯病乃愈四夷聞乃懼越裳氏獻白雉據此則太公<lb/>
一吃菜事魔茅山道人也誣罔那可信<lb/>
王充云堯以天下讓舜鮌為諸侯欲得三公而堯不聴<lb/>
<pb n="KR4e0201_WYG_158-6a"/>
怒其猛獸欲以為亂鮌何得有此事而充妄引之<lb/>
虙子賤治單父而臞有若謂之曰昔者舜鼓五絃歌南<lb/>
風之詩而天下治云然則子賤之鳴琴固有若教之也<lb/>
齊人攻魯魯欲將吴起起取齊女為妻而魯疑之起遂<lb/>
殺其妻以明不與齊也魯卒以為將將而攻齊大破之<lb/>
見史記又起衛人也使其妻織組而幅狹於度吴子使<lb/>
更之其妻曰諾及成復度之果不中度吴子大怒出其<lb/>
妻妻之弟重於衛君乃因以衛君之重請吴子不聴遂<lb/>
<pb n="KR4e0201_WYG_158-6b"/>
去衛而入荆也見韓非子公叔為相尚魏公主而害起<lb/>
從其僕謀謂武侯曰起賢人也而國小與彊秦壤界竊<lb/>
恐無留心也武侯曰柰何曰試延以公主無留心則必<lb/>
辭公仲召吴起令公主怒而輕公仲吴起見公主之賤<lb/>
魏相也辭武侯遂疑之起出奔楚見戰國䇿合三者觀<lb/>
之為起妻者不亦難哉<lb/>
淮南子云桀囚於焦門悔不殺湯於夏臺紂拘扵宣室<lb/>
悔不誅文王於羑里紂不聞拘宣室果繫所也漢不宜<lb/>
<pb n="KR4e0201_WYG_158-7a"/>
以名齋殿<lb/>
淮南子武王尅殷欲築宫於五行之山註謂上黨地楊<lb/>
用脩引列子稱太行為太形從形字音此亦一證<lb/>
古樂録載卞和獻楚王玉王使樂正子視之以為石也<lb/>
而則和足此樂正子即所謂下堂而傷其足三月不出<lb/>
猶有憂色者也又傳稱堯時十日並出焦禾殺稼使羿<lb/>
射九日盡墮及羿妻竊長生藥入月為嫦娥事雖不經<lb/>
而極可笑予甞戲作荆玉篇未云膝行向前中自傷野<lb/>
<pb n="KR4e0201_WYG_158-7b"/>
人安敢望陵陽惟憑寄與樂正子三月胡為不下堂又<lb/>
古意末句云不信雕弧摧九日却留明月隠嫦娥可供<lb/>
藝林一笑<lb/>
阮嗣宗詩西㳺咸陽中趙李相經過註謂李夫人趙飛<lb/>
燕大誤或云趙飛燕李平皆成帝所幸媫妤然不應與<lb/>
媫妤㳺從班史谷永傳又有為趙李報徳復怨註小臣<lb/>
趙李從微賤尊寵楊用脩又言即趙季李欵然二人皆<lb/>
陽翟大俠為何並所殺未審孰是<lb/>
<pb n="KR4e0201_WYG_158-8a"/>
諺有城門失火殃及池魚詩有舊時王謝堂前燕飛入<lb/>
尋常百姓家其事甚明而附會其說者至以池魚為姓<lb/>
名以王謝為商誤㳺烏衣國又孔子謂公冶長在縲紲<lb/>
之中而小說謂公冶長識鳥語為鳥所誤至沈佺期引<lb/>
之入詩曰不知黄雀語能免冶長災皆可笑也<lb/>
李密為祖母陳情解官而後以遷遲怨望獲罪方望諫<lb/>
隗囂稱王而後立劉林以死李迴秀為母出忤婦而晩<lb/>
為張阿臧私夫劉殷孝子而以二女奉劉聰至太保房<lb/>
<pb n="KR4e0201_WYG_158-8b"/>
𤣥齡妻為夫病剔目而後以妬聞太宗脅之以毒而不<lb/>
懼臧質之守盱貽奚减耿恭孔顗之清節何愧羊續袁<lb/>
顗之才氣亦不下其舅蔡興宗而卒以從亂誅人固不<lb/>
可以本未論也<lb/>
平陵方望以書别隗囂范蠡收責句踐乘扁舟於五湖<lb/>
咎犯謝罪文公亦逡巡於河上夫以二子之賢勒銘兩<lb/>
國猶削跡歸愆請命乞身望之無勞固其宜也望聞烏<lb/>
氏有龍池之山微徑南通與漢相屬其傍時有竒人聊<lb/>
<pb n="KR4e0201_WYG_158-9a"/>
及閒暇廣求其人願將軍勉之雖鴟夷子皮何以加焉<lb/>
然至立劉林作天子自為丞相卒䧟大僇死者有知能<lb/>
無為西州强魄所笑<lb/>
梁冀使馬融為飛章奏李固云胡粉飾面搔頭弄姿此<lb/>
雖誣語要是當時風俗亦有之耳何晏粉白不去手又<lb/>
五行志稱其好著婦人之服以為服妖顔氏家訓有云<lb/>
梁朝全盛之時貴㳺子弟無不熏衣剃面傅粉施朱駕<lb/>
長簷車踉髙齒屐坐碁子方褥憑班絲隠囊蓋自唐以<lb/>
<pb n="KR4e0201_WYG_158-9b"/>
後始不復傅朱粉耳昔人不知隠囊之制觀此可以意<lb/>
會矣古字穏皆作隠疑此穏囊也<lb/>
隂符經是秦漢人贋作李荃為之釋仍託辭於驪山老<lb/>
姥以神其說楊用脩遂謂為荃作非也荃開元時人永<lb/>
徽中禇河南遂良甞奉㫖寫一百巻今養生家尚尊之<lb/>
以比於素問叅同<lb/>
驚帆魏曹洪所名駿馬也馳馬吴孫權所名快舫也二<lb/>
事正相反而又相對出一時甚竒舟又有鳴鶴飛鳥青<lb/>
<pb n="KR4e0201_WYG_158-10a"/>
鷁秃鶖蒼隼鸚鵡鸜鵒鴨頭鴻毛者皆鳥名見西京雜<lb/>
記晉令宫閣記吴志蜀王本記輿服雜事諸書白鵠青<lb/>
雀見梁元帝詩<lb/>
楊用脩記魏蘇則與吉茂同隠太白山則為侍中侍中<lb/>
親省起居故謂之執虎子茂見則曰仕進不止執虎子<lb/>
則笑曰誠不能效汝蹇蹇鹿車驅按漢世有諺語云仕<lb/>
宦不止車生耳謂重較也吉茂反語以戲蘇則謂不得<lb/>
坐重較車而反執虎子也則亦為韻語以答茂陳晦伯<lb/>
<pb n="KR4e0201_WYG_158-10b"/>
正楊辨之更不明按虎子䙝器也漢侍中親省起居不<lb/>
免奉溺器漢孔安國以儒者特聴掌御唾壺朝廷榮之<lb/>
鹿車柴車也中僅容一鹿故名漢冗散郎乘鹿車見趙<lb/>
憙傳茂以則雖貴而䙝故笑之則謂我雖䙝不若汝之<lb/>
遲滯也以虎子對鹿車又借仕宦不止車生耳意非謂<lb/>
重較反語也<lb/>
王充有辨諱諸篇其辭雖繁猥亦足以見當時風俗也<lb/>
大諱四其一諱西益宅墓與田則不諱其二諱被刑為<lb/>
<pb n="KR4e0201_WYG_158-11a"/>
徒者不得上祖父墳墓其三諱婦人乳子以為不吉將<lb/>
舉吉事入山林逺行度川澤者不與交通乳子之家亦<lb/>
忌惡之踰月乃入室江北乳子不出房室至犬乳置之<lb/>
宅外江北諱犬不諱人江南諱人不諱犬其四諱舉正<lb/>
月五月子至曲俗微小之諱如厲刀井上承屋檐而坐<lb/>
反懸冠偃寢以箸相受相代掃之類不一而足又穿墓<lb/>
起宅蓋屋擇日墾田治園圃不擇日沐頭擇日浴不擇<lb/>
日裁衣擇日治冠不擇日今亦因之學書諱丙日云倉<lb/>
<pb n="KR4e0201_WYG_158-11b"/>
頡以丙日死也不以子卯舉樂云殷夏以子卯日亡也<lb/>
今小兒除髪避火日丁日<lb/>
荆楚嵗時記五月忌曝牀薦席又忌上屋<lb/>
傳謂䕫一足而莊子又有夔憐蚿蚿憐風世人真以夔<lb/>
一足矣獨韓非子明之哀公問孔子曰夔一足信乎曰<lb/>
夔人也何故一足彼其無它異而獨通於聲堯曰夔一<lb/>
而足矣使為樂正非一足也又謂黄帝四面而尸子明<lb/>
之引孔子云帝合如已者四人于四方謂四面耳非真<lb/>
<pb n="KR4e0201_WYG_158-12a"/>
四面也<lb/>
古稱金鷄放赦至今詔書於五鳳樓以金鷄口銜下之<lb/>
三國典略司馬膺之曰案海中有占天鷄星動當有赦<lb/>
故帝王以金鷄建赦<lb/>
商雒鼎十有四蔡君謨以問劉原父不能對吕氏考古<lb/>
圖古器銘有十三月十九月牧敦銘惟王十年十有三<lb/>
月十三月或是閏月若十四十九月則不可知矣或以<lb/>
為人君即位居喪踰年未改元要之古無此禮殆不可<lb/>
<pb n="KR4e0201_WYG_158-12b"/>
曉也<lb/>
典謨之世君臣俱稱朕至屈原猶稱朕皇考秦制定而<lb/>
後人臣始不敢稱朕矣然於稱謂之際猶未大相懸避<lb/>
也馬援釃酒享士皆伏稱萬嵗姚期叱門者曰䟆武帝<lb/>
詔山濤曰山太常雖居諒闇謝鯤言端拱廟堂薛宣自<lb/>
言垂拱蒙成蔡邕楊賜碑統大麓之重潘尼贈盧景宣<lb/>
九五思飛龍孫楚王驃騎誄奄忽登遐陸機父誄億兆<lb/>
宅心敦敘百揆姊誄云俔天之和晉曹攄一縣皆稱曰<lb/>
<pb n="KR4e0201_WYG_158-13a"/>
聖君司馬相如傳臨卭令日往朝相如魏相傳帶劍奏<lb/>
事霍光傳鴟鳴殿前樹上黄霸郡國上計吏長史一輩<lb/>
先上殿自六代而後則無之矣宋孝武裁損諸王制度<lb/>
其禁始嚴見江夏王義恭傳<lb/>
桓譚新論曰太原民為介子推故隆冬不火食今陸翽<lb/>
鄴中記云并州俗冬至一百五日為子推斷火冷食三<lb/>
日作乾粥范曄後漢書周舉遷并州刺史移文介子推<lb/>
廟云春中寒食一月老小不堪今則三日而已琴操云<lb/>
<pb n="KR4e0201_WYG_158-13b"/>
介子推焚死文公哀之令民五月五日不得發火所謂<lb/>
隆冬及五日者恐記聞之誤今以百五日為正<lb/>
左傳云一介行李杜預云使人也唐李濟翁云當作行<lb/>
使宋方勺云臯陶為大理一本作大李天官書熒惑為<lb/>
李徐廣注外則理兵内則理政又黄帝李法顔師古注<lb/>
李者法官之號李與理通蓋人將行而理裝也左傳又<lb/>
云行理之命<lb/>
班孟堅西京賦天子乃登屬玉之館李善引服䖍注以<lb/>
<pb n="KR4e0201_WYG_158-14a"/>
玉飾因名焉抑何陋也屬玉水鳥名天子以柏梁灾為<lb/>
厭勝故上林諸觀多以水鳥名觀觀即館也見西京雜<lb/>
記此不甚僻而服註乃爾<lb/>
蹇産西京賦註以為髙大貌上林賦則曰屈曲婆娑王<lb/>
褒四子論註以為舞貌然老子婆娑又病態也翠粲子<lb/>
虚賦張揖註衣聲也嵇生琴賦曰則曰鮮色也轇葛即<lb/>
膠葛一註上清之氣一註雜亂貌也一註廣大貌崥崹<lb/>
一註漸平一註險髙葳𬎼子虚賦註羽飾貌封禪書註<lb/>
<pb n="KR4e0201_WYG_158-14b"/>
委頓也南都賦註羽飾貌蓋隨文詁釋非真有所攷據<lb/>
也<lb/>
註謝靈運詩天鷄弄和風鳥也郭璞江賦天鷄則云黑<lb/>
身一名莎鷄按詩莎鷄振羽羽蟲也然江賦所云天雞<lb/>
晨鵠鴢鷔鷗<graphic n="KR2095" url="https://raw.githubusercontent.com/kanripo/KR-Gaiji/master/images/KR2095.png" mimeType="image/png"/>則非小蟲明矣<lb/>
龍鍾蘇鶚解以為不昌不翹舉之貌終不能釋字義一<lb/>
云竹名又以為籦籠亦不明其為衰態也<lb/>
黄銀鍮石傳者為一物非也禮斗威儀記曰君乘金而<lb/>
<pb n="KR4e0201_WYG_158-15a"/>
王則黄銀見唐太宗賜房𤣥齡等黄銀帶時杜如晦新<lb/>
亡帝欲賜之以鬼神畏黄銀别賜黄金帶於靈座廣志<lb/>
曰鍮石似金亦有與金雜者淘之則分鍾會芻蕘論云<lb/>
莠生似禾鍮石像金唐髙宗上元中詔九品服淺碧鍮<lb/>
石八胯帶然則黄銀貴而鍮石賤也今二物不聞以為<lb/>
貨亦鮮有裝飾者豈後世不復産耶按王莽作威斗以<lb/>
五色石銅為之李竒曰以五色藥石及銅為之師古曰<lb/>
若今作鍮石之為然則鍮石鑄成者也<lb/>
<pb n="KR4e0201_WYG_158-15b"/>
青霞子曰丹砂伏火化為黄銀能重能輕能神能靈方<lb/>
勺泊宅編曰黄銀出蜀中南人罕識朝散郎顔生在京<lb/>
抵當庫有以十釵質錢者其色重與上金無異試之石<lb/>
則正白然則黄銀者其亦丹砂所煉者耶<lb/>
石蜜非蜜也本草云石飴也生武都此品今不見今所<lb/>
謂石蜜者糖精也按唐書番胡國出石蜜中國貴之上<lb/>
得其法令揚州煎諸蔗之汁造焉色味逾於西域異物<lb/>
志云交趾之單滋大者數寸煎之凝如氷破如博棊凉<lb/>
<pb n="KR4e0201_WYG_158-16a"/>
州異物志曰石蜜之滋甜於浮萍非蜂之類假石之名<lb/>
實出甘柘變而逾輕註云煑而暴之則凝如石而甚輕<lb/>
可攷見矣<lb/>
孟光舉案齊眉按說文几屬也楊用脩引張平子何以<lb/>
報之青玉案謂以為青玉盌且云光一婦人安能舉案<lb/>
則用脩以案為今之案卓耳以案作盌尤無據按楚漢<lb/>
春秋淮隂侯謝武涉漢王賜臣玉案之食以今度之想<lb/>
是玉盤而下有足者曰玉案故說文以為几屬耳或於<lb/>
<pb n="KR4e0201_WYG_158-16b"/>
案中别寘器或徑寘食若孟光則力能舉石臼而况一<lb/>
案乎<lb/>
堯千鍾孔百觚蓋自古言之而髙允酒訓稱子思云夫<lb/>
子之飲不能一升以此推之千鍾百觚皆為妄也按百<lb/>
觚故為過辭一升亦非實録鄉黨所云惟酒無量不及<lb/>
亂則夫子固善飲者也<lb/>
宋五行志謝靈運每出入自扶接者常數人民間謡曰<lb/>
四人挈衣裙三人捉坐席蓋其時人出入皆用門生扶<lb/>
<pb n="KR4e0201_WYG_158-17a"/>
曵靈運但多耳家有宋搨石本右軍大令像簪冠博衣<lb/>
若半酣狀前後門生二人扶曳之與此正合<lb/>
古人吉禮尚左唯喪禮軍禮尚右左陽右隂故喪禮右<lb/>
也人左臂力少右臂力多故軍禮右也秦漢及亡元之<lb/>
世丞相將軍以下官俱先右而後左秦漢極強元極大<lb/>
秦於金石文及本紀稱右丞相去疾左丞相斯可證唐<lb/>
𤣥宗時改侍中為左相中書令為右相右相以李林甫<lb/>
楊國忠為之而左相陳希烈韋見素取充位而已當始<lb/>
<pb n="KR4e0201_WYG_158-17b"/>
皇及天寳之季亦最强大也<lb/>
蘇秦稱臨淄乏中車轂擊以為盛又樂府註云齊人本<lb/>
轂擊相犯以為樂也<lb/>
涓石梁好鬼見已之影以為鬼而驚死<lb/>
淮南子魯哀公欲西益宅史爭之而不聴宰折睢不爭<lb/>
而聴孔子馬為野人所繫子貢巧說而不得馬圉拙說<lb/>
而得疑亦㝢言也<lb/>
漢書髙祖五年令田横乘傳詣洛陽如淳曰漢律四馬<lb/>
<pb n="KR4e0201_WYG_158-18a"/>
髙足為置傳四馬中足為馳傳四馬下足為乗傳一馬<lb/>
二馬為軺傳然漢書凡傳皆稱乘不如是分别也不然<lb/>
文帝之從代即位周亞夫之以太尉南討至六傳豈小<lb/>
緩事耶而四馬下足也<lb/>
古象刑墨黥<hi>涅其面也</hi>慅嬰<hi>凶冠之飾令/罪人服之也</hi>共艾畢<hi>以蒼白色作韠令罪</hi>
<hi>人服之也</hi>菲對履<hi>慎子作䋽或/菲或枲為履</hi>殺赭衣而不純<hi>以赤土染衣殺而不縁也</hi>
亦可謂輕矣<lb/>
孫掉子曰海人與山客辨其異物海人曰海中有魚額<lb/>
<pb n="KR4e0201_WYG_158-18b"/>
若華山之頂一吸萬頃之波山客曰鄧林有木圍三萬<lb/>
尋直上千里旁䕃數國有人曰東極有大人斬木為䇿<lb/>
杖不可枝釣魚為餔不足充饑楊用脩全倣此而稍増<lb/>
益之<lb/>
管仲初相齊以隰朋為東國賔胥無為西土賔公子開<lb/>
方㳺於衛季友㳺於魯蒙孫逰於楚其後復使公子舉<lb/>
㳺魯開方仍㳺衛曹孫宿㳺楚以隰朋為大行寗戚為<lb/>
大司田王子成父為大司馬賔胥無為大司理東郭牙<lb/>
<pb n="KR4e0201_WYG_158-19a"/>
為大諫其最後也以開方㳺衛十五年不省親而勸桓<lb/>
公勿用可謂能用舍人矣<lb/>
司馬田穰苴傳人或疑之以左氏不載也按晏子云景<lb/>
公飲酒夜移於晏子前驅欵門曰君至晏子𤣥端立於<lb/>
門曰諸侯得微有故乎國家得微有事乎君何為非時<lb/>
而夜辱公曰酒錯之味金石之聲願與夫子樂之晏子<lb/>
對曰夫布薦席陳簠簋者有人臣不敢與焉公曰移於<lb/>
司馬穰苴之家前驅欵門曰君至穰苴介冑操㦸立於<lb/>
<pb n="KR4e0201_WYG_158-19b"/>
門曰諸侯得微有兵乎大臣得微有叛者乎君何為非<lb/>
時而夜辱公曰酒錯之味金石之聲願與將軍樂之穰<lb/>
苴對曰夫布薦席陳簠簋者有人臣不敢與焉此事可<lb/>
入傳<lb/>
老聃至西戎而效夷言夏禹入躶國而解下裳墨子見<lb/>
荆王而文錦吹笙非苟違性隨時所好也<hi>見劉子名昭</hi>
東方曼倩陸沈金馬為大隠朝市之說其流弊至於無<lb/>
所底止有所謂通隠者何㸃也見本傳充隠者皇甫希<lb/>
<pb n="KR4e0201_WYG_158-20a"/>
之也見桓𤣥傳黄扉隠士者許寂也仕蜀好脩鍊見蜀<lb/>
檮杌隨駕隠士者盧藏用也舉進士不調始隠終南有<lb/>
意當世見本傳㳺俠隠士者前何㸃與弟𦙍也遨逰人<lb/>
間見本傳<lb/>
少陵詩所謂投壺郭舍人者即與東方朔滑稽而不勝<lb/>
者也西京雜記稱郭舍人能投壺一箭七十餘驍顏光<lb/>
禄載汝南周璝會稽賀徽並能四十餘驍驍者自壺躍<lb/>
出復以手接之屢投屢躍不墜地也其名有倚竿帶劍<lb/>
<pb n="KR4e0201_WYG_158-20b"/>
狼壺豹尾龍首尤妙者有蓮花驍<lb/>
古樂府有鄭櫻桃篇極言石虎以妓女為后按晉書載<lb/>
紀云櫻桃是優童也虎溺嬖之信其讒至殺妻及攷十<lb/>
六國春秋則云櫻桃是冗從僕射鄭世達妓也太妃給<lb/>
虎虎嬖之立為后又二石偽事云虎攻中山得鄭略妹<lb/>
為妾信其讒射殺妻崔氏與歌辭合未知孰是<lb/>
莊子云人而不學謂之視肉學而不行命之撮囊四字<lb/>
頗竒<lb/>
<pb n="KR4e0201_WYG_158-21a"/>
孟甞君客鷄鳴狗盜而出秦難楚子發禮善偷者而却<lb/>
齊師<lb/>
史稱齊文宣在東山飲酒投杯赫怒召魏收於前為書<lb/>
將西討周人震恐常為度隴之計三國典略載其全文<lb/>
曰朕歴數在躬志清四方蕞爾秦隴久阻風化混一之<lb/>
事期在今日必當訓旅誓衆天動雲臨朕已下甲汾流<lb/>
沈船晉地便當躬率將士平陵王壁徑掩長安梟彼<lb/>
兇首朕與梁國舊敦好睦近聞其奸乃欲規謀宜令上黨<lb/>
<pb n="KR4e0201_WYG_158-21b"/>
王渙總勒熊羆星流風巻王者之言明如日月宜宣内<lb/>
外咸使聞知齊主覽收草於兇首下足九言曰雖藏山<lb/>
没水終不縱赦即此詔也<lb/>
昔人以王右軍蘭亭詩敘比石崇金谷園詩序云右軍<lb/>
甚喜楊用脩甞得其全文傳之及覽脩文御覽所載云<lb/>
吾有廬在河南金谷中去城十里有田十頃羊二百口<lb/>
鷄猪鵞鴨之屬莫不畢備用脩所載缺此恐亦未是全<lb/>
文<lb/>
<pb n="KR4e0201_WYG_158-22a"/>
蔡琰入胡為胡婦生子歸復嫁董杞而范曄傳之列女<lb/>
賀知章八十六有疾㝠然始乞鑑湖為道士而宋祁傳<lb/>
之隠逸蓋脩史者悖節之臣難退之士故也<lb/>
杜牧詩疊嶂巧分丁字水按水經丁溪水在泗東然福<lb/>
建汀州之名汀亦以溪水如丁字也巴江流亦如巴字<lb/>
沛國劉顯偏精班漢時人目之為漢聖杜預研精左傳<lb/>
時人目之為左氏癖同一精也一以稱聖一以稱癖<lb/>
嵗之為遂也尺之為赤也巻之為<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>也雖古書道經有<lb/>
<pb n="KR4e0201_WYG_158-22b"/>
之然而不可恒用也<lb/>
荀子云墨子蔽於用而不知文宋子蔽於用而不知得<lb/>
慎子蔽於法而不知賢申子蔽於勢而不知知恵子蔽<lb/>
於辭而不知實莊子蔽於天而不知人楊子云莊楊蕩<lb/>
而不法墨晏儉而廢禮申韓險而無化鄒衍迂而不信<lb/>
晉志稱漢世祖挺英雄之略總文景之資楊霓拂翳皮<lb/>
軒記鼓横汾河而祠后土登甘泉而祭昊天大駕車千<lb/>
乘騎萬匹以幸姬趙飛鷰置屬車間豹尾中然則武帝<lb/>
<pb n="KR4e0201_WYG_158-23a"/>
世又有一趙飛鷰耶抑李夫人之誤也<lb/>
名山藏書者嵩髙山記一石室有自然書及飲食九士文<lb/>
括畧禹禪會稽山一石穴委曲黄帝藏書於此禹得之<lb/>
又水經注石山有金簡玉字書禹發之得治水之理吴<lb/>
地記包山中有洞庭深逺吴王夫差使靈威丈人入洞<lb/>
穴十七日得玉葉上列靈寳經二巻使示孔子曰禹書<lb/>
也吴越春秋九山東南曰天柱山號宛委承以文玉覆<lb/>
以藍石其書金簡青玉為字編以金銀禹登衡山有赤<lb/>
<pb n="KR4e0201_WYG_158-23b"/>
繡衣男子自稱𤣥夷蒼水使者謂禹曰欲得我簡書知<lb/>
道水方齋於皇帝之嶽禹乃齋登石簣山果得其文周<lb/>
行天下使伯益記之為山海經荆州記小酉山上石穴<lb/>
中書千巻相傳秦人於此而學因留之梁湘東王云訪<lb/>
小酉之逸典是也武陵記天門山巖中有書數千巻見<lb/>
而不可取伏滔北征皇天塲古陶穴藏書二千餘巻<lb/>
有藏道經者抱朴子云道書之重者莫過於三皇内文<lb/>
五嶽真形圖名山五嶽皆有三藏於石室太上真人靈<lb/>
<pb n="KR4e0201_WYG_158-24a"/>
寳秘文内符鍾山真人授禹禹更撰定為二通一藏苗<lb/>
山一付雲水洞室玉帝七聖𤣥紀云舊文十五萬藏崑<lb/>
崙北洞大洞篇目云鬰儀結隣藏王屋中清虛洞飛龍<lb/>
隠訣云飛𤣥羽經藏峨眉山金太微黄書經云天真三<lb/>
皇藏八㑹之文於委羽山太㣲天帝藏一通於龜山<lb/>
相物者陳君夫相馬留長孺相彘榮陽禇氏相牛又有<lb/>
浮丘伯相鶴經寗戚髙堂隆相牛經嚴助相貝經師曠<lb/>
禽經伯樂周穆王諸葛頴徐成相馬經而相馬者又有<lb/>
<pb n="KR4e0201_WYG_158-24b"/>
寒風吴相口齒麻胡相頰女厲相目衛忌相髦許鄙相<lb/>
尻代羯相胸脇管青相臆吻陳非相股脚秦牙相前君<lb/>
賛相後<lb/>
解獸語者介葛盧<hi>見左傳</hi>解鳥語者公冶長<hi>見衝波傳又沈佺期詩云</hi>
<hi>不知黄雀語能免冶長災</hi>侯瑾字子瑜<hi>見燉煌實録</hi>又廣漢陽翁仲解馬<lb/>
語<hi>見論衡</hi>李南亦解馬語<hi>見抱朴子</hi>詹何得牛鳴知牛黒而白<lb/>
在角<hi>見韓非子</hi>廷尉沈僧照聴南山虎嘯云國有邊事當選<lb/>
人丁<hi>見梁典</hi>
<pb n="KR4e0201_WYG_158-25a"/>
荀朂食飯而知炊者之為勞薪乃故車軸脚也苻朗食<lb/>
鷄而知其栖之恒半露又能知鵞白黒毛處可謂𤣥解<lb/>
若𤣥晏食麥而云桃杏李三汁所漬則不難矣<lb/>
史稱海西公無失徳以牀席之言易誣故謂其隂痿廢<lb/>
後生子不育時人憐之按五行志百姓歌曰青青御路<lb/>
楊白馬紫㳺韁汝非皇太子那得甘露漿識者曰白者<lb/>
金行馬者國族紫為奪正之色明以紫間朱也海西公<lb/>
廢其三子以非公之子縊以馬韁死之日南方獻甘露<lb/>
<pb n="KR4e0201_WYG_158-25b"/>
又海西公初生皇子百姓歌云鳳凰生一雛天下莫不<lb/>
喜本言是馬駒今日成龍子其歌甚美其㫖甚微海西<lb/>
不男使左右向龍與内侍接生子以為已子豈海西真<lb/>
痿耶抑温之所誣者正令人為謡言也<lb/>
女子化為丈夫者漢末女子徐登化為丈夫有幻術晉<lb/>
安豐女周世寧八嵗漸化為男至十七八遂能御女寧<lb/>
康初江陵女唐氏劉聰時内史女人唐光啓二年郿縣<lb/>
女子宋乾道三年永州支氏女慶元三年袁州黄念四<lb/>
<pb n="KR4e0201_WYG_158-26a"/>
女括異志廣州蕭氏女大娘子並化為男丈夫化為女<lb/>
子者華陽國志武都丈夫化為女子蜀王寵之至亡國<lb/>
漢哀帝建平中豫章男子化為女嫁人生一子建安七<lb/>
年越雋男子劉曜時武功男子蘇撫陜男子伍長平並<lb/>
化為女京房易傳曰女子化為丈夫兹謂隂昌賤人為<lb/>
王丈夫化為女子兹隂勝陽厥咎亡洪景盧謂為釋證<lb/>
南渡後有之不為災矣偶因戊辰年事記此<lb/>
京房易妖曰隂在首天下大亂在腹天下有事在背天<lb/>
<pb n="KR4e0201_WYG_158-26b"/>
下無後而宋書稱晉有兩女子一隂在臍上一在下皆<lb/>
淫而不産晉五行志云有隂在首者居揚州有一男子<lb/>
二陽累生俱能行人道而淫<lb/>
　<lb/>
　<lb/>
　<lb/>
　<lb/>
　弇州四部稿巻一百五十八<lb/>
</p>
<p>
</p>
  </div>
</body>
</text>
</TEI>
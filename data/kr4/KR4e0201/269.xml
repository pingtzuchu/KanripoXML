<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻九十五</head> <lb/>
    <p>
<pb n="KR4e0201_WYG_269-1a"/>
欽定四庫全書<lb/>
　弇州續稿巻九十五<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　中奉大夫江西承宣布政使司右布政使虹洲秦<lb/>
　　　公墓誌銘<lb/>
秦之先自嬴氏至宋而髙郵人學士觀以謫死𦵏無錫<lb/>
<pb n="KR4e0201_WYG_269-1b"/>
燦山下其子郡倅湛遂占籍為其邑人十七傳而為貞<lb/>
静公䕫累官江西右布政使貞静則其鄉人私諡也貞<lb/>
静公之仲子曰孝㢘公永孚以髙行旌孝㢘公之子曰<lb/>
都事公鏜舉鄉貢不第竟謝公車業以終有子曰通参<lb/>
公瀚公父也其稱通参者從公爵也母曰殷宜人公諱<lb/>
梁字某某生而美姿容眉目如畫稍長所習書輒誦遂<lb/>
工屬文補博士弟子婁試冠其考儁聲隆隆起執經請<lb/>
贄者踵相接矣當是時公所居有山曰金匱因自號匱<lb/>
<pb n="KR4e0201_WYG_269-2a"/>
山而㑹嘗出而五色氣蒙之若霧望者覩其地有虹起<lb/>
上屬天而恠之公因更署號曰虹洲盖以雅自負云而<lb/>
未㡬果中鄉試髙等明年試禮部司試者竒公文薦以<lb/>
為第一人而所射䇿與主試江學士意異争之彊公見<lb/>
絀然自是名益起其又三年而試得第八人錄其文以<lb/>
式當是時公名籍甚館選垂及而失之亦以媢者故出<lb/>
補南昌府推官南昌民嚚而好氣勝公起書生驟得李<lb/>
官人竊或少之乃所撃斷亭剖即老吏不若郡多宗室<lb/>
<pb n="KR4e0201_WYG_269-2b"/>
子侯又豪貴人子弟徃徃交借故相嚴勢魚肉其单赤<lb/>
公一切用柱後恵文彈治之不少假則相戒毋膺此強<lb/>
項司理而巨盜平十二者窟險時時從其黨行剽監司<lb/>
苦之為下公逮公㢘得尉某與盜有連不出意詰之曰<lb/>
若自知死不何自通盜尉股栗摶顙請命公曰吾寄若<lb/>
刃頸姑為説離其黨而以酋來為若冺迹尉卒如教縳<lb/>
平十二至論報磔於市公既以材顯諸臺委所部行屬<lb/>
邑至他傍郡車跡殆徧每治牘丙夜不小止子爌跽而<lb/>
<pb n="KR4e0201_WYG_269-3a"/>
請曰大人得無憊耶且休矣公指其牘曰兒稚何知此<lb/>
曹子生死吾指掌間吾烏能休也故公所受聲嚴而不<lb/>
殘為闔省冠徴拜吏科給事中居無何朝議築都南郭<lb/>
最為鉅興所使中貴人大臣徹侯考工将作以數十計<lb/>
而公與御史苟君監之公遂止舎郊晝夜不歸邸所部<lb/>
分尺寸皆有程嘗劾罷中貴人之家於工者以故咸惴<lb/>
惴不敢飾非自便城成第功上等超為通政司参議其<lb/>
明年大水頗圮城公仍兼給事中監之賜金幣如前當<lb/>
<pb n="KR4e0201_WYG_269-3b"/>
是時相嚴貴益甚而其子世蕃黷以侍郎與董工事心<lb/>
器公時時結杯酒歡且啖以九列公醜之用親老辭得<lb/>
南京太僕少卿太僕署於滁有故王文成公講舎公與<lb/>
諸生讀書談道其間甚適也久之遷鴻臚卿再遷右通<lb/>
政俱仍南京世蕃乃使其客示徳色於公曰公一嵗而<lb/>
再遷皆清局者誰自也公謬詘其語曰吾不知自也将<lb/>
無以久次竽濫之食乎哉竟不謝未㡬太廟灾公請罷<lb/>
鐫秩為浙江布政司左参議俄相嚴得罪公稍遷山東<lb/>
<pb n="KR4e0201_WYG_269-4a"/>
按察司副使協理堂事時堂務簡而所兼署提學及徳<lb/>
州兵備事亦辦尋改浙江専督學政是時秋己逼期公<lb/>
星夜行抵任三日而出行部五閲月而以十一郡諸生<lb/>
黜陟告成既畢試浙士九十五人公試而首者五十六<lb/>
人餘亦優等遂相歎以為神明而公務寛大多所優進<lb/>
每謂士疇不欲乗時取功名者錮人聖世吾不忍襲之<lb/>
他操切少年不善也尋進布政司左参政亡何遷湖廣<lb/>
按察使甫下車振頽提綱大欲有所為而江西右布政<lb/>
<pb n="KR4e0201_WYG_269-4b"/>
使之命下矣公時方急通参公疾将䟽乞終養不果因<lb/>
倍道歸侍湯藥者二月而通参公卒得以窮易戚亡憾<lb/>
生死而嵗大計吏竟用浙中事罷公夷然不屑也戲語<lb/>
客五閲月而浙雋無遺疑此為誤人闇多矣吾而不罪<lb/>
誰當罷者公素孝所奉通参公齋慄志養既除服乃以<lb/>
所事通参公者事殷宜人朝夕上饔博滋味徴聲伎而<lb/>
薦之殷宜人為加匕且屬公觴曰姑為我一寓目而公<lb/>
亦自好㳺適所居邑多佳山水選要創墅曲承其勝有<lb/>
<pb n="KR4e0201_WYG_269-5a"/>
所謂恵山園及春申别墅者畫船簫鼓中載詩酒人如<lb/>
葉茂長姚舜咨顧世叔輩相與翶㳺歌呼毋論晝夜唯<lb/>
不佞獲三四過公輒留留輒大飲飲輒醉醉輒捉予耳<lb/>
朗誦所為詩若文弗竟弗己且曰吾太夫人善飯吾善<lb/>
酒吾婦善為饔弟與子皆善逢迎而又皆才吾以應人<lb/>
間世亡蹙額者然間一涉時事及長吏可否未嘗不慷<lb/>
慨色動也不佞乃以是竊窺公非但為樂者公於友愛<lb/>
天性黎明率諸弟謁家廟退坐中堂笑語移晷乃别每<lb/>
<pb n="KR4e0201_WYG_269-5b"/>
宴而有虚席輒顧問某郎何状竟酒邑邑不樂嵗賦踐<lb/>
更則曰寜吾代之不以累若也以故諸弟能自致力潤<lb/>
屋而書亦不廢從弟本貧不能謁選則資之選從父滂<lb/>
判劍州逺不能赴則資之赴又嘗為王氏姑及女弟之<lb/>
夫朱連調歛𦵏他親族緩急叩之即應亡問槖恥公既<lb/>
以得浙士心而其顯者道里近又數來長郡國以是不<lb/>
落莫有邵某按部而鄒某為邑咸首造公有所叩而公<lb/>
不荅第一言邑賦利便而已邑以鄉飲大賔請公為一<lb/>
<pb n="KR4e0201_WYG_269-6a"/>
赴之亦不再也盖江以南亡不稱公慎重長者而公於<lb/>
纂邑志直筆亡緩借人或謂公不為指唾計耶公謝曰<lb/>
嚮者不審誤許之今無及矣雖然吾不以指唾易鬼責<lb/>
也盖志成而識者目之良史公偶食於已氏而逆尋寒<lb/>
中之少已而大㑹客觴殷宜人八十復中勞疾大發凡<lb/>
五閱月而革顧謂子爌等曰吾粗自全歸何恨恨不獲<lb/>
終事老母耳遂瞑得年六十有四娶陳宜人温令能操<lb/>
内秉而恭事公如公語丈夫子四爕郡諸生娶譚為右<lb/>
<pb n="KR4e0201_WYG_269-6b"/>
都御史愷女先公卒次爌太學生娶顧為塩課提舉某<lb/>
女繼娶徐為魏公鵬舉孫焯亦太學生娶吳為左諭徳<lb/>
情女俱陳出爟聘唐太學生某女側出女三適之立梁<lb/>
化行胡汝節俱太學生孫男四爾達聘徐為鄉進士某<lb/>
女爾佳聘賈為紹興守某女爾載聘施為吏部主事某<lb/>
女爾基未聘孫女三適太學生顧橒李玘粹黄懋頴𦵏<lb/>
在軍将山之新阡盖爌之來乞誌銘也實以公治命云<lb/>
而状則徴之光州守陳君以忠陳君公婦弟也其視公<lb/>
<pb n="KR4e0201_WYG_269-7a"/>
師友間能為悉公余既善公而覈陳君語故不辭銘曰<lb/>
土有壟而培則崇木有萌而滋則豐秦甲於常曰端敏<lb/>
公暨今給事中公顯其間迨嘉及隆培之滋之夫是以<lb/>
窿窿芃芃乃公不盡食之以還化工睪如其丘窈如其<lb/>
宫吾以卜其後之𢎞<lb/>
　　驃騎将軍中軍都督府僉事鎮守浙直地方總兵<lb/>
　　　官玉江楊公及配吕淑人合𦵏墓誌銘<lb/>
隆慶五年十二月十一日故都督僉事楊公卒于里前<lb/>
<pb n="KR4e0201_WYG_269-7b"/>
三日其配吕淑人卒而公業寢疾以哀痛亦卒于是其<lb/>
友人王世貞徃哭之而又八年其子之慶始能舉而𦵏<lb/>
黄泥涇之先兆而乞曹山人昌先状以請志銘按状尚<lb/>
英公諱也時俊公字也九江之徳化公始地也玉江公<lb/>
别號也以徳化昉也有髙者從髙皇帝起義兵累功至<lb/>
明州衛千户坐累謫雲南平夷衛百户調泗州衛復從<lb/>
文皇帝渡江徙鎮海衛仍為千户自是而和而春而富<lb/>
而鯤俱世世受千户富鯤復縁公貴贈昭勇将軍都指<lb/>
<pb n="KR4e0201_WYG_269-8a"/>
揮僉事都指揮富公王父也鯤公父也封太淑人武公<lb/>
母也所受自千户以至署指揮僉事實為指揮使署都<lb/>
指揮僉事又實為都指揮同知署中軍都督僉事公爵<lb/>
也自所篆而巡江而巡海而協守劉家河自把總而以<lb/>
都指揮體行已僉湖廣都司已遷通泰恭将已左轉江<lb/>
南㳺兵都司已遷塩城恭将已復為蘇松恭将已協守<lb/>
浙直為副總兵已進鎮守為總兵公職也公生而壮大<lb/>
多權畧七嵗就外王父武氏塾於同館無所不狎侮嘗<lb/>
<pb n="KR4e0201_WYG_269-8b"/>
遇一業姑布者孰視之曰是非凡兒也出三十當大貴<lb/>
故昭信尉吕某亡子有一女而賢公乃入贅焉補州學<lb/>
諸生始折節為禮讓步趨循循矣二十三為千户捷武<lb/>
舉都試不第歸而署所事不索卒一錢曰伍行盡矣寜<lb/>
堪再迫且丈夫豈終一千夫長而忍為此公長七尺餘<lb/>
虬鬚虎頥猿臂善射臺使者行部望而異之及試射輒<lb/>
命中以故勞賞恒冠諸軍而其巡海也以三翼舸衝閩<lb/>
賊餘皇敗之獲其酋林成事聞賜白金十兩再捷武舉<lb/>
<pb n="KR4e0201_WYG_269-9a"/>
有司梓其文都試復不第歸仍故綂猝遇倭數百艘衆<lb/>
寡不敵公令聨舫為方陣戒士持滿毋輕發賊出叵測<lb/>
引去乃徐還師時倭寇已傅州肉薄而登中丞蔡公急<lb/>
召公射之俱應弦倒最後射一衣紅者額賊驚觧散㑹<lb/>
蔡公坐不稱改去賞遂格而公最後三應都試復不利<lb/>
而倭冦復大舉入寇勢張甚巡撫彭公恭政翁公才公<lb/>
而意其避倭難故係其家屬欲以激公而公果日夜馳<lb/>
謁二公乃大喜曰吾不虞一面矣遂以舟師授公俾便<lb/>
<pb n="KR4e0201_WYG_269-9b"/>
宜行事公慷慨撃楫誓不與賊俱生乃身練士習射搏<lb/>
力勾卒之法選虣勇者為前茅而募長年教之使捩風<lb/>
羊角而據上㳺自四月至五月鋒賊於南沙再嘬之劉<lb/>
家港再掩之七了港與吳淞江前後俘斬百八十餘級<lb/>
溺死者無算而其把總也所鏖賊自教場洪三丈浦馬<lb/>
蹟山吳家沙寳山吳淞江清水窪凡七捷俘虜尤衆至<lb/>
推級以予故太倉守熊公及兩衛使俱獲論贖且遷而<lb/>
公之轉鹽城也其帥李中丞迫欲得之而江南帥強留<lb/>
<pb n="KR4e0201_WYG_269-10a"/>
公以重不獲發李公遂用逗遛法劾公賴大司馬知之<lb/>
薄其罪得領江南㳺兵無何大軍扼賊艘於三沙凡四<lb/>
十忽盡匿帥謂公賊遁乎公曰我師亘百里刁斗相望<lb/>
一笭箵不能越而四十艘乎沙多蘆其内有棲麥此必<lb/>
伏蘆中就麥伺我惰而後潰圍走也帥曰善為我跡之<lb/>
公跡之果伏蘆中乃揚金鼓状若焚蘆者賊果整舟出<lb/>
公舉幟大呼矢石齊奮賊遂大敗無得脱者公戰功於<lb/>
江南恭俞大猷劉顯間而未嘗一敗北倭既累挫其選<lb/>
<pb n="KR4e0201_WYG_269-10b"/>
鋒少不能軍而公之遷副将至大将羽檄日益希幕府<lb/>
鮮上首虜矣公善撫部曲問疾賻䘮若子女所得鹵獲<lb/>
必中分之即有犯軍伍間政不少貸也其小酒食過若<lb/>
不聞尤熟海道舟嘗以夜發公卧艙底耳水聲即辨為<lb/>
何洋不爽也毎颶作舟子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>且嘔而公手粱肉大酒<lb/>
飲啖愈壮吏士賴以無恐吳淞江之役公方與賊確鬬<lb/>
所駕閩舩髙於屋以凌賊賊不支公忽謂曰是速備吾<lb/>
下賊果䝉盾穴水間鉤其髪致之大斧夾斷其首以殉<lb/>
<pb n="KR4e0201_WYG_269-11a"/>
遂大破賊其為副總兵當治吳淞前帥遺狼兵千餘皆<lb/>
狠戾不可馭故欲以難公公日夜以好酒食慰勞而多<lb/>
募舎兒土人子陽若師事之者俾悉其技度亡所藉之<lb/>
乃謂曰久客不念家耶若父母妻子何衆泣請歸公為<lb/>
不忍舎状而椎以牛酒予錢帛使海艦送之曰内地淹<lb/>
嵗月毋苦槖中装為實虞其擾也自是吳淞無伏禍而<lb/>
其在定海嘗行城城庳薄遇警施木栅睥睨上公笑曰<lb/>
是不可以一炬燼耶首捐俸倡吏卒甓而益之公威名<lb/>
<pb n="KR4e0201_WYG_269-11b"/>
日益振嘗預推平蠻将軍填楚而㑹所部黠卒失伍者<lb/>
漫㳺燕中冒公家人名與給事所親争席於狹斜給事<lb/>
遂劾公行賕覬移官章上即罷公郡大夫士父老擁車<lb/>
前稱不平公謝曰勞苦諸君請視僕車生耳矣僕自列<lb/>
校起何功而濫斧鉞之寄以天子寵靈獲老死牖下分<lb/>
得無侈乎第謂僕行賂賂者何人求者何官以此塞白<lb/>
簡耶遂歸公始築第於太倉衛之左稱巨麗矣歸而搆<lb/>
園於其右數百武許頗窮水石竹木之致名之曰日涉<lb/>
<pb n="KR4e0201_WYG_269-12a"/>
而又性好客客以不時叩供具張飲累日夕亡倦色而<lb/>
諸鎮戍之長干旄過從者多公故部曲至則大合樂饗<lb/>
讌之所從騶士皆醉飽行賞賚金錢過望公以是家大<lb/>
困鬻郭外田亡已盡廢其息母錢以至帶金劍装皆盡<lb/>
而客日益進不衰公雖雅倦㳺然富春秋不能無壮心<lb/>
而故所部士大夫吏卒交口稱之當隆慶初南中給事<lb/>
御史上書謂公堪大将寄久之乃預推大同帥報聞而<lb/>
公則以病矣公之病得之肥而善食酒一日飲於余忽<lb/>
<pb n="KR4e0201_WYG_269-12b"/>
痰湧發喉間咯咯有聲竟夕始蘇自是病兩嵗雖數強<lb/>
起數憊以至卒公終始事也公雖用武起雅好文其在<lb/>
鎮博帶褒衣與少傅吕公大司馬張公輩酬咏徃返彬<lb/>
彬有聲稱性孝友嘗痛昭勇公之不逮祿養也所以共<lb/>
奉武太淑人備至殁爲築髙冡以移昭勇公兆而太淑<lb/>
人祔之弔客傾數郡念其弟尚才孱不問産為置産立<lb/>
而無子為置妾生子中表故舊賴以無窘緩急者可指<lb/>
數也公行也歿以辛未距其生辛巳為春秋者五十一<lb/>
<pb n="KR4e0201_WYG_269-13a"/>
公夀也吕淑人者公元配也淑人性嚴重然不敢以公<lb/>
贅故驕公方公貧時洴澼絖以資衣食間有所負博進<lb/>
潜脱簮珥償之不使聞父母公既貴每饌客至丙夜淑<lb/>
人躬臨視之竟罷酒乃已公寢疾二年所非淑人手調<lb/>
食不食也可謂嫓徳並終者矣之慶公伯子也公有二<lb/>
子之望之勝而殤獨之慶在娶馬氏衛使圖女之慶領<lb/>
鎮海衛篆更督漕務有廉名御史數薦之當遷之慶之<lb/>
二子祖烈祖勲祖烈聘張氏恭将某女公孫也公官二<lb/>
<pb n="KR4e0201_WYG_269-13b"/>
品於法得予祭𦵏贈諡之慶抑而弗敢請者公遺命也<lb/>
昌先又曰㣲公江南其墟哉即不得比於開國諸徹侯<lb/>
何渠出劉廣寜下哉迺竟以萋菲見妬坎壈抑欝甫下<lb/>
夀而死上之不獲如營平新息老竟其才下又不獲為<lb/>
青門故侯偃蹇長世何也乃其重然諾好施喜客居然<lb/>
國士風矣君子謂之知言昌先者公友也銘曰<lb/>
楊之先人起千户侯世邈以單危若贅旒誰其振哉有<lb/>
髯而虬腹圍十之尺七乃浮見敵惟輕左弓右矛島夷<lb/>
<pb n="KR4e0201_WYG_269-14a"/>
為訌肆其<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>劉公奮而前五步不留執醜獲訊穴胷纍<lb/>
頭戰靡遺敵捷無虚月遂錫璽書開府于粤天子所馮<lb/>
如濟獲筏海波不揚長鯢立骨文吏始舒來攻我闕公<lb/>
勲既完徐步則蹶公身雖廢而名不歿温温淑人婉嫕<lb/>
馝馞偕以終始于室于穴公姑即安其後必發我書堅<lb/>
珉用表厥伐<lb/>
　　正議大夫資治尹南京工部右侍郎雙江方公墓<lb/>
　　　誌銘<lb/>
<pb n="KR4e0201_WYG_269-14b"/>
嘉靖中倭事起江南而吾吳及雲間最為上股肱郡而<lb/>
又最當寇衝當是時潞安任公環自吳郡丞鳩烏合與<lb/>
之力角以至遷治兵使者新城方公繼為雲間守悉筴<lb/>
完孤城而袵席其民民以忘寇其後任公蚤卒而方公<lb/>
婁遷至開府遂盡有吳雲間地而大布徳恵一時任公<lb/>
以戰方公以守人主倚之若左右臂而任公之功名不<lb/>
能居方公半則以年也方公者諱廉字以清别號雙江<lb/>
方之先干以文顯嚴陵其後人習毉遂以醫顯至宋建<lb/>
<pb n="KR4e0201_WYG_269-15a"/>
炎而徙居杭之新城有質者嘗應髙皇帝徴試明經詞<lb/>
賦皆第一復以文顯子若孫復習毉至公王父源由諸<lb/>
生員訓武學為建寜司諭而其季父銓母弟溥皆成鄉<lb/>
薦又復以文顯至公乃大顯父曰菊泉公模用公貴累<lb/>
贈都察院左副都御史母錢淑人有三子而公最長公<lb/>
生而沈嚴寡言笑動止異常兒父母慈䁥之不令學而<lb/>
公自勵於學耐勤苦念邑僻諸生中無可與語者乃負<lb/>
笈之郡贄業聴講晝夜不輟嵗時一歸邑定省輒步而<lb/>
<pb n="KR4e0201_WYG_269-15b"/>
精思家人請以一衛代不許也行二十里文一篇成及<lb/>
門而藁草三易矣學使者試公輒髙等且以勵他博士<lb/>
弟子曰何不學方生文是有根柢非而曹剽掇倫也它<lb/>
博士弟子以公年少邑僻心不肯之未㡬公連取進士<lb/>
其程試文出乃相率慕服公由選得南康推官南康山<lb/>
郡少事而御史才公每行部輒挾公與俱亡何它郡牘<lb/>
盡以屬公多多益辦公大指不欲以深文小廉見名事<lb/>
𠂻情法久而愈信於上下薦剡婁騰贈公名醫也就公<lb/>
<pb n="KR4e0201_WYG_269-16a"/>
養官舎每得所治牘閲之歎曰秦越人不能生死者而<lb/>
子乃徃徃能生死者何竒也我復何憾亡何贈公卒貧<lb/>
不克治䘮上官聞而賻之乃克治䘮而吏部以卓異召<lb/>
服除始之部謂少需之可得給事御史公力辭曰官非<lb/>
吾擇也且愚不任言路授禮部祠祭主事厯主客員外<lb/>
精膳郎中曹事簡讀書當官無害而數倡其僚綿蕞藁<lb/>
草為朝議或誚之曰上坐竹宫已數年寜復問朝耶公<lb/>
曰不然即上一日朝何所取質安用禮官為而㑹有庚<lb/>
<pb n="KR4e0201_WYG_269-16b"/>
戍邊事上忽出御殿公袖藁草以上大宗伯按行之大<lb/>
宗伯雲間人也以是心異公遂言之吏部公出守公至<lb/>
則按行睥睨増崇浚深郭外皆置敵臺宿甲士以相掎<lb/>
角寇數萬人猝至圍城公調兵食懸中不爽時時緩帶<lb/>
縉紳家雅語以示暇曰吾在毋恐也而所宿甲間出有<lb/>
所俘斬寇食盡竟壊散去屬邑上海故無城中寇者再<lb/>
矣公請於大帥築之帑不繼則身之大姓家勸募曰賊<lb/>
闌入若身與室非若有而况室中物且也皆身外以是<lb/>
<pb n="KR4e0201_WYG_269-17a"/>
人感悟委輸若流水公早暮行版築間與吏民分工力<lb/>
朝告成而寇夕集城下躑躅不得上嚴旌㦸而耀之遂<lb/>
遁乃博訪民間疾苦奏計兩臺請寛嵗賦停不切需皆<lb/>
如指始郡牘不勝繁則一切為吏弊窟自公至毋所容<lb/>
浄若刷洗公雖不好赫赫聲而報績為諸郡冠有白金<lb/>
文綺之賜遷江西按察副使飭九江兵備是時倭警尚<lb/>
未己㳺徼徧江上下而縣官有建章役取材楚蜀間皆<lb/>
導公理所公以身為禦不憚䟦履復報績冠晉左廣恭<lb/>
<pb n="KR4e0201_WYG_269-17b"/>
政訓卒調餉撫勦三巢盜如豕蜩而大宗伯時在政思<lb/>
公雲間功遂以廷推擢右僉都御史提督諸軍巡撫應<lb/>
天諸郡兼理糧儲大軍之後㓙年嗣之民不勝殍公懇<lb/>
䟽以請其辭酸楚所减賦百餘萬而吳及雲間得十之<lb/>
八時稍議汰兵及餉公必先其非要者復請革常鎮兵<lb/>
備仍歸之蘇而専設文臣治水皆鑿鑿可久尋進右副<lb/>
都御史撫湖廣公素秉介不通貴人苞苴其最後迫故<lb/>
事稍一通然而不能當恒時百一而言路新欲借公自<lb/>
<pb n="KR4e0201_WYG_269-18a"/>
標樹白發其事公解節歸中外寃之公夷然自若隆慶<lb/>
改元言者交薦公起為南京大理寺卿□上遷都察院<lb/>
左副都御史總督漕運兼督撫淮揚諸郡公至首畫漕<lb/>
計列上之得報可以是嵗綱如期毋後者已次第有所<lb/>
損益徐州吕梁二洪夫嵗取之徐公謂餘黎㡬何而使<lb/>
偏累乃省漕司米聴司洪者易價而募之又請徐之商<lb/>
税以備河費舊有屯兵坐食於如臯公亦革之所减省<lb/>
先後以萬計中貴人守皇陵者舊得預民事公持不可<lb/>
<pb n="KR4e0201_WYG_269-18b"/>
乃已尋轉南京工部右侍郎㑹元配羅淑人以病卒哭<lb/>
之傷亦病凡三疏乞骸骨乃得請公歸病良已始為政<lb/>
於其家及鄉公潔廉毋羡奉入以儉而息之乃小羡立<lb/>
家廟葺先塋斥置墓田以嵗享聨族之大小而誨以徳<lb/>
讓邑多匿田復乗間飛賦公疏於朝而清理之嵗大侵<lb/>
公謀諸令發倉粟賑貧者而又慮其逺不任負荷出私<lb/>
粟作糜輔之民不饑死松菊二溪受浸廣隄梁數圮公<lb/>
倡里人厚其隄又為石橋數十丈道涉者名之曰青雲<lb/>
<pb n="KR4e0201_WYG_269-19a"/>
橋鄉前哲許公逺祠且就毁捐槖而新之創宗譜成已<lb/>
復創邑志讀者謂其有良史才二季邑丞炬典儀秋皆<lb/>
公所拊翼成立者相與侍左右怡怡如也其訓子姓身<lb/>
範先之不責而循公秉三不惑老益強勝既七十大為<lb/>
酒食以饗賀者甚懽至别必曰不復再矣秋且盡感㣲<lb/>
痾盥櫛如恒時忽謂子城取厯來以十九日吉至日命<lb/>
以香屑磨體膚且徧乃就枕城恠問之曰毋多言使我<lb/>
神撓已恬然若寐者遂卒公既䘮羅淑人不復娶晏寢<lb/>
<pb n="KR4e0201_WYG_269-19b"/>
一室左圖右書而已以是終其身有子男二長即城以<lb/>
公廕為太學生娶凌氏次應耆聘鍾氏女四適國子鍾<lb/>
應星南京右軍都督府都事俞希范諸生徐正蒙周吉<lb/>
士臺使者以公訃聞上詔賜祭𦵏如例於是城等将以<lb/>
癸未之十二月𦵏公於天柱山之賜塋而屬志銘於世<lb/>
貞曰公於先公通家子也而又比舎為郎必不忍冺冺<lb/>
於先公其状則致自周子公瑕公瑕公故人也而不能<lb/>
悉公江西左廣事第云嘗侍食於公有投牒者公色動<lb/>
<pb n="KR4e0201_WYG_269-20a"/>
置筯而歎問之則曰有越之君子六千人北戍而過淮<lb/>
柰此民艘何既三日復問公則曰渡淮盡矣輕舠之候<lb/>
淺者千皆在滸舠以六人載不乏也脯糗薪菜官給之<lb/>
毋敢譁者某出而跡淮人人不知有南卒也歎以公為<lb/>
神云嗚呼此豈可盡公哉世貞又聞之公将去雲間雲<lb/>
間人不能舎則相率為祠而祀公吾吳之祀任公者請<lb/>
於朝得賜額盖二地春秋血食至今不絶即㣲城請吾<lb/>
安能不為公誌若銘<lb/>
<pb n="KR4e0201_WYG_269-20b"/>
銘曰沛然而出以澤九土江之北南厥澤最膴曰帝咽<lb/>
喉曰帝肺腑幡然而歸以徳于鄉人之好我示彼周行<lb/>
如鴻漸逵如麟在塲悠然而瞑以還造化飛㢘為御格<lb/>
澤可駕摶沙眷屬一絲不罣天柱之陽公魄宅焉雲間<lb/>
之宫公神宛然子孫黎民公其保旃<lb/>
　　中憲大夫陜西按察司副使致仕進階嘉議大夫<lb/>
　　　萬崖黄公墓誌銘<lb/>
詩云雖無老成人尚有典刑余盖讀黄公状而歎之黄<lb/>
<pb n="KR4e0201_WYG_269-21a"/>
公楚人也楚自嘉隆以至今萬厯盖有三貴臣其所繇<lb/>
貴不同然其力皆足以登顯天下景從之士而於其鄉<lb/>
人所援植尤切而黄公最其鄉賢者賢者而又為鄉人<lb/>
不難使之知而難於不使之知其究不難使之忤而難<lb/>
於不名所繇忤公真賢者哉真賢者哉黄之先世家麻<lb/>
城里元末而有武孟者倜儻負材略率子弟萬人據險<lb/>
以遏寇亂時名其寨曰萬人崖髙帝下武昌乃夷險籍<lb/>
衆而上之帝悦予以官弗受請得𨽻宿衛遂補錦衣緹<lb/>
<pb n="KR4e0201_WYG_269-21b"/>
騎校建文中從北伐以戰死子提領代而從上都北平<lb/>
宿衛世世不乏三傅而為子華推其籍予從子而還麻<lb/>
城有三子長曰琦舉楚鄉魁叔曰璲是為封公奮身請<lb/>
於父荷一戈之緹幕起貲為俠伯乃治甲第多㳺大人<lb/>
以成豪英聲晩節家稍落而所嫓胡宜人孕公時封公<lb/>
夢貴人襲金紫入其室小間以一琴鶴去寤生公公生<lb/>
而頴異強記稍長工屬文封公以謁廖學士道南學士<lb/>
大竒之曰吾輩人也三年盡得其學遂補順天諸生應<lb/>
<pb n="KR4e0201_WYG_269-22a"/>
鄉試娶武宜人時甫冠云又三年應試則視學林御史<lb/>
者其為吏刻覈謂緹騎不當補順天學悉繫治之公與<lb/>
焉林御史遷去經後御史始得釋而竟以是阻試又三<lb/>
年而舉鄉薦明年㑹試中式所對䇿剴而文故相張文<lb/>
忠公竒之擬甲第薦而懼失上㫖寘首次欲縁以收公<lb/>
公謝弗徃乃僅得刑部選為雲南司主事任職無害亡<lb/>
何張昌公鶴齡與蒋都督相齮齕張為蒋所持僣擬状<lb/>
下刑部當公讞時以蒋所主章聖而昌公則昭聖勢已<lb/>
<pb n="KR4e0201_WYG_269-22b"/>
隂詘恐不能無上下公毅然不可具獄上尚書為請之<lb/>
昌公乃得解盖又久之而始扼其他敵以敗敗日猶亟<lb/>
歎安得如黄公者雪我而林御史時已遷中丞撫順天<lb/>
坐誤鬻宫人下獄復當公讞始林公心知公故郄憂之<lb/>
甚公第弗見而隂戒吏勿侵軼之僅以誤論獄上得免<lb/>
辟既出獄公修諸生刺以謁林公且愧且感曰我目故<lb/>
無珠公殆長者公持獄既平潔廉自律聲稍稍著西曹<lb/>
而㑹中貴人有所詗殺人者少年以詔送部理就廷尉<lb/>
<pb n="KR4e0201_WYG_269-23a"/>
評而逸之中貴人挾以恐喝曹諸郎咸縮首弗應公曰<lb/>
吾詣中貴人白状彼且柰何公以一刺入中貴人倒屣<lb/>
出執公手曰吾幸識先生先生所謂不受一錢劉寵耶<lb/>
當為先生任之亟為捕得囚歸之部事竟寝公用考最<lb/>
封父母而遷浙江司員外郎以胡宜人䘮歸服除補河<lb/>
南司遷山西按察僉事所治太原為王國諸宗室子侯<lb/>
爭民田而訟者王右之縱無賴子尾前僉事趙而咻君<lb/>
至一切付三尺亡所依阿王更愧謝約束不謹聴公所<lb/>
<pb n="KR4e0201_WYG_269-23b"/>
理晉人大悦嘗以秋行鴈門等塞修城堡簡騎士嚴斥<lb/>
堠又多募死間優以金錢俾探敵所向而待之制府倚<lb/>
公若金墉而㑹復以封公䘮歸服除補山東甫至而有<lb/>
傳敵㑹殢林當大入入必窺臨清者臨清為南北孔道<lb/>
而漕艘商槖悉萃外郭中丞曾襄愍公銑與公同年素<lb/>
才公屬之城公與一二大僚分版築而晝夜趣事如期<lb/>
成而大兩水溢城輒隤葺之随復隤公筴曰下必有伏<lb/>
<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>也即隤處發土丈餘而淤見乃去之多募民間敝缶<lb/>
<pb n="KR4e0201_WYG_269-24a"/>
實之灰而基之城始不隤曾公以公功上增俸秩一級<lb/>
屬嵗侵民苦饑公請於臺發庾粟出贖鍰以賑不給則<lb/>
勸勞其饒者貸以償而多布二麥種躬自程督毋廢秇<lb/>
民得以無殍死明年麥大熟其半皆雙岐而七穂吏以<lb/>
歸公公曰天也吾何敢叨則請聞之朝公曰昔不聞灾<lb/>
而今聞祥豈吾任哉盖他藩有以嘉禾麥上而得賞者<lb/>
比比矣單大豪李淵玉醜其妻故使其飼鷹者臂鷹而<lb/>
飼之卧内一日忽併殺之以雙首獻於官官謂其格合<lb/>
<pb n="KR4e0201_WYG_269-24b"/>
亡以罪也凡三嵗而邑大旱公行部刺得其状立論豪<lb/>
死兩應時㴻而長清令趙故貪而挾奥援又以骫骳得<lb/>
上官心公㢘其實逮治之獄具獄凡三上而臺三駁弗<lb/>
為阻左使故善令乃置酒與其寮要公且醉而從容為<lb/>
令緩頰公即拂衣去㑹有遷命乃得解時學使者闕公<lb/>
攝之所識㧞如許左史邦才谷司馬中虛輩皆知名士<lb/>
而屬大試藩臬之在棘者皆被逮獨公總攝二司與諸<lb/>
道篆以更日徃吏環案聴署者趾相囓弗前庭受讞束<lb/>
<pb n="KR4e0201_WYG_269-25a"/>
約肩踵亡所容公應之沛然畫晷而散咸咋指稱神明<lb/>
而公之遷也為陜西右恭議分治商州亡㡬而制府議<lb/>
城花馬池以公材且於臨清著特檄使偕一二大僚徃<lb/>
大較操畫如臨清其嚴倍之城成而公還理一切以清<lb/>
淨簡約因俗為化時三原馬理先生避地居商與議經<lb/>
學政術相推重商故鮮科第公進諸生授以程式又助<lb/>
之膏墨費是嵗有薦於陜者尋纍纍不絶以旱禱雨雨<lb/>
随降以虎暴詛虎虎亦就擒樵者得白鹿獻公擾之圃<lb/>
<pb n="KR4e0201_WYG_269-25b"/>
馴若家畜然或謂當進之朝公曰是又且以瑞麥嘗我<lb/>
毋如我騃何秩滿進按察副使飭甘肅兵而河套之議<lb/>
起盖曽公自山東來開府好邉事以倚公而公持重與<lb/>
議不合無㡬曽公竟得罪而公時邑邑不樂上書引疾<lb/>
乞骸骨太宰聞荘靖公中惜之知公意决乃特請為予<lb/>
告痊日有司具状取進止盖異數也公為人果毅任事<lb/>
有氣力居恒謂業已致身為縣官不復能顧私志取必<lb/>
逹然至於體究幽蔀所便否恒恐其咈之士大夫居閒<lb/>
<pb n="KR4e0201_WYG_269-26a"/>
從謝絶顧其酬酢詳懇宛致不敢以失意望公所莅必<lb/>
有去後思而其治齊魯及漢中最久既遷去送者哭填<lb/>
道不得發相率尸祀之其於潔㢘則天性當登第而猶<lb/>
子之壻馮累貲巨萬請以千金為官費公謝曰下士費<lb/>
不百金幸自足辦馮固請乃受一羔裘服之至老不更<lb/>
易兩居䘮屏跡田里于公府無所干請而其最後歸孑<lb/>
孑單車垂槖乃脱身尋故田廬課僮奴種蒔自給一室<lb/>
僅蔽風雨而性好逰佳山水筍輿敝以草縢束之鄉人<lb/>
<pb n="KR4e0201_WYG_269-26b"/>
見敝輿而束草者爭出指詫曰此吾黄公耶而公不時<lb/>
具輿則䇿蹇蹇不時具則杖而步遇所㑹心處連日夕<lb/>
不歸或要公者以惡草具進甘之若太牢即盛水陸窮<lb/>
珍異徴聲選色以薦推去弗御也監司下教守守下教<lb/>
令令布幣贄羔冀公一垂顧而公有城市戒不可或屛<lb/>
干旄以輕騎從公田間匏壺載酒芋葉載肉清言竟曰<lb/>
亡倦色給事王三宅故為令時造公問政公亦虚心應<lb/>
之一時以神君頌王令不知其得之公居多公家貧不<lb/>
<pb n="KR4e0201_WYG_269-27a"/>
任施而好之不已族人迫催科急則悉其槖装代償之<lb/>
而徐聴復曰毋使而曹有匿税名毋使官有魚肉而曹<lb/>
名嵗侵則貸母錢貧民而不責子逾期察其不克償者<lb/>
召而焚其劵以為恒鄉父老戒子弟汝曹好為之毋使<lb/>
黄公知也公嘗寓槖於他富人而盜據之得公封識不<lb/>
敢動曰我何以貽黄公憂公之拂衣年方四十五氣壮<lb/>
盛故以絶意進取而三十三年中所謂三貴人者少師<lb/>
恭誠伯之弗論然與公近里閈其所欲得御公何限彼<lb/>
<pb n="KR4e0201_WYG_269-27b"/>
太保忠誠伯鷙而市名人也使公不惜一薄蹏立響應<lb/>
矣太師江陵公柄國時公尚未篤老而楚人無不以公<lb/>
為蘭陵祭酒寜不欲名致公哉公視之均弁髦也予故<lb/>
曰真賢者或曰公故忘世士也乃予則不然謂隆慶之<lb/>
初元大有所登進而吳尚書嶽劉尚書采嘗薦天下材<lb/>
臣四而公兩與焉前是太宰胡公松而後太宰楊公博<lb/>
御史大夫葛公守禮皆公同年休休臣也相顧而稱柰<lb/>
何先黄景文公作景文者公字也業旦夕啟事上矣公<lb/>
<pb n="KR4e0201_WYG_269-28a"/>
聞之曰用吾身必先吾言乃草封事數千言上之大者<lb/>
筴漕河開互市均賦役節上供御将相逺奸佞與久任<lb/>
守令調停藩宗復新建伯封而先以抵楊太宰葛大夫<lb/>
相與計曰上悉之且叵測即上弗悉而當塗之謂何因<lb/>
沮弗上而用公意亦緩公歎曰已矣吾固知非二子所<lb/>
能吏也始絶口不復言世事而課其子若孫習經術俾<lb/>
起家由此觀之忘世非耶公於将相大臣喜稱郭汾陽<lb/>
於隠逸喜稱陶元亮邵堯夫於文喜韓退之而所自搆<lb/>
<pb n="KR4e0201_WYG_269-28b"/>
撰文若詩則間有類東方曼倩李太白者於後進推耿<lb/>
中丞定向中丞後公二十年而按部漢中聞其士民謳<lb/>
思公若新歸而造公里談必移日歸必歎曰公豈三代<lb/>
以下人耶公以萬厯己邜八月卒隃旬而孫圖舉於省<lb/>
為第一人又四年而手具公事狀累萬言益以耿中丞<lb/>
所論者而謁余俾志墓道之石公諱巻嘗感其先武孟<lb/>
保障勛而署其號曰萬崖所以志也得夀七十有七年<lb/>
與配武相荘至老無他婢媵有七子長士徴補太學生<lb/>
<pb n="KR4e0201_WYG_269-29a"/>
云云内外孫曽八十餘人所著某書某書若干巻𦵏地<lb/>
在某山陽余以萬厯初觀察楚監試事三月遷去亡何<lb/>
持節撫楚之西北邉去公鄉逺第能一識公之姓名為<lb/>
賢者而不盡究又弗獲推轂公今者得之中丞之論著<lb/>
覈而圖状詳為志而銘之<lb/>
銘曰生世七十有七年用十而三歸勝之焉舎我者我<lb/>
終舎者天天欲完之人曷能權鴻既𡨕空龍或在田逸<lb/>
民良臣莫公敢詮總而歸之曰賢<lb/>
<pb n="KR4e0201_WYG_269-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻九十五<lb/>
</p>
<p>
</p>
  </div>
</body>
</text>
</TEI>
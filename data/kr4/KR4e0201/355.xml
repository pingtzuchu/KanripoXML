<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百八十一</head> <lb/>
    <p>
<pb n="KR4e0201_WYG_355-1a"/>
欽定四庫全書<lb/>
　弇州續稿巻一百八十一<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　答汪象先<lb/>
賢叔父來得足下手書申契闊之雅及損餉扇盒俱領<lb/>
訖尊公谼中無恙侍膳讀禮之暇著作日新不朽大業<lb/>
<pb n="KR4e0201_WYG_355-1b"/>
成矣足下足稱佳子弟苐近聞稍有紛紜葢叔父云爾<lb/>
得非以酒徳小累耶勉旃自愛僕自入春來於生人之<lb/>
好一切從澹唯文字結習時時徃徃作撓耳方欲驅埽<lb/>
之而足下乃猶嗜其土苴耶聊附一部去不足存也賢<lb/>
叔父出足下所藏三種戎路表黄庭經右軍雜帖皆宋<lb/>
搨紙墨精甚然是思陵手臨殊於大雅不足隂符經乃<lb/>
祝希哲書刻石者後有顏真卿云云一行下禇遂良字<lb/>
割作贋帖耳希哲六體書極真而不能大佳其倣眉山<lb/>
<pb n="KR4e0201_WYG_355-2a"/>
雙井尤劣漫為提出想足下不以為訝也病目草草不<lb/>
次<lb/>
　　又<lb/>
不見足下十年矣每長公過我偕二仲杯酒流連念若<lb/>
少一人者乃足下竟不復過我不敢以為望苐覺山園<lb/>
少足下足下亦少此山園兩缺事耳長公作大縁事於<lb/>
金焦間帝釋天龍人非人等俱拱聽第不免折蘆老僧<lb/>
一笑如何計還谼已久聞為叔氏授室臘月十八吾家<lb/>
<pb n="KR4e0201_WYG_355-2b"/>
少兒亦爾自此可完向禽之諾矣茅平仲磊落男子也<lb/>
惜僕方習静倦飲不能數周旋書已為致之矣太清樓<lb/>
帖佳甚政何必出朱忠僖乃為真耶二王楷亦然但非<lb/>
秘閣全本耳一一為跋訖并扇附納珍味祗領薄有所<lb/>
報勿以為䙝幸甚<lb/>
　　答華西湖<lb/>
公集成而需不腆之言以弁也則孟逹兄弟嘗露之矣<lb/>
今公復以誠懇而二子先容焉僕雖陋敢忘其諾且幸<lb/>
<pb n="KR4e0201_WYG_355-3a"/>
而未及獻歳墨卿猶在御也公年今七十有七耶而好<lb/>
吟不已思托於豪賢如百谷輩以傳甚壯之念之使者<lb/>
將集至時已迫暝啜术粥畢即燒燈畧讀一過大都多<lb/>
和平爾雅之㫖第集名騁游未甚合至樂府詩餘而後<lb/>
知靖節之賦閒情不虚也僕久不受潤筆而公所貺皆<lb/>
機杼中物不忍孤來美謹拜嘉獨誦書辭未類意以為<lb/>
仲達筆不則郁人文也昔陳琳為曹驃騎作書子桓疑<lb/>
之而復托琳以書辨公得無類是乎然書以叙悃信情<lb/>
<pb n="KR4e0201_WYG_355-3b"/>
而已不必作此吃吃也一笑<lb/>
　　答華孟達<lb/>
華與吾王為世講而又世姻也顧獨不識足下乃至耳<lb/>
中亦未有足下而一旦忽拜足下書及詩乃至併得足<lb/>
下全集而讀之僕跌宕翰墨之塲三十餘年矣所接海<lb/>
内名士殆盡而於一衣帶水地羔帛還徃中失足下良<lb/>
可怪也雖然士怪不終合不怪晩也足下以臭味偶入<lb/>
故所飾奬僕太甚使僕慙於前輩長者及吾先友然而<lb/>
<pb n="KR4e0201_WYG_355-4a"/>
足下自從靈扃得之非隨世漫笑哭者僕安敢復置喙<lb/>
也足下詩在濃淡間時具悠然之趣而調復朗朗文簡<lb/>
勁有法尺牘尤雋永苦乏踵門者不能盡足下才耳過<lb/>
此當日益𢎞詣誠未覩其止也後序為仲氏將足下授<lb/>
之意耶抑自草耶自草者僕又失一人矣伯仲之亟稱<lb/>
郁人文者操觚凡幾年其人未老否不然僕又失一人<lb/>
也小暇幸與偕來僕將啓弇州園而掃容觴之石以俟<lb/>
雅貺種種雲霞之潤溢我几席後一月當成序及報草<lb/>
<pb n="KR4e0201_WYG_355-4b"/>
先附不腆之謝於從者幸亮存為囑<lb/>
　　又<lb/>
日來㩦集丐序者麕至意殊苦不能應之獨至誦足下<lb/>
詩文輒令人爽然捉筆搆語不覺清颸之入懐也梓之<lb/>
當令晉陵紙貴第不知僕重足下將足下重僕耶所願<lb/>
更益充吾學養吾氣氣完而學富遇觸即發有叩必應<lb/>
吾常操彼之柄以役之而不受彼役乃足稱大家耳六<lb/>
朝以前所不論少陵昌黎而後蘇氏父子亦近之惜為<lb/>
<pb n="KR4e0201_WYG_355-5a"/>
格所壓不得超也北地濟南格超矣其詩不受役文不<lb/>
能不受役也足下勉之辱示郁人文要須一見之不則<lb/>
得其著述亦可所餉名蹟種種第山房中非缺此而損<lb/>
足下槖裝後勿復爾也序稿呈覽外薄意附報不一<lb/>
　　又<lb/>
足下念我至矣第每得一信則文日益多又益竒且工<lb/>
也所致左氏謀間及兩生徃復書病中強讀之不厭人<lb/>
文之嗜古篤矣毋論謀間出左氏卒卒竿尺語亦左氏<lb/>
<pb n="KR4e0201_WYG_355-5b"/>
也仲達謂其敷言似子雲毋論不見敷言即卒卒竿尺<lb/>
語時亦子雲也乃至作遷殷誦洛語於寒暄訊問間亦<lb/>
幾乎牛刀割矣奈之何不使握如椽筆效丹墨旃廈也<lb/>
仲達才本高俊語時出以法故讓耳大江以南操觚之<lb/>
士僕必識之而以問足下間得百一應耳以及人文及<lb/>
仲達則百問而百不應噫嘻我知之我知之不佞披<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
於天下垂三十年而今乃信諸所以得名者非吾所得<lb/>
意者也大丈夫貴心賞耳雖然亦願有以效三君子夫<lb/>
<pb n="KR4e0201_WYG_355-6a"/>
日月星辰其垂象亘萬古而長新者元氣布也黃河之<lb/>
流歴萬里東注海而不屈者元氣貫也不有孟子莊周<lb/>
戰國䇿司馬子長足廣乎玉雖貴僕願三君子化工之<lb/>
葉木也不願三君子玉工之葉玉也仲達書中徃徃有<lb/>
好仙語意欣然若有㑹但不宜誤讀抱朴子悟真篇落<lb/>
漢武黃金竈温柔鄉穽耳僕過中秋即入團焦塗塈四<lb/>
周如袁夏甫惠生五車一字不得用兒曹甫踰髫即令<lb/>
受産以此尚愧龎公足下為我覓諸名士翰墨深愧來<lb/>
<pb n="KR4e0201_WYG_355-6b"/>
意之辱為留沈氏則一帋其他却附納勿見訝也食品<lb/>
拜賜歸田歳間所為文辭得四十巻只堪覆瓿耳<lb/>
　　又<lb/>
郁人文來云以太公違豫故足下從事醫禱間甚苦不<lb/>
能走一介訊問而使者以手書至矣四絶句朗朗是金<lb/>
臺宫中語但僕實無所證塊守一室焚誦為業僅欲息<lb/>
機埋照以俟異日之引而過為諸賢飾畫令人且慚且<lb/>
畏太公當以勿藥比來江左殊有百歳人毋慮也足下<lb/>
<pb n="KR4e0201_WYG_355-7a"/>
文必傳世丹穴渥洼體格已成但長其葳蕤極其蹀躞<lb/>
可耳吳中顧山甫詩而隠者也品格高甚貧不能暖突<lb/>
惟足下一過訪之承損餉食物破例領半以章來雅後<lb/>
勿復勞筐篚也<lb/>
　　又<lb/>
靈軿見訪時適於俗客有所畏擬以日下舂烹葵燒筍<lb/>
作物外談而雲雨飄忽不復可踪令人悵然足下詩譬<lb/>
之宋衞已自成國采而為風可刪者少賢仲氏則大邦<lb/>
<pb n="KR4e0201_WYG_355-7b"/>
賦也然尚未受命於東都雖磬控縱送洵美且都而少<lb/>
一段如組如舞在僕既䝉物外之賞當必有所效幸小<lb/>
寛之羸病初起氣息惙惙流火之前或得如約也金剛<lb/>
經是宋佳刻而解者一村老儒開口說波羅密比之荆<lb/>
公三昧尤誤今却附璧勿訝勿訝<lb/>
　　又<lb/>
僕自仲秋後體始得小挺而日苦筆硯役忽忽無寜思<lb/>
足下詩大抵成就少可受雌黃者故未及勘却為仲子<lb/>
<pb n="KR4e0201_WYG_355-8a"/>
勘一畨然亦任意興時發時懶去取或未當仲子天才<lb/>
大有神至語亦有從苦思入者第下韻入字徃徃未穏<lb/>
恊以故句饒專力而篇少全功譬之未攻之璞驟令拙<lb/>
工見之不免相累老卞耳昨見宗伯公意不甚滿仲子<lb/>
尺牘以檀左法不可恒用恒用則為人所窺郁人文小<lb/>
語自咀自譽可耳難於貴洛陽紙也此語似有致足下<lb/>
識之别紙所諭大阮欲得詩序僕於新正誓絶此障矣<lb/>
今則未敢懸却也百谷好於筆吻間作業不唯調此公<lb/>
<pb n="KR4e0201_WYG_355-8b"/>
亦似調僕呵呵<lb/>
　　又<lb/>
前者承足下與山甫枉駕出所梓新編見示俾為之序<lb/>
既而讀之徃徃取清適而絀雄竒貴風度而略氣格若<lb/>
吳子諸近作多辟支佛果非大乗十地菩薩位也以足<lb/>
下已詩證之大有勝彼者可知己内篇之目尤未獻服<lb/>
衆志憎兹多口以故拙序多歸美山甫實欲為足下解<lb/>
紛耳亦不必與山甫言足下更後十年當率諸侯攘夷<lb/>
<pb n="KR4e0201_WYG_355-9a"/>
擯楚而後謂之盟主不至作句踐縱横江淮間而已僕所<lb/>
評擬似不必列巻端中間取一時俊快未可便稱漢廷<lb/>
老吏也何如何如<lb/>
　　又<lb/>
嚮者足下過金陵時方苦應試之士麕集褦襶報謁揮<lb/>
汗成雨於生平知己竟遂寥簡此歉何如亦恃長者見<lb/>
亮形跡之外耳足下為名塲所耗磨别托貲郎以了壯<lb/>
游之興若長卿文人次公循吏俱繇此階何自為屈倘<lb/>
<pb n="KR4e0201_WYG_355-9b"/>
㩦近集百巻燕中如陳伯玉故事當一日而名動公卿<lb/>
太原公故知足下必為倒屣僕之此書亦贅疣耳區區<lb/>
衰老對鏡自憎加以手足之痛乞歸不遂當圖再上其<lb/>
它筆硯之債牽累無以聊生足下亦憐之乎西虜縱横<lb/>
南盜猖獗而肘腋之間隠憂復深見太原公眉頭恐亦<lb/>
無舒理雅貺祗領聊附薄報不宣<lb/>
　　華仲達<lb/>
吾師曇陽子以陽九日示化也則拳拳不佞寡言省思<lb/>
<pb n="KR4e0201_WYG_355-10a"/>
矣居二日而足下書至夫不佞皇皇焉若有所失惴惴<lb/>
焉若淵氷之踐而遂遺訓是愳安能復以巵辭溷足下<lb/>
雖然足下之念我殷矣其文工矣僕又且閉關果爾遂<lb/>
失足下矣夫嚮者與足下伯氏書謂三君子為造化之<lb/>
葉木也毋為宋人之葉玉也夫雕蟲者文也其誰能不<lb/>
葉玉謂葉玉而不失葉木之意也篇有眼曰句句有眼<lb/>
曰字字有字法句有句法篇有篇法此三者不可一失<lb/>
也顧世叔者不知何如人某吾粗識之彼自作傖父眼<lb/>
<pb n="KR4e0201_WYG_355-10b"/>
耳求足下一報詈恐不易得也抱朴悟真之誤非謂抱<lb/>
朴悟真誤也謂讀之者誤也真人在已莫問鄰太上若<lb/>
預逆後人黄白交接事耳僕毫未有得其閉闗也譬之<lb/>
沐猴效禪僧坐今又以足下故而違寡言少思之戒幸<lb/>
言不耐長而思不耐沉以此小自解耳大貺拜嘉少有<lb/>
不腆之效亮納為荷<lb/>
　　又<lb/>
得足下書讀之其書仙也再得足下詩咏之其詩仙也<lb/>
<pb n="KR4e0201_WYG_355-11a"/>
已而竊窺足下之心腑顱骨仙也然而㣲有疑於足下<lb/>
仙者非謂足下不仙其志與氣也非謂足下有大父及<lb/>
嫂與諸孺子之累也以能一習未洗耳雖然不於足下<lb/>
驗之乃於僕驗之僕自奉先師誨抜之於炎宅苦海中<lb/>
跽而矢天以出世為急亦能捐此鷄肋還縣官矣捐蝸<lb/>
廬與蟹螺之産付兒子矣山池館榭之靡麗名蹟古器<lb/>
之瑰竒澹如嚼蠟不挂口矣後庭故無人絶不寘意矣<lb/>
入闗來亦焚筆硯然既焚而時忽置之此念不能都盡<lb/>
<pb n="KR4e0201_WYG_355-11b"/>
以此時出没為太虚累僕老矣猶不能盡之何况足下<lb/>
方鼎盛其春秋凌西京擥先秦而慕三代之英劌鏤五<lb/>
藏唐突真宰東家食西家宿殆亡是理也先師一脈自<lb/>
葱嶺來蕩識慮詞藻而空之數十堅固不論已僕亦偶<lb/>
及之安能强若所就而從我退之文人其所詣豈僕敢<lb/>
望然晩節自為絳桃栁枝所嬲啖硫黄鷄炙死毒耳何<lb/>
名仙去也歳晏氷雪且學昆蟲閉闗足下與郁人文幸<lb/>
勿來春中隔溪禪堂成或足憇長者轍耳勉旃自愛<lb/>
<pb n="KR4e0201_WYG_355-12a"/>
　　又<lb/>
人文歸無何而伻復至則二詩爽然快目稍一誦之九<lb/>
咽作青精氣長謝君王莫賜環知言哉僕於至道無絲<lb/>
髪得唯世縁一念粗息耳又所引仙師示趙沈二子語<lb/>
具見超識足下遇真師者何如人哉即祖耄母寡兒女<lb/>
纍纍不碍真如火宅中正可下蓮花種子僕苦未辦此<lb/>
聊借境以逃耳昨見二三友生云足下能前知果爾却<lb/>
不敢薦也縱有之勿作聖證佳耳楞嚴經中世尊語可<lb/>
<pb n="KR4e0201_WYG_355-12b"/>
畏昆季詩皆宜和而意不欲累筆硯興至當一為之不<lb/>
一<lb/>
　　又<lb/>
郁人文忽忽土木人也以棄諸生故來便自不凡齋居<lb/>
不能學逺公破木义呼酒與匡坐許時覺鐘鼎色射人<lb/>
眉睫出其文左氏也亦須念樊宗師障可愛亦可畏也<lb/>
足下好仙而疑我曇陽師於禪則足下所好仙楞嚴中<lb/>
十仙也以此度世可耳何渠能出世僕不敢為足下道<lb/>
<pb n="KR4e0201_WYG_355-13a"/>
破今學士家刻師集展能識之尊大父所苦想己勿藥<lb/>
高年幸倍將攝不一<lb/>
　　又<lb/>
僕自十月來苦脾弱削之甚而受役筆硯不休氣息惙<lb/>
然幾不可支毎讀貞白先生作才鬼勝頑仙語大為所<lb/>
誤元馭與家弟苦相制勉進一肉勿開巻矣旬前讀公<lb/>
詩且大半大抵神來之語逈自意外天成之句高出物<lb/>
表特以體裁未定瑕瑜時出方欲少效雌黄為公作忠<lb/>
<pb n="KR4e0201_WYG_355-13b"/>
臣得來諭虚挹乃爾益不忍相負矣新詩尤多警致并<lb/>
容請質瞑眩中閣筆再三不一不一<lb/>
　　又<lb/>
僕一入夏秋來病時間時起小挺即料理伯仲詩而為<lb/>
地下之人所苦不得精治之得所示新詩思益竒進令<lb/>
人心折此月盡可以授簡矣所云近事不足挂之胸臆<lb/>
大抵外魔有盡内魔無盡若以此介介則終為彼么邪<lb/>
子所勝矣一笑一笑<lb/>
<pb n="KR4e0201_WYG_355-14a"/>
　　又<lb/>
數得足下書於僕致精懇而又有物外契故不敢辭而<lb/>
僭為之叙第所去取有出於一時興倦意懶者足下與<lb/>
伯氏再商之可也名世之語故不在多不朽之計亦不<lb/>
貴速吳子輩眼既少珠吻乃多刺昨因喜胡元瑞近體<lb/>
詩許之小過情渠不免沾沾為羣喙所嘬幾無避處足<lb/>
下自愛自愛僕筆硯縁非久當斷矣<lb/>
　　又<lb/>
<pb n="KR4e0201_WYG_355-14b"/>
僕無故為人所悞倉皇出山生平兄弟一旦奄逝無由<lb/>
執手為終天恨部事無幾消長安米不盡唯竟日矻矻<lb/>
筆硯蒲團遂荒初春略應酬人事則筆硯又荒矣秋深<lb/>
頗有建白即上䟽乞休而不見允出月當再懇弇山一<lb/>
片石尚可偃蹇臥也足下風度瀟灑故事楊君玉斧之<lb/>
流靈真悟契逍遥俟期何物阿堵足以嬰念第聞亦有<lb/>
竒瘍當是行持偶過旋已就愈自愛新詩冷然之致令<lb/>
人神思飄越小間當為奉贊且圖和也閆希言去殊暢<lb/>
<pb n="KR4e0201_WYG_355-15a"/>
遺體巋然比之何簔衣丁野鶴為勝足下何自損文房之<lb/>
餉乎却有薄報不一<lb/>
　　華存叔<lb/>
得教及損餉名醖詢㓜兹具諗道履清豫跌宕詩酒間<lb/>
殊足生活不似長公日沈沈燕坐而已僕自十月來忽<lb/>
爾羸弱漸成骨立為家弟及友人所强稍進一肉補之<lb/>
不能終頭陁行逕殊自慙愧公念我且悉至愛所云㓜<lb/>
兹和美易諧而少堅苦恐徙箸之後為應酬所奪僕亦<lb/>
<pb n="KR4e0201_WYG_355-15b"/>
覺之見輒相規切第王簡穆一言長梁齋便自輟勝於<lb/>
樂令清談累日也公書法駸駸大令以故多外拓筆日<lb/>
益工而結體益廓落竿尺徃返小歛之何如近刻山園<lb/>
十記將完之後却奉覽不一<lb/>
　　又<lb/>
時聞足下善病狀輒為懸憂得手札云向康豫且詞翰<lb/>
斐然審跌宕杯酒間尚有餘勁也僕一太行坂傍驥耳<lb/>
導師解羈絡而飲之清泠以故易為馴豐草長林差自<lb/>
<pb n="KR4e0201_WYG_355-16a"/>
得意然欲調此飛騰蹀躞態於不饑渇時亦自難也所<lb/>
云潘大司馬口僕不置此自誤愛僕耳非愛道也果愛<lb/>
道者胡不以一介來叩仙師羽化所以而刺促脩冶城<lb/>
公行逕兹附拙撰師傳乞足下試一讀之能暫脫五時<lb/>
衣御白帢握麈拂趣故自無限也<lb/>
　　汪仲淹<lb/>
記别後曽附一書足下竟不曉何人亦不曉作何語與<lb/>
何事僕侍師野次狎風見侮瘧鬼幾遂委頓今雖能步<lb/>
<pb n="KR4e0201_WYG_355-16b"/>
履飲㗖尚未是完人益信此色身合離刹那間業分産<lb/>
授兒曹生平嗜好洗刷多盡一俟師羽化即披破衲入<lb/>
團焦矣向亦曽以報長公不審相領略否念足下嫂良<lb/>
而夭且不欲食前約破例成此志銘而足下别紙為小<lb/>
䜿失之遂爾草草第此文在長公召陵師或可當陳鄭<lb/>
一賦耳適鄉人𤓰戍者便附此不一<lb/>
　　又<lb/>
新安戍歸得手教知叶熊羆之兆不任踴躍欲界天中<lb/>
<pb n="KR4e0201_WYG_355-17a"/>
樂無以易此者計長公起色滿大宅當相與侍太公作<lb/>
湯餅飲耳七月初僕及元馭學士俱見侮二豎子㡬各<lb/>
委頓惟長公亦同之此曹么麽都無眼耳却不如唐詩<lb/>
鬼猶能畏花將軍歌也蕪辭不足以顯逝者而鄭重相<lb/>
謝又申之以經像諸物種種妙好既不敢郤復無可酬<lb/>
如何如何彌勒經佛靣竹留之大叅同室中餘從兒子<lb/>
博得伯虎一畵將意不知其足相當不也先師化像石<lb/>
刻僅存大都生時煜煜不定相雖僧繇無所措手聊附<lb/>
<pb n="KR4e0201_WYG_355-17b"/>
去一紙拙草大傳成不敢望稱傳神或十可彷彿四五<lb/>
耳家弟體多羸疾而抗志物表雖有秦中游恐不作久<lb/>
計想亦長公欲聞者餘不一<lb/>
　　又<lb/>
歳晏淒其氷雪交沍竄伏一斗室中如蠒甕蠶而使者<lb/>
忽來出手書累紙言言皆嚙沈水屑至以豚兒䇿名為<lb/>
我懽劇㩦如意舞此兒䟤跋名塲初亦有千里之勢一<lb/>
蹶後遂無復情不謂伏櫪小鳴忽爾驚人第嫌其跅弛<lb/>
<pb n="KR4e0201_WYG_355-18a"/>
不為逺器耳僕坐此不免出與里舍子酬酢賴其出門<lb/>
得以弛擔然疲憊之餘形神了不相攝真所謂逐兔而<lb/>
失麋者也世法中人尚以我此言非信耳長公何善病<lb/>
若此此自有繇太公捐館不無孺子慕一也入有進通<lb/>
之戚出有景升之感二也塊處一室不能作山水暢動<lb/>
止圉圉受貴人目三也祈言者麋集言必驚人即不至<lb/>
夢腸出亦走入醋甕矣四也此四者皆非所以深根固<lb/>
蔕長生久視之道也惟足下可進此言惟足下旦夕能<lb/>
<pb n="KR4e0201_WYG_355-18b"/>
慰解耳兩月前見有傳吳明卿非常者尋得渠手跡為<lb/>
之驚喜如再生吾家阿敬遂補浙江學堅臥不出吾亦<lb/>
不強之葢老來朋舊遒盡若晨星何况手足逺者冀使<lb/>
之存近者不忍其逺故自不能不爾潘氏文已脫藁却<lb/>
付之去為太公事鄭重若見濡滯者然亦非逺矣墨贊<lb/>
更為補數語獻歳之期惟日跂之不一<lb/>
　　又<lb/>
足下率仲嘉偕侍長公而過我真千載一時弇園雖麗<lb/>
<pb n="KR4e0201_WYG_355-19a"/>
不得當也或僕與家弟悉索敝賦以從差可捧盟盤耳<lb/>
初覩長公玉色小悴殊為邑邑浹辰復伺之壯氣在大<lb/>
宅間更王且徤進匕箸頓以豁然唯覺食不勝肉淡液<lb/>
溶溶喉咽須小省節之乃佳耳方太古墓志為足下完<lb/>
此心諾應否付堯治非僕所敢與也所擬見訪海上及<lb/>
同肖甫諸賢游弇園澹圃清洋留别凡四七言律皆不<lb/>
可已者幸從臾長公仲嘉速為之潘生作報書用幣更<lb/>
三日文成即付急足也足下篇什自足籠罩時輩元瑞<lb/>
<pb n="KR4e0201_WYG_355-19b"/>
器不勝才吻不謀腕腦滿腸肥談笑間柴棘何足與較<lb/>
也見委單幅書舊草諸子之一疥足下壁如何如何<lb/>
　　又<lb/>
自與兄别已滿三月不知於何日侍長公杖履聞本寜<lb/>
近始抵留都貞吉想久返豫章矣僕斷葷味來已八十<lb/>
日徙鄉落復七十日唯為長公草一文及了十餘宿負<lb/>
今便灑然矣昨忽傳長公非常旋審其妄獨怪黄舍人<lb/>
不馳一介來索草其説為何趙宫贊云許相不肯為長<lb/>
<pb n="KR4e0201_WYG_355-20a"/>
公推轂或妬婦之口未可信也方中丞亦起家鄒彦吉<lb/>
再罹白簡屠長卿遂至削籍彼雖皆有以致之然右文<lb/>
之意安在唯家弟得小舒氣已就途矣適遣人賀長公<lb/>
退院頭陁無一物可以將敬亮之亮之<lb/>
　　又<lb/>
前者望兄侍長公而過我弇中則日手一帚埽三徑矣<lb/>
及元敬至而怪紫氣之薄也葢娓娓為稱兄善病狀令<lb/>
人心折業欲遣一蒼頭走歙而無可使僅附數行於潘<lb/>
<pb n="KR4e0201_WYG_355-20b"/>
景升不謂其尚留滯也已而有傳兄起色者兹拜手教<lb/>
及叩來伻怳然若再得一仲淹何慰如之唯益加進匕<lb/>
箸親醫逺内以防春事承貺二詩具諗至嚮弟實無所<lb/>
得嚮來稍涉矜持兩迨骨立今稍腴徤政得滋味力耳<lb/>
昨偶有語報趙汝師云不能不死而能不畏死不然恐<lb/>
悞賢昆玉清問大作擬卒業而初歸自泖有不得已冗<lb/>
來伻促報甚急匆匆不克詳異日併汙素巻附納不次<lb/>
　　又<lb/>
<pb n="KR4e0201_WYG_355-21a"/>
足下稱西湖諸詞客大㑹選伎徵聲分韻賦詩足使天<lb/>
鏡中增淡粧濃抺之勝乃至念及丘壑長物使薦其昌<lb/>
歜莧陸於三臡八爼間則非其任也計長公已還谼為<lb/>
叔子授室吾幼兒亦欲同之自此乾坤間有兩無事人<lb/>
矣比來遘異人粗有所得於郤病尤神念欲薦之足下<lb/>
并以助長公扶老之具不知夙縁當何如耳茅平仲已<lb/>
為達書於兵使者其人似河朔傖父可以義托惜晩遇<lb/>
耳使回聊此附復強飯自愛<lb/>
<pb n="KR4e0201_WYG_355-21b"/>
　　又<lb/>
前者得長公信云兄日唯啜乳幾至絶粒為驚憂累日<lb/>
邇接手教叙致娓娓且詢之使人飲噉已如故良足慰<lb/>
心亡弟得長公大篇足以不朽雖如天之貺亡以加矣<lb/>
而贄幣不一領何能自安當令猶子别圖所以脩芹芷<lb/>
之敬耳許相公書來為長公推轂之意厪矣即為致之<lb/>
二相及宰公昨得鄉衮報言似尚有扞格也僕方悔其<lb/>
出如誤食蛆帶敢以此味獻賢者耶呉翁晉詩可壓三<lb/>
<pb n="KR4e0201_WYG_355-22a"/>
千坐客聞賢金玉日三粥何以能作平原孟嘗哉一笑<lb/>
餘不次<lb/>
　　又<lb/>
得足下書滿紙文彩煥發足占神王私心竊喜之其所<lb/>
尤深喜者目前輩流徃徃諛靣獨足下有知己之言耳<lb/>
所云荆老執政亡弟仙遊恬澹之宫香火虚矣訟獄之<lb/>
勞孰與寥廓之安入座之貴孰與長生之樂此意誰能<lb/>
拈破即拈破誰肯為弟舉者長生事殊渺茫蘇長公云<lb/>
<pb n="KR4e0201_WYG_355-22b"/>
若活七十年便是百四十却能小小理㑹邇時業已上<lb/>
書乞骸不得請則於新歳引疾計當無齟齬也足下知<lb/>
吾有猶子之戚耶天之待亡弟可謂酷矣亡論其賢差<lb/>
任箕裘世固有老者病者百死不死而少壯者忽遽死<lb/>
造化竒譎不可量也比張少司空遷大司農中外皆謂<lb/>
長公用翁左司馬署右宰例有成言矣而至今尚未推<lb/>
豈銓垣尚與政府角耶計不它補當自定矣此腐䑕不<lb/>
足以當鵷雛一嚇且足下擬僕歸而僕擬長公出毋乃<lb/>
<pb n="KR4e0201_WYG_355-23a"/>
非當哉故不敢聞之長公聊為足下一及耳仲嘉薄游<lb/>
不稱意如何方將草其尊人誌旦夕且脱稿象先之楚<lb/>
可成歸否吳翁晉寄詩詩甚雄爽排律如入武庫甲仗<lb/>
森嚴計已返霅不能作答書交游之中獨峻伯有此子<lb/>
縱横藝苑恢張父業可念也餘不盡<lb/>
　　又<lb/>
見賢從即問兄起色云尚未脱然要當屏謝一切節食<lb/>
鮮飲久當自佳齊雲之約毋論山水清勝豈有叔夜玉<lb/>
<pb n="KR4e0201_WYG_355-23b"/>
山之頽然吾坐者四而不一報者<hi>闕</hi>　云一回相見一<lb/>
回老能得幾時為弟兄雖淺語能令人深歎合諸賢故<lb/>
是勝事但僕殊畏喧豗惟有偏舟獨造而已俞仲蔚墓<lb/>
表幸為一促長公其子已息心但僕於此處不能放過<lb/>
亮之亮之<lb/>
　　汪惟一<lb/>
記在鄖中初夏午睡足汲石泉煮虎丘新荈啜之乘興<lb/>
為足下掃竹里館記既成而讀之不覺失笑即腐毫史<lb/>
<pb n="KR4e0201_WYG_355-24a"/>
漢人少此一叚境味也遂欲奉寄無繇歳杪晤子與檇<lb/>
李道中叩足下踪跡謂倦閩游業返谼矣僕以量移歸<lb/>
里以避言賜沭無間關道途之苦而獲息涎蝸殻九友<lb/>
齋十歌所懐一旦還我天假餘生當徙入二藏中覓生<lb/>
活不敢復噉<hi>闕</hi>　　矣世人自當妬吾處不當妬吾出<lb/>
也伻來辱箋教損餉種種扇頭二詩壯麗精切怨而不<lb/>
怒古印新刻所謂五湖長不敢不拜來意之嘉陶隠居<lb/>
十賚未足多也第長下衍一者字於義不相當能為我<lb/>
<pb n="KR4e0201_WYG_355-24b"/>
别刻古印見寄尤妙勿謂老人得隴望蜀也所成鄙言<lb/>
卑卑亦似小有寓并徃拙集一部秘之毋輕示人不一<lb/>
　　汪仲嘉<lb/>
每從行巻中得足下詩輒撫掌稱快今者二章復琅琅<lb/>
乃僅能以一律奉酬雖卒卒他冗亦縁與家弟僅割連<lb/>
城之半耳長公龍躍藝苑為千秋盟主二仲率大國之<lb/>
賦以從誰不授欵惟益選將蒐乘毋示敵瑕以防不測<lb/>
耳詎可口舌求勝又新都多烈俠覩季布灌夫更用為<lb/>
<pb n="KR4e0201_WYG_355-25a"/>
快吾鄉士風柔脆驟見之無不駭傳者唯足下從容一<lb/>
規之通家骨肉情至不自覺其切偲也稍間閲徐子仁<lb/>
巻乃用意筆珍謝謝天日集蘭譜各一部附覽不一<lb/>
　　又<lb/>
氷雪中使者以長公及二仲書問訊足下至發篋笥藏<lb/>
而貺我又不以壽名使我不能却惟是長公申後訪之<lb/>
期仲淹叙起色之詳於報書中具之足下所示諸篇甫<lb/>
擬卒業而歸自泖塔復為里中兒所跡逐小欲緩使者<lb/>
<pb n="KR4e0201_WYG_355-25b"/>
行而促歸甚迫倉皇勉成肇元東林一律書扇頭塞白<lb/>
而已於仲淹二章欲稍措意則不能也僕自五月謝一<lb/>
切筆硯獲稍息肩九月避警入城小有不得已之役尋<lb/>
為他人窺脅遂復浸淫比之於舊雖十損八九尚不能<lb/>
作無事人近更有一種無賴子偽刻注孫武批選古文<lb/>
時義談藝諸書紕繆庸陋冀以規目前利又有初學少<lb/>
年勉强一見即詭稱門人偶得兩語輒敷演為序冀以<lb/>
博目前名僕已置之度外矣恐長公所必不免幸即以<lb/>
<pb n="KR4e0201_WYG_355-26a"/>
示長公及仲淹共一笑也寒甚呵凍作草附侍史書之<lb/>
幸不罪<lb/>
　　又<lb/>
獻歳前後皆竒寒客至即圍罏而飲筆硯皆凍以故新<lb/>
編詞翰驚絶而尚不能效雌黄一字老懶固當爾聞長<lb/>
公佳勝倘遂東游兄必具青鞋以從來玉閣中以紫氣<lb/>
為候也聞仲淹疾已平少年事未盡却當虞春訊故人<lb/>
李時養兄所素知也毋論其技即其人長者幸薦之長<lb/>
<pb n="KR4e0201_WYG_355-26b"/>
公且聞龍司理有李逺之好能先容否冗次不一不一<lb/>
　　毛豹孫<lb/>
行時辱枉送雖不獲一把袂而扇頭之作不減河梁暑<lb/>
則懷袖寒則篋笥何敢忘也僕過時之人強就籠檻束<lb/>
帶追隨貴游少年無非慙悔江山名勝滿目小小篇什<lb/>
差足獻酬而造物妬之亡弟之耗至矣念生平唯此一<lb/>
弟匪直同生亦忝知己垂盡之年倐爾奪之令人何以<lb/>
為生張肖甫太保逝矣此間有隂大司馬徐魏公者皆<lb/>
<pb n="KR4e0201_WYG_355-27a"/>
小於僕一二歳食頃而亡多年閆道人羅近溪俱化異<lb/>
物閆雖似有去地然亦不敢望其來也以此僕决欲歸<lb/>
一兩日間乞骸之䟽當下第恐輦上君子妬吾閒耳趙<lb/>
少宰大雅亦時徃還李生者尚在芙蓉幕中足下如有<lb/>
意奪何憲五色簟僕不敢不為緩頰第未審主人意何<lb/>
如也太宰公將發何不附之而來趙公非久當得北子<lb/>
念謂足下問鴻都北門逕取者五人而羶附者數百人<lb/>
可笑也且此何足以辱大雅不一<lb/>
<pb n="KR4e0201_WYG_355-27b"/>
　　李仲子能茂<lb/>
僕為聖主誤恩失計一出躑躅留省冶城之鐵不供鑄<lb/>
錯方圗上書陳情歸與病弟相守而病者不待五十年<lb/>
手足一旦判離哭泣無節形神不親方杜門就醫藥忽<lb/>
得足下長箋以㓜于紹介啓而誦之鏘鏘乎何瑰麗悲<lb/>
壯若是也昭代作者濟南新都足下㣲抑新都而右濟<lb/>
南此自獨見亡所容喙第飾許及僕所不敢當耳足下<lb/>
又謂吳越間有動為僻棘好創異談自謂追躅邃古得<lb/>
<pb n="KR4e0201_WYG_355-28a"/>
非劉子威吳瑞榖諸君哉此不過日取三蒼五雅楊雄<lb/>
方言之類字剽而句擬之以文其陋足下但讀左國短<lb/>
長賈誼史遷數大家言何嘗有此也若爾更不如昌黎<lb/>
河東廬陵眉山之為快嗟嗟文之不易言久矣若説詩<lb/>
者亡慮十餘家徃徃可采而獨蘭谿胡元瑞氏最為博<lb/>
識宏覽所著詩藪上下數百千年雖不必字字破的人<lb/>
人當心實藝苑之功臣近代無兩渠必欲僕序之亦以<lb/>
避標榜之訾尚未脱稿足下得之否六詩具見棲托它<lb/>
<pb n="KR4e0201_WYG_355-28b"/>
詩及文稱是荆山之英武庫之良小加磨淬不患不作<lb/>
國器虚益滿損朂之而已先青州行狀已徵雅屬胥後<lb/>
命詩宜和病甚不能措思聊以一章塞白亦不知作何<lb/>
語亮之亮之<lb/>
　　李伯承<lb/>
昨歳郭年兄之使者稱老丈有非常之耗其辭甚悉怛<lb/>
惋移日念二千里走介之難輒附不腆之辭及粗帛以<lb/>
徃忽新安余老至稱老丈道履萬福不覺驚喜絶呌如<lb/>
<pb n="KR4e0201_WYG_355-29a"/>
再得一東岱也唯聞有目𤯝然子夏之經術左丘之國<lb/>
語不妨於此際成之此老致公明儁一編足為中原吐<lb/>
氣想當次第付梓矣草率附報不悉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_355-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百八十一<lb/>
</p>
<p>
</p>
  </div>
</body>
</text>
</TEI>
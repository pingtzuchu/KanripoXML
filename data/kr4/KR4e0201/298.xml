<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百二十四</head> <lb/>
    <p>
<pb n="KR4e0201_WYG_298-1a"/>
欽定四庫全書<lb/>
　弇州續稿巻一百二十四<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　汪處士希𦙍墓誌銘<lb/>
余於故人崑山俞仲蔚誼最深而仲蔚獨與休寧程善<lb/>
定善仲蔚死善定為之䘏其孤梓行其遺集余甚髙之<lb/>
<pb n="KR4e0201_WYG_298-1b"/>
會善定死以乃子起家請銘其墓當是時善定所父事<lb/>
者里人汪希𦙍故偕善定之父汝義賈崑山而工為歌<lb/>
詩亦縁以交仲蔚而及吳之周公瑕諸吳人能詩者多<lb/>
與之游所餞贈滿巻己丑冬起家謁余於金陵邸為希<lb/>
𦙍之子一山介紹而請銘其墓則希𦙍以甲申冬死矣<lb/>
蓋一山久已挾吳進士堯臣之狀欲得世之能言者以<lb/>
不朽其父而始知有余顧余所知者仲蔚次善定而已<lb/>
乃又縁以及希𦙍耶希𦙍諱振芳汪故越國公之裔有<lb/>
<pb n="KR4e0201_WYG_298-2a"/>
徙居汊川里者大父孝子某至希𦙍而益有聞希𦙍居<lb/>
之左有泉洌而旨飲而甘之因自號左泉少時受毛詩<lb/>
里傅能屬文試有司輙占髙等至臺試而輙報罷以是<lb/>
棄去挾其貲賈湖海間縱觀名山之勝入游都下曰吾<lb/>
觀以宫闕陵園為歸以賢士大夫為鵠聞駙馬都尉京<lb/>
山崔侯好客而文蹐門曰江南布衣汪某請見崔侯延<lb/>
之入與語合置上坐已稍露其詩侯大歎服曰君非恒<lb/>
人也凢栢梁倡和竹宫祠釐應制之作皆以屬希𦙍既<lb/>
<pb n="KR4e0201_WYG_298-2b"/>
得意忽念其父母長揖别去省侍者久之始來崑山賈<lb/>
既成乃返汊川里復奉其父母為搆服彩樓頗極輕煖<lb/>
肥甘之奉乃其自御大布蔬茹而已父母殁喪𦵏之類<lb/>
皆以禮輔情而行𦵏地在岐山建樹徳堂崇煥甲於居<lb/>
第曰吾不忍有儉於逝者晩節業益饒乃買山二瀛間<lb/>
築室以棲種松可數里栗亦數千樹曰此吾素封也與<lb/>
其從兄仲嘉弟希成文酒優游甚適客以詩進者無所<lb/>
不延納既用是自寛於老且有名吉水曽子建江夏丁<lb/>
<pb n="KR4e0201_WYG_298-3a"/>
元父前後為令禮致之郷飲希𦙍謝不往因援詔例予<lb/>
之冠帶旌其門曰清時逸老希𦙍竟以樂死得夀七十<lb/>
四凢云娶而皆程然無子側室羊乃舉一山為太學生<lb/>
有孫男四大聘大節大貴大吕孫女三希𦙍為人溫恭<lb/>
爽朗善籌筴有先事之識程汝義死而其䘏之也不下<lb/>
善定之䘏仲蔚也<lb/>
銘曰不顓治生而間治詩誼亦稱之生不時顯死而見<lb/>
知其又何悲<lb/>
<pb n="KR4e0201_WYG_298-3b"/>
　　蔡孝廉琳泉墓誌銘<lb/>
余以萬厯壬申九月偕太常弟遊太湖之西洞庭至銷<lb/>
夏灣而主於蔣太學所隣人蔡翁者年九十三矣而尚<lb/>
能食酒噉肉步履不衰其子孝廉伯玉從傍捧扶老侍<lb/>
立唯謹必蔡翁命而後敢坐蔡翁時時詫余老人甚樂<lb/>
無我隃者徐過其家則數椽蕭然丙舍一榻僅蔡翁之<lb/>
衾褥而已徴其所以樂狀則孝廉授里中諸生經稍遇<lb/>
鮮腴必乞歸以奉蔡翁故孝廉之羮有不糝而蔡翁口<lb/>
<pb n="KR4e0201_WYG_298-4a"/>
無枯嚮夕必以醇酒奉翁而身侍枕席榻前稍有疴痒<lb/>
則孝廉之指已屬體矣是故蔡翁忘其貧而詫所饗即<lb/>
素封家不過也余兄弟登縹緲峰蔡翁命孝廉從指示<lb/>
七十二峯談説徃蹟如指掌歸而言之張中丞予蔡翁<lb/>
冠帶榜其門以旌之至明年而蔡翁無疾卒孝廉時已<lb/>
逾耳順矣號踊無度至毁瘠骨立盡出其脩脯資躬負<lb/>
土雜傭作而始成葬久之太常弟以叅議守南康為其<lb/>
第三兒士駪擇師不得而余益知孝廉博學有行誼其<lb/>
<pb n="KR4e0201_WYG_298-4b"/>
教授稱明師損束帛聘之為傳致南康官舍太常書來<lb/>
謂兒師不足當蔡先生先生吾益友也第四兒騋業亦<lb/>
受勸學篇矣後還里余繼聘之塾中為孫瑞廷師大較<lb/>
孝廉於孺子不廢鞭抶然其察饑飽時寒燠即乳媼不<lb/>
過也與上下今古扢揚風雅有味乎言之至所雌黃短<lb/>
長不涊齒舌間與之處未浹日而信其為長者孝廉長<lb/>
身白晳秀眉目美鬚飄然步履輕趫食飲甚甘當戊子<lb/>
之元日孝廉過余余指謂兒子輩是夫骨聳而神王夀<lb/>
<pb n="KR4e0201_WYG_298-5a"/>
當逺過若翁然不十日而報病又三日而報卒矣弔之<lb/>
其子祖芬纍然苫次也徴其槖枵然不能治官禭余與<lb/>
太常倡兩家子弟之受書者賻而斂之俾歸𦵏於洞庭<lb/>
之先塋逾年而祖芬手治狀累千言來請銘孝廉者伯<lb/>
玉其諱孟堅其字琳泉其别號河南之陳留其先世至<lb/>
宋而有秘書丞源者扈髙宗而南死𦵏臨安湧金門外<lb/>
長子維翰卜地而得吳之西洞庭徙家焉果數百年不<lb/>
被兵其齒益繁聚而居之曰西蔡里至翰林公羽而以<lb/>
<pb n="KR4e0201_WYG_298-5b"/>
文章顯與文待詔齊名孝廉之父即所謂蔡翁者諱某<lb/>
其從父弟也少亦嘗學問能詩賈游襄陽樂於大隄之<lb/>
上頗挫其槖歸而教授里中厪厪自給不能資孝廉學<lb/>
母徐意憐孝廉能課之讀書既稍長閉一室中俾盡讀<lb/>
詩易書春秋禮經畧曉大義十六七始出從故徐轔先<lb/>
生游徐先生賢豪人也意不可一世士顧獨竒孝廉以<lb/>
為能紹明其業孝廉亦嘗從有司諸生試不利棄去之<lb/>
因博綜羣書既名成而雲間張𤣥超氏聘之校閱古今<lb/>
<pb n="KR4e0201_WYG_298-6a"/>
秇文甚相洽也其宦錢塘而以御史檄編唐詩分類亦<lb/>
孝廉佐之他若顧汝脩兄弟之印藪何元朗之語林馮<lb/>
汝言之詩紀俱孝廉與有力焉而逡巡辭避不欲厠名<lb/>
其間故無能知者若其所受書弟子則㡬滿洞庭矣於<lb/>
吳善彭孔嘉黃淳父劉子威張幼于當余之晤孝廉父<lb/>
子時前郡太守蔡君邑令魏君以書幣聘焉且旌其門<lb/>
曰孝子而御史温君亦嘗下書旌勵之孝廉絶不言而<lb/>
余亦無由知其事苐以臆得之爾君終始不離退讓如<lb/>
<pb n="KR4e0201_WYG_298-6b"/>
此狀復言其耿介質直務脩敦睦之行貧而擇取於男<lb/>
女弟有所周䘏敦氣誼重然諾而余據其所重者稱之<lb/>
不能盡紀也始娶於湯有婦徳能佐其家秉以寛孝廉<lb/>
僅三十五而死自是有所置皆不能當意而所任仰頫<lb/>
事育皆身任之竟刺促至死語有之傷哉貧也孝廉有<lb/>
一子即祖芬能讀孝廉書其博過之而不善治生娶婦<lb/>
某有三子二女<lb/>
銘曰三世以經術師於人其學世益博而世益以貧孝<lb/>
<pb n="KR4e0201_WYG_298-7a"/>
廉死而獨有聞噫豈直以余文<lb/>
　　張元配王孺人墓誌銘<lb/>
王孺人者吾族兄東昌倅羅溪先生之仲女也母曰劉<lb/>
氏王於江左為甲族有家範而孺人又能稟承之以婉<lb/>
嫕端詳稱十七而歸張君應文張君者故福建按察副<lb/>
使公情之伯子也按察公兄弟起家進士俱為大官然<lb/>
無改於素而張君為郡諸生不能問家人産按察公見<lb/>
孺人而喜曰兒得助矣孺人果能朝夕强自力以敬恭<lb/>
<pb n="KR4e0201_WYG_298-7b"/>
事舅姑以慎接夫子以嚴御臧獲張氏之政故嘻嘻自<lb/>
孺人以嚴整齊之而始知有法然亦不純任法問體得<lb/>
其情有所操縱徃徃移畏而感業亦稍裕按察公之宦<lb/>
金陵孺人實偕夫子以從進而䕫䕫共婦職也退未嘗<lb/>
不治於室女紅秩然矣張君婁試不利厭去為古文辭<lb/>
又好談葱嶺苦縣之學而最後秇蘭鞠斥置書籍孺人<lb/>
皆有以成之又能相其夫備二尊人喪𦵏之禮咸可紀<lb/>
也孺人有二子長曰厚徳未冠舉郷薦今尚滯公車而<lb/>
<pb n="KR4e0201_WYG_298-8a"/>
能不廢記勝之書以裕孺人然孺人終始絣䌟洸也厚<lb/>
徳跪請曰得非有所不給耶胡自苦乃爾孺人笑曰若<lb/>
未遽文伯我何敢慕敬姜為之不輟已而感脾疾卒年<lb/>
僅五十有六始孺人之為嚴也即張君意亦微難之既<lb/>
孺人殁而君意其嚴之不再也曰微吾妻誰與濟吾寛<lb/>
諸臧獲亦相嚮嗟泣曰已矣疇與我别勤惰也厚徳與<lb/>
諸弟銜戚而俟余歸乃奉張君之狀來稽顙請曰敢徼<lb/>
外王父之靈以蘄不朽母余憫而許之孺人之侍張君<lb/>
<pb n="KR4e0201_WYG_298-8b"/>
有二丈夫子長即厚徳娶於章次重徳娶沈復為張君<lb/>
置貳有二子謙徳聘郭慎徳聘徐女三一字文從簡餘<lb/>
未字諸孫男八人二為厚徳出六為重徳出女十人為<lb/>
厚徳重徳者各五𦵏在邑五保姑邈字玕先壟之昭位<lb/>
銘曰女于王而歸于張其唯二氏之良<lb/>
　　李配施孺人墓誌銘<lb/>
余以萬歴元年宦遊楚與左方伯青陽施公堯臣善公<lb/>
時時及家人言稱有賢女能得老人意而無何各以遷<lb/>
<pb n="KR4e0201_WYG_298-9a"/>
别去余解鄖鎮中丞節里居而施公後為京兆尹得請<lb/>
致其事歸曠然不聞問然心恒念之今年九月有苴杖<lb/>
而謁余司冦署中者諸生李本固奉其父貢士<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>之狀<lb/>
而為其母孺人請誌銘余怪其無從也姑讀之則施公<lb/>
女所謂賢而能得其意者也孺人小字漪蘭母曰某夫<lb/>
人施為邑令族多顯者而李族尤貴有碩儒曰簡齋公<lb/>
某從王湛二先生游以理學稱東南公之子曰同守公<lb/>
某自為諸生時雅已善施公聞公有長女賢為其子即<lb/>
<pb n="KR4e0201_WYG_298-9b"/>
貢士君委禽焉時貢士君少而補博士弟子有俊聲故<lb/>
施公樂歸之孺人之歸李也其姑故江司徒女弟端嚴<lb/>
有閫則一見孺人輙心喜謂貢士君吾得婦矣必亨而<lb/>
家孺人果能自力共謹調辭色豐甘竁而薦之而尤以<lb/>
婉順先貢士指貢士君不好靡則身衣大布襌纚骨筓<lb/>
不好問纎瑣則米鹽醬醢出入之類皆力任之不以煩<lb/>
其顧獨頗好客則中厨飭酒饌不待聲而應時時好讀<lb/>
則以勤寛之不以妨其讀其他又能長慮深算於白圭<lb/>
<pb n="KR4e0201_WYG_298-10a"/>
計然之䇿彷彿闇合業日以裕諸妯娌退相羨曰姑言<lb/>
故驗貢君連困劇疾孺人曲跼其髪垢容而侍湯藥率<lb/>
以君起君有所嬖媵侍必隂厚之其所怒必委曲諭解<lb/>
之蓋三十年之間閫以内訢訢如也而里俗妬至毁貢<lb/>
士君為好少而孺人以少進若蠱者其語不可聞君不<lb/>
能無色動孺人自如也於是京兆公貴矣孺人不見貴<lb/>
色於夫家其待他姻戚尤能折節下之施報從厚貢士<lb/>
君之先若户部君顯而不遑治室與先祠孺人又佐君<lb/>
<pb n="KR4e0201_WYG_298-10b"/>
拮据以第完美會孺人屬疾且卒謂其子女曰吾今而<lb/>
後脱苦海矣蓋自傷為善之勞也已而曰死者何所恨<lb/>
恨不得終養吾老姑及吾父母耳貢士君之痛之而為<lb/>
之狀累千餘言里之忌者轉而惜之故宜也孺人卒以<lb/>
萬厯己丑距其生嘉靖丙申得年五十有四舉二子長<lb/>
即本固娶某次本立娶某女五適施天杰太學生施鳴<lb/>
庭姜惟徳章守藩餘尚待字孫男二長向榮次向髙孫<lb/>
女一在襁褓墓在某地弇山人曰甚哉余之易於文也<lb/>
<pb n="KR4e0201_WYG_298-11a"/>
雖然以京兆公之善而及其女以京兆公之一言而信<lb/>
其女之賢於厚道不為悖也<lb/>
銘曰婦徳備而不專名所履順而母終榮噫嘻乃其恒<lb/>
耶胡以不亡有余此銘<lb/>
　　王母顧太安人墓誌銘<lb/>
余以考三品績道轉司冦而宗人子敬為廷尉丞對秉<lb/>
大獄爰書居第又相對甚洽也尋廷尉亦以考績别余<lb/>
而悵然已而泫然曰不孝之背我太安人也在戊寅之<lb/>
<pb n="KR4e0201_WYG_298-11b"/>
十月今且十一年矣以嵗時之無良至今猶滯淺土邇<lb/>
始得吉將啟先君之兆而合𦵏焉吾子幸賜之一言以<lb/>
志其幽死且不朽余故習太安人之賢於閫闥少雙也<lb/>
廷尉與其弟郡丞之孝廉也則安敢辭太安人顧氏曽<lb/>
祖故贈少保太子太傳禮部尚書武英殿太學士恂祖<lb/>
故封山西道監察御史宜之父故馬湖知府潜馬湖公<lb/>
嘗讀中秘書視畿甸學失權臣指自免去郡天下髙之<lb/>
娶龔恭人而首舉太安人恭人時僅一女愛之所以教<lb/>
<pb n="KR4e0201_WYG_298-12a"/>
戒甚切至擇婿得故太學生王君可大歸焉王君故雲<lb/>
南右方伯公秩子也少有異才當方伯公之被讒且叵<lb/>
測君上書露寃狀㑹事前白乃已李獻吉吳獻臣讀其<lb/>
文稱快曰非凢兒也太安人既歸君而事姑沈孺人蒸<lb/>
蒸孝謹御下不示喜慍沈孺人每謂吾兒誠嘉如性小<lb/>
卞何得吾婦而調矣因謝太安人安得有子婦若汝為<lb/>
我代酬汝勞太學君嘗感疫甚属太安人方姙身不顧<lb/>
躬為掖持卧起侍湯藥以起君而身感羸病委頓者十<lb/>
<pb n="KR4e0201_WYG_298-12b"/>
餘年然不以病故而廢體君好客客即深夜至呼酒炙<lb/>
急應之不使恥也太安人既病而夢人以白䯻授之曰<lb/>
戴此則病愈亦不知所謂太學君方應順天試驟得疾<lb/>
卒時廷尉甫十歳而郡丞猶在娠太安人聞之而痛可<lb/>
知也一子三女皆恃太安人而衣食太安人日夜泣撫<lb/>
諸孤銜戚治喪事蓋成服而病果愈舉郡丞亦無他太<lb/>
安人念廷尉稍長督課之讀少倦從羣兒戲即抶之曰<lb/>
汝當含荼而讀何樂乃從羣兒嬉乎於是馬湖公老矣<lb/>
<pb n="KR4e0201_WYG_298-13a"/>
太安人家事事從取質又使廷尉以所業旦夕請益不<lb/>
五年而公亦捐館太安人乃哭曰真窮矣公有二子伯<lb/>
故右方伯夢圭出仕而仲貢士夢川以經術顯名學中<lb/>
太安人復督廷尉俾從之游學漸以成太安人顧寛之<lb/>
不使預家秉時郡丞亦漸長廷尉請曰弟勝外塾矣已<lb/>
又曰弟勝属文矣母胡弗急也太安人曰嚮者汝初長<lb/>
獨吾在今次兒長有汝在胡以溷我為於是廷尉始抗<lb/>
顔課責郡丞丞悚然師之而太安人陰使人微其出入<lb/>
<pb n="KR4e0201_WYG_298-13b"/>
母離廷尉其學亦漸成相次補博士弟子久之為嘉靖<lb/>
己酉廷尉舉郷薦太安人迎相勞曰胡晩乎恨若父不<lb/>
及耳雖然吾可以藉手地下矣又十二載郡丞亦郷薦<lb/>
而至乙丑廷尉登進士太安人貽書誨之大約如郷薦<lb/>
時語既除建寧司理欲奉太安人徃不許曰吾不任輿<lb/>
雖然日徤匕箸毋苦也若姑精心三尺以養吾志比廷<lb/>
尉以司理最入為南京刑部主事太安人復不許偕徃<lb/>
曰若三尺之益厪而吾徤匕箸猶故也比移北曹廷尉<lb/>
<pb n="KR4e0201_WYG_298-14a"/>
戀戀不忍舍然念且考六品滿當得贈太學君而封太<lb/>
安人即北之無何日赴吏部考而傳太安人病齒妨食<lb/>
時郡丞雖在侍而出後其伯父廷尉以是得請終養俞<lb/>
㫖與封典並下馳歸候太安人疾已平矣迎謂廷尉汝<lb/>
以我故歸然官貧何以養我即我夀考亡恙不坐益汝<lb/>
老耶廷尉頓首曰兒自分貧且老願以身長奉母蓋朝<lb/>
夕依依膝下者又七年而後考終得夀八十有九太安<lb/>
人居恒端詳敬謹其家始泰而中否末復稍泰然始終<lb/>
<pb n="KR4e0201_WYG_298-14b"/>
一節亡所改長女之適周鎰者殉夫死太安人始哭之<lb/>
慟或謂死者得其所矣何慟為太安人曰善吾弗之及<lb/>
遂輟哭其慷慨有丈夫氣如此二子廷尉名執禮嘗厯<lb/>
儀部郎尚璽光祿卿丞至今官郡丞名執法即出後者<lb/>
用順徳倅髙第還丞建寧郡不肯上執禮娶盛封安人<lb/>
執法娶周贈安人二婦皆先卒女三長即適周鎰者見<lb/>
旌曰貞烈次適朱應會陳第側室女適張杰孫男六協<lb/>
庚選貢生娶張氏繼馬氏協康太學生娶俞氏協嘉縣<lb/>
<pb n="KR4e0201_WYG_298-15a"/>
學生娶魏氏某某俱幼孫女三人長適周始然郡學生<lb/>
次適許椿齡太學生次適嚴君聘次幼協康協嘉執禮<lb/>
出餘子女皆執法出曽孫男九人景尊聘張景旦聘顧<lb/>
景陽聘張景祥聘孫景覽聘周景益聘朱餘未聘曽孫<lb/>
女九人許聘陳世芳朱公作顧藹李先疇諸元均餘幼<lb/>
蓋廷尉之狀云爾余節而誌之而又銘之<lb/>
銘曰婦而以節終也以啟女之烈也天所合也母而以<lb/>
慈始也以啟子之孝也天所報也辭夫子者垂五十年<lb/>
<pb n="KR4e0201_WYG_298-15b"/>
而後成會其貌悴矣心不異也殁十有一年而始安冥<lb/>
非故形矣氣猶生也<lb/>
　　李君元配張孺人墓誌銘<lb/>
歳在戊子郷進士儀真李子柷以書數千言自通且出<lb/>
其詩詩工甚云欲訪余金陵以母喪未能也明年余歸<lb/>
真弔焉而李子追送踰廣陵而别余尋歸故里李子來<lb/>
出其所草行狀再稽顙而請曰念無能釋余痛將以母<lb/>
氏之地下累公既而復再拜曰家嚴君尚無恙也不勝<lb/>
<pb n="KR4e0201_WYG_298-16a"/>
伉儷之思亦藉公文以釋余憫而許之孺人張姓為城<lb/>
南舊族父縞娶於郁而艱子顧首舉得孺人生而娟秀<lb/>
貞静父母絶愛異之擇婿而得李子之父曰鵠者少穎<lb/>
有文遂許字焉兩家相去不百武孺人居恒深閉奉女<lb/>
紅中庭絶履綦跡父戲之得非以郎家近故自閉耶孺<lb/>
人敬對曰女道然耳兒安知外事父益異之既歸李李<lb/>
之先世自沛用武功顯有官至閫帥者鎮真而卒遂家<lb/>
焉至李君而補博士弟子然其父與諸弟俱治賈來徃<lb/>
<pb n="KR4e0201_WYG_298-16b"/>
市聲甚囂李君以其妨於讀也厭之孺人曰市而囂恒<lb/>
也大人貧安能廢賈為謀别築室於蕭寺傍謂李君第<lb/>
毋廢讀妾請竭朝夕之力以代君子職而是時李君之<lb/>
王母與父母俱無恙王母老而多恚難事孺人精心奉<lb/>
之鮭炙鮮脆不取備而取嗜王母安焉君父雅好施時<lb/>
時責孺人施而不問所自孺人傾槖以應之或謂曷不<lb/>
以匱告孺人謝曰吾不忍以機杼之餘而傷慈舅意姑<lb/>
故善病孺人躬調湯藥而進之旦夕籲天請代於是李<lb/>
<pb n="KR4e0201_WYG_298-17a"/>
君之學垂成而王母與父母相繼捐館舍孺人俱相君<lb/>
喪於禮然君必欲擇吉壤而歸之故弗克𦵏孺人居恒<lb/>
從臾君殆為子孫計耶夫以逝者而求庇生者非智以<lb/>
生者故而不即安逝者非仁乃從近壤之便者而兆域<lb/>
焉子姓漸繁碩矣李君以病目謝諸生而父與伯兄有<lb/>
遺責可千金俱從君償孺人曰不可負也君雖未嘗得<lb/>
而其人實嘗失之乃鬻産以償而所負於君父及伯兄<lb/>
者將八百金多匱不能應或謂當訟之官孺人曰彼非<lb/>
<pb n="KR4e0201_WYG_298-17b"/>
欲負我也坐匱故語有之毋我負人寧人負我李君慨<lb/>
然為之焚劵義聲隆隆起矣而家益貧孺人晨操夕息<lb/>
絶甘分苦以佐君治生乃稍自給㑹舉三子而長札與<lb/>
季即柷為諸生柷尋舉郷薦君與孺人得寛然於家者<lb/>
垂二十年而為丁亥孺人已七十二矣属疾久之革召<lb/>
二子而命之諄諄皆義方也時仲杞已前死属其二孤<lb/>
孫於柷且曰吾不自意夀至此夫復何憾若等善事若<lb/>
父且慰之無傷老人心遂瞑柷蓋稱孺人足不及堂廡<lb/>
<pb n="KR4e0201_WYG_298-18a"/>
而内外之秉悉其綜理目不知書而裁事決筴徃徃中<lb/>
禮法冥與古合大小臧獲指以百數咸廪廪受束約而<lb/>
庭絶叱詈聲鹽米瑣細皆操其盈縮而不尚刻覈不喜<lb/>
諸子宴游而門有長者車乃更愉快鄉之人曰信也三<lb/>
子即札杞柷有二女十三孫男四人女九人𦵏在某地<lb/>
銘曰李之先自武功今二世而始顯於儒孺人為之婦<lb/>
為之母而相其子與夫噫豈不喆歟<lb/>
　　但元配封孺人李墓誌銘<lb/>
<pb n="KR4e0201_WYG_298-18b"/>
余以萬厯戊子由田間起佐南兵部而郎有但子貴元<lb/>
者奇士也其署曰車駕亟闕長則但子為之長於大體<lb/>
曙而又能文章時時謁余謂貴元次公太常門下士也<lb/>
當是時大司馬陰公尤愛異之戲謂余次公安能擅但<lb/>
子故吾門下士也亡何吾家太常卒已陰公亦卒但子<lb/>
徃來兩家亡間朝暮語及輙淚涔涔滿睚蓋余以報政<lb/>
至淮有今命馳歸始能哭吾家太常至秋中復還金陵<lb/>
諸舊曹偶皆來問訊獨不見但子乃知其以母李孺人<lb/>
<pb n="KR4e0201_WYG_298-19a"/>
喪歸矣未㡬但子捐書與狀來其辭懇曰惟是所以報<lb/>
吾母者已矣敢藉公一言以為地下重又曰唯不孝之<lb/>
從事公門也則不孝之父母實命之而母尤切切且絮<lb/>
曰吾聞二王先生天下士也既已獲幸太常則不宜失<lb/>
少司馬陰公故汝師表也推陰公則大司冦陸公亦不<lb/>
宜失凢不孝所以不自棄於大人君子者吾母命也今<lb/>
已矣余悲其意乃為之許誌銘李孺人者邑之石符里<lb/>
女子也王父榮經令椿父某母某生而静慧精女紅榮<lb/>
<pb n="KR4e0201_WYG_298-19b"/>
經公時撫之曰女必貴誰當為婿者時但子之王父東<lb/>
泉公某為諸生祭酒榮經公嘗過之飲懽甚見今封文<lb/>
林公友儒矯矯羣兒中歸詫曰是兒真吾婿也東泉公<lb/>
亦曰吾聞之鄉人李女淑而美亟委禽焉孺人年十五<lb/>
而歸封公封公少一歳已補博士弟子有儁聲為通人<lb/>
所賞識矣家不能無少孺人顧於婦事多曉暢晨夕候<lb/>
問舅姑安否退而理中庖治甘毳滫瀡身先諸臧軋軋<lb/>
機杼間以至井臼粗纎無不秩然得所時時謂封公毋<lb/>
<pb n="KR4e0201_WYG_298-20a"/>
内顧以荒而學新婦業代子矣已而姑彭殁封公毁瘠<lb/>
骨立孺人相之哀復相之禮封公之弟某善堪輿家言<lb/>
既得地而卜之曰吉申陰寅陽奕世其昌嫂必有喆嗣<lb/>
乎孺人夕夢神媼以三龜為夀曰此元龜也納之懷光彩<lb/>
陸離薌澤芬馥既醒而尚在目鼻也秘弗言唯益治方<lb/>
中東泉公既失彭而繼萬或語孺人萬媪者不後入但<lb/>
門而乃稱姑乎孺人曰我安知後我知有姑耳所以奉<lb/>
事之如彭不少殺東泉公有前母兄某母弟即某其莊<lb/>
<pb n="KR4e0201_WYG_298-20b"/>
兄猶父也愛弟猶子也則孺人之助多矣明年誕但子<lb/>
又明年東泉公卒封公之毁瘠猶居彭喪也孺人復一<lb/>
切相之亡何萬亦卒諸妯娌有哭弗哀者孺人勉之曰<lb/>
舅以為父夫以為母而吾曹奈何異之治喪𦵏俱如禮<lb/>
但子在髫時已穎異有文章而封公困諸生久意鬱鬱<lb/>
不樂孺人乃語以夙夢而寛之曰神告我矣公之子必<lb/>
顯重何鬱鬱為封公迺名但子曰貴元貴元之生十四<lb/>
年而始舉仲子名之曰啟元又三年而舉叔子名之曰<lb/>
<pb n="KR4e0201_WYG_298-21a"/>
調元與封公交相慰曰夢有徴矣於是益誨督三子後<lb/>
先以才著庠序間而但子遂連舉進士謁選得蜀之長<lb/>
夀令踰年以任劇調冨順二邑去榮經二百里而近使<lb/>
使迎封公孺人養孺人喜謂吾得一游其地問王父遺<lb/>
績足矣竟以蜀險逺不成行其後但子奏三載最封公<lb/>
與孺人皆沾天子命最後遷今官乃一就金陵養尋復<lb/>
歸時仲子游太學而叔子與但子之子宗臯皆以諸生<lb/>
試髙等仲子遂膺應天薦而叔子及孫不利孺人猶貽<lb/>
<pb n="KR4e0201_WYG_298-21b"/>
書但子俾召叔子責數之曰若不愧而伯仲也耶仲子<lb/>
不得志於公車歸謁封公及孺人不久孺人病卒矣但<lb/>
子故嘗刲股肉已孺人危疾至是大慟嘔血曰使不孝<lb/>
得侍左右者股肉可繼也而今何益矣聞者益悲傷之<lb/>
始封公讀書不問家家悉付孺人手孺人能以共儉給<lb/>
封公而寛其志然於施予獨不吝宗戚姻戚五服之内<lb/>
外以逮閭左貧無宿舂者病不能醫藥者死不能殮𦵏<lb/>
者傾囷以應之不給則脱簪珥以繼之咸合掌以頌曰<lb/>
<pb n="KR4e0201_WYG_298-22a"/>
孺人固女中佛也然孺人獨不信佛時時語但子既有<lb/>
孔氏安得更有佛人乃知孺人之慈隱毋吝蓋天性然<lb/>
非有所慕習也孺人以嘉靖丙戌生卒以萬厯己丑春<lb/>
秋六十有四封公故壯無他但子既顯重為京朝官而<lb/>
啟元在公車調元在學宫皆翹楚諸孫四人而宗臯者<lb/>
將與二父趾美神嫗之夢故有徴哉不然何以為孺人<lb/>
盛徳報也子女婚嫁别紀於左墓在某所<lb/>
銘曰共于舅姑共于夫宜其家人亦宜其宗姻母而慈<lb/>
<pb n="KR4e0201_WYG_298-22b"/>
復嚴而師其即安於斯佑爾夫子夀考維祺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百二十四<lb/>
</p>
<p>
</p>
  </div>
</body>
</text>
</TEI>
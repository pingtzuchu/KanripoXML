<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻三十三</head> <lb/>
    <p>
<pb n="KR4e0201_WYG_033-1a"/>
欽定四庫全書<lb/>
　弇州四部稿巻三十三<lb/>
　　　　　　　　　　　　明　王世貞　撰<lb/>
詩部<lb/>
　七言律九十五首<lb/>
　　憶昔三首<lb/>
憶昔文皇三岀邉六龍飛雨淨烽烟天門直向隂山闢<lb/>
北斗翻從南極懸鐡馬春饑填瀚海金人秋祭失祁連<lb/>
<pb n="KR4e0201_WYG_033-1b"/>
只今何處無廉李野哭荒村幾嵗年<lb/>
　　其二<lb/>
盛世君臣不易逢泰陵松栢感遺踪朝清轉自饒封事<lb/>
歳稔兼聞罷上供白簡五侯時跼蹐青編三老日從容<lb/>
苑西今旦千門地輦路恩稀草色濃<lb/>
　　其三<lb/>
更憶南巡漢武皇樓船車馬鬰相望輕裘鄠杜張公子<lb/>
挾瑟邯鄲吕氏倡秋淨旌旗營細柳夜深烽火獵長楊<lb/>
<pb n="KR4e0201_WYG_033-2a"/>
孤臣尚有遺弓淚不見當時折檻郎<lb/>
　　應試夜泊貞女廟示一二友<lb/>
南來夜泊貞女廟有客一二時相通孤蓬倚樹鳥驚宿<lb/>
白露濕衣人在空遥憐故郷共明月獨有游子知寒風<lb/>
何事長安渾不見無數浮雲北望中<lb/>
　　其二<lb/>
貞女廟頭鼓鼕鼕忽驚游客歸夢中扁舟一葉天上下<lb/>
茅屋數間水西東傷心南國釣鱸地矯首上林征鴈風<lb/>
<pb n="KR4e0201_WYG_033-2b"/>
莫怪殷勤惜杯酒試問愁城誰為攻<lb/>
　　賞石榴花有感<lb/>
客邸髙眠只無賴忽見花發强開筵錦窠銀子尚未結<lb/>
赤萼青枝虚可憐東風不吹春老矣零露初滴朝嫣然<lb/>
何年安石送汝至不種朝元髙閣邊<lb/>
　　登西山<lb/>
亂削芙蓉碧靄攅千盤轉盡自成寒清秋殿閣空中見<lb/>
落日旌旗樹杪㸔北眺浮雲生大鹵東迴紫氣抱長安<lb/>
<pb n="KR4e0201_WYG_033-3a"/>
向來弓劍曽游地萬壑松風度急湍<lb/>
　　元日早朝<lb/>
九霄魚鑰下層關炬火俄分豹尾班宫闕香浮吹淡蕩<lb/>
液池氷合鎖潺湲充儀未展含元殿獻壽遥傳萬歳山<lb/>
敢道去天身尺五侍臣猶自望龍顔<lb/>
　　夏日同僚友游崔都尉山莊分韻<lb/>
尺五髙臨杜曲天况逢三伏勝游偏夾堤楊桞凉全得<lb/>
出水芙蕖曉故鮮南國烟波開檻外西山風雨落尊前<lb/>
<pb n="KR4e0201_WYG_033-3b"/>
誰家暗度秦䑓引回首朱門月可憐<lb/>
　　天寜寺同謝山人茂秦章行人景南李比部于鱗<lb/>
　　餞李伯承明府分韻得花字<lb/>
長安三月芳意賖習習柔風黄鳥斜春社虎溪能逺送<lb/>
暮雲鳬舄未堪遮城闉倦借支公馬江路吟逢潘令花<lb/>
去住即㸔同幻跡向來離合不須嗟<lb/>
　　送汝康栁州再徙澂江<lb/>
汝游桂嶺疑天盡更入滇方覺地寛明月江帆懸萬里<lb/>
<pb n="KR4e0201_WYG_033-4a"/>
瘴雲山樹鬰千盤莫将詩句題蠻府自有威儀識漢官<lb/>
橘柚秋風今實否髙飛鴻鴈滿長安<lb/>
　　送陳子兼遷水部治通州河<lb/>
親捧除書出未央薊門秋色滿奚囊亦有故人山吏<lb/>
部<hi>張選曹君同年也</hi>居然新例水曹郎河流雨挾千艘上關輔<lb/>
雲連萬雉翔為道陽春誰和者于今粉署少輝光<lb/>
　　寄陳子兼提學<lb/>
寒食江風黄鳥斜故人蓬鬂各天涯巴中父老相如諭<lb/>
<pb n="KR4e0201_WYG_033-4b"/>
峽裏星河博望槎劒閣夢懸千里月錦城人醉四時花<lb/>
獨憐方朔長安米西望經年尺素賖<lb/>
　　送潘青州之信陽兵備<lb/>
使者黄金出漢京共㸔潘岳賦西征淄青劒履花間發<lb/>
淮蔡旌旗雪後迎自昔單車消衆壘于今千騎擁連城<lb/>
中朝文武如君少莫使人傳治郡名<lb/>
　　送葉子漢赴成都令葉頗能詩<lb/>
明時經術鬂雙華西去啼猿萬里賖此際巴人無訟芋<lb/>
<pb n="KR4e0201_WYG_033-5a"/>
向來僊令只栽花挂帆峽裏逢春雪濯錦沙邊弄晩霞<lb/>
一自文翁能教授至今揚馬擅名家<lb/>
　　書庚戌秋事<lb/>
傳聞邊馬塞回中候火甘泉極望同風雨雕戈秋入塞<lb/>
<hi>宣大兵入援</hi>雲霄玉几晝還宫<hi>上自西苑還大内</hi>書生自抱終軍憤<lb/>
國士誰譏魏絳功北望蒼然天一色漢家髙碣倚寒空<lb/>
　　其二<lb/>
匈奴萬騎縱西山天險誰當百二關今日安危任邊将<lb/>
<pb n="KR4e0201_WYG_033-5b"/>
異時恩澤滿朝班烏邊白骨那能辨馬首紅粧若個還<lb/>
冗散書生空哽咽㨗書誰為破愁顔<lb/>
　　其三<lb/>
漢朝宫樹自蒼蒼萬馬風生紫塞長是處烽烟欺太白<lb/>
幾家關月恨流黄千金劒客辭軍壘三殿兵符下窒皇<lb/>
解道雲中飛将在露書何以慰明光<hi>大同仇帥入援</hi>
　　其四<lb/>
長陵松栢氣成龍極望蒼然摠漢封槃木西來是符拔<lb/>
<pb n="KR4e0201_WYG_033-6a"/>
扶桑東盡見艨艟旌旗夜攝千烽偃玉帛春㸔萬國從<lb/>
七萃貔貅今不乏坐教敵騎出居庸<lb/>
　　過鞏華城<lb/>
今皇御蹕曽經此雉堞龍蟠控上都佳氣逈從陵樹發<lb/>
白雲迴望漢宫鋪千金徙俠東填塞三輔弛刑北備胡<lb/>
涕淚棘門諸将士城頭月出有啼烏<hi>時有兵戍焉</hi>
　　送張比部募兵山西<lb/>
九月連烽愁太隂徵兵六傳漢臣臨軍中蕩子随都尉<lb/>
<pb n="KR4e0201_WYG_033-6b"/>
塞上孤兒備羽林豹帳雲鈐揮白羽虎符星檄散黄金<lb/>
自來三晉多豪傑投筆知君萬里心<lb/>
　　送孫郎中守承天<lb/>
五馬憑陵紫氣中方城南冠楚天雄成周百葉稱江漢<lb/>
先帝千秋憶沛豐将為股肱仍見召即論湯沐竟誰同<lb/>
蘭䑓宋玉毋煩對父老時時歌大風<lb/>
　　其二<lb/>
漢江西望接荆門紫馬春㸔孫使君今日帝鄉私雨露<lb/>
<pb n="KR4e0201_WYG_033-7a"/>
向時龍跡護風雲橋門玉砌鑾輿下中貴銀璫御座分<lb/>
何事南陽不可問古來强項幾人聞<lb/>
　　冬夕諸君見過談及江南梅花因有作次焉<lb/>
臘日諸賢何水部草堂時過數烹茶西山樹老惟㸔雪<lb/>
南國梅驕已著花玉笛美人吹不盡瑶䑓僊侣夢還賖<lb/>
疇能一醉羅浮約扶杖行吟江月斜<lb/>
　　送申職方左遷萊州推官<lb/>
向來綈几在明光誰借前籌計朔方黄石一編天子傅<lb/>
<pb n="KR4e0201_WYG_033-7b"/>
青雲尺檄尚書郎功名絳灌無同列馳騁淄渑豈異郷<lb/>
東望不須疑蜃氣槖中長鋏九秋霜<lb/>
　　送瞿師道太史使大梁周府<lb/>
長安草色上鳴珂繁吹春調四牡歌太史授圭開赤社<lb/>
宗藩如帶指黄河天邊漢節蛟龍擾雪後梁園鴻雁多<lb/>
上客知君頻授簡鄒枚詞賦未應過<lb/>
　　送亢子益太史使饒州淮府<lb/>
彭蠡波濤霽雪餘僊槎春度錦帆舒淮王上客能詞賦<lb/>
<pb n="KR4e0201_WYG_033-8a"/>
漢使甘泉奉璽書伯父爾冝仍胙土東南今復盛簮裾<lb/>
經行倘上康山望髙帝雄圗在石渠<lb/>
　　送胡子文太史使荆州遼府<lb/>
江漢諸姬近帝郷方城紫氣鬰相望寜因剪葉勞周史<lb/>
不為包茅問楚疆作賦雄風連七澤行舟積雪滿三湘<lb/>
上林簮筆應相待留滯何須念子長<lb/>
　　送朱象𤣥太史使武昌楚府<lb/>
詔從冠冕際南天君去湖波正淼然此日包茅供嵗朔<lb/>
<pb n="KR4e0201_WYG_033-8b"/>
異時瓊樹悵風烟張筵樂奏魚龍曲對客文成鸚鵡篇<lb/>
歸郡前驅逢負弩青雲初過陸機年<lb/>
　　送張益甫給事使懐慶鄭府<lb/>
覃懐名勝肅風烟僊使軺車春草前山抱虎牢㸔作礪<lb/>
樹蟠狐嶺若從天歌風不獨思商俗為命今應繼鄭賢<lb/>
歸道霜驅應便發建章宵几正籌邊<lb/>
　　送毛檢討起貶雲南幕僚<hi>得鷄字</hi>
　　　庚戌秋變檢討以言事得召對其謫也頗因之<lb/>
<pb n="KR4e0201_WYG_033-9a"/>
乾坤慘淡干戈裏封事終軍拭淚題苑道夜乗中貴馬<lb/>
關頭朝聴逐臣鷄盤江瘴暖桐花發黔嶺雲深鵯鵊迷<lb/>
魑魅如逢休代答賜環應有漢宫泥<lb/>
　　寄李新喻伯承<lb/>
近傳陶令詩仍作父老懸蒲並息機山色巧當公府坐<lb/>
瀑聲晴向捲簾飛憑将鴈字論南北説着蛾眉易是非<lb/>
燕市酣歌殘雪裏江城或已授春衣<lb/>
　　送馮郎中守廣州<lb/>
<pb n="KR4e0201_WYG_033-9b"/>
承明初厭漢臣班開府霜清瘴裏山炎荒齒革銜艫集<lb/>
横海旌旗列戍閒天闊羊城秋鴈少月明鮫浦夜珠還<lb/>
試問貪泉誰更酌不妨駐馬潄潺湲<lb/>
　　奉謁長陵敬志鄙感<lb/>
長陵松栢似龍蟠象緯髙垂列漢官萬里乾坤留劍舄<lb/>
百年豐鎬見衣冠只今南粤虚傳譯聞道西羌未解鞍<lb/>
文帝威靈終在眼秋風霜露不勝寒<lb/>
　　月夜宿𢎞慈寺聴講<lb/>
<pb n="KR4e0201_WYG_033-10a"/>
夜堂趺坐轉三車倦向僧厨乞施茶露淨珠光飜貝葉<lb/>
月寒金色湧蓮花憑㸔有相吾何染聴説無生路未賖<lb/>
莫謂常明須震旦金箆已許導恒沙<lb/>
　　寒日游天寜寺<lb/>
衝寒此日城西寺酌茗㸔山興未涯塔外風傳羣帝樂<lb/>
林間雪是講壇花聞鐘客散催疲馬施食僧歸起倦鴉<lb/>
襆被祗應忘説去夜深還聴演三車<lb/>
　　送黄侍御按雲南時方有用師之警<lb/>
<pb n="KR4e0201_WYG_033-10b"/>
客有乗驄白玉羈從天六傳下諸夷昆池水習三千艦<lb/>
益部霜驅五月師飛檄春農歸耒耜停車夜壘散旌旗<lb/>
甘泉實已垂南顧尺羽能令奏計遲<lb/>
　　送包大中之滄州運鹽幕<lb/>
杯酒河梁朔思嚴太行飛雪擁髙幨市中結客誰青眼<lb/>
幕下為郎舊紫髯醉墨誤題雲母扇雕盤初薦水晶鹽<lb/>
知君故有籌邊策三府何年辟孝廉<hi>包善書畫</hi>
　　送陸伯子還吳<lb/>
<pb n="KR4e0201_WYG_033-11a"/>
中原文字半蒿萊入洛人傳伯仲才白髮向催猶著賦<lb/>
黄金揮罷獨登䑓愁時天地銜杯盡病後烟霞拂袖來<lb/>
試聴商聲緣畫角蘋花一夜滿江隈<lb/>
　　答汝思郎中蜀中書<lb/>
蜀鴈書裁隔歳㸔為言相憶勸加餐秋登劒閣天逾峻<lb/>
春至幽州日尚寒末路逢人投璧少中年結客斷金難<lb/>
射洪花底誰堪醉西望行吟思未闌<lb/>
　　春夜即席分贈得梁公實拈韻詩字<lb/>
<pb n="KR4e0201_WYG_033-11b"/>
十年嶺海著沈思今見為郎執㦸時白日㸔鴻還坐嘯<lb/>
青天捫虱對談詩世途汝已關心少國士吾真折節遲<lb/>
一醉虚堂春月色投珠或恐未堪疑<lb/>
　　與于鱗諸子即席分賦得懐太湖隂字<lb/>
具區南浸女牛臨萬頃滄波千尺深雨霽虹橋秋灔灔<lb/>
天低鼉窟晝隂隂吴王列宴烏棲曲越女明粧鼓枻吟<lb/>
客醉向誇湖上樂一從金馬便浮沈<lb/>
　　送坐主王檢討先生之南司成四首<lb/>
<pb n="KR4e0201_WYG_033-12a"/>
詔分僊履下蓬萊詞客俱稱建業才天闊星文秋劍動<lb/>
江寒月色夜珠來百年髙議歸狐筆六代雄風滿鳳䑓<lb/>
聖世只今誰似者甘泉實恐問鄒枚<lb/>
　　其二<lb/>
帝城春思入蘼蕪僊禁衣冠擁客途十載青藜懸秘閣<lb/>
諸生絳帳滿留都風迴采石濤聲壮日上鍾山海色孤<lb/>
為問羣公居守事向來根本一愁無<lb/>
　　其三<lb/>
<pb n="KR4e0201_WYG_033-12b"/>
戎衣髙帝定神州卜洛橋門見冕旒三老鳩笻分御席<lb/>
諸儒虎幄進經籌宫袍手賜霞同爛天語親傳日並流<lb/>
太學明師今不忝白雲弓劒孝陵秋<lb/>
　　其四<lb/>
青春賦就侍承明花底鵷鴻醉玉笙夜靜紫微催草詔<lb/>
秋髙太白坐論兵閣中丞相曽投履海内文章共識名<lb/>
南去𤣥經堪比易獨憐京邑滯侯生<lb/>
　　寄許邦才<lb/>
<pb n="KR4e0201_WYG_033-13a"/>
　　　許君國士也雅予相慕未接顔色忽投椷見遺<lb/>
　　　頗極輸寫賦此聊見耿耿耳<lb/>
南北聲名祇共憐乾坤容鬂尚茫然出為小草官仍拙<lb/>
歸去長楊賦更傳春至雲青華不注秋來雨白汶陽田<lb/>
飄零古劒真誰識遥夜寒光向斗邊<lb/>
　　呈司冦山隂何公<lb/>
天下名家有鳳毛中朝國士贈䖍刀青齊什二飛書下<lb/>
淮海千帆轉餉勞相事衮衣還日月主恩舟楫逺風濤<lb/>
<pb n="KR4e0201_WYG_033-13b"/>
何煩更藉王生語廷尉賢聲久漢曹<lb/>
　　送徐僉事理閩中屯政<lb/>
朔方諸将出祁連宇内軍儲異徃年誰念屯田虚粤嶺<lb/>
即勤搜粟下閩天行車秔稻排雲集開府旌旗截海懸<lb/>
豈是故人長待詔薄游還愧水衡錢<lb/>
　　和梁公實暮春感懐<lb/>
長安春盡萬花稀拍馬愁随俠少歸畤裏香烟晴不斷<lb/>
回中雪色晝長飛時危嵗月無行止勢定風塵有是非<lb/>
<pb n="KR4e0201_WYG_033-14a"/>
吾道僅堪存執㦸故人今擬薜蘿衣<lb/>
　　韋園同于鱗子與子相各賦<lb/>
千樹飛花覆客杯百年晴日此池䑓鈎簾蛺蝶攜香去<lb/>
浴渚鳬鷖散錦來醉後㸔人成偃蹇歸時促騎故徘徊<lb/>
長安北望黄塵裏擊劒髙歌未乏才<lb/>
　　其二<lb/>
厯厯垂楊青幾圍娟娟宿鷺白雙飛坐驚逺岫停杯出<lb/>
行惜殘花揷㡌歸四海未妨吾輩在孤亭僅與世人違<lb/>
<pb n="KR4e0201_WYG_033-14b"/>
誰為忽唱江南樂回首烟霞未拂衣<lb/>
　　其三<lb/>
薊苑春歸處處幽陸沈吾黨任遨遊長楸碧帶千峰雨<lb/>
密荇青藏百道流西望風雲雙鳳闕北來天地一漁舟<lb/>
科頭箕踞尋常事細酌髙吟且未休<lb/>
　　送嚴太史請急省侍<lb/>
罷直晴烟散曉珂君王侍從賜衣多髙堂喜極千金壽<lb/>
故苑恩深六傳過到日夏雲明震澤來時朔雪滿滹沱<lb/>
<pb n="KR4e0201_WYG_033-15a"/>
栢梁何限詞臣手歸蜀長卿待和歌<lb/>
　　過通州城庚戌秋大敵北入家君力禦却之因増<lb/>
　　築焉<lb/>
日落盧龍秋色哀連城百雉此雄哉中原地劃烽烟近<lb/>
北斗天迴王氣開淮海帆檣飛餉集期門金鼔射生來<lb/>
向㸔睥睨曽戈甲今日誰論保障才<lb/>
　　和合驛<lb/>
十年塵暗薊門樓萬里風來漢使舟挂席晝移横海日<lb/>
<pb n="KR4e0201_WYG_033-15b"/>
鳴橈秋蕩大河流孤城奏角黄雲合逺戍逢砧白鴈愁<lb/>
吾道豈應長躑躅乾坤此去有滄洲<lb/>
　　台郡兵起有感<lb/>
平生五嶽意相親圗裏天台指避秦豈謂乾坤歸戰鬭<lb/>
遂令湖海入風塵時平不獨輕前輩難起初聞遣大臣<lb/>
回首國恩環珮裏百年誰見請纓人<lb/>
　　過徐詠懐古蹟<lb/>
芒碭雲深千堞愁長城脉絶萬年籌英雄盡起無亡鹿<lb/>
<pb n="KR4e0201_WYG_033-16a"/>
富貴歸來有沐猴大澤龍蛇春並鬭中天日月晩雙流<lb/>
寜知過沛親留飲屠販何人總徹侯<lb/>
　　游吴江橋<lb/>
吴江長橋天下稀七十二星烟霏霏橋上酒胡青帘肆<lb/>
橋邊浣女白苧衣桃花水漲月初偃蓮葉雨晴虹欲飛<lb/>
北客風塵初極目倚闌秋色澹忘歸<lb/>
　　醉題書齋二首<lb/>
束書斗酒安吾齋西風為掃當門柴即寒薜衣能護几<lb/>
<pb n="KR4e0201_WYG_033-16b"/>
未貧苔錢欲上階一丁世自饒紫綬二酉吾敢勞青鞋<lb/>
已無故人車馬跡賴有明月時投懐<lb/>
　　其二<lb/>
蹉跎顔駟不敢陳寂寂鄧禹行笑人酒龍千秋吐氣色<lb/>
文豹萬里甘沈淪圗經山海紉為袖客館華陽樵作薪<lb/>
丈夫頭顱可知矣胡不歸把滄江綸<lb/>
　　天津劉憲使汎舟夜酌<lb/>
軍府嚴城闢向西帥厨清酤為誰攜中流鼓吹潮聲合<lb/>
<pb n="KR4e0201_WYG_033-17a"/>
落日黿鼉海色低絶塞羽書頻自警長安封事幾堪題<lb/>
相逢慷慨俱揮淚徙倚星河夜欲迷<lb/>
　　有感<lb/>
卧覺應徐積漸稀起當喻志偶相依此曹徃徃皆膚立<lb/>
我輩時時但肉飛調隔雲烟雙過眼事違天地一沾衣<lb/>
名山儘可藏書在潦倒風塵未擬歸<lb/>
　　春夕同于鱗子與訪公實時公實在告将歸嶺南<lb/>
　　分韻聲字<lb/>
<pb n="KR4e0201_WYG_033-17b"/>
春暮和烟滿鳳城茂陵詞客病金莖燈前古劒迴霜色<lb/>
杯外殘花入雨聲盡許寸心傾國士即論千載失時名<lb/>
越南燕北天何限濁酒狂歌意未平<lb/>
　　送宋望之侍御按河東鹺<lb/>
束馬誰臨禹甸㸔埋輪使者下長安天扶底柱黄河折<lb/>
地轉神池白雪寒異日軍須鹽莢議當時諫草惠文冠<lb/>
即㸔宵旰明光裏慷慨毋論直道難<lb/>
　　送狄行人使蜀藩<lb/>
<pb n="KR4e0201_WYG_033-18a"/>
隠隠寒星度永安迢迢節使下金鑾錦江新水迎船發<lb/>
石棧浮雲騎馬㸔桐葉舊餘周典禮蠶叢爭識漢衣冠<lb/>
壮游詞賦應歸汝對酒毋歌蜀道難<lb/>
　　周嵗祀孝烈皇后陵朝辭有作<lb/>
昨嵗兹辰奉國艱共驚霏雪㸃鵷班六宫猶望迴僊馭<lb/>
中禁爭傳慘聖顔此際金鈿歸别島早時玉盌閟南山<lb/>
欲知天上凄凉景日暮祠園松栢間<lb/>
　　雪後朝天宫習儀<lb/>
<pb n="KR4e0201_WYG_033-18b"/>
𤣥宫雪後淨芳埃環珮千門曙色來僊仗不随青帝改<lb/>
瑶城疑逐化人開龍鱗映日層層合鳳甃驚風片片迴<lb/>
聞道漢祠先奏瑞豈應梁苑復論才<lb/>
　　久旱微雨復霽<lb/>
初熱乍減隂霏霏喜劇便拚呼醉歸千峰忽展雨脚瘦<lb/>
雙耳暫停雷信稀碧樹五陵愁氣色紅塵九陌故翻飛<lb/>
踈簾小簟渾何恨遮莫田家秋事微<lb/>
　　送陳二刑部出守彰徳<lb/>
<pb n="KR4e0201_WYG_033-19a"/>
自愛陳家好弟昆季方才調更無倫舊㸔氷蘗能持法<lb/>
新着金緋穏稱身鄴水樓䑓横繞晉太行關樹逺浮秦<lb/>
登臨㑹有搴帷思河上風流見古人<lb/>
　　齋日子相考功投詩見懐且擬郊游之約有答<lb/>
齋居初坐日斜時樹色餘霜春較遲豈謂持衡青鬂客<lb/>
翛然更憶白雲司人間得句名甘晚海内論文心自知<lb/>
君問垂鞭芳草意五原車馬未堪追<lb/>
　　休沐偶成自嘲<lb/>
<pb n="KR4e0201_WYG_033-19b"/>
都門栁稀寒食烟十日自枕春風眠喜啄烏鵲故相惱<lb/>
怯飛梨花翻劇顛已多拮据長吏罵未敢造次承郎筵<lb/>
詩篇積漸有滿巻可否東家充酒錢<lb/>
　　其二<lb/>
問汝刺促何所圗馬曹懶否能支吾北枝南鳥意殊左<lb/>
長鋏短歌秋轉孤欲呼愚公未白髮擬作醉士無青蚨<lb/>
汝道挂冠亦易爾五見咸陽春草枯<lb/>
　　凌汝成工部自南來見過小酌喜贈<lb/>
<pb n="KR4e0201_WYG_033-20a"/>
三年禄食素心違忽漫相逢思欲飛醆酒且謀今日醉<lb/>
盤飡聊當故郷歸天昏紫塞連戎馬日落黄河閃鐵衣<lb/>
世事不堪頻向説僊曹留省似君稀<lb/>
　　同于鱗子與夜過子相<lb/>
紛紛殘月照欹冠酒醆狂催殊未闌銀鑰夜馳街色動<lb/>
玉䋲秋散羽聲寒乾坤句就輕為别湖海談深欲廢官<lb/>
調笑吾從方朔後陸沈人豈嵗星㸔<lb/>
　　立秋夕與謝山人孫徐李吴四比部登宣武城樓<lb/>
<pb n="KR4e0201_WYG_033-20b"/>
　　共得秋字<lb/>
客有相過選勝游西山爽氣滿城頭尊前白破雙鴻瞑<lb/>
笛裏黄催一葉秋萬戸清砧新夜色六宫團扇故年愁<lb/>
登髙幸不逢揺落逃暑仍驚暑乍收<lb/>
　　贈按察張使君鐸<lb/>
　　　君時佐征南之役上特召任以北邊事<lb/>
南師幕府奏龍韜飛傳遥驚渡不毛日淨五溪迴組練<lb/>
月明三輔泣弓刀軍前結客黄金盡城上㸔烽太白髙<lb/>
<pb n="KR4e0201_WYG_033-21a"/>
君去封留帷幄裏鳳池應許重揮毫<lb/>
　　𢎞慈寺薄暮登藏經閣<lb/>
雨霽祗林步屧新上方臺殿鬰嶙峋諸天入暝原無相<lb/>
雙樹凌空不受塵清磬忽傳迷後㫖慧燈誰引幻中身<lb/>
微官宿障如堪脱長以齋心禮化人<lb/>
　　分賦得六宫秋月怨拈韻得紈字<lb/>
金井梧桐露未乾卧㸔斜月在雲端空懸秦帝江心鏡<lb/>
祇並班姬掌上紈笙鶴自穿花底度璧蟾孤映淚痕殘<lb/>
<pb n="KR4e0201_WYG_033-21b"/>
由來天闕霓裳冷不信人間有合歡<lb/>
　　送汝成工部還留都<lb/>
曳履方陪閶闔班勞歌更擬及秋還乾坤嵗計安危裏<lb/>
伯仲天涯去住間明月鴈聲連薊苑寒雲旌色滿鍾山<lb/>
停舟借問鳴珂宅樽酒黄花未破顔<lb/>
　　初抵京承子與攜汪魏二君夜過分韻得江字<lb/>
此夕逢君倒玉缸千門月色逈臨窻隔年杯酒心猶壮<lb/>
近眼篇章意未降北去鼓鼙填瀚海南來旌甲滿滄江<lb/>
<pb n="KR4e0201_WYG_033-22a"/>
欲論後㑹誰能數愁殺寒鐘更幾撞<lb/>
　　送史僉事兵備邠涇<hi>史君大司馬道子時方與敵開馬市</hi>
汝過崆峒劍色開輕裘千騎擁登䑓旄頭夜向黄河出<lb/>
汗血秋從西極來置陣自傳司馬法折衝真有卧龍才<lb/>
只今燕代論攻守沙海風生畫角哀<lb/>
　　寄梁公實時病告南海<lb/>
汝病矯矯不可馴予游圉圉常依人羅浮不盡古今色<lb/>
大庾長先天地春落日萬里各異態明月三秋時一輪<lb/>
<pb n="KR4e0201_WYG_033-22b"/>
已聞鳳歌失自料况乃鴻斷轉傷神<lb/>
　　迴龍觀<lb/>
𤣥都飛閣倚崇墉天子當年駐六龍岸栁春嬌宫女學<lb/>
巖松秋憶大夫封烟花萬户垂宸極雲物諸陵拱帝峰<lb/>
處處離宫俱望幸不堪衰草入邊容<lb/>
　　送蔡子木守衡州<lb/>
少年為郡肅清修京洛相攜賦壮游一去蔡邕誰倒屣<lb/>
可堪王粲獨登樓揷天衡嶽層層碧遶郭湘江細細流<lb/>
<pb n="KR4e0201_WYG_033-23a"/>
莫向秋風悲日逺長沙今得比中州<lb/>
　　喜吴山人過訪村居<lb/>
出塞吹笳馬上聴薊原春草又凋零相逢門巷淹今雨<lb/>
垂老江湖混嵗星醉後放歌雙眼白愁時拂袖萬山青<lb/>
何當謝却人間累五兩追攜下洞庭<lb/>
　　寄吴舍人明卿<lb/>
憶爾含香供奉班書題臘日到江關渢渢詩句雲霄裏<lb/>
落落吾儕天地間别思孤琴臨大澤生涯雙屐滿青山<lb/>
<pb n="KR4e0201_WYG_033-23b"/>
漢宫秋湛僊人掌沆瀣文園好自攀<lb/>
　　送饒兵憲遷湖廣參政<lb/>
牙旗金鼓殷如雷行省旋移楚甸開大海秋濤公檄靜<lb/>
湘江春雪錦帆來褰帷地盡歸鴻色揺筆人驚咏鵡才<lb/>
臨發佩刀還解贈知君名已動三台<lb/>
　　寄子與<lb/>
至後今年雪未勻江南梅栁劇含春自縁衣食猶關世<lb/>
僅有篇章肯向人滄海漁竿容獨把白雲華省更誰親<lb/>
<pb n="KR4e0201_WYG_033-24a"/>
聞君日逐荆卿飲擊筑長歌漸隠淪<lb/>
　　月夜陸秀才之裘吴山人擴見訪分韻得㸔字<lb/>
娟娟孤月起林端剥啄何人稚子歡幸有文章公輩在<lb/>
向來車馬世途㸔雲容白破千家曉海氣青回萬井寒<lb/>
醉裏疎狂吾故態莫将杯酒問衣冠<lb/>
　　履善比部歸自嶺右賦此問之<lb/>
聞君八月下牂牁銅柱天荒使者過桂嶺風來秋色早<lb/>
盤江水合瘴烟多夷童夾道誇椰酒蠻女穿花出櫂歌<lb/>
<pb n="KR4e0201_WYG_033-24b"/>
向識子雲奇字擅近來詞賦更如何<lb/>
　　送詹簿家兄之南京<lb/>
十載公車疏上遲始分鸞掖置留司鍾山月向鴻邊出<lb/>
𤓰步帆從樹杪移過省春雲停縱酒開簾秋色映彈碁<lb/>
殷勤好就吴都賦江表如今問左思<lb/>
　　送周憲副之雲南<lb/>
主恩君已三持節益部聲名異日傳漢署共瞻驄馬使<lb/>
夷荒今上白狼篇嚴旌晝指昆明日憲府秋開越巂天<lb/>
<pb n="KR4e0201_WYG_033-25a"/>
好見折衝尊俎上近來南北並風烟<lb/>
　　寄皇甫子循别駕<lb/>
十載寒星漢署孤一麾秋興滿江湖堦前結草成書帶<lb/>
閣裏㸔山是畫圗未論折腰羞從事曽因倒屣識濳夫<lb/>
殷勤去鴈如相訪已逐髙陽舊酒徒<lb/>
　　答黄山人<lb/>
少日曽聞叔度賢過逢窮巷更蕭然揮毫秀自雲霞發<lb/>
裋褐名從海嶽懸此道直論千載後微才肯任衆人前<lb/>
<pb n="KR4e0201_WYG_033-25b"/>
酣歌意氣頻開眼冠葢長安太可憐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻三十三<lb/>
</p>
<p>
</p>
  </div>
</body>
</text>
</TEI>
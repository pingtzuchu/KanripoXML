<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百四十</head> <lb/>
    <p>
<pb n="KR4e0201_WYG_140-1a"/>
欽定四庫全書<lb/>
　弇州四部稿巻一百四十<lb/>
　　　　　　　　　　　　明　王世貞　撰<lb/>
説部<lb/>
　劄記外篇一百三十四條<lb/>
○堯舜之禪也舜禹將無徳之乎曰奚為而不徳也為<lb/>
天下徳之也如其身将湯徳桀武徳紂矣<lb/>
○三王家天下始乎然而堯舜之前有之矣湯武征誅<lb/>
<pb n="KR4e0201_WYG_140-1b"/>
始乎然而堯舜之前有之矣<lb/>
○堯舜禹之禪受也湯武之征誅也伊尹之放君也箕<lb/>
子㣲子之降敵也周公之攝阼也孔子之欲赴佛肸公<lb/>
山弗狃也唯聖人能為之賢者則弗許也比干之剖也<lb/>
伯夷之餓也賢者能為之聖人則弗必也<lb/>
○盤庚賢主也雖然讀其文而知商治之衰與商質之<lb/>
所由漓矣<lb/>
○桀之惡不如紂煬之甚也亳人不桀惡是仇而躭於<lb/>
<pb n="KR4e0201_WYG_140-2a"/>
穡曰勤民哉可思已孥僇之誓毋乃以刑迫乎吾未見<lb/>
湯之無慙徳也<lb/>
○文王之安於囚也臣道也太公散宜生之以術啗紂<lb/>
也亦臣道也<lb/>
○謂周成王之不如漢文也何也曰周公在矣而成不<lb/>
聖<lb/>
○謂太甲之賢於成王也讀金縢凛乎愓矣以周公之<lb/>
聖而幾不免易曰月幾望馬匹亡无咎无咎者僅无咎<lb/>
<pb n="KR4e0201_WYG_140-2b"/>
也<lb/>
○周宣王中興之令君也而弗克終何居曰激衰而後<lb/>
圖治故也其於中也未純其於政也非學<lb/>
○齊桓之覇也不以戰勝其猶有湯武之遺乎覇至文<lb/>
而衰矣宋襄之亟辱也楚荘之<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>志也秦穆之不主盟<lb/>
也焉得五也昆吾大彭豕韋幾然哉<lb/>
○晉襄之墨縗也可以己於親乎其徼秦也可以已於<lb/>
徳乎秦穆之再施晉也有容矣而不克終弗學也是故<lb/>
<pb n="KR4e0201_WYG_140-3a"/>
能誓而不能無殉也<lb/>
○太公之翦商易管仲之摧狄楚難太公之輔文武易<lb/>
管仲之輔桓難<lb/>
○文也悼也晉之令君乎文創伯而優哉必也吾從悼<lb/>
○季友之置牙後也以厚也其立孟氏何居周公復蔡<lb/>
不復管<lb/>
○共世子之為共也或譏不逃曰其言盡之矣為吴太<lb/>
伯則可<lb/>
<pb n="KR4e0201_WYG_140-3b"/>
○謂趙盾之不與謀吾弗知也謂許止之僅不嘗藥吾<lb/>
弗知也<lb/>
○趙武賢卿也楚得偃然而狎主齊盟者則武罪也<lb/>
○春秋之罪吴楚也不以夷故以王也如秉禮而翼周<lb/>
吾将從之矣六雄之自王則梁惠始也故梁惠者魁叛<lb/>
而浮夷者也<lb/>
○三公子之好士也以自張也信陵之好士也以存魏<lb/>
也惡乎同魏為秦而疑信陵矣趙為秦而摧李牧矣唉<lb/>
<pb n="KR4e0201_WYG_140-4a"/>
○荆卿之筴下矣雖然燕亡不由也范睢之筴工矣雖<lb/>
然秦王不由也<lb/>
○乗迫為合攻隙為離其蘇張氏之揣摩乎聽蘇而不<lb/>
動者未之有也張氏之解從六國自解也<lb/>
○秦逆取而順守可得延乎曰有天道焉惡得延如其<lb/>
事也不土木不神仙不殘刑不黷兵不巡逰不㷊詩書<lb/>
雖百祀可也<lb/>
○淮陰之初説髙也髙宻之初説光武也武鄉之初説<lb/>
<pb n="KR4e0201_WYG_140-4b"/>
昭烈也若懸劵而責之又若合契焉噫可謂才也已矣<lb/>
○周法繁漢法簡繁則虚故易弱簡則實故久彊<lb/>
○官之繁設也財之繁取也用之繁出也上下之繁相<lb/>
待也盖至宋極矣漢簡於唐唐簡於宋明實酌之是以<lb/>
久而治也<lb/>
○喪之日易月也昉文帝乎然而以詔天下也非為君<lb/>
也故文無不君而景有弗子<lb/>
○景有三寃臣焉大夫錯丞相亞夫臨江王榮嗚呼文<lb/>
<pb n="KR4e0201_WYG_140-5a"/>
徳逺矣<lb/>
○堅忍哉周亞夫也遇文而顯遇景而敗果任哉申屠<lb/>
嘉也遇文而伸遇景而屈<lb/>
○君堯相禹稷契咎繇秦可唐虞也政斯而行周官者<lb/>
莽耳<lb/>
○漢武之雄也其與慝俱茂乎漢武之罪民也而功後<lb/>
世蜀而南嶺而南吴㑹而南者則何啻億兆哉千百祀<lb/>
而襲衣冠被教化者奚自也<lb/>
<pb n="KR4e0201_WYG_140-5b"/>
○漢髙疑神者也漢文性仁者也光武脩賢者也唐太<lb/>
宗飾聖者也宋藝似光武而文不足令主哉漢景之儉<lb/>
也宣之精也明之文也唐憲之鋭也武之斷也其失刻<lb/>
宋仁之寛也孝之至也抑亦其次矣<lb/>
○君哉元孝文宇文武柴世完顔雍之賢而不與也曰<lb/>
偏曰閠曰促雖然功徳懋矣<lb/>
○趙宋之有周也其何以異於隋堅乎操之簒漢也亦<lb/>
延之矣裕之簒晋也則復之矣操悖而不臣裕至再弑<lb/>
<pb n="KR4e0201_WYG_140-6a"/>
唉此其辱乎趙徳乃長<lb/>
○有以蜀取天下者漢髙帝也以呉取天下者明髙帝<lb/>
也一則乗彼之未定而用之一則以我之定而用之<lb/>
○憲廟有聖政二曲從禮官言錢皇后得太廟一也追<lb/>
復景帝位號二也於乎不可復得矣<lb/>
○諸葛亡而蜀亡非徒亡蜀也又亡魏何也諸葛没而懿<lb/>
之智日練而望日重也簒本成矣<lb/>
○宋懿祖之悖徳暫也出於乗也太宗之悖徳終也成<lb/>
<pb n="KR4e0201_WYG_140-6b"/>
於積也太宗之忮也其宋彧齊鸞之流乎宋法寛<lb/>
○誅兄而不傷弟者周公也僇子而不傷慈者石碏也<lb/>
廢父而不傷孝者托克托也<lb/>
○晋之南渡斥石斥符斥姚斥慕容宋之南渡臣金臣<lb/>
元矣宋以道學諸賢而繼唐魯不以孔子而長晋<lb/>
○張承業不完人也然而完人矣其不受晋爵也不從<lb/>
晋帝也其在文若之上乎<lb/>
○友諒之雄彊也其在項籍李宻下竇建徳上乎亟敗<lb/>
<pb n="KR4e0201_WYG_140-7a"/>
亟整其猶能振乎張士誠明玉珍自守虜耳然士誠之<lb/>
能得人也玉珍之能治國也亦足稱偏才矣<lb/>
○察罕特穆爾而在明之憂哉雖然天之所廢誰能興<lb/>
之田豐既叛博囉特穆爾再犯闕而元之腹心腐矣竒后<lb/>
太子再疑庫庫而元之四肢痺矣故夫田豐博囉者元<lb/>
之賊而我明之勲臣也竒后太子者元之戚而我明之<lb/>
間臣也<lb/>
○謂中山王之賢三代而下鮮比也其用兵也整而簡<lb/>
<pb n="KR4e0201_WYG_140-7b"/>
武而不殘其居功也安其事上也共其藏身也哲盖韓<lb/>
淮陰鄧髙宻曺濟陽合而為一者也於乎休哉李韓公<lb/>
之功大矣而不終也其人非反者也不善避功也劉誠<lb/>
意之功大矣而報輕也以術合者也非以天下大筴合<lb/>
也<lb/>
○諸葛武侯之後得大将二人焉曰唐太師汾陽郭忠<lb/>
武王子儀明太傅中山武寜王逹中山之易也在乗創<lb/>
也汾陽之難也在振衰也然而亦各有難易焉汾陽之<lb/>
<pb n="KR4e0201_WYG_140-8a"/>
難在庸主也其易亦在庸主也中山之易在英主也其<lb/>
難亦在英主也<lb/>
○問大将曰中山其全矣常開平李岐陽傅潁公之勇<lb/>
沐西平之靖張定興之重其庶幾哉問大臣曰不知也<lb/>
毋已于肅愍之任王端毅之直劉忠宣之篤乎<lb/>
○壬午之難有功而無愧色者一人焉曰鐡司馬鉉己<lb/>
巳之難有功而無愧色者一人焉曰于司馬謙其人才<lb/>
同也忠同也酷禍同也<lb/>
<pb n="KR4e0201_WYG_140-8b"/>
○漢庶人之叛也楊文敏之贊上親征國事幾失矣其<lb/>
還師欲襲趙也非揚文貞之力止國恩幾失矣雖然吾<lb/>
猶以文貞之功大於文敏焉<lb/>
○己巳之役不急奉迎太上為景帝疵乎不知太上所<lb/>
以得速還者由不急迎也特不可為訓耳天位不再社<lb/>
稷為重君為輕千載而下能幾周公哉南城之奉養不<lb/>
以禮則非也易儲君心也相職也于肅愍一本兵耳夫<lb/>
不録其再造之功而以易儲罪肅愍何其忍也<lb/>
<pb n="KR4e0201_WYG_140-9a"/>
○有君徳而好文多藝者唐文皇魏孝文也有君才而好文<lb/>
多藝者漢魏梁三武也無君徳而好文多藝者漢靈隋煬<lb/>
宋徽也無君才而好文多藝者李煜也文藝為累不為益<lb/>
○莽之詐也温之忮也敬瑭之鄙也雖得天下恥弗洗<lb/>
也<lb/>
○髙貴卿公之賢少康也君子悲其志焉雖然成濟之<lb/>
禍成矣安樂公之不思蜀也無弗嗤者雖然其牖下矣<lb/>
○晉元之孱也而中興唐髙之霮也而創業寜非天乎<lb/>
<pb n="KR4e0201_WYG_140-9b"/>
○項羽之不僇太公也符堅之不殺慕容垂也寜非天<lb/>
乎雖然有君徳焉<lb/>
○堅之敗也大舉而不分晉得併力矣身在行無後拯<lb/>
矣鮮卑主而氐客失要害矣惜乎其不為聰虎之及身<lb/>
也<lb/>
○桓𤣥簒而不弑裕得借以滅𤣥自後無不弑矣雖然<lb/>
寜為𤣥也不為裕也符堅不僇敵君而亡唐髙僇敵君<lb/>
而興雖然吾與堅也不與髙也<lb/>
<pb n="KR4e0201_WYG_140-10a"/>
○文其治者疇易唐太宗哉推刄同氣猶有諉曰剥膚<lb/>
也刺王姬之勝是亦不可以已乎<lb/>
○劉彧蕭鸞蕭繹其天之戾沴鍾乎裕之殱晉宗也道<lb/>
成之殱宋宗也若循環然衍寛齊而子弟魚肉之幾無<lb/>
報矣然猶昌於唐也<lb/>
○晉之欲平中原也相㑹稽将禇裒殷浩宋之将義恭<lb/>
也梁之将宏也抑何異縱鳬而獵兎也危哉危哉<lb/>
○隋文之逆取周而順取陳也猶知有将相焉相髙熲<lb/>
<pb n="KR4e0201_WYG_140-10b"/>
而治将楊素賀弼韓擒虎而強惜乎不良於子也始而<lb/>
政任之不勝恩而傷義終而辟齊之不勝法而傷仁<lb/>
○身覇有國而身失之者凡幾曰莽曰曜曰堅曰衍曰<lb/>
存朂身治而身亂之者凡幾曰秦始曰漢武曰唐𤣥此<lb/>
豈其才不足耶一念之敬而才為興資矣一念之怠而<lb/>
才為敗資矣<lb/>
○伍員俠客之雄也重在伸志范蠡謀客之雄也重在<lb/>
全身員勇勝智蠡智勝勇<lb/>
<pb n="KR4e0201_WYG_140-11a"/>
○蠡也仲連也張良也其所觧之機同也蠡跡卑而用<lb/>
神連跡逺而用竒良跡近而用巧<lb/>
○魯仲連有儀秦之材而近道者也彼其智不欲以富<lb/>
貴害生也又不欲以生掩名時見勝溺寡取勝蠡彼黄<lb/>
綺者豈其徒哉<lb/>
○桀紂身亡國者也赧獻而後吾悲之矣𤣥徳所以痛<lb/>
恨於桓靈也夫釀天下之亂者必不死天下之事者也<lb/>
死天下之事者必不與於享天下之奉者也惟相亦然<lb/>
<pb n="KR4e0201_WYG_140-11b"/>
○或問材曰漢問漢材曰鄼侯何留侯良淮陰侯信博<lb/>
陸侯光武鄉侯亮何也入而能出大衂而不揺不賞而<lb/>
能完非材其孰成之良之伸志也善因幾也孫吴有待<lb/>
信無待信也神于兵者也夫承武而不土崩也居廢立<lb/>
而不人猜也噫吁光可以想矣忠信權惠信敵公信讐<lb/>
武鄉其最乎漢而後蔑矣<lb/>
○漢可以托孤寄命者周亞夫哉霍光恭亞夫倨光宻<lb/>
亞夫踈所以殊也若勃則亞夫下矣彼丙魏者小才也<lb/>
<pb n="KR4e0201_WYG_140-12a"/>
徳則丙勝<lb/>
○項氏之坑秦也僇嬰也天其伸六國乎雖然不可以<lb/>
訓<lb/>
○信越叛乎曰惡呂氏之誅也承帝意也夫二臣者非<lb/>
人臣之材而不能君也其弗獲令終也宜哉<lb/>
○班氏之傳循吏也不及趙韓其猶得先王之意乎<lb/>
○龍徳而隱管寜氏近之鳯凰翔於千仭兮黄憲氏近<lb/>
之<lb/>
<pb n="KR4e0201_WYG_140-12b"/>
○漢魏之際吾得三人焉曰諸葛孔明管㓜安范承明<lb/>
孔明以身殉道者也㓜安以道存身者也承明以身存<lb/>
道者也為㓜安易為孔明難為承明易而難<lb/>
○叔度之淵淳幾於徳矣乏立言焉馬融氏之言奚禆<lb/>
徳也<lb/>
○㓂河内之讓也少巽藺矣賈膠東之平也則大愧亷<lb/>
焉非帝其誰能觧<lb/>
○敏濟務寛容衆智謀身三者備矣義不足而卒大棄<lb/>
<pb n="KR4e0201_WYG_140-13a"/>
之其孔光乎胡廣乎華歆乎禇淵馮道乎嘻<lb/>
○東方朔阮籍其善處難者乎既弗能避又弗能凂曷<lb/>
不龍躍鴻矯哉雖然哲於文舉叔夜矣故夷章莫如巧<lb/>
藏巧藏莫如神藏<lb/>
○堯之言共工也為莽貎也孔子言少正卯也為安石<lb/>
貎也莽不相人以工於臣也安石不相人以工於儒也<lb/>
噫<lb/>
○西京之事功幾利矣然而為君也東京之節義幾道<lb/>
<pb n="KR4e0201_WYG_140-13b"/>
矣然而自為也宋人之自為也甚於為君<lb/>
○甚矣宦寺之不易勝也陳竇不勝而家族袁紹勝之<lb/>
而國遂亡訓注不勝而家族崔𦙍勝之而國遂亡故夫<lb/>
創業之主之貴始也<lb/>
○蔡邕氏之才節而不令終也非一念之畏為之乎與<lb/>
其死於殉卓也毋寜死於拒卓也<lb/>
○羊叔子有君子之徳四焉曰慈曰信曰亷曰讓雖然<lb/>
其為晉謀鼎革之際也有中恧矣<lb/>
<pb n="KR4e0201_WYG_140-14a"/>
○嵇侍中温平南偏於忠者也王元公劉太保偏於孝<lb/>
者也元公其猶庶幾矣<lb/>
○嵇侍中之所以不如王偉元也俱讐先而君後也讐<lb/>
為君者也非君為讐者也<lb/>
○司馬孚若優於馮道乎猶知有恥焉雖然襲其享逃<lb/>
其跡隂其行陽其名是不如朱全昱之樸也<lb/>
○晉渡江㣲而立其文獻公之力乎危而安其文靖公<lb/>
之力乎文靖易文獻難雖然運之有革也必不能以身<lb/>
<pb n="KR4e0201_WYG_140-14b"/>
殉也<lb/>
○始興養亂而庾亮决之㑹稽養亂而元顯决之不養<lb/>
不滋不决不潰<lb/>
○謂陶太尉之忠似孔明吾不知也潔於祖逖而武不<lb/>
及治於譙王而節不及敦革晉其方岳矣<lb/>
○安之量而才不𤣥也𤣥之才而量不安也合矣而功<lb/>
不大就何也志不足帥氣<lb/>
○操也裕也幾於混矣而功不就或曰遲暮也或曰遇<lb/>
<pb n="KR4e0201_WYG_140-15a"/>
敵埒也皆非也志在内不在外<lb/>
○被逆名而大有可憫者其蕭綜乎吾為之思其處而<lb/>
不可得也彼梁武父也亦父仇也東昏父也而疑奈何<lb/>
○爾朱榮之雄武也幾於項氏乎歡材不及榮而術過<lb/>
之是以成也泰材不及歡而法過之是以久也<lb/>
○事有不幸而遘其變者其事已矣然而甚難言也宋<lb/>
髙宗是也臣讐而忘君父之難非也急讐而廹二帝以<lb/>
死者假手僇君父者也又非也<lb/>
<pb n="KR4e0201_WYG_140-15b"/>
○鄧髙宻其材不及識也有大臣之度焉彬幾之乎材<lb/>
則愈下<lb/>
○王魏之改事文皇也㣲有委焉有髙祖在不純之乎<lb/>
臣也王之先謫也不與難也宋儒乃以順逆劣之而優<lb/>
管氏毋乃不可乎<lb/>
○甚矣王琚之才之似王晞也晞稍弱知止而存琚稍<lb/>
雄不知止而殆<lb/>
○姚崇李泌才相似也崇體近實泌用近𤣥狄仁傑宋<lb/>
<pb n="KR4e0201_WYG_140-16a"/>
璟器相似也仁傑近圓璟則方陸贄李綘識相似也贄<lb/>
逹綘遂杜黄裳裴度畧相似也黄裳近踈度近宻<lb/>
○楊國忠之明安氏反幾矣王叔文李訓崔𦙍之攻宦<lb/>
官果矣王安石之變法大矣韓伌胄之復讐正矣公其<lb/>
事私其心卒致敗焉<lb/>
○東海王疆寜王憲所謂以天下讓非耶夫如是奚而<lb/>
喪<lb/>
○王忠嗣而無死其中興之元績乎光弼知将而不知<lb/>
<pb n="KR4e0201_WYG_140-16b"/>
臣真卿知臣而不知将知将而知臣者郭汾陽也知臣<lb/>
而知将者張睢陽也<lb/>
○謂子儀武不如光弼也賢之其以終乎度之畧不如<lb/>
徳裕也賢之其以𠂻乎合𠂻與終而定人<lb/>
○燧之與晟也功陽爝也人薫蕕也然而同厥終焉徳<lb/>
于是乎不聰<lb/>
○李西平之難不難於復京城難於介泚懐光之間而<lb/>
孤軍不屈也盖見才節焉<lb/>
<pb n="KR4e0201_WYG_140-17a"/>
○中興之臣吾必推郭汾陽李西平然至戡定之年俱<lb/>
且六十矣使其早亡一邊鎮虞候而已爾神策小将而<lb/>
已爾甚哉才之未易識也<lb/>
○宋氏之業之永也基自周世宗哉趙普憸人也文不<lb/>
如徳裕而才埒之雖然宋不五季者誰庸也誰謂旦賢<lb/>
欽若謂也逢而旦長之吾無取焉耳<lb/>
○讀唐史至五王之復唐也曰大哉績乎雖然有遺憾<lb/>
矣夫武氏者社稷首誅人也唐臣不共天故立宗室磔<lb/>
<pb n="KR4e0201_WYG_140-17b"/>
梟瞾殱厥宗出中睿而王之帝治而弗宗於廟也上也<lb/>
即帝中矣居瞾於上陽而族武弗使嗣也次也名曰翼<lb/>
皇嗣吾故知其弗盡討也<lb/>
○張睢陽之才也而處於必不支也文信公之忠也而<lb/>
處於必不振也噫豈人為之<lb/>
○天之報方進以義也報素以𤣥感也報世勣以敬業<lb/>
也巧矣其若合契也雖然義也敬業也不良於人而良<lb/>
於事<lb/>
<pb n="KR4e0201_WYG_140-18a"/>
○問宋臣曰李文靖之逺王沂公之公韓魏公之重范<lb/>
文正公之廓司馬文正公之篤庶幾爾<lb/>
○程正叔之貴沆也韓魏公之貴曽也貴沆為其識逺<lb/>
也貴曽為其器大也然而為沆易為曽難<lb/>
○宋臣之於遷也率數讓而後就脞冗弗恤也如其不<lb/>
堪不就可也如其就一讓可也故夫以勢要君者卓操<lb/>
也以名要君者宋臣也<lb/>
○狡矣夫夷簡之筴也以西帥而收公於仲淹成則掠<lb/>
<pb n="KR4e0201_WYG_140-18b"/>
之敗則加辟焉仲淹之懽然非心懽然也其子知之矣<lb/>
歐陽氏何文奸哉<lb/>
○問洛黨蜀黨曰朝吉朝而夕聞父母喪也将不哭乎<lb/>
豈不曰餘樂未忘哉甚矣洛之拘也然而為蜀也蕩其<lb/>
失則俱曰好勝<lb/>
○安石光才相等也行相髙也聲相慕也一以亂一以<lb/>
治故術不可不慎也<lb/>
○㓂萊公之才之似李衛公也李稍宻韓魏公之器之<lb/>
<pb n="KR4e0201_WYG_140-19a"/>
似裴晉公也裴稍巧<lb/>
○趙韓王之逹也而不勝險㓂萊公之敏也而不勝躁<lb/>
王文正之容也而不勝弱富韓公之果也而不勝褊才<lb/>
難不其然乎<lb/>
○安石非姦人也然而誤國之罪重程氏以舊而寛之<lb/>
朱氏從而與之蘇軾非純儒也然而無失節程氏以異<lb/>
而讐之朱氏從而抨之<lb/>
○啟外釁自王黼童貫始也耗中國蠧帝心則自蔡京<lb/>
<pb n="KR4e0201_WYG_140-19b"/>
始也故自宣靖禍者京為首黼貫次之<lb/>
○秦白起死無李牧敵矣用趙郭開而趙舉金尼瑪哈死<lb/>
無岳飛敵矣用宋秦檜而宋降宋文之為魏僇檀道濟<lb/>
也齊緯之為周僇斛律光也唐荘之為明宗僇郭崇韜<lb/>
也噫<lb/>
○南渡而後宋岌岌乎危於晉矣然有人焉綱浚鼎治<lb/>
内飛世忠錡玠治外然而一檜足以勝之是故賈似道<lb/>
之誤國可罪也謂宋尚可以支元則非也君子是以惡<lb/>
<pb n="KR4e0201_WYG_140-20a"/>
檜而恨髙也<lb/>
○問李綱張浚趙鼎忠乎曰忠矣然而綱之失愎浚<lb/>
之失躁鼎之失闇也靖康之初不失汴也綱也其再<lb/>
失汴也㮚之狃綱也江左之得為江左鼎與浚也江<lb/>
左之不得為中原亦鼎與浚也浚氣强鼎氣弱浚過<lb/>
多鼎過少<lb/>
○能見而能不見者吾得一人曰魯仲連其為人也<lb/>
名不違身能遂而能完者吾得一人曰龔壯其為人<lb/>
<pb n="KR4e0201_WYG_140-20b"/>
也孝不違忠<lb/>
○二陳之相器相材畧相似也康伯宏俊卿亮<lb/>
○虞允文之材逾於浚其氣則不如也<lb/>
○察罕之忠庶乎岳飛矣武則同而功過之庫庫之<lb/>
中沮也失在太子其終為純臣也遺教在父<lb/>
○漢之後非漢後而稱漢以殘晉曰劉淵氏唐之後非<lb/>
唐後而稱唐以㓕梁者曰李存朂氏宋之後非宋後而<lb/>
稱宋以亂元者曰韓林兒氏亦巧矣<lb/>
<pb n="KR4e0201_WYG_140-21a"/>
○李文逹之讓王忠肅朱撫寜之讓郭定襄其猶知有<lb/>
國乎薛文清之蚤退吴聘君之辭秩其猶知有幾乎文<lb/>
清賢者也聘君䔍行君子也其俱不足以有為於世明<lb/>
也文清而不去且伴食矣聘君而不辭且株累矣<lb/>
○劉博野非君子也其去乃以不封張氏周陽曲君子<lb/>
也其出乃以壻曺元力陳師召悶悶者也獨持不吊閹<lb/>
直倪舜咨表表者也送閹人賜喪人固有不可必者也<lb/>
○大臣者吾必以王端毅為巨擘焉次則劉忠宣孜孜<lb/>
<pb n="KR4e0201_WYG_140-21b"/>
為國知無不言者王端毅也孜孜為國知無不為者劉<lb/>
忠宣也雖然吾不難二公難時之容二公者也<lb/>
○赫哉太祖之聖也而臣不稱盖有将無相矣李韓公<lb/>
一時之才也而學不足劉文成可以将相矣而量不足<lb/>
○楊文貞之雅也與文定之敦也商文毅之定也劉文<lb/>
靖之質也所謂守文相也楊文敏李文逹之練也楊文<lb/>
忠之果也幾能濟時矣<lb/>
○王端毅之在銓也其猶麟鳯乎于肅愍之在樞也庶<lb/>
<pb n="KR4e0201_WYG_140-22a"/>
幾蛟龍矣麟鳯天下望而知其瑞蛟龍天下望而思其澤<lb/>
○明之初興也能為勁者惟陳友諒庫庫乎其下友諒<lb/>
也得之速非我速也彼失之速也其破庫庫也得之緩<lb/>
非我緩也彼失之緩也<lb/>
○問新建伯之功曰不在難而在速稍遲則建業下矣<lb/>
又稍遲六師接而江許可購下矣兹其所以偉也<lb/>
○人主無再元無封禪無上尊號其聖人之共訓乎后<lb/>
氏無臨朝外戚無與國政其聖人之義訓乎君不匹嫠<lb/>
<pb n="KR4e0201_WYG_140-22b"/>
翁主不移醮其聖人之禮訓乎噫雖三代何以加焉<lb/>
○漢失之刻唐失之亂宋失之弱<lb/>
○漢髙之功勝湯武矣跡又勝之唐文之功功湯武唐文<lb/>
之跡跡湯武矣孟子重則伯夷輕<lb/>
　<lb/>
　<lb/>
　<lb/>
　弇州四部稿巻一百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百二十二</head> <lb/>
    <p>
<pb n="KR4e0201_WYG_122-1a"/>
欽定四庫全書<lb/>
　弇州四部稿巻一百二十二<lb/>
　　　　　　　　　　　明　王世貞　撰<lb/>
文部<lb/>
　書牘三十四首<lb/>
　　許殿卿<lb/>
世貞不能即死以累故人㷀然在疚而念存之至損機<lb/>
杼之貺何以為報襄事畢知當稍抑性輔以菜果于鱗<lb/>
<pb n="KR4e0201_WYG_122-1b"/>
一篇足先公不朽矣此子杜門如昨非足下時相詣不<lb/>
遂木石耶老親在錮雖終風小息曀靄未消僕間五日<lb/>
一入侍餘時非塗炭貴門則偃蹇斗室耳間取平生篇<lb/>
什一二讀之差自吐氣不至作宗子相身後耳四絶句<lb/>
騷辨之餘音令南冠人讀之那復堪冬事定當勉和上<lb/>
泗促書甚迫草草不次亮之<lb/>
　　又<lb/>
病中辱損書及前後刻海右倡和集讀之未嘗不爽然<lb/>
<pb n="KR4e0201_WYG_122-2a"/>
若失也古人重感恩而薄知已乃于鱗與足下兼之矣<lb/>
夷門長裾無恙鮑山白雪移置梁園中故應當寵王前<lb/>
席猶記疇曩歴田酒態于鱗岩岩作白眼出嗣宗上僕<lb/>
亦頽然庶幾叔夜獨足下落穆似山巨源今果貴耳僕<lb/>
自五月即病病至八月小愈為陽羨之游歸復大病病<lb/>
至今未己疻痏徧頭面間亦欲效昔人息黔補劓有所<lb/>
論撰心腹怦怦怔怔不可置思且懼更為造物者所嫉<lb/>
自己耳吳中好事者為僕刻陽羨諸游稿并所輯徐汝<lb/>
<pb n="KR4e0201_WYG_122-2b"/>
思詩附覽詩扇一握畫一幀奉佐清燕之賞餘不多具<lb/>
　　又<lb/>
與足下不相聞者兩歲矣數傳足下不良於行甚憂之<lb/>
乃從廣陵㑹潘子霓轉運襲勗司訓云足下自厭囂卧<lb/>
湖上以城府故數稱病耳飲啗不復異疇曩甚慰甚慰<lb/>
想時時從殷相公作布衣飲也僕有此除乃當事者以<lb/>
雕蟲拔我念時清恐負知已染指一出家園山水風物<lb/>
事事殢人行年五十刺促不已欲何為耶于鱗沒遂四<lb/>
<pb n="KR4e0201_WYG_122-3a"/>
改歲墓草已宿言之腐心兹行深擬枉道一奠因得奉<lb/>
足下及殷相公杖履而簡書頗迫事體有極捩眼耳者<lb/>
强自抑耳兹走信歸于鱗梓其家致束芻之奠并相聞<lb/>
足下異日解綬乘款段而南不妨白雪樓信宿也扇頭<lb/>
拙語近游戲禪公於兩機並圓遂走筆一報誨何如舟<lb/>
次不多及善飯自愛<lb/>
　　又<lb/>
得手敎滿紙及扇頭諸作讀之怳如玉室金庭人對坐<lb/>
<pb n="KR4e0201_WYG_122-3b"/>
也轉令人憶于鱗耳詩思乃爾佳想健在坐起能自力<lb/>
為慰僕忽忽不自意有鄖襄之役臺秩峻加乃造物者<lb/>
憫我苐與家弟不免乖隔交游滿眼一切散去以此悵<lb/>
悵耳子與明卿同日推遷差足吐氣玉潤遂未及接談<lb/>
笑須一叩乃行也少保相公煩為致聲至德州當遣信<lb/>
相候不一<lb/>
　　黎惟敬<lb/>
念與足下傾葢招提時也即分手係之人生卒卒若此<lb/>
<pb n="KR4e0201_WYG_122-4a"/>
賢弟遂射䇿為郎奉使矣然足下第五之名竟何減驃<lb/>
騎也僕輶車所經漁陽令支上谷諸邊地南盡燕涉趙<lb/>
魏之墟邢大夫十日轟飲被髮狂歌覺太行羣峰黯然<lb/>
矣青州左滄海右岱宗山川莽蒼故是竒地雖戎莽縱<lb/>
橫尚不廢吾嘯歌也足下來歲偕計吏而北可以其間<lb/>
訪我有一段人間事欲與足下商之公實子比何似足<lb/>
下為我問其家人以報每士大夫吏粤者未嘗不諄諄<lb/>
語公實也然世情誰解者悵然悵然<lb/>
<pb n="KR4e0201_WYG_122-4b"/>
　　用晦<lb/>
不佞自遘家難歸於當世賢豪不復能數數而友人余<lb/>
德甫書來則亟稱君侯賢私心竊甚慕之及為先子伏<lb/>
闕上書陳寃賴天之靈與諸公之力得請抵家則君侯<lb/>
之書幣與所致三詩在長跽誦之清風穆如乃昔人所<lb/>
謂千里神交應未欺我字字挾風霜君侯家故事不佞<lb/>
何敢奸之下走雄飛語工氣壯磊落千古至所謂依然<lb/>
一水未嘗不色沮自失也不佞既倦游頗懷敬微一室<lb/>
<pb n="KR4e0201_WYG_122-5a"/>
之戀而君侯復屹屹宗正諸條竟乖尚平之托恐握手<lb/>
遂無復日奈何不佞每讀陳王求自試通親三奏及黃<lb/>
初諸令良悲其窮乃子桓所稱文章不朽盛事經國大<lb/>
業則不知季之所得孰與仲多區區富貴若飄風驚電<lb/>
君侯與不佞共勉之耳此意煩示德甫徐憲使人去迫<lb/>
有近稿不暇錄呈扇詩極倉卒為懷笥之玷麾擲可也<lb/>
　　又<lb/>
顓使來致所為先君奠章輓歌時僕勉襄大事稍畢還<lb/>
<pb n="KR4e0201_WYG_122-5b"/>
越而除書至獲以便道歸即奏之松栢間哀飈䬃然而<lb/>
勁乎乃霜霰簌簌下矣外賢兄所示秘事三紙向者雖<lb/>
得其說而不詳今益了了腐心之痛千古不朽又辱賢<lb/>
兄為記表之此何異朱勃白新息侯書感恩地下矣德<lb/>
甫向足下酬徃差不落寞新詩爽朗矯健德甫雖老將<lb/>
覺時時三舍吳士致二君子意欲僕序芙蓉社吟稿揮<lb/>
冗强為命筆併見委諸題一一完訖獨近來甚懶臨池<lb/>
不免傷繭耳損餉杯四種種有致而陶羽宣魚尤精絶<lb/>
<pb n="KR4e0201_WYG_122-6a"/>
方浮沈高陽社中得此便是華胥乘駟快不可言僕宦<lb/>
興索莫已上書乞骸其詳具德甫書中不復贅春寒時<lb/>
襲人珎飯自愛<lb/>
　　又<lb/>
得足下所損書及詩讀之令人感結胸臆涕涔涔下也<lb/>
先太夫人拜生芻之貺則不肖心磔已且銘之矣不肖<lb/>
所謂兩臺投劾者計必果請矣而不獲請南牀白簡必<lb/>
行矣而不竟行造物者豈故周召我耶嗟嗟丈夫亦安<lb/>
<pb n="KR4e0201_WYG_122-6b"/>
能再辱也足下期欲以新正謁太嶽汎峩舸長江中屐<lb/>
齒徧吳諸山而後訪我壯則壯矣不至困宗正條以為<lb/>
長者憂否縱魚服自匿紫氣能不東行也小祗園水竹<lb/>
日益成趣所增置丘島樓觀臺榭水木芙蓉之屬似非<lb/>
復人間境亦欲得奇士見枉不為辱耳寄來近稿俊逸<lb/>
朗爽老手斵輪宛然吳郡濟南堂室也始濟南報德甫<lb/>
書以大江以西一人者計其時未有用晦也濟南在當<lb/>
不復作此語耳鄙人乃有云七言近體不易撰然近則<lb/>
<pb n="KR4e0201_WYG_122-7a"/>
近之五言古易藏拙然愈近愈逺謹以獻足下為溲勃<lb/>
之用損餉細絨珍於復陶茶甌沈水香皆是高齋精品<lb/>
一一領訖所委四扇一長箋四紙皆勉爾塞白臨池之<lb/>
技實不如我家弟也吳士奄忽藁塟異鄉少婦行去帷<lb/>
矣可歎可歎<lb/>
　　又<lb/>
向諭子長壯游之興固竒之然亦疑之君家宗侯意亦<lb/>
爾知不成行矣不唯小祗園泉石神沮吳下諸名勝在<lb/>
<pb n="KR4e0201_WYG_122-7b"/>
在自失中山東阿之歎千載若新武昌朱邸已閉德甫<lb/>
當遂高枕向所云其人雖長者安能於格外待國士耶<lb/>
　　又<lb/>
二陸歸得手敎累紙又拜雅貺因得聞龍沙公萬福足<lb/>
下吟思日益勝不肖羣從中表小有意者皆入佳句中<lb/>
一何幸也二生萬里干謁為毛知客所窘非足下當立<lb/>
槁矣僕比游洞庭兩山間覽太湖之勝歸坐小祗園覺<lb/>
天池槍榆各自有趣以此知南華生非欺我者恨不令<lb/>
<pb n="KR4e0201_WYG_122-8a"/>
足下共之耳元春畫筆驟入妙欲令一探南中山水歸<lb/>
拈伯虎徵仲兩瓣香足下試窺一班可也餘情具德甫<lb/>
書兹不復贅<lb/>
　　又<lb/>
豫章寄書郵素能浮沈獨足下歲再三遣使易若比鄰<lb/>
友誼若此真令人歎息逾楚憲之補似欲雞肋我於試<lb/>
事腰帶已減握日令磬折少年前良可笑也不獲已少<lb/>
出答其意歸計決矣自春入夏無頃刻暇兒騏三試忝<lb/>
<pb n="KR4e0201_WYG_122-8b"/>
首文氣駸駸步武乃公差足快心足下寄來新詩調甚<lb/>
高而意㫖少散緩文通不應才拙當由應酬苦耳新開<lb/>
府淩君於足下交厚或能拂拭德甫舊人守文那能於<lb/>
意外行事耶對客匆匆作報不一<lb/>
　　又<lb/>
昨有數行及途中雜詩附候吏去計當已徹覽矣今年<lb/>
楚役實以棘事强我而不為我腰腹面孔計録中前後<lb/>
序易義論表五䇿皆取辦一時拈筆作老博士不休使<lb/>
<pb n="KR4e0201_WYG_122-9a"/>
相如毫腐何以應之所取兩三楚名士小用作適第得<lb/>
鄉里書交舊時自零落且驗衰相漸現倘得稍量移即<lb/>
縁此歸卧耳德甫復爾抱影司空見慣不辦格外行事<lb/>
新中丞或稍强人意兹因便往録塵覽幸賜指教不一<lb/>
　　穆敬甫<lb/>
不肖孤始聞執事於朱司空也葢色飛焉以為羊角晏<lb/>
平在下風矣旣復得侍顔色於東明則又憮然心折也<lb/>
已又心自喜曰社稷庶幾一日之賴維執事與東泉公<lb/>
<pb n="KR4e0201_WYG_122-9b"/>
乎居憂間邸報絡繹至而執事郎禮部已丞尚璽已復<lb/>
郎天官矣則又津津為天下喜也乃不知殿幽之典區<lb/>
區所不齒於南牀而不遂骨省院者賴執事力也有來<lb/>
自宰公所曰執事指天日以明不肖它二相所來者亦<lb/>
如之執事豈以一日之愛為不肖報耶抑亦以不肖尚<lb/>
庶幾可備韈線之用耶而不知其精已銷亡矣雖然國<lb/>
家以此名抑天下之不職者而執事不欲使不肖有此<lb/>
名其用情抑何厚也不肖縱老丘壟間其出入日相指<lb/>
<pb n="KR4e0201_WYG_122-10a"/>
曰是夫也猶夫能自罷者也則何敢一食息忘執事語<lb/>
云無德不讎不肖之灰冷矣何所用其讐雖然竊有請<lb/>
也聞天子虚已待某公某公虚已以待執事夫論道之<lb/>
官兼任統均宅揆以來獨周公耳亦思所以周公其人<lb/>
乎其心休休焉其如有容焉社稷為恱八荒為度所以<lb/>
仰答天意者庶幾哉要之相才亦易得耳李太尉桑趙<lb/>
二中令可鑒也計惟執事能以此言進故敢布其區區<lb/>
秋氣漸深唯為道為天下自愛<lb/>
<pb n="KR4e0201_WYG_122-10b"/>
　　又<lb/>
春時小僮歸辱報書累紙具悉公所以去國之故且惓<lb/>
惓於孤有餘愛焉自昨歲見邸報公入考功躍然以喜<lb/>
也而與家弟語未嘗不彈指歎念公之不能久也夫推<lb/>
轂賢士長者好盡忠於所恩推心置人腹恢廓自信而<lb/>
不疑此四者明世之所宜而達士大夫之所喜而今非<lb/>
其人與時也公於數者類有之且不勝願治之急而驟<lb/>
以古道望人宜其爾也乃㝠鴻逸跡超然物表皭乎不<lb/>
<pb n="KR4e0201_WYG_122-11a"/>
緇淵蟄觀化時行則行庶幾萬夫之望矣至公之不及<lb/>
終愛孤乃所以深愛孤也孤生平乏實行竒節萬不足<lb/>
以望公之一而不幸用薄技有海内名夫名者兼知與<lb/>
忌而有之公試觀世之知我孰與忌我者多也知我而<lb/>
譽我者十能勝夫忌我而毁我者一否孤故籌之矣出<lb/>
不過增人齒頰腥耳頑體粗自支吾苐書畫癖益甚遇<lb/>
一佳者不惜解衣小祗園奉藏經舊饒水竹邇得鄉間<lb/>
一殘山欲移之山師見誤增置無已槖為枵然真一愚<lb/>
<pb n="KR4e0201_WYG_122-11b"/>
公也然令公聞之恐<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然神飛我泉石間矣時事多奇<lb/>
與公嚮示靡不讐造物者固號稱修恩怨然自其一二<lb/>
恩怨外豈無欲為社稷進賢退不肖心而所怨之人相<lb/>
援其近似者俾自疑而長引所恩之人退而各修其恩<lb/>
怨恩日以蔓而怨日以深今舊德解體新進競用國事<lb/>
固不知其底止也偶為公一及之尋捫舌矣蔡使君行<lb/>
聊附此此君待我厚棹楔雖力辭之然未嘗不感其意<lb/>
也扇頭四詩聊見仰止<lb/>
<pb n="KR4e0201_WYG_122-12a"/>
　　與石拱辰<lb/>
春間蔣令自貴地來拜手教之貺興感念存所云葉公<lb/>
之似時亦微聞之旋為物色則它往久矣且跡故不及<lb/>
下邑也蔡使君來復得承起居之詳公方林居内觀動<lb/>
靜天則不以區區人爵嬰念苐海内東山之望鬱而未<lb/>
伸居周公之地者能一日安乎某不獲自固匹夫之節<lb/>
畫蛇此出昨歲聞老母病報解綬遄返而罪戾深重一<lb/>
念未孚竟抱終天之痛雖白簡飾畫不無過情然誨我<lb/>
<pb n="KR4e0201_WYG_122-12b"/>
至矣造物者固憐而見容此身已付之鹿豕間矣少春<lb/>
兄入衡地搢紳吐色不才昨謗勞為辯雪至指天畫地<lb/>
毋乃以我為死骨耶齷齪無能報知己奈何郜君矯矯<lb/>
差强人意嘗受約束不敢以私請也見間希道意<lb/>
　　又<lb/>
蔡使君人歸拜手教帛貺及扇頭之作甚慰懸佇少春<lb/>
丈已歸與公耦耕對讀時復觴笑下上千古郝君不百<lb/>
里而近行窩乘興在步武間真足樂而忘世第令輦上<lb/>
<pb n="KR4e0201_WYG_122-13a"/>
君子坐失三賢為何等時耳不肖近益治小祗園不減<lb/>
白香山履道池上它日抱甕其間不失作老圃斥置金<lb/>
石古文近萬巻咀咏之餘不失作老蠧魚園有佛經一<lb/>
藏力谻趣闌之而逃焉不失作老衲子足矣足矣所恨<lb/>
者江左多文士軟羙交不得公輩偉人開我三徑耳公<lb/>
向托為穆太公壽序匆匆未果幸以其履歴來新正<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>
除後首試筆也<lb/>
　　又<lb/>
<pb n="KR4e0201_WYG_122-13b"/>
始兵使所遣人囘得報書已又從鄉人所得燕中書葢<lb/>
前後皆肝腑也至别紙見喻出處之故於我心有戚戚<lb/>
焉門下神龍威鳯也不受羈笯翺翔千仞故非淺陋所<lb/>
可窺必欲自引以報知己則亦未盡當也藉令門下異<lb/>
日入而禆贊謨猷出而扞圉社稷即不至作殷深源其<lb/>
在二君子退猶進也戰國䇿所云智深而勇沈智不深<lb/>
則露勇不沈則缺符卿散地或留或往皆門下養大勇<lb/>
時也不佞甫禫服餘疚在衷乃聞有齒及者葢以雕蟲<lb/>
<pb n="KR4e0201_WYG_122-14a"/>
之末雞肋我於無競地耳唯門下有以教之扇頭新詠<lb/>
匪惟夙吐且見雅調屬有俗冗不及詳統祈照亮<lb/>
　　張有功<lb/>
維揚往返俱阻銜杯不謂丞相邸中三日之醉牢落至<lb/>
此兄與不佞俱非少壯人世幾何悵然悵然萊陽令來<lb/>
辱教貺逺存東海波臣天上公子記憶也再三手之不<lb/>
能釋耳牧寺之遷駸駸故物不足為賀但祝兄精神益<lb/>
彊酒杯詞筆飛揚汗漫令青蓮仙人歲星金馬足矣昨<lb/>
<pb n="KR4e0201_WYG_122-14b"/>
見張丈人道兄豪致不淺令人肉奮世路縱橫握手未<lb/>
期奈何奈何李伯承可以日夕也奇人多難得毋輕失<lb/>
之<lb/>
　　梁思伯<lb/>
念足下以吳生故謬交不佞遂偃然為先太師珠玉之<lb/>
導令先太師而在其何庸不佞哉語云人貌榮名豈有<lb/>
既乎僕装已北則聞足下留吳中多長者之游翰墨揮<lb/>
灑今吳中人稍稍言之矣不佞待罪外臣坐平生宿業<lb/>
<pb n="KR4e0201_WYG_122-15a"/>
故心甚好之不欲割棄也旦莫計唯有投劾耳昨石揚<lb/>
州致足下書到始知足下北上無繇走一介問行李也<lb/>
其以余非人哉書詞披寫懇至兩箑畫極精諸詩翩翩<lb/>
有致筆亦稱之鄭廣文三絶也前者從子相所得公實<lb/>
集録之足下與惟敬後先致善本公實己矣二三君子<lb/>
無忘延陵心諾可尚也燕中毋苦桂玉否以足下藝能<lb/>
宜亡所不合政當於項領間柔之耳<lb/>
　　與歐楨伯<lb/>
<pb n="KR4e0201_WYG_122-15b"/>
别足下之二日而梁彦國至又數日而出㑹知足下曾<lb/>
過此為之懊歎累日居無何此君謫命亦下矣渠新作<lb/>
翩翩雖不能如足下大力似未減惟敬許大北京一冷<lb/>
曹不能容操觚士良可歎也計足下歸治喪畧畢異時<lb/>
游吳之筴定否太湖田亦不薄差足君伏臘也小祗園<lb/>
成矣坐卧三十年退筆成冢敗甕作丘亦何所負王生<lb/>
政恐造物妬我一壑耳近緒忽忽僅成贈答彥國二詩<lb/>
可取看也秋暑漸蠲節惟自愛<lb/>
<pb n="KR4e0201_WYG_122-16a"/>
　　又<lb/>
昨梁彥國行附一書為候不意此兄接淅遂爾空返足<lb/>
下萬里奔喪衝冒霧露冀天祚純孝久已抵家獲躬敦<lb/>
𦵏事徵考淑懿垂之金石有子如此太夫人可瞑矣嚮<lb/>
所云買田吳中事如何臯橋之傍願復得一寓公與貴<lb/>
鄉人伯鸞嗣美毋濡滯也暇日覽近集真詞塲鉅麗不<lb/>
復操粤音矣不肖忽忽大祥始買一舟汎太湖登洞庭<lb/>
兩峯與靈威丈人鬭石室中省黃綺遺跡令人飄飄有<lb/>
<pb n="KR4e0201_WYG_122-16b"/>
遺世意歸擬杜門作倒挂鳥而為逺客如思伯輩所撓<lb/>
香未及竟吐逺近徵文人如責博進何以堪之思伯故<lb/>
自佳畫復竒長里中生如張元春為渠將去恐嶺南人<lb/>
驟增梁氏價也對客草草不悉劇寒計南土稍暖强粥<lb/>
自愛<lb/>
　　與張羽王<lb/>
虎丘之餞盡郡中諸名勝而府公屈行而信布衣之交<lb/>
便是千古竒勝惜僕非其人耳舟中小間讀新詩語語<lb/>
<pb n="KR4e0201_WYG_122-17a"/>
擊節藍田嘉州入室而才情恒有餘小引叙致拙宦宛<lb/>
曲已堪酸鼻不知安仁越石見之當何如耳僕生平交<lb/>
游淪落行盡晩乃得公私心慰賞中夜獨笑度公亦當<lb/>
然否也二詩極宜佳而為公私冗沓若春困囈語可恨<lb/>
可恨所委俟前途小間當命觚恐亦不免小巫之索種<lb/>
種之情容於燕市傾倒不一<lb/>
　　袁魯望<lb/>
履善來盛誇足下同泛石湖之檝分韻角險當時頗亦<lb/>
<pb n="KR4e0201_WYG_122-17b"/>
一念王生否濁醪對榻曾未及期便若九秋之隔中間<lb/>
耳目新詭變故百出宛然足堪半冊史記也僕一懶措<lb/>
大耳造物者何意故以案牘應酬困之若比丘操屠刀<lb/>
靜女習倚門知者憐其非素不知者笑其非似袁仲足<lb/>
下湖山無恙耕釣粗給涵濡六藝之塲夷猶亡是非之<lb/>
鄉此樂何限履善别致迪功五集云出足下家梓人僕<lb/>
向讀其詩謂如六翮摶風三危吸露快爽種種不可名<lb/>
狀此集殊多下乘惡趣大抵六朝時沿晩唐以此標飾<lb/>
<pb n="KR4e0201_WYG_122-18a"/>
迪功如出狐白之裘而益羊鞟也昔人得魏收文輙投<lb/>
水曰吾為魏公藏拙此非真愛魏公人也以為不愛魏<lb/>
公不可足下果徐氏忠臣宜急謝剞劂留迪功前集名<lb/>
世之語豈在多哉僕欲與迪功結地下之知期足下不<lb/>
朽之業其幸垂照<lb/>
　　又<lb/>
過吳閶得足下捷報喜劇不能言唯與家弟盤舞稱快<lb/>
事快事至夜分而已世路清夷勉旃自愛公車射䇿當<lb/>
<pb n="KR4e0201_WYG_122-18b"/>
無出仲舒右第二十年行秘書入木天恐鮮竒冊可讀<lb/>
者又蟠螭桃花色野人獨享無縁分奉以此二事為小<lb/>
恨耳舍姪亦遂附驥尾衰宗遘此畊釣之業度不至失<lb/>
所矣熙甫名士落魄見收何世之饒伯樂也華存叔所<lb/>
附此紙并惡詩扇頭見憶後不免破例時時作長安書<lb/>
奈何餘容嗣悉<lb/>
　　又<lb/>
歲杪承手教累紙惓惓之懷怳焉若面清曹多暇望實<lb/>
<pb n="KR4e0201_WYG_122-19a"/>
益進為故人光重比歸者傳二三大老意推轂良厪以<lb/>
故與老母計之强舍弟一行答其意旣而自悔其愛弟<lb/>
不若愛身之甚也得邸報大事已可見吾黨好立名過<lb/>
於激發遂開殆辱之端南牙北司勢若水火當事者勉<lb/>
强調停智力俱困伏戎之莽伺間竊發其禍不但熙豐<lb/>
而已也區區此身幸猶在樊籠外兩園花事日新佐以<lb/>
醇酒坐卧萬巻中作老蠧魚大堪送日齋中一扁曰半<lb/>
完此言非兄不敢以道也先君鄉賢事已得請於兩臺<lb/>
<pb n="KR4e0201_WYG_122-19b"/>
矣想學院亦無阻拜兄之惠得列於爼豆間可藉手以<lb/>
見地下輓章猶望留神春氣嚮和强飯自愛<lb/>
　　周叔夜<lb/>
過清源值執事病謝客然强起為我握麈尾下榻忘昃<lb/>
情何可言諸篇妙者可錯置班史中僕雖效丹鉛無當<lb/>
窾政恐足下發於機反自不解所以耳少保相公偶以<lb/>
燕接口執事不置然非私其鄉人也平度尸而祝之固<lb/>
當水衡一曹事胡赫赫耶固知功名損治郡非竒人矣<lb/>
<pb n="KR4e0201_WYG_122-20a"/>
已别足下以冬初赴官訊諜滿案都不了了此狂書生<lb/>
效也足下勉僕以少陵孟堅甚荷援引僕自授管竊有<lb/>
志焉然㣲為近之漸覺不類此可與知者道也至謂僕<lb/>
書可習蘇黃乃誤矣迨立之年數影不足安能向研池<lb/>
傍逐小兒輩塗雅假僕少窺進一歩令千載後惡札揮<lb/>
映亦奚讓吾家右軍大令也見方君希致聲與執事聚<lb/>
首風塵中差足樂于鱗請郡索居更瞶瞶方散客燒燭<lb/>
醉書欹斜且未竟所吐尚容嗣申<lb/>
<pb n="KR4e0201_WYG_122-20b"/>
　　又<lb/>
楚中莽曠饒山水足下弭節三湘放奏九辨令郢雪益<lb/>
輝巫雨流潤不大竒快也吾家太夫人來吾扶病移居<lb/>
書室如斗大閴寂可人病不能就足下語可見就不<lb/>
　　又<lb/>
垂死後别吾兄不意復得握符節稱使者長安中風濤<lb/>
洶洶一葉下上分魚腹矣又不意不即禦魑魅而稱東<lb/>
藩之臣也念吾與兄𨽻事揚扢風雅慷慨世故無足難<lb/>
<pb n="KR4e0201_WYG_122-21a"/>
者獨兄出入為循吏所至有神明稱而弟齷齪刀筆間<lb/>
蓬垢而涉妬女之津不免風雨良可歎也昨來理槖中<lb/>
裝得後先醜作詩賦雜文得三十巻稍加刪定以供後<lb/>
來覆瓿耳非兄骨肉垂念不敢以聞李東昌昨得一書<lb/>
巻恨弟詩語譏其政績可發一大笑也遇不解人無復<lb/>
奈何須兄小與釋之不一<lb/>
　　袁履善<lb/>
足下皇華之暇登太山望溟渤攬轡鳬繹之墟追弔往<lb/>
<pb n="KR4e0201_WYG_122-21b"/>
勝錄成詩章惠而教我珍重珍重足下舍我去朝夕索<lb/>
焉延頸望西山雲氣身在塵土無由飛越兄以朗博之<lb/>
素際兹大觀心目更拓齊物俯世弟何敢窺其涘哉計<lb/>
使事畢當得取便歸省泖湖魚鳥不驚春舫林泉秘人<lb/>
逍遙相羊身漸自逺弟近亦有于鱗可兒也快不令足<lb/>
下共之象𤣥遂得留自是君身有仙骨世人那得知其<lb/>
故一笑<lb/>
　　又<lb/>
<pb n="KR4e0201_WYG_122-22a"/>
足下書寓上事人也則叙契濶陳喪亂宛然握手矣足<lb/>
下謂從賊中來饘粥都廢仕路刺促荆棘眼底至喻於<lb/>
蟹蚌醯雞亦大悲哉雖然此寧獨足下也某風雨之椽<lb/>
再辱賊手被髮燕市中復失貴人色眈眈虎視故有槐<lb/>
簡不敢棄之候作逐客用耳間一攬鏡鬒髮驟改䝟貐<lb/>
縱橫黔首失素秦晉之間嶽徙地拆但恐一旦不待無<lb/>
以寄吾區區日夜仰面看屋梁未給也吳明卿曾一寄<lb/>
吾詩古來薄命婦不肯悔蛾眉吾讀之泫爾涕淚也足<lb/>
<pb n="KR4e0201_WYG_122-22b"/>
下毋以時薄而自矜束長安中縱乏僕與李于鱗寧不<lb/>
有屈氏纍盲老公腐令之屬卧足下几席間乎勉旃自<lb/>
愛風塵之際毋深談朂之而已<lb/>
　　又<lb/>
從郵中得報書讀之移刻乃盡足下尺牘無孫孔璋至<lb/>
於叙致時態評隲文體宛然如覿足下畏長安塵汚人<lb/>
耶即一旦奉除書腰膂亦奚復可堪耳僕所以旦夜劌<lb/>
刻不休者欲於身後結一段縁不敢持此博人間快意<lb/>
<pb n="KR4e0201_WYG_122-23a"/>
事足下為我不平良厚古所稱知已未也楊祠部峻修<lb/>
時出故不作僕騃聞有家變不識果否止酒選友四字<lb/>
箴也遂當粘置屋壁間以充韋弦之佩高士贊效顰俞<lb/>
生便不能當足下意然自質勝也試再覽之所須漢書<lb/>
從别致上<lb/>
　　又<lb/>
與足下别且十二載不意復得握手鬢鬚盡改銀艾如<lb/>
故足下落落穆穆意甚安之然世常有執其咎者重以<lb/>
<pb n="KR4e0201_WYG_122-23b"/>
牷醴之奠施於先几足下泫然使僕肝腑中裂不能措<lb/>
謝高飲三日蕭關暝步風馭倐忽有無間意悵然不自<lb/>
得久之即擬飛单舸一叩首堂下而意殊有所避次且<lb/>
躑躅遷期改途今竟不得東矣足下念我於形跡之外<lb/>
可也兹謹走一介致不腆之幣薄有肴核佐二尊人歡<lb/>
其付之記室足下以何日北上僕雖谻尚能操壺酒豚<lb/>
蹄百里之外世路漸夷努力自愛僕幽灰在谷無所受<lb/>
暖足下勿憐存之而已餘情寄扇頭時冀揮握以表區<lb/>
<pb n="KR4e0201_WYG_122-24a"/>
區<lb/>
　　楊祠部<lb/>
再寄書執事并陋作見情竟恝然不報豈京師人類爾<lb/>
耶出沒獄吏間如苦海每念欲得張華陸倕之流與下<lb/>
上今古則益恨曩時不旦夕執事向敎索廖宰誌可兩<lb/>
日後得也某秋杪了役欲來春以㣲罪行豐草長林無<lb/>
復羈笯矣苐江南無尺寸地著雙屐奈何奈何<lb/>
　　又<lb/>
<pb n="KR4e0201_WYG_122-24b"/>
每一上牘人囘輙得兄敎念我良至又時時動拂衣興<lb/>
春卿署中持酒杯課花鳥耳亦足薄兄宦情耶某不曉<lb/>
事書生耳鉛槧之業雖枘鑿時態心愈好之案牘作苦<lb/>
偷息吟咏昨理髮得三十莖許白者悵然久之有盡之<lb/>
年更可授他人手磨㺯耶三輔獄畢傳歸從漁陽旁小<lb/>
邑就山僧乞藏經讀一遍足矣不復理向時眉眼見貴<lb/>
人也勉旃醇酎足暢毋多談<lb/>
　弇州四部稿巻一百二十二<lb/>
</p>
<p>
</p>
  </div>
</body>
</text>
</TEI>
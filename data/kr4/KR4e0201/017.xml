<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻十七</head> <lb/>
    <p>
<pb n="KR4e0201_WYG_017-1a"/>
欽定四庫全書<lb/>
　弇州四部稿巻十七<lb/>
　　　　　　　　　　　　明　王世貞　撰<lb/>
詩部<lb/>
　七言古體三十八首<lb/>
　　觀李于鱗射歌<lb/>
李侯手挽三石强左射右射勢莫當飲羽猶然動逸勁<lb/>
白日逈接星飛芒綵旌亂馳鼓人震徐揷繁弱神揚揚<lb/>
<pb n="KR4e0201_WYG_017-1b"/>
江南野夫不肯降氣挾岱嶽超扶桑乍騰手勢身亦轉<lb/>
矢落不見東西颺道傍兒女相走笑比着束手無餘長<lb/>
主人玉杯競前醉李侯頗欲誇其技自云昔者師劉燾<lb/>
罷看詩書馳獵騎珊瑚僕姑千金裝戎錦韎韐五花隊<lb/>
燾也逡廵獨前出指顧萬象俱辟易皎如宵月横控弦<lb/>
颯爾秋霜見鳴鏑衆看雲中一片白宛轉血墜摩空翼<lb/>
猿猱呌號麋鹿竄袒跣手割分肩肋精能逺出都䕶右<lb/>
猛志坐奪材官色風塵將相在一身往見主攬甘泉䇿<lb/>
<pb n="KR4e0201_WYG_017-2a"/>
劉子慷慨欣握符李侯沉冥困執㦸非但折節攻三餘<lb/>
亦逐時人理簿書雄心隠隠見眉睫世事忽忽甘籧篨<lb/>
英雄善藏須莫識辱國之藝何欷歔我醉為歌平原下<lb/>
青霾森森日色亞安得一箭萬里空野夫飽飯看君射<lb/>
　　短歌自嘲<lb/>
我不能六翮飛上天又不能摧眉折腰貴人前為郎五<lb/>
載偃蹇不遷訊牘再過心茫然但曉月費司農錢移書<lb/>
考功令願賜歸田考功笑謂汝猶鬚眉在人靣留之何<lb/>
<pb n="KR4e0201_WYG_017-2b"/>
益去不全西山山色青刺眼為我擁鼻賦一篇廼公調<lb/>
笑亦常事有酒且逐東風顛<lb/>
　　送盧生還吳<lb/>
盧生善詩逸者流百結鷫鸘安足愁囅然一笑别我去<lb/>
春花落盡胡姬樓欲留不能意彌惻衆中誰憐好顔色<lb/>
短裘倘過邯鄲道青草已沒平原宅吳趍小娃迎問郎<lb/>
北遊滿地塵茫茫采菱深處唱一曲豈若蘆笳能斷腸<lb/>
　　刁斗篇<lb/>
<pb n="KR4e0201_WYG_017-3a"/>
匈奴鐡騎動妖氛大漢金城上屬雲始𨽻西宫程衛尉<lb/>
還從驃騎霍將軍將軍令嚴皷聲急轅門夜寒刁斗發<lb/>
淅瀝頻敲萬古霜凄清坐轉三更月剥剥啄啄如有情<lb/>
丁丁鍧鍧咽復鳴初疑玉漏傳籌響忽憶銀砧搗練聲<lb/>
六邊徤兒好身手中夜聞之氣盈肘匹馬横度祁連道<lb/>
彎弓射得單于首絶塞唯言奏凱歌中原不復聴刁斗<lb/>
城南少婦欎金香織却流黄不下堂願得憑風試吹去<lb/>
要知此聲能斷腸<lb/>
<pb n="KR4e0201_WYG_017-3b"/>
　　題周翁畵雲槎圖贈張隠君<lb/>
昔有愽望侯鑿空訪河源歸謂中國人青天半崑崙黄<lb/>
河捲地軸日夜東南奔何如海上槎逢此方外客飄然<lb/>
犯銀漢白榆寒厯厯織女笑解裝槖中支磯石兩竒不相<lb/>
遭萬古疑其神周翁貌此圖無乃為解紛嵯牙老龍浪<lb/>
所斤一紀一貫秋空輪乗槎之客今姓張飄鬚渥丹雙<lb/>
眼方燕頷不取黄金章泠泠腋風助徜徉白雲如繭天<lb/>
茫茫衝波萬頴玉不定空青一㸃銜扶桑道逢扶桑君<lb/>
<pb n="KR4e0201_WYG_017-4a"/>
挽之不肯住我欲馮虛叩廣寒高扃璚宇無眠處褰裳<lb/>
訪織女怪謂汝曹好傳天語令汝徘徊不得去倘過酒<lb/>
星煩致聲人間尚有王先生天瓢沆瀣如未熟笙鶴何<lb/>
年醉太清<lb/>
　　落花歎<lb/>
歎落花花落何飄零狂風如剪刀越羅綷縩不勝情蹀<lb/>
躞㶚陵陌瀠洄御溝水落花欲有陳狂風殊未已歎落<lb/>
花掩淚辭故枝枝枝同根蒂片片各分離只今蹤跡無<lb/>
<pb n="KR4e0201_WYG_017-4b"/>
處所憶昨容華能幾時歌落花莫咨嗟請説上苑千條<lb/>
綺請説河陽萬樹霞七寳儲胥金平脱九華步障玉辟<lb/>
邪標題琬琰雙牌小承日流蘇八字斜誰不暫緩青絲<lb/>
絡誰不暫駐七香車香車絲絡春相待弄態流嬌宛如<lb/>
在只道朱顔日更新那知轉盼恩仍改歌落花君歌未<lb/>
闋攢我顰昭陽媫妤漢侍者邯鄲厮養趙才人空將今<lb/>
日今年舊難擬來年來日新東鄰小娃纔十五恰似芳<lb/>
苞未曽吐已饒花落不闗愁又道花開為誰嫵還逢路<lb/>
<pb n="KR4e0201_WYG_017-5a"/>
唱落花歌蕭颯寒烟掃翠蛾惆悵不堪臨鏡意自憐三<lb/>
月夢中過<lb/>
　　乙卯病後遇生日獨酌至醉漫歌<lb/>
東風吹酒星倐忽辭青天自墮吳江湄一住三十年十<lb/>
年抱案尚書前腰腹半已成杯棬歸來覽鏡忽大笑笑<lb/>
汝低眉為俸錢忽逢蕭相營未央雖有月請歸朝堂酒<lb/>
腸唧唧如欲訴且向文君乞鷫鸘陽昌罏頭春酒香白<lb/>
眼瞪視天茫茫杜曲梨花飛㶚陵楊花落不愁花落無<lb/>
<pb n="KR4e0201_WYG_017-5b"/>
處歸只恐長條坐蕭索以兹日作爛漫遊妻嘲女諫安<lb/>
足酬汝曹骨肉偶相合世間萬事俱蜉蝣君不見王元<lb/>
羙昨者病欲死眼前七尺無奈何胸中萬巻長已矣只<lb/>
今幸逐春陽蘇那不盡倒白玉壺當時倘便騎鯨去北<lb/>
斗南箕未可沽<lb/>
　　獨酌<lb/>
懶癖如斗安吾胸應門有刺勿復通小婦行炙大婦酒<lb/>
囅然不辭雙頰紅兒能跳地作虎子汝乃賦橡隨徂公<lb/>
<pb n="KR4e0201_WYG_017-6a"/>
嗚呼得不笑若翁<lb/>
　　坐有石季倫金谷圖事因與于鱗共賦新體一章<lb/>
石家金谷鬬繁華春風占盡河陽花連雲錦帳五十里<lb/>
壓角流蘇玉辟邪瑩蹄快犢夜光銜平頭小奴火浣衫<lb/>
君王珊瑚敵不得七尺神柯産日南回巒别起清凉臺<lb/>
綺楯交䟽面面開芙蕖千頃映朝日日炙風掀香氣來<lb/>
楊柳低纎姹女支琵琶小按明君辭九齊芳塵驗履跡<lb/>
舞罷珍珠第賞遲急管繁絃響清漢酒闌金鈿自凌亂<lb/>
<pb n="KR4e0201_WYG_017-6b"/>
小婢收將處仲衣胡姬解拾安仁彈翾風退房泣秋草<lb/>
緑珠轉眩青春好回眸一盼光彩生八百蛾眉盡如掃<lb/>
長安使者白鼻騧升堂左顧何矜誇連枝分折秋霜手<lb/>
不入侯門映綘紗何人白首咏同歸倐忽豪華事已非<lb/>
唯有殘霞零落處至今猶是墜樓時<lb/>
　　題松贈沈大夫郎中科父<lb/>
沈大夫與汝遊兮泰山登天門日觀之高峯其上有五<lb/>
千年松樛蟠挺屈撑虬龍鱗文剥蝕自成理白日變態<lb/>
<pb n="KR4e0201_WYG_017-7a"/>
濤洶洶胡為强顔秦哉封松根茯苓雪似脂山靈下閟<lb/>
神不馳竒者或臂為嬰兒沈大夫烹食之肌髮鬒澤雙<lb/>
瞳方下招松間鶴八極同遨翔君不見秋霜夜飛摧萬<lb/>
卉香飄色墮俱泥滓七十二主猶眼前泰山五株青不<lb/>
死大夫者何赤松子<lb/>
　　送袁抑之給事監兵北伐<lb/>
雙垂韎韐繡鸂鶒金覊馬頭雪花白秋星乍稀承明廬<lb/>
慷慨遺䇿長安陌城社已見狐鼠空闗山要令豺狼辟<lb/>
<pb n="KR4e0201_WYG_017-7b"/>
今為頗牧出中禁豈但汲衛誇揖客飛書再看魯仲連<lb/>
奏記不數崔亭伯匈奴祭馬秋欲動連峯蔽天朔塞赤<lb/>
六郡材官三十萬一一翹闗袵金革期門募士身若飛<lb/>
屬國降番鬛如磔此軰自昔稱英强見敵雖多慣跼蹐<lb/>
時時大官出銀幣徃徃宿將甘巾幗嗚呼主上恩不薄<lb/>
忍使驕敵猶充斥君行帥府青天高揮檄霜寒净沙磧<lb/>
安得一騎馳王庭為君預掃燕然石<lb/>
　　結交行寄贈于鱗諸子<lb/>
<pb n="KR4e0201_WYG_017-8a"/>
自從管鮑不復見天下黄金鬬膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>徃者吾過翟公門<lb/>
其雀可羅樹蕭瑟時來肯怕貧賤譏勢去還將姓名失<lb/>
吾儕此聚若有神驪珠熒熒夜光溢但憶論文碣石空<lb/>
寧知鑿竅高天嫉即今偪側荒城畔殘月猶明夢廻室<lb/>
饑鳶凍鴟慰相語丹鳳哀呼問其匹淮南萬木迎風愁<lb/>
浮雲淡沲寒不收憑高四顧乏羽翼要使黄河西北流<lb/>
　　淮隂侯廟歌<lb/>
咸陽傾城𦵏祖龍嬪嬙掩泣千花紅十二金人銷不盡<lb/>
<pb n="KR4e0201_WYG_017-8b"/>
揭竿斬木飄於風是時韓生業釣者其志固已無山東<lb/>
轅門執㦸重瞳子巴蜀為壇隆凖公白帝雄圖久成滅<lb/>
烏江獨馬非為功歸來故鄉高築宫黄金如山一日空<lb/>
齊趙諸侯在指掌俛仰宇内無英雄三奪軍權再被縛<lb/>
束手不待如發蒙廼知天授豈人力代相之約何匆匆<lb/>
當時幸不烹蒯通嗚呼餘子焉足數往往鐵劵埋膏斧<lb/>
驪山刑客布乎王長安徹侯噲等伍微時猶營萬家墓<lb/>
貴日翻慳一坏土尚令黄河羞漢帶日夜崩濤奪鉦皷<lb/>
<pb n="KR4e0201_WYG_017-9a"/>
乍可吾徒設瓣香莫令兒軰陳牲酤荒堦突兀見老檜<lb/>
乾坤熒熒日漸吐五陵王氣横亘天亦復寂寞成今古<lb/>
　　從軍篇<lb/>
君不見匈奴遊獵犯邊疆復從朝那入漁陽孤軍慘淡<lb/>
秋看月萬馬奔騰夜踏霜促詔元戎屯細栁還聞烽火<lb/>
接長楊金符電發徴車騎玉劔星移下窒皇愽士持和<lb/>
令守障牧兒助費拜為郎横行盡選六郡士轉餉俱齎<lb/>
百日糧六郡良家俠少年從來結客不論錢生將猿臂<lb/>
<pb n="KR4e0201_WYG_017-9b"/>
能穿葉鑄得龍泉獨吐蓮去逐輕車馳騕褭還要劇孟<lb/>
睹嬋娟雙層鐡鏁桃花甲三尺絨縁瑪瑙鞭自道青雲<lb/>
能立上復誇黄石有真傳機頭少婦悲相向親黨臨岐<lb/>
重惆悵太白三杯醉不辭凉州一曲歌偏壯海内常埋<lb/>
甲胄塵人間自少公侯相新投主帥霍嫖姚長揖轅門<lb/>
意氣饒别將晨驅𤣥菟塞竒兵多斷白狼橋行逢使者<lb/>
曽書鴈捕着番兒慣射鵰䟽勒西來通帝朔居延北望<lb/>
絶天驕酡酥酒進閼氏捧夷樂傳教敕勒調燕然刻石<lb/>
<pb n="KR4e0201_WYG_017-10a"/>
名居首漢殿頒恩世稀有已賜甲第高入雲更懸金印<lb/>
大如斗功成莫傲機頭婦燈寒月沉君知否<lb/>
　　送黎唯敬還南海因懷梁子<lb/>
海内自與黎生左躡履竟入羅浮山羅浮璇房七十二<lb/>
往往僊跡非人寰天門上逹勾曲領石臼碓沫飛潺湲<lb/>
濛晴零雨净峯色一一麻姑呈翠鬟近者余與二三子<lb/>
被髮行歌燕市間黄金突兀差快意那得久駐塵沙顔<lb/>
衆中聞生不相識余亦夷門抱闗卒倘過石室採黄精<lb/>
<pb n="KR4e0201_WYG_017-10b"/>
其畔或有梁公實<lb/>
　　松樓歌<lb/>
　　　東陽周先生今長洲君父也殆古所謂獨行隠<lb/>
　　　君子歟築樓松間因以自號王子聞而歌之<lb/>
金華真人列僊丈叱石初成氣愈王自云神仙好樓居<lb/>
結巢百尺松之上黯淡曾廻日月光屈蟠盡作虬龍狀<lb/>
樓中之人鬢蕭騷岸幘獨卧青天高牕間數下千年鶴<lb/>
障裡常飛六月濤不學秦封汙嶽觀欲同莊社混蓬蒿<lb/>
<pb n="KR4e0201_WYG_017-11a"/>
松脂夜明茯苓白手持長鑱劚其側飽吸清泉九咽寒<lb/>
更倚欄干嘯秋色<lb/>
　　擣衣篇<lb/>
驚烏撲速起空林轔轔雕輪過漸沉此時何處青樓女<lb/>
此際無限塞垣心青樓小女字莫愁織得流黄錦並頭<lb/>
記别狂夫辭故里昨傳書信在凉州機頭金剪三四轉<lb/>
燈下玉筯一雙流熒熒青燈軋軋機還理狂夫篋中衣<lb/>
宛轉涕淚新㾗積約莫腰肢舊帶非杵影高低尚自雙<lb/>
<pb n="KR4e0201_WYG_017-11b"/>
㷀然賤妾伴空房搗成白練渾如雪愁得蛾眉已似霜<lb/>
規月蒼黄低落鴈商颷悉律和鳴螗意怯腕弱夜還賒<lb/>
誰能聞罷禁咨嗟疑是梁州砧響絶十年零落不思家<lb/>
　　夢遊虞山拂水巖<lb/>
　　　虞山拂水巖勝聞吳中往常熟令王君邀予遊<lb/>
　　　之時久旱泉涸使山僧别㪺井數斛從高下飄<lb/>
　　　起若沫忽已盡竟不能待虞山雨而歸八月予<lb/>
　　　北上度沛阻淺夜宿夢若從山左而上巖石萬<lb/>
<pb n="KR4e0201_WYG_017-12a"/>
　　　疊削立雲際惝怳舊觀狀益加勝俄雲滃然彌<lb/>
　　　挂松表甘雨如注泉流淙淙雨霽已東南風大<lb/>
　　　作逆吹泉數十丈巨若貫珠細若飄塵蹙拂㨗<lb/>
　　　起逺日乍照晶濙玲瓏四顧嵐彩倐忽萬狀顧<lb/>
　　　謂童子安所得酒乎坐盤石歌一章響振林木<lb/>
　　　㝷醒語若在口意象倐忽飄墮渺茫追數舊遊<lb/>
　　　並為夢境第其累遇後當夐絶燒燭命子墨客<lb/>
　　　卿為長篇記之文不加㸃<lb/>
<pb n="KR4e0201_WYG_017-12b"/>
虞山近鄉國今隔二千里我攀元氣躡怳忽一夜飛度<lb/>
大江水大江雲渺瀰為我送置虞山側千林鳥啼尚不<lb/>
斷倐然已坐顛岩石下有隂壑流潺湲罡風倒吹飛滿<lb/>
山怳若神人散天花噴流瑟瑟明秋霞中間一道或如<lb/>
練上注銀河星斗斜洪濤洶洶谿谷谽谺擘拆老檜屈<lb/>
蟠龍蛇鱗甲隠起紏紛拏濛隂黯淡不辨色西看茫茫<lb/>
大江碧欲招李白天姥顛䟦浪鯨魚竟難測誰㪺清泉<lb/>
洗余耳下視濁世俱浮螘長嘯歸來始自驚猶疑几席<lb/>
<pb n="KR4e0201_WYG_017-13a"/>
嵐烟起往者王使君邀余上客華陽巾酒酣劔門峽手<lb/>
弄茲山雲轉頭不見秋霏霏但餘香霧沾人衣昨來夢<lb/>
境更竒絶試問莊生誰是非<lb/>
　　寄贈李順徳于鱗<lb/>
昨秋送我薊門側天日黯作琉璃碧强以雄心揮别淚<lb/>
俯視萬象俱堪擲千言昵昵未肯盡片語倉皇各深惜<lb/>
高艑長驅不斷風被髮悲歌向震澤道逢北使行相問<lb/>
生其果厭承明席鉅鹿西馳七百里扶風秩中二千石<lb/>
<pb n="KR4e0201_WYG_017-13b"/>
黄金横帶厯下過里門高車排畵㦸海内但不書生窮<lb/>
大笑便出長安陌何能毫末見文章乍可沉淪就時格<lb/>
貞也高陽一狂客英雄草莾成莫逆杯酒浮沉到處非<lb/>
寸心炯炯留生識昔者撃鹿過徐卿匕首忽奮珊瑚驚<lb/>
立談秋風搏鵰鶚縱飲滄海吞鯢鯨生獨嶷然攝神氣<lb/>
太華千疊雲峥嶸須臾瞪目竒句發獨掃滿座無留行<lb/>
更為擊筑變清羽起視河漢西北傾生騎羸馬出秋曙<lb/>
一榻已下相予迎每㝷知已必往古倘示新篇非世名<lb/>
<pb n="KR4e0201_WYG_017-14a"/>
今予北來更牢落眼中徐卿漸有情拂褏低回望牛斗<lb/>
掩耳刺促愁蠅聲勉㫋與生各自愛胡為跼蹐多哀鳴<lb/>
請看日月豈相比萬古不廢東西明<lb/>
　　謝許殿卿寄中山酒歌<lb/>
酒如金波臘不流誰其贈余許趙州罏頭一傾千日醉<lb/>
頓掃抑塞磊磈之窮愁且為莫脱青貂裘趙州生平未<lb/>
相見英雄肝膽寧謀面古人不作今人稀醉語蒼黄鬬<lb/>
誰健<lb/>
<pb n="KR4e0201_WYG_017-14b"/>
　　人日同魏順甫過子與分韻棗字<lb/>
薊門車塵白浩浩乍有餘青着荒草銀燈漸爛明月高<lb/>
光輝徧逐行人好徐卿邀予中山醖稚子烹葵婦剥棗<lb/>
箕踞高歌若有神魏生擊節為予道去嵗茲日過何門<lb/>
相逢總握靈蛇寳雖無蜀州零落態汝軰突兀峙穹昊<lb/>
風濤微茫散倐忽海内今看誰自保往事俱從酒䦨得<lb/>
孤懷轉向清時抱嗚呼此語鬱未伸李守難呼謝榛老<lb/>
　　送大司冦顧公還山歌<lb/>
<pb n="KR4e0201_WYG_017-15a"/>
孝皇賔天五十載海内喁喁想顔色曽傳䇿士籲真才<lb/>
往往覩接䕫龍席嗚呼此意蒼茫竟誰答一老巋然峙<lb/>
南極日月長懸魏闕心波濤竟展渑池翼自從拂袖離<lb/>
夫椒安石强折蒼生腰十年再壓銅柱磧兩都重肅金<lb/>
天颷巍如大衡懸東序聳若喬木干層霄珊瑚欲枯滄<lb/>
海釣雲母隔坐天門朝誰其青驄繡為袍望公崔嵬不<lb/>
得驕片言出口捩眼鼻一䟽脱屣甘漁樵菰城社者劉<lb/>
司空嘯作皷吹驚鴻濛輕舟握手慰勞苦苕水盡發桃<lb/>
<pb n="KR4e0201_WYG_017-15b"/>
花紅青山無言忽兩翁為公萋菲意良厚時有時才任<lb/>
奔走隂森狐狸固城社潦落麟鳳沈郊藪不堪屈指孝<lb/>
皇年試論更得如公否<lb/>
　　長歌送徐子與<lb/>
日予别諸君杖節淮南天羽聲浮雲立四座俱茫然掛<lb/>
帆沛流歌大風調笑當時隆凖公淮隂祠前雙眼白嚄<lb/>
唶𥪡子非英雄怒濤西來厚坤坼突兀金焦峙拳石天<lb/>
令片語破鴻濛祜軰豈得施顔色吾家菟裘近震澤桃<lb/>
<pb n="KR4e0201_WYG_017-16a"/>
花欲飄不自惜故國鯨鯢恣吞噬長安馬蹄甘跼蹐平<lb/>
生之交李與徐徐卿自握靈蛇珠暢如金尊濯醽醁煜<lb/>
若鐵網擎珊瑚傍徨祗憂吾道絶偃蹇肯受時名趨建<lb/>
安七子總詞客開元八仙多酒徒只今齷齪吳子軰為<lb/>
汝跋扈開雄圖華陽碣石俱糢糊短裘數付黄公罏卿<lb/>
今揖予何為乎使旌不驚乾象改匕首忽逝秋虹孤君<lb/>
不見河之滸津人如雲棹人皷前迎王生後迎汝桂枝<lb/>
叢叢蚌輝吐彩毫一飛真宰失廹脇江山傲千古<lb/>
<pb n="KR4e0201_WYG_017-16b"/>
　　為吳舍人題匈奴出獵圖<lb/>
誰為舍人畵此圖髙堂日落秋洶洶細看乃是單于獵<lb/>
白草黄雲骨俱悚馬如遊龍戲溟渤人即饑烏暗霜壟<lb/>
無論衆馬姿態雄飲齕雖異驕心同嘶鳴欲追青海日<lb/>
蹴踏亂起祁連風魋結健兒鞭寒空中間畵纛摩雙熊<lb/>
一矢奔傳號令出霹靂盡響烏號弓蒼鷹脱韝乍有神<lb/>
撇捩羊角盤車輪逈如流星漸不辨白羽散墜飄紅塵<lb/>
小奴拍馬呼聲頻奪將頭鵝任衆嗔臂鷹矁目逞絶呌<lb/>
<pb n="KR4e0201_WYG_017-17a"/>
百鳥骨折顛髙旻草中狐兎眠難穏盧鵲何甘讓秋隼<lb/>
一線光銜尾初及千林越遍心逾𦂳豈無狡㨗勝東郭<lb/>
年命今衰氣力盡哀魄黯䨴歸荒烟肩稍袒割太劇顛<lb/>
櫜聲小擊萬馬斂羣奴笑立穹廬前黄金犀比上功賞<lb/>
妻子改色懽相延此時單于醉何有極目茫茫失飛走<lb/>
鵾絃教上叱撥調酡酥列捧閼氏手天留大鹵任長驅<lb/>
莫作欃槍犯南斗漢家天子獵甘泉頭白揚雄罷草𤣥<lb/>
煩君好手圖王㑹為是呼韓欵塞年<lb/>
<pb n="KR4e0201_WYG_017-17b"/>
　　千秋行再贈殿卿<lb/>
許生少小青門客一日交遊滿東國鵰鶚秋盤九塞雲<lb/>
驊騮氣壓千羣色夭矯長虹挂銀漢浩蕩高風來碣石<lb/>
是時厯下李攀龍往往道汝文章伯貞也乾坤昧夙昔<lb/>
飛書莾蒼神相識薊門紅塵萬楊栁五馬初停趙州守<lb/>
酒徒零落聲華盡且復低眉事奔走乍看恐失許趙州<lb/>
胡為刺促不能休要知肝膽酒邊露還是當年荆聶儔<lb/>
清霜片片壓羽曲北斗揷地河西流有足肯躡朱門履<lb/>
<pb n="KR4e0201_WYG_017-18a"/>
獨棹南天破盤水未容魑魅快時人尚有頭顱辨山鬼<lb/>
擕手慷慨河梁篇丈夫微名安足憐眼前離合差挂意<lb/>
此軰豈與千秋權<lb/>
　　短歌行二章送江少卿冕之長沙<lb/>
土伯九約嶷其角陸海崢嶸咨吞啄方壺之仙訴天帝<lb/>
欲掃么麽還碧落霹靂衡驅白日變此軰精靈坐銷鑠<lb/>
帝闗虎豹羞其羣仙人去逐三湘雲仰天大笑跨黄鶴<lb/>
九辨清商如不聞<lb/>
<pb n="KR4e0201_WYG_017-18b"/>
　　其二<lb/>
憶昨天子明光宫誰其莢者字文通黄金骨起駿馬色<lb/>
白羽手却妖狐風往日百身不相借此時尺地難為容<lb/>
洛陽少年漢廷客一忤綘灌虛前席宣室雖多問鬼神<lb/>
願君莫忘長太息<lb/>
　　孫思邈受龍宫方歌<lb/>
白龍子混魚服遨遊於江湖焉為躑躅羅網間力不能<lb/>
任諸奴風雲變化落人手滄海萬里天糢糊何者一翁<lb/>
<pb n="KR4e0201_WYG_017-19a"/>
素髮渥顔而飄鬚觧衣贈龍子行放之洪濤噴沫八千<lb/>
尺怳忽萬象同歡娛雙旌吸虹皷鳴鼉蜃闗蛟窟長鯨<lb/>
殳琉璃奪目龍所都老龍抱其子泣致辭誰為救爾答<lb/>
言一翁素髪渥顔而飃鬚此翁昔吞太白精調鑄六氣<lb/>
成昆吾區區報恩一寸膽老龍自與凡鱗殊河伯使者<lb/>
飛朱符倐然翁來下霓車龍子色踊騰相趨雕盤八角<lb/>
垂流蘇蟾蜍手捧明月珠海人金缻坼珊瑚瑰瑋錯落<lb/>
不可名猜衆水辟易三光徘徊翁如不見此何為哉曽<lb/>
<pb n="KR4e0201_WYG_017-19b"/>
聞秘方三千首帝遣𤣥冥毒龍守投誠贈翁不得辭么<lb/>
麽失據雷霆吼大柄翻迴真宰前隂功肯落岐農後此<lb/>
翁拂衣朝紫真龍亦皷鬛嬉青旻乃知草昧未可忽雖<lb/>
在泥塗或有神<lb/>
　　放歌送王明佐<lb/>
漢代梁伯鸞揮手出秦闗五噫滿天地其人闤闠間千<lb/>
秋王生亦如此北遊黯淡風塵裡海上珊瑚屬銀漢匣<lb/>
裡蓮花欎秋水傲骨長横骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>寒雄心肯受泥塗死侯<lb/>
<pb n="KR4e0201_WYG_017-20a"/>
門馬勃空見收燕市狗屠無不遊黄金自兀國士舘黑<lb/>
貂且付胡姬樓天子方祠太乙神甘泉賦客争前陳豈<lb/>
無蜀人揚得意相如不救成都貧薊門駃騠雪花白臨<lb/>
别殷勤繞朝䇿病夫竟逐車塵歸偃蹇衣冠失顔色掉<lb/>
頭汝誇五嶽盟鞭抶萬象無留行眼前嵗星人未識何<lb/>
用區區變姓名<lb/>
　　醉歌贈明卿<lb/>
吳生吾為若楚歌若為吾楚舞吾歌若舞不易得窈窕<lb/>
<pb n="KR4e0201_WYG_017-20b"/>
青冥下雷雨馮夷皷怒萬靈奮真宰倉皇向誰主么麽<lb/>
碣石溟海外黯淡齊州一坏土建安七子開元客其人<lb/>
往往何足數昔賢躑躅襄陵轍今賢齷齪邯鄲武安得<lb/>
神鰲斷足立四極燭龍銜光導𤣥府羲和鞭巨靈斧王<lb/>
子借爾揮千古邢州太守朝天來日日相過問吾汝曰<lb/>
大兒孔文舉小兒楊徳祖嗚呼吳生勿輕吐<lb/>
　　金吾行贈戴錦衣<lb/>
金吾緹騎不可當逈若饑鶻搏大荒碧瓦雕甍戰崷屼<lb/>
<pb n="KR4e0201_WYG_017-21a"/>
貂裘玉勒紛輝光但令奚雛剪頭至赤手卧奪黄金章<lb/>
人間陸海天茫茫豈無英雄遂俛首戴子不肯誇身强<lb/>
邀我坐我堂中牀葡萄暖發茵陳香羽聲春激白帝霜<lb/>
五侯七貴他自足要令名姓登詞塲嗚呼戴子一洗金<lb/>
吾色野人愧殺尚書郎<lb/>
　　解嘲三章答明佐<lb/>
長安酒旗紅刺日少年半死邯鄲瑟三月飛花何太疾<lb/>
慶卿被髮悲且歌故人相遇不盡飲明日單車愁奈何<lb/>
<pb n="KR4e0201_WYG_017-21b"/>
　　其二<lb/>
鄉里小兒愛兒戲丈夫胡為亦如此頭顱四十可知矣<lb/>
銅池池上南風微庾公無金但袖手何人贖取太真歸<lb/>
　　其三<lb/>
劉郎壁立無擔石少年塲中逞顔色袒跣豪呼衆辟易<lb/>
彭城有客亦摴蒱乾坤一擲分梟盧區區百萬何為乎<lb/>
　　戲題<lb/>
落魄不休衰自驚學書學劔俱無成壺中有酒君且傾<lb/>
<pb n="KR4e0201_WYG_017-22a"/>
男兒七尺何所用借汝一駐千秋名<lb/>
　　其二<lb/>
長安日落俱蒼然炎風大雪天無權醉來得語醒不傳<lb/>
鄙夫五斗不敢厭與賊共著吳中田<lb/>
　　其三<lb/>
何來赭衣青犢車昨者玉帶黄金魚先生此時卧讀書<lb/>
閨中小婦不解事問爾刺促終何如<lb/>
　　明月篇<lb/>
<pb n="KR4e0201_WYG_017-22b"/>
　　　仲黙歌行明月為勝同時王子衡為之錯雜不<lb/>
　　　馴無復致語余乃以間次焉不敢他援奥僻以<lb/>
　　　風人之義固耳其論則畧備仲黙引中<lb/>
長安月團團薄太清初見扶光浴東海俄看垂象滿西<lb/>
京東海一輪承日起西京萬户廻光裏葉葉墜雲衣溶<lb/>
溶飄露蕋露蕋雲衣濕奈何三衢九陌勝偏多鳷鵲觀<lb/>
頭銀作棟鳳皇池内玉為波誰家冶女能閒坐若箇遊<lb/>
人不嘯歌此時漢帝發長揚白馬鳴珂返建章羣烏争<lb/>
<pb n="KR4e0201_WYG_017-23a"/>
宿玫瑰樹雙燕元棲玳瑁梁甲帳全鋪雲母潤湘牀欲<lb/>
透水晶凉亭亭綽約還旖旎宛宛參差更頡頏小解羅<lb/>
褵交菡萏回看碧瓦甃鴛鴦别有愁規永巷中輕寒如<lb/>
水浸房櫳葳𬎼盡澁朱門鎻䬃瑟偏歸玉井桐陳后黄<lb/>
金買夜色班姬紈扇篋秋風千年羿嬪長生藥百錬秦<lb/>
王照膽銅搗兎分輝渾不羡棲鸞顧影半成空分輝顧<lb/>
影愁無已天上人間略堪擬先驅蹀躞富平家後引鞦<lb/>
韆冠軍里琥珀千鍾寫不寒珊瑚七尺看逾紫吹簫弄<lb/>
<pb n="KR4e0201_WYG_017-23b"/>
玉醉樓頭奪箆秦宫卧花底為道難忘復易知結願同<lb/>
生便同死東家覊婦望刀環西隣棄妾守釵鈿織成霞<lb/>
綺愁難寫搗盡霜砧響不傳熠燿熹微時自沒絡緯刺<lb/>
促觧相煎明添宻障銀燈恨暗促芳機玉筯懸玉筯銀<lb/>
燈耿沾臆龍城一去無消息軍前刁斗鬱邊聲匣裡芙<lb/>
蓉煉𤣥魄片片精光應太隂聲聲凄調中無射候滿俱<lb/>
驚似璧圓臨流忽映如絲白托夢還鄉未有期馳輝見<lb/>
君渾不得初二三夕展蛾眉四五明蟾已蔽虧君聴樂<lb/>
<pb n="KR4e0201_WYG_017-24a"/>
府闗山月只向征人唱别離<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_017-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻十七<lb/>
</p>
<p>
</p>
  </div>
</body>
</text>
</TEI>
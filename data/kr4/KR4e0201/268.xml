<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻九十四</head> <lb/>
    <p>
<pb n="KR4e0201_WYG_268-1a"/>
欽定四庫全書<lb/>
　弇州續稿巻九十四<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　資徳大夫南京兵部尚書叅賛機務東沙張公墓<lb/>
　　　誌銘<lb/>
大司馬公之卒也以萬厯丁丑九月而其生以𢎞治庚<lb/>
<pb n="KR4e0201_WYG_268-1b"/>
申生之夕王父贈司馬公夢龍瑞最後公夢㳺岱嶽而<lb/>
病病踰月卒公夀七十有八年成進士負大人名者五<lb/>
十有五年盖終始感異夢云而公生好持文章柄進退<lb/>
今古而間與其伯子邦仁指屈今人而古其文者某某<lb/>
則不佞與一焉屬先大夫之𦵏也而公誄之至是邦仁<lb/>
輩卜仲冬舉公魄大歸於某地而贄帛以沈太史一貫<lb/>
之状輔公所自述與余宗伯有丁沈山人明臣王太學<lb/>
穉登余貢士寅之傳四而請志若銘曰公之遺意也夫<lb/>
<pb n="KR4e0201_WYG_268-2a"/>
公知己也且有先大夫之誄在即公大歸而貞不肖懼<lb/>
不成勞於窀穸何敢以椎弗稱辭按状公張姓諱時徹<lb/>
字惟静别號東沙子其先為宋魏國忠獻公浚傳子明<lb/>
公栻又四傳而為原徙於鄞原生紳紳生儒儒生恵恵<lb/>
生迎迎生叔誼叔誼生公曮是為贈司馬公贈司馬有<lb/>
三子其季曰緒是為封膳部公其贈亦司馬娶沈太淑<lb/>
人而生公亦有三子公其長也公之先世世受農至贈<lb/>
司馬公緒始受儒當公生而族子文定公邦竒長於公<lb/>
<pb n="KR4e0201_WYG_268-2b"/>
十六嵗既蚤讀中秘書以經術行誼稱天下而識公於<lb/>
踰髫時曰叔父而其代興哉當是時公雖内敏而状嘿<lb/>
嘿贈司馬初弗省也以就外傅日授書數百言輒誦益<lb/>
之輒又誦又強以十日所當授書益之輒又誦然尚弗<lb/>
省也自文定公之異之而稍試以制舉業則愈大奇公<lb/>
乃進以天人鴻略經傳㣲指與兩京諸名家言甫十四<lb/>
試於郡郡守林公富私少之既試而後喜曰勉之不為<lb/>
少也自是試輒利遂抗顔塾師席弟子有倍年者矣二<lb/>
<pb n="KR4e0201_WYG_268-3a"/>
十舉於鄉明年絀禮部㳺吳中吳中弟子益進又三年<lb/>
登進士授南京膳部主事久之進武庫員外郎還復為<lb/>
儀制郎中公之在南京八年所所當皆天下豪傑若吕<lb/>
仲木鄒謙之王子崇顧武祥輩爭折節下公公以詞賦<lb/>
名籍甚南北而自其與諸公㳺則稍欲進之為徳功矣<lb/>
己乃陞秩按察副使督江西學政公才髙有所掄薦於<lb/>
諸生中去皆取大科為時顯臣而不能無汰斥大指欲<lb/>
以裁冒士服而農賈實者江西為貴臣藪諸造請一切<lb/>
<pb n="KR4e0201_WYG_268-3b"/>
報罷以是不能無嗛意㑹九廟灾嗾言官論調公公笑<lb/>
曰一博士長應天道耶然所坐益白乃補山東以故官<lb/>
飭治臨清兵備人或風公盍少狥者公不荅至則益持<lb/>
風裁罷去使客額外供重錦文罽自逺日坐堂皇諸姦<lb/>
纍蝟集為剖决立盡而加抶其匿實者曰若罪當某某<lb/>
律以匿實故抶也自是纍不待讞吐矣公時時申束約<lb/>
境上諸干掫者無得容尺刃寸鏃入境不則立死汝以<lb/>
故竟公任毋剽攻警所部稱治轉福建右参政道務素<lb/>
<pb n="KR4e0201_WYG_268-4a"/>
稱簡諸好以卧養髙公謂吏弊什百𠂻我我何卧為乃<lb/>
自勤力為政閩徭故無凖公衡之因著徭書以式來者<lb/>
胡氏子孤而富且出母子也宗人交質為非子因賂吏<lb/>
摘赤籍以戍困之獄公立為辯其枉閩人稱之積四嵗<lb/>
不遷時文定公方掌銓乃以嫌故既稍遷按察司又為<lb/>
雲南州邑纍故之省論决免者歸時賕夷道剽之去公<lb/>
白御史留寘臬獄官為粥食之毋聴自炊纍自是毋他<lb/>
警霑益夷保贇淫於女守殺人如麻雖就逮以行萬金<lb/>
<pb n="KR4e0201_WYG_268-4b"/>
間莫决公令受辭竟即撲殺之指揮范俊老而舉婢子<lb/>
弟傑誘其子以嬉刺而瞽之訟於官謂是瞽也而非俊<lb/>
子俊老不能子官莫辯公謂傑若利俊指揮耶而忍肉<lb/>
一孺子集隣戚證之傑慴伏即寘於理而歸瞽俊李令<lb/>
者繼妻之女與匠通而令耄弗禁也諸兄恚而毆匠死<lb/>
其長子出承毆矣御史欲坐謀殺悉下有司捕之家盡<lb/>
燬公謂是毆也恥淫之謂勇承死之謂義而弗能救而<lb/>
殘數生者以償一淫死者固請改論毆盡復其諸子沐<lb/>
<pb n="KR4e0201_WYG_268-5a"/>
黔公釀而怒釀者之抗利也囊三木以狥公道問之曰<lb/>
禳旱不當釀耳公曰釀無預旱也破而縱之比公遷山<lb/>
東右布政使黔公以恚故不觴公郊賈人子爭擁觴公<lb/>
郊且請觴從者曰公不持滇一物行願以此巵酒為公<lb/>
夀也公之山東而左使以疾請告代視篆夙案如洗吏<lb/>
自逋復署者五十餘人入提調鄉試錄成文多出公手<lb/>
俄以贈司馬公䘮歸毁瘠如禮服除補湖廣時有楚之<lb/>
變諸司出入陳兵衛公悉罷去之曰誰敢干天子法也<lb/>
<pb n="KR4e0201_WYG_268-5b"/>
諸冗散當滿不得去鶉衣而俟命公憫之謂孰非臣子<lb/>
乎趣吏治移一月而得滿去者百餘人又嘗脱孱吏戍<lb/>
并釋連坐六百人臺臣無以難也遂遷河南為左布政<lb/>
使諸内賦者以金至即驗而入之曰毋使居亭鍜工窟<lb/>
爾也己徴其道理費而官輸之塞曰毋使道路虞爾也<lb/>
諸王将軍當請祿即籍而封之人自為授受曰毋使國<lb/>
臣得侵漁爾也即有損吾自任之於是公遷右副都御<lb/>
史巡撫四川當發諸王将軍盛張樂祖道絡繹數十里<lb/>
<pb n="KR4e0201_WYG_268-6a"/>
觴且祝曰妻子賴公而飽能繼公畫一者幸矣公行未<lb/>
至四川而白草畨攻䧟堡塞殘禆将人或謂撫之便公<lb/>
奮曰蜀獷僻不以此時一伸法将柰命吏何察諸将獨<lb/>
何卿練而武乃宻與計發勁兵𢷬之克畨塞五十有奇<lb/>
斬甲首千有竒俘獲五百有奇與降者約稍出賦視内<lb/>
地捷聞進兵部右侍郎治如故己又平馬猓畨賜金綺<lb/>
己又議平叙瀘蠻尋筴救荒諸省筴獨蜀為最而中蜚<lb/>
語歸里矣公所中以馭吏荘而待其國臣峻久之起撫<lb/>
<pb n="KR4e0201_WYG_268-6b"/>
江西其治大約操倣如蜀而加宻諸猾黠盗魁漁獄市<lb/>
者詗得輒杖煞之闔郡為肅罷客供張具所周還不過<lb/>
升茗算器食尋入為南京刑部右侍郎未上以北警召<lb/>
入改注兵部當是時大将軍鸞挾重肘腋間而藉寵勢<lb/>
張甚既已奪商侍郎大節兵又勒使聴約束商公上疏<lb/>
劾之不勝下獄論死未决而公時時與鸞議左鸞惡之<lb/>
當出邉挾公從治兵欲遂中公而鸞病疽死反謀發妻<lb/>
子僇於市於是公念商公寃且當用而㑹商公所部兵<lb/>
<pb n="KR4e0201_WYG_268-7a"/>
上書請得復商公為帥公時署部事覆如請閣臣擬亦<lb/>
如之上大怒謂帥生死繇其部卒耶且責公無君公席<lb/>
藁待罪閣臣皇恐自劾當同死上乃解僅鐫公二秩而<lb/>
公以太淑人䘮歸上竟念公賢弗深責也予之祭為營<lb/>
𦵏且併𦵏贈司馬云倭寇起東南為躪而南兵部缺尚<lb/>
書太宰李公黙疏起公公服猶未除以國難故墨縗而<lb/>
從事所論經畧事宜章十上俱報可倭有逸而劲者僅<lb/>
六十人轉闘千里所抵皆奔潰至南京郭外公與大帥<lb/>
<pb n="KR4e0201_WYG_268-7b"/>
謀發兵出禦之不利事聞當是時權相之子貪既以中<lb/>
望公不滿而又惡李公遂特勒公致仕公既歸自壮有<lb/>
餘日得以益肆力於文章所著述不休而文定之為南<lb/>
大司馬也公繼之僅一紀人以為代興語信哉遂稱兩<lb/>
大司馬云而後先賈其餘著秇苑聲乃沈君則謂其學<lb/>
同而歸稍殊文定宻而醇公鴻而槩又謂文定長經公<lb/>
長諸子其然乎哉公間一治農農即倍穫因自署曰上<lb/>
農夫而所穫即以潤其族黨乃至中外戚毋不被者以<lb/>
<pb n="KR4e0201_WYG_268-8a"/>
田請予田不能田又問公給作以廬請予廬廬敗又問<lb/>
公苴葺至再三靡倦色孝友敦睦其共奉家庭間雍容<lb/>
如也其自居及御子姓臧獲肅如也公成進士而同年<lb/>
生王祭酒子楊者齒倍於公而來問交曰而吾兄也子<lb/>
楊死為刻鶴山集善豐考功人翁以貧死為刻考功摘<lb/>
集善陳提學約之以夭死為勒墓門石刻后岡集凡為<lb/>
公傳者若明臣若穉登寅皆後進齒卑公為之遜行驩<lb/>
然交也客能操一觚管口脣囁嚅作吟態者叩之無不<lb/>
<pb n="KR4e0201_WYG_268-8b"/>
立見且與行弋釣山水張宴授簡又為之治槖而後别<lb/>
人謂公且近名夫公去國二十四年而少有尉薦者此<lb/>
其於名豈乏特以不能由臺使監司阼階故然公竟不<lb/>
以二十四年少尉薦而折大臣節此陳仲舉之所以先<lb/>
李元禮也人以名擬公者何淺也然至今上聞公訃下<lb/>
有司諭祭營奏如故事雖不為竟用公所以待大臣禮<lb/>
至矣公娶於陳生子邦仁官邵武令婦為戴陳卒迺繼<lb/>
毛側室任生邦伊官順天治中婦為許邦伊都事滿公<lb/>
<pb n="KR4e0201_WYG_268-9a"/>
進資徳階而陳與毛俱贈封夫人任亦得封孺人其次<lb/>
吳生邦侗郡諸生婦為黄其次王生邦岱聘陳孫男四<lb/>
子庠婦為艾子序聘袁子雍子朋尚幼孫女三少荘適<lb/>
屠本元兆奎許楊某順則許沈太噩曽孫男一應崧曽<lb/>
孫女一伯英公所撰芝園集外集别集若干巻寜波府<lb/>
志定海縣志若干巻所輯皇明文範若干巻文苑若干<lb/>
巻俱行世<lb/>
銘曰東南無垠窮大荒欱月吐日成天章赤堇之金精<lb/>
<pb n="KR4e0201_WYG_268-9b"/>
而良篤鍾兩公俾張張公神肅然凝且荘其容抑抑材<lb/>
則揚煜若太阿噴星芒迅如赤蘎騰康荘經營五服膂<lb/>
力剛冬則日之夏或霜再躓再起帝所詳批鱗抗辭驚<lb/>
九閶䇿大司馬提留綱察卒蒐乗唯公長一彼一此為<lb/>
疆場公擕經綸還故鄉餘憤尚足摧扶桑誰私以晷者<lb/>
彼蒼仰闢千古成周行右文惜秇齒舌香不辭以手成<lb/>
津梁羣才赴流趨谷王忽偃赤幟奎欲光公神行天魄<lb/>
兹藏宜爾子孫熾以昌㣲言之存夀無疆<lb/>
<pb n="KR4e0201_WYG_268-10a"/>
　　通議大夫兵部右侍郎兼都察院右僉都御史竹<lb/>
　　　墟屠公墓誌銘<lb/>
國家自成𢎞以至徳靖鄞之屠為大人者三而太保襄<lb/>
恵公滽其從子曰少保簡肅公僑其又從子曰少司馬<lb/>
公大山襄恵公之博大簡肅公之正直少司馬公之廉<lb/>
靖盖天下之人稱焉司馬公雖名位小亞而夀考獨過<lb/>
之而其為長者尤著屠之得稱甲自無錫徙而季始之<lb/>
數傳而為襄恵公弟渭則公祖也渭之子偁則公父也<lb/>
<pb n="KR4e0201_WYG_268-10b"/>
其贈皆如公官偁娶王生公贈淑人繼娶陳封如王而<lb/>
加太公少敏慧謁襄恵公撫公而歎曰志之吾族所繇<lb/>
不隤者此兒也盖公十二而母王卒其明年陳歸我又<lb/>
明年則父封公亦卒陳甫為婦而能母公以義方朂之<lb/>
公自是讀書工屬文矣公為人秀偉長髯而豐下二十<lb/>
三舉鄉書明年登進士甲第又明年除知蜀之合州既<lb/>
平諸父老持酒炙入奉公公人為舉白嚼大臠曰勞苦<lb/>
諸父老休舎矣諸父老人人喜自謂得屠使君心次日<lb/>
<pb n="KR4e0201_WYG_268-11a"/>
請間公輒與叩便宜及吏豪奸猾事亡所不傾吐参伍<lb/>
而行之民大驚以為神州當瞿塘口春漲來囓州公損<lb/>
奉倡吏民築長堤捍其齒州人便之名屠公隄時有妖<lb/>
道士李為蠱公掠治之且數百亡損公曰彼能得我念<lb/>
輒備我以無念行之第趣杖如故道士遂謼謈死杖下<lb/>
公未及考而以最聞遷南刑部員外郎進署郎中出為<lb/>
吉安知府時吉之屬邑王尚書學䕫者由選部陟大僚<lb/>
有子横里中公悉剪其翼子畏而折節為儒生尚書每<lb/>
<pb n="KR4e0201_WYG_268-11b"/>
語人輒曰使君去我一嚚子而益一賢子仁乎使君哉<lb/>
人盖兩賢之擢山東按察副使飭徐州兵備徐時新中<lb/>
寇所至墟莽公綏撫安緝練卒選将遂屹然重南北而<lb/>
㑹有甘尚書者與公同年暴貴幸以里中兒為邑曹司<lb/>
屬公公不能蔽其貪尚書恨之適徐有剽上供盜因疏<lb/>
著甲令不獲真盜兵使者毋得遷公以是留滯且八年<lb/>
而政理益著轉其省左参政亡何進廣東按察使尋為<lb/>
山東右布政使又移福建左公不好為可喜事其治以<lb/>
<pb n="KR4e0201_WYG_268-12a"/>
務實勝而己而所至有去後思名亦自稍起遂遷都察<lb/>
院右副都御史巡撫湖廣㑹蜀貴兵平酉陽叛苖吳黒<lb/>
等已又獲苖帥捷聞賜金幣當是時分宜相貴用事而<lb/>
其子世蕃以公連得重地不能毋望報公竟不敢應而<lb/>
太宰李公黙故為南司成有憾於将樂令以屬公公廉<lb/>
将樂令賢而不無伉矯為保全之令更以薦起工部右<lb/>
侍郎闕李公顧推公而分宜相更難之㑹貴州復有苗<lb/>
警以為公譴詔停祿仍故官自効河北大盜李邦珍與<lb/>
<pb n="KR4e0201_WYG_268-12b"/>
其妖妻馬三兒等行剽入公地獲之御史胡宗憲謂公<lb/>
侈其事可贖也公謝弗肯侈而久之朝議合湖廣川貴<lb/>
為一鎮設大帥公以兵部右侍郎兼僉都御史居之公<lb/>
乃選将吏蒐卒乗申約束使参将賢以一軍軍苗腋而<lb/>
誘其黨譚細奴啖之曰以爾酋龍阿仔來者吾官若不<lb/>
然盡爇若族細奴乃為酒要阿仔醉而縳之立滅龍氏<lb/>
而龍他衆亦來報譚族亦殱僅細奴以身免公縱悉平<lb/>
之奏官細奴百户土帥冉世蕃十六從軍勇而貪欲遽<lb/>
<pb n="KR4e0201_WYG_268-13a"/>
纂其父位以黄金百斤及他珠寳抵公家公之婦章淑<lb/>
人力拒之公聞乃錄世蕃轅門杖之百曰汝奸汝父位<lb/>
而汚我金何也且寄汝頸刄矣諸土帥皆恐悚請命公<lb/>
留滯久太宰李公時再召心憐之念欲擢公而扼分宜<lb/>
相乃推公南京兵部右侍郎未上倭難作分宜相乃議<lb/>
以公仍故官提督大江以南諸軍公為總督時己貳司<lb/>
馬其遷不當南總督而遷得南己又得提督凡再遷輒<lb/>
再下又束公死地公時己病歎曰吾身之不䘏如國事<lb/>
<pb n="KR4e0201_WYG_268-13b"/>
何公至則倭勢益張念内有分宜相而外有倭兵食俱<lb/>
盡病痰壅不能起南給事中御史論劾公逮繫詔獄且<lb/>
坐死時簡肅公方總臺事痛公計毋所出而分宜相亦<lb/>
㣲憚之不能遽下石上偶以語真人陶仲文曰屠某者<lb/>
是非若楚撫臣耶曰然是不為我脩潜邸及太和宫者<lb/>
耶曰然曰趣赦之遂下書勒公歸里公歸日與里中父<lb/>
老為㑹滿引曰老臣無状當死賴天子恩不令死賊手<lb/>
又不死用事者意何以報稱自是申申怡怡者二十五<lb/>
<pb n="KR4e0201_WYG_268-14a"/>
年而後卒得年八十公居官久所更州郡大鎮不勝計<lb/>
而問其槖枵如也田宅亡所増益嘗火燬其廬且盡公<lb/>
笑曰是幸亡可以飽火者獨之先祠三日哭而已居三<lb/>
載諸公故人醵金與材贈之而始有堂公善詩歌時時<lb/>
酒間呼筆輒就己竟則棄之不存稿嘗從太和遇異人<lb/>
得養生術老而不衰忽遘疾嘔逆且革謂其子本畯曰<lb/>
吾今乃獲終吾聞之古者正終上大恩不見僇而又兩<lb/>
以詔復我官眘毋乞祭𦵏吾亡徳於鄉毋祀我鄉賢吾<lb/>
<pb n="KR4e0201_WYG_268-14b"/>
生不能敦交際毋内賻奠生不曉佞佛毋作佛事本畯<lb/>
泣受命乃𦵏公於甬江之北原又踰嵗而介進士余君<lb/>
寅之状來乞誌銘王子曰倭事起而吾吳數更帥未始<lb/>
不以材來者乃未始能以材去何也夫毋論其下中人<lb/>
即屠公亦不無二後言焉於乎難哉夫倭事起而其帥<lb/>
得専精神於倭而後責之可也倭未角而財力先困矣<lb/>
主客反矣上分其畏於大臣下分其虞於大夫士人之<lb/>
口即屠公之再遷輒再下其志奪而筴無所用之雖良<lb/>
<pb n="KR4e0201_WYG_268-15a"/>
平奚展焉事迫而後大臣不得不割情以拊來其帥帥<lb/>
割資以内奉大臣其筴内十七筴外十三是故從容於<lb/>
文法之外而功自立不然以公之剔厯方面威聲隠然<lb/>
荒徼者豈虚成也公介不近名貞不違俗榮不色喜詘<lb/>
不色辱終始一節内外無間盖不佞所稱大人哉嗟乎<lb/>
分宜相之為忮也李公黙王公學䕫之為長者也抑何<lb/>
徑庭也天子之仁明而乃使仲文者借之以行厚也其<lb/>
亦可慨也己公子女孫息生卒月日如左銘曰<lb/>
<pb n="KR4e0201_WYG_268-15b"/>
屠有三大人最後乃為公恵鮮而㓗持以此御家邦居<lb/>
政不近名嵗計有餘充盜宰挾天權恫喝震撃撞公耳<lb/>
如不聞奔命惟正從出入白刃間竟獲牖下終匪直完<lb/>
其身志行靡不同屠以政術聞文學迺有隆以逮子本<lb/>
畯蔚蔚斐其宗皆公所棫檏於前人有光甬江之北原<lb/>
迴環若蟠龍我銘與蜕俱噓氣雙長虹<lb/>
　　中憲大夫都察院右僉都御史白川劉公墓誌銘<lb/>
劉公者諱景韶字子成崇陽人也盖劉公之𦵏其父封<lb/>
<pb n="KR4e0201_WYG_268-16a"/>
員外郎公縉而世貞寔為之誌銘頗詳其先世云公之<lb/>
始受經也員外公有所感槩督趣之甚迫而貧無書可<lb/>
受徃徃從人所借鈔又不給則間行之市肆閲之歸而<lb/>
闇誦且繹其義至終夜不寢其所屬舉子文亦以臆摹<lb/>
時式然輒工始試為諸生輒利諸生譁謂公鮮所師授<lb/>
崇陽令沈顧曰非而曹所知也居無何公遂薦於鄉時<lb/>
沈猶在令詫曰吾尚以抑之後且是子所謂神授毋事<lb/>
師也明年絀於南宫其又三年成進士謁選得潮陽令<lb/>
<pb n="KR4e0201_WYG_268-16b"/>
潮陽故逺而名為饒俗以嚚勝公至首寘其大猾於理<lb/>
乃次第問俗所利苦而平亭之其大者為除虛賦搜伏<lb/>
税禁逸鹺導河利築海堤醳滯獄筴郵訾凡十餘事以<lb/>
次第就理謳謡載道逾四載入為刑部廣東司主事公<lb/>
前後凡七被薦書當上考而繇郎格人以為屈顧夷然<lb/>
弗屑也偕其同舎郎濟南李攀龍鄉人髙岱魏裳輩切<lb/>
劘為詩有聲然公間益習㓗法所請讞以精明稱李子<lb/>
戲曰是日囁嚅者何安所得司空城旦言乎久之虜入<lb/>
<pb n="KR4e0201_WYG_268-17a"/>
犯都城公以選守安定門時時有宻畫佐其長虜退遂<lb/>
進公署職方員外郎㑹擴外城公得稍見長睥睨間以<lb/>
功予實授而忌者用喜事孽公遂以按察僉事兵備貴<lb/>
州屬峒苗之界貴與蜀者閧議殱與撫孰便公為筴曰<lb/>
撫未易也殱吾所不忍書不云乎分北三苗姑曉以禍<lb/>
福而分北之使貴者貴蜀者蜀諸苗帖然所全活萬五<lb/>
千人而公為四議以上總督馮公岳甚曙遂為撫苗参<lb/>
議苗之擁囤箐而自以種名者三十六為寨八十三其<lb/>
<pb n="KR4e0201_WYG_268-17b"/>
魁跳梁錯發公乃與馮公合筴捕誅其尤黠者既奏功<lb/>
公獨得大酋王黻任宸所上首虜二百餘詔賜白金十<lb/>
嵗俸級一㑹江南北婁中倭羽檄不時上遂進公按察<lb/>
副使治兵備江北而李襄敏公遂以中丞節臨之公念<lb/>
所治與李公皆創府而民久不習兵即賊至而亡所問<lb/>
弓矢弓矢具矣度不能出一鏃乃請於李公以間行視<lb/>
要害外地自𤓰儀内而如臯北抵掘港皆列水陸戌其<lb/>
天長寳應則城之繕衝選鋒務為不可勝以待其明年<lb/>
<pb n="KR4e0201_WYG_268-18a"/>
倭果大上前鋒犯如臯公單騎赴之敕吏士開門以待<lb/>
不敢逼援兵亦稍稍至公呼諸将歃血而盟書其名衵<lb/>
服曰是戰也不利我必死之諸将人人奮而㑹賊據白<lb/>
浦意欲西公計紿之東而遣諸将據丁堰為三覆躬率<lb/>
兵掎之公又筴廟灣重地請於李公以大軍軍焉而身<lb/>
尾賊殱其殿於潘荘賊驟西與遇於余荘復敗之遂敗<lb/>
賊於馬邏復尾賊於燕荘賊且犯泰興公追之泰興民<lb/>
争挽公謂急入保赤子賴公而枕公笑曰城而外非赤<lb/>
<pb n="KR4e0201_WYG_268-18b"/>
子耶且吾在何虞城麾兵前搗賊張家荘走之以李公<lb/>
檄㑹兵於廟灣合戰凡四日大敗賊所鹵獲功與李公<lb/>
當諸将欲置酒髙㑹公曰未也夫三沙之賊不懲南而<lb/>
懲南之颶也勢且趣我彼覩夫不利北必懲我而我狃<lb/>
之非勝算也未㡬三沙倭果北渡徑趨如臯公率諸将<lb/>
分道進掩之於仲家園爇其衆賊走鍋團與参将丘陞<lb/>
追及之陞突前中伏死公併将其兵力戰敗之已戰於<lb/>
小海灘已戰於劉家橋已戰於白駒海沙各有斬獲賊<lb/>
<pb n="KR4e0201_WYG_268-19a"/>
窘悉衆趨劉荘食其粟當是時三沙之禆将劉顯以失<lb/>
律罰自效公器其才力悉中權之勁畀之曰請以賊為<lb/>
若徳顯奮而前公鼓之賊巢潰追殱之於白駒場殆盡<lb/>
是役也公前後不觧甲者三月餘生獲百斬首三千焚<lb/>
溺稱之鹵夷器輜重以萬計捷聞上大悦進嵗奉級二<lb/>
賜白金鎰一文綺帛各二遷浙江按察使治兵如故再<lb/>
論功進嵗奉級一白金鎰如之綺帛殺其一亡何遂進<lb/>
都察院右僉都御史提督軍務巡撫鳯陽諸郡李公之<lb/>
<pb n="KR4e0201_WYG_268-19b"/>
去督撫僅一得代而公即為政諸所頒勒約束精采有<lb/>
加於舊當景王之國道淮揚中貴人責供張驛騷甚公<lb/>
一言中其窽立解去郡邑頌公功徳者麕至至為六祠<lb/>
祠公而公以母汪安人憂解任方日夜哭泣自恨匿軍<lb/>
旅不獲共事湯藥而御史彈章下矣天子念其功而難<lb/>
御史言予閒住公既服除杜口不言寃與破倭時事而<lb/>
日夜治酒食為員外公夀後先事繼毋務得其懽而飭<lb/>
其羡召所知樂飲時時謂吳子楚材吾嚮者去比部而<lb/>
<pb n="KR4e0201_WYG_268-20a"/>
職方己又去職方而貴竹也遂不獲從二三子以終不<lb/>
朽之業二三子且以我燕頷也而從臾我不知其美疢<lb/>
之也即二三子所不能斳予以一名家言而吾亦不能<lb/>
不自信然至於今未有成者何也天幸假我以餘日而<lb/>
竟弁髦之我何以異日見二三子也荘皇帝即位用詔<lb/>
恩復公官致仕而按楚者李君栻薦公才堪大用李君<lb/>
故襄敏公子也公歎曰豈其猶能舉過庭語耶吾固恥<lb/>
名之雖然何敢食徳於逝者乃裒襄敏徃返軍中札百<lb/>
<pb n="KR4e0201_WYG_268-20b"/>
餘名之曰感知錄以寄之而竟弗謝也楚材又亟言公<lb/>
之純孝長者也員外公疾弗食即公亦弗食其籲天未<lb/>
嘗不叩顙至血也䘮而骨立汲汲乎思所以不朽之也<lb/>
干旄及門即一言未嘗不為閭井益也所剏修橋道寺<lb/>
舎所調棺槥徧境内然而不自稱福也貸子錢久則折<lb/>
劵而焚之然而視其人若未有徳也所不忍無報者一<lb/>
飯恩哉乃睚眦若洗矣楚材者公所厚善士也始世貞<lb/>
之為員外公誌銘也公寔以楚材状來謂其文似世貞<lb/>
<pb n="KR4e0201_WYG_268-21a"/>
故今而公之子日孚復以楚材状來其文辭益竒顧所<lb/>
述公於世貞語太過亡當故不能無削而為叙其大都<lb/>
耳志曰天於劉公不無意哉一舒而令再舒而城都城<lb/>
其又舒而貴竹其又大舒而江以北矣舒未㡬而旋奪<lb/>
之意者其人勝也雖然亦天也倭之強未有能角於野<lb/>
者夫轉弱而為勁聨散以為一收敗卒之将以為智收<lb/>
敗将之卒以為勇非劉公孰能之夫劉公之好文甚竟<lb/>
其造何所不破的天與之日人不能為之勝而味其言<lb/>
<pb n="KR4e0201_WYG_268-21b"/>
若猶有憾者何也其所著有秋蛩燕臺戰餘漫稿太白<lb/>
原稿若干巻楚材云竟至成一家言嗚呼亦足以名矣<lb/>
公别號白川其後為白原世猶稱之曰白川先生春秋<lb/>
六十有二其卒也以胃痛痛發即若攅刄病始得之確<lb/>
鬭賊傷力當破賊時夢建康蒋神授之丈八矛盤舞空<lb/>
際至病而復夢蒋神以天樂迎之次日乃逝有雷電風<lb/>
雨之感亦楚材云公娶於張初封安人以子日孚奉覃<lb/>
慶進恭人丈夫子三長即日孚積功為武昌衛指揮娶<lb/>
<pb n="KR4e0201_WYG_268-22a"/>
於戴封亦恭人次日益日躋俱夭女五其三適千户陳<lb/>
邦本太學生江朝海邑諸生龔衍材孫男三炳衡邑諸<lb/>
生娶恩生汪庭女餘俱幼孫女七墓在史家渡之陽銘<lb/>
曰<lb/>
大海西泝長鯨立波化為虎豺血人於牙疇其剪之公<lb/>
揮天戈勒我烏合而為鸛鵝陸沈水焚或馘或纍濯祓<lb/>
燐烽爰植桑麻公功于揚偕石不磨三錫甫伸三禠随<lb/>
加歸而奉親舞彩傞傞立言是厪遑恤其它其功一方<lb/>
<pb n="KR4e0201_WYG_268-22b"/>
其言一家我銘于幽不随骨化公安我銘張楚實多<lb/>
　　中順大夫四川提刑按察司按察副使二泉張公<lb/>
　　　墓誌銘<lb/>
嗚呼張公世所謂靖恭長者也而不及下夀以歿公之<lb/>
歿余酹而哭之曰公胡以死也尚有子曰建麟又三嵗<lb/>
而建麟以下塲歿余又哭之曰胡以斬公後也語云天<lb/>
道無親長與善人是耶非耶嗚呼張公世所謂靖恭長<lb/>
者也而天之報之若此其酷何也余盖悲公甚故其𦵏<lb/>
<pb n="KR4e0201_WYG_268-23a"/>
也以公門人蘇廬陵之状而志且銘之公諱大韶字鳴<lb/>
徳别號曰二泉張之先自常熟直塘里也後割𨽻太倉<lb/>
州遂為州人王大父贈南京刑部郎中銑王父光化教<lb/>
諭璧考太學生累贈處州守印處州公字唐恭人而生<lb/>
公公在孩抱間即秀頴朗徹教諭公愛之恒抱置膝偶<lb/>
以儷語屬之對公不荅而第指壁間書語應之真絶對<lb/>
也教諭公大驚詫曰此聖童矣公年十四補州庠諸生<lb/>
亡何遂有聲而督學使者淶水楊公南昌胡公咸激賞<lb/>
<pb n="KR4e0201_WYG_268-23b"/>
寘之首遂舉于鄉又三年而成進士授南京工部主事<lb/>
繕治鳯陽陵寢費節而辦又能賛其守先事為禦倭筴<lb/>
尋分司蕪湖積蠧為掃商旅便之去公任數年而為祠<lb/>
祝公且文其麗牲之石丁外艱歸服除遷刑部員外郎<lb/>
進郎中獄吏念公非素習難之而公勤聴精讞一切麗<lb/>
以情法遂負明允稱擢浙江處州府知府處屬邑多創<lb/>
倭而礦民坐習兵故調發亡己益用凋攰公至則繕城<lb/>
堞申甲保寛徭薄賦以廉勤率先諸屬郡事大治踰三<lb/>
<pb n="KR4e0201_WYG_268-24a"/>
嵗遷四川按察副使整飭建昌兵備建昌得蜀之西南<lb/>
一垂以與滇貴接諸蠻夷犬牙其間負氣競利公以道<lb/>
柔之亡不感服者而其在處時有所不悦於當塗中以<lb/>
浮語然不能竟汙公法當調公念母唐恭人老歎曰王<lb/>
陽何人耶吾嚮者㡬捐吾親枝於箐障間於是築室里<lb/>
中治場圃嵗時行禾壟秩秩旁畆益闢唐恭人性嚴甚<lb/>
公委曲侍奉間有所不懌即惴惴長跪俟解乃起其荘<lb/>
事唐恭人之左右也亡减於唐恭人公無子晩始有子<lb/>
<pb n="KR4e0201_WYG_268-24b"/>
念之甚以聘余女久之得末疾寢劇乃太息曰吾死之<lb/>
不恤如我毋何則又曰如吾子何卒年五十有一配凌<lb/>
氏封恭人子一而殤者即建麟側室秦出也女一適太<lb/>
學生金元祥建麟死而以從弟大英子天麟為嗣又嘗<lb/>
子一襁褓孤曰兆麟補太學生娶於曹公既歸絶口不<lb/>
復言居官事亦不言人所以萋菲故無能為名之者第<lb/>
時時得之所莅人口曰循吏循吏而已人以公治於室<lb/>
而疑其官然公亡他蓄有官槖必寘唐恭人所既沒而<lb/>
<pb n="KR4e0201_WYG_268-25a"/>
發之僅飲器十餘絹數十而已嗚呼麟抑趾鳯鎩羽璧<lb/>
毁蘭刈以末俗實為之公之不終遇人也其不夀與無<lb/>
後寜亦人也耶余盖未嘗不三歎焉吾州之工屬文精<lb/>
深經術者必推公而公所指授諸生多取科第若廬陵<lb/>
者其尤也𦵏鹽鐵塘先塋之穆位以建麟從銘曰<lb/>
逝者有知塲子依之始而若忻既悟而悲余毋以報君<lb/>
之遺而姑不朽其辭噫<lb/>
　<lb/>
<pb n="KR4e0201_WYG_268-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻九十四<lb/>
</p>
<p>
</p>
  </div>
</body>
</text>
</TEI>
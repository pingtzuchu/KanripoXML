<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻四十二</head> <lb/>
    <p>
<pb n="KR4e0201_WYG_216-1a"/>
欽定四庫全書<lb/>
　弇州續稿巻四十二<lb/>
　　　　　　　　　　　　明　王世貞　撰<lb/>
文部<lb/>
　序<lb/>
　　臺中奏議序<lb/>
明興言者之路頗屈於嘉靖末而是時侍御張公按山<lb/>
西獨上疏請召故諫臣吳時來董傳策等五人以為能<lb/>
<pb n="KR4e0201_WYG_216-1b"/>
發相嵩父子奸曲突徙薪之功大疏上忤㫖逮繋詔獄<lb/>
廷杖六十謫編氓居無何為隆慶初天子用遺詔悉召<lb/>
復直諫者官言路始大發舒而張公再用為御史感激<lb/>
上恩且自以不世遇於是所條上國事其大者如復殿<lb/>
名勤聖學責相業重緹帥咸的的破窽尋出按三輔孜<lb/>
孜䘏閭井痏瘼再以蠲省請而其最難者疏請特召故<lb/>
諫臣石星時左右以公扞罔明詔譛之幾復逮其最大<lb/>
者糺悍相之姦欺請置於理天子為絀恩私强去之海<lb/>
<pb n="KR4e0201_WYG_216-2a"/>
内翕然以為張公豈真漢御史綱後耶不然何其能觸<lb/>
當道燄至此也公自是遷綰尚璽綬佐太僕猶逡巡以<lb/>
為驟避之請急還里而所謂悍相者復起遂以大計例<lb/>
逐公矣㑹公嘗一論故陜西撫臣不行當亞相罷而撫<lb/>
臣繼顯貴用事公自是不獲振即知公者以例格之徒<lb/>
有彈指歎咤而已夫所謂例者葢六嵗大計京朝吏而<lb/>
斥謫之為恒例其以鼎革災異出言官之建白而後計<lb/>
吏曰不恒例夫不恒例故例也識者猶疑其投間成報<lb/>
<pb n="KR4e0201_WYG_216-2b"/>
復而今所以察張公者無一焉一相握太宰柄曰請得<lb/>
一第言官而去留之一相領御史臺曰不可毋乃使甘<lb/>
心於素所銜者御史臺之說雖不行然天下歸直臺而<lb/>
不歸直太宰此何以例為夫知大察之為例知大察之<lb/>
棄而不收為大察例不知夫非故而察者之不為例也<lb/>
今不持例以格報復者而持例以格被寃者何也元祐<lb/>
之賢撃元豐之黨不勝而其人為紹聖所以甘心元祐<lb/>
者流竄之無所不至然不遽使之終身錮也即錮亦未<lb/>
<pb n="KR4e0201_WYG_216-3a"/>
有不解者也以張公之講學明道理其視一官若敝屣<lb/>
雖不為大用然所建白禆益國計非淺其文辭亦庶幾<lb/>
元祐之劉噐之陳了翁足以永世矣計張公疏亡慮數<lb/>
十獨其推轂不佞為過情然不佞不敢以私為張公惜<lb/>
不佞之所為惜者惜國家體與夫似公而俱不復用者<lb/>
也<lb/>
　　念初堂集序<lb/>
嘉靖中司外制者務以駢偶割裂綢繆其文辭嫌於人<lb/>
<pb n="KR4e0201_WYG_216-3b"/>
主而下諛執政乃推公與二三學士討論之而公所草<lb/>
最為簡要淳古推本經術彬彬然有兩漢風當是時館<lb/>
閣之士爭以詩酒飾太平而公獨不然務顜析國家典<lb/>
故以至邊防財賦諸大計歴歴如指掌以故其見之文<lb/>
皆明切破窽雋厚有餘味公凡一典文衡三領佐南北<lb/>
成均意必得真材以需世用故諄諄然所提耳而誨之<lb/>
者無匪近裏敦行之學具載諸說部中可攷己公既不<lb/>
屑為花鳥月露役而一時雕蟲葉玉之技愧避若異趣<lb/>
<pb n="KR4e0201_WYG_216-4a"/>
然有所發於性而止於文明者故内足於實而外足於<lb/>
藻也不佞自少時好讀古文章家言竊以為西京而前<lb/>
談理者推孟子工情者推屈氏筴事者推賈生此豈有<lb/>
意於修辭而辭何嘗不工篤也一氣孔神於中夜存怳<lb/>
若抉𤣥珠於夜氣平旦之前而先幾齊物之妙所發於<lb/>
弔屈喻鵩二章者亦畧可推矣後世始岐而二三之各<lb/>
立門以相髙辭<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>而不能勝則歸理理窮而亡所得則<lb/>
復趣辭捨事而談理則空捨理而筴事則俗彼其岐而<lb/>
<pb n="KR4e0201_WYG_216-4b"/>
二三之也非真能詣於其所受者故也公之所詣真夫<lb/>
是以黙通而不閡黙通而不閡夫是以兼蓄而亡偏短<lb/>
公庶幾大成者哉知公者猶以謂公不侍講筵不得以<lb/>
其文資啟沃不為内閣及六曹大臣不得以其文定國<lb/>
是黼皇猷於聖人之徳政葢缺如焉以為憾不佞則不<lb/>
然夫孟子退而著七篇荀卿文中子俱有所撰述以為<lb/>
後世有王者作將於吾言乎取夫飲河者期滿腹公集<lb/>
行而天下後世有不滿腹者哉以一時顯公者有限已<lb/>
<pb n="KR4e0201_WYG_216-5a"/>
以異時顯公言者無限而又何憾焉公今年七十矍鑠<lb/>
逾於壯時即有西河之戚不至為子夏而篤信聖學乃<lb/>
爾自是以後皆化徑也不佞雖不敢謂守𤣥公所造豈<lb/>
𤣥等哉公字子難别號稚川先生其所名集曰念初堂<lb/>
　　陳子吉詩選序<lb/>
子吉以太學生應京畿試遂魁其經子吉固以經術進<lb/>
而工古文好為詩而是時故相興化李公見而異之與<lb/>
講鈞禮稱上客諸所為應制詩篇箋表其草多自子吉<lb/>
<pb n="KR4e0201_WYG_216-5b"/>
而子吉晩數竒婁上公車輙報罷顧所為詩則益工李<lb/>
公既用元相歸里時時稱疾使掌故謝客客攝不敢旅<lb/>
見而獨子吉出入幕中自如李公且為序其詩以行今<lb/>
年秋九月子吉過我弇園出而示余余故嘗識子吉於<lb/>
吳興十年矣而猶以為經術士也不知其能詩又不知<lb/>
其詩之工若此㣲子吉來余幾失之夫詩道闢於𢎞正<lb/>
而至隆萬之際盛且極矣然其髙者以氣格聲響相髙<lb/>
而不根於情實驟而咏之若中宫商閱之若備經緯已<lb/>
<pb n="KR4e0201_WYG_216-6a"/>
徐而求之而無有也乃其卑者則猶之夫巴人下里而<lb/>
己子吉乃獨能斟酌其問使格恒足以䂓情質恒足以<lb/>
禦華所謂求之而有者往往出於聲色之外其於五言<lb/>
古近體尤號長城然束脩見余過自損挹以少年自喜<lb/>
為騷賦樂府而經術奪之已又奪於應制儷偶語不獲<lb/>
大肆力於學是愧夫操觚之士甫脫青衿即詭以詞達<lb/>
幅巾寛裾則冒山人之號而縱談漢唐語彼豈能真有<lb/>
之聊以自娱快而已夫子吉材髙而過自挹損何也夫<lb/>
<pb n="KR4e0201_WYG_216-6b"/>
子吉所謂慥慥長者非歟於是吾太守張君取而梓之<lb/>
曰子吉將以是受益耶則可今而吾知其不災木矣<lb/>
　　真逸集序<lb/>
此吾吳人毛文蔚豹孫詩也豹孫之先曾大父起家至<lb/>
御史中丞諸孫皆擁豪資相髙以服食輿馬聲色而豹<lb/>
孫内厭之敝緼咀藜而己然不問家人産産顧先旁落<lb/>
少工經生義久而亦厭之力為古文辭以自見冀俟之<lb/>
後世云吳最為天下大府饒豪賢長者豹孫雖不數數<lb/>
<pb n="KR4e0201_WYG_216-7a"/>
然間與其頴游亦多能稱述之而蜀郡張中丞行部嘗<lb/>
合諸名士而旌其室之楣以示標異豹孫得真逸之目<lb/>
因遂名其詩曰真逸集而屬余序之余嘗謂詩之所謂<lb/>
格者若噐之有格也又止也言物至此而止也今天下<lb/>
名能為詩無若吾吳而吳詩大約有三下者取捷餖飣<lb/>
因墮成易毋論不及而止上者探月脅穿天心務於人<lb/>
所不經道將超格而上之而不知其所歸至才敏之士<lb/>
騖於聲情以捷取勝轉近而轉墮於格之外乃豹孫稍<lb/>
<pb n="KR4e0201_WYG_216-7b"/>
異於是大約劑華實約事景其遇物觸興不取自於人<lb/>
而取自於已是以有恒調而無越格至五言古近體則<lb/>
尤彬彬雋永矣豹孫所以為詩凡數百千首其文亦稱<lb/>
是念居貧不能盡授梓而梓其詩之尤異者騷一首七<lb/>
一首亦附著焉昔華陽陶隠居其得名集曰真逸與豹<lb/>
孫同其聲稱施後世而詩之存者不能百一豹孫詩固<lb/>
不為少也<lb/>
　　茶陵顔氏族譜序<lb/>
<pb n="KR4e0201_WYG_216-8a"/>
顔之先自春秋始也其可考者魯郡公真卿所自著王<lb/>
友碑第云系出小邾子孔門達者七十二人而顔氏有<lb/>
八不稱為何人後其在漢晉經術政事秇文比比至齊<lb/>
而御史中丞見逺哭和帝殞絶遂以忠顯至周而御正<lb/>
中大夫之儀不署隋文輔政詔尋守故璽弗予外斥遂<lb/>
復以忠顯至唐而真卿與其從兄太子太保杲卿倡義<lb/>
師抗賊禄山河北杲卿至磔死家從死者十餘人而真<lb/>
卿再抗賊希烈雉經死葢又以忠顯至宋而安撫判官<lb/>
<pb n="KR4e0201_WYG_216-8b"/>
雷歘從大帥芾守潭州折胡元之鍔者累嵗而城䧟舉<lb/>
家自焚死則又以忠顯千餘年間諸顔之經術政事秇<lb/>
文固不乏而其最顯者世世稱忠臣嗟夫忠臣之為忠<lb/>
也業己不有其身矣尚能有子孫哉而杲卿雷歘之二<lb/>
公者一死而舉家殉之則為其子孫而不絶者僅一綫<lb/>
息耳然此一綫之息續而啟其後寖昌寖明顔之派遂<lb/>
布於天下嗟嗟何真宰之深篤宛至也今茶陵之顔為<lb/>
雷歘後而其居梅院者支攸縣居南沖者支露水居盤<lb/>
<pb n="KR4e0201_WYG_216-9a"/>
陂者支墟塘大小數千百指皆能以爼豆為事出而宦<lb/>
厯中外皆負能吏聲而元之雋文宗者又能為家䂓以<lb/>
齊之明之雋思孔者又式而廓之而其子州别駕志邦<lb/>
又能輯其先今之譜而問序於余世之序宗譜往往誇<lb/>
門閥紀勲猶余皆所不論獨論其為忠之危將後之不<lb/>
䘏而猶有存者後之人不危其為忠而善蹈之以至世<lb/>
世不絶語云世治則良臣世亂則忠臣今天下故極治<lb/>
矣諸名為顔氏者時羮墻先世之所為忠而為良可也<lb/>
<pb n="KR4e0201_WYG_216-9b"/>
顔故有黃門侍郎之推家訓譜遺之又不列諸顔及杲<lb/>
卿傳余家有善本悉以貽别駕使梓焉<lb/>
　　金華府志序<lb/>
自二畿外而為大藩者十有三而浙最重浙大郡十有<lb/>
一而踞上㳺者三而金華最重金華之地所繇起也在<lb/>
秦則僅一邑然其後地稍斥而人民稍亦衆夥已分割<lb/>
為支邑而郡領之乃名所繇起也則自梁武始矣其後<lb/>
或為郡或為州而州之最著曰婺夫婺星女之名精也<lb/>
<pb n="KR4e0201_WYG_216-10a"/>
女所統揚州之分名城數十百計而金華以蕞爾郡應<lb/>
之重不亦章章較著哉當宋之紹興甲戌而洪文安公<lb/>
遵來為通守而志之至元之至正改元而瞻思者以僉<lb/>
廉訪事來分署而續之然其大要草創備采述而已而<lb/>
諸邑亦未盡屬至勝國與明際而天地磅礴之所偏鍾<lb/>
文明之所獨啟諸旁邑之來屬者併郡城而入為鄉若<lb/>
亭邑者數百餘山若培而髙川若浚而深原隰若闢而<lb/>
廣而一時之髦俊才傑若黃文獻宋文憲王忠文輩又<lb/>
<pb n="KR4e0201_WYG_216-10b"/>
四起而黼黻之遂以其郡名天下至成化庚子而周宗<lb/>
智者來為守而又續之葢垂百年而今太守王侯懋徳<lb/>
來既政成而後續三志乃歎曰之周志而前者核矣吾<lb/>
懼其有遺采也之周志而後者日新矣吾懼其遂佚而<lb/>
無所紀也於是謀之其僚丞廷龍倅之夢司理鍵更以<lb/>
修志請於撫司馬徐公按侍御王公分守徐公分巡胡<lb/>
公督學喬公咸報可下金華令名藩延左給事中陸君<lb/>
鳳儀為局以授諸生章一陽輩凡十人大凡討之陸君<lb/>
<pb n="KR4e0201_WYG_216-11a"/>
而王侯實衷之閱嵗而帙成為巻三十自建置以至藝<lb/>
文為條三十有八王侯謂不佞故蘭溪令新有連也介<lb/>
而問序焉不佞竊謂志志者詳於地而畧於人志史者<lb/>
詳於人而畧於地乃今所志分野災祥山川土田官師<lb/>
人物彬彬乎三才之理備矣昔杞宋以夏殷之後天子<lb/>
之邦所降承而及其為禮也孔子能言之而阻於杞宋<lb/>
之不足徵今以一蕞爾郡於越之所支采而垂至二千<lb/>
年而寖昌寖明者誰力耶君子謂金華之獲以文獻聞<lb/>
<pb n="KR4e0201_WYG_216-11b"/>
者自洪公始也其助之則瞻與周也金華之獲以文獻<lb/>
甲且世世勿替者則王侯與陸君及一時卿大夫力也<lb/>
故不辭而書之<lb/>
　　南橋徐氏族譜序<lb/>
徐之先用醫顯也厥始自公熙而秋夫而道度叔向叔<lb/>
向之後其處南者曰文伯曰嗣伯曰雄其處北者曰成<lb/>
伯曰之才曰之範雖厯中外領二千石貴者据上台有<lb/>
聲稱而不欲捨其術甘以方技名一家雄之後幾十百<lb/>
<pb n="KR4e0201_WYG_216-12a"/>
傳而始為南橋徐氏有郡醫學提領徳者復以其術鳴<lb/>
於時自是子提領振宗提領子子暘子暘子可豫世世<lb/>
受醫不廢而可豫尤稱為神竒一傳而為院使公樞厯<lb/>
事五聖賜金紫歸老以上夀終詔予祭塟再傳而為院<lb/>
判公彪以六品得任子任子季曰墱入供事中秘累遷<lb/>
至水部員外郎而其叔塤自史職弁武為錦衣千户而<lb/>
諸孫之雋曰鏔曰鋘曰鎜者曾孫之雋曰源者相繼肄<lb/>
醫院有官職曰濟者取科試再令巖邑訓大府自是南<lb/>
<pb n="KR4e0201_WYG_216-12b"/>
橋之徐益有聲稱州邑間而去醫而儒者種種矣儒之<lb/>
雋曰益孫為太學生益孫嘗覽括其先世而嘆曰炎帝<lb/>
治百藥起民疢軒轅氏與岐伯所論難稱經並羲易醫<lb/>
之為功大矣哉吾徐氏之先熙公以其道貽子孫並顯<lb/>
南北葢數傳而絶絶而提領嗣之至院使公所被上寵<lb/>
靈卓犖有台輔所不敢望者今而後褒衣博帶之業進<lb/>
而其道冺冺矣且吾徐氏世非乏文獻也奈何使之佚<lb/>
而亡所紀於是手創為譜其自熙公以至雄公為耳祖<lb/>
<pb n="KR4e0201_WYG_216-13a"/>
曰創始自徳以至十二世曰世系提領公而後有聞者<lb/>
列其事狀曰貽則院使公而後上所賜制勅御詩紀之<lb/>
曰恩綸諸名公大夫志述表傳記序歌詩之類系之曰<lb/>
徵信其他傳而稱後者曰世系别而傳疑之文附焉葢<lb/>
譜成而徐氏之所謂文獻者班班如矣昔而家之才有<lb/>
諸子少卿同卿起家為大官然之才猶謂其不學無術<lb/>
而歎曰終恐同廣陵散矣葢傷家聲之隤也自今而後<lb/>
徐氏之嗣人進而儒退而醫苟存心於愛物以成其名<lb/>
<pb n="KR4e0201_WYG_216-13b"/>
而聲施後世則皆有譜在毋使為之才所誚也益孫與<lb/>
余善有史氏才兹譜亦其一斑云<lb/>
　　文起堂續集序<lb/>
吾郡張㓜于自十餘嵗時為諸生至於今凡三十餘未<lb/>
嘗一日而廢鉛槧之業有所結撰以至游戯篇什出則<lb/>
人愛而傳之以故梓行之集可十數其最巨麗者曰文<lb/>
起集凡十餘巻兹則其續集也㓜于既慕周武姜公之<lb/>
風所著箴銘百十章最古雅而切於理事置之楚書汲<lb/>
<pb n="KR4e0201_WYG_216-14a"/>
冡中不可辨他賛頌及責躬戒子贈婦諸篇亦稱是乃<lb/>
其報袁太常書少卿中散之䂓發以胷臆則復彬彬矣<lb/>
㓜于藻穎絶世諸所率然酬應運斤成風舂容寂寥徧<lb/>
於海内即雞林之賈雅能慕愛之而兹集或未盡爾也<lb/>
何者曲彌髙和彌寡文侯所以恐卧髙帝所以卑之則<lb/>
世耳也乃不佞謂兹集成而他集當捧盤皿以從矣㓜<lb/>
于有秣陵游稿嘗謁不佞序之實兹集之一支云<lb/>
　　梁伯龍古樂府序<lb/>
<pb n="KR4e0201_WYG_216-14b"/>
凡有韻之言可以諧管絃者皆樂府也風雅熄而鐃歌<lb/>
鼓吹興其聽者猶恐卧而燕魏齊梁之調作絲不盡諧<lb/>
肉而絶句所由宣絶句之宛轉不能長而花間草堂之峭<lb/>
蒨著花間草堂不入耳而北聲勁北聲不駐耳而南音<lb/>
出自伯龍之為南音苟不至於不毛其儇䜿游女皆能<lb/>
習而咏之而伯龍意不懌曰是焉足以名我今夫古樂<lb/>
府之與今詞本末逈然别矣其音發於籟而辭縁於情<lb/>
古未有二也於是稍取建安六代之作而擬之得若干<lb/>
<pb n="KR4e0201_WYG_216-15a"/>
首伯龍之才恒有餘故不能盡返其本始其質不能禦<lb/>
文故時時出入今古然或正言以明志或婉語以引情<lb/>
一切歸之和平爾雅庶幾洋洋乎盈耳矣說者猶謂文<lb/>
園令之賦班蘭臺尚以其曲終而奏雅況伯龍哉愚不<lb/>
敢以為然不取其終之雅而罪其始之曲是法家刻深<lb/>
語也夫伯龍猶知有返古也栁屯田張祕監之才彼豈<lb/>
遽出伯龍下安於其偏至之好而不知節故狡狡之輩<lb/>
目之以三中譏之以三變彼葢欲自解而不能也黃豫<lb/>
<pb n="KR4e0201_WYG_216-15b"/>
章者賢於二子矣乃至托於佛而為䜟以解夫豫章誠<lb/>
悔之則胡不如伯龍之以古樂府䜟也吾故曰伯龍猶<lb/>
知有返古也<lb/>
　　蘓長公外紀序<lb/>
今天下以四姓目文章大家獨蘓公之作最為便爽而<lb/>
其所譔論筴之類於時為最近故操觚之士鮮不習蘓<lb/>
公文者而雌黃之頰於公不能無少挫然使天下而有<lb/>
能盡四氏集者萬不得一也蘓公才甚髙蓄甚博而出<lb/>
<pb n="KR4e0201_WYG_216-16a"/>
之甚達而又甚易凡三氏之竒盡於集而蘓公之竒不<lb/>
盡於集故夫天下而有能盡蘓公竒者億且不得一也<lb/>
公之所不盡韻而詞則温韋讓壯舌而諧謔則侯白遜<lb/>
雅筆而簡牘題署則黃豫章遜雋游戯而為法書則顔<lb/>
平原李北海之難弟為古木竹石則文洋州之畏友逃<lb/>
而之佛則裴相國楊學士之禪那以是律三君子有一<lb/>
乎否也當蘓公之生存雖荒州下邑兒童婦女莫不欲<lb/>
一識其面而其言之傳葢北幽朔而東三韓西達羗戎<lb/>
<pb n="KR4e0201_WYG_216-16b"/>
南過雞林馬人之界而其禁絶之者乃在於廣厦細旃<lb/>
之上角而與之左者談說經術道理之士亟竄而亟欲<lb/>
殺之者亦一時材諝貴臣噫可怪也及公殁且久而廣<lb/>
厦細旃之上其惡漸移而為好學士大夫至於今慕說<lb/>
之不衰雖然問其所以能盡公者則自論筴之外無幾<lb/>
也吾所以云億不得一也當吾之少壯時與于鱗習為<lb/>
古文辭其於四家殊不能相入晚而稍安之毋論蘓公<lb/>
文即其詩最號為雅變雜揉者雖不能為吾式而亦足<lb/>
<pb n="KR4e0201_WYG_216-17a"/>
為吾用其感赴節義聰明之所溢散而為風調才技於<lb/>
余心時有當焉以故取公年譜及傳誌畧存之而復蕞<lb/>
公之小言興諸家之評隲紀述𤨏屑亦一一附録約為<lb/>
十巻名之曰蘓長公外紀而置之山房之几暇日抽一<lb/>
巻佐一觴其不賢於山腴海錯者幾希<lb/>
　　皇甫百泉慶厯詩集序<lb/>
百泉先生自弱冠而詩道成凡四十餘年而皆盡於世<lb/>
廟之日則已有梓行者矣其自隆慶改元而為萬厯先<lb/>
<pb n="KR4e0201_WYG_216-17b"/>
生業己六十餘其名愈益重海内之欲得先生言者愈<lb/>
益迫䞇幣之刺旦暮溢於門一伺其出游捧觚翰而擬<lb/>
其後者踵相接於道先生徐憑几或酒所應之皆各得<lb/>
意去凡先生之徴事寄指雖蠭出不可勝窮然靡不精<lb/>
切而雅當諸困先生以題若韻者雖麕至不可指數然<lb/>
不能得其一瑕語所為體五七言古近不一而皆不墮<lb/>
於開元大厯之後塵於是諸乞言之士復時時欲窺先<lb/>
生全而先生度無以應之始謀諸剞劂既成而授書於<lb/>
<pb n="KR4e0201_WYG_216-18a"/>
余俾為穅秕之導余嘗謂古之刻精於言者當其少也<lb/>
强吾有涯之精神以求躋於未易造之地或借外遘之<lb/>
境而鑿吾不受琢之天以故往往不盡其本夀幸而得<lb/>
老矣智窮而無從取思氣耗而不能充吾志故其才又<lb/>
往往不待夀而盡自東西京而建安六季僅揚中散子<lb/>
雲顔光禄延之得過七袠而已然子雲逃而息於𤣥延<lb/>
之逃而息於酒彼不悟其智之窮而氣之耗姑以雕蟲<lb/>
之技壯夫之所不為而枝人亦晩矣若文通之才竭孝<lb/>
<pb n="KR4e0201_WYG_216-18b"/>
貞之思盡乃又其下者以先生視之獨不然當先生之<lb/>
伯仲季氏四起而以文章名東南其前逝者且三十年<lb/>
近亦十餘年而先生獨巋然若魯靈光則其精神固専<lb/>
萃未涯也是六十年之中非有大故憂患未嘗一日廢<lb/>
書其入也若輸其出也若傾又烏能窮先生之智而耗<lb/>
其氣哉先生之所託於慶厯者謂二聖號也今萬厯永<lb/>
永無疆而先生之詩方日升川盈而不已其巻袠當不<lb/>
可勝數余姑序而俟之<lb/>
<pb n="KR4e0201_WYG_216-19a"/>
　　伐檀集序<lb/>
余所善張將軍居平呐呐若不出口而其勒悍卒挽强<lb/>
弓躍馬顧盻有憑陵廣武意至於命親知浮大白鯨吸<lb/>
牛飲飛不及停居然髙陽酒人也酒後耳熱慷慨談說<lb/>
天下事或意有所不可白眼罵坐皆稍稍避去其人當<lb/>
不能為詩即為詩而得一二易水語髪立骨飛以附於<lb/>
燕趙之後止矣顧其所讀書必西京後而開元前其於<lb/>
格務躋於武徳貞觀而稍稍柔之以齊梁之月露其語<lb/>
<pb n="KR4e0201_WYG_216-19b"/>
務出於不經人道寧有瑕璧而無完珷玞此語之在天<lb/>
地人人能得之然亦人人耳相剽若太倉粟陳陳相因<lb/>
矣汰而使之精創而使之新非有沈深劌刻之思未易<lb/>
致也今舉其所謂精者新者不以歸之人而歸之張將<lb/>
軍然乎否也嗟夫士固不可皮相也吾居恒怪夫脫胄<lb/>
珥貂者例不能為文語即有之而若沈始興之授口曹<lb/>
竟陵之險步偶然之所發亦噏囈幸中耳前僅一孟徳<lb/>
後僅一處道光彩琅琅戈㦸間若盤龍之正始風流不<lb/>
<pb n="KR4e0201_WYG_216-20a"/>
旋踵而以文敗矣今天下幸承平無事故張將軍不治<lb/>
兵而得以其間治詩第僅能以一詩人名張將軍而所<lb/>
謂勒悍挽强顧盼憑陵之態歛之乎伊吾囁嚅之地而<lb/>
已矣然使張將軍而以一詩人名於天下後世彼固甘<lb/>
之何者彼睥睨於其僚舎而數從余於東海上不以余<lb/>
之侘傺齷齪而有倦心意者其有真嗜也詩凡六巻名<lb/>
之曰伐檀集葢以其齋故而羈淮二巻附焉將軍名元<lb/>
凱嘗督運為千艘帥再掌衛篆其數起躓亦以詩故云<lb/>
<pb n="KR4e0201_WYG_216-20b"/>
　　史記纂序<lb/>
以棟既梓其史記評林而行之不佞為叙之矣己又<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>
所謂史記纂者何也後之治太史公者有二家紀傳志<lb/>
表綱提臚列籍而成一代言者此未易治也摹句摘字<lb/>
經緯錯綜籍而成一家言者世固不乏也評林行而自<lb/>
館署以至郡邑學官毋不治太史公者矣意者其猶袠<lb/>
重而不逮逺歟費鉅而不逮貧歟編繁而不逮目歟以<lb/>
棟有憂之是故叙而畧於辭辭而寡於法者弗敢纂也<lb/>
<pb n="KR4e0201_WYG_216-21a"/>
所褒讚而非其精神之渙發者弗敢纂也所提指而非<lb/>
其闗節眼骨照應步驟者弗敢纂也斯纂也令衿裾之<lb/>
士稍能習佔畢握鉛槧者獲一寓耳目焉不待顜探而<lb/>
法燦然備矣機躍然若有入矣是故史記纂行而治太<lb/>
史公者固不必皆貴近有力也或謂以棟毋乃割裂乎<lb/>
哉曰不然是昭明氏之濫觴而真文忠氏之所合流也<lb/>
神於金者液而采其精以馭凡鐵皆鏐也精於酒者澄<lb/>
而取其母以馭明水皆醪也此為文之要則而以棟之<lb/>
<pb n="KR4e0201_WYG_216-21b"/>
所以恵天下士意也若夫籍而成一代言則有初<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>之<lb/>
評林在<lb/>
　　杏山續集序<lb/>
葢余持鄖節而所部内鄉有李先生云其人卓詭不倫<lb/>
人也門者前通謁稱鄉貢士而見之金緋煥然霜髮鶴<lb/>
骨稍與談扢千古業纚纚若貫珠己出其杏山集者而<lb/>
讀之五言古最遒上居然有建安康樂風七言歌行出<lb/>
入少陵太白近體所謂武庫兵甲森森刺眼然其氣恒<lb/>
<pb n="KR4e0201_WYG_216-22a"/>
完而用事恒有餘間發一獨至語往往出意表余甚竒<lb/>
之未久謝去謁太嶽𤣥帝宫書來謂余攝衣上天柱盻<lb/>
望其西則峨眉稍北若二華其東所居王使君皆人間<lb/>
巨觀而先生為歌詩凡數章語益竒居久之余解鄖節<lb/>
甫下均州而先生則已候於江岸矣酒所慷慨語不休<lb/>
尋病瞑痃且殆亟呼藥藥之醒猶謂病驥尚可以千里<lb/>
且吾老矣何能再見王使君語夜分始别其又垂三載<lb/>
而吾鄉徐中丞入為司寇還里先生附余書其又三月<lb/>
<pb n="KR4e0201_WYG_216-22b"/>
餘而先生復専使以書慰余困信信益感切用壯且盡<lb/>
篋其續稿而示余則見贈懐寄之作皆在顧其屬辭益<lb/>
工使事益博騞然若庖丁之奏聲又若駿馬馳於康莊<lb/>
之野而亡蹷蹄也夫以余之亡當於世晚而益骯髒顧<lb/>
先生有深合者而託之以不朽之事夫先生雖㣲余烏<lb/>
能不朽之若先生之集行而少有異同者其居江左哉<lb/>
江左之氣激而清是以有累篇少累字中原之氣壯而<lb/>
樸是以有累字少累篇要之不以彼易此也先生嘗有<lb/>
<pb n="KR4e0201_WYG_216-23a"/>
官封稱大夫矣其猶曰鄉貢士者何也公車之用未竟<lb/>
而厭去之已又不能釋然且其意不欲以官封重而又<lb/>
何以鄉貢士重也故舎而題之曰杏山續集序<lb/>
　　心賦序<lb/>
心賦者何永明禪師夀老所著也梵語為質多耶又為<lb/>
波茶震丹語為心佛之所謂覺覺此而已真心之外皆<lb/>
妄心也天竺古先生說法四十九年至竟無一法可說<lb/>
未覺則萬語不為多覺則一字不為少嗚呼是何夀老<lb/>
<pb n="KR4e0201_WYG_216-23b"/>
之言之多也夫亦為學人地也當四十九年之說法一<lb/>
法而諸經異名諸學人者尋名而狥之則益逺矣夀老<lb/>
之為此賦欲使古先生之所說無法而非心學人能覺<lb/>
此心則無心而非法其采聞若博而為辭若詳然以反<lb/>
說約耳文而以韻者何古先生之為教也多以梵音作<lb/>
哀慈響俾人從聞根而入道中國之為學也始託文字<lb/>
而傳焉夫聞根之易於見根也夀老葢知之矣故一切而<lb/>
攝之韻俾聴者精於入而誦者有味乎言之也夫此賦<lb/>
<pb n="KR4e0201_WYG_216-24a"/>
傳而學人之指妄為真者吾知免矣其以識為覺者則<lb/>
不能無隠憂云天下求佛於佛而馬祖示之曰即心即<lb/>
佛然又不免求佛於心而祖復破之曰非心非佛夫非<lb/>
心非佛之教大行而即心即佛者為真得也嗚呼悟此<lb/>
而後可以讀夀老賦哉苟悟此而何所讀夀老賦哉昔<lb/>
宣律師註楞嚴使那咤入兠率印證之慈氏而後成書<lb/>
余無可印證者證之心而己<lb/>
　<lb/>
<pb n="KR4e0201_WYG_216-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻六十九</head> <lb/>
    <p>
<pb n="KR4e0201_WYG_243-1a"/>
欽定四庫全書<lb/>
　弇州續稿巻六十九<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　魏國第一世嗣太子太傳徐公表忠傳<lb/>
公徐氏諱輝祖初名允恭鳳陽人也父曰中山武寧王<lb/>
達首佐髙皇帝定天下出入將相勛德爲諸功臣冠配<lb/>
<pb n="KR4e0201_WYG_243-1b"/>
饗廟廷始娶張夫人以不宜室卒上爲特繼謝夫人首<lb/>
舉公公生而白晳秀眉豐下及長長八尺五寸顧盻有<lb/>
神舉止儼雅中山王數填北平留公宿衛御家家衆肅<lb/>
然上故心器之命理左軍都督府月廩禄二十石未幾<lb/>
而中山王自北平還疽發於背有間上命公奉手詔道<lb/>
迎勞俄而王甍又三年而爲洪武己巳始命公襲爵魏<lb/>
國公賜誥稱揚中山王之烈而勉公忠以立志禮以守<lb/>
身恪盡繼承之道尋以皇太孫允炆嫌名改今諱明年<lb/>
<pb n="KR4e0201_WYG_243-2a"/>
賜公與諸公各黄金三百兩白金二千兩鈔三千錠文<lb/>
綺三十疋綾十疋俾還鳳陽賜第以嵗時入覲尋給兵<lb/>
百二十人爲衛復賜鈔四百錠明年出陜西防邊自是<lb/>
嵗出練山東河南卒詔公仍於太倉支嵗所受禄五千<lb/>
石而還公田於官時故元降將阿嚕特穆爾鼐爾布哈<lb/>
與其部衆𨽻燕王軍中有異志爲告者所發上宻詔王<lb/>
詗實而命公以詔往公之姊王妃也於是悉得其實與<lb/>
王合筴併其黨與悉捕送闕下戮之二十九年國子學<lb/>
<pb n="KR4e0201_WYG_243-2b"/>
正吳啓言國子師生日夥不爲甄别髙下無以懲勸上<lb/>
命公帥禮部翰林院臣詣監試其文藝分别送吏部銓<lb/>
用公勛臣也上知公有文故特寄之人以爲榮髙皇帝<lb/>
崩皇太孫即位時諸宿將且盡公與李曹公俱以肺腑<lb/>
領朝班曹公加太子太師公加太子太傅文皇帝爲燕<lb/>
王時入臨稱疾不拜王屬尊而功髙有武畧擁强兵朝<lb/>
議憚之㑹王歸而留次子髙陽王待命於邸欲藉公爲<lb/>
耳目公謝絶之髙陽王微聞諸大臣謀有所不利於燕<lb/>
<pb n="KR4e0201_WYG_243-3a"/>
王即夜竊公善馬歸燕公大驚晨白之於上亡何燕師<lb/>
起以誅君側爲名諸徹侯兵往攻之相繼敗始議置大<lb/>
將公與曹公皆當往時曹公有公卿間聲而公終以燕<lb/>
戚屬故見左然公一意扞圉時曹公與歴城侯相繼敗<lb/>
燕師日迫矣其世子髙陽王皆隂餌公爲内應公確然<lb/>
不撓乃改餌公叔弟及師攻金川門公猶與常開公昇<lb/>
等分道出大戰皆不利京師悉爲燕公獨守先王祠不<lb/>
從勸進於是錮之私第尋逮下獄久之公竟不屈以死<lb/>
<pb n="KR4e0201_WYG_243-3b"/>
時僅四十餘王姊爲仁孝皇后竟晏駕不敢爲公請久<lb/>
之上追思后不已且念中山王功大召公子欽予故公<lb/>
封還其舊所削禄及廬産葢百八十年而今上皇帝詔<lb/>
悉録爲建文君死事者各以官稱廟祀之金陵而公居<lb/>
首<lb/>
外史氏曰當文皇之起兵而徐公其妃弟也毋論成敗<lb/>
之猶匿而公矢節故主即革命之際小一移志爲曹公<lb/>
所爲業以元舅居上公備心肺疇能易之公舍而恬然<lb/>
<pb n="KR4e0201_WYG_243-4a"/>
趣死一何决也於建文爲純臣於中山王爲令子矣文<lb/>
皇以死全公之志而弗奪其爵以報中山王今天子又<lb/>
能光大顯融之先聖後聖其一揆哉雖然亦可以覩天<lb/>
道焉<lb/>
　　鄭杞山先生傳<lb/>
先生姓鄭氏諱文茂字寶夫别號杞山嘗仕爲提學按<lb/>
察副使有官稱矣學者尊之不以官而曰杞山先生先<lb/>
生生而神穎四五嵗即緩歩正視如成人御衣履有敝<lb/>
<pb n="KR4e0201_WYG_243-4b"/>
而無垢六嵗固請於王父修就外傳又二嵗改從茂才<lb/>
周師師好以小禮約束諸生諸生不堪將去之先生獨<lb/>
曰患不熟耳熟之當更佚也葢人人詫先生早慧云天<lb/>
性孝友其事王父及世父郡倅教父贈承德公敘母李<lb/>
安人皆周詳宛至能得其懽十二而李恭人見背擗踊<lb/>
哀慟踰於成人夜棲於棺所哭恒至丙夜不已王父使<lb/>
之塾館先生爲之館矣朝晡上食至甲夜篝燈㷀㷀棺<lb/>
側其誦與啼聲相續也王父益憐之謀徙他館以逺先<lb/>
<pb n="KR4e0201_WYG_243-5a"/>
生伏泣曰生不能扶侍死又不獲從地下而奈何使逺<lb/>
吾母俄左目眥血出王父乃已明年有芝生於館已而<lb/>
有繼母朱安人先生婉曲承意朱安人愛之不啻已出<lb/>
也及舉鄉薦連擢上第開榜之辰不以喜而以悲曰天<lb/>
乎何獨我母不見也贈公視先生邸中雖巵酒算器食<lb/>
必潔修而進之忻忻如矣俄贈公念其父七十當歸夀<lb/>
先生不敢留至中道而暴疾卒先生聞之痛絶者數矣<lb/>
辮髪徒跣晝夜馳之喪所奮身自擲且哭且數已遂㝠<lb/>
<pb n="KR4e0201_WYG_243-5b"/>
然嘔血數升稍蘇毁瘠骨立王父泣撫曰吾老中天讁<lb/>
失一子矣乃復使我失一佳孫誰與慰我者先生乃强<lb/>
起啜粥謀葬事憐仲氏少一不以煩之既葬攜仲廬於<lb/>
墓所第晨一展省王父詢安否王父曰憊矣且休寢矣<lb/>
先生固辭竟三載不入内服除徘徊於丙舍久之不欲<lb/>
赴選人王父曰吾固尚甘匕箸不覩若拜一命何以甘<lb/>
我先生乃復强出授刑部雲南司主事當先生之爲諸<lb/>
生僅弱冠而與其儕銜郡委詣松陽松陽令獨器公欲<lb/>
<pb n="KR4e0201_WYG_243-6a"/>
致之衙齋不可乃就先生所談説經術藝文甚洽民間<lb/>
竊言是少年令重客有以百金夀先生求居間者先生<lb/>
頰盡赤拒之令復問先生欲有言否先生謝無有遂别<lb/>
去令自愧曰吾不如也識者謂先生能勵操隱約時若<lb/>
此既居官則益自矢氷蘖斤斤守三尺時尚書爲鄭端<lb/>
簡公曉尤以持法抗勢聞朝廷故督治漕道覩先生奔<lb/>
喪時委頓狀而異之至是益知先生而㑹有宛平令周<lb/>
者乾没帑金五千餘委罪於藏吏當坐死戍者九人先<lb/>
<pb n="KR4e0201_WYG_243-6b"/>
生鞫得其情欲坐令令迫則賂分宜相父子俾緹騎陸<lb/>
帥隂脅先生先生拒之曰臂可斷獄不可更也竟論令<lb/>
如法而出此九人者又數辨緹帥所誣大盜以上案凡<lb/>
數事以是陸帥與分宜父子比而銜之然卒不能有所<lb/>
衊端簡大賢重先生謂何自得鄭郎故當以孝廉舉乃<lb/>
嫺衡廷尉絜法且皆鄭也而又皆浙人於是時稱秋官<lb/>
有大小鄭考最得贈父母及封李安人而屬有審獄之<lb/>
命先生官主事也得使審録又得大江南劇郡葢端簡<lb/>
<pb n="KR4e0201_WYG_243-7a"/>
公力持之先生既至江南所平反殊死及戍者若干人<lb/>
莫敢以居間進者於是目之爲鄭鐵面尋遷江西司員<lb/>
外郎還爲河南司郎中拜承天知府時承天奉睿皇帝<lb/>
陵寢朝集之使麇至其民不勝困先生一切爲裁節而<lb/>
沔陽州獨當供郡守丞以下費最爲繁巨尤加意從減<lb/>
郡邑所省以萬計漢水數侵郢故有隄捍之嵗久漸圮<lb/>
且大爲郢害先生毅然修復之時荆當其下流士大夫<lb/>
不欲獨受侵相率縱流言以阻而江陵相時在翰林侍<lb/>
<pb n="KR4e0201_WYG_243-7b"/>
莊皇帝邸講讀三貽書先生語尤危先生怒斥之曰吾<lb/>
非以彼爲壑也且我能隄彼亦能隄何間爲隄卒成費<lb/>
簡而功速且堅先生之治郡未幾一切政聲流聞既入<lb/>
覲舉全楚之卓異者三而先生冠時相國華亭公常熟<lb/>
公俱欲得先生爲其郡守皆力辭之還郡而有顯陵大<lb/>
璫事璫横魚肉其人而閫帥者挾其媍翁故相與璫匿<lb/>
而相鉤結先生廉得其狀數軋之乃羣嗾其悍卒以乏<lb/>
糧閧於庭先生縳其魁十餘人與杖曰誰誘汝以蕞爾<lb/>
<pb n="KR4e0201_WYG_243-8a"/>
卒而傲天子之命吏葢先生之民來赴難者以萬計噪<lb/>
於門將捕卒卒愕眙不敢動二憾之計窮則爲危辭以<lb/>
撼臺使者共疏其事聞上察知之寘不問屬嵗侵先生<lb/>
大發倉儲以賑生者而瘞其死者民大悦乃以時奬誨<lb/>
諸博士弟子拔其尤得今李太史維楨輩十餘曹其後<lb/>
皆掇巍科稱名士大夫學使者爲廣弟子員及試額以<lb/>
旌之荆門守汰而景陵令尤墨皆以隂結大璫故驕先<lb/>
生廷訓守而版令不法狀逐之歸應昌尉熊廷美廉吏<lb/>
<pb n="KR4e0201_WYG_243-8b"/>
也偶失監司指欲斥之先生獨爲明之吏部得無恙其<lb/>
去惡不避貴掖善不遺微皆類此尋擢四川按察副使<lb/>
專飭䕫府兵巡䕫故蜀喉咽也時以施夷亂後長吏披<lb/>
荆棘而處狃僻媮恣先生首按行諸險逺盡得其狀與<lb/>
民所疾苦簡徭役懲貪墨飭武備崇文教風紀大振雲<lb/>
陽何令者善媚不得其民而獨能得上官心先生獨注<lb/>
下考竟得罪去黄綬以下用便宜遣逐有望風解印綬<lb/>
者漢中大盗何勉之黨侯鬍子等來冦䕫先生督兵敗<lb/>
<pb n="KR4e0201_WYG_243-9a"/>
之獲其渠遂進與秦兵夾攻勉勉敗乃就撫先生方欲<lb/>
移牙要道減鹽課裁冗員議成且上而朱安人之訃至<lb/>
矣即日苴杖就途行李蕭然䕫人詠歌之以比趙清獻<lb/>
之去蜀不啻過也先生之喪朱安人其毁不下喪贈公<lb/>
不得已而與二弟析産廬取其敝者畆取其瘠者曰吾<lb/>
猶可自衣食也既服除年僅四十五耳徜徉山水間無<lb/>
起色而是時江陵相已秉國先生笑曰吾嚮者知郢隄<lb/>
而已不知有今相國也易曰君子幾不如舍奈何以倦<lb/>
<pb n="KR4e0201_WYG_243-9b"/>
游軀共人睚眦哉自是杜門垂十五年足跡不入公府<lb/>
干旄至里閭望塵而避臺使勸駕相踵至有登薦剡者<lb/>
俱謝弗應相知在公卿間以其辭苦亦弗之强也鄭之<lb/>
先聚族而居至先生若蠔房庳陋無所展膝先生殊安<lb/>
之或有勸别徙宅者先生曰吾忍以貴而獨廣吾居吾<lb/>
故寧可長使子孫有哉時有詔斥賣越中寺田或謂先<lb/>
生可以賤直領也先生固辭居恒敝衣糲食而宗族親<lb/>
黨有緩急無不應其資世父以下至叔季父弟必先而<lb/>
<pb n="KR4e0201_WYG_243-10a"/>
巳顧後間有疑先生貧而謂可以貨取者或曰是少時<lb/>
尚不貪松陽賕而晩乃貨取乎葢終先生之耳而毋以<lb/>
汙聲入者其操信於人之深而且久也先生未冠工屬<lb/>
文所業雖舉子義而能深推聖賢所以立言之指必祖<lb/>
洙泗而禰濂洛以故其試而學使者雷禮薛應旂首拔<lb/>
而加藻賞曰此國器也此理學正脈也迨其晩則益深<lb/>
造醇如矣業以講學鳴環郡邑而執贄者戸屨恒滿然<lb/>
不立門戸不爲名髙固肫肫實行君子哉先生之始去<lb/>
<pb n="KR4e0201_WYG_243-10b"/>
郢也郢之吏民伐石立碑以紀思先生聞而寄聲曰趣<lb/>
毁之我猶在事也而碑我是中我以法也既歸十餘年<lb/>
則碑巍然矣其文核而詳過者瞻誦不忘殁而郡邑守<lb/>
令采士民議祠之學宮<lb/>
弇州生曰鄭先生仕不登三品夀不過六袠學不俎豆<lb/>
兩廡於天人之際若有未盡滿者使得夫子爲之依歸<lb/>
何下曽閔不然而獲展其用於顯信之代即未論皋伊<lb/>
於洓水滎陽亦奚難哉雖然世之人出而徒貴處而徒<lb/>
<pb n="KR4e0201_WYG_243-11a"/>
隱學而徒名以此語先生何徑庭也當嘉靖之季陟講<lb/>
壇執牛耳者衆矣然往往逃之二氏之境而陽爲不然<lb/>
弔詭呼風以塗蔽人耳目先生獨禦之以實理繩之以<lb/>
實行無問其深淺何似要亦狂流之砥哉其子子夀所<lb/>
紀先生事甚備余不志志其大者<lb/>
　　閆道人希言傳<lb/>
閆道人者不知何許人也名希言别號亦希言其投刺<lb/>
人稱希言人與之書亦稱希言頂一髻不巾櫛粗布夾<lb/>
<pb n="KR4e0201_WYG_243-11b"/>
衫有裠襦而無衵服履而不襪爲人疎眉目豐輔重頷<lb/>
色正紫肌肉充腯腰腹十圍叩之如鐵彭彭然得如來<lb/>
之一相曰馬藏秤之重可三百斤行步健迅雖少壯不<lb/>
啻也盛暑輒裸而暴日中不汗窮冬間鑿氷而浴又令<lb/>
人積溺缶中浴之出使自乾嗅之殊不覺膻臊以故所<lb/>
至皆異之目爲道人以其不巾櫛也又目之閆蓬頭訛<lb/>
爲閆頭陀而諸慕道者咸以㸙呼矣道人亦不辭或坐<lb/>
不起拜之亦不起然未嘗以傲色加貴㳺而求伸於不<lb/>
<pb n="KR4e0201_WYG_243-12a"/>
知巳用是辱自逺喜飲酒量不過三四升酣暢自適則<lb/>
歌道情曲以娛坐者食能兼人不擇葷素苐嗜蔬而安<lb/>
粥人奉之幘則幘奉之衣則衣予之金錢則亦寘袖中<lb/>
轉盼即付之何人手不顧也出則童子噪而從之往往<lb/>
手甘果爲餉故從者益衆其諸相與夸詡道人不知也<lb/>
問道人百嵗乎曰亦百嵗耳問且二百嵗乎曰亦且二<lb/>
百嵗耳問元時嘗爲某路總管乎曰亦某路總管耳或<lb/>
曰道人不過六十耳何誑我爲曰是誑爾也言六十者<lb/>
<pb n="KR4e0201_WYG_243-12b"/>
當又曰道人豈六十嵗人也曰即非六十嵗人竟無以<lb/>
測也然道人絶不爲人道其所繇得叩之以延年冲舉<lb/>
之術亦不應惟勸人行隂隲廣施予勿淫勿殺勿憂勿<lb/>
恚勿多思而已然頗好作有爲功德於太和之均江建<lb/>
真武宫𢎞麗甚又欲於句曲東郭治馳道五十里抵故<lb/>
乾元觀左右皆植桃杏春時若錦繡謀于其徒益斥旁<lb/>
畝引山泉溉之成稻田嵗入米可三四十石而觀獨有<lb/>
門及丙舍耳道人乃薄游金陵諸公若李司冦王中丞<lb/>
<pb n="KR4e0201_WYG_243-13a"/>
王鴻臚及余又間過一二中貴人欲成觀中諸殿閣然<lb/>
不輕發言惟謂余且以大檀越相擬余恠問之曰欲得<lb/>
公一記而巳余謂名觀不名道人可乎道人曰安可不<lb/>
名道人吾固賴子傳耳且子巳悉我自是積數日輒來<lb/>
來一夕輒去惟責具蔬食毋以鮭肉困迺公然於飲噉<lb/>
俱減損於昔而樂逾甚間謂余文成否余曰未也㦸手<lb/>
謂子殆不欲爲爲之何論日又使其徒相徴迫余恠之<lb/>
不知所以至十月二十三日日下舂過一毛百户家飯<lb/>
<pb n="KR4e0201_WYG_243-13b"/>
畢謂其徒我欲得湯浴湯至凡三浴而後爽然命移枕<lb/>
蓐地坐曰道人不當臥牀也已覺氣息微始驚問道人<lb/>
得無欲去乎道人曰既知之何問又問有所言否曰我<lb/>
何言窮理盡性以至於命齊家治國平天下而巳遂瞑<lb/>
跌坐不僵浹旬猶暖氣色休休然汗沾鬚有若璣者三<lb/>
日而入龕七日而移至乾元觀時時啓龕視之葢百日<lb/>
猶若生也道人游行人間者五十餘年灼然著聲者垂<lb/>
四十年出無恒嚮詣無恒主宿無恒夕忽然而來忽然<lb/>
<pb n="KR4e0201_WYG_243-14a"/>
而去無住爲主無戀爲本無相爲宗其真有道者耶<lb/>
弇山人曰道人以甲申之冬過我弇中酒間忽謂余吾<lb/>
家山西二十七八時行販燕市足自給有妻室矣而淫<lb/>
往往房室過度成瘵且死而遇我師誨之坐功得亡恙<lb/>
且謂汝欲不死亟去家毋問當是時有一女而置之今<lb/>
者都不憶吾血屬惟憶吾姓閆度其時葢在嘉靖乙未<lb/>
丙申間也余謂道人漫應人多矣安知不復漫謂我我<lb/>
姑漫應之因相與失笑而别嗟夫洪崖先生之嗜古器<lb/>
<pb n="KR4e0201_WYG_243-14b"/>
物毛仙翁之嗜名文字吾意竊嘗疑之以閆道人之於<lb/>
人間世若無足攖念者而猶不能忘一身後名固賢於<lb/>
洪崖先生其不能超毛仙翁之乘而上也猶龍公之畏<lb/>
名甚於畏禍雖然猶知有名者而後畏之是不能忘名<lb/>
也何疑於道人<lb/>
　　節孝汪吳傳<lb/>
外史氏曰稱汪吳者何女吳而婦於汪也稱節孝者何<lb/>
節於夫孝於舅姑也歸夫而夫瘵矣猶夫也舅孱矣猶<lb/>
<pb n="KR4e0201_WYG_243-15a"/>
舅也姑不慈婁欲奪之矣不成姑也然而吳所以徇之<lb/>
奉之一也是故稱節孝也夫之始瘵也其舅某匿而利<lb/>
吳之橐吳之父覺之欲弗許吳間語其侍者曰吾不敢<lb/>
預聞也得無有所不可乎即弗往弗他往也父憫而嫁<lb/>
之盡徙其槖從焉及歸汪而夫病不可爲矣晝夜不解<lb/>
衣侍湯藥其道婦也身女也夫死而吳大慟謀以死殉<lb/>
左右萬方解救迺已自出其槖以治葬具不以煩夫家<lb/>
而姑素嚚而貪夫之巨嫂佐之謀以吳艾而豔計聘者<lb/>
<pb n="KR4e0201_WYG_243-15b"/>
之利之則亦利聘者因延妁於他室將受幣而脅吳使<lb/>
嫁吳大嗟泣曰彼謂我難死哉遂不食而使人走父所<lb/>
謂曰姑欲嫁女女必死請以旦夕訣父亦嗟泣曰吾嚮<lb/>
所以不欲棄若汪者此也訴之郡假守胡君請以父之<lb/>
粟養而完吳節胡君義而許之致約束於汪前是姑既<lb/>
不得志則益與巨嫂合日修隙横捶撻矣吳噤弗發也<lb/>
而漸日益務爲恭謹旦夕共饋有加姑内愧之又懾郡<lb/>
符不復爲哃喝而舅連嵗賈於外帑大挫徽人視賈贏<lb/>
<pb n="KR4e0201_WYG_243-16a"/>
縮爲隆殺即姑薄之不以當夫數也諸婦亦争趣姑而<lb/>
置舅舅自慙挫亡所寘喙而吳所上食獨加醲鮮嵗衣<lb/>
前寒暄而薦諸婦始知有舅夷於姑矣夫之弟復早死<lb/>
有婦徐矢志而迫於貧吳時時慰勉曰甘苦與若共之<lb/>
毋患也徐資吳橐乃益堅人謂吳不獨身爲節又能成<lb/>
徐節不獨身爲孝又能成諸婦孝且也舅安於舅姑安<lb/>
於姑庶幾允若哉其父聞之曰吾嚮者悲吾女嫠今者<lb/>
不悲吾女嫠非嫠何以見吾女也吳既持節至佹老氣<lb/>
<pb n="KR4e0201_WYG_243-16b"/>
益發舒歸而侍父疾以謹聞父遂起吳手而少弟修七<lb/>
嵗而失恃吳撫之至成立内外家共推之以爲宗女師<lb/>
贊曰吾聞之徽俗奇妬妬至不可聞自汪司馬伯玉之<lb/>
傳七烈婦於是妬之風小斂而轉爲節若烈者此何故<lb/>
也夫静而專者女德也以從一之道責其夫則爲妬以<lb/>
從一之道自責則爲節若烈也患未有以風之耳夫汪<lb/>
吳之行至爲難能然一女子耳能使其家盡化之司馬<lb/>
真風人哉<lb/>
<pb n="KR4e0201_WYG_243-17a"/>
　　洪氏雙節傳<lb/>
安亭朱炳之王父曰恩爲博士弟子試不利棄去與其<lb/>
兄欽俱老田里間欽挾術爲名醫長五七言近體有詩<lb/>
集曰天逸稿而恩卒無所就有子女各一子曰龍女曰<lb/>
淑適嘉定人洪臣淑性婉㜻通詩書居家工事其父母<lb/>
適洪工事其舅姑乃至撫接上下理絲枲供饋餉無弗<lb/>
工者爲媍可十年未有子以是差有媵婢淑寛然不妬<lb/>
也而洪臣益敬愛之葢未幾而臣夭淑且欲以死殉矣<lb/>
<pb n="KR4e0201_WYG_243-17b"/>
兄龍力爲解釋得不死久之乃躬率其媵婢勤女紅自<lb/>
給而外持門戸理出納諸婢不堪其苦多謝去而獨阿<lb/>
素者愈依依朝夕淑憐之謂曰吾婦也故爲主君守若<lb/>
方少何忍羈勒汝當擇良而歸之素淚交於頥不能荅<lb/>
退而曰主母以我非人哉且主母之所殉者主君耳吾<lb/>
死有主君而生有主母及使我兩負之葢一宿而成蠱<lb/>
疾腹彭彭然幾死兄龍聞而馳謂淑曰奈何獨爲貞也<lb/>
俾撫素甘苦共之必不嫁汝素乃稍稍起共奉淑朝夕<lb/>
<pb n="KR4e0201_WYG_243-18a"/>
益無間兄龍去淑居半舍餘未嘗三日不過慰淑也俄<lb/>
而亦死淑乃大歎咤曰天乎窮矣顧龍有遺孤所謂炳<lb/>
者僅嵗餘以龍屬而抱之經紀其遺産課僮奴深耕易<lb/>
耨展轉成上腴炳稍長淑自計必贅於洪而後可安也<lb/>
居久之洪更掩炳産而有之㑹嵗饑淑大出其藏以應<lb/>
貸者洪之族不悦聚而剽掠其貨財以去淑自是邑邑<lb/>
不樂念以義得禍而不能白遂遘疾卒年僅五十七凡<lb/>
嫠居三十年素乃益自勵影相屬者又二十年而死炳<lb/>
<pb n="KR4e0201_WYG_243-18b"/>
欲上其事於朝力弗逮也俾其友劉天民纂其事行而<lb/>
謁余傳之<lb/>
弇州生曰淑之志與素俱皭然者也其材足稱其遘乃<lb/>
可憫矣雖然淑猶知有詩書焉素何知素殆以淑爲詩<lb/>
書者也炳感二節婦之行欲爲之請於朝而不能以余<lb/>
傳之噫吁炳可謂能伸其感者矣炳既不得志於媍家<lb/>
益貧然四壁皆圖書其爲詩能繼其大王父云<lb/>
　　文林郎王君傳<lb/>
<pb n="KR4e0201_WYG_243-19a"/>
文林君者王氏諱湧字予文有别號曰道川矣其稱文<lb/>
林者何其子一言爲吳江令以政績著得封君如令官<lb/>
而階文林郎故也君既封一言以天子之命命之以命<lb/>
服衣之君君弗色喜曰此吾選人格也得之自汝小快<lb/>
耳一言遷爲南刑部主事而以嵗賦不登額留攝令督<lb/>
之俾登額而後去令乃歎曰令不才天子以巖邑寄我<lb/>
撫慰其元元奈何揭瘡痍而鞭撻之博此一官也上書<lb/>
自劾忤柄臣指勒歸里一言内自快獨念恐失君意而<lb/>
<pb n="KR4e0201_WYG_243-19b"/>
君迎謂曰若真吾子也不屈志以完身與歡飲竟宿無<lb/>
片語及官中事且悉爲理其六載私責至數百金不倦<lb/>
葢君世爲南城名族至其父廉材而夭是時君甫十齡<lb/>
耳哀毁如成人君之母黄卓犖有丈夫志行理家秉斬<lb/>
斬而尤能以義方之訓課責君君能奉循之性穎敏强<lb/>
記其爲舉子業日誦經史千餘言甲夜誦時義至丙得<lb/>
七章皆不忘其於善書則天性也十五娶婦張孺人有<lb/>
女德君自是遘痁疾彌嵗母黄憐之曰是不可困以博<lb/>
<pb n="KR4e0201_WYG_243-20a"/>
士弟子僕僕學宮乃出橐中裝俾以例游太學時金壇<lb/>
王給事煜吾州曹工部逵骨鯁士也與君交爲莫逆君<lb/>
之游也頗挾重人意且狹邪少年而顧悉斥以市賣古<lb/>
圖籍㑹其仲季且長矣而鄉之人有羅汝芳先生者以<lb/>
經術名東南又縱談理性之學君率其二弟受業焉亦<lb/>
請得事羅先生於師友間有所究晳而反之身心者不<lb/>
淺矣君既充吏部選人而以念母老不就羅先生時宦<lb/>
都下貽書促君來謂有例可得京朝官吾且爲北道主<lb/>
<pb n="KR4e0201_WYG_243-20b"/>
君報書曰不佞少而依母母今老矣安能以升斗禄易<lb/>
菽水養也敬謝羅先生門牆之跡冷矣嗚呼君之所負<lb/>
挾與識度若此宜其曠然於一言之得失也一言之成<lb/>
進士君固不爲意獨其能請座主翰林于公慎行表母<lb/>
黄之孀節奉之母前誦而薦之母欣然舉觴君乃大快<lb/>
曰母鞠我誨我賴我子以伸萬一之報既而欷歔者久<lb/>
之傷父之不及見也母年八十一以令終君猶號踊幾<lb/>
絶灌以湯藥始稍稍蘇先其二弟治喪葬㒺不毖也其<lb/>
<pb n="KR4e0201_WYG_243-21a"/>
友愛仲季尤篤怡怡至老無間始教之終不得志於科<lb/>
目乃教一言及一元一元亦游太學有聲矣㑹柄事臣<lb/>
死一言再起爲令擢丞泉州府入爲南職方員外郎武<lb/>
選郎中君戒之曰蹶不足沮起不足多勉旃慎守不變<lb/>
塞而己己官金陵則謂金陵饒佳山水足暢蔬豉米醖<lb/>
時繼汝不乏毋爲朝夕謀也君性寛然長者獨勇義若<lb/>
不給而又好施予間從父老游或語某津無渡舟某里<lb/>
未井某橋梁圮某道不治某宗戚有不克葬者言未絶<lb/>
<pb n="KR4e0201_WYG_243-21b"/>
而訾力繼之矣所匄貸緡錢不任子并其母與劵俱捐<lb/>
不問其治家自賦耕桑外不與人共錐刀之利嗟夫傳<lb/>
有之畜馬乘而始不察鷄豚哉君殆猶賢乎也已郡邑<lb/>
大夫嚴重君每鄉飲輙延之大賓曰即非令君父何可<lb/>
屈之僎介行嘗倡其宗人修族譜飾世祠合饗以推擇<lb/>
爲祭酒進退雍容甚都閭里視以矜式晩年羅先生道<lb/>
益髙君奉事益篤謂一言吾爲先生治講堂今成矣死<lb/>
可無憾君素强無疾疾未何時竟不起得夀六十有八<lb/>
<pb n="KR4e0201_WYG_243-22a"/>
張孺人之稱孺人也亦以一言最故封<lb/>
弇州生曰余弔武選郎郎慟欲絶既而踵門泣血以請<lb/>
曰父巳矣所以爲父計者獨得公一傳以爲惇史余不<lb/>
能悉君獨念郎嘗令吳江與余家僅百里而遙吳江士<lb/>
民稱其令清惠之政不絶口至於寧去官而不忍浚民<lb/>
之膏血以蘄苟免其事尤偉後承佐司馬部與郎益親<lb/>
其挺節持操所覩不二三也嗟乎柄事者以催科殿最<lb/>
令先意而求庸者比比以至辱吾國爲聚斂之世能無<lb/>
<pb n="KR4e0201_WYG_243-22b"/>
慨也王君能深此意故不以子失官爲恨而亦不以復<lb/>
官爲快其猶賢哉余所敘述甚多然取徵者此爾<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻六十九<lb/>
</p>
<p>
</p>
  </div>
</body>
</text>
</TEI>
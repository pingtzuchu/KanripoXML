<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻六十四</head> <lb/>
    <p>
<pb n="KR4e0201_WYG_238-1a"/>
欽定四庫全書<lb/>
　弇州續稿巻六十四<lb/>
　　　　　　　　　　　　明　王世貞　撰<lb/>
文部<lb/>
　記<lb/>
　　遊金陵諸園記<lb/>
李文叔記洛陽名園十有九洛陽雖稱故都然當五季<lb/>
兵燹之後生聚未盡復而所置官司自留守一二要勢<lb/>
<pb n="KR4e0201_WYG_238-1b"/>
外徃徃為倦宦之所寄秩其居第亦多寓公之所托息<lb/>
顧能以其完力致之於所謂園池者皆極瑰麗宏博之<lb/>
觀而至金陵為我髙皇帝定鼎之地二聖之號令萬宇<lb/>
者將六十年内外城之延袤盖自古所創有其所置官<lb/>
司皆與神京埓吏卒亦危割其半若江山之雄秀與人<lb/>
物之妍雅豈弱宋之故都可同日語而獨園池不盡稱<lb/>
於通人若李方叔者何也豈亦累洽全盛之代士大夫<lb/>
重去其鄉於是金陵無寓公且自步武而外皆有天造<lb/>
<pb n="KR4e0201_WYG_238-2a"/>
之竒寳刹琳宫在在而足即有餘力不必致之園池以<lb/>
相髙勝故耶余自束髮挂朝版餘四十年中間里居之<lb/>
日倍於宦路蓬蒿一畝蒲焦數赤足以藏此幻軀而晩<lb/>
復見迫時趣召陪留樞過時之人舉步愧影唯是職務<lb/>
稀簡得侍羣公燕游於栖霞獻花燕磯靈谷之勝約略<lb/>
盡之既而獲染指名園若中山王諸邸所見大小凡十<lb/>
若最大而雄爽者有六錦衣之東園清逺者有四錦衣<lb/>
之西園次大而竒瑰者則四錦衣之麗宅東園華整者<lb/>
<pb n="KR4e0201_WYG_238-2b"/>
魏公之麗宅西園次小而靚美者魏公之南園與三錦<lb/>
衣之北園度必逺勝洛中盖洛中有水有竹有花有檜<lb/>
柏而無石文叔記中不稱有壘石為峯嶺者可推已洛<lb/>
中之園乆已消滅無可踪跡獨幸有文叔之記以永人<lb/>
目而金陵諸園尚未有記者今幸而遇余余亦幸而得<lb/>
一游又安可以無記也自中山王邸之外獨同春園可<lb/>
稱附庸而武定侯之園竹在萬竹園上因併所游志之<lb/>
東園者一曰太傅園髙皇帝所賜也地近聚寳門故魏<lb/>
<pb n="KR4e0201_WYG_238-3a"/>
國莊靖公俌愛其少子錦衣指揮天賜悉槖而授之時<lb/>
莊靖之孫鵬舉甫襲爵而弱天賜從假兹園盛為之料<lb/>
理其壯麗遂為諸園甲錦衣自署號曰東園志不歸也<lb/>
竟以授其子指揮纘勛初入門雜植榆栁餘皆麥壠蕪<lb/>
不治踰二百武復入一門轉而右華堂三楹頗軒敞而不<lb/>
甚髙榜曰心逺前為月臺數峰古樹冠之堂後枕小池<lb/>
與小蓬山對山阯㶑灩沒於池中有峯巒洞壑亭榭之<lb/>
屬具體而㣲兩栢異幹合杪下可出入曰柏門竹樹峭<lb/>
<pb n="KR4e0201_WYG_238-3b"/>
蒨於䕃宜餘無竒者已從左方竇朱板垣而進堂五楹<lb/>
榜曰一鑑前枕大池中三楹可布十席餘兩楹以憩從<lb/>
者出左楹則丹橋迤邐凡五六折上皆正平於小飲宜<lb/>
橋盡有亭翼然甚整潔宛宛水中央正與一鑑堂面其<lb/>
背一水之外皆平疇老樹樹盡而萬雉層出右水盡得<lb/>
石砌危樓縹緲翬飛雲霄盖纘勛所新搆也畫船載酒<lb/>
繇左為溪達於横塘則窮園之衡袤幾半里時時得佳<lb/>
木長輩云武廟狩金陵嘗於此設釣樂之移日不返即<lb/>
<pb n="KR4e0201_WYG_238-4a"/>
此亭也或云釣地正在心逺堂後心逺堂以水囓其趾<lb/>
不可坐危樓以扄鐍故不可登若乃席於一鑑改於亭<lb/>
汎於溪則前後兩游同之前游以花事勝後游以月勝<lb/>
其清襟雅謔飛白捲波於輕烟淡景中復前後同也前<lb/>
游余與大司寇平湖陸公主之客則大司徒寜鄉王公<lb/>
少司寇武安李公鴻臚卿無錫王公通政叅議烏程沈<lb/>
公後游余與大司馬内江隂公前大司徒王公少司徒<lb/>
歙方公主之客則太宰吾郡楊公少宗伯富順李公也<lb/>
<pb n="KR4e0201_WYG_238-4b"/>
西園者一曰鳯臺園盖隔弄有鳯皇臺故以名亦徐錦<lb/>
衣天賜所葺今以分授二子析而為二當别稱西園矣<lb/>
園在郡城南稍西去聚寳門二里而近余時携兒子騏<lb/>
宗人少卿執禮陸太學端御游焉入園為折逕以入凡<lb/>
三門始為鳯游堂堂差小於東之心逺堂廣庭倍之前<lb/>
為月臺有竒峯古樹之屬右方括子松髙可三丈徑十<lb/>
之一相傳宋仁宗手植以賜陶道士者且四百年矣婆<lb/>
娑掩暎可愛下覆二古石曰紫烟最髙垂三仭色蒼白<lb/>
<pb n="KR4e0201_WYG_238-5a"/>
喬太宰識為平泉甲品曰雞冠宋梅摯與諸賢刻詩當<lb/>
其時已賞貴之曰銘石有建康留守馬光祖銘二石痺<lb/>
於紫烟色理亦不稱堂之背修竹數千挺來鶴亭踞之<lb/>
從鳯游堂而左有厯數屏為夭桃叢桂海棠李杏數十<lb/>
百株又左曰掔秀閣特為整麗閣前一古榆其大合抱<lb/>
不甚髙而垂枝下飲芙蕖沼有潛虬渇猊之狀沼廣袤<lb/>
十許丈水清瑩可鑒毛髮沼之陽壘洞庭宣州錦川武<lb/>
康雜石為山峯巒洞穴亭館之屬小於東園而髙過之<lb/>
<pb n="KR4e0201_WYG_238-5b"/>
其右則小滄浪大可十餘畝匝以垂楊衣以藻蘋儵魚<lb/>
跳波天鷄弄風皆佳境也南岸為臺可望逺髙樹羅植<lb/>
畏景不來北岸皆脩竹蜿蜿起伏小滄浪垂盡復得平<lb/>
坡一四周水環之華屋三楹大抵竒卉名果如頻婆楊<lb/>
梅桃李異種白蒲桃尚繁茂足餖飣其蘭菊可盆而植<lb/>
者則無幾矣考周公瑕所撰舊志堂閣亭館池沼以百<lb/>
十計呼園父問之十不能存二三名亦屢更易豈為錦<lb/>
衣之後人不能嵗時増葺就頽廢耶抑詞人多夸大若<lb/>
<pb n="KR4e0201_WYG_238-6a"/>
子虛亡是公之例云爾余一游西園遇花時所得㑹心<lb/>
倍於東園盖尤耿耿云<lb/>
鳯凰臺者舊建初寺之後一曰保寜寺在聚寳石頭之<lb/>
間稍隆處也宋元嘉十六年有異鳥三五彩集焉寺僧<lb/>
正顗裒土為臺識之或云秣陵王顗未審孰是唐李白<lb/>
侈其觀有三山二水之句學士大夫想像其雄峻瑰麗<lb/>
之勝而願游焉乃其踪跡漫漶不可復識徐錦衣天賜<lb/>
以其地之近又與所營莬裘鄰也崇其土則曰鳯凰臺<lb/>
<pb n="KR4e0201_WYG_238-6b"/>
疏井而甘則曰鳯凰泉而傍阜之髙者曰鳯麓臺為堂<lb/>
以冠之後軒臨渟碧池鳯凰臺之後阜更髙者叢石為<lb/>
碁飾以佛宇曰叢桂菴其他有古樹脩竹之類余時與<lb/>
騏兒侯客未至相與縱步則以積潦故翬舍摧圮兔葵<lb/>
旅生臺亦痺隘舉目無所覩見意甚倦之啜主人茶一<lb/>
盌而出園丁强作解事語指墻外一墩曰此真鳯凰臺<lb/>
已視之乃塊土峻上可二仭許土色正赤兒子疑之余<lb/>
笑曰非也臺故裒土以人力成耳今此殆息壤哉後遇<lb/>
<pb n="KR4e0201_WYG_238-7a"/>
朱彬州衣云鳯皇臺本僉憲阮丈里居後有鳯皇泉水<lb/>
甚洌而甘余當謁阮質之雖然奪徐以歸阮將無兩虞<lb/>
芮也<lb/>
魏公南園者當賜第之對街稍西南其縱頗薄而衡甚<lb/>
長入門朱其欄楯以雜卉實之右循得二門而堂凡五<lb/>
楹頗壯前為坐月臺有峯石雜卉之屬復右循得一門<lb/>
更數十武而堂凡三楹四周皆廊廊後一樓更薄而皆<lb/>
髙靚瑰麗朱甍畫棟綺疏雕題相接堂之陽為廣除前<lb/>
<pb n="KR4e0201_WYG_238-7b"/>
匯一池池三方皆壘石中蓄朱魚百許頭有長至二尺<lb/>
者拊欄而食之悉聚若繢錦又若炬火爍目魏公方合<lb/>
六卿之長佐時余與先至者四五人從右方十餘折而<lb/>
上得亭樓一小飲其中八九行而客俱至乃從左逶迤<lb/>
而下甲館脩亭複閣累榭與竒石怪樹繡錯牙互非枳<lb/>
履則棘冠其左折而下覩匠氏方西嚮而治軒三楹不<lb/>
暇入主人肅客大合三部樂轟飲至一鼓乃罷去大司<lb/>
馬隂公謂余公之第西圃其鉅麗倍是然不恒延客客<lb/>
<pb n="KR4e0201_WYG_238-8a"/>
與者唯留守中貴人大司馬及京兆尹丞耳居三月所<lb/>
大司馬吳公復延余於兹園時隂公魏公俱物故矣酒<lb/>
數行不勝西州之感乃起訪所新治軒者而憩焉其麗<lb/>
殊甚而枕水西南二方皆有峯巒百疊如虬攫猊飲得<lb/>
新月助之頃刻變幻勢態殊絶時客為大司寇陸公少<lb/>
司寇張公不甚宜酒余宜酒而意忽忽不樂飛數大白<lb/>
乃别<lb/>
余始飲魏公僅月餘而有大閲之役間以隂公言風公公<lb/>
<pb n="KR4e0201_WYG_238-8b"/>
曰固也俟西圃之菊繁而後與二公㑹非乆公病矣隂<lb/>
公卒公亦繼卒㑹公之世子繼志等以誌銘見屬而余<lb/>
徃釃椒漿焉世子以其仲父錦衣與崇信伯費公治具<lb/>
於西圃而請曰先公嘗言之不忍食也余乃强徃盖出<lb/>
中門之外西穿二門復得南嚮一門而入有堂翼然又<lb/>
復為堂堂後復為門而圃見右折而上逶迤曲折疊磴<lb/>
危巒古木竒卉使人足無餘力而目恒有餘觀下亦有<lb/>
曲池幽沼㣲以艱水故不能勝石耳錦衣云當中山王<lb/>
<pb n="KR4e0201_WYG_238-9a"/>
賜第時僅為織室馬廐之屬日乆不治轉為瓦礫塲太<lb/>
保公始除去之徵石於洞庭武康玉山徵材於蜀徵卉<lb/>
木於吳㑹而後有此觀至後一堂極宏麗前疊石為山<lb/>
髙可以頫羣嶺頂有亭尤麗曰此則今嗣公之所創也<lb/>
公居平日必一游游必以聲酒自隨取懽適而後罷去<lb/>
即寒暑雨雪無間也又指其木曰此為海棠為古梅為<lb/>
碧桃皆拱矣春時爛熳若百丈宫錦幄公能一來乎余<lb/>
頷之姑與崇信小飲而出<lb/>
<pb n="KR4e0201_WYG_238-9b"/>
盡大功坊之東為東園公之第三子繼勛宅今所稱四<lb/>
錦衣者也嘗第武進士領南錦衣篆自免歸里主人為<lb/>
東園公愛子所授西園為諸邸冠顧以逺不時徃益治<lb/>
其宅左隙地為園盡損其帑凡十年而成顧以病足多<lb/>
謝客客亦無從跡之己丑春四月七日忽要余與大司<lb/>
寇陸公游焉入門折而東南嚮有堂甚麗前為月榭堂<lb/>
後一室垂朱簾左右小庭耳室翼之後加鐍焉計奉其<lb/>
九十老母以居者也主人為具甚豐大合樂以饗酒二<lb/>
<pb n="KR4e0201_WYG_238-10a"/>
十餘行散殽以餕從者乃起折而西得一門則廣庭廓<lb/>
落前亦有月榭以安數峯中一峯髙可比到公石而不<lb/>
作殭嵌空玲瓏莫可名狀問之主人目余此故公郡中<lb/>
物也徃年公郡中人艱食而吾幸有餘米故亟得之然<lb/>
道路之費已不貲矣北有危樓其阯已可三尺凡二十<lb/>
餘級而登前眺則報恩寺塔當忩而聳相輪復踞其上<lb/>
二丈許得日而金光漾目陸公絶呌以為竒啟北則峯<lb/>
巒環列若巫女鬟青翠百態相與咏賞佐以酒炙乆之<lb/>
<pb n="KR4e0201_WYG_238-10b"/>
乃下稍進則有華軒三楹北嚮以承諸山余乃躡右級<lb/>
而上登頓委伏紆餘窈窕上若躡空而下若沈淵者不<lb/>
知其幾亭軒以十數皆整麗明潔向背得所橋梁稱之<lb/>
朱欄畫楯在在不乏而所尤驚絶者石洞凡三轉窈㝠<lb/>
沈深不可窺揣雖盛晝亦張兩角燈導之乃成武罅處<lb/>
煌煌僅若明星數㸃吾游真山洞多矣亦未有大隃勝<lb/>
之者水洞則清流泠泠傍穿遶一亭瑩澈見底朱鱗數<lb/>
十百頭以餅餌投之駢聚躍唼波光溶溶若冶金之露<lb/>
<pb n="KR4e0201_WYG_238-11a"/>
鋩穎兹山周幅不過五十丈而舉足殆里許乃知維摩<lb/>
丈室容千世界不妄也所至皆有酒脯以佐其勝尋暝<lb/>
色起絃管發主人布几於樓之下再張宴於堂酬酢乆<lb/>
之街鼓動矣囘首恍惚若夢境命筆記之<lb/>
萬竹園與瓦官寺鄰故人湯吏部元衡詹翰林東圖邀<lb/>
游焉時少司徒方公與余俱為客而余屬瓦官之主僧<lb/>
燒筍蕨合酉菜羮佐起麵餅四人者食之而甘次第禮<lb/>
佛像登重建所謂瓦官閣者徙倚乆之乃出不百武抵<lb/>
<pb n="KR4e0201_WYG_238-11b"/>
園亦魏公家物主者為邦寜公嬖子也辭疾不出使人<lb/>
具茗焉園有堂三楹前為臺臺亦樹數峯墻可萬數仭<lb/>
朱樓扄鐍甚固啓之亦殊壯盖其所栖宿處也堂左廂<lb/>
三楹亦可布席自此以外則碧玉數萬挺縱横將二三<lb/>
頃許偃蹇自得幽深無際赤日避而不下涼颸徐發惜<lb/>
頗為積潦所敗主人有餘力置之羅衿香澤中不能為<lb/>
此君作縁又不能鑿池引水以益魚鳥之致令人有餘<lb/>
憾耳使付吾家子猷當爽然作淇渭間觀湯詹皆能飲<lb/>
<pb n="KR4e0201_WYG_238-12a"/>
詹酒後耳熱談天便是重覩鄒衍二青衣老而能作洛<lb/>
生詠嗚嗚動人皆浮白之一助也酩酊始别<lb/>
徐三錦衣者東園君之仲子而鳯凰臺主人也余游鳯<lb/>
凰臺去主人第小逺煮茗相問訊既而詣余則以一刺<lb/>
報之仲夏之廿四日雨晴霽閽者復得主人刺次日質<lb/>
明偶過方司徒司徒迎謂三錦衣相訪乎余曰訪而不<lb/>
及見也司徒曰見我見而請於我曰幸公與司馬公之<lb/>
報訪也晨使蒼頭闖我閽詢之則盛其供張掃門以候<lb/>
<pb n="KR4e0201_WYG_238-12b"/>
矣余頷之入部畢還過方公公遂拉以同行及門主人<lb/>
嚴服肅客薦茗已而穿中堂貫複閣兩重始達後門門<lb/>
啟折而東五楹翼然廣除稱是為月榭以承花石置酒<lb/>
堂中十餘行三飯皆有侑乃復折而東啟垣則别一神<lb/>
仙界矣始由山之右躡級而上宛轉數十武其最髙處<lb/>
得一樓而憩東北鍾山紫翠在眼復汎大白十餘行自<lb/>
是東其竇下上迤邐皆有亭館之屬伏流窈窕穿中石<lb/>
橋二麗而整曲洞二蜿蜒而幽深益東則山致盡而水<lb/>
<pb n="KR4e0201_WYG_238-13a"/>
亭三楹出矣亭枕池南而北嚮啟扉則三垂之勝可一<lb/>
攬而既池水清冷鑒毛髮萍藻時虩朱魚有徑尺者鼓<lb/>
鬛自恣竒峯峻嶺參差岝㠋怪木夀藤樛互暎帶朱樓<lb/>
畫閣上割雲而下齧波真使人應接不暇大約其麗埓<lb/>
魏邸之南園而廣勝之園之廣不能如東西二園而山<lb/>
之壯麗勝之余兹游出意外甚適小缺陷者主人執禮<lb/>
謙甚不能去褦襶方公嗇於飲無為酬酢家又夙邀客<lb/>
如公瑕幼于之類已在館矣力辭乃得先别<lb/>
<pb n="KR4e0201_WYG_238-13b"/>
徐氏兩西園之外復有稱西園者一曰金盤李園魏五<lb/>
公子邦慶之别業也去石城門可一里而近門俯大街<lb/>
有堂三楹頗卑淺後為臺循臺而東北轉可三十武榔<lb/>
榆夾之髙楊錯植緑隂可愛更東蔬圃麥壠彌望又三<lb/>
十武有堂三楹堂之陽為廣除其南為臺列湖石四五<lb/>
下植牡丹以纓絡栢參之堂之隂疊石為山髙不尋丈<lb/>
具體而已其阯皆鑿小溝宛曲環遶可以流觴而不知<lb/>
水所從出處山之麓為亭亭下為洞洞不能五六尺倚<lb/>
<pb n="KR4e0201_WYG_238-14a"/>
墻而竇竹扉蔽之或云墻後復有山山之中有池當是<lb/>
流觴之水之委也重堂複閣可以眺而數然不可即矣<lb/>
左右老栝八株大者合抱偃蹇婆娑生意遒盡自此而<lb/>
西南徑屢折籬落間亦有木香荼䕷之屬尚餘少花傍<lb/>
植梅杏烏椑皆可實根既為藤蔓所制計得少實付之<lb/>
鳥雀而已又西南有屋數十楹甃甓繚之前樹粉墻其<lb/>
西為垣垣之外竹萬箇雜髙榆數十與落照相鮮新歸<lb/>
路稍東北始得水頗𣺌瀰疑即所過屋後池也亭西髙<lb/>
<pb n="KR4e0201_WYG_238-14b"/>
阜亭其上曰碧雲深處可以東眺朝天宫北望清涼瓦<lb/>
官浮圖烏龍之靈應觀亦有佳處也大較魏氏諸園此<lb/>
最寛廣而不為倫列得洛中遺意然以蕪不治故遂不<lb/>
能與他園抗使用五百金授丘壑胷中人治之當使嵇<lb/>
阮抱臂相尋不復它詣矣金盤李者得之故李將軍金<lb/>
盤事誕妄不足信<lb/>
徐九為魏公叔第與公府相對而居今年三月之十二<lb/>
日邀余與太宰楊公少宰趙公大司寇陸公為牡丹之<lb/>
<pb n="KR4e0201_WYG_238-15a"/>
㑹入門㕔事頗壯然北向從右門折稍西南則㕔事轉<lb/>
而南向益壯前有臺峯石皆錦川武康牡丹十餘種衣<lb/>
焉時五日之内為㑹者三而花事皆向殘獨此猶嫣然<lb/>
主人小設酒茗而已俄復肅客右啓一門則㕔事更壯<lb/>
而加麗前為廣庭庭南朱欄暎帶頫一池池三隅皆竒<lb/>
石中亦有峯巒松栝桃梅之屬亭館洞壑縈錯皆加丹<lb/>
堊左右畫樓相對而右獨崇据石臺為三層時乆旱甫<lb/>
得雨意甚暢登樓而飲則烟霧羃歴忽近忽逺皆有姿<lb/>
<pb n="KR4e0201_WYG_238-15b"/>
態主人具席於堂甚豐余謂趙公得無難子復古編乎<lb/>
趙公無以應曰是侯家非吾編所能約束也至街鼓動<lb/>
乃别主人之右方園尤麗即鬻於魏公所謂南園者也<lb/>
莫愁湖園者亦徐九别業也出三山門不數百步而近<lb/>
其園左有樓臺水閣花榭之屬而以洚水故多摧塌主<lb/>
人疲於力不暇飭然其景為最勝盖其隂即莫愁湖衡<lb/>
不能半里而縱十之隔岸坡陀隠隠然不甚髙而迤邐<lb/>
有致趙司成王光禄沈比曹𡊮左軍置酒於中樓四壁<lb/>
<pb n="KR4e0201_WYG_238-16a"/>
皆壊意甚危之然得以縱目無所碍時夕日將墮山水<lb/>
暎幕宛若李將軍金碧圖呼酒甚暢第歸而聞吾仲氏<lb/>
訃盖一轉盼間哀樂相禪極矣自是不敢復及莫愁湖<lb/>
不然吾安能一月不一詣也<lb/>
同春園者故齊藩之孽孫某所創也余嚮者從家弟敬<lb/>
美所得許太常園記而豔之宗人光禄湯徐二比部邀<lb/>
余遊焉其地在城西南隅去某之居第武可數也入門<lb/>
可方駕轉而右闢廣除豁然月臺宏飭峯樹掩暎嘉瑞<lb/>
<pb n="KR4e0201_WYG_238-16b"/>
堂承之堂額故邢叅政一鳯古篆自是復得一門有堂<lb/>
曰䕃緑文博士彭𨽻其額二書皆名筆太常所謂垂栁<lb/>
髙梧長松秀栢緑隂交加覆於欄檻者是也堂北嚮其<lb/>
背枕水而閣曰藻鑑却南嚮傍為漱玉亭太常所謂亭<lb/>
下有泉泉外植竹千挺泉流有聲琅玕成韻余再過之<lb/>
不聞所謂泉聲也壘土石為山逶迤下山有亭臺館榭<lb/>
之屬多牡丹芍藥當花時爛熳百狀大足娛目主人今<lb/>
逝矣故不恒扄閉羣公時時過從以故聲稱與東西二<lb/>
<pb n="KR4e0201_WYG_238-17a"/>
園埓實不如也<lb/>
仲夏廿五日亭午散衙報謁諸公過許中貴飯我於涼<lb/>
堂不豐而㫖為一飽自陸司寇所還有土垣横亘且里<lb/>
許其中皆竹而北其竇闖而入叩之乃武定侯之故園<lb/>
也面東一軒稍入復得一堂亦面東又十餘武水亭三<lb/>
楹臨池南嚮又數十武復得一池其外皆菉竹大者如<lb/>
盌去西可三十丈而殺南北總五十丈而贏東則汗漫<lb/>
無際矣鸞稍翔空畏日不下輕颸徐來戞玉敲金三伏<lb/>
<pb n="KR4e0201_WYG_238-17b"/>
之際不待遇阮公然後把臂入林也侯家燕中嵗使人<lb/>
收其羡可百金第不知是威襄公故墅將永嘉大長公<lb/>
主所創否其左為故寜國大長公主府文皇之同母女<lb/>
弟也下適梅都尉殷都尉為建文君將重兵鎮淮安京<lb/>
師平第徹備而不入謁奉朝請之三年以嫌為怨家都<lb/>
督趙曦譚深夜扼之水死上雖快而憐之捕誅曦深所<lb/>
以慰藉公主良至官其三子皆孝陵衛指揮使今有視<lb/>
錦衣篆者公主府堂前後皆毁圮僅大門在其園亦皆<lb/>
<pb n="KR4e0201_WYG_238-18a"/>
竹廣袤與武定園埓竹之巨麗不逮也亦為之一步而<lb/>
出<lb/>
市隠園者故鴻臚姚元白園也姚君盖嘗刻周公瑕所<lb/>
撰記與故顧尚書璘許太常穀邢侍講一鳯張察幕之<lb/>
象彭徵君年今余洗馬孟麟諸賢之詩其稱挧園之勝<lb/>
不容口余讀而豔之今年五月且盡吾鄉張幼于與公<lb/>
瑕俱至都幼于與薛鴻臚者邀余游焉時姚君物故乆<lb/>
矣過其子諸生某居相與要入堂後一軒雖小頗整潔<lb/>
<pb n="KR4e0201_WYG_238-18b"/>
庭背竒樹古木稱是復轉而東一軒中頗敞出古畫墨<lb/>
蹟之類亦間有佳者評隲少時苦茗佐勝出門穿委巷<lb/>
百餘武始得園叩北扉而入有茅亭南嚮傴僂猶妨幘<lb/>
其左小山以竹藩之不可登則姚生之仲弟所受也前<lb/>
為大池縱横可七八畝其右有平橋狹僅容足蜿蜒而<lb/>
前橋盡得平屋五楹中三楹所謂中林堂者也堂後一<lb/>
軒枕池曰鵞羣閣半敝矣以攷公瑕記所稱某亭某橋<lb/>
某館某臺者今皆不可復跡豈鴻臚之締飾不能保之<lb/>
<pb n="KR4e0201_WYG_238-19a"/>
身後耶將公瑕文士誇誕難信耶時乆旱得雨甚快坐<lb/>
閣中雨復琅琅已而平波盡鱗蹙風欲立遙望所謂小<lb/>
山者黒雲幕之殆若潑墨意頗灑然而主人酒炙乃不<lb/>
時至盖幼于實悞之㑹余與薛各有所攜壺榼且酌且<lb/>
談移時而主人之具至則頗腆相與盡適而别得詩一<lb/>
章<lb/>
武氏園者憲副武君之弟太學某所搆也始鴻臚江隂<lb/>
薛生為具要大宗伯姜公大司寇陸公少司徒方公少<lb/>
<pb n="KR4e0201_WYG_238-19b"/>
司寇李公與余游方山余以逺不可乃謀之萬竹園從<lb/>
瓦官寺乞齋供畢而姜公於園之主人有所避乃西南<lb/>
行里許得武氏園而休焉園有軒四敞然無所避日其<lb/>
陽為方池平橋度之可布十席橋盡數丈許為臺有古<lb/>
樹崇峯之屬菉竹外䕶池延袤不能數十尺水碧不受<lb/>
塵時聞㶁㶁聲盖青溪所借流也其右方有精舍啟鐍<lb/>
而入堂序翼然又西一樓雕梁畫桷陳張頗麗而中供<lb/>
吳偉所畫仙像殊不稱薛生云武靜歛不涉外事而奉<lb/>
<pb n="KR4e0201_WYG_238-20a"/>
佛亦好長生之道時捐槖為施審爾一佳士也姜公陸<lb/>
公談余與李公飲方公湛然其間兩不違性近暝而散<lb/>
吾至白下凡三過王貢士杞園園在聚寳門之西可半<lb/>
里度委巷轉至其處門對大河河之北為帝城入門得<lb/>
一堂三楹更南嚮庭中牡丹盛開凡數十百本五色煥<lb/>
爛若雲錦時宴余者繼山鴻臚華松光禄也與余皆王<lb/>
姓主亦王姓大竒繡毬花一本可千朶後二旬許復遊<lb/>
焉主之者趙司成也從牡丹之西竇而得芍藥圃其花<lb/>
<pb n="KR4e0201_WYG_238-20b"/>
盖三倍於牡丹大者如盤白於玉赤於鷄冠裛露迎颸<lb/>
嬌豔百態茉䔧復數百本建蘭十餘本生色蔚浡可愛<lb/>
傍一池云有金邊白蓮花甚竒時葉猶未錢也明日復<lb/>
遊焉主之者宗伯姜公少司寇李公也則興已䦨矣於<lb/>
洛中擬天王院花園子盖具體而㣲<lb/>
　　游吳城徐少叅園記<lb/>
郡城之坎隅有水木岡阜之勝甲於一城友人徐少叅<lb/>
廷祼治之十年矣或曰故吳文定公東莊也後人蕪而<lb/>
<pb n="KR4e0201_WYG_238-21a"/>
它屬焉萬厯之戊子仲春十六日余赴留樞過郡徐君<lb/>
與蔣少叅夢龍醵而見要至則日亭午矣啓西門而入<lb/>
復過一門有小軒以憩客更西一門呀然而闢崇堂五<lb/>
楹雄麗若王侯前為大庭庭陽廣池三隅皆山卉樹罨<lb/>
靄岡嶺遒峻徐君乃呼小舫御之載酒舫尾前一舴艋<lb/>
為鼓吹導遶出山後逶迤長溪至西閣而休閣東枕溪<lb/>
而西為臺臺廣平可以望月飯已迤邐而下則有三籃<lb/>
輿候叢竹間余謂竹茂密或輿妨既而不告妨也已得<lb/>
<pb n="KR4e0201_WYG_238-21b"/>
石徑逶迤上下或峻或夷余謂當益輿妨既而復不妨<lb/>
也乃徐君已先試輿竹中妨則芟之其始治巖嶺亦然<lb/>
余今而後知余之拙於山也前歴深洞登絶頂主峯最<lb/>
雄壯復下穿至一巖前凭朱欄磬折依水玉蝶梅數株<lb/>
麗之為舉數大白復前陟降幾百許武則瀑布巖出矣<lb/>
巖陡削可三丈許仰而望之勢若十餘丈者疊亂石為<lb/>
峭壁隃天成已巖鼓瀑瀑自山頂穿石虩而下若一疋<lb/>
練中忽為燕尾迸入小圓池千珠逆噴復繇池竇而遶<lb/>
<pb n="KR4e0201_WYG_238-22a"/>
余前浮觴𣺌𣺌爭先取捷乆之瀑水益雄布罽於地卧<lb/>
而觀之面髮沾灑誦暎地為天色飛空作雨聲句大呌<lb/>
稱快酒至數十叵羅不能醉盖徐君預蓄水十餘櫃以<lb/>
次發之故不竭吾不知於龍湫開先若何慧山兩王園<lb/>
故真泉業弗如也日下舂為它主人所挽悒悒而别得<lb/>
詩二首<lb/>
　　游牛首諸山記<lb/>
余耳建業牛首之勝者乆矣至謂不陟牛首不為宦建<lb/>
<pb n="KR4e0201_WYG_238-22b"/>
業而甫上事之月有八日大宗伯姜公少司寇李公邀<lb/>
予與大司寇陸公少司徒方公游焉余聞之色飛呼粥<lb/>
不能盡一甌既出候諸公於聚寳門之報恩寺皆不至<lb/>
時寺之二山門前後殿周廡乆委刼火獨一塔在塔故<lb/>
文皇下京師纂大寳傾天下之財力為髙帝及后營福<lb/>
者也其雄麗冠千浮圖金輪聳出雲表與日競麗余劇<lb/>
欲一登之而僧頗尼以不任余乃易便服行縢憑小吏<lb/>
肩而上甫三級則已下視萬雉矣級益髙階益峻兩股<lb/>
<pb n="KR4e0201_WYG_238-23a"/>
踸踔者乆之强自奮盡九級宫殿樛鬱萬棟櫛歴與平<lb/>
疇相暎長江如白龍蜿蜒而來惟鍾山紫氣與天闕方<lb/>
山不相伏餘無所不靡塔四周鐫四天王金剛䕶法神<lb/>
中鐫如來像俱用白石精細巧緻若鬼工余摩娑乆之<lb/>
听然而笑謂足且詛吾眼矣下不盡一級而姜公方公<lb/>
至相與聨輿行十餘里抵魏公莊水亭小憩時日已過<lb/>
暎姜公見余之有饑色也出槖得粉丸四啖之復行十<lb/>
餘里為李賢妃園一小璫出肅强余三人步入可里許<lb/>
<pb n="KR4e0201_WYG_238-23b"/>
始抵其室出鹹蔬清酒為薦余為之舉六七觴賞其率<lb/>
素也璫指謂此為唐王母貞順麗妃余記唐定王者髙<lb/>
帝之第二十三子也母即李賢妃所稱三字謚妄也姜<lb/>
公後攷曹志以余言良是出門而陸公李公始來自是<lb/>
古樹流泉迤邐不斷仰望兹山蒼翠逈絶諸嶺獨所謂<lb/>
牛首者轉近轉不似雖雙嶺依稀相望然一聳一痺殊<lb/>
不堪天闕吾家始興慮創大役姑用以塞衆喙耳陸倕<lb/>
别銘雙闕之石與何徵君前後駁之駁之是也抵山門<lb/>
<pb n="KR4e0201_WYG_238-24a"/>
日已下舂矣縁坡而上至金剛殿殿後有石階數之正<lb/>
得百級曰白雲梯梯盡則為四天王殿殿後級如前而<lb/>
殺其半梯盡為大雄殿殿後復為毘盧殿毘盧者釋迦<lb/>
千丈報身也大雄之左方室曰觀音右曰輪藏中為平<lb/>
除下俯天王殿除之左文杏樹髙可數十仭圍稱是百<lb/>
年前刼火不能燼非僧臘可擬已宗伯公具飯於方丈<lb/>
余以饑故噉之甘改席文杏之傍時月初上葱蘢晻靄<lb/>
大有致出余所攜白酒與李公相酬酢陸公劇談姜公<lb/>
<pb n="KR4e0201_WYG_238-24b"/>
與余間應之方公時出雅語然於四祖㸃懶融一大際<lb/>
未有相叩㑹者已與陸公稍西過一樓宿焉其前三楹<lb/>
樓也而後則踞巖為淨室暎前榮而坐皎月當牖其東<lb/>
南連嶂紫翠百狀西南為下方梅壟菜畦平楚細流一<lb/>
碧千頃與陸公對坐嗒然忘此身之猶在塵世也以䜪<lb/>
故寢亦甘凌晨起姜公李公要余飯方丈余與談兹樓<lb/>
之勝攜榼就焉僧蔬雜陳出余壺中瀝數行乃出循東<lb/>
廊度峻嶒而上得文殊洞自然石龕文殊像極猥小而<lb/>
<pb n="KR4e0201_WYG_238-25a"/>
外為重屋羃之不足當金剛窟萬之一又東為辟支巖<lb/>
有塔附焉曰藏辟支佛舍利處也頗現光怪余讀盛仲<lb/>
交記為一哂辟支獨覺也刼前迦葉佛有之安得留舍<lb/>
利於支那殆是菩薩或髙僧舍利耳又東為捨身臺余<lb/>
以足疲不得上笑謂今者眼當詛吾足矣然寔無他竒<lb/>
尋李園之小璫復以酒來布席别閣亡何姜李二公復<lb/>
置席方丈飯畢循松林而下觀所謂昭明太子飲馬池<lb/>
者一坎窞耳水赤而濁僧云亦時涸三吳諸蹟多附之<lb/>
<pb n="KR4e0201_WYG_238-25b"/>
昭明亦妄也出三門欲取道獻花巖肩輿出沒松影與<lb/>
虩日相照豐草緑縟黄花錯出如綺繡可五里許得一<lb/>
嶺下輿却望牛首丹宫碧宇列嵌巖際下者若墜上者<lb/>
若綴帝釋天化城恐不是過也循嶺而右稍降為祖堂<lb/>
盖融之後尊融為祖以嗣信大師者前後殿閣頗整麗<lb/>
啜僧供而出復憩故嶺徘徊不忍下乃循嶺而左稍降<lb/>
可里許得獻花巖故寺道傍一深洞延袤將二丈塑融<lb/>
像其中僧盖云此融未見信大師坐處也劉禹錫所稱<lb/>
<pb n="KR4e0201_WYG_238-26a"/>
皓雪蓮生巨蛇摧伏羣鹿馴聽正其時耶迨得法信師<lb/>
之後則不爾不落階級自不為鬼神所窺道宣之所以<lb/>
不敢望三車也然融初不作有漏因後乃日於丹陽負<lb/>
米一石八斗為衆法成此大刹能無與達磨初祖示訓<lb/>
相倍耶要之融自得法之後猿鳥獻花亦可不獻亦可<lb/>
作有為跡亦可不作亦可如未得法却無一是處僧導<lb/>
登山門前殿陟險坐芙蓉閣亦可以眺牛首俯下方然<lb/>
迫仄殊不逮所聞復小飲方丈還至報恩更衣别諸公<lb/>
<pb n="KR4e0201_WYG_238-26b"/>
時日猶未下舂云嗟夫牛首獻花與攝山栖霞之勝余<lb/>
蓄之四紀矣而晩始得之得之晩過從當益數第浮屠<lb/>
法宿嘉桑下不得過三日去愛戀也余自此不復作二<lb/>
山游矣且故鄉一團瓢地不減維摩丈室能容阿閦世<lb/>
界而又何戀戀兹勝耶余且歸矣<lb/>
　<lb/>
　<lb/>
　弇州續稿巻六十四<lb/>
</p>
<p>
</p>
  </div>
</body>
</text>
</TEI>
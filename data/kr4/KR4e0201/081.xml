<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻八十一</head> <lb/>
    <p>
<pb n="KR4e0201_WYG_081-1a"/>
欽定四庫全書<lb/>
　弇州四部稿巻八十一<lb/>
　　　　　　　　　　　　明　王世貞　撰<lb/>
文部<lb/>
　傳五首<lb/>
　　二陳公傳<lb/>
陳長公者名察字原習其先閩人徙常熟遂為常熟人<lb/>
常熟故多豪陳豪族其人類長者髙皇帝數以法破誅<lb/>
<pb n="KR4e0201_WYG_081-1b"/>
諸豪首獨赦陳氏自如為其以長者故四傳而公父光<lb/>
禄君隠不仕母譚淑人夣斗間氣下傅體寤而視腹有<lb/>
赤文曰鳳已遂娠生公公生嶷然荘甚動止自矩下帷<lb/>
日夜誦不輙補邑諸生俄光禄君圽公苫而仇酒肉之<lb/>
味者三年故令邑揚名甫請得屬光禄碣曰不佞令辱<lb/>
誌叟以諸生賢竊知叟盖光禄君少子寰亦諸生矣久<lb/>
之公遂舉進士釋褐南昌推官滿三載髙第入為留臺<lb/>
監察御史尋召治臺事中貴人瑾擅而公持議亡所屈<lb/>
<pb n="KR4e0201_WYG_081-2a"/>
坐罰輸粟邊百五十石瑾後伏法殊死而義子寧彬煽<lb/>
起益甚公力争不得嘆曰死耳而不難太夫人耶是時<lb/>
譚淑人春秋髙尚亡恙云公移疾歸養又可九歳而㑹<lb/>
寰免檢討亦歸譚淑人趣起公曰若毋以吾老為念而<lb/>
遂孤天子大恩公乃起守故官俄當出按滇上疏言天<lb/>
下大計五曰備荒曰治兵曰屏盜曰水利曰民牧俱下<lb/>
所司條著令寧王宸濠反義子彬說上以南方饒樂可<lb/>
游上欣然嚴中外且發公抗言㺯兵者陸梁彭蠡間寧<lb/>
<pb n="KR4e0201_WYG_081-2b"/>
䏻舉大名哉發三千騎渡江可徑縛取奈何屈萬乗尊<lb/>
奪吏士任且上出而京師空然無六尺寄撫監即北不<lb/>
憂邊不憂蕭墻内耶上不懌切責公奪一歳奉公遂行<lb/>
按滇屏騶呵以身周行箐棘而微刺民間得失滇中别<lb/>
産銀幸臣請縣官塲而𣙜之歳可佐度支費什一下使<lb/>
者議公持不可曰此兵端也且上以采用事者覩其利<lb/>
余覩其害而從㬰之不可竟罷議金齒帥沐崧挾中貴<lb/>
人<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>而囓公劾治如律上亡子公疏略曰臣越在外徼<lb/>
<pb n="KR4e0201_WYG_081-3a"/>
妄干國家大議死罪死罪陛下之踵先帝稱尊者十五<lb/>
矣先帝十八年而棄羣臣亡卒然之患以有陛下也陛<lb/>
下多狎游壮未有子羣臣心怦然竊害萬一宜早定大<lb/>
計擇親賢寘禁邸端良之士屏翼左右陛下固萬夀無<lb/>
量庶有以培本根消窺伺臣民不勝大望不報亡何毅<lb/>
皇帝晏駕上即位下詔求直言而公還自滇數上書陳<lb/>
君徳興革計弊復出按蜀公說上以罷蜀鎮守及諸織<lb/>
造中貴人具其状甚悉中貴人尾得書語相銜公刺骨<lb/>
<pb n="KR4e0201_WYG_081-3b"/>
謀格不下然上固已心動後次第有所裁具如公語公<lb/>
之按滇而蜀也一罷青驪布袍導二吏符節而已岳守<lb/>
而下大懾服惴惴亡以奉下風墨吏先公解印綬去試<lb/>
諸道偕計吏者甫畢以譚淑人喪免公繇郵書中受訃<lb/>
即被髮跣且號踊曰天其枳不穀得以九歳侍而易一<lb/>
日耶公服除再入為御史王邦竒者壬人也例罷所任<lb/>
千戸不得志縁上意誣大學士費宏等給事中楊言因<lb/>
遂糺邦竒上恚謂為大臣遊說即朝置獄訊備五毒公<lb/>
<pb n="KR4e0201_WYG_081-4a"/>
大呼曰臣察願以不肖軀易楊言地下衆錯愕引辟而<lb/>
上連日攝公不為動退復具草言亡論邦竒語非是大<lb/>
臣不自飭扞文罔亡以消厭人議惟上體貌終始其聽<lb/>
自劾邦竒别下司冦獄彈治勿令天下有以窺見風㫖<lb/>
上曰善因遂寛楊言獄弗誅十二軍帥侯勛方挾幸為<lb/>
姦利巨萬公時監軍事發其隂請賜罷上謂御史戇吾<lb/>
不愛一勛以謝御史其令侯就第公守御史久同列屢<lb/>
起大位㡬徧始遷為太僕少卿垂拜公復辭薦代人太<lb/>
<pb n="KR4e0201_WYG_081-4b"/>
僕於故事不得辭又不當得薦代人坐謫潮屬邑校官<lb/>
公怡然巻衣出曰察奉臺事亡状又數妄言當僇天子<lb/>
幸哀憐之潮萬里寧謫人也於是倍道趣潮聚諸儒生<lb/>
譚經學諸儒生人相勸亡倍陳公朞歳移信州倅距倅<lb/>
南昌更可三十歳治如其南昌亡見遷吏態已晉浙江<lb/>
按察僉事俄超為副使踰年而遷山西按察使亡何遷<lb/>
山東右布政使已又遷浙江左布政使入為光禄卿既<lb/>
上皇子生贈祖父官録一子太學生吏部言南贛闕撫<lb/>
<pb n="KR4e0201_WYG_081-5a"/>
臣請以陳察任報可卿三品又遷自左使當為副都而<lb/>
大臣者失其名以公不先事見嗛之僅改左僉都御史<lb/>
之鎮公則申先都御史王守仁束約定甲保繕要衝勒<lb/>
習技射士宻筴授之捕鹵盜魁盜相戒請明吏毋汚陳<lb/>
公質為也而公益頒髙皇帝大誥闢里社社人給小學<lb/>
彬彬矣上行且召用公然公倦㳺乞骸骨辭至上殊非<lb/>
所望曰都御史輕去朕耶吾不用矣公故受經羅文荘<lb/>
而友張潤章拯相與劘切為君子歸杜門益讀習濓洛<lb/>
<pb n="KR4e0201_WYG_081-5b"/>
諸先生書希闊外事監司歳時行部間造公公度其人<lb/>
長者乃已或其人非長者而侈則徐出所飯麥强飯之<lb/>
曰余田父甘也公又多呉語刺刺是非咸逡巡避去所<lb/>
寢即生平不二衾蔬肉分日而食冠衣袽亡易苐令綴<lb/>
以絲禭色錯然久而失其故少年覩以不堪或相率摘<lb/>
訾公非情云公之事譚淑人二毛矣于于膝間為嬰兒<lb/>
慕歳秋先其鄉人入租稅既老病且亟捐私田三百為<lb/>
邑助愽士弟子貧者曰吾異乎所以益子孫侈者公卒<lb/>
<pb n="KR4e0201_WYG_081-6a"/>
年八十三有集及奏草若干巻<lb/>
王世貞曰日者余謁陳公山中也公亡少余而以朝事<lb/>
質某某死兵者某某諍而死者瞿然起齒擊曰彼其以<lb/>
余而牖下非夫哉則又曰為先彼死者死為後彼死者<lb/>
死彼何死矣於乎陳公亦竟老且死矣<lb/>
陳季公者名寰字原大其先世具長公傳中公生秀髫眉<lb/>
小長益敏而竒悟譚淑人宿治佛嚴晨從樓誦諸品經而卧<lb/>
公樓下竊聽則已闇記可十餘品譚淑人驚曰䜿子安所得<lb/>
<pb n="KR4e0201_WYG_081-6b"/>
之公笑曰媪晨不樓誦耶嚮者吾固耳之乃始出就外傅亡何<lb/>
補邑諸生治經經明遂舉鄉試苐三人不苐還入太學太學<lb/>
試諸生公輙居首明年舉進士所上策竒弗録故相長沙<lb/>
公嘗見公文而歎曰此豈其側注冠負敦而賈於市者衆何<lb/>
鬻焉公遂入為庶吉士益讀習中秘書滿三歳以髙第畱為<lb/>
翰林檢討大内災公上書言先皇帝未辨色而起謁上<lb/>
帝已復告於寢出朝羣臣召對以間考得失祭必躬祼<lb/>
獻終始十八年即亡以寒暍小故廢罷者主上所親覩<lb/>
<pb n="KR4e0201_WYG_081-7a"/>
也今奈何獨厭法服謝拂士貂狐之裘貝帶鵕翿而射<lb/>
馳大鹿之墟乎臣愚東之諸王邸仰覩先帝嚴藩屏備<lb/>
不虞甚慎悉也上往奪中貴瑾筴邸罷王不置瑾自以<lb/>
孤上易發耳臣愚以為修故事擇近屬賢者寘邸中上<lb/>
一旦有子令還國亡害也公所上發奸人諱又他條絶<lb/>
逸慾遵顧命禁横斂正法度節用語多戇上不省奸人<lb/>
從帷中下公奏奪半歳奉公鬱鬱不自得且念譚淑人<lb/>
老謝病歸公與長公更出入而養譚淑人時時致所善<lb/>
<pb n="KR4e0201_WYG_081-7b"/>
鄰母接席飲婦手視水陸公品嘗而進之譚淑人暑中<lb/>
疫公不解衣而扶侍者月餘衣厠牏垢生蟣貌損髪盡<lb/>
白良已譚淑人間自懽語吾養兩兒禄者妾即堵居水<lb/>
飲不戚矣上改元以修毅皇帝實録召仍檢討公言邇<lb/>
者采尚書故實上六舘此不過從牒囊中探得之何闗<lb/>
人主大計即翰林臣臚列具貟耳今以為宜復古左右<lb/>
史記言動秘燕之間備列彤管亡令他日盭爽國是又<lb/>
文皇帝下金陵諸縁故主駢僇父老一二志焉臣不佞<lb/>
<pb n="KR4e0201_WYG_081-8a"/>
首陽之饑豈紂聖武王耶上幸人賜一傳瑕瑾不掩庶<lb/>
有以風示永永不報新都公相則已心器之謂曰吾老<lb/>
矣史且待子而成遂薦公經筵講官公不能效書生戔<lb/>
戔語其所陳析治忽要致訾亹不厭上起目屬之且謂<lb/>
閣臣若講不當如是耶宫中有妃之戚或謂且罷講公<lb/>
言人主寧以一微戚廢大典無已則殺吉而事乎上曰<lb/>
善時公以久當遷者數㑹譚淑人喪解官公日馳一驘<lb/>
蒼頭從而南哭涕交柱於頤尰坼矣工方戒為譚淑人<lb/>
<pb n="KR4e0201_WYG_081-8b"/>
像未成也公尸息有間蹶然啼曰予庶㡬得之墨之凖<lb/>
已晴已顴輔跪而加丹粉焉啼未絶而譚淑人之像儼<lb/>
然公非素所受術也長公自蜀來望大號曰母而在哉<lb/>
公與長公毁俱甚又三歳起復具如故新貴人繇議禮<lb/>
驟遷患所羽翼寡而宿嚴重公欲以風致之公謝曰諸<lb/>
君吾故人非不知從諸君貴苐吾憂身後耳實録成復<lb/>
當遷公乞南遂為南京國子司業是時增城湛原眀祭<lb/>
酒也教授諸生數百千人褎衣矩坐講說道理公始慕<lb/>
<pb n="KR4e0201_WYG_081-9a"/>
稱之既益習其指撫掌歎曰吾舍我而求之亡羊之蹊<lb/>
耶顧謂諸生趣歸事父母毋徒褒衣矩坐為也亡何長<lb/>
公坐事謫潮公不忍其老逺謫移病請急與偕行萬里<lb/>
抵嶺而别遂歸卧益堅繇薦乃起為國子司業天子方<lb/>
中興制禮樂下有司毋得仍孔子王稱其尊為先師而<lb/>
言者遂上書言闕里廟器物王者非當公持不可曰陛<lb/>
下尊孔子先師以抑之耶將尊之也即尊之闕里制當<lb/>
益亡所裁言者不自惟而謬推測聖意宜寘罰上報如<lb/>
<pb n="KR4e0201_WYG_081-9b"/>
公俄超南京國子祭酒已拜則上所論次太學章及勸<lb/>
上進徳勤政戒土木省齋祀上覽書善之謂寰忠愛朕<lb/>
所進留覽公先後蒞太學司業者再祭酒者一其大指<lb/>
寛體輔情而行最後整條教策怠惰時時周訪諸生貧<lb/>
者老且病者資給之以故争自喜得出陳公門幸甚然<lb/>
公晩更宦薄助教劉世龍者封事多所讁忤徵下獄柄<lb/>
臣疑其端銜公公遂致仕去公去可四歳而長公罷中<lb/>
丞則日夕相與考問徳義間出而鴈行白鬚眉簮履甚<lb/>
<pb n="KR4e0201_WYG_081-10a"/>
都稚子走相邀指曰此二陳先生也公卒之年六十有<lb/>
三所著集二十巻<lb/>
王世貞曰海内故稱陳長公敢言云即亡及季公者覩<lb/>
後先所上書抑何抗爽便治也公所業文累起為儒官<lb/>
得非以文藏乎哉悅諍之世諍士無名諺云少所見多<lb/>
所怪今得亡季公怪也余雅善公子文周間為余言季<lb/>
公内行甚淳備不易屈指余不志志其大都焉<lb/>
　　湖廣按察副使沈公傳<lb/>
<pb n="KR4e0201_WYG_081-10b"/>
世宗朝甌閩海之賈於舶者挾島冦以通我奸民詔故<lb/>
中丞朱公紈治之朱公嚴於屬守吏鮮當意顧獨賢紹<lb/>
興守而紹興守亦慨然與朱公合筴思盡剔其奸弊守<lb/>
固以三尺奉朱公然内調劑之不使盡聽法而又不欲<lb/>
以已見徳當事者為中朱公以快諸奸民因併中紹興<lb/>
守遷為湖廣按察副使矣竟用守事罷守固紹興所稱<lb/>
循吏沈公啓者也沈公雖失官然不失循吏聲以老夀<lb/>
終而諸子孫數十人亦多顯者嗚呼沈氏之天定哉沈<lb/>
<pb n="KR4e0201_WYG_081-11a"/>
公字子由蘇之呉江人自其誕時而母呉夢若麟為廌<lb/>
者寤生公弱而父見背為諸生朗儁有聲嘗搆失産勢<lb/>
家且訟且讀書訟勝而書亦就舉應天鄉試更七舉始<lb/>
成進士授南京工部營繕司主事亡何而世宗皇帝當<lb/>
幸楚所從水道則南京具諸樓船以從具而上或改道<lb/>
耗縣官金錢不具而上猝至且獲罪尚書周公用意疑<lb/>
之以問公公曰召商需材於龍江闗急驛偵上所從道<lb/>
以日計舟可立辦夫舟而歸直於商不舟而歸材於商<lb/>
<pb n="KR4e0201_WYG_081-11b"/>
不難也已上果從陸得不匱水衡周公乃大賢公矣中<lb/>
貴人請修皇陵錦衣朱指揮者往視之而尚書宋公請<lb/>
公與偕往朱指揮謂公竊有請也錦衣故當遜部曹而<lb/>
指揮秩髙於曹郎請以秩坐公唯唯朱指揮大悅有間<lb/>
公曰竊亦有請於公髙皇帝制皇陵不得動寸土違者<lb/>
死今修不能無動土而死可畏也朱指揮色懾曰請如<lb/>
教已見中貴人而公具以前語對朱指揮復從傍㬰之<lb/>
乃見為飭垣屋以報所省復巨萬萬宋公益賢公不以<lb/>
<pb n="KR4e0201_WYG_081-12a"/>
官稱而恒稱為先生當三載考北上宋公餞於郊曰主<lb/>
事固不當餞自為國士耳既考最留主事刑部轉員外<lb/>
郎郎中時尚書為聞公淵積已賢公而公後先所承詔<lb/>
獄三十餘事讞亭情法間至損上威以信所守而聞公<lb/>
亦時時從中調護得不罪無何用能舉為紹興守紹興<lb/>
轄縣八獨㑹稽新昌蕭山田與賦左累其長至賠産以<lb/>
償公平其額而殺之里俾輕而易完盖久之人人稱便<lb/>
矣郡田於山多苦旱室廬櫛比苦火又濵海苦魦為虎<lb/>
<pb n="KR4e0201_WYG_081-12b"/>
者公禱於神輙應至虎復為魦渡海去其他政績往往<lb/>
類是而賈舶之議起盖舶客許棟王直輩挾萬衆雙嶼<lb/>
諸港郡要縉紳利互市隂通之而持中㫖恫喝公且授<lb/>
疏稿曰公第上必郡受其利而公得善遷去公持不可<lb/>
要薦紳怨之刺骨公所以調劑朱公不見徳而與朱公<lb/>
俱中者也公副使湖廣時督撫侍郎張公岳屬紀功公<lb/>
即請從中軍往張公不懌曰捷至不遺若也戰危事而<lb/>
一旦叵測奈吾何公起謝曰故事也即不在行而以級<lb/>
<pb n="KR4e0201_WYG_081-13a"/>
請賞誰為辨者遂與監軍張副使偕之軍所卒狼跳挾<lb/>
一首至云此黒苖酋某也公絀之曰黒苖酋某久著勇<lb/>
而此僅踰冠必詐也監軍不自得引去俄而黒苖酋某<lb/>
復出抄掠監軍乃前謝曰公寔徳我時官兵利級賞多<lb/>
所縱殺公令生獲口與級同自是全活者衆矣張公亦<lb/>
遂賢公且有薦而公已用紹興守罷公前後四為南北<lb/>
曺属守郡監司五受其大吏知而五公者皆海内稱名<lb/>
臣碩佐其賢公不啻口出然不能勝其郡之要縉紳與<lb/>
<pb n="KR4e0201_WYG_081-13b"/>
一二用事者至使與苛墨選愞吏俱罷可歎也公既歸<lb/>
築室仙人山結詩社以自娯快出入侻素若不為官者<lb/>
其教子弟治經術孝弟力田斬斬有法不輕出入公府<lb/>
而使者干旄以時至詢即為露見利病佐其守攤稅已<lb/>
佐其令築城度行而有私損弗恤也性好義急人之難<lb/>
甚於已嘗與計偕還道遇其師盧生癘傳其從者舟人<lb/>
業舍之矣公要之所載舟旦夕謹視湯藥未抵舍而愈<lb/>
癘竟不染也公愽學無所不窺諸經子史隂陽律厯水<lb/>
<pb n="KR4e0201_WYG_081-14a"/>
利洪範紫微堪輿家言而尤邃於易所著有家居稿南<lb/>
北稿西臺净稿越吟稿楚吟稿雞窠嶺稿南厰志南船<lb/>
志牧越議略呉江水利考杜律七言註晴窓便覽若干<lb/>
巻公年七十有八至老死視履不衰四丈夫子一為鄉<lb/>
貢士二為太學生十三孫一舉經元二太學生五為郡<lb/>
邑諸生十曾孫俱舉諸女三輩十九人皆配字名族所<lb/>
謂天定者此也<lb/>
贊曰盖沈公嘗為十二議議海云具集中自舶難起當<lb/>
<pb n="KR4e0201_WYG_081-14b"/>
事者以重屬朱公朝報可而恨夕不得致之迨朱公稍<lb/>
欲為所欲為諸惡朱公者朝報聞而恨夕不得去之夫<lb/>
以朱公才大吏人所望而佐之以沈公而俱不免何也<lb/>
築室道傍三年不成厥亦有居其罪者哉盖又十餘年<lb/>
而舶禍大作乃稍稍稱朱公晩矣即沈公十二議始固<lb/>
落落卒之龜筴蓍筮何異焉然朱公矜峻重名節厚責<lb/>
士大夫而深誅小人卒之義不受獄吏辱以死沈公恢<lb/>
恢雖晩達而蚤困其所以施於後者宏矣<lb/>
<pb n="KR4e0201_WYG_081-15a"/>
　　四川按察副使章公傳<lb/>
章公美中者字道華其先常熟人父封評事公徙家石<lb/>
湖傍為呉人而公生則已警穎九歳善屬文稍長居窶<lb/>
讀書石湖寺至丙夜不休寺僧異而飲食之間㳺丁翁<lb/>
邸丁翁知公非常人則又飲食之為折劵曰富貴幸無<lb/>
相忘也公亦竟弗謝去當推擇為子弟員試於邑苐一<lb/>
人自是連試輙髙等而屬評事公卒家益貧所授經諸<lb/>
生修贄輒以分諸昆弟毋異儲久之舉鄉試又六載成<lb/>
<pb n="KR4e0201_WYG_081-15b"/>
進士拜大理寺右寺評事守文法毋害滿三載考授文<lb/>
林郎尋遷左寺副公好為潔修自矩寡合退曺僦一牝<lb/>
馬羸至見骨曰吾蚤暮亡貴人造請安事千里也即有<lb/>
所賦撰口囁嚅索管染側理竟促鐍之笥矣居無何擢<lb/>
江西按察司僉事分部豫章豫章故多顯貴人而相嚴<lb/>
時亦在部中凡相嚴所愛幸監奴中外戚黨指使隂喝<lb/>
郡邑若取寄來往郵置視以為下廐公獨禁弗予馬奴<lb/>
恚即榜繫之臺使者為請弗得自是嚴氏奴多取間道<lb/>
<pb n="KR4e0201_WYG_081-16a"/>
去而公所按讞即它顯貴人居閒亡所假借豫章諸侯<lb/>
王有藏匿亡命者公遣謂之曰法自髙皇建也大王為<lb/>
髙皇帝耳孫而身悖之使者以宗正條收王之舍人子<lb/>
王亦終能匿之耶立出亡者人或謂公太峻得無虞身<lb/>
耶公曰吾虞隳三尺耳不能為七尺計民舍灾公馳而<lb/>
拜之反風火息已捕逐豐城盜殱其魁餘黨解散兼攝<lb/>
七道篆事如剸一切治理流聞前後臺使上書薦公者<lb/>
凡十三輩而㑹公入賀萬夀所以謁報相嚴無加禮相<lb/>
<pb n="KR4e0201_WYG_081-16b"/>
嚴復用前事内銜之持不肯下凡五載始遷廣西叅議<lb/>
廣西故西南夷地多猺獠錯漢民而居奪攘矯䖍日尋<lb/>
干戈人不覩老公以法整櫛之咸惴惴受吏盜䧟太平<lb/>
諸郡公先諸道兵摋其衝捕盗首百餘設伏夜搗賔利<lb/>
猺降之土兵當調發而北禦倭公戒毋後期後期如眀<lb/>
法已又戒吏毋尋前例受賕受賕輙僇以故兵吏交惕<lb/>
息赴約恐後公以其間修明學官令風諸弟子衿裾其<lb/>
魋結彬彬矣而公所按部出入箐砦冒瘴毒寢以成疾<lb/>
<pb n="KR4e0201_WYG_081-17a"/>
數請告㑹遷四川按察副使鎮松潘公念疾無已時而<lb/>
徙地益逺益忽忽不樂遂遁歸里不復出時年僅四十<lb/>
四云嶺東譚大初者與公分道江西偕往相嚴所揖其<lb/>
子弟中貴人不拜逕出其治廣西又後先得代而廣西<lb/>
士民謳思之曰譚公為政若霜日章公嗣之守畫一公<lb/>
之歸也譚公已前請休里踰一舍所迎置酒相勞曰拙<lb/>
宦跡類固當公竟成歸耶不佞盖先為日矣公前所買<lb/>
田宅以與諸昆弟既歸貧不能著業至僦它旅舍以居<lb/>
<pb n="KR4e0201_WYG_081-17b"/>
束身為儉約奉母外食不兼簋而佃入竒羨用資戚黨<lb/>
緩急歳時捐粟丁翁子曰甚愧終約不能如韓王孫粟<lb/>
自吾力耕出耳公於守令有造請絶不敢謝亦無有以<lb/>
居閒請者其為人若嚴冷抗手軒目寡言笑或以貴倨<lb/>
目之而中實冲然不自足於詩近體宏爽開壮有開元<lb/>
大厯風書倣祝京兆得大令遺筆然自謂日力寡衆體<lb/>
未備云隆慶初中丞林潤御史董堯封相繼上公名報<lb/>
聞意且將大用之而公卒矣距其歸盖十年而公卒後<lb/>
<pb n="KR4e0201_WYG_081-18a"/>
譚公復起婁遷至尚書<lb/>
王子曰當隆慶初不及用章公而以死惜哉夫士居約<lb/>
乃見節義公兢兢守三尺炙手若熱逝不以濯退而食<lb/>
貧其甘如飴蟪蛄之音不入於耳賢哉章公段令公出<lb/>
而驟顯如譚公亦奚所庸出也易云介于石不終日貞<lb/>
吉公庶哉近之矣<lb/>
　　廣東布政司右叅議益齋趙公傳<lb/>
始趙叅議公年八十而余素善公又熟公伉健状則盛<lb/>
<pb n="KR4e0201_WYG_081-18b"/>
為言張大之以為公於天地之所委獨受其龎渾而愽<lb/>
大者其氣恒有餘而巧若有所不足天下固不幸而不<lb/>
獲盡公之用以老公幸而不盡用於天下以其餘為百<lb/>
年為多男子為不朽之文章公且讀且首肯居二歳而<lb/>
以公卒聞矣又一歳而其子用賢以何子之状來請傳<lb/>
曰公治命也夫趙公以一言故不能忘其身後於易簀<lb/>
時而余言雖不讐要為有當於公心者乃稍次其状傳<lb/>
之以慰永永趙公諱承謙字徳光别號益齋其先宋宗室<lb/>
<pb n="KR4e0201_WYG_081-19a"/>
有簡國公仲談者再傳而渡江為江寧人又十一傳而<lb/>
松雲公昴贅常熟遂為常熟人有三子曰封吏部公玭<lb/>
最少者也昴既用義起家不専為殖至玭而益甚竭廪<lb/>
粟乞饑人而焚劵不責償又推其業以予外家之歸戍<lb/>
者以故義聲隆隆過於父然益旁落不能家而有四子<lb/>
俱業儒公其叔也當公之十四五操觚為文事伉健所<lb/>
得書多經竒吏部公撫膺而嘆曰吾不貧矣然竟吏部<lb/>
公卒公始補愽士弟子依其仲居仲時邑邑不樂公問<lb/>
<pb n="KR4e0201_WYG_081-19b"/>
之曰久儒減仲産胡誦也公乃脫身與數敝器出僦一<lb/>
甕舍而栖媍蕭宜人夜洴澼而晨供公之讀而時不能<lb/>
温突意豁如也顧試輙在髙等文益有聲抗經席為人<lb/>
師戸屨恒滿束贄之贏佐公讀矣而公大試應天輙又<lb/>
不利歸而益勤勵於學夏月恒自程以丙夜蚊嗾兩股<lb/>
如蝟弗已至戊子舉鄉薦業已四十餘試禮部又不利<lb/>
卒業太學大司成試其文而異之合六舘諸生為文㑹<lb/>
而公司其雌黄盖十載始成進士眀年釋褐江西贑州<lb/>
<pb n="KR4e0201_WYG_081-20a"/>
府推官贑俗嚚其豪仰刀筆而食以間把持本富人長<lb/>
短稍不給即為文致其罪訟之官而黨更迭為證佐歳<lb/>
所破凡十餘家公至亷得其状即杖而出諸境一郡稱<lb/>
快公嘗為郡征商即為商約毋得故低昻其價要以商<lb/>
不困而官用足遂著為平法又嘗攝贑縣而縣尉為龍<lb/>
南盗得洶洶欲挾而攻縣公從兩隷單車逼盗壘陳說<lb/>
利害甚晳盜叩首請死罪送尉出公以片紙白御史曰<lb/>
盜一切解散為良民矣公又嘗攝寧都縣當賑而御史<lb/>
<pb n="KR4e0201_WYG_081-20b"/>
行部至贑公曰吾不忍以饑民易御史懽也畢賑乃往<lb/>
謁諸境以不及謝御史好謂曰若何謝為若代御史起<lb/>
攰民御史故當謝也盖公為推官三年而臺薦凡七剡<lb/>
它激奬稱是以給事御史選召而郡有董太常者不便<lb/>
公颺言曰是夫老不應格矣而又强項奈齮齕諸公何<lb/>
遂得南京吏部文選司主事久之稍遷驗封郎中時分<lb/>
宜相當國而子世蕃者嘗識公使所善諷公曰良苦寂<lb/>
寂亦有意耶吾能致子北公謝曰老憊不願北也公於<lb/>
<pb n="KR4e0201_WYG_081-21a"/>
曺偶中鮮所與顧獨善鄭公曉而好楊公繼盛即二公<lb/>
亦懽然恨得之晩也間謂人不識趙君耳庶幾汲長孺<lb/>
霍子孟之風公為文選驗封垂六載亡害嘗署太醫令<lb/>
金百五十不以槖而以佐其長斥買公邸待代者俄遷<lb/>
廣東布政司叅議公意不樂曰吾老矣奉尺一璽書為<lb/>
縣官治貪墨吏養赤子而令被金紫碌碌持文議官長<lb/>
後也然公益强於職所轄潮惠二郡延袤二千里一歳<lb/>
而拊厯殆徧和平盗李文彪事起兵備僉事尤君瑛問<lb/>
<pb n="KR4e0201_WYG_081-21b"/>
計於公公貽書報之曰五嶺出風氣外盗幸未成亂宜<lb/>
柔之而巳夫用兵者不必有勝筭其小人利賊資而君<lb/>
子利功兵起禍結財匱人困竊以為所當深念也且吾<lb/>
左右皆賊黨也吾推心賊腹而賊寄耳目於吾股掌間<lb/>
故兵符卧寢皇甲士不下睥睨而賊已伏隘左矣不佞<lb/>
敢以龍南之事進下吏尤君<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然與公合筴撫下之得<lb/>
不亂公為人長七尺餘脩眉虬髯軒鼻自其少時諸生<lb/>
出入里舍兒固已目属之而辭貌嚴冷不能骫骳傅人<lb/>
<pb n="KR4e0201_WYG_081-22a"/>
意間有所不可目光烱烱射面鬚蝟張且語且咤稍已<lb/>
伸則理鬚懽然亡留慸以故所交往雖嚴事公而不及<lb/>
怨然亦竟用以此罷蕭御史者公同年生也意有所属<lb/>
於公公不應而王御史者以使至公待之簡因相與望<lb/>
公曰趙叅嶽嶽來欲折御史角耶誣公以它事論鐫其<lb/>
職歸里然公潔亷其為推官日執行賂者置之理為叅<lb/>
議白愽羅令之寃却其謝此聲聞人人即御史不能以<lb/>
簠簋誣也公歸絶口不言廣東事謀隙地為圃鑿池築<lb/>
<pb n="KR4e0201_WYG_081-22b"/>
容老亭偃息其中客至輙命觴奕留連竟時邑饒佳山<lb/>
水興至即出興盡乃返又嘗為耆英之社里中人艷而<lb/>
圖之公性儉質不好靡布衣至十浣飯一脫粟而痛其<lb/>
先不逮養享祀務致方物所以延客亦豐其經費至嗇<lb/>
而勇義不為節嘗捐百金城其邑又捐粟百斛為量田<lb/>
費諸中外宗戚大小靡不衣食其餘者晩壮御媵不衰<lb/>
而少却奔女好為詩詩得香山隨州意然至成一篇輙<lb/>
棄去不成稿五十餘而貴貴至四品然先後僅四政六<lb/>
<pb n="KR4e0201_WYG_081-23a"/>
十餘而歸歸又近二十年而卒然學士大夫猶以未盡<lb/>
用公與公之未竟夀為惜公之所以遺用賢深哉公丈<lb/>
夫子三人用賢其長舉應天鄉試有雋聲諸孫六人<lb/>
王子曰讀公所報尤瑛書深哉乎其思也嶺冦起十餘<lb/>
年屢用兵志必在勝之財與力日困民日以減而盜日<lb/>
益至于今尚未得要領也書所謂賊著耳目我而我推<lb/>
腹心賊班班乎其若覩矣夫安得肉趙公者於骨而與<lb/>
之論廣事哉<lb/>
<pb n="KR4e0201_WYG_081-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻八十一<lb/>
</p>
<p>
</p>
  </div>
</body>
</text>
</TEI>
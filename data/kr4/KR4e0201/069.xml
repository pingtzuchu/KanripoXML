<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻六十九</head> <lb/>
    <p>
<pb n="KR4e0201_WYG_069-1a"/>
欽定四庫全書<lb/>
　弇州四部稿巻六十九<lb/>
　　　　　　　　　　　　明　王世貞　撰<lb/>
文部<lb/>
　序十三首<lb/>
　　少保王公督府奏議序<lb/>
貞不佞待罪晉臬而是時少保蒲坂王公以御史大夫<lb/>
都督雲中上谷諸鎮屬套大帥諳達之諸孫巴罕鼐濟<lb/>
<pb n="KR4e0201_WYG_069-1b"/>
者闌入邊請降未幾而不佞用憂去數從田間傳邸報<lb/>
大帥以鼐濟故欵塞縛叛人梟北闕下逺藩受吏受封<lb/>
號請世世比於屬國而王公亦自大司馬宫保四命而<lb/>
至今官予世禄親軍錦衣太學上舍亦再三而其錫有<lb/>
蟒繡䮍蹄勲親所不敢望者天子既用威徳臣古所不<lb/>
臣告廟飲至以風四裔梯航重譯之邦相望於道路而<lb/>
王公獨受上賞人主所以寵靈而光大公者非一天下<lb/>
固人人頌王公之功而猶未悉其所以然迨不佞入備<lb/>
<pb n="KR4e0201_WYG_069-2a"/>
九列以通家子謁公始得公所著督府奏議者伏讀之<lb/>
乃作而歎曰天下能頌王公功不能頌王公所繇功也<lb/>
天下之名知公者以公不戰而屈敵能收功於易而不<lb/>
知公之所以屈敵其難固百倍戰也當鼐濟之始入塞<lb/>
也邊吏以為一孤童亡所係於國輕重而公獨亟為上<lb/>
言此竒貨可居諳達即急之因而為市諭以執送叛逆<lb/>
趙全等還我為優待而遣之隂中其䑛犢之愛而制其<lb/>
命其次諳達即不急之我因而撫納如漢質子法使招<lb/>
<pb n="KR4e0201_WYG_069-2b"/>
其故部居近塞諳達老且死而杭台吉立勢不能盡有<lb/>
其衆然後以一屠耆谷蠡秩覊縻而置之塞外其與杭<lb/>
台吉媾我則兩利而俱存之其弗與媾我則興師以翼<lb/>
之外不失興滅扶危之名而内收其力報曰可盖不待<lb/>
發公之次䇿而强敵之父子以及他族若按之股掌之<lb/>
上而惟我所使矣然是時敵方擁十萬衆壓境不能無<lb/>
所邀求而老将利鹵獲不欲兵寝恣為恫疑虚喝廷臣<lb/>
守見故常議洶洶不決夫外有不可測之敵情下有不<lb/>
<pb n="KR4e0201_WYG_069-3a"/>
一之将心而上有不一之廷論公謂不蚤斷則大事去<lb/>
故外揚兵以脅敵而内示之忠信挺言辨争以勝盈廷<lb/>
之議而後事始決藉令公一當生部長平冠軍之屬粟<lb/>
彀騎而躪蒲類踰臯蘭釁温禺尸日逐不過下軍令申<lb/>
約束取决片言聴揮於一塵尾而已吾故曰公之所以<lb/>
屈敵其難固百倍戰也公在鎮凡三嵗餘後先所上疏<lb/>
積數十百萬言不獨能得敵要害使其權恒在我而不<lb/>
在敵至於練兵實選材官斥奸宄備要害諸可以鞭撻<lb/>
<pb n="KR4e0201_WYG_069-3b"/>
膺懲之具靡不備使敵曉然知欵我之利而犯我之害<lb/>
其言固班班可考也藉令公果一當生部冠軍長平之<lb/>
屬粟彀騎而躪蒲類踰臯蘭釁温禺尸日逐得志如漢<lb/>
時而王庭之南北骨白而燐青者豈盡匈奴丁零之屬<lb/>
也耶夫中國之費不過數大縣一互市而坐致十萬之<lb/>
馬敵空羣而歸我苑圉之監我不發一鏃而坐弱其兵<lb/>
使之日媮衣甘食遨嬉而廢忘戰事亡堅墉擊柝之勞<lb/>
而安赤子於袵席之上其功又何啻百倍戰也不佞嘗<lb/>
<pb n="KR4e0201_WYG_069-4a"/>
讀趙營平所上屯田封事與李太尉㑹昌集其論羗冦<lb/>
河北利害瞭若指掌以為孝宣武宗亡論明主即中人<lb/>
亦能辨之何況隆萬之際稱明良者哉夫晉蕞爾侯國<lb/>
也林父以奔北之餘僅敗一赤狄于曲梁獲賞狄臣千<lb/>
室而為之主者士貞伯亦遂有𤓰衍之縣魏絳因無終<lb/>
之請納虎豹之皮以請和而晉稍得志於鄭遂舉鄭之<lb/>
歌鐘鎛磬女樂之半以酧絳而享金石之奉乎陪臣天<lb/>
子所以寵靈而光大公者度不為侈也貞不佞竊因公<lb/>
<pb n="KR4e0201_WYG_069-4b"/>
之屬而為叙其所以令後世知禦戎至明而始有上策<lb/>
其與營平㑹昌灼然並傳哉<lb/>
　　章給事詩集序<lb/>
自昔人謂言為心之聲而詩又其精者予竊以詩而得<lb/>
其人若靖節之言澹雅而超詣青蓮之言豪逸而自喜<lb/>
少陵之言宏竒而饒境左司之言幽沖而偏造香山之<lb/>
言淺率而尚達是無論其張門戸樹頤頦以髙下為境<lb/>
然要自心而聲之即其人亦不必徴之史而十已得其<lb/>
<pb n="KR4e0201_WYG_069-5a"/>
八九矣後之人好剽寫餘似以苟獵一時之好思踳而<lb/>
格雜無取於性情之真得其言而不得其人與得其集<lb/>
而不得其時者相比比也當余成進士時與同舍郎李<lb/>
伯承為詩頗有聲而章君景南為行人出從一蒼頭羸<lb/>
馬敝衣驟而見之不知其為官人與之語亦不知其能<lb/>
詩者間一過從章君陋巷席扉香一縷出其虩而始知<lb/>
有君煑茗匡坐徴其詩數篇相與吟咀怳然而若置身<lb/>
於陶韋之間而厭吾曹之工於藻也已稍與深語則無<lb/>
<pb n="KR4e0201_WYG_069-5b"/>
非詩也者徐而察其眉宇則亦無非詩也者然章君既<lb/>
用郎髙第補給事時上諱言立太子而君首上章立太<lb/>
子忤㫖幾中竒祻少解引疾歸臥金華山中予既驟得<lb/>
君而驟失之日夕復望其起而報君逝矣君之卒其鄉<lb/>
之搢紳先生惜其人相與請而祠之學宫惜其詩相與<lb/>
梓而行之世又二十年而其子某屬余叙而余始盡讀<lb/>
之然後知君之詩非君之詩而陶與韋之詩也有所取<lb/>
至於篇則無問句有所取至於句則無問韻意出於有<lb/>
<pb n="KR4e0201_WYG_069-6a"/>
而入於無景在濃淡之表而格在離合之際其所以合<lb/>
於陶與韋者雖君之苦心君亦自不得而知也陶韋之<lb/>
言瀟洒物外若與世事夐相左者然陶之壯志不能讐<lb/>
發之於詠荆軻韋之壯跡不能掩紀之於逢楊開府彼<lb/>
雖僅有以自見要之皆非其得已者而君之壯獨能用<lb/>
之於立太子䟽天下不以空言少君則尤可重也余故<lb/>
備著之欲使後世知有能以心之聲而為詩者章君其<lb/>
人哉章君其人哉<lb/>
<pb n="KR4e0201_WYG_069-6b"/>
　　華陽館詩集序<lb/>
大中丞宋公望之以其所著華陽館詩集授余鄖中而<lb/>
曰子其為我序之余昔守尚書比部郎而公繇令髙第<lb/>
拜御史間一再過論詩公氣完而才髙所造語必驚其<lb/>
坐人而自是出按鹺河中移疾歸超為廷尉丞出牧方<lb/>
州僉臬事進為副再躓再起入佐太僕復佐廷尉以至<lb/>
今官凡十餘政自少而壮而且老幾三十年所經繇秦<lb/>
晉梁燕趙魏閩蜀吳楚之地數千萬里其旅予旅奮軒<lb/>
<pb n="KR4e0201_WYG_069-7a"/>
輊牢騷傴蹇異態公時得之以益吾變江山之詭特險<lb/>
絶土風物候之羯羠柴虒莫可詰究公又時采之以益<lb/>
吾竒而中不汩凡公之詩遇所最獲意而不加揚有超<lb/>
曠而無徳色夫是以無奓音遇所最拂意而不為屈有<lb/>
感慨而無不平夫是以無促節其鏗然者中金石之聲<lb/>
然宫有適而商隨之其燦然者皆天地之色然意有造<lb/>
而象發之夫是以和平與鴻爽雖相為用而恒為之主<lb/>
説詩者謂公五言出入建安見於擬李都尉而下可味<lb/>
<pb n="KR4e0201_WYG_069-7b"/>
也七言有唐初四子風見於帝京篇可詠也近體五七<lb/>
言要皆有右丞嘉州之致而間入於劉文房余謂此僅<lb/>
得公之似而已公之所繇造與其合出於機而入於境<lb/>
雖公亦不得而自知之也嘉隆之際公既不盡得於遇<lb/>
而天下事又間有蒿於目者不得不托而為風公今益<lb/>
貴用事聖主喆相喜起之聲雝雝如矣清廟之瑟朱絃<lb/>
而疏越一倡而三歎非公其誰哉非公其誰哉夫歌咏<lb/>
盛徳大業余雖不敏将操管而從公之後矣<lb/>
<pb n="KR4e0201_WYG_069-8a"/>
　　少保雨川葛翁行厯圗像序<lb/>
世貞守尚書郎時而葛翁僅五十以少宰遷南大宗伯<lb/>
矣自班行中望之固甚澤而鬒也而世貞用投劾歸里<lb/>
乆之起浮沉中外自以為若異世人而葛翁謝宗伯歸<lb/>
天下雖欲伸翁之志而占其治於進不得已而强起之<lb/>
再遷大司徒歸復起大司冦以至御史大夫盖世貞之<lb/>
入領太僕而其僚為翁之孫昕因以獲侍翁翁之長臺<lb/>
省二十年而家食居其十之七即無論翁雖世貞亦髮<lb/>
<pb n="KR4e0201_WYG_069-8b"/>
鬖鬖白然而天下諱翁之老而豔其壯翁深沈寡言笑<lb/>
苐其出入人俱已目屬之藉以為喬嶽巨溟能柱兩儀<lb/>
而育萬彚雨澤之所敷翕而翁顧遜不自居數上書乞<lb/>
骸骨人主强挽而褒嘉之者非一於是太僕出翁之像<lb/>
凡若干冊以示世貞指而曰此其諸生而受經者此聴<lb/>
邑賦頌者此郎建禮署而視草者此領璽書棫樸多士<lb/>
者此誾如而旬宣者此侃如而臬者此以中丞開府者<lb/>
此佐統均者此洽神人於南者此地官而司計者此再<lb/>
<pb n="KR4e0201_WYG_069-9a"/>
賦歸田者此司邦禁者此握中執法者凡翁後先垂二<lb/>
十政而其貌亦自稚而壯而强而漸以老其服自青衿<lb/>
而有冠服由黄墨銀青以至金紫其髮亦自緑而黒而<lb/>
頒以至白余不能盡辨之而其稍可識者則為少宰時<lb/>
與中執法二像耳太僕亟語余古之善貌人者敬君延<lb/>
夀外毋如韓幹周昉幹昉之貌汾陽王其妙至併其情<lb/>
性而得之然天下之不生識汾陽王者驟而示之而不<lb/>
能指其為何如人也若乃誦退食之委蛇則能状其優<lb/>
<pb n="KR4e0201_WYG_069-9b"/>
㳺而自得風赤舄之几几則能状其處變而不失常覽<lb/>
雝雝肅肅之章則能状其葆和而履敬歌赫喧瑟僩之<lb/>
語則能状其威儀而恂慄雖千萬里之外與百祀之後<lb/>
啟其編而想見其人與其状貌猶躍然也何可以無子<lb/>
之一言世貞謝不敏則謂太僕子貌子之大父而已乎<lb/>
而予言何藉哉即不以予言何藉葛翁之自稚而壮而<lb/>
强而漸以老也其髮之緑而黒而頒而白也是幻貌也<lb/>
服之有青衿而冠服也其黄墨也銀青也今之為金紫<lb/>
<pb n="KR4e0201_WYG_069-10a"/>
也是幻飾也其瑩若氷玉純若金勁若鐵而蔚若松柏<lb/>
者固七十年一日也更數百千載而猶新夫庶幾乎周<lb/>
文衛武之所見稱於詩書者哉盖未幾而世貞借山南<lb/>
之節以出其明年葛翁以滿六載當進秩逡巡不上計<lb/>
婁乞骸骨天子難翁之去而重違其請特拜太子少保<lb/>
馳驛歸而至輿廪之續其在六卿者廢於翁登第之嵗<lb/>
凡四十五年而後復舉亦盛矣哉世貞屬事省簡乃追<lb/>
次其語以貽太僕為翁贈雖然翁杜機矣而且進於道<lb/>
<pb n="KR4e0201_WYG_069-10b"/>
毋所事余言矣<lb/>
　　㳺名山記序<lb/>
友人觀察使何君振卿曠朗宏博縱心世外而尤邃於<lb/>
仁智之樂自其為諸生偕計吏敭厯中外足跡幾天下<lb/>
半而君之所謂樂者不衰君凡遇佳山水必㳺㳺必有<lb/>
詠歌叙述之類而尤未嗛於志一日喟然曰嚴夫子有<lb/>
言州有九㳺其八夫以天下之名能㳺者而不能無恨<lb/>
於其一之所未至而況於余所逰者僅半也余且倦而<lb/>
<pb n="KR4e0201_WYG_069-11a"/>
必欲以余之年而盡余足以余之足而盡余目亦難矣<lb/>
則又曰庶幾有少文之技以丹青余壁而又㓜輿我於<lb/>
丘壑乎哉然余室之為壁者幾而天下之為名山水者<lb/>
寧啻十百千萬也夫壁之不足以盡天下山水與余足<lb/>
之不足以盡余目均也既而豁然曰得之矣乃搆古今<lb/>
名雋之紀㳺者自大都而留京而五嶽極而羅施鬼方<lb/>
之域若而山其水附之自漢應劭而唐栁宗元而至於<lb/>
今若而人自漢官儀而記而詩序而題壁者若而篇其<lb/>
<pb n="KR4e0201_WYG_069-11b"/>
有文而不獲全者事而不獲専者標韻蕞勝臚列而品<lb/>
分之曰勝紀曰名言曰類考為巻僅十七而其文已五<lb/>
十萬餘言自君之成此書則日夕侍其尊大人公雖亟<lb/>
薦亟起不復肯出為世用時展巻而一讀其昔所㳺者<lb/>
儼乎其若歸又若與其故人晤而其所未㳺者怳乎其<lb/>
若身之厯而目之遇也然自是探竒慕異之士踵相尋<lb/>
於君閾以問所謂記者君不勝其繁則梓而應之以廣<lb/>
其好而屬序於余余固嘗仕宦躑躅於燕齊晉楚吳越<lb/>
<pb n="KR4e0201_WYG_069-12a"/>
間然其跡尚不能當君之半自岱宗太行匡廬嵾嶺兩<lb/>
洞庭張公善權桐廬外其勝不能得君之十三雖謬稱<lb/>
同君好然不能盡廢有司之轍而與樵夫漁叟窮其造<lb/>
獨所蓄數十編雖不能盡如君間或有出於君之表者<lb/>
因悉舉而歸之而叙其所以嗟夫讀君之書而可以無<lb/>
事㳺矣得其所謂穹如者奥如者淵如者以與心謀而<lb/>
可以無事書矣山河大地一切而空之則所謂穹如奥<lb/>
如淵如者亦陳跡而君之書亦可以無事吾贅矣姑以<lb/>
<pb n="KR4e0201_WYG_069-12b"/>
復何君君其首肯余否<lb/>
　　吳汝義詩小引<lb/>
休寧吳子行欲行其先人汝義之詩而介余友俞仲蔚<lb/>
来問序不佞嘗讀徐吏部學謨著汝義事状謂以俠烈<lb/>
賈隠江淮間所為詩跌宕雄起有風人之致今其存者<lb/>
僅百餘章耳汝義雖好以吟咏自適往往多厭棄不復<lb/>
遺稿得年僅三十四以歿而是時子行甫十三意不忍<lb/>
泯泯其父既能走數百里而乞徐君状又能竭其蒐拮<lb/>
<pb n="KR4e0201_WYG_069-13a"/>
匄請之力於厭棄之餘盖二十年而得所謂百餘章者<lb/>
賦詩豈必多即少陵氏亦云爾知言哉夫汝義之於詩<lb/>
自適其情而不必於托其名故其稿多棄去子行之不<lb/>
忍泯泯其父其計窮而莫之挽乃欲以其所厭而不欲<lb/>
得之名以聊寓吾無盡之思其昭曠純至交伸於父子<lb/>
之間者可想也昔晉人致慨藍田之晩譽而云人不可<lb/>
以無年右軍位遇不勝藍田乃又云人不可以無子今<lb/>
以汝義之才而所造僅爾固其年限之若子行之不忍<lb/>
<pb n="KR4e0201_WYG_069-13b"/>
泯泯而必為之傳則庶幾足稱子矣不佞故不辭而為<lb/>
之引<lb/>
　　永慕堂詩叙<lb/>
何子佐崑之三年而政成則以間過余曰先君子之倍<lb/>
不糓也若而年先太孺人之倍不糓也若而年如一日<lb/>
也以不糓之無能為役也廼張令氏辱表之墓尹宗伯<lb/>
氏又辱顔之堂諸薦紳又辱為堂之詩吾子其辱叙焉<lb/>
死骨且不朽王子動容有間曰子之堂之顔也何居曰<lb/>
<pb n="KR4e0201_WYG_069-14a"/>
永慕王子作而曰㫖哉乎顔之也子之先君子之倍子<lb/>
也若而年先孺人之倍子也若而年而子如一日也則<lb/>
信永矣居吾語子吾始習孟子書稱大孝終身慕父母<lb/>
以五十之慕獨歸之舜而他不及吾甚疑之即人人無<lb/>
無父母者是庸獨舜哉既習檀弓傳子張除喪而見孔<lb/>
子予之琴和之而和彈之而成聲作而曰先王制禮不<lb/>
敢不至焉夫子張賢者也夫子不罪其不至而姑予其<lb/>
跂也然後矍然知舜也且禮始死充充如有窮既殯瞿<lb/>
<pb n="KR4e0201_WYG_069-14b"/>
瞿如有求而弗得既葬皇皇如有望而弗至練而慨然<lb/>
祥而廓然則是哀漸有殺也若子張著情為之窒而禮<lb/>
為之伸者也伯魚之久於哭母也夫子聞之曰誰與哭<lb/>
者門人曰鯉也夫子曰嘻其甚也伯魚聞之遂除之若<lb/>
伯魚者禮為之裁而情為之屈者也夫何子不以情奪<lb/>
禮卒亦不以禮屈情而心終之殆猶賢乎哉雖然未有<lb/>
以何子之善用其永語者孔子之稱舜曰舜其大孝也<lb/>
歟既而曰徳為聖人而已彼其夔夔齋栗力田而曲共<lb/>
<pb n="KR4e0201_WYG_069-15a"/>
子軄者固弗與也然則孝子之致身也以致親也假令<lb/>
季路不得孔子為之依歸而其令蒲也僅如弗狃公若<lb/>
而已耳則且夕五鼎奚賴焉何子之佐崑猶蒲矣其名<lb/>
位固未涯其樹徳而顯融其親者尤未涯也何子亦善<lb/>
用其永哉王子既以語何子涕則涔淫下矣已舌唶口<lb/>
噤而不得竟何者王子之遘竒也何子名渭㑹昌人處<lb/>
士君諱正緒饒隠徳鄉人尊而不名曰少巗先生<lb/>
　　兩朝錫命巻序<lb/>
<pb n="KR4e0201_WYG_069-15b"/>
國家褒隆中外大小之臣自黄綬而上得以其最封父<lb/>
如其官見考功令云而黄綬其在内獨御史其在外為<lb/>
邑令皆不易封御史多以使事不及考遷或用言左去<lb/>
輙罷而邑令非臺使者薦至再輙以不及格報罷其薦<lb/>
而至再則又以驟遷不及考罷為縣令封而召為御史<lb/>
最則又以同品罷而獨徳興舒公始舉進士拜錢塘令<lb/>
有聲天子方脩廟恩推嘉勤事者公父故平庵翁獲贈<lb/>
如公官久之公繇比部郎改御史按楚而今天子復脩<lb/>
<pb n="KR4e0201_WYG_069-16a"/>
廟恩平庵翁復進贈御史搢紳大夫交豔言舒公能兩<lb/>
致所難於父而公故邑邑不自得也以間謂楚亷訪世<lb/>
貞曰天乎不糓之生也晩而共養之日則既寡也又不<lb/>
獲以一命奉章服吾父身而虚稱之胡益也且也吾父<lb/>
歿而能使難者易當其生而不能使易者易盖正徳嘉<lb/>
靖間名善學政者無如李空同先生邵康僖公見以為<lb/>
寡許可而獨國士吾父也青衿譽髦握管而騖於大江<lb/>
之西亦疇居吾父右者而當試輙不利其數試而數不<lb/>
<pb n="KR4e0201_WYG_069-16b"/>
利也最後以目眵去諸生去諸生之後而目一旦霍然<lb/>
復乃慷慨歎曰夫造物者巧與余左而余又何言哉行<lb/>
求爽闓地得東山之麓軒焉其陽為林林之表為川川<lb/>
出軒之背而縈之一峰卓立天表吾父曰是可以老矣<lb/>
田而秫沼而魚吾父曰是可以客矣為謌詩用故程夫<lb/>
子韻而和者亡慮數十百家而吾父裁取以自吟媮適<lb/>
也吾父所為孝友事於家甚篤至然不能越鄉而見其<lb/>
名所為敦睦脩誼事於鄉不可指數然不能越國而見<lb/>
<pb n="KR4e0201_WYG_069-17a"/>
其名者抑何難也夫不糓待罪邑令臺史一徙秩天子<lb/>
不以奉職無状而棄之五年之間而再被恩以及吾父<lb/>
以夫人之所難而不糓之所易吾父困諸生久不能得<lb/>
一第以死夫人之所易而吾父之所難不糓盖至於今<lb/>
怦怦憯悽也世貞稍前説曰此乃所以為公慰也盖孔<lb/>
子於周公亟稱達孝焉而其所謂孝者追祀先公以殊<lb/>
禮而所謂達者推之諸侯大夫士以隨分致隆而已非<lb/>
必能起九京之骨而盡肉之而衣冠之也平庵公拮据<lb/>
<pb n="KR4e0201_WYG_069-17b"/>
詩書之業非不久盖數薦而數北如語所稱白首若新<lb/>
其所為徳於室者毋能名之鄉徳於鄉者毋能名之國<lb/>
天子秉沕穆於公卿之上寧復知有平庵翁而制詞所<lb/>
稱澡身勵行睦族敦倫若親及翁之生存而跡其事者<lb/>
豈不以舒公之勤勞王家推嘉所自使天下曉然知舒<lb/>
翁有子舒公有父翁雖沒自是不朽哉孝子之至莫大<lb/>
乎尊親夫尊親者豈必其身親見之也舒公色小解顧<lb/>
謂世貞其有以張大天子之寵靈退而從吳人之能詩<lb/>
<pb n="KR4e0201_WYG_069-18a"/>
歌者歌之而叙其首<lb/>
　　馮母張太夫人節夀詩序<lb/>
故茂才馮公之以張太夫人訣也實手之曰而殉我身<lb/>
乎毋乃殉我心微而孰與代吾之為子若父也盖馮公<lb/>
訣而太夫人隕越不欲全也既而曰有成言矣為死者<lb/>
死則可為生者生則可吾不忍於馮氏之生者也於是<lb/>
馮公之父母老矣有一子今大夫孜僅三齡而其一子<lb/>
敏在腹太夫人出而哭於堂曰從公乎微未亡人孰與<lb/>
<pb n="KR4e0201_WYG_069-18b"/>
代而子也入而哭於室曰從公乎微未亡人孰與代而<lb/>
父也甫輟哭益日夜拮据治生而盡斥其生之餘以奉<lb/>
公父母即斥奉父母之餘以資大夫及所謂遺腹者咸<lb/>
就外傅業文事彬彬有成矣馮公之父歿其母某獨存<lb/>
老而甘大夫之養忘乎寡且獨也大夫之兄弟幼而共<lb/>
義方之訓忘乎孤也盖馮公訣而太夫人之首不識寸<lb/>
珥體不識縷帛三十年如一日也上隆慶之二年大夫<lb/>
成進士矣而㑹有詔旌天下之媍而節烈者大夫上書<lb/>
<pb n="KR4e0201_WYG_069-19a"/>
闕下言状有司覆覈無異上曰俞旌其門節婦如故事<lb/>
大夫繇進士得吾蘇之太倉比二千石太夫人不以子<lb/>
貴而用節婦稱来就養業已六袠大夫謀所以觴太夫<lb/>
人者進之太夫人却不御曰家不幸而使我有此名即<lb/>
吾觴如若父何固進之乃請以觴公母曰所不即下從<lb/>
公者以姑在姑幸健善匕箸是姑授我年也始一釂即<lb/>
以釂大夫曰所不即下從公者以若兄弟在若幸而有<lb/>
成立輝赫其家而聲大之是若授我年也雖然若何以<lb/>
<pb n="KR4e0201_WYG_069-19b"/>
報我則又曰毋以我為也天子過采若言而以旌我我<lb/>
何以報若精白一心而事之毋使若愧於我子州之民<lb/>
若赤子也為我所以撫若者而撫之毋使我憾於為若<lb/>
母於我足矣大夫再拜曰請受教於是州之薦紳士沐<lb/>
大夫澤而髙太夫人風如王某輩者合詩以頌而屬世<lb/>
貞使序其事以竢太師<lb/>
　　又<lb/>
隆慶之二年大宗伯言進士臣孜言臣故父棄諸孤母<lb/>
<pb n="KR4e0201_WYG_069-20a"/>
張年二十九臣孜僅三嵗弟敏未離母腹臣祖父母在<lb/>
扶侍間臣母張飲血自矢以存者故不即從地下㑹臣<lb/>
祖父亦見背獨祖母在家事旁落内乏强近之戚母張<lb/>
拮据晝夜食力致養以餘功授臣孜强學獲從諸生奉<lb/>
大對臣敏亦竊衣冠侍祖母今八十餘臣母張行六十<lb/>
於格應旌臣孜昧死請詔曰下御史御史下郡縣覈如<lb/>
状上大宗伯言進士臣孜母張握節報夫有栢舟髧髦<lb/>
之介備志奉姑有禮脩引慝之孝濟義導子有孟氏遷<lb/>
<pb n="KR4e0201_WYG_069-20b"/>
里之訓張於婦徳三形志不五毁代夫有終宜特旌其<lb/>
門以示永永詔曰可下御史有司致棹楔如故事母張<lb/>
為節婦其明年進士為太倉守母張以節婦為太宜人<lb/>
太倉之大夫士咸宜太倉守仁然不以歸守而以歸太<lb/>
宜人夀之詩人或謂世貞即大夫士仁太宜人胡詩也<lb/>
曰子為詩也獨不覩夫周南乎治至於周南而極矣然<lb/>
而首女徳者何也男化易而女化難也然則胡夀也曰<lb/>
子為詩也又獨不覩夫魯頌之閟宫乎魯之美僖公也<lb/>
<pb n="KR4e0201_WYG_069-21a"/>
曰魯侯燕喜而繼之以夀母曰宜大夫庶士邦國是有<lb/>
既多受祉黄髮兒齒盖士之愛齊其家也甚於國是故<lb/>
廹欲得太宜人風也其愛太倉守之心也甚於太倉守<lb/>
身是故迫欲夀太宜人也自今而始願太宜人食益進<lb/>
使吾州得長有守而事之後之歌吳趨者庶幾不忝於<lb/>
江沱汝漢哉則太宜人果仁於守矣<lb/>
　　寓目松楸巻序<lb/>
人有生不識先墓指睪然者而示之曰此而先人蔵也<lb/>
<pb n="KR4e0201_WYG_069-21b"/>
則為之咨嗟涕洟而不已可以為孝子之情也因境而<lb/>
生者也躬而土手而樹畢葬而不能舍攀柏而號草木<lb/>
變色鳥獸易性可以為大孝乎之情也托境而篤者也<lb/>
因境而生者以間發者也發而即止者也托境而篤者<lb/>
猶有待也有待則猶有間也孟氏得其㫖推以為終身<lb/>
之慕始謂之大孝而歸之舜彼其賓四門納大麓以與<lb/>
堯共天下安能旦旦而脩庶人之養瞽瞍歿而被袗輯<lb/>
瑞律度量衡時巡受計以理堯所遺之天下又安能旦<lb/>
<pb n="KR4e0201_WYG_069-22a"/>
旦而脩庶人之灑掃於墓孟氏獨探其心而知其慕曰<lb/>
舜固不以彼易此也竊負而逃遵海而處終身欣然樂<lb/>
而忘天下欣然終其身而樂則必有戚然終其身而慕<lb/>
者存也今乃得之司理龍君龍君之言曰不糓甫六嵗<lb/>
知書時吾父以徳稱鄉長者而吾母佐之不糓出而肅<lb/>
然未嘗不身教我於庭也入而誾然未嘗不身教我於<lb/>
室也吾二人夫豈唯鞠育我實成我以至今日而不逮<lb/>
養矣不糓又不能自固束於人主之制以有兹一官而<lb/>
<pb n="KR4e0201_WYG_069-22b"/>
棄我丘壠唯是一松一楸不糓手所樹而沃者也不糓<lb/>
則安敢忘日不糓之成進士也以故事從諸君㳺諸君<lb/>
㳺而樂所謂曲江之杏者而不糓見以為松楸而泫然<lb/>
也謁選得受計大郡諸折柳而餞者吾且以為松楸乎<lb/>
彼見以為黯然别也大郡之棠獲憩而聴兩造者不糓<lb/>
愀然而避案若以為下邑之松楸也不糓則安敢忘人<lb/>
或謂龍君君有異政不日且入臺入臺而棲烏之柏亦<lb/>
且以松楸目乎而遂無致身意也自是益貴而三之槐<lb/>
<pb n="KR4e0201_WYG_069-23a"/>
九之棘而龍君亦竟遂松楸而遽已乎夫君與親一也<lb/>
夫龍君亦安能終為親而後其君於是為龍君之門人<lb/>
殷都張文柱者若干人儼然而造王子曰吾日侍龍君<lb/>
語語未嘗不及松楸也以所見無非松楸也者昔人有<lb/>
不忍劬勞之一言至授詩而廢蓼莪龍君乃一日而不<lb/>
忍忘松楸也不忍聞之與不忍忘異乎乃所以致其哀<lb/>
一也王子於是推孟氏大孝之指以贈君而且語君曰<lb/>
龍君信以松楸而遽已耶且也人固楩楠豫章君矣<lb/>
<pb n="KR4e0201_WYG_069-23b"/>
　　吳氏紀哀序<lb/>
嘉靖癸丑夏中書舍人國倫上言先臣棄臣諸生時不<lb/>
幸母兄先後物故屬諸生方食貧行能謭薄匄貸亡所<lb/>
至不克備士禮以葬每一念及怛若縷割今幸蒙陛下<lb/>
擢臣典内制日食大官餼醖竊自愧奉職亡状未敢以<lb/>
私請臣復有妻之喪荼於心志顛瞀謬盭曷任大寄願<lb/>
得請急理先臣及母兄墓併以妻骨歸祔臣死且不泯<lb/>
天子矜憐近臣俾輟直為日以往於是舍人則走諸賢<lb/>
<pb n="KR4e0201_WYG_069-24a"/>
大夫及與舍人厚者得状志銘誄辭若干篇名曰吳氏<lb/>
紀哀而屬世貞序之舍人楚人也甚矣楚人之善哀也<lb/>
盖屈左徒為懐王治辭令被間而退傷宗國之就削而<lb/>
忠之不見明也憂愁牢搔而作離騷凡天地之傅聲而<lb/>
成色其交於耳目者一切舉而歸之於哀竟以有湛湘<lb/>
之役其門人宋玉唐勒輩又相與推明其㫖而傷痛之<lb/>
托始於九辨而放乎大招招魂極矣二千年来天下固<lb/>
以善哀歸楚而舍人誠善哀然主上方從公車拔舍人<lb/>
<pb n="KR4e0201_WYG_069-24b"/>
有辭命之寄其官視左徒而非有媢讒之士若子蘭者<lb/>
為之内蠧奈何娓娓訾訾不自媮而駕於長歌之哭哉<lb/>
舍人則不謂然以為上哀其風木而下哀其扊扅其出<lb/>
於天人之合而屬於衷者固非若屈氏之僅托於君臣<lb/>
用舍之際也吾兹無以解舍人哀苐以舍人哀無益於<lb/>
逝者而有可以伸逝者則莫若精白一志以媚天子篤<lb/>
學砥行内成其身異時上徳若䝯恩綸於泉夜使逝者<lb/>
有聞於世世不亦休哉若夫楚人之哀而已也舍人固<lb/>
<pb n="KR4e0201_WYG_069-25a"/>
楚人吾不欲舍人為楚人哀也<lb/>
　　歎逝録序<lb/>
昔劉彦度少有才秀與族兄士光齊好人謂彦度矯矯<lb/>
出塵若雲中白鶴後寝疢士光之舍竭志營療莫救而<lb/>
卒士光痛之作賦數百千言至感神人為破生死夫敦<lb/>
睦則踈者為親久要則生者不愧況乎情出同根恩深<lb/>
孔孺友于之戚師資是兼若凌𤣥旻之哀𤣥雨者哉盖<lb/>
凌世世受文至𤣥旻兄弟益茂矣𤣥雨志不滿萬古而<lb/>
<pb n="KR4e0201_WYG_069-25b"/>
僅止弱冠材足空千里而但表汗血芥拾朱紫而衿不<lb/>
能離青汗染竹素而名不能出閈比袁著雖少踰視王<lb/>
寂而猶天庭玉推柯凌徳幾乎中謝國香萎蔓吳材為<lb/>
之少屈此多士所以纒悲而難兄尤為隕血也然而陽<lb/>
碑隂碣齊年谷陵楚些吳歈等響金石法言存於家塾<lb/>
遺文播之藝林千百世而後知有才而殤若季者友而<lb/>
賢若伯者埋玉塵於便房空聞長慟撫金徽於靈几尚<lb/>
愧無文嗟來𤣥雨可以瞑矣彼美存者上慎旃哉是為<lb/>
<pb n="KR4e0201_WYG_069-26a"/>
序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_069-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻六十九<lb/>
</p>
<p>
</p>
  </div>
</body>
</text>
</TEI>
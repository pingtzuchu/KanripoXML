<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百七十一</head> <lb/>
    <p>
<pb n="KR4e0201_WYG_345-1a"/>
欽定四庫全書<lb/>
　弇州續稿巻一百七十一<lb/>
　　　　　　　　　　　　明　王世貞　撰<lb/>
文部<lb/>
　佛經畫䟦<lb/>
　　王摩詰羅漢後<lb/>
摩詰丹青之妙出入吳李間别造逸品而又精心奉竺<lb/>
乾教以故所貌羅漢至多余舊覩一夲乃演教圖有御<lb/>
<pb n="KR4e0201_WYG_345-1b"/>
押是宣和殿藏物此則其散在人間者雖剥蝕之餘神<lb/>
采尚自煥發足令波旬合掌龍女獻供下視貫休梵隆<lb/>
輩蛇神牛鬼奚啻霄壤矣<lb/>
　　李伯時十六羅漢<lb/>
余所覩貫休畫十六應真以險怪眩時眼梵隆則瀟灑<lb/>
饒意態然未有如李公麟檢法此圖之精者其木石帷<lb/>
几麄細異筆僧雛老少后妃婆羅門侍胡山神服裝異<lb/>
狀然不作離車相諸俊比丘翛然有塵外度劇是合作<lb/>
<pb n="KR4e0201_WYG_345-2a"/>
䟦尾吳興趙肅書真得承㫖家風吳郡劉珏僉憲頗稱<lb/>
伯仲沈周先生則居然雙井雲仍矣此李應禎太僕家<lb/>
藏物不知何縁落德州張氏手復歸我楚弓之失得何<lb/>
足論也<lb/>
　　善財參觀世音三十二變石本後<lb/>
右畫善財童子參觀世音大士凡三十二幅皆石本云<lb/>
是李龍眠居士筆不可知然法相端嚴體勢綽約窈窕<lb/>
非龍眠不能辦也幀幀各綴一偈無論工拙是當行語<lb/>
<pb n="KR4e0201_WYG_345-2b"/>
依稀妙喜幻住家風攷之華嚴本經善財所接大善智<lb/>
識五十三員獨文殊彌勒為至而觀世音僅補陀一見<lb/>
耳龍女化佛亦自文殊成之不知何縁䦨入觀世音法<lb/>
門而龍眠為之圖此開士又以偈為之贊且善財之始<lb/>
見世尊年固十二及參諸方得道已百二十所謂童子<lb/>
者以童真不壞也即文殊亦然今作六七嵗兒狀大謬<lb/>
雖然此圖權也華嚴亦權也以權顯實即得以實破權<lb/>
即不得余將為下一轉語云道宣覩此努目而訴之薄<lb/>
<pb n="KR4e0201_WYG_345-3a"/>
伽梵薄伽梵曰鈍根阿師且置菩提逹磨聞之曰且喜<lb/>
没交渉<lb/>
　　畫西方十六觀經<lb/>
余既感鸞法師受菩提流支西方十六觀俾故人尤子<lb/>
求效丹青之士而子求之子道恒能楷書仍為我系經<lb/>
文於後字體徑寸頗遒勁可觀㑹閲藏至阿闍世王經<lb/>
與元馭學士相對扼腕不平其事而僧修禮辨十惑論<lb/>
果有權文學者謂頻婆羅賢王也應救而不救之阿闍<lb/>
<pb n="KR4e0201_WYG_345-3b"/>
世逆子也不應救而救之為世尊失政之大而修禮則<lb/>
謂觀經有云頻婆娑羅幽閉置於七重室内自然増進<lb/>
成阿那舍阿那舍者名為不<hi>闕</hi>生欲界阿闍心生悔熱<lb/>
遍體生瘡經云若不隨順耆婆語者來月七日墮阿鼻<lb/>
獄詳夫幽憤而陞上果雖外凶而内吉㝠日而超下界<lb/>
雖名死而實生救之即翻損任之即自益至若身瘡而<lb/>
心熱罔知廻向之路業深而報近將墜泥犁之城救之<lb/>
即為益任之即為損斯即觀其所應救救之以為益察<lb/>
<pb n="KR4e0201_WYG_345-4a"/>
其所應捨捨之以為利而曰應救而不救之不應救而<lb/>
救之聖心雖㣲知之何陋矣然定報受之而不易明業<lb/>
之難犯也重罪悔之而以輕明行之可革也今父子咸<lb/>
進於道何顚不扶賢愚並從於化何來不勸按此荅既<lb/>
不明究所以强為解事全屬遁辭何以示訓竊詳頻婆<lb/>
娑羅於毘富羅山射獵無故殺一五通仙致被誓於未<lb/>
來世必報此命又闍世王已於毘婆尸佛初發阿耨多<lb/>
羅之心則闍世此生殺父之罪固重於山海而夙根之<lb/>
<pb n="KR4e0201_WYG_345-4b"/>
善與受寃之深亦有可言者佛若救頻婆娑羅而生之<lb/>
則此債終無了期故授之佛經使成阿那舍果以酬其<lb/>
賢而聽其幽死了彼寃對不為異世之累至於救闍世<lb/>
王疾却有深意葢佛法有救生無殺生闍世罪雖重佛<lb/>
不能為誅也其人既舊發菩提且受寃苦雖染惡疾命<lb/>
夲不當絶也人王法王相倚成化人而不仁疾之已甚<lb/>
則彼肆其無所顧藉之惡而濫僇釋種破滅佛教其禍<lb/>
有不勝言者故因而利導之俾之去惡從善以敷暢大<lb/>
<pb n="KR4e0201_WYG_345-5a"/>
化不為厲梗然則阿闍世之不死其夲壽也所以得盡<lb/>
夲壽者餘福也攷之夲經明言略受地獄之苦然而出<lb/>
為帝釋為輪王以至成佛夫為帝釋輪王成佛此權語<lb/>
也其云地獄實語也夫地獄之壽有定數有與諸天齊<lb/>
壽者有窮刼者何得言略受也言略受亦權語也攷之<lb/>
觀經月光大臣云刼初至今惡王貪位而弑父者萬八<lb/>
千人則彼中視為恒事佛雖示戒西人未必遽遵急於<lb/>
救時而緩於立訓葢亦佛道當然耳第有可恨者毘富<lb/>
<pb n="KR4e0201_WYG_345-5b"/>
羅山五通仙既發讐報深誓又非多生眷屬何以不為<lb/>
他人而必為王子以陷弑父大僇耶此必有任其咎者<lb/>
然而於佛無與也<lb/>
　　畫觀彌勒上生經<lb/>
汪仲淹乞余為其婦作志銘而以觀彌勒上生經為幣<lb/>
經首有釋迦授記慈尊聖㑹圖及兠率陀天内院三圖<lb/>
皆瑰麗侈貴之觀而經筆亦方整下題有燕山張繼者<lb/>
當是宣英時名手也計當復有下生經而不可得按彌<lb/>
<pb n="KR4e0201_WYG_345-6a"/>
勒者梵音本梅㖏麗耶此云慈氏也慈氏之初發心在<lb/>
釋迦前以一進一退故釋迦超六劫而先證菩提攷法<lb/>
華經日月燈明佛時文殊以妙光菩薩為上足弟子作<lb/>
七佛師而文殊八百弟子中有求名菩薩貪着利養雖<lb/>
復讀誦衆經而不通利多所遺失是為彌勒而彌勒亦<lb/>
自稱心重世名好游族姓至然燈佛出現於世乃得成<lb/>
無上妙圓識心三昧識性流出無量如來而釋迦於是<lb/>
時僅一獻花布髪之男子耳此其為前後輩可證也第<lb/>
<pb n="KR4e0201_WYG_345-6b"/>
然燈佛見釋迦即授記作佛而彌勒又歴諸無央佛踰<lb/>
七佛至釋迦而始授記夫釋迦之精進在然燈佛前不<lb/>
應始獻花布髪其精進在然燈佛後則不應先彌勒而<lb/>
授記也彌勒紫金身十六丈而釋迦僅丈六尺彌勒壽<lb/>
八萬四千嵗而釋迦僅八十嵗彌勒行化之地東西長<lb/>
四十萬里南北廣三十二萬里王國鷄頭末城周圍四<lb/>
百八十里而釋迦所化僅五天竺諸胡地周不過十萬<lb/>
餘里淨飯所都與王舍所栖其城不過四十餘里而已<lb/>
<pb n="KR4e0201_WYG_345-7a"/>
彌勒之地若琉璃鏡平無丘陵坎窞人無夭札病癘戰<lb/>
鬬而釋迦皆返之所謂五濁惡世也夫以釋迦之縁果<lb/>
功德俱若不能如彌勒然法華化城喻品乃謂大通智<lb/>
勝始成佛而釋迦與彌勒阿閦十六世尊親為之子淨<lb/>
脩梵行智慧明了其事在往過去無量無邊不可思議<lb/>
阿僧祗劫前兹時不知彌勒發心與否壽量品則謂釋<lb/>
迦成佛以來無量無邊百千萬億那由他劫葢示菩薩<lb/>
行於歴劫以顯再成耳而徧攷大藏彌勒皆無之疑本<lb/>
<pb n="KR4e0201_WYG_345-7b"/>
未成佛至當來世而後成也釋迦正報身為千丈毘盧<lb/>
遮那於色究竟天成佛釋迦僅億身之一身耳而彌勒<lb/>
則未聞他有報身也釋迦二輔文殊普賢皆古佛現菩<lb/>
薩身以示無兩大耳而彌勒之輔無着未登十地天親<lb/>
甫脱二乗去二大士恐殊有間也初地學人既不能作<lb/>
德光論師徑登兠率揖彌勒而叩之又不能盡掃此無<lb/>
益之疑而拘拘於一階半級寧不為宗門老宿所笑聊<lb/>
識於此以志余陋<lb/>
<pb n="KR4e0201_WYG_345-8a"/>
　　渡海阿羅漢像<lb/>
摹龍眠居士李伯時渡海阿羅漢像一巻一力士負戈<lb/>
而立若衛法者諸阿羅漢出没煙霧波浪中然各有所<lb/>
持乗笻而虎者横錫而獅者龍而握其角者手香罏而<lb/>
立三足蟾者共一槎者其一操如意一操葫蘆吐雲氣<lb/>
裊裊不絶端坐五色雲者卓錫而立背若龜首尾若龍<lb/>
而不角足差短者立一蔡者指端出雲雲際雙鶴盤旋<lb/>
者二少髠無有所踐而波没趾者一負笻一捧經而皆<lb/>
<pb n="KR4e0201_WYG_345-8b"/>
矯盼鶴不已者騎大鯉鯉㦸髯而哆口者立大蠣若石<lb/>
手一鉢飛錫前引者老龎眉眉垂至肩項衲而五水神<lb/>
擁之者肩笻笻挂一羽扇而踐巨袱者立於龜者前現<lb/>
小二堵波有白毫相合掌而禮之者立蕉扇手一貝葉<lb/>
者立五色兠羅雲者合掌而掌端之氣佛刹從中現者<lb/>
侍者小沙彌四皆輕行無碍葢始抵龍藏則兩玉女奉<lb/>
几几有香鼎一軍持二稍次龍子女各一合掌而迓龍<lb/>
君挺笏繼之二玉女捧扇翼之宫官四人復翼之從僚<lb/>
<pb n="KR4e0201_WYG_345-9a"/>
四人復翼之旌幢幡葢輿輦戈㦸之屬繽紛揺曵菴靄<lb/>
顯晦不一大抵衛法之神勢甚獰猛而專諸阿羅漢飛<lb/>
行自在游戲三昧波鳴浪激而甚暇龍君偉而肅龍子<lb/>
女娟好而靜從官怪儻而恭其纂本之妙若此不知於<lb/>
真蹟又當何如也吾聞之盡閻浮提羅皆當充金翅鳥<lb/>
王食能脱其口者獨娑竭主而已鄉故遇如來踞獅子<lb/>
坐時輙獻花頂禮與聞出世大教而如來及諸弟子大<lb/>
菩薩阿羅漢亦時時降其宫説法至末教垂傾悉貝多<lb/>
<pb n="KR4e0201_WYG_345-9b"/>
所書者付之居士此圖之為娑竭主無論第不知為曼<lb/>
殊室利與諸法眷度龍女時耶將舍利佛大目捷連講<lb/>
經時耶抑龍樹尊者取華嚴時耶諸羅漢時在閻浮提<lb/>
中而莫之識是吾曹尚不能如娑竭龍有法眼也其不<lb/>
充鳥王食者幾希矣<lb/>
　　再題白蓮社圖<lb/>
余嘗䟦趙松雪圖白蓮社臨本頗亦有所攷據而圖為<lb/>
陸與繩取去䟦今留弇州稿中後游匡廬憇東林寺訪<lb/>
<pb n="KR4e0201_WYG_345-10a"/>
遺像斷碑於荒煙落照間視虎溪不數十武僅㳙㳙細<lb/>
流歎愾乆之今者復一覯此圖與前位置雖小别而彷<lb/>
彿見大都偶閲僧優曇所著蓮宗寶鑑為略辨之按中<lb/>
土釋教自永平而後雖日以滋盛而識限因果毋關性<lb/>
心圖澄神異志存𢎞護道林卓犖乃闡老莊遠公獨能<lb/>
思紹先緒取證羅什刪繁絀邪以淨信念佛為宗誠開<lb/>
士之要軌也第劉遺民雷仲倫宗少文張萊民張秀碩<lb/>
周道祖諸公雖復神情朗潔而塵跡猶存發願之後往<lb/>
<pb n="KR4e0201_WYG_345-10b"/>
來室家恐亦未隠至乃汰靈運挽靖節固徴裁鑒之精<lb/>
嚴第必置瓿酒以待徴君似亦小為名使非如來本戒<lb/>
又西來本地以法性言之尚不為實而况雁門乃寄生<lb/>
之鄉何足多戀至煩諸弟子别創西林以倣新豐毋乃<lb/>
贅乎又優曇謂公以經律未備禪法無聞乃於内更造<lb/>
淨室請一禪師率衆習禪令弟子逾沙漠求禪經庻江<lb/>
表四輩咸得修習又謂罽賔國䭾跋陀羅因請至廬山<lb/>
語遠公云西天傳法祖師大迦葉直下相承二十七祖<lb/>
<pb n="KR4e0201_WYG_345-11a"/>
有般若密多羅者在南天竺行化慧燈相傳至達摩多<lb/>
羅為二十八祖著禪經其略亦云然故遠公為序曰達<lb/>
摩多羅者西域之雋禪訓之宗寶林集與傳法正宗論<lb/>
因之達摩多羅者即菩提達摩愚不敢遽以為信也夫<lb/>
達摩未來性學猶蔽雖露思惟修字而實不及最上一<lb/>
乗比其時中原鼎沸江左偏安西僧避亂越符姚之境<lb/>
而南者猶間有之南僧西邁出秦蜀度葱嶺求經請法<lb/>
其人誰也又所謂禪師者其人誰也有禪師何以不焯<lb/>
<pb n="KR4e0201_WYG_345-11b"/>
焯聞也且遠公以太元十一年丙戌建東林寺成至義<lb/>
熈十二年丙辰卒相去葢三十年梁普通元年後庚子<lb/>
而達摩至建康距遠公卒已一百四年跋陀羅離長安<lb/>
而至東林又前二十年達摩領師戒紹祖席者六十七<lb/>
年而離西土又十餘年而西返雖如梁武所云老壽百<lb/>
五十餘嵗第其時僅三十餘耳恐猶在王宫未參師面<lb/>
何由而遽自稱祖何由而遽著禪經令諸四衆傳習何<lb/>
由而抵建康後一語不及舊著一字不追遠公然則禪<lb/>
<pb n="KR4e0201_WYG_345-12a"/>
經故非達摩法言經序又非遠公遺筆習西方者贋為<lb/>
之引禪而自重習禪者喜得之將引經而證祖要皆非<lb/>
實録也僕此公案似了了第恐遠公聞而頳臉謂老書<lb/>
生何强預方外事却無以應之<lb/>
　　又題十六應真後<lb/>
昔人畫十六應真皆以唐梵老少分配以避過庭風草<lb/>
之譏而不知其實有不然者獨此不作唐相少年相甚<lb/>
為得之據三藏師於執師子國得佛湼槃後八百年慶<lb/>
<pb n="KR4e0201_WYG_345-12b"/>
友羅漢住記云薄伽梵般湼槃時以無上法秘囑十六<lb/>
大阿羅漢并眷屬等令其護持使不滅没及勅其身與<lb/>
諸施主作真福田令彼施者得大果報第一尊者賔度<lb/>
羅䟦囉惰闍與千眷屬住西瞿尼洲第二尊者迦諾代<lb/>
蹉與五百眷屬住北迦濕彌羅國第三尊者迦諾迦䟦<lb/>
釐惰闍與六百眷屬住東勝神洲第四尊者蘇頻陀與<lb/>
七百眷屬住北俱盧洲第五尊者諾矩羅與八百眷屬<lb/>
住南贍部洲第六尊者䟦陀羅與九百眷屬居躭没盧<lb/>
<pb n="KR4e0201_WYG_345-13a"/>
洲第七尊者迦理迦與九千眷屬住僧迦茶洲第八尊<lb/>
者伐闍羅弗多羅與千一百眷屬住鉢刺拏洲第九尊<lb/>
者戍博迦與九百眷屬住香醉山第十尊者半托迦與<lb/>
千三百眷屬住三十三天第十一尊者囉怙囉與千一<lb/>
百眷屬住畢利颺瞿洲第十二尊者那伽犀那與千二<lb/>
百眷屬住半度波山第十三尊者因掲陀與千三百眷<lb/>
屬住廣脅山第十四尊者伐那婆斯與千四百眷屬住<lb/>
可住山第十五尊者阿氏多與千五百眷屬住鷲峰山<lb/>
<pb n="KR4e0201_WYG_345-13b"/>
第十六尊者注茶半托迦與千六百眷屬住持軸山若<lb/>
一應天人修供此十六大阿羅漢及諸眷屬隨應分散<lb/>
往赴隠聖同凡受供捨福今按西土齋襯必供佛及羅<lb/>
漢聖僧而以賔頭盧為首賔頭盧疑即賔度盧䟦羅度<lb/>
闍之訛略也又按經藏中有外道婆羅門謗佛謂無神<lb/>
通者立五丈竿懸鉢食於其杪而號之曰吾以食施瞿<lb/>
曇弟子能飛受乎不能者當出吾下葢知佛戒弟子不<lb/>
得受外道供也時舍利弗不忍佛戒之犯故隠而過之<lb/>
<pb n="KR4e0201_WYG_345-14a"/>
賔頭盧不忍佛道之屈故飛而受之以是見擯揵椎不<lb/>
獲從佛遷化而至今猶在聲聞果中然則是十五應真<lb/>
者其猶有小未滿故耶抑所謂受無上妙法護持不滅<lb/>
没者耶果地愚所不敢辨特以世之像應真者不得十<lb/>
六之説故志之於此<lb/>
　　再題梵隆羅漢巻<lb/>
後考得梵隆字茂宗號無住吳興人思陵極喜其畫見<lb/>
輙為品題之其白描人物山水皆師李伯時氣韻小不<lb/>
<pb n="KR4e0201_WYG_345-14b"/>
逮耳真吾九友齋中方外佳侣也<lb/>
　　朱君璧摹劫鉢圖<lb/>
劫鉢圖吳中有二本此本為元朱君璧所摹宣和秘藏<lb/>
跡相傳鬼子母有五百子在人間食人精血殆盡佛愍<lb/>
之乃攝其所愛最少子置之瑠璃鉢中母求佛出其子<lb/>
不得則竭魔力與其魔衆舉此鉢復不得則四百九十<lb/>
九子各以所從鬼兵數萬排山倒海掣雷電以擊佛槍<lb/>
刅矢石所抵皆化為蓮花葢愈恚愈不得技窮而後改<lb/>
<pb n="KR4e0201_WYG_345-15a"/>
意廻向誓不食人廼以其子還之與此圖合第攷之大<lb/>
藏中鬼子母經則謂佛游大兠國時有一女多子而喜<lb/>
盗人子與其子共噉之亡子家亦不知阿誰取里哭巷<lb/>
議如是非一阿難聞而白佛佛言此非凡人故現鬼子<lb/>
母是母有千子半在天上半在世間皆為鬼王一王從<lb/>
數萬鬼上嬈諸天下嬈人民吾當伏之便勅諸沙門竢<lb/>
其夜出掩取十數子閉精舍中母還不見子號哭尋子<lb/>
乃復勅沙門導使見佛佛為委曲開譬示以罪福俾皈<lb/>
<pb n="KR4e0201_WYG_345-15b"/>
依五戒即時得須陀洹果結約千子皆從護法今二十<lb/>
諸天中所貌鬼子母天是也即不聞有劫鉢事豈好事<lb/>
者以魔波旬嬈佛與佛攝毒龍歸鉢二事傅㑹而成耶<lb/>
將法顯奘公輩自西域來别有所受耶余皆不敢論獨<lb/>
念佛以大慈心行堅忍力化强暴若轉圜鬼子母以一<lb/>
念廻向脱萬劫罪而立證初果可猛省也若其筆力之<lb/>
精勁入神則有顧馬湖張銀臺二䟦何容喋喋<lb/>
　　圓澤三生圖<lb/>
<pb n="KR4e0201_WYG_345-16a"/>
圓澤師行逕頗類栽松道者其事甚竒宋人所作畫更<lb/>
竒虞文靖公以古𨽻書傳尤更竒雖然此師能預審去<lb/>
處已得無漏通其作牧牛兒知來處又能一見呼李洛<lb/>
守得宿命通而三載戀戀不肯入錦襠嫗竇乃至不欲<lb/>
行斜谷道中既遇時又與李泣别何也豈道臘逾七十<lb/>
反不如十三嵗兒灑落耶此一段未勘破故為拈出之<lb/>
　　書文徴仲補天如獅子林巻<lb/>
勝國時則天如和尚為髙峰嫡孫中峰主鬯行化諸刹<lb/>
<pb n="KR4e0201_WYG_345-16b"/>
作獅子吼已乃挂錫吾郡選地得獅子林郡中諸善智<lb/>
識用幻住菴故事運瓦擇木成此蘭若遂以幽竒冠一<lb/>
郡叢林天如嘗有十六絶句頗紀其勝法嗣善遇輩遂<lb/>
釐十二景而洪武初王先生彛髙太史啓謝太史徽張<lb/>
水部適王處士行皆游而有絶句紀之前是朱提舉澤<lb/>
民圖之矣徐布政賁復圖之倪山人瓚今趙善章復圖<lb/>
之真跡不知散落何手百五十年而文待詔徴仲重貌<lb/>
其勝而書彛啓之作系而歸之主僧超然者超然没歸<lb/>
<pb n="KR4e0201_WYG_345-17a"/>
之竹堂僧福懋不能守歸之歙人黄汴幾若落異域矣汴<lb/>
殁幸而歸之崑山周鳯周殁其家又不能守而吾弟敬美<lb/>
始得之余乃拈天如絶句授敬美伊倣徵仲例以小楷系<lb/>
於末聞十餘年前獅子林尚在而所謂十二景者亦半可<lb/>
指數今已轉授民家陸氏縱織作畜牧其中而佛像峰石老<lb/>
梅奇樹之類無一存者嗟夫如來遷化後尚不能長有王舍<lb/>
給孤獨竹園而一天如力烏能使獅子林垂二百年而巋<lb/>
然無恙也敬美意似欲盡購三四君子圖大較謂書畫力<lb/>
<pb n="KR4e0201_WYG_345-17b"/>
更可得數百載將以救兹林之冺冺然總之幻耳天如一<lb/>
幻人獅子林幻地今皆已幻化而乃欲狥此幻跡了幻念<lb/>
耶故不若中峰老人之以幻住名菴也因復贅我幻語<lb/>
　道經畫跋<lb/>
　　題葛仙翁移居圖<lb/>
詹東圖出此巻示余云葛仙翁移居圖不知是何人所<lb/>
作其貌人物絶得呉道子王瓘遺意樹石則荆闗也前<lb/>
一夫甚悍而短肩行李諸藥囊瓢銚衣籍之類皆在焉<lb/>
<pb n="KR4e0201_WYG_345-18a"/>
二少女歩而從一擕琴一提藥籠六白羊先後之二村<lb/>
童長者亦肩衣襆而牽一繭角黄㹀則仙翁乗焉黄冠<lb/>
藍衫可似四五十許人色腴而意殊暇手一編且行且<lb/>
誦少者拊小黒犢翼之後水牯牛則白衣嫗乗焉三嬰<lb/>
兒少者在抱稍長者襁而肩左又長者踞半牛背凡為<lb/>
人之事十雅俗老少各極其致為羊牛之事九躑躅偃<lb/>
蹇各極其態而要之皆有物外賞更一紙則山谷老人<lb/>
書七言律題後結法莽蒼遒勁是晚年得意筆也考之<lb/>
<pb n="KR4e0201_WYG_345-18b"/>
太極左仙公𤣥不娶無子縱有之生平如幻三昧豈不<lb/>
能盡之一襆似當為稚川子稚川曽娶南海太守鮑姑<lb/>
女弟不知此老移居在散騎常侍領大著作前將解勾<lb/>
漏令後耶稚川亦無子晚而就從子廣州參軍望養此<lb/>
三嬰兒竟不成長或寓言耳吾詩與書俱不敢望山谷<lb/>
覺少悉稚川事東圖以為何如<lb/>
　　錢舜舉畫洪崖先生<lb/>
此吳興錢選舜舉所寫洪崖先生像也神采秀發意象<lb/>
<pb n="KR4e0201_WYG_345-19a"/>
閒遠望而知其非人間人家弟嘗寄余一本乃宋人筆<lb/>
更佳而後缺一幀題以為葛稚川移居圖余辨以為洪<lb/>
崖像弗信也得此本證之乃屈按列仙諸史傳謂先生<lb/>
長七尺五寸眉目如畫常御烏紗㡌紅蕉衣黒犀帶短<lb/>
靿鞾携笻竹杖今像正爾而後一人短而濶若叚柯古<lb/>
所云弄臣者其執即六角扇也餘四人大小不一即橘<lb/>
术葛律拙也其挽而不前者一白騾即雪精也肩者即<lb/>
鐵如意長盈壺常滿杯文榴酒榼自然榴杓一云垂雲<lb/>
<pb n="KR4e0201_WYG_345-19b"/>
笠方木櫈二𤣥書葛木如意魏惠壺木栢杓也葢靡不<lb/>
合者舜舉拙於書而最後有題句云去嵗無田種今春<lb/>
乏酒材從他花鳥笑佯醉臥樓臺此先生詩也然先生<lb/>
又有二詩云下調無人采髙心又被嗔不知時俗意教<lb/>
我若為人又入市非求利過朝不為名有時陪俗物相<lb/>
伴且營營語甚淺而有味舜舉似不知也始余嗜古書<lb/>
畫器物幾成癖乃先生更甚焉而一時名士若李太一<lb/>
贈孔子木履郭翰復贈孔子二儀履楊烱復贈孔子石<lb/>
<pb n="KR4e0201_WYG_345-20a"/>
硯與揚雄鈇硯田游巖贈尹喜龜王戎如意杖楊齊哲<lb/>
贈嵇康鍜錐劉守章贈四皓鹿角枕司馬子㣲贈淮南<lb/>
王藥杵臼魏肅贈陶濳琴隠居芙蓉冠劉長新贈王喬<lb/>
笙張守珪贈尺八寸海蝦蟆牙秦休莊贈河上公注道<lb/>
德經藁本周子恭贈古帝王圖元亭贈謝靈運鬚僧翛<lb/>
然贈迦葉頭陀鉢智遠贈蔡邕焦尾琴葛洪刮藥箆余<lb/>
始而笑以為何所辨真贋既而私喜以為靈真嗜好若<lb/>
此何况我輩苐今年秋盡捐所藏付兒曹僅荷一被一<lb/>
<pb n="KR4e0201_WYG_345-20b"/>
瓢佛老書十餘巻入城南精舍此身灑然覺先生之尚<lb/>
有累也先生諱氲一諱藴字藏真晉州神山人趙道一<lb/>
謂其年九十三四月八日尸解於洪崖古壇至八月復<lb/>
見於晉州復尸解而徐慧謂其初乗白驢從五童入洪<lb/>
崖古井後復不知所終道一謂其慕古洪崖先生因自<lb/>
號洪崖先生而慧則謂即古洪崖先生也夫洪崖先生<lb/>
固張氏乃黄帝之臣伶倫也一見於衛叔卿傳再見於<lb/>
班孟堅賦三見於郭景純詩四見於陶貞白真誥葢遐<lb/>
<pb n="KR4e0201_WYG_345-21a"/>
逖之靈真而希夷之妙跡也張氲先生出處靈幻故靜<lb/>
能公遠之儔而博綜藝尚庻幾貞白伯仲耳且使古洪<lb/>
崖而在則吾孔子尚當稱東家丘桐栢真人當稱吹笙<lb/>
少年而何器物之足羡故須以道一所紀為正<lb/>
　　五星二十八宿摹本<lb/>
今世人稱五星二十八宿真形圖為閻右相立本筆按<lb/>
宣和畫譜載立本僅有五星及<hi>闕</hi>　房宿二像耳若張<lb/>
僧繇吳道𤣥則俱有之而今不可得矣此巻乃摹梁令<lb/>
<pb n="KR4e0201_WYG_345-21b"/>
瓚本令瓚宋人故有聲畫院中愚於丹青所未暇論獨<lb/>
怪是星宿在九天寧有此委𤨏詭怪狀即有之何從令<lb/>
人見而寫之且牛星作牛女星作羊千古靈匹一旦興<lb/>
盡真堪供噱嗢耳余曽見一本云是吳張藁與此全别<lb/>
而段柯古所記昴如剃刀畢如笠觜如鹿頭參危如婦<lb/>
人靨井張翼如足跡鬼如佛胷柳如蛇星如河岸軫角<lb/>
如人手房如瓔珞心女如大麥尾如蝎尾箕如牛角斗<lb/>
如人拓石牛如牛頭虚如鳥婁如馬頭胃如鼎足云出<lb/>
<pb n="KR4e0201_WYG_345-22a"/>
佛書而闕亢氐室壁奎則又别矣然恐是星形耳非星<lb/>
神形也附志以備攷<lb/>
　　又為莫廷韓題五星二十八宿五嶽真形圖<lb/>
莫廷韓所藏五星二十八宿圖乃梁令瓚摹本致佳而<lb/>
㣲與閻右相本不合其段柯古所載如笠如鹿頭如足<lb/>
跡等則又遥矣又五嶽真形圖不知是金母所傳漢武<lb/>
的本否若五星名氏則澄瀾青凝之類二十八宿姓則<lb/>
鞞耶尼之類五嶽名氏則𤣥丘目陸之類余皆有别記<lb/>
<pb n="KR4e0201_WYG_345-22b"/>
記之不暇一一為廷韓書也廷韓仙才勝漢武遠能去<lb/>
彼多欲此圖當長侍衣祴不隨栢梁火飛去矣其以余<lb/>
言為然耶否耶<lb/>
　　題八仙像後<lb/>
八仙者鍾離李吕張藍韓曹何也不知其㑹所繇始亦<lb/>
不知其畫所由始余所覩仙跡及圖史亦詳矣凡元以<lb/>
前無一筆而我明如冷起敬吳偉杜堇稍有名者亦<lb/>
未嘗及之意或妄庸畫工合委巷叢俚之談以是八公<lb/>
<pb n="KR4e0201_WYG_345-23a"/>
者老則張少則藍韓將則鍾離書生則吕貴則曹病則<lb/>
李婦女則何為各据一端作滑稽觀耶乃至邇者紫姑<lb/>
靈鬼往往冐真人而上援此八公以相蠱惑尤可笑也<lb/>
是八公者不佞能攷其七而疑其一為志之鍾離公者<lb/>
諱權字雲房嘗以禆將從周孝侯敗於齊萬年跳終南<lb/>
山遇東華王真人得道至唐而始一出度純陽自稱天<lb/>
下都散漢吕公者諱嵓字洞賔父讓嘗舉進士不第遇<lb/>
正陽真人得道在五季及宋時化跡最著而又與正陽<lb/>
<pb n="KR4e0201_WYG_345-23b"/>
度劉海蟾已度王重陽及自度何仙姑張珍奴之屬張<lb/>
公者諱果隠恒州中條山見召於唐開元帝與葉靜能<lb/>
輩諸公比而公最為長者自言堯時官侍中葉公密識<lb/>
之曰混沌初分白蝙蝠精也授銀青光禄大夫放歸天<lb/>
寶初尸解藍公者不知何許人恒衣破藍衫黒木腰帶<lb/>
跣一足鞾一足醉則持三尺大拍板行歌云藍采和藍<lb/>
采和世界能幾何紅顔一春樹流光一擲梭後語多不<lb/>
能悉至濠州忽擲鞾帶拍板乗雲而去韓公者諱湘昌<lb/>
<pb n="KR4e0201_WYG_345-24a"/>
黎之從子少學道落魄他鄉乆而始歸值昌黎生辰宴<lb/>
怒之公曰無怒也請効薄伎以獻因為頃刻花每瓣金<lb/>
書一聨云雲横秦嶺家何在雪擁藍關馬不前昌黎不<lb/>
悟遣之去後果譴潮至藍關公來候昌黎乃悟因吟三<lb/>
韻以補前詩竟别曹國舅者苖善時傳不能舉其名第<lb/>
言丞相彬子皇后弟少而美姿安恬上及皇后重之一<lb/>
旦求出家雲水上以金牌賜之云詔書到日如朕親行<lb/>
抵黄河為篙工索渡直急用金牌相抵純陽見而警之<lb/>
<pb n="KR4e0201_WYG_345-24b"/>
遂拜而得道按皇后乃侍中彬孫女金牌云云大約里<lb/>
巷委談也審爾所謂曹公者當作青巾少年不當作髯<lb/>
而翼善冠也何仙姑零陵市人女也純陽以一桃與之<lb/>
僅食其半自是不饑頗能談休咎老而解化亦苖善時<lb/>
云攷之他野史謂仙姑晚而枯瘠其言休咎亦不甚驗<lb/>
趙道一仙鑑則謂純陽所度者趙姑名何者也有仙姑<lb/>
何姓者開元中羽化去合在純陽前若李公者諸方外<lb/>
禆官都不載獨聞之乩云諱元中開元大厯間人也於<lb/>
<pb n="KR4e0201_WYG_345-25a"/>
終南山學道四十年陽神出舍為虎所殘得一跛丐乍<lb/>
亡者而居之不可知也令鍾離吕公而游人間必從東<lb/>
華挾海蟾與重陽輩而八令張果先生而取友則必從<lb/>
赤松安期次則静能公遠張洪崖胡長仙輩而八必不<lb/>
屑屑求瓦合諸公方逍遥乎上清亦必不僕僕焉一符<lb/>
之是聽而受塵凡役也不佞此䟦即受乩頭詈所不恤<lb/>
矣<lb/>
　　全真四祖八仙像<lb/>
<pb n="KR4e0201_WYG_345-25b"/>
自我教主東華帝君得統於太上而傳之鍾離正陽正<lb/>
陽傳之吕純陽純陽傳之劉海蟾凡三真人而後為我<lb/>
王重陽重陽真人之有全真也猶達摩大師之有禪那<lb/>
也見若以為創始而不知其自海蟾而上遡之太上見<lb/>
若以為無師之智而不知純陽海蟾之顯度而黙授之<lb/>
也葢至於重陽而教始大明矣自重陽而為丹陽之馬<lb/>
長真之譚長生之劉長春之丘廣寧之郝玉陽之王嫓<lb/>
丹陽而稱女真者又有清淨之孫凡八真人葢至於長<lb/>
<pb n="KR4e0201_WYG_345-26a"/>
春而教益大行矣前四真者亘千年而不為遥後八真<lb/>
者聚一時而不為近三百年而一真而不為少一時而<lb/>
八真而不為多亡他遘有縁而成有時也吾始乞李郡<lb/>
為此圖既成而吾弟敬美自江右臬以覲歸且發因輟<lb/>
以予之敬美頗嚮道而厭事我長春以八十老公應元<lb/>
世祖之聘徃來大都扶服數萬里而不以倦稱者救物<lb/>
故也善救物者事應而中不累功滿而不自有出不碍<lb/>
道處不違性敬美而苟悟此當金蓮煜煜火宅中俄頃<lb/>
<pb n="KR4e0201_WYG_345-26b"/>
成清凉界何必朝夕仙師哉<lb/>
　　仙奕圖<lb/>
故協律郎冷起敬以畫鶴之誣瓶隠其所圖仙奕張三<lb/>
丰道人已詳記之今年春有擕售者以直太昻不能應<lb/>
聊為摹其大都因戲謂石室仙奕太遲取滑待詔天人<lb/>
奕太速孤山仙姑婦奕太巧恒山仙奕太拙吾不知此<lb/>
仙人於巧遲拙速何似有粲者姝樂於橘中叟逺<lb/>
矣漫為題尾<lb/>
<pb n="KR4e0201_WYG_345-27a"/>
　　又<lb/>
仙奕圖今在張伯起家初無冷起敬題欵止據張三丰<lb/>
一䟦為二仙遺跡故見重耳然䟦内稱與宋司户參軍<lb/>
趙孟頫於四明史衛王府覩唐李思訓將軍之畫按彌<lb/>
遠與孟頫生不相及復稱以此圖奉送太師元老淇園<lb/>
丘公而末云永樂壬辰三丰遯老書尤可笑攷壬辰為<lb/>
永樂十年而前是五年丁亥上遣胡忠安訪三丰於武<lb/>
當則先期已隠化矣七年己丑丘淇公敗没於迤北全<lb/>
<pb n="KR4e0201_WYG_345-27b"/>
家謫海南矣豈有至壬辰而三丰復出淇公更生者耶<lb/>
都太僕號博浹而此易事不能辨何也漫志於此<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百七十一<lb/>
</p>
<p>
</p>
  </div>
</body>
</text>
</TEI>
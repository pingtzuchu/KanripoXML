<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻八十九</head> <lb/>
    <p>
<pb n="KR4e0201_WYG_089-1a"/>
欽定四庫全書<lb/>
　弇州四部稿巻八十九<lb/>
　　　　　　　　　　　　　明　王世貞　撰<lb/>
文部<lb/>
　墓誌銘七首<lb/>
　　文林郎知奉化縣事貞憲徐先生墓誌銘<lb/>
嘉靖己巳秋八月三日吳興寓公前奉化令長谷徐君捐館<lb/>
舍春秋七十有七吳郡王世貞以左叅政部吳興稍為經紀<lb/>
<pb n="KR4e0201_WYG_089-1b"/>
其喪踰四月而遷晉臬歸里又三月而其子文果以治命請<lb/>
曰不肖敢為逝者徼惠一言謝不敏則又曰唯先子之獲幸公<lb/>
也最晩而最心念之曰是公吾所創見也既易簀語不肖曰<lb/>
吾目待王公銘而瞑余聞而悲之按狀君諱獻忠字伯臣其<lb/>
先世有判御藥院者從宋南渡至華亭家焉七傳而為君父<lb/>
某公娶某孺人寔生君君神識茂暢性操并介自其髫齔時雅<lb/>
已慕竹素之事矣稍長属時義即傾其作者補博士弟子試<lb/>
諸生間褎然為舉首久之薦應天凡六上禮部不利君既不<lb/>
<pb n="KR4e0201_WYG_089-2a"/>
獲逞於時義乃益務為搜獵稗官百氏外家之語逸壁<lb/>
斷㦸摩削亡昏旦農圃醫卜支離覆逆音聲人伎往往<lb/>
精探其所繇造雖專門名家無以難之而其為詩自建<lb/>
安以下至大厯鮮有不窺薄神情妙傳獨在江左與貞<lb/>
徽之際而已文主爾雅不離象質賦頌碑誌取財東京<lb/>
然至於論説興革利害物情時趣有味乎言之也華亭<lb/>
故推陸文裕先生博精於古視君為丈人行其揚扢風<lb/>
雅下上今昔耳語膝坐忘其為吾汝也君去禮部為吏<lb/>
<pb n="KR4e0201_WYG_089-2b"/>
部選人當得縣令人或謂君少遲之一令何足溷徐先<lb/>
生為君謝曰令易及民耳且也一第亦何足溷徐先生<lb/>
竟得浙之奉化以去奉化夷嵕而城蛇虺雜居民俗陋<lb/>
而好訟君不為斤斤三尺濕束之節用平税蠲役防水<lb/>
務有以袵席其長老稍推羡田學官為膏粥費興禮揖<lb/>
遜彬如也君所為植培務在單赤以下其政術好近民<lb/>
而逺上移牒條教飾儒而不必緣吏以故良士大夫草<lb/>
莽之臣類能誦説之他不盡爾也甫二歳入計道彭城<lb/>
<pb n="KR4e0201_WYG_089-3a"/>
有監司者以一籠筴授君致之京君佯為不悟抵京以<lb/>
一籠筴報亡何君坐殿罷矣前君為諸生固己精堪輿<lb/>
家言而㑹父府君殁執君手曰吾三世不益丁得無於<lb/>
葬有所恨哉是而責也君拜受教則日夜偕所厚為堪<lb/>
輿者相地數百里内獲吳興之福山而葬焉君又愛其<lb/>
山水清逺土風醇嘉既罷則斥置墓田傍構丙舍為終<lb/>
老計不竟稱華亭人矣五栁䨇桐偃蹇枝門踈櫺淨几<lb/>
竒書古文間以金石三代之器葛巾羽氅徜徉其間客<lb/>
<pb n="KR4e0201_WYG_089-3b"/>
至則留小飲聽去春容寂寥隨取而足時命單舫漁童<lb/>
樵青於苕霅菰蘆間不復可蹤跡也故司空劉公蔣公<lb/>
司寇顧公諸大老為耆英之㑹於峴首迫欲得君以重<lb/>
斯社君不峻拒一再往後了不復戀君燕閒之晷肆於<lb/>
九經作春秋稽傳錄洪範或問大易心印四書本義分<lb/>
節受鑰伯陽以破𤣥扃作叅同契亥步心測璞算神啟<lb/>
作大地圖衍義山房九笈三江水利攷狥知郡將冀酬<lb/>
山靈作吳興掌故集探始中聲旁極正變作樂府原唐<lb/>
<pb n="KR4e0201_WYG_089-4a"/>
詩品朱邑既老不忘桐鄉作四明半政錄其雜著詩文<lb/>
又數十巻行於世君雖道在不朽跡猶方内而博探外<lb/>
典遐想冲舉毎自謂刀圭投咽羽翰立張投金示報揖<lb/>
洪崕浮丘於玉京之上葛稚川陶隠居而下所不論也<lb/>
竟以訪道不諧邑邑成疾委蜕之際神識了然豈所謂<lb/>
大道隔塵報身斯驗者耶君孝友天至内行淳備性不<lb/>
能畫而貌其吏部府君遺像如生某孺人病革欲有語<lb/>
不得君跽請曰毋以仲季産未立耶趣推已所授遺之<lb/>
<pb n="KR4e0201_WYG_089-4b"/>
且割槖中之半而後喜可知也呼仲季來㣲而兄我不<lb/>
安死矣君娶陸氏別室吕氏生四子為文榦文核文果<lb/>
文橒女六孫男某葬九霞山之陽去其父墓若干里按<lb/>
諡法清白守節曰貞博聞多能曰憲不佞竊用二陶處<lb/>
士故事誌其大者以為之諡曰貞憲先生且為銘曰<lb/>
而始乎華亭而令乎四明而終乎呉興清白守節愽聞<lb/>
多能曰憲且貞請以易而名庻幾稱為寓公為鄉先生<lb/>
　　故文林郎知長汀縣事東涯金公墓誌銘<lb/>
<pb n="KR4e0201_WYG_089-5a"/>
余讀仲蔚狀長汀公事而竊有慨也縣官之繩士於格<lb/>
也若束濕然即簿尉一困之靡由顯已長汀公起家邑<lb/>
簿亡已而遂丞遂至令何難格也夫長汀公可不謂賢<lb/>
乎自長汀公一至令而諸子伯叔兄弟婁起幕藩閫佐<lb/>
州邑而顯者數人即不能如長汀公要之其所慕效優於<lb/>
格也不賢而能之乎始長汀公為諸生久次而升上舍<lb/>
其業文舄奕軰行可以第矣而竟弗第也一旦自詫嗟<lb/>
曰邑邑久滯筆硯間男子得一命足逞耳謁吏部選為<lb/>
<pb n="KR4e0201_WYG_089-5b"/>
歸安簿簿職誰何而部刺史才簿檄攝縣賦賦弊故蝟<lb/>
起而姦胥度攝尉是無難我也悉<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>得姦狀立寘之法<lb/>
屬歳侵公約其下田出産以質而寛其賦期以須穰歳<lb/>
尋穰下田爭出賦亡後者更用最遷餘姚丞餘姚稱巖<lb/>
邑其胥吏猾而民嚚訟然攝公鈎距法相戒亡犯也至<lb/>
為謡曰釣竒不讎避金鉤公稍稍劑以寛優設學校䘏<lb/>
孤耆造請賢士大夫不廢禮公之一再為丞尉皆能佐<lb/>
其令以稱職舉又後先近其家損家廪以帑部刺史賢<lb/>
<pb n="KR4e0201_WYG_089-6a"/>
而數旌之士民為立碑頌德超拜長汀令到官數月尤<lb/>
稱一切治辦然公意有所不足曰去令以上何官乎四<lb/>
上書移疾歸而治園圃鑿池種竹悠然自得也慕陶隠<lb/>
居為岡而松其上施檐楹以含貯朝夕靄聽風聲移時<lb/>
而樂之為署曰翠濤居戒其五子若孫曰吾不能如陸<lb/>
大夫千金槖中裝五分之而僕僕車馬酒食過從也吾<lb/>
有先人饘粥之業遺汝汝自食力以其羡共我公故白<lb/>
晳而與其伯縣丞公章季同知公夏俱髯也已而公之<lb/>
<pb n="KR4e0201_WYG_089-6b"/>
諸子俱髯歳時伏臘上壽冠珮雍容是都出入鄉里目<lb/>
屬之公年且八十而游婺之齊雲黄山以其子從又明<lb/>
年汎大江登九華擥芙蓉之秀慨然慕李太白王伯安<lb/>
之為人還游小孤厯浮玉往返可四千餘里至洞庭錢<lb/>
湖諸山水几席間物耳公之縱游竒深遇者恠而以為<lb/>
物且僊曰彼髯盡白矣而顔渥丹諸髯輔之胡為也耶<lb/>
公之嘗為餘姚其人多至大吏治吳按部謁公里居問<lb/>
遺不絶然公益自袐無所干請州舉鄉飲聘公為大賓<lb/>
<pb n="KR4e0201_WYG_089-7a"/>
公素强少疾晩而食履視聽不衰舒緩靜雅不厲人以<lb/>
聲色其步武上覘檐而下顧履慎於攝生盖天性也年<lb/>
八十四乃病劇而卧者三月餘猶甘匕箸久之始卒公<lb/>
諱韶姓金氏字子善故以長汀令終其鄉人尊而稱之<lb/>
曰東涯先生其先崑山惠安鄉人分崑山為太倉州遂<lb/>
為州人曽大父實大王父罄王父坪以同知夏貴贈為<lb/>
中兵馬副指揮母孫封孺人娶王氏前卒有丈夫子五<lb/>
人允孚福建布政司理問娶於顧再娶於朱為鄉進士<lb/>
<pb n="KR4e0201_WYG_089-7b"/>
銓女允升蒲圻丞娶於周為左叅政在女允明大寧都<lb/>
司斷事娶於毛為思州守希原女再娶於周允清國子<lb/>
生娶於張為封刑部主事印女允和側室出聘於邵女<lb/>
四歸諸生虞典趙檀太學生龔汲大理寺副劉大武諸<lb/>
孫履謙履巽履豫履萃履亨履道履通履遇履進履選<lb/>
履達履觀履謙再試武舉而履觀為州諸生餘尚幼女<lb/>
九人曽孫男五權柄棟楫梓以卒之明年正月廿二日<lb/>
葬摩羅涇之西新塋盖公有丘嫂老而貧公廪之至圽<lb/>
<pb n="KR4e0201_WYG_089-8a"/>
而為調棺殮族孤孫鼎為娶婦經紀其家以有成立嫁<lb/>
虞典者嫠而亡子以節著公為之置子而割産以贍所<lb/>
謂歸而好行其德於鄉者也盖公之婦王孺人卒屬銘<lb/>
於先大夫不佞實具草焉今何能辭銘曰<lb/>
女三其政於邑兮眘而便退而政於家兮肅以閑富好<lb/>
行其德兮以永年居兮橋梓之芊然歸兮松栢之巻然<lb/>
于䰄于䰄兮洵美且駢福有五兮女庶幾其全者耶<lb/>
　　明徵仕郎睢州判官約齋錢君墓誌銘<lb/>
<pb n="KR4e0201_WYG_089-8b"/>
錢君諱培枝字子充自其為諸生時以博浹於文稱而<lb/>
毋當於志因自號約齋以警云而約齋君世為崐山支<lb/>
巷里人曽大父某治儒為某郡教授大父某始徙治醫<lb/>
至父某而醫益髙能立起人痼世所稱春林先生者也<lb/>
有丈夫子二其長旗手衞經厯培志與君俱業儒培志<lb/>
不廢醫而君獨以儒顯君為諸生嘗受經里人吳中英<lb/>
數試有司甲等然至省試輒不利久之當謁選吏部意<lb/>
若不欲行者春林公故亡恙也曰吾老矣强而待汝一<lb/>
<pb n="KR4e0201_WYG_089-9a"/>
官尚奚戀耶君乃之吏部試髙第得山西解州解故多<lb/>
鹽利賈人子日伺吏欲幾中之君持文法亡害偘偘不<lb/>
見欲頃之攝守篆一切辦治聶德政者殺人事連張守<lb/>
政御史欲併坐守政死君執弗可曰德政自殺人耳柰<lb/>
何復以一生者抵一死者御史為詘俄而河東地大震<lb/>
夜中蕩廨宇且盡獄暴火大小囚數十百驚闌出君起<lb/>
令毋救火而環吏卒與囚四周使拊火曰是寒可御也<lb/>
且可以無逸囚比明卒無它君乃發藏穀煑粥食饑者<lb/>
<pb n="KR4e0201_WYG_089-9b"/>
庀錢布飭里甲俾有無相通以調棺殮分布練士捕治<lb/>
鄉落不逞餘以次招來之凡六晝夜乃定監司念州變<lb/>
重遣一指揮來恊守指揮武人也多所干掫君為白監<lb/>
司曰公將以安吾州耶抑擾之也安之奈何益此弁為<lb/>
即判不肖敢以百口任州監司愧為還指揮君之判解<lb/>
州與攝州無幾而旌異累下矣尋丁春林公憂歸服除<lb/>
補判睢州睢枕河而州君以春秋行隄白服雜吏民中<lb/>
寒暑晝夜靡間河以亡决嘗一署鹿邑鹿邑人稱之郡<lb/>
<pb n="KR4e0201_WYG_089-10a"/>
倅行部而挾重者風君有所賕餉君佯不悟曰邑無餉<lb/>
倅故事也凡三載遷慶王審理正君顧謂其子德徵曰<lb/>
乃公倦游歸矣向者解之變起吾與家瀕死者且數而<lb/>
卒數以家免豈非天幸耶天幸不可婁得移文兩臺歸<lb/>
浮沉里社可十載而以老病捐館盖春秋七十有三矣<lb/>
配朱氏先君八年卒丈夫子二德徵邑諸生娶於章繼<lb/>
呉再繼張德徽太學生娶於顧女二適陸允升太學生<lb/>
王調鼎孫男三承武太學生娶於趙承文聘於柴一尚<lb/>
<pb n="KR4e0201_WYG_089-10b"/>
幼孫女四長字支如霜而卒次適朱禹臣朱名佐次字<lb/>
王某厯城令王君之狀云爾德徵軰將以某年某月某<lb/>
日葬君於某地而介狀問銘於不佞不佞既讀歎曰士<lb/>
當居平時胡可一二槩見哉錢君老儒長者耳一旦攝<lb/>
解解變起呼不教之民而飭之上櫛下沐澤與法浹州若<lb/>
堅礪且夫環解而邑者六而幾六失守也始遂稱甲乙<lb/>
焉士果可以居平一二槩見哉余故熟錢君出入里中<lb/>
傴僂以趨遇非齒亦不加貌色益務為敦謹廉取儉予<lb/>
<pb n="KR4e0201_WYG_089-11a"/>
斤斤秋毫不爽其所名齋而約者意止此爾然亦可以<lb/>
銘矣銘曰<lb/>
以汝不習吏耶判解與睢何伉爽便治也以汝材負氣<lb/>
耶歸而里居何退讓君子也恭儉為政以起中貲其子<lb/>
息之彬彬書詩錢君之歸兹藏也宜<lb/>
　　明故迪功郎浙江全華府蘭溪縣丞史君墓誌銘<lb/>
史之先以官為氏至漢而益貴有魯相晨者其後人以<lb/>
功封溧陽侯始居江南元至正中君五世祖某避由長<lb/>
<pb n="KR4e0201_WYG_089-11b"/>
興徙居長洲遂為長洲人再舉賢良不就賢良公生通<lb/>
一通一生綜綜生順贈監察御史贈公生鑑舉進士為<lb/>
御史諤諤廷諍出守河間以讒罷有丈夫子五人君其<lb/>
季也生而短小頴秀動止文弱不佞大王父司馬公見<lb/>
而竒之以季歸焉是為吾姑而是時君甫十六名能屬<lb/>
文由博士弟子補太學諸生然試輒不利而御史公卒<lb/>
諸兄皆析箸獨君之母陳夫人在君所以奉養百方調<lb/>
聲色而進之户不聞履屐聲者三十年一日也君所為<lb/>
<pb n="KR4e0201_WYG_089-12a"/>
恭謹自天植即崇弁鯢齒見君恂恂退遜以為有所攝<lb/>
或謬遜之及其鈞禮少賤無二矣諸所為不義涉君者<lb/>
避焉若凂其涉它人不義者掩耳若不聞也人有德於<lb/>
君即一飯没身不忘君所德於人唯畏人知之生平不<lb/>
為郄亦不修人之郄以至於善惡是非則心通特不以<lb/>
非與惡挂齒羣不逞少年見以為易上而狎之君不為<lb/>
校久而未嘗不下君之厚也過君厚者初亦疑其跡久<lb/>
而未嘗不信君之裏也君於内行脩備事其諸兄尤謹<lb/>
<pb n="KR4e0201_WYG_089-12b"/>
至閨闥間不以惰色接吾姑臧獲大小有過未嘗輕呵<lb/>
撻曰彼亦人子也以故君忠信篤至擅呉中人稱至或<lb/>
舉之勵其俗云而晩節家益薄由吏部選人授鴻臚司<lb/>
儀署序班盖先御史大夫治薊遼兵稍資給之君於官<lb/>
益務為恭謹五鼓未見火城一交牀徙倚長安門外迫<lb/>
暝不辨色羸馬蹩蹩歸自大鴻臚所其於引見外藩官<lb/>
吏稍有需染者盡洗去之顧僕僕為役中間凡一請休<lb/>
沐再補滿考授封階無少吏讁云稍遷蘭溪縣丞君自<lb/>
<pb n="KR4e0201_WYG_089-13a"/>
以不習吏事精心求平令有移訊牒者質之必兩造俱<lb/>
厭從容為輕獄以報訟紙贖鍰毫髮不以入槖邑居衝<lb/>
君買一舴艋奔走迎送毋間寒暑自嘉靖末郡邑爭為<lb/>
甲令自減削而君所持操益甚即一薪水必損月奉為<lb/>
直以償日不能具一肉或謂君胡自苦乃爾君謝曰小<lb/>
吏安所敢取名固職如是耳且馬能捐六尺軀借三寸<lb/>
舌欲乎盖不佞大王父令蘭溪人尸而祝之至于今七<lb/>
十載而君為丞有廉聲其邑父老能舉之者歎曰前令<lb/>
<pb n="KR4e0201_WYG_089-13b"/>
公與今丞真氷玉也君以部浙運抵京中寒疾卒得年<lb/>
七十有一君諱斌字允全别號南嶼吾姑未有子為置<lb/>
貳張以有子訪補太學娶太常少卿陸先生粲女又女<lb/>
其兄之女以適太學生陳文黙孫男一載道孫女一許<lb/>
聘王汝升君居恒謂人吾食王氏德者三世矣一旦填<lb/>
溝壑何以報塞而君之殁也吾弟世懋時在儀部郎寔<lb/>
捐半歳奉調棺殮經紀其喪事甚悉又明年而訪奉君<lb/>
之柩葬於靈巖鄉之先塋以其從兄文學臣紀狀來請<lb/>
<pb n="KR4e0201_WYG_089-14a"/>
銘嗟嗟世貞安忍不銘銘曰<lb/>
何以稱行視君鄉何以稱政視君邦何以稱操視君槖<lb/>
裝嗚呼是為隆慶間之廉吏長者奉而全以從御史君<lb/>
地下<lb/>
　　徵仕郎福建布政司都事一齋先生王公暨配周<lb/>
　　孺人合塟誌銘<lb/>
一齋先生者王氏諱恬字民熈嘗為福建幕有官矣學<lb/>
者不以其官稱而尊之曰一齋先生先生之王父公諱<lb/>
<pb n="KR4e0201_WYG_089-14b"/>
輅以長子朝列公贈為南京工部主事以少子通議公<lb/>
贈為南京兵部右侍郎父直庵公諱偡以布衣居伯季<lb/>
間磊落髙行誼時人並稱之直庵公有四子先生其仲<lb/>
為側室毛碩人出少則已廢著直庵公差其産産不能<lb/>
與伯子均而先生既室周孺人則益已有旦夕累其遺<lb/>
畆廢丘如甌脱先生所受易里中師度卒業則罷耕乃<lb/>
挾冊從田塍間且誦且課以其閒走師所質疑難至夜<lb/>
分篝燈為經論義計弗屬弗就枕是時周孺人業稱名<lb/>
<pb n="KR4e0201_WYG_089-15a"/>
族能自抑下脱簮珥手饁而佐先生耕夜則洴澼絖緝<lb/>
紡而佐讀其於書伊吾聲時若與機杼韻也盖先生之<lb/>
於農二十年而成其初年田不過三十畆其季年乃至<lb/>
二千畆諸子女十餘人咸以次授家室歳時伏臘多饒<lb/>
竒之畜其於儒三十而補博士弟子四十而廪於庠為<lb/>
提學御史章公丘公所賞識盖先御史大夫公視先生<lb/>
為從弟少年試諸公褎然有儁聲先生奮而與之相甲<lb/>
乙居恒酒間自詫曰老驥千里豈欺我哉而㑹故魏文<lb/>
<pb n="KR4e0201_WYG_089-15b"/>
簡公講道東南先生走負笈請得從弟子列魏公難先<lb/>
生長而友之先生之讀易毋論三絶編於濂洛諸儒家<lb/>
言俱夙所精習至得友於魏公而後反求之理性之間<lb/>
粹如也先生既屡試不第乃歎曰吾所不獲一官而少<lb/>
攄吾志者非命也夫古稱不得志則衡命吾知所處矣<lb/>
於是始業醫醫不名一師日取軒岐扁倉叔和東垣諸<lb/>
書讀之間則思所以决脉用方者乃豁然悟曰夫醫意<lb/>
也吾師意而醫何必長桑公乗哉於是始試藥諸病貧<lb/>
<pb n="KR4e0201_WYG_089-16a"/>
人以藥請人給之約毋有所讎時復為粥粥之諸病貧<lb/>
人爭走就先生醫醫日以益驗名益起先生尤巧於用<lb/>
方而精决脉脉時有異變竒狀先生診之若覩也至為<lb/>
日以訣人生死曰是脉為某症為得之某事當以某藥<lb/>
起即不起當復入某症作某狀往往竒中十不爽二三<lb/>
而先生故嘗入粟為太學生當謁選前給事中樗庵王<lb/>
公與先生過京師而論仁先生曰木氣耳王公大竒之<lb/>
益與深語為延譽公卿間而大理少卿馮公選部郎張<lb/>
<pb n="KR4e0201_WYG_089-16b"/>
公考功郎章公數用醫幸先生欲薦用之先生逡廵謝<lb/>
曰僕老矣即徼幸得一官安能歳活數百千人哉吏部<lb/>
業為請得福建布政司都事銜以歸歸復以醫顯數年<lb/>
而病噎卒當先生病噎時世貞以使事歸謁先生神思<lb/>
爽然笑相謂曰此疾王氏送行例也吾且行矣能無一<lb/>
言贐我乎世貞不敢答久之竟卒又十三年而為隆慶<lb/>
元年十月十六日其諸子世雍等啓先生與周孺人之<lb/>
殯葬於顧涇東祖塋之次而具狀來命銘周孺人故前<lb/>
<pb n="KR4e0201_WYG_089-17a"/>
先生七年卒先生壽七十有二孺人六十有六諸子某<lb/>
某女某某孫某某孫女某某世雍之狀曰先生性敦睦<lb/>
居恒以和柔善諸父兄卒而遇之恂恂然長者稍與校<lb/>
論公是非即抗聲不少屈與談理性輒益精斐亹更僕<lb/>
不勌鄉黨有爭閧為居間百方解救取息乃已先生故<lb/>
雅善工部郎曹而巨賈爭蘆洲者出槖中裝百金壽先<lb/>
生冀為曹公請先生艴然曰若固不知我奈何以私溷<lb/>
曹公州大夫萬公賢先生然恠先生不往見曰王君俗<lb/>
<pb n="KR4e0201_WYG_089-17b"/>
吏我耳先生竟逡廵弗往也里有董生其兄弟相構怨<lb/>
欲以田售先生先生為酒食好謂之曰吾及見若大父<lb/>
篳路而啓此田奈何輕售之且吾外人寧勝若兄弟耶<lb/>
董氏家得不敗其為長者如此周孺人尤孝謹治家能<lb/>
為德里閈强力而外嚴先生有孟光氏風世貞所得先<lb/>
生為儒及醫事詳於狀其於狀所聞亦爾乃敬為銘曰<lb/>
業農而儒畬乃葘業儒而醫德乃滋疇其論方意為師<lb/>
我饑我粥癃我治崇丘之枯發柔荑陰功繩繩逮孫枝<lb/>
<pb n="KR4e0201_WYG_089-18a"/>
　　登仕佐郎鴻臚序班小東顧公暨配劉孺人合葬<lb/>
　　誌銘<lb/>
太卿公之編管保安也杖創甚不任瘠矣而其子鴻臚<lb/>
君手一襆而從曰即不敢以後大人地下太卿公創已<lb/>
起趣君歸乃拮据生理曰㣲夫居者孰與資行者盖自<lb/>
是太卿公亡内顧慮而君又用餘羡入訾繇諸生升上<lb/>
舍至拜鴻臚序班先太卿公官矣先帝之初元褒嘉故<lb/>
爭臣讁徙者太卿公起徒間為銀臺叅議晉丞京兆佐<lb/>
<pb n="KR4e0201_WYG_089-18b"/>
廷尉一歳中超遷至九卿而君猶在鴻臚母故每入朝<lb/>
君傴而太卿公循墻佩琚之聲相属一旦太卿公以年<lb/>
至謝事君亦上疏歸都門之外祖席前後若疏傅父子<lb/>
者天下聞而榮之君歸而業五十餘上太卿公壽盖吾<lb/>
吳朱恭肅公八十時其子都事景固六十觴相属也郡<lb/>
大夫以擬君父子而亡何君竟用末疾困不起太卿公<lb/>
乃大悲曰天乎兒遂亦先吾逝耶謂世貞習史氏言將<lb/>
以某年某月某日葬君於州之新安里而婦劉孺人前<lb/>
<pb n="KR4e0201_WYG_089-19a"/>
五歳圽且窆合矣介徐子有説狀手益以事行而属之<lb/>
誌銘君顧姓諱可立字聞禮世為太倉州人其先晉司<lb/>
空和數十傳而曰思魯公以理學聞婁蹇髙帝徵不就<lb/>
最後部使者賢之祠於郡生思恂公思恂公生寳善公<lb/>
寳善公長者生海隠公海隠公賢以太卿公丞京兆貴<lb/>
封如其官太卿公名存仁其為給事中時上書廣曠恩<lb/>
抑邪佞數事忤㫖杖北闕下死而復蘇直聲振一時妻<lb/>
盛恭人實生君君少受其父易尋改受禮凡五試而五<lb/>
<pb n="KR4e0201_WYG_089-19b"/>
不勝始謁吏部選得今官君謂鴻臚嶽嶽疇能折其角<lb/>
哉而顧以惰自損令人弁髦之也即未辨色盛服危立<lb/>
朝門者伺之必君而其侍穆宗裕邸進退雍容是都上<lb/>
目送君且曰是夫盖聞禮者左右以語君詫謂上似能<lb/>
舉君字異數也君為人敦朴寡言笑居平若惛惛而中<lb/>
甚辨晳其治生雖米鹽果蓏竹木瑣屑必有度太卿公<lb/>
謫君則代治内公歸杜門君則代治外其造請賓客亡<lb/>
間寒暑風雨出入恒戴星以故生平不當月旦譏而所<lb/>
<pb n="KR4e0201_WYG_089-20a"/>
與即㕓市人得君一語賢於劵矣然君又能佐太卿公<lb/>
施公嘗以百畆田續族食百畆田濟區役百畆田共郡<lb/>
諸生而君心念太倉公故里豈其忘之將無困弗繼耶<lb/>
因割私田二百畆為太倉諸生供而都御史銅梁公義<lb/>
君事為勒石矣嘗有中表緩急君貸所知金援之不足<lb/>
則捐常飲器以繼而責進者踵門謂君曷不以償我<lb/>
公謝曰吾尚虛人德而敢為德於人第不忍其急耳君<lb/>
娶於劉劉父儀曹郎璋殁諸所給喪葬及門户庸調一<lb/>
<pb n="KR4e0201_WYG_089-20b"/>
切身任之凡環顧而稱宗族交知者視顧若外藏君所<lb/>
為受匄竟其身不以食德故有倦色太卿公感君事空<lb/>
槖中金買田可六百益為族食續至成積倉銅梁公檄<lb/>
君為其長而君竟用末疾逝矣君生以正德己夘逝以<lb/>
萬厯癸酉年僅五十有五所謂劉孺人者少長京師母<lb/>
曰王宜人及笄歸君嘗讀書略通大誼精女工旁及家<lb/>
人産靜共儉勤太卿公與繼配謝恭人良宜之而病無<lb/>
子君稍寘媵亦竟孺人無子夫君不以無子故廢孺人<lb/>
<pb n="KR4e0201_WYG_089-21a"/>
禮孺人不以媵故廢君禮交相莊也孺人以四十七殁<lb/>
殁之明年而君媵陳有子曰阿蛇為聘大理寺副大武<lb/>
女大武則儀部郎璋子也盖顧劉世再婚姻若朱陳云<lb/>
銘曰<lb/>
將下壽而猶為人子以一命止將不稱夭而不能使顧<lb/>
之祀是啓而竟俱死若俱有憾於人理者然為内德而<lb/>
宜於閫為外德而宜於里以無愧太卿公之家人曰亦<lb/>
可以已矣<lb/>
<pb n="KR4e0201_WYG_089-21b"/>
　　故昭毅將軍上輕車都尉福建等處都指揮使司<lb/>
　　掌司事署都指揮僉事張君墓誌銘<lb/>
余所友者張將軍元凱為布衣飲竟歳甚懽一日悴其<lb/>
容而造余拜且請曰幸有以銘吾父昭毅君之墓問其<lb/>
卒十載所矣而猶未葬也已又其出其友王子百穀之<lb/>
狀曰是所待以不朽者二先生夫余而以元凱友也則<lb/>
銘之余而以百穀狀也則銘之然而昭毅君故先百穀<lb/>
而識余者也按狀君諱建節字子行别號咸虛其先鳯<lb/>
<pb n="KR4e0201_WYG_089-22a"/>
陽之五河人六世祖得從髙皇帝起義為徐州衞千户<lb/>
有二子長祥襲而遷陜西慶陽衞指揮同知次真從文<lb/>
皇帝下金陵以宿衞毖眘授徐州衞指揮使調浙江臨<lb/>
山衞遂為其司都指揮婁遷右軍都督同知填浙如故<lb/>
有子智以病廢孫英襲調蘇州衞自是兩家兄弟俱重<lb/>
於秦呉間有世官而其居吳者尤著英亡子弟葵襲葵<lb/>
生敘敘生瑀為君父瑀有文武才握衞符者垂三十年<lb/>
而属世承平外侮不競弗獲以功名自顯見君生七歳<lb/>
<pb n="KR4e0201_WYG_089-22b"/>
而喪母顧淑人哀毁如成人蔣淑人來稱母謂君能子<lb/>
矣是時張氏以俠聞江南甲第樓觀假山池前堂羅鐘<lb/>
鼔立曲旃羅綺曵地出從平頭奴駿馬而君於其間獨<lb/>
布素自喜又日夜習讀經史為書生業父瑀内竒之謾<lb/>
曰家世材官介士不於三尺取封業而至齷齪鉛塹為<lb/>
君跪謝曰將相不偏廢也且鉛塹三尺所受使父瑀語<lb/>
屈而御史視學者已試君髙等補郡諸生自是試輒傾<lb/>
其諸生以至有既廪而其於應天凡三試輒不利最後<lb/>
<pb n="KR4e0201_WYG_089-23a"/>
父瑀卒當襲君請於御史得如諸生制終喪而襲御史<lb/>
善之後遂為指揮使當復應武舉試應試者謂所射策<lb/>
論難毋若君何即君射亦無若吾属何也已君騎而馳<lb/>
射鵠耦射又鵠乃大驚歎遂為第一人君凡三試而兩<lb/>
為第一其最後以策太竒忤御史猶第二而至部試輒<lb/>
數竒不第如諸生時然御史天民薦之已御史巍復薦<lb/>
之後與都御史黯合薦之御史洛復薦之它御史先後<lb/>
尉薦至再三俱報聞而君之為指揮也盖視衞符如瑀<lb/>
<pb n="KR4e0201_WYG_089-23b"/>
時嘉興所者故衞属也其舍人兒張生富而入貲為衞<lb/>
指揮欲列坐視事君怒曰即不肖從諸將軍其先皆自<lb/>
汗馬得之何至媚賈人骨哉顧左右移張坐勿設張大<lb/>
愧夜行金三百為壽公指其門曰此非入貲所也則以<lb/>
緹帥陸太保炳書來解君弗啓封曰吾賤不識陸公也<lb/>
衞故與郡鈞禮它指揮即不敢以鈞禮請而君獨行之<lb/>
自如郡守丞初亦不自得徐察君衞事治而所接談議<lb/>
齗齗見風采至與之㩁風雅觀酒德久而非君無歡也<lb/>
<pb n="KR4e0201_WYG_089-24a"/>
時暴有倭警都御史蔡公檄諸將軍樓船出海錯愕不<lb/>
敢發君解印綬佩其副曰吾難吾綬哉促韎帕韋跗注<lb/>
彀而從少年蒼頭數十人前薄賊賊為之披靡矣而遷<lb/>
南京總漕行都指揮事以去君既持廉無所射徇而能<lb/>
察用其下即偏禆少不法袒而受杖惴惴受約束以故<lb/>
其漕績獨稱諸帥冠踰年遂為真而僉鄖陽都司事而<lb/>
章中丞煥者君故人熟知君才數令行部上便宜諸非<lb/>
軍事而疑者亦輒以属君棗陽大俠鄭負險數壁亡命<lb/>
<pb n="KR4e0201_WYG_089-24b"/>
匿税田百千頃官數捕不得君单騎入其巢縛之出衆<lb/>
睥睨莫敢動遂置鄭法而没其田中丞上君績遷長福<lb/>
建都司亡幾而倭薄省城大震諸守帥皇恐不暇食飲<lb/>
君與其舍人雅歌投壺自如撫臣者失其名伺而難之<lb/>
而君所治虎落躪石勁弩長㦸守具精甚而所將士又<lb/>
選賊望見君幟即不敢壁而移壁他所既賊退撫臣乃<lb/>
更愧恨君以三千金檄君治兵甲人或謂君名為兵甲<lb/>
耳君誠能捐其半為撫公壽必德君而其半尚可槖也<lb/>
<pb n="KR4e0201_WYG_089-25a"/>
公謝不可日夜趣治兵甲咸犀利先期報撫臣乃大失<lb/>
望而以君<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>兵匿籍得六千人更用為擾而劾之君坐<lb/>
罷君乃大喜曰今而後庶幾還吾書生哉即日歸解槖<lb/>
中裝直可二百金悉以推其孽弟建寅而躬理泉石花<lb/>
木之業與故吏部郎穀祥彭徵君年章憲使美中軰課<lb/>
詩酒以自娯識者謂大司馬尺一旦夕下君而君以羸<lb/>
疾逝矣君逝以嘉靖丙寅距其生正德壬申春秋五十<lb/>
有四娶於陸故太宰公完孫女子一即元凱娶於王即<lb/>
<pb n="KR4e0201_WYG_089-25b"/>
吏部郎女也孫男三某某所著有毛詩問難四巻北游<lb/>
錄二巻軍政條約四巻戰守説各一巻問漕集二巻續<lb/>
漕志二巻楚游稿一巻守閩説一巻樂志園集四巻藏<lb/>
於家讀者盖猶悲其志云王子曰亷逺地則堂髙以張<lb/>
君所不接賈人子並列也而又與郡守丞抗行雖鶡而<lb/>
弁已偘然若惠文士可不知自重哉自君之為衞斥私<lb/>
糧三百以賦士又不欲賦衞尺縷以自益而槖枵然然<lb/>
其愛士溺詩酒甚而無損官卒自致閫帥也乃元凱亦<lb/>
<pb n="KR4e0201_WYG_089-26a"/>
能文婁冠武薦握衞符遷漕總其治大略倣君而中廢<lb/>
視君益貧者何也元凱之愛士溺詩酒而損官以為不<lb/>
如君則可以為非君之子則不可乃為銘曰<lb/>
是為呉儒將張君之阡汝栢之巻然汝室之輝然有書<lb/>
數編而突無烟是為汝之象賢<lb/>
　<lb/>
　<lb/>
　<lb/>
<pb n="KR4e0201_WYG_089-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻八十九<lb/>
</p>
<p>
</p>
  </div>
</body>
</text>
</TEI>
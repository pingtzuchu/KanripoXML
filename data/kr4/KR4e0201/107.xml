<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百七</head> <lb/>
    <p>
<pb n="KR4e0201_WYG_107-1a"/>
欽定四庫全書<lb/>
　弇州四部稿巻一百七<lb/>
　　　　　　　　　　　　明　王世貞　撰<lb/>
文部<lb/>
　奏疏十一道<lb/>
　　地震疏<lb/>
欽差提督軍務兼撫治鄖陽等處地方都察院右副都<lb/>
御史臣王世貞奏臣萬厯三年五月初五等日據湖廣<lb/>
<pb n="KR4e0201_WYG_107-1b"/>
布政司撫民兼分守下荆南道右叅議李日强呈據均<lb/>
州并守禦千户所各申稱本月初二日丑正三刻地震<lb/>
自東北方起從西南方去連微動三次有聲無跡隨據<lb/>
本司照舊帶管兵巡下荆南道右叅政楊一魁呈據襄<lb/>
陽府申本府并所屬棗陽宜城南漳光化穀城等縣於<lb/>
本月初一日夜戌亥等時分地小震自東北而來正南<lb/>
而去至次日子丑等時復又大震自東北來西南去又<lb/>
據湖廣鄖陽府衛并鄖縣竹山上津保康等縣各申俱<lb/>
<pb n="KR4e0201_WYG_107-2a"/>
於本月初一日夜至五更一㸃寅初初刻地震自東北<lb/>
搖動有聲至西南止及據河南布政司撫民兼分守汝<lb/>
南道右叅政李廷龍呈據河南南陽府申稱本府并所<lb/>
屬裕州南陽新野唐縣南召鎮平内鄉等縣各申報本<lb/>
月初二日丑時初刻忽然地震自西北方來房屋微動<lb/>
鄧州申本月初一日夜四更四㸃丑時二刻從西南角<lb/>
如鼔嚮一聲地震三下房屋微動初三日丑時三刻又<lb/>
忽微動至丑正四刻復震三下等因各到臣除通行各<lb/>
<pb n="KR4e0201_WYG_107-2b"/>
屬修省外切念臣知識淺曶不能通於天人之微又不<lb/>
曉習占候風角第聞之史李固曰地隂也法當安静今<lb/>
乃越隂之職故動京房傳曰隂背陽占為夷羌背去又<lb/>
易飛候曰震以四月五穀不熟人民饑今者為五月矣<lb/>
陽盛之極伏隂萌焉宜静而動尤非所宜即今年歲順<lb/>
成夷夏敉輯是天下未有災之形而皇上修徳勤政大<lb/>
法小廉又未有災之實第竊覩邸報西戎邀求他處互<lb/>
市搆脅松潘屬畨雖跳梁未著而伏莽已徴至於外家<lb/>
<pb n="KR4e0201_WYG_107-3a"/>
之請乞無厭少府之賜發不已安像徵符絡繹不絶皆<lb/>
邇年所未有語云勿謂涓涓其流將長在物意已窺其<lb/>
漸而天心復示之微其於房固所云蓋有不容不慮者<lb/>
臣愚不勝一念惓惓伏乞皇上篤承仁愛益懋敬徳内<lb/>
而養志以坤道寧静為教外而飭備以隂謀險伏為虞<lb/>
誠孝可以回天節恵可以待歲至如臣等叨糜祿餼奉<lb/>
職無狀者特賜罷斥别遴材哲以充有位庶幾災患可<lb/>
弭治化益新縁係地震事理為此<lb/>
<pb n="KR4e0201_WYG_107-3b"/>
　　乞恩表揚勳徳舊臣以示激勸疏<lb/>
題臣聞之諡以尊名節以壹惠故有一字之褒而榮甚<lb/>
於華袞者諡法是也即使勳徳舊臣風猷未泯澤猶在<lb/>
人名不泯口不出臣部外而臣不能舉私切愧之臣抵<lb/>
鄖陽以履任謁故南京兵部尚書贈太子少保原傑祠<lb/>
退而延見吏民詢文學掌故具有能言傑事者津津不<lb/>
啻口出也按傑成化中歴顯職為户部左侍郎與侍郎<lb/>
葉盛王恕名相上下尋改左副都御史撫治鄖陽滿九<lb/>
<pb n="KR4e0201_WYG_107-4a"/>
載遷右都御史陞南京兵部尚書行至南陽而殁先是<lb/>
關陜川蜀荆襄饑民以數十萬計流聚山谷不能衣食<lb/>
遂肆䖍劉先尚書白圭討之以撫勝繼左都御史項忠<lb/>
討之以勦勝後先俘斬凡數萬計驅逐餘衆使歸故土<lb/>
而隨散隨合再戢再起言者以刑僇過當上干天和乃<lb/>
議用傑代忠傑徠撫流民各安僑業招鄉為邑崇邑為<lb/>
郡增設都司衛所以彈壓之使烽燐攘矯之塲進為耕<lb/>
桑化居之土矛矜戛札之俗變為衿纓禮讓之風國家<lb/>
<pb n="KR4e0201_WYG_107-4b"/>
享闢土之名而黎庶知有生之樂者固傑之功也臣又<lb/>
按河南太康縣故都察院右都御史掌院事顧佐先尹<lb/>
京兆尋綰銀臺公廉之譽流著朝野是時章皇帝念縉<lb/>
紳之間簠簋不飭當扆而歎乃以先少師楊士竒薦超<lb/>
長臺憲賜以璽書佐遂奏罷御史不法者十餘人申飭<lb/>
憲綱提衡文武遂使預晞之苴望都門而逺却羊石之<lb/>
騎避北里而不前蓋百五十年而士風肅然臺紀益振<lb/>
者則佐之功也原傑遷官鞅掌以殁顧佐滿考懸車令<lb/>
<pb n="KR4e0201_WYG_107-5a"/>
終勳徳固宜顯褒令甲亦無小礙特以嗣息單弱門故<lb/>
寂寥無為之請者而年歲久逺士大夫又不能尋討故<lb/>
乗訪問耆碩隆慶之典止逮先朝遂使名哲永湮旌號<lb/>
長阻而碌碌尸位之臣乃或先之恐非所以張國維而<lb/>
厲臣節也伏惟皇上即位一詔首雪壬午死義之臣後<lb/>
用漕計追録故尚書宋禮錫典優備邇以御史回道考<lb/>
察督責臺臣振舉憲典累百十言其在二臣必當加錄<lb/>
如蒙勑下該部查果臣言不謬議將南京兵部尚書原<lb/>
<pb n="KR4e0201_WYG_107-5b"/>
傑都察院左都御史顧佐考實定諡顧佐仍量贈一官<lb/>
臣不勝緇衣之誠遂忘尸祝之戒無任悚仄俟命之至<lb/>
縁係乞恩表揚勳徳舊臣以示激勸事理未敢擅便謹<lb/>
題請㫖<lb/>
　　乞賜忠臣祠額以勵士風疏<lb/>
題臣據南陽府申據南陽縣知縣程遜申稱奉隆慶六<lb/>
年詔書内一款革除間被罪諸臣忠於所事甘蹈刑戮<lb/>
有死無二皆我太祖髙皇帝所儲養忠臣義士我成祖<lb/>
<pb n="KR4e0201_WYG_107-6a"/>
文皇帝當時亦有練子寧若在朕猶當用之之語是諸<lb/>
臣罪雖不赦心實可原朕今仰遵我聖祖遺意褒表忠<lb/>
魂激勵臣節詔書到日各地方有司官查諸臣生長鄉<lb/>
邑或特為建祠或即附本處名賢忠節祠歲時以禮致<lb/>
祭其墳墓苗裔儻有存者厚加䘏録欽此查有本府鄧<lb/>
州籍兵部尚書鐵鉉係革除殉節名臣於明例應合祠<lb/>
祀又查得唐忠臣贈揚州大都督張巡據唐書及本省<lb/>
通志俱稱係南陽府南陽縣人原籍向未有祠於萬厯<lb/>
<pb n="KR4e0201_WYG_107-6b"/>
元年五月内具申本府轉呈提學道及分守汝南道轉<lb/>
呈撫按衙門詳允建立祠堂一所春秋祭祀二臣縁未<lb/>
請有祠額及載在祀典等因臣查得大明㑹典合祀神<lb/>
祇條内於歸徳恊忠廟祀故唐臣張巡許逺配以雷范<lb/>
姚賈四臣又以海寧為許逺鄉邑復建有許侯廟竊謂<lb/>
國家於忠賢節烈之士旌不遺逺祀不憚煩蓋上合先<lb/>
聖大書特書之㫖下誨後世從一不二之臣甚深且渥<lb/>
也張巡之守睢陽功在東南而義塞天地死在一時而<lb/>
<pb n="KR4e0201_WYG_107-7a"/>
生烈萬古雖氓叟婦孺亦能加額誦歎不休其視許逺<lb/>
事同節倍在當時固已有定論矣逺得專祀海寧而巡<lb/>
獨缺祀南陽此有司失於討論之故也至於鐵鉉之死<lb/>
事比之壬午諸臣尤烈蓋内無削弱諸侯之首禍而外<lb/>
有保障山東之巨勲抗節踰於劉沈矢志堅於君素用<lb/>
以配巡真無愧色今據該府建祠鐵鉉於詔例雖合而<lb/>
張巡尚未奉有明㫖臣愚不勝仰止一念據實上請伏<lb/>
乞勑下禮部查果無異特賜祠額頒降祭文一道有司<lb/>
<pb n="KR4e0201_WYG_107-7b"/>
春秋舉祀不絶俟纂脩㑹典之日一併收入庶有以慰<lb/>
既往之忠魂肅將來之臣軌其於聖化似亦有補縁係<lb/>
乞賜忠臣祠額以勵士風事理未敢擅便為此<lb/>
　　議處缺官以禆吏治疏<lb/>
題臣萬厯三年正月二十二日據鄖陽府房縣知縣何<lb/>
思具狀令義男何桂抱告為乞憐殘命事思由舉人除<lb/>
授前職自萬厯二年七月得患痰火風疾一向昏沈强<lb/>
勉任事調治未痊目今前疾愈加沈重實難供職望准<lb/>
<pb n="KR4e0201_WYG_107-8a"/>
放歸保全生命等情到臣該臣批行鄖陽府查實申呈<lb/>
各守巡道轉詳去後續據湖廣布按二司守巡下荆南<lb/>
道右叅議李日强副使楊一魁㑹呈勘得知縣何思委<lb/>
果見患風疾病勢危篤該縣人民素稱刁悍政事壅遲<lb/>
不無曠廢相應准令休致等因轉呈到臣除批鄖陽府<lb/>
通判温大通暫署印信外又據河南布按二司守巡汝<lb/>
南道右叅政李廷龍副使杜輅㑹呈稱近見邸報南陽<lb/>
府唐縣知縣程蒙吉已經論劾改教原掌印信查委該<lb/>
<pb n="KR4e0201_WYG_107-8b"/>
府通判李惟熙署掌又據陜西按察司分巡關南道副<lb/>
使李良臣呈稱漢中府城固縣知縣傅第於萬厯三年<lb/>
正月初三日丁憂印信委平利縣儒學教諭張文運署<lb/>
掌各緣由到臣除各批行依擬外臣又查得鳳陽知縣<lb/>
冀野洋縣知縣鄧謀俱該前任提督撫治都御史孫應<lb/>
鰲論劾西鄉縣知縣劉椿齡該臣論劾内冀野近又被<lb/>
告發陜西巡撫衙門批行按察司坐贓問革各員缺俱<lb/>
應銓補外照得房縣知縣何思自感風痰已成痼疾神<lb/>
<pb n="KR4e0201_WYG_107-9a"/>
不攝魄力難從心歸計久成邑務全廢所宜准令致仕<lb/>
以遂生還及查房縣乃古房州地唐縣亦古唐州地俱<lb/>
名大邑控制要害以故各設有守禦千户所衙門軍民<lb/>
雜擾彈壓為難且鄖陽七城唯房最大南陽十三州邑<lb/>
唯唐最衝較其積弛之因在房尤為特甚查有鄖西縣<lb/>
知縣朱衣資性精敏動若發硎鎮平縣知縣翁金堂才<lb/>
識老成裕於游刃雖各到任未久俱能摉剔吏弊勤恤<lb/>
民隠通據道府考語以至人士公論咸稱有為而山邑<lb/>
<pb n="KR4e0201_WYG_107-9b"/>
僻静訟賦稀簡頗懷不盡之歎雅非器使之宜若令就<lb/>
近調改二縣其於精采必有可觀又漢中一府為古東<lb/>
川全鎮秦蜀喉咽之地而二州十四縣令遂無一由甲<lb/>
科者或以稍隔耳目而生縱心或以前逼桑榆而少逺<lb/>
志吏翫民狎上恬下熙一遭白簡則各邑恒多遇有徵<lb/>
書則闔郡偏少即今洋鳳二縣知縣被論之後署印官<lb/>
未交代間而洋縣有鳳翔流賊殺人鳳縣有死罪强盜<lb/>
越獄雖殺人者已遁境外越獄者旋即捕獲臣方嚴行<lb/>
<pb n="KR4e0201_WYG_107-10a"/>
䆒治以警將來而審其積弛之由皆是縣令非人所致<lb/>
其各縣之中若有三四甲科以提衡其間不惟所屬之<lb/>
吏治為之漸清而鄰壤之風聲亦知嚮慕至於地方興<lb/>
革事宜緩急機密道府一時不能不有所寄賴以廣忠<lb/>
益者其為禆補非淺臣愚伏乞勅下吏部行令鄖陽府<lb/>
房縣知縣何思致仕員缺以本府鄖西縣知縣朱衣調<lb/>
補南陽府唐縣缺以本府鎮平縣知縣翁金堂調補洋<lb/>
鳳二縣及西鄉城固鄖西鎮平各縣缺量於新選進士<lb/>
<pb n="KR4e0201_WYG_107-10b"/>
内取補庶幾墨綬小吏咸懷自靖之忱黔首遐陬與沾<lb/>
不遺之澤地方幸甚臣亦幸甚縁係議處缺官以禆吏<lb/>
治事理未敢擅便為此<lb/>
　　議處添兵減餉事宜以固江防疏<lb/>
題臣看得荆州府濵臨大江盜賊不時出沒該府水陸<lb/>
兵力單弱巡邏亦欠嚴整當行分巡上荆南道嚴行府<lb/>
衛州縣掌印巡捕巡司等官整束兵馬固守城池禁防<lb/>
盜賊嚴謹庫獄仍將見在兵力應否增添要害去處應<lb/>
<pb n="KR4e0201_WYG_107-11a"/>
否設備詳議回報去後續據該道副使徐栢呈稱先年<lb/>
荆州右衛置造巡江哨船四隻大哨中軍船一隻撥該<lb/>
衛軍餘五十名每船分布十名整備器械專委指揮一<lb/>
員督率撐駕上自夷陵州下至監利縣一帶江洋督同<lb/>
巡司哨堡官兵往來巡緝但今荆屬江洋浩𣺌兼以近<lb/>
日水災為害人心洶洶前船數少似難週遍欲行本府<lb/>
添造哨船四隻仍於該衛軍餘内選撥二十四名分駕<lb/>
與原舊哨船共九隻兼同晝夜巡緝等因到臣隨批哨<lb/>
<pb n="KR4e0201_WYG_107-11b"/>
船准添造務堅固便用選撥軍餘并器械各精整仍責<lb/>
用心巡警毋止為迎送之具外又具荆州府申奉守巡<lb/>
上荆南道右叅政沈人种副使徐栢各信牌奉臣憲牌<lb/>
查催荆州府属州縣萬厯二年分并上年拖欠軍餉銀<lb/>
兩今該知府林紹查得隆慶六年起至萬厯二年止本<lb/>
府所屬江陵等一十三州縣拖欠抽扣民壯弓兵工食<lb/>
銀共計六千八百三兩九錢三分五釐七毫八絲内江<lb/>
陵公安石首松滋監利五縣為最干係軍需重務相應<lb/>
<pb n="KR4e0201_WYG_107-12a"/>
照數追解但查江陵松滋公安石首四縣連歲災傷逋<lb/>
賦大半加之徭户流移的難徴比合無俯念地方困苦<lb/>
將前項拖欠銀兩暫停其餘無災州縣照舊徵解再照<lb/>
荆州府上自巴東下至監利南北千里江出其腹其間<lb/>
如巴東長陽興山公安石首五縣苦無城池額編兵壯<lb/>
數目不多江陵雖號附郭然外而流棍凑集内而貧奸<lb/>
睥睨兼之先年左衛移置顯陵荆右輪戍靖州廣西郴<lb/>
桂以致城操之軍不滿八百披堅之士未當其半彈壓<lb/>
<pb n="KR4e0201_WYG_107-12b"/>
固難空虛可慮為今之計莫若將前項民壯弓兵除無<lb/>
城縣分徑留該縣防守江陵一縣留與官軍合操松滋<lb/>
縣近日被災特甚並乞停免其餘監利枝江宜都逺安<lb/>
四縣及夷歸二州共該抽取壮兵一百六十八名或照<lb/>
舊抽解以充軍餉或留府團練以壯威聲以至荆右二<lb/>
衛輪戍官軍或憐念荆州先已撤去左衛郡城委的單<lb/>
弱特議奏留等因到臣巻查先准兵部咨為欽遵明詔<lb/>
陳言地方𦂳切事宜以甦民困以圖治安事該本部題<lb/>
<pb n="KR4e0201_WYG_107-13a"/>
覆前任都御史劉秉仁條陳内一款撤戍兵以守要鎮<lb/>
查得荆州衛輪戍廣西班官軍一百六十員名靖州班<lb/>
一百九十三員名郴桂班九十一員名荆州右衛廣西<lb/>
班官軍三百一十四員名靖州班二百七十六員名郴<lb/>
桂班八十九員名瞿塘衛清浪班二百六十五員名郴<lb/>
桂班一百九十員名襄陽衛臨武班二百五十員名忠<lb/>
州所清浪班一百九十員名夷陵所廣西班一百四十<lb/>
員名靖州班一百六十八員名長寧所靖州班一百六<lb/>
<pb n="KR4e0201_WYG_107-13b"/>
十一員名枝江所清浪班二百名廣西班一百四十三<lb/>
名先因彼地苗賊作亂調遣征剿寧息遂爾留彼分班<lb/>
戍守原非長久之䇿乞要先將靖州郴桂等處稍寧地<lb/>
方原調戍守官軍撤一半以守荆襄要地存留一半以<lb/>
以防苗夷出没其意固為甚善但未經二處巡撫㑹議<lb/>
即今廣西尚稱多事干係軍務難以遙斷合無備行川<lb/>
湖巡撫從長酌議某處應該撤回某處應該仍舊上𦂳<lb/>
具奏以憑復請定奪等因題奉欽依備咨在巻續准該<lb/>
<pb n="KR4e0201_WYG_107-14a"/>
部咨為應詔陳言興革利病以安地方以光新政事該<lb/>
本部職方清吏司主事羅青霄奏本部覆議將瞿塘忠<lb/>
州夷陵長寧四衛所原調戍清靖二哨與瞿塘衛原調<lb/>
戍郴桂班各官軍照數撤回各衛所分撥操練把守𦂳<lb/>
要關隘荊襄等衛枝江等所應班官軍照舊存留等因<lb/>
題奉欽依備行欽遵訖今據前因除巡江哨船官兵無<lb/>
容别議外臣查得前項軍餉銀兩原係户部覆題奉欽<lb/>
依將鄖襄荆南漢五府并商州原編民壯巡司弓兵十<lb/>
<pb n="KR4e0201_WYG_107-14b"/>
名扣二解部工食銀兩存留撫治衙門團練標兵日糧<lb/>
犒賞并備地方警急軍餉支用之數切照荆州為南北<lb/>
要衝初以維城之重增置三衛惟左衛頗號完實已經<lb/>
調䕶顯陵遺下荆右二衛軍伍衰耗事力凋疲轉漕列<lb/>
哨之外所餘無幾而每歲調戌廣西靖州郴桂等處合<lb/>
有一千員名據劉秉仁疏辭所謂遇有剿伐彼處土兵<lb/>
收功跋涉逺瘴百無十還虛縻資糧有損無益在此有<lb/>
㸃撥賄脱之弊在彼有餽索私占之利大約盡之然止<lb/>
<pb n="KR4e0201_WYG_107-15a"/>
言荆兵逺戍之苦在彼為無益而未及荆府無兵之害<lb/>
在此為不可緩者也夫以一郡城之内藩封大小將數<lb/>
百計步武之外沙市商賈輻輳俱為盜窺沿江自公安<lb/>
而下久失民業洞庭濵湖之寇匿形而來得利而去縱<lb/>
横倐忽勢若風雨而欲以數十額外之卒御五六扁舟<lb/>
扞之城守單薄尤足寒心縱使人人為用夕夕干掫而<lb/>
巷不能具一伍師不能成一旅卒然有警而臣以提督<lb/>
之虛名遙制於千里之外亦安所用臣為至於鄖鎮之<lb/>
<pb n="KR4e0201_WYG_107-15b"/>
有餉以餉軍也鄖鎮之有軍以衛民也今强割貧邑之<lb/>
力以為財而又竭其財而不使之自衛臣亦不能自安<lb/>
臣不敢求盡撤兩衛之戍廣西靖桂者求撤其半以五<lb/>
百人為荆地衛也鄖鎮操練賞功之費十不須一頗有<lb/>
餘積以待不虞其江陵公安松滋石首水患尤重臣以<lb/>
為宜減編其半以寛被災之區而編選精壯實力各以<lb/>
其半為本縣操備使荊府得存此逺戍之卒以合見操<lb/>
之伍及舊設新留弓兵民壯共成一軍而訓練之不唯<lb/>
<pb n="KR4e0201_WYG_107-16a"/>
屹然一郡之雄抑且隠然上游之重各縣不致重困而<lb/>
亦稍有兵以自防若乃覈軍實布號令嚴賞罰究欺隠<lb/>
於增兵減餉之後此則臣之職而亦臣之力可以自致<lb/>
者也其襄枝衛所番戍之卒臣不敢遽有所請以干軍<lb/>
政儻憫其征調之苦念廣西等處冦警稍緩而量省之<lb/>
國家不遐遺之仁也非所敢必也臣不勝惓惓曲突之<lb/>
慮具實上聞如蒙勅下兵部覆議將臣奏内事理允行<lb/>
仍通查前任都御史劉秉仁所奏將襄陽等衛所調戍<lb/>
<pb n="KR4e0201_WYG_107-16b"/>
臨武清浪各班官軍量減三分之一或以事難遥度仍<lb/>
行前四川湖廣等處巡撫衙門斟酌利害緩急議報臣<lb/>
與地方俱不勝幸甚縁係計處添兵減餉事宜以固江<lb/>
防事理未敢擅便為此<lb/>
　　懇乞容令休致疏<lb/>
題臣據湖廣荆州府江陵縣知縣李應辰申為前事内<lb/>
開先因本府奉蠲租之詔本職誠恐曠蕩殊恩濫及熟<lb/>
里委官丈勘仍責公正一名以董其事至萬厯三年三<lb/>
<pb n="KR4e0201_WYG_107-17a"/>
月二十日府學生員許仕彦因公正張現報畆逾數訴<lb/>
之卑職乃委巡檢范應瑞覆丈得仕彦隠匿田狀的數<lb/>
卑職謂之曰公正妄加生員隠匿二者胥有罪仕彦即<lb/>
出不遜語卑職訐之曰汝負隠田之罪而復敢恣睢是<lb/>
益過也時日色已暝聽審盈廷剖決不及即令張現等<lb/>
收監次日問理究張現妄加之罪生員送學扑教不意<lb/>
許仕彦聚集各生二十餘人倡首數百人和之徧立匿<lb/>
名掲帖其詞曰先翦李知縣羽翼共執范巡檢剥其皮<lb/>
<pb n="KR4e0201_WYG_107-17b"/>
剗其目殱其毛巡檢去知縣次之范巡檢乃糾弓兵率<lb/>
子婦閉門户誓以死守得免仍以四月望日約誓行香<lb/>
舉事裂卑職之冠裳有生員謝啟蒙張翹者卑職素與<lb/>
相知先期密告卑職謹避得脱惡黨乃共擊謝啟蒙之<lb/>
家人於府二門内幾至於斃擁入府門至本府秦同知<lb/>
處喊呼寃枉秦同知善諭之莫有應者問其姓名則曰<lb/>
兩學生員百家姓等尋又揚言曰李知縣具帖六百沿<lb/>
門請罪則吾等姑恕之卑職念其聚黨成羣不可理諭<lb/>
<pb n="KR4e0201_WYG_107-18a"/>
法禁久而不散其禍無已乃忍恥屈身令汪縣丞潘典<lb/>
史往學中謝之惡黨仍與其教官揚言曰責皁𨽻二十<lb/>
枷號一月責書吏十五則吾等乃已卑職不之許教官<lb/>
又對卑職言曰百姓奴僕生員子弟何不責奴僕以全<lb/>
子弟之尊卑職亦弗之許乃聚噪不已卑職不得已親<lb/>
往兩學謝之本府林知府自夷陵回羣黨訐告如初本<lb/>
府知羣惡勢成更不論理不得已而行權以散其黨乃<lb/>
重責公正張現復責禁子張智各生得志仍倡為增丁<lb/>
<pb n="KR4e0201_WYG_107-18b"/>
之説卑職一聞斯言即對兩學教官言曰審丁係里排<lb/>
公言减者增者一毫無私一户之内生員應免其族内<lb/>
人應加安得以一生而庇一族如有讎報委係不當加<lb/>
者處之亦易今後凡减丁者不加丁者無論已其家道<lb/>
殷實加丁不謬者幸出公心毋再擾毋重苦小民其讎<lb/>
報者具呈赴學彚送除豁仍究里排之妄詎意狼心不<lb/>
足暴横轉加四月二十七日卑職從撫臺謁文廟遇生<lb/>
員蕭九成請令略一讓路即將民壯歐打次即羣惡脱<lb/>
<pb n="KR4e0201_WYG_107-19a"/>
巾喊稱急救生靈卑職畏之從本府後趨至縣學前惡<lb/>
等相隨喊罵惡言萬狀人衆聲喧徹於街衢有疾追來<lb/>
敺者有聲言且饒他者役人力走僅免夫卑職於學校<lb/>
無毫髮之辜而惡等凌虐無已今日得志明日又進焉<lb/>
明日得志後日又進焉又後日又進焉屈事無已而凌<lb/>
虐愈無已含羞忍恥在人情而已極下凌上替盡在位<lb/>
而寒心彼即各惡居職之上職亦將逃職忝父母師長<lb/>
尚可以一日居乎哉且不去惡等必將鉗職於市又不<lb/>
<pb n="KR4e0201_WYG_107-19b"/>
特噪罵凌辱已也為此告乞休致等因具申到臣蒙批<lb/>
行仰守巡道訪實議處去後續據湖廣按察司兵巡上<lb/>
荆南道副使徐栢面稱彼時該府生員狠戾凌肆之狀<lb/>
知縣李應辰屈辱遜避之情目擊耳聞殆有甚於所申<lb/>
者今李應辰杜門稱疾決意求去而諸生洶洶不已尚<lb/>
欲狙擊以快其忿隂中以遂其私道府戒諭諄諄恬不<lb/>
知畏中間雖始禍者許仕彦倡惡者蕭九成而生員王<lb/>
化實為之主文訓導劉璠為之黨助教授曽貴臣自監利<lb/>
<pb n="KR4e0201_WYG_107-20a"/>
署印歸而為之從臾者也臣不勝駭愕以為今天下文<lb/>
軌同一政禮修備荆州為楚望郡幾於首善之地而諸<lb/>
生不務誦法孔子齗齗焉日取引繩排根之語以為士<lb/>
風日肆攩㧙呶謼之行以為士氣即無論江陵知縣賢<lb/>
其父母師帥也雖激於一時之忤而繫許仕彦獄然不<lb/>
終夕而即釋之非有箠榜縲紲之辱以加於衿紳也今<lb/>
羣詈之不足而肆其謗毁謗毁之不足而脅其歸禮歸<lb/>
禮之不足而遂欲改其政改政之不足而别以起其端<lb/>
<pb n="KR4e0201_WYG_107-20b"/>
夫匿名有律卧碑有禁髙皇帝之法固森然嚴也而弁<lb/>
髦之何有於一令且府學諸師為諸生表即諸生之不<lb/>
恪其失職之罪不暇而訓導劉璠公為之奓言以長其<lb/>
鋭教授曾貴臣又隂為之左右以終其嚚臣不知其所<lb/>
守何職操何心也李應辰素號賢能屢經旌薦固不宜<lb/>
以一眚之微而遽移地亦不宜借調停之意以快羣不<lb/>
逞但聞其去意不可挽而謗詈脅侮之餘其氣已不甚<lb/>
振矣且其所日理者多傜賦之事而所涖者非諸生即<lb/>
<pb n="KR4e0201_WYG_107-21a"/>
為其父兄姻戚者也以不甚振之氣而當所由不振之<lb/>
事以不自信之心而馭不相信之人即無望其邑政之<lb/>
善亦非所以愛惜人才而保全之也臣愚伏望皇上勅<lb/>
下吏部將江陵知縣李應辰查照調繁事例改補本省<lb/>
地方以後政績有成其行取陞遷無礙仍行都察院轉<lb/>
行巡按御史將生員許仕彦蕭九成王化及嚴訪助惡<lb/>
無賴之人通提到官查照卧碑及近内閣題奉欽依事<lb/>
理從重遣發斥革千礙教授曾貴臣訓導劉璠一併究飭<lb/>
<pb n="KR4e0201_WYG_107-21b"/>
庶幾吏治有賴士習少清未敢擅便為此<lb/>
　　申明謁陵事體疏<lb/>
題臣據湖廣行都司掌印署都指揮僉事李瀚等禀稱<lb/>
本司所屬衛所地方鄖荆襄三府與承天不相關攝每<lb/>
遇到任陞遷恭謁顯陵往返一千五百餘里夫馬疲頓<lb/>
職業曠廢等因臣查得皇陵在鳳陽孝陵在應天均之<lb/>
為南直𨽻也然各副總兵叅遊兵備留守諸臣其江北<lb/>
止於謁鳳陽皇陵而江南止於謁孝陵者限於地也夫<lb/>
<pb n="KR4e0201_WYG_107-22a"/>
臣子心雖無窮而分則有限今據行都司職掌俱不開<lb/>
有承天地面似與江南北諸臣事體相同且承天夫役<lb/>
困苦已甚得少寛一日之役則民受一分之賜其於二<lb/>
聖在天垂憫湯沐之念亦足仰慰萬一伏乞勅下該部<lb/>
覆查無異行臣將行都司謁顯陵事例除免於事體頗<lb/>
為穏便縁係申明謁陵事體事理未敢擅便為此<lb/>
　　患病日久懇放生還䟽<lb/>
題臣據湖廣下荆南管分巡道右叅政楊一魁分守道<lb/>
<pb n="KR4e0201_WYG_107-22b"/>
右叅議李日强㑹呈襄陽府均州知州王言懇乞致仕<lb/>
縁由到臣看得知州王言初任鄖陽知縣政績著聞已<lb/>
經撫按㑹題五品服俸陞判黄州量移均守雖酬賢之<lb/>
典少若未稱而勵精之志益堅於初調劑衝煩撫安凋<lb/>
攰即其乞休而闔州為之泣留二道欲擬旌異誠不宜<lb/>
聽其乞歸但本官始聞母疾即深徐庶之憂思既感沈<lb/>
疴難作淮陽之卧理情事迫切食寢衰廢所宜允歸以<lb/>
全孝思臣又看得均州為太和要地事谻民疲中間抗<lb/>
<pb n="KR4e0201_WYG_107-23a"/>
持中貴彈壓强豪殊為不易今銓除者既未即到委署<lb/>
者又無相應近見邸報鄖陽府通判鄒啟元陞廣西横<lb/>
州知州見在侯憑尚未離任本官有為有守不剛不柔<lb/>
清屯增數倍之儲聽訟昭片言之折其於劇郡綽乎裕<lb/>
如若使就近調補必能使上下信獲軍民畏懷且於臣<lb/>
一方屯政大有裨益伏乞勅下吏部再加查議果臣言<lb/>
不謬准令王言以禮致仕惟復念其政術有成年力可<lb/>
惜許親終疾愈之日有司給文赴部選用鄒啟元就近<lb/>
<pb n="KR4e0201_WYG_107-23b"/>
推補均州其横州員缺另行銓補縁係患病日久懇放<lb/>
生還事理為此<lb/>
　　薦舉賢能方面官員疏<lb/>
題臣待罪鄖鎮垂及二載其於三方藩臬之長九道守<lb/>
巡之官頗以職業粗知梗槩縁聖朝宰極百度惟貞自<lb/>
銅墨而上皆精心奉法職業多稱臣不敢索垢指瑕仰<lb/>
累蕩平之度謹舉其賢能尤著者以備采擇切見陜西<lb/>
布政使司左布政使劉曰材博大老成精詳慎密編徭<lb/>
<pb n="KR4e0201_WYG_107-24a"/>
議驛三秦之凋攰為蘇計吏辨材百邑之綱維自整武<lb/>
略與文謨並美年資共物望俱隆河南布政使司左布<lb/>
政使周鑑才華暢茂學行淵淳握篆而精神一新清戎<lb/>
而克詰有體皛矣壺氷之瑩藹然握璧之温河南按察<lb/>
司按察使鄭雲鎣志行峻潔學識精明持大體則不激<lb/>
不隨辨庶物則有倫有要提衡屬城之吏儼若神明彈<lb/>
壓都㑹之豪凛如霜日湖廣按察司按察使胡邦奇淬<lb/>
刃新硎斵輪老手讞庶獄則火山之明慎考羣寮則衡<lb/>
<pb n="KR4e0201_WYG_107-24b"/>
鑑之空平憲紀一清公望推重河南布政使司分守汝<lb/>
南道右叅政李廷龍古貌古心實徳實政激揚清濁居<lb/>
然攬轡之風克詰戎兵允矣杖鉞之選四民畏志真如<lb/>
春雨秋霜二紀歴官不愧飱氷齧檗湖廣布政使司分<lb/>
守下荆南道右叅議李日强苦節奉公剛腸疾惡政存<lb/>
節省歲計漸見其有餘時切恵鮮冬日自徵其可愛豈<lb/>
惟無染指於腥釡抑亦能樹節於權璫湖廣按察司屯<lb/>
鹽道副使馬顧澤悃愊而中有甲兵坦夷而不為城府<lb/>
<pb n="KR4e0201_WYG_107-25a"/>
公勤既著乎宦跡孝友尤重於鄉評近委清屯禆益匪<lb/>
淺河南按察司分巡汝南道副使杜輅行履清脩器識<lb/>
温美嚴賞罰而兵防允賴精讞斷而訟獄攸歸聲實卓<lb/>
乎可觀勘報雅非其咎湖廣按察司兵巡上荆南道副<lb/>
使馬文煒以循吏中興之尤當江防上游之寄積隳具<lb/>
舉李臨淮之精采改觀卓立不移朱南陽之彊直自遂<lb/>
江隄屯務惟懷永圖吏弊官邪瞭若指掌以上諸臣皆<lb/>
廉能稱職内李廷龍近報陞江西按察司按察使尚在<lb/>
<pb n="KR4e0201_WYG_107-25b"/>
地方周鑑繇右布政使轉今官原係臣屬俱當薦揚者<lb/>
也伏乞勅下吏部查訪無異將劉曰材等各論資擢用<lb/>
庶幾賢哲彚升治理攸賴縁係薦舉賢能方面官員事<lb/>
理未敢擅便為此<lb/>
　　薦舉地方人才疏<lb/>
題臣所轄三省五郡地方諮訪人才偶有所知例當薦<lb/>
揚以備采擇切見湖廣荆州府石首縣原任刑部尚書<lb/>
今侍養王之誥剛方不回忠赤自許運籌謀筴四夷熟<lb/>
<pb n="KR4e0201_WYG_107-26a"/>
其姓名正色立朝八座仰其風彩長孺社稷之幹充國<lb/>
元老之猷之誥殆兼之矣即其闔門奉母不與外事内<lb/>
而烏哺之養知三公之不易外而鴻漸之羽為一方之<lb/>
表儀可以絶意蒲輪樂幾蓬蓽第聖朝優體臣下無不<lb/>
遑將母之虞若更因循不舉恐之誥體國之年盡為報<lb/>
劉之日所當查照先年尚書唐龍事例起用者也河南<lb/>
南陽府内鄉縣貴州提學副使今養疾李蓘優㳺中秘<lb/>
多讀異書敭歴外僚兼練時事居峻而不為城府杜機<lb/>
<pb n="KR4e0201_WYG_107-26b"/>
而時露甲兵李善之稱書簏倉曹之號肉譜蓘為後人<lb/>
實克嗣美且其年力方强出處無玷所當及時起用者<lb/>
也伏乞勅下吏部查果臣言不謬將王之誥特賜起用<lb/>
李蓘早為銓補庶幾國家獲休采之益而臣亦少寛蔽<lb/>
賢之咎縁係薦舉地方人才事理未敢擅便為此<lb/>
　　薦舉遷謫官員疏<lb/>
題臣訪得鄖陽府同知江萬仞剛直自遂博雅有聲自<lb/>
登甲第已踰二紀徊翔郎署監司之間垂十餘政特以<lb/>
<pb n="KR4e0201_WYG_107-27a"/>
不善骫骳積與時左數遭謫斥秉節不回自涖鄖陽即<lb/>
署郡事勵精釐革加意節省逐去舞文猾胥禁止濫供<lb/>
宿弊三月之後頌聲翕然本官資歴既久琢劘復深若<lb/>
不早為拔擢則蹉跎益至後時騰踔終於無日伏乞勅<lb/>
下吏部查果臣言不謬早賜收擢庶幾聖朝不至棄才<lb/>
而遷客亦知自勵縁係薦舉遷謫官員事理未敢擅便<lb/>
為此<lb/>
　<lb/>
<pb n="KR4e0201_WYG_107-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稾巻一百七<lb/>
</p>
<p>
</p>
  </div>
</body>
</text>
</TEI>
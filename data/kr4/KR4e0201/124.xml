<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百二十四</head> <lb/>
    <p>
<pb n="KR4e0201_WYG_124-1a"/>
欽定四庫全書<lb/>
　弇州四部稿巻一百二十四<lb/>
　　　　　　　　　　　明　王世貞　撰<lb/>
文部<lb/>
　書牘二十五首<lb/>
　　吳中丞<lb/>
某竊伏承高風舊矣五紽之操下盼脂韋將使談士芬<lb/>
齒墨吏破膽不佞覬以傳吏之便取道恒州謁臺下瞻<lb/>
<pb n="KR4e0201_WYG_124-1b"/>
奉龍光一二攄吐逡巡未及日者繇河間而東未抵高<lb/>
陽二舍則幾逮陽侯之難委頓入城不浸三板俄爾摧<lb/>
毁可三十丈身從吏士號睥睨間僅得小退耳錯輪之<lb/>
道改就擊楫出北門泛而安州又從安州泛而郡城波<lb/>
濤洶洶望不見涘垂楊宿杪視若蒲葦篙師時從舟底<lb/>
撈粟梗人家依高阜餘者十可一存竈突無煙大類荒<lb/>
島所經由城市老幼牽道聚哭謂潦且四歲日夜希半<lb/>
菽之入今又空矣旁邑踵困亡所移食盜則不敢飢又<lb/>
<pb n="KR4e0201_WYG_124-2a"/>
難忍計唯有自盡耳河伯不仁長吏佐之政歲蟬緩恐<lb/>
一旦不諱仰累仁公今天下北罷敵南折倭夷三輔要<lb/>
地陸沈若此可為寒心仁公撫有兹土素所惻怛寕但<lb/>
如某口語而已耶竊以為速上疏蠲額租量為賑勩多<lb/>
集諸大吏講求水所以決之故下楗竹石毋計小費庶<lb/>
不遂為魚耳遺黎孑孑待哺仁公即無惜一介之使為<lb/>
行灾撫而慰之所大願也某愚不更事宜度㳙涘無所<lb/>
禆於海嶽私泥堂下百里之慮違先哲未同之㫖唐突<lb/>
<pb n="KR4e0201_WYG_124-2b"/>
尊重無任惶恐<lb/>
　　大司㓂長興顧公<lb/>
子與至得老先生所和長篇讀之真如奔流從岷峨間<lb/>
瀉來一注萬里日與李順德吳給事相擊節蹈歎以為<lb/>
前輩風流故自逺致是時初有讞獄之命陸沈酒食中<lb/>
不得小效蛙響拜大貺之辱唯是老先生與坦翁一二<lb/>
大老天所獨私出則黼黻朝著歸則領袖泉石其所增<lb/>
色豈唯天目苕霅而已燕中漸不可開眼榱棟惟新便<lb/>
<pb n="KR4e0201_WYG_124-3a"/>
有黍離之象世貞抱案九歲矣所坐想子與亦能談之<lb/>
雞肋種種無可復汚筆札昨檢先後著賦詩雜文各體<lb/>
三十二巻聊綴成帙照影自憐不覺食寢俱廢乞得小<lb/>
鎮或出或處不至棄其平生以報老先生國士之遇耳<lb/>
引領南睇無任馳仰與時節宣珎飯自愛<lb/>
　　上馮少宰<lb/>
伏惟相公秉鐸三吳豪俊蝟起咸喜自門下而獨世貞<lb/>
以間出無所比數如牛溲馬勃欲一附於藥籠之物而<lb/>
<pb n="KR4e0201_WYG_124-3b"/>
不果然世貞初從選人𨽻棘寺相公固儼然辱臨之且<lb/>
復以家大人游從之故數惠顔色至接巵酒奉温言之<lb/>
歡而相公則益日顯重握風紀世貞待罪西曹之屬間<lb/>
繇公事一再見外不敢踽進其履於相公門庭惟數從<lb/>
一二友人如吳給事宗考功得相公一言相與擊節推<lb/>
伏大雅宏度不幸而不得奉几席稱受經諸生幸得為<lb/>
私淑足矣是一二友人皆少年銳情瑣屑末藝又不善<lb/>
掩避相次謫補而獨世貞既前自疎外無纎末可覬於<lb/>
<pb n="KR4e0201_WYG_124-4a"/>
相公衆口謡諑至視為太澤之糜求以飽嗜者乃聞相<lb/>
公力明其無他而湔祓之得無齒罪籍是世貞後先自<lb/>
棄於相公而相公終始收之也古人云感恩則有之知<lb/>
已則未夫恩之大者及於出萬死揮千金而古人不肯<lb/>
輕加於知己乃相公知世貞矣所以援骨嘘枯之恩深<lb/>
矣何以為報也不佞素有膏肓之疾自今而往竊自誓<lb/>
不欲療即一日不罷而以汚民社者不敢毫髮有所負<lb/>
於幽明即罷不死而願以生平之力下上千古著述一<lb/>
<pb n="KR4e0201_WYG_124-4b"/>
家之言更不諱而遇封疆干矛之變必不委瑣苟免以<lb/>
負門下知人之明如其僕僕亟叩昵昵縷謝為兒女之<lb/>
戀相公將遂弁髦而厭之哉不佞相公旦日坐廟堂進<lb/>
退百官於不肖姓名如素不識人足矣他非所敢望也<lb/>
　　上傅中丞<lb/>
世貞不佞少時繇計偕罷試依冡君長安中業已聞執<lb/>
事為考功赫然有聲考功歲當黜諸郎吏諸郎吏故多<lb/>
大貴人門弟子也當襆被出署時五侯鯖腥在㖘吻間<lb/>
<pb n="KR4e0201_WYG_124-5a"/>
葢臺省快然一洗云而執事亦坐是不安適外去世貞<lb/>
間私於家君以為執事非今人也其成化𢎞治間人耶<lb/>
然成化𢎞治間人在今日未必遂能為執事以執事當<lb/>
其時固不特止于其人而已自執事去後世貞竊祿為<lb/>
京朝官旁再覩其事嚄唶脂輭則往往私歎安得再屈<lb/>
傅公治考功哉不自意待罪為東臬之吏而執事儼然<lb/>
辱臨之旣已幸快其平生而執事所規摹蒐卒補乗賑<lb/>
荒釐弊城險濬流皆百世之業也而世貞闇且牽於文<lb/>
<pb n="KR4e0201_WYG_124-5b"/>
法不得有所效見以承萬分之一葢日夜負芒刺焉而<lb/>
執事既以謬容之又謬許之至疏草一下上官降色僚<lb/>
吏改目世貞亦得稍奮迅其緩怠之軀然嚮者世貞固<lb/>
好慕執事而不能為人言之不知執事何所取於世貞<lb/>
也世貞少時固已妄希古人之業而旣舉進士不幸誤<lb/>
從二三少年㳺因極意為詞章者且十歲未成生平脫<lb/>
疎多口語就謁大官貴人若謁鬼神未嘗不淫淫汗下<lb/>
也目䝟貐之鑿齒則思請劒焉耳封豕之馮陵則思請<lb/>
<pb n="KR4e0201_WYG_124-6a"/>
纓焉而坐家大人執桴鼓為封疆之臣懼一旦之波及<lb/>
以貽私庭憂筋骨柔脆不慣引强騎迅强鷦鷯搶榆之<lb/>
翼而志天池亦左矣故寧自托處若五石瓠浮沈於長<lb/>
安之汙潦而中間小有所持論與毛髮蹤跡已漸落人<lb/>
齒牙間幸不即罷斥而托於吏民之上已二歲白棓赤<lb/>
丸十去六七緑沈如林烏號若陵其不受事麾下聽約<lb/>
束者亦改而之南畝矣顔神之城板築斧礪河水循故<lb/>
高博食新誦無皤腹謡鮮壞陂莒三大姓與劇賊房李<lb/>
<pb n="KR4e0201_WYG_124-6b"/>
後先就逮捷若探諸囊中雖然是固未足以酬我執事<lb/>
抑不佞聞之大犢而祀者人主也盂飯瓠酒而祀者農<lb/>
也肉魚獸而祀者豺獺也其大小不同以分酬一也世<lb/>
貞姑能為其小者酬耳執事其亮之方秋執事加匕慎<lb/>
櫛頤養道體以慰中外之望不佞區區芹曝尚有片言<lb/>
之獻以少禆幕府者候他日焉其以為海大魚也<lb/>
　　王宫諭<lb/>
比發京得手敎斯時坐西河之戚懵懵不復辨意獨如<lb/>
<pb n="KR4e0201_WYG_124-7a"/>
豁者稍間卒之大要秦以上語無容晉人尺牘地也知<lb/>
已奉太夫人由相衛入關還故里觴桑落為壽甚樂使<lb/>
人云出當别取道漢中汎巫峽樓船而下直抵留都視<lb/>
曩稍迂也司馬子長多壯游游竟竒其文章執事亦有<lb/>
意耶明興高文二帝鼎卜二都雙垂若日月開闢元穢<lb/>
百七八十年來彬彬之治亡論邁漢唐矣即吳蜀偏季<lb/>
尚有太沖孟陽諸君子賦之兹何寥寥也吾州故桑君<lb/>
名恱者庸妄人好自標者耳為二都賦類不過閶闔中<lb/>
<pb n="KR4e0201_WYG_124-7b"/>
貨郎肩裝而鄉里小生時時或稱之夫使堂堂大明兩<lb/>
都即無以賦者尚可而奈何使桑君擅而汚其重又令<lb/>
後世窺見明也執事握筆珥簮廬承明席天祿坐卧燕<lb/>
之邸垂二十載中間秘籍秇文與學士大人所稱說亦<lb/>
已多矣而今望鍾山撫大江據雍容之署得以其燕馳<lb/>
騁上下當不大讓孟堅平子也數百年一時願公勉之<lb/>
天子神聖定國本鋤芟憝惡登用賢乂先生不日贊謀<lb/>
議幾事萬集飯沐不暇誰行議此舉也<lb/>
<pb n="KR4e0201_WYG_124-8a"/>
　　楊仲芳<lb/>
舟次僅一奉顔色匆匆未竟所欲吐抵暮接邸報知執<lb/>
事遷夏官此故物耳所遇諸君子無不色喜執事柄用<lb/>
者丈夫得意事要令磨墨盾鼻左手持櫜右手寫燕然<lb/>
碑乃為快耳第執事往所忤人以大辟敗又名太高如<lb/>
孔翠威鳯弋人爭欲得而籠之幸自避千仭遥覽乃下<lb/>
可也執事晳於義忘久矣莫助之愛弟姑效愚焉<hi>書抵京而</hi>
<hi>君就逮三日矣</hi>
<pb n="KR4e0201_WYG_124-8b"/>
　　徐子言<lb/>
曩謝書達記室否别後窮日而南僅一追㑹老父抵家<lb/>
酬應不可了夢中一月匍匐北來償此業債兹後或冀<lb/>
少紓耳中秘異帙日得幡勘燃藜之暇當博求兩都故<lb/>
實追美班揚幸毋虛此佳地某之鄙劣漸以膏肓所遇<lb/>
大不可眼兩手持蠏螯拍浮酒船中此實語也兄莫更<lb/>
羨之否<lb/>
　　蔡中丞<lb/>
<pb n="KR4e0201_WYG_124-9a"/>
賊舞白刃而剽者可二十人不佞從鄉里少年白梃掊<lb/>
之輙獲其一僇二首餘獸竄去虞伏發其衆囂約之耳<lb/>
不則盡掩而取也諸少年旦夕聚而憂賊讐我竟不來<lb/>
也此易與耳賊大約五六百甌粤人半之其不能圍城<lb/>
而入甚明然所以攻西門不休者不過張兵以脅我綴<lb/>
我而分其部散掠村落耳執事第嚴飭吏士登陴偃旗<lb/>
鼓靜以待之而擇其驍勇善鬭者夜間道發隂布各村<lb/>
落間使㑹精勇少年設伏要其零抄或合或離勿使之<lb/>
<pb n="KR4e0201_WYG_124-9b"/>
測識彼進迫巖城不能入退無所掠不過三日走耳賊<lb/>
走以餘皇載礟火而追之彼惰歸可立盡也<lb/>
　　應在明<lb/>
自前歲得再領教劄竄跡青海簿書之日手板半之以<lb/>
故於我兄不復能致尺牘具寒暄之敬兄將無以我為<lb/>
薄不發郵書知已郎夏官長安中大人乃有此除目可<lb/>
賀也僕徧觀交游中即意氣激卭不喜骫骳者有之無<lb/>
如兄勤敏精悍留心應世之學而長依於正如令兄領<lb/>
<pb n="KR4e0201_WYG_124-10a"/>
職方叩囊底智足以了此南北矣青州地險而民悍加<lb/>
之俗好鬭陸博豪飲借軀報讐剽椎發塚以為固然銛<lb/>
矛三尋烏合蠭涌即僕旦夕所與起居人皆白跖也自<lb/>
僕為破賞格人人相軋發小始斂手耳然幸或可以了<lb/>
吾事將來之憂未艾也兄托我先大夫之文固不敢負<lb/>
約弟不才口語方為衆所厭恐不能為先大夫重如其<lb/>
不然將遂勉强捉筆矣冗次不竟所欲吐唯含章以候<lb/>
大用為屬<lb/>
<pb n="KR4e0201_WYG_124-10b"/>
　　寄方德新侍御<lb/>
足下起曠大節世所奇瑞而僕乃幸得當之招提杯酒<lb/>
揚扢之際便足千古惜傾葢分岐併於一日使肝膈遺<lb/>
致鬱鬱思奮而未遂耳足下抵潞河之明日先君子之<lb/>
命下即縱身兩驘間聽其躓頓不旬抵彭城鼓枻順流<lb/>
念足下待於齊魯之墟迫欲歸不能待敬留書歐生以<lb/>
問足下一詩書扇頭見懷為俯和可否蒼梧暮雲視吾<lb/>
洞庭諸峰何如異日毋相忘也<lb/>
<pb n="KR4e0201_WYG_124-11a"/>
　　寄何參政<lb/>
弟側伏草莽則聞吾丈為大吏嶺表秉鐸江右隠然東<lb/>
南一龍門而弟謬起從事於浙吾丈飄然塵<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>之表矣<lb/>
浙東西相望如異域一官濕束不能步武錢塘而東以<lb/>
叩𤣥亭乃稍稍傳薦紳大夫議欲奪吾丈於烟霞泉石<lb/>
間不識肯遂幡然否傳有編古今遊名山記弟夙心日<lb/>
訪之書肆而不可得近得之邵少參所讀之連五日遇<lb/>
訊諜輙乙之少間復讀之至丙夜不忍釋令人厭見吏<lb/>
<pb n="KR4e0201_WYG_124-11b"/>
民耳嚴君平尚云州有九遊其八以為恨來日何幾乃<lb/>
欲以匏繫之軀而繼亥跡之後不亦迂哉攜此編歸異<lb/>
日略如宗少文故事足矣草次成一章仰博郢和亦見<lb/>
區區神馳於左右耳諸記次第中微有錯迂者恐誤漏<lb/>
雌黃又所遺似亦不少弟所收後先不下數十百種不<lb/>
審可備續編之用否敬附郵筒於少參公所拳拳不盡<lb/>
所懷統唯照亮<lb/>
　　答王禮部言卿<lb/>
<pb n="KR4e0201_WYG_124-12a"/>
昨執事建禮除目下則指謂家弟曰是關中少年玉質<lb/>
金相人也子何幸而得之為同舍郎則又指謂曰恐非<lb/>
子之所得而長有也是王裴之選也乃執事書至沾沾<lb/>
喜得家弟同舍相與琢劘甚歡也語有云聲應氣求葢<lb/>
庶幾近之矣僕嚮者為執事言禮曹一日足寓郵其言<lb/>
固已驗而今所稱王裴者即關中缺吏部郎何可舍執<lb/>
事也雖然唯僕竊亦有進執事固卞生所謂連城珍也<lb/>
其在内黃有攻日而無攻人在燕都則有攻人而無攻<lb/>
<pb n="KR4e0201_WYG_124-12b"/>
日稍兼之者獨禮曹耳勉旃分隂可念也僕謬為諸公<lb/>
推轂而一官落落無所見投劾去又不獲請然縁是得<lb/>
侍老母疾專精湯藥間出處固細事也其他種種家弟<lb/>
或能道之<lb/>
　　答曹憲使天祐<lb/>
不奉顔色者十七寒暑矣區區自廢草芥中與世一切<lb/>
抹殺迨强起為吏乃知明公自政術外䟤跋藝苑舂容<lb/>
寂寥膾炙人口雖不能沾被膏馥之遺仰止一念固私<lb/>
<pb n="KR4e0201_WYG_124-13a"/>
所深也昨見北垣指切怪而不得其故後始知為楊忠<lb/>
愍下獄一事記任大名時忠愍子應尾㩦所刻年譜相<lb/>
示乞行狀弟亦怪問之曰少不能悉父下獄事奉遺筆<lb/>
云云耳弟不暇更致詰也要之世豈有酖人羊叔子哉<lb/>
乃投杼之疑不能得之於慈母況今傳聲不切痛痒少<lb/>
年輩也達人大觀苴芥軒冕烟霞泉石自足千古計未<lb/>
釋然者兩賢相扼之歎耳不肖本無作官理而為造物<lb/>
所苦累疏乞休竟成寢閣多口之及罪我知我公除而<lb/>
<pb n="KR4e0201_WYG_124-13b"/>
後獲以餘日灑掃先壟托鉢佛宮私計足矣手教娓娓<lb/>
且肺腑之談憂痾不能出祖吳楚各天牛斗相望勉旃<lb/>
努力不朽為盟豫章可與酬和者德甫外有用晦王孫<lb/>
美秀而文社足依也倉卒未及卒業聊抽一簡已堪解<lb/>
頤珍重珍重<lb/>
　　答沈太僕<lb/>
前殷無美云瘧鬼來病君子良用勞念繼從康生得勿<lb/>
藥之問乃知天錫難老神明萬福冀區區公除後操一<lb/>
<pb n="KR4e0201_WYG_124-14a"/>
舟從翁杖屨於五湖三泖間庶此生為不虚也翁名德<lb/>
耆壽君厨之長海内師表鄙不自量以糠粃前引雖抱<lb/>
珠玉之穢亦竊遂其蠅驥之私耳乃重冡飾奬過分即<lb/>
前輩汲引無惜齒牙不佞何人斯而敢當此汗悚無任<lb/>
大貺懼以不恭扞長者之命謹對使拜嘉所有不腆書<lb/>
幣上瀆記室唯賜麾頓萬荷<lb/>
　　汪正叔<lb/>
僕嘗稱謝茂秦可作諸佛菩薩云葢此子苦行堅志便<lb/>
<pb n="KR4e0201_WYG_124-14b"/>
令剔腎析骨亦無不為者今又於足下見之于鱗之作<lb/>
印證大宗頗為俗眼喧呶足下獨口其文不置又因而<lb/>
下詢及僕也足下之勇亡復減茂秦矣僕兹歸擬築室<lb/>
山中少有所效以再見足下亦願與足下共勉之見托<lb/>
巻僕素乏臨池又紙不甚發墨今附上幸揮棄之為我<lb/>
藏拙可也<lb/>
　　與黃郎中<lb/>
始者見足下拂鱗鬚摉城社以為好奇伏節士耳既聞<lb/>
<pb n="KR4e0201_WYG_124-15a"/>
受辟元帥幕府諸幕中少年人人有連也而獨足下孤<lb/>
生且州郡職竊為足下計少所自全者弟相知傳足下<lb/>
逡巡引外多辟少進彼固無奈足下何也夫君子處於<lb/>
屯明夷之際如此哉世貞戅於交遊鮮所伏伏足下耳<lb/>
比來賊直授首宗社大慶然意者彼逆送死耳非有長<lb/>
筴馭縛之也而餘黨尚蟠聚肘腋又外論切切以島衆<lb/>
眩利蠅嗅而集不必一一禀命賊直東南禍未遽艾也<lb/>
足下今遷為武部武部其官也且足下又時所緩急需<lb/>
<pb n="KR4e0201_WYG_124-15b"/>
者也必素講析利害若指掌為我一言之乎世貞汚法<lb/>
曹郎無狀不能以死奉職而又不能為骫骳以恱勢人<lb/>
進退無一可言者日待罪東方戈矛之鄉以幸故未即<lb/>
中漢法雖然旦夕且歸矣念足下無已故因郵卒致訊<lb/>
為强飯自愛<lb/>
　　陳僉事子兼<lb/>
明天子及相君思以惠晉蜀學者為蜀得大夫甚善大<lb/>
夫少以文鳴郡國中未有試也今為大夫得蜀操一方<lb/>
<pb n="KR4e0201_WYG_124-16a"/>
藝苑之柄亦甚善雖然貞不佞竊有告焉貞也嘗讀史<lb/>
覩蜀事秦李氷首教墾植逐去妖害逮漢興文翁始漸<lb/>
以禮移化之蜀自是質文彬彬與中國抗宋初後進嚮<lb/>
道稀少張詠為郡修紀文翁之蹟自是又有任李輩出<lb/>
也夫此守爾其民社役賦獄訟軍興調兵食百用鱗比<lb/>
且不以為恤而致重于士敎如此故文翁張詠名與李<lb/>
氷並而功過之明天子惇化飾象徧郡邑置學宫樹之<lb/>
師餼其俊而賔其尤未已也更遣憲臣督理鼔舞專勑<lb/>
<pb n="KR4e0201_WYG_124-16b"/>
徑行事得校黜陟師生毋以民社獄訟役賦軍興調兵<lb/>
食煩勞之至專且悉也今夫𧖟叢魚鳬村僻寡陋之俗<lb/>
固革而雍容埓漢宋固多好義用脩之士然未見大踰<lb/>
過之也專則易舉雜則難徧夫雜未見難徧而顓未見<lb/>
易舉也其無恧靦尸位耶大夫盍亦思所以惠進蜀學<lb/>
者以答我明天子及相君至意貞也聞之矣直而温寛<lb/>
而栗體也士所羣視而趨者憲臣吾稍以其士而姑息<lb/>
之衆且玩易不自勵至冒競無耻之流因有所挾而蠧<lb/>
<pb n="KR4e0201_WYG_124-17a"/>
其隙稍更振束縛以法又叢謗怨且非待士恒軌也近<lb/>
又有傲誕肆意者輕所閱曰吾將盡黜之其與于旌賞<lb/>
無幾此又非也伯樂善相馬者也郡有千里馬則取千<lb/>
里馬而數百里或不能數百里則取數百里馬矣不能<lb/>
以數百里馬而百里或不能百里則取百里馬矣故士<lb/>
不可執一衡萬也因萬而衡之如相馬可也不佞為諸<lb/>
生時諸生中即有青衿冠衣而貌儒者行齷齪市井類<lb/>
也不可不黜又不可忽易黜也大夫固明慎勢豈得一<lb/>
<pb n="KR4e0201_WYG_124-17b"/>
一熟之或他有所托假而後得一時之聞槩終身之禁<lb/>
錮此非為大夫處厚䇿也蜀故多異人嚴君平輩混跡<lb/>
傭卜卒難物色之至有砥節脩行表于閭黨而未顯者<lb/>
精訪加敬之所以風厲繼進也大夫今之賢人固有不<lb/>
為文翁張詠者其毋以芻蕘而忽遺耶<lb/>
　　寄郜侍御<lb/>
不肖之待罪晉中也竊謂得備察屬承見顔色領大誨<lb/>
為天假之便而自履任時格於例不能謁臺下第時時<lb/>
<pb n="KR4e0201_WYG_124-18a"/>
傍習攬轡風裁為千古驄馬生色神飛夢馳於龍門砥<lb/>
柱間旋以老母病棄官南遁又不復能辭謝雖天地棄<lb/>
人罪無所加亦恃臺下慈明見亮耳草土間偶覩邸報<lb/>
知臺下埋輪之疏格不下遂移疾歸超然威鳯千仞非<lb/>
斥鷃所能窺安石不起將如蒼生何蔡使君來惓惓道<lb/>
臺下俯念不肖至意且謂前南牀齮齕起自某君竊自<lb/>
初以此君長厚推心無間世路險巇乃爾然實自吳興<lb/>
三四豪貴人成之不肖疎節骨體夲非世材為造物所<lb/>
<pb n="KR4e0201_WYG_124-18b"/>
苦遂添蛇足來者可追兹亦何足道也雕蟲末技夙障<lb/>
牽纒身亦厭之臺下幸一施針砭起我膏肓不勝祈懇<lb/>
　　李太史本寧<lb/>
過京山以斗酒豚肩謁太公太公方從里社懽飲不歸<lb/>
也辱尊君娓娓捋鬚相慰勞晉陽之别葢三載所矣尊<lb/>
君則為言門下且以使事過里率諸生觴太公而方為<lb/>
相國所急不得請太公躍馬肉食與尊君競壯不復以<lb/>
膝下懽戀戀也世貞雕蟲之技似亦見知相國遲之使<lb/>
<pb n="KR4e0201_WYG_124-19a"/>
從事楚棘而當事者遂以全録見委自二義客經外靡<lb/>
匪拙筆當此右文不諱之朝亦欲借托筆札以附於旃<lb/>
孟方朔之諷退而悔之三十年仕路人猶作草茅語且<lb/>
欲以僂行抱缶之伎而厠奏於國工大樂前其能無厭<lb/>
斥也以素辱門下知愛敢吐其私為保全之諸公所萬<lb/>
萬世貞今歲驟衰懷抱作惡二豎見凌日有憂生之感<lb/>
已具疏稿令舍弟投上倘得從臾生還皆大貺也方作<lb/>
書瘧發憒憒不竟統亮原<lb/>
<pb n="KR4e0201_WYG_124-19b"/>
　　答趙中丞良弼<lb/>
前者辱教使逺迓草率附數行為謝及於冗中得一詩<lb/>
亦不知其何語臈月小盡抵襄陽追淮海公不及因代<lb/>
疏發報燕中書得百函隨趣謁郢陵歸用望夕入鄖甫<lb/>
三日而使者復以大貺種種至矣鄙言不以屬瓿口而<lb/>
欲登之壁且復理故帚損華觴大幣為謝是重不佞愧<lb/>
也太和真府呼吸上帝豈敢以風塵吏而遽干之景風<lb/>
之候藉手賢撫君為紹介則不佞將執鞭焉鄖城無所<lb/>
<pb n="KR4e0201_WYG_124-20a"/>
不綰轂僅一二鳥道為通其在楚賦肩於隨息固附庸<lb/>
也而翁乃重以奬飾鄙人倘遂信之得無令人作夜郎<lb/>
王觀乎一笑一笑所示咨目稱屬似未安欲令改正宇<lb/>
下之覆固日淺而勤恤我多矣其能遽即分庭禮哉俟<lb/>
小間當如命也<lb/>
　　羅虞臣<lb/>
夜飯郡齋時也李于鱗謖謖松下風二地主濯濯月中<lb/>
栁謝盧亦矯矯傖父僕狂浪自放疑非人間游也别後<lb/>
<pb n="KR4e0201_WYG_124-20b"/>
捉鼻見道上貴人都無復味耳瀛莫之間饒魚蠏足啖<lb/>
濁醪澆磊塊無復可道者大名一片讀書地執事勉旃<lb/>
自愛二詩見扇頭可博而取也縁篋中無復餘耳<lb/>
　　復楊都督<lb/>
得公與二三文士倡和詩具見祭征虜羊鉅平投壺緩<lb/>
帶風味顧聖之故倦游其材足依包子頗稱三絶俱幕<lb/>
僚妙選也武林游目大是佳事況重之以東道主哉但<lb/>
野人懷土又懼為世眼物色故更次且耳然未嘗不神<lb/>
<pb n="KR4e0201_WYG_124-21a"/>
游畫舫青油間也<lb/>
　　熊憲僉<lb/>
前使以馬公之以遷去也不佞私計之以吳中之節即<lb/>
無當者必屬公已邸中報至果公也不佞兹有三喜喜<lb/>
公得治其舊民喜諸父老得復為公民喜柄事者得公<lb/>
高枕而付大江之南亡害也即羣沙中少年人恃七尺<lb/>
刀裹乾餱帕首韋跗來受事麾下矣世貞敝廬之燼抑<lb/>
又何幸焉青齊寢食盜賊白刃起酒杯間加之原田無<lb/>
<pb n="KR4e0201_WYG_124-21b"/>
歲文法苛煩如束濕薪非不佞所辦也計旦夕且歸矣<lb/>
明卿昨始量移小郡推往者憶其白公事皇皇若有失<lb/>
也其為人篤友誼然諾生死罕匹焉世亦有憐其淪落<lb/>
者哉<lb/>
　　上丁中丞論海運事<lb/>
蒙發許給事奏内事理與分守道㑹議復辱别紙垂問<lb/>
具紉不遺葑菲至意竊謂登萊一方不過數百里地瘠<lb/>
鹵禾苗少熟而淄青綰轂其口穀有餘不能出給它郡<lb/>
<pb n="KR4e0201_WYG_124-22a"/>
以轉資不足不能求糴它郡以自給故小熟則驟饒小<lb/>
凶則坐困閭閻無間歲之積者乃其恒也今歲收至歉<lb/>
斛麥已盈一金盡所有而供遼左不十之二而室如懸<lb/>
罄矣其不可一也登萊舊無海舟其通者皆山島及遼<lb/>
左之桀黠人也今欲海運則須造舟山無大材足採操<lb/>
舵駕㠶浮泅占風之卒皆欲取辦於閩浙令一下而民<lb/>
無所措手足矣其不可二也今遼左之飢荒在然眉而<lb/>
造舟募卒事皆創始非隔歲不辦也夫殘登萊而有益<lb/>
<pb n="KR4e0201_WYG_124-22b"/>
於遼左猶可殘登萊而無益於遼左其不可三也山東<lb/>
喉咽也遼左雖重猶手足也割喉咽而供手足萬一民<lb/>
困盜起誰則任之其不可四也臺下上為國家畫久大<lb/>
之筴下為地方極纎微之慮但亟據實奏報止令遼人<lb/>
導海以求糶而不必令登萊導海以餽遼其各島有舟<lb/>
人民稍寛其禁聽令轉販仍曉諭二郡積穀人家毋倍<lb/>
索高價沿海牙行之類毋得乘機誆盜為姦庶公私不<lb/>
至困厄而邊腹俱有調劑唯高明圖之<lb/>
<pb n="KR4e0201_WYG_124-23a"/>
　　議防倭上傅中丞<lb/>
伏承下防倭諸議及别辱手劄見諭令悉心條對具見<lb/>
明公惓惓為國集衆思廣忠益至意也區區一得之愚<lb/>
乃有相左者知明公不欲屬吏之尋聲而貢諛也夫倭<lb/>
誠可憂憂不在山東也青登萊沿海也皆瘠鹵數十里<lb/>
無人烟不足中倭欲也進無支港退無寛洋深入則不<lb/>
能散掠則不達非倭所便地也我無販海通賊者賊不<lb/>
得内應必不來即來不過淮揚之敗潰或為風濤所迫<lb/>
<pb n="KR4e0201_WYG_124-23b"/>
者一二舶衆我令長槍勁弓蹙而取之立盡耳今明公<lb/>
欲奏設提督開府如浙直故事恐部尼不行也行而一<lb/>
二歲後羽書晏然者開府之費何以解設㕘將毋論其<lb/>
供億煩擾也今兩地有兵備副使二矣備倭都司一矣<lb/>
兵備之令不能行㕘將㕘將之令不能行備倭是㕘伍<lb/>
也動相掣難相諉如之何其可也留民兵善矣然是兵<lb/>
天子所恃以防衛京輦者也歲募其人一直八十餘金<lb/>
費至鉅也萬一倭不來北敵即有警議者曰山東私此<lb/>
<pb n="KR4e0201_WYG_124-24a"/>
五千人何用也四十餘萬金之費何歸也留贓罰備緩<lb/>
急之用善矣大工迫若風雨工部之任事者眈眈悉秋<lb/>
毫也彼其懼諸道之以倭解也必不從我矣造海舶此<lb/>
尤非䇿也夫山東陸戰地也山無大材人無善水地無<lb/>
支港海無寛洋此其勢必募閩浙之卒鬻淮揚之木費<lb/>
鉅萬而成舟師閒居何所置之有急何所用之故設提<lb/>
督莫若明公以撫職為諸道主設㕘將莫若責成於兵<lb/>
備備倭留民兵莫若嚴閱諸道之快壯留贓罰莫若使<lb/>
<pb n="KR4e0201_WYG_124-24b"/>
道府設法處置造海船莫若精陸戰明公第無上此疏<lb/>
而以時按行海防訪問利害從容圖之未晩也區區直<lb/>
以為天下之患不在海而在山東山東之患不在倭而<lb/>
在盜賊盜賊之端與防弭之術未易借筯數也請俟燕<lb/>
閒之間進焉唯明公矜其戇録其狂幸甚<lb/>
　<lb/>
　<lb/>
　弇州四部稿巻一百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百四十四</head> <lb/>
    <p>
<pb n="KR4e0201_WYG_144-1a"/>
欽定四庫全書<lb/>
　弇州四部稿巻一百四十四<lb/>
　　　　　　　　　　　明　王世貞　撰<lb/>
説部<lb/>
　　藝苑巵言一<lb/>
余讀徐昌糓談藝録嘗髙其持論矣獨怪不及近體伏<lb/>
習者之無門也楊用脩摉遺響鉤匿跡以備覽核如二<lb/>
酉之藏耳其於䧳黃曩哲槖籥後進均之乎未暇也手<lb/>
<pb n="KR4e0201_WYG_144-1b"/>
宋人之陳編輙自引寐獨嚴氏一書差不悖㫖然徃徃<lb/>
近似而未覈余固少所可既承乏東晤于鱗濟上思有<lb/>
所揚扢成一家言屬有軍事未畢㑹偕使者按東牟牘<lb/>
殊簡以暑謝吏杜門無齎書足讀乃取掌大薄蹏有得<lb/>
輙筆之投簏箱中浹月簏箱幾滿已淮海飛羽至棄之<lb/>
晝夜奔命卒卒忘所記又明年復之東牟簏箱者宛然<lb/>
塵土間出之稍為之次而録之合六巻凡論詩者十之<lb/>
七文十之三余所以欲為一家言者以補三氏之未備<lb/>
<pb n="KR4e0201_WYG_144-2a"/>
者而已既成乃不能當也其辭㫖固不甚謬盭於本特<lb/>
其漶漫散雜亡足采者非以解頥足鼓掌耳管公明曰<lb/>
善易者不論易吾甚愧其言戊午六月叙<lb/>
余始有所評隲於文章家曰藝苑巵言者成自戊午耳<lb/>
然自戊午而嵗稍益之以至乙丑而始脱稿里中子不<lb/>
善祕梓而行之後得于鱗所與殿卿書云姑蘇梁生出<lb/>
巵言以示大較俊語辨博未敢大盡英雄欺人所評當<lb/>
代諸家語如鼔吹堪以捧腹矣彼豈遂以董狐之筆過<lb/>
<pb n="KR4e0201_WYG_144-2b"/>
責余而謂有所阿隠耶余所名者巵言耳不必白簡也<lb/>
而友人之賢者書來見規曰以足下資在孔門當備顔<lb/>
閔科奈何不作盛徳事而方人若端木哉余愧不能荅<lb/>
已而㳺徃中二三君子以余稱許之不至也恚而私訾<lb/>
之未巳則請絶問訊削名籍余又愧不能答嗟夫即其<lb/>
人幸而及余之不明而以拙收不幸而亦及余之不明<lb/>
而以美遺余不明時時有之然烏可以恚訾力迫而奪<lb/>
也夫以余之不長譽僅爾而尚無當於于鱗令余而遂<lb/>
<pb n="KR4e0201_WYG_144-3a"/>
當于鱗其見恚寜止二三君子哉屈到嗜芰㸃嗜羊棗<lb/>
叔夜嗜鍛𤣥徳嗜結毦性之所好習固不能強也毋若<lb/>
余之益甚嗜歟盖又八年而前後所増益又二巻黜其<lb/>
論詞曲者附它録為别巻聊以備諸集中壬申夏日記<lb/>
汎瀾藝海含咀詞腴口為雌黃筆代衮鉞雖世不乏人<lb/>
人不乏語隋珠崑玉故未易多聊摘數家以供濯祓<lb/>
語關係則有魏文帝曰文章經國之大業不朽之盛事<lb/>
年夀有時而盡榮樂止於其身二者必至之常期未若<lb/>
<pb n="KR4e0201_WYG_144-3b"/>
文章之無窮<lb/>
鍾嶸曰氣之動物物之感人揺蕩性情形諸舞詠照燭<lb/>
三才暉麗萬有靈祇待之以致饗幽㣲藉之以昭告動<lb/>
天地感鬼神莫近於詩<lb/>
沈約曰姬文之徳盛周南勤而不怨太王之化淳邠風<lb/>
樂而不滛幽厲昏而板蕩怒平王㣲而黍離哀故知歌<lb/>
謡文理與世推移風動於上波震於下<lb/>
李攀龍曰詩可以怨一有嗟歎即有永歌言危則性情<lb/>
<pb n="KR4e0201_WYG_144-4a"/>
峻潔語深則意氣激烈能使人有孤臣孽子擯棄而不<lb/>
容之感遁世絶俗之悲泥而不滓蟬蜕汙濁之外者詩<lb/>
也<lb/>
語賦則司馬相如曰合綦組以成文列錦繡而為質一<lb/>
經一緯一宮一商此賦之迹也賦家之心包括宇宙總<lb/>
覽人物致乃得之於内不可得而傳<lb/>
揚子雲曰詩人之賦典以則詞人之賦麗以滛<lb/>
語詩則摯虞曰假象過大則與類相逺造辭過壯則與<lb/>
<pb n="KR4e0201_WYG_144-4b"/>
事相違辨言過理則與義相失靡麗過美則與情相悖<lb/>
范曄曰情志所托故當以意為主以文傳意以意為主<lb/>
則其㫖必見以情傳意則其辭不流然後抽其芬芳振<lb/>
其金石<lb/>
鍾嶸曰陳思為建安之傑公幹仲宣為輔陸機為太康<lb/>
之英安仁景陽為輔謝客為元嘉之雄顔延年為輔又<lb/>
曰詩有三義酌而用之幹之以風力潤之以丹彩使味<lb/>
之者無極聞之者動心是詩之至也若專用比興則患<lb/>
<pb n="KR4e0201_WYG_144-5a"/>
在意深意深則詞躓專用賦體則患在意浮意浮則詞<lb/>
散又云思君如流水既是即目髙䑓多悲風亦唯所見<lb/>
清晨登隴首羌無故實明月照積雪詎出經觀古今勝<lb/>
語多非補假皆由直尋<lb/>
劉勰曰詩有恒裁體無定位隨性適分鮮能通圓若妙<lb/>
識所難其易也將至忽之為易其難也方來又曰情者<lb/>
文之經辭者理之緯經正而後緯成理定而後辭暢又<lb/>
曰文之英㽔有秀有隱隱也者文外之重㫖秀也者篇<lb/>
<pb n="KR4e0201_WYG_144-5b"/>
中之獨拔又曰意授於思言授於意密則無際疎則千<lb/>
里或理在方寸而求之域表或議在咫尺而思隔山河<lb/>
又曰詩人篇什為情而造文辭人賦頌為文而造情為<lb/>
情者要約而守真為文者滛麗而煩潤又曰四序紛迴<lb/>
而入興貴閒物色雖煩而析辭尚簡使味飃䬙而輕舉<lb/>
情煜煜而更新<lb/>
江淹曰楚謡漢風既非一骨魏制晉造固亦二體譬猶<lb/>
藍朱成彩錯雜之變無窮宮商為音靡曼之態不極<lb/>
<pb n="KR4e0201_WYG_144-6a"/>
沈約曰天機啓則六情自調六情滯則音韻頓舛又曰<lb/>
五色相宣八音協暢由乎𤣥黃律呂各適物宜欲使宮<lb/>
羽相變低昻舛節若前有浮聲則後須切響一篇之内<lb/>
音韻盡殊兩句之中輕重悉異妙逹此㫖始可言文又<lb/>
云情者文之經辭者理之緯又曰自漢至魏詞人才子<lb/>
文體三變一則啟心閑繹托辭華曠雖存工綺終致迂<lb/>
迴宜登公宴然典正可採酷不入情此體之源出靈運<lb/>
而成也次則緝事比類非對不發博物可嘉職成拘制<lb/>
<pb n="KR4e0201_WYG_144-6b"/>
或全借古語用申今情﨑嶇牽引直為偶説惟覩事例<lb/>
頓失精采此則傅咸五經應璩指事雖不全似可以類<lb/>
從次則發唱驚挺操調險急雕藻滛豔傾炫心魂猶五<lb/>
色之有紅紫八音之有鄭衛斯鮑照之遺烈也<lb/>
庾信曰屈平宋玉始於哀怨之深蘇武李陵生於别離<lb/>
之代自魏建安之末晉太康以來彫蟲篆刻其體三變<lb/>
人人自謂握靈虵之珠抱荆山之玉矣<lb/>
李仲蒙曰敘物以言情謂之賦情盡物也索物以托情<lb/>
<pb n="KR4e0201_WYG_144-7a"/>
謂之比情附物也觸物以起情謂之興物動情也又曰<lb/>
麗辭之體凡有四對言對為易事對為難反對為優正<lb/>
對為劣<lb/>
獨孤及曰漢魏之間雖已朴散為器作者猶質有餘而<lb/>
文不足以今揆昔則有朱絃疏越大羹遺味之嘆沈詹<lb/>
事宋考功始裁成六律彰施五彩使言之而中倫歌之<lb/>
而成聲縁情綺靡之功至是始備雖去雅䆮逺其利有<lb/>
過於古亦猶路鼗出於土鼓篆籀生於鳥跡<lb/>
<pb n="KR4e0201_WYG_144-7b"/>
劉禹錫曰片言可以明百意坐馳可以役萬景工於詩<lb/>
者能之風雅體變而興同古今調殊而理一逹於詩者<lb/>
能之<lb/>
李徳裕曰古人辭髙者盖以言妙而工適情不取於音<lb/>
韻意盡而止成篇不拘於隻耦故篇無足曲詞寡累句<lb/>
又曰譬如日月終古常見而光景常新<lb/>
皮日休曰百煉成字千煉成句<lb/>
釋皎然曰詩有四深二廢四離四深謂氣象氛氲深於<lb/>
<pb n="KR4e0201_WYG_144-8a"/>
體勢意度槃薄深於作用用律不滯深於聲對用事不<lb/>
直深於義類二廢謂雖欲廢巧尚直而神思不得直雖<lb/>
欲廢言尚意而典麗不得遺四離謂欲道情而離深僻<lb/>
欲經史而離書生欲髙逸而離閒逺欲飛動而離輕浮<lb/>
梅聖俞曰思之工者寫難狀之景如在目前含不盡之<lb/>
意見於言外<lb/>
嚴羽曰詩有别才非關書也詩有别趣非關理也然非<lb/>
多讀書多窮理則不能極其至又曰盛唐諸公惟在興<lb/>
<pb n="KR4e0201_WYG_144-8b"/>
趣羚羊挂角無跡可求故其妙處透徹玲瓏不可輳泊<lb/>
如空中之音相中之色水中之月鏡中之象言有盡而<lb/>
意無窮<lb/>
唐庚云律傷嚴近寡恩大凡立意之初必有難易二塗<lb/>
學者不能強所劣徃徃舍難而取易文章罕工毎坐此<lb/>
也<lb/>
葉夢得云古今談詩者多矣吾獨愛湯惠休初日芙蓉<lb/>
沈約彈丸脱手兩語最當人意初日芙蓉非人力所能<lb/>
<pb n="KR4e0201_WYG_144-9a"/>
為精彩華妙之意自然見於造化之外彈丸脱手雖是<lb/>
輸寫便利然其精圓之妙發之於手作詩審到此地豈<lb/>
復更有餘事又有引禪宗論三種曰其一隨波逐浪謂<lb/>
隨物應機不主故常其二截斷衆流謂超出言外非情<lb/>
識所到其三函盖乾坤謂冺然皆契無間可俟<lb/>
陳繹曾曰情真景真意真事真澄至清發至情<lb/>
李夢陽曰古人之作其法雖多端大抵前疎者後必宻<lb/>
半闊者半必細一實者一必虚疊景者意必二又云前<lb/>
<pb n="KR4e0201_WYG_144-9b"/>
有浮聲則後須切響一簡之内音韻盡殊兩句之中輕<lb/>
重悉異即如人身以魂載魄生有此體即有此法也<lb/>
何景明曰意象應曰合意象乖曰離<lb/>
徐禎卿曰因情以發氣因氣以成聲因聲而繪詞因詞<lb/>
而定韻此詩之源也然情寔窈𣺌必因思以窮其奥氣<lb/>
有麤弱必因力以奪其偏詞難妥貼必因才以致其極<lb/>
才易飄揚必因質以定其侈此詩之流也若夫妙騁心<lb/>
機隨方合節或鈞㫖以植義或宏文以盡心或緩發如<lb/>
<pb n="KR4e0201_WYG_144-10a"/>
朱絃或急張如躍括或始迅以中留或既優而後促或<lb/>
慷慨以任壯或悲悽而引泣或因拙以得工或發竒而<lb/>
似易此輪扁之超悟不可得而詳也又曰朦朧萌拆情<lb/>
之來也汪洋曼衍情之沛也連翩絡屬情之一也馳軼<lb/>
歩驟氣之逹也簡練揣摩思之約也頡頏纍貫韻之齊<lb/>
也渾純貞粹質之檢也明雋清圓詞之藻也又云古詩<lb/>
三百可以博其源遺篇十九可以約其趣樂府雄髙可<lb/>
以厲其氣離騷深永可以禆其思<lb/>
<pb n="KR4e0201_WYG_144-10b"/>
李東陽曰詩必有具眼亦必有具耳眼主格耳主聲又<lb/>
曰法度既定溢而為波變而為竒乃有自然之妙<lb/>
王維禎曰蜩螗不與蟋蟀齊鳴絺綌不與貂裘並服戚<lb/>
悰殊愫泣笑别音詩之理也乃若局方切理蒐事配景<lb/>
以是求真又失之隘<lb/>
黄省曾曰詩歌之道天動神解本於情流弗由人造古<lb/>
人搆唱直寫厥𠂻如春蕙秋華生色堪把意態各暢無<lb/>
事雕模末世風頽矜蟲鬬鶴遞相述師如圖繒剪錦飾<lb/>
<pb n="KR4e0201_WYG_144-11a"/>
畫雖嚴割強先露<lb/>
謝榛曰近體誦之行雲流水聽之金聲玉振觀之明霞<lb/>
散綺講之獨繭抽絲詩有造物一句不工則一篇不純<lb/>
是造物不完也又曰七言絶句盛唐諸公用韻最嚴盛<lb/>
唐突然而起以韻為主意到辭工不假雕飾或命意得<lb/>
句以韻發端渾成無跡宋人專重轉合刻意精鍊或難<lb/>
於起句借用旁韻牽強成章又曰作詩繁簡各有其宜<lb/>
譬諸衆星麗天孤霞捧日無不可觀<lb/>
<pb n="KR4e0201_WYG_144-11b"/>
皇甫汸曰或謂詩不應苦思苦思則喪其天真殆不然<lb/>
方其收視反聽研精殫思寸心幾嘔脩髯盡枯深湛守<lb/>
黙鬼神将通之又曰語欲妥貼故字必推敲一字之瑕<lb/>
足以為玷片語之纇并棄其餘<lb/>
何良俊云六義者既無意象可尋復非言筌可得索之<lb/>
於近則寄在㝠漠求之於逺則不下帶袵<lb/>
語文則顔之推曰文章者原出五經詔命策檄生於書<lb/>
者也序述論議生於易者也歌詠賦頌生於詩者也祭<lb/>
<pb n="KR4e0201_WYG_144-12a"/>
祀哀誄生於禮者也書奏箴銘生於春秋者也<lb/>
韓愈曰養其根而俟其實加其膏而希其光根之茂者<lb/>
其實遂膏之沃者其光曄又曰和平之聲淡薄愁思之<lb/>
聲要妙懽愉之辭難工窮苦之言易好<lb/>
柳宗元曰本之書以求其質本之詩以求其情本之禮<lb/>
以求其宜本之春秋以求其斷本之易以求其動參之<lb/>
榖梁氏以厲其氣參之孟荀以暢其支參之老莊以肆<lb/>
其端參之國語以博其趣參之離騷以致其幽參之太<lb/>
<pb n="KR4e0201_WYG_144-12b"/>
史以著其潔<lb/>
蘇軾曰吾文如萬斛之珠取之不竭惟行於所當行止<lb/>
於所不得不止耳<lb/>
陳師道曰善為文者因事以出竒江河之行順下而已<lb/>
至其觸山赴谷風搏物激然後盡天下之變子雲惟好<lb/>
竒故不能竒也<lb/>
李塗云莊子善用虚以其虛虚天下之實太史公善用<lb/>
實以其實實天下之虚又曰莊子者易之變離騷者詩<lb/>
<pb n="KR4e0201_WYG_144-13a"/>
之變史記者春秋之變<lb/>
李攀龍曰不朽者文不晦者心<lb/>
總論則魏文帝曰文以氣為主氣之清濁有體不可力<lb/>
強而致<lb/>
張茂先曰讀之者盡而有餘久而更新<lb/>
陸士衡曰其始也收視反聽耽思旁訊精騖八極心㳺<lb/>
萬仭其致也精曈曨而彌宣物昭晰而互進傾羣言之<lb/>
瀝液潄六藝之芳潤浮天淵以安流濯下泉而濳進又<lb/>
<pb n="KR4e0201_WYG_144-13b"/>
曰離之則雙美合之則兩傷又曰石韞玉而山暉水懐<lb/>
珠而川媚<lb/>
殷璠曰文有神來氣來情來有雅體有野體鄙體俗體<lb/>
能審鑒諸體委詳所來方可定其優劣<lb/>
柳冕曰善為文者發而為聲鼔而為氣直與氣雄精則<lb/>
氣生使五采並用而氣行於其中<lb/>
姜䕫云雕刻傷氣敷演傷骨若鄙而不精不雕刻之過<lb/>
也拙而無委曲不敷演之過也又云人所易言我寡言<lb/>
<pb n="KR4e0201_WYG_144-14a"/>
之人所難言我易言之<lb/>
何景明曰文靡於隋韓力振之然古文之法亡於韓詩<lb/>
溺於陶謝力振之然古詩之法亦亡於謝<lb/>
已上諸家語雖深淺不同或志在揚扢或寄切誨誘擷<lb/>
而觀之其於秇文思過半矣<lb/>
四言詩須本風雅間及韋曹然勿相雜也世有白首鉛<lb/>
槧以訓故求之不解作詩壇赤幟亦有專習潘陸忘其<lb/>
鼻祖要之皆日用不知者<lb/>
<pb n="KR4e0201_WYG_144-14b"/>
擬古樂府如郊社房中須極古雅發以峭峻鐃歌諸曲<lb/>
勿便可解勿遂不可解須斟酌淺深質文之間漢魏之<lb/>
辭務尋古色相和瑟曲諸小調係北朝者勿使勝質齊<lb/>
梁以後勿使勝文近事毋俗近情毋纎拙不露態巧不<lb/>
露痕寜近無逺寜朴無虚有分格有來委有實境一渉<lb/>
議論便是鬼道<lb/>
古樂府王僧䖍云古曰章今曰解解有多少當是先詩<lb/>
而後聲詩敘事聲成文必使志盡於詩音盡於曲是以<lb/>
<pb n="KR4e0201_WYG_144-15a"/>
作詩有豐約制解有多少又諸曲調解有辭有聲而大<lb/>
曲又有豔有趨有亂辭者其歌詩也聲者若羊吾韋伊<lb/>
那何之類也豔在曲之趨與亂在曲之後亦猶吴聲前<lb/>
有和後有送也其語樂府體甚詳聊志之<lb/>
世人選體徃徃談西京建安便薄陶謝此似曉不曉者<lb/>
毋論彼時諸公即齊梁纎調李杜變風亦自可采貞元<lb/>
而後方足覆瓿大抵詩以專詣為境以饒美為材師匠<lb/>
宜髙捃拾宜博<lb/>
<pb n="KR4e0201_WYG_144-15b"/>
西京建安似非琢磨可到要在專習凝領之久神與境<lb/>
㑹忽然而來渾然而就無岐級可尋無色聲可指三謝<lb/>
固自琢磨而得然琢磨之極妙亦自然<lb/>
七言歌行靡非樂府然至唐始暢其發也如千鈞之弩<lb/>
一舉透革縱之則文漪落霞舒巻絢爛一入促節則凄<lb/>
風急雨窈𡨕變幻轉折頓挫如天驥下坂明珠走盤收<lb/>
之則如櫜聲一擊萬騎忽斂寂然無聲<lb/>
歌行有三難起調一也轉節二也收結三也惟收為尤<lb/>
<pb n="KR4e0201_WYG_144-16a"/>
難如作平調舒徐綿麗者結須為雅詞勿使不足令有<lb/>
一唱三歎意奔騰洶湧驅突而來者須一截便住勿留<lb/>
有餘中作竒語峻奪人魄者須令上下脉相顧一起一<lb/>
伏一頓一挫有力無跡方成篇法此是祕宻大藏印可<lb/>
之妙<lb/>
五言律差易得雄渾加以二字便覺費力雖曼聲可聽<lb/>
而古色漸稀七字為句字皆調美八句為篇句皆穩暢<lb/>
雖復盛唐代不數人人不數首古惟子美今或于鱗驟<lb/>
<pb n="KR4e0201_WYG_144-16b"/>
似駭耳久當論定<lb/>
七言律不難中二聨難在發端及結句耳發端盛唐人<lb/>
無不佳者結頗有之然亦無轉入他調及收頓不住之<lb/>
病篇法有起有束有放有斂有喚有應大抵一開則一<lb/>
闔一揚則一抑一象則一意無偏用者句法有直下者<lb/>
有倒揷者倒揷最難非老杜不能也字法有虚有實有<lb/>
沉有響虛響易工沉實難至五十六字如魏明帝凌雲<lb/>
臺材木銖兩悉配乃可耳篇法之妙有不見句法者句<lb/>
<pb n="KR4e0201_WYG_144-17a"/>
法之妙有不見字法者此是法極無跡人能之至境與<lb/>
天㑹未易求也有俱屬象而妙者有俱屬意而妙者有<lb/>
俱作髙調而妙者有直下不偶對而妙者皆興與境詣<lb/>
神合氣完使之然五言可耳七言恐未易能也勿和韻<lb/>
勿拈險韻勿傍用韻起句亦然勿偏枯勿求理勿搜僻<lb/>
勿用六朝強造語勿用大厯以後事此詩家魔障慎之<lb/>
慎之<lb/>
絶句固自難五言尤甚離首即尾離尾即首而要腹亦<lb/>
<pb n="KR4e0201_WYG_144-17b"/>
自不可少妙在愈小而大愈促而緩吾嘗讀維摩經得<lb/>
此法一丈室中置恒河沙諸天寳座丈室不增諸天不<lb/>
減又一刹那定作六十小刼須如是乃得<lb/>
和韻聨句皆易為詩害而無大益偶一為之可也然和<lb/>
韻在於押字渾成聨句在於才力均敵聲華情實中不<lb/>
露本等面目乃為貴耳<lb/>
騷賦雖有韻之言其於詩文自是竹之與草木魚之與<lb/>
鳥獸别為一類不可偏屬騷辭所以總雜重複興寄不<lb/>
<pb n="KR4e0201_WYG_144-18a"/>
一者大抵忠臣怨夫惻怛深至不暇致詮亦故亂其敘<lb/>
使同聲者自尋脩郄者難摘耳今若明白條易便乖厥<lb/>
體<lb/>
作賦之法已盡長卿數語大抵須包蓄千古之材牢籠<lb/>
宇宙之態其變幻之極如滄溟開晦絢爛之至如霞錦<lb/>
照灼然後徐而約之使指有所在若汗漫縱横無首無<lb/>
尾了不知結束之妙又或瑰偉宏富而神氣不流動如<lb/>
大海乍涸萬寳雜厠皆是瑕璧有損連城然此易耳惟<lb/>
<pb n="KR4e0201_WYG_144-18b"/>
寒儉率易十室之邑借理自文乃為害也賦家不患無<lb/>
意患在無蓄不患無蓄患在無以運之<lb/>
擬騷賦勿令不讀書人便竟騷覽之須令人裴回尋咀<lb/>
且感且疑再反之沉吟歔欷又三復之涕淚俱下情事<lb/>
欲絶賦覽之初如張樂洞庭褰帷錦官耳目揺眩已徐<lb/>
閲之如文錦千尺絲理秩然歌亂甫畢肅然斂容掩巻<lb/>
之餘徬徨追賞<lb/>
物相雜故曰文文須五色錯綜乃成華采須經緯就緒<lb/>
<pb n="KR4e0201_WYG_144-19a"/>
乃成條理<lb/>
天地間無非史而已三皇之世若冺若没五帝之世若<lb/>
存若亡噫史其可以已耶六經史之言理者也曰編年<lb/>
曰本紀曰志曰表曰書曰世家曰列傳史之正文也曰<lb/>
敘曰記曰碑曰碣曰銘曰述史之變文也曰訓曰誥曰<lb/>
命曰冊曰詔曰令曰教曰劄曰上書曰封事曰疏曰表<lb/>
曰啓曰牋曰彈事曰奏記曰檄曰露布曰移曰駇曰喻<lb/>
曰尺牘史之用也曰論曰辨曰説曰解曰難曰議史之<lb/>
<pb n="KR4e0201_WYG_144-19b"/>
實也曰贊曰頌曰箴曰哀曰誄曰悲史之華也雖然頌<lb/>
即四詩之一贊箴銘哀誄皆其餘音也附之於文吾有<lb/>
所未安惟其沿也姑從衆<lb/>
吾嘗論孟荀以前作者理苞塞不喻假而逹之辭後之<lb/>
為文者辭不勝跳而匿諸理六經也四子也理而辭者<lb/>
也兩漢也事而辭者也錯以理而已六朝也辭而辭者<lb/>
也錯以事而已<lb/>
首尾開闔繁簡竒正各極其度篇法也抑揚頓挫長短<lb/>
<pb n="KR4e0201_WYG_144-20a"/>
節奏各極其致句法也㸃綴關鍵金石綺綵各極其造<lb/>
字法也篇有百尺之錦句有千鈞之弩字有百鍊之金<lb/>
文之與詩固異象同則聖門一唯曹溪汗下後信手拈<lb/>
來無非妙境<lb/>
古樂府選體歌行有可入律者有不可入律者句法字<lb/>
法皆然惟近體必不可入古耳<lb/>
才生思思生調調生格思即才之用調即思之境格即<lb/>
調之界<lb/>
<pb n="KR4e0201_WYG_144-20b"/>
李獻吉勸人勿讀唐以後文吾始甚狹之今乃信其然<lb/>
耳記問既雜下筆之際自然於筆端攪擾驅斥為難若<lb/>
模擬一篇則易於驅斥又覺局促痕跡宛露非斵輪手<lb/>
自今而後擬以純灰三斛細滌其腸日取六經周禮孟<lb/>
子老莊列荀國語左傳戰國策韓非子離騷呂氏春秋<lb/>
淮南子史記班氏漢書西京以還至六朝及韓柳便須<lb/>
銓擇佳者熟讀涵泳之令其漸漬汪洋遇有操觚一師<lb/>
心匠氣從意暢神與境合分途䇿馭黙受指揮䑓閣山<lb/>
<pb n="KR4e0201_WYG_144-21a"/>
林絶迹大漠豈不快哉世亦有知是古非今者然使招<lb/>
之而後來麾之而後却已落第二義矣<lb/>
詩有常體工自體中文無定規巧運規外樂選律絶句<lb/>
字夐殊聲韻各協下迨填詞小技尤為謹嚴過秦論也<lb/>
敘事若傳夷平傳也指辨若論至於序記志述章令書<lb/>
移眉目小别大致固同然四詩擬之則佳書易放之則<lb/>
醜故法合者必窮力而自運法離者必凝神而並歸合<lb/>
而離離而合有悟存焉<lb/>
<pb n="KR4e0201_WYG_144-21b"/>
風雅三百古詩十九人謂無句法非也極自有法無階<lb/>
級可尋耳<lb/>
三百篇刪自聖手然㫖别淺深詞有至未今人正如目<lb/>
滄海便謂無底不知湛珊瑚者何處<lb/>
詩不能無疵雖三百篇亦有之人自不敢摘耳其句法<lb/>
有太拙者載獫歇驕<hi>三名皆田犬也</hi>有太直者昔也毎食四簋<lb/>
今也毎食不飽有太促者抑罄控忌既亟且只有太累<lb/>
者不稼不穡胡取禾三百廛有太庸者乃如之人也懐<lb/>
<pb n="KR4e0201_WYG_144-22a"/>
昏姻也大無信也不知命也其用意有太鄙者如前毎<lb/>
食四簋之類也有太迫者宛其死矣他人入室有太粗<lb/>
者人而無儀不死何為之類也<lb/>
三百篇經聖刪然而吾斷不敢以為法而擬之者所摘<lb/>
前句是也尚書稱聖經然而吾斷不敢以為法而擬之<lb/>
者盤庚諸篇是也<lb/>
孔子曰辭逹而已矣又曰脩辭立其誠盖辭無所不脩<lb/>
而意則主於逹今易繫禮經家語魯論春秋之篇存者<lb/>
<pb n="KR4e0201_WYG_144-22b"/>
抑何嘗不工也揚雄氏避其逹而故晦之作法言太史<lb/>
避其晦故譯而逹之作帝王本紀俱非聖人意也<lb/>
聖人之文亦寜無差等乎哉禹貢千古敘事之祖如盤<lb/>
庚吾未之敢言也周公之言詩也其猶在周書上乎吾<lb/>
夫子文而不詩凡傳者或非其真者也<lb/>
易竒而法詩正而葩韓子之言固然然詩中有書書中<lb/>
有詩也明良喜起五子之歌不待言矣易亦自有詩也<lb/>
姑舉數條以例之詩語如齊侯之子平王之孫威儀棣<lb/>
<pb n="KR4e0201_WYG_144-23a"/>
棣不可選也父母之言亦可畏也天實為之謂之何哉<lb/>
中冓之言不可道也送我乎淇之上矣大夫夙退毋使<lb/>
君勞反是不思亦已焉哉匪報也永以為好也知我者<lb/>
謂我心憂不知我者謂我何求心之憂矣其誰知之他<lb/>
山之石可以攻玉皇父卿士家伯冢宰仲允膳夫棸子<lb/>
内史發言盈庭誰敢執其咎如匪行邁謀是用不得於<lb/>
道心之憂矣云如之何或出入諷議或靡事不為成王<lb/>
之孚下土之式文王曰咨咨女殷商而秉義類白圭之<lb/>
<pb n="KR4e0201_WYG_144-23b"/>
玷尚可磨也斯言之玷不可為也於乎不顯文王之徳<lb/>
之純學有緝熈于光明至於文武纉太王之緒以入書<lb/>
誰能辨也書語如日中星鳥以殷仲春蕩蕩懐山襄陵<lb/>
浩浩滔天明試以功車服以庸無怠無荒四夷來王任<lb/>
賢勿貳去邪勿疑疑謀勿成百志惟熈四海困窮天禄<lb/>
永終朕志先定詢謀僉同鬼神其依龜筮協從百僚師<lb/>
師百工惟時臣哉鄰哉鄰哉臣哉罔晝夜頟頟罔水行<lb/>
舟下管鼗鼔合止祝敔簫韶九成鳯凰來儀萊夷作牧<lb/>
<pb n="KR4e0201_WYG_144-24a"/>
厥篚檿絲厥草惟夭厥木惟喬火炎崐岡玉石俱焚佑<lb/>
賢輔徳顯忠遂良兼弱攻昧取亂侮亡推亡固存邦乃<lb/>
其昌聖謨洋洋嘉言孔彰惟上帝不常作善降之百祥<lb/>
作不善降之不祥惟天無親克敬惟親民罔常懐懐於<lb/>
有仁一人元良萬邦以貞厥徳靡常九有以亡若作和<lb/>
羹爾惟鹽梅罔俾阿衡專美有商我武惟揚侵于之疆<lb/>
取彼凶殘我伐用張于湯有光如虎如貔如熊如羆月<lb/>
之從星則以風雨式敬爾由獄以長我王國又無偏無<lb/>
<pb n="KR4e0201_WYG_144-24b"/>
陂以至歸其有極總為一章易語如見龍在田天下文<lb/>
明終日乾乾與時偕行西南得朋乃與類行東北喪朋<lb/>
乃終有慶宻雲不雨自我西郊其亡其亡繫于苞桑伏<lb/>
戎于莾升其髙陵三嵗不興賁如皤如白馬翰如君子<lb/>
得輿小人剥廬見輿曵其牛掣其人天且劓載鬼一車<lb/>
先張之弧後脱之弧困于石據于蒺藜入于其宮不見<lb/>
其妻震來虩虩笑言啞啞旅人先笑後號咷乾剛坤柔<lb/>
比樂師憂臨觀之義或與或求以入詩誰能辨也抑不<lb/>
<pb n="KR4e0201_WYG_144-25a"/>
特此凡易卦爻辭彖小象叶韻者十之八故易亦詩也<lb/>
秦以前為子家人一體也語有方言而字多假借是故<lb/>
雜而易晦也左馬而至西京洗之矣相如騷家流也子<lb/>
雲子家流也故不盡然也六朝而前材不能髙而厭其<lb/>
常故易字易字是以贅也材不能髙故其格下也五季<lb/>
而後學不能博而苦其變故去字去字是以率也學不<lb/>
能博故其直賤也<lb/>
　<lb/>
<pb n="KR4e0201_WYG_144-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百四十四<lb/>
</p>
<p>
</p>
  </div>
</body>
</text>
</TEI>
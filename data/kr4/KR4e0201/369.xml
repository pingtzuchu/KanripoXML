<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百九十五</head> <lb/>
    <p>
<pb n="KR4e0201_WYG_369-1a"/>
欽定四庫全書<lb/>
　弇州續稿巻一百九十五<lb/>
　　　　　　　　　　　　眀　王世貞　撰<lb/>
文部<lb/>
　書牘<lb/>
　　王𦙍昌<lb/>
下走負跅弛之性乏鄉曲之譽既不能曲意以事諸言<lb/>
路貴人又不能早自引退以來兹憎口執政見憐不禠<lb/>
<pb n="KR4e0201_WYG_369-1b"/>
其服俾存一綫需次鄉井為願滿矣為分足矣海内士<lb/>
大夫即不以媚白簡而無下石則有之未有能見惜者<lb/>
也即見惜者有之未有能排狂瀾樹赤幟為下走一鳴<lb/>
不平者也毋論他人不能即下走亦不能也何者摶飯<lb/>
既窺眀潔非易與嫂並處表介寔難且令下流之士嘵<lb/>
嘵自洗人不寘之不聽則以為不自量作復出地而已<lb/>
誠不意廟廊之上持天下萬世是非之柄如執事者而<lb/>
為我致辨也執事之文天下萬世誦之執事所持是非<lb/>
<pb n="KR4e0201_WYG_369-2a"/>
之柄天下萬世信之凡下走所欲言者執事已言之而<lb/>
又何足寘筆舌也雖然執事知己也知己而不為盡誰<lb/>
當盡者且事本末未易眀也下走硜硜一介之操亦未<lb/>
易述也當嚴氏炙手時其意亦以為僕足羅者盖数近<lb/>
而数逺之終不能羅我而㑹故人楊仲芳當論報宻使<lb/>
人告急且有托孤之語是時家君方躑躅邉寄念欲顯<lb/>
救之則不敢隂為之則不能而座主王太常稱嚴氏客<lb/>
亟徃與謀因為隐以諷之而不見聼尋仲芳受禍之次<lb/>
<pb n="KR4e0201_WYG_369-2b"/>
日隻鷄斗酒飲泣致奠稍損槖装津遣嫠弱嚴氏後微<lb/>
聞之意不樂然僅令銓曹勿與司鐸而已至大計吏尚<lb/>
未議逐也又二年而先君以疆塲之議見䜛又二年而<lb/>
先君以疆塲之事見禍此為下走激也者抑非激也激<lb/>
則下走尚不能稱人何論一官哉奉諱之際摶踊絶食<lb/>
自分必死偶不死耳歸侍老母撫弱弟以處苫塊至於<lb/>
禫服不茹葷不入内不踰䘮幕此鄉黨三尺童子所知<lb/>
者當是時自謂戴盆何以望天故雖公除之後葛巾布<lb/>
<pb n="KR4e0201_WYG_369-3a"/>
袍苴履陶器自弔䘮問疾之外不敢預一切慶賀禮不<lb/>
敢領公府尺帛不敢與宴㑹何况音樂晨起輙讀佛書<lb/>
以果歸因用空滅現稍足自支至於飬生之書亦絶不<lb/>
置覧眀非本趣也磊塊之極不能不付之酒取其沉惛<lb/>
毋所知覺而已欵宵牛飲當自有人苐非下走耳下走<lb/>
之廢棄者十年然國家之所僇辱嚴氏既稍足當而先<lb/>
君用伏闕之章見雪復還故官得從改葬奈何責下走<lb/>
以讐國也下走固不敢為矯矯然自弱冠登朝絶不覩<lb/>
<pb n="KR4e0201_WYG_369-3b"/>
狎邪面家守先訓大小千指無一曉音律者年近三十<lb/>
無子先君為置二媵連舉三子其媵一死一存存者亦<lb/>
且老矣唯生平好諸書名畫古墳典之類即廢箸鬻衣<lb/>
有所不顧近置一圃頗有泉石臺榭花竹之類足以區<lb/>
遣餘日即使其人舉以督過下走不能從也夫人各行<lb/>
見而已其所以毛摘下走則非其責下走以出處則何<lb/>
敢盡廢下走豈嚇腐䑕戀戀一官者徃時所以不能堅<lb/>
鑿坏之節有二其一天子雪先君而後用下走且一時<lb/>
<pb n="KR4e0201_WYG_369-4a"/>
公卿故人所從㬰誼不敢已諾而自遂其二則欲有所<lb/>
效於先君未已也然令下走服官僕僕刀筆於朝事民<lb/>
瘼小見寸補則猶可勉而就寝食不然而令之佩玉衣<lb/>
錦夷猶夏旃之表鳴騶坐輿偃蹇吏民之上人雖不言<lb/>
能不内媿於志乎虞仲翔有云死以青蠅為弔客即一<lb/>
人知我者不恨今有執事一人在夫復何言自今而徃<lb/>
已矣靡所不杜口矣舍弟行聊此附聞并徃拙刻請正<lb/>
縁方刪易未為成書秋末當别上一部也清朝簮筆映<lb/>
<pb n="KR4e0201_WYG_369-4b"/>
照逺邇加飡自愛倘因北風復恵徳音<lb/>
　　又<lb/>
丁丑夏拜公手教及所為僕辨誣書至秋中而家弟有<lb/>
齎捧役謹附報啟一通并拙集上之歸詰所徃則云公<lb/>
賜沐歸信陽矣其書與集留之趙定宇太史竟不知其<lb/>
為洪喬浮沉否也貞不能自固匹夫之節强出供人齒<lb/>
牙需次里居一丘一壑遊戲子墨之林足以老矣無端<lb/>
為尺一所驅懇辭之䟽至公車而被阻方在躑躅間二<lb/>
<pb n="KR4e0201_WYG_369-5a"/>
白簡復見齕矣雖慈母如公能亦無三至之疑乎第貞<lb/>
所愧跡者一出所愧心者園池飲食圖籍之類耳此外<lb/>
不敢有毫髮負横山烈婦録始得見全文公一片惻怛<lb/>
慷慨心乃爾苐令僕視此婦却不免汗顔也學圃藼蘇<lb/>
舊得抄本於確山令頗有魚豕之誤今刻本甚佳且有<lb/>
𤣥晏之序帋為貴矣梅竹二古蹟清絶楚楚九友齋増<lb/>
嵗寒之益休汝諸客得無少寂寥乎有梅谷一巻吾吳<lb/>
前軰名筆也不足以酧來雅聊見縞素之重耳見諭得<lb/>
<pb n="KR4e0201_WYG_369-5b"/>
拙集若是近嵗増校者不敢再上有新刻二種附覧辱<lb/>
委喬峰亭記欲留去人五日而授之渠不能待當更覔<lb/>
便專納也木天之地待公氣色太夫人不可以板輿侍<lb/>
乎幸疾其驅以慰物情不一<lb/>
　　又<lb/>
貞業以擲身方外七尺團焦作夜郎王國青雲故人不<lb/>
能在臆獨我公大雅醉心之乆間一二怦怦憧憧而里<lb/>
人金生歸稱與公比鄰得数奉教云公且用使事於春<lb/>
<pb n="KR4e0201_WYG_369-6a"/>
仲渡江訪僊跡因而過我無何曽將軍至其言亦合審<lb/>
爾則雲窩蒼苔甘心破長者轍矣老僧縱得半月忙無<lb/>
不可將軍鬒髮渥顔猶能開五石弧雖舌底蓮花縱横<lb/>
而語及經世鼻息咈然不能無動意第才大非世人所<lb/>
能用也僕生平不曉談兵雕蟲之技乃是多生業障填<lb/>
人齒牙未滿今方掩耳之不暇而將軍必欲餙蛾眉於<lb/>
混沌使之倚門可咲亦可畏也將軍誠感公重公髙誼<lb/>
薄雲天厚徳聞㝢宙幸觧我二人縛放之清冷豈不快<lb/>
<pb n="KR4e0201_WYG_369-6b"/>
哉時事轉眼倐忽萬變不知者以為變知者以為常耳<lb/>
計當不滿大智識一笑也獻嵗加飡自愛<lb/>
　　又<lb/>
貞自鑿坏來弇山片石乆不沾異人跡而眀公儼然臨<lb/>
之音徽恬雅清暢真秋月春風草木所被藹然生色惜<lb/>
廽風雲旗言别恍忽不能少留日夕耳得教知以水澁<lb/>
改陸車馬風塵不無䟦履之苦抵家侍太夫人寝膳當<lb/>
自調適第時事頗佳不宜濡遲命駕以渇館閣諸公之<lb/>
<pb n="KR4e0201_WYG_369-7a"/>
臆損貺諸刻具諗大雅文字故不凡獨未拜二姑山記<lb/>
梓耳如貞嚮草喬峰亭記琱鎪鎻屑乆而更愧之何足<lb/>
厠公亭壁别帋見諭捧誦不勝酸鼻以公風木之思若<lb/>
彼肺腑之愛若此即貞雖不文敢不勉强握觚翰以從<lb/>
事第入春夏善病病得之思慮多擬於來嵗初一日焚<lb/>
筆研殘冬先謝竿尺若公具行實以秋冬間附來當一<lb/>
一如命慎勿顓介布幣也曽將軍能不出否必出無為<lb/>
倒屣者且或有意外幸止之秋風漸凉為道自愛<lb/>
<pb n="KR4e0201_WYG_369-7b"/>
　　又<lb/>
屈指與公把袂時恰周嵗矣臘盡而使者果至以手教<lb/>
大幣介令先公之状來何孝誠篤懇若是也司馬子長<lb/>
於李將軍盖慨然深悲其不遇矣故於所著傳描冩委<lb/>
曲殆盡千載之下猶使人立髮酸鼻僕之托契門下寕<lb/>
後少卿先眀威之視李將軍竒数則過之矣雖李將軍<lb/>
有隂禍而先眀威世世有隂徳宜其子孫之顯阨相遼<lb/>
逈也鄙文不能當子長萬一公試讀之或亦能令逝者<lb/>
<pb n="KR4e0201_WYG_369-8a"/>
不骨耳弟自别公即善病病至八月而觧委頓一榻栩<lb/>
栩如蝴蝶今則頑健勝故矣獨苦身意俱不能净筆研<lb/>
之役僕僕無逭時不獲已誓之佛前新嵗從斷絶耳鄧<lb/>
先生大乗法器也公所贈詩相結為世外縁固善弟東<lb/>
方曼倩不陸沈金馬耶僕於和韻非所能辱見命不敢<lb/>
不勉為之殊愧形穢又憶得昨有諸子篇併書一扇頭<lb/>
附覧區區此念欲於名根力鏟削然一札二百言終始<lb/>
不離名如何如何不滿猶龍公一詫也復陶拜嘉幣儀<lb/>
<pb n="KR4e0201_WYG_369-8b"/>
却納并有經刻土布之類附逺意照入不次<lb/>
　　又<lb/>
兩月來見邸報有居憂信竊意已之朝矣而今乃未之<lb/>
朝也則日侍太夫人湯藥躬含歛附於棺者勿之有悔<lb/>
焉矣公真孝子哉僕荷公國士之知於先將軍有通家<lb/>
子弟誼竊欲持三寸管而效不朽之微勞於竹素顧其<lb/>
辭曼弱不成語方且愧之而使者以手教至過相挹謝<lb/>
若真可相藉而重者是益僕愧也區區之視太夫人與<lb/>
<pb n="KR4e0201_WYG_369-9a"/>
先將軍等豈敢獨有所靳公之不忍破僕戒也則鮑子<lb/>
矣元馭宗伯方一切謝絶而於公所懇則似有許色僕<lb/>
當時時為從㬰之必不至誤大事於其時竊亦欲托片<lb/>
言於絮酒之末而今則未能也廟廊訪舊猥及不肖蕭<lb/>
艾之微豈敢與國香並席以故力辭而守此丘壑然實<lb/>
不負庚辰初念耳乃公以先公未䆒之典為言則無所<lb/>
逃罪苐所以為地下痛心者區區忠勲為權臣所抑屈<lb/>
向既白之幸而獲雪則亦可以藉手地下矣僕髮且種<lb/>
<pb n="KR4e0201_WYG_369-9b"/>
種苟得所謂未䆒之典而亟歸則是以一出徼恩也出<lb/>
而所可建白者為何所可穪塞者為何恩益深顔益靦<lb/>
位益髙譴益重将何以藉手先師也旦夕惟有轉徙深<lb/>
僻蔬食水飲為容棺之墟以待耳近來料理拙文数年<lb/>
内所塗抹不下於舊大槩綺語障深不忍付之秦火無<lb/>
以應命先師傳板在荆老處亦糢糊惟雲間新刻完好<lb/>
而案頭適已盡却後可覔寄也大貺祗領薄奠附之來<lb/>
使殊為不䖍伏冀情亮<lb/>
<pb n="KR4e0201_WYG_369-10a"/>
　　又<lb/>
七月初有信至張助甫中丞因附咫尺之書侑以不腆<lb/>
不知無浮沉否逺辱使將手教兩帋中具塵冕之抱與<lb/>
棲壑岩之致令人爽然讀二記毋論其文辭鉅麗而已<lb/>
乃其感慨蓄育陶洗超脫而又不為弔詭此秇林之根<lb/>
柢物好之針砭也所示館閣諸公借老丈為儀羽移書<lb/>
侣道有司勸駕而公益堅考槃逺追誓墓今世路清夷<lb/>
賢者彚進必使巢由奮庸固似違性若䕫龍在野恐有<lb/>
<pb n="KR4e0201_WYG_369-10b"/>
任其責者公似未得髙枕而卧也聞木天之地不無吁<lb/>
咈君子為敵隐憂未淺以公長者稍為調停之亦可龍<lb/>
蛇巻舒故自易耳僕因師期轉賒汩沒七載茫未覩效<lb/>
邇始遘一異人所傳殊為易簡即此法治耳疾神於社<lb/>
公之酒多矣不敢自私聊以奉薦無礙上人從管登之<lb/>
結夏天池未乆徃之南海欲追奘師故事僕謂逹磨既<lb/>
東來二祖不西徃且入畨之路蜀與凉而已海舶多暹<lb/>
羅占城去天竺殊杳然此師良為失計取其一念而已<lb/>
<pb n="KR4e0201_WYG_369-11a"/>
登之跡逺公之西方而心子牟之魏闕公之不來是也<lb/>
隨其心净佛土净如何所教證種種何必染削經行然<lb/>
後穪苾蒭哉畫十六應真并古銅缶陶盌皆清閟閣中<lb/>
品但僕一褐隨身虚長者之恵如何所謂有此異物必<lb/>
擇異人歸之可也秋深珍重珍重<lb/>
　　又<lb/>
昨公以出處深致見詢切謂公考槃之操甚堅乗軒之<lb/>
願甚薄而於大誼未甚當且今台垣三大老視公軰行<lb/>
<pb n="KR4e0201_WYG_369-11b"/>
不為前坊館諸賢則瞠乎後矣而鼎貴至紓金紫下者<lb/>
亦銀緋即公出而以一青衫立龍尾侍臣之末即不出<lb/>
而使鉅材宿學髙節正議之士卧箕而洗潁恐俱非䕫<lb/>
龍之席之所安也今得教果然矣車既脂矣馬亦秣矣<lb/>
苟公以經世之蓄應世何官不可居以出世之學應世<lb/>
何官為我累滿盈之戒是猶龍公學問猶未是西竺古<lb/>
先生學問承念及先君子葬祭其䟽自兩臺使而成之<lb/>
宗伯但宗伯許為移銓曹議贈有成言矣而忽中變疑<lb/>
<pb n="KR4e0201_WYG_369-12a"/>
亦貴鄉一二老阻之顧聖主之恩不為薄矣長夏有事<lb/>
先隴少露寵光便於傍鑿一容棺之穴下見逝者不至<lb/>
大媿足矣足矣公拳拳見詢喻君乃楚之常徳人其傳<lb/>
甚的而証甚竒苐令真氣一至自然為我周流如輪王<lb/>
七寳若後所云云未之敢信也渠曽云有病耳者乆自<lb/>
獲聰公能誓不傳人後當宻以相告亦不必問此君也<lb/>
北上之序俟小閒具草今則未暇也富貴兩字中人如<lb/>
膏肓愚侮人若牽傀儽何至今日公始恨之惜之乎强<lb/>
<pb n="KR4e0201_WYG_369-12b"/>
食自愛餘不悉<lb/>
　　又<lb/>
每從邸報問吾丈除目不得不知文星之尚在角亢也<lb/>
使者冐毒暑水陸二千里至則其一病矣俾就肆便湯<lb/>
藥已而出櫝則大誨與諸刻種種具列令人心目一醒<lb/>
前後三記博雅絶倫老丈之愛石雖與李賛皇牛竒章<lb/>
同而所以用其愛者異彼特以彊有力致之耳石如有<lb/>
靈其沾沾於老丈當不啻勝二公也缺䧟說勘破物理<lb/>
<pb n="KR4e0201_WYG_369-13a"/>
三列傳尤見髙誼以老丈所不足者豈僕一巵語而見<lb/>
需若此年來甚苦雕蟲之技受役於人刺促無休息時<lb/>
弟義不容已不免拈筆草数百言既成而讀之都不知<lb/>
作何状今録稿上如不以覆瓿者當畫烏絲於蠒紙書<lb/>
小行致之燕邸也張陽和太史一入鳳池便優轉鑾坡<lb/>
不俟秩滿必以此例待老丈此語度不滿髙明一噱然<lb/>
亦恒人之情耳僕受常徳喻布衣訣誓不妄傳人昨祗<lb/>
為家弟病佛前懴罪書與之仍勒彼勿泄今為吾丈不<lb/>
<pb n="KR4e0201_WYG_369-13b"/>
免又破戒矣萬勿輕泄為僕下地域種也至祝至祝兩<lb/>
芝杯拜貺與三兒逓酌薊門薏苡酒便是覩芝宇餘不<lb/>
一<lb/>
　　又<lb/>
獻嵗以來婁從邸報知門下超佐成均峻長坊局兼清<lb/>
武黄儒者之榮甚矣要之鳳皇池汪濊恩波終不足以<lb/>
溷箕潁一泒清冷也貞自昨冬叨玷除目上書乞骸未<lb/>
䝉見亮當時朝野知故咸謂先君子拜地下之錫非常<lb/>
<pb n="KR4e0201_WYG_369-14a"/>
若更偃蹇朝命以自為名非臣子之道黾勉一出悔吝<lb/>
百緒加以餓莩蒿目隐憂刺𠂻病弟尚在薖軸殘荆宛<lb/>
轉牀笫寝食之間無一是處以故於天上故人非不欲<lb/>
通咫尺之間而慙沮次且忽忽更若遺㤀乃更承不鄙<lb/>
恵以徳音中間字字肺腑言言金石貞何人斯而敢當<lb/>
此嚮誦大䟽草於鄙心甚合遲之十餘年而後得上既<lb/>
上而所亟行者景廟實録而已建文之光復誠不易然<lb/>
終是萬古不可磨滅之論是䟽也始基之矣故當有知<lb/>
<pb n="KR4e0201_WYG_369-14b"/>
音者張陽和宫諭未論出世與否要是大經世人曇首<lb/>
衰門之嗟威眀絶鍔之痛豈惟一家一人之私也門下<lb/>
謂其噉粥少而肌漸削未㡬物故乃云近所感恙亦畧<lb/>
似之以為憂此君骨聳而太枯神短而多役是以不免<lb/>
門下氣清質厚心坦思裕故是句曲華山中人也何憂<lb/>
之有向所傳喻君法雖於聞根未必效要足小康或公<lb/>
行之未合作耳二室諸記詩便是山史董狐從姑附庸<lb/>
既蒙胙土少室從盟復得狎主何幸如之僕老來始獲<lb/>
<pb n="KR4e0201_WYG_369-15a"/>
一寓目三山二水小有題咏惜其晚合所謂不及檀郎<lb/>
年少時也非乆當遂初服併以請教不一<lb/>
　　又<lb/>
世貞方請告杜門與客茅生者談茅生故嘗習老丈僕<lb/>
謂當今冲雅如黄叔度退譲如羊鉅平淵博如杜征南<lb/>
文采如陸平原者老丈一人而已茅生為咨嗟歎賞乆<lb/>
之盖質眀而老丈之平頭以書至矣契合一何神也老<lb/>
丈書凡二通申契濶則悵河山之隔𢥠然不能奮飛叙<lb/>
<pb n="KR4e0201_WYG_369-15b"/>
雅寄則動箕潁之思快然若披雲霧至於流悼亡弟載<lb/>
讀些言使人一字一淚也腸寸寸折矣亡弟器業粗就<lb/>
名聞粗章有佳子姓粗繼誠如老丈所穪但天地間無<lb/>
故失一善人捨此衰劣垂盡之兄而去之令存者何以<lb/>
度日區區違心而出尤悔萬状且日受筆研債不休生<lb/>
趣盡矣以故懇上䟽乞休第不知廟廊諸君子肯憐而<lb/>
放之否老丈書謂比來益與藥物親日噉粥僅一器此<lb/>
外輔以少茶果頗與張宫諭相類貞於三月前已得喻<lb/>
<pb n="KR4e0201_WYG_369-16a"/>
竊謂不過偶然食飲小失宜爾且老丈精神淵著何物<lb/>
宫諭可比今得教尚未平而詢之來人語亦如之不免<lb/>
懸注大槩藥物攻治太峻則益侵脾過補則愈妨食噉<lb/>
唯在去思去煩去憂去恚而已黄蘖趙州俱有對症藥<lb/>
要在自得之龍華山寺便是老丈異時白業堂亦號緑<lb/>
野鍍金佛作栴檀觀亦得作丹霞燒亦得知美醜唯心<lb/>
則去捨無戀矣太華山賦瑰麗之極豈貞𤣥嶽所能唐<lb/>
突去人急不及題後俟有北役便馳上或當更在先也<lb/>
<pb n="KR4e0201_WYG_369-16b"/>
今嵗龍蛇殆甚此間隂司馬卒魏公卒蜀中張司馬卒<lb/>
盖皆小於貞一兩年不特亡弟有閆希言者頃刻坐脱<lb/>
羅近溪者談咲而去則皆老宿也然迸於一時可歎可<lb/>
歎付之無可柰何而已薄意将侑不一<lb/>
　　李本寕參政<lb/>
山中無復世縁雖故人時時夢寐而關途阻修何由一<lb/>
通訊問乃飛鴻宛然尺素係之别楮数百字皆肝膈語<lb/>
且被我以復陶食我以紅鹽口體之間無非雅貺菰蘆<lb/>
<pb n="KR4e0201_WYG_369-17a"/>
中頓爾神王矣關中學使京口無兩此其才卑卑滿百<lb/>
何敢望一于鱗第其覧識中窽汲引功深于鱗髙簡龍<lb/>
門自擬物情軒輊故不盡誣也以公秀傑之才小斟酌<lb/>
其間便足光掩疇昔僕比待罪隣壌因得竊窺秦風之<lb/>
雄但於時業稍覺粗曠又乏師友淵源公欲取江左清<lb/>
華之氣叅之甚善甚善家弟齎捧還力欲乞休尼之不<lb/>
可今已杜門玉山道中第聞兩臺意不合或未能賦遂<lb/>
初耳助甫磊砢有氣甫别我向玉門關覺頷燕突突除<lb/>
<pb n="KR4e0201_WYG_369-17b"/>
目乃馮君任當是以才舉且新宰公郎署交也宦行逹<lb/>
矣知太公時少違然以尊甫日左右之蘭玉森繞夷猶<lb/>
其間何恙不已嫂近遷長安計亦日勝容廼公健在佳<lb/>
兒時至自來毋為助長也僕於九月舉一孫杯勺益自<lb/>
廹焚香烹茗展法書名畫信歩花竹間調赤白鸚鵡俯<lb/>
碧瀾施食朱魚甚適間為責文進人暫苦如博士弟子<lb/>
完日課此外皆夜郎王國也公欲援助甫例索四律貧<lb/>
不能當咸陽繇僅以其半書扇頭供一咲不具<lb/>
<pb n="KR4e0201_WYG_369-18a"/>
　　又<lb/>
鑿坏之人與世路隔絶初不知王父朝議公訃缺焉生<lb/>
芻方懼無以白於尊甫方伯公而執事恵然数千里之<lb/>
書劑以数萬里之物豈𤣥奘甫自五烽入耶何梵夾之<lb/>
饒瑰竒也秦中學政棫樸則楊應寕翹然耳仲黙于鱗<lb/>
差能以古文誼振之而執事遂雙舉其肘璽書褎然謂<lb/>
且入陪九列而尚少徐之豈玉堂諸公不能不介介青<lb/>
紫耶然天中紫㣲省毋妨吐氣耳舍弟遂獲歩武寕非<lb/>
<pb n="KR4e0201_WYG_369-18b"/>
至幸渠以前䟽故意㣲齟齬知執事省覲情篤當為促<lb/>
之貞老矣不意天假之靈得懴一切宿業賣身作道家<lb/>
奴足以沒齒彼白簡中楊王二三君子且擬以一瓣香<lb/>
謝之執事何自用于鱗寛不肖不肖毎及于鱗至於今<lb/>
愀然神傷也承示欲有效於朝議公貞之托肺腑者兩<lb/>
世矣其何敢辭十月入關與杯盂筆研縁絶杯盂之貺<lb/>
敢返諸來伻而請受筆研役第碑志已得人不知何所<lb/>
任之冬寒北地尤劇加飡自愛<lb/>
<pb n="KR4e0201_WYG_369-19a"/>
　　又<lb/>
秋初貴鄉人有携尊公尺牘先容者盖五載前筆耳為<lb/>
泫然乆之而以閉關故不能盡副其意却附一札報公<lb/>
一薌一縑薦尊公几不知其無浮沉否也地下之托即<lb/>
以賢橋梓肺腑所素照且不忍以不文辭而况重之諸<lb/>
公子無已之孝思乎哉弟所虞者楚材如鄧林人操椽<lb/>
管而隧上下石俱以屬人口中物如愚昆季則不能無<lb/>
正徳時康李隟耳念欲返使者而使者堅其請謂且廹<lb/>
<pb n="KR4e0201_WYG_369-19b"/>
塟强浣故研從人乞殘筆墨而了此終恐不能無負至<lb/>
意也所貺雙杯盂縁從梵網木义㫁酒以故輙附璧敬<lb/>
拜三絁之辱薌帛將逺意長鬚碌碌樵汲無可使者亮<lb/>
而置之不一不一<lb/>
　　又<lb/>
前者不腆之文不足以為尊公地下重而遂勞災石盖<lb/>
至今有餘媿焉屈指尊服已公除暫為大方作一福星<lb/>
不旋踵而入佐廟謨定國是使吾曹長保丘壑深所望<lb/>
<pb n="KR4e0201_WYG_369-20a"/>
也僕之踪跡見若似微有得者而不知其空空如也草<lb/>
衣木食鰥居匏繫聊以懴宿諐汰沈濁而已家苐能謝<lb/>
浙紱差足暢兹葉山人茂長便附此山人長詩歌饒意<lb/>
氣三千里慕公上謁不敢望孟雲卿之於昌黎公必不<lb/>
至作劉义也初夏未暄為道自愛<lb/>
　　又<lb/>
水行三千里去家七週月而訪我弇中僅八日而别别<lb/>
時亦不覺異别後忽忽如失且桂魄轉瑩令人益思叔<lb/>
<pb n="KR4e0201_WYG_369-20b"/>
度弇中山池不能百畆昨秋得汪伯玉張肖甫胡元瑞<lb/>
春時得吳眀卿最後得足下與來不疑而汪仲淹凡兩<lb/>
與焉僕所以報山靈者亦不薄獨諸賢尚黙黙金玉爾<lb/>
音以此世界小缺陷耳見屬一序二七言律於寢溲處<lb/>
覔之及寫九襞帋四清江帋十羅文帋指節盡痛而無<lb/>
益於足下徒疥壁而已日苦酒食徵逐復有官中事一<lb/>
過重九則有被髮入山不復能顧妻子足下青年鼎貴<lb/>
天縱以才出則衣被一世處則暎帯千古綽有餘地第<lb/>
<pb n="KR4e0201_WYG_369-21a"/>
羊腸詰曲猘口<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牙埋光鏟鍔以竢䝉氣之豁可也蚌<lb/>
珠勿剖時至自吐公家猶龍公亦不廢子孫唯戒臨敵<lb/>
輕䘮吾寳敢以此薦足下勉㫋加飡自愛<lb/>
　　又<lb/>
夏秋以來乆不見老丈除目意疑之謂當事者即不觧<lb/>
好真龍何以不至都下遇一楚客云已丁内艱矣既不<lb/>
能得其詳而村僕又無可使者遂缺絮酒脯修之敬而<lb/>
賢仲氏至則以老丈之大教隆幣來始知所丁者生母<lb/>
<pb n="KR4e0201_WYG_369-21b"/>
匡夫人也讀行狀將数千萬言其文筆古勁敘致詳委<lb/>
毋論已老丈所以描寫匡夫人之才行與有功於李氏<lb/>
者抑何偉也非有仁人孝子之心如吾丈不能發非有<lb/>
檀左司馬之筆如吾丈不能就僕真是受成而已特以<lb/>
體不能太詳不免有所裁損有負至意如何如先君子<lb/>
殁八年而始復官又二十年而始有贈有祭有塟噫亦<lb/>
艱矣僕始可藉手而見地下矣第留樞一補大是蛇足<lb/>
頭童齒豁豈堪塗抹而與諸少年㳺且病弟雖小間尚<lb/>
<pb n="KR4e0201_WYG_369-22a"/>
在醫藥病婦呻吟牀褥寕能恝然業上書乞骸矣不知<lb/>
當軸者可容鏡湖一曲否叔季二君幸為我致聲聞王<lb/>
太僕先生尚健飯真大竒事其以登第之年生者僅恃<lb/>
粥耳粗薌綾帛筒布附薦几筵不一<lb/>
　　又<lb/>
賢仲氏孝亷歸有小啟及太君誌草寄上想已逹矣僕<lb/>
乞骸之䟽既不得請而諸君子頗見挽以先君子甫被<lb/>
上恩誼不容負且留事稀簡稍可藏拙黾勉而北至京<lb/>
<pb n="KR4e0201_WYG_369-22b"/>
口繇龍潭宿攝山探眀徵君之遺阯則愧生讀江總持<lb/>
之遺編則厭發㡬欲轉轂南向次且不果人事小間獨<lb/>
處一室念病弟身在醫藥尚多進退老妻篤困牀第了<lb/>
無起色而諸老之乞休者俱復報聞無筴可尋遂初真<lb/>
所謂六州四十三縣鐡不能鑄此錯也足下比哀思當<lb/>
小紓不朽之業已成勉思太上之立以酧造物每遇相<lb/>
知念足下材髙骯髒謂公除之後宜即出以撫世酧物<lb/>
第覺得文苑一叚蒙氣悒鬰不散無論吳眀卿不復振<lb/>
<pb n="KR4e0201_WYG_369-23a"/>
即汪伯玉僅得一薦剡而復報罷僕之鷄肋故非盡繇<lb/>
子墨客卿也若足下能如佛圖澄海鷗朝賢則無所不<lb/>
可少泉公乃孫人便聊此附候起居不一<lb/>
　　又<lb/>
前月得手教傾挹之深且具悉苫塊近况怳如面覿檿<lb/>
絲不敢遽裁量篋而藏之以俟改服兩玉巵啟櫝爛然<lb/>
温然適兩兒就試至此傳飲竟夕不忍釋手其人如玉<lb/>
詩言故不誣哉金陵名勝足可娛目曹務簡省不妨吟<lb/>
<pb n="KR4e0201_WYG_369-23b"/>
嘯特以夏來饑饉狼籍使人無可着足處閏月十九日<lb/>
得亡弟訃遂别作一魔境界區區長於逝者十嵗焉能<lb/>
乆存即不死亦何心在世旦夕唯有乞歸耳痛此子甚<lb/>
彊特以閩中冐暑驅馳窮夕披閲醸此竒症病中猶能<lb/>
有所著述以自攄見大怖將至恬然坐脫兄聞之固不<lb/>
能㤀情於人琴亦當有所印證於來去也近料理其詩<lb/>
得十五巻付梓將竟文令從子軰録出續梓之必期𤣥<lb/>
晏先生一序以附不朽當更有專請也仲君事知己無<lb/>
<pb n="KR4e0201_WYG_369-24a"/>
他兄友于之篤士林所羡即有信北上當為太原公致<lb/>
兄謝意似傳彼中月旦於仲君微有潁水之謡倘可風<lb/>
之改玉改行亦何難也少宗伯於兄厚矣偶及誹調一<lb/>
端云玉堂故侣尚有不能平者此亦何足深念男兒堕<lb/>
地便自有命如伯玉諸賢竟爾杳然不能使後世無憾<lb/>
於右文之朝耳賢妹丈於極冗中一接不及少盡甚歉<lb/>
外有薄<hi>闕</hi>　　　念四絶句附覧不一<lb/>
　<lb/>
<pb n="KR4e0201_WYG_369-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百九十五<lb/>
</p>
<p>
</p>
  </div>
</body>
</text>
</TEI>
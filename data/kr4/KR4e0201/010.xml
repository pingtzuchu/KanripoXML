<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻十</head> <lb/>
    <p>
<pb n="KR4e0201_WYG_010-1a"/>
欽定四庫全書<lb/>
　弇州四部稿巻十<lb/>
　　　　　　　　　　　　明　王世貞　撰<lb/>
詩部<lb/>
　五言古體六十七首<lb/>
　　雜感六章<hi>時以上章國門外感事而作也</hi>
新秋凉氣微大火猶蒸濩不知當庭樹何繇中銷落葺<lb/>
葺梁間壘𤣥鳥翩然作今逝如有乖昔來如有托人情<lb/>
<pb n="KR4e0201_WYG_010-1b"/>
亦已長積衰方成薄<lb/>
　　其二<lb/>
冉冉西流日杳杳東逝川棄女守空閨不知時變遷膏<lb/>
沐一朝施含羞不自前雖復囘青盻盛年坐君捐二八<lb/>
方偶進駢齒復齊顔為媚須及早為恩須及好再収當<lb/>
中熱再捐當何道<lb/>
　　其三<lb/>
赤蘎困服箱足下有八埏蒼鶻困縧鏇翮下有九天東<lb/>
<pb n="KR4e0201_WYG_010-2a"/>
風吹孟諸短草何芊芊鴐鵞飛我側狡兔出我前㸌如<lb/>
雲間電挽弓不及弦勁翮應脩蹄為君蕩羣鮮人生非<lb/>
遇合安能自稱賢<lb/>
　　其四<lb/>
手攜緑綺琴去上髙山阿落日四無人蕭瑟揚洪波凝<lb/>
神入天倪心指遂相和歸來奏清曲商颷綷纎羅白雲<lb/>
從東來為我不忍過奏者豈不厪聴者已隗俄無情尚<lb/>
有知有知當奈何<lb/>
<pb n="KR4e0201_WYG_010-2b"/>
　　其五<lb/>
貧賤誠難處富貴寧易居疇為執兩端令我與願俱藜<lb/>
藿猶未糝列鼎窮珍腴饑者靡不佳飽者不羨餘窈窕<lb/>
南山雲歸乎恣所如<lb/>
　　其六<lb/>
千金買駿馬百金買轡頭百千製狐白十千珊瑚鈎相<lb/>
從諸少年宛洛書行㳺宛洛富名倡挾瑟進清謳但知<lb/>
媚黄金焉知我為疇出當從客懽歸當従婦謀<lb/>
<pb n="KR4e0201_WYG_010-3a"/>
　　書感<lb/>
嬋娟無終極燕趙徧蛾眉百卉就春陽芬豔迫㕘差媺<lb/>
人臨流坐顧影中自怡豈以為人妍皓齒發相譏鹵莽<lb/>
乃時情千秋長若斯<lb/>
　　其二<lb/>
白露濕螿聲枯葉悲自和蘭膏凍不發三星漸沈河里<lb/>
中多輕薄昏醉相經過兩意既非當雖歡其奈何亮無<lb/>
同衾願閉户斂雙蛾<lb/>
<pb n="KR4e0201_WYG_010-3b"/>
　　雜感<lb/>
朝陽發東隅羣動借其光流影忽西頽萬象亦含章誰<lb/>
云凉熱變遷代固所常爾日平沙堤今來禾黍塲鳥雀<lb/>
戀故枝車馬依他牆要知親者短不及疎者長邈矣任<lb/>
生操咄哉魏其傷誓紉幽蘭珮雅誼疇能量<lb/>
　　其二<lb/>
髫齡操觚翰冠弱庸清朝駑質謝鞭䇿閉户甘閴寥揮<lb/>
汗畏請謁四顧誰親交此時大道邉車馬争流濤舉目<lb/>
<pb n="KR4e0201_WYG_010-4a"/>
灼夭華囘盻生秋蒿亮匪萬年身胡忍棄塵囂呼兒理<lb/>
殘編手復量濁醪得意且如此後來惟所遭<lb/>
　　其三<lb/>
為性本薄劣聊樂在詩書稍與古人近頓覺世人疎飽<lb/>
飯藉髙卧忽起臨前除隠隠帶西山歴歴薄吾廬百里<lb/>
距非邇爽氣時吞嘘出門復入門舉足愁塵汚以茲欣<lb/>
散秩牢落揚雄居<lb/>
　　初入理圜土<lb/>
<pb n="KR4e0201_WYG_010-4b"/>
日予事鉛槧握志在皇羲泣車豈不深化理一何卑咎<lb/>
繇固賢聖毋乃遜后夔人情如趨濕盛時能豫衰更以<lb/>
秩守寄身為獄吏師悠悠互朝暮戚戚此圜狴<lb/>
　　其二<lb/>
圜狴何崔嵬貫曜麗幽方當晝日返冥踰春草不芳紏<lb/>
紏禦呵怒離離纍訊傷下當邇重泉上永隔天閶誰悉<lb/>
逝矣故更悲來者長<lb/>
　　其三<lb/>
<pb n="KR4e0201_WYG_010-5a"/>
庭前有髙樹好鳥相因依固以效和鳴鳴聲一何悲疑<lb/>
歌復疑訴流調更流悽此鳥寧有異聴懐多是非<lb/>
　　我有一壺酒與于鱗賦<lb/>
我有一壺酒與君醉花下東風日夜至羣芳無停吐髙<lb/>
歌蕩浮雲白日光起舞陶然中心悦忽往在千古匪以<lb/>
藉世贏他人安能取<lb/>
　　比曹初考述職有感<lb/>
嵗月不我即禄食三已朞揣分冒兢惕程已慚素尸出<lb/>
<pb n="KR4e0201_WYG_010-5b"/>
負友朋屬入慚父兄規殿最他所任得失中自知伊予<lb/>
少淺涉夙好經生期稍見事迺謬漸習心永睽咎繇固<lb/>
聖者其究亦趨時南容復白圭已甚非仲尼滔滔亘天<lb/>
路戚戚將向誰<lb/>
　　偶書<lb/>
閉户延素晷創足避華徑所惟力不任非繇意無競沈<lb/>
淪既已甘芬芳亦焉盛寄責聊簿書娯懐乃篇詠䇿短<lb/>
世何長瞿然恐難竟得酒且復斟吾當醉陶徑<lb/>
<pb n="KR4e0201_WYG_010-6a"/>
　　遙望北邙山<lb/>
遙望北邙山塚墓鬱相樛石獸蹲草間妖狐誤來求斧<lb/>
斤焉施伐原窞各趨疇積冺漸成無焉能覩其由生時<lb/>
藉世贏跡往神不留豈若蓬蒿士一語為千秋<lb/>
　　省中視事有感<lb/>
披案適不樂起步臨前庭顧視雲中照翳翳迫西楹過<lb/>
日若傾波誰為念不停霜卉愛青陽鬒絲憂素莖刀筆<lb/>
理何深能令走世名蜀客雖寂寞猶得守𤣥經<lb/>
<pb n="KR4e0201_WYG_010-6b"/>
　　睍睆篇<lb/>
　　　睍睆求友也沈子築室有鳴倉庚遂以顔焉王<lb/>
　　　生過而賦之愈益盈耳矣<lb/>
初景革緒寒浮陽依芳樾黄鳥何間闗言兹媚蠶月柔<lb/>
絲驕未調輕簧凍難發聴曲㡬其真條風吹成歇遷喬<lb/>
焉所覬求友翩更切我有盈罇酒偕子候鳴節婉㜻中<lb/>
心契忽往在天末羽翮臨見乖靦焉増煩結<lb/>
　　三良詩<lb/>
<pb n="KR4e0201_WYG_010-7a"/>
白日歸苞櫟荒颷助㳺環闐道俱聲咽歎息此三賢臨<lb/>
穴惴惴下彷徨顧平原奄仲即長昏鍼虎亦何怨逝者<lb/>
許一身存者留一言清渭東南外誰不忿王官戎樂既<lb/>
銷亡囘首見雍川扣角與負薪各自愛其全惜哉百夫<lb/>
特粉黛同所天<lb/>
　　蔡文姬歸漢<lb/>
漢相肇休業威攬徧九圍維昔先臣邕䝉志赴屯夷太<lb/>
陽下逥光寒灰亦不遺黃金馳大鹵穹廬出蛾眉朝辭<lb/>
<pb n="KR4e0201_WYG_010-7b"/>
單于庭夕宿廣川湄衆鳥媚其巢接翼競言歸羈鵠將<lb/>
雛去傍徨復置之仰悼雙星色俯割所恩私秦闗忽在<lb/>
望禾黍正離離莊馗改故跡人民能不非不敢稱董仇<lb/>
戎首竟為誰韶齒擲邊塞中原渺焉依冉冉崦嵫景條<lb/>
桑沐餘晞荃蕙化蓬茅何能薦庭階寳鑑既已毁拂拭<lb/>
愧光輝寄語閨中質千金當自持<lb/>
　　古意<lb/>
採桑秦家女皎若千金璧君王臨高臺美人奏琴瑟忽<lb/>
<pb n="KR4e0201_WYG_010-8a"/>
來闗雎操逺望中心懌遺以雙明珠繡袋文<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒家令<lb/>
君王臣賤妾亦何匿槁壤比雲霄低昂疇能敵但恐失<lb/>
身素玉體何當匹長跪前致辭低眉中含抑本自不為<lb/>
雙悽然如初隻<lb/>
　　謁陵有述<lb/>
天開鴻濛秀萬古抱日月下有諸僊宫神龍蜕其骨靈<lb/>
氣函山澤草木亦精發仰觀太清表隠隠浮員闕九幽<lb/>
導金燈六丁䕶玉篋隧途流松風霓旌晝明滅恐是七<lb/>
<pb n="KR4e0201_WYG_010-8b"/>
帝㳺羣真來趨謁小臣雖末賤謬從大夫列尸禄帝所<lb/>
嗔微誠何由達<lb/>
　　其二<lb/>
文皇起北平迅掃天下兵六飛燕然山却剗單于庭千<lb/>
艘凌渤澥象緯偃不驚遂令職方氏王㑹所未名竒琛<lb/>
及恠獸重譯歸我明卜鼎故龍潛其隂鬱佳城愀然邊<lb/>
烽色慷慨有餘情<lb/>
　　其三<lb/>
<pb n="KR4e0201_WYG_010-9a"/>
太陵一坏土仰視何嶙峋帝徳浩如天豈以黄屋尊垂<lb/>
衣十八載象彚俱含醇非無隂陽接四候均若春坐論<lb/>
頌賢佛作行歸俊民寧知神龍逝化海邈無津握手三<lb/>
輔臣扼腕竟何伸<lb/>
　　晨入曹中即所見有感<lb/>
東風吹微緑一夜千樹滿黄鳥坐交枝流聲自睍睆側<lb/>
生牆隂栢憔悴一何短豈以真宰私幽獨受時緩<lb/>
　　春旱三章<lb/>
<pb n="KR4e0201_WYG_010-9b"/>
皇天無頗澤物運乃自乖柔木戀焦原不肯展青荑赤<lb/>
日從東起亢風復西來雖有膚寸隂臨合倏已離安得<lb/>
起驕龍為我鞭疾雷惻彼丘中叟負耒擬何之<lb/>
　　其二<lb/>
𤣥冬饒竒冽霜霰無停飄墐户歌春徳冀以惠來苗女<lb/>
魃乗䖺䗤末塗竟流焦隂陽無贏勝貴在得所調燮理<lb/>
豈在隅咎釁内慚招亮深為犧念敢以一身要<lb/>
　　其三<lb/>
<pb n="KR4e0201_WYG_010-10a"/>
孑孑數餘黎遼遼殊未央銀鏤窮天府技擊殱朱方比<lb/>
井稀宿籍在公乏棲糧使者東西來璽書正相望輪蹄<lb/>
金糾錯鞭笞血縱横側窺驕陽意毋乃帝未詳矯首盻<lb/>
穹蒼沈深竟難量<lb/>
　　感懐<lb/>
今晨東風至吹我顔色佳攬袂不及裳粉澤理光儀新<lb/>
荑承天露朝榮際日暉雅步中宫商顧盼有餘姿臨當<lb/>
中門發欲出故徘徊燕趙三千人一一自蛾眉所願在<lb/>
<pb n="KR4e0201_WYG_010-10b"/>
當懐焉顧妍與蚩沈吟臨芳鏡掩約内傷悲<lb/>
　　其二<lb/>
清晨出㳺目顧見南山道挾彈美少年容顔白如縞拉<lb/>
攞枯松樹上有乾鵲噪熻㸌朱丸流宛轉墮荒草企聴<lb/>
猶未畢吉凶不自保七尺長為人焉能制余老<lb/>
　　其三<lb/>
人生垂衰老俶如就途客藥餌相扶持攀車解輗軛不<lb/>
行將難免暫留終何益著書以自寛聊為存者識明晦<lb/>
<pb n="KR4e0201_WYG_010-11a"/>
既歧軌焉用留遺跡賢聖知有餘死生無中䇿<lb/>
　　嵗暮作<lb/>
廓落鮮所娯沈憂嵗偕暮連岫無間緑廣庭有儲素日<lb/>
氣慘不舒𤣥隂莽囘互晨風旦夕號岑棘竄狐兔引領<lb/>
俟春陽春陽不我顧爽鳩代已往羲和迫相度盈樽庶<lb/>
可逃整轍將首路<lb/>
　　早起書懐<lb/>
晨雞四鳴號天地猶未白仰見衆星低歴歴如可摘揣<lb/>
<pb n="KR4e0201_WYG_010-11b"/>
來浩無端數往已為跡言念乗軺始徂嵗三代易謬以<lb/>
理解資而當髖髀役何悟蠒絲辰膺此保障責桑計非<lb/>
所工商刑焉能擇稍清萑苻澤未愧萊蕪室蒿目中竟<lb/>
乖蓬心逝安息次且類羝藩猶豫托雞肋疇當隣畏途<lb/>
為我一察識<lb/>
　　憤篇<lb/>
牽絲誦經籍弱冠探仕録觸緒多見違夙言將安屬䇿<lb/>
馬涉鯨波操舟令從陸擾擾紅塵間焉為問車轂渭水<lb/>
<pb n="KR4e0201_WYG_010-12a"/>
既入涇誰當辨非濁騏驥雖工步難與飛鷹逐神龍固<lb/>
天矯變化求所欲喬松抖唐蒙首尾竟成束將循李陵<lb/>
髪未衛鮑莊足銜憤戒伊人富貴生局促<lb/>
　　題帝王禮僧圗<lb/>
昔有龎眉師九載面石壁置心諸地外人天杳俱寂經<lb/>
猿六時拜談鳥掌中食日出天地開藹然旌旗色襯施<lb/>
填恒河結束儼帝釋雖屈萬乗尊對者了不識一吐無<lb/>
聖言頓掃有為跡歸路甘雨移青林杏花白<lb/>
<pb n="KR4e0201_WYG_010-12b"/>
　　轅馬歎<lb/>
轅馬囓枯荄櫪馬囓青草轅馬謂櫪馬我欲之長道勞<lb/>
者常苦饑佚者常苦飽幽州碧眼客鳴鞭如鴟噭銀<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>
鑿落蹄生憐為人好<lb/>
　　題素節堂<lb/>
汶嶺垂堅霰淇澳挺修筠詎若君子風奕世鮮淄磷伊<lb/>
昔中興初尚書司國鈞在公慕羔羊操憲抑奔鶉及乎<lb/>
懸車日不復朱其輪微言掲楣端抗志薄商旻翛然湘<lb/>
<pb n="KR4e0201_WYG_010-13a"/>
江色寧染京洛塵太僕稱象賢在坰歌未伸三徑循夙<lb/>
資百石非所欣安節承上道素履率初真拂拭登君堂<lb/>
頫仰愧其人孫叔請瘠邱千秋能食貧嗟嗟黍離歎榱<lb/>
棟尚維新<lb/>
　　寄題清嬾窝<lb/>
秉介探夷尚謝囂負嵇癖雖復蜕汙濁安為事雕飾洋<lb/>
洋泌流水結廬依其側飛花聊為逕野草紛如積荆户<lb/>
啟南薰胡牀挂東壁興至時命琴客來或不幘白雲何<lb/>
<pb n="KR4e0201_WYG_010-13b"/>
英英卧君庭中栢不隨飄風逝為君助幽色<lb/>
　　除夕<lb/>
江城嵗云暮北風何慘慄稍見亭午過黯然中原日飛<lb/>
鳥時下來人家掃祠畢稚子欣就新華顛念趣失四十<lb/>
行已盡明朝復加一躑躅山澤間無聞亦奚恤<lb/>
　　孫文學丌冊庋<lb/>
㑹稽表神閟宛委徵帝藏詎若登君室步武見前芳邉<lb/>
笥有餘委惠車不盈箱青熒藜牀色旖旎蘭橑香低雲<lb/>
<pb n="KR4e0201_WYG_010-14a"/>
潤遺簡隙月窺流緗詠響出疎櫺迴風自琅琅恒聞詩<lb/>
人㫖忮求乃不臧蔬飲枕曲肱其樂自羲皇舉趾觸四<lb/>
周抗心凌八荒<lb/>
　　為顧生題其父太保公臨趙承㫖雙松圖<lb/>
嵗晏鬱秀色雙虬挂晴空下有李元禮謖謖松間風誰<lb/>
將一幀素寫此千尺雄承㫖昔勝流太保時宗工豈必<lb/>
論形似心賞泠然同喬木存故家甘棠比遺蹤新篇並<lb/>
嵳峩流瀋各青葱置子髙堂上白雲或從中<lb/>
<pb n="KR4e0201_WYG_010-14b"/>
　　為凌郡丞題柴桑雅致圗<lb/>
陶令彭澤歸秋風何快哉與世既無營返服寧不諧囅<lb/>
然一杯酒時送寒山來至今柴桑地逺髙嚴陵臺矯矯<lb/>
凌大夫清標冠時才半刺日翺翔車馬生紅埃展圗三<lb/>
歎息欲往道疑乖應跡若浮雲丘壑在軒堦請以無累<lb/>
衷契彼千載懐<lb/>
　　將以伏闕北首晨發即事有作<lb/>
維稍候鳴潮伺鑰遵廣陌晨雞再三號使我天地白太<lb/>
<pb n="KR4e0201_WYG_010-15a"/>
陽麗層霄萬象欣自獲痛彼泉下臺永閟無生色微抑<lb/>
不見宣苟存終何益席藁一上書引領希詧識蒼麟代<lb/>
司閽精衛聲不隔倘返楊公葬得從原阡側焚山無餘<lb/>
懟誓墓有遺則逺愧宻親來杯酒相慰藉鴻雁冥冥飛<lb/>
焉知非謀食負耒安餘年托心在茲跡<lb/>
　　二月朔渡淮即事<lb/>
江南芳欲齊淮北緑初抽曽是一水隔候至物不週迴<lb/>
風蕩枉渚落日多驚流榜人告宵征剌剌生百愁去棹<lb/>
<pb n="KR4e0201_WYG_010-15b"/>
若攀崖來㠶如赴湫大小各有營貴在中所求庶卉趣<lb/>
春陽枯荄亦懐柔茲請苟未諧何以返故疇沒為九原<lb/>
愧存為髙堂憂亦知鬒畏素遘此不能休<lb/>
　　歸懐示舍弟<lb/>
北闕書雖上南山業堪佃吾弟沮溺流耦耕亦何怨軒<lb/>
冕誠可悦焉能舍余賤謬忝七子列居然五君選去去<lb/>
勿復陳深衷晩當見<lb/>
　　旅夢作惡書此自解<lb/>
<pb n="KR4e0201_WYG_010-16a"/>
溝壑偶不死來為世人弄太湖七千頃烟霞竟誰共殘<lb/>
月將曙來清鐘應霜動殤子久已覺彭耼猶然夢去去<lb/>
勿復陳吾生有吾重<lb/>
　　謁孟廟敬述<lb/>
嗚呼五畆宫兹實英氣聚長楸徑天風森然虯龍舞豈<lb/>
無梟鴟托噤嗉不能吐翔鸞翼丹桷蟠螭綉文柱中有<lb/>
貴者像嶧碧流眉宇禮猶素王亞秩非客卿伍楊墨既<lb/>
廓如儀秦亦微沮伊昔傳食時天開齊梁主其用不一<lb/>
<pb n="KR4e0201_WYG_010-16b"/>
究歸乃成萬古諸傖何為者瑱珠列周廡三復仁義篇<lb/>
悠然配神禹<lb/>
　　題九松巻贈張生<lb/>
洛下九老人採藥徂徠山化為九松樹蕭然壓塵寰蒼<lb/>
髯掀天風赤足踏潺湲顧謂五大夫惜哉多厚顔夫子<lb/>
從之㳺不復歎才艱盤桓峭蒨下箕踞嵳峩間黄鶴呼<lb/>
欲歸白雲時與閑况有千秋苓青爾雙鬢斑勿謂辟穀<lb/>
侯孤風遂難攀<lb/>
<pb n="KR4e0201_WYG_010-17a"/>
　　迫檄首路擬再陳情感懐有作<lb/>
山公援侍中實以世交故周子怨都亭知為一官誤余<lb/>
本解宦人巖藪焉能固况茲囘光矚差用洗沈愫栖遲<lb/>
猶二始躑躅當三輔孟門苟已出康莊知前騖欵段終<lb/>
在櫪誰為譏蹇步鉛刀冀一割鋒鍔恐非故巨痛時磔<lb/>
心深憂恒棲嗉露款一申言皇覽不反顧隕涕别親慈<lb/>
含辛首前路嗣章倘見俞改服還韋布<lb/>
　　移文兩臺乞休有述貽示舍弟<lb/>
<pb n="KR4e0201_WYG_010-17b"/>
疲馬始戀閑饑馬始戀芻全魏夾澶漳兹實饒逸區上<lb/>
宰匪私人迫若中所圗衆知蛾眉好混沌獨驚呼富貴<lb/>
等逝颷况不與願俱徇知時中奮欲往復次且再疏若<lb/>
沈波單辭倘見俞歐冶辨金材純鉤冀為耝鴻雁東南<lb/>
栖遺音杳以疎因風及斯章茲秉亮不渝<lb/>
　　連得故里書親友逝者五六輩皆齒相亞為之憮<lb/>
　　然有感<lb/>
日子啟北轅宻懿遵江垾念昔火乍流茲今氷未泮如<lb/>
<pb n="KR4e0201_WYG_010-18a"/>
何違盻間相攜就塗炭冥攝不待符當暮寧容旦百嵗<lb/>
若須臾况乃未過半雖匪鄴下才能忘子桓歎浮榮誘<lb/>
人老流景疾於竄慨靡黄金術可以凌霄漢竊聆無生<lb/>
言庶㡬叶幽翫<lb/>
　　静坐<lb/>
茲方信閒適吏事随所遣白日偶屬余胡為但令晏漁<lb/>
獵千古間所得亦已鮮空簷滴殘雪寒罏裊餘篆黙坐<lb/>
無所思悠然端倪顯欲窺静者功㣲青冒枯蘚<lb/>
<pb n="KR4e0201_WYG_010-18b"/>
　　謁陽明先生天真書院<lb/>
杖䇿尋幽巘叩祠薦清蘋木落羣姿盡爛然見天真輕<lb/>
風飄鬚眉蕭蕭若有神三字抉靈機萬古意忽新六經<lb/>
遂糟粕千聖失經綸媚川在懐中舍檝問鮫人笑彼愚<lb/>
公山老昧襄城津重恐魚目多冥然驕自珍所以老氏<lb/>
歎聖作大道湮下學而上達吾意書諸紳<lb/>
　　芙蓉園為用晦賦<lb/>
桃李媚春陽容澤不終持松栢雖後凋誰為發華姿神<lb/>
<pb n="KR4e0201_WYG_010-19a"/>
颷自西來百卉俱變衰感此亭亭質皎然溪之湄緑葉<lb/>
凌勁霜朱華然素漪君子含章媺脩尚不傅時衡廬藩<lb/>
茲植聊用以自怡<lb/>
　　題馬逺十二水<lb/>
上帝兩帶垂長江黄河流崑崙觸天漏下貯海一杯震<lb/>
澤與洞庭匯作東南漚風雲出千變日月浴雙輈泓渟<lb/>
冩秋星蕭瑟競素湫木落清淺出石壓琮琤抽其細沫<lb/>
貫珠巨者膏九州誰能傳此神毋乃宋馬侯解衣盤礴<lb/>
<pb n="KR4e0201_WYG_010-19b"/>
初已動馮夷愁天一臆間吐派九筆底收生綃十二幅<lb/>
幅幅窮琱鎪惜昔進御時陡豁神龍眸遂令大同殿濤<lb/>
聲撼牀頭六宫攝其魄所以不欲留楊妹即大家女史<lb/>
司校讎朱填六玉筯墨宛四銀鉤錦縹賜兩府青緗潤<lb/>
千秋晴牕乍開閲如練沾衣褠怳作銀漢翻浸我白玉<lb/>
樓當其鬱怒筆楣表騰蛟虬及乎汩舒徐遙頸延鶩鷗<lb/>
動則開智樂淵然與心謀老思鑑湖曲興盡剡溪舟左<lb/>
壁桑氏經右圖供卧㳺那能學神禹胼胝終荒丘<lb/>
<pb n="KR4e0201_WYG_010-20a"/>
　　過修武有歎<lb/>
淮隂下廣武張耳佐其師全趙俱脅息彊燕自風披忽<lb/>
逢隆凖使赤節艴朝煇斥易兩雄帥脱若提嬰兒翦楚<lb/>
朝奏勲夕乃失臨菑所以雲夢逰遂成曲逆竒蒯武豈<lb/>
不藏帶礪乃吾欺純心奉明主加罪寧乏辭九族為君<lb/>
盡千載令人疑<lb/>
　　題逺菉堂<lb/>
我園初離薋君堂仍逺菉豈無女嬃戒惡草非所欲榮<lb/>
<pb n="KR4e0201_WYG_010-20b"/>
芝當自秀藝蘭當自馥出為王者瑞䖏為幽人服鋤莠<lb/>
慮傷禾伐莽表嘉木茲意幸偶同相將保空谷<lb/>
　　經彭澤有懐陶公<lb/>
陶公辭彭澤亦復聊其生磬折豈足勞而以事躬耕安<lb/>
能如旅葵百穀産中庭鼎鼎百年内貴在願與并濁醪<lb/>
佐新詩聊以娯性靈偶然獲為人偶獲千載名名者自<lb/>
随之獲者安所營竊窺逸民言令人愧浮榮<lb/>
　　題振衣千仭岡為許給事夀<lb/>
<pb n="KR4e0201_WYG_010-21a"/>
我愛許武仲春風隘堯天脱屣岳牧尊挂瓢清潁邉君<lb/>
豈苗裔耶謔浪青瑣賢所遇稍不合葛巾遂翛然甪里<lb/>
復綺村奕煜紫芝鮮峰峰足振衣何必箕山顛名當傲<lb/>
千秋身當傲百年<lb/>
　　題丘户部汝謙吾兼亭<lb/>
傲吏漆園氏大隠東方生心冥故黜跡機悟乃超名彼<lb/>
美司農子夙有天倪盟彳亍握算間跌宕文史聲抱案<lb/>
揖長官了若不相嬰拄笏對西山悠然有餘清識真垢<lb/>
<pb n="KR4e0201_WYG_010-21b"/>
不辱貴我物自輕何必規往哲吾以師吾情<lb/>
　　鍾太傅薦季直表真蹟後<lb/>
千古談鍾書宣示乃其最寧知黄初載茲表有真際初<lb/>
英麗朝陽雜羽栖霞汭剛柔自成克疎宻各異趣始展<lb/>
怳若新熟翫轉相媚遂令臨池者往往無宣示得新多<lb/>
忘故我則異於是周鼎均所寳康瓠乃識棄<lb/>
　　過定逺問漆園不得<lb/>
茲地有漆園是否莊生廬遺蹟杳莫存遺言亦成誣北<lb/>
<pb n="KR4e0201_WYG_010-22a"/>
風捲地來鵬翼寒不舒豈必真逍遙能無愛槍榆不才<lb/>
懼鳬烹存者乃為樗令我何所據瞿然思遂初<lb/>
　　思歸二篇<lb/>
朝辭孟門險暮即金閶馳天路雖云曠枳棘猶未夷人<lb/>
情好居薄為厚安得諧朗朗日中天浮雲伏崦嵫問齒<lb/>
雖少餘其舌尚未墮自非偏師濟焉能日銜枚進當明<lb/>
所繇退則保無為<lb/>
　　其二<lb/>
<pb n="KR4e0201_WYG_010-22b"/>
漢網既彌天萬羽争見張朔風起不周安能逺飛翔鳯<lb/>
皇雖五色在羅焉得祥仰天一雄鳴雝然中宫商豪鷙<lb/>
擊鮮翰觜距血縱横與子既殊徳疇見不相妨雖復化<lb/>
為鳩躭躭未可量竦翼東南飛天池浩茫茫<lb/>
　　題沈啟南畫虞山致道觀昭明手植三檜初名七<lb/>
　　星檜<lb/>
白雲團虞山有七蒼虬舞云當梁初代昭明讀書所雖<lb/>
干乾坤庇實飽氷霜苦其四托狐鴟帝遣六丁取存類<lb/>
<pb n="KR4e0201_WYG_010-23a"/>
矍圃三去殺秦封五宋人雅好事往往為之補頡頏若<lb/>
昆季厥始實孫祖隆凖理固當小巫氣終阻昨余㳺真<lb/>
宫脱冠憩其下日落長風來颯然精靈語及乎微月上<lb/>
脩鱗森欲吐沈翁長康流為檜傳世譜不欲令漢傑輕<lb/>
與噲等伍尺楮移秋山真宰在阿堵蓬牕一展看森隂<lb/>
洗煩暑何必稱七星三星亦自古<lb/>
　　今嵗忽已知命仲冬五日為懸弧之旦不勝感愴<lb/>
　　聊叙今昔得六百字<lb/>
<pb n="KR4e0201_WYG_010-23b"/>
薄㳺狎流光五袠俄已至今為懸弧旦使我廢朝食竊<lb/>
拊有盡身自抆終天淚罷牙息衆囂閉閣負餘惴離疏<lb/>
非冠日通籍乃韶嵗為郎典方迓業已三上計比舍饒<lb/>
俊民興辭騖遙詣雖匪大國香豈為當門植衆嫮方奏<lb/>
婬如何獨求退棲遲三輔讞屏營東秦寄雈苻既如浣<lb/>
蕭斧永絶試烈炎彌原來玉石同迸碎齟齬緹縈書艱<lb/>
危子堅祀扣閽不覩天灑血空墳地豈無經瀆念處死<lb/>
殊以未流哀悴松栢餘辱蒙蘿薜屯夷理垂極鼎革時<lb/>
<pb n="KR4e0201_WYG_010-24a"/>
初際皇矚迴覆盆谷灰起幽吹徊徨深隠惻躑躅窺慈<lb/>
意南舟徧楚越北轅轘晉魏蓬心絶羝觸櫟質慙鼯技<lb/>
疇謂偏竒稟謬中通人嗜三臺敢希歴九列無乃贅牽<lb/>
馬似有曹攻駒豈吾藝是時秋欲暮天子問鄖帥爾以<lb/>
中執法其往司節制尋叨璽書寵仍拜宫壺賜肅肅萃<lb/>
冠簮悠悠度旌斾如何渭橋色已作天涯視嚴霜逐飛<lb/>
盖脩路疲征駟漢水擘峽來嵾峰蹈空置褒斜綰單轂<lb/>
井陘艱列騎偶同王遵叱無取子陽喟片檄寢赤丸尺<lb/>
<pb n="KR4e0201_WYG_010-24b"/>
箠走墨吏捃拾虞軍興縱舍伸主惠竊窺寛大朝因驛<lb/>
上封事愚得或有一斯狂豈可二既采葑菲誠復貸尸<lb/>
俎罪雖爾竭涓涘何由報恩施芳已凋蕙蘭辛猶殘薑<lb/>
桂揶揄路鬼譏嬋媛女嬃詈䇿足趣暮闉長鳴頓其轡<lb/>
甘為退飛鷁不作驤首驥松栢偶然喬寧因青陽媚誓<lb/>
墓今已乖入宫頻見忌謬陪七子列恐為顔延棄雖謝<lb/>
三君後未甘李膺易數往已自疑揣來人同愧伊昔虞<lb/>
舜慕五十猶不替惟彼曼容秩六百旋請致而我獨何<lb/>
<pb n="KR4e0201_WYG_010-25a"/>
為心跡兩成悖鬢訝蒲栁零身安匏𤓰繫雕蟲業久賤<lb/>
小草名還細服政政欲疲知命命何冀縱識去者非焉<lb/>
覩來者是昔人多無聞今余焉足畏秋葉旦暮零親知<lb/>
同飄墜江水日夜流富貴亦偕逝駐顔問刀圭多難損<lb/>
根器皈誠悟正覺庶矣超人世<lb/>
　　贈王詹事元馭<lb/>
紫宫何崔嵬裊裊干青雲銅龍啟楓閶白虎薦衿紳委<lb/>
蛇談經術天顔再為新日晏始言旋竹素良自欣乃知<lb/>
<pb n="KR4e0201_WYG_010-25b"/>
清旃上不廢箕潁真儀羽豈獨嘉漸當寄絲綸大化一<lb/>
以漓魯叟不易醇無為守至正天下自歸仁<lb/>
　　答劉太常子真<lb/>
離離道傍芷随風即芬敷習習谷中蘭引分任榮枯衆<lb/>
姱競承顔静女長獨居臨當趣君召且復立次且顧念<lb/>
幽憂侣攜手命同車膏澤謝當年蛾眉日夜疎髪短不<lb/>
受笄衣短不受裾亮無入宫妬焉能令君愉貴者但不<lb/>
忘賤者亦自舒<lb/>
<pb n="KR4e0201_WYG_010-26a"/>
　　寄石大理拱辰<lb/>
昔我逰漳河遘子結歡好穆生攜其醴邃古恣搜討及<lb/>
乎承平日子壯予亦老朔風吹飛藿倏忽辭中道為合<lb/>
長苦晩為别長苦早蒲栁不待冬引分就枯槁寄言和<lb/>
氏璧斯世方共寳為照當有時有光且自葆<lb/>
　<lb/>
　<lb/>
　<lb/>
<pb n="KR4e0201_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三十八</head> <lb/>
    <p>
<pb n="KR4e0201_WYG_138-1a"/>
欽定四庫全書<lb/>
　弇州四部稿巻一百三十八<lb/>
　　　　　　　　　　　明　王世貞　撰<lb/>
文部<lb/>
　畫䟦四十二首<lb/>
　　題王安衜游華山圖<lb/>
游太華山者往往至青柯平而止至韓退之登其顛不<lb/>
能下慟哭與家訣其語聞於人人而仙掌蓮花間永絶<lb/>
<pb n="KR4e0201_WYG_138-1b"/>
搢紳先生之跡而僅為樵子牧豎所有洪武中吾州王<lb/>
履安衜獨能以知命之嵗挾策冒險凌絶頂探幽宅與<lb/>
羽人靜姝問答歸而筆之記若詩又能托之畫而天外<lb/>
三峰高竒曠奥之勝盡矣畫册凡四十絶得馬夏風格<lb/>
天骨遒爽書法亦純雅可愛安道殁歸之里人武氏而<lb/>
失其四後於長干酒肆見之宛然延津之合也傾槖金<lb/>
購歸為武家雅語垂二百年而吾友人李憲使攀龍復<lb/>
能登其顛所至書吾姓名於石而吾又托友人王㕘政<lb/>
<pb n="KR4e0201_WYG_138-2a"/>
道行刻石蓮花峰今年夏復從武侯所借觀安道畫冊<lb/>
及詩記磅礴累日太華既兩有吾名姓而吾胸中又具<lb/>
一太華矣是何必减三君子耶為大粲笑識其末<lb/>
　　戴文進七景圖<lb/>
戴文進作圖凡七幀曰浣溪春行卧聴松泉竹溪夜泊<lb/>
雷峰夕照凭欄待月西湖雨霽東籬秋晩予初閱之以<lb/>
為沈啓南作見題字不工及驗其印章而始知為文進<lb/>
也然無一筆錢唐意蒼老秀逸超出蹊逕之外乃知此<lb/>
<pb n="KR4e0201_WYG_138-2b"/>
君與啓南無所不師法妙處亦無所不合耳吾鄉陸太<lb/>
宰全卿各系以詩其䟦後乃云嵗乙亥七月寒疾盧院<lb/>
判宗尹愈之未有以報而盧君素輕阿堵物乃舉以遺<lb/>
之選事稍暇當為君每景賦一詩以寄興然則七詩蓋<lb/>
為盧補書也今年乙亥忽得此於友人而予與陸公後<lb/>
先丁未進士各一甲子其事頗竒陸公在政府尚能以<lb/>
其間成此雅話而余飽飯山鎮中其容忞忞耶因感而<lb/>
次於後<lb/>
<pb n="KR4e0201_WYG_138-3a"/>
　　城南茅屋圖<lb/>
此圖乃錢唐戴文進作有程南雲篆額楊文貞諸公題<lb/>
詠文進自謂倣陳仲梅而中間大有米襄陽筆意唯落<lb/>
色稍過濃潤耳茅屋中紅袍人豈秋江獨釣例耶文貞<lb/>
一絶作古𨽻頗俊整吳餘慶及南雲皆以書名而不能<lb/>
佳有鮑相者書甚婉媚有韻而不以書名皆所不可曉<lb/>
也<lb/>
　　戴文進山水平逺<lb/>
<pb n="KR4e0201_WYG_138-3b"/>
錢唐戴文進生前作畫不能買一飽是小厄後百年吳<lb/>
中聲價漸不敵相城翁是大厄然令具眼觀之尚是我<lb/>
明最髙手此巻奕奕秀潤境意似近而逺尤可寳也<lb/>
　　題王孟端竹<lb/>
孟端竹為國朝第一手有石室居士梅花道人遺意而<lb/>
清標髙格又似過之余嘗記其二事其一沭黔公行金<lb/>
帛求孟端畫謝絶之後忽作一幅遺其僚素厚黔公者<lb/>
使致之曰姑以是塞公意毋言我為公也其二月夜聞<lb/>
<pb n="KR4e0201_WYG_138-4a"/>
鄰笛乘興畫幅竹訪遺之其人乃大賈甚喜具駝絨文<lb/>
綺各二求孟端一配幅孟端却其幣手裂畫壊之嗚呼<lb/>
即無論孟端竹求其人可更得否<lb/>
　　王孟端湖山佳趣巻<lb/>
得一巻初閱之以為黄鶴山樵也清思直撲人眉睫間<lb/>
應接不暇至題尾知為九龍山人王孟端孟端在永宣<lb/>
間聲價不下黄鶴山樵今來漸寂寂然使有真鑒賞者<lb/>
望而窺其胸中富丘壑也吾東吳菰蘆人步武之外皆<lb/>
<pb n="KR4e0201_WYG_138-4b"/>
巻中境界晚途復作吏不覺自逺聊置此巻案頭於春<lb/>
明退朝之暇時一展看不令衿裾烟霞色盡也巻初屬<lb/>
陸太宰時乞李文正篆額呉文定題字邵文莊作歌其<lb/>
為名士所推如此<lb/>
　　夏太常墨竹<lb/>
夏太常墨竹名價重夷裔雖近小損亦不减彭城韈材<lb/>
余嘗題一巻云云今年秋復從明輔所見此巻掩映斐<lb/>
亹大有好致而水石復妙余因輟以贈之且戲明輔曰<lb/>
<pb n="KR4e0201_WYG_138-5a"/>
晉人不識竹嘗謂是有節薥吾太常里人也盍以歸我<lb/>
明輔笑不答<lb/>
　　沈石田春山欲雨圖<lb/>
石田畫巻無過春山欲雨其源出巨然僧梅花道人而<lb/>
加以秀潤不作驚風怒霆勃怒戰掣之狀而元氣在含<lb/>
吐間峰巒出没草樹滃鬰頽然若玉環醉西凉蒲桃後<lb/>
將賜温泉沐者巻距今垂百年每一展覽覺風格若生<lb/>
墨瀋猶濕真神品也夏日九宜堂與沈山人嘉則舍弟<lb/>
<pb n="KR4e0201_WYG_138-5b"/>
敬美曹甥子念相約為此歌雖咄咄賞新語猶自後塵<lb/>
　　石田山水<lb/>
沈啓南先生畫於古諸名家無所不擬即所擬無論董<lb/>
巨乃梅道人松雪房山大癡黄鶴筆意往往勝之獨於<lb/>
雲林不甚似病在太有力耳此巻二十六幀幀幀饒氣<lb/>
韻生趣秀溢楮墨間至雲林一筆亦絶無遺憾尤可寳<lb/>
也巻初出湯舍人凡十六幀汰其四為十二已又從黄<lb/>
羽淵得十二幀汰其八為四已又從黄淳父得十六幀<lb/>
<pb n="KR4e0201_WYG_138-6a"/>
汰其半為八已又從沈生得十幀汰其八為二此所以<lb/>
精也䟦尾彭孔嘉稱文丈待詔云石田先生神仙中人<lb/>
也此語吾亦聞之待詔且云滿百文某安敢望此老前輩<lb/>
風流推挹乃爾令人歎慨深<lb/>
　　贈吳文定行巻山水<lb/>
白石翁生平石交獨吳文定公而所圖以贈文定行者<lb/>
巻幾五丈許凡三年而始就草樹水石橋道無一筆不<lb/>
自古人而以胸中一𣲖天機發之千竒萬怪種種有真<lb/>
<pb n="KR4e0201_WYG_138-6b"/>
理至於氣韻神采觸眼若新落墨皴㸃了絶蹊逕予所<lb/>
閱此老畫多矣無如此者令黄鶴山樵梅道人見之却<lb/>
走三舍董北苑僧巨然當驚而啼曰此子出藍掩吾名<lb/>
矣鑒賞者亦以予為知言否<lb/>
　　又<lb/>
白石翁畫聖也或云此巻尤是畫中王也毋論戴文進<lb/>
唐伯虎即勝國諸名家誰能及之或云翁有東莊圖可<lb/>
以狎主齊盟然是十三幅幅各作一體此巻如萬里長<lb/>
<pb n="KR4e0201_WYG_138-7a"/>
江千山夾之當為翁第一筆<lb/>
　　沈啓南畫虞山致道觀昭明手植三檜<lb/>
今天下闕里檜已焚秦松非舊獨虞山致道觀有昭明<lb/>
太子手植七星檜然其存者三耳幽竒怪崛種種横出<lb/>
意表且在理外餘俱宋人補者雖自遒偉方之蔑如矣<lb/>
余嘗欲令錢叔寳尤子求貌之神手莫敢先晩得沈石<lb/>
田翁畫獨其最舊者三株且為詩歌紀之與余意甚合<lb/>
余家小祗園縹緲臺望山頂蒼翠一抹今復得此篋笥<lb/>
<pb n="KR4e0201_WYG_138-7b"/>
中又有虞山矣何必買百里舴艋也<lb/>
　　石田畫隆池阡<lb/>
石田先生游支硎之隆池阡有記記中有詩至其為圖<lb/>
則後三百日而始成以此知先生之易於文而不易於<lb/>
畫也一展巻際便覺蒼翠秀潤之氣入人眉睫間余游<lb/>
其中再矣不知視畫孰勝也<lb/>
　　沈石田臨黄鶴山樵太白圖<lb/>
白石翁筆底走董巨何況黄鶴山樵此畫太白山圖不<lb/>
<pb n="KR4e0201_WYG_138-8a"/>
知視老樵原本何如當自勝之唯翁亦云榾榾追三月<lb/>
極儗加精緻便欲無此巻後輩豈可易其自負出藍亦<lb/>
不淺矣逺浦良疇扁舟矮屋出沒於雲霧杳靄間連峰<lb/>
障天竒石揷地楓丹楸碧應接不暇茂來出示之幾欲<lb/>
移家此間買兩觠角犢墾十雙也<lb/>
　　石田畫錢塘山行圖<lb/>
余嘗從桐廬陸行至錢塘諸山不甚遒聳而掩映草樹<lb/>
出沒廬井甚有意態峰巒翠色欲滴白雲間之時時道<lb/>
<pb n="KR4e0201_WYG_138-8b"/>
坌江上沿洄渺瀰帆檣相望又别一境界也王子猷云<lb/>
山隂道上行使人應接不暇豈欺我哉比時有公事不<lb/>
能出一語博其勝忽忽往來胸中今得沈啓南先生所<lb/>
圖閱之頓還舊觀置山房中比於宗生之游不讓矣<lb/>
　　石田畫<lb/>
昔杜少陵持花卿歌二語為人已瘧至其自述則云三<lb/>
年猶瘧疾一鬼不銷亡傳之藝林為嗢噱柄白石翁此<lb/>
圖正病瘧時作爾仲蔚乃欲令馬君寳此作竒方豈痁<lb/>
<pb n="KR4e0201_WYG_138-9a"/>
鬼亦新畫師與大歴詞人衝替耶覽者能無一絶倒也<lb/>
　　石田載酒圖<lb/>
石田詩落句云主人昨夜載春酒酌月還須喚老夫似<lb/>
未得與此㑹也其描冩風物情景乃爾佳知此老胸中<lb/>
丘壑矣烟波畫舫垂楊曲岸事事彷彿小祗園獨具山<lb/>
磊塊竒勝耳然吾園兩高對聳湖石嵌空若羅刹窈窕<lb/>
曲折花竹臺榭又似過之恨不與此老同生作天然一<lb/>
段其色也<lb/>
<pb n="KR4e0201_WYG_138-9b"/>
　　又寒山圖<lb/>
石田此畫品政如其畫寒山嵳峩丹楓翠竹别有天地<lb/>
也不經意處亦自可人<lb/>
　　題石田寫生冊<lb/>
此冊白石翁雜花果十六紙折枝鳥三紙鵝一紙渡溪<lb/>
虎一紙秋蟬一紙其合者往往登神逸品按五代徐黄<lb/>
而下至宣和主寫花鳥妙在設色粉繪隠起如粟精工<lb/>
之極儼若生肖石田氏乃能以淺色淡墨作之而神采<lb/>
<pb n="KR4e0201_WYG_138-10a"/>
更自翩翩吾家三嵗兒一一指呼不悞所謂妙而真者<lb/>
也意足不求顔色似前身相馬九方臯語雖俊似不<lb/>
不必用為公解嘲<lb/>
　　石翁綵卉巻<lb/>
白石翁折枝自徐熈易元吉來不作成都𣲖以故種種<lb/>
有生氣此十五花望而知其非凡筆也陸文裕以領解<lb/>
之三年秋游太學䟦此結法疎俊妍美隠然有陶貞白<lb/>
吳興小兒評是二絶足富小祇園老圃矣<lb/>
<pb n="KR4e0201_WYG_138-10b"/>
　　題唐伯虎詩畫巻<lb/>
唐伯虎桃花庵歌當有圖不知落何人手予後得一幀<lb/>
意頗與歌似而秀潤婉麗妙入趙吳興三昧因裝潢成<lb/>
巻按二科志載伯虎首篇作倀倀行又有何處逢春不<lb/>
惆悵何處逢春不可憐二語今皆削去伯虎此詩如父<lb/>
老談農桑事事實際中間作婉致情語當由才未盡耳<lb/>
然過此則胡釘鉸矣余十年弄筆墨不敢置眼睫間今<lb/>
老矣愛此畫不妨併讀此詩一再過也<lb/>
<pb n="KR4e0201_WYG_138-11a"/>
　　唐伯虎寫生冊<lb/>
人以為徐熈之野逸勝黄筌之富豔品遂分矣吾吳中<lb/>
寫生無過白石翁而伯虎次之此十六幅種種臻妙蓋<lb/>
得徐氏三昧而稍兼筌筆不分白石翁下山齋時一展<lb/>
翫覺乾坤一種生氣落翰墨間為之欣然獨賞也徵仲<lb/>
待詔有折枝小鳥二履吉題句附於冊後足稱聨璧矣<lb/>
　　周東村賓鶴圖後<lb/>
周東村臣為賓鶴翁作圖文太史題字稱二絶偶有長<lb/>
<pb n="KR4e0201_WYG_138-11b"/>
康之化幾五十年而翁諸孫幼于復購得之諸公嘖嘖<lb/>
歎賞㓜于兄伯起至以唐伯虎為其曽大父畫西園圖<lb/>
失之不能復以為痛恨為我謝伯起公家司空飛去古<lb/>
干將劒吳中老人家藏長史批諾丞相燕公饋九公主<lb/>
雞林夜光簾可併覔也㓜于不㤀其先故當自媮快人<lb/>
得人失伯起亦姑置之何如<lb/>
　　周東村韓熈載夜宴圖<lb/>
韓熈載夜宴圖乃李主遣國手顧宏中於熈載第偷寫<lb/>
<pb n="KR4e0201_WYG_138-12a"/>
得者曲盡其縱狎跌宕之態宏中别寫本行人間宣和<lb/>
帝收得凡四本俱宏中筆而又有顧大中二本亦佳帝<lb/>
自著譜云大中應是宏中昆季也𢎞治間杜堇古狂稍<lb/>
損益之尋落江南好事大姓家以百斛米遺祝希哲為<lb/>
作一歌八絶句手題其後稱吳中三絶此則東村周臣<lb/>
摹堇圖而白陽陳淳書祝詩周行筆精工不減杜而陳<lb/>
書亦在逸品蓋第四佳本也熈載事絶不足道顧其意<lb/>
欲自汚不肯作亡國相有出於長卿犢鼻之上者昔嚴<lb/>
<pb n="KR4e0201_WYG_138-12b"/>
續僕射為其父可求索熈載神道碑以千金雙鬟為贐<lb/>
熈載不肯作諛辭重相苦欲刪潤立卻其婢題一絶泥<lb/>
金帶曰風栁搖搖無定枝陽臺雲雨夢中歸他年蓬島<lb/>
音塵斷留取樽前舊舞衣宋人傳竒所載陶學士風光<lb/>
好事此老風流中耿介權譎種種不乏也<lb/>
　　吳中諸名士畫<lb/>
右周東村雜山水八幅妙有郭馬筆意唐六如一幀亦<lb/>
精絶陳白陽二幀其一少年筆最工不减六如一寫意<lb/>
<pb n="KR4e0201_WYG_138-13a"/>
亦自清逺似馬文璧不若晚嵗之草草也文衡山四幅<lb/>
清逺秀潤得元人趣仇十洲四幅秀氣逼人眉睫間兩<lb/>
水雄逸與東村俱不下宋人陸包山游天池一幀巉巖<lb/>
陡制秋懷一幀蕭瑟而不寒儉皆可賞也<lb/>
　　臨李伯時蓮社圖<lb/>
宋李伯時作蓮社圖其宗人元中為記甚悉元趙吳興<lb/>
子昂重臨之而予所得則又子昂臨本也即孫枝所不<lb/>
論其人物儼雅位置精宻益可以想見其二本之妙余<lb/>
<pb n="KR4e0201_WYG_138-13b"/>
乃乞俞仲蔚小楷書元中記而仲蔚又畧叙所見於後<lb/>
足補元中之闕余復考記内佛陀耶舍者華云覺佛陀<lb/>
䟦陀羅者華云覺賢耶舍即鳩摩羅什師與䟦陀羅俱<lb/>
從羅什長安中譯經後䟦陀羅南邁止廬山與逺公社<lb/>
而耶舎辭姚秦還西域足跡蓋未嘗度江也且逺以晉<lb/>
元熈元年示寂而道士陸脩靜至梁天監初上武帝科<lb/>
儀相去可百嵗其不相及無疑要之蓮社事固佳是禪<lb/>
林游戲三昧地不必計其傅會與否以慈氏蓮花藏例<lb/>
<pb n="KR4e0201_WYG_138-14a"/>
之則三大刼中人皆在會固無不相及也異日仲蔚見<lb/>
之能印證否<lb/>
　　凌氏藏文待詔畫冊後<lb/>
吳人得文待詔一㸃染法輙贋作欵識覔生活此三十<lb/>
六紙真待詔得意筆閒牕散懷出倪入趙極有意無意<lb/>
之妙而都不着欵識僅餘一詩豈邢娙娥敝衣來前令<lb/>
尹姬自色奪耶𤣥旻必欲吾輩證明之毋乃覺有待之<lb/>
為煩也拈出題其後<lb/>
<pb n="KR4e0201_WYG_138-14b"/>
　　文徵仲雜畫後<lb/>
文太史畫閒牕散筆在有意無意間是以饒意其書在<lb/>
中年是以饒姿詩不作應酬語是以饒韻此十幀可謂<lb/>
文氏碎金置山房中敵吾家琳琅矣<lb/>
　　文太史雲山畫巻後<lb/>
文太史徵仲諸生時為黄博士應龍作此巻畫倣老米<lb/>
氣韻生色遂不减髙彥敬書法圓熟翩翩出晉人比之<lb/>
晩年筆少骨而多韻詩雖大歴以後語亦是楚楚應龍<lb/>
<pb n="KR4e0201_WYG_138-15a"/>
絶寶愛之戒其後人勿為餅金懸購者所得去六十年<lb/>
而其諸孫强以留余得厚直而去余聊以寓吾目而已<lb/>
平泉莊草木不能畢文饒身人失弓人得之吾又安能<lb/>
預為子孫作劵耶<lb/>
　　衡翁詩畫巻<lb/>
癸丑余避地吳中一日以間謁文太史手此巻索題太<lb/>
史坐隅畫蘭石畢覺秀色朗朗射人眉睫間已書數古<lb/>
體詩詩亦清抜是平生合作者而書法從豫章來尤蒼老<lb/>
<pb n="KR4e0201_WYG_138-15b"/>
可愛今日偶理散帙得此巻出之墨色尚如新而太史<lb/>
游道山已七易寒暑矣為之泫然一慨<lb/>
　　文徵仲勸農圖祝希哲記<lb/>
文待詔作勸農圖瀟洒冲𤣥往往有意外色是孟襄陽<lb/>
韋蘇州詩境令田父覽之亦解忘風雨作勞䟦尾從蘭<lb/>
亭聖教來視暮年結法小涉佻耳祝京兆文吾所不敢<lb/>
論其書絶類禇河南而老健過之是平生最合作者噫<lb/>
二百年無此筆矣<lb/>
<pb n="KR4e0201_WYG_138-16a"/>
　　陳道復書畫<lb/>
白陽道人作書畫不好模楷而綽有逸氣故生平無一<lb/>
俗筆在二法中俱可稱散僧入聖此巻尤其合作者至<lb/>
書少陵贈王宰一歌自擬亦不淺矣吳中少年不勝家<lb/>
雞之賤吾故存之以俟夫賞識者<lb/>
　　陳道復水仙梅巻後<lb/>
清池新月下看梅花水仙全似苧蘿女為吳王縞素時<lb/>
狀道復此巻併其神情得之當作百花中周昉也<lb/>
<pb n="KR4e0201_WYG_138-16b"/>
　　題畫扇巻<hi>甲之五</hi>
右扇巻甲之五為名畫凡七人十八面内戴文進松崖<lb/>
圖筆簡而趣有餘故是作者與祝希哲題字足稱二絶<lb/>
沈啟南五面多老筆槎蘖磊塊可畏獨一面榴房妙絶<lb/>
詞語似戲聾老人且為祝生子亦有希哲題字唐伯虎<lb/>
二面其一秀色射人眼睫間其一布置精宻而逸趣不<lb/>
乏可與文進鼎足張夢晉石湖秋渠風流名士陳道復<lb/>
山水花卉九面所謂意足不求顏色似者題字亦多佳<lb/>
<pb n="KR4e0201_WYG_138-17a"/>
致謝時臣小米𣲖也比之本色差不俗耳<lb/>
　　畫扇巻<hi>甲之六</hi>
右扇巻甲之六皆徵仲畫也凡二十面前一面乃癸丑<lb/>
秋送余北上者時年八十四矣尚能作蠅頭小楷題七<lb/>
言見贈彭孔嘉以排律繼之楷法遂不减公餘十九面<lb/>
皆雜山水夏木寒林清泉白石或題詩或止押名而蒼<lb/>
古秀潤妙有勝國諸公遺意内十面尤合作攬之令人<lb/>
神爽又一面於拳石中澹墨隠出一貍奴若醉薄荷者<lb/>
<pb n="KR4e0201_WYG_138-17b"/>
而威勢自足信乎公胸中多伎倆也世人往往見贋筆<lb/>
不免有蜉蝣之撼因拈出之<lb/>
　　畫扇巻<hi>甲之七</hi>
右扇巻甲之七凡六人為畫二十一東村周臣七面内<lb/>
榴房一面包山陸治六面内竹一面餘皆山水十洲仇<lb/>
英三面文水文嘉二面五峰文伯仁二面沱江陳括一<lb/>
面周之工力可稱斵輪仇之精詣逺隃葉玉伯虎而後<lb/>
當為第一手無疑叔平格力本自超絶伯仁才趣尤擅<lb/>
<pb n="KR4e0201_WYG_138-18a"/>
精麗而俱好以新意發之不無偶然之累然其瑜者尤<lb/>
足連城休承淺於子久穠於元鎮抑在季孟之間乎人<lb/>
謂括之視復甫頗足跨竈不若崇嗣之脫骨有愧於熈<lb/>
也吾所蓄畫扇凡六十餘皆名筆也攷之古大令有駁<lb/>
牸之蹟又文通擬班姬畫作秦王女乘鸞向烟霧兹其<lb/>
所由昉乎然自宋以前皆團扇余所有唐宋人山水花<lb/>
鳥其製猶存而今之扇則自倭夷作貢始以其適用而<lb/>
雅舉世尚之即令士大夫袖一團扇揮暑有不掩口者<lb/>
<pb n="KR4e0201_WYG_138-18b"/>
哉故知觚哉之歎不可作也<lb/>
　　畫扇巻<hi>乙之六</hi>
扇巻乙之六陶翁存仁圖天文地理各一文太史徵明<lb/>
六陳太學道復一李東昌孔陽一梁禮部孜一尤山人<lb/>
求三張生復一皆畫也又二面作梅杏花似吳延孝筆<lb/>
而許太僕初小楷二賦其上書畫法多可觀而不無作<lb/>
阿婆面又間有劉司空之恨聊為存之<lb/>
　　文伯仁燕臺八景<lb/>
<pb n="KR4e0201_WYG_138-19a"/>
永樂中人主移蹕大都而一時館閣諸先生扈從者光<lb/>
侈其事分勝標咏大抵損益勝國之遺如所傳金臺八<lb/>
景然往往多七言近體湯王孫所以見屈於劉尚醫者<lb/>
此也自李何後護格絶不作讇長語而丹青之托則杜<lb/>
堇古狂外亦不復再見文德承薄游燕市久取王藍田<lb/>
畫中詩法别貯奚囊隠隠有盧龍龍虎氣覽者果公子<lb/>
牟耶江湖間亦足慰魏闕思矣<lb/>
　　陸叔平游洞庭詩畫十六幀後<lb/>
<pb n="KR4e0201_WYG_138-19b"/>
余以壬申之秋九月游洞庭而陸丈叔平時亦從諸少<lb/>
年往蓋七十七矣而簮履在雲氣間若飛歸日始草一<lb/>
記及古體若干首以貽陸丈存故事耳居明年之五月<lb/>
而陸丈來訪則出古紙十六幅各為一景若採余詩之<lb/>
景不重犯者而貌之其秋骨秀削浮天渺瀰的然為太<lb/>
湖兩洞庭傳神無爽也玅處上逼李營丘郭河中馬夏<lb/>
而下所不論矣陸丈畫品髙天下逺近望里閭而趨者<lb/>
求一水一石而不可得今乃舉太湖全洞庭之勝而贈<lb/>
<pb n="KR4e0201_WYG_138-20a"/>
我且復巽辭以其畫將托余詩而不朽也余固有偏幸<lb/>
陸丈毋亦有偏嗜耶問之陸丈自言至八十二畫當大<lb/>
成審爾吾於其時上章乞道士服策一杖從探未竟之<lb/>
勝歸而吾二人者合作摩詰一身毋謂獪少年得隴望<lb/>
蜀也<lb/>
　　陸叔平臨王安道華山圖後<lb/>
余既為武侯䟦王安道華山圖意欲乞錢叔寳手摹而<lb/>
未果踰月陸丈叔平來訪出圖難其老侍之至暮口不<lb/>
<pb n="KR4e0201_WYG_138-20b"/>
忍言摹畫事也陸丈手其冊不置曰此老遂能接宋人<lb/>
不作勝國弱腕第少生耳顧欣然謂余為子留數日存<lb/>
其大都當更細究丹青理也陸丈畫品與安道同故特<lb/>
相契合畫成當彼此以筆意甲乙耳不必規規驪黄之<lb/>
跡也吾友人俞仲蔚周公瑕莫雲卿輩特妙小楷吾悉<lb/>
取安道叙記及古近體詩托仲蔚唐人雜記并詩托雲<lb/>
卿李于鱗一記六詩喬莊簡一記一賦托公瑕都少卿<lb/>
一記托程孟儒别書作一册此册成安道有靈不免作<lb/>
<pb n="KR4e0201_WYG_138-21a"/>
衛夫人泣矣<lb/>
　　錢叔寳溪山深秀圖<lb/>
余近獲髙麗貢繭潔白如玉夏月錢叔寳見過令作矮<lb/>
行長幀淺色溪山深秀圖結法一𣲖流自黄子久而間<lb/>
以啟南老筆蒼古秀潤絶出蹊徑之外一時吳中名士<lb/>
俱作歌賞羡之眞勝事也人或謂余有所寄則不然大<lb/>
丈夫好山水便當謝去朝市安用役役寄此為然人生<lb/>
有義命要不當以一端成出處也譬如見佳畫輙云是<lb/>
<pb n="KR4e0201_WYG_138-21b"/>
眞山水見佳山水輙云一幅眞畫究竟何所歸書此志<lb/>
感且以解嘲<lb/>
　　又第二巻<lb/>
叔寶為余圖之兩月意不滿會得佳紙復作此圖純用<lb/>
水墨氣韻精神奕奕射眼睫間且要余作歌酬之曰能<lb/>
事盡此二巻矣余既如其言復戲謂叔寳此浙東西山<lb/>
水也昔趙大年出新意作畫人輙嘲之曰得非朝陵回<lb/>
乎謂其所見不滿五百里也叔寳當頰發赤然異日老<lb/>
<pb n="KR4e0201_WYG_138-22a"/>
屐游秦隴巴蜀八桂七閩還吾更當得兩竒巻矣<lb/>
　　夏山欲雨圖<lb/>
梁禮部思伯見訪心逺堂出沈啓南春山欲雨圖示之<lb/>
後有吾兄弟沈嘉則三歌嘉則獨作夏山已雨語為不<lb/>
類思伯遂以錢叔寳夏山欲雨圖見示索䟦叔寳此圖<lb/>
晻曖鬱浡生氣淋漓遂足雁行啓南獨二荷傘人亦似<lb/>
已雨狀幾欲書嘉則長歌應之嫌其形穢相與一大笑<lb/>
而止不然少陵雷聲花氣二言或足塞白也思伯其肯<lb/>
<pb n="KR4e0201_WYG_138-22b"/>
我否<lb/>
　　尤子求畫華清上馬圖<lb/>
楊太真華清上馬圖舊有粉本而寂寥不甚稱尤子求<lb/>
善白描㑹余得蜀箋乃乞子求作圖而以意增損之遂<lb/>
妙其太眞上馬時態與三郎停鞭顧盻之狀儼有生色<lb/>
太真及諸姨應俱善騎觀麗人行所稱足下何所著紅<lb/>
蕖羅襪穿蹬銀又當軒下馬入錦茵故自可想也當其<lb/>
乘照夜白扈從入蜀尚自謂得策六師一小停而馬嵬<lb/>
<pb n="KR4e0201_WYG_138-23a"/>
之騎不復前矣吳中善書者俞仲蔚連昌宫詞彭孔嘉<lb/>
長恨歌周公瑕津陽門行黄淳父清平調八首及袁魯<lb/>
望張伯起王百穀王元馭華㓜圜舎弟輩各以小楷書<lb/>
宮詞遂成佳本其他固所不暇論也<lb/>
　　錢叔寶紀行圖<lb/>
吾家太倉去神都為水道三千七百里自吾過舞象而還<lb/>
往者十二而水居其八得失憂喜之事錯或接淅卜夜<lb/>
所經繇都㑹繁盛若雲烟之過眼而已去年春二月入<lb/>
<pb n="KR4e0201_WYG_138-23b"/>
領太僕友人錢叔寳以繪事妙天下為余圖自吾家小<lb/>
祗園而起至廣陵得三十二幀蓋余嘗笑叔寳如趙大<lb/>
年不能作五百里觀也叔寶上足曰張復附余舟而北<lb/>
所至屬圖之為五十幀以貽叔寶稍於晴晦旦暮之間<lb/>
加色澤或為理其暎帶輕重而已昔宗少文圖五嶽名<lb/>
山於齋壁曰鼓琴動操欲令衆山皆響吾請老之日以<lb/>
此冊置書齋阿堵得之不自笑令淚出耶然終南山有<lb/>
捷徑又安知長安道中之無隠淪也且吾與二子俱幸<lb/>
<pb n="KR4e0201_WYG_138-24a"/>
而不死是不能為向子平亦終當為少文矣因題於後<lb/>
　　鍾馗移家圖<lb/>
鍾馗事僅見唐傳竒中楊用脩以為喬鍾葵字辟邪後<lb/>
人因而附㑹之恐亦非也李伯時舊戲作嫁妹圖或云<lb/>
即移家圖余嘗見其副本叔寳雖彷彿其意而所增飾<lb/>
過半作魈魑虚耗得志跳踉之態深得小人情狀昔謂<lb/>
橋神貌醜畏張平子圖之不敢見異日叔寳可免勾攝之<lb/>
苦矣<lb/>
<pb n="KR4e0201_WYG_138-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百三十八<lb/>
</p>
<p>
</p>
  </div>
</body>
</text>
</TEI>
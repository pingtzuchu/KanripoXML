<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻三十八</head> <lb/>
    <p>
<pb n="KR4e0201_WYG_038-1a"/>
欽定四庫全書<lb/>
　弇州四部稿巻三十八<lb/>
　　　　　　　　　　　　明　王世貞　撰<lb/>
詩部<lb/>
　七言律九十二首<lb/>
　　肖甫自江北移滇臬走使以詩見問賦此奉答<lb/>
七子翩翩共鄴游座中君豈減應劉浮名顧影驕堪失<lb/>
拙宦藏身老漸收望裏使星移益部書來春雪滿揚州<lb/>
<pb n="KR4e0201_WYG_038-1b"/>
故人淪落無須念未死能寛薜荔愁<lb/>
　　寄袁抑之鴻臚<lb/>
汝向句傳領百僚予留滄海伴漁樵風霜共飽誰終耐<lb/>
日月如私未敢驕地逺鱗鴻甘寂寞天空鵬鷃各逍遥<lb/>
相逄莫責元龍禮豈有山人愛折腰<lb/>
　　諸生錢叔寳再乞詩贈寄王司徒<lb/>
共道司農領郡來至今風采映吳臺車門文舉無勞刺<lb/>
館客長瑜未肯廻我自江湖容抱疾即從霄漢見憐才<lb/>
<pb n="KR4e0201_WYG_038-2a"/>
諸生但許青萍在㑹有雄光傍上台<lb/>
　　寄明卿<lb/>
十月呉天未授綿秫田如薙計茫然已從鄰父求籬菊<lb/>
復有江州佐酒錢醉裏舊游時自語廢來狂疾不須蠲<lb/>
中原兄弟如無恙大可漁磯穏晝眠<lb/>
　　懐王參政明輔<hi>公舊與僧伴松見過</hi>
伊昔春星過草堂使君施紫客袍方拈來是法誰真解<lb/>
語到無言味轉長掌裏蓮花堪入藏眼中棠樹已成行<lb/>
<pb n="KR4e0201_WYG_038-2b"/>
何時向子粗酬願一鉢相從太華傍<lb/>
　　謝汪伯玉中丞惠衣<lb/>
蓬門生事漸蕭騷望裏驚鴻首重勞鄉地豈應無縞帶<lb/>
故人殊自有綈袍青陽忽冒寒雲轉白雪遥令瘴海髙<lb/>
却笑古來中散癖可能容易絶山濤<lb/>
　　謝伯玉中丞見遺經像<lb/>
白馬招提紀漢年即看經像震方傳翻時貝葉雲俱潤<lb/>
禮罷蓮花月並圓老去一龕居士業悟來雙夾宰官縁<lb/>
<pb n="KR4e0201_WYG_038-3a"/>
靈山倘是相逢地莫㤀金箆導我前<lb/>
　　送陳子兼憲副起任滇南<lb/>
十載悠然卧草廬忽從天上見徴書歸如圓月難終晦<lb/>
出似浮雲偶自舒驄馬霜清炎海路碧雞星引使臣車<lb/>
莫言回首長安逺聞道山公已奏除<lb/>
　　袁黄州履善過訪<lb/>
社酒寒燈黯自親十年天地各風塵羞將白雪供歸計<lb/>
忍向青山問逐臣半刺不妨衘裏舊二毛俱訝夢中新<lb/>
<pb n="KR4e0201_WYG_038-3b"/>
柴門蠒犢堪驅使莫為明時歎隠淪<lb/>
　　贈寄王山人山人時參邵將軍軍事<lb/>
丘壑居然自不羣江東諸少總輸君詩中畫是寒林色<lb/>
酒後文憐日暮雲聞道衛青容揖客可知王粲樂從軍<lb/>
功成最好歌鐃吹倘借梅花一寄聞<lb/>
　　送周中丞允文遷撫江西二首<lb/>
毋驚兩地徳星頻漢主能褒社稷臣飛舄遂為今賜履<lb/>
攀轅應是舊埋輪<hi>公舊為貴溪令以侍御按三吳有功遂遷今官</hi>水從彭蠡連<lb/>
<pb n="KR4e0201_WYG_038-4a"/>
吳潤山到匡廬帶楚新此去定過徐孺子草堂虚左為<lb/>
何人<lb/>
　　其二<lb/>
聞公移鎮古洪州童稚驚呼父老留一疏吳天廻菜色<lb/>
十年滄海捲鯨流江雲對擁中丞節山雨長飛帝子樓<lb/>
共道衮衣多佇望不知何地更東周<lb/>
　　元日試筆<lb/>
朝來四十俄加一懶散歸人傍俗過地僻中原春雪少<lb/>
<pb n="KR4e0201_WYG_038-4b"/>
時清吾黨歳星多年光似覺偏湖海物色那能到薜蘿<lb/>
囘首舊游饒感慨五侯驕馬自鳴珂<lb/>
　　立春前一日雪<lb/>
曉色千林起倦鴉卧驚飛雪點牕紗今朝殘臘猶堪瑞<lb/>
明日逄春恐是花沾處漸憐鴛甃薄舞來還傍翠樓斜<lb/>
總饒郢客無新調未許東風媚謝家<lb/>
　　贈殷邑博<hi>以孝行超貢授官</hi>
寧勞一第著賢聲三府曾看有特旌經術肯為秦博士<lb/>
<pb n="KR4e0201_WYG_038-5a"/>
孝亷先冠楚諸生青衿客誦居平節銀管人書異日名<lb/>
最是宦餘堪眺訪延陵祠畔暮雲横<lb/>
　　初春飲張氏伯仲園皇甫子循以疾不與貽詩見<lb/>
　　豔未及造訪先此有答<lb/>
三徑時容二仲游坐中江左半名流還因善病遺𤣥晏<lb/>
敢為論交薄太丘明月珠寒何處得陽春句好竟誰酬<lb/>
亦知違世非君意無那輕隂攪獨愁<hi>君時方有外侮</hi>
　　久不得于鱗書書到得新詩數章喜而有作<lb/>
<pb n="KR4e0201_WYG_038-5b"/>
莫恠君書不易成書成綵筆太縱横僊桃要結三千歳<lb/>
和璧須償十五城老去轉多飛動色病回猶識和歌聲<lb/>
吳門白馬空如練草色中原未可行<lb/>
　　送歸熈甫之長興令<lb/>
淚盡陵陽璞始開一時聲價動燕臺何人不羡成風手<lb/>
此日真看製錦才若下雲迎僊舄去霅中山擁訟庭來<lb/>
莫言射䇿金門晩十載平津已上台<lb/>
　　其二<lb/>
<pb n="KR4e0201_WYG_038-6a"/>
墨綬専城可自舒應勝待詔在公車春山正好時推案<lb/>
化日何妨且著書到縣齋宫留孺子詰朝車騎請相如<lb/>
客星能動郎官宿白雪陽阿興有餘<hi>子與時在邑與熈甫善故云</hi>
　　海鹽鄭大司寇<lb/>
十年封事爽鳩多總為憂時鬢早皤天地祇看容一柱<lb/>
風霜不遣夢三禾懸車坐領青山色扣角閒為白石歌<lb/>
共道履聲明主識璽書何日下烟蘿<lb/>
　　奉挽大司宼長興顧公一律<lb/>
<pb n="KR4e0201_WYG_038-6b"/>
屈指流年釣渭餘累朝耆徳竟誰如揮金䟽傅寜因酒<lb/>
辭印虞卿祇為書喬木尚存司宼里生芻欲挽府公車<lb/>
莫將伯道論天道千古髙名總未虚<lb/>
　　承明伯文學存叔鴻臚見訪余兄弟不值有作<lb/>
得歸三徑未全蕪偶乞扁舟問五湖客到可縁嵇喜在<lb/>
主貧應避吕安無江頭束楚憐終鮮谷口遷鶯念友于<lb/>
總為徳星難便聚望來搔首重踟蹰<lb/>
　　過華大作<lb/>
<pb n="KR4e0201_WYG_038-7a"/>
髙栁垂絲拂徑苔入門青眼便應開墨留張史雲烟字<lb/>
茗出嵇生沆瀣杯不獨君齋千古色亦知吾黨異時才<lb/>
臨岐最愛湖頭水為許浮家易徃來<lb/>
　　過華二作<lb/>
君家釀色何所似為似君圃千琅玕和風細吹若下皺<lb/>
白雲不散瀟湘寒即無嵇阮能自入倘許求羊時與懽<lb/>
應道醉來容易去栁烟花月夢中殘<lb/>
　　今年三月朔舍弟山池紅梅未謝玉蘭盛開乘興<lb/>
<pb n="KR4e0201_WYG_038-7b"/>
　　有作<lb/>
堂北玉蘭開太早堂西紅梅落故遲露盤乍映金狄掌<lb/>
如意未擊珊瑚枝流霞廻雪態争出月墮風清愁自知<lb/>
為報江妃長倚醉阿環相見莫相疑<lb/>
　　贈邵都閫遷惠潮參將<lb/>
長聞借箸參戎幕始見移營出瘴沙鯨島夜嚴千舸月<lb/>
羊城春散萬人家將軍别詔師横海天子新名縣獲嘉<lb/>
莫惜斗來金印大功成看取鬢邊華<lb/>
<pb n="KR4e0201_WYG_038-8a"/>
　　寄翁中丞<lb/>
屈指當年意氣看惠文霜在尚堪彈時平越海龍能卧<lb/>
政就吳山虎不冠幕府嚮開歌蒯晩故人差健浣花寒<lb/>
中原自憶商巖雨春色浮雲處處殘<lb/>
　　王太史與余奕負余錦文牋余負一詩扇賦此促<lb/>
　　之<lb/>
學士長楊賦早傳偶來花下醉江烟亦知芸管春秋癖<lb/>
應有苔文側理箋我自蕺山慚逸少汝將淝水制張𤣥<lb/>
<pb n="KR4e0201_WYG_038-8b"/>
莫言田父衰仍拙曾記宣城賭郡年<lb/>
　　即事效長慶體<lb/>
一春文事頗從容約畧鶯花不負儂酒户消來甘下則<lb/>
書家老去任偏鋒齋時自托闍黎鉢飯罷閒敲窣堵鐘<lb/>
唯有山僧知此趣雨前茶緑解相供<lb/>
　　答張二見父<lb/>
病間初寒薜荔裳懶将交誼許君房清湘字到新魚素<lb/>
令弟詩成舊鴈行老去五噫歸震澤春來九辨起飛霜<lb/>
<pb n="KR4e0201_WYG_038-9a"/>
相看共有池塘思濁酒何年兩對牀<lb/>
　　其二<lb/>
玉樹霜風竦漢京曾將冰蘗擬難兄誰言國士無雙外<lb/>
重見君家第五名<hi>見父棄其業業詩</hi>句好吹篪誇仲氏材髙結<lb/>
襪為王生他年倘過呉趨里薇蕨秋江傍汝烹<lb/>
　　張幼于見示新集因寄<hi>集中有二君篇七子行</hi>
才子紛然滿後塵吳門紙價為誰新即看明月雙投向<lb/>
也自陽春寡和人剖後荆山元有淚授時湘浦不無神<lb/>
<pb n="KR4e0201_WYG_038-9b"/>
莫嫌雲樹滄江晩濁酒青燈好細論<lb/>
　　贈周公瑕應尚書朱公聘脩河功志<lb/>
東郡諸侯走傳車吳門春色動衡廬俱言水土司空畧<lb/>
第少河渠太史書錫後𤣥圭誰更許沈來白璧未全虚<lb/>
征途好寄宣房頌知是文髙覽勝餘<lb/>
　　王百榖半偈齋<lb/>
㛰嫁由來不累人何勞捨宅學王珣經壇如意花能雨<lb/>
梵夾香罏葉自塵空後已無生滅法現來元是浄名身<lb/>
<pb n="KR4e0201_WYG_038-10a"/>
從君且乞楊枝露夢裏金莖恐未真<hi>王嘗有浩然之直頗以淪落為感</hi>
　　舅氏劉掾自剡歸於林廣文者未展髙陽之歡急<lb/>
　　難中忽承推食得遂生還感激之極特索余詩為<lb/>
　　報<lb/>
自逄劉掾罷官年慷慨時時說汝賢入剡未營安道宅<lb/>
歸吳翻割廣文氊憑陵俠骨千秋起遼落窮心徑寸懸<lb/>
莫道相酬無玉案郢人能重郢中篇<lb/>
　　送王百穀奔袁相公䘮<lb/>
<pb n="KR4e0201_WYG_038-10b"/>
丞相輀旌返故鄉南州絮酒自殊方龍泉且挂曾彈劒<lb/>
雞舌還焚舊瓣香辭趙連城空自許到吳流水為誰長<lb/>
他年更有羊曇慟玉樹誰家覔謝郎<hi>袁無子故云</hi>
　　支硎訪陸叔平<lb/>
握手無論相見遲江東耆俊總看誰君深緑綺絃中語<lb/>
我愛藍田畫裏詩旋收磵溜供荼鼎更遣春山佐酒巵<lb/>
臨别為言堪憶處嫩篁新月坐天池<lb/>
　　王明輔寄示關中諸君集有答<lb/>
<pb n="KR4e0201_WYG_038-11a"/>
寄來名筆總西京讀罷翻然俠思生紫閣雲疑偷華色<lb/>
黄河水約帶秦聲未煩吾黨絃驚絶依舊人間缶愛鳴<lb/>
渭北洮東千萬里五言何地起長城<lb/>
　　郡丞陳侯晦伯博雅於今無二與余傾蓋輙遂綢<lb/>
　　洽兹以量移得南户曹不勝離析之感情見乎辭<lb/>
文酒時時枉敝廬忽從天上見徴車青州我竟老從事<lb/>
白下君今行秘書霜後折蘭交恨晩道傍騎竹意難虚<lb/>
嚴公倘許仍分綬遮莫花溪自掃除<lb/>
<pb n="KR4e0201_WYG_038-11b"/>
　　其二<lb/>
柴門朝色動干旄念汝談天辯轉豪星氣忽寒離後劒<lb/>
月光應鑒夢中刀長干騎過停金縷采石舟廻映錦袍<lb/>
共道古來人物志至今猶自屬倉曹<lb/>
　　中庵上人結庵當虎丘之半賦此贈之<lb/>
法䕶金田故不慳何須更買沃洲山精藍半割雲霞表<lb/>
飛錫長留天地間花裏閉關中酒倦栁邊攜榼施茶還<lb/>
亦知身世元無染為擬醫王跡未閒<lb/>
<pb n="KR4e0201_WYG_038-12a"/>
　　奉送泉州守周師改郡赴京<lb/>
露冕閩江惜别遲蓴鱸已慰故園思曾沾父老攀轅淚<lb/>
親領君王保障辭病間可容長孺卧政成還與細侯期<lb/>
它年夢裏三禾失總道功名治郡時<lb/>
　　病後問子與<lb/>
布帽春逄思轉孤祇饒身在各江湖歸時五馬今餘幾<lb/>
病後雙魚肯念無留客可仍傾若下著書應否號潛夫<lb/>
如論庾信窮愁骨總得秋風也未蘓<lb/>
<pb n="KR4e0201_WYG_038-12b"/>
　　九日汎舟靈巖以病且雨不克登有作<lb/>
伏枕移船秋色來秋山空抱碧崔嵬乾坤總負登髙意<lb/>
風雨難私濟勝才誰遣紫茰供獨笑祇應黄菊背人開<lb/>
欲知游賞俱陳跡吳越雙留萬古臺<lb/>
　　答抑之鴻臚問疾<lb/>
髙枕青山蘿席寒舊游天上慰加餐身同狗馬元甘病<lb/>
歌到龍蛇且自寛萬事窮途偏阮籍幾人公望似袁安<lb/>
當年九畹曾分佩蕭颯商秋尚未殘<lb/>
<pb n="KR4e0201_WYG_038-13a"/>
　　張公洞懐李于鱗<lb/>
李生昔登西嶽峰泚筆題我金芙蓉豈謂姓名榮二華<lb/>
祇憐風雨失雙龍燕中舊社人人筑吳下諸山處處笻<lb/>
石髓總應今日有可堪中散不相從<lb/>
　　游善權寺僧云距長興可兩舍因懐徐子與<lb/>
共識菰城指掌間踟蹰尊酒未堪攀絃中孤鶴泠然去<lb/>
鏡裏浮雲杳自閒罨畫溪分一湖水<hi>兩邑各有罨畫溪通太湖</hi>賣茶<lb/>
人共兩興山相知莫笑王猷懶安道于今善閉關<lb/>
<pb n="KR4e0201_WYG_038-13b"/>
　　送太倉唐倅之桃源令<hi>唐全州人</hi>
自識量移帝寵新莫因才大歎沈淪家隣湘水元通楚<lb/>
官是桃源不避秦花裏鳴絃千嶂色月明飛舄萬家春<lb/>
蘭臺倘語登髙事唐勒應誇賦有神<lb/>
　　閠十月朔病中作<lb/>
伏枕人間萬事輕偶探殘厯喚愁生初疑玉殿仍頒朔<lb/>
不謂𤣥㝠再主盟病似黄楊多進退情如芳草易枯榮<lb/>
誰憐止酒無多睡夜夜清霜閠五更<lb/>
<pb n="KR4e0201_WYG_038-14a"/>
　　雲上人講經造塔見過索詩<lb/>
吾師慧福悟來深卍字從胸衆所欽趺坐俄成水月觀<lb/>
翻經忽動海潮音塔因聽法名多寳田為酬恩字布金<lb/>
功徳總髙何所冀翛然一鉢下叢林<lb/>
　　周公瑕登太山自于鱗所歸歳暮訪病夫海上有<lb/>
　　贈<lb/>
歳晏寒扉傍日開江昬獨棹溯波來還因東海雲霞至<lb/>
似挾中原岱色廻萬事何人憐伏枕千秋無恙起銜杯<lb/>
<pb n="KR4e0201_WYG_038-14b"/>
寧論我退君能進屈指重看御李才<lb/>
　　酬張幼于對雪見懐之作<lb/>
雪後柴門跡未新誰將尺素走陽春應憐短棹山隂客<lb/>
共是朱絃調裏人超暝樓臺同氣象濯風梅栁且精神<lb/>
相知莫笑多髙枕懶病袁生不為貧<lb/>
　　王太史元馭奉使東歸移疾得請詩以問之<lb/>
丹書玉節下青霄擁傳春風故里饒不為馬卿金掌露<lb/>
欲觀枚叔廣陵潮荷衣半入天香煖藜杖初分社火遥<lb/>
<pb n="KR4e0201_WYG_038-15a"/>
見說蓬壺元咫尺可將僊骨伴漁樵<lb/>
　　重登金山作<lb/>
春山春望鬰蔥哉矯首扶桑黛色開滄海潮吞丹鷲去<lb/>
大江天捲白龍來憑陵不盡千秋語遼落長悲六代才<lb/>
為喜摩尼施珠在振衣還上妙髙臺<lb/>
　　其二<lb/>
蒼藤絶巘鎖丹寮忽有鐘聲至泬寥萬堞對分天塹色<lb/>
千檣争上海門潮雲低鴈鶩行時斷日落黿鼉卧轉驕<lb/>
<pb n="KR4e0201_WYG_038-15b"/>
屈指舊游君莫哂十年吾豈愧漁樵<lb/>
　　山東道中懐于鱗郤寄<lb/>
強欲彈冠塵黯然懐人初就北征篇大王風自乾坤滿<lb/>
髙士星仍海岱偏九畹經時芳不負連城欲暮好誰憐<lb/>
山樓念汝須相遲白雪春來恐廢絃<lb/>
　　早行河間道中<lb/>
夜闌雞鳴不掩關清霜作絲塵作顔春星馬首時欲墮<lb/>
桃花屋頭未暇攀居人自歌棗纂纂行子頗畏車班班<lb/>
<pb n="KR4e0201_WYG_038-16a"/>
瀛州城北半陂水羡汝沙鷗相對閒<lb/>
　　張山人㑹於子相芙蓉館十五年矣子相物故且<lb/>
　　八年而予以伏闕㑹山人山人贈予以詩不勝懐<lb/>
　　舊之感因賦此為贈<lb/>
伊昔䢴溝舊草堂芙蓉葉是美人觴十年長恨山陽笛<lb/>
此日仍懸孺子牀我自覆盆希日月君能吹律轉冰霜<lb/>
相逢莫作風塵語少室三花春正長<lb/>
　　戴錦衣伯常過訪<lb/>
<pb n="KR4e0201_WYG_038-16b"/>
衡門草色逺相尋握手登堂意氣深天地爾曹仍緩帶<lb/>
風塵吾黨合抽簪猶餘廣栁車中淚誰問陵陽石裏心<lb/>
但使臭蘭長不負莫從鴻鯉論浮沉<hi>戴先兩書不達</hi>
　　城南飲邵憲使道徴用舍弟韻<lb/>
抱病風塵敢自安欲歸杯酒暫相寛誰憐尺五瞻天逺<lb/>
且唱尋常行路難句裏芳蘭留作佩江南新籜好為冠<lb/>
太階星斗時時合綵筆于今未可干<lb/>
　　莫大夫子良起參梁藩入賀登極有贈<lb/>
<pb n="KR4e0201_WYG_038-17a"/>
蚤辭簪紱偃林扉總為蒼生願不違一出雲山無豹隠<lb/>
百年天地有龍飛雞聲帶月催長樂鳬色占星倚少微<lb/>
最是五湖饒釣叟從君乞取舊荷衣<lb/>
　　答贈蘓鴻臚濓<lb/>
病後時才屈指空尊前青眼暫相同家聲自識中郎將<lb/>
詞筆重歸小許公宦就承明新漢月篇成東海舊齊風<lb/>
知君豈少河梁思翹首南天有斷鴻<lb/>
　　寄耿中丞子承<lb/>
<pb n="KR4e0201_WYG_038-17b"/>
黄龍東去海雲低𤣥莵城頭烏夜啼帳下青羌新屬國<lb/>
軍中白馬舊安西牙旗月擁諸陵出甲帳天廻萬堞齊<lb/>
最是駝酥争捧處不妨飛㨗醉中題<lb/>
　　遇邵憲使道徴作<lb/>
使者春風白接䍦不教霜色染緇衣初疑少室花間度<lb/>
忽憶梁園雪裏歸北極冠裳多氣色中原詞賦有光輝<lb/>
夾池脩竹依然在囘首風塵幾是非<lb/>
　　邵莫二大夫朝天歌<lb/>
<pb n="KR4e0201_WYG_038-18a"/>
喧喧符傳指天津共道衣冠禹㑹新過嶽嵩呼催玉節<lb/>
入朝雲色擁金輪來時並訝占星瑞宴罷雙歌湛露仁<lb/>
自是乾坤多涸轍不將餘澤潤波臣<lb/>
　　春郊漫興<lb/>
短裘仍為酒家留且傍春風緩獨愁南陌栁長誰贈别<lb/>
東林花落始成游窮來畏客論時事醉裏逢人諱故侯<lb/>
若道野夫歸後興白雲争向五湖流<lb/>
　　歸思<lb/>
<pb n="KR4e0201_WYG_038-18b"/>
一疏髙天聽肯卑春程日日改歸期躬如韋杜長宜曲<lb/>
跡似湘山盡可疑鶗鴂欲傳何地語辛夷偏發故園枝<lb/>
朝來短髪猶堪把懶向青銅問幾絲<lb/>
　　贈王子亮勲且招之<lb/>
厯落風塵意氣孤即看人世滿窮途寧因久客輕彈鋏<lb/>
縱得微官忍濫竽家逺并州成故國身閒魏闕有江湖<lb/>
相逢未少衣冠態且向城南伴酒徒<lb/>
　　題寺壁<lb/>
<pb n="KR4e0201_WYG_038-19a"/>
翛然落日在庭梧病骨經年藥懶扶身退不妨成逺志<lb/>
路窮誰與贈文無逄將怖景真同鴿參得禪心已是狐<lb/>
總為人天多眷屬欲捐衰鬢事浮屠<lb/>
　　仲子仁罷官後出訪善果寺有作<lb/>
握手招提旅思停即看鴻色逺冥冥十年鬢向長楊白<lb/>
一疏山從檇李青寳地重逢今作雨金門不遣歳為星<lb/>
清尊莫恠頻傾倒我亦風塵未敢醒<lb/>
　　寄許殿卿相國<lb/>
<pb n="KR4e0201_WYG_038-19b"/>
設醴君仍上客行和歌予但酒人傍中原劒色寒相慕<lb/>
獨夜琴心惋自傷賦就三春梁苑雪書成五月薊門霜<lb/>
唯餘徑寸㷀然在岐路人間未可量<lb/>
　　戴伯常錦衣攜酒蕭祠貽詩見贈未能報訪聊抒<lb/>
　　此答<lb/>
蕭祠叢栢迥成秋麈尾談天竟日留一代文章誰正始<lb/>
百年樽俎見名流君停杜曲花間騎我學山隂雪後舟<lb/>
不是子猷能盡興帝城風雨使人愁<lb/>
<pb n="KR4e0201_WYG_038-20a"/>
　　答仲子見問<lb/>
竄跡空齋廢蓼莪間行孤影傍湘羅官同蟻穴功名淺<lb/>
身比鮫人涕淚多未死烟霞終自若不羈天地奈予何<lb/>
十年厭聽君房語念爾今抛白玉珂<lb/>
　　問仲子歸期<lb/>
蕭然襆被出詞垣時復持螯佐酒罇為問淹留滄海楫<lb/>
可能供奉茂陵園畏途冠蓋誰終老清世漁樵也自尊<lb/>
何限吳山秋後色好憑雙屐過閶門<lb/>
<pb n="KR4e0201_WYG_038-20b"/>
　　伏承御史院王大夫再損肴醴之貺聊抒短句情<lb/>
　　見乎辭<lb/>
薊苑花飛奈客何蒯緱無恙始成歌恩深越石知難報<lb/>
餉愧山濤得已多鐘動不將僧飯乞樽開漸有酒人過<lb/>
青雲豈少髙陽侣回首那能問薜蘿<lb/>
　　醉中贈山上人<lb/>
已覔苾芻為酒客還依蘭若築糟丘青山看罷無他事<lb/>
黄巻抛來且自由六欲界中須讓醉四禪天上始寛愁<lb/>
<pb n="KR4e0201_WYG_038-21a"/>
狂夫偶作狂顛語不道生公石㸃頭<lb/>
　　午卧<lb/>
亭午疎林黄鳥聲此身雖卧夢還驚才名未了浮生事<lb/>
蹤跡空關異代情天濶冥鴻雙倦色途窮老驥一悲鳴<lb/>
艖符擬趁江梅水可待蓴鱸喚步兵<lb/>
　　陳司理公與余有國士之知二紀餘矣其猶子太<lb/>
　　史君㑹於薊門始成此寄<lb/>
曾沾拂拭與羣髦回首垂髫已二毛斗色舊為雷煥劒<lb/>
<pb n="KR4e0201_WYG_038-21b"/>
風塵今愧吕䖍刀峰過衡嶽鴻偏晩水入湘江鯉更勞<lb/>
不待薊門逢玉樹久知賢叔似山濤<lb/>
　　其二<lb/>
病懶青山意自如頗慚文似負吹嘘無論孺子曾懸榻<lb/>
猶憶中郎舊授書茂苑棠成初惜䕃武陵花發不通漁<lb/>
吳歌敢作陽春擬祗是酬恩一寸餘<lb/>
　　贈臨淮李小侯<lb/>
誰是平陽第一勳五陵裘馬盡輸君雕弧甲夜彎秦月<lb/>
<pb n="KR4e0201_WYG_038-22a"/>
彩筆商秋犯楚雲樂府争傳都尉句孤兒别屬子侯軍<lb/>
他年自掃燕然石不待班生為勒文<hi>君有楚集</hi>
　　題半華山房<lb/>
端合圖君丘壑間能從郭内買青山峰隂欲借蓮花掌<lb/>
海色疑分玉女鬟倚檻浮雲生浩溔當階明月寫潺湲<lb/>
相看但少求羊過不為藤蘿易掩關<lb/>
　　倪舍人八十有三矣猶能跨馬見訪招提贈以佳<lb/>
　　句第用賜環為慰差非鄙懐聊抒奉答<lb/>
<pb n="KR4e0201_WYG_038-22b"/>
紫薇舍人冰玉姿躍馬看山猶未衰生平頗詫和郢句<lb/>
此日見為招湘辭世才沾沾足自喜余髪種種奚能為<lb/>
明年物色五湖畔却挂羊裘君始知<lb/>
　　贈封君雷翁<lb/>
新壓烏紗鬢未皤不煩清醴自成酡匣中霜是豐城舊<lb/>
架上芸抽酉穴多草罷𤣥亭長自掩花時籃轝故人過<lb/>
如聞聖主臨雍日鳩杖來扶白玉珂<lb/>
　　同舍弟敬美真上人游大佛寺遇雨作<lb/>
<pb n="KR4e0201_WYG_038-23a"/>
飛鷲岧嶤傍紫冥坐來煩暑入清泠千山忽掩風雲碧<lb/>
雙眼偏留薜荔青簷鴿過雷時自墮鉢龍旋雨暗聞腥<lb/>
深杯但至毋論數慧逺於今也不醒<lb/>
　　貽王百榖<lb/>
王郎風調好誰倫手裂軍繻再入秦雅有暮雲横碣石<lb/>
絶憐春色散平津絃中白雪寒相語鏡裏清霜曉自新<lb/>
我欲東歸君且住豈無能誦子虚人<lb/>
　　秋日王百榖康山人朱在明過庵居分韻得來字<lb/>
<pb n="KR4e0201_WYG_038-23b"/>
雙服柴門偶自開鏗然屐齒破蒼苔秋驅北極浮雲盡<lb/>
客與西山爽氣來坐久雨花時㸃席歌清風葉暗侵杯<lb/>
相看共是江南侣不為蓴鱸興已催<lb/>
　　贈朱鴻臚在明<lb/>
翩翩裘馬自聲華率爾髙陽興未賖白苧裁教周小史<lb/>
青萍脫贈魯朱家書成上苑容棲樹夢就中山欲吐花<lb/>
莫以故人堪入洛只今秋思滿天涯<hi>君贈詩以二陸見擬</hi>
　　方徳新侍御見訪分韻得蓬字<lb/>
<pb n="KR4e0201_WYG_038-24a"/>
十載風塵意氣中劇知傾蓋解相同朝陽此際多鳴鳳<lb/>
野父由來不避驄出匣星文欣自吐當樽風色為誰雄<lb/>
君看萬里比隣在把袂毋勞歎轉蓬<hi>尋當逺别故云</hi>
　　贈范禮部<lb/>
材美東南信有餘士龍名下更無虚蕝茅親定句陳禮<lb/>
袖草時存諌獵書異日三禾應自協于今八米許誰如<lb/>
江湖豈必論同調未擬新詩一起予<lb/>
　　過徳州不及訪于鱗有寄<lb/>
<pb n="KR4e0201_WYG_038-24b"/>
渭河新水淼漫漫東望踟蹰思萬端我自可無衰鳯歎<lb/>
君今仍作臥龍看歸鴻落照鄉心劇立馬浮雲岱色殘<lb/>
豈是剡溪偏興盡古來天上聚星難<lb/>
　　其二<lb/>
北風吹土染征裘岐路安期可自由疋練轉深吳馬色<lb/>
千金不散鮑山愁青萍合日方為劒白雪寒時獨倚樓<lb/>
最好漸圓新夜月片帆無賴下揚州<lb/>
　　暮發邵伯驛作<lb/>
<pb n="KR4e0201_WYG_038-25a"/>
平楚黄勻緑尚饒漸來秋思未蕭條烟低邵伯當年埭<lb/>
月出揚州第幾橋桃葉渡時那用檝桂花叢處不須招<lb/>
欲知無限窮途感才聽吳歌半已消<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_038-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻三十八<lb/>
</p>
<p>
</p>
  </div>
</body>
</text>
</TEI>
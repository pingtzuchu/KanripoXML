<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十六</head> <lb/>
    <p>
<pb n="KR4e0201_WYG_340-1a"/>
欽定四庫全書<lb/>
　弇州續稿巻一百六十六<lb/>
　　　　　　　　　　　　明　王世貞　撰<lb/>
文部<lb/>
　墨刻䟦<lb/>
　　禹碑<lb/>
余所有嶽麓禹碑凢三本其一本差舊而無註釋其一<lb/>
本刻之紹興者後有張明道䟦頗偉而註釋字粗拙之<lb/>
<pb n="KR4e0201_WYG_340-1b"/>
甚其一乃木本刻之長沙者前有宋張世南所紀後有<lb/>
明湛若水䟦沈鎰釋義楊慎歌及小序顧璘季本熊宇<lb/>
前後序文書體亦有作八分者而醜俗尤甚釋義是三<lb/>
家社學究語耳乃自詫以為神禹夢中所授當令人唾<lb/>
殺中間與楊釋異者凢十三字俱無的然可據覺楊義<lb/>
差雅㑹得其手書歌序釋䟦因定装於所藏舊本之後而<lb/>
張紀湛䟦顧辨乞友人以小楷補之余嘗謂此碑定非<lb/>
大禹文亦非大禹筆而不敢遽謂為嬴秦以後何賢良<lb/>
<pb n="KR4e0201_WYG_340-2a"/>
所行世即人間舊遺本而衡山之石乆已泐其文理之<lb/>
不可讀以石泐故而楊沈之釋字亦多以意㑹之未必<lb/>
其果合也虎賁㣲似中郎孔北海尚愛之况隆凖公真<lb/>
龍裔耶楊書貽吾鄉周太僕復俊者其家人摩去之字<lb/>
法亦可重也<lb/>
　　又題禹碑<lb/>
楊慎曰釋文第六句舊作南暴昌言余疑文義不貫字<lb/>
形亦不類思之不得是夕夢一魚首黄衣指謂曰此南<lb/>
<pb n="KR4e0201_WYG_340-2b"/>
瀆衍亨四字也寤而觀之形義兩恊其所謂思之不得<lb/>
鬼神將通之耶沈鎰則曰夜夢一長人挈古缾授之其<lb/>
色黄高尺許口傍横書三字某宫造下有篆文悉如龍<lb/>
蛇草木之形寤而忘首一字及旦誦釋文怳若素識云<lb/>
云不知者以為文人矜誇之習類然耳余以為倉籕所<lb/>
不盡載時俗所不能辨不假之神何以徵信耶聊記以<lb/>
資一噱<lb/>
　　䟦魯相晨廟碑<lb/>
<pb n="KR4e0201_WYG_340-3a"/>
按趙明誠金石錄謂魯相晨有兩碑皆在孔子廟中其<lb/>
二云魯相河南史君諱晨字伯時從越騎校尉拜建寜<lb/>
元年四月十一日到官正此碑也其文獨完好可讀數<lb/>
十行後字稍大結法益遒美後有題尾稱大周天<hi>闕</hi>二<lb/>
年其書亦用武氏體雖傾側而字勢可愛余在青社時<lb/>
為陳道易持去且二十年矣一日忽見歸曰吾於古𨽻<lb/>
法得十六於受禪得十四於此碑余笑曰公可謂鮎魚<lb/>
上竹竿不離故步何得云爾陳亦大笑史君時尚存而<lb/>
<pb n="KR4e0201_WYG_340-3b"/>
稱諱古文多有之<lb/>
　　呉天璽書<lb/>
昔有詩云中國書流讓皇象六朝文物重徐陵似為江<lb/>
左張價象所書呉天璽碑出篆入𨽻高古雄逸要當與<lb/>
蔡中郎抗衡成侯受禪固自超方之此碑不免嶧山之<lb/>
於岐陽矣昔人故非欺我然徐陵之於文實不可與休<lb/>
明同日語也<lb/>
　　漢𨽻校官<lb/>
<pb n="KR4e0201_WYG_340-4a"/>
右漢溧陽長潘乾校官碑光和四年立按四年之碑若<lb/>
逢童三公殽坑君無極山神敬仲蔡湛孫根凢七見於<lb/>
集古金石錄而此獨闕如者葢宋至紹興十一年溧水<lb/>
尉喻仲<hi>闕</hi>始出之固城湖濵官舍在歐趙二公後耳結<lb/>
法最為高古伯仲西嶽勸進間第多漫漶不可讀番陽<lb/>
洪景伯為之注釋而闕其二十七字元至順中濟隂單<lb/>
博士禧宦游其地復考辭義之可通者得十六字因手<lb/>
書景伯釋文而附所補於後吾弟今獲本乃舊搨而不<lb/>
<pb n="KR4e0201_WYG_340-4b"/>
載單禧所為䟦釋文止著闕字而不載禧所補何也豈<lb/>
此本在禧刻前為洪景伯書耶景伯書又何以步趨趙<lb/>
呉興也碑今在溧水溧水漢溧陽地更搨一本驗之即<lb/>
見按此碑恐是元人翻刻真本而别令善趙書者作洪<lb/>
景伯䟦耳<lb/>
　　秘閣續帖<lb/>
右秘閣續帖第三第四巻此帖既不易得而又皆右軍<lb/>
書多縱筆變體極可愛内四月一日帖及後右軍諸子<lb/>
<pb n="KR4e0201_WYG_340-5a"/>
書稱𢎞白黄長睿謂為偽帖欲去之甚當第文夀承䟦<lb/>
尾以為中數帖類米老所臨者則非也此帖刻於元祐<lb/>
中米老書學尚未著不應其模本已達中禁當是唐人<lb/>
臨筆耳<lb/>
續帖第九第十所謂賀知章者似二王雜帖語今以歸<lb/>
賀不可知虞栁二君蹟不類平日而甚有好致栁尤遒<lb/>
逸無名二紙其一詩亦唐語其一札似臨晉帖飛白五<lb/>
字出古𨽻若李懷琳書絶交書夀承以為至精無以加<lb/>
<pb n="KR4e0201_WYG_340-5b"/>
而山谷者人乃謂徃在三館於閣下觀懷琳臨右軍絶<lb/>
交真蹟大有竒特處今觀此十未得二三乃知懷琳之<lb/>
妙如此其所謂十未得二三者尚足以馳騖後世也巻<lb/>
尾天監二年至臣雲小楷湘東所進云云行草皆懷琳<lb/>
臨筆今人却作嵇康書媒鬻而辨者以為懷琳偽為康<lb/>
書亦謬也唐人十二月節帖詞既鄙𤨏書亦無雅致但<lb/>
結法差𦂳健中間尚可包王著周越耳<lb/>
　　泉州宋搨淳化帖<lb/>
<pb n="KR4e0201_WYG_340-6a"/>
余少得淳化閣帖飛白濃墨二種皆作贋古色乃泉州<lb/>
飜刻本也當時絶寳愛之後漸覺其波磔之際多有可<lb/>
恨乃至結搆時時有譌筆覺其非古後先為人持去不<lb/>
惜今年始從呉中得此宋搨完善本以較余所藏大觀<lb/>
絳帖雖少遜比之他刻大徑庭矣凢泉刻則五巻智果<lb/>
而後缺十餘幀其它不爾也傳閣帖者邯鄲子輿日益<lb/>
繁而隆凖日益少故為志而藏之<lb/>
　　甲秀堂帖<lb/>
<pb n="KR4e0201_WYG_340-6b"/>
客有售陳氏甲秀堂帖五巻者石皷文泰山銘皆縮小<lb/>
字為之及秦氏三璽文尤淳古可愛蔡中郎九疑碑雖<lb/>
見宣和書譜而行筆絶類開元孝經陳思王詩及鷂雀<lb/>
賦亦然黄伯思辨其為李懷琳輩贋作似有據也餘則<lb/>
蘇眀允才翁子曕蔡君謨黄魯直米元章筆札耳按<lb/>
昔人謂甲秀堂帖前有二王顔魯公蹟世所未見一云<lb/>
季氏也此本葢零落不完者其人不復飜淳化大觀欲<lb/>
與之配亦壯矣<lb/>
<pb n="KR4e0201_WYG_340-7a"/>
　　索靖月儀帖<lb/>
今年冬得黄熊所携索㓜安月儀帖一巻按㓜安真蹟<lb/>
為宣和殿所藏而先已刻之秘閣續帖中米元章與其<lb/>
友人書謂月儀帖不能佳而黄長睿遂未信以為贋物<lb/>
獨董逌稱其筆畫勁宻它人不能睥睨然亦是唐人臨<lb/>
手也月儀有正二三九月凢十一章俱稱具告君白了<lb/>
不可曉其辭亦錯雜絶不類晉人尺牘而中得一二古<lb/>
雅如黄初時語然終不可曉也此本刻頗精楮墨亦佳有<lb/>
<pb n="KR4e0201_WYG_340-7b"/>
古色或是閣帖真本故存之<lb/>
　　真定武蘭亭<lb/>
蘭亭如聚訟自宋已然即以定武一石言之有肥者有<lb/>
瘦者有五字未損者有五字損者何子楚王明清謂唐<lb/>
時諸供奉搨此帖獨歐陽率更逼真石留之禁中他本<lb/>
在外爭相摹搨而歐本獨不出耶律徳先入汴得而棄<lb/>
之殺虎林流轉李學究家以至復入公庫所謂未損本也<lb/>
定武薛帥子紹彭摹之他石以應世購潜易古刻於湍<lb/>
<pb n="KR4e0201_WYG_340-8a"/>
流落左右五字㣲劖一二筆藏於家大觀中人主知之<lb/>
取進御龕之宣和殿壁師䧟諸珍寳悉逐北去而此獨<lb/>
留宗汝霖得之以進光堯至維揚而復失之所謂損本<lb/>
也然則紹彭之所别摹者亦得稱未損本也夫損本既<lb/>
有兩種不易辨而先搨者又不可得葢不能不取極於<lb/>
損本矣董逌謂定武非歐筆為湯普徹臨亦未有據至<lb/>
所云肥瘦本或以定武有二石或以搨法少異格之殊<lb/>
不知辨千里者不當在驪黄内也此帖乃五字損肥本<lb/>
<pb n="KR4e0201_WYG_340-8b"/>
余生平所見非少俱不能及雖以摹搨之多小有剥蝕<lb/>
而風彩逈出諸本上徧攷古證凢五處皆合若管弦之<lb/>
盛上不損處有小龜形與是日也第九界行頗肥痛字<lb/>
改筆不糢糊興感之由由字下類申列叙之列其刂如<lb/>
勁鐡則可不待訟而勝矣帖為陳直齋物後有直齋印<lb/>
識趙呉興常從其姻親萬戸者索之而不遂書法尤遒<lb/>
媚可愛呉興得獨孤本自詫以為遺墨之冠而尚汲汲<lb/>
於此本其聲價當何如也余舊有一歌於定武本頗極<lb/>
<pb n="KR4e0201_WYG_340-9a"/>
推許而實不稱今割以題其後云<lb/>
　　宋搨聖教序<lb/>
聖教序雖沙門懷仁所集書然從高宗内府借右軍行<lb/>
筆摹出備極八法之妙真墨池之龍象蘭亭之羽翼也<lb/>
余平生所見凢數十百本無踰于此者其波拂鈎磔妙<lb/>
處與真蹟無兩當是唐時搨本耳去嵗嘉平獵得此本<lb/>
今年伏中復得定武蘭亭為自快自賞者乆之窮措大<lb/>
餘生一何多幸耶<lb/>
<pb n="KR4e0201_WYG_340-9b"/>
　　又聖教序<lb/>
聖教序未裂本余徃徃得之多為人乞去而㽞其頗佳<lb/>
者此亦其一也懷仁既善書又從文皇借得真蹟摹出<lb/>
以故雖不無偏旁輳合而不失意他集右軍書者未盡<lb/>
爾也<lb/>
　　宋搨蘭亭<lb/>
姜堯章所記定武蘭亭五字或損或不損偏傍結搆與<lb/>
在明秘藏本不必盡合然一展閲間紙色搨法知為北<lb/>
<pb n="KR4e0201_WYG_340-10a"/>
宋時物無疑也悅生堂一百十七刻以修城為甲而定<lb/>
武諸本次之古懿永興宣城又次之在明其自保愛故<lb/>
當不出此數種也<lb/>
　　蘭亭二石刻<lb/>
前一刻為陳緝熈家褚摹蘭亭䟦者王文端文安徐武<lb/>
功諸賢皆名曉八法而不能辨余有張澂石刻與書史<lb/>
正同始辨其為禇摹而米臨見弇州集中後一刻為趙<lb/>
呉興臨凢二本有十三䟦甚精以登善之神俊子昻之<lb/>
<pb n="KR4e0201_WYG_340-10b"/>
媺豔而結搆全用已法尚不能抵掌何論<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>胎然登善<lb/>
有意於離者也子昻有意於合者也米之於禇在有意<lb/>
無意間者也緝熈别作廓填今在池灣沈氏余乂嘗於<lb/>
六觀堂周氏見十三䟦書經箋工甚而不無毫釐之辨<lb/>
石刻則東書堂之初搨耳附識於此<lb/>
　　䟦周邸蘭亭<lb/>
蘭亭禊叙自陶九成所紀賈秋壑家藏脩城定武一百<lb/>
十七刻又卅年而周邸之刻繼之其聲價劇出諸刻下<lb/>
<pb n="KR4e0201_WYG_340-11a"/>
雖有定武及肥瘦禇摹唐賜五帖之不同而結搆波拂<lb/>
一一出憲王指腕無山隂神駿意第龍眠畫與王手書<lb/>
諸説却他本所無亦足稱褉史余前後得十餘本乆而<lb/>
厭之則皆為他人物今年得一本乃東書堂初搨王所<lb/>
自寳者黒處若純漆白處若栗玉即不知淳化李廷珪<lb/>
墨澄心堂紙何如其他恐未多讓也譬之尹夫人雖不<lb/>
稱絶代而韶粉靚飾遇邢娙娥未進時亦自足賞保不<lb/>
作他人物矣<lb/>
<pb n="KR4e0201_WYG_340-11b"/>
　　古蘭亭選序<lb/>
古刻無繁於蘭亭者其石自隋唐二刻及定武後何止<lb/>
數百千本而所聚名刻亦無繁於賈秋壑平章者凢總<lb/>
為冊分十支為刻得一百二十七而至元末數易主而<lb/>
歸於錢唐謝氏陶宗儀見而筆之以為希世至寳今不<lb/>
知落何所當受妬於祝融陽侯矣余生平覩佳本不滿<lb/>
二十然多秋壑以後而所藏墨蹟僅唐摹一本石刻定<lb/>
武損一本唐本木板一本佳耳又次僅此六刻以視賈<lb/>
<pb n="KR4e0201_WYG_340-12a"/>
則黔婁視趙子固則不貧戯識於尾<lb/>
　　玉板蘭亭叙麻姑仙壇記<lb/>
兩年内得玉板小蘭亭叙於黄羽淵得顔清臣麻姑壇<lb/>
記於傅伯雅其刻搨差古雅而精不類它本因合之為<lb/>
一帙葢山隂之圓劑魯郡之方而後集大成如夷清和<lb/>
惠不相勝而相用可也第恐山隂艴然作曽西色耳<lb/>
　　宋搨右軍行草帖<lb/>
右軍草書二帖亦光堯筆也葢雜選右軍精書極意摹<lb/>
<pb n="KR4e0201_WYG_340-12b"/>
倣為之而刻搨皆脩内司妙手紙墨又不減澄心奚超<lb/>
以故温潤藴藉光彩煥發第稍肉而媚不脱本來面目<lb/>
内破甑一帖尤目所未見然似大令結搆非右軍也象<lb/>
先以為如何<lb/>
　　臨江二王帖<lb/>
䟦之後七年而家弟自燕中得㝡完本亦云臨江石刻<lb/>
前有目録是謝湖袁氏遺物然細翫之是木本以余本<lb/>
較之神采似稍勝攷余本王畧帖尾有懐充二字乂方<lb/>
<pb n="KR4e0201_WYG_340-13a"/>
印二曰永存珍秘曰墨妙筆精葢米氏私識也袁本皆<lb/>
無之又袁本服食帖食字僅二㸃誤為令字而余本下<lb/>
有一二小帶筆作食字明甚然則袁本之為飜刻無疑<lb/>
也第當亦是宋梓純墨搨余本乃蟬翅搨内補大令前<lb/>
數條與袁本正同祝京兆一䟦稱賞不遺力而書尤妙<lb/>
絶因備志之<lb/>
　　汪象先二王小楷帖<lb/>
象先出此刻余望而知其為秦汝立舍人家物未系陳<lb/>
<pb n="KR4e0201_WYG_340-13b"/>
道復小篆數行葢得之華從龍比部者最為精絶所謂<lb/>
秘閣續帖本也弟巻首蘭亭是定武損本想從龍以前<lb/>
好事者合而成冊耳家弟敬美嘗從東沙華氏得全本<lb/>
前有鍾成侯戎路賀㨗二表後有右軍誓墓大令洛神<lb/>
與歐虞禇栁名蹟凢四十餘紙惜不令象先見之<lb/>
　　汪象先大觀帖<lb/>
淳化閣帖化身為潭絳泉汝戯魚井欄<hi>闕</hi>　徃徃不脱<lb/>
本來面目獨太清樓帖乃遜功帝出秘府墨蹟令劉無<lb/>
<pb n="KR4e0201_WYG_340-14a"/>
言輩摹勒登石者閣帖則出王著手著精於法故形色<lb/>
不爽無言妙於勢故風韻尤勝<hi>闕</hi>人謂太清為淳化介<lb/>
弟母亦陳氏二方難為伯季者耶緣太清無别本以故<lb/>
世尤艱得之得亦不能備余以甲戌宦燕中朱忠僖物<lb/>
故僅踰月而得之其家人葢巻之二四五八十耳四巻<lb/>
皆飛白而一巻獨淳黒唐禮部𤣥卿所補贈者也今年<lb/>
為丙戌汪象先出所購則第一二三四五巻神采更自<lb/>
煥發可愛云亦得之燕中而周公瑕遂定為朱氏物不<lb/>
<pb n="KR4e0201_WYG_340-14b"/>
亦信耳而廢目耶余後復得第七巻不完本於呉門乃<lb/>
右軍筆尤佳絶今併在兒騏處象先果有意乎不妨作<lb/>
延津合也太清復有後十二巻則秘閣續帖原本僅改<lb/>
其標目耳而益以人間所流傳十七帖及孫過庭書譜<lb/>
余復得其五巻然秘閣續帖原搨也因復志於此今象<lb/>
先夜眠不着<lb/>
　　䟦陳季廸絳帖<lb/>
諸帖自淳化之外昔人評其骨法清勁足正王著肉勝<lb/>
<pb n="KR4e0201_WYG_340-15a"/>
之失獨於南朝唐季帝王後續以宋太宗差為蛇足耳<lb/>
潘師正手自摹刻所謂毫髪無遺憾波瀾獨老成者後<lb/>
有旭素真卿帖則皆高節度汝礪増入國初入晉府石<lb/>
本零落非復舊觀矣此巻不能四之一然紙墨精緻神<lb/>
采爛然當是宋搨之極佳者吉光片羽饗尚千金季廸<lb/>
其寳藏之王百榖所稱黄淳父十巻今在吾兒所中多<lb/>
不同異日可為延津之合否<lb/>
　　雜二王帖<lb/>
<pb n="KR4e0201_WYG_340-15b"/>
雜古法帖一冊凢三巻後先得之飛鳬人者皆晉人尺<lb/>
牘右軍二十四思陵臨右軍四大令四謝太傅一王東<lb/>
亭一皆宋搨也首巻前稱蘭亭續帖巻第三攷之諸家<lb/>
石刻不載而筆意極精佳次巻吳興等帖尤有鋒勢不<lb/>
知是寳晉帖中物否思陵賜米敷文臨書十三紙見米<lb/>
䟦今僅存四無一筆失度恐是雙鈎廓填也臨江石刻<lb/>
二王書極為詳備而月相酷旱追傷諸賢道護州民大<lb/>
周嫂不知松來初月見尚書十一帖大令十二月授衣<lb/>
<pb n="KR4e0201_WYG_340-16a"/>
東家三帖皆彼中所遺者故收而藏之吉光零落偶獲<lb/>
片羽豈敢還望成裘第勤緝之不已將來尚堪一半臂<lb/>
也<lb/>
　　宋搨樂毅論<lb/>
沈存中謂樂毅論是右軍手書刻石唐文皇將以殉𦵏<lb/>
此殆是夢中語而莫廷韓復以夢中紀之按此論乃右<lb/>
軍手書以貽子敬者至梁武已疑其為摹跡而陳文帝<lb/>
時賜始興王貞觀中進御十三年命起居郎褚遂良排<lb/>
<pb n="KR4e0201_WYG_340-16b"/>
署至中宗朝太平公主携出以錦袋裝之後變起咸陽<lb/>
老嫗竊得為吏所跡迫則投之㸑下宋有二石本其一<lb/>
秘閣所刻其一高紳學士家所藏葢它摹本之夀諸石<lb/>
者也此帖乃光堯太上於損齋手搨付石而石工及紙<lb/>
墨皆脩内司第一品精緻流麗精彩射人而結搆柔緩<lb/>
豐肉少筋不待再勘本色畢露矣家弟有黄庭經一巻<lb/>
與此及戎路表正同予故能辨之非謂眼力亦勝廷韓<lb/>
也<lb/>
<pb n="KR4e0201_WYG_340-17a"/>
　　宋搨戎路表<lb/>
戎路表宣和御藏所記最為琅琅黄伯思董逌北攻守<lb/>
若翰墨毋復餘論第余所見兩石本皆勁而纎長又不<lb/>
無剥蝕此刻獨完好紙墨皆精翩翩有宣示風然是思<lb/>
陵手搨似不無肉勝之歎廷韓善書而不善鑒故題語<lb/>
孟浪若此<lb/>
　　曹娥碑<lb/>
曹娥碑小楷則右軍軼塵行筆則蔡卞竭蹷矣不謂中<lb/>
<pb n="KR4e0201_WYG_340-17b"/>
間尚藏北海其流利豐妍肉不欺骨自是可人若題碣<lb/>
𨽻古八字竒逸飛動隱然蔡中郎典刑後先兩北海必<lb/>
相與痛飲也<lb/>
　　又<lb/>
右軍曹娥碑搨法近古而精又文氏停雲館物昔人謂<lb/>
此書如㓜女漂流於波浪間今求所謂漂流波浪之勢<lb/>
了不可得意者其憔悴宛篤外弱而中勁庻幾得孝女<lb/>
意於形似之表歟<lb/>
<pb n="KR4e0201_WYG_340-18a"/>
　　智永真草千文<lb/>
智永真草千文崔氏所藏真蹟薛嗣昌刻之長安漕司<lb/>
者翻本尚完好但太瘦生且波發處多有可恨此紙晩<lb/>
得之徽人汪生是棗本耳而肥以長安石本較之不啻<lb/>
江妃之望玉環也刻手工拙固如此哉今智永千文獨<lb/>
推史家碑疑此即是也<lb/>
　　又<lb/>
智永真草千文宋薛道祖子嗣昌刻之永興軍漕司中<lb/>
<pb n="KR4e0201_WYG_340-18b"/>
其石尚未泐而余有一搨稍舊者甚明白可愛晩得此<lb/>
本有嗣昌䟦正同而稍昏暗且又木本當為翻刻無疑<lb/>
而細攷之波磔處劇古雅逺勝舊藏本乃知漕司石良<lb/>
已非故物矣木本乃宋翻凢出宋人手必佳吳子輩雖<lb/>
竭蹷而趨之不似也<lb/>
　　隋八分孔廟碑<lb/>
孔廟碑隋汝南主簿仲孝俊文其稱述聖徳與曲阜令<lb/>
陳仲毅裔行相上下葢六朝之諛習也𨽻古是崔氏父<lb/>
<pb n="KR4e0201_WYG_340-19a"/>
子餘規雖挑截未精猶時有漢意更一轉則入唐矣<lb/>
　　宋搨右軍三帖<lb/>
吾後先所得黄庭三四種時有佳者獨不能得宋搨近<lb/>
於汪仲淹處得秘閣續法帖定為宋搨而此本及樂毅<lb/>
論尤覺精彩不甚失筆意㑹先已藏曹娥碑更致佳本<lb/>
因合而留之昔人謂黄庭象飛天仙人樂毅論象端人<lb/>
正士不得意曹娥碑若花蕋漂流㓜女捐軀於波間余<lb/>
反覆詳翫第見其美而已所謂端人正士飛天仙人以<lb/>
<pb n="KR4e0201_WYG_340-19b"/>
意揣摩或互有之若㓜女捐軀之狀竟不可尋也豈余<lb/>
兩肉眼不能辨大士法身耶將書家者流多作誑語自<lb/>
標置耶不覺為一笑而題其後<lb/>
　　王右軍文賦<lb/>
覧右軍書目原無載士衡文賦此亦一舊搨雖筆意圓<lb/>
媺而少國士風豈南渡後光堯重華與我眀周憲王<lb/>
戲草耶<lb/>
　　䟦王右軍筆陣圗李衛公上華嶽書後<lb/>
<pb n="KR4e0201_WYG_340-20a"/>
右軍筆陣圗凢二本其一正書差小有率更之清勁而<lb/>
小怯其一行筆甚遒逸而不能脫俗氣或以為江南李<lb/>
主筆或謂李主不辦是然斷非右軍蹟也亡論非右軍<lb/>
蹟即圗說非右軍所著也何者右軍十二而過江神州<lb/>
已委棄矣所謂之許之洛者何語也此圗之誤也華嶽<lb/>
碑乃張昶非張旭也此書之誤也李衛公上華嶽書粗<lb/>
豪不成語斷亦後人附㑹之談而結法却秀頴有唐人<lb/>
氣以其皆宋搨極精媺故合為一本置山房中配懷琳<lb/>
<pb n="KR4e0201_WYG_340-20b"/>
絶交書成贋古一故事云<lb/>
　　又<lb/>
筆陣圗有真行二本皆以為右軍書余以為無論張昶<lb/>
作張旭字誤而已其文亦非右軍語乃六朝之好事者<lb/>
為之余此正書真宋搨筆力遒美彷彿信本而古雅勝<lb/>
之行書差縱佳處與俗處相錯當亦是季重光以前物<lb/>
也李衛公上華嶽書文尤㳫拖一無意人所擬撰其書<lb/>
却有意出入右軍永興間然右軍避家諱故以正為政<lb/>
<pb n="KR4e0201_WYG_340-21a"/>
而此云聦明政直何也<lb/>
　　小酉館選帖<lb/>
余嘗取家所有古墨刻行草非豐碑所記全文者以雪<lb/>
堂義墨例例之彚而為冊得十有七其一唐文皇屏風<lb/>
贊僅後半屏耳筆法圓熟流美真所謂帝王第一也其<lb/>
二蔡中郎九疑碑凢九十字雖再入刻手尚具典刑出<lb/>
師頌甚古雅然謂索靖恐未敢定也或是蕭子雲耳右<lb/>
軍十二月帖殊𦂳宻子敬辭中令帖極有天趣然使李<lb/>
<pb n="KR4e0201_WYG_340-21b"/>
北海竭蹷趨之或可到唐摹九帖右軍二帖最竒古與<lb/>
秘閣續帖所載者同結搆徽獻僧䖍三帖皆正行尤更<lb/>
燁燁禇河南哀冊枯樹吾家石也其三李北海荆門行<lb/>
極類雲麾碑而差弱詩大似元白時語而不類當再攷<lb/>
之張長史千文二十三字忽肚痛三十三字竒逸飛動<lb/>
然恐非其至者破除帖稍圜𦂳然不知是長史筆否徐<lb/>
季海心經一覽之知為眉山所自然眉山却少渠一二<lb/>
俗筆也顔魯公臨右軍三帖尤勝以為魯公覺神氣清<lb/>
<pb n="KR4e0201_WYG_340-22a"/>
𦂳以為右軍覺鋒骨勁露祭伯父從子二文與爭坐帖<lb/>
皆稿草之妙境也余自有宋搨佳本此僅得其半且似<lb/>
襄陽所摹以其舊刻故聊存之其四懷素聖母帖最琅<lb/>
琅者陜石堅好至今尚未泐藏真律公三帖多游絲筆<lb/>
遒美異凢千文不能無小疎譌當由刻手誤耳竟是真<lb/>
蹟其五其六其七皆蘇長公寄文與可三十韻字差小<lb/>
松醪賦楚頌一紙差大皆正書而不能不帶行筆貴在<lb/>
取姿態耳又陶詩孟夏草木長一首人生歸有道一首<lb/>
<pb n="KR4e0201_WYG_340-22b"/>
種豆南山下一首行書殊古雅其石在呉中亂山近始<lb/>
得之又草書孟夏草木長一首則加放矣卞山龍洞詩<lb/>
稍楷其石在呉興又醉翁操餉雪浪酒詩顛逸不在楊<lb/>
少師下摹懷素一帖右軍二帖皆濃墨本是蘇家法耳<lb/>
稍叅以古便覺斐然孤村㣲雨萊州雪後各一詩亦行<lb/>
書而皆有意其後瞻字見古押法建昌宫詞是名筆中<lb/>
之有異境者書妓女雜詩是無意中之有餘態者又尺<lb/>
牘十四研銘一皆居平小行法也又書禪語六言一章<lb/>
<pb n="KR4e0201_WYG_340-23a"/>
及少陵詩二章花氣薫人七言絶一我肉衆生肉五言<lb/>
律佛偈一則狂草也魯直前身一女子耳其書多倣懷<lb/>
素詩多作禪語何也又一紙樊口舟中燭下眼花頭眩<lb/>
更觀東坡醉筆重增睡思此公於書最重坡公者何緣出<lb/>
此語其九其十其十一皆米襄陽尺牘凢十八章俱遒<lb/>
逸有氣讀至書内芾老矣先生勿恤廷議薦之曰襄陽<lb/>
米芾在蘇軾黄庭堅之間自負其才不入黨與此大可<lb/>
笑又可惱也張顛俗子變亂古法驚諸凢夫自有識者<lb/>
<pb n="KR4e0201_WYG_340-23b"/>
懷素少加平淡稍到人成而時代壓之不能高古高閒<lb/>
而下但可懸之酒肆此雖太肆然不無意也收得逸少<lb/>
初月尚書二帖智永所臨五帖皆希世之珍高壓顔張<lb/>
數等足與公西風争長於思用處購得鍾隱三間無瑕<lb/>
紫玉硯以董源林石易凝式二帖層雲峰承晏墨易懷<lb/>
素二帖又獲端鳳研一那研一鳳研一洞庭石高一尺<lb/>
許聲如玉形如鳳如飛仙如雲葉凢再言之此令人忌<lb/>
且饞發也又一詞及手劄雜詩小叙俱有神采王畧帖<lb/>
<pb n="KR4e0201_WYG_340-24a"/>
尤英偉第縱書右軍墨蹟後膽幾大於斗矣又吉老墓<lb/>
表極有勢然非七尺碑上物也祝夀詩一慶雲現詩一<lb/>
鷓鴣天詞一賀聖朝詞一後皆有子友仁䟦縱筆顛放<lb/>
了然不讓乃父似非卑梓之道其十二張文靖守五札<lb/>
極為圓熟韓子蒼一札亦遒美以無他刻故存之其十<lb/>
三趙承㫖子昻心經一千文一臨蘭亭叙一臨枯樹賦<lb/>
一樂志論一盤谷叙一皆行筆絶得晉人意淮雲寺詩<lb/>
一化縁序一則稍大而北海為多其十四宋仲温續書<lb/>
<pb n="KR4e0201_WYG_340-24b"/>
譜作小章法而不甚草出塞詩稍大能草而不甚章徐<lb/>
武功元玉水龍吟慢神駿有米家風陸文裕子淵來鶴<lb/>
詩極能酌北海呉興間㣲覺瘦骨中有肉恨其十五祝<lb/>
希哲古詩十九首和陶詩廿首皆翩翩有大令風其十<lb/>
六希哲榜枻歌曹子桓詩数章皆劇有章法老健可愛<lb/>
芙蓉池作獻之終不似也公讌一章絶得眉山筆情詩<lb/>
似勝老米以時有子敬意故也十八學士歌水調歌頭<lb/>
逃暑詩似米似黄似素不可名狀其它書尺書記亦種<lb/>
<pb n="KR4e0201_WYG_340-25a"/>
種可觀其十七王履吉白雀雜詩是病後筆姿態溢出<lb/>
稍覺有意耳道復壬辰作比之生平極不草草第以擬<lb/>
古人終有愧也<lb/>
　　李靖上西嶽書<lb/>
李衛公上西嶽書不見正史意者影響之談如虬髯客<lb/>
傳類耳其書亦似唐末五代人筆雖不能整栗而㣲有<lb/>
意衛公將畧為唐初第一功最大故好竒之士多傳之<lb/>
　　歐陽率更九成宫醴泉銘<lb/>
<pb n="KR4e0201_WYG_340-25b"/>
今世惟歐陽率更醴泉銘多舊本當是宋人好臨倣其<lb/>
書而石堅緻耐拓耳余所有二本皆從故家散帙中得<lb/>
之而筆墨尤精美可愛秀勁之氣射人眼睫間小白猿<lb/>
公手信乎當與羊鼻公語同傳也<lb/>
　　虞恭公碑<lb/>
信本醴泉帖最易致而又最完好化度帖最殘缺最不<lb/>
易致而聲實倍之獨温虞公碑酌乎其間余所見凢數<lb/>
本有佳者而此亦其一也<lb/>
<pb n="KR4e0201_WYG_340-26a"/>
　　大唐宗聖觀帖<lb/>
此碑建於武徳九年二月内給事中騎都尉歐陽詢撰<lb/>
序侍中江國公陳叔達撰銘觀以祀文始真人尹喜者<lb/>
神堯嘗幸其地用幣焉故其徒相與侈大之其文辭稍<lb/>
雅净而𨽻古亦遒婉可愛疑即詢筆也攷本傳詢官位<lb/>
正合叔達以黄門侍郎判納言事而此云侍中葢武徳<lb/>
三年改納言仍為侍中耳宰相表則叔達以二年正兼<lb/>
納言九年十月坐事罷而傳遺之當以此碑為定<lb/>
<pb n="KR4e0201_WYG_340-26b"/>
　　歐陽率更化度碑帖<lb/>
書法自率更而始變晉體然謂之楷則誠楷也醴泉銘<lb/>
最大最易得温虞公碑次小次易得邕禪師碑最小最<lb/>
不易得第其結搆精𦂳風華燁如體方用圓以勁藏媚<lb/>
則邕禪師而外諸碑瞠乎後矣余生平慕好之而三購<lb/>
本皆不能全第一本可讀者二百三十三字第二本僅<lb/>
二百十九字然藏之徐文裕公家後有陸詹事子淵胡<lb/>
中丞孝思䟦詹事數行精甚葢其時已極重之二本俱<lb/>
<pb n="KR4e0201_WYG_340-27a"/>
佳不相上下而彼此互有無此不可曉也第三巻凢四<lb/>
百四字中間亦可讀而結法不如前二本逺豈在宋時<lb/>
有翻刻本耶然胡以追蠡至此或云有馬生者得善本<lb/>
臨搨而梓之者也姑用以装尾<lb/>
　　褚河南孟法師碑銘後<lb/>
此孟法師碑乃中書侍郎岑文本文諫議大夫褚遂良<lb/>
書也首脱唐京師至徳觀主七字尾脱年月銜名三十<lb/>
三字碑叙脱百餘字詞脱二十七字當是割表後歴世<lb/>
<pb n="KR4e0201_WYG_340-27b"/>
乆逺贉池零落故耳第的然唐刻唐搨本波拂轉摺處<lb/>
毫髪遺恨真墨池中至寳也攷禇公以貞觀十六年書<lb/>
時尚刻意信本而㣲叅以分𨽻法最為端雅饒古意余<lb/>
嘗於黄熊所見而絶愛之叅差未成貿今歸曹進士䋲<lb/>
武相去里舍不百武得朝夕寓目一何幸也碑目見趙<lb/>
明誠金石錄又余有舊翻本證之辨為禇書不然世不<lb/>
以為信本者鮮矣<lb/>
　　雲麾碑<lb/>
<pb n="KR4e0201_WYG_340-28a"/>
余所有李北海雲麾碑凢數本而此其最佳者其風骨<lb/>
之尖利與姿態之佻俊尚可於波磔中尋之信墨寳也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_340-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十七</head> <lb/>
    <p>
<pb n="KR4e0201_WYG_047-1a"/>
欽定四庫全書<lb/>
　弇州四部稿巻四十七<lb/>
　　　　　　　　　　　　明　王世貞　撰<lb/>
詩部<lb/>
　七言絶句一百三十首<lb/>
　　殿前曲二首<lb/>
磁垣鐵甲散晨光香篆微芬金鳳凰武帳日遲風自捲<lb/>
君王昨夜幸昭陽<lb/>
<pb n="KR4e0201_WYG_047-1b"/>
　　其二<lb/>
鴻籙瑶簮叩寳壇雲璈鳳管簇回鑾月明千片芙蓉影<lb/>
蟬鬢凉生七葉冠<lb/>
　　莫愁樂<lb/>
細娘家在大江頭總爲工歡字莫愁月明低按闗山曲<lb/>
何處行人不淚流<lb/>
　　平陽伎<lb/>
楊柳堤邊控紫騮葡萄新錦費纏頭春燈徧照平陽舞<lb/>
<pb n="KR4e0201_WYG_047-2a"/>
不信流黄一段愁<lb/>
　　其二<lb/>
玉爲歌管簇雕欄錦作蓮花捧翠盤一片新糚驚月色<lb/>
萬行瓊樹雪中看<lb/>
　　閨怨三首<lb/>
空城甲第與雲齊海燕無人不肯棲隔巷長干春十五<lb/>
銀箏偏喚一行啼<lb/>
　　其二<lb/>
<pb n="KR4e0201_WYG_047-2b"/>
聞道邊闗樂事多前庭蹋鞠後庭歌不知刁斗聲中月<lb/>
曾照流黄錦上梭<lb/>
　　其三<lb/>
三殿論功拜徹侯平陽歌舞一時收無端却是刀環月<lb/>
更遣文君賦白頭<lb/>
　　西宫怨二首<lb/>
露井香生百合開夜深明月在青苔春風自怨葳蕤鎖<lb/>
那有西宫玉輦來<lb/>
<pb n="KR4e0201_WYG_047-3a"/>
　　其二<lb/>
㸃㸃蓮花漏未央乍寒如水透羅裳誰憐金井梧桐露<lb/>
一夜鴛鴦瓦上霜<lb/>
　　小伊州<lb/>
頻年轉戰未封侯還逐髙陽酒伴游醉後秖今愁出塞<lb/>
雙鬟又唱小伊州<lb/>
　　西興詞<lb/>
留君無計恨匆匆盡酒停杯曲未終船到西興潮已落<lb/>
<pb n="KR4e0201_WYG_047-3b"/>
明朝還起石尤風<lb/>
　　青樓怨<lb/>
輕風細剪越羅寒紅淚徐傾蠟鳳殘一曲停箏還自語<lb/>
不知春思爲誰彈<lb/>
　　青樓曲二首<lb/>
馳道髙騣赤電飛横擔蜀錦鬭雞歸新豐酒薄人難醉<lb/>
夜半猶歌金縷衣<lb/>
　　其二<lb/>
<pb n="KR4e0201_WYG_047-4a"/>
姊妹爭誇夫婿殊衆中單道不曾輸千兵隊裏明金紫<lb/>
腰下寒光玉轆轤<lb/>
　　從軍行八首<lb/>
蹋臂歸來六博塲城中白羽募征羌相逢試解呉鈎看<lb/>
已是金河萬里霜<lb/>
　　其二<lb/>
馬首垂楊折送行酒闌長揖寳刀横軍中最是多兄弟<lb/>
不唱陽闗第四聲<lb/>
<pb n="KR4e0201_WYG_047-4b"/>
　　其三<lb/>
朝來分𨽻李輕車揖客轅門意自如超距翹闗三十萬<lb/>
何人領取豹韜書<lb/>
　　其四<lb/>
夜深鄰帳送胡笳三月春寒雪作花吹盡闗山楊柳曲<lb/>
壯心元自不思家<lb/>
　　其五<lb/>
竒兵十萬擊匈奴谷蠡屠耆未擬俘對陣奪將金勒馬<lb/>
<pb n="KR4e0201_WYG_047-5a"/>
獨身生致北單于<lb/>
　　其六<lb/>
蹀馬吹塵紫極昏洗刀飛血九河渾長城直拓三千里<lb/>
表取隂山作北門<lb/>
　　其七<lb/>
胡姬學得漢宫眉辛苦風塵損玉肌不爲青春容易改<lb/>
十年番地失焉支<lb/>
　　其八<lb/>
<pb n="KR4e0201_WYG_047-5b"/>
鐵騎横驅瀚海塵戈船直擣瘴天春不知南北功多少<lb/>
羞作麒麟第二人<lb/>
　　横江詞四首<lb/>
越女紅糚隠畫橈驚波無際雪山揺貪趨破鏡西陵約<lb/>
不怕風江八月潮<lb/>
　　其二<lb/>
江上檀郎來往頻婆娑妙舞賽江神來時風水隨船尾<lb/>
欲往驚濤好渉旬<lb/>
<pb n="KR4e0201_WYG_047-6a"/>
　　其三<lb/>
錦纜羅帆翡翠舠長年催趂午時潮江頭楊柳深相恨<lb/>
折損春風幾萬條<lb/>
　　其四<lb/>
青江一線日邊開萬古東流去不迴聞道海波穿地底<lb/>
可能還向磧西來<lb/>
　　甘泉歌<lb/>
千尺通星井榦樓玉盤天酒夜來收白茅螭捧黄金印<lb/>
<pb n="KR4e0201_WYG_047-6b"/>
五利明朝欲拜侯<lb/>
　　秋宫曲<lb/>
桂宫飄粟御筵香銀漏初添恩正長唱罷凉州天似水<lb/>
百花僊隊按霓裳<lb/>
　　春宫曲<lb/>
十二珠簾帖絳紗山香一曲駐飛花當筵拜領葡萄酒<lb/>
纎月雙彎襯臉霞<lb/>
　　凉州曲<lb/>
<pb n="KR4e0201_WYG_047-7a"/>
玉門春色勝臨洮敕使東來賜錦袍聞道酒泉香似酒<lb/>
不煩銀甕貯葡萄<lb/>
　　其二<lb/>
千帳奚王作外臣射雕歸暮管絃新笑來杯酒稱兄弟<lb/>
曾是沙塲百戰人<lb/>
　　採蓮曲<lb/>
千枝婀娜媚朝陽風汎紅衣露碧房疑是呉王開水殿<lb/>
酒深初散越姬糚<lb/>
<pb n="KR4e0201_WYG_047-7b"/>
　　楊柳枝<lb/>
西蜀竹枝君莫聽且聽東呉楊柳枝是處春隂堪畫舫<lb/>
何村樹杪不青旗<lb/>
　　其二<lb/>
楊柳呉閶千萬枝横塘風綰麯塵絲不縁游子無攀折<lb/>
總爲情人少别離<lb/>
　　其三<lb/>
飛花欲捲翠蛾顰浪打萍飄惱殺人猶勝洛陽東陌上<lb/>
<pb n="KR4e0201_WYG_047-8a"/>
北風吹作馬蹄塵<lb/>
　　其四<lb/>
十月寒輕葉未凋淡黄疎緑短長條無情有態堪憐處<lb/>
日脚雲頭雨半腰<lb/>
　　浪淘沙<lb/>
晴沙萬疊倚江開不斷銀山滚滚來片晌只疑隨浪去<lb/>
千秋長自錦成堆<lb/>
　　其二<lb/>
<pb n="KR4e0201_WYG_047-8b"/>
潮來銀海欲連天潮落平沙故宛然得似古查能貫月<lb/>
一年一度女牛邊<lb/>
　　蘇幕遮<lb/>
碧魋朱氁紫金瞳噏日濆波倒射空不爲偃師偏作眴<lb/>
大家元住化人宫<lb/>
　　其二<lb/>
魚龍曼衍戲如神簇隊金牌色色新珠簾不動天顔肅<lb/>
始信支那有聖人<lb/>
<pb n="KR4e0201_WYG_047-9a"/>
　　𢎞治宫詞十二首<lb/>
甲帳銀燈夜未央漸看鴛甃有寒霜三千粉黛渾如掃<lb/>
聖主重繙日講章<lb/>
　　其二<lb/>
南海珠池貢已稀西川又罷錦文機朝來御服三經澣<lb/>
賤妾寧希曳地衣<lb/>
　　其三<lb/>
禁苑先朝紅藥臺御筵親爲兩宫開莫嫌宫監希恩賞<lb/>
<pb n="KR4e0201_WYG_047-9b"/>
玉輦何曾更一來<lb/>
　　其四<lb/>
午槐圓影覆彤除今日天顔喜氣舒穏坐御床無一語<lb/>
但稱難得老尚書<lb/>
　　其五<lb/>
五月鰣魚白似銀傳餐頗及後宫人躊躇欲罷冰鮮遞<lb/>
太廟年年有薦新<lb/>
　　其六<lb/>
<pb n="KR4e0201_WYG_047-10a"/>
黄帕朱奩覆御羞手題頒賜夀寧侯昆明督亢從渠請<lb/>
今日臺官在殿頭<lb/>
　　其七<lb/>
琵琶雙鴿暗凝塵玉指生疎調未勻自是經年無曲宴<lb/>
不愁供奉數中人<lb/>
　　其八<lb/>
御前黄蓋進羮湯玉筯頻停不肯嘗應是司農聞水旱<lb/>
蹙眉時讀兩三行<lb/>
<pb n="KR4e0201_WYG_047-10b"/>
　　其九<lb/>
靜數蓮籌第五更寒鴉金井未分明披衣欲坐猶疑早<lb/>
前殿連傳警蹕聲<lb/>
　　其十<lb/>
雪乳冰糖巧簇新坤寧尚食奉慈綸祈年好在齋宫宿<lb/>
莫遣羊車别院頻<lb/>
　　其十一<lb/>
掖庭愁閉自年年今日承恩雨露邊又是鋪宫新例薄<lb/>
<pb n="KR4e0201_WYG_047-11a"/>
空勞少府積金錢<lb/>
　　其十二<lb/>
急遣追鋒召外家南宫桃李正如霞自從光禄裁宣索<lb/>
長日從容且賜茶<lb/>
　　正德宫詞二十首<lb/>
十年彤管侍先皇太液甘泉蔓草荒七葉神孫今好武<lb/>
苑西新闢鬭雞塲<lb/>
　　其二<lb/>
<pb n="KR4e0201_WYG_047-11b"/>
蜀馬分弸對打毬纎腰帖地涴青油金牌銀盌從渠愛<lb/>
誰敢爭先第一籌<lb/>
　　其三<lb/>
僊韶别院奏新聲不按唐山曲裏名青鷂白翎俱入破<lb/>
十三絃底似雷鳴<lb/>
　　其四<lb/>
金鰲橋畔柳絲長舴艋艙頭有柘黄六院少兒初病酒<lb/>
御前親自過魚湯<lb/>
<pb n="KR4e0201_WYG_047-12a"/>
　　其五<lb/>
兔首熊蹯載後車長楊輦道不須除勅教頒給言官了<lb/>
玉几知無諫獵書<lb/>
　　其六<lb/>
窄衫盤鳳稱身裁玉靶雕弓月樣開紅粉别依回鶻隊<lb/>
君王親自虎城來<lb/>
　　其七<lb/>
急勅甘泉暫解圍期門百騎少光輝中官昨夜聞歌管<lb/>
<pb n="KR4e0201_WYG_047-12b"/>
知道初從長信歸<lb/>
　　其八<lb/>
玉水垂楊面面栽豹房官邸接天開行人莫愛纏頭錦<lb/>
萬乗親歌壓酒杯<lb/>
　　其九<lb/>
夜半毬燈出未央俄傳鞞鐸向平陽六宫處處秋如水<lb/>
不獨長門玉漏長<lb/>
　　其十<lb/>
<pb n="KR4e0201_WYG_047-13a"/>
綈案東頭有皂囊不知疇日進封章付教河下金璫手<lb/>
莫遣君王甲夜忙<lb/>
　　其十一<lb/>
淡黄初纈草屠蘇側坐蕭家老秃駒薄暮西風吹袂起<lb/>
小龍團底露真珠<lb/>
　　其十二<lb/>
西師入座講蓮經勅許娙娥取次聽纓絡寳珠從密施<lb/>
莫留餘障在宫庭<lb/>
<pb n="KR4e0201_WYG_047-13b"/>
　　其十三<lb/>
平明東閣下恩綸獸鎧鸞翿色色新大内别開元帥府<lb/>
傳聲侍女莫稱臣<lb/>
　　其十四<lb/>
上陽宫裏進葡萄爭道沾恩色自驕小合黄封雙御押<lb/>
大官將賜霍嫖姚<lb/>
　　其十五<lb/>
六軍容衞自星羅熊館鷹房處處過此日靈臺顓候望<lb/>
<pb n="KR4e0201_WYG_047-14a"/>
不知龍虎氣誰多<lb/>
　　其十六<lb/>
帳殿春眠日色饒掖垣簪珥自羣僚中官又啟排當就<lb/>
亭午傳宣且放朝<lb/>
　　其十七<lb/>
純銀八寳白如霜金豆離離出尚方撒放御堦憑拾取<lb/>
内人男子拜君王<lb/>
　　其十八<lb/>
<pb n="KR4e0201_WYG_047-14b"/>
百子池頭九子祠太皇恩許進香時深宫豈少宜男草<lb/>
何地曾沾雨露私<lb/>
　　其十九<lb/>
傳呼京兆進春牛百戲魚龍曼衍游雜遝香車看不見<lb/>
好登遼后洗糚樓<lb/>
　　其二十<lb/>
勅掃椒風第二房俱傳倩女出平康天宫欲曉人間事<lb/>
約伴相過話夕陽<lb/>
<pb n="KR4e0201_WYG_047-15a"/>
　　西城宫詞十二首<lb/>
芙蓉新樣紫霞冠細擁珠琲小鳳團一片香烟叢裏出<lb/>
玉真朝罷簇迴鑾<lb/>
　　其二<lb/>
新傳牌子賜昭容第一僊班雨露濃袋裏相公書疏在<lb/>
莫教香汗濕泥封<lb/>
　　其三<lb/>
五雷壇上雷一聲海子閘口雨縱横祈靈驗後催傳賞<lb/>
<pb n="KR4e0201_WYG_047-15b"/>
馬上朱提玉手擎<lb/>
　　其四<lb/>
色色羅衫稱體裁鋪宫新例一齊開菱花小樣黄金合<lb/>
昨夜真人進藥來<lb/>
　　其五<lb/>
花底傳籌到五更隠囊斜倚到天明寒霜不敢蒙頭坐<lb/>
暖閣時聆謦欬聲<lb/>
　　其六<lb/>
<pb n="KR4e0201_WYG_047-16a"/>
紅軒歩輓碧油輪白玉堦頭不動塵阿監排當須次第<lb/>
喜來俱作放班人<lb/>
　　其七<lb/>
兩角鵶青雙筯紅靈犀一㸃未曾通自縁身作延年藥<lb/>
憔悴春風雨露中<lb/>
　　其八<lb/>
梨園弟子鬢如霜十部龜兹九部荒妬殺女冠諸侍長<lb/>
大羅天上奏霓裳<lb/>
<pb n="KR4e0201_WYG_047-16b"/>
　　其九<lb/>
鰲山烟火冠春城歩輦龍旌倒褪行忽報大官供法酒<lb/>
玉音宣喚五先生<lb/>
　　其十<lb/>
西苑傳看白鹿歸金鰲橋下立依依不論供張能如鹿<lb/>
愁見鴛鴦接翅飛<lb/>
　　其十一<lb/>
侍女俱傳厭勝符貓爲鐵騎䑕爲奴撏撦一博天顔喜<lb/>
<pb n="KR4e0201_WYG_047-17a"/>
八寳金錢踠地鋪<lb/>
　　其十二<lb/>
不御坤寧二十年玉堦埋月樹迷烟聨房自信無人到<lb/>
閒放猧兒自在眠<lb/>
　　吳中迎春曲八首<lb/>
十五女兒好容顔恰似楊花太劇顛貪過呉橋新水發<lb/>
濕着羅襦不解憐<lb/>
　　其二<lb/>
<pb n="KR4e0201_WYG_047-17b"/>
儂家少年來看春繡帢雕鞍色色新拾得金鈿便驕惜<lb/>
不道紅糚惱殺人<lb/>
　　其三<lb/>
弓鞋羅襪細温存偏愛春泥印齒痕看到閶門天欲暝<lb/>
六街燈月照黄昏<lb/>
　　其四<lb/>
今年冰雪太遲春分外催花羯鼓頻行過貴家春不度<lb/>
隔簾呼住打毬人<lb/>
<pb n="KR4e0201_WYG_047-18a"/>
　　其五<lb/>
橋邊宛宛雙柳株賈客蹀躞千金駒停鞭半醉道春好<lb/>
笑入胡姬舊酒罏<lb/>
　　其六<lb/>
青天幻出木蘭舟對對妖童髮似油齊唱採蓮新樂府<lb/>
髙樓抛下錦纏頭<lb/>
　　其七<lb/>
白髮田家一老翁欲行翻更仗兒童只問勾芒甚顔色<lb/>
<pb n="KR4e0201_WYG_047-18b"/>
還呼社酒醉東風<lb/>
　　其八<lb/>
帝城風物倍光華却比吳閶少見花解道天街春尚晩<lb/>
不知先落五侯家<lb/>
　　燕京四時樂四首<lb/>
城南韋曲春可憐侯家鋪埒黄金錢即妨蹀躞要歸去<lb/>
十五搊箏楊柳烟<lb/>
　　其二<lb/>
<pb n="KR4e0201_WYG_047-19a"/>
東華空望碧欄杆髙棟承雲赤日寒不是蒲萄渾難醉<lb/>
銀冰片片水精盤<lb/>
　　其三<lb/>
薊門霜葉馬初肥蜀錦輕裝七寳圍日暮金丸彈不盡<lb/>
紅塵一騎趂鷹歸<lb/>
　　其四<lb/>
青樓小婦熨瑶箏飛雪敲牕萬玉聲三十六簧寒不起<lb/>
自歌金縷到天明<lb/>
<pb n="KR4e0201_WYG_047-19b"/>
　　古意<lb/>
傳君移戍古梁州明月心懸隴水流莫怪夢魂逢不得<lb/>
書來依舊玉闗頭<lb/>
　　其二<lb/>
莫誇靈藥鏡中過自是君恩薄更多不信雕弧摧九日<lb/>
却留明月隠嫦娥<lb/>
　　咏戍卒<hi>下六首少時作</hi>
夜靜風髙角自鳴鐵衣長掛酒頻傾細君莫厭離家語<lb/>
<pb n="KR4e0201_WYG_047-20a"/>
爭道明朝又出兵<lb/>
　　其二<lb/>
歲歲從軍出酒泉未知何日勒燕然相逢莫更嫌衰賤<lb/>
多少黄沙掩少年<lb/>
　　送蔣子南歸<lb/>
乍逐春風上帝畿如何短棹乂將歸看君身似瀟湘鴈<lb/>
不厭年年南北飛<lb/>
　　其二<lb/>
<pb n="KR4e0201_WYG_047-20b"/>
潞水驛前雙畫橈送君頻上又相邀征衣半濕離筵酒<lb/>
心到閶門第幾橋<lb/>
　　病起<lb/>
推枕春林送曙鶯漸驚虛白上牕櫺書尘貧病無他業<lb/>
一巻黄庭内景經<lb/>
　　其二<lb/>
蕭疎病骨怕逢秋伏雨斜風到枕頭一夜芭蕉惱不徹<lb/>
他自無情我自愁<lb/>
<pb n="KR4e0201_WYG_047-21a"/>
　　計偕途中四絶句<lb/>
閶門女兒糚髻輕十三十四學銀箏行人不解絲中語<lb/>
都道陽闗送别聲<lb/>
　　其二<lb/>
金陵望中山抹烟鐵甕城頭浪拍天居人盡說風波惡<lb/>
江口何時不放船<lb/>
　　其三<lb/>
日落徐河水亂流髙城椎柝漏聲愁相逢欲解珊瑚玦<lb/>
<pb n="KR4e0201_WYG_047-21b"/>
不見胡姬舊酒樓<lb/>
　　其四<lb/>
濟河北流復南流行到天津南北愁人生順逆雖有分<lb/>
耐可此身居上游<lb/>
　　立春日與呉峻伯席上分韻呼采得一枝花<lb/>
綺裀分彩占年華疊翅鴛鴦色並誇最是夜來春信早<lb/>
就中呼得一枝花<lb/>
　　將還故鄉醉别燕中友人<lb/>
<pb n="KR4e0201_WYG_047-22a"/>
葡萄新釀紫霞文累釂深巵謝數君挂席還依薊門月<lb/>
鳴榔初蕩闔閭雲<lb/>
　　其二<lb/>
酒肆藏名君不知别來方解問相思江南添個踈狂客<lb/>
蓮葉風前唱竹枝<lb/>
　　戲題徐迪功五集後<lb/>
一貧無夢到封侯屠狗吹簫不自由今日功成身亦貴<lb/>
可堪人記少年游<lb/>
<pb n="KR4e0201_WYG_047-22b"/>
　　其二<lb/>
十年家火煉凡鉛一日中原遇大還君自羽儀朝帝闕<lb/>
莫將罏鼎悞青山<lb/>
　　别于鱗子與子相明卿十絶<lb/>
十年爲客問呉山錦纜安流此日還唯有故人歌一闋<lb/>
行雲不度似陽闗<lb/>
　　其二<lb/>
鳴鞭醉色傲幽州飲馬滹沱水亂流明月獨懸南北淚<lb/>
<pb n="KR4e0201_WYG_047-23a"/>
黄雲偏載古今愁<lb/>
　　其三<lb/>
西風獨許季鷹回紫酒青蓴亦快哉八月吳江潮水發<lb/>
掛帆天際雪山來<lb/>
　　其四<lb/>
五子應從五嶽來鈞天帝享動天臺相逢此地原非偶<lb/>
散入中原豈乏才<lb/>
　　其五<lb/>
<pb n="KR4e0201_WYG_047-23b"/>
日觀峯髙髙揷天天門雙闢俯蒼烟無人共拾金光草<lb/>
拄杖行吟望斗邊<hi>于鱗</hi>
　　其六<lb/>
扁舟八月向維揚素魄含波欲似霜北地翻傳廣陵散<lb/>
故人天外意茫茫<hi>子相</hi>
　　其七<lb/>
徐卿抗疏擬烟霞白笈青鞋興未賖我繫漁舟問苕霅<lb/>
玉簫吹破碧桃花<hi>子與</hi>
<pb n="KR4e0201_WYG_047-24a"/>
　　其八<lb/>
羅浮秋至重嶙峋漳水寒流月色新南北歸來俱自好<lb/>
不知裘馬倦游人<hi>梁公實謝茂秦</hi>
　　其九<lb/>
褰裳去採漢江蘭日暮江深春水寒欲寄一枝君自賞<lb/>
傍人應作艾蕭看<hi>明卿</hi>
　　其十<lb/>
當年季子去歸呉縞帶誰遺别思孤十二國風論欲盡<lb/>
<pb n="KR4e0201_WYG_047-24b"/>
大帆明月滿姑蘇<lb/>
　　别弟<lb/>
别時攜手上河梁兩岸相看即異鄉獨立蒼茫歸騎晩<lb/>
春來月色倍如霜<lb/>
　　其二<lb/>
鳴鐃疊吹鳳池頭玉勒金羈控紫騮無那别時言不盡<lb/>
逢人日日問青州<lb/>
　　見挾彈者偶作<lb/>
<pb n="KR4e0201_WYG_047-25a"/>
黄衫挾彈市人看楊柳隂中百舌寒日暮建章秋色裏<lb/>
不知何處落金丸<lb/>
　　即事三絶<lb/>
闔閭城外閃旌旗盪寇樓船十萬師爲問幕中諸上客<lb/>
何人不揖羽林兒<lb/>
　　其二<lb/>
欲提長劒斬長鯨歸擁春農海畔耕縱有微勲麟閣上<lb/>
栢梁先遜侍中名<lb/>
<pb n="KR4e0201_WYG_047-25b"/>
　　其三<hi>謂趙氏也</hi>
護軍旌傳有光輝馬首黄金意氣歸挑盡機頭紅女淚<lb/>
又勞天子賜春衣<lb/>
　<lb/>
　<lb/>
　<lb/>
　<lb/>
　弇州四部稿巻四十七<lb/>
</p>
<p>
</p>
  </div>
</body>
</text>
</TEI>
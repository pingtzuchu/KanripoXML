<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻八十六</head> <lb/>
    <p>
<pb n="KR4e0201_WYG_260-1a"/>
欽定四庫全書<lb/>
　弇州續稿巻八十六<lb/>
　　　　　　　　　　　　明　王世貞　撰<lb/>
文部<lb/>
　史傳<lb/>
王守仁字伯安紹興之餘姚人父華舉進士第一侍日<lb/>
講修國史㑹典累官南京吏部尚書有長者稱母曰鄭<lb/>
夫人當娠而王母岑媪夢神人衮冕乘五色雲下抱一<lb/>
<pb n="KR4e0201_WYG_260-1b"/>
兒授之驚寤聞啼聲則已生守仁岑媪以語王父天叙<lb/>
名之曰雲五嵗尚不能言一日出從羣兒戯有僧見而<lb/>
撫之曰是非凢兒柰何名泄之耶王父悟因為更今名<lb/>
即能言而讀書復即過目誦十一嵗嘗從父華北上過<lb/>
金山試之詩得二絶句皆奕奕神令華以是竒之然為<lb/>
兒戯猶故一日之市所與鬻雀者争游客熟視之出篋<lb/>
錢市雀而送守仁歸塾曰少年貴當極人爵立非常功<lb/>
名且徧閱他弟子語其夀夭貧賤後皆驗而守仁自是<lb/>
<pb n="KR4e0201_WYG_260-2a"/>
稍受經術工屬文一日謂其師曰讀書欲何為師曰取<lb/>
甲第耳守仁曰讀書乃僅取甲第耶如聖賢何父華聞<lb/>
而歎曰異哉乃欲令我愧見之然已負其材氣十五訪<lb/>
客於居庸山海闗時闌出塞與諸屬國相角射因縱觀<lb/>
山川形勝慨然有勒碑燕然志踰冠舉郷試其經術藝<lb/>
文益大進而益好為兵凢三舉而為㑹試第二人遂登<lb/>
甲㮄使治前威寧伯王越葬守仁少則夢威寧伯貽之<lb/>
寳劍既葬而其子出以威寧伯所佩劍為謝則宛然若<lb/>
<pb n="KR4e0201_WYG_260-2b"/>
覿矣益沾沾自喜還而朝議方急西北邊守仁為筴得<lb/>
八事上之其言皆警剴報聞尋授刑部雲南司主事當<lb/>
直獄嵗行盡而故尚書侍郎家畜猪飼以囚食甚腯守<lb/>
仁悉殺以享獄卒及囚莫能詰也出决江北囚事竣游<lb/>
九華諸山有所遇遂好神仙之術明年引疾請告前是<lb/>
守仁與諸所善太原喬宇廣信汪俊太州儲巏河南李<lb/>
夢陽何景明山東邊貢相切劘為古文辭名藉藉已而<lb/>
厭之曰滑我精耗我神我且為之役耶因築室於陽明<lb/>
<pb n="KR4e0201_WYG_260-3a"/>
洞中頗習導引習之久而有若先知者衆譁且以為仙<lb/>
而無所得遂游南屏虎跑諸刹與諸禪衲偕往往有所<lb/>
發明久之乃北上道山東而巡按御史陸儞聘之主試<lb/>
程式文皆出其手遂為諸省冠而所得亦多顯名士補<lb/>
兵部武選司主事明年中貴人劉瑾等導上為狎遊南<lb/>
省臺臣戴銑等爭之力瑾矯㫖捕置詔獄守仁上疏謂<lb/>
君仁則臣直銑等以言為責如其善自宜嘉納即不善<lb/>
亦宜包容以開忠讜之路乃今赫然下令緹騎㫄午拘<lb/>
<pb n="KR4e0201_WYG_260-3b"/>
攣載道即陛下非有意怒絶之而下民無知妄生猜懼<lb/>
自今而後雖有上闗宗社危疑不制之事孰從而聞之<lb/>
幸寢前㫖俾各供職如故適足以廣大公無我之仁明<lb/>
改過不吝之勇瑾銜其言切下之詔獄廷杖四十死而<lb/>
復蘇謫貴州龍塲驛丞守仁至錢塘欲緩行而瑾使人<lb/>
尾之急守仁懼不免乃托投江而輕舟自海至閩入武<lb/>
夷山中歸又逾年始之驛諸苖夷相率伐木為室以居<lb/>
守仁守仁乃益講學所治經往往取心得不必與前訓<lb/>
<pb n="KR4e0201_WYG_260-4a"/>
詁比矣提學副使席書與守仁談而伏創書院命諸生<lb/>
師事之又明年瑾伏誅擢知廬陵縣至則選里正三老<lb/>
委之詞訟而摠其凢囹圄空虗他若立保甲清驛供杜<lb/>
巫賽定水次兊絶鎮守横歛至今守之為甲令云入覲<lb/>
遷南京刑部主事覲事成留為吏部騐封司主事已同<lb/>
考㑹試始講知行合一之學與増城湛原明友而朝賢<lb/>
有師事之者矣遂超為文選員外郎明年進考功司郎<lb/>
中是時楊一清為吏部器守仁而驟用之其年進南京<lb/>
<pb n="KR4e0201_WYG_260-4b"/>
太僕寺少卿分署滁州從游者日衆始教人静坐以存<lb/>
天理去人欲為實功搢紳之士非篤信其説則怪之以<lb/>
為迂僻不堪用而是時王瓊為兵部尚書用事獨竒守<lb/>
仁才以為不世出㑹南贛汀漳等處俱有山賊憑險阻<lb/>
為亂郡邑苦之乃擢守仁都察院右僉都御史巡撫其<lb/>
地守仁至則先行十家甲法務使姦無所容又以髙皇<lb/>
帝訓勑其父老子弟賊聞而易之弗為慮也而守仁左<lb/>
右及麾下將校至郡邑輿儓之類又多為之耳目守仁<lb/>
<pb n="KR4e0201_WYG_260-5a"/>
㣲得老𨽻最黠者致密室而脇之曰汝自知當死不肯<lb/>
為極言賊情實吾貰汝𨽻迫則盡吐賊情實守仁笑而<lb/>
貰之乃故為不可測意在此則示以彼或更在彼則示<lb/>
以此每令形家者擇吉日出師則復止之或將發復不<lb/>
果以多方誤賊而隂勒諸兵備道募選郡邑材官力士<lb/>
以三之一赴軍門使與舊兵叅而身教之擊射明賞罰<lb/>
以勵之時初戰破賊於長富村追之至象湖山㑹閩廣<lb/>
兵至且合賊迫潰圍而出指揮覃桓縣丞紀鏞戰死諸<lb/>
<pb n="KR4e0201_WYG_260-5b"/>
將懼請俟狼兵至而後大舉守仁怒責之曰戰小挫何<lb/>
損且兵豈不足耶而需狼兵乃親率所選士進屯上抗<lb/>
佯諭諸道姑以牛酒犒師使小息俟秋而再舉諜賊懈<lb/>
即分兵為三路約以同夕衘枚進中軍奪象湖之隘方<lb/>
大戰而竒兵乘間發遂大破之閩廣兵亦盡破其巢四<lb/>
十三所斬獲大酋詹師富等七千有竒賊屬牛馬輜重<lb/>
無算捷上因請立崇義縣治盡得賊之要害地而耕之<lb/>
報可加嵗俸一秩賜銀幣而前是守仁謂巡撫權輕不<lb/>
<pb n="KR4e0201_WYG_260-6a"/>
足以控壓諸道因上奏云古者賞不踰時罰不後事過<lb/>
時而賞與無賞同後事而罰與不罰同况過時而不賞<lb/>
後事而不罰其何以整齊衆心鼓舞士氣誠得以大軍<lb/>
誅賞之法責而行之於平時假臣等令旗令牌便宜行<lb/>
事如是而兵不精賊不平臣無所逃死王瓊讀而歎曰<lb/>
不與此人權將誰與也覆奉改提督軍務兵馬糧餉悉<lb/>
聽便宜區畫用兵進止不必奏聞文武官逗遛不用命<lb/>
者聽以軍法從事於是守仁得益展材用立兵符申約<lb/>
<pb n="KR4e0201_WYG_260-6b"/>
束且為文撫諸賊詞㫖悱惻懇至而賊酋黄金巢盧珂<lb/>
鄭志髙等相率皈命矣已遂運兵破横水賊擒其大酋<lb/>
謝志珊等五十六鹵斬從賊二千一百餘級俘賊屬二<lb/>
千三百餘人因使使諭桶降賊方狐疑未決乘其懈襲<lb/>
擊復破之擒大酋藍夭鳳等三十四鹵斬從賊千一百<lb/>
級俘賊屬數如横水時浰頭賊尚强而其酋池大鬢等<lb/>
尤黠桀故與降賊盧珂等讐守仁使使以牛酒諭降之<lb/>
乃報曰大鬢等欲歸死而盧珂等將乘虩而掩我家室<lb/>
<pb n="KR4e0201_WYG_260-7a"/>
今者不解甲以自保耳守仁乃陽移文責珂志高等而<lb/>
珂志髙等急上變謂大鬢等實挾詐以老我王師且列<lb/>
其冦亂狀守仁復陽怒杖責盧珂等下之獄而諭之情<lb/>
復以新厯給大鬢等且諭使来見大鬢乃語其腹心曰<lb/>
欲得伸必先屈贛州伎倆我亦欲先勘之遂以其虣勇<lb/>
九十二人褁甲來見守仁為慰諭宴犒之館於祥符宫<lb/>
使更新衣習禮供張儲偫甚設大鬢等喜過望至正元<lb/>
之次日守仁張樂大宴伏士以待引大鬢等魚貫入即<lb/>
<pb n="KR4e0201_WYG_260-7b"/>
僇之庭無一脱者遂出盧珂等於獄使之歸發兵為郷<lb/>
導夜半守仁出師與之㑹遂破浰頭石門覆其巢三十<lb/>
餘擒大賊五十八鹵斬從賊二千餘餘奔九連山守仁<lb/>
以九連深險不易攻乃使精卒七百衣賊衣佯若奔潰<lb/>
者賊從崖上招呼與相應久而賊覺之則師已度險賊<lb/>
狼狽失據大軍蹙之皆就縳守仁既已盡得賊地相險<lb/>
要増設和平縣治如初捷上進右副都御史予世官錦<lb/>
衣衛百户再進副千户守仁念非王瓊精心任之毋與<lb/>
<pb n="KR4e0201_WYG_260-8a"/>
成功名者每疏捷輙歸本瓊不容口而内閣首臣與瓊<lb/>
交惡因而訾及守仁矣守仁雖旦夕軍旅而不廢與諸<lb/>
儒生講學最後乃為致良知之説直指本心自然最簡<lb/>
易痛切乃至欲盡廢學問思辨之功以行誼一切皆粗<lb/>
跡其始頗推鵝湖謂其能紹孟子所重周程而所詆在<lb/>
朱氏自致良知之説行天下髙明之士樂于頓而惡檢<lb/>
束者喜其便直推以上接孔子而拘方者不能無哫訾<lb/>
矣時寧王宸濠謀不軌素浮慕守仁而畏其擁强兵上<lb/>
<pb n="KR4e0201_WYG_260-8b"/>
游使腹心劉養正往探之養正故善守仁好講學弔詭<lb/>
而守仁亦使其門人冀元亨應宸濠聘欲以窺其為人<lb/>
語兩不合而罷時福建軍人進貴殺官吏以叛聞詔遣<lb/>
守仁徃勘處尋事已平於是守仁取道南昌圖歸省抵<lb/>
豐城而宸濠反殺都御史孫燧按察副使許逵刼府庫<lb/>
署置將相劉養正李士實等守仁聞變即返而宸濠已<lb/>
遣兵千人逆之守仁入於漁舟得免是夕抵臨江又三<lb/>
日抵吉安吉安知府伍文定邀守仁起兵討宸濠守仁<lb/>
<pb n="KR4e0201_WYG_260-9a"/>
然之乃與文定計上疏告變而移檄列郡暴宸濠罪俾<lb/>
各率吏士勤王時巡按御史謝源伍希儒自嶺外復命<lb/>
道吉安守仁留之紀功守仁兵未集而憂宸濠之兵速<lb/>
出曰南京空城耳而實無備宸濠至則下矣南京下事<lb/>
未可知也乃為檄檄諸郡邑使備餉云准兵部咨題請<lb/>
都督許泰卻永以邊兵四萬由陸取鳳陽道都督劉<lb/>
暉桂勇以京兵四萬由水取淮揚道督臣王守仁以兵<lb/>
二萬自南贛發楊旦以兵八萬自廣西發秦金以兵六<lb/>
<pb n="KR4e0201_WYG_260-9b"/>
萬自湖廣發皆㑹趨南昌所經由闕供者以軍興法從<lb/>
事又為蠟書貽李士實劉養正云得宻示具為國至意<lb/>
苐從臾使早出足一離省大事濟矣而故繫宸濠之諜<lb/>
示將斬而令黠校監者偽若與宸濠欵泄而縱之宸濠<lb/>
徼得書檄徬徨未決而與士實養正謀則皆勸之疾趨<lb/>
南京即大位宸濠益内疑十餘日而探知中外兵不至<lb/>
乃悟守仁紿之留少兵守城而刼其衆六萬人號十萬<lb/>
襲九江南康皆下之進圍安慶不下守仁兵已集又諜<lb/>
<pb n="KR4e0201_WYG_260-10a"/>
知宸濠離南昌乃大喜慗衆至樟樹鎮使精卒四百襲<lb/>
破其伏兵之在新舊厰者躡之至暮士蟻附而上遂破<lb/>
擒其宜春王拱樤中涓萬銳等千餘人宫人多焚死守<lb/>
仁猶在後軍質明而始知之建大將旗鼔入城申約束<lb/>
拊循其脇從吏士然已不能無所傷殺矣守仁留二日<lb/>
即發兵躡宸濠宸濠時為安慶所抗氣稍沮而驟聞南<lb/>
昌失守解圍自救守仁使伍文定等以四郡精卒三千<lb/>
分道逆擊之都指揮余恩以游兵四百往来為疑兵而<lb/>
<pb n="KR4e0201_WYG_260-10b"/>
陳槐等復以兵二千分為十餘軍張疑設伏與文定等<lb/>
宻相應與其前鋒遇於黄家渡文定等佯北以致之賊<lb/>
爭利競進而亂邢珣以所部衡擊斷其中堅文定恩等<lb/>
乘之伏羣起賊遂大敗退保八字腦宸濠懼盡發南康<lb/>
九江之城守者以自益守仁乃分兵襲取之明日復大<lb/>
戰我兵小却守仁急命取先却者頭益争奮賊大敗擒<lb/>
斬二千餘溺水死者以萬計宸濠益大懼乃聮舟為方<lb/>
陣盡出其金銀以賞士而詰責敗者將斬之未決而我<lb/>
<pb n="KR4e0201_WYG_260-11a"/>
兵四面至炮火碎其副舟遂奔潰妃嬪皆與宸濠泣别<lb/>
沈水死遂擒宸濠與其世子眷屬李士實劉養正等數<lb/>
十人斬首三千級溺水者二萬餘浮尸衣甲器物亘十<lb/>
餘里尋分道搜捕其餘黨殆盡捷聞寢不下前是守仁<lb/>
上宸濠偽檄末謂陛下在位一十四年屢經變難民情<lb/>
驛騷尚爾巡幸不已以致宗室黠者謀動干戈冀竊大<lb/>
寳且今天下之覬覦何特一寧王天下之姦雄豈直在<lb/>
宗室興言及此悚骨寒心昔漢武帝有輪臺之悔而晚<lb/>
<pb n="KR4e0201_WYG_260-11b"/>
節奠安唐德宗下奉天之詔而士民感泣皇上宜痛自<lb/>
克責易轍改絃罷絀姦諛以回天下豪傑之心絶跡巡<lb/>
游以杜天下姦雄之望則太平尚有可圖臣民不勝幸<lb/>
甚左右多弗悦以守仁方起義師不能難也而上則自<lb/>
稱威武大將軍鎮國公總督軍務率京邊驍卒數萬南<lb/>
下使太監張忠安邊伯許泰都督劉暉為提督以數千<lb/>
人由江而上抵南昌守仁乃俘宸濠取内道以獻忠泰<lb/>
等使人要之於廣信守仁弗聽抵錢塘而遇太監張永<lb/>
<pb n="KR4e0201_WYG_260-12a"/>
永時稱提督贊畫機宻軍務在忠泰輩上而故與楊一<lb/>
清善除劉瑾天下稱之守仁夜見永頌其賢永恱守仁<lb/>
乃極言江西遭禍亂民困已極不堪六師之擾永深然<lb/>
之乃曰吾出為羣小在君側欲左右調䕶聖躬耳非為<lb/>
功來也第事不可直致耳先生功吾自知之守仁乃悉<lb/>
以宸濠等付永而身至京口欲謁駕不果㑹有巡撫江<lb/>
西命乃還南昌而忠泰等前已駐師南昌銜守仁不待<lb/>
故縱其卒傲守仁欲以為争端守仁厚加恩禮撫慰卒<lb/>
<pb n="KR4e0201_WYG_260-12b"/>
皆悦乃不能有所加於守仁而歸復譛之上謂守仁且<lb/>
反獨張永保持之於是守仁請賑䘏其士民且以大水<lb/>
自劾語極懇切皆報聞世宗初召守仁入受封而中有<lb/>
沮者謂國甫大喪不宜舉宴賞中道止之特拜南京兵<lb/>
部尚書叅贊機務遂歸省父華於越尋論封奉天翊衛<lb/>
推誠宣力守正文臣特進光禄大夫柱國新建伯父華<lb/>
亦得封如之時人以為榮華尋卒守仁憂居而從游者<lb/>
益衆相與推隆之又以功髙文臣預五等爵忌者蜂起<lb/>
<pb n="KR4e0201_WYG_260-13a"/>
有目為偽學者有以下南昌縱士鹵掠及得寧邸之金<lb/>
寳子女者至有謂初通宸濠謀筴其不勝而背之者言<lb/>
絶醜不可聞而所封獨守仁與吉安守文定至大官當<lb/>
上賞其他皆名示遷而隂抑絀之守仁不勝憤乃上疏<lb/>
再辭爵且極論白諸有功者温㫖慰諭不聽㑹守仁之<lb/>
所善席書與門人方獻夫黄綰皆以議禮得幸上力稱<lb/>
守仁賢而復為言之張璁霍韜等皆有所推轂然江西<lb/>
輔臣故銜守仁不能特薦猶持前論而其鄉人之忌者<lb/>
<pb n="KR4e0201_WYG_260-13b"/>
至誣之史以故推兵部若三邊若團營皆弗果用而最<lb/>
後田州土守岑猛驕不用命縱兵<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>其鄰郡右都御史<lb/>
姚鏌討而誅之其二子逃别將盧蘇王受各擁衆以叛<lb/>
兵驟進不利時謀易帥乃召守仁起家以故官兼都察<lb/>
院左都御史總督二廣及江西湖廣四鎮軍務討之守<lb/>
仁且至而徴兵已大集盧蘇等亦素慴守仁威名窘甚<lb/>
守仁意不欲多殺既抵南寧即上疏請一切撫綏而以<lb/>
便宜悉散其衆而僅留楚兵數千自衛使使招諭盧蘇<lb/>
<pb n="KR4e0201_WYG_260-14a"/>
王受皆大悦率衆掃境叩南寧為四營而各挾其心膂<lb/>
數百人入見守仁為諭諭杖之一百然聽其人為伍伯<lb/>
取完事而已因改田州為田寧赦岑猛之後與盧蘇王<lb/>
受皆弗誅因蘇受兵以攻斷藤峽冦斷藤峽者即大藤<lb/>
峽其中諸徭上連八寨下通仙臺花相諸峒連絡數十<lb/>
餘巢盤亘三百里數出流刼郡邑自韓雍大征之後無<lb/>
能平者守仁使盧蘇等為鄉導挾永順保靖二宣慰土<lb/>
兵分道深入大破之斬敵者三千餘級鹵其男女牛馬<lb/>
<pb n="KR4e0201_WYG_260-14b"/>
資械以萬計守仁方欲移府治建衛所増兵設官次第<lb/>
上疏而病矣始報平盧蘇等詔賜金幣遣行人奉璽書<lb/>
奬諭而及是平斷藤捷上則上以手詔問内閣臣楊一<lb/>
清等謂守仁自誇大且及其平生學術一清等不知何<lb/>
所對守仁之起由張聰桂蕚薦蕚故不能善守仁以聰<lb/>
强之而後蕚長吏部聰入内閣積不相下蕚暴貴喜功<lb/>
名風守仁以取安南守仁辭不應楊一清者雅知守仁<lb/>
而㑹黄綰嘗上疏稱守仁賢謂當入輔而又有他疏隂<lb/>
<pb n="KR4e0201_WYG_260-15a"/>
指一清辭甚厲一清亦不能無移憾也守仁既病益甚<lb/>
上疏乞骸骨因北歸度大庾而革卒於南安舟中年五<lb/>
十八桂蕚覘上意不恱守仁因奏叅其擅離職并處置<lb/>
田州事宜失當下公卿議僅不奪其爵而已停世襲且<lb/>
盡停其他䘏典守仁有一子曰正億久之上怒解始得<lb/>
襲錦衣衛副千户隆慶初用諫官言贈守仁新建侯諡<lb/>
文成賜葬予祭及贈告詞推明為元勲聖學正億得嗣<lb/>
爵正億卒子承勲嗣守仁天資穎敏絶世少而好古文<lb/>
<pb n="KR4e0201_WYG_260-15b"/>
辭爽朗多竒晩取詞達不能工也既以氣節名世又建<lb/>
不世勲迨有志聖學一切盡掃去之而識者不謂盡然<lb/>
又其慕好之者亦挾以兩相重其御烏合籠豪儁待宵<lb/>
人蹈險出危俶儻權譎種種變幻孔子有云作易者其<lb/>
有憂患乎抑中古以後不能不爾守仁之語門人云無<lb/>
善無惡者心之體有善有惡者心之用知善知惡者良<lb/>
知為善去惡者格物以此為一切宗㫖云<lb/>
弇州外史曰見長者言與守仁辨不能不心折也即不<lb/>
<pb n="KR4e0201_WYG_260-16a"/>
心折亦不能有勝退而讀其書則平平耳今天下之好<lb/>
稱守仁十七八也間有疑之者以其學故若乃起義旅<lb/>
擒叛王不使九重之尊輕與匹夫角而大事定其功孰<lb/>
能難之<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_260-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻八十六<lb/>
</p>
<p>
</p>
  </div>
</body>
</text>
</TEI>
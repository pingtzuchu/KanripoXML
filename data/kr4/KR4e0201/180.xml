<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻六</head> <lb/>
    <p>
<pb n="KR4e0201_WYG_180-1a"/>
欽定四庫全書<lb/>
　弇州續稿巻六<lb/>
　　　　　　　　　　　　明　王世貞　撰<lb/>
詩部<lb/>
　五言古<lb/>
　　奉題師真十札後<lb/>
圊溷游蛆䖝爽然謂清泠即且甘其帶了不悟腐腥擾<lb/>
擾蠻觸間忽已迫頽齡和璧㸃来多無地不青蠅幸遇<lb/>
<pb n="KR4e0201_WYG_180-1b"/>
慈悲母憫念我頑冥灑以甘露津挽我胎氣零授以黄<lb/>
冠縧繫我垂解形宻契托盟辭彷彿夢乍醒累紙皆小<lb/>
隷煜若周天星至寳雜流沙誰能簡其英緗縹白玉軸<lb/>
奉之同六經月窟驪龍居所至必服膺得魚良世覬忘<lb/>
筌豈余情<lb/>
　　答帥禮部機<lb/>
武夫各自珍片言刖和子欵段以康莊目前棄千里日<lb/>
余成苟步迷陽来見枳一飽清泌流杜門掩其耳夫君<lb/>
<pb n="KR4e0201_WYG_180-2a"/>
厭承明分曹佐三禮俯仰六代間愀焉歎茅靡思祛青<lb/>
雲尚遐結中林軌開椷何所有有蘭復有芷雖復重襺<lb/>
之芬芳不能已金陵羣少年齗齗鑿其齒自非曠士識<lb/>
安能排衆毁佩璧寧佩瑕買駿寧買死千秋自有伸誰<lb/>
能更論此<lb/>
　　授産兒輩作<lb/>
今日何宴會畢享餕其餘兒女前跪列手授一束書汝<lb/>
祖饘粥資非窘亦非舒齋中歌九友汝父日與居棄之<lb/>
<pb n="KR4e0201_WYG_180-2b"/>
忽若遺不復意躊躇緩步西南去落日照精廬一瓢挂<lb/>
空壁其樂當何如<lb/>
　　其二<lb/>
仲兒僅十三少者乃十二頗解學佔畢不曉人世事一<lb/>
旦付以家毋乃為之累吾患在有身况彼兒女計興者<lb/>
任其興廢者任其廢何必學龎公盡抛洪濤内斗大一<lb/>
團焦寛然若天地<lb/>
　　其三<lb/>
<pb n="KR4e0201_WYG_180-3a"/>
吾笑向子平讀易無多日既欲逰名山何待婚嫁畢向<lb/>
平亦笑吾汝能棄家室胡不蓬累游局如褌中虱但令<lb/>
方寸寛彼得此寧失不見阿閦界掌之置容膝大有終<lb/>
南人白首為名役<lb/>
　　病瘧作<lb/>
今年氣候惡瘧鬼何太横三家兩家泣十人九人病延<lb/>
醫醫伏枕呼覡覡不競余方侍師次驟熱如就甑杖劍<lb/>
叱此鬼么魔當敬聽速各歸其所毋為索余禜鬼拜前<lb/>
<pb n="KR4e0201_WYG_180-3b"/>
致辭小邪敢干正唯是旦夕間徃徃逺相偵坐卧必當<lb/>
風果餌非時飣四大不自持三尸轉成横不然吾曹力<lb/>
焉能操公柄公但時自愛鬼當奉公命洒然夢初覺攝<lb/>
念入清浄從此尼連河盡作四禪境<lb/>
　　答錢功甫文學<lb/>
錢郎嗜讀書巧若蜂采蜜發而為詩歌誦者齒流溢餘<lb/>
事乃臨池入品果能逸新篇左司價小草素師筆<hi>二公皆錢</hi>
<hi>姓</hi>三絶名總髙一貧筴安出掃葉煨地爐不暖懸罄室<lb/>
<pb n="KR4e0201_WYG_180-4a"/>
湯藥近戢身晨昏長繞膝無心問月旦有口從甲乙貽<lb/>
余游仙詠白雲為蕭瑟晩合方自憐况乃清狂疾胸際<lb/>
祖龍火都焚恵施帙握中靈蛇珠飜從象罔失分無英<lb/>
瓊瑤来美不酬一老余東山卧勉爾西京日<lb/>
　　張伯起丈創悔世縁閉闗繕性投詩見貽超然之<lb/>
　　　致聊爾有答<lb/>
我愛張平子清標冠吳趨夷然忘四愁不復賦三都白<lb/>
苧明下童寳玦酒家胡一草思𤣥篇棄之忽若無甘露<lb/>
<pb n="KR4e0201_WYG_180-4b"/>
沃靈根蓮花産雙趺魔寃伏大力其始乃烏芻惜哉夸<lb/>
毗子劌心趣塵途縱復浮名至是身安得居拂軫報知<lb/>
音毋令流水孤<lb/>
　　謁曇陽仙師純節祠<lb/>
皎月出髙天團團照靈祠中有一片心晦朔長不虧秉<lb/>
介在韶年抗節矢幽閨寧希世人是况乃論情私臨當<lb/>
就羽化金剪裁緑絲芙蓉秀朝日根不棄塗泥過客盡<lb/>
迴車而我思夷齊何必沾殷粟然後首陽薇智者快其<lb/>
<pb n="KR4e0201_WYG_180-5a"/>
仁愚者惜其饑焉知非冲舉千載復来儀<lb/>
　　弔徐郎新墓是仙師留髪處<lb/>
鬱鬱徐壠柏盤盤若車輪新冡埋舊棺舊鬼作新人伊<lb/>
昔盛年子薄命多苦辛結憤向黄泉千載永不晨何意<lb/>
靈仙顧噓枯起沈淪雖靡蕭史諧不共韓憑倫留魄侑<lb/>
純心逍遙於八垠匪直夫婦綱再迴父子仁過者無愚<lb/>
喆疇不羞芷蘋嗟嗟一髪微其係乃千鈞<lb/>
　　從弟瞻美保氏五十以詩代觴得古體四百二十<lb/>
<pb n="KR4e0201_WYG_180-5b"/>
　　　字<lb/>
睢陵肇京洛始興振江介宏譽籠一時休風潤遙裔至<lb/>
今青箱學猶擅烏衣最王父雅樹滋敡歴徧中外肯搆<lb/>
得若翁工冶差有賴惜哉君子澤徃徃食之既丹穴終<lb/>
自深苞彩未云墜跌宕紈袴間瀟灑見吾弟頎然一野<lb/>
鶴忽凌雞羣至十五二十時三日兩日醉百萬盤龍擲<lb/>
二八桃花伎歌飜阿鵲鹽舞按迴鶻隊胡笳作人語羯<lb/>
鼓解琴穢時時沈冥中徃徃露狡獪中嵗稍折節讀書<lb/>
<pb n="KR4e0201_WYG_180-6a"/>
獵大意晉談自風格吳粧出姿制姓名借客重裘馬從<lb/>
友敝雖靡公業田而躭文舉會手折馮驩劵身避周赧<lb/>
債任俠鮮倦時問産無完嵗偶沾一命榮肯作五斗計<lb/>
温凊幸無缺甘㫖巧自致何必欣捧檄然後成毛義伯<lb/>
仲不待年遺孤我衣食餘澤霑閭左英聲嘖朋輩余解<lb/>
山南節頗諧道州契花發不孤賞玉頽或先睡醒讓白<lb/>
眉良醉思火攻利汝袠俄開五髪宣面猶晬相與追曩<lb/>
者彼此如夢寐懸弧嘉平末荏冉見春事璚樹十萬枝<lb/>
<pb n="KR4e0201_WYG_180-6b"/>
枝枝吐新媚北堂勝事饒南榮賞心萃芳壓珊瑚滴寒<lb/>
凝水晶膾燕寢瑞龍涎中宵鳯凰淚是時月過午長庚<lb/>
蚌珠配老余慕獨醒對汝謝尊觶却聽萬年酬問解羅<lb/>
衿未毋論爾知非亦不解我是醉者與醒者各各葆真<lb/>
氣競揮魯陽戈頓挽羲和轡從此無累身相將共天地<lb/>
　　自警<lb/>
飲光跡樂章形天舞干戚業從定中現死作生時劇習<lb/>
氣苟尚存窮刼猶未息所以西竺言蕩然浄八識而我<lb/>
<pb n="KR4e0201_WYG_180-7a"/>
獨胡為苦搜紙上跡淺或解焚誦粗能節衣食忽起人<lb/>
我相紛紛填胸臆雖或祛之早猶恐中伏匿猋風突如<lb/>
来吹入羅刹國惡固不可為善亦竟何益善惡了不思<lb/>
如如湛常寂<lb/>
　　郁人文棄諸生見訪道院<lb/>
憐君負竒尚抱膝梁溪濵一日成黄綺千秋安素臣訪<lb/>
我白蓮社啖之青澗蓴春風穆然来小語破沈淪何必<lb/>
呼濁酒然後寛君顰<lb/>
<pb n="KR4e0201_WYG_180-7b"/>
　　匡南王孫爽臺<lb/>
襄王意不懌與客登蘭臺倚醉納雄風披襟呼快哉時<lb/>
無宋大夫俊語為飄埃朱邸出豫章阿閣表崔嵬瑤堦<lb/>
拔地起寳楯中天開一葉將秋氣疑自匡山来沆瀣日<lb/>
夜零注我芙蓉杯一吸潤枯肺再舉化濁胎主人仍郢<lb/>
倡和者皆仙才笑彼吹與繁日夕市塵埋<lb/>
　　題懐白草堂為朱王孫賦<lb/>
知白啟𤣥宗醉白慕芳規詎若瞻君宇宛然白華思同<lb/>
<pb n="KR4e0201_WYG_180-8a"/>
姓諸侯王汝父皎不緇河間茂經術陳留摛令辭璽書<lb/>
一見旌不億稱宗師斯人老空谷朱邸垂素絲朂哉念<lb/>
羹牆毋令墨子悲<lb/>
　　感事偶成<lb/>
燕坐環堵中蠅聲雜然至世路豈我妨物情各自為有<lb/>
身亦何患無諍乃三昧瞬息風雨過氷輪絶纎翳加我<lb/>
我不戚語彼彼轉恚一飯兩粥餘飽即騰騰睡<lb/>
　　贈無住道人徐孟孺<lb/>
<pb n="KR4e0201_WYG_180-8b"/>
　　　孟孺强余顔其羯磨之室余謂孟孺於道可謂<lb/>
　　　精進矣第其居平敦孝友則思齊曾閔堅操履<lb/>
　　　則思衡憲次精訓詰則思凌服鄭工文字則思<lb/>
　　　楷左馬雖種種善勝於相若有所住者兹舉將<lb/>
　　　無類是乎審爾恐無以當竺乾古先生玉宸大<lb/>
　　　道君首肯也為顔之曰無住而系以數語<lb/>
汝不從相生亦不從相滅云胡為相住幻作一切法有<lb/>
住闇室中觸眼不見物無住日麗天疇能遁毫髪六用<lb/>
<pb n="KR4e0201_WYG_180-9a"/>
時現前真空了不涉超然三界外何縳亦何脫我本綺<lb/>
語人年来畏犂舌為汝說無住乃至無可說<lb/>
　　晨起作<lb/>
秋夜初未央秋暑漸已辭籠雞養来懶欲啼復何遲是<lb/>
時盥潄畢皈禮三界師首開貝葉編清梵珠纍纍金剛<lb/>
般羅蜜觀音陀羅尼大易老氏經人天所並持讀罷出<lb/>
中除海色正希夷黄庭發清唱餘音逗迴颸稍稍見東<lb/>
林徐徐吐半規山蔬佐脫粟啖之甘若飴灞橋霜滑處<lb/>
<pb n="KR4e0201_WYG_180-9b"/>
景陽月沈時小亦錐刀競大則軒冕覊而我獨何幸獲<lb/>
與木石居四體豈不勤中心澹無為一住五百日所得<lb/>
寧可訾肯學漢太常不齋便如泥<lb/>
　　題子威侍御贈其宗人劉大恒詩後<lb/>
子威手真誥時諷運題象激詭慕元跡熹微倣清唱頗<lb/>
矜南華博亦取嵗星放把臂中壘生宗盟欣喆匠志凌<lb/>
絳庭杳氣挟𤣥圖壯將無鴻寳㖟不惜驪珠貺余叨塵<lb/>
中晤未解無始障是以安挫名怡然餐物謗所虞江乗<lb/>
<pb n="KR4e0201_WYG_180-10a"/>
泄苟免曼都誑去去勿復輕鼇趾有風浪<lb/>
　　題離薋園小山<lb/>
　　　離薋園之壺隠亭小山東西僅三丈南北半之<lb/>
　　　髙不能二仞中滙一小池南北僅五尺東西半<lb/>
　　　之而下有泉脉非大旱不至涸中藏磴嶺澗壑<lb/>
　　　橋梁之屬皆具體而微遂名之曰壺隠山為賦<lb/>
　　　古體一章<lb/>
昔余陟㕘山秦楚寛自坼大小七十峯峯峰插空碧紛<lb/>
<pb n="KR4e0201_WYG_180-10b"/>
来眩目境獨徃疲足力及乎汎洞庭黏天四無壁日月<lb/>
涵兩丸魚龍蕩九罭如何舉武間亦具仁智徳泠然一<lb/>
蹄涔縁以數拳石窈窕若徑庭沿洄似無極步步苔誤<lb/>
綦時時蔓鉤幘山礬作古樹瓦松僅盈尺不任祖龍鞭<lb/>
寧堪巨靈擘被以澗嶺名居然無慚色勿歸壺公袖為<lb/>
我媚几席昔覯何足竒天地有時窄<lb/>
　　黄憲子先輩弱冠受知吾家敬美今年秋閏過吳<lb/>
　　　門扁舟訪我弇上出所撰臨華新草及北征稿<lb/>
<pb n="KR4e0201_WYG_180-11a"/>
　　　讀之蓋洋洋矣賦雖吐一斑足窺全豹靈光洞<lb/>
　　　簫將來當不過此至於近體出入初中時挾梁<lb/>
　　　棟之氣不耐㸃檢恐指南之車切玉之劒未便<lb/>
　　　可已也僕既欽其才媺其志因成一章以效微<lb/>
　　　箴憲子當不逆耳哉<lb/>
威鳯雖未儀其彩必九苞誦君河東賦煜然見一毛矯<lb/>
翼叩天閽長鳴瑞聖朝大雅既寂蔑正始出劉曹齊梁<lb/>
傅脂澤膚立復牙聱景龍闢康莊天寳挺羣豪體變雖<lb/>
<pb n="KR4e0201_WYG_180-11b"/>
尚俳骨勝神自超子其慎爾趨通蔽勿輕殽璞玉希連<lb/>
城寧辭劘琢勞<lb/>
　　楊翁八十述夀一章<lb/>
昔多長者㳺弱冠忝公車是時楊翁父業已八十餘啖<lb/>
我園中橘酌醴鱠神魚翁時侍其側恂恂復怡愉轉盼<lb/>
能幾何翁夀差亦如已損負郭田僅存立壁廬人是羲<lb/>
皇人居即畏壘居但貴心樸誠何必口詩書笑彼夸毗<lb/>
子營營錐刀趨所竊若已盈所得無乃虛勸君安桑梓<lb/>
<pb n="KR4e0201_WYG_180-12a"/>
化日正舒徐<lb/>
　　仲氏棄官學道投詩見依抒此為答<lb/>
三教星月日精光或相鑠識者探其真從乳出酥酪么<lb/>
麽任蛙紫法象炳丹雘仲氏窺甘源欣然頂門勺至味<lb/>
中自賞大飽無餘嚼朝疏發殽函夕舲下伊洛豈伊微<lb/>
罪好徇此孤臣托罝網彌川原那能簒寥廓鴈序中所<lb/>
私鴻㝠偕足樂世親皈大乗其自雖無著𤣥奘梵天来<lb/>
長捷潛井絡駕言定錄君仰資太元格竊窺逺㳺品翻<lb/>
<pb n="KR4e0201_WYG_180-12b"/>
與思𤣥邈從義兄則安當仁爾毋却所虞皦皦地象罔<lb/>
竊真藥<lb/>
　　其二<lb/>
大道寧徇人俗情能不暌安見汙潦内有物吐虹霓茅<lb/>
翁笞叔申調逹謗牟尼肝腑不相燭何况大闡提名利<lb/>
巧愚人徃徃使識迷喧如百蚊蚋溺若一醯雞寳彼九<lb/>
秋條謂等三春荑俯仰天地間慨焉思夷齊吾弟稅輶<lb/>
軒改服友鹿麛竦身二華巔紫氣為之低濯濯青蓮花<lb/>
<pb n="KR4e0201_WYG_180-13a"/>
以根拔塗泥而我尚攻中棼結不受觿西畏弱水航上<lb/>
慚玉京梯晩途僅自克何肉與周妻耕則共地肺居則<lb/>
保天倪<lb/>
　　腕瘡劇病不寐戯成示敬美<lb/>
冉冉月墮櫺淅淅竹敲瓦呻吟不成寐數至街鼓罷我<lb/>
羨畢陵伽視身如土苴拚此半殘足博得全般若四大<lb/>
非我有誰為受痛者此義頗亦聞其如不能捨<lb/>
　　前詩似欲得吾弟一轉語耳乃報札謂不能分痛<lb/>
<pb n="KR4e0201_WYG_180-13b"/>
　　　又云四大為累只得調耐因更成數語<lb/>
後痛猶未来前痛已過去唯有刹那痛與我復無與欲<lb/>
覔止痛者亦復不知處是以忽見寛寢息了如素循覽<lb/>
分痛言將無手足故與約更不痊割棄門外路<lb/>
　　永嘉朱叟去吾州學正後五十年而其邑人陳子<lb/>
　　　繼之莊秀才遜學後先獲事焉乞余言為贈曰<lb/>
　　　東嘉繼美<lb/>
東嘉比東魯禮樂何臻臻窺經見崔服問姓乃朱陳先<lb/>
<pb n="KR4e0201_WYG_180-14a"/>
後博士師作我婁侯賔絳帳宛而舊青衿俱已新惟應<lb/>
垂白者猶是守𤣥人<lb/>
　　封君沈翁七十夀言<lb/>
父書既讀盡遂讀天下書兩兒佩庭訓比翼升公車大<lb/>
者汝南君小者承明廬脫汝白苧衫飾以黄金魚充庭<lb/>
盡和氣遶膝皆璠璵有時寫八詠虹霞吐階除忽爾釣<lb/>
四腮日月付樵漁能令紙價貴又使俗情疎楚澤縱元<lb/>
緒魯門饗爰居喧寂太非性擬公安得如我有盈觴酒<lb/>
<pb n="KR4e0201_WYG_180-14b"/>
微規以當譽願保四餘言永為百嵗儲<lb/>
　　辰玉應試留都賦此贈之兼贈孟孺<lb/>
欲識操觚業為之無以為熟若轉丸蜣専則抱卵雞靈<lb/>
臺僅一寸武火安所施<lb/>
　　其二<lb/>
棘日垂沒際秋榜將放時要須覔真我勿述未波馳一<lb/>
番煅煉過大道將庶幾<lb/>
　　其三<lb/>
<pb n="KR4e0201_WYG_180-15a"/>
鹿鳴歌甫罷紅潮登臉色十里捲珠簾三衢緩金勒勿<lb/>
起人我相須藉恬澹力<lb/>
　　其四<lb/>
徐卿子同好翩翩厲風翼今日雙南金他時契與稷毋<lb/>
輕露宵光世眼易為白<lb/>
　　馮京兆先生挂冠其子咸甫赴公車言别需一言<lb/>
　　　之贈<lb/>
馮唐厭郎署拂衣卧滄洲有子字王孫頗與史長游㝠<lb/>
<pb n="KR4e0201_WYG_180-15b"/>
志越三墳英風隘九州飄然赴公車甲第焉足酬三語<lb/>
司空掾一疏富人侯鄙意稍不然良玉戒暗投不覩長<lb/>
安市談笑生戈矛桃李駕春風獻態不自羞憔悴離根<lb/>
株零落委道周竊窺松與栢偃蹇若潛虬鬱作清廟材<lb/>
竟為匠石收出當承八柱處當傲千秋<lb/>
　　答伯起丈見夢之作<lb/>
張卿留侯裔中嵗慕黄石螘觀一世豪消搖於八極寄<lb/>
此漆園蝶薄彼天門翼宵分甞夢余披襟話𤣥白怳若<lb/>
<pb n="KR4e0201_WYG_180-16a"/>
楊侍晨親絇子喬舄緒語猶可尋清徽倐難即起覩銀<lb/>
漢秋白榆何歴歴裁詩紀相贈意我或有得而我未解<lb/>
脫凡情宛如昔焉能他心通作汝屋梁色欲馳樂令駕<lb/>
一解衛生惑試觀醒後身何如夢中覿<lb/>
　　宜興吳詹簿見貽山海珍錯走筆為謝<lb/>
巖卧應未深故人跡能繼雖辭何𦙍肉尚餘許詢餽麋<lb/>
膾披玉鮮茵蔯縷絲細食指了不驚饞口喧兒輩亦知<lb/>
人天供奈此禪恱味<lb/>
<pb n="KR4e0201_WYG_180-16b"/>
　　為汀州王别駕大頤贈彭司理而珩<lb/>
漢庭貴張趙文吏爭讀律吾獨愛彭宣時時飾經術霡<lb/>
霂使車雨晶濙訟庭日數登謝公樓一揮始興筆推按<lb/>
汀溪寫拄笏西山入别駕老安豐為余頌畫一乞詩代<lb/>
䖍刀三事行可必<lb/>
　　嵗暮即事雜言六章<lb/>
晨粥盪一甌饑即煨芋栗擁衾就瞢騰墐竇避蕭瑟守<lb/>
令不見存山人無厯日有厯固自佳無厯亦不必誰道<lb/>
<pb n="KR4e0201_WYG_180-17a"/>
不知年新年是初一<lb/>
　　其二<lb/>
七尺虎軀將自言能學道舌底吐蓮花心頭發殘燒東<lb/>
家怨除目西家盼邸報欲出中既熱欲處脣亦燥何似<lb/>
兩不闗蘧蘧睡一覺<lb/>
　　其三<lb/>
衝寒裹頭出剥啄何太緊徴詩勝徴稅責文如責進才<lb/>
枯思復竭拒之則不忍何不焚筆研深山採薇菌慳心<lb/>
<pb n="KR4e0201_WYG_180-17b"/>
久已無名根或難盡<lb/>
　　其四<lb/>
名塲走豚犬秋風偶先登乍聞亦欣然門户或可馮雙<lb/>
眉豈必蛾謠諑從此興兼復天雨雪時時念凌兢記取<lb/>
未遘時廓然冺愛憎<lb/>
　　其五<lb/>
天地豈不仁来為鄉邑讐疫鬼日夜侵盡室委陽侯長<lb/>
吏佐㓙嵗存者復纍囚丈夫具七尺豈但妻子謀朝粥<lb/>
<pb n="KR4e0201_WYG_180-18a"/>
與夕蔬一飽良足羞<lb/>
　　其六<lb/>
𤣥㝠多驂駕羲魄鮮停軫故人偕宻戚落落晨星隕沈<lb/>
淪醯中雞促數露下菌新事久已知偶然生不忍却顧<lb/>
浄居天花冠亦萎頓<lb/>
　　送周子禮太嶽𤣥帝宫<lb/>
北極下明神寄治參之峯金宇薄太清𤣥旗散靈風皇<lb/>
王隆秩視萬姓皆朝宗周郎江東彦㝠心事真空胡為<lb/>
<pb n="KR4e0201_WYG_180-18b"/>
挾瓣香竭蹶趨其宫我聞天大將九有托帡幪焉知非<lb/>
冒索現身於其中蕞爾醯雞士窺管安得通朂㢤顓子<lb/>
思歸語將無同<lb/>
　　即事<lb/>
愛弟不赴官頑兒不登第世法若小虧於我乃私慰積<lb/>
隂乍收豁春風滿天地大家團圞頭相與明得意得意<lb/>
者為何共此恬憺味<lb/>
　　初晴䇿杖東郊作<lb/>
<pb n="KR4e0201_WYG_180-19a"/>
二月行欲盡寒隂始微蠲今朝䇿藜杖行散步郊原何<lb/>
不命濁醪亭午自醺然柔緑猶未勻枯枿乃望妍造物<lb/>
不自功偶然成後先但使受嘘拂遲莫亦何言<lb/>
　　為印師設夜供偶然作<lb/>
適聞印師歸咄嗟供草具燕筍斵春雲狗杞吠朝露辛<lb/>
香溢楚芹柔甘調薯蕷徐進宜城粥玉脂戀湘箸何必<lb/>
五鼎烹所得良已飫回思鵠形子半菽猶未固一甘縱<lb/>
足快萬古誰為度與汝誦五觀毋為口腹誤<lb/>
<pb n="KR4e0201_WYG_180-19b"/>
　　後雜言六首<lb/>
食肉無馬肝不為不知味飲酒無葡萄不為不成醉軟<lb/>
飯一兩甌飽即熈熈地濁醪五六杯醺即騰騰睡毋論<lb/>
昔者非但曉今者是<lb/>
　　其二<lb/>
有産不能問粗足供朝暮有子不能教亦足知門户屈<lb/>
指無累人眼底殊有數不畏去時景不覔来時路役役<lb/>
筆研間終為阿堵誤<lb/>
<pb n="KR4e0201_WYG_180-20a"/>
　　其三<lb/>
朝禮觀世音夕禮阿彌陀不願乗金臺不願産蓮花聊<lb/>
以銷宿憯攝心使不它貴人背相笑禪者面譏訶我亦<lb/>
不敢言自問各如何<lb/>
　　其四<lb/>
割肝救父疾父愈喪其身捨身餧餓虎虎飽噬千人怨<lb/>
親雖殊致違道恐亦均孝者信其孝仁者信其仁古聖<lb/>
賢為之我則何敢論<lb/>
<pb n="KR4e0201_WYG_180-20b"/>
　　其五<lb/>
由来大乗地不踏小乗逕滿口說大乗何曽有一證或<lb/>
請丞相田或借中涓柄開筵珊瑚擁發箧黄金迸未必<lb/>
小乗人肯作大乗行<lb/>
　　其六<lb/>
客有冠蓋来强我談京洛昨日頌伊周今日詈莽卓或<lb/>
笑佞人非或嗤世情薄自古良已然二端俱不錯是以<lb/>
潁水人洗耳安寂寞<lb/>
<pb n="KR4e0201_WYG_180-21a"/>
　　偶聞有薦予者兒子自公車書来微及出處一笑<lb/>
　　　答之<lb/>
君平昔棄世歸從此心卜採藥北山阿誅茅南澗曲事<lb/>
佛始解勤愛書亦不讀昔者甘白簡今何叨薦牘縱令<lb/>
借作眉豈堪下同目汝意或雞肋吾事已蛇足終入壺<lb/>
公壺長伴鹿門鹿以此無競心塞汝有竅欲尚愧未忘<lb/>
言何如坦其腹<lb/>
　　有薦新蠶豆櫻桃麥蠶者邀印師共甞之戯成一<lb/>
<pb n="KR4e0201_WYG_180-21b"/>
　　　章<lb/>
麥秋麥作蠶蠶月蠶名豆豆作緑珠圓蠶似碧玉皺家<lb/>
老憫我饞傾筐前為夀櫻桃况初熟可以佐春酎念無<lb/>
水晶盤寫自翡翠褎野人欣及新儉嵗享慚厚印師獨<lb/>
不然入口如傾溜天厨與貧里等付一飽後迦葉須菩<lb/>
提妄心分去就<lb/>
　　送顧子韶臬使之山東并為故人李于鱗子駒有<lb/>
　　　托<lb/>
<pb n="KR4e0201_WYG_180-22a"/>
昔我游濟中于兹二紀徂叨陪雪宫宴地底噴真珠鬭<lb/>
雹跑突泉弄蟾大明湖東南華不注灼若芙蓉敷間擕<lb/>
濟南生促膝黄公壚捲波白浩蕩瞪眼青糢糊回首萬<lb/>
事空千載亦須臾君今持節去奄有齊魯墟齊風復泱<lb/>
泱魯道不﨑嶇惜哉絃中雪不與寒山居倘式元禮門<lb/>
長松餘幾株竊申孝標愧為我撫遺孤<lb/>
　　沈鐵山先生葬光福山輓歌一首<lb/>
沈約千載人風流一朝息素旐發吳江送舟傾原劇鄧<lb/>
<pb n="KR4e0201_WYG_180-22b"/>
尉聊卜鄰光福棲真宅黄鳥聲自悲春原樹為白埋玉<lb/>
向土中誰能不心惻寧知龍變化夷猶於八極<lb/>
　　感事<lb/>
山鵲營樹顛壘枝猶未固一雛復一雛宛轉伺其嗉毛<lb/>
羽尚未成忽去不返顧縱無矰弋虞葳蕤恐中路念我<lb/>
非慈烏焉能希反哺生自當風喧為人慰朝暮<lb/>
　　夀安母王太孺人六十<lb/>
夫人相國孫婉嫕閑内則及乎佐安秉素封日從闢七<lb/>
<pb n="KR4e0201_WYG_180-23a"/>
誡以次脩千指欣受職從夫既已榮誨子乃終吉翩翩<lb/>
宫彩衣昔從斷機織瑳瑳大官供復自丸膽得何以萬<lb/>
年觴膝前雙白璧<lb/>
　　族孫亮臣少而孤伯子詹錄教之成鄉薦賦贈伯<lb/>
　　　子<lb/>
儀部昔彌留手撫二尺孤豈不念芳馥疇當庇其雛有<lb/>
梓代為喬結廕亘天衢風霜不見侵雨露日夜敷青蔥<lb/>
兩玉樹慨此同根株既成孝亷名重為割膏腴千秋許<lb/>
<pb n="KR4e0201_WYG_180-23b"/>
少府友讓名不孤<lb/>
　　為襄王題中和軒<lb/>
天運不暫息辰樞秉貞凝隂陽長調暢品物乃流形一<lb/>
哉君王心偏陂了不生坐見春風来熙恬順吾情所以<lb/>
陳思訓中和誠可經<lb/>
　　為襄王題懋徳齋<lb/>
髙齋何沈沈君王養淵黙徴姿却鄭袖選藻疎唐勒峴<lb/>
山不自髙漢水何知益極目平楚遙油然被膏澤乃知<lb/>
<pb n="KR4e0201_WYG_180-24a"/>
大王風来自君子徳<lb/>
　　題襄王收春臺<lb/>
春風何處多城東大隄路君但收春来莫便留春住散<lb/>
作襄陽春煙花十萬户<lb/>
　　題襄王含春亭<lb/>
初曦啟羣象兹亭獨先得君子感退藏翛然閉一室珠<lb/>
玉豈不光含之潤山澤<lb/>
　　題坦菴老人詩畫冊為甥金博士<lb/>
<pb n="KR4e0201_WYG_180-24b"/>
坦菴一老人蕩蕩躬履素里多明哲士琅琅相標署詞<lb/>
翰猶若新人與庵非故居易仰前修宅平諧所慕介然<lb/>
桃李蹊迷陽安得妬方寸苟不夷羊腸起中路寄言宅<lb/>
相子毋為狭邪誤<lb/>
　　洪山人自永嘉偕肖甫司馬過吳門輕舟入訪云<lb/>
　　　將入燕赴平津之約余時病起為蔬食以供從<lb/>
　　　容久之因成一章為别<lb/>
白日麗中天群星環北極麟鳯既郊游猿鶴不遑息䇿<lb/>
<pb n="KR4e0201_WYG_180-25a"/>
杖辭永嘉呼舠凌震澤欣陪元禮濟將首贑君席余時<lb/>
病初起蒼苔繡行跡一刺破衡門胡床下東壁暫割周<lb/>
顒嗜聊充井丹食宿醖挏乳濃新炊菰米黒飯罷何所<lb/>
為嗒然竟日夕空名無可借實際嗟何得試看眉宇間<lb/>
寧無首陽色<lb/>
　　先師移龕日忽已三周晨興作供感歎有述<lb/>
昔在嵗庚辰仲冬月二吉于時自徐墓少女風轉疾冒<lb/>
雨扶師龕倉皇以身衵宻羃無際雲熹微露隙日倐爾<lb/>
<pb n="KR4e0201_WYG_180-25b"/>
四垂浄熒然一星出千旌鬭繽沓萬户奏芬苾師龕既<lb/>
已奠余亦寧耳室雖謝衾枕殢而多筆研役厭事事轉<lb/>
多問心心或軼良友多中潰䜿子時見嫉三載俄已周<lb/>
所得無一實夜雪射晶熒晨霞吐鮮霱彷彿靈駕過能<lb/>
無内慙怵更矢蹈海言仰希出世術將從咫尺地汎掃<lb/>
萬縁畢<lb/>
　　見有演闗侯斬貂蟬傳竒者感而有述<lb/>
董姬昔為吕貂蟬居上頭自誇預帷幄肯作抱衾裯一<lb/>
<pb n="KR4e0201_WYG_180-26a"/>
朝事勢異改服媚其仇心心托漢夀語語厭温侯忿激<lb/>
義鶻拳眥裂丹鳯眸孤魄殘舞衣腥血濺吳鉤兹事豈<lb/>
必真可以快千秋旦聞抱琵琶夕弄他人舟售者何足<lb/>
言受者能不羞寧如楚虞姬一死不徇劉<lb/>
　　周子家會稽獅山傍因以獅屏自號其㳺吳也諸<lb/>
　　　生多從受經魏子請余賦之<lb/>
會稽有獅山之子廬其岫生平富經術所至必教授精<lb/>
言散不亂雄氣攝羣鬭壇専師利座義奪法王吼霧豹<lb/>
<pb n="KR4e0201_WYG_180-26b"/>
奚足言雲龍終有遘何必擁臯比諸生羣且就<lb/>
　　題贈虹臯子<lb/>
昔覩蓬莱虹維時午初霽怳若梵天橋旌拂擁螺髻有<lb/>
橋吳江湄列星七十二連蜷下飲水夭矯垂虹勢結廬<lb/>
棲近臯之子托深契文彩成五色中含不平氣雖等望<lb/>
雲渇毋取貫日銳變幻俄頃間造物小兒戯何似以橋<lb/>
名千秋恒利濟<lb/>
　　題海峯圖為故金同文先生作<lb/>
<pb n="KR4e0201_WYG_180-27a"/>
六鼇既失守十洲俄半摧蒼然東海色忽墮一峯来揷<lb/>
雲斗柄出浴日扶桑開停琴聽洪濤乗桴問九垓魯連<lb/>
無世念安期有仙才髙踪不可即披圖良快哉<lb/>
　　張秀才母七十<lb/>
夫人昔歸張中道損歡讌清心玉同潔勁節霜不變有<lb/>
子熊丸訓早登鴻都選嵗裁尚方服日割大官膳夫人<lb/>
不色喜謂爾必陳善持綱忤上宰積媾承嚴譴相與耕<lb/>
綿田夷然了無怨今来賜環日再展添籌宴欲知孟母<lb/>
<pb n="KR4e0201_WYG_180-27b"/>
賢請誦子輿傳<lb/>
　　用韻自警<lb/>
寂爾當春晝怳然現余過僅曉身外師不識師中我逞<lb/>
筆亡所裁㡬復釀語禍迴塗塗轉迷蹈海海仍苦所執<lb/>
但空花而乃希真果俯慚抖擻念仰愧慈悲父名欲一<lb/>
線牽百諐成子母<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>之若微細任之終失墮真一苟有<lb/>
虧畢生莫能補冉冉崦嵫照沈沈北邙土不解去日愁<lb/>
為昧来時路試一喚王生王生必回顧惺惺與昏昏兩<lb/>
<pb n="KR4e0201_WYG_180-28a"/>
反當兩助於此尚因循賢聖莫能度<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_180-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻六<lb/>
</p>
<p>
</p>
  </div>
</body>
</text>
</TEI>
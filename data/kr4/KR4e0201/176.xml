<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷二</head> <lb/>
    <p>
<pb n="KR4e0201_WYG_176-1a"/>
欽定四庫全書<lb/>
　弇州續稿卷二<lb/>
　　　　　　　　　　　　明　王世貞　撰<lb/>
詩部<lb/>
　擬古樂府<lb/>
　　白雲謡<lb/>
白雲西來瀰漫四垂雖有赤蘎疇能不迷將子暫留有<lb/>
桃如飴<lb/>
<pb n="KR4e0201_WYG_176-1b"/>
　　穆天子謡<lb/>
予洽東夏偕化人居豈無羣后唯子是儀執袪而騰不<lb/>
以脛馳<lb/>
　　易水歌<lb/>
　　　荆卿將入秦客送之易水荆卿歌焉而客和之<lb/>
易水立兮虹繚天壯士一出兮秦為燕<lb/>
　　垓下歌<lb/>
羣雄伏兮嬰授首縱孤豚兮囓人肘虞兮騅兮弃若遺<lb/>
<pb n="KR4e0201_WYG_176-2a"/>
天亡我兮將告誰<lb/>
　　大風歌<lb/>
　　　髙帝幸沛宴父老歌大風中大夫賈跪而和焉<lb/>
大風發兮揚天威一劒游兮萬乗歸願得五臣兮贊無<lb/>
為<lb/>
　　秋風辭<lb/>
　　　武帝渡汾河中流擊檝而歌秋風文園令相如<lb/>
　　　跪而和焉<lb/>
<pb n="KR4e0201_WYG_176-2b"/>
秋風謖謖兮霜未飛草木忍彫兮待恩暉晉有璧兮汾<lb/>
有珠君心懌兮自敷腴鏦金鉦兮雷大鼓神魚躍兮黄<lb/>
鵠舞志談蕩兮媒慨慷來日短兮去日長望岧嶤兮聳<lb/>
雙龍恭已無為兮垂舜裳後天地兮凋三光<lb/>
　　李夫人歌<lb/>
人耶仙耶宛然而來者疇為汝之權耶<lb/>
仙耶人耶翩然而去者疇為汝之身耶<lb/>
　　平城歌<lb/>
<pb n="KR4e0201_WYG_176-3a"/>
漢使來胡馬死漢使歸死馬起生何致致漢天子<lb/>
　　其二<lb/>
曲逆腹如腲膇不能出一奇彼有閼氏此有戚姬<lb/>
　　其三<lb/>
開一角縱漢兵漢天子有神靈<lb/>
　　其四<lb/>
漢天子何神靈韓彭死冐頓生<lb/>
　　其五<lb/>
<pb n="KR4e0201_WYG_176-3b"/>
閼氏妬妬漢女單于樂樂翁主金珠紈縠壓駝馬<lb/>
　　烏孫公主歌<lb/>
妾人自慚兮諸侯女謬托嘉名兮漢翁主寵我餌我兮<lb/>
作逺婚匈奴賤種兮號烏孫昆彌老兮非我偶少王壯<lb/>
兮實余後念欲一死兮為國憂失身苟活兮貽國羞丞<lb/>
相何人兮爵通侯<lb/>
　　蹛林歌<lb/>
六驘馬白羽笴嫖姚物故天助我單于自將㑹蹛林左<lb/>
<pb n="KR4e0201_WYG_176-4a"/>
賢一矢貫兩禽<lb/>
　　敕勒歌<lb/>
銀服匿紫酡酪寧胡閼氏奏漢樂北風攝羊一萬角十<lb/>
道壯馬不得索<lb/>
　　嬌女詩<lb/>
嬌女好姿首不為他人媚阿母手簪花花擲弃之地作<lb/>
女任汝驕作婦恐不易<lb/>
　　三洲歌<lb/>
<pb n="KR4e0201_WYG_176-4b"/>
阿母見錢喜女今見錢悲金鑄估客身不得好心期<lb/>
　　其二<lb/>
萬斛峩珂舟人道是珍賄一頭載紅粧一頭載緑螘<lb/>
　　其三<lb/>
舡過第三洲日落門前樹定有可憎人儂今不肯住<lb/>
　　襄陽蹋銅蹄<lb/>
襄陽老龍隄爨石鐵作泥駿馬驕鑿落真是蹋銅蹄<lb/>
　　其二<lb/>
<pb n="KR4e0201_WYG_176-5a"/>
買得樊城酒來醉襄陽伎人道江波險儂道是平地<lb/>
　　其三<lb/>
宜城七十里朱樓與雲齊無地著酒館眼飽肚中饑<lb/>
　　其四<lb/>
醉倒習家池扶郎郎不歸道儂工下淚去看羊公碑<lb/>
　　宿阿曲<lb/>
天門三十六地户七十二門門與户户一一一天帝<lb/>
　　石城曲<lb/>
<pb n="KR4e0201_WYG_176-5b"/>
石城諸郎子結束種種新眼角多留媚是儂昨夜人<lb/>
　　其二<lb/>
廣陵細腰女搦搦裁一束不敢望同生一宵抱亦足<lb/>
　　莫愁樂<lb/>
家家迎莫愁人人説莫愁莫愁歌一字恰恰印心頭<lb/>
　　其二<lb/>
十萬作纒頭莫愁不肯留銀缸黯欲盡翻為莫愁愁<lb/>
　　休洗紅<lb/>
<pb n="KR4e0201_WYG_176-6a"/>
休洗紅洗多漸成碧裁作儂衣不中飾紅随逝水杳不<lb/>
歸何似當初但為白<lb/>
　　千里馬<lb/>
千里馬胡不疲五帝漸以驟三王不免馳焉能飽食安<lb/>
步歌皇羲上乗此馬將何之<lb/>
　　軹深井里門行有叙<lb/>
　　　余讀太史公所著刺客傳意獨取聶政謂養母<lb/>
　　　而不以身許人孝也母死而後捐七尺以殉所<lb/>
<pb n="KR4e0201_WYG_176-6b"/>
　　　知烈也弁髦百鎰之金而卻之廉也取萬乗之<lb/>
　　　君若相於夾鈹之中若承蜩勇也死而皮面決<lb/>
　　　眼使不可識以全其姊弟也其姊蓋深知之故<lb/>
　　　捐脰以伸其名於後世雖然政非特欲全姊也<lb/>
　　　意實欲全嚴仲子於何知之其言曰多人不能<lb/>
　　　無生得失生得失則語泄是韓舉國而與仲子<lb/>
　　　為讐之言也所以皮面決眼使不可識者此也<lb/>
　　　嗟乎使豫讓之捷若政必能快意於襄子以下<lb/>
<pb n="KR4e0201_WYG_176-7a"/>
　　　報智伯荆卿之謀果若政必能輕身以刺祖龍<lb/>
　　　而匿燕丹之遣惜哉前乎此而未有政也後乎<lb/>
　　　此而政不作也據史刺俠累因併韓哀侯傳誤<lb/>
韓國嬖大夫軹深里中客車馬委巷過貴賤不相敵長<lb/>
跪觴母前别致金百鎰為母隠狗屠未敢輕七尺惟有<lb/>
徑寸丹耿耿桂其臆母死服已除慨焉欲有伸大夫不<lb/>
共天俠累相且親僂行至韓國仗劔入其闉長㦸五百<lb/>
隊戢戢若魚鱗傍睨陛楯間眇若無一人挺刃不三揮<lb/>
<pb n="KR4e0201_WYG_176-7b"/>
立斮其君臣所當悉糜碎憤血射青旻皮面屠出腸頃<lb/>
刻捐其身法當購主名千金尸諸市親友皆避匿乃獨<lb/>
驚其姊撫尸獨呼天是軹深井里聶姓以政名心借嚴<lb/>
仲子捐軀為其友毁形為其姊弟昔從母生姊今從弟<lb/>
死仲子願已酬株累亦可矣安能顧區區千秋掩賢弟<lb/>
我欲竟此曲一曲酒百巵寧如豫與荆身殁有餘悲<lb/>
　　信陵行<lb/>
　　　太史公傳四公子吾獨取信陵君無忌焉夫孟<lb/>
<pb n="KR4e0201_WYG_176-8a"/>
　　　嘗平原春申皆以國重者也信陵能重國者也<lb/>
　　　信陵在魏不亡亡信陵而魏繼之悲夫三公子<lb/>
　　　非真能下士也所下亦非真士也真下士者一<lb/>
　　　信陵君而已其聲施後世至髙帝而猶為之置<lb/>
　　　守冢有以也夫<lb/>
侯嬴夷門監朱亥猪狗屠薛公賣漿者毛公一博徒公<lb/>
子枉見之腰膂屈若無上客氣未平下客眼為枯疇擊<lb/>
晉將軍疇竊宫中符疇能動公子趣駕返魏都一戰王<lb/>
<pb n="KR4e0201_WYG_176-8b"/>
齕走再戰蒙驁逋邯鄲復稱趙大梁不為墟五國所賓<lb/>
從響應復景趍秦間一何親令弟一何疎秦王一何狡<lb/>
魏王一何愚少來不縱酒亦不戀名姝稱病不復朝謝<lb/>
客日都盧寧為汴郊鬼勿作咸陽俘英風感異代天子<lb/>
酹其丘可憐安釐王不得麥一盂客從咸陽來幾作諸<lb/>
侯奴亦言驪山足久已窟妖狐<lb/>
　　魯朱家行<lb/>
　　　太史公㳺俠傳其在戰國者皆别見之所著魯<lb/>
<pb n="KR4e0201_WYG_176-9a"/>
　　　朱家以下不數人而獨朱家最賢其巧喻奇舉<lb/>
　　　善藏不伐大指出魯仲連而卒能自保牖下田<lb/>
　　　仲劇孟稍祖述之郭解翁伯不盡得其意而加<lb/>
　　　以隂賊行之平世宜其及也<lb/>
朱家昔在漢與髙帝同世為俠不沾沾中心實自喜藏<lb/>
活豪賢以百數餘人不勝紀斥買十鉗奴中有季將軍<lb/>
畫策謁滕公上為赦其罪得復拜郎中將軍既尊貴若<lb/>
遺忘故恩朱家終身不相見亦不復自言將軍與弟心<lb/>
<pb n="KR4e0201_WYG_176-9b"/>
共乃師其意一勇一諾聞諾者至死長負愧俠兒有田<lb/>
孫有劇任俠不已郭翁伯嗟嗟膂斷族亦赤<lb/>
　　鴟夷子行<lb/>
　　　太史公傳貨殖以十數余獨取陶朱公陶朱公<lb/>
　　　者鴟夷子皮也夫其佐句踐滅夫差為田常殱<lb/>
　　　子我所至必成功功成而弃之若遺出筴致賄<lb/>
　　　數十年而三散千金尚能聽息於子孫以致鉅<lb/>
　　　萬蓋先幾若蓍蔡出没變化若鬼神矣度其後<lb/>
<pb n="KR4e0201_WYG_176-10a"/>
　　　先所更歴當且餘百嵗或云七雄滅公變名姓<lb/>
　　　賣藥市中蓋仙去不死也<lb/>
計然有七策少伯五用之芻粟如丘山坐使㑹稽肥滅<lb/>
吳既彊越弃之忽若遺扁舟適齊邦自稱鴟夷子皮為<lb/>
田僇子我隂使齊社移忽復謝所宗以其重寶歸陶適<lb/>
天下中衆賄所化居黃金直千萬三致三復揮少子誅<lb/>
了不悲老氏張翕吾所師神龍變化那可羈安用區區<lb/>
相印為<lb/>
<pb n="KR4e0201_WYG_176-10b"/>
　　雁門大守行<lb/>
　　　太史公傳酷吏吾獨取郅都都公廉忠信而不<lb/>
　　　得免坐臨江王寃死耳夫臨江王故皇太子也<lb/>
　　　都以景帝多猜疑其臣即予紙筆上書而上切<lb/>
　　　責以囚安得上書誰與紙筆者且及我在而貳<lb/>
　　　其心為異日地故禁弗予而王得之魏其侯乃<lb/>
　　　自殺矣都亦不得為無罪第不可遽坐之酷耳<lb/>
　　　至其面止上搏熊而救賈姬揖丞相條侯豈齪<lb/>
<pb n="KR4e0201_WYG_176-11a"/>
　　　齪寗成義縱伍都為雁門太守匈奴畏之不敢<lb/>
　　　近邊者終其身至為偶人象都縱騎馳射莫能<lb/>
　　　中其見憚如此嗟嗟豈易言哉<lb/>
太守未行屯與敵共雁門雁門得太守始復為漢有太<lb/>
守來匈奴走碧眼番兒射雕手目瞚舌噤畏木偶臨江<lb/>
死太守生長信官中氣未平太守死單于喜未央宫中<lb/>
上拊髀曷不早赦臨江王孝子忠臣兩無傷<lb/>
　　東方曼倩行<lb/>
<pb n="KR4e0201_WYG_176-11b"/>
　　　太史公傳滑稽吾獨取東方生焉所欲稱者具<lb/>
　　　夏侯孝若賛矣櫽括其事歌之<lb/>
孝武帝時有東方生長九尺餘月請一囊粟不能並侏<lb/>
儒用奇釣上聞待詔始離公車射覆多巧中往往解上<lb/>
頥舌折郭舍人㦸止館陶兒拔劒割伏肉殿上或小遺<lb/>
恠哉辨秦獄騶牙表降夷歌鄭必終雅為諛不廢直偶<lb/>
爾乞大官無官意亦得上賜頗不貲梁肉金錢帛悉送<lb/>
宛若家相與行交接海鷗一世主兒戱諸王公首陽呼<lb/>
<pb n="KR4e0201_WYG_176-12a"/>
為拙柱下始云工寧學公孫丞相脫粟不令舂厨車載<lb/>
渭橋巫蠱滿東宫揮手謝世人竦身白雲中<lb/>
　　潁水濁<lb/>
潁水濁灌氏族灌氏族魏其僇結交莫結俠結俠身似<lb/>
葉使氣莫使酒酒中三尺鐵捐身為名名不美當時悔<lb/>
作有心鬼不教田蚡磔東市<lb/>
　　莫跋扈<lb/>
莫跋扈付丁旿莫侜張付桓康半面哭半面啼死與生<lb/>
<pb n="KR4e0201_WYG_176-12b"/>
在一時壊長城猶自哿蝕明月我滅我<lb/>
　　古押衙<lb/>
蛙黽在溝中求喫天鵞肉仙客小鰥夫思從宫嬙宿明<lb/>
珠故自珍龍頷有逆鱗富平古押衙一片有心人一片<lb/>
心幾腔血殺人滅口身併滅淮西有李朝有裴七尺不<lb/>
售君王奇坐忍萬姓皆攅眉<lb/>
　　施殿司<lb/>
施殿司不了事可憐一片心化作千載淚竊國誤國凡<lb/>
<pb n="KR4e0201_WYG_176-13a"/>
幾輩夜博氍毹滿堂醉千人顰眉萬人指不見頭顱化<lb/>
為水我疑古來少劔客不然劔客非男子<lb/>
　　賈團練<lb/>
循州竄漳州竄懊惱吳團練不見賈團練蕪湖覆臨安<lb/>
覆生憎陳都督死為賈都督當時失刑賴虎臣虎臣小<lb/>
臣何足論惜哉宋季終無人<lb/>
　　頂生王<lb/>
頂生王福德圓三十二相種種全生時七寶俱見前遂<lb/>
<pb n="KR4e0201_WYG_176-13b"/>
馮金輪王四天一天一王二萬年帝釋之宫須彌顛天<lb/>
㕑天樂天無邊願分半席長周旋歡娛不足貪念至欲<lb/>
逐桓因奪其位咄咄未絶倐墮地七寶俄然盡捐弃鐵<lb/>
圍城中火方熾燒君四大能不悔<lb/>
　　阿脩羅<lb/>
阿脩羅報生大海中金銀為闕琉璃宫五欲約畧人間<lb/>
同夀億萬嵗永無終猶恨不及帝釋天貪嗔在心吻吐<lb/>
烟聳身直上須彌顛兩手欲掩日月圓却敵城頭㦸如<lb/>
<pb n="KR4e0201_WYG_176-14a"/>
霜四天奔波悉勤王法華寶經置中央脩羅萬衆倐敗<lb/>
亡藕絲中細不得藏事已非空倨罵縛汝不殺特汝赦<lb/>
何顔復立須彌下<lb/>
　　琉璃王<lb/>
疏璃王母為波斯匿王女宫中小婢稱翁主不産麒麟<lb/>
産狼虎兒時漫陟獅子座釋種小語摩訶禍琉璃王嗔<lb/>
心一起火燎岡十萬劔㦸橫清霜倒曳窣堵躪佛場可<lb/>
憐諸釋種不蓄四兵抱頭死血作阿耨池頭水云胡破<lb/>
<pb n="KR4e0201_WYG_176-14b"/>
戒呼婢子琉璃王水中有火如汝嗔火車擁入阿鼻門<lb/>
嗟嗟能仁未為仁死不能救稱宿因<lb/>
　　無憂王<lb/>
無憂王昔作童子戯摶沙奉世尊遂登鐵輪位以此夙<lb/>
因皮肉麄宫中為歡不成娛三千嬌女併就屠拔將蔑<lb/>
戾車生主阿鼻獄鑊湯與火牀碓剉諸業毒但入不得<lb/>
出入者已非一不獨禍平人行復賺王入烹燒惡獄主<lb/>
剗平生阿鼻昔作無厭殺今作無厭施發取八萬四千<lb/>
<pb n="KR4e0201_WYG_176-15a"/>
佛舍利立造八萬四千窣堵波一夜役鬼神為我分置<lb/>
娑婆九十六千億黃金不如當時一掬沙金器銀器及<lb/>
銅瓦不如最後半訶摩勒果摩登伽鴦崛摩一念迴向<lb/>
成阿羅福德可似人王多倘不蚤悔將奈何<lb/>
　樂府變十章<lb/>
　　叙曰不佞於嘉靖末蓋多浮沈閭里云而以嘗備<lb/>
　　皂衣西省故時時聞北來事意不能自己偶有所<lb/>
　　紀被之古聲以附於寺人漆婦之末其前集取亡<lb/>
<pb n="KR4e0201_WYG_176-15b"/>
　　害者半留之幾欲削去其餘既復自念三百篇不<lb/>
　　廢風風人之語其悼亂惡讒不啻若自口出乃猶<lb/>
　　以依隠善托稱之詩亡然後春秋作至直借賞罰<lb/>
　　之柄而不聞有議其後者秦興而始禁偶語焚載<lb/>
　　籍然不久而漢竟洗之以國家寛大顯信其必亡<lb/>
　　慮於它可推已余老矣夫又安能刺刺頰舌之恤<lb/>
　　乃復收而録諸篋笥不敢希太師之采庶幾以備<lb/>
　　異時信史一二云爾<lb/>
<pb n="KR4e0201_WYG_176-16a"/>
　　楚愍王<lb/>
楚愍王坐武昌金瓶酒寒夜未央中絃調移角奮揚鐵<lb/>
椎交飛血從橫可憐玉匣黃金牀不得全顱置中央太<lb/>
子距躍不下堂美人如花列兩行含辛飲淚娛新王焉<lb/>
用擗棘茨垣牆御史來鼓彭彭黃紙當頭檻車迎長安<lb/>
大人食梟羮食梟羮語梟子而梟之父亦如此<lb/>
　　黃河來<lb/>
黃河西來崑崙小復前滙玉關自是白羊樓煩漢將所<lb/>
<pb n="KR4e0201_WYG_176-16b"/>
築城犬牙其間<hi>一解</hi>敵闌入之不休槖駞騊駼氂牛控絃<lb/>
穹廬四周自我失新秦州與敵雜治共繇<hi>二解</hi>出彊者何<lb/>
大夫大夫曽君憂虞人吏買馬具車詰朝慷慨就途上<lb/>
請誓劔璽書<hi>三解</hi>咄嗟大夫不覩長安之城武安魏其日<lb/>
夜引繩齗齗千金偏行奚為金吾白發之赫哉天威<hi>四解</hi>
咄嗟大夫不見兵出玉關乃見藁街之西不懸郅支乃<lb/>
懸大夫萬水東流魚西上鈎誰獨為敵人快私讐咄嗟<lb/>
大夫乃為相君快其讐<hi>五解</hi>咄嗟大夫氣盡不復讙謡離<lb/>
<pb n="KR4e0201_WYG_176-17a"/>
離山下苗托䕃山上桃風吹桃根墮苗行代桃焦可憐<lb/>
生無常生死借人驕<hi>六解</hi>
　　商中丞<lb/>
唶女商中丞胡不冠而惠文逍遥坐髙堂誰令六師女<lb/>
張皇髙天下有白日不照將軍之門唶女中丞白日又<lb/>
不照未央肘腋之禍私所詳欲言未言以彷徨唶女中<lb/>
丞曷不為良臣勢迫難為良念欲為忠臣忠臣罹禍殃<lb/>
甲士三十萬東西若風雲唶女中丞自有君子六千人<lb/>
<pb n="KR4e0201_WYG_176-17b"/>
不願𨽻大將軍願𨽻主上察不臣唶女中丞雷霆蔽天<lb/>
來一何殷殷不收脫女惠文之冠三木而囊頭朝備席<lb/>
上僚暮列庭下囚唶女中丞養犬吠發宵人之姦後宫<lb/>
乃得脯腊養犬以饔餐唶女中丞編槿衡禦䦨入之暴<lb/>
臣陬者乃得剪撤編槿以為薪詔使馳入壁□歸定逺<lb/>
符前庭族將軍後庭出赦書肉如崤賜大餔健兒擦血<lb/>
馬歕珠還我冠冠中丞争呼四望追鋒車唶女中丞覆<lb/>
盆之光獨不開飲絲茹綸向泉臺日出之日胡為哉<lb/>
<pb n="KR4e0201_WYG_176-18a"/>
　　石頭變<lb/>
百鶖能擊鷹百螘能囓虫石頭衆兒郎晨起各洶洶勁<lb/>
足扶老拳立蹴肥司農可憐肥司農七尺氣如虹小如<lb/>
一孤雛引脰懸髙空撏撦大司馬蒲伏中山公鵠立羣<lb/>
公卿鼠竄血肉中九日不解甲十日不開營金帛捆載<lb/>
來坊市無人行黃紙詔書下朝鼓何瞳瞳盡赦諸軍罪<lb/>
追奪司農名司農孤櫬歸兒女泣吞聲諸軍懽呼散大<lb/>
酒肥羊羮殺人不抵償不追首事蹤司馬不削官中山<lb/>
<pb n="KR4e0201_WYG_176-18b"/>
不削封揚揚衆公卿還復休其官弱者餓欲死强者醉<lb/>
詈天時無賀六渾焉知散財結少年<lb/>
　　暴公子<lb/>
漢武帝時有一暴公子自稱直指使者來治齊魯黃紙<lb/>
為前驅從史持繡斧使者如雷霆雷霆當頭下使者未<lb/>
行來墨吏紛紛解綬去田里手即平淮書口即冠軍語<lb/>
使者既行來墨吏不肯去去者乃老博士扶服道傍戚<lb/>
戚仰天大泣涕有何鄉老公積鏹萬千念非<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>氏豪不<lb/>
<pb n="KR4e0201_WYG_176-19a"/>
敢屬縣官告密一見聞束縛妻子若牛羊東家盜遺骸<lb/>
西家斵古塚來證此老公就死不得控念欲北走邊嚴<lb/>
刑重闌出念欲南走越漢地今為一念欲向天上橫天<lb/>
置羅網念欲蹈泉下妻子恐偕徃薊門使者居中有夜<lb/>
行途金銀絡繹去但去莫次且烏畢逋赦書馳歸來相<lb/>
賀歸無家安用主上金雞為<lb/>
　　大地變<lb/>
黃河自天浩蕩東奔破涇濁渭以趣龍門仙掌失蹠鏟<lb/>
<pb n="KR4e0201_WYG_176-19b"/>
其冠蓮二室終南劃吻窒咽富媪躨跜疻痏遍體函關<lb/>
改途砥柱徙水連城拉然峩甍倒懸千井橫流萬竈罷<lb/>
烟土欲壓人不避豪族何所非髽誰適為服遺火四焚<lb/>
與憐接照人鬼競號莫辨兩曜雍并之黎將靡孑遺粥<lb/>
我衣我惟帝是祈帝坐細旃上相相焉曰古堯湯數莫<lb/>
敢奸靈蓍之囿不産惡草豈伊善良而遘凶天嗚呼天<lb/>
乎存不恤亡而亡是讐且吾已矣夫<lb/>
　　遼陽悼<lb/>
<pb n="KR4e0201_WYG_176-20a"/>
浿水左三千里室縣罄地如赭東隣初種禾半嵗不得<lb/>
雨禾苗向下生不復肯出土西隣改種麥一雨六十日<lb/>
麥根萎爛盡何處結顆粒邉馬來邊馬來令女力盡負<lb/>
弓刀那能顧鋤與犁我欲食榆榆無皮我欲齕堇堇為<lb/>
泥爺易兒兒行抱爺啼爺當幸飽死兒死終苦飢曷不<lb/>
覩建康城中三萬人白刃手血司農臣司農致白粲少<lb/>
府致金錢綾錦出北巷貨貝出南㕓索飯得脯索漿得<lb/>
酒蒼鷹擊攫靡取不有耿雉䙰褷棘螫黃口可憐遼陽<lb/>
<pb n="KR4e0201_WYG_176-20b"/>
忠義兒白骨相籍朽<lb/>
　　直中丞<lb/>
死事易成事難君不見直中丞披龍鱗食馬肝萬死不<lb/>
死脫狴犴胸中無黒白止有徑寸丹中丞未下馬安得<lb/>
中丞與白日俱出來照我中丞既按部安得中丞與白<lb/>
日俱向暮中丞囓貴豪不能令貴豪助弱民但縱讒口<lb/>
狺狺中丞寛租稅不益田家饘粥但飽吏胥腹小家裹<lb/>
乾餱日日冩訟詞大家不得寢金錢米帛出參差一分<lb/>
<pb n="KR4e0201_WYG_176-21a"/>
賄吏胥一分與小家一分充鍰贖從此轉無涯訟師人<lb/>
人富但恨無十腕兩腕指節痛吏胥人人富但恐作富<lb/>
人復來小家訟小家人人富作富不得均展轉自為閧<lb/>
江南百萬户户户泣且訴生不愛冰與雪但愛得雨露<lb/>
中丞自廉亦自直百損不得希一益咄唶哉齊文宣未<lb/>
可忽龍逢比干非俊物<lb/>
　　太保歌<lb/>
北山虎而翼南溟鯨而爪生世不諧錦衣帥作太保太<lb/>
<pb n="KR4e0201_WYG_176-21b"/>
保入朝門緹騎若雲屯進見中貴人人人若弟昆太保<lb/>
從東來一步一風雷行者闌入室居者頷其頦太保賜<lb/>
顔色黃金立四壁一言忤太保中堂生荆棘緹騎走八<lb/>
方方方俱太保太保百億身所至倐如掃雞鳴甲舍開<lb/>
争先衆公卿御史給事中不惜稱門生懽飲丞相邸刻<lb/>
臂為父子生非真骨月子貴父不喜但呼太保名能止<lb/>
小兒啼鬼伯一何戇荷索便相催縣官為震動急敕治<lb/>
喪事少府供金錢東園給秘器後帥朱都督特遣護其<lb/>
<pb n="KR4e0201_WYG_176-22a"/>
家起冢像隂山贔屭揷雲霞弔客雖以繁不及賀者多<lb/>
可憐堂中哭不勝巷中歌今皇帝時御史白發隂私稱<lb/>
詔籍家財金寶盡流離妻子逐歸故郡兄弟作長流家<lb/>
人大小鼠竄不竄作俘囚賜塚踏為田松栢摧為薪已<lb/>
無牛羊地可上何云近前太保嗔金雞鼓兩翼萬户初<lb/>
帖席土馬行不得萬人各加額有權勿遽歡無權勿終<lb/>
酸無權保廬井有權不保七尺棺我歌太保歌貴者蹙<lb/>
其顰已令前人後人笑莫令後人笑後人<lb/>
<pb n="KR4e0201_WYG_176-22b"/>
　　袁江流鈐山岡當廬江小婦行<lb/>
湯湯袁江流截嵲鈐山岡鈐山自言髙袁江自言長不<lb/>
知何星宿獨火或貪狼降生小家子為災復為祥瘦若<lb/>
鸛雀立步則鶴昂藏朱蛇戢其冠光彩爛縱橫孔雀雖<lb/>
有毒不能掩文章十五齒邑校二十薦鄉書三十拜太<lb/>
史矻矻事編摩五十天官卿藻鏡在留都六十登亞輔<lb/>
少保秩三孤七十進師臣獨秉密勿謨八十加殊禮内<lb/>
殿敕肩輿任子左司空孽孫執金吾諸兒勝拜跪一一<lb/>
<pb n="KR4e0201_WYG_176-23a"/>
賜銀緋甲第連靑雲冠蓋羅道途儤直不復下中禁起<lb/>
周廬涼堂及便房事事皆相宜文絲織隠囊細錦為牀<lb/>
帷尚方鑄精鏐胡盌杯苽籬雕盤盛玉膳黃票封大糦<lb/>
五尺鳳頭尖時時遣問遺黃絨團蟒紗織作自留司匹<lb/>
匹壓紗銀百兩頗有餘煎作百和香染為混元衣温涼<lb/>
四時藥手自劑刀圭日月報薄蝕朝賀當暑祁但卧不<lb/>
必出稱敕撰直詞御史噤莫聲緹騎勿何誰相公有密<lb/>
啓為復未開封九重不斯須婕妤貼當胸密詔下相公<lb/>
<pb n="KR4e0201_WYG_176-23b"/>
但稱嚴少師或字呼惟中縣官與相公兩心共一心相<lb/>
公别有心縣官不得尋相公與司空兩心同一心司空<lb/>
别有心相公不得尋昔逐諸城翟黃冠歸田里後詒貴<lb/>
溪夏朝衣向東市戈矛生謦咳虀粉成睚眦朝疏論相<lb/>
公箠榜夕以至寧忤縣官生不忤相公死相公猶自可<lb/>
司空立殺爾凌晨直門開九卿前白事不復問詔書但<lb/>
取相公㫖相公前報言但當語兒子兒子大智慧能識<lb/>
天下體九卿不能答次且出門去不敢歸其曹共過城<lb/>
<pb n="KR4e0201_WYG_176-24a"/>
西邸司空令傳語偶醉未可起去者歸其曹留者當至<lb/>
未九卿面如土九卿足如枳為復且忍饑以次前白事<lb/>
司空有徳色相公直廬喜司空稍囁嚅相公直廬恚不<lb/>
復問相公但取司空㫖縣官有密詔急取相公對相公<lb/>
不能對急復呼兒子兒子大智慧能識天下體一疏天<lb/>
怒迴再疏天顔喜九邊十二鎮諸王三十國中外美達<lb/>
官大小員數百各各黃金鑄一一千金直南海明月珠<lb/>
于闐夜光玉猫精鴉鶻石洒黃祖<graphic n="KR3374" url="https://raw.githubusercontent.com/kanripo/KR-Gaiji/master/images/KR3374.png" mimeType="image/png"/>琭紅紫青靺鞨大<lb/>
<pb n="KR4e0201_WYG_176-24b"/>
者如拳蕨薔薇古刺水伽南及阿速瑞腦真龍涎十里<lb/>
為芬馥古法書名畫何止千百軸玉躞標金題煌煌照<lb/>
箱簏妖姬迴鶻隊隊隊皆殊色銀牀金絲帳玉枕象牙<lb/>
席杏衫平頭奴絲縢雙蹴踘酒闌呼不見潜入它房宿<lb/>
生埋馮子都爛煮秦宫肉生者百叢花殁者一叢棘近<lb/>
即龍牀底逺至隂山後凡我民膏脂無非相公有義兒<lb/>
數百人監司迨卿寺以至大節鎮侯家并戚里逶迤洙<lb/>
泗步燦燦西京手老者相公兒少者司空子謂當操鈞<lb/>
<pb n="KR4e0201_WYG_176-25a"/>
柄天地俱長久御史上彈章天眼忽一開詔捕少司空<lb/>
究覈諸贓罪三木囊赭衣炎方禦魑魅金吾一孫戍餘<lb/>
者許歸侍意猶念相公續廩存晩計舳艫三十艘滿載<lb/>
金珠行相公船頭坐誰敢問譏征嘯傲郿塢間足誇富<lb/>
家翁司空不之戍還復稱司空廣徵諸山材起第象紫<lb/>
宫募卒為家衛日夜聲洶洶從奴蹋邑門子弟郡國雄<lb/>
不論有反狀訛言所流騰宗社萬不憂黔首或震驚御<lb/>
史再發之天威不為恒御史乗飛置捕司空至京司空<lb/>
<pb n="KR4e0201_WYG_176-25b"/>
辭相公再拜泣且絮今當長相别兒不負阿父相公心<lb/>
自言阿父寧負汝不識一丁字束髪辟三府月請尚書<lb/>
奉冠服亞汝父汝父身不保安能相救取重懇監行客<lb/>
少入别諸姬歸者吾而配不歸而鬼妻諸姬心自言司<lb/>
空何太癡歸者吾而配不歸人人妻還撫諸兒郎阿爺<lb/>
生别離金銀空饒積髙與鈐山齊不得鑄爺身及身兒<lb/>
始知兒郎心自言阿爺何太癡有金兒當使無金兒自<lb/>
支監行兩指揮各攜鐵鋃鐺程程視溲寢步步相扶將<lb/>
<pb n="KR4e0201_WYG_176-26a"/>
有酒強為歌無酒夜徬徨秋官爰書上頃刻飛騎傳一<lb/>
依叛臣法矺死大道邊有屍不得收縱施羣烏鳶家貲<lb/>
巨千萬少府司農錢上寶入尚方中寶發助邊不得稱<lb/>
相公沒入優老田片瓦不蓋頭一絲不著肩諸孫呼踐<lb/>
更夕受亭長鞭僮奴半充成餘者他州縣夜半一啓門<lb/>
諸姬鳥獸竄里中輕薄子媒妁在兩腕相公逼饑寒時<lb/>
一仰天歎我死不負國奈何坐兒叛傍人為大笑唶汝<lb/>
一何愚汝云不負國國負汝老奴誰令汝生兒誰令汝<lb/>
<pb n="KR4e0201_WYG_176-26b"/>
縱臾誰納庶僚賄誰朘諸邊儲誰僇直諫臣誰為開佞<lb/>
諛誰仆國梁柱誰剪國爪牙土木求神仙誰獨稱先驅<lb/>
六十登亞輔少保秩三孤七十進師臣獨秉廊廟謨八<lb/>
十加殊禮内殿敕肩輿任子左司空孽孫執金吾諸兒<lb/>
勝拜跪一一賜銀緋甲第連青雲冠蓋羅道途以此稱<lb/>
無負不如一婁豬食君圈中料為君充庖㕑以此稱無<lb/>
負不如一羖䍽食君田中草為君禦霜雪以此稱無負<lb/>
不如鞲中鶻雖飽則掣去毛羽前囓決以此稱無負不<lb/>
<pb n="KR4e0201_WYG_176-27a"/>
如鼠在厠雖有小損傷所共多汚穢相公寂無言次且<lb/>
復徬徨頰老不能赤淚老不盈眶生當長掩面何以見<lb/>
穹蒼死當長掩面何以見髙皇殮用六尺席殯用七尺<lb/>
棺黃腸安在哉珠襦久還官狐兔未稱尊一丘不得安<lb/>
為子能負父為臣能負君遺臭汚金石所得皆浮雲<lb/>
　　行臺芝有叙<lb/>
　　　余嘗讀漢史元封二年有靈芝生於甘泉齋房<lb/>
　　　人主異之下樂官采其事被之樂府所謂齋房<lb/>
<pb n="KR4e0201_WYG_176-27b"/>
　　　産草九莖蓮葉宫童効異披圖按諜是也甘泉<lb/>
　　　往往多淫祀而元封自張湯趙禹後文網蝟密<lb/>
　　　酷苛之吏争獻其技民至重足而立怪哉之告<lb/>
　　　則有旃何所感而為芝迺今天子聖哲道化隆<lb/>
　　　蔚五時無瀆百神受成而侍御某君奉繡斧出<lb/>
　　　按某地四履所臨庶獄庶慎平亭伊始雷雨開<lb/>
　　　霽謳謡繼之星月垂燦俄有白芝九莖産於行<lb/>
　　　御史院之前榮英英如玉叩之聲若句磬三事<lb/>
<pb n="KR4e0201_WYG_176-28a"/>
　　　大夫以至裾紳褐博咸嗟美其異形之咏歌流<lb/>
　　　於吳苑余不佞攷之瑞命紀云王者仁慈則芝<lb/>
　　　生抱朴子曰白雲芝白蓋二重味甘辛小苦服<lb/>
　　　之體輕意者某君能布上德意牛斗之分其民<lb/>
　　　纎巨無寃氣愁思以來茲應耶夫豈唯君一人<lb/>
　　　葆生之餌將國家大慶請綴數言以俟太師之<lb/>
　　　采<lb/>
斗氣何輝輝御史乗驄來雷雨維有解赦宥迺得施御<lb/>
<pb n="KR4e0201_WYG_176-28b"/>
史未受牘蒙氣鬰不開御史受牘竟星月朗不虧<hi>一解</hi>凜<lb/>
凜栢臺霜百卉皆避之何意三秀草韡韡吐葳㽔亭亭<lb/>
如車蓋皎皎涅不緇又似三素雲剪為仙人緌<hi>二解</hi>商山<lb/>
一何卑祗用以療飢句漏何狡獪百種神且奇御史承<lb/>
德意君王霈大慈上等堯除莢下恊舜齡期<hi>三解</hi>
　　古樂府六解夀王夫人<lb/>
夫婿宦東方千騎最上頭夫婿歸去來素封千户侯<hi>一解</hi>
夫婿稱邦君夫人君夫人内政肅不囂外政始如神<hi>二解</hi>
<pb n="KR4e0201_WYG_176-29a"/>
夫婿工治經夫人工治生為德於永嘉争先仁義聲<hi>三解</hi>
有子讀父書有婦代姑職有孫復娟娟美於雙白璧<hi>四解</hi>
有橘大於斗有桃大於升二八更遞侍鼓簧復吹笙<hi>五解</hi>
三十帔已霞五十鬢未秋主誇百年案客誇萬年酬<hi>六解</hi>
　　中丞行當雁門太守<hi>七解</hi>
　　　中丞行者吳人為郭公思極作也公善政在三<lb/>
　　　吳非一而以讒解節當徙鎮吳人挽留之不得<lb/>
　　　故為樂府歌之<lb/>
<pb n="KR4e0201_WYG_176-29b"/>
陸行疲車馬水行費舟航壯男罷耕耒小婦抛蠶筐商<lb/>
賈為廢市擔者弛其裝老父攜弱兒踉蹌趨且僵一州<lb/>
十七邑傾都以彷徨借問何所之云送我郭公<hi>一解</hi>郭公<lb/>
未下車十室九尚空郭公下車後流徙即其宫朝下賑<lb/>
粟書夕上蠲租章去彼蟊與螟樹我稻與桑一檄飽我<lb/>
飢再檄起痍傷三檄潢池内帖帖波不揚<hi>二解</hi>連城千萬<lb/>
家家家有郭公百吏當讞案案案有郭公原田鋤春雨<lb/>
公若親勸農橫海出樓舩公若親在行弱者忘其弱強<lb/>
<pb n="KR4e0201_WYG_176-30a"/>
者諱其强日為郭公日霜者郭公霜<hi>三解</hi>初旭映東嵎郭<lb/>
公坐堂皇出則剖盈庭入則理堆牀退食無三簋解勞<lb/>
僅三觴目不覩優施耳不聽清商席客唯籩豆實篚鮮<lb/>
𤣥黃不發居間書不畏黃門郎<hi>四解</hi>誰妬我郭公嗟嗟彼<lb/>
狡童彼狡亦何知疇能掩帝聰臣某誠無狀臣斥分固<lb/>
當貝錦亦有絲薏苡亦有囊浮塵翳明鏡磨之當益光<lb/>
重褎襺都梁發之當益芳<hi>五解</hi>德星在女牛一夜徙他方<lb/>
甘霖正霡霂改潤隔塍秧蹇驢困康莊騏驥眼大荒伯<lb/>
<pb n="KR4e0201_WYG_176-30b"/>
樂一相顧天路遂騰驤願公健匕箸願公夀無疆公以<lb/>
衮衣來竹馬滿道傍今日悲相别别後莫相忘<hi>六解</hi>
　　三節婦行凡五解<lb/>
兩兒奉一父纍纍三少年數促理則綿欣欣在黃泉<hi>一解</hi>
兩婦奉一姑皤皤三華顛神往形尚留戚戚繐帷前<hi>二解</hi>
死者當不生生者須竟死冥冥剖冰心戚戚報君子<hi>三解</hi>
天上亦有星地下亦有山山山粲者何萬古同精堅<hi>四解</hi>
我歌節婦行采風薦彤史後有曹大家前有劉中壘<hi>五解</hi>
<pb n="KR4e0201_WYG_176-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_176-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿卷五十三</head> <lb/>
    <p>
<pb n="KR4e0201_WYG_053-1a"/>
欽定四庫全書<lb/>
　弇州四部稿卷五十三<lb/>
　　　　　　　　　　　　　明　王世貞撰<lb/>
詩部<lb/>
　七言絶句五十二首<lb/>
　　由鄖江抵均州即事<lb/>
下江雙櫓鳴啾啾上江櫓聲亦不柔今春三月桃花水<lb/>
不似常年竹箭流<lb/>
<pb n="KR4e0201_WYG_053-1b"/>
　　其二<lb/>
龍渦瀺灂硿然鳴小灘大灘勢欲争棹入前崕渾不見<lb/>
還從闕口出歌聲<lb/>
　　其三<lb/>
大石奮攫獅王身小石槎牙不可馴若令水清能見底<lb/>
更有眠虬愁殺人<lb/>
　　其四<lb/>
落日未盡新蟾催無那層崕黯不開一線金波初欲動<lb/>
<pb n="KR4e0201_WYG_053-2a"/>
錯疑神女送珠來<lb/>
　　天柱峯<hi>以下太和山諸詠</hi>
生平漆室意堪憐見語中峯便躍然盤到最髙金頂上<lb/>
依然無際蔚藍天<lb/>
　　顯定峯<lb/>
顯際神光無處蹤定時賢刼不相逢老夫擬向峯頭住<lb/>
自取犍槌撞曉鐘<lb/>
　　皇崕峯<lb/>
<pb n="KR4e0201_WYG_053-2b"/>
雨脚霏霏暖不收皇崕風起忽成秌浮雲半捲青天外<lb/>
一線㐮江抱日流<lb/>
　　大小筆峯<lb/>
七曜天文萬古看長餘綵筆揷空寒欲書人鳥宫中事<lb/>
龍漢年來罷史官<lb/>
　　七星峯<lb/>
天上白榆秋歴歴人間翠嶺晝亭亭自從題壁新詩就<lb/>
北斗行中見一星<lb/>
<pb n="KR4e0201_WYG_053-3a"/>
　　中笏峰<lb/>
手板三時朝紫宸天符九錫下青旻自能鶴禁辭王位<lb/>
不向髙真道寡人<lb/>
　　千丈萬丈二峯<lb/>
髙峰掃地一萬丈低峰突兀千丈餘三山琪樹稍加汝<lb/>
二華蓮花恐不如<lb/>
　　大小蓮花峯<lb/>
大蓮花峯房欲披小蓮花發蕋離離莫輕㳺子無僊骨<lb/>
<pb n="KR4e0201_WYG_053-3b"/>
我解栽花發火池<lb/>
　　落帽峰<lb/>
戴僊掉頭躡白虹有帽却墮罡風中不憂天地為絶倒<lb/>
何物人間老秃翁<lb/>
　　白雲峰<lb/>
春來元氣日氤氲大巖小巖屯白雲山人自是陶𢎞景<lb/>
縱有那應分贈君<lb/>
　　大明峯<lb/>
<pb n="KR4e0201_WYG_053-4a"/>
燭龍雙炬破南荒散作峰頭萬疊光縱有天雞君莫聽<lb/>
不煩紅日起扶桑<lb/>
　　五老峯<lb/>
前年踏雪匡廬過今年暮春游太和五峯老人如舊識<lb/>
不似當年白髪多<lb/>
　　三公峰<lb/>
金頂煒煌帝座開三峯那不號三台雨後前山飛瀑過<lb/>
共言天上白麻來<lb/>
<pb n="KR4e0201_WYG_053-4b"/>
　　九卿峯<lb/>
窈窕崔嵬面面逢九霄青對九芙蓉欲知身染烟霞色<lb/>
香案前頭第四峯<hi>予前為太僕於九列苐四</hi>
　　僊人峯<lb/>
瑶花琪草徧僊山山色長依天地閒莫道五通無一驗<lb/>
也能雲雨向人間<lb/>
　　獅子峯<lb/>
調刁風過忽雄鳴一竅能瘖萬籟聲雪後莫㝷狐兎跡<lb/>
<pb n="KR4e0201_WYG_053-5a"/>
只今羆虎不留行<lb/>
　　紫霄峰<lb/>
千崕過雨欲黄昏鐘鼓朝真未掩門自是此峯饒紫氣<lb/>
不關曽著五千言<lb/>
　　香罏峯<lb/>
日氣初濃雨色孤青烟片片起香罏還将一瓣祈天帝<lb/>
乞取真形五字符<lb/>
　　展旗峯<lb/>
<pb n="KR4e0201_WYG_053-5b"/>
獵獵峯旗空際磨千山草木見還無天䇿府中𤣥甲隊<lb/>
淮南節下黒雲都<lb/>
　　玉筍峯<lb/>
初開噫氣吐青蘋萬木峯頭自起皴却似渭濱春雨後<lb/>
籜龍無際欲張鱗<lb/>
　　丹竈峯<lb/>
縹緲僊蹤未可非至今猶説彩雲飛祇愁天地終須盡<lb/>
煉得丹成無處歸<lb/>
<pb n="KR4e0201_WYG_053-6a"/>
　　天馬峯<lb/>
絪緼滅沒不可求矯若長空騰紫騮天上房星應不謬<lb/>
人間此嶺属房州<hi>此峯獨屬房縣</hi>
　　雞鳴峯<lb/>
喔喔天雞三兩聲招揺北指漢南傾九關應是無豺虎<lb/>
排比雲輜覲玉京<lb/>
　　九渡峯<lb/>
曽介長房謁汝翁壺中天地儘堪容只敎三試還難過<lb/>
<pb n="KR4e0201_WYG_053-6b"/>
九渡深溪九渡峯<lb/>
　　伏魔峯<lb/>
三尺青熒太乙波鑄成魔欲柰吾何山深莫道多魔事<lb/>
屈指人間事事魔<lb/>
　　松蘿峯<lb/>
清泉古樾坐盤陀覽處無多㑹處多土木時來俱綺繡<lb/>
兹峯不改舊松蘿<lb/>
　　㑹僊峯<lb/>
<pb n="KR4e0201_WYG_053-7a"/>
王母戴勝凌弱波上元夫人持底過雙成拍手為余唱<lb/>
少壯㡬時柰老何<lb/>
　　眉稜峯<lb/>
八字春山淡淡秋㣲雲如黛雨如油自從名挂朝元籍<lb/>
縱有眉稜不繋愁<lb/>
　　金鎖峯<lb/>
鐵柱洪都壓恠螭龜山金笮繫支祈何如𤣥帝峯頭鎖<lb/>
問着僊人總不知<lb/>
<pb n="KR4e0201_WYG_053-7b"/>
　　陽鶴峯<lb/>
老鶴巢杉硃頂圓欲充僊騎上青天何當羽客偏多肉<lb/>
拳足寒雲不記年<lb/>
　　紫葢峯<lb/>
飛符霹靂走逡巡玉節珠幡總不真若説古來蛇虎飯<lb/>
不知何限謫僊人<lb/>
　　大夷峯<lb/>
大夷峯頭天地寛不似武夷山九盤寄語潯陽江上客<lb/>
<pb n="KR4e0201_WYG_053-8a"/>
㳺時莫作小姑看<lb/>
　　玉虚巖<lb/>
葛巾藤屨白蕉衫偶帶中臺獨坐銜原是玉清宫裏客<lb/>
不敎長住玉虚巖<lb/>
　　常春巖<lb/>
道人髙卧嵾山崖時挾青童酣紫霞戴勝長鳴三月候<lb/>
條風不斷四時花<lb/>
　　崇福巖<lb/>
<pb n="KR4e0201_WYG_053-8b"/>
若論太上髙真福黄閣如雲不要開麄衣淡飯無他事<lb/>
一嵗看山一百迴<lb/>
　　尹喜巖<lb/>
太上流沙去不還猶餘紫氣在函關不知元始真人位<lb/>
玉局張卿第㡬班<lb/>
　　飛昇臺<lb/>
鵞笙鳯管奏春風玉節金麾滿太空今日廣成成後進<lb/>
不知何事戀崆峒<lb/>
<pb n="KR4e0201_WYG_053-9a"/>
　　望僊臺<lb/>
漢兵南下未央灾魚服龍潜隧道開世外老翁何所與<lb/>
君王空築望僊臺<lb/>
　　禮斗臺<lb/>
斗柄横斜河漢㣲輕風欲襲五銖衣鈞天一派初收響<lb/>
摘得金盤玉露歸<lb/>
　　紫雲亭<lb/>
日帝流光射後庭紫雲千古尚名亭還應獨飽隂符句<lb/>
<pb n="KR4e0201_WYG_053-9b"/>
大赤天中一將星<lb/>
　　自然庵<lb/>
九轉神丹九已成如何依舊馬明生由來上界愁官府<lb/>
散誕人間自在行<lb/>
　　青羊澗<lb/>
流沙西去失青牛却坐青羊向益州我效初平仍一叱<lb/>
可能分作釣魚裘<lb/>
　　鬼谷澗<lb/>
<pb n="KR4e0201_WYG_053-10a"/>
捭闔書同用不同可甘王誗易僊宫欲知幽谷原名鬼<lb/>
六國㳺魂出此中<lb/>
　　百花泉<lb/>
密緑成帷紅作茵僊家日月號長春不須流出千般色<lb/>
一種桃花也殢人<lb/>
　　甘泉<lb/>
清澄絶勝漢甘泉一酌心魂自爽然應是武皇探未到<lb/>
不敎僊觀表祈年<lb/>
<pb n="KR4e0201_WYG_053-10b"/>
　　太乙池<lb/>
淺碧泓停一鏡開探瓢欲酌更遲徊孤峯倒揷青蓮影<lb/>
疑是真人坐葉來<lb/>
　　向侍御宗洛登𤣥嶽奉贈得二絶句<lb/>
均陽秋色未成寒天柱峯頭雪欲殘君到浮雲應不蔽<lb/>
于今日出是長安<lb/>
　　其二<lb/>
一笑君家向子平辭官五嶽問長生何如柱史元僊骨<lb/>
<pb n="KR4e0201_WYG_053-11a"/>
上到天門便玉京<lb/>
　　贈别梁舍人鈙<lb/>
留君且作片時閒紅藥清酤染客顔莫笑帥厨無可供<lb/>
案頭長滿太和山<lb/>
　　其二<lb/>
名家舊業已三朝零落猶餘一鳯毛今日梁園誰譲席<lb/>
不如金馬世堪逃<hi>舍人以貧欲乞作王官故止之</hi>
　　寄歐楨伯助敎<lb/>
<pb n="KR4e0201_WYG_053-11b"/>
寄語青氊鄭廣文風流儒雅漢庭聞從它明主題三絶<lb/>
一絶于今總譲君<lb/>
　　丙子鄖臺偶題十絶<lb/>
燕中車馬興䦨干也戀青山也戀官今日真成雙舉肘<lb/>
㦸門山色四時看<lb/>
　　其二<lb/>
放了報申無一事雨晴迴照在東除天公乞得閒風日<lb/>
恨少人間未見書<lb/>
<pb n="KR4e0201_WYG_053-12a"/>
　　其三<lb/>
漢庭求舊未堪論列鎮俱登八坐尊賴得鄖山深更僻<lb/>
不敎衰骨負櫜鞬<lb/>
　　其四<lb/>
莫欺憔悴鬢蒼浪片紙能為百邑霜昨夜尚書來尺一<lb/>
始知身是夜郎王<lb/>
　　其五<lb/>
兒童剪紙作元霄㡬盞熒熒破寂寥㸃罷燈油千石盡<lb/>
<pb n="KR4e0201_WYG_053-12b"/>
兩條紅燭𨗳歸朝<hi>于節度㸃山燈一用油二千石尋入中書</hi>
　　其六<lb/>
四月榴花未上枝不須惆悵怨花遲牀頭白酒長敎熟<lb/>
也有誇他爛漫時<lb/>
　　其七<lb/>
眼底粗無攪意人要聞鄉信又愁論交㳺變故君休恠<lb/>
老態參差漸到身<lb/>
　　其八<lb/>
<pb n="KR4e0201_WYG_053-13a"/>
周妻何肉不須疑一巻維摩静自持看到法門真不二<lb/>
從前綺語盡堪悲<lb/>
　　其九<lb/>
一枕騰騰夢帝鄉醒來依舊在鄖陽它時縱許春明入<lb/>
夣處無多醒處長<lb/>
　　其十<lb/>
鼓吹喧闐棨㦸新出誇前隊擁千人無端謾取圖經讀<lb/>
此地元來是逐臣<lb/>
<pb n="KR4e0201_WYG_053-13b"/>
　雜體四十三首<lb/>
　九言<lb/>
　　苦熱<lb/>
六月苦熱杜門復何道科頭解衣徙坐清隂邊為語諸<lb/>
君且莫河朔飲我欲一枕上就羲皇眠凛如足踏太行<lb/>
萬古雪怳若卧對匡廬千尺泉長安道中褦襶者誰子<lb/>
薫心炙手不畏天公權<lb/>
　　五雜爼三首<lb/>
<pb n="KR4e0201_WYG_053-14a"/>
五雜爼車中纓往復還轍不停不獲已刪六經<lb/>
　　其二<lb/>
五雜爼長信殿往復還君心變不獲已詠紈扇<lb/>
　　其三<lb/>
五雜爼手中絲往復還寄所知不獲已守空幃<lb/>
　三五七言<lb/>
　　春汎<lb/>
蘭為檝桂為槳春波既揺裔春日仍駘蕩歸到横塘市<lb/>
<pb n="KR4e0201_WYG_053-14b"/>
欲收平林一抹蒼烟上<lb/>
　　秋江辭<lb/>
風江秋風葉愁孤雲閣逺嶼一鴈落汀洲貪看十五焦<lb/>
山月㠶到金陵不肯收<lb/>
　一言至十言<lb/>
　　題竹<lb/>
娟娟斜日曉烟歌嶰谷泣湘川楣雲室雨襟山帶泉虚<lb/>
心受澤潤素節破霜堅東南奕奕稱美寒暑亭亭自鮮<lb/>
<pb n="KR4e0201_WYG_053-15a"/>
籜坼龍鱗蜿白晝梢排鳯尾拂青天似風前婥約霓裳<lb/>
舞羨雪後飄颻鶴氅僊王氏觸目琅玕難比秀謝家榮<lb/>
庭蘭玉敢争妍安得共此君一邱一壑裏與爾聽秋聲<lb/>
萬仭青林顛<lb/>
　　兩頭纎纎<lb/>
兩頭纎纎梭鳴機半黒半白盤中碁腷腷膊膊烏隊栖<lb/>
磊磊落落一男兒<lb/>
　　雜言五首<lb/>
<pb n="KR4e0201_WYG_053-15b"/>
　　大言<lb/>
鳥王翼覆須彌谷龍伯緡連巨鰲六九海捐波濯吾足<lb/>
兠率宫庳不堪宿<lb/>
　　小言<lb/>
海沙濛濛散鯤子標虱懸心中蓬矢檀槐接壌五千里<lb/>
蠻觸交兵萬人死<lb/>
　　難言<lb/>
愚公移山衛填溟呼日東走岱西行秦皇採藥求上昇<lb/>
<pb n="KR4e0201_WYG_053-16a"/>
傅節比義取公卿<lb/>
　　易言<lb/>
江流辭峽注清湘金溝堤旁種垂楊邯鄲豔姬挑冶郎<lb/>
長安金多結貂璫<lb/>
　　危語<lb/>
懸度山腰鐵絙靡惡風吹船入羅鬼前有窫貐後伏虺<lb/>
孤臣握兵内慙毁<lb/>
　迴文<lb/>
<pb n="KR4e0201_WYG_053-16b"/>
　　春游<lb/>
緑草芳原平青山一帶晴玉鞭驕試馬珠彈惹啼鶯曲<lb/>
奏低雲度杯深貯月明促歸傳鑰待㳺冶徧春城<lb/>
　　别思<lb/>
邊塞斷魂愁夜夜枕珊無夢托君思娟娟月曉留粧鏡<lb/>
冉冉山秋入畫眉絃柱鴈飛鈿瑰澁劒文龍逺匣星離<lb/>
篇成織錦和珠淚冩恨春風江上枝<lb/>
　　靈巖晩步<lb/>
<pb n="KR4e0201_WYG_053-17a"/>
闕澗遮幽樹低雲薄㫁鴻月殘生白小天逺入青空<lb/>
　　閨怨<lb/>
㣲力展運荷恩休緋金燦赫比王侯肥馬脂車走燕幽<lb/>
輝光爍目溢道周翬翟孤翔偕不儔依依妾腸痛紛繆<lb/>
飛花逐風委波流揮淚涕咨怨深秋圍帶寛改倐嵗遒<lb/>
稀星列漢垂簾鈎蝛啼哀蟬傳梧楸衣寒剪澁玉指柔<lb/>
機鳴罷織乍燈收霏霏華露濕衾幬徽音戀君幸君留<lb/>
非耶是耶君思愁圍香柔玉煖新禂薇藿焉足充脯羞<lb/>
<pb n="KR4e0201_WYG_053-17b"/>
饑往念飽誰悠悠歸哉朂君思昔游<lb/>
　　春游<lb/>
碧瀬春粼粼芳洲徧緑蘋摘花驚坐鳥飛絮惹游人<lb/>
　人名<lb/>
　　渡江口阻風書事<lb/>
孔涉在兹辰風江淹旅役楓抱秋郭丹月侵衰楊白大<lb/>
陸雲蒼蒼金山濤間碧游魚石瀬響倦鳥辭張翼天髙<lb/>
澄清氣湛然明空色山僧來何晏鳴鍾㑹施食籍談彼<lb/>
<pb n="KR4e0201_WYG_053-18a"/>
㟁趣言偃江門石<lb/>
　　書懐<lb/>
少小負髙適中林類偃蹇胡為國書徴王接亮非腆自<lb/>
厭丘樊遲冀以閭閻顯慕藺相如垂栖吴武陵逺疾雷<lb/>
被羣植鄭蘭亦摧剪冉冉耕釣年計然嗟已晩<lb/>
　　歸懐<lb/>
二毛遂已侵日暮途胡廣由來厯落士項領何偃仰青<lb/>
山簡容膝一丘遲歸鞅既謝𤣥豹姿將求仲長賞<lb/>
<pb n="KR4e0201_WYG_053-18b"/>
　　咏落日<lb/>
冉冉求濛汜蕭蕭映桑梓朱雲黯猶射空江湛轉綺靜<lb/>
聞幽禽息瞥見髙蟾起虚白林外偏垂楊素氛靡<lb/>
　　春游<lb/>
越羅敷紫陌飛燕時相偶好繫木蘭船春江芊眠栁<lb/>
　　戍趙歸思寓姓名一章<lb/>
嗟予謝安枕朅來厯荒徼邊聲横趙朔代馬騰秋草九<lb/>
塞張武軍三關羽書少疲禽息故林赬魚遵幽沼日歸<lb/>
<pb n="KR4e0201_WYG_053-19a"/>
荒丘遲寒向戍樓早白楊興悲風石虎横周道千秋胡<lb/>
敢言生平當自保將陳乞骸章田間以終老<lb/>
　　晨發真定懐歸有作用前體<lb/>
震方望欲鼂爛然明銀海天髙湛霜氣大陸澄霞彩方<lb/>
欣全趙勝更慚魏多壘衰謝混俗宜飛揚雄心改伊昔<lb/>
蒙國書時維帝元載牧冀缺逺圖家吴起深悔疲馬良<lb/>
念歸長林放麋在籌邊譲羣乂勤王濟真宰挂冠亦由<lb/>
余何求復何待<lb/>
<pb n="KR4e0201_WYG_053-19b"/>
　離合<lb/>
　　承乏淄青將發有懐故人寓郡望姓字<lb/>
唱郢同聲人昌辭忽中咽昃影薄下舂日垂虞淵轍<hi>吴</hi>
羣苕忌孤秀亡羊境紛列郎秩今再滿良友將乖别<hi>郡</hi>
金緋雖被躬余懐日飄瞥詩韻成孤賞討論誰為竭<hi>王</hi>
天垂碣石雨人隔燕然雪竟爾驅車行音容自兹絶<hi>元</hi>
漾漾黄河流水聲馳天末秋風吹髙原禾黍夕烟滅<hi>美</hi>
　十二屬<lb/>
<pb n="KR4e0201_WYG_053-20a"/>
　　歸思<lb/>
梁苑辭兎耕商丘罷猪牧狗馬病未巳龍蛇年可卜世<lb/>
自饒虎冠吾寧蹈猴沐晝䑕饑獵牀昏雞倦栖木牛羊<lb/>
下來否相從老空谷<lb/>
　八音<lb/>
　　宫怨<lb/>
金屋踈桐長信秋迷離屈戍片螢流石欄凝露芙蓉冷<lb/>
紈扇辭颷彩鳯愁絲徴肉奏明月開閒庭徙倚淚潜揩<lb/>
<pb n="KR4e0201_WYG_053-20b"/>
竹宫祠罷拳姬進桂櫂歌停掌伎來匏瓜㷀㷀望織女<lb/>
箕斗無漿酒星苦土鼔長吞棄後聲氷簧自咽愁中語<lb/>
革故迎新如轉丸故人善愁新善歡木難元是千金買<lb/>
不作珊瑚一分看<lb/>
　五行十支<lb/>
　　即事有感<lb/>
銀河乙夜凉無聲此時缺月摧長庚江南愁霖水𣺌瀰<lb/>
薊北落日金縱横是處乾坤淹漢甲何方戊巳却羌兵<lb/>
<pb n="KR4e0201_WYG_053-21a"/>
辛壬未見𤣥圭錫庚癸空勞素書憶長安丙相虚問喘<lb/>
丁傅門前馬如織君不見栢梁既火復建章土木之使<lb/>
春相望<lb/>
　州名<lb/>
　　散步郊野間即事有感<lb/>
索處寡合并三益不我遲散步遵廣隰江干饒奇致流<lb/>
水青宛轉垂楊緑遥裔波風徐自發翛翛㣲涼至古墓<lb/>
交長衢深楸起幽意荆棘日夜生能無雍門淚兖客奏<lb/>
<pb n="KR4e0201_WYG_053-21b"/>
鐘鼔爰居終不豫稲粱苟足謀纓弁非所冀<lb/>
　鳥名<lb/>
　　閨怨<hi>六朝體</hi>
覊棲䳄鵠妬鴛鴦卧壁懸鶉損鷫鸘借問碧鷄天外影<lb/>
還入丹鳯夢中鄉烏頭自白君自客鴈足空素妾空房<lb/>
妾邊比翼偏相惱君處催歸可自傷輕鶼玉剪初分匹<lb/>
啼鵑銀筯暗成行十二鸞釵容續股三五鶯閨枉㫁腸<lb/>
頷燕峥嶸依漢日鬢鴉蕭颯欲秋霜愁似三山鵬海濶<lb/>
<pb n="KR4e0201_WYG_053-22a"/>
精衛丸泥正𣺌茫<lb/>
　五平體<lb/>
　　嵗暮有感<lb/>
江城饒奇寒畸生㣲懽悰丹青辭柯條昆蟲司其宫幽<lb/>
崖栖𤣥霜枯楊號天風沈沈氷房魚㷀㷀川途鴻年齡<lb/>
時推移乾坤吾何終衰岐殊千端茫然趨余躬温篘為<lb/>
酡顔嗟哉須㬰紅寧如皈無生羣憂由來空<lb/>
　五仄體<lb/>
<pb n="KR4e0201_WYG_053-22b"/>
　　晩步偶述<lb/>
海國嵗倐晩索處意不懌飯罷一鼓腹偶往若有得積<lb/>
雪醸野態古檜媚石色稍稍究僻逕忽忽任短屐落日<lb/>
墮鳥背一抹太宇碧未許大阮慟且共賜也息列燭映<lb/>
散帙嗒爾更閴寂曷不但飲酒短髪日可摘<lb/>
　數名<lb/>
　　感懐在青州作<lb/>
一壑違遂初謬干有司試二袠通閨籍執㦸聊需次三<lb/>
<pb n="KR4e0201_WYG_053-23a"/>
守尚書郎屏營虞吏議四遷剖符竹遂領東方騎五子<lb/>
散中原幽懐誰予寄六奇内慚寡儋珪焉所覬七發既<lb/>
未工安能令紙貴八翼衡天門疇為折其翅九辨哀屈<lb/>
生獨灑咸陽淚十載冠恵文徘徊能無愧百折衝波間<lb/>
鋒鍔盡排墜千石俄已逾秋風發歸計萬分竟何補寥<lb/>
落身後事<lb/>
　將軍名<lb/>
　　即事<lb/>
<pb n="KR4e0201_WYG_053-23b"/>
樓船出下瀬車騎屯新平墜鳶伏波道埋雪度遼營祁<lb/>
連饒戰馬蒲類恣長鯨俯仰宇宙間飛檄正縱横空懐<lb/>
决勝筴前轍有餘驚<lb/>
　宫殿名<lb/>
　　擬古<lb/>
昭昭陽春色桃李吐華光流年若飛雪曷不日鼓簧美<lb/>
人絶代姿行步蘭椒芳贈我合歡歌報以萬年觴物候<lb/>
誠駘蕩為樂殊未央<lb/>
<pb n="KR4e0201_WYG_053-24a"/>
　　又<lb/>
四候無長春七情無長樂零露及朝陽浮彩須臾鑠方<lb/>
欣朱明晷閶闔風間作戀戀千金軀疇施萬年藥含德<lb/>
以自滋逍遥於林薄<lb/>
　集句<lb/>
　　懐李于鱗戲集李杜各一首<lb/>
雙珠出海底飛在白雲端海月明可掇不為世人觀長<lb/>
鯨正崔嵬為我揚波瀾一朝攀龍去獨宿天霜寒掩淚<lb/>
<pb n="KR4e0201_WYG_053-24b"/>
出故房清晨起長歎酌醴焚神魚問言誰與餐方希煉<lb/>
金骨並乗雙飛鸞<lb/>
　　　右集李<lb/>
長嘯宇宙間揚馬冝同時前輩復誰繼名家信有之博<lb/>
采世上名得失寸心知李侯有佳句突過黄初詩伊昔<lb/>
臨淄亭痛飲真吾師佳人絶代歌行酒雙逶迤掌中琥<lb/>
珀鍾照耀珊瑚枝快意八九年浩蕩從此辭終悲洛陽<lb/>
獄朱鳯日威蕤千載得鮑叔棄我忽若遺飲酣視八極<lb/>
<pb n="KR4e0201_WYG_053-25a"/>
嵗暮有餘悲<lb/>
　　　右集杜<lb/>
　　舍弟有投贈之作叙致酸楚余不能復續漫集杜<lb/>
　　句酬之凡十韻<lb/>
春色生烽燧關山信月輪帝鄉愁緒外梁獄上書辰社<lb/>
稷纒妖氣生涯脱要津艱難隨老母寂寞向時人年事<lb/>
推兄忝門庭畏客頻要聞除䝟貐獨泣向麒麟磨滅餘<lb/>
篇翰飄零且釣緡百年歌自苦一字買堪貧耕鑿安時<lb/>
<pb n="KR4e0201_WYG_053-25b"/>
論泥塗任此身今秋天地在懐舊益沾巾<lb/>
　　自青州發明卿書有感<lb/>
有客乗舸自忠州語不驚人死不休念我能書數字至<lb/>
悲君已是十年流可憐懐抱向人盡一辱泥途遂晩收<lb/>
跨馬出郊時極目春風囘首仲宣樓<lb/>
　　嘲俗子<lb/>
鄉里兒童項領成客至從嗔不出迎安得壯士擲天外<lb/>
吾與汝曹俱眼明<lb/>
<pb n="KR4e0201_WYG_053-26a"/>
　　戲集唐句示子念<lb/>
長安城中足年少論交豈必皆同調前門長揖後門關<lb/>
當面輸心背面笑薄俗嗟嗟難重陳萬事翻覆如浮雲<lb/>
欲向何門靸珠履令人常憶平原君<lb/>
　　彭城道中夜得上谷王中丞遺余成製錦裘不知<lb/>
　　余尚未御此服也走筆集古詩句為謝<lb/>
朔風吹塵暗河縣長夜漫漫何時旦鄉里小兒狐白裘<lb/>
美人贈我錦繡段五陵衣馬自輕肥楚人四時皆麻衣<lb/>
<pb n="KR4e0201_WYG_053-26b"/>
報君一語君應笑恨不相逄未嫁時<lb/>
　　懐肖甫鴻臚將之留都集唐句候之漢中<lb/>
青山厯厯水悠悠一任斜陽伴客愁更把玉鞭雲外指<lb/>
計程今日到梁州<lb/>
　　其二<lb/>
紅葉青山水急流思君不見下渝州明年此夕游何處<lb/>
謝朓青山李白樓<lb/>
　　古意集古句<lb/>
<pb n="KR4e0201_WYG_053-27a"/>
年時二七猶未笄芙蓉如面栁如眉十五嫁為盧家婦<lb/>
暗開脂粉㺯花枝兒家夫婿多輕薄妾心無趣坐傷離<lb/>
紅綻櫻桃含白雪為君起唱長相思不知貧賤令人老<lb/>
慎莫冨貴忘我為<lb/>
　聫句<lb/>
　　春夜順甫子與見過<lb/>
上苑春將盡虚堂夜未央<hi>裳</hi>過頻先緩帶歡至促飛觴<lb/>
<hi>世貞</hi>舊侶仍蘭署新詩自柏梁<hi>中行</hi>羣猜吾敢惜萬事<lb/>
<pb n="KR4e0201_WYG_053-27b"/>
爾俱忘<hi>裳</hi>近眼難禁醉看人且鬭狂<hi>世貞</hi>哀絃任楚袖<lb/>
短笛據胡牀<hi>中行</hi>傳菜青浮甲調酥玉縷粧愽喧梟扼<lb/>
雉琴語鳯酧凰<hi>世貞</hi>惨淡梁園月絪緼漢殿香<hi>裳</hi>且饒<lb/>
宫漏永騎馬破蒼茫<hi>世貞</hi>
　<lb/>
　<lb/>
　<lb/>
　弇州四部稿巻五十三<lb/>
</p>
<p>
</p>
  </div>
</body>
</text>
</TEI>
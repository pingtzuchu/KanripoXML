<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷一百五十七</head> <lb/>
    <p>
<pb n="KR4e0201_WYG_331-1a"/>
欽定四庫全書<lb/>
　弇州續稿卷一百五十七<lb/>
　　　　　　　　　　　　明　王世貞　撰<lb/>
文部<lb/>
　道經書後<lb/>
　　周公瑕書黃庭内景經<lb/>
黃庭内景經者乃太上道君於蕋珠宫作七言咏歌以<lb/>
發修命繕性之要生人一身歸宿皆在泥丸而作用皆<lb/>
<pb n="KR4e0201_WYG_331-1b"/>
在心三庭三田之内有餘地焉真人在已莫問隣一語<lb/>
若預知後之有取於西鄰者為拈破之即飛升度世資<lb/>
之有餘裕矣此經自景林王真人傳之南嶽魏夫人凡<lb/>
仙經四十餘巻而此為首南真遷化後幾三十年而後<lb/>
傳之東華楊司命而此復為首司命以今隸傳護軍長<lb/>
史許思𤣥少子上計掾道翔道翔之子黃民避亂入剡<lb/>
併諸經寄東闡馬朗家晉安守孔黙罷郡還聞而以重<lb/>
幣勤禮懇之黃民而始得傳寫孔不及奉誦而其子熙<lb/>
<pb n="KR4e0201_WYG_331-2a"/>
先綜先才而狂謂經語誦之萬徧即得仙以為妖妄被<lb/>
酒悉取燔之後誘其舅范詹事曅反族滅而繕寫人王<lb/>
興私各録一本自隨渡錢塘漂没僅内景存乃深信萬<lb/>
徧之說甫誦而火燬其廬再誦之露臺而雨漬其袠遂<lb/>
氣結貿厯日死深山中而經巻之在二氏者絕矣王靈<lb/>
期造黃民而懇得之輙加損益傅以麗藻遂盛行於世<lb/>
而黃民歸錢唐乃留真經一厨付馬朗後荏苒不復能<lb/>
取而卒馬氏寶奉之其人皆壽考大富三世移事佛而<lb/>
<pb n="KR4e0201_WYG_331-2b"/>
經稍散佚其後正本録本雜寓於陸修靜孔璪杜京產<lb/>
顧歡鍾法師樓居士諸公所陶隠居百方購得之陶有<lb/>
神鑒獨能辨楊君及二許真蹟而内外景悉備閟之茅<lb/>
山今道藏所存本是也此與右軍固無與不知何縁宋<lb/>
思陵有臨本攷之宣和書譜不載恐所得右軍内景經<lb/>
亦贋本耳載攷此經一名太上琴心文一名太上金書<lb/>
一名東華玉篇孔熙先兄弟以為讀萬徧輙得仙而笑<lb/>
之不知授者非凡師乃仙師也受者非凡骨乃仙骨而<lb/>
<pb n="KR4e0201_WYG_331-3a"/>
又慈惠忠信躭注元真者也受而齋九日用𤣥雲之錦<lb/>
九十尺金闕鳳文之羅四十尺金紐九雙以謝師沐浴<lb/>
居僻室九十日而誦萬徧一日當得百十餘遍亦不易<lb/>
易也今此經托之梓徧天下而耳目之授者何師而受<lb/>
者何人也即十萬徧奚益矣余自承本師曇陽子誨時<lb/>
時黙諷亦已成誦文仲子休承許為余作小楷奉持之<lb/>
一月而休承目眵手戰不能終諾乃改以乞周公瑕公<lb/>
瑕日受役碑板間乃能舍而為余結此叚方外縁亦佳<lb/>
<pb n="KR4e0201_WYG_331-3b"/>
事也<lb/>
　　解大紳書黃庭經<lb/>
解春雨才名噪一時而書法亦稱之能使趙吳興失價<lb/>
百年後寥寥乃爾然世所多見者狂草其所以寥寥者<lb/>
亦坐狂草故今此紙小楷黃庭全摹臨右軍筆婉麗端<lb/>
雅雖骨格少遜却不輸詹孟舉陳文東也按右軍所書<lb/>
黃庭是外景非内景與南真所傳楊司命者雖理同而<lb/>
句字小異亦微有斷缺當是渡江以前南真受之景林<lb/>
<pb n="KR4e0201_WYG_331-4a"/>
真人者偶爾逸出行世故右軍得而書之今大藏中内<lb/>
外景經則陶貞白訪尋司命手書的派也數年内與黄<lb/>
長睿分析甚苦今可以無辨矣<lb/>
　　王逢年書黃庭外景經<lb/>
黃庭所以稱外景者以内景故别也始景林真人授二<lb/>
經於南嶽夫人當其未解化時其家人已漏之世而特<lb/>
多詿誤右軍所傳今盛行者是也南嶽夫人以興寜二<lb/>
年下降再授之楊司命轉録之許長史而長史之孫黄<lb/>
<pb n="KR4e0201_WYG_331-4b"/>
民傳之馬朗家寳藏之其後陶隠居購而置諸松風閣<lb/>
上之御府即真誥所載今道藏的本也以右軍遺刻較<lb/>
之比於道藏本多者為句二為字十少者為句二十五<lb/>
别者為字一百四十四顛倒者為句十一為字十字衡<lb/>
而句權之則興寜本長而右軍本短瞭矣然天下以書<lb/>
而信右軍不復能以義而求興寜本是以有行有不行<lb/>
也余深欲得一名士書之以便供奉而㑹仲蔚死休承<lb/>
老公瑕逺出吾鄉王舜華倣右軍體差不俗因乞書之<lb/>
<pb n="KR4e0201_WYG_331-5a"/>
此經真玉晨妙音與内景相表裏獨不能如内景分别<lb/>
五官六腑之部次運用明切而可遵承耳然一字不作<lb/>
人閒談也<lb/>
　　程孟孺搨右軍黃庭内外景經<lb/>
宋思陵有御臨右軍黃庭内景經攷宣和書譜及右軍<lb/>
真蹟石刻録俱無之不知其所自第臨筆極精雅有態<lb/>
小近肥弱耳又右軍外景致佳本今皆在家弟處貞欲<lb/>
一切持誦而紙墨稍渝敝不甚便老眼謂家弟為我響<lb/>
<pb n="KR4e0201_WYG_331-5b"/>
搨此二本家弟以讓程孟孺孟孺壯年工臨池心手迅<lb/>
利故不啻虎賁典刑也按内外景經致語有詳畧而大<lb/>
㫖寔相表裏或以内景為靈寳所授而外景為老君所<lb/>
述者恐未必然竊以為皆靈寳秘文而内景後出故目<lb/>
獨詳而㫖加切耳其稱内外景與内景之分為三十六<lb/>
章外景之分為上中下三篇俱後人傅㑹為之非本意<lb/>
也内景首尾二條似上真既傳之世而咏歎揚詡且以<lb/>
示傳者式耳外景定本首亦有太上靈寳作真言解說<lb/>
<pb n="KR4e0201_WYG_331-6a"/>
身形及諸神與此正類不然其不以為王靈期之増益<lb/>
者幾希因志於後<lb/>
　　黄老黃庭經<lb/>
余於道藏中得一巻曰黃老黃庭經妄庸人標之曰太<lb/>
上黃庭中景經葢欲以配内外景也其注曰上清元命<lb/>
真人李千乗李君不知何許人尚不及考其出處竊意<lb/>
其經與注皆李君筆也自古訓故之學未有精悉至此<lb/>
其精悉之極也則先經而後注也或先注而後經也皆<lb/>
<pb n="KR4e0201_WYG_331-6b"/>
未可知也是故曰李君筆也於文則竭蹶而趣内外景<lb/>
不及也豈天與人之别乎然而近古矣談理則黃庭之<lb/>
羽翼也徵韻則琴心之遺響也友人王舜華以小楷書<lb/>
之尤自楚楚可愛舜華文而顛恒自謂小右軍用以相<lb/>
誇詡予謂此經真成中景若始得稱小右軍因大笑而<lb/>
罷<lb/>
　　黃庭經合右軍墨刻松雪墨蹟<lb/>
右軍書黃庭有以時代置喙者有謂為呉通微筆者如<lb/>
<pb n="KR4e0201_WYG_331-7a"/>
黃伯思董逌輩要是胸中微有書眼中無珠耳毋論陶<lb/>
通明啟事可據試取宋搨石本觀之唐以後人能辦此<lb/>
否也趙吳興臨筆精媺之甚第不可合看合之覺石本<lb/>
如絳雲在霄舒巻自如臨本或不免羊欣之歎耳吾此<lb/>
語殊有意須於宣城諸葛家叩之乃能得所以<lb/>
　　文待詔書常清静經老子傳<lb/>
余久不受潤筆資而華孟逹昆季厚贄幣而來請銘其<lb/>
王父之墓郤之至再三乃抽一筴投案上而去啟椷則<lb/>
<pb n="KR4e0201_WYG_331-7b"/>
文待詔書常清静經後附以太史公所著傳小法楷法<lb/>
皆極精妙前貌老子像雖彷彿自趙承㫖而聃耳修眉<lb/>
神采儼若生動豈惟出藍而已按葛仙公記此經授受<lb/>
云自東華帝君帝君東漢人王姓七真所奉教主也後<lb/>
聖帝君據羣靈位業圖為第四天主在第三天太上老<lb/>
君後老君則所引經中語者仙史諸賢欲尊老子為老<lb/>
君而不能合則謂為窮劫以前之上真時出應世大約<lb/>
荒唐不可攷而經又最後出辭㫖俱不能如苦縣是以<lb/>
<pb n="KR4e0201_WYG_331-8a"/>
明理之士徃徃為之置喙余亦不敢狥也待詔跋尾謂<lb/>
為北山煉師書充福濟觀常住福濟觀不知在何地而煉<lb/>
師之骨業已朽矣入吾手非逺當亦他徃聊識其末以<lb/>
貽得弓者<lb/>
　　趙吳興書隂符經後<lb/>
隂符經古未有自唐初禇河南先後奉命書百七十巻<lb/>
今石刻存者貞觀六年行草一卷永徽五年正書一巻<lb/>
而歐陽渤海亦有貞觀六年正書一巻其大小皆踰黍<lb/>
<pb n="KR4e0201_WYG_331-8b"/>
米而皆妙絕趙吳興此紙葢據歐陽本為正故至聖我<lb/>
以時物文理哲而止跋尾名姓為某人書及前收藏二<lb/>
印皆刮去之止餘一子昻印當是收藏家不能慎落飛<lb/>
鳬手懼為所踪跡故耳字稍大於歐褚二家結法出樂<lb/>
毅洛神而時叅以此海精嚴𦂳密中神彩流動故當是<lb/>
吳興最合作筆也按河南行草於理哲後有故曰聖人<lb/>
不朽二十六字攷合藏經皆無之而正書則有自然之<lb/>
道靜至進於象矣凡六十九字而文亦不同道藏别一<lb/>
<pb n="KR4e0201_WYG_331-9a"/>
本復有哲人以虞愚我以不愚聖人以期其聖我以不<lb/>
期其聖故以沈水入火自取滅亡在自然之道靜前因<lb/>
而注者僅侯善淵鄒訴耳其同褚正書本而注者亦僅<lb/>
李荃而胥元一繼之其同歐陽本而注者則有黃居真<lb/>
曹道冲沈亞夫任道明蔡氏唐淳俞琰劉處𤣥袁淑凡<lb/>
十餘家又頗證後増百字之謬此吳興所以的然據歐<lb/>
陽本也其標隂符作隂苻却誤苻草也苻洪之改符而<lb/>
苻也甚明吳興善書而徃往有右軍偏㫄之累此亦一<lb/>
<pb n="KR4e0201_WYG_331-9b"/>
證云<lb/>
　　又<lb/>
道藏内隂符經凡數十種注釋亦如之而獨此趙文敏<lb/>
書最為定本他經注有謂天性人也人心機也立天之<lb/>
道以定人也為杜光庭所増而削之此人似未見歐褚<lb/>
李荃本若光庭五代時人也有削天生天殺道之理者<lb/>
夫道之理誠謬然不可削也愚竊以為當云盜之理觀<lb/>
下文曰天者萬物之盜天有生殺乃所以為盜耳絕利<lb/>
<pb n="KR4e0201_WYG_331-10a"/>
一源用師十倍當云千倍不當云十倍也夫三返之為<lb/>
萬倍則絕利源之為千倍可推矣夫賊不以禍而曰昌<lb/>
盜不擬止而曰宜此經之深㫖也天之至私用之至公<lb/>
生死互根恩害相生其五千言之秘乎哉他本有自然<lb/>
之靜六十八字朱元晦謂其理獨妙非也辭㫖俱與前<lb/>
文不類元晦不過以其有隂陽八卦律吕諸語而深契<lb/>
之耳不知有此正所以非隂符也隂符之妙一機而已矣機一<lb/>
逆而已矣凡巧士得機而順暢之經必逆而歛之固窮<lb/>
<pb n="KR4e0201_WYG_331-10b"/>
之窮似誤而非誤也斂也知我罪我其斯言也已<lb/>
　　　徐太僕藏仙師篆隂符經<lb/>
余侍師次過同年兄徐太僕所亟問余師所重二氏何<lb/>
經余對以釋則心經金剛楞嚴維摩道則道德黃庭隂<lb/>
符太僕咋舌謂前六者則既聞命矣若隂符之為隂何<lb/>
居也且是經三百字而少顧曰賊曰盜曰殺曰死曰機<lb/>
婁婁見之夫豈聖人所忍言余時不敢對居兩月而師<lb/>
首以所書正篆隂符贈太僕太僕捧持若拱璧以異錦<lb/>
<pb n="KR4e0201_WYG_331-11a"/>
裝之乞余題其後余乃謂太僕可以有言乎凡天地之<lb/>
氣陽主施隂主斂施主順斂主逆隂符之為隂也以斂<lb/>
以逆故也逆取而順守之是故曰賊曰盜也殺者所以<lb/>
生也死者亦所以生也皆機也吾子欲度世而存乎將<lb/>
順世而往乎太僕曰善初師所書隂符且十本余兒騏<lb/>
亦沾賜焉而獨太僕所得最神妙兒騏驟見之色動乃<lb/>
欲益它墨跡以互市者余笑曰此亦可以逆而取乎太<lb/>
僕覺之乃止<lb/>
<pb n="KR4e0201_WYG_331-11b"/>
　　紫姑仙書隂符經<lb/>
此經我曇陽仙師重之前後為人書數本而世貞獨不<lb/>
敢請偶有仙降於孫榮祖氏試叩之即欣然見許以辰<lb/>
日相示因屑箔金界青紙置孫密室中至日而經成後<lb/>
稱上洞海天南極惟慈尊者書又云自始修至祥符二<lb/>
年記誦三萬六千五百通而白日羽翰矣然考之此經<lb/>
乃九天𤣥女授之黃帝軒轅氏貞觀中歐陽信本褚登<lb/>
善俱有奉敇書開元世李荃為之注故而自後注故者<lb/>
<pb n="KR4e0201_WYG_331-12a"/>
凡數十家今謂文陽真人證真時所道玉蟾翁摘塵而<lb/>
是義始聆下土大不相合且書法雖精整而過於巧媚<lb/>
多以意撰造良乖正始疑即孫氏所煉鬼仙筆也其人<lb/>
自云徽人嘗為郡諸生頗習養生家言年四十七而逝<lb/>
大槩豪爽儇利有才識幻變頃刻種種而不能脫冡墓<lb/>
間氣陶貞白有云作才鬼不作頑仙似為此君解嘲<lb/>
　　周公瑕書道徳經<lb/>
晉史右軍傳及書斷俱云為山隂道士寫道德經籠鵞<lb/>
<pb n="KR4e0201_WYG_331-12b"/>
以歸而梁武陶隠君所評右軍遺跡則稱有黃庭經青<lb/>
蓮居士詩直謂黃庭換白鵞黃長睿則以右軍有道德<lb/>
而無黃庭為詩誤洪景盧則以右軍有黃庭而無道德<lb/>
為史誤又有云詩史兩不誤者然今世黃庭之蹟依希<lb/>
尚存而道徳則自古絶響矣今年六月望後友人周公<lb/>
瑕避暑弇州園為作小楷二經道徳極精嚴有古意而<lb/>
黃庭真蹟之仍孫矣此子吾吳城一時右軍僕之得此<lb/>
亦何異買王得羊哉惜無曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>白鵞作潤筆因題於後<lb/>
<pb n="KR4e0201_WYG_331-13a"/>
以志吾快<lb/>
　　又<lb/>
周公瑕往年為余書老子道徳經五千言亡何而失之<lb/>
嵗庚辰公瑕歸自谼中念且老從我索一傳客或謂公<lb/>
瑕廹得傳而余恨失經以從㬰公瑕續書之昔人所謂<lb/>
煥若神明頓還舊觀者殆不偶哉既裝成袠而志其後<lb/>
按太史公傳老子謂楚苦縣厲鄉曲仁里人也姓李氏<lb/>
名某字伯陽周守藏室吏也居周之衰迺遂去至闗闗<lb/>
<pb n="KR4e0201_WYG_331-13b"/>
令尹喜曰子將隠矣強為我著書於是老子迺著書上<lb/>
下篇言道徳之意五千言而去莫知其所終又云老子<lb/>
百六十餘嵗或言二百餘嵗以其修道養壽也又云老<lb/>
子之子名宗宗為魏將封於叚干宗之後假仕於漢孝<lb/>
文帝而假之子解為膠西王太傅其本末甚明然自太<lb/>
史公言道家使人精神專一動合無形贍足萬物儒者<lb/>
博而寡要勞而寡功道家宗老子而儒者宗吾孔子孔<lb/>
子之教葢萬世人王取則焉而其徒不明兩家之始所<lb/>
<pb n="KR4e0201_WYG_331-14a"/>
合遂抑絀老子以為異端而老子之徒其庸鄙詭誕者<lb/>
覩西來之跡宏竒高大炫燿一世遂不暇與吾儒辨而<lb/>
更竊漬其餘瀋以求與之角而並傳葢豔釋迦之稱累<lb/>
劫則謂在伏羲為鬱華子在祝融為廣壽子在神農為<lb/>
大成子在軒轅為廣成子在少昊為隨應子在顓頊為<lb/>
赤精子在帝嚳為録圖子在堯為務成子在舜為尹壽<lb/>
子在禹為真行子在湯為錫則子在周始為老子夫軒<lb/>
轅之世廣成居崆峒千七百年而其後猶未巳也逺者<lb/>
<pb n="KR4e0201_WYG_331-14b"/>
姑亡論已前是而為廣夀為大成後是而為隨應為赤<lb/>
精又何人耶且堯舜禹非異代也一時而為三子何遷<lb/>
逝之速也三代以還賢公卿非乏紀也又何為而不一<lb/>
及也乃至謂老子生於商為周文王守藏吏曰燮邑子<lb/>
武王時遷柱下史成王時守故官為經成子遂西游流<lb/>
沙康王時復歸曰郭叔子昭王復西邁云云葢又傅㑹<lb/>
化胡經之說也竒釋迦之有三十二相及七十二好相<lb/>
則亦曰七十二相八十好相也偉釋迦之長丈六尺則<lb/>
<pb n="KR4e0201_WYG_331-15a"/>
亦曰丈二尺也不知孔子九尺六寸人以為長人而異<lb/>
之若丈二尺而人不怪且駭者未之有也且史何以不<lb/>
載也夫老子至聖也其化而為太上靈真至尊也又奚<lb/>
必借西方之事而矯餙之然至儒者之所抑絀而指為<lb/>
異端者又可笑也老子往往皆格言其體至虚而不無<lb/>
其用至大而能泯其跡精以治躬粗以治天下取之固<lb/>
逢原矣大道廢有仁義知惠出有大偽六親不和有孝<lb/>
慈國家昏亂有忠臣知言哉君子之於世甚無樂乎其<lb/>
<pb n="KR4e0201_WYG_331-15b"/>
名也仁義也孝慈也忠臣也其名不得已而有之故曰<lb/>
絶仁棄義民復孝慈絶者絶其名復者復其實也將欲<lb/>
噏之必固張之將欲弱之必固強之將欲廢之必固興<lb/>
之將欲奪之必固與之謂倚伏負勝造物若誘人而使<lb/>
之盈葢使理國繕身者於張強興與之際𢥠然而思警<lb/>
也非以𨗳人巧也夫不得老子之所以立言不解其文<lb/>
義而妄為之闢荀卿氏所謂賤儒也世貞一言而當獲<lb/>
譴於今之為二家者然使吾老子孔子而在以為譴哉<lb/>
<pb n="KR4e0201_WYG_331-16a"/>
不以為譴哉<lb/>
　　章藻書老子要語後<lb/>
老子凡五千二百七十七言曰五千言者舉成數也其<lb/>
言道徳經者後人所崇加也曰上下篇者以竹簡重而<lb/>
分之也其上曰道經下徳經者後人謬也老子之位業<lb/>
天中天也其言人中天也逺而治天下治而至於久而<lb/>
不可廢近而治身治而至於終其身不殆者恒理也亦<lb/>
恒事也谷神𤣥牝衆妙之門啟焉抱一守雌專氣致柔<lb/>
<pb n="KR4e0201_WYG_331-16b"/>
始露不死機矣然是奉天者也非開天者也是歴世者<lb/>
也非出世者也吾故曰人中天也凡老子之言中曰私<lb/>
曰利曰得志曰取天下皆是謂其理當然耳取勢决是<lb/>
以不諱誖也探機精是以不避險也夫然後後世得而<lb/>
羣訾之外若乖於吾儒之所謂無所為而為善佛之所<lb/>
謂不住色而布施者不知本意故不爾也若夫欲奪固<lb/>
與欲弱固興之類葢言造化巧也亦非以誨巧也然而<lb/>
不善用之則巧矣是經也曰五千言今何以僅四千二<lb/>
<pb n="KR4e0201_WYG_331-17a"/>
百九十言約之也約之者何謂其授人諍也約之而理<lb/>
固未嘗不備焉不然吾不敢約也書者誰章藻仲玉也<lb/>
　　王元馭書仙師批㸃黃庭道德二經<lb/>
貞常以黄庭道徳二經薦師觀既返貞卒業所圈㸃不<lb/>
過二十餘所竊怪其少叩之師若曰人所恒奉持者不<lb/>
必我也若所解者不必我也若所不盡解人所不恒持<lb/>
而我有契於言象之表者試為若拈一二焉不然聖人<lb/>
之言猶天然誰得而去之而亦何用我丹鉛為於是炳<lb/>
<pb n="KR4e0201_WYG_331-17b"/>
喆道人亦為貞書一紙<lb/>
　　王學士書黄庭經<lb/>
元馭學士書法在虞褚間而過自挹不肯與墨池盟間<lb/>
興到作一薄蹏竟則裂之或有求者復不應以故行世<lb/>
絶少今年乃為華亭徐長孺書黃庭内景經神采風調<lb/>
翩翩出蹊徑外吾不知於汝南公主志枯樹賦如何當<lb/>
亦不落夾矣書隂符者信本登善度人者誠懸金剛者<lb/>
子瞻法華大洞玉者子昻余皆獲寓目焉縱跌宕八法<lb/>
<pb n="KR4e0201_WYG_331-18a"/>
能如易遷宫中人寫玉晨蕋珠語耶昔許黄民所藏楊<lb/>
司命書内景已散佚貞白先生間闗訪購乆而後得之<lb/>
長孺僅一叩而得元馭手授不亦大幸哉今人知寳右<lb/>
軍殘誤之外景而不知司命有内景惜其靈翰永秘聊<lb/>
為拈出之以元馭書作司命隆凖可也<lb/>
　　嘉興周逸之刻黄庭内外景經<lb/>
黄庭内外景經皆景林王真人傳之南真魏夫人者夫<lb/>
人既上昇而復以興寜二年降授楊司命當未化前業<lb/>
<pb n="KR4e0201_WYG_331-18b"/>
已漏之世故右軍得一書之黃長睿乃據此公厭代之<lb/>
嵗在興寜前而駁以為贗殆非通人論也第外景以此<lb/>
公墨妙故膾炙後世而内景獨宋思陵有搨本餘遂寥<lb/>
寥者得非真人在已莫問鄰一語為叅同悟真庻𦙍所<lb/>
妬耶曇陽師特拈出之而周生復能倣右軍跡勒之石<lb/>
以布永永毋論作飛天仙人觀海内吃井水人皆知有<lb/>
二景其為𤣥真指南功德豈唐捐哉因敬識於尾<lb/>
　　周逸之石道德經<lb/>
<pb n="KR4e0201_WYG_331-19a"/>
晉史右軍為山隂曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村道士書道德經籠鵞以歸余<lb/>
嘗憶真誥所稱右軍逝後浮繫四五載始得解謂坦腹<lb/>
公品在支遁逺游間生平無它業將繇府主索部民物<lb/>
寫經受傭直二條輕垢罪耶第此經竟淪佚不獲與黃<lb/>
庭並傳世毋論右軍即宣和秘藏真跡以千計獨缺此<lb/>
經而周生乃能以精書勒之樂石拓本示世人書之能<lb/>
似右軍與否其能博鵞羣與否吾皆不知其意則良媺<lb/>
矣因欣然捉筆題後<lb/>
<pb n="KR4e0201_WYG_331-19b"/>
　　題趙松雪書大洞玉經<lb/>
真誥言大洞玉經讀萬遍當白日上昇楊許二掾妙蹟<lb/>
不復可得得吳興松雪公書此經足矣陽德觀察出示<lb/>
貞焚香靜閱數過覺右軍北海出入結搆中拂拂有天<lb/>
際真人想異日觀察於清虛小有紫㣲雲林謁諸帝真<lb/>
以此巻為贄乃跋尾有王生姓名不亦大媮快哉<lb/>
　　趙松雪玉樞經<lb/>
玉樞經稱雷聲普化天尊法語是杜光庭輩擬撰耳趙<lb/>
<pb n="KR4e0201_WYG_331-20a"/>
文敏好為人書佛經又奉敕繕寫幾滿藏至道經獨有<lb/>
黃庭常清淨洞玉諸經洞玉余所見有兩本其一屬何<lb/>
元朗内翰一屬王陽徳大叅皆神品也此經稱道弟子<lb/>
後轉奉某為人削去以供養禮誦故尚作摺近始裝池<lb/>
成巻而世亦未有識之者休承謂小變孟法師體恐亦<lb/>
未是大要李北海出入耳結法極𦂳密而力大遒勁披<lb/>
拂之際咸有妙趣而數百字中得一二字不稱者或意<lb/>
忙筆迅故也當與余栁河東褉詩同識賞<lb/>
<pb n="KR4e0201_WYG_331-20b"/>
　　章仲玉書大洞玉經<lb/>
按黃庭内景經其首章云詠之萬遍昇三天而末則云<lb/>
約得萬徧義自鮮又云過數已畢體神精黃華玉女告<lb/>
子情真人既至使六丁即授隠芝大洞經然則黃庭禮<lb/>
誦圓滿而後隱芝大洞經出知其不易也攷之南嶽夫<lb/>
人青籙文以故所受於景林王真人者用甲寅起安啟<lb/>
手經始傳得道之子起安者興寧也以興寜二年正月<lb/>
辛亥朔四日甲寅授司徒公府舍人楊君大小凡十餘<lb/>
<pb n="KR4e0201_WYG_331-21a"/>
篇俾轉授許長史掾父子而大洞黃庭皆在焉掾以太<lb/>
和五年長史以泰元元年後先化去而掾之子黃民避<lb/>
亂入東闡馬朗家晉安守孔黙懇於黄民得之令晉安<lb/>
吏王興繕寫而興私復繕之各一通孔氏藏為其子綜<lb/>
先熙先焚毁而王興私繕者渡浙江遇風漂佚僅黃庭<lb/>
存而復敗於雨於是二家所得都絕尋又有王靈期者<lb/>
悲懇於黃民而得之竊加損益盛其藻麗依王魏諸傳<lb/>
題目張開造制凡五十餘篇流布京師及江東諸郡黄<lb/>
<pb n="KR4e0201_WYG_331-21b"/>
民豔其盛而秘其所藏本却就王求寫轉相讃重而真<lb/>
本之在馬朗者以黃民卒而匿之後為山隂何道敬竊<lb/>
傳以授女師鍾義山而他小篇上之陸修靜崇虚館鍾<lb/>
後閟不以歸樓僅從抄得數篇而已馬氏之藏與樓氏<lb/>
諸本為徐孝標杜京產顧觀戚景𤣥朱僧標葛粲王文<lb/>
清嚴虬吳曇拔褚伯玉章靈民孔總諸士俗家分傳幾<lb/>
散盡而陶貞白始捃拾其大半而叙之以為翼真檢今<lb/>
考此經皆五言古體其文隱邃深密與其誥内所紀南<lb/>
<pb n="KR4e0201_WYG_331-22a"/>
真中候紫微九華定録之辭皆相類第不若黄庭之爾<lb/>
雅而中間多説身形諸神名字實有與之相表裏者或<lb/>
謂浮黎玉宸於赤明龍漢之間豈無正始之音出於雅<lb/>
頌典謨之表而卑卑若是推原厥㫖大要俯度世人則<lb/>
不得不頫就世格欲使之易信易曉故爾玉經則經文<lb/>
之後必有符必有呪呪語亦説諸神名而不甚古符篆<lb/>
用筆小簡體圓而用柔其注者曰太𤣥趙真人而傳之<lb/>
者熊鄰真經則每篇首别有章章後必有呪呪後必有<lb/>
<pb n="KR4e0201_WYG_331-22b"/>
圖圖後必有法法後始為經經後必有祝此祝語皆托之<lb/>
天王上真其辭最近古而不無蹊逕此豈楊君所受本耶<lb/>
抑即王靈期所藻飾耶若章呪圖法則為觀妙先生朱自<lb/>
莫與蔣宗瑛手無疑符篆用筆小繁體方而用剛與玉經<lb/>
諸符全不類而經則大約相同第覺玉經稍整潔故特乞<lb/>
章藻仲玉作趙吳興體録其三十九章正文而已若所<lb/>
謂文昌大洞者則蜀之黠鬼或妖人冠以俚淺詭誕不<lb/>
根之説而托之梓潼張神盲道士不察而收之大藏僅<lb/>
<pb n="KR4e0201_WYG_331-23a"/>
堪供祖龍一燼耳何足道哉何足道哉<lb/>
　　周之冕書莊子要語後<lb/>
莊子亦人中天也其位業所受則天中人也其言有倐<lb/>
然而出世外者則亦人中天也出而不能盡不獲如大<lb/>
雄氏者則又天中人也為言㡬數十萬今吾采之而周<lb/>
生為録之者十不能一耳然皆粹乎瑩然若榖之得鑿<lb/>
酥乳之得醍酪而砂礦之得燭銀也自莊子之言出而<lb/>
後世之修辭者獵其竒務識者資其博拘方者疑其誕<lb/>
<pb n="KR4e0201_WYG_331-23b"/>
而守經者病其詭彼皆有以來之雖然彼固有以來之<lb/>
於彼無與也吾采之吾以自為而已於四者亦無與也<lb/>
　　莫廷韓書叅同契<lb/>
太極隂陽之秘盡泄於易而小之於卜筮先聖孔子續<lb/>
之葢韋篇三絕而後贊以什翼於是天綱人紀備矣漢<lb/>
真人魏師獨以其乾坤坎離兊艮之妙斂之於一身而<lb/>
度世維世交相為用而不悖千古之談𤣥者寔祖之而<lb/>
宋儒如朱紫陽更為之注故雖不獲盡叩其精微而衿<lb/>
<pb n="KR4e0201_WYG_331-24a"/>
襟者至今斂袵焉獨中二條微露槖鑰之一端所謂金<lb/>
以砂為主禀和於水銀者抱朴子必歸之金鼎之丹植<lb/>
禾當以黍覆雞用其卵者薛紫賢必要之白虎之弦其<lb/>
理誠有之故不若内取諸身之為妙也不佞雖不能曉<lb/>
契其妙而奉持一念則賴友人莫廷韓以精紙作精楷<lb/>
見貽庻不孤矣廷韓此筆豐美華豔有蕋珠仙人態殊令<lb/>
人加敬魏師諱伯陽見於後離合詩而仙史謂其神丹<lb/>
就以與二弟子二弟子死已自服之亦死餘二弟子乃<lb/>
<pb n="KR4e0201_WYG_331-24b"/>
不肯服下山營治殯具公乃徐起以匕藥入死者口咸<lb/>
起即乘雲上升而二弟子歸不復能跡矣猶游行人間<lb/>
得不死也其化跡如此<lb/>
　　書闗尹子要語後<lb/>
昔闗尹子望紫氣一縷於函谷之東而知猶龍公之至<lb/>
今不佞讀闗尹子一句而知其非闗尹子書雖然是後<lb/>
世識𤣥理曉養生苦思振竒者之所撰其言非以托闗<lb/>
尹子也何以故能識𤣥理曉養生苦思振竒者必不以<lb/>
<pb n="KR4e0201_WYG_331-25a"/>
闗尹子重以闗尹子重者其人必剽黃老莊列之巵緒<lb/>
而為之屈於㫖伸於辭恒也今此所屈者辭也所伸者<lb/>
㫖也故曰非以托闗尹子也乃王生為余書者則竒已<lb/>
甚矣思愈苦矣夫亦可以已矣夫<lb/>
　　書天隱子後<lb/>
天隱子一書司馬子微述謂傳之天隱子疑即子㣲所<lb/>
自著也注叅同者見以為淺近志悟真者見以為局小<lb/>
而亦自有理至謂胞胎有形已呼吸精血豈可去食而<lb/>
<pb n="KR4e0201_WYG_331-25b"/>
求長生則所謂見其一未見其二者子㣲之術不過郤<lb/>
病延年而已夫道苟不得病何必郤而年又何必延也<lb/>
其謂坐忘者因存想而得因存想而忘語故精<lb/>
　　化書後<lb/>
化書者觀化也凡自有而忽無自無而忽有皆化也其<lb/>
自有而漸無自無而漸有者亦化也以我推物以物推<lb/>
物物以物物推天地皆自有無之際得之而葆身理天<lb/>
下之道寓焉其㫖逺其辭文其言約而中是故識者曰<lb/>
<pb n="KR4e0201_WYG_331-26a"/>
此非齊丘之所著而真人譚峭景升之所著也景升書<lb/>
成而授齊丘使行之齊丘匿而以已名焉或曰齊丘既<lb/>
得書忌景升而殺之或曰醉而以皮囊之沈之水為道<lb/>
家者曰景升羽化者也齊丘不得而殺也宋人之傳竒<lb/>
至云有漁而得一皮囊藻荇封之若駝鳥卵啟而得一<lb/>
人齁齁熟眠醒而問漁者曰化書行乎曰行矣吾在此<lb/>
甚樂幸復為我縫而置諸水此傅㑹也夫漁者何以知<lb/>
化書之行夫漁者得人而復置之水寜有是理哉是書<lb/>
<pb n="KR4e0201_WYG_331-26b"/>
也吾以為齊丘必竄入其自著十之一二而後掩為已<lb/>
有如五常一章忽云運帝王之籌策代天地之權衡則<lb/>
仲尼其人是也彼葢所以名齊丘意也若景升必不推<lb/>
仲尼亦不必附於儒者又齊丘於觀化之際輙自稱小<lb/>
人所謂不考而招者一笑一笑<lb/>
　<lb/>
　<lb/>
　弇州續稿巻一百五十七<lb/>
</p>
<p>
</p>
  </div>
</body>
</text>
</TEI>
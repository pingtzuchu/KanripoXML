<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻十四</head> <lb/>
    <p>
<pb n="KR4e0201_WYG_188-1a"/>
欽定四庫全書<lb/>
　弇州續稿巻十四<lb/>
　　　　　　　　　　　　明　王世貞　撰<lb/>
詩部<lb/>
　七言律<lb/>
　　初得南廷尉報偶成<lb/>
㦸門逃暑似蘧廬忽有分司洛下除世事從呼慣牛馬<lb/>
鄉心兼喜得熊魚未論朱芾堪賒酒依舊青山好著書<lb/>
<pb n="KR4e0201_WYG_188-1b"/>
厚禄自慚無寸報主恩前後不曽虚<lb/>
　　余將赴金陵陜帥董中丞追詩及貺走筆報謝<lb/>
交游垂晩盡時名誰復醇深似董生得汝片言堪結襪<lb/>
贈余雙案欲連城函關不鎻三秦色天塹長流六代聲<lb/>
敢為相思愁道逺建康今是漢西京<lb/>
　　陳體乾太僕邀飲醉翁亭<lb/>
孤亭面面歛青葱坐語翛然萬慮空樵逕漸移殘照外<lb/>
商歌忽入暗泉中巖頭寂寞諸名蹟石上婆娑兩醉翁<lb/>
<pb n="KR4e0201_WYG_188-2a"/>
也解板輿松影好披襟留試月明風<lb/>
　　月夜偕體乾太僕過飲豐樂亭<lb/>
路窮平楚近還疑忽敞空亭碧四垂延盡緒風仍㟁幘<lb/>
踏殘凉月更飛巵催花别按漁陽摻拂蘚仍看㓜婦碑<lb/>
莫訝深更未成别風流今古並吾師<lb/>
　　夜過栢子潭恭讀御碑是髙皇三注矢得雨事<lb/>
金書贔屭聳長空彷彿神謨大禹同澗底泉鳴疑去鏑<lb/>
峰頭月滿似彎弓蒼藤忽破虬龍影怪石頻穿虎豹藂<lb/>
<pb n="KR4e0201_WYG_188-2b"/>
似覺普天多苦旱可無靈雨報祈豐<lb/>
　　過飲陳體乾少卿時石拱辰大卿遲一驛未到<lb/>
驛騎關河新雨餘逢君設醴更焚魚孟公雅自能投轄<lb/>
内史何當不下車浮白寸心終自吐乍青雙眼未全舒<lb/>
明朝定有新知㑹迢逓南雲日夜踈<lb/>
　　黎惟敬内翰沈嘉則張㓜于諸君過弇州園分韻<lb/>
下馬捋鬚無限情㣲言入坐有餘清巉巖水落黿鼉出<lb/>
峭蒨風過鸞鳯鳴賔主東南當代事廟廊丘壑蹔時盟<lb/>
<pb n="KR4e0201_WYG_188-3a"/>
中朝若問王廷尉一曲滄浪寄此生<lb/>
　　其二<lb/>
青葱竹栢吐餘姿不似長年揺落時已割溪雲充野供<lb/>
還調澗溜作清絲客縁探隠難言結心到論文偶自知<lb/>
但許布衣懽十日未應惆悵問歸期<lb/>
　　贈名醫盛老<lb/>
　　　盛老醫甚精而有癖疾毎携妓避客輒數月莫<lb/>
　　　可蹤踪故云<lb/>
<pb n="KR4e0201_WYG_188-3b"/>
先朝奕葉尚醫郎御史中丞蚤鴈行時復閉門如泄栁<lb/>
忽來施藥是長桑胡姬慣識絃中語弟子能傳肘後方<lb/>
見說刀圭如可借野夫那怕鬂蒼浪<lb/>
　　丁丑元日試筆<lb/>
今年節物媚吾廬兒女分行拜起居官興盡來知骨肉<lb/>
主恩深處領樵漁屠蘇到我春從晚爆竹由他嵗慣除<lb/>
蕭散虚忩聊捉筆可能成就右軍書<hi>右軍五十二而書成故云</hi>
　　初正答謝江右潘中丞<lb/>
<pb n="KR4e0201_WYG_188-4a"/>
宦跡流年已併除詞腸酒態未全虚山南東道初辭節<lb/>
江右中丞再寄書文錦細盤銜草鶻紫瓊新膾帶冠魚<lb/>
莫驚廷尉門猶暖自是交情古不如<lb/>
　　石丈自滁穆丈自魏貽詩見慰罷官走筆呈謝并<lb/>
　　　抒近况<lb/>
閒門乆矣雀堪羅忽有雙珠拂暮過隂徳總輸于氏逺<lb/>
交情終比翟公多數拳地借包山色一曲天留鏡水波<lb/>
在昔相思須命駕可能携手問煙蘿<lb/>
<pb n="KR4e0201_WYG_188-4b"/>
　　其二<lb/>
初從納節號閒人踪跡空勞兩地論居魏江湖懐北闕<lb/>
環滁山水惜孤臣聼鷄起候村梅曙泛蟻偷爭野老春<lb/>
如此風光真自好可容長作半閒身<lb/>
　　莫子良方伯以花朝自感詩見貽率爾奉答<lb/>
短蓬風色晝淒其誦爾花朝感歎詞衆卉只知為雨勒<lb/>
喬松元自得春遲縱今芳意如平仲已有幽心付子規<lb/>
轉眼繁華何足問祗應商略嵗寒時<lb/>
<pb n="KR4e0201_WYG_188-5a"/>
　　莫方伯子良與子雲卿追餞松江道中留贈<lb/>
小舫飛觴不厭頻交情父子更誰真青雲未曉彈冠意<lb/>
明月元多按劒人總是衆知龍臥稳也還身覩鳯毛新<lb/>
臨岐一扇書雙羙此日難教謝傅論<hi>子良數薦未起雲卿又不第故云</hi>
　　太師存翁相公以元旦家讌詩見示次韻<lb/>
山中宰相啓初筵乍有修風緑野前北闕定書南極瑞<lb/>
老臣親致太平年尊開四代長宜栢燭憶三朝舊賜蓮<lb/>
<hi>公詩有午時觴咏到燈前語</hi>見說新詩傳欲徧江南草色已油然<lb/>
<pb n="KR4e0201_WYG_188-5b"/>
　　解任後得明卿罷官報寄贈二章<lb/>
參差尺一謝朝班囘首風塵夢寐間敢謂清時稀白簡<lb/>
居然薄命損朱顔浮雲乆自深吾軰春雪猶能近故山<lb/>
<hi>家近郢</hi>世態紛紛何足道與君偷得到頭閒<lb/>
　　其二<lb/>
郵書一到不堪聞起剔殘燈坐夜分塞馬論來終是失<lb/>
㝠鴻去後許誰羣無妨中散來千里更喜延之詠五君<lb/>
與說近踪應稍慰買山全占洞庭雲<lb/>
<pb n="KR4e0201_WYG_188-6a"/>
　　荅于鳦先<lb/>
一春孤抱歎無當行巻初開喜欲狂今日君王應愛少<lb/>
古時童子解為郎羣珠揀盡無魚目六翮成來肯鴈行<lb/>
莫道李膺門第峻乆容文舉獨升牀<lb/>
　　林近夫朝囘時返嶺外以詩見寄感而有答<lb/>
杯酒沈沈且杜機新詩一讀淚堪揮誰能漢省分鳬舄<lb/>
便向吳山問薜衣客許故情銷骨後自憐前事捧心非<lb/>
封書欲發還多感縱有梅花驛騎稀<lb/>
<pb n="KR4e0201_WYG_188-6b"/>
　　偶寫近况<lb/>
三抛符印返江鄉其奈差池五十強懶勝世情無一可<lb/>
醒多春夜亦成長文章薄曉才難繼兒女粗安事未償<lb/>
甚欲掩關抽二藏天宫淨土總茫茫<lb/>
　　舊有詩贈月溪上人將十年今春至吾州講經畢<lb/>
　　　過我小祇園言别更成一章贈之<lb/>
十年髙坐許重登不向無機說小乗破盡六宗猶豎拂<lb/>
聼來半偈是傳燈談時舍利祥光顯到處軍持法雨興<lb/>
<pb n="KR4e0201_WYG_188-7a"/>
若問中丞何似業居然退院一閒僧<lb/>
　　李丈琦自解銀䑓力辭不出讀書燕中賦此見懐<lb/>
當年風采動朝端咫尺天衢行路難金馬醒多猶礙隠<lb/>
銀魚卸却始成安聊從秘術探鴻寳不為雄心注鶡冠<lb/>
見說郊居新賦就可能將寄阿筠看<lb/>
　　姚匡叔以道術為用晦諸王上客携其書來訪惓<lb/>
　　　惓七子之盛有感而贈<lb/>
握手相知柰晩何且將魚素慰蹉跎淮南道術賔初盛<lb/>
<pb n="KR4e0201_WYG_188-7b"/>
鄴下風流事已過見數八公君第幾空傳七子世無多<lb/>
春來社酒能從否莫道閒門雀可羅<lb/>
　　書懐<lb/>
風為開扉旋掩扉春催花發又花飛客歌夫子哀時命<lb/>
天與先生杜徳機乆自青雲詞伯少從他白簡酒人非<lb/>
興來爛漫揮毫罷且復婆娑里社歸<lb/>
　　况吉夫大㕘以長箋長律見期讀史記有感而答<lb/>
鴻書忽自豫章天讀罷撚鬚一莞然續漢中郎空見許<lb/>
<pb n="KR4e0201_WYG_188-8a"/>
過秦新論有誰傳君憐竹素將來日我在雌黄未定年<lb/>
何似掃除千古障爭名空室坐逃禪<lb/>
　　宗良國將以近作見示且致知已之感有答一章<lb/>
行巻初開喜欲狂看來字字挾風霜那從帝子鳴鑾玉<lb/>
且學書生看屋梁憶舊明璫投漢渚憐才清夢遶吳閶<lb/>
知君豈少南州譽誤信王生齒舌香<lb/>
　　徳甫居太夫人憂致詩見慰悲激用壯聊成一律<lb/>
　　　為答<lb/>
<pb n="KR4e0201_WYG_188-8b"/>
癖懶歸來白髪侵故人清問一沾襟不知鷄骨支牀日<lb/>
能作龍淵滯獄心變盡浮雲廬嶽在涸殘秋水大江深<lb/>
與君但解逍遥意何事區區梁父吟<lb/>
　　<hi>闕</hi>父國尉以乃叔用晦書介紹投詩見褒有中興大<lb/>
　　　雅語率爾答贈<lb/>
新詩藉甚羙清揚汝叔書來許鴈行已是入林同小阮<lb/>
還應賭墅似中郎文髙龍種偏堪識禄薄牛車也不妨<lb/>
莫向中興論大雅老夫名姓欲深藏<lb/>
<pb n="KR4e0201_WYG_188-9a"/>
　　巍父佳父二國尉合書及詩見寄極有龍門之思<lb/>
　　　因及于鱗悵然有懐奉荅時舍弟方按部其地<lb/>
並馬翩翩過酒胡子侯腰玦有珊瑚青萍對結雌雄斗<lb/>
石筍雙抽大小孤笛裏悲風追濟上琴心流水到姑蘇<lb/>
不須惆悵登龍逺曽試吾家阿敬無<lb/>
　　答用晦丈時有三詩極為余致不平之感且訂後<lb/>
　　　期<lb/>
髙枕懐人忽黯然西江尺素自鴻邊無言白璧偏堪㸃<lb/>
<pb n="KR4e0201_WYG_188-9b"/>
何處朱絃不可憐縱酒此生終得計論文它代别為權<lb/>
與君商略嵇康駕紫氣湓城在幾年<lb/>
　　初夏行園有懐敬羙弟南康<lb/>
清和時序雅相宜阿惠那能讀我詩行徧池塘猶是夢<lb/>
聼殘絲竹未成箎香罏可作齋中物石鏡誰臨畵後眉<lb/>
<hi>時弟迎家未到</hi>翻恨雙鴻毛羽就北風吹斷各天涯<lb/>
　　余燕中别宋廷尉望之今十七年矣公秉鉞吾邦<lb/>
　　　余謝病歸里雖訊問時及而竟睽握手乃成一<lb/>
<pb n="KR4e0201_WYG_188-10a"/>
　　　詩奉懐適太學張恒思以畵索寄漫題於首<lb/>
差池握手愧初盟十七年來何限情念我和歌無宋意<lb/>
知君結襪少王生棠隂轉傍華陽舘<hi>華陽公别號也</hi>栁色仍圍<lb/>
幕府城<hi>留都有幕府城</hi>不是逐臣多落魄可知吳市易逃名<lb/>
　　程京兆汝懋視余少長别燕中者三十年矣余自<lb/>
　　　鄖入留棘謂得相從而竟以言罷方成一詩奉<lb/>
　　　懐適太學張恒思携畵索寄漫題於首<lb/>
何堪屈指看花時並有霜華上鬢絲宦蹟乾坤垂欲盡<lb/>
<pb n="KR4e0201_WYG_188-10b"/>
世情離合本難期丹陽劉尹多佳話京兆張郎不嫵眉<lb/>
若問同袍辭節後酒罏茶榻解支持<lb/>
　　和王百榖懐出妾<lb/>
離懐黯䨴未分明祗憶郎君一句清妾與書生俱薄命<lb/>
花隨春帝不長情愁囘樊素行時首枉却紅兒死後名<lb/>
誰道兩坊三百歩陽關分作斷膓聲<hi>伯榖曽有句云書生薄命元同妾為</hi>
<hi>袁少傅所重</hi>
　　初遇子與方伯崑山旋爾言别赴任江右<lb/>
<pb n="KR4e0201_WYG_188-11a"/>
馬鞍山脚乍停船黄鳥嚶嚶到酒邉我自一翁安避地<lb/>
君還四嶽近朝天初完趙璧披雲出忽折吳鈎向斗懸<lb/>
蓄念千端那可盡不如相對坐陶然<lb/>
　　汪惟一得古印摩之易其文曰五湖長見贈<lb/>
籕跡秦章手自摩刻刓翻擬贈潜夫毋論此掾同三語<lb/>
且愛新銜長五湖到處酒旗成鹵簿見來漁父是官徒<lb/>
如聞尚有風波事一榻禪房署苾芻<lb/>
　　寄贈顧生<lb/>
<pb n="KR4e0201_WYG_188-11b"/>
里門冠盖學天津南阮由來不厭貧從他廢箸兒曹事<lb/>
似汝滛書我軰人沼上墨花堪染練堦前帯草欲成茵<lb/>
肯為辟疆容徑造那將蠟屐比朱輪<lb/>
　　李文正吳文定諸學士於海月菴賞十月菊五七<lb/>
　　　言律俱以前用騎字押和頗成險窘余戯悉為<lb/>
　　　歩之<lb/>
貪看晩節傲霜颸淡色幽香冷不辭入坐叵羅争自引<lb/>
歸來欵叚未須騎推敲月下猶孤語競病風流彼一時<lb/>
<pb n="KR4e0201_WYG_188-12a"/>
若使東籬主人在攅眉那肎和新詩<lb/>
　　賀張太史<lb/>
天上張星傍斗懸鳯池春色鳯毛偏乆聞伊陟能光後<lb/>
共道周公許拜前從此玉堂添氣象幾人金殿領勾傳<lb/>
承家故有絲綸在續史何勞慕馬遷<lb/>
　　寄贈史金吾<lb/>
看君眞作韞川珠襲坐春風况不孤家世舊傳南史氏<lb/>
禁廷新拜執金吾門無下客歌彈鋏詔為名儒掌唾壺<lb/>
<pb n="KR4e0201_WYG_188-12b"/>
最是將臺尋禮樂未須終夜讀隂符<lb/>
　　題潘中丞芝林時昆山書院成芝滿於林故以名<lb/>
　　　焉<lb/>
數盡潘園賦衆芳何如神草被昆岡庭中玉露漙三秀<lb/>
木末丹霞散九光出共箑蒲昭聖瑞歸同天韭作仙糧<lb/>
野夫亦有黄公癖地肺何年許並藏<lb/>
　　送子與方伯赴江右任兼懐徳甫用晦二君<lb/>
䨇旌宛宛向洪州斗色雖遥漸可求定有徴君堪下榻<lb/>
<pb n="KR4e0201_WYG_188-13a"/>
那無帝子共登樓西山南浦來尊外紫電清霜滿案頭<lb/>
屈指三朝詞酒客幾人方岳領諸侯<lb/>
　　石湖遇朱在明小飲將别邀過虞山吳氏館<lb/>
南薫徐入芰荷裳小艇遥停喜欲狂䨇眼忽分湖上碧<lb/>
五言能借嶺頭蒼從他興盡難廻棹念汝情深好對牀<lb/>
見說虞山多勝事相携且踏少年塲<lb/>
　　謝襄王存問一首<lb/>
納節歸來萬念荒祗殘清感渚宫傍能從蜀肆沽醽醁<lb/>
<pb n="KR4e0201_WYG_188-13b"/>
為有梁園賜鷫鸘忽爾佩蘭貽帝子可還乗雨報君王<lb/>
襄江正是沾恩地流到中吳始見長<lb/>
　　夀王太常有壬<lb/>
烏衣江左數諸王誰似三朝老奉常家有魚須丞相笏<lb/>
囊餘鷄舌侍臣香看山偶爾施雙屐避客猶能挂一牀<lb/>
屈指舊京鵷侣在可容時進百年觴<lb/>
　　敬羙弟有荅予寄懐之作適以奉賀歸倚原韻為<lb/>
　　　贈<lb/>
<pb n="KR4e0201_WYG_188-14a"/>
十年岐路感商星見和新詩未忍聼幸自歸家同社燕<lb/>
還將握手慰原鴒南金價重留成鏡雲母恩深宴作屏<lb/>
莫以㣲㳙誇湛露髙陽初醖若為醒<lb/>
　　戲寄吳生<lb/>
我愛髯公氣誼深長因任俠賤黄金裁成豔曲呼如意<lb/>
教就明童字稱心歌管時停星檜底酒船多在尚湖隂<lb/>
東鄰更有陳遵在失却鸞篦好易尋<hi>謂陳少卿也</hi>
　　殷無羙余故人也東歸之後贄而強納拜焉輒成<lb/>
<pb n="KR4e0201_WYG_188-14b"/>
　　　以贈<lb/>
一歸初就已忘言三徑雖荒好避喧羅雀汝寜廷尉客<lb/>
登龍吾未李膺門雲披勝覧堪雙出海踏狂探試共論<lb/>
若語抗顔專席事至今猶愧古人尊<lb/>
　　張見甫以臘月見訪明嵗之夏復走使訊問感而<lb/>
　　　有寄<lb/>
破臘輕舠問五湖衝炎信使走長途誰能作伴門前雀<lb/>
汝自差憐屋上烏洛下寺碑堪小語江南匣劒已全孤<lb/>
<pb n="KR4e0201_WYG_188-15a"/>
何時更擬平原㑹紫氣從他看有無<lb/>
　　送成伯鴻臚還朝<lb/>
齋舫紛紛秋色間幾人符傳扣天關仍參豹尾君王仗<lb/>
親綴蛾眉將相班望裏金莖仙作掌墀端玉筍品為山<lb/>
交游倘及歸田叟洗墨分甘未盡閒<lb/>
　　贈汪生象先<lb/>
父客吳趨一見尋翩翩公子更詞林才清似得顔延筆<lb/>
橐在全無陸賈金偶自履霜寕入操居然愛日有餘心<lb/>
<pb n="KR4e0201_WYG_188-15b"/>
衡門幸少孤臣淚濁酒新凉取次斟<lb/>
　　贈劉生<hi>故大司馬莊襄公孫也</hi>
百戰侯封表賜塋廬山一一倣長平清朝戢武<hi>閣名</hi>留顔<lb/>
色白首降羗記姓名敢謂文章歸阿士于今意氣少劉<lb/>
生燕然尚有將軍石倘許如椽再勒銘<lb/>
　　鄖襄之役與伯玉侍郎别恰三載矣聞出谼中至<lb/>
　　　錢唐走信奉迎因成感舊之作<lb/>
祖道春明三載強宛如蘇李賦河梁君應食酒談廷尉<lb/>
<pb n="KR4e0201_WYG_188-16a"/>
我但登臨憶侍郎一棹不妨衣帶水九秋誰拂蒯緱霜<lb/>
祗園處處堪題石莫遣青山負舉觴<lb/>
　　題破榻齋為彭稚修作<lb/>
蕭然一榻在行窩支足塗龜網薜蘿自為㓜安穿處乆<lb/>
非關仲舉下時多堆來黄巻疑風落掩罷青氊許客過<lb/>
任是五經能腹笥即妨髙枕竟如何<lb/>
　　為藩史顔君題竹山寄樂巻君有子為州别駕著<lb/>
　　　聲<lb/>
<pb n="KR4e0201_WYG_188-16b"/>
念爾才名楚望殷長裾曵罷不勝閒曽陪梁苑題修竹<lb/>
更與淮南賦小山雲卧暗滋荆玉色雨餘驚露籜龍斑<lb/>
爭誇别駕傳家羙家訓傳來舊姓顔<lb/>
　　方與客談園池之樂而有索書戚大將軍者因縱<lb/>
　　　筆戲贈<lb/>
碧漣朱舫幕青油千騎何須擁上頭雨後旗鎗新茗合<lb/>
風前劒㦸嫩篁抽編籬别按屯湟壘對局爭先搗魏謀<lb/>
君自不封如李廣野夫時號醉鄉侯<lb/>
<pb n="KR4e0201_WYG_188-17a"/>
　　汪仲淹病後見過出其新詩有贈<lb/>
念爾蕭疎病骨輕居然綵筆尚縱横但驕吾黨僧彌羙<lb/>
未掩君家驃騎名分得一珠猶照乗可應雙璧不連城<lb/>
燕中縱酒論文地矯首浮雲百感生<lb/>
　　贈從孫伯和需次察幕<lb/>
衿裾藉藉滿長安羡爾君恩晝錦難已自辟書觀察使<lb/>
何須不著惠文冠如卭豈為貲郎謁休汝從誇駟馬看<lb/>
任是烏衣名稍次王家羣從總琅玕<lb/>
<pb n="KR4e0201_WYG_188-17b"/>
　　明卿約以秋月枉駕尋有詩來改訂春期賦此促<lb/>
　　　之<lb/>
虚傳嵇駕入秋來實恐猷船興盡廻髙枕轉深今雨味<lb/>
故人元是客星才匣中霜色寒孤劒牀底春聲怨舊醅<lb/>
見語花時能鼔楫教令日日探江梅<lb/>
　　其二<lb/>
百年岐路死生分垂白依然兩廣文郢雪更誰能和我<lb/>
吳山何處不宜君還因浩蕩期春水莫使虛無似楚雲<lb/>
<pb n="KR4e0201_WYG_188-18a"/>
解道海鷗能見忌即今林鹿已成羣<lb/>
　　李太史本寜督學關西以得與于鱗後先自喜責<lb/>
　　　詩為贈<lb/>
璽書今旦出承明仙掌蓮花色自驚三輔豪賢俱北面<lb/>
一時詞賦更西京黄河直瀉崑崙派白雪遥飛郢里聲<lb/>
倘問受經諸弟子可能無讓濟南生<hi>謂于鱗</hi>
　　其二<lb/>
被紫横金三十餘清芬藉甚滿衿裾欲知絳帳傳來業<lb/>
<pb n="KR4e0201_WYG_188-18b"/>
盡是青藜讀後書日出終南無隠豹春廻河曲有騰魚<lb/>
他時倘遇登龍客為道膺門古不如<lb/>
　　故相袁公管夫人夀篇<hi>夫人無子而善持家</hi>
栢梁甫罷丞相詠栢舟已詠夫人詩門前羅雀乆非昔<lb/>
堂裏丸熊將為誰節勁氷霜飜見表心長日月自成私<lb/>
侯家豈少銜恩客應是張蒼入拜時<lb/>
　　贈夢岡宗侯<lb/>
南斗珠光接女虚一珠雖晚照雙車不煩昭代通親表<lb/>
<pb n="KR4e0201_WYG_188-19a"/>
曽拜先朝樂善書修竹夾池寛筆札小山叢桂隠簪裾<lb/>
亦知篇就先王粲擬報中和愧未如<lb/>
　　寄張文學長輿<lb/>
一刺髙名已自知况傳氷柱雪車詩韓門乍喜過張籍<lb/>
王棹還應憶戴逵覓醉汝來應有醉問竒吾老漸無竒<lb/>
寜勞報案仍青玉但許酬章似色絲<lb/>
　　錢叔寳七十<lb/>
　　　歳宴為文沽所役忽忽不暇存故人除夕把盞<lb/>
<pb n="KR4e0201_WYG_188-19b"/>
　　　始悟叔寳七十誕辰遂成一律燒燭書之亦不<lb/>
　　　暇辨為何語也<lb/>
今年今日汝七袠明日明正又一年海屋春偷寒意入<lb/>
驪珠月向晦時懸碧桃送實符同至蒼栢將圖酒並傳<lb/>
手理蠧魚千萬巻可能三度蝕神仙<hi>叔寳蔵書最多皆手治故云</hi>
　　迎春日對酒客有談一嵗兩春及中秋再閏者漫<lb/>
　　　成一律<lb/>
故苑今年勝事頻賞心端不負歸人秋當好處仍留閏<lb/>
<pb n="KR4e0201_WYG_188-20a"/>
臘未窮時再見春但使黄楊初厄過不妨青草兩囘新<lb/>
髙門白玉行來羙却憶雕盤倚桂輪<lb/>
　　戊寅元日家宴試筆<lb/>
兩從滄海頌王正三解軍符荷聖明盤裏芳椒偏晩得<lb/>
庭前玉樹有新萌由他鑿落鳴珂地不博團欒把盞情<lb/>
五十三年絲鬂白可因升斗負生平<lb/>
　　純甫沈丈將過嶺南貽詩見贈率爾奉酬一律<lb/>
萬死投荒不自嗟片鴻驚我白鷗沙神交豈必從傾盖<lb/>
<pb n="KR4e0201_WYG_188-20b"/>
身在何須復顧家過嶺清霜披瘴色懐人古戍有梅花<lb/>
江山處處皆文苑莫遣窮愁負嵗華<lb/>
　　胡元瑞見贈之作推挹過甚聊此奉答兼識賞懐<lb/>
屈指詞塲半有無時名雖淺未全誣疏來九派江偏壯<lb/>
攝盡羣星月轉孤爾自新書成越絶猶能促節和吳趨<lb/>
人間句在從拈看何事追論大小巫<lb/>
　　其二<lb/>
代興天地有詞壇國士誰能不讓韓一字已知追古易<lb/>
<pb n="KR4e0201_WYG_188-21a"/>
千秋寜復歎才難天横削壁閩山住溪帶流雲瀫水寒<lb/>
此地由來饒八詠陽春可許和人看<lb/>
　　與䋲廷尉入朝邀㑹吳江道中作<lb/>
習習吳江黄鳥風尊前天地故人同誰能結襪如張尉<lb/>
豈為彈冠學貢公仙舫暫分卿月朗使旌偏借法星雄<lb/>
無寃自是諸賢事没齒吾安一壑中<lb/>
　　戚都督以一壺雙斝為夀走筆志謝<lb/>
忽驚春色到茅茨為有東風塞鴈隨宛爾並頭雙鑿落<lb/>
<pb n="KR4e0201_WYG_188-21b"/>
居然大腹一鴟夷真珠出榨初添興老瓦為盆合退時<lb/>
把向竹林還屈指風流十載舊吾師<lb/>
　　寄答曽司馬以三<lb/>
明時帷幄運籌多熟釜銘功字可摹聞道黒山仍欵塞<lb/>
見來滄海不揚波和偏郢里陽春調賡是虞廷喜起歌<lb/>
總為懐人清興發可將佳句施煙蘿<lb/>
　　貞吉宗侯逺致新詩古窑盃盎賦此志謝<lb/>
不斷文魚下楚波一時春雪豫章多怪他牛斗居然色<lb/>
<pb n="KR4e0201_WYG_188-22a"/>
為有驪珠未盡過蘭畹采來新結佩桂叢招罷舊成歌<lb/>
酒鎗原是嵇生物把贈何家侈薜蘿<lb/>
　　送成伯詹録頒兩宫徽號詔於閩中<lb/>
使者銜書下七閩馬頭能散萬家春來時紫殿椒花發<lb/>
到日雕盤茘子新盛際兩宫俱聖母清朝列國讓王人<lb/>
欲知問寝龍樓事爭訪含香鶴禁臣<lb/>
　　夀莫方伯先生子良七十時誕辰為四月七日也<lb/>
抽簪已是十年餘金紫依然山澤癯過海鷄林争購禁<lb/>
<pb n="KR4e0201_WYG_188-22b"/>
當朝鵷侣却無書康成表後初稱里貢禹徴來不賣車<lb/>
正是清和好時候能容小友問郊居<lb/>
　　其二<lb/>
蕭然海鶴出風塵誰識三朝舊省臣十八年前書已就<lb/>
五千言後事方新生當文佛將臨日老作羲皇以上人<lb/>
可道漢庭偏貴少只今明主下蒲輪<lb/>
　　蘭谿司諭彭稚修中讒移疾請告輕舟過我山園<lb/>
　　　有贈<lb/>
<pb n="KR4e0201_WYG_188-23a"/>
悠然便襆廣文氊借我祇林片石眠立骨總看銷不盡<lb/>
病心猶妬捧時妍一官空傍成羊地萬事今為失馬年<lb/>
若過嚴灘應有合古來元自客星偏<lb/>
　　王司訓超拜和平令賦此送之<lb/>
蕭蕭苜蓿廣文多忽作潘家花滿柯乆矣上書新禮樂<lb/>
<hi>君有疏定大樂</hi>可能為政倦絃歌丹砂不必尋勾漏桂酒還聞<lb/>
近博羅自是君身有仙骨雙鳬非逺問明河<lb/>
　　陳玉叔大叅自淮以蜀中新詩見示有答<lb/>
<pb n="KR4e0201_WYG_188-23b"/>
雙鯉何妨識面遲沾沾同調復同時爭傳正字初年句<lb/>
近得夔州以後詩三峽風濤從此壯九河雲物待君竒<lb/>
祇園一壑差無恙未遣干旄使者知<lb/>
　　寄贈武林施翁施名經故將軍也<lb/>
隠囊班几恣清遊最諱人間說故侯菊勝東陵𤓰五色<lb/>
家輸荆楚橘千頭降心只傍禪僧語信足那妨醉尉留<lb/>
若問弇園何所似六橋西去藕花洲<lb/>
　　題畵寄夀黄都督<lb/>
<pb n="KR4e0201_WYG_188-24a"/>
一劒仍霜十四州鸛鵞千隊肅清秋毋煩更借君王箸<lb/>
見說新添海屋籌飛去尺書為屬國頒來斗印是通侯<lb/>
還聞幕府風流事白袷單褣狎釣鈎<lb/>
　　自崑城還茂儉携尊同伯龍無羙見送<lb/>
秋山隠隠别歸橈頼爾諸賢破寂寥未必林宗多似許<lb/>
還應茂世興偏饒行厨浣露青絲潤小榼傾霞紫珀驕<lb/>
不為野夫眠思發乗潮還向玉龍橋<lb/>
　　張助甫自陜西叅議遷按察開府於池乆之不至<lb/>
<pb n="KR4e0201_WYG_188-24b"/>
　　　乃聞仍移陜西按察賦此寄之<lb/>
候吏江頭黯盡還依然真氣向函關自來河内無如宼<lb/>
又道征西祗一班露冕再行三輔雨除書虚攝九華山<lb/>
祇愁沙塞黄塵色漸入麒麟畵裏顔<lb/>
　　看仲徳與張子予轟飲作<lb/>
小阮時時酒債多况逢江左歩兵過相看只解呼紅友<lb/>
半醉猶能捲白波百斛從傾銀鑿落兩山旋對玉傀俄<lb/>
欲投客轄翻愁住將耻吾罍柰若何<lb/>
<pb n="KR4e0201_WYG_188-25a"/>
　　屠長卿使君見過弇園與曹子念同登縹緲樓分<lb/>
　　　韻得雲樓字<lb/>
促膝相誇愜所聞不須呼酒便能醺髙情已是傾中散<lb/>
竒字那能敵子雲談到湖山如得色坐來天地盡成文<lb/>
還憐解媾西京逺牛耳於今漸屬君<lb/>
　　其二<lb/>
倚酒仍登百尺樓欲將風物供吟眸未規虞嶺披雲出<lb/>
如練婁江抱郭流八詠汝應推沈約一觴吾可廢曹丘<lb/>
<pb n="KR4e0201_WYG_188-25b"/>
莫疑三老催呼棹恐有精光犯女牛<hi>君於詩甚推沈嘉則故云</hi>
　　夀陳封君提學乆升父也<lb/>
鷴袍鶴髮雅相當况有黄鷄譜夀章謝院芝蘭時自好<lb/>
鯉庭桃李更誰強身偏四聖舒長日地是三吳快樂鄉<lb/>
一盞一籌應莫厭與君還醉十千塲<lb/>
　　故將李棄官學道垂九十矣而叅方不休賦此贈<lb/>
　　　之<lb/>
垂楊左肘莫生悲老樹新荑也未遲塞外只知摧萬騎<lb/>
<pb n="KR4e0201_WYG_188-26a"/>
身中可曉殺三尸五千文是君家祖八百名元李氏兒<lb/>
㑹得黄庭一句意不須天際覓鍾期<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_188-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻九十一</head> <lb/>
    <p>
<pb n="KR4e0201_WYG_265-1a"/>
欽定四庫全書<lb/>
　弇州續稿巻九十一<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　耆徳拙齋詹翁墓誌銘<lb/>
詹翁之為侍御君父也而賢其卒也盖加耆之七年矣<lb/>
卒又可十年而葬葬而必侍御余君之狀來請誌銘某<lb/>
<pb n="KR4e0201_WYG_265-1b"/>
不佞辱侍御君之知於少日其敢以不文辭按狀翁諱<lb/>
文禧字得慶别號拙齋詹之先南陽凡三徙而為遂安<lb/>
之古眀人父曰廷棖母余有丈夫子四翁其叔也方翁<lb/>
之有室則已相率而備志養於二尊人㑹其父沒哀毁<lb/>
隃當自伯氏之强力起家而翁得寛其身扶侍尋亦沒<lb/>
仲氏孱不能支翁始自勵持門戸䇄䇄有能聲出則里<lb/>
中人相目曰夫己氏者而非可以仲狎也㑹家當析箸<lb/>
翁苐取其畆瘠者而以善因時故居積亦稍稍裕嘗客<lb/>
<pb n="KR4e0201_WYG_265-2a"/>
㳺錢唐夢母汪謂曰兒歸矣兒歸矣寤而驚馳六百里<lb/>
抵家則母已前三日逝度翁所夢夕也號頓㡬絶久之<lb/>
始一進饘粥盖三載一日矣翁之起由儉勤積苐尚義<lb/>
好施乃天性其産不能中下而跡其所施恒蓰什之嵗<lb/>
旱饑里有饒粟而閉糶者翁傾廪以食饑人不足則出<lb/>
藏器服以貴直質閉糶者粟而以賤直粟糴者已僦工<lb/>
多為桔橰穿塹以引水其下田與人偕濟嵗大疫屍枕<lb/>
相望公行視戚執調棺殮而他窶殍則躬先僮幹收而<lb/>
<pb n="KR4e0201_WYG_265-2b"/>
瘞之其舎東山嶺斬絶公父所置梁通道者也久且圮<lb/>
翁為復之亭其上舍北去王村七里徑二道廢於漲翁<lb/>
為鑿山架石以便渉者自翁之子理成進士至御史益<lb/>
得饒於力然益好行其徳不衰所為怨者毋論睚眦而<lb/>
上皆忘之所為徳即一飯不忘也翁既念倍父母諸兄<lb/>
弟獨仲在得巵酒未嘗不共之相與慰勞怡怡然至一<lb/>
及父兄艱苦事輙涕涔淫下不止也始翁察諸子皆任<lb/>
家顧獨御史君内文任經術俾受春秋於進士語溪徐<lb/>
<pb n="KR4e0201_WYG_265-3a"/>
楚舉鄉薦一試於春官不第歸翁曰豈其有所不足耶<lb/>
俾質之錢塘江圻圻故世世受春秋學者也讀其義而<lb/>
歎曰行矣吾所有毋出此者矣御史君果遂第御史且<lb/>
滿當封翁而以星變中䜛罷不及封有司賢翁而以例<lb/>
給冠帶翁為一襲而笥之曰吾故褐寛博且輕也自是<lb/>
足跡絶城府强之賔飲亦不再赴翁之卒以隆慶戊辰<lb/>
四月十六日其生則𢎞治壬子十月初二日也娶鮑孺<lb/>
人少於翁二嵗而先十嵗卒有婦行語見趙太史誌中<lb/>
<pb n="KR4e0201_WYG_265-3b"/>
子六長珙次理即御史君次珨次玢次瑝俱鮑出次璋<lb/>
側室汪出孫男十八瀅淵泮涵涼沐淑洛涍澗汶澄津<lb/>
涉澌瀾澎<hi>闕</hi>俱太學生泮王府奉祀淵邑諸生孫女四<lb/>
適諸生余穆俞應宣盧汝沛陸宫曽孫七可賢可尚可<lb/>
道可貴餘幼葬地在里中茅平廟坂寔啟鮑孺人之兆<lb/>
而合焉銘曰<lb/>
天道無親常與善人是耶而胡以靳一命之榮於厥身非耶而<lb/>
胡以壽考令終而繩繩其子孫夫取福不欲盡而為徳不少衰其<lb/>
<pb n="KR4e0201_WYG_265-4a"/>
所不欲盡者乃其所以遺者耶其澤流於詹而魄止於斯耶噫<lb/>
　　俞仲蔚先生墓誌銘<lb/>
玉峰之東踞婁水陽者為俞仲蔚先生墓而先生之葬<lb/>
也距其捐館舎二月餘矣廬以内無停哭也廬以外無<lb/>
停泣也邑内外無停歎息也既大歸視其紼有凝温者<lb/>
盖送客皆雪涕云而先生之友按察使顧君謂不佞章<lb/>
志最習先生宜為狀子冣知先生宜志而銘其窆封之<lb/>
石不佞唯唯顧君之狀畧曰先生諱允文仲蔚其字先<lb/>
<pb n="KR4e0201_WYG_265-4b"/>
世崑山人屢業儒而其父評事公某始顕重由進士連<lb/>
任大郡司理以清幹聞入佐散署邑邑不得志病卒公<lb/>
是時甫十三也而哀瘠踰禮又能上奉祖母黄與母陸<lb/>
養莊事兄某而撫弟某咸得其志時人以是稱之先生<lb/>
雖從師受經生業顧好為古文辭多讀六季以前書至<lb/>
十五而為馬鞍山賦□剔山事靡挂漏而辭雅馴絶不<lb/>
作時人語其名固籍籍矣又二載補郡諸生是時邑之<lb/>
耆俊若張納言寰吴貢士中英咸推先生為忘年友而<lb/>
<pb n="KR4e0201_WYG_265-5a"/>
歸太僕有光行稍近名能經術先生以古文辭與之角<lb/>
頗目為甲乙社云然先生用調古試輙少利而又中更<lb/>
二太夫人變仕念益衰减遂移書學使者胡植請以諸<lb/>
生老田里固留之不得也先生家世窶薄又性嗜書不<lb/>
别治生日以産挫其配梁至洴澼絖而助之猶不給也<lb/>
先生獨夷然問曰不能三食乎則姑二食乃至不二食<lb/>
乎則又姑一食得麥飯少藜菜羮佐之若梁肉矣先生<lb/>
益刻精於學所造五言古進薄建安退亦不失陶謝而<lb/>
<pb n="KR4e0201_WYG_265-5b"/>
其於歌行絶句俱宏麗有景龍開元風騷賦誄頌宛然<lb/>
昭眀所遴次晩節不盡爾也少工臨池久而益擅之其<lb/>
小𨽻駸駸歐栁而上登吴興堂行筆出入禇河南而稍<lb/>
縱之則米襄陽八分自謂得西嶽碑體以方韓蔡蔑如<lb/>
矣先生白晳美風神秀眉目膩頰飄鬚時時稱病病多<lb/>
頭風暑月恒御氊袷稍及冬加以貂㡌客至隠几而對<lb/>
之焚香啜茗竟日談咲無凡語所酧應赤札頃刻數函<lb/>
無凡筆客去亦無所報謁其冣後秇益髙名益重稱神<lb/>
<pb n="KR4e0201_WYG_265-6a"/>
交者徧天下諸以文請者不虛月以詩請者不虚日以<lb/>
草𨽻請者不虚刻往往得意去而里中子狎習先生者<lb/>
謂先生虚和寡他嗜顧嗜竒不食酒頗耐食甘間扵島<lb/>
渚間淘一拳石市甘果袖而薦之亦輙獲數行以相矜<lb/>
重而是時諸行部使者若吾故人徐君中行首造廬定<lb/>
交於是郡守王君道行中丞張君佳𦙍繼之而學使者<lb/>
吴君遵與中丞君遂旌其廬曰髙士曰真逸御史邵君<lb/>
王君俱稱詔賚束帛醪米邵君移書欲得先生文以為<lb/>
<pb n="KR4e0201_WYG_265-6b"/>
式而先生意澹如也楚王以志楚聘守李君以志吴聘<lb/>
羔雁踵相接而皆力辭之獨参政王君叔杲以三吴水<lb/>
利造質為成一編書而已崑令之賢者曰王侯用章與<lb/>
今程侯達右文而髙先生行每過輙談笑移刻然欲伺<lb/>
先生色以間不得也程侯歎曰古所謂徵君真先生其<lb/>
人哉以故先生沒為禮祭復賻之至議舉而祀於學宫<lb/>
先生生以正徳壬申六月十七日卒以萬厯己夘八月<lb/>
初四日配即梁孺人太學生某女子一伯安以瞽廢然<lb/>
<pb n="KR4e0201_WYG_265-7a"/>
有志行娶周氏女四壻為邑諸生朱懋敬徐世承顧紹<lb/>
臯懋敬早卒孫一尚幼孫女一許字王宣鼎所著集若<lb/>
干巻藏於家王子乃言曰始予與左司馬汪伯玉遇燕<lb/>
中伯玉驟謂曰疇為布衣冠哉而余未有應也伯玉憮<lb/>
然有間曰是在仲蔚矣謂名傅也者非傅名者也嗟乎士<lb/>
苟束髮不能通一藝而剽其似以糊口於四方固毋論<lb/>
己即其著者採觚翰攄藻麗下上今古而割榮自樹然<lb/>
得毋逰大人乎哉當士之始為業也實者九之名者一<lb/>
<pb n="KR4e0201_WYG_265-7b"/>
之及其就也而憊矣名者九之實者一之夫以仲蔚之<lb/>
空室蓬戸褐衣蔬食不厭以托於著述也夫豈為刺促<lb/>
以希一旦名名就而實不衰志行不稍削乃真仲蔚哉<lb/>
夫安得不布衣冠也子與之與仲蔚通也以不佞乃其<lb/>
相善殆甚矣仲蔚於今詩不甚推于鱗而其於古也行<lb/>
不滿郭有道書不滿懐素識者疑之雖然是不為俶儻<lb/>
弔詭者哉故宜銘銘曰<lb/>
葬而卜得繇吉曰遯之賁是為霧豹文明以止於戲其<lb/>
<pb n="KR4e0201_WYG_265-8a"/>
文苑而逸民者耶𤣥晏靖節其人者耶<lb/>
　　趙處士東衢墓誌銘<lb/>
有趙仁甫者以鄊進士司嘉善訓其所為詩曰楚逰稿<lb/>
余讀而異之已而知其為吴眀卿所舉士也夫眀卿以<lb/>
一公車業識仁甫乃能併其詩得之然是時仁甫業弱<lb/>
冠耳將無亦能以詩報眀卿乎哉不然何其似眀卿之<lb/>
甚也仁甫既應御史聘司蜀試得賢豪士如眀卿且偕<lb/>
計吏赴南宫試至維揚而其父處士君死矣一日杖而<lb/>
<pb n="KR4e0201_WYG_265-8b"/>
衰墨其容謁請余曰惟是不腆先君之狀為嚴給事從<lb/>
簡草敢徼吾師眀卿之惠以祈不朽於誌若銘余故善<lb/>
眀卿而又嘗異仁甫詩能無許按狀處士君諱卿字國<lb/>
賢其先為宋秦悼王廷美悼王之叔子曰穎川安簡王<lb/>
徳彛六傳而為昌國公俊避狄難自安丘徙閩之候官<lb/>
遂為候官人有二子曰彦忠彦裕皆歴官通顯其後歴<lb/>
官與宋相終始至眀而有官合浦令者傳子纓以逮君<lb/>
君既不仕故人人稱趙處士亦或曰趙王孫君生而母<lb/>
<pb n="KR4e0201_WYG_265-9a"/>
吴見背父纓博學長者然頗不能問家而君少則膺治<lb/>
生任奔走什一養父及繼母陳以故不遑儒而其自喜<lb/>
任俠不寢然諾又善謀筴為人筴事輙中十不失一諸<lb/>
丈人行皆心折之矣當其養父母調聲色柔而薦之而<lb/>
其馭家衆以嚴肅辨昧爽起盥櫛履行杼肆間差次勤<lb/>
惰毋敢飾情報者君所蒞即米鹽瑣細靡不得任以故<lb/>
所受産薄而不失養居恒衣布素食靡重味然至飲客<lb/>
供張夙具待旦時時入厨舎視醪羞毋令客恥匕箸君<lb/>
<pb n="KR4e0201_WYG_265-9b"/>
又能豪飲飲輙舉數十觥船不醉酒後耳熱刺刺是非<lb/>
人人以其無他腸弗較也仁甫僅十餘嵗已工詩屬文<lb/>
眉目如畫君撫之輙喜曰必將大吾門乎及舉鄉薦君<lb/>
問孰當而司者為眀卿而後喜可知也曰兒度不受凡<lb/>
目賞矣仁甫文業日益進所逰知名士益廣君時搜其<lb/>
箧中得還往詩札輙又大喜曰是吾夙耳之以為非人<lb/>
間人今幸爲人間人兒又辱與善耶仁甫以久射䇿不<lb/>
第君謂兒姑及吾壯而升斗食我既司諭嘉善君來省<lb/>
<pb n="KR4e0201_WYG_265-10a"/>
視官舎念仁甫僅一子而幼謂仁甫若毋以西走蜀北<lb/>
走燕而顓内顧憂吾代若父㑹嵗朔君起自筮忽曰吾<lb/>
其歸乎冠幘謁孔廟已又謁城隍神類訣者歸而病痰<lb/>
壅弗肻進藥又三日啜茗氣翛然久之乃卒距其生正<lb/>
徳丁丑春秋六十有四娶邵氏有男子一即仁甫其名<lb/>
世顯女一適髙而夭孫一曰以忠女三尚幼葬卜於閩<lb/>
之遂勝里蓮池墩附故昌國公塋旁嚴子又言君盖時<lb/>
時勉仁甫以忠清顯云為大書俾顔於其室其舉以忠<lb/>
<pb n="KR4e0201_WYG_265-10b"/>
而名之也曰俟舉仲而次名之清而後畢吾志也是宜銘<lb/>
銘曰君所得志於文士者仁甫為之子子而吴生以<lb/>
之葬而不佞紀之君可以死矣惟忠與清所未究而深<lb/>
有屬者此耶逝者所矢存者所履噫<lb/>
　　周處士惟岳墓誌銘<lb/>
周處士諱夢山字思仁更字維岳崑山人也其先自吴<lb/>
興徙而有髙年公夀誼者至百十六嵗髙皇帝為之讌<lb/>
便殿詔天下行鄊飲酒禮盖以髙年公故五傳而為贈<lb/>
<pb n="KR4e0201_WYG_265-11a"/>
御史公<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又一傳而為参議公震参議公娶於髙無子<lb/>
卜貳乃得朱夢有山移於舎而舉君遂以名焉君少即<lb/>
吐穎鍔為文有健思從参議公宦浙稍下筆則屈其同<lb/>
舎子之長者歸而試補諸生輙髙等君負材既又以生<lb/>
感異夢芥視一第試髙等當廩讓其次當廩而老者久<lb/>
之遂不能廩而益好讀古文辭其舉子業亦稍稍移而古當<lb/>
是時里人吴中英先生有聲公車其門曰月旦闗而君<lb/>
以掌大刺投吴生及入則抗行分左席所据論落落出<lb/>
<pb n="KR4e0201_WYG_265-11b"/>
其上吴生益賢之為㳺揚大人間君夷然弗屑也君既<lb/>
漸老所試漸不利而有三子中子之稼亦次補諸生君<lb/>
遂盡去其業移而詩已又移而酒所從酒人慷慨浮大<lb/>
斗奮髯白眼仰天烏烏毋問罍大小不恥不止君於書<lb/>
無所不窺而晩節尤好浮屠老子言手抄華嚴經成帙<lb/>
曰西歸道險逺吾以繻也再從子曰金華守後叔以君<lb/>
洪飲不治生欲風之君更呼與飲竟醉不得言金華君<lb/>
欲以嘗君益飫君酒而徐叩里舎子長短君亦閉目不<lb/>
<pb n="KR4e0201_WYG_265-12a"/>
荅也金華君乃伏曰信乎翁之為長者矣君差長於俞<lb/>
仲蔚而每兄事之謂五言長城吾所不如仲蔚亦時時<lb/>
推君云與惟岳飲殆欲傾家釀與談名理使人中夜忘<lb/>
鼾息君又竒王舜華文而善之以故當君卒而仲蔚傳<lb/>
之舜華狀之且曰葬而湏賢者以毋朽也然君卒之十<lb/>
年竟未有誌銘之稼乃來請曰遲而得子言庶㡬不孝<lb/>
少逭矣余一再晤仲蔚頗能道君善如傳語余時卒卒<lb/>
不復問君何人亦不能審君在否而今得傳與舜華狀<lb/>
<pb n="KR4e0201_WYG_265-12b"/>
讀之始若寓耳者君性孝友其産挫日尚能撫諸弟妹<lb/>
而養之娶於諸所謂三子自之稼外之程之穆其伯季<lb/>
也之穆側出女一適余從子王一藝孫男五女五墓在<lb/>
某鄉銘曰<lb/>
魂無所不之其西土兮而有華嚴之言以指迷魄吾能<lb/>
審所歸其下土兮而有不腆之言以永無隳之者不可<lb/>
追徃者寧有知噫雖而之不知姑以慰而子之思<lb/>
　　章篔谷墓誌銘<lb/>
<pb n="KR4e0201_WYG_265-13a"/>
章叟諱文字簡甫後以字行其先自閩徙而為吾吴之<lb/>
長洲人趙宋時已負善書名兼工鐫刻而叟之大父㫤<lb/>
父浩尤著至叟則益著叟生而美鬚眉善談咲動止標<lb/>
舉有儒者風寧庶人國豫章慕叟能而羅致邸中與故<lb/>
知名士唐伯虎謝思忠偕伯虎覺其意陽清狂不慧以<lb/>
免而庶人卒謀反挾叟與思忠從行謀脫身不得至中<lb/>
道乃盡出所賜金帛予守者弛之夜分偕跳宵行亂軍<lb/>
中㡬死者數矣裸袒二千里而歸謁其父相抱哭時叟<lb/>
<pb n="KR4e0201_WYG_265-13b"/>
年僅三十自是其秇益髙訾亦小裕盖又十年而復逰<lb/>
豫章時朱邸諸王孫故無恙素聞叟名延至為上客叟<lb/>
飲醉間逰庶人故宫徙倚歎息歌黍離之章作羊曇慟<lb/>
而後返吾郡文待詔徴仲名書家也而所書石非叟刻<lb/>
石不快待詔每曰吾不能如鍾成侯戴居士手自登石章<lb/>
生非吾茅紹之耶紹之者趙文敏客也而是時祝京兆<lb/>
希哲王太學履吉陳太學復甫彭徴士孔嘉有所書亦<lb/>
必属之叟叟他所摹刻華氏真賞齋帖陸氏懷素自敘<lb/>
<pb n="KR4e0201_WYG_265-14a"/>
孫氏太清樓右軍十七帖其能奪古人精魄如生動即<lb/>
榻者贋古得善價而其人莫辨也郡嵗中倭亡脩塜墓<lb/>
好者叟日以困而故分宜相欲登肅帝所賜制書劄諭<lb/>
於石而聘叟往留相邸所四歲而後歸分宜敗邸客毋<lb/>
得免者於叟略不濡人謂叟善為客往客寧庶人不死<lb/>
今客分宜相復不濡叟咲曰吾嚮者以智免今者以㢘<lb/>
免雖然吾去吾待詔與孔嘉逺矣待詔故辭寧庶人聘<lb/>
者也孔嘉則辭分宜相聘者也叟性好客雖一室亦必<lb/>
<pb n="KR4e0201_WYG_265-14b"/>
潔治庋置圖籍彛鼎之属客至相與摩娑盤礴歎賞小<lb/>
時則呼茗茗已呼酒酒至命炙諸賢士大夫如待詔軰<lb/>
磬折而入委巷不避也叟好客且時時從博徒逰所得<lb/>
貲随手散盡至卒而不能具䘮禮其眀年仲子藻為人<lb/>
傭書强自力以倡其伯季葬叟於武丘鄊采字圩祖塋<lb/>
盖萬厯甲戌之三月也翁以𢎞治辛亥生得夀八十又<lb/>
二娶劉氏側室周氏子三人草娶朱氏藻娶周氏芝娶<lb/>
沈氏女三人嫁吴銓髙某孫枝孫男女共若干人叟不<lb/>
<pb n="KR4e0201_WYG_265-15a"/>
欲自名其書而楷法絶類待詔嘗為待詔書三乞休草<lb/>
家弟以為待詔也示藻而後知之三子皆能習叟業藻<lb/>
於書尤精客吾家久盖葬之十年而始謁余志且銘之<lb/>
狀草自錢處士元治銘曰<lb/>
跡乎藝心乎士食乎徴仲氏何以不朽惟藻意元美為之銘且誌<lb/>
　　詹處士墓誌銘<lb/>
詹仲子之棄其官而奔處士翁䘮也念弗克視含殮仰<lb/>
天而號曰何以逭我誅於是天下之工為史者汪伯玉<lb/>
<pb n="KR4e0201_WYG_265-15b"/>
前以傳夀之矣仲子曰不可復也走千餘里謁余請文<lb/>
其隧中之石乎事狀㡬三千言而避其溢曰某行某善<lb/>
得之父兄若婣黨者也某行某善得之閭左某子甲以<lb/>
至技作臧獲者也庶㡬戚䟽逺邇無間矣余故善仲子<lb/>
而素嚴伯玉曰請以伯玉之史而信且夫不知詹翁知<lb/>
詹翁之子乃為之誌曰詹之先以卜事楚曰詹尹其後<lb/>
有黄公者避晋亂徙居休寧至宋而為寒松先生初學<lb/>
大儒朱子嘗慕稱之其子曰宣敎郎陽是為桐川先生<lb/>
<pb n="KR4e0201_WYG_265-16a"/>
又十餘傳而為翁父里士公有起以寛博能治生稱至<lb/>
九十餘乃卒里士公雖夀冨然長不能過五尺至翁乃<lb/>
長七尺目光如曙星聲若洪鐘多旅力輕蹻爽警工手搏<lb/>
挽强與他圍棋六博投壺蹴踘之技皆不習而解嘗與<lb/>
羣少年獵較南山下獲鮮必剖之均既而盡謝羣少年<lb/>
曰吾不能從若曹慢逰也十八客漳州而里士公有仇<lb/>
家搆悍令持之獄就㡬扺死翁馳令庭請代語廹侵令令<lb/>
怒擇大挺挺之至五十翁不移語令稍悟乃寛里士公<lb/>
<pb n="KR4e0201_WYG_265-16b"/>
里士公既以翁出則鄊黨籍籍稱翁翁益折節為孝謹<lb/>
母病甚嘗糞而後藥之又素惡雷既葬而雷震其墓翁<lb/>
乃藉苫以守閲嵗始已里士公沒而伯氏亦耋不任葬<lb/>
則翁獨任之有形家子夜造翁謂葬甚利少者翁警曰<lb/>
利少者得無於長者不利耶吾兄弟一體此言胡為至<lb/>
我顧趣更兆必兩吉而後從事既葬三月始歸即氷雪不<lb/>
宇處又嘗主髙祖之汜祭嵗贏金而息之凡二十年而<lb/>
得百金以屬其三從子助曰吾老矣若佐我新髙祖祠<lb/>
<pb n="KR4e0201_WYG_265-17a"/>
俾後之人母忘始也助故孤貧鬻身為他里傭翁贖而<lb/>
養之誨之至有家以故感奮畢力佐祠翁又捐帑而葬<lb/>
外父母土又為之樹孤兩壻甫女而家中落皆賴翁至<lb/>
成立㡬復其故金有光軰愽士弟子十餘人有聲他里<lb/>
舎多趣之不能無望翁翁自若及老而失業嵗所以存<lb/>
問嵗時有加乃相顧歎曰長者故自不可意中測也翁<lb/>
之好施予急人之困盖自天性然閭左間嵗侵則粟浮<lb/>
出豐不朽入以為恒其所授技若醫汪生之為方燈人之<lb/>
<pb n="KR4e0201_WYG_265-17b"/>
為機發皆精自翁至成名而翁不以徳也翁既行之久<lb/>
仁義附焉毋論他姓即詹之老多九十嵗人人咸遜推<lb/>
以為祭酒翁有二男子伯景舜從治生翁弗問也而獨<lb/>
詳仲子以其敏故仲子嘗私習漢家言間治一室頗斥<lb/>
置古書畫其中翁㢘得之仲力且罵曰若薄制科業不<lb/>
為若能舎而自取通貴乎今國家方重科第以籠豪傑<lb/>
殆盡而吾詹獨寥寥焉使我愧稱詹且吾所以不棄若<lb/>
賈者何意也仲子乃始頫首制科業為諸生者二十年<lb/>
<pb n="KR4e0201_WYG_265-18a"/>
數試數甲其儕至大試輙北翁猶撫之曰命也吾故健匕<lb/>
箸能待汝及大試㨗而後喜可知也然至應公車輙復<lb/>
報罷翁所以撫之如前最後復應公車翁乃謂仲子屈<lb/>
吾指與嵗俱危盡矣恐不能及汝吾聞之縣官方闢格<lb/>
而為三途以待賢者胡不以時自顯見而使我不收一<lb/>
效扵罵汝也仲子於是就選人得司江西之南豐諭仲<lb/>
子雅負文學名又以<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>敏吏事得臺察監司指旌奬屢<lb/>
下翁聞而喜曰吾固筴之知其必自顯見也翁素强無<lb/>
<pb n="KR4e0201_WYG_265-18b"/>
疾少能食酒一舉至竟斗不醉晩猶嚙胏躍馬年八十<lb/>
二矣而始屬末疾然强自力以起晨有黄冠叩門者曰<lb/>
吾欲逰白嶽聞而公賢願一見之翁出見之則曰吾有<lb/>
藥可以益子七齡而子未能服也命取盂水置案出瓢<lb/>
中藥末少許内之水忽湧熱凡百餘沸而藥自團為二<lb/>
如梧子顆摶之堅如石復置之盂曰扄之家廟滿七日<lb/>
而後發則唘之問至白嶽乎否曰吾不復問嶽矣賂以<lb/>
一緍錢二襲衣不受出中門俄而不見滿七日啟扄則<lb/>
<pb n="KR4e0201_WYG_265-19a"/>
異香襲鼻水半耗矣翁且服忽自疑曰非常之事未之<lb/>
達也未達而嘗得無違夫子戒乎復扄之後十餘日疾<lb/>
大發庚啟扄失藥矣翁且死呼謂其二孫萬善萬英曰<lb/>
不能待而父奈何已而曰老人分則已滿戒勿哭撓我<lb/>
我欲静而還大化俄遂瞑翁有所恒飼犬在别舍當翁<lb/>
之病革趣而伏床側淚涔淫下也三日翁卒復前伏棺<lb/>
所淚復涔淫下已而趣出田所投之肉不食以為恒月<lb/>
餘竟死家人恠其事以語仲子仲子乃益大慟曰天乎<lb/>
<pb n="KR4e0201_WYG_265-19b"/>
以一青氊殢我使此黄犬有憾扵不孝又使不孝愧此<lb/>
犬哉扵是亦不食家人前强解曰即不食死不足以快<lb/>
郎志而奈此地下何仲子乃强食故至於狀翁事獨詳<lb/>
而有深痛也翁諱傑字存邦别號松山元配吴孺人𦕈<lb/>
小而賢能佐翁以禮前二十二年卒二子長即景舜娶<lb/>
汪氏繼趙氏次即仲子名景鳳娶張氏仲子於文章師<lb/>
二京時出入莊左於書師右軍父子其宦始仕而國君<lb/>
賓禮之䑓察監司異之於乎翁可謂顯融令終且有後<lb/>
<pb n="KR4e0201_WYG_265-20a"/>
矣奚必俟余言而後不朽雖然余所稱黄冠與義犬事<lb/>
當必有以為弔詭者銘曰<lb/>
余時而奉儒者以不語怪神晩而稍得其情以為人故有至<lb/>
而物亦有真嗟嗟以此異徵遘此異人夫豈随世而俱冺冺<lb/>
　　龍洲顧君暨配徐孺人合葬誌銘<lb/>
顧君諱聚字大成其先僰道之石紐鄉人也至宋而有<lb/>
将仕郎百七君者始遷無錫之上舎里家焉遂為無錫<lb/>
人二十餘傳而為處士君堅娶扵華有二子君其次也<lb/>
<pb n="KR4e0201_WYG_265-20b"/>
生而秀儁踈眉目善舉止處士君心喜之謂人曰是兒<lb/>
殆勝我為遴配得尤塘之徐女甫勝冠室焉徐復宜婦<lb/>
處士益心喜而家故饒其析箸乃獨少與君欲以觀君<lb/>
夫婦之為人而君素强力耐辛苦與時俯仰獲其贏息<lb/>
以致財賄徐復用勤纎佐之雖扵數不甚偶間起間躓<lb/>
而恒操其本以不墮處士君既城居乃推鄉舊廬居君<lb/>
而君日遣人候訊安否雖風雨無間䖏士君乃謂母華<lb/>
是兒不負我屬無鍚令欲城城城中人分版築而起工<lb/>
<pb n="KR4e0201_WYG_265-21a"/>
而君伯氏不能應則捕置之獄君自鄉趣謁令曰伯氏<lb/>
家督也置之獄誰與操版築者請以身受繫而寛伯氏<lb/>
令義而許之城成乃免君歸而處士君既老欲均所析<lb/>
箸而卒病風不果以卒客或挑君故所受不能當伯氏<lb/>
十三聞之官我力能佐若而勝君謂父死未謀葬而謀<lb/>
及伯氏産将陷我以不孝不弟人也罵之絶弗與通族<lb/>
人漸歸誼君而其老有耋而子弱者乃捐其别業併劵<lb/>
而授君佯為己得直曰我死子幸收我骨君盡為償其<lb/>
<pb n="KR4e0201_WYG_265-21b"/>
直故浮之其老曰已矣不能復望子矣君指心而誓曰<lb/>
吾所不為任叔終者有如日盖其老歿而君所調棺歛<lb/>
至塟一不以煩其子今其塜欝如也嘗貿米漂陽市有<lb/>
同舎商遺百金櫝而去君檢櫝得之故若以他事留者<lb/>
居數日商復過君所猶未覺君出以授之商感歎欲割<lb/>
其半以報君君咲曰使利若金者不全有之耶嗟乎而<lb/>
未知吾鄊有被裘翁也他日嘗汎義興西氿風暴起他<lb/>
舟多蕩沒而君嘯歌自若頃之獨前濟知君還金事者<lb/>
<pb n="KR4e0201_WYG_265-22a"/>
相語以隂徳報云君雖好施與晩而仁義附之顧其壯<lb/>
時氣出羣少年上羣少年多縱博使酒為雞狗俠横行<lb/>
閭里處士君患之以語君君曰易耳為盛供具延請少<lb/>
年飲甚懽乃徐風以禮讓衆皆起曰諾而一二無賴語<lb/>
稍不順君褎鐡椎叱之曰竪子不能碎汝骨耶且汝曹<lb/>
不即改而一日事敗汙三尺吾何忍見汝扵是叩首謝<lb/>
去質眀而無賴他徙其㽜者襲長裾揖遜矣時方行覆<lb/>
田税法所屬君必精税不侵田田不伏税稱兩便而他<lb/>
<pb n="KR4e0201_WYG_265-22b"/>
所覈或視君為衡凖徐既前君逝君傷之為拓宅西壤<lb/>
地竭土石力樹松檟盖十四年而墓成且葬而君業六<lb/>
十有五丈夫子其長者曰原㑹補博士弟子廪學宫有<lb/>
聲以元夕率諸弟張燈召客捧觴飲君大歡樂之酒行<lb/>
無筭起視客目光射人黔鬢而朱顔客毋不祝君上夀<lb/>
者夜半病忽發遂劇原㑹廹延醫禱祠無所不致君咲<lb/>
曰吾病豈醫禱而愈謂原㑹休矣諸孺子不及就以累<lb/>
若遂卒時癸未之正月二十二日也徐之前君卒十有<lb/>
<pb n="KR4e0201_WYG_265-23a"/>
四年五丈夫子者長即原㑹娶於朱次原道亦娶朱而<lb/>
夭繼娶孔則徐出也次原性原良原教皆未聘側出也<lb/>
女一適華思齊孫男子七誾如純如玉如原㑹出也侃<lb/>
如淳如肅如儼如原道出也女二則各舉其一原㑹將<lb/>
以甲申之正月起母徐殯而祔君於新阡前期手事狀<lb/>
而介友人王稚登書来伏謁泣請曰微子言孰知有孤<lb/>
父母者余憫其意而志之且為銘曰<lb/>
無所因而家以起此其材必有過人者而僅止此君其<lb/>
<pb n="KR4e0201_WYG_265-23b"/>
偕安焉以所不止此者屬而子噫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻九十一<lb/>
</p>
<p>
</p>
  </div>
</body>
</text>
</TEI>
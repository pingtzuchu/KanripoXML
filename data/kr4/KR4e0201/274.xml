<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百</head> <lb/>
    <p>
<pb n="KR4e0201_WYG_274-1a"/>
欽定四庫全書<lb/>
　弇州續稿巻一百<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　將仕佐郎太醫院吏目春溪張君墓誌銘<lb/>
張翁没而余識其叔子濓恂恂長者也已進其師黄定<lb/>
父㳺已又介定父而以職方郎鄭君一麟之狀請曰微<lb/>
<pb n="KR4e0201_WYG_274-1b"/>
執事亡所以不朽先人者余悲而許之按狀張翁諱旻<lb/>
字必仁其先世開化人至唐季而榮公者徙休寧之嶺<lb/>
南耳孫清叟再徙漁灘久之遂為其郷著族入明而尚<lb/>
周者傳原善原善傳竹癯竹癯傳雲檻曰耕雲公娶於<lb/>
黄凡五乳而舉張翁張翁為人𦕈小貌古而癯既幼失<lb/>
耕雲公十六従其伯氏賈㳺主計於計書有所不能達<lb/>
伯氏謾罵曰咄嗟而不學桑大夫少若三嵗善心計耶<lb/>
張翁媿憤取六書義强解之遂能通已又習古文詩歌<lb/>
<pb n="KR4e0201_WYG_274-2a"/>
諸家言為之亦遂彬彬矣伯氏謂張翁可任闘智也者<lb/>
俾以槖裝千金㳺淮揚為盬鹽能窺予緩收以儉勤佐<lb/>
之轉徙㳺燕齊間累訾至鉅萬歸而歎曰夫徙著而歸<lb/>
著於宗不為廢著乃讓其家諸兄而别起大第數百楹<lb/>
堂閣重復相屬因丙舍為義塾教子姓傍畆益闢桑麻<lb/>
竹樹之類鬱如矣張翁訾起至傾郡城而顧有家約其<lb/>
子弟非恒衣食弗衣食也稍具味滋饒即覆筭器其紈<lb/>
綺而加飾者呼火火之曰是何所得破産物耶即子弟<lb/>
<pb n="KR4e0201_WYG_274-2b"/>
一逸蹶輙袒令受杖且為四戒以約束之是時有兵警<lb/>
當城休寕令欲資張翁槖而以其身起家故重發言張<lb/>
翁推千金城城曰是扞我槖者而我槖之靳耶令欲以<lb/>
冠帶勞張翁張翁笑弗受也其最後奉例謁銓部乃得<lb/>
太醫院吏目令以下皆奉牛酒交懽張翁屬郷飲推擇<lb/>
為祭酒矣張翁性篤孝居恒念蚤背耕雲公不逮養輙<lb/>
淚簌簌下所以事母黄百端冀得其懽母没毀瘠逾禮<lb/>
有盜張翁金而自愧死者召其子慰之益以金嘗誤才<lb/>
<pb n="KR4e0201_WYG_274-3a"/>
一郷人謂可賈也予之數百金盡費不讐張翁亦不問<lb/>
而郷有凌張翁者客行説曰奈何挾重而坐受人魚肉<lb/>
吾力能復之請訟之官張翁曰吾不好復亦不任訟復<lb/>
故邑里豔張翁之富而安之以萬厯之丁丑八月八日<lb/>
卒距其生𢎞治之乙丑六月二日夀七十有三始配程<lb/>
孺人繼管孺人管孺人生三子長濬娶於黄為天朝女<lb/>
仲洙娶於吳為萬善女叔濓光禄寺署丞娶於黄為豹<lb/>
女再娶於袁女二一適太學生吳某一適黄策憲副某<lb/>
<pb n="KR4e0201_WYG_274-3b"/>
子皆管孺人出也季曰洛為按察司従事娶於黄為秀<lb/>
才擬女側室胡出也孫男女云云𦵏於某所吾聞之吳<lb/>
俗諱富以避官侵牟然亦不善居富獨徽人不諱富其<lb/>
所致富與居亦類有道者今讀張翁狀其趣時近智其<lb/>
寛報近仁其讓著近禮其赴役近義豈所謂好行其徳<lb/>
者耶晩而以考終四丈夫子三能拓其業而叔氏用儒<lb/>
顯是宜銘銘曰<lb/>
以惠行蓄則無詬以禮禦侈則善後以文飾終則不朽<lb/>
<pb n="KR4e0201_WYG_274-4a"/>
　　郷進士玉山張先生暨配全孺人合𦵏誌銘<lb/>
當嘉靖中而崑山之雋有聲公車間者毋如吳先生中<lb/>
英歸先生有光與張先生廷臣然張先生與吳先生竟<lb/>
不第邑邑以死而歸先生老僅得一第亦竟以拙宦邑<lb/>
邑死噫胡造物者予才而竟抑之也盖先生娶於全有<lb/>
一子曰士㵸其才如先生而不遇過之當其塟先生嘗<lb/>
手草事狀以請賢士大夫之誌銘而不果既全孺人没<lb/>
而士㵸亦以痛發病死矣為士㵸之二子曰進士棟曰<lb/>
<pb n="KR4e0201_WYG_274-4b"/>
諸生文柱既以全孺人納先生窆且十年而名成乃又<lb/>
奉士㵸所草先生狀而益以全孺人狀而問誌銘於余<lb/>
余故與棟文柱善而夙知先生故不辭按狀先生之先<lb/>
為汴人建炎中以避難南徙至明而有諸生旭者生新<lb/>
城令能能生博士注後先以善政教聞注生刑部公鑾<lb/>
教授諸生有隠徳是生僉事公寛僉事公嘗一為刑部<lb/>
郎奏最而封鑾如其官故鑾得稱刑部公云僉事公娶<lb/>
於周而生先生為人鳶肩廣顙脩眉長凖凖上黒子隆<lb/>
<pb n="KR4e0201_WYG_274-5a"/>
起五嵗從僉事公令錢唐署驟災舎人子驚求先生不<lb/>
得乃自寢抱印出僉事公異之俾見客拜起如成人已<lb/>
俾就外傅握管受字即能辯㸃畫波拂嘗有沿司檄而<lb/>
覬以下上者先生驟見之曰非真檄也問何所得之曰<lb/>
於前檄篆得之僉事公既驗而益大異先生曰兒任官<lb/>
矣嘗有塾客要先生西湖而主具乃一吏者先生拂衣<lb/>
起曰是將有居間設耶歸以語僉事公而頃之其吏以<lb/>
侵牟藏緡見訐矣是時先生甫八嵗既歸自錢唐受易<lb/>
<pb n="KR4e0201_WYG_274-5b"/>
於梁九萬氏屬文蔚然時全孺人之父曰全翁以財雄<lb/>
里中嘗覸先生過門而奇之曰是嶽嶽者誰氏子也問<lb/>
其父為僉事公乃使人喻以指遂歸孺人於先生尋按<lb/>
察公罷歸欲使先生改授詩於浙東鄭氏未浹旬而當<lb/>
御史試遂以詩報既射義始意逆之時御史為蕭鳴鳳<lb/>
者㝡嚴少可顧獨善先生遂補博士弟子其又明年且<lb/>
試而後御史以爭鹺利有所望於僉事公僉事公憂曰<lb/>
得無以兒子餌郄耶乃援例入太學而訾不能中程全<lb/>
<pb n="KR4e0201_WYG_274-6a"/>
孺人悉簮珥以佐訾自是日夜戢身機杼間矣先生㳺<lb/>
太學而所為時業當祭酒湛原明張常甫意凡三試悉<lb/>
冠其儕至戊子郷試遂中式學士張公潮激賞其文曰<lb/>
是當一日千里矣然至㑹試輙不利而以文髙同舎生<lb/>
有剽而取上第者人或為不平先生笑曰命亦可剽取<lb/>
耶彼且出吾大人日而貽吾於是日侍僉事公於里社<lb/>
詩酒間僉事公既才先生先生益自砥礪以父子知己<lb/>
而僉事公有文責輙屬先生先生具一草出輙成僉事<lb/>
<pb n="KR4e0201_WYG_274-6b"/>
公聲久之僉事公病亟先生昏夜走求醫躬嘗湯藥既<lb/>
卒哀毁骨立將𦵏行求吉壤地敚於弟不行因痛自責<lb/>
復别求得吉地先諸役負土石成墳𦵏而廬於墓者三<lb/>
月而弟㑹有他厄念不敢徼先生力乃力為救解得免<lb/>
自是為感動又嘗迎貱産之伯父使返著於吳淞築室<lb/>
居之殁治墓隣僉事公曰魂魄庶相倚也先生既少而<lb/>
多疾其試應天亦以病疽幾殆而困公車久不能無中<lb/>
鬱竟復病疽前是忽呼士㵸謂曰夜夢偕而祖㑹官舍<lb/>
<pb n="KR4e0201_WYG_274-7a"/>
語不可了而多悲咽是何祥耶既寢病劇猶能為七言<lb/>
詩二章感激用壯無兒女子態亡何竟不起是時士㵸<lb/>
甫十八而全孺人痛先生甚不即偕死然稍稍代為政<lb/>
矣士㵸好讀書不能問家而宗人有利其産者創賦訟<lb/>
以傾之時時賴孺人筴以免最後轉徙金陵孺人且老<lb/>
尚能馭漿酒脯<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>絲縷之費以寛士㵸於書而是時棟<lb/>
及文柱稍有識矣孺人口授書成誦又為課其筆札而<lb/>
誨之曰毋替而祖武也而有祖不能𦵏有家不能歸是<lb/>
<pb n="KR4e0201_WYG_274-7b"/>
在而輩責哉已又歴數其郷戚宗黨曰是猶及而祖還<lb/>
往者也是下石而父者也已又曰夫下石者吾非欲報<lb/>
之欲使汝知衡困也盖士㵸念欲攜二子於邑試而難<lb/>
孺人不欲行孺人固强之乃行行而孺人疾亟歸不及<lb/>
殮矣士㵸所以悲而病且死也嗟夫張先生挾文行稱<lb/>
至不得一第而又不獲下夀士㵸又過之矣然而棟甫<lb/>
踰立而擢髙魁所為程式文傳於世文柱少於棟而補<lb/>
諸生十試皆冠其取一第可芥拾也是何前者之難而<lb/>
<pb n="KR4e0201_WYG_274-8a"/>
後者之易也王子曰余讀張生狀盖泫然焉語云公侯<lb/>
之後必復其始張氏今乃有始矣夫以張先生父子之<lb/>
才而不遇且至欲令人詰造物然以例夫吳先生歸先<lb/>
生之後而寥寥者又當何如也先生字元忠家玉山下<lb/>
因號玉山子又以其拙於世也别號六拙居士生之日<lb/>
癸亥二月之五卒而為乙巳十二月十九日得年四十<lb/>
三有文集十六巻文待詔徴明序之全孺人生以癸亥<lb/>
四月十一日卒以丙寅十二月廿一日得年六十有三<lb/>
<pb n="KR4e0201_WYG_274-8b"/>
有丈夫子一即士㵸補太學生娶柴氏女一適吳詢孫<lb/>
男二長即棟娶於歸文柱娶於朱女二適王庚周肇恒<lb/>
墓在崑邑九保藏字圩之原銘曰<lb/>
墓有梓而弗竟材以逮孫枝夫然後培峩其負贔而<lb/>
虚其顔以俟乎將來猗歟休哉<lb/>
　　明封文林郎長樂縣知縣慕節蔣翁墓誌銘<lb/>
盖蔣翁之始置其居也曰順節其最後曰慕節云蔣翁<lb/>
之所不忘節則以母季孺人故而其父曰思靜公思靜<lb/>
<pb n="KR4e0201_WYG_274-9a"/>
公之舉蔣翁僅三嵗而棄之季孺人抱遺孤而泣告伯<lb/>
氏曰所不即従地下者以此兒耳其幸全之則伯氏之<lb/>
賜也伯氏惻然顧其媍譚曰善視娌母子自是孺人依<lb/>
譚以居然素貧績絍所不及或日一炊冬一薄絮撫蔣<lb/>
翁而問曰兒得無饑寒乎蔣翁强應曰否中夜影㷀㷀<lb/>
相顧而泣被為漬也蔣翁甫六嵗就外傅日記可數百<lb/>
言又工偶對自是夜分篝燈書聲與杼相終始矣蔣翁<lb/>
之小長受經屬文漸有聲而故眉州學正朱公晩而舉<lb/>
<pb n="KR4e0201_WYG_274-9b"/>
一女甚愛之難其偶見蔣翁而器曰是孤乃壯可倚也<lb/>
俾入贅女是為朱孺人甫贅而朱公死於是朱孺人奉<lb/>
季孺人以養蔣翁稍發舒得専意學問補邑弟子員每<lb/>
試輙髙等邑令馮君汝弼賢季孺人之節禮其廬旌異<lb/>
之而蔣翁之試南畿則詘無何季孺人遘痢蔣翁廢寢<lb/>
食而日夜兢兢醫藥間躬浣中裙牏厠者一月竟不起<lb/>
蔣翁慟幾至滅性盡毁其槖敦𦵏事走故師陳中丞察<lb/>
而乞志銘曰傷哉所以為吾母者僅此耳以故更其順<lb/>
<pb n="KR4e0201_WYG_274-10a"/>
節之署曰慕節而蔣翁所為文義益工然其再試於南<lb/>
畿復以疾不終事歸㑹朱孺人復卒蔣翁大歎咤曰命<lb/>
矣時朱孺人舉丈夫子三咸玉立乃指架上編謂之曰<lb/>
吾起孤童不能治家人産以貽若曹勉之是中可家也<lb/>
於是邑大姓耳蔣翁名相率延為塾師其長者二子後<lb/>
先従蔣翁獨嚴課之俾抗法而季亦漸長俱業成伯與<lb/>
仲遂同舉郷薦其明年伯復成進士蔣翁乃快然曰吾<lb/>
蔣自汝州公起家良二千石且百年而復其始吾可以<lb/>
<pb n="KR4e0201_WYG_274-10b"/>
謝博士弟子冠矣然蔣翁既内傷不及事思靜公每伏<lb/>
臈懸遺像而飲泣已又痛季孺人之節不及旌也居恒<lb/>
邑邑不懌曰傷哉吾所以為吾母者生順而没慕之已<lb/>
耳於是伯方肄事銓部上書陳季孺人節下有司覆核<lb/>
當旌詔許之蔣翁聞而後喜可知也伯令長樂以卓異<lb/>
考封蔣翁如其官具冠帶上之蔣翁曰吾無官業藉爾<lb/>
有官雖然尚不如旌吾母孺人之快也一再御冠帶即<lb/>
箧之謂此何物苦約束我自是出行必徒步遇故所識<lb/>
<pb n="KR4e0201_WYG_274-11a"/>
即田叟市販肅揖問勞苦微時有所窘侮輙忘之叩緩<lb/>
急不忍以難報也其事伯父母不啻若父母曰微二尊<lb/>
人我何以今日待其子益共慤而撫其孤孫成長捐先<lb/>
業畆二十畀之俾食其入而代之賦季孺人之二姪有<lb/>
田不售委蔣翁蔣翁度其窘且甚還之焚其券盖其少<lb/>
時嘗館江郷有少婦目成者蔣翁黙念身何所自出而<lb/>
輕棄之即宻徙去又嘗守醉客之遺金而還之其㝠行<lb/>
篤至如此郡國干旄候蔣翁多使人謝疾不恒見見不<lb/>
<pb n="KR4e0201_WYG_274-11b"/>
一語及私然性獨喜客客至輙呼飲飲竟輙卧任真推<lb/>
分廓如也又嘗習二蒼頭吳聲使佐酒暇則選地於虞<lb/>
山昆湖間徜徉竟日猶以為數出勞人築半畆園於舍<lb/>
傍擥山之勝而亭之襍植卉竹手抱甕汲灌不以風雨<lb/>
廢也蔣翁既數喜為宴㑹而其好施又天性然又不問<lb/>
家人産絶居間饋謝路時時笑彼守財虜何為安得數<lb/>
千斛粟盈囷惟吾意所欲予哉伯繇令髙第當召顧入<lb/>
留都為刑部郎意蔣翁有所嗛乃得好語云食味忌甘<lb/>
<pb n="KR4e0201_WYG_274-12a"/>
馳坂忌峻郎乃而久地也蔣翁為人脩眉聳肩狀若立<lb/>
鵠兩目炯炯徹逺步履便捷望之恒以為且百嵗蔣翁<lb/>
雅亦自負百嵗也而偶以勞<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>傷積血腰腎間隠隠作<lb/>
痛藥之且愈矣它醫雜投補劑兩月遂中滿不能食是<lb/>
時伯方留省而仲以試事大都未及侍當疾革家人環<lb/>
擁泣蔣翁笑揮之曰去毋溷乃公苟死者有知吾以諸<lb/>
兒成立報吾父母矣因誦論語數章曰聊以攝散亂耳<lb/>
又謂毋作佛事世豈有淨土吾前後念不接即淨土也<lb/>
<pb n="KR4e0201_WYG_274-12b"/>
屈指某日為吾生嵗衝且逝矣趣治木木美津津喜見<lb/>
眉宇至期整衿危坐而逝始伯聞蔣翁病哭請於其長<lb/>
以病告輕歸抵家則不及殮者僅一日耳蔣翁諱世卿<lb/>
字嗣息其生以正徳壬申閏五月二十八日卒於萬厯<lb/>
丁丑正月二十三日享年六十有六有丈夫子六曰以<lb/>
忠者即伯自刑部稍遷為郎中娶於周封孺人曰以化<lb/>
者即仲娶於徐次以行邑諸生娶於嚴故贈孺人朱出<lb/>
也又次以載邑諸生娶於歸又次以仁娶於施又次以<lb/>
<pb n="KR4e0201_WYG_274-13a"/>
遜娶於程諸孫十人孫女五人其婚嫁具行狀中𦵏所<lb/>
在虞山南湖橋陳家澗之原惟蔣之先有諱亢秀者在<lb/>
晉以下吳功食采邑常熟遂世為常熟人至元忠用判<lb/>
官九一而始徙城南居又二世而為岳以郷舉仕有聲<lb/>
實所謂汝南公者也亡何忽傍落又二世而蔣翁始以<lb/>
力學孝行開先刑部君兄弟益廓大之蔣自是有聞哉<lb/>
夫刑部君之所具狀雅而詳於季孺人之節而蔣翁之<lb/>
孝盖精乎其言之也余憫其志意而許之誌且為之銘銘曰<lb/>
<pb n="KR4e0201_WYG_274-13b"/>
終始不能忘母孺人者其蔣翁也耶能顯母於旌而榮<lb/>
蔣翁以封者為郎中也耶蔣翁歸而報母暨思靜公相<lb/>
與融融于大隧之中以相蔣氏于無窮<lb/>
　　鄉進士張叔貽墓誌銘<lb/>
予弟敬美過淮而遇吳司馬者謂曰前有二王後有三<lb/>
張吳人哉嘻敬美歸而語予而張之季則以前一嵗逝<lb/>
矣所謂三張者伯起幼于叔貽也叔貽無子子幼于之<lb/>
子仞幼于乃自為傳而以仞來請曰是將𦵏矣敢藉手<lb/>
<pb n="KR4e0201_WYG_274-14a"/>
吾子以不朽夫予往來於三張者最久而又最善其何<lb/>
忍辭叔貽諱燕翼其先世為長洲人有昶者嘗著人物<lb/>
志再傳而為雲槎公冲雖以末起家顧喜蓄圖籍古器<lb/>
有雋聲貳許太君生三子伯仲皆玉立美秀叔貽生而<lb/>
貌微寢然特穎敏甚七嵗聴歌者按節而句之殊皦又<lb/>
能為漁陽撾縦辯折客客無敢抗十三工屬文尋受易<lb/>
於蔣大夫夢龍已又㳺其伯仲間十七為郡諸生二十<lb/>
一遂偕伯氏領郷薦一時才名籍傾吳中矣凡三試於<lb/>
<pb n="KR4e0201_WYG_274-14b"/>
春官三不利而其最後司試者得其文而善之且見録<lb/>
用小不及格罷遂以其明年春感末疾寢劇至冬十一<lb/>
月卒得嵗僅三十三叔貽始㳺伯仲間習博士家言伯<lb/>
仲皆善詩則亦善詩伯氏善書則亦善書而叔貽時時<lb/>
作猗蘭藂篠恠石出其表也其為人醖藉開敏善談笑<lb/>
多藝能所治裝服器用人慕而倣之又能自度曲為新<lb/>
聲去家十餘武樊圃疏池雜藝花竹築精舍讀書其中<lb/>
佳客相過従竟日夕不厭居恒慕説長卿之慢世季長<lb/>
<pb n="KR4e0201_WYG_274-15a"/>
之達生以阮公口不挂臧否為善所恨多白眼耳與客<lb/>
周旋毋論賤貧有所匄請立應而所簡脱多逹官富家<lb/>
子自其兒時故文待詔徴仲業已器愛之而一時諸名<lb/>
勝若徐紹卿文夀承休承彭孔嘉黄淳父周公瑕何元<lb/>
朗錢叔寳咸屈年行而與友叔貽相與下上甚快其家<lb/>
世既多藏圖籍古器而叔貽又慕好之又雅負鑒辨名<lb/>
畫法書敦彛鼒鼐印章酒鎗茶具之類一一能指所従<lb/>
來當其嗜即廢著脱衣不顧也叔貽外莊其伯仲而膚<lb/>
<pb n="KR4e0201_WYG_274-15b"/>
愛靡間其事許太君則務以色養閨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之際熈熈如矣<lb/>
前卒之嵗屬除而夢賈長沙以鵩賦示之明日謂人曰<lb/>
殆哉吾今者乃長沙筭也既疾革許太君勸之居内謝<lb/>
曰奈何令兒死婦人手則又謝曰兒不能復共養母矣<lb/>
有二兄在母自苦目遂瞑叔貽所為古丈辭若干其著<lb/>
者疾世多市交作掩關銘疾世多市毁作行己箴他托<lb/>
指類是叔貽娶於徐生二女長適庠生湯一鳳次聘庠<lb/>
生徐篤孺其𦵏也在伏龍山之新阡銘曰<lb/>
<pb n="KR4e0201_WYG_274-16a"/>
葬者季耶忌汝者世耶奪汝者帝耶痛汝者伯仲氏耶<lb/>
不朽汝者誌耶嘻其存者張與王俱二耶<lb/>
　　封徴仕郎吏科給事中鳳岡湯公墓誌銘<lb/>
始余為郎時故雙梧湯先生用邑丞沿檄至都先生不<lb/>
以余少而進之論文甚適也凡二十六年而余領太僕<lb/>
先生之孫給事君用邑令髙第入𤨏闥不以余憊復進<lb/>
之論文且旁及時政又甚適也已而知為先生之孫又<lb/>
得其父鳳岡公之為人其博雅似先生而易諒開濟世<lb/>
<pb n="KR4e0201_WYG_274-16b"/>
所舉而歸給事者則又公啟之盖踰嵗而公抱微病給<lb/>
事念之篤乞歸省亡何病良已於是公日夜促給事還<lb/>
署毋戀戀老人方健甘匕箸然給事之還署不三月而<lb/>
公病復作且逝矣給事銜哀手事狀而匍匐以𦵏告曰<lb/>
唯執事者以不肖之知而推其前人而辱之志銘死且<lb/>
不朽以王父之知而惠其後人而辱之志銘死且不朽<lb/>
夫余幸而獲稱友于公父子也安能辭按狀湯之先世<lb/>
為練川人凡徙於郡城之碧鳳里者三世而為雙梧先<lb/>
<pb n="KR4e0201_WYG_274-17a"/>
生諱珍以行誼文學與文太史徴仲王太學履吉後先<lb/>
齊名娶於某是生公公幼警敏甫就外傅即能讀其父<lb/>
書而工屬文嘗感雷震作迅雷賦履吉讀而異之謂先<lb/>
生曰是兒尾乃公胡迫也先生雖才公然念其多病不<lb/>
欲過程督之而公益自勵於學諸子史百家言靡不成<lb/>
誦至所謂漢文選則餔糟醊醨矣弱冠而補諸生小試<lb/>
輙能甲大司馬永豐聶公御史大夫南充王公尤器之<lb/>
而少司馬衡水楊公時為學使者以公冠諸生俾受粲<lb/>
<pb n="KR4e0201_WYG_274-17b"/>
弟子執易而請難者比比然公數奇其試於南都輙不<lb/>
利而所受弟子多通顯者公乃歎曰吾家世易而不一<lb/>
遇能不愧吾弟子顧謂給事詩亡而後春秋作若庶幾<lb/>
籍此以進哉公自是杜門不復應試而給事之業成迨<lb/>
其舉進士而公膺貢當上春官自顧笑曰夫欲用我者<lb/>
而不及吾壯哉孺子也才可任也天其佚我老矣公雖<lb/>
意給事才可任而猶竊少之其令進賢而迎養瞿然往<lb/>
曰吾欲以觀進賢令作何狀及郊而郭而聆民聲入邑<lb/>
<pb n="KR4e0201_WYG_274-18a"/>
而詧吏色而喜可知也不踰月歸曰無所為迺公虞矣<lb/>
進賢令髙第入給事首省公又將其媍若孫往曰吾欲<lb/>
以觀給事何狀給事迎拜公謂曰骨鯁若自有之第為<lb/>
縣官持衡大體夫揣摩利便以就功竊望風旨以希納<lb/>
一切毛舉鷙擊以自顯見非天子所以用若意也給事<lb/>
拜受教公覩其所請白封事而喜可知也不踰月復歸<lb/>
曰無所為迺公虞矣給事既留公不得復念母沈夫人<lb/>
無已而公所抱微病有徴以故乞歸省歸而病良已乃<lb/>
<pb n="KR4e0201_WYG_274-18b"/>
大合閭黨為贐郡邑守令上牛酒相繼當是時公疾非<lb/>
盡已欲以壯給事之行而俾無内顧憂以故與沈夫人<lb/>
俱自强力匕箸給事信之為小寛而亡幾公逝而沈夫<lb/>
人繼之矣雖然給事業已棄身為國家有賴天子仁聖<lb/>
得遂其私及公與沈夫人之别聲辨味而一相與娛樂<lb/>
今又奚憾也公孝友敦樸自天性雙梧先生嘗遘癘危<lb/>
甚公剪爪髮而祈於神請得以身代先生竟愈季公貧<lb/>
不能家公剖家而事之曰吾敢靳吾先人之敝廬也季<lb/>
<pb n="KR4e0201_WYG_274-19a"/>
父稍廢箸則為贖以至殁而盡分給其諸子少與方伯<lb/>
陳公子兼同師雅相慕陳公窶至不能饔公舍而饔之<lb/>
已又饔少叅張君某某念其鰥也而以弟之子妻之居<lb/>
恒謂二君非庸人也公居平嘿嘿不喜言人過失至得<lb/>
一言人倚以為重若管幼安王彦方者好田居不喜入<lb/>
公府既以給事貴封如其官而不時御章服幅巾白帢<lb/>
澹如也公諱修字彜省所居碧鳳里有岡曰髙士故署<lb/>
其齋居曰鳳岡學者因而稱之其殁以萬厯丁丑八月<lb/>
<pb n="KR4e0201_WYG_274-19b"/>
十三日距其生正徳丁卯九月二十三日沈夫人之後<lb/>
公殁也盖月之四日其内則淑行語具皇甫先生子循<lb/>
誌中有丈夫子三長即給事君聘尹三遷而至戸科左<lb/>
兩娶皆蔣最後龔其先蔣贈孺人龔封如之次學尹娶<lb/>
余俱沈夫人出也次任尹娶於張貳吳出也孫男六其<lb/>
長一元娶顧學尹子也一龍娶諸生陸再閏女一鳳娶<lb/>
郷貢士張燕翼女一驥娶刑部郎錢順徳女俱邑諸生<lb/>
聘尹子也一松一栢未娶任尹子也孫女四一字張某<lb/>
<pb n="KR4e0201_WYG_274-20a"/>
一字李時春餘未字曽孫男一尚幼曽孫女二一未字<lb/>
一字趙檢討用賢孫卜臺山祖塋之次余既為誌之而<lb/>
又銘之銘曰<lb/>
以丞公父而給事君子七十一年充然若無憂者耶竟<lb/>
其身績學勵行而不一讐耶其棲僻若投其避喧若仇<lb/>
其跡無憂而中無忮求者耶於戲其長即安於兹丘<lb/>
　　東墅王翁墓誌銘<lb/>
王翁諱亷字文義嘗卜墅於東山因自號東墅云其先<lb/>
<pb n="KR4e0201_WYG_274-20b"/>
世為鳳陽人諱復者以安陽總管歸太祖積功至某衛<lb/>
千戸有子義從文皇起兵北平進指揮使傳子斌斌子<lb/>
政調金鄉衛以捕冦功遷守兩浙遂家焉子澤為浙江<lb/>
都指揮僉事則翁之祖也澤生埜為支子不得襲而稱<lb/>
萃田處士有三子翁為仲生而穎敏讀書曉屬文已謝<lb/>
去曰書安能一一甲第酬也顧所以用之耳乃稍涉獵<lb/>
子史家得益語即揭之座右及為親執稱説不休翁訾<lb/>
本下中强力展轉流息以共奉處士公及母沈處士公<lb/>
<pb n="KR4e0201_WYG_274-21a"/>
好客倉卒而問翁毋恥罍者母沈病翁蚤夜粥藥間不<lb/>
暇巾櫛且卒而易戚咸至處士公老以無疾終翁猶恨<lb/>
其不及藥也伏臘祭則俯伏涕涔淫沾地矣伯兄自楚<lb/>
歸而不具槖曰愧久宦减仲產翁曰仲雖窶獨不能嬴<lb/>
尺布斗粟乎奉之終其身以至賙棺殮甫踰强而有子<lb/>
俸成進士為豐城令翁數移書勉之曰令為天子愛養<lb/>
小民足矣毋念吾吾必不食而官也既令有循吏聲顧<lb/>
以不能事上官罷翁微知其垂槖欣然安之翁始有子<lb/>
<pb n="KR4e0201_WYG_274-21b"/>
貴而諸貴人父為社湖山間翁時齒最卑而角巾末坐<lb/>
稍與談諸老人人人自失也席非翁無懽以至為社中<lb/>
祭酒三紀如一日矣翁伉直不能藏善惡齒舌間而實<lb/>
無它腸即受者不為怨而益嚴重翁諸所為徳非一其<lb/>
最著者嘗置婢而知其適人呼其夫併券還之曰吾不<lb/>
忍折而嫓也居數載攜其三子來叩首堂下以拜賜翁<lb/>
既用夀考遇例有冠帶僅一御之而已尋藏諸笥曰非<lb/>
吾志也即郡大夫再致為郷飲賓亦不赴翁生以𢎞治<lb/>
<pb n="KR4e0201_WYG_274-22a"/>
戊午三月二十四日卒以萬厯丁丑六月二十五日春<lb/>
秋八十配徐繼配李丈夫子四長即俸娶於陳次化凡<lb/>
再娶曰陳沈次伸邑諸生待貢娶於邵皆徐出也佩舉<lb/>
郷貢署太倉州學正娶於沈李出也女二適諸生錢恒<lb/>
心徳府引禮樓夢賢皆沈出也諸孫十四嘉謨嘉猷俱<lb/>
邑諸生嘉令嘉徴嘉賓嘉議嘉瑞嘉筵嘉禾嘉祥嘉遇<lb/>
嘉造嘉祐嘉聞孫女四曽孫六紹登紹科紹元紹亨紹<lb/>
宜紹貞曽孫女三佩之應禮部試也凡四而最後見賢<lb/>
<pb n="KR4e0201_WYG_274-22b"/>
於司衡者且首薦而弗果吏部聞而善之令署吾州學<lb/>
特銓聴試禮部翁之卒也豐城君將以十一月𦵏翁于<lb/>
南天竺之原而以通政叅議梁公子琦狀來請志銘而<lb/>
佩與伸墨而泣致辭唯先司馬之第進士也盖偕豐城<lb/>
君云世貞甫舞象而道遇君及叅省浙西而君相欵甚<lb/>
歡也幾若世矣又八年而從佩㳺而翁始捐館舎余髮<lb/>
且種種而始稱小子以志其墓石不亦希濶異聞哉是<lb/>
宜銘銘曰<lb/>
<pb n="KR4e0201_WYG_274-23a"/>
隠其跡儒其言有子而賢是猶顯與晦之間孫枝綿綿奉<lb/>
天年南天竺之原松柏之巻然者翁之所歸全也耶<lb/>
　　故文學企齋郁君墓誌銘<lb/>
君姓郁氏初名灝卿更為灝已復為灝卿字邃叔更字<lb/>
景仲别號金齋其先自汴徙錢塘尋徙華亭幾二百年<lb/>
而有諱敏者以善著里中稱之曰佛子生封主事公桂<lb/>
桂五子長曰温州守山季曰青城君岷嘗舉北畿試有<lb/>
聲竟坎壈塲屋中青城君娶於黄無子置貳陸生君與<lb/>
<pb n="KR4e0201_WYG_274-23b"/>
某君生甫髫而喪母黄哭踊若成人矣尋就師塾受尚<lb/>
書及諸子史皆成誦十五補邑諸生當是時青城君方<lb/>
以顯屬君幾得息已㳺而其又明年君生母陸卒明年<lb/>
青城君繼卒君既連遘二喪日痛毁幾殆而又素弱不<lb/>
習生事里中子業少君而攩㧙之君務為温恭鮮仵而<lb/>
其持門戸御臧獲斬斬有條業不旁落君之媍張又能<lb/>
佐以儉勤嵗致息營𦵏已推其羡衣食其弟若女弟為<lb/>
畢嫁娶弟既娶即析箸君度不可已則司其緩急而濟<lb/>
<pb n="KR4e0201_WYG_274-24a"/>
之弟感悟益莊事君而所嫁女弟於孫者寡有一子一<lb/>
女久之病卒視不可含君撫而哭曰豈其有遺憾於孤<lb/>
女子耶非我孰任之乃瞑君為旦夕賙視其孤悉成立<lb/>
有室家而君既痛其二母後先背不及養所以待母黄<lb/>
之兄旬及其二子厚甚伏臘問遺不絶母陸之父壁與<lb/>
其媪居貧不給君除舎迎養至殁而𦵏之又䘏其子某<lb/>
某君於族兄弟行卑然至於訂是非筴利害得君一言<lb/>
以為决若蓍龜或恠曰此豈其郁氏老耶已而察君之<lb/>
<pb n="KR4e0201_WYG_274-24b"/>
篤行誼急人先已不寢為然諾乃益見推重君遂自喜<lb/>
負俠聲而其黠者陽露困以干君君無不響應甚或不<lb/>
能跡其子錢處以是産漸挫而其試有司亦數不利㑹<lb/>
有子承彬亦十五補諸生數獲儁君乃歎曰吾去諸生<lb/>
歸耳且吾安能與兒子輩屑屑競囁嚅也乃上書得諸<lb/>
生服以免久之承彬應郷試甫試而君卧病卒距其生<lb/>
之月日時悉相脗合年僅四十有一耳有丈夫子二長<lb/>
即承彬為文有奇氣娶於楊生子炳祖次承楙聘於曹<lb/>
<pb n="KR4e0201_WYG_274-25a"/>
女二長適陸之麒次許聘顧伯麟君之殁不能具棺殮<lb/>
其友沈生推已棺而其弟為調殮具始給於是承彬輟<lb/>
試奔而大慟殞絶者數乃曰孤所欲自力而償吾父志<lb/>
者已矣疾無所視湯藥而殁無所視含也如終天何則<lb/>
又曰庶幾夫藉長者一言以不朽於是手君之行而謁<lb/>
陸京兆先生次之乞余銘其墓余之舉於郷與青城君<lb/>
俱以癸卯有南北分誼第不識青城君與君而夙與承<lb/>
彬善一當銘聞之郷人君不好㳺俗客若詞人酒徒黄<lb/>
<pb n="KR4e0201_WYG_274-25b"/>
冠羽衣日夜過從毋間每一浮大白數日不醉醉即曼<lb/>
聲長歌清嘯或談説經史纚纚若懸河貫珠噫此天下<lb/>
所以譏余者而余不能悔顧獨欲得斯人而與之而亦<lb/>
已矣二宜銘銘曰<lb/>
若業將有成而卒無成以死其無成者類若父而有成<lb/>
者庶幾待君之子其即安於此顯於此<lb/>
　<lb/>
　弇州續稿巻一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻七十四</head> <lb/>
    <p>
<pb n="KR4e0201_WYG_074-1a"/>
欽定四庫全書<lb/>
　弇州四部稿巻七十四<lb/>
　　　　　　　　　　　　明　王世貞　撰<lb/>
文部<lb/>
　記十首<lb/>
　　顧氏祠堂記<lb/>
昔者三川之民被髪而祭於野夫子葢夷之云先王之<lb/>
世亡論貴賤人人得縁等盡其孝而秦好尊大制黔首<lb/>
<pb n="KR4e0201_WYG_074-1b"/>
毋特祠即卿大夫過抑殺嫌其比於上家不復廟矣而<lb/>
熟於禁者以為固然而忘其自甚或執政大臣坐祠寢<lb/>
見糺有司至勞人主斥縣官費為廟者噫何其陋也楚<lb/>
俗號稱朴嗇其民淫於外鬼而畧於内鬼蘄顧公業諸<lb/>
生時則已中非之歎曰蘄之中大夫之宫鱗然其侈者<lb/>
山節而藻梲所以自居亦足矣即藉先人遺饒什一之<lb/>
息亡所施施之叢林之社而奈何靳一椽先人也此何<lb/>
以教民孝且合族哉於是謀祠祠其髙大父以下而屬<lb/>
<pb n="KR4e0201_WYG_074-2a"/>
為諸生力未遂乆之公二子按察問比部闕先後成進<lb/>
士各以禄之餘至公乃合耕之餘庀材鳩工為屋若干<lb/>
楹卜宅之隂厥枕維岡堰陂為塘割燥臨濕檜栢薈蔚<lb/>
深靚洞幽神所慿依春秋牲牢相恊厥資益置腴脂凡<lb/>
數十租族之貧者遴使奉祠取其秫以醴茁彼羊豕左<lb/>
右飱粥以給事育祠既告成乃合昆季乃率子姓卜日<lb/>
之吉奉髙大父以下入祠左右昭穆咸秩於禮肅若肸<lb/>
蠁儼若有體雍容祼將始卒不愆尸警位嚴靈風蕭然<lb/>
<pb n="KR4e0201_WYG_074-2b"/>
既畢事公乃餕神之吐揚觶而戒曰嗚呼凡我後人毋<lb/>
墜忘先徳嵗以其日必躬必慤予思日孜孜砥節厲心<lb/>
毋辱其遺衆穆如也又翼如也以聽君子曰楚自是愧<lb/>
祭寢矣不忘其親孝也合族而以恵遺貧仁也詩曰孝<lb/>
子不匱永錫爾類楚之大夫家有廟也顧公風之矣其<lb/>
二令子宜哉<lb/>
　　張氏新泉記<lb/>
順義張君既罷職方歸乃即邑東北五里圃焉圃故去<lb/>
<pb n="KR4e0201_WYG_074-3a"/>
河逺千樹棗千樹栗千畦薑韭菘它蔬屬稱是顧安所<lb/>
得水乎於是張君厚募工穿井下可十餘丈而土入益<lb/>
燋坌勃若壒工報曰是不可為水也燥而堅是類燄穴<lb/>
叩之空空如下天狀盍他徙穴乎張君意不懌乃操豚<lb/>
酒為文告於神大畧言不佞不足以要神天一之貺雖<lb/>
然掘井九仞而神閟焉亡涓勺報自今而往請與神約<lb/>
其重之妄愚不飭志於隠者罰之涸如故自絶於尺寸<lb/>
之澤而枯於鮒者涸如故請得舍畚鍤焉既畢告而張<lb/>
<pb n="KR4e0201_WYG_074-3b"/>
君乃以暮行井傍有若蠕蠕於土者試以杖導之則泉<lb/>
暴起慫涌觱沸巨若疋練細若瑟瑟倐忽充凸寒冽靜<lb/>
㫖環井而圃諸非張氏者咸取汲焉邑薦紳先生人人<lb/>
來言張君祥也在易井之九三井渫不食為我心惻可<lb/>
用汲王明並受其福三閭大夫得此繇而歎豈足福哉<lb/>
今天子明聖井養萬彚即抱一才藝者思自奮勿幕之<lb/>
效而况張君則豈其遂不食也吳人王某過井酌水甘<lb/>
焉張君語之故而命記之<lb/>
<pb n="KR4e0201_WYG_074-4a"/>
　　永平祠殷訓導先生名宦記<lb/>
葢猗蘭困於谷風雖死不改香亡何而馬勃陵之在下<lb/>
難振哉有質檉櫸鴟鴞上托狐鼠下族然得諡為昻霄<lb/>
之雄仁義附於髙位余竊甚卑焉廼若在下而振彌乆<lb/>
而聞此非特其所寄殊也厥亦有至質矣余日者察獄<lb/>
燕趙間間則以祠考循良吏故實其祠類多二千石不<lb/>
則千石亡下者退而見其父老諸儒生難之雅未有以<lb/>
舉也是亡論其甚往緜邈即能及其身耳目睹記亡稱<lb/>
<pb n="KR4e0201_WYG_074-4b"/>
焉於乎非名實相左謬盭然耶又東游永平永平為古<lb/>
遼西地不佞葢徘徊於離枝孤竹之封攬先民之遺致<lb/>
庶㡬哉有所值而不果廼其父老諸儒生稍稍有能言<lb/>
其宦之良者不言二千石銅艾厪言殷先生殷先生為<lb/>
訓導秩百石至卑小也又天順成化間人非及父老諸<lb/>
儒生耳目胡以稱哉父老諸儒生更起難言使者胡難<lb/>
之易也吾非能識殷先生貌作何狀與官所至第吾之<lb/>
大王父行及事殷先生者家說軰臆以故畧得之而先<lb/>
<pb n="KR4e0201_WYG_074-5a"/>
生行於養母事尤著始母來就先生養也天大雨道泥<lb/>
先生徒繇泥道中扶板輿諸門人人人徒繇泥道中從<lb/>
矣母性喜食魚㑹灤河魚美而河水旱無魚先生旦一<lb/>
衣冠河傍拜且禱也亡何水驟溢得魚取以食母迨而<lb/>
今鄉之人闕供者輒詫謂兒曰唶女不習殷先生拜禱<lb/>
耶而先生故以三禮取髙第諸亡能為三禮言者先生<lb/>
晨夕誘誨之至捐奉為油楮費束修以上未嘗不諄諄<lb/>
也永平家挾三禮青紫比比三禮之傳永平自殷先生<lb/>
<pb n="KR4e0201_WYG_074-5b"/>
始余起謝父老諸儒生審如公等言是不當祠殷先生<lb/>
耶蜀之有文翁葢天壤相蔽焉大要前用殷先生法也<lb/>
夫殷先生不及身後必有顯者及余卒卒罷察獄還治<lb/>
兵山東從今國史檢討正甫游因得聞正甫之先仕嘗<lb/>
至徳審理相徳莊王有聲不知其為殷先生也以姓故<lb/>
語及之正甫大驚曰吾不足以辱先審理後待罪太史<lb/>
則不知先審理之教永平若是嵗餘而永平守紀君使<lb/>
來言其前守李君為殷先生入祠狀良悉且謂余記之<lb/>
<pb n="KR4e0201_WYG_074-6a"/>
夫二君子其猶行古之道也夫徴衆公也逮卑義也追<lb/>
逺仁也假令殷先生婁起為九卿生赫然祠矣烏能歿<lb/>
而脂父老諸儒生口至今二君子其猶行古之道也然<lb/>
則不難正甫乎誠不欲令以正甫故揚先人名又詎宜<lb/>
以殷先生後故掩賢者二君子之為永平而已矣殷先<lb/>
生諱某武定人後遷濟南李君名遜今為廣提學副使<lb/>
紀君名公巡由給事中遷<lb/>
　　青州兵備道題名記<lb/>
<pb n="KR4e0201_WYG_074-6b"/>
青州故無兵備道有之自獻牛鸞始牛公始繇益都令<lb/>
遷也武皇帝中大盗彦名等以數萬騎臨濟上三周華<lb/>
不注焉東而蹸淄澠之交牛公從子弟亡命力戰却之<lb/>
於是奉璽書超按察僉事治兵青州屬州邑十四益以<lb/>
濟南之淄長萊新為州邑大小十八又得以考功法課<lb/>
諸吏論死罪以下者牛公治之乆遷副使最有聲其後<lb/>
代牛公者或以副使以僉事所奉秩輕重有間其於兵<lb/>
備職自如即稱使可十餘人專以彈壓盗賊然盗後先<lb/>
<pb n="KR4e0201_WYG_074-7a"/>
亦十餘發發輙與使相低昻而期甚至以跳梁聞上勞<lb/>
白虎節則安用是使為也說者言青於郡國最號難治<lb/>
都㑹之間其民不辨穀麥本而務以鮮衣怒馬相勝鳴<lb/>
瑟跕屣陸博蹋鞠如季子之稱齊哉即野負山鑄山負<lb/>
海煑海大豪驁然挾中猾佐而驅使民威重於使且謂<lb/>
使孰與我大也民之聽豪也便於聽使然俗又好任俠<lb/>
慨不快意以軀借交報仇藏命作姦剽攻禦敓鑄錢掘<lb/>
塜固人人少年翁伯也使者業以柱後恵文彈治之固<lb/>
<pb n="KR4e0201_WYG_074-7b"/>
當無擾獄市一言耳平陽侯胡以得化諸能為齊言者<lb/>
古之人奉寛寛理奉嚴嚴辦是數君子寧盡不古若也<lb/>
漢世守得以一切便宜破法錢穀兵甲從意調興所論<lb/>
死朝上夕報可甚或立决乃上今雖謬稱貴重於守禁<lb/>
網叢宻蝟察虎視一不相中文法吏得以其職伺之其<lb/>
他干陬察淵皤腹版築中丞之辟司徒銳司徒耳奉牘<lb/>
而讞頫首聽裁侍御之廷尉史耳舉翮觸隅動若籠鳥<lb/>
乃欲一區區下筴偃然蹻跖之上責漢治明法不亦大<lb/>
<pb n="KR4e0201_WYG_074-8a"/>
相縣左哉雖然賢者不以小廢志智者不以困廢才夫<lb/>
因事而就功趣時而見長則數君子者誠饒為之也世<lb/>
貞既待罪且三載乃得以燕從諸父老及薦紳先生質<lb/>
所難諸父老薦紳先生間以數君子政稱者其姓氏或<lb/>
闕焉用是大懼采而勒諸石為之記使有存耳至所謂<lb/>
某也賢某也否一字衮鈇史氏職也即世貞焉敢以不<lb/>
肖身辱數君子後而易言之哉<lb/>
　　閱武堂記<lb/>
<pb n="KR4e0201_WYG_074-8b"/>
出青東門折而南可一里為蒐地地可容萬人其陽有<lb/>
臺据而堂之三楹曰閱武日乆圮廢且甚世貞視事之<lb/>
再閱嵗乃始庀嘉肺之羨緡鳩工廓其楹為五更治臺<lb/>
於後峻加堂之半堂成世貞乃以間從吏士出勒騎射<lb/>
鼓之駟鐵乘黄不脫介而馳磬控若翼縱送若組囂爭<lb/>
的者以千計的之發以植其叢矢以蝟二矛重喬左旋<lb/>
右抽聚為鄧林覆之凝冰厚霜盤踊電激卻曵風雨鋈<lb/>
錞之㦸指空而擲要𦕈俯身接之捷於猿猴刀盾曳札<lb/>
<pb n="KR4e0201_WYG_074-9a"/>
銛接不及毫末目無逃挫賈其餘彊搏人以嬉斯不亦擊<lb/>
技之雄也耶雖然孫卿子曰齊之擊技不足以當桓文之<lb/>
節制夫桓固而齊之先君也當桓時楚乘廣雄於江漢折<lb/>
鈎之喙足以當九鼎焉而不憯驪山之孽狄實跳梁以夷<lb/>
衛城社襄公靡罷之燼桓實因之至大匡管氏之法亦不<lb/>
過取士於軌里連鄉中軍國髙之鼓而已其於法綦淺甚<lb/>
易然以其燼南遏楚北伐山戎中包諸宗侯外撫吳越邑<lb/>
牂柯踰方城雕題黑齒六兵車而王室遂奠不佞即諸吏<lb/>
<pb n="KR4e0201_WYG_074-9b"/>
士業以而車轂擊人肩摩連袵成帷揮汗成雨毋若先臨<lb/>
淄之途乎哉而所自負冠雄雞佩長鋏截蛟斷兕殿後攻<lb/>
鋒毋若先彊冶綽最之流乎哉然不能為縣官出死力擊<lb/>
敵庚辛以來悉索敝賦奉若而北至則盤馬長城之南度<lb/>
警解輙罷以要大司農金錢乍浦之役有君子六千人一<lb/>
夜駭廢未曙跡絶以不佞所遣募南者無尺寸功還報徒<lb/>
令孜孜閱軍籍為也則縣官奚賴焉見而之雄於師也未<lb/>
見而之雄於敵也夫惡少子弟脩小酒食憤奮臂一呼<lb/>
<pb n="KR4e0201_WYG_074-10a"/>
三尋長銛施頸自若它椎埋發塜鑄山而攫魚鹽之利<lb/>
又何雄也南矢不能及大海北矢不能度長城徒以烏<lb/>
合鳥散為長筴抑又何誖也世貞嘗讀管氏之書葢有<lb/>
所謂七體八經五務三度非盡以其施之兵乃所以為<lb/>
兵本者詳矣禮義亷恥是謂四維今諸吏士勇私而怯<lb/>
公也馳小而忘大也毋亦為而師帥者闇昧於道不預<lb/>
修四維之訓乎哉其師帥固然乃諸吏士不務以壯時<lb/>
佐揚先人之休烈而令人舉盗賊之聲稱冠之齊要亦<lb/>
<pb n="KR4e0201_WYG_074-10b"/>
不善用雄矣不佞竊以為諸吏士羞願得修其職交勉<lb/>
焉<lb/>
　　屈賈二先生祠記<hi>代家君作</hi>
嘉靖己酉予按郡至長沙其水曰沅湘故楚屈平所自<lb/>
湛地至漢時賈誼出傅長沙王渡沅湘水為賦弔屈平<lb/>
因以自悼云今蹟猶有稱賈太傅宅者以詢其里學士<lb/>
大夫類能言之然未有祠祀予嘆曰嗟乎是曷以揚搉<lb/>
明徳表厲風軌而亷起頑鄙哉其責與於守土者語長<lb/>
<pb n="KR4e0201_WYG_074-11a"/>
沙守某守曰唯唯謀之丞某倅某某出官之羨庀材而<lb/>
計之為楹若干左祀屈子右以賈生配采蘺芷酌椒水<lb/>
奠焉而屬予記其事予少也則嘗讀司馬氏史竊慨之<lb/>
矣夫士蓄志擔業慷慨而激昻功名之㑹何可言也或<lb/>
道與時左奉身綽裕之鄉而逃於是非之外以語其身<lb/>
可爾豈所以語于國也屈平繇公族事懐王王故嚄唶<lb/>
靳斷子蘭上官又内誣斥指逺之隂嬖參五而愛怒謬<lb/>
盭夫抱皦皦之節兼卓越不儷之藝而欲求近亡害者<lb/>
<pb n="KR4e0201_WYG_074-11b"/>
此於勢固難也流涕逐放瀕死而益巻巻不忘者其意<lb/>
乃可悲而灋也夫懐王則何敢望文帝絳灌東陽諸公<lb/>
特椎朴少識熟馬上之故觀厭薄儒者豈亦習於内誣<lb/>
斥指之術哉賈生何媾此逐也賦所云鳳凰騏驥者似<lb/>
謂平不解晦跡量可乃其自謂然矣悲夫人臣欲輸忠<lb/>
主上保乂宗社憂深而慮長顯至哭涕太息即㣲或比<lb/>
物假訓者其於量身誠拙於國計何耶不亮其衷而較<lb/>
其淺曰自夭于天年過矣過矣楚王昔縣令尹使使持<lb/>
<pb n="KR4e0201_WYG_074-12a"/>
重金璧而聘莊生生去弗顧曰吾與曳尾而泥中之龜<lb/>
也莊生殆得全其天楚又何賴焉予故特祠二子祀之<lb/>
俾凡長沙之薦紳士與吏兹土者過而游以弔者愓然<lb/>
有懐君奉公濯行不湼之志焉退乃惟所以失約諸聖<lb/>
賢之訓慎發善藏而道濟之至徒以撫今而愴昔僅藉<lb/>
攄幽憂憤疾之思葢二子之言既矣非所願於來者也<lb/>
　　重修長興令黄公生祠記<lb/>
余郎署日則聞今大司冦黄公之賢也既罷官往友人<lb/>
<pb n="KR4e0201_WYG_074-12b"/>
長興徐中行所以間從邑父老長者㳺時時益稱黄公<lb/>
賢不置也黄公者故長興令也余故難問邑父老長者<lb/>
黄公去令三十年安所得稱若此乎邑父老長者言即<lb/>
無論去我公乆一憶公諸治狀葢若新焉指邑之條教<lb/>
象法善者曰此黄公所遺也其稍未善者曰此後令有<lb/>
所損益公者也閭井之氓獲世守素者曰此黄公之卵<lb/>
翼者也鄉大夫士顯賢者曰此皆受黄公教者也指邑<lb/>
之東門外祠曰吾邑思黄公而不置追而爼豆之者也<lb/>
<pb n="KR4e0201_WYG_074-13a"/>
其巋然而像者曰此黄公令時貌也屓贔翼然髙者曰<lb/>
此顧中丞之紀黄公績者也余讀中丞文退而徴諸徐<lb/>
生徐生乃言曰不佞齒固卑然幸及為黄公民又幸及<lb/>
稱公之門人始黄公來治長興長興民竊少之公弗顧<lb/>
第行求邑劇弊宿猾把持稅牘者難縣官不解出納往<lb/>
往家於役黄公笑謂女曹善乾沒安能溷廼公悉驅逐<lb/>
之手自㑹計出納倚一紙而辦故事區有長長職二稅<lb/>
齊氓往往苦其長横索而其長亦間苦豪右負累償破<lb/>
<pb n="KR4e0201_WYG_074-13b"/>
宿産黄公業為立程約身任之民樂就公賦豪右不得<lb/>
與其長詐相勝黄公所讞治獄後先以千數庭列片語<lb/>
立决然不數持阿三尺曰惡用猾吏困吾民也諸訟者<lb/>
受攝牘往當攝者欣然來就訊以故黄公之胥不能識<lb/>
民民亦不識吏而邑大治公兩入覲從二騎鬻槖書為<lb/>
行資即大府按長興者及它貴游客無敢以饒望公公<lb/>
暇則延諸儒生講說文藝其稚而敏者擇明師誨之貧<lb/>
者割餘奉飲食之人彬彬自好取甲第仕宦有聲黄公<lb/>
<pb n="KR4e0201_WYG_074-14a"/>
為令滿六載就徴貧不能治裝邑人填道哭挽公曰安<lb/>
能終借我父母乎於是始謀為祠祠公三十年一日也<lb/>
余聞徐生言愈益慕說黄公歸一載而生以邑父老長<lb/>
者指來徴余文記其事余固謝不敏既而思之太史公<lb/>
叙次晏子傳願為之執鞭而不可得余雖不識黄公然<lb/>
幸生其時又辱聞其狀甚悉余又何辭且余少習太史<lb/>
公書固竒之至諸傳滑稽貨殖㳺俠甚猥瑣無賴也乃<lb/>
獨不載循吏何耶河南守吳公治行為天下第一固嘗<lb/>
<pb n="KR4e0201_WYG_074-14b"/>
薦賈生矣史不能舉吳公名與所以稱第一狀又何也<lb/>
則豈唯太史之罪葢賈生有慙徳焉故史至班固氏而<lb/>
後秩如也明興百八十年來循吏之效不甚見於世說<lb/>
者謂苛文實困之即吏人人黄公奚困焉徐生倡諸父<lb/>
老長者新公祠而紀以言徐生似勝賈生也詩云蔽芾<lb/>
甘棠勿剪勿伐諸父老長者勉之更為我謝黄公公家<lb/>
次公丞相時胡不潁川若也黄公為名令入為名給事<lb/>
出為名藩臬又入為名執法為名大司農為名大司冦<lb/>
<pb n="KR4e0201_WYG_074-15a"/>
且行相事迫矣母令史册有隠志哉黄公其亦勉之<lb/>
　　太倉州儒學田記<lb/>
夫武吏以搏鷙奮而文吏以儒飾顯其事若枘鑿不相<lb/>
入然要之未得其精耳道固有不相入而相為用者說<lb/>
者曰漢髙帝以馬上掃嬴項收其民而袵席之更三世<lb/>
可以禮樂矣重之以文帝而猶曰未遑也安在其相為<lb/>
用哉是不然凡先王之所以衿帶其甲胄而教化其刑<lb/>
罰者機在於轉移之間耳故皋陶一士師也挾章程以<lb/>
<pb n="KR4e0201_WYG_074-15b"/>
其職冠䕫契而不為讓知有虞氏之欲以法開教養也<lb/>
有虞氏之用皋陶也汲汲乎水土之未及平而于四兇<lb/>
乎是誅先除其害而後布之地也故夫周官之為司馬<lb/>
司冦者未有不隂用於司徒宗伯者也余竊持其說以<lb/>
規世之用事者而未得其人乃今見温公焉始温公以<lb/>
侍御來按吳也提衡百吏而濯祓之務精白王事不好<lb/>
為操切苛辨第時時言吾計無以安吾民姑去其害吾<lb/>
安者而已而㑹太倉嘉定間大俠沈氏多蓄養亡命奸<lb/>
<pb n="KR4e0201_WYG_074-16a"/>
盗負海煑海巨艑出沒波浪遇之無不立靡碎其徒探<lb/>
赤白丸行剽殺人國門之外環沈而百里居者空其蔵<lb/>
葢十室而九所占割腴田以千計自食之課吏莫敢誰<lb/>
何私苟幸其無他故足矣温公聞之不懌曰不穀奉上<lb/>
威徳即步武外夷其人而甌脫其地何恧弱哉乃選良<lb/>
有司挾二帥指授祕筴悉捕下獄置之理而𤓰分其田<lb/>
以五予旁民共職稅以五之三予太倉五之二予嘉定<lb/>
二學宫其為太倉者凡六百三十二畝有竒諸博士弟<lb/>
<pb n="KR4e0201_WYG_074-16b"/>
子貧憊不能事婚𦵏與旦夕饘粥咸以節取給焉而春<lb/>
秋斥其羡治典籍庀禮器如故於是州父老則人人喜<lb/>
加額言吾所不魚肉於沈氏者㡬希温公不動聲色而<lb/>
殱夷之公有恵於吾民甚巨諸博士弟子則又大喜言<lb/>
温公用軍旅之役爼豆禆吾曹無憂虞於俯仰以從事<lb/>
詩書吾所不勵志行以終公恵者有如日諸田沈氏田<lb/>
者亦大喜言兹地皆王土不幸而出其資肥盗賊者百<lb/>
年又辱鄙之為盗藪頼温公力一旦洗濯其故剪荆棘<lb/>
<pb n="KR4e0201_WYG_074-17a"/>
而助菁莪之化諸博士弟子及父老何以報温公而㑹<lb/>
温公以滿代去今侍御東萊孫公當行部有司用故事<lb/>
請孫公慨然曰兹唯前使者之猷與諸大夫力也不穀<lb/>
何敢忘之其勒諸石以示永永諸博士弟子及父老則<lb/>
又相率謁余言余病且廢不能為䛕辭如温公真能以<lb/>
法開教養者詩云文武吉甫萬邦為憲温公得其精而<lb/>
為憲萬邦又何疑焉公名某字某河南洛陽人兄弟俱<lb/>
以文章名有二温集其得代去也又以破島冦功當遷<lb/>
<pb n="KR4e0201_WYG_074-17b"/>
賛公畫者前兵備副使耿公隨卿奉而行之者州攝守<lb/>
蕭君某勒石者博士某某<lb/>
　　黄氏祭田記<lb/>
余嘗讀孟氏書至所謂三月無君則弔者私亦竊疑其<lb/>
急及讀至於唯士無田不可以祭而後知夫士之所以<lb/>
急君者在祭也又讀至於卿以下必有圭田而後知先<lb/>
王預下之悉曲體其急而為之地也然禮稱士有田則<lb/>
祭無田則薦則所謂圭田疑若止於卿大夫與士之在<lb/>
<pb n="KR4e0201_WYG_074-18a"/>
朝者天下固有草莽不祭之士矣葢勢之所為限澤固<lb/>
有所不周而士亦有所不能自致於禮也當孟氏時其<lb/>
所謂士者陽若無所事於世而隂操世之重以餌天下<lb/>
之諸侯而所謂諸侯者浮慕其名而内規其助不愛爵<lb/>
禄土田以招延天下之士其兩重相慕跡若可紀然問<lb/>
其身則朝梁而暮齊問其兄弟則伯楚而季秦問其墓<lb/>
之鬼則祖粤而父燕家不得恒祭祭不得專田而諸侯<lb/>
之所以厚士與士之所自厚者身而已凌夷至於唐若<lb/>
<pb n="KR4e0201_WYG_074-18b"/>
宋其藩鎮郡邑奉天子三尺惴焉若無所藉於士而士<lb/>
乃至於厭薄畊桑之業棄其鄉井之故甚或七世不𦵏<lb/>
舉宗不喪䞇業貢諛蹄鞅徧於天下以庶㡬一日之遇<lb/>
士固竊士之名權以覬乎上上亦竊士之利權以答其<lb/>
覬其所謂藩鎮郡邑雖不能如古之諸侯亦庶㡬有以<lb/>
少饜其口而遂亡其故一旦被顯遘躋膴仕乃或有家<lb/>
廟載令甲而祀在寢為臺司所糺者况其他哉始山隂<lb/>
黄君諸生時嘗從憲使洪洞劉公游為授公諸子經當<lb/>
<pb n="KR4e0201_WYG_074-19a"/>
黄君之父良貴君稱國士其母吳氏稱賢母聞郡邑間<lb/>
而老且食貧以死黄君居恒戚戚不懌曰嗟乎人子哉<lb/>
無所力於生矣即不得受升斗共粢盛終身矣夫使若<lb/>
敖吾鬼而顧諼吾鋏何甘也劉公竒其材悲其志及行<lb/>
省浙東捐槖中裝者百金遺之曰而以金為田毋虞春<lb/>
秋享也黄君業置田若干畝後稍貴有餘禄然不欲更<lb/>
益名劉氏田曰祭田而屬王某氏曰士固有不能盡得<lb/>
之於先王而吾乃偶得之劉公者劉公即不以百金沾<lb/>
<pb n="KR4e0201_WYG_074-19b"/>
沾為吾徳吾啟血膋而秉欝鬯以從事於先君子楹坫<lb/>
之間淟然有餘涊焉吾曷敢一日忘吾曷敢一日忘子<lb/>
其記之以示黄氏之為吾後者嗚呼劉公不愛百金裝<lb/>
俾黄氏之祭有田自劉公始黄君不以身先其先人又<lb/>
毋朽劉公之徳而著列之其相率而歸於厚也亦賢於<lb/>
吾嚮所謂士與諸侯及藩鎮逺矣劉公名汀為叅政以<lb/>
罷黄君鍾今為太倉司訓與余善<lb/>
　　先伯父靜庵公山園記<lb/>
<pb n="KR4e0201_WYG_074-20a"/>
循麋涇而西者曰大王父司馬公第襲第後稍西偏而<lb/>
枕涇者伯父靜庵公園也入園松亭翼然已屈松栢為<lb/>
左右屏已又屈松栢為鶴鹿者各二折而西則東山之<lb/>
阯在焉有亭瞰崖而下頫稍西為靜庵中五楹兩序半<lb/>
之出庵折而西又數十武為山堂堂之南有臺列恠石<lb/>
名卉東西修竹綿亘數百武闢堂扉而北則杳然别一<lb/>
天為大方池中浸芙蓉菱芡左右石門以入山分為二<lb/>
橋各有亭踞之其水左深入石洞為石梁以度抵一崖<lb/>
<pb n="KR4e0201_WYG_074-20b"/>
而止崖前鑿磐礪蓮花引水浮杯𣺌𣺌自崖隙出水右<lb/>
度橋而窮復為深澗上横石以道而西抵礬石山被以<lb/>
白華曰雪山諸山輔皆土岡委曲抱麋涇若率然之脊<lb/>
萬松鱗鬛之山之勝不可盡數大抵石巧於取態果樹<lb/>
巧於蔽虧卉草巧於承睞亭館巧於據勝而已其所謂<lb/>
石則太湖武康斧劈崐英之屬果則桃李梅杏橘柚橙<lb/>
柑樝梨梬棗橪柿含桃盧橘來禽鬰棣楊梅㯚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之屬<lb/>
樹則梧檟梓栝椑栢杉檜黄楊檉櫸檘櫨胥餘栟閭女<lb/>
<pb n="KR4e0201_WYG_074-21a"/>
貞椿榕之屬卉草則蜀茶海棠辛夷玉蘭蕙芷芎藭猼<lb/>
且芙蓉芍藥牡丹合歡忘憂青蘿蒼荔之屬各以百千<lb/>
計亭館可再屈指數葢靜庵公自罷藩幕歸甫三十年<lb/>
中間即非負危痾峻風厲雨未嘗晷刻不之園其所規<lb/>
擘匠締旦損夕益往往出人意表以故精麗甲東南雖<lb/>
夙稱名園者遜弗能抗余自為諸生則已侍靜庵公杖<lb/>
屨游山中每春夏交蒼翠四封蹊徑殆絶裁霞襚綵因<lb/>
風廻蕩穹幽漏明芬芳徐出琅玕崢嶸青葱峭蒨爽沁<lb/>
<pb n="KR4e0201_WYG_074-21b"/>
脾腑百羽萃止㺯暄訴悽啁啾嚶嚶有傲人色縱屐游<lb/>
目靡匪趣㑹而靜庵公又雅好客客毋問晝夜商移徴<lb/>
易絲倦肉代改席謀懽醉醒互端是無但東南稱能為<lb/>
園主人者亦遜莫與靜庵公抗而㑹余北游得一官乆<lb/>
之遘家難歸靜庵公已捐館舍屬服除稍從諸兄弟往<lb/>
則嚮之所謂松栢屏障鶴鹿及他欄楯蕩然無一存石<lb/>
亦多傾圮卉草雜樹十去五六亭館十去三四第其存<lb/>
者石色漸古苔蘚蝕而蘿蔦封桮棬之木獲遂其性上<lb/>
<pb n="KR4e0201_WYG_074-22a"/>
干雲霄虬攫虎坐眩恠用壯履綦鮮及鳥雀益傲至於<lb/>
絃管之地松颷驟濤篁水相應怳若舊游之在耳而尋<lb/>
之不可復竟矣余從弟瞻美為靜庵公少子酌余茗石<lb/>
上相對歔欷久之意以有所軋故不得致力於兹園以<lb/>
終靜庵公志也余徐謂曰子不聞宛洛天地之中古所<lb/>
稱至鉅麗偉觀哉彼逺無論銅池金谷絲障錢埒之地<lb/>
不終屬梁竇崇愷也大歴㑹昌中平泉緑野竒章之石<lb/>
履道之竹皆足以吞兹園八九不芥蔕而宋時李文叔<lb/>
<pb n="KR4e0201_WYG_074-22b"/>
之所記無一為其子孫有者文叔所記園㡬二十年不<lb/>
旋踵而中金人寧獨舊主不可問而遺丘故池瀦夷為<lb/>
一甌脫亦焉能彷彿指道哉今兹園雖小頽而幸置之<lb/>
湖海寂寞之鄉厭者不易棄而欲者不易跡吾固知兹<lb/>
園之長為王氏有也子何念焉瞻美意似有省者既而<lb/>
曰洛陽之不復園也葢三百年矣讀李氏記而園若新<lb/>
也文其可以已哉夫園之不吾長有也吾知之而子之<lb/>
文長在天地吾亦知之子姑謀所以新吾園者余曰諾<lb/>
<pb n="KR4e0201_WYG_074-23a"/>
又二年記成郡人尤子求為之圖而余系以詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_074-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻七十四<lb/>
</p>
<p>
</p>
  </div>
</body>
</text>
</TEI>
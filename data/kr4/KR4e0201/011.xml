<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻十一</head> <lb/>
    <p>
<pb n="KR4e0201_WYG_011-1a"/>
欽定四庫全書<lb/>
　弇州四部稿巻十一<lb/>
　　　　　　　　　　　　明　王世貞　撰<lb/>
詩部<lb/>
　五言古體六十五首<lb/>
　　曉起獨步沿荷池<lb/>
初日乗餘霽洒然釀輕涼近市喧未起羣動各相忘問<lb/>
我何為者出門釣滄浪環以清淺流枕以緑蘿莊新荷<lb/>
<pb n="KR4e0201_WYG_011-1b"/>
欲舒翠輕颷散微芳㳺魚㸃㸃見一鳥髙低翔泝沿路<lb/>
不極含軫與俱長<lb/>
　　西園雅集為鄴中諸王作<lb/>
改服乘春豫徵徒何繽郁苑薄孟門塞椒崇鄴河曲霞<lb/>
空散叢綺風漪寫文縠笳翻馴鹿至棠漾輕鷗逐桂魄<lb/>
徂屢謝蘭膏禪相續東西迷席改昏旦遘歡促搦管俱<lb/>
騖先飛觴競謀速王其梁陳軌賓亦鄒枚屬名非履亢<lb/>
顯道以撝謙篤設醴知不衰官今益湯沐<lb/>
<pb n="KR4e0201_WYG_011-2a"/>
　　棘寺春集<hi>大理卿朱公試</hi>
肅肅廷尉署藹藹滋春陽薰風自東來吹萬悦羣芳幽<lb/>
花媚和色繡栢辭𤣥霜化永公府寂政簡初日長振䇿<lb/>
從英乂幸遘此髙堂雍容盛冠珮朗郁森琳琅情至分<lb/>
欲舒道邇契自彰暫言謝紛囂髙揖稱虞唐白雲流飛<lb/>
觶迴景就移牀簷際鳥上下雝聲效和鳴佳辰豈不欣<lb/>
無乃流太康職思寅恭義載申伐木章<lb/>
　　西山道中候于鱗不至<lb/>
<pb n="KR4e0201_WYG_011-2b"/>
弭駕登崇椒迴眸注遥鞅山谷日蒼蒼寒蟬振悲響修<lb/>
途浩無端征車逓來往顧此塵中士胡然殢余想聊失<lb/>
在須㬰浩如隔雲壤意子或見遲踟蹰兩相嚮<lb/>
　　仲夏昌平道中<lb/>
初陽鳴倉庚仲夏氣清淑東風蕩平蕪如剪湖水緑㣲<lb/>
流縈客騎逺餉附村犢媍女四五人來刈麥禾熟農事<lb/>
豈不疲懽言得所欲鳥雀呼相啄餘喧在喬木行役多<lb/>
自愉胡為悲局促<lb/>
<pb n="KR4e0201_WYG_011-3a"/>
　　秋日過于鱗郡齋分賦十體得發字<lb/>
入門登君堂筐篚相羅列大婦治酒漿小婦為炊食兒<lb/>
年十五餘冠裳來肅客感君纒綿意含吐待君擇袖中<lb/>
雙驪珠光輝同秋月恒恐風雷掩重襺不得發念當為<lb/>
歡始胡言悲乖别河漢經髙天牛女成岐濶非無深宵<lb/>
契曦暉難為悦列宿繁如雨焉知中所結<lb/>
　　秋日垂暮郊眺有感<lb/>
跡往忽若冥念來浩無倪遨游將抒抱更使中不夷東<lb/>
<pb n="KR4e0201_WYG_011-3b"/>
輪背西鞅荒楚屬中逵芊眠平蕪合鬱術浮雲馳回首<lb/>
崦嵫湛怳覩皇乾卑赴暝無停色嘘枯有餘悲饑兔走<lb/>
顧罝倦鳥詳惡枝豈不懐休飰虞在羅伏機奈何服明<lb/>
哲俛首就銜羈大火彌原來焉能以瑾辭龍戰遺園綺<lb/>
鴻冥辨孫嵇神龜安曳塗雄雞憚為犧馮生超自洒人<lb/>
理其庶幾<lb/>
　　秋日與諸大夫登後湖閣宴眺有述<lb/>
崇麗多攣跼置逺足徜徉豈若登兹閣二美適有當髙<lb/>
<pb n="KR4e0201_WYG_011-4a"/>
棟切天居華燕冠文昌涼颸躪嘉䕃落日暴崇岡千甍<lb/>
波鱗踊雙闕風翼張馳道東西直輪鞅正縱横俯瞰澄<lb/>
湖波皎若明鏡光鳬鷖下㳺鬛菰稗出收潢雖無方舟<lb/>
具興至欲褰裳望舒随陽没銀燈嬉未央上客襲主權<lb/>
行籌浩無方徒御私相讁毋乃淪太康<lb/>
　　贈況生藥湖别業<lb/>
兹湖信靈境靈境貴所招維昔真人居藥就凌璇霄旗<lb/>
峰感女澤環江導賓潮湛符填簸蕩遺砂夀肖翹至今<lb/>
<pb n="KR4e0201_WYG_011-4b"/>
清泠府萬象不得驕怳若太陽升神丹現中宵金波迎<lb/>
潨射玉衡澄泬寥枉汭款柔颸陽荑配隂條天雞忻孳<lb/>
育朱鯉恣陵跳披巖肉芝長犯雪黄精苗秀鬱鍾故竒<lb/>
象勝理自超況生結精廬窈窕臨湖皋杯中瀉雲物鏡<lb/>
端行漁樵亮無晨風翰偕子以逍遙勺水甘谷如服食<lb/>
等松喬<lb/>
　　游西山諸寺有感<lb/>
西山二百寺蟬緩琉璃刹其人中貴人往往稱檀越銀<lb/>
<pb n="KR4e0201_WYG_011-5a"/>
漢割岧嶤珠宫闘<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲吐磴窮百盤束流規千折蹙階<lb/>
白玉塵飛坐黄金屑斗削神力逥向背鬼工絶世尊趺<lb/>
青蓮粧嚴明秋月龍象左右陳羅义後先列我聞説法<lb/>
時乞食僅一鉢誓以不住身普代衆生孽長者雖布金<lb/>
小果那得説柰何貪嗔念希與聖諦結填沙南贍髄飾<lb/>
像恒河血浄土炯自如廣輪虚真轍嗚呼西竺寃萬古<lb/>
誰能雪<lb/>
　　嵗暮自檀州發赴青州有述<lb/>
<pb n="KR4e0201_WYG_011-5b"/>
奉期戒輶車含辛拜嚴闑宻戚追告途新知來要轍是<lb/>
時冬向暮微陽生隂冽斷莽吐伏流隠林遁餘雪麏趣<lb/>
縱横文鳥革凄厲舌蒼蒼界飛素曖曖動幽悦縈回中<lb/>
陂幰遙裔前坰節之齊蹤稍暢戀魏慸猶結載諷陟岡<lb/>
言終慙賁丘哲<lb/>
　　夜起步中庭有感<lb/>
罷酒出中逵皓魄起前楹始見銜半規稍稍漸成盈積<lb/>
雪焉藏照天地吐餘清怳若玉龍飛喬松鬱峥嶸羈雌<lb/>
<pb n="KR4e0201_WYG_011-6a"/>
無停影號雄有求聲狐貉雖被躬曠士中不勝安駕雙<lb/>
鸞翼並起翔天京<lb/>
　　春日於西園望雲門山有述<lb/>
巨靈擘碣石置之營丘東千秋竅混沌間道開玲瓏漸<lb/>
邇秋魄圓稍邁晨星融流雲時停憩返景並垂空伊余<lb/>
懐禽好之官偶齊封羈服含餘責推案厭微躬曾是咫<lb/>
尺遙故以簡書慵行藥步周畦披襟延緒風倏如團鑑<lb/>
色怳落清尊中蝕霧俄半規吹颷豁全通靡靡呈蒼翠<lb/>
<pb n="KR4e0201_WYG_011-6b"/>
藹藹盈房櫳數足無登軌寓目有來踪峻陟淹徒御卧<lb/>
㳺藉人工何如日箕踞于此翫無窮<lb/>
　　初夏西園偶成<lb/>
鈴閣何沈沈初陽啟煩囂訊諜縦横至羣咻逓相要雖<lb/>
靡片言才往往不崇朝躧履向閒除移床就繁條景風<lb/>
徐將拂池荷乍與交緑竹吐新勁黄鳥展餘驕詩書安<lb/>
其所尊酒自為招送日未畢歡來暝復攜勞仕隠俄更<lb/>
盪動静竟難調持鏡問朱顔那能忘不彫<lb/>
<pb n="KR4e0201_WYG_011-7a"/>
　　雨後小酌西園<lb/>
業岫停隂潤遙空結層冥好雨東南來媚我園中英下<lb/>
㵼方池水清文自然生荷盖亭亭出圉鬛亦縱横中有<lb/>
雙㳺鶩延頸發歡鳴幽壁青莓苔枯荔蒙其榮大小各<lb/>
自私焉知皇澤平舉爵吟微謠聊以冩余情<lb/>
　　其二<lb/>
微雨中稍懌按畦披榛莽羣秀欣相托悠然動真賞帙<lb/>
掩且罷開尊來不虚往半酣凌層島冀以𢎞遐想屯隂<lb/>
<pb n="KR4e0201_WYG_011-7b"/>
彌在目大埏無隙朗回看牆東蔓胡乃先蕙長習習籠<lb/>
中翼終成怨初網<lb/>
　　初晴園亭即事偶書所懐<lb/>
天地意無常吾人寧久安今茲幸休暇聊與為盤桓緒<lb/>
雨就歸颸微陽來濕翰箕潁匪在遙步武生雲端顧見<lb/>
清池影茫然愧衣冠區區丹陽設欲以敵東山不見先<lb/>
民語富貴多憂患憂患從機發那得借餘歡喬木惡崩<lb/>
崕根株離見難<lb/>
<pb n="KR4e0201_WYG_011-8a"/>
　　雨飲李氏伯仲草堂遣謝<lb/>
負郭偃衡茅停車遣幽訊隠侯竹間出難弟牆東引耦<lb/>
耕及新麥對漉饒夙醖改白王𢎞衣冀青阮公瞬宻雨<lb/>
戰炎歊初涼乗時進散沫染空階餘膏惠脩疄慈明既<lb/>
外朗叔慈復内潤𤣥言萬飛屑令色雙聮瑾愧以干旄<lb/>
旋更為薜蘿信早晩牀頭篘願言無所吝<lb/>
　　庭有積雪指麾兒輩戯為雪山偶作<lb/>
怡步向中庭積雪何皚皚戰日愈自堅依颷漸成堆雖<lb/>
<pb n="KR4e0201_WYG_011-8b"/>
靡化人術倏忽三峰開削成像仙掌横度為天台更疑<lb/>
雙靈鷲一夜自飛來東風澹蕩吹對爾酒一杯不知吾<lb/>
與爾玉山誰先頺<lb/>
　　風日清美行園有懐呉峻伯率爾折簡<lb/>
亭午氣清和西園行挾䇿階藉葳㽔紅牕延縱横碧時<lb/>
禽驕孤邁芳草妬新跡慨然懐良友胡為但役役刀筆<lb/>
余嘯歌詩書子徽纆博穀聲條桑永晷不重得願言攜<lb/>
琴至呼尊命所適<lb/>
<pb n="KR4e0201_WYG_011-9a"/>
　　泰安即事呈同事諸君<lb/>
忽聞謁臺去顛倒攬裳衣不知褦襶子規腰何所師含<lb/>
吐將及唇瑟縮未成辭流汗紛如漿袖手不顧揮委蛇<lb/>
將出門歸我舊鬚眉輕風發微凉白日已崦嵫張宴陳<lb/>
鐘鼓為樂不逮時北山有岱宗南山有徂徠溟海中相<lb/>
隔步武竟焉之<lb/>
　　其二<lb/>
瓊臺雙文篚上有五色芝纎月承卿雲暐煜霞文披藉<lb/>
<pb n="KR4e0201_WYG_011-9b"/>
以流黄綺貢之白玉墀違性虚見珍雖貴非所希不如<lb/>
南山栢千載長如斯<lb/>
　　于役淄川途遇大雨有述<lb/>
冥冥乾維改殷殷坤軸摧女風嘘隂穴族雲布陽臺海<lb/>
色二有合嘉霖四望來𤣥鸛引吭鳴㳺魚矯鬐迴萎葉<lb/>
貪故柯柔苗媚其荄裳衣既顛倒車馬亦虺隤迂轡就<lb/>
衡門野父進我杯請以甫田詩寛彼東山懐<lb/>
　　初夏晨起<lb/>
<pb n="KR4e0201_WYG_011-10a"/>
初陽組林蔦輕颸衣屏障草綬生緑滋筠隂捲清浪間<lb/>
發隂鶴和時流黄鳥唱曠矣物不接嗒然吾將喪雖靡<lb/>
向禽達頗懐張邴放一命羈所之千秋鬱微尚郤案更<lb/>
沈吟沈吟滋惆悵<lb/>
　　過濰縣故孔北海祠作<lb/>
威鳯雖在羅耻與凡梟近神龍剗其角目固無鮫蜃火<lb/>
垂赤帝滅風猶素王振角總吐英談冠弱流乂問平原<lb/>
援中絶北海誠空奮艱難傍餘爝廓落甘異擯交禰豈<lb/>
<pb n="KR4e0201_WYG_011-10b"/>
慕狂拒郄焉為吝巢傾卵俱覆梁逝室亦震反諧鄢陵<lb/>
祝不覩山陽恨余本骨體人千秋凜遺藎高咏長寢篇<lb/>
分香隨澌盡<lb/>
　　薄暮東牟道中有作<lb/>
䇿騎縁海壖興發遂忘疲將晞九陽髪思振三神衣如<lb/>
何悲泉側陽烏欲罷飛川后約其波以待朱輪歸橮色<lb/>
有遺景梓里無停暉空青就磨滅光景向熹微二氣既<lb/>
不分吾人安敢違改轡趣林薄命燭叩衡扉有酒但為<lb/>
<pb n="KR4e0201_WYG_011-11a"/>
歡無酒且息機天雞在東方三鳴不須斯庶哉咸池浴<lb/>
萬象同赫羲<lb/>
　　初至登州就臺小憩<lb/>
陸走費輪蹄暑征困衣領浹旬嵎夷造乃使煩慮屏税<lb/>
微公牘簡訟折人吏静海氣蠲夙苛山風薦微冷庭葵<lb/>
悄然落小雨殢逺景篇留浩蕩域酒引無何境卧起俱<lb/>
所適低囘發沈省彼煩焉終郤此逸寧遂永竊禄在牽<lb/>
絲援階類汲綆顔靦久京洛心揜談箕潁千石幸未踰<lb/>
<pb n="KR4e0201_WYG_011-11b"/>
吾其從小邴<lb/>
　　按部東海因懐魯連逃跡慨然有述<lb/>
溟色饒竒變雲島相蕩擗中有真人居將無魯連宅先<lb/>
生猶龍哉夭矯物莫測灸輠辯與生轉丸機從匿抗辭<lb/>
折新垣秦衆外辟易飛書射聊城燕將内捐嗌引危勵<lb/>
安平一鼓堅城坼提衡萬師力弁髦千金錫散髪東海<lb/>
隅肆志隨所適他日圮上編毋乃而黄石我欲竟其終<lb/>
青天杳無跡<lb/>
<pb n="KR4e0201_WYG_011-12a"/>
　　余游蓬萊閣覩彈子渦石因記蘓長公一章歌之<lb/>
　　與㕘政姜公共拾取數十枚為翫遂戯效其體作<lb/>
　　數語書付道士并呈姜公公前身為白玉蟾髙弟<lb/>
　　解服食法其有以教我<lb/>
昔聞蓬萊頂神僊好圍碁争道不相娯散擲東海湄海<lb/>
若鼓鋒濤為汝作玉師歴落涵天星皎鏡支漢機數驚<lb/>
驪龍顧或起陵陽悲我無菖蒲根杯水浴置之豈必真<lb/>
壺嶠方圓亦㕘差宇宙在一掬芥子為須彌姜侯蟾翁<lb/>
<pb n="KR4e0201_WYG_011-12b"/>
裔服食夙所宜他日訪三神煮以療吾饑<lb/>
　　彌陀寺飯僧作<lb/>
結夏依寂居随縁憩脩軫宅慚周顒捨米待郗超損僧<lb/>
襯鳴鐘集佛供導幡引霜研給孤麥玉琢摩候菌慈禽<lb/>
戀清唄怖鴿馴餘賑敢持有漏因仰覬無生忍曾是夙<lb/>
力餘内觀了何朕追往踪既失希來業難盡毋以罪福<lb/>
求幻身同兹冺<lb/>
　　彌陀寺遣暑作<lb/>
<pb n="KR4e0201_WYG_011-13a"/>
巖泉饒竒趣松栢寄逺跡如何孤蘭若局蹐四蓬壁慈<lb/>
雲不垂䕃朱離苦相射赫矣尼連火邈哉阿耨澤四大<lb/>
久厭離諸縁歸滅寂是以煩惱身更稱清凉宅夜梵流<lb/>
妙音朝觀離空色竊從龎居士巾髪恣所適<lb/>
　　早起<lb/>
初月將曙輝亭亭澹空碧微星漸以隠存者猶歴歴𤣥<lb/>
蟬乍停號宿羽時鼔翼時至鐘未鳴僧懶更成寂乃至<lb/>
欲觀心悠然不可得<lb/>
<pb n="KR4e0201_WYG_011-13b"/>
　　聴夜唄作<lb/>
齋飯依八闗昏鐘警諸妄陳王演真唄深公吐𤣥唱清<lb/>
波徐瀠洄法雨漸調暢振如迅霆激細若㳺絲颺哀籟<lb/>
流凡聴圓機轉天吭我聞青蓮坐妙法宣無上魔王戢<lb/>
怨刃龍女傾愛藏如何旃檀刻不覩梵音相稽首悲宿<lb/>
因誓心驅來障<lb/>
　　晨起新城道中<lb/>
野宿無淹寐蓐食焉待飽主人戒雞鳴驅我就中道行<lb/>
<pb n="KR4e0201_WYG_011-14a"/>
徒非古歡惴惴來就保隙月隠若窺風林窣相惱嚴霜<lb/>
白於雪照我顔色槁不恨顔色槁但恨不自老<lb/>
　　初春同俞仲蔚及舍弟敬美登馬鞍山得四首以<lb/>
　　山髙月小為韻<lb/>
落日猶命屨愛此城内山初攜惠連往尋以長瑜還清<lb/>
磬杳藹外行人蒼翠間扶酲過隣圃獨樹梅花閒<lb/>
　　其二<lb/>
危坐攬羣秀天風吹布袍呉江疋練白泖塔孤莖髙斗<lb/>
<pb n="KR4e0201_WYG_011-14b"/>
酒寒不醉劍歌短益豪誰憐今仲蔚此下有蓬蒿<lb/>
　　其三<lb/>
馮䇿凌絶崕呼觴陶嘉月疎林叩幽牝泠然中心悦暝<lb/>
色坐來改飛鳥時自沒望望逼城囂徘徊不能發<lb/>
　　其四<lb/>
久矣甘塵栖兹焉忽世表披襟當澹蕩縱屐探窈窱落<lb/>
日樵採競歸路牛羊小何以見幽悰入門後栖鳥<lb/>
　　㳺惠山酌泉次唐人韻<lb/>
<pb n="KR4e0201_WYG_011-15a"/>
窮溪迴崇巘午色正蒼蒼上有千尺松下有古時堂幽<lb/>
籟相間作止鳥顧我翔乳竇溢清漪杲日媚其光眉宇<lb/>
澄秋色齒頰散天香念彼尋源人慨然不能忘<lb/>
　　其二<lb/>
落日饒逺態羣象來趨人酌此澗下泉爽焉各懐新暗<lb/>
壑穿文流白石何磷磷豈不念逺達行當委時塵洗耳<lb/>
卧空山抗志薄青旻頫仰千古士思與巢許隣<lb/>
　　其三<lb/>
<pb n="KR4e0201_WYG_011-15b"/>
精若栖林端芳泉伏蘿樾躧步信所之漸與人徑絶顧<lb/>
見潭影空怳然超生滅叩斧斵澗雲負鐺煮山月朗詠<lb/>
三君篇清商四垂發千秋庶可要與子偕首轍<lb/>
　　避暑大兄山莊作<lb/>
煩暑意不懌聊適在山池陽崕饒軒豁隂谷吐寒颸脩<lb/>
竹藩廣除落英文素漪魚鳥各有得余亦遂忘疲觴奕<lb/>
送歸陽返潁射東坻藹藹桑榆影履舄任參差寄言邑<lb/>
居子籠翮安所之<lb/>
<pb n="KR4e0201_WYG_011-16a"/>
　　初秋屏居有感<lb/>
偃息衡門下旦夕寡來躅澄露將微風披灑中所欲外<lb/>
苛稍已蠲疇能解中燠𤣥蟬髙樹間哀吟逓相屬不念<lb/>
金氣厲令我白日促循往心既乖慨來身如束顧視庭<lb/>
之幽蘭芬一何馥幸免當門鉏居然安空谷<lb/>
　　冬日集舍姪一敬所作<lb/>
今辰風日佳言集仲容廬是時嵗功畢塲圃方告舒新<lb/>
篘嘈嘈鳴黄雞啄相趨羅者懽得鳬網者懽得魚野人<lb/>
<pb n="KR4e0201_WYG_011-16b"/>
慕口腹一飫不願餘顧見斜陽影藹藹媚桑榆羣從更<lb/>
樂端迭起求自踰但酌令我酣悠然漸黄虞奚必青衿<lb/>
子矩步誦詩書世有中聖人舍我其誰與<lb/>
　　章道華見訪田居作<lb/>
抱影寒廬下春風怡然來問言何為爾有客訪蒿萊田<lb/>
家無夙供雞黍差足陪斗酒相勞苦慷慨興往懐撫衷<lb/>
雖難偶循跡幸未乖攜手望白雲海色正崔嵬因君明<lb/>
漆膠友道誰終諧<lb/>
<pb n="KR4e0201_WYG_011-17a"/>
　　閒居偶然作<lb/>
晏坐無與適叩門亦不至殘葉時自掃歸雲如相遲頽<lb/>
陽坐來永依依昔邪際久矣城市間始與懶一㑹佳境<lb/>
怳有得稍焉竟茫昧寄言塵趨子安知此中味<lb/>
　　小除夕歸途遇風雨作<lb/>
今朝風雨色凄其成嵗暮誰云望不逈出門即非故我<lb/>
馬既𤣥黄僕夫將焉訴撫壯能㡬何悠然懐往路茫茫<lb/>
百憂集安為鬒不素稍明來者日空悲昔者誤<lb/>
<pb n="KR4e0201_WYG_011-17b"/>
　　其二<lb/>
流雨泥我足北風創我肌令我朱顔改使我含辛悲舉<lb/>
目見羊腸日暮安所歸黄蘆雜苦竹哀聲鳴相和上有<lb/>
獨棲鳥下有長逝波歸家猶云爾離家將奈何<lb/>
　　和仲蔚元日詩<lb/>
衡門啟初旦冉冉嵗行益節序人自懽焉為同余寂塊<lb/>
然守一室惆悵將至夕天地雖更始人生無終極念欲<lb/>
昉樂端憂懐紛如積來者日以新誰能返疇昔余生愉<lb/>
<pb n="KR4e0201_WYG_011-18a"/>
在野披覩中有獲托素毫翰林千秋垂金石逢掖足禦<lb/>
寒豈必盡狐白興言實起予偕子臞山澤<lb/>
　　暑懶<lb/>
一暑生百慵一慵百事簡偃息衡門下悠悠夢初轉亭<lb/>
午鳥倦啼槐隂自舒巻時有凉風來泠然忽稱善勿謂<lb/>
羲皇人此意知者鮮<lb/>
　　其二<lb/>
凌晨何所道匡坐但調息客至了不闗眠者當分席圍<lb/>
<pb n="KR4e0201_WYG_011-18b"/>
碁白雲墅采蓮明月澤此賞非不領煩暑將焉適秋至<lb/>
暑㑹舒吾懶終何如<lb/>
　　暮坐蘺薋園即景一首<lb/>
髙齋語來瞑偶爾成幽憩峥嶸石色古窈窕川流細新<lb/>
月在疎篁娟娟自相媚顧此羣籟寂怳焉覩真際欲叩<lb/>
俄已忘呼杯但成醉<lb/>
　　季生夜獵不獲一鮮賦此嘲之<lb/>
翩翩季公子被服何輕蹻騎從若浮雲行獵至我郊是<lb/>
<pb n="KR4e0201_WYG_011-19a"/>
時冬始仲日暮黄雲髙罝網布原坻左右建重茅暝立<lb/>
負𤣥霜令嚴寂不囂老狐饒先知狡兔逺伏逃雖欲縱<lb/>
羣驍争先安所操俄從灌莽間稍辨東方鼂人馬無光<lb/>
輝饑犬顧我號東隣少年兒竿杪置黏膠戢身一指顧<lb/>
百羽遂充庖日入胡姬館灸鮮奏醇醪公子誠豪鷙茲<lb/>
役不得驕<lb/>
　　將㳺漆塘山汎五里湖作<hi>得春字</hi>
放舟信所適愛此湖中春春風剪澄眸流光如盼人輕<lb/>
<pb n="KR4e0201_WYG_011-19b"/>
謳起閒羽柔櫓潛修鱗白雲何方來英英間青蘋四壁<lb/>
千芙蓉逥波散嶙峋寓目了無涉適已中自親顧彼微<lb/>
隂移慨然眷芳晨<lb/>
　　舍舟步漆塘山竹松間作<hi>得笑字</hi>
亭午維芳涘改䇿探要眇去美令神適來竒信天造㶁<lb/>
㶁伏泉流濕我山中屩遯羽時自名幽花炯相照清颸<lb/>
浮筠菉白雲彌松蔦峭蒨菁蔥色時復棲眉表囘顧誇<lb/>
其儔听然起微笑<lb/>
<pb n="KR4e0201_WYG_011-20a"/>
　　登漆塘山絶頂望太湖作<hi>得還字</hi>
逶迤導絶頂曠朗澄心顔襟帶縈吳楚表裏見湖山長<lb/>
風散菴靄遙嶺若連環出没一氣中變幻俄萬端髙天<lb/>
蔚浮藍黄金錯其間静聞漁唱起暝見孤鴻還長嘯招<lb/>
䲭夷緬邈不可攀<lb/>
　　奉釋典諸部經於小祗園藏經閣中有述<lb/>
方廣宣妙覺總持諦真乗白馬叶休期金人肇竒禎傷<lb/>
哉末教日聖澤漸以凌冥跡蹈恒河狂颷吹慧燈我友<lb/>
<pb n="KR4e0201_WYG_011-20b"/>
條淨業慷慨惠函經奚必具羯磨居然一摩騰小果固<lb/>
有漏法施良足慿雖靡布金田幸依化人城蒼松雲瀰<lb/>
滃脩竹風琮琤層閣臨廣除逥流激清泠闥婆陳天樂<lb/>
龍藏鬱飛騰中有慈悲相怳發妙音聲玉笈啟緗縹流<lb/>
紈染翰青彷彿貝葉端自然蓮花生如日懸中天萬象<lb/>
借光明稽首兩足尊發此希有誠破除諸疑網摧伏羣<lb/>
魔兵前因獲心通後果希勝增願以一切智逥施一切<lb/>
情<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲西逝梁金箆導前行凡聖同超解怨親歸合并<lb/>
<pb n="KR4e0201_WYG_011-21a"/>
執離文字間猶為道所憎曹溪倘吾許筌蹄詎堪徵<lb/>
　　十三夜步月過隣家飲作<lb/>
抱痾適不樂強起無何時念此月色佳那能戀牀帷徐<lb/>
步叩東鄰觴席猶未移有酒但斟酌焉問主人誰竒隂<lb/>
間木石幽光藹庭墀浴魄氷壺中藻荇互參差泠然清<lb/>
聲發安辨竹與絲大化冶寓形憂樂不須斯顧言隗俄<lb/>
際所得其庶㡬<lb/>
　　十四夜復步月過從弟飲作<lb/>
<pb n="KR4e0201_WYG_011-21b"/>
秋氣日以佳秋月垂當團晚獲徒步趣相與復盤桓剥<lb/>
啄惠連門攬衣不及冠呼婦出斗酒手自裁肴餐素旻<lb/>
溢清波炯然濯肺肝慨茲人間世所受殊已難安能需<lb/>
令節謀客始為歡白露下沾衣北斗自闌干逺樹出嚴<lb/>
鐘隠隠將就殘撫枕追往境悵焉浩無端<lb/>
　　十五夜於小祗園坐月作<lb/>
纎阿應嘉候祗園依化城感此牟尼珠揚光濯清泠梵<lb/>
天白銀橋怳若燄摩升清溪相環帶空水互晶熒飛觴<lb/>
<pb n="KR4e0201_WYG_011-22a"/>
無遺憩流霞湛然盈順風奏絲桐嬝嬝發竒聲青松為<lb/>
我和白雲為我停酒徳將調浹頽然玉山傾披襟納虚<lb/>
爽萬境皆光明安能守空觀枯寂送餘生<lb/>
　　十六夜月徐荆州見枉作<lb/>
懽讌申遥夕疲薾辭請謁故人從東來今我思超忽聊<lb/>
攜一尊酒相與陶嘉月熹微破泱漭冉冉出叢樾是時<lb/>
初踰望清可鑒毛髪雖復表虧端幽暉殊未歇𤣥鶴寥<lb/>
戾鳴肅然懲栖鶻敢以斗柄斜辭君玉壺竭携手仍與<lb/>
<pb n="KR4e0201_WYG_011-22b"/>
旋清言至明發<lb/>
　　秋日蘺薋園即事作<lb/>
兹地不數武亦復具池臺亭午欣鳥雀初涼愁草萊怳<lb/>
然石色古乃是微雲逥竹潤遥相借蘭芬時一來客至<lb/>
但坐耳相對亦悠哉禮豈在巾幘懶不廢尊罍<lb/>
　　秋日小祗園即事作<lb/>
幽竹藩行逕客來無送迎石梁横秋色髙閣延逺清愛<lb/>
此脩日景彌躭静者情時探諸品畢不省何經名微微<lb/>
<pb n="KR4e0201_WYG_011-23a"/>
甘雨至稍稍凉風生遲暮且莫返與君聴松聲<lb/>
　　嘉禾道中<lb/>
方春愛行役因與陶嘉候燕尾碧相襲鴨頭青始皺輕<lb/>
風憐舟師為我來往奏收㠶楊栁色沽酒夕陽堠有友<lb/>
四五人傾觴如懸溜絲鱠出網鮮乳臇伏巢<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>扶興端<lb/>
互起謀歡䇿争售問余傾玉山應須墮月後頫仰人間<lb/>
世所得良不偶<lb/>
　　海上訪王子不值追㑹嘉禾道中斐然投作聊此<lb/>
<pb n="KR4e0201_WYG_011-23b"/>
　　志酬<lb/>
芳波初成緑柔楊亦已荑乗此嘉淑候慨然效安期川<lb/>
塗雖綿邈未獲展光儀前維悄然發後舸日夜追朗曜<lb/>
隔浮隂景風為我披攜手登巍堞贈我以新詩彪毫等<lb/>
霞絢溢齒若川馳辨勝晷欲流神王鬒不移斐然見狂<lb/>
簡余歸將庶㡬<lb/>
　<lb/>
　弇州四部稿巻十一<lb/>
</p>
<p>
</p>
  </div>
</body>
</text>
</TEI>
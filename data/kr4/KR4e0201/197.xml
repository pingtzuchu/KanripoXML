<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二十三</head> <lb/>
    <p>
<pb n="KR4e0201_WYG_197-1a"/>
欽定四庫全書<lb/>
　弇州續稿巻二十三<lb/>
　　　　　　　　　　　　明　王世貞　撰<lb/>
詩部<lb/>
　七言絶句<lb/>
　　七年前為在明賦此十絶句今春在明遇余吴閶<lb/>
　　　復出巻索書之時余二人各挂冠乆矣因題二<lb/>
　　　七言絶於後<lb/>
<pb n="KR4e0201_WYG_197-1b"/>
當年楚館咏江籬忽戴宫花集鳯池何限幽芳領秋意<lb/>
于今方是屬君時<lb/>
　　其二<lb/>
才談訪舊便欣然更怯長江浪拍天十絶新題挂君壁<lb/>
似應翻勝子猷船<lb/>
　　沈嘉則屠長卿相約為古樂府雜題二十絶句索<lb/>
　　　和余以言激之謂長卿之髙華嘉則之雄渾信<lb/>
　　　是當家若情事或須讓老夫一歩兩日内便能<lb/>
<pb n="KR4e0201_WYG_197-2a"/>
　　　成此二君得無笑其語之不讐也<lb/>
　　湘妃竹<lb/>
幾㸃苔痕上翠筠千秋長見淚痕新從他帝子誇江渚<lb/>
不是蒼梧望裏人<lb/>
　　吴王試劍石<lb/>
㸌爾青天一電流山頭白虎逈驚愁不辭頑質長刳剖<lb/>
相國功多也屬鏤<lb/>
　　秦女捲衣<lb/>
<pb n="KR4e0201_WYG_197-2b"/>
秦女吴妝玉不如捲衣猶在五更初休疑雨露無多㸃<lb/>
闗内離宫二百餘<lb/>
　　髙帝斬蛇劍<lb/>
大澤雲腥碧血侵芙蓉猶在匣中吟天教武庫穿雲去<lb/>
負盡殘年斬馬心<hi>穿雲事見西京雜記漢有斬馬劍謂司馬氏也</hi>
　　賈佩蘭出為叚儒妻<lb/>
愁向人間說漢宫春歌字字咽春風空憐透指金彄美<lb/>
不及秦家照膽銅<lb/>
<pb n="KR4e0201_WYG_197-3a"/>
　　探丸<lb/>
月黒牀頭風雨鳴五陵西去漏三更賊曹休怪探丸事<lb/>
自是人間有不平<lb/>
　　藏鈎<lb/>
花前彄戲巧爭新無奈些娘道便真總為怯輸渾不展<lb/>
依然鈎弋趙夫人<hi>其戲起自傚趙夫人也</hi>
　　蹴鞠<lb/>
油塲光軟似凝脂結社分弸各露奇子政自誇新様好<lb/>
<pb n="KR4e0201_WYG_197-3b"/>
宫中原不愛彈碁<hi>劉子政以蹴鞠勞神為彈碁之戲進帝得青羔裘紫絲履之賜</hi>
　　鞦韆<lb/>
柔荑弱栁競風流蕩漾顚狂不自由却似儂家新孔雀<lb/>
學飛横上樹梢頭<lb/>
　　春日獨當壚<lb/>
纎玉徐量琥珀巵杏紅衫子任風吹公然觧贈金條脫<lb/>
頼是傍無犢鼻兒<hi>謂相如也</hi>
　　七寶避風臺<lb/>
<pb n="KR4e0201_WYG_197-4a"/>
七寶粧成百尺臺怯風閶闔不曽開縱令吹着雙飛去<lb/>
還觧雙含禍水來<lb/>
　　薛夜來<lb/>
空勞國色更針神雨露恩移别院新記取蒲生塘上曲<lb/>
九泉差勝姓甄人<lb/>
　　清夜游西園<lb/>
夜凉清吹夾車來䓿蓞秋蘭水陸開何限風光何限月<lb/>
有誰能嗣建安才<lb/>
<pb n="KR4e0201_WYG_197-4b"/>
　　愛妾換馬<lb/>
燕頷風雲切大荒雕鞍新熱冷紅粧權奇到底應須盡<lb/>
其奈蛾眉也是霜<lb/>
　　採蓮曲<lb/>
玉腕交加摘露房生憎孟姥妬檀郎榜來蘭檝吹令逺<lb/>
引去蓮歌咽不揚<lb/>
　　若耶溪<lb/>
步<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>尋春傍若耶雙環白足洗輕紗興來莫踏雲門寺<lb/>
<pb n="KR4e0201_WYG_197-5a"/>
處處青帘賣酒家<lb/>
　　北風吹裙帶<lb/>
嫋嫋婷婷驕上春狂風揺蕩不由身君王莫問吹多少<lb/>
可是吴郎畫裏人<hi>眀皇問太真任吹多少吴帶當風謂道子畫也</hi>
　　宫蠶<lb/>
摘來桑葉餧蠶肥繅得流黄夜上機愁説上方初進御<lb/>
君王别選越羅衣<lb/>
　　燕姬墮馬<lb/>
<pb n="KR4e0201_WYG_197-5b"/>
墮馬胡姬不動塵飛鞍一躍轉如神莫輕乗自侯門過<lb/>
惹得梁家髻様新<lb/>
　　春閨怨<lb/>
何曽鵲印在龍荒止許雙蛾鎻洞房秋夜縱長猶有夢<lb/>
無情無思對斜陽<lb/>
　　送李徳宣之蕭山司訓二絶<lb/>
蕭山竹箭美於玉湘湖蓴菜緑勝絲任是廣文官舍冷<lb/>
未應翻作季鷹思<lb/>
<pb n="KR4e0201_WYG_197-6a"/>
　　其二<lb/>
八月晴江響怒雷西陵渡口趂潮開船頭赤鯉如人立<lb/>
知是龍湫帶雨來<lb/>
　　徐大光祿奉使江西淮邸見顧贈之再得四絶句<lb/>
擁傳初從尚食歸天香細細染宫衣欲知明主興居事<lb/>
可謂韓休疏不肥<lb/>
　　其二<lb/>
淮王上客總能文誰似風流徐少君彩筆寫將芝嶺色<lb/>
<pb n="KR4e0201_WYG_197-6b"/>
錦囊收盡蠡湖雲<lb/>
　　其三<lb/>
豫章何限豫章材蔽日干雲夹道開君去試㸔梁棟具<lb/>
阿誰非是相公栽<lb/>
　　其四<lb/>
髙秋伏枕罷絃時一曲聊將贈子期若向洪都朱邸聽<lb/>
有人能譜右丞詩<lb/>
　　偶題<lb/>
<pb n="KR4e0201_WYG_197-7a"/>
一縷沈烟裊碧虚五千言是讀殘書亦知終日無凡事<lb/>
祗恐凡情未破除<lb/>
　　贈孫章甫<lb/>
午壇烟煖日遲遲玉洞羣真禮法師最是黄庭湏早熟<lb/>
莫教符力不相隨<lb/>
　　其二<lb/>
游戲人間事事工何人不愛葛仙翁那堪一片桃花水<lb/>
鎻住蓬萊未許通<lb/>
<pb n="KR4e0201_WYG_197-7b"/>
　　初入道史氏婦病死詩以傷之<lb/>
石湖橋畔土千堆送客魂消黯自回唯有師真曽授記<lb/>
寸心猶暖未成灰<lb/>
　　其二<lb/>
初將七魄試重泉同學羣姑盡惘然不信已生忉利界<lb/>
散花先到世尊前<lb/>
　　過新第<lb/>
壓簾銀蒜玉鈎斜數縷沈烟裊絳紗曽向此中投一宿<lb/>
<pb n="KR4e0201_WYG_197-8a"/>
不知端的是誰家<lb/>
　　過弇園<lb/>
平泉花木四時春抛作朱崖萬里身爭似弇園三五步<lb/>
盡将春色付游人<lb/>
　　仲冬望乍晴風横甚而窻月破夢有成<lb/>
霽月踈窻分外眀狂風無奈海潮聲誰能忍冷孤峰宿<lb/>
坐看沈波洗太清<lb/>
　　極寒撥罏中灰得小火遂成<lb/>
<pb n="KR4e0201_WYG_197-8b"/>
榾柮灰殘冷更新撥深㣲火似魚鱗雖然撥得無些子<lb/>
少選能為滿屋春<lb/>
　　穆考功敬甫早嵗乞休惟以讀書苦吟為事今年<lb/>
　　　擬少陵秋興八首使其子光𦙍習右軍書書之<lb/>
　　　見寄走筆為謝得四絶句<lb/>
遲鴻臺畔擅三餘良冶為箕也不踈欲識自相師友意<lb/>
少陵秋興右軍書<lb/>
　　其二<lb/>
<pb n="KR4e0201_WYG_197-9a"/>
誰道扶風近帝都繞臺千匝盡江湖南荒豈少同游侣<lb/>
踏徧春風聞鷓鴣<lb/>
　　其三<lb/>
縱横彩筆寫雲霞其奈山人行徑賒綺語䜟来無一事<lb/>
偶然㣲雪警窻紗<lb/>
　　其四<lb/>
羊家小婢學夫人到底悲歡不屬身爭似娙娥粧洗盡<lb/>
自然冰玉離風塵<lb/>
<pb n="KR4e0201_WYG_197-9b"/>
　　正月六日送舍弟河口即事偶成<lb/>
青絲忽散木蘭舟疊鼔揚舲可自由欲試離心無處覔<lb/>
一灣新月乍當頭<lb/>
　　其二<lb/>
三千里外是西秦五步東頭故里闉誰信一杯分手後<lb/>
便為函谷聽雞人<lb/>
　　其三<lb/>
過船仍戴紫陽巾鼓吹旌旗閙殺人了得去留無碍意<lb/>
<pb n="KR4e0201_WYG_197-10a"/>
不論居士宰官身<lb/>
　　其四<lb/>
道人巾裹比丘衣炊黍烹葵儘觧肥無石可留初起牧<lb/>
有乗專待世親歸<lb/>
　　其五<lb/>
經年不踏水西門也似城居也似村拂面東風猶未識<lb/>
偶然㣲緑現籬根<lb/>
　　其六<lb/>
<pb n="KR4e0201_WYG_197-10b"/>
翻因愛弟有離筵羣從兒孫滿目前總是現来阿閦國<lb/>
一燈還傍佛龕懸<lb/>
　　夢後席上口占<lb/>
偶然夢作朝官好醒後依然一道人却憶景陽鐘底夢<lb/>
五湖佳處便垂綸<lb/>
　　其二<lb/>
春来大作縱横夢夢裏頭頭記却無猶勝日長無外事<lb/>
時從故紙問葫蘆<lb/>
<pb n="KR4e0201_WYG_197-11a"/>
　　送里人金大從軍兼簡方記室景武<lb/>
雙鞲結束氣如雲亞子城西酒半醺欲向故人歌出塞<lb/>
近来王粲倦從軍<lb/>
　　其二<lb/>
薊門芳草殢雕鞍下馬胡姬酒未闌金印不闗眀主惜<lb/>
春來質子徧長安<lb/>
　　送曹子念文學游閩還訪天台<lb/>
曇陽觀頭夜香焚裊作輪囷三素雲若到幔亭應少住<lb/>
<pb n="KR4e0201_WYG_197-11b"/>
為余持贈武夷君<lb/>
　　其二<lb/>
武夷九曲青不足還向天台訪石梁為是橐輕難壓載<lb/>
盡收山色付奚囊<lb/>
　　其三<lb/>
冰盤不肯薦楊梅五月閩天錦作堆日啖紅香三百顆<lb/>
可應單為荔枝来<lb/>
　　其四<lb/>
<pb n="KR4e0201_WYG_197-12a"/>
虬髯鐵面太崢嶸㸔爾菰蘆意氣生莫為外家誇宅相<lb/>
近来文苑已除名<lb/>
　　郊行<lb/>
滿村浮緑數枝紅也觧愁儂也殢儂欲覔二端無處着<lb/>
翛然自在版輿中<lb/>
　　折簡要家馭提學同長公學士㸔地棠花<lb/>
弇園千樹錦横斜雨妬風欺一任他唯愛君家兄弟好<lb/>
就中留得地棠花<lb/>
<pb n="KR4e0201_WYG_197-12b"/>
　　小病愆花期唯牡丹在耳次公將有豫州之行更<lb/>
　　　成一絶句<lb/>
飄盡棠梨見牡丹折花行酒莫留殘洛陽春事知尤少<lb/>
無那明年兩地看<lb/>
　　元馭學士於新觀種花挑野菜前後戲呈得十二<lb/>
　　　首<lb/>
白白紅紅幾樹斜清溪一曲水如霞不須牙版標名字<lb/>
㸔著應呼學士花<lb/>
<pb n="KR4e0201_WYG_197-13a"/>
　　其二<lb/>
一蕋鬚頭一佛圓供時長在梵王前逺公未曉西歸意<lb/>
親鑿方池種白蓮<hi>元馭手種白蓮</hi>
　　其三<lb/>
仲冬朔日僊蜕廻叢桂凌霜特地開莫笑净名居士病<lb/>
前身金粟老如来<hi>元馭時有㣲疾故云</hi>
　　其四<lb/>
墻陰馬鬛秃於童眼看桃花樹樹紅春色縱歸猶未辨<lb/>
<pb n="KR4e0201_WYG_197-13b"/>
與君相對試霜風<lb/>
　　其五<lb/>
舞蝶雙縈小玉團殿他春事耐他殘道人香色元無住<lb/>
偶爾聞呼緑牡丹<lb/>
　　其六<lb/>
三月行盡春光㣲欲覔飛花無可飛髙下川原諸草樹<lb/>
也能將緑染人衣<lb/>
　　其七<lb/>
<pb n="KR4e0201_WYG_197-14a"/>
野菜經春百味新長鑱一柄便周身首陽薇蕨元何限<lb/>
始觧夷齊未盡貧<lb/>
　　其八<lb/>
一叢新竹迸龍鱗㣲雨仍驚玉菌新乞得維摩香積飯<lb/>
午齋先供兩閒人<lb/>
　其九<lb/>
五月五日坐東籬忽有黄花抽數枝呼杯恐失醒纍意<lb/>
不飲生教醉令嗤<lb/>
<pb n="KR4e0201_WYG_197-14b"/>
　　其十<lb/>
曇陽庵東積水多僧来商畧種新荷雞頭菱角亦堪可<lb/>
奈此一碧玻璃何<lb/>
　　其十一<lb/>
六月十八陽侯狂老樹草偃蛙窺牀老夫擁被卧三夕<lb/>
竟有紅日翔扶桑<lb/>
　　其十二<lb/>
瀼瀼湛露栢間垂色勝醍醐味勝飴見説華池元自有<lb/>
<pb n="KR4e0201_WYG_197-15a"/>
可煩天上借璚枝<lb/>
　　為僧題雲林巻<lb/>
曉樹蒼蒼徑未分數聲清梵隔林聞莫欺罏底旃檀<lb/>
燼也觧蒸為寶燄雲<lb/>
　　為章仲玉題保竹巻<lb/>
龍鐘數挺不辭殘把送奚囊耐嵗寒絶勝洛陽西邸内<lb/>
勞人日日報平安<lb/>
　　題畵<lb/>
<pb n="KR4e0201_WYG_197-15b"/>
古樹精籃杳靄間輕帆吹過碧灣環道人雙屐何曽<lb/>
繫猶自貪看畫裏山<lb/>
　　喻蘭溪邦相為四絶句貽我頗致青蠅之感且以<lb/>
　　　名酒二瓿見餉其落句云萬事從教醉裏銷<lb/>
　　　次第和答<lb/>
勞君五嶽起雙眉老病無能學羼提祗是憐他善星<lb/>
輩惡風吹送下泥犂<lb/>
　　其二<lb/>
<pb n="KR4e0201_WYG_197-16a"/>
金華洞洞有仙官叱石為羊也不難總為漢家羅網急<lb/>
雙鳬莫遣問長安<lb/>
　　其三<lb/>
潘郎可是懶栽花一賦能當萬樹霞却笑爾時勾漏<lb/>
令不從身内覔丹砂<lb/>
　　其四<lb/>
蘭溪新酒碧扵泉一斗真堪價十千我醉聲聞渾不要<lb/>
使君公暇好逃禪<lb/>
<pb n="KR4e0201_WYG_197-16b"/>
　　送潘大憲副視關中學政<lb/>
雍容冠斾入燕京經術江東舊著名不似公家潘散騎<lb/>
僅將行色賦西征<lb/>
　　其二<lb/>
三輔青衿拜下風就中三禮更推公似聞伯仲金華省<lb/>
曽奏先朝白虎通<lb/>
　　偶閲楞嚴作<lb/>
十年難弟未知音七處徴心可見心何似捲堂聊散去<lb/>
<pb n="KR4e0201_WYG_197-17a"/>
任他魚鳥各飛沉<lb/>
　　其二<lb/>
蓮花採去覔淤泥覿面張拳轉更迷了得本来無染意<lb/>
眼前何境不菩提<lb/>
　　其三<lb/>
毋勞九品憶蓮臺也莫棲棲代世哀一念不生真體淨<lb/>
圓通大士應聲来<lb/>
　　其四<lb/>
<pb n="KR4e0201_WYG_197-17b"/>
莫把塵心惹世塵阿私十格尚沉淪那知梵釋諸天位<lb/>
原是靈山九地人<lb/>
　　夀魏鴻臚七袠<lb/>
詩酒絃歌寄此生風流重見顧家瑛<hi>君居為阿瑛遺址</hi>不湏屈<lb/>
指量貧富七十年中擅太平<lb/>
　　其二<lb/>
庭前木蘭何太奇千朶萬朶白迷離争似中堂雙玉<lb/>
樹對飜華蕚吐孫枝<hi>君庭玉蘭之盛甲吴中</hi>
<pb n="KR4e0201_WYG_197-18a"/>
　　其三<lb/>
牙緋艾緑擁朋尊可愛君家好弟昆猶有雍容詩禮<lb/>
在令人長憶魏陽元<hi>君之伯父也</hi>
　　其四<lb/>
賔筵弁側半傀俄猶戴烏紗檢白波不為一官能戀戀<lb/>
少年辛苦讀書多<lb/>
　　周三儁郎時誦道書辭其舅學士公游南太學<lb/>
　　　得絶句二首<lb/>
<pb n="KR4e0201_WYG_197-18b"/>
十里珠簾出曉妝長干春色待周郎從他誤曲毋勞顧<lb/>
留得齋心奉紫皇<lb/>
　　其二<lb/>
袖裏南華與舅論翻從玉潤愛氷神晩菘早韭山中味<lb/>
慎莫誇他肉食人<lb/>
　　戲為櫻桃題二絶句<lb/>
葡萄賜紫那同貴金橘堆黄剰是酸何似琢圓千靺<lb/>
鞨深紅透出水晶盤<lb/>
<pb n="KR4e0201_WYG_197-19a"/>
　　其二<lb/>
含桃一薦栢梁新偷入新詩郭舍人笑殺上林村令句<lb/>
李梅争似囓妃脣<lb/>
　　送張蘭谿公除補選<lb/>
迢迢单舫上天京單父當年政已成五月南薫無限意<lb/>
彈琴莫道不成聲<lb/>
　　其二<lb/>
曽傳八詠在東陽可借雙鳬下未央溪邉小兒騎竹馬<lb/>
<pb n="KR4e0201_WYG_197-19b"/>
洞口僊人呼石羊<lb/>
　　襄國王飛教千里嵗一慰存野人無以仰酬惟祝<lb/>
　　　麟趾之慶而已敬成四絶情見乎辭<lb/>
老龍隄畔彩雲開千乗旌旗射獵来蔽日鵬雛渾不管<lb/>
掌中貪捧一珠廻<lb/>
　　其二<lb/>
渚宫春雪一登壇宋玉文成最耐㸔十二巫峯盡磐石<lb/>
莫容雲雨夢中殘<lb/>
<pb n="KR4e0201_WYG_197-20a"/>
　　其三<lb/>
六月金盤安石榴榴房忽綻玉漿流欲知太母嘗新意<lb/>
親遣髙王問魏收<lb/>
　　其四<lb/>
老病䝉莊五畆陰年年孤負楚王金雖然曵尾泥塗樂<lb/>
未少銜珠一片心<lb/>
　　陳道復寫牡丹徴仲題句以徐熈擬之戲步於後<lb/>
誰将野逸擬徐熈一種妖紅暈玉肌應是陳閎被宣召<lb/>
<pb n="KR4e0201_WYG_197-20b"/>
沈香亭畔寫楊妃<lb/>
　　答沈嘉則<lb/>
風流翻入步虚詞南國人稱沈亞之不信緱山辛苦意<lb/>
只言笙鶴便相隨<lb/>
　　其二<lb/>
才從苦海脫沈淪兩鬢蕭踈已似銀君是謫仙寧不觧<lb/>
玉京那有半殘人<lb/>
　　同州王先生賜紱依曇陽菴脩西方業以俟師<lb/>
<pb n="KR4e0201_WYG_197-21a"/>
　　　真盻蠁少子某迎之不可於其歸也代先生<lb/>
　　　送之<lb/>
阿翁非為逺公留為覔金箆淨土游十萬八千猶未是<lb/>
可應西向憶同州<lb/>
　　其二<lb/>
莫因離别淚闌干老子冰心徹底寒㑹得西歸真意後<lb/>
不妨兒女話團圞<lb/>
　　同州二先輩以書迎其父令公歸不得作二絶慰<lb/>
<pb n="KR4e0201_WYG_197-21b"/>
　　　之<lb/>
雪山行道不辭辛車匿空歸羅㬋嗔以此深心奉塵刹<lb/>
古来方是報恩人<lb/>
　　其二<lb/>
朝聞丹訣暮西還不踏江南處處山但使郎君如尹<lb/>
喜可容真氣誤函闗<lb/>
　　題楓谷巻為杭州喻邦相<lb/>
春至能青秋更丹山深不共荻花寒武林官道知多少<lb/>
<pb n="KR4e0201_WYG_197-22a"/>
總與行人醉面㸔<hi>香山有楓葉荻花秋瑟瑟之句</hi>
　　其二<lb/>
庭葵嚮陽知故赤谷楓背日亦成丹總令心事各有寄<lb/>
誰解霜風領嵗寒<hi>少陵有背日丹楓萬木凋之句</hi>
　　贈錢效拙六袠夀言二絶句<lb/>
錢翁長余星一週十年先著鹿皮裘如逢海上添籌客<lb/>
為我聊呼第二籌<hi>君居海上而好著隠士巾服</hi>
　　其二<lb/>
<pb n="KR4e0201_WYG_197-22b"/>
魯連乍覔東海住安期復從海東来飲君夀酒君試<lb/>
問為是僊才說客才<hi>君有縱横才而二仙皆嘗作説客故云</hi>
　　贈黄鵠<lb/>
道子麄豪故有神精㣲仍數李公麟何當掃盡鉛華態<lb/>
貎得乾坤萬古真<lb/>
　　其二<lb/>
誓墓歸来老病身無心去逐世間塵與君轟飲君猶恨<lb/>
不寫人間第一人<lb/>
<pb n="KR4e0201_WYG_197-23a"/>
　　寄贈吳大倕倩<lb/>
十載吳郎已大名青山依舊楚諸生似聞老蚌蹉跎意<lb/>
欲遣雙珠入帝城<lb/>
　　寄贈吳二臯倩<lb/>
酒態傀俄兄不如弄船釣得武昌魚青藜忽破髙齋<lb/>
色醒後吾伊讀父書<lb/>
　　和張肖甫司馬題王陽徳使君陽湖别墅十詠<lb/>
　　知樂軒<lb/>
<pb n="KR4e0201_WYG_197-23b"/>
鯨口初分玉澗餘金鱗㸃㸃躍青渠欲知魚樂無如子<lb/>
曽向澄江夢作魚<hi>君嘗令靖江故以令事戲之</hi>
　　清涼界<lb/>
從他赤日也清凉室利南来是道塲不似石家金谷地<lb/>
熱心偏向緑珠忙<hi>五臺有清凉界金谷亦有清凉臺</hi>
　　紆青閣<lb/>
小閣踈簾面面開不知何處送青来佛螺欲傍斜陽斂<lb/>
那有珠絲繫得迴<lb/>
<pb n="KR4e0201_WYG_197-24a"/>
　　紅雨蹊<lb/>
天花争墜不黏身下作東林紅錦裀却恨酒醒眠起後<lb/>
悄然無計一留春<lb/>
　　浮碧臺<lb/>
千尋碧皺倚空濛湖眼山眉態不窮錯訝樓臺縁蜃氣<lb/>
中天湧出化人宫<lb/>
　　金粟嶺<lb/>
紛紛金粟萬如來移自西方七寶臺笑殺中秋靈隱夜<lb/>
<pb n="KR4e0201_WYG_197-24b"/>
總令收得不堪栽<lb/>
　　穿雲峡<lb/>
有時峡坼流雲逗有時雲薄峯尖透主人躡屐傴僂歸<lb/>
剪得氤緼滿雙袖<lb/>
　　超然臺<lb/>
暘湖千頃白雲流百尺隗俄在上頭欲語超然無可道<lb/>
不牽塵世一絲愁<lb/>
　　筠阿館<lb/>
<pb n="KR4e0201_WYG_197-25a"/>
萬條青玉逼雲寒餘籜猶堪剪作冠張廌莫跨居處好<lb/>
王家亦自有琅玕<lb/>
　　暑香亭<lb/>
才歌白苧水生凉脉脉柔風送暗香記取鄭公三伏日<lb/>
碧筒徐吸紫霞漿<lb/>
　　偶題<lb/>
抛却功名事上真名根猶自惹凡塵怪来人鳥宫中客<lb/>
多是羲皇向上人<lb/>
<pb n="KR4e0201_WYG_197-25b"/>
　　其二<lb/>
平生不擬作裴休見有遺書好撥愁撥得一行黄蘖字<lb/>
何須更訪赤松游<lb/>
　　蔡文學曼倩求書其贈大父九十四翁及父孝亷<lb/>
　　　詩因題一絶於後<lb/>
九十四翁歸道鄉孝亷花蕚日相望<hi>時館於吾弟所</hi>㸔君三世<lb/>
催身老不是誇君大父行<lb/>
　弇州續稿巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿卷五十一</head> <lb/>
    <p>
<pb n="KR4e0201_WYG_051-1a"/>
欽定四庫全書<lb/>
　弇州四部稿卷五十一<lb/>
　　　　　　　　　　　　明　王世貞　撰<lb/>
詩部<lb/>
　七言絶句一百二十五首<lb/>
　　李于鱗損餉諸物侑以新詩走筆為謝<lb/>
西山石耳堪礪齒挾露過雲味更新莫恠殷勤相寄贈<lb/>
只今誰是採芝人<lb/>
<pb n="KR4e0201_WYG_051-1b"/>
　　　右石耳<lb/>
龍井儂分玉乳花虎丘余剪碧璚芽何時踞坐松隂下<lb/>
紗帽藤衫對品茶<lb/>
　　　右龍井茶<lb/>
七尺蒼藤織寒玉上有篔簹映眉緑昨夜方牀小簟眠<lb/>
却疑身在瀟湘曲<lb/>
　　　右藤障子<lb/>
鸚鵡洲前禰客過英魂磊砢墮江波千秋一入髙陽手<lb/>
<pb n="KR4e0201_WYG_051-2a"/>
為問鴟夷量較多<lb/>
　　　右鸚鵡杯<lb/>
　　題李山風雪松杉圖巻二首<hi>宋人為金秘書監</hi>
撲地漫天卒未休松杉千尺逈堪愁丹青不作王孫草<lb/>
老向氷天共白頭<lb/>
　　其二<lb/>
朝色葱朧映碧虛千峯瑶草漸凋踈何當長白山頭樹<lb/>
到了枝枝玉不如<lb/>
<pb n="KR4e0201_WYG_051-2b"/>
　　泊髙郵懐子相<lb/>
廣陵東去是䢴溝斜日蒹葭黯未收採就椒漿無處滴<lb/>
不須聞笛也堪愁<lb/>
　　薛子熈㑹予淮口有贈<lb/>
清江欲盡見清淮聽説南人便道佳何處峭風吹㑹面<lb/>
頓教明月挂離懐<lb/>
　　其二<lb/>
自是君才擬戴逵手搜雞子刻新碑江南螭首應無限<lb/>
<pb n="KR4e0201_WYG_051-3a"/>
若個堪題㓜婦辭<lb/>
　　廣陵訪周公瑕不遇云自儀真失之<lb/>
豪華自古讓維揚一水横江即異鄉二十四橋歌吹徧<lb/>
不知何處覔周郎<lb/>
　　其二<lb/>
初聞相失在儀真怨水愁風且莫論道是使星還是客<lb/>
教君難辨斗間人<lb/>
　　過中山視故人趙叅議時廢疾者十二年矣<lb/>
<pb n="KR4e0201_WYG_051-3b"/>
滿庭黄葉滿牀塵摠為人疎鳥雀親與説病身應莫恨<lb/>
何人不是半殘人<lb/>
　　其二<lb/>
多買城南種秫田匡牀擁被日陶然真成四醉中山酒<lb/>
不踏人間十二年<lb/>
　　九日完縣署中<lb/>
九月九日客衣單風似并刀月似環為問羽書臨鴈塞<lb/>
何如杯酒醉龍山<lb/>
<pb n="KR4e0201_WYG_051-4a"/>
　　其二<lb/>
空庭吏散鎖楸梧不獨黄花事事無最厭耳邊重九字<lb/>
天涯兄弟各茱茰<lb/>
　　食滹沱魚戲作<lb/>
滹沱魚尾真全赤况復車輪敗後炊三輔周遭二千里<lb/>
從今魚樂也應知<lb/>
　　娘子關偶成<lb/>
夫人城北走降氐娘子軍前髙義旗今日關頭成獨笑<lb/>
<pb n="KR4e0201_WYG_051-4b"/>
可無巾幗贈男兒<lb/>
　　題馬嶺山中泉自嘲兼呈于鱗子與<lb/>
坼峽分流各吐竒争先翻道出山遲即令到海成何事<lb/>
竟日行吟無倦時<lb/>
　　井陘署中偶成<lb/>
霜天盡日馬蹄間濁酒青燈未破顔好道使君厨傳薄<lb/>
案頭長供太行山<lb/>
　　阜平湯泉<lb/>
<pb n="KR4e0201_WYG_051-5a"/>
玉乳潺湲蘭杜芳温柔枉自别名鄉春雲若傍驪山足<lb/>
肯作蓮花第二湯<lb/>
　　其二<lb/>
大荒西吐燭龍涎暗向中原地底穿兩乞君王湯沐地<lb/>
酒泉嘗罷浴温泉<lb/>
　　其三<lb/>
浴罷支頥坐自看五臺如案五雲端清涼蠲盡人間暑<lb/>
此水仍驅萬古寒<lb/>
<pb n="KR4e0201_WYG_051-5b"/>
　　寄贈漳浦張封君<hi>時乃子以水部治寧陽泉</hi>
閩海金波返照開一星南極傍三台君家天上張公子<lb/>
曽向郎官宿裏來<lb/>
　　其二<lb/>
十二梁山青刺天寧陽七十二飛泉一泉一嵗醸春酒<lb/>
好致梁山張果前<lb/>
　　其三<lb/>
蜡湖春漲讀書堂紗㡌膝衫坐隠嚢總為新詩似何遜<lb/>
<pb n="KR4e0201_WYG_051-6a"/>
山人今帶水曹郎<lb/>
　　柏林寺<lb/>
趙州城東古柏林趙州闍黎知我深究竟現應居士法<lb/>
不須𤓰蔓老婆心<lb/>
　　謝萬曰忠并詢之<lb/>
髠盡垂楊千萬枝又教氷雪擁皴皮不知生意猶存否<lb/>
慚愧東風特地吹<lb/>
　　其二<lb/>
<pb n="KR4e0201_WYG_051-6b"/>
一唱天鷄海日紅中原曙色滿千峯無端更遇姑蘇客<lb/>
依舊青山夜半鐘<lb/>
　　其三<lb/>
羃厯千林雨色中浮雲忽捲現長空欲知為雨為雲際<lb/>
元是青天萬里同<lb/>
　　其四<lb/>
滄海那如性海澄此中無減亦無増祇憐拈破真乗後<lb/>
依舊人間属小乗<lb/>
<pb n="KR4e0201_WYG_051-7a"/>
　　南和道中<lb/>
流水灣環去馬遲淡黄斜日印沙陂楓人雖老稻孫少<lb/>
不到江南應不知<lb/>
　　還宫怨<lb/>
阿監初傳喚故姬六宫先已妬蛾眉昭陽夜甃寒如水<lb/>
元似増成奉帚時<lb/>
　　其二<lb/>
報道羊車指日臨莫題紈扇罷悲吟雙蛾欲畫仍教洗<lb/>
<pb n="KR4e0201_WYG_051-7b"/>
恐負當年辭輦心<lb/>
　　吕侍郎自製桑落酒絶佳以一瓿見餉賦此為謝<lb/>
　　并乞醸方<lb/>
醱醅初緑豆花香穏勝河東舊索郎今夜五更殘月色<lb/>
不須惆悵醉為鄉<lb/>
　　其二<lb/>
故園桑落霜風軟紫蠏黄甘事事豐乞得君家劉白墮<lb/>
步兵明日下江東<lb/>
<pb n="KR4e0201_WYG_051-8a"/>
　　别周公瑕<lb/>
月明烏鵲動離愁歌到周郎莫㸃頭三竺六橋渾似畫<lb/>
可能無意向杭州<lb/>
　　别尤子求沈道振<hi>二君皆善丹青</hi>
風軟波平天地寛玉壺銀酎水晶盤離筵好景俱堪寫<lb/>
祇是歸鴻目送難<lb/>
　　别瞻美弟<lb/>
醉裏輕舠别恵連醒時孤鴈泣江煙不須論到池塘句<lb/>
<pb n="KR4e0201_WYG_051-8b"/>
酒態如兄便可憐<lb/>
　　别曹甥子念<lb/>
虱鬚不分作山人却買林宗折角巾莫倚新詩能似舅<lb/>
㡬人如舅未全貧<lb/>
　　别王復<lb/>
吴舩捩柁越舩催少選須傾三百杯除却芙蓉池上酒<lb/>
㡬家能見玉山頽<lb/>
　　别李時養<lb/>
<pb n="KR4e0201_WYG_051-9a"/>
勞君相送霅溪頭霅裏風光事事幽欲共一枰消永日<lb/>
教人重喚李杭州<lb/>
　　别張三<lb/>
千觴不醉洗天亭一曲汪倫最有情不分㳺人明夜月<lb/>
依稀拾得遶梁聲<lb/>
　　又别諸君<lb/>
尊前北斗漸闌干領取清歌半刻懽列棹迴波真自樂<lb/>
一官行路未為難<lb/>
<pb n="KR4e0201_WYG_051-9b"/>
　　贈虎跑泉庵良縉上人<lb/>
虎跑閒居二十年可曽雙虎到兹泉山神縱有皈依念<lb/>
其那山僧入四禅<lb/>
　　見逐參方僧禁約戲成一絶<lb/>
約束飛來峰去後便驅天竺舊胡神閻浮未有三生籍<lb/>
若個人非行脚人<lb/>
　　峴山有朋壽堂葢為大司空蔣公劉公大司冦顧<lb/>
　　公築也已已歲余與吴比部范太史嗣游焉吴與<lb/>
<pb n="KR4e0201_WYG_051-10a"/>
　　余俱丙戌范丁亥因題一絶以為四十年左證云<lb/>
霜色蒹葭鬢共新倚來雙玉暫精神還因四十餘年後<lb/>
朋壽堂中第二人<lb/>
　　應黄州恵蘇長公墨跡却以一詩附還<lb/>
砑光藤紙墨華流欲報璚瑶未敢收總為臨池貪玉局<lb/>
可應遺翰去黄州<lb/>
　　東行訪張伯起不遇飲㓜于别館<lb/>
柴門不啟白雲棲為憶君名未敢題何似竹林嵇叔夜<lb/>
<pb n="KR4e0201_WYG_051-10b"/>
攜琴載酒夕陽低<lb/>
　　其二<lb/>
浮雲舒巻元無意鶴怨猿驚未必真贏得嗣宗心一片<lb/>
不將青眼傍他人<lb/>
　　華婿水部以事質余湖上小語竟别<lb/>
白舫青門楊栁絲湖中公事出偏遲婆娑手板桓公府<lb/>
應笑藍田晩更癡<lb/>
　　其二<lb/>
<pb n="KR4e0201_WYG_051-11a"/>
蕭蕭寒雨濕歸航片語離尊味更長此别應須不惆悵<lb/>
衛郎無病到膏肓<lb/>
　　酌六一泉為故茅學士書院<lb/>
六一居士跡不到千古人呼六一泉争信碧山茅學士<lb/>
十年中夜枕泉眠<lb/>
　　秋日官舍無事攜元白長慶集閲一遍題此二絶<lb/>
　　句後置之箧中矣<lb/>
十口官貧不遣隨偶攜元白兩編詩花犀欲角蠶將蠒<lb/>
<pb n="KR4e0201_WYG_051-11b"/>
莫病通天累色絲<lb/>
　　其二<lb/>
連翩逐客上皇都三月中書片語無不是通江少時謫<lb/>
千年佳句一生孤<lb/>
　　送陳生授經術吴中<lb/>
知君經術自河汾坐裏談鋒欲吐雲到處虎皮應自徹<lb/>
不須羔鴈詫成羣<lb/>
　　嚴州有感<lb/>
<pb n="KR4e0201_WYG_051-12a"/>
虚勞物色到羊裘咄咄老翁何所求一夜天能動星象<lb/>
千秋人不改嚴州<lb/>
　　有感<lb/>
一株紅瘦隔天涯珠箔深沈貼絳紗欲賞清尊風雨隔<lb/>
負他三月盡時花<lb/>
　　其二<lb/>
江南秋盡鴈初飛應是深閨欲寄衣剔罷銀燈金剪澁<lb/>
一雙紅筯隠寒機<lb/>
<pb n="KR4e0201_WYG_051-12b"/>
　　塘栖道中得轉山西報自嘲<lb/>
長河風雪舞孤舟興盡真成王子猷塵世偶然那可料<lb/>
故鄉明日是并州<lb/>
　　其二<lb/>
薄禄風塵業未償除書一紙下錢塘休言宦興生平薄<lb/>
已自將心度太行<lb/>
　　用晦寄四種杯仍係以詩走筆二絶為謝<lb/>
劉生自昔誇三雅何似君家四種杯罰處已贏金谷數<lb/>
<pb n="KR4e0201_WYG_051-13a"/>
飛時不怕玉山頽<lb/>
　　其二<lb/>
饒甆宣盌白於霜鸚鵡螺兼翡翠觴我欲按來成一鉢<lb/>
大羅天上貯三漿<lb/>
　　贈曹子念偕舍弟游燕三絶句<lb/>
江南二月楊栁隂薊門雪花三尺深祇為和歌燕市好<lb/>
不知臺上有黄金<lb/>
　　其二<lb/>
<pb n="KR4e0201_WYG_051-13b"/>
河東股肱吾倦游上書謁告行且休世上浮榮沾即厭<lb/>
不將名姓托曹丘<lb/>
　　其三<lb/>
吾家才子謝恵連兼程攜汝薊門天薊門五侯不解識<lb/>
何如乞取長瑜還<lb/>
　　慎侍御子正借書<lb/>
苕水穿階草滿除蕭然都似子雲居十年鉛槧頭堪白<lb/>
又乞那家未校書<lb/>
<pb n="KR4e0201_WYG_051-14a"/>
　　中丞徐公追輓先君三章甫至舉寒食奠感嘆之<lb/>
　　餘因成二絶奉報<lb/>
楊栁揺青寒食新十年天地一傷春那知郢里歸魂句<lb/>
元是南州絮酒人<lb/>
　　其二<lb/>
晝晴初解白楊哀忽地蕭騷暮響催不是隴頭春不到<lb/>
西江風送薤歌來<lb/>
　　戊午嵗叔達甥兄弟弱冠應試余寄詩勉之曰玉<lb/>
<pb n="KR4e0201_WYG_051-14b"/>
　　樹元雙挺鵷雛好並飜外家饒宅相若個魏陽元<lb/>
　　又一紀而叔達文日益髙有名然宅相猶未應也<lb/>
　　今年春來别余應南京試復為一絶以促之<lb/>
休將宅相問烏衣似舅如甥已自稀却月觀頭金粟樹<lb/>
可能先折一枝歸<lb/>
　　予方有乞休之請而日者凌生索詩遂成二絶<lb/>
一官憔悴足藏名濁酒青山供此生到了自來還自去<lb/>
鍾家錯畏管公明<lb/>
<pb n="KR4e0201_WYG_051-15a"/>
　　其二<lb/>
春朝中酒未曽醒論吉論㓙總不譍還却豸冠神武去<lb/>
負他頭上貴人星<lb/>
　　得宋搨右軍帖上巻絶佳而大令帖不至戲成一<lb/>
　　絶<lb/>
箕裘誰復二王如底事吴興一巻虚記得向來貞觀例<lb/>
黄金徧購右軍書<lb/>
　　趙承㫖為恭闍黎寫經畢以詩乞茶真蹟在余所<lb/>
<pb n="KR4e0201_WYG_051-15b"/>
　　戲代恭荅<lb/>
玉堂潤筆元無價珍重吴興祇換茶但使毫端吐舍利<lb/>
一蒙山頂屬君家<lb/>
　　題宋搨蘭亭記後<lb/>
昭陵玉匣去人間定武皇孫未易攀留得雲仍隆準在<lb/>
不教惆悵憶龍顔<lb/>
　　題韓熈載夜宴圖<lb/>
遏雲歌罷舞迴風夜半腰支不屬公屈戍乍揺紗影㺯<lb/>
<pb n="KR4e0201_WYG_051-16a"/>
可應人是顧宏中<hi>此圖乃李主遣宏中於韓家偷寫得者</hi>
　　其二<lb/>
由來歌舞破江山庭樹能催王氣殘唱得浣溪宫様句<lb/>
小樓吹徹玉笙寒<lb/>
　　其三<lb/>
燒來紅淚盡辭銀花擁舒郎别院春國雖家讎都未了<lb/>
可能還較絶纓人<lb/>
　　感興六首<lb/>
<pb n="KR4e0201_WYG_051-16b"/>
白家栁枝不忍折韓家栁枝却復春争似金明池上絮<lb/>
隨風吹去作沙塵<lb/>
　　其二<lb/>
桃花片片委瀟湘棹入桃源轉斷腸懊恨羲和排厯後<lb/>
不教風雨屬東皇<lb/>
　　其三<lb/>
胡牀挂壁未曽收欲燼罏香裊尚浮行到東廊纔一步<lb/>
猛驚殘日上簾鈎<lb/>
<pb n="KR4e0201_WYG_051-17a"/>
　　其四<lb/>
峭風俄掃蒻房空怳忽還疑在夢中畢竟怨親何所似<lb/>
偶然萍水復西東<lb/>
　　其五<lb/>
欲酌仍停鸚鵡螺酒醒長歎對銀河傍人總㑹應難語<lb/>
但道中年感慨多<lb/>
　　其六<lb/>
單車栁色太行新濁酒寒燈供此身燕趙向來多似玉<lb/>
<pb n="KR4e0201_WYG_051-17b"/>
懶教人喚負心人<lb/>
　　滁陽驛小飲戲作<lb/>
兩三杯酒也成醉四十五年真是翁獨對瑯琊數峯坐<lb/>
可將前號譲歐公<lb/>
　　過清流關<lb/>
層崖一道寫潺湲知是清流舊日關獨樹遥天挂霞色<lb/>
尚疑飛將挾俘還<lb/>
　　息隂樹傍冠塵俄重拂拭之餘聊用自解<lb/>
<pb n="KR4e0201_WYG_051-18a"/>
欲將煩暑借風寛更起紅塵上鶡冠拭罷祇堪他日挂<lb/>
不須留待故人彈<lb/>
　　渡黄河偶成<lb/>
銀作天河玉作隄河流倒挂與天齊可憐抛向崑崙頂<lb/>
一到人間濁似泥<lb/>
　　由寧郭抵新化鎮即事<lb/>
隂溝清泚復灣環桃李成隂桑柘閒道是江南好風景<lb/>
舉頭如㦸太行山<lb/>
<pb n="KR4e0201_WYG_051-18b"/>
　　其二<lb/>
夾溪修竹帶青葱便擬移家住此中却憶鄉園渾未乏<lb/>
不知何事厭江東<lb/>
　　初登太行迴望有思<lb/>
千山立馬送斜暉平楚蒼然色漸㣲最是東南欲盡處<lb/>
黏天一㸃白雲飛<lb/>
　　臬署閒居偶成二絶<lb/>
道了放衙無一事偶然馴鹿過庭除與君多少優閒在<lb/>
<pb n="KR4e0201_WYG_051-19a"/>
只是長林意未舒<lb/>
　　其二<lb/>
晉陽酒清絶可人午飲酣眠從至申賴得長安信易達<lb/>
知余懶病定為真<lb/>
　　與張王二君彌陀寺小飲二君有恵政吾郡時王<lb/>
　　與余談禪而張㫖在𤣥不甚荅戲成三絶<lb/>
一尊蕭寺鬢毛新醉後那論主與賓我夢未醒君夢覺<lb/>
可能還喚夢中人<lb/>
<pb n="KR4e0201_WYG_051-19b"/>
　　其二<lb/>
參差棠樹五湖濵福在人天慧在身争似懶夫窮徹骨<lb/>
西方處處是迷津<lb/>
　　其三<lb/>
張君杜口為尊𤣥王子縱横豈離禪任是法門吾不㑹<lb/>
一杯還向炕頭眠<lb/>
　　過亡妾殯所有感<lb/>
絳羅長䕶曲闌干樹底春花不覩殘誰道殯宫荒壠畔<lb/>
<pb n="KR4e0201_WYG_051-20a"/>
白楊吹送四時寒<lb/>
　　其二<lb/>
去辭華屋傍荒丘兒女呼孃不解求任使破除情字盡<lb/>
也應饒淚到心頭<lb/>
　　其三<lb/>
衫羅襚彩縱横疊胡粉胭脂滿鑑裝處處精神新分例<lb/>
不曽聽喚第三房<lb/>
　　其四<lb/>
<pb n="KR4e0201_WYG_051-20b"/>
一尊澆罷自支頥是妾須歌薄命辭今日使君收涕後<lb/>
藥罏禪榻暫相隨<lb/>
　　聞南中流言有感<hi>時稍聞彈語</hi>
朝成嫫母昨夷光未必蛾眉一夜霜何似村中浣紗去<lb/>
任他明月照空房<lb/>
　　其二<lb/>
累身元只是虚名損盡虛名事事輕折莫酒罏禪榻伴<lb/>
也能驅遣過殘生<lb/>
<pb n="KR4e0201_WYG_051-21a"/>
　　其三<lb/>
偶然文字落塵寰耐可争名眼睫間側理細書三萬紙<lb/>
自封雲檢施名山<lb/>
　　其四<lb/>
裁呼小草便無聞祇為慙他誓墓文若道長安車馬色<lb/>
春風吹作五陵雲<lb/>
　　瞻美有子兩月而夭走慰二絶<lb/>
一枝蘭折委春煙聽説何人不解憐掌上明珠看似月<lb/>
<pb n="KR4e0201_WYG_051-21b"/>
君家只得兩囘圓<lb/>
　　其二<lb/>
莫言夷甫太鍾情情到東門强自輕留得藍田種時法<lb/>
不愁無地出兼城<lb/>
　　偶題<lb/>
許由能乞萬乗身歸卧箕山天地新過宿翻為竊屨客<lb/>
飲流仍遇棄瓢人<lb/>
　　題畫四首<lb/>
<pb n="KR4e0201_WYG_051-22a"/>
千條楊栁㺯如烟漠漠輕隂好繫船行到酒家須少住<lb/>
莫教孤負杖頭錢<lb/>
　　其二<lb/>
秋老蒼山俱是骨楓丹獨樹有餘姿屋頭飛瀑挂不斷<lb/>
興在忘言拄頰時<lb/>
　　其三<lb/>
千崖落木自蒼蒼驢背看山了不忙欲覔九秋無限色<lb/>
從君叩取小奚囊<lb/>
<pb n="KR4e0201_WYG_051-22b"/>
　　其四<lb/>
青山緑樹杳難分忽斷中間是白雲欲買一椽深處住<lb/>
不教名姓向人聞<lb/>
　　有懐莫雲卿時得所寄辭翰<lb/>
香煤欲冷篆如絲病起拈毫潤小詞忽憶莫家亭子畔<lb/>
草生書帶墨為池<lb/>
　　其二<lb/>
松江潮落見鱸魚結就雙椷鯉不如最是莫卿新様好<lb/>
<pb n="KR4e0201_WYG_051-23a"/>
開元詩句永和書<lb/>
　　題錢叔寶臨大姚村圖<lb/>
王孫自是真龍種畫筆居然掩虎兒何必大姚村下問<lb/>
米家山色見應知<lb/>
　　馮子潛將有廬山武夷之游索一絶句為贈<lb/>
匡廬五老五白龍武夷九曲九芙蓉髙秋贈爾青鞋去<lb/>
踏破寒雲千萬重<lb/>
　　暮秋村居即事<lb/>
<pb n="KR4e0201_WYG_051-23b"/>
今年勝事屬田家報賽祈新樂未涯玉乳滴從香子糯<lb/>
白雲裁作木綿花<lb/>
　　其二<lb/>
東家芙蓉夾清溪萬白千紅亞水低解使秋光不蕭索<lb/>
老夫那惜醉如泥<lb/>
　　其三<lb/>
紫蠏黄鷄饞殺儂醉來頭腦任冬烘農家别有農家語<lb/>
不在詩書禮樂中<lb/>
<pb n="KR4e0201_WYG_051-24a"/>
　　其四<lb/>
一醉隗俄轉任真東隣醒了又西隣從他白眼從他指<lb/>
自信人間無此人<lb/>
　　其五<lb/>
隣莊愛弟乍移居竹裏清泉為洗厨裹餉欲殘喧鳥雀<lb/>
斜陽拈出小枌榆<lb/>
　　其六<lb/>
不論鷄肋有無官但得年豐也自寛白紙喚將隨限了<lb/>
<pb n="KR4e0201_WYG_051-24b"/>
皂囊何處教人彈<lb/>
　　湯生裝潢為國朝第一手博雅多識尤妙賞鑒家<lb/>
　　其别余也出古紙索贈言拈二絶句應之<lb/>
鍾王顧陸㡬千年賴汝風神次第傳落魄此生看莫笑<lb/>
一身還是米家船<lb/>
　　其二<lb/>
金題玉躞映華堂第一名書好手裝却恠靈芸針線絶<lb/>
為他人作嫁衣裳<lb/>
<pb n="KR4e0201_WYG_051-25a"/>
　　題黄熊像<lb/>
十年長泛米家船詞畫嘗誇夙世縁悟了去來無一物<lb/>
不須身挂杖頭錢<lb/>
　　傅伯雅園亭杜䳌花二絶<lb/>
百花争向傅亭開獨有妖紅最後栽不是錦江新様錦<lb/>
蜀妃魂挾楚雲來<lb/>
　　其二<lb/>
倦來真覺浪游非愁見紅英涴素衣若道此花真解語<lb/>
<pb n="KR4e0201_WYG_051-25b"/>
也應相喚不如歸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷五十一<lb/>
</p>
<p>
</p>
  </div>
</body>
</text>
</TEI>
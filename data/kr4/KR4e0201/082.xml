<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻八十二</head> <lb/>
    <p>
<pb n="KR4e0201_WYG_082-1a"/>
欽定四庫全書<lb/>
　弇州四部稿巻八十二<lb/>
　　　　　　　　　　　　明　王世貞　撰<lb/>
文部<lb/>
　傳五首<lb/>
　　張文忠公傳<lb/>
公浙之永嘉人貌魁傑有大志二十四而舉於鄉數上<lb/>
禮部不利歸而聚徒教授姚溪山中扁其讀書所曰羅<lb/>
<pb n="KR4e0201_WYG_082-1b"/>
峰書院人或謂公去諸生何幾而書院為公笑曰諸生<lb/>
不當書院耶我胡以不當故自若而其所持論慷慨中<lb/>
窽即遊於監司守相間毋能難之矣遂為諸生祭酒盖<lb/>
又二十二年而中禮部試時天子方南巡狩其眀年世<lb/>
宗皇帝即位始臨軒策進士公得第二甲隷事大理時<lb/>
上以興世子入繼大統下廷臣議所以尊崇獻皇帝后<lb/>
者久之不决公乃上書大畧言上既以興世子入繼武<lb/>
宗皇帝統非繼武宗嗣也今以後武宗則弟以後孝宗<lb/>
<pb n="KR4e0201_WYG_082-2a"/>
孝宗自有子奈何舍獻帝弗考而考孝宗使獻帝有子<lb/>
而無子上有父而無父哉時上心是之而迫於輔臣禮<lb/>
官議報聞公亦去為南京刑部主事乃下議議尊孝宗<lb/>
曰皇考獻帝曰本生父而公復上書争之曰是二本也<lb/>
孝宗法得稱皇伯考不得稱考獻帝得稱考不得稱本<lb/>
生因上所草或問二篇於是桂文襄公蕚疏亦上具如<lb/>
公指而中外士大夫側目而視公且齮之矣然天子益<lb/>
己心動而方公獻夫霍公韜輩益推縁公說而進之天<lb/>
<pb n="KR4e0201_WYG_082-2b"/>
子用以連柱輔臣禮官口凡三下詔始定召公與桂公<lb/>
超拜翰林院學士公雖以驟顯重然猶不能容公卿間<lb/>
而益侃侃自發舒亡所避天子愈器之眀年進詹事府<lb/>
詹事為經筵講官又眀年遷兵部右侍郎俄轉左其學<lb/>
士侍經筵如故公數與尚書持論邊事即執政筴邊事<lb/>
欲屈其尚書公復為尚書持之至抗疏辨上輙伸其指然<lb/>
䛕者遂欲宗獻帝入太廟公力詆其不可乃已御史録<lb/>
按山西有所逮張寅以為即故妖人李福達也而侯勛<lb/>
<pb n="KR4e0201_WYG_082-3a"/>
為居間御史即劾侯勛詔下三法司獄獄成上獨疑三<lb/>
法司黨御史而傾侯勛以屬公與桂公方公反其獄公<lb/>
遂領都察院賜二品服金帶遂以禮部尚書兼文淵閣<lb/>
大學士輔政仍領都察院賜勅諭約束中外御史所以<lb/>
褒奬殊至賜玉帶公念以書生片言當人主意非久取<lb/>
相位思有所報効大要以破人臣之私交而離其黨一<lb/>
意奉公守法即怨讁弗䘏也尋賜銀記二一曰忠良貞<lb/>
一一曰繩愆紏謬得宻疏言事眀年加太子太保公以<lb/>
<pb n="KR4e0201_WYG_082-3b"/>
上未有太子官不當設乃改授少保上享太廟回公侯<lb/>
道左數目屬之賦詩以賜曰予喜荷天眷賚賢作邦珎<lb/>
再賜玉帶及蟒服上既以尊崇獻皇帝后録前後諸臣<lb/>
議而取𠂻於公書成名之曰眀倫大典進公少傅太子<lb/>
太傅吏部尚書謹身殿大學士予四代誥官一子是時<lb/>
楊文襄公一清居首揆以才受上知然不能如公深而<lb/>
上所密問公月以十數時時稱公别號及字時桂公亦<lb/>
入輔名寵俱當公亞所言事不能無相左以故稍不平<lb/>
<pb n="KR4e0201_WYG_082-4a"/>
為惡語交闗上前楊公得因是以間公詔暫歸俟用而<lb/>
桂公削保傅以免公歸至天津而上念之詔行人召復<lb/>
相公入而楊公為霍公所論逐矣上怒楊公甚欲置詔<lb/>
獄逮公力寛解得免上嘗諭公留都天下首地而事皆<lb/>
中貴人専之何悖也擇宗室一人留守便公言髙帝以<lb/>
親王領宗正不久而罷之宗室不預政久矣臣不敢奉<lb/>
詔自是乃數數言中貴人暴横状上為悉裁革鎮守監<lb/>
倉市舶之類後先殆盡公所疏審幾微専委任惜人才<lb/>
<pb n="KR4e0201_WYG_082-4b"/>
求民隠諸條上嘉納之是時上日事經筵講求聖學作<lb/>
敬一箴及宋儒五箴註皆發之公天下欣欣望太平而<lb/>
公又自言禮起上以眀聖述作為任事取公裁定若分<lb/>
祭天地南北郊尋壇於柬西為朝日夕月正先師號易<lb/>
像而主帝后行耕蠶禮皆其大者公初名璁字秉用至<lb/>
是以上嫌名請上為易名孚敬字茂恭手書賜之居第<lb/>
成以獻皇帝書含春堂及金幣羊酒賀而所讀書姚溪<lb/>
山中者書院下有司為新之賜名曰貞義其堂額曰抱<lb/>
<pb n="KR4e0201_WYG_082-5a"/>
忠時夏文愍公亦以言禮貴驟當上意於公不能盡合<lb/>
而㑹雷震午門西序有言公横者乃乞休比行上賜公<lb/>
服牙笏以識意歸無何召復位進兼太子太師再乞休<lb/>
再召進少師時昭聖皇太后於上有推立恩而上所生<lb/>
章聖皇太后日重昭聖猶以故事裁之不為下上不懌<lb/>
而昭聖之弟昌國公鶴齡建昌侯延齡者早倖横燕中<lb/>
所為多不法既微知上指恐惴甚而燕中少年亡賴蜂<lb/>
起争持脅其金帛毋筭後稍稍不能酬乃上變言其詛<lb/>
<pb n="KR4e0201_WYG_082-5b"/>
魘怨望大逆殺人事下獄按皆誣罔獨延齡殺人頗有<lb/>
状昭聖迫乃因上後宫有它慶以延齡請上益怒遂欲<lb/>
坐延齡反族其家公固以為延齡殺人抵償當而坐之<lb/>
反族不可夫延齡財虜耳何以能反凡數詰問具對如<lb/>
初乃論延齡殺人罪屬秋盡當論公復與其僚方公上<lb/>
疏謂昭聖太后春秋髙卒聞延齡死能不内傷痛乎萬<lb/>
一不食有它故何以慰敬皇帝在天之靈上恚謂公自<lb/>
古強臣令君非一若今愛死囚令我矣當自悔不從廷<lb/>
<pb n="KR4e0201_WYG_082-6a"/>
和耶廷和者初持考敬皇帝相也上故為重語欲以愒<lb/>
止公公持不已乃下詔悉緩諸當論者而終公與太后<lb/>
世延齡得長繫矣公為相務以眀天子尊信國威重輔<lb/>
臣體而其初潞州盜陳卿據青羊山殺官吏中外頗務<lb/>
姑息為撫安計而公獨破之卒捕誅卿大同叛殺其將<lb/>
公益自信薦劉源清卻永為大帥以必得賊為主而所<lb/>
薦頗不任帥賊挾黨以重僅購其黨自相殘得一二主<lb/>
謀者夏公以撫之說進而公稍屈矣公有子中書舍人<lb/>
<pb n="KR4e0201_WYG_082-6b"/>
遜志賢而夭哭之成疾乞歸上謂公胡忍舍朕耶得無<lb/>
以言故邑邑幸寛之謂夏公也公抗辨不置然自是乞<lb/>
歸益力而上益厚公至手調藥以賜曰古有剪鬚和藥<lb/>
者吾手調亦庶幾焉其専精神加飱自愛以輔朕為忠<lb/>
之大公感泣疾益甚以死誓歸上知公不可奪乃許致<lb/>
仕歳給八騶月奉米八石所以優崇禮加於它相公歸<lb/>
之眀年上使錦衣緹騎帥視公疾且促還朝公强起至<lb/>
處州疾作歸再起至金華疾復作歸盖又三年而卒春<lb/>
<pb n="KR4e0201_WYG_082-7a"/>
秋六十有五上時幸承天聞訃為哀慟下書褒揚甚至<lb/>
贈太師諡文忠有子四人長即遜志遜臣太學生前公<lb/>
殁仲遜業尚寶丞季遜膚中書舍人俱有文學世其家<lb/>
而皆蚤逝不及大用時人惜之公在公車最久而其成<lb/>
進士僅六載而拜相天子之所以禮信之者自眀興無<lb/>
兩焉凡所創革典制雖上自信以天啟而得之公者深<lb/>
矣公愽洽典籍所撰對班班可據其所以合非偶然也<lb/>
天下迫於議禮而口非公者十之九忌公貴而刺之者<lb/>
<pb n="KR4e0201_WYG_082-7b"/>
十之九久而稱公是非公者半公歿而思之者更十九<lb/>
矣當公歿未幾居第侵風雨力不能飭而孫多假貸於<lb/>
人以食嗚呼此不可以觀公哉故因其孫汝紀之請而<lb/>
為之傳公别號羅峰所為名書院者也最後上呼之羅<lb/>
山因更稱羅山<lb/>
贊曰公相而中涓之勢絀至於今垂五十年士大夫得<lb/>
信其志於朝而黔首得安寢於里者誰力也夫禮失而<lb/>
求之心而已矣後主所是為令未有悖也考而不已則<lb/>
<pb n="KR4e0201_WYG_082-8a"/>
宗宗則入太廟入太廟則有祧公在難乎其免矣王子<lb/>
曰凡言禮而貴者其人材皆磊磊即不言禮亦有以自<lb/>
見者哉<lb/>
　　瞿文懿公傳<lb/>
瞿文懿公者諱景淳字師道始家昆湖傍學者尊而不<lb/>
敢以官稱曰昆湖先生既卒而天子賜之諡曰文懿遂<lb/>
改稱文懿公云公之先有遯齋公者薄元徳去隠常熟<lb/>
之湖上更五世為封武選公某又三世為封少宰公某<lb/>
<pb n="KR4e0201_WYG_082-8b"/>
又一世而為公公生十月能誦詩闗雎八歳善屬文久<lb/>
之補愽士弟子聲籍甚公之為經生業其思川湧雲聚<lb/>
頃刻得數百千言時甫踰冠而試輙屈其諸老先生諸<lb/>
老先生人人自以為弗如也顧其試南京輙不利而於<lb/>
其業益精工務究於所以作者之㫖而不為蹈狥所謂<lb/>
朱絃疏越一唱三歎有餘音者矣呉中稱故相王文恪<lb/>
公經業為眀冠獨公繼之王公㑹元及第而公久困諸<lb/>
生間減父産教授里中自給意豁如也㑹提學御史衡<lb/>
<pb n="KR4e0201_WYG_082-9a"/>
水楊先生識公以第一人試南京而侍讀無錫華先生<lb/>
拔公自棄巻寘前列其眀年甲辰遂亦用㑹元及第而<lb/>
天下以知人歸二先生授翰林院編修之三年分試禮<lb/>
部尋入内閣理誥勅封懐慶諸王為副使奉冊還授中<lb/>
貴人書再分試禮部滿九載最遷侍讀請告歸侍秦太<lb/>
孺人與偕之京師復分試禮部尋主武試出主應天試<lb/>
以久次為左春坊左諭徳侍讀如故丁秦太孺人憂歸服<lb/>
除守故官遷侍讀學士視翰林篆總校永樂大典復主<lb/>
<pb n="KR4e0201_WYG_082-9b"/>
武試亡何以太常寺卿領南京國子祭酒事已即南京<lb/>
為吏部右侍郎其尚書缺遂攝部事尋兼攝禮工部事<lb/>
三載當入奏績而㑹今上初以禮部左侍郎召旋用大<lb/>
典總校勞兼翰林院學士仍佐部事食二品禄公感奮<lb/>
曰上果用我矣時大暑就道而病歸里上疏請告不許<lb/>
㑹病小間強自力北比朝留侍經筵修先帝實録上所<lb/>
以用公意益切而公病發益不支疏復乞骸骨上亷公<lb/>
憊状憐之予告歸不及一歳而卒訃聞上為下所司治<lb/>
<pb n="KR4e0201_WYG_082-10a"/>
塟諭祭二壇贈禮部尚書太常定今諡盖異典也公為<lb/>
人孝友天性篤至然不以峻行潔寛然長者也其為諸<lb/>
生貧甚數棄不色戚既第日隆貴不色喜所接即匹夫<lb/>
孺子而不以惰見其最重若相臣而無卑儀貌不能中<lb/>
人而毅然有三軍不可奪之氣其价使懐慶日而鄭王<lb/>
以言事忤㫖徙鳳陽繫而攝國事者世子懼謬為恭敬<lb/>
餞迎用幣重公一切謝弗納其使恭順侯難公故亦弗<lb/>
納也而上巳密使詗之矣侯乃感悟語公詗状曰微公吾<lb/>
<pb n="KR4e0201_WYG_082-10b"/>
幾中眀法公曰吾不知也第吾所持使當如是耳公之<lb/>
請告還京師從衆謁相嚴相嚴荘謂客曰倭旦夕平云<lb/>
何胡總督才足辦也而南中人往往為倭挫胡君何好<lb/>
亂也胡總督者相嚴客也公前立應曰固也相公雖眀<lb/>
遥度之不如不佞目覩也胡君擁十萬師無尺寸效而<lb/>
賊日夜躪赤子財賦地不佞南中人不得一单枕卧何<lb/>
言好亂也相公業不欲聞之誰為相公聞者於是相嚴<lb/>
改容而謝公曰善夫生之箴我然數己目懾公矣公領<lb/>
<pb n="KR4e0201_WYG_082-11a"/>
治誥勅而陸太保為緹騎帥與相嚴表裏其勢傾天下<lb/>
後先有四妻至欲封其最後者獨難公朦朧挾兵部移<lb/>
以請公執不可相嚴為請之又不可則槖金而夜要公<lb/>
公笑不顧曰公毋溷我吾所守禮也太保不自懌去竟<lb/>
不敢言封最後妻矣學士地親而格重不當祭酒即祭<lb/>
酒不當南而公意殊安之且曰吾懼夫不稱乎抗顔者<lb/>
耳居四載無一書政府人問其故笑不答當公所不可<lb/>
若氣勁甚而要歸於忠厚其佐吏部而張司務者迂數<lb/>
<pb n="KR4e0201_WYG_082-11b"/>
迕公多吏譴及考察而尚書毛公欲黜之公為請曰是<lb/>
迂故多吏譴未及格也竟免公之分考㑹試三主應天<lb/>
試一主武試二所推轂多天下賢士大夫而最著者為<lb/>
今元相李公所為程式文行世誦之以為法四方造請<lb/>
碑誌序記日踵門公投甓而應之有餘功其揮洒若不<lb/>
經意而規歐藻蘇舂容乎言之也公為徳不近名為文<lb/>
不近好為吏不近俗以故天下雖知公然不能盡公而<lb/>
其用公亦未盡以為恠初道病欲歸而貽書李公曰諸<lb/>
<pb n="KR4e0201_WYG_082-12a"/>
公在廟廊固重用賢矣而易於退不肖夫退則錮之與<lb/>
其輕而退賢也夫寧誤而容不肖也且縣官方急材以<lb/>
南北無足使者不於此時愽選而厚植之一旦何以應<lb/>
詔李公矍然稱服公欲具疏欲有所言㑹病不及上而<lb/>
罷公之少也嘗扁舟巢湖中夜有炬火數百千逼舟公<lb/>
厲聲叱之曰吾在何為者即應聲滅以故公雅自負當<lb/>
大用及未盡用而人恠之以此有丈夫子三而其長汝<lb/>
稷即以公廕入太學乞余傳者也<lb/>
<pb n="KR4e0201_WYG_082-12b"/>
王生曰當先帝之歳甲辰而天下遂無不稱瞿文懿公<lb/>
者然豈能為稱公哉眀興大臣之得以文懿諡可指數<lb/>
也而公獨與故儲公瓘其為第一人於甲辰同其諡同<lb/>
其以文行當官慎勤同佐南銓而不及相以下夀終同<lb/>
皆名實彬彬君子也夫以瞿公之𦕈小言天下事勁挺<lb/>
不阿貴權者寧可皮相也太史公之致慨於留侯有以<lb/>
也<lb/>
　　喻司徒傳<lb/>
<pb n="KR4e0201_WYG_082-13a"/>
盖嘉隆之際稱名臣者曰少司徒喻公時云而喻公之<lb/>
成進士也則首拜呉江令呉江巖邑戸口財賦甲天下<lb/>
吏縁是得乾沒為姦隠賦賄出入若大萑苻然而公至<lb/>
則嚴句校具得其状始為契法提衡之秋夏稅以限上<lb/>
毋事敲朴力役有則應以時至毋待號召鄉小民鬭䦧毋<lb/>
復之三老就公片語立決大者笞十餘斥遣之各自得意<lb/>
去臺郡國下訊牒及它利害闗白鐍一大櫃中手自封<lb/>
發吏亡問不得事也即不敢望得公一嚬笑以少見指<lb/>
<pb n="KR4e0201_WYG_082-13b"/>
而鄉小民亦不復知有吏公不為操切假惠文彈壓閭右<lb/>
時時有所劾治皆取大猾尤者吏及大猾惴惴戴三尺<lb/>
而立然竟公任亡敗墨吏即御史行部呉江亦不問吏<lb/>
及大猾指名無事刺促令代我治之矣大江而南四郡<lb/>
一州十五邑亡論逺近稱喻青天喻青天竟用治行第<lb/>
一徵拜御史前是太保王肅敏公廷相見公文而善之<lb/>
意不欲公外補公對曰必不我也誰當外者王公竒其<lb/>
言而疑其不讐後乃心服公為御史屬敵欲求貢或謂<lb/>
<pb n="KR4e0201_WYG_082-14a"/>
敵狡紿我且事體大勿許便公疏曰毋爾也敵以虛紿<lb/>
我而我遽絶之是授彼名也敵以實輸我而我逆拒之<lb/>
是創彼心也我且又代負夫不為彼先不為彼後内固<lb/>
吾守而外探其㡬此在一才邊吏任耳公又條備敵十<lb/>
四事上之咸報聞相嚴者初得幸上有墨聲公抗疏論<lb/>
列謂其人險而獪久之且亂天下業已上即素服候訊<lb/>
北闕上心動公言而難去嚴為兩已弗究公遂出視鹺<lb/>
政河東屬歳旱公禱雨旱弗利民而當饒得鹺或强公<lb/>
<pb n="KR4e0201_WYG_082-14b"/>
毋禱公曰不可利國等耳吾不忍以吾職易吾民竟雨<lb/>
立澍應歳大稔而鹺額亦不虧相嚴日益貴用事公乃<lb/>
移疾歸㑹其母李老病不解衣而侍湯藥籲於天乞減<lb/>
已筭以代李卒毁瘠踰禮服除彷徨久之相嚴内懾公<lb/>
中州名士行能髙未有以中而部檄公强起出按蜀亦<lb/>
自勵有風稜嘗糺一方面一大將雅卭瀘三州守賔陽<lb/>
江油萬大寧四令不法状窮治亡所縱舍汚吏望風解<lb/>
印綬去蜀以大治己監壬子試所得多才儁公一夕夢<lb/>
<pb n="KR4e0201_WYG_082-15a"/>
若數百人焦頭哭請救次日問所部則有大火飛渡江<lb/>
為灾近千家焚死者不能殮公調棺槥為設薄奠夕復<lb/>
夢來謝如初還長其道事尋遷應天丞轉太僕俄以右<lb/>
僉都御史督西輔六郡公日夜拊循其吏民練兵實選<lb/>
將扼險敵騎入犯距浮圖峪十里覘我師整而和逡巡<lb/>
引去亡何改督操江佐南臺數上疏陳便宜計擒大盜<lb/>
汪然朱良弼等振武營兵驕再倡亂公奪其謀進右副<lb/>
都御史督漕運公故嘗為令屬江南運為四議以請其<lb/>
<pb n="KR4e0201_WYG_082-15b"/>
大指約束長賦者毋私兌留減存料銀添給運卒行糧<lb/>
改徵脚直詔可仍著為令公益精勤於職爬搔垢弊殆<lb/>
盡籍羡餘金萬計入之朝時人為謡曰鼕鼕鼓下長淮<lb/>
真若翁青天來俄用言官薦進督陜西三邊軍務公至<lb/>
則奬率將士出邊鹵首酋百餘馬駝牛羊稱是酋濟納<lb/>
賔圖台吉入冦公合三鎮兵徼破之獲首酋五百餘又<lb/>
以延綏兵搗敵獲百餘級三上捷賚白金文綺進食二<lb/>
品奉久之拜兵部右侍郎恊理戎政應詔上八事所陳<lb/>
<pb n="KR4e0201_WYG_082-16a"/>
嚴補替禁奸詭定編派於兵政尤切敵入冦京城公佐<lb/>
大帥鎮逺侯營於郭敵不敢越而南手詔慰勞賜玉食<lb/>
法酒尋出為南兵部時大司馬病在告而公攝武選軍<lb/>
政進其屬矢天諭之一時翕然稱眀考績至家有嫉公<lb/>
者中以浮言候别用公歸可三歳所而薦疏騰上召為<lb/>
南戸部侍郎督留儲業已病矣強起共職條上四事曰<lb/>
眀注選重部運省解納分水兌詔次第行之公竟以不<lb/>
勝劇卒年六十五公為諸生所搆撰經義策論傳人人<lb/>
<pb n="KR4e0201_WYG_082-16b"/>
且用是魁其省後好為古文辭源出盤庚周禮追琢詰<lb/>
屈世所謂喻氏學者也公字中甫别號呉臯其先世豫<lb/>
章人徙於光遂為光人有丈夫子三三𤣥三素三象彬<lb/>
彬世其家<lb/>
王子曰余呉人故所稱喻公於呉獨詳耳潁川黄丞相<lb/>
功名損治郡乃公厯中外亡害奚啻潁川哉漕河天下<lb/>
吭咽歳課稱最西陲仗鉞控及萬里入贊樞廷出參留<lb/>
鑰蹶而復振以佐計相乃猶惜公不大用何也豈八坐<lb/>
<pb n="KR4e0201_WYG_082-17a"/>
之地尚有餘席待公而不究耶中州龎厚鬱積其人才<lb/>
往往愽大任重道逺著為文章深含崛發乃自古記之<lb/>
矣<lb/>
　　魏順甫傳<lb/>
魏順甫者名裳世為蒲圻人大父溶鄰水令以治稱去<lb/>
而其人祠之學宫有三子仲曰正初為襄長史季正䝉<lb/>
曰中憲君順甫父也以順甫貴封如其官順甫之從長<lb/>
史遊太學則已讀周禮左氏國語及唐李杜名家言矣<lb/>
<pb n="KR4e0201_WYG_082-17b"/>
居恒謂生當以三尺素豪於古人間安能吾伊學官語<lb/>
耶十六試諸生髙等是時廖學士雅自負愽而辨又貴<lb/>
倨也所引說經史連拄諸生口獨順甫避席奏對不窮<lb/>
又所請益時出其表學士自失曰何物少年乃爾足三<lb/>
冬耶諸生亦大喜謂阿游何渠使五鹿少府角折也盖<lb/>
又十餘年而舉鄉試又四年而成進士授刑部山西司<lb/>
主事喪其媍劉恭人請急歸復守故官始與予及李于<lb/>
鱗輩遊而好為古文詞順甫自以材不稱諸子益自刻<lb/>
<pb n="KR4e0201_WYG_082-18a"/>
苦晝從曹中治司空城旦小間即開巻非夜分弗釋也<lb/>
而㑹母李恭人疾順甫廢寢食而侍者月餘摶顙籲天<lb/>
者無數以是亦羸困而李恭人竟卒順甫痛哭不欲生<lb/>
一夕亦絶旦而蘇時同年李師孟呉眀卿視之順甫張<lb/>
目曰得從先恭人地下無恨以後事累二子二子曰咄<lb/>
嗟不有而翁在耶順甫乃稍稍就粥飲杖而起然當其<lb/>
委頓時已為李恭人属草謁余銘矣服除當補官三月<lb/>
餘不報人或謂順甫不當有所造請耶順甫笑曰我一<lb/>
<pb n="KR4e0201_WYG_082-18b"/>
欵段馬不數歩而僵且歸矣亦不知何門可造請久之<lb/>
復補山西司順甫凡三為其司主事同舍郎皆後進据<lb/>
其上而其於推案文法無害咸拱手矣已稍遷員外郎<lb/>
郎中最後為濟南知府時于鱗巳棄官里居一切謝客<lb/>
順甫三及門而不見以一蒼頭報謝人或謂曰與若部<lb/>
民胡倨也順甫益往候之于鱗不自得乃出飲談詩甚<lb/>
懽順甫性髙簡亡所過從所過從必于鱗即伺于鱗亦<lb/>
無它客也以是竟其任時或謂順甫文章士心易之然<lb/>
<pb n="KR4e0201_WYG_082-19a"/>
其為刑部甫蒞事而寛大同叅議獄争於其長及執政<lb/>
莫能難也決大獄江左詧其情稍有間者即為讞語著<lb/>
於牘以授御史故于守濟南益敏練有聲是時冦蜂起<lb/>
齊魯間順甫畫筴誘誅其渠率數人而散其黨使歸耕<lb/>
曰汝苐為善不汝曩也所属邑獨章丘腴而其人最苦<lb/>
徭賦則皆為豪所侵順甫奮身往悉逮豪寘之理於是<lb/>
伏田盡出而小戸大要得足食亡困徭矣於是順甫以<lb/>
最滿封中憲公如其官遷為山西按察司副使分巡冀<lb/>
<pb n="KR4e0201_WYG_082-19b"/>
南道順甫為濟南三歳所得臺史薦凡六最後一不當<lb/>
其意竟以指擿去副使歸是時中憲公尚無恙順甫自<lb/>
憙曰吾今乃得稱人子矣所以共奉娯恱百端念其二<lb/>
庶弟弱悉出槖中装置上産三百分予之又為置良人<lb/>
室曰及吾父而俾之立也已教授里中諸生咸彬彬北<lb/>
面稱弟子久之中憲公卒順甫艾矣而其毁加於哭李<lb/>
恭人時汪伯玉鎮楚念欲搆楚史不就亡能當之者以<lb/>
聘順甫及豫章余徳甫徳甫有它故不就順甫既服除<lb/>
<pb n="KR4e0201_WYG_082-20a"/>
乃即家開局集諸郡邑愽士掌故手裁定之而先上其<lb/>
草伯玉伯玉讀叙傳雜論而喜曰班荀儔也歳癸酉九<lb/>
月余起家為楚按察使以書報順甫順甫來武昌而余<lb/>
有嶺南遷且發順甫追及之夜飲於漢陽之晴川閣頫<lb/>
視二江環流挾月如璧意懽甚謂余曰自吾登天門視<lb/>
日出而于鱗寔偕併是樂為再哉弗可三矣余少於順<lb/>
甫七歳而鬚髮强半白順甫甚鬒氣充然若少年子余<lb/>
謂大匠庀楚材殆遍將無及子耶笑弗荅盖别之八閱<lb/>
<pb n="KR4e0201_WYG_082-20b"/>
月而順甫卒矣順甫所為楚史凡七十六巻數十萬言<lb/>
而是時楚人何某亦為楚史成俱上之臺或言二史當<lb/>
合者順甫意不懌曰五色有可合也者而緇白不可合<lb/>
也毋已則寧箧吾史乎盖順甫疾所繇心血耗則以楚<lb/>
史故既属纊謂其次子彬如曰數盡矣夫吾詩與文孰<lb/>
傳哉其属之元羙遂瞑得年五十六順甫為人温温長<lb/>
者而性特介於取予辨毫髮不苟所善如于鱗眀卿及<lb/>
呉興徐子與順甫皆兄事之所最荘事于鱗亦以于鱗<lb/>
<pb n="KR4e0201_WYG_082-21a"/>
故推東郡謝生一日謝生恨于鱗數其郡不法事衆默<lb/>
然順甫獨前質曰為先生見之耶抑聞之人耶生遽曰<lb/>
亦聞之人耳順甫曰于鱗之善先生天下莫不聞先生<lb/>
宜得之久今以人言而遂信之則不眀有所聞而不以<lb/>
告于鱗則不忠不以告于鱗而告之士大夫顯者則不<lb/>
厚裳請改事矣遂拂衣去謝生譖乃敗順甫所習自經<lb/>
典子史諸天官卜筮龜筴地理家言靡不精究其詩最<lb/>
善近體沈鬱勁壮有河朔風於文尤精刻削法森森立<lb/>
<pb n="KR4e0201_WYG_082-21b"/>
不以藻競夫冶飾澹辭侈靡為市門粧者見順甫可愧<lb/>
死已順甫有四丈夫子樸如為衛輝府同知彬如慄如<lb/>
皆邑諸生有文彩樂如尚㓜<lb/>
贊曰夫以順甫之便吏治不苟取予又温温長者其才<lb/>
行足蔽官而竟不達何也或謂順甫死已耳不死將有<lb/>
所為士固未可知以順甫之為楚史而天假之日又不<lb/>
使猥管雜之既成而不得獨奏又寧獨官也雖然以順<lb/>
甫而不得竟循吏良史詣則可將不得稱循吏良史也<lb/>
<pb n="KR4e0201_WYG_082-22a"/>
哉<lb/>
　　許長公小傳<lb/>
語有之人富而仁義附焉此言非耶夫仁義伸於富之<lb/>
所及而屈於其所不及此非真能行仁義者也令天下<lb/>
不為賈而賈行者其人類諱賈獨徽之人不諱賈以故<lb/>
豪長者多游其間然其大指以趨射乾沒技相髙其最<lb/>
能結賢士大夫傳於名以顯未有能蹈隠約躬行仁義<lb/>
至死不悔者也有之自許長公始許長公者名鈇也而<lb/>
<pb n="KR4e0201_WYG_082-22b"/>
字徳威其父曰汝賢長公少育於外家汪弗令習儒曰<lb/>
夫夫安能袖書以稿耶而長公竊從儒家言受之諸子<lb/>
史傳業成誦矣而季父汝弼行賈呉乃挾長公以從季<lb/>
善心計決筭多竒而長公以謹信操其贏季益自發舒<lb/>
有游間公子之富與名而長公又雅善尺牘時時為季<lb/>
還往傾其儕曰是許季也而彬彬質有其文哉而長公旦<lb/>
夕未嘗廢書也有書生雅誦記意傲長公以所不知而<lb/>
不能退而指其闠歎曰彼有人焉未可輕也季初無子<lb/>
<pb n="KR4e0201_WYG_082-23a"/>
子公之異母鈺而最後亦自生子金長公既用勤輔季<lb/>
起其産而亦能因時居積稍稍具槖装季尋卒長公護<lb/>
其喪悉以遺貲籍而授之金與鈺人或說鈺曰季故無<lb/>
子金它抱也鈺訟之官弗勝恚而死獄也諸弟人人甘<lb/>
心金矣長公泣謂曰均吾弟也而金𠂻今死鈺已辱即<lb/>
幸勝而再辱金而無益死者何以見大王父地下乃割<lb/>
槖中装以撫鈺孤曰庶幾有以慰鈺也金既得志遂誣<lb/>
長公嘗侵季貲長公不辨益割槖而授之人或謂長公<lb/>
<pb n="KR4e0201_WYG_082-23b"/>
𠂻也而奈何授之槖而自居辟長公第謝曰金辟我𠂻<lb/>
幸諸君知之而吾又何恡也且不忍倍吾季則長公槖<lb/>
日損而㑹二弟為小賈長公則又助之賈最後其少弟<lb/>
上鹽課後期當沒引長公槖不足稱貸為上課弗責償<lb/>
也於是乎長公之槖若洗矣而父汝賢以老死葬弗克<lb/>
備禮長公既禫當之呉中收責泣而歎曰已矣吾尚安<lb/>
所事衣食哉為詩五章以見志眀年遂焚劵不復行賈<lb/>
矣長公固貧然好行徳益甚念其外家汪窶歳時存遺<lb/>
<pb n="KR4e0201_WYG_082-24a"/>
不絶迎其寡母方母之人謂長公不為諸季割槖當饒<lb/>
長公笑曰吾安能饒吾能自忍困不能忍人困即益我<lb/>
槖而我所不忍者亦次第益也吾安能饒長公老且失<lb/>
眀矣而時時杖而從宗人間為排解指誨咸尊事之以<lb/>
為許氏祭酒長公有子曰國少警敏長公口授之書且<lb/>
撫之曰夫許之先徳不乏矣而未有報也其在孺子乎<lb/>
不然何以使善者勸國試南畿為第一人報至而長公<lb/>
病以卒亡何其配汪孺人亦卒孺人尤賢工女作能寛<lb/>
<pb n="KR4e0201_WYG_082-24b"/>
長公於貧而佐其施云長公所著詩及許譜傳若干巻<lb/>
王子曰余以甲戌識贊善於燕中云所謂國者也方日<lb/>
侍白虎幄授人主經國史著作以其官贈長公顧語及<lb/>
之則未嘗不咨嗟霣涕也曰得以一日而事長公及令<lb/>
見之而今即百何益也余嘗讀后稷之詩以為周之大<lb/>
業昌熾若此而其起乃自農累纎積微以厚為基然哉<lb/>
夫以許長公之為徳不能出期功外若至𦕈少矣充其<lb/>
志雖無一物失所可也天之報許氏固未量哉<lb/>
<pb n="KR4e0201_WYG_082-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_082-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻八十二<lb/>
</p>
<p>
</p>
  </div>
</body>
</text>
</TEI>
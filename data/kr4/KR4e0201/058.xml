<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻五十八</head> <lb/>
    <p>
<pb n="KR4e0201_WYG_058-1a"/>
欽定四庫全書<lb/>
　弇州四部稿巻五十八<lb/>
　　　　　　　　　　　　明　王世貞　撰<lb/>
文部<lb/>
　序九首<lb/>
　　贈侍御洛陽董公還朝序<lb/>
今天下稱雄重者獨御史而御史出獨按部曰代廵明<lb/>
代天子廵也夫御史威命靈爽若造物然其微𦕈通於<lb/>
<pb n="KR4e0201_WYG_058-1b"/>
人主之志固甚近而其所操攝下入於閻蔀則亦甚細<lb/>
然則所與天子共治理天下者非御史其誰哉御史所<lb/>
按部自司𨽻至荒服凡十七而又獨三吳為最重三吳<lb/>
之地延袤不能當天下五十之一而其獄訟期㑹簿吏<lb/>
獨十之二戸口十之三至賦稅乃幾十之七三吳之錢<lb/>
榖日夜委輸於大司農水衡猶之尾閭之受百川納而<lb/>
不復吐也縣官所以寄國家之脉者獨三吳其所與决<lb/>
脈治疾者獨御史然以不佞耳目睹記循理稱善職抑<lb/>
<pb n="KR4e0201_WYG_058-2a"/>
何微鮮也御史業自以柱後惠文選爪牙吏擊摶大猾重<lb/>
足而立言有威矣其至若伏鷙去若脱紲其大猾不待<lb/>
反斾而忘其威他御史則不然曰吾庻幾以德柔之乎<lb/>
於是務削其觚稜日夜謀所以中民之欲者其民亦相<lb/>
與謳謡從㬰之上以其欲中下下亦以其欲中上以沾<lb/>
沾一時而已即不待反斾而忘其德夫御史之威與德<lb/>
殆無所不伸而不能伸於其下之易忘而後御史之用<lb/>
始困先皇帝之季歳洛陽董公來按吾吳董公為名御<lb/>
<pb n="KR4e0201_WYG_058-2b"/>
史乆當理䑓事䑓之長雅以吳重推董公董公至未幾<lb/>
而㑹今皇帝即大位公奉璽書讀之歎曰天子創革大<lb/>
政立綱紀布德惠即詩書所稱唐虞曷加焉顧三吳腹<lb/>
心地所予租何厪厪也夫天子之澤不能不稍為國用<lb/>
詘而黔首不被澤則大有繇今冨民田至連阡踰畛而<lb/>
匿其贏貴勢家相依倚勢利為其業中豪𤓰分其田以<lb/>
小其役其小黠附庸其田以㓕其供即國家有大徭賦<lb/>
固取辦於畸窮之馴民以次漁竭焉非天子所以嘉惠<lb/>
<pb n="KR4e0201_WYG_058-3a"/>
元元意也於是選能吏分道搜匿伏田諸以奸合者分<lb/>
之以奸分者合之所得田可百萬計自諸伏田咸出受<lb/>
徭役小民業稍稍蘇矣前是言當興吳水利者難其費<lb/>
莫肯應公復慨然曰水利不時興無所受蓄洩安所望<lb/>
嵗且縣官亦安能嵗賜若租乎於是與今中丞林公合<lb/>
䇲推䑓餘鏹募民當受水者濬治諸要害河次第就闢<lb/>
而民不罷凡董公所為計深逺類若此公不為煩苛條<lb/>
教責小治辦當百城吏屬公者亦不以荘聲沮色奔走<lb/>
<pb n="KR4e0201_WYG_058-3b"/>
趣公之外而内奮其精神檢䇿其行以求合于公公所<lb/>
按城邑小民晏然若不知及公去而大猾猶卧不帖席<lb/>
曰公固未去也公于威德不見跡其吏民不輕知而能<lb/>
不忘此豈可易易言哉今夫雷電之於人至明晳也一<lb/>
不當而諡之曰霆霹霖雨甘澤也有時而辱名之曰霪<lb/>
威德至於造物而不能盡滿之一小民之口吾故曰若<lb/>
董公未易易言也不佞於公僅再奉顔色退而竊唯公<lb/>
愽大長者於所聞當不爽而㑹公得代郡人徐禮部某<lb/>
<pb n="KR4e0201_WYG_058-4a"/>
感公知謂不佞當有言以贈公入䑓屬天子方日新於<lb/>
治諸公卿大夫修羔羊之操公所以廣大其志意為縣<lb/>
官培元氣惜人才開鴻昌懋明之業者功寜僅三吳已<lb/>
哉<lb/>
　　送州佐蕭公遷守蘄州序<lb/>
前蕭公為浮梁時則以爽介便吏治稱賢令矣而㑹旁<lb/>
郡大貴人家有所忤蕭公雖用髙第入留省竟坐中之<lb/>
謫佐太倉守蕭公業佐守則曰夫遷人者例以傳舍其<lb/>
<pb n="KR4e0201_WYG_058-4b"/>
官而故紙尺一吾為吾計快耳豈天子所與共慰撫元<lb/>
元意哉於是州多益蕭公職賊曹率身先吏民益飭習<lb/>
比閭什伍之法而時抶其惰又以間布耳目行鈎距摘<lb/>
赤黒丸於掌中發之盗大惴恐無所容迸他邑去蕭公<lb/>
時時言邑子踐更者三五而代吾乃竟嵗為官踐更也<lb/>
雖然吾得兼治他邑盗易易耳時有軍帥者職亦當治<lb/>
盗横甚蕭公怒謂若虎而冠日眈眈攫人都市中何用<lb/>
治盗為且吾獨不得稱臧孫氏言哉蕭公乃數從上官<lb/>
<pb n="KR4e0201_WYG_058-5a"/>
白發帥状竟坐免於是州人人大喜願蕭公常為守㑹<lb/>
州闕守蕭公則攝守過王子而語曰凡吾之難非佐郡<lb/>
邑之難所以用吾佐郡邑者之難佐以長吏故抑而不<lb/>
盡見其才是為長吏掩佐則難佐不愛其才而盡見之<lb/>
即或以佐掩長吏則難今吾幸暫免矣吾乃有大難者<lb/>
吾為之長而使民不測其端是吾愚民而用之則難使<lb/>
民有以測其端民将由隙而入我則難上人有所為而<lb/>
不便於民而吾固持之是上代我受毁則難有所便於<lb/>
<pb n="KR4e0201_WYG_058-5b"/>
民上未及為而吾先之是我代上受譽則難吾務於民<lb/>
好而時於法有所操舍民得其好而上疑其法則難吾<lb/>
無所操舍於法而不中民上信吾法而民失其好則難<lb/>
事有所當豫而未豫之卒然而無以應則難吾豫之幸<lb/>
而遇事不幸而不遇事則難子将何以教我王子曰守<lb/>
難蕭公哉即以浮梁令治治之民無不浮梁應也且難<lb/>
守者則未有難守者也蕭公曰善視事三日下教勅諸<lb/>
曹吏謹守舍毋輕出為所欲為吾以某日悉汝某事罪<lb/>
<pb n="KR4e0201_WYG_058-6a"/>
當死為日待汝期耳勅𨽻卒毋下溷吾鄉民民能自来<lb/>
勅役者以計次來受事毋居閒居閒吾重困汝勅賊曹<lb/>
卒乃公在不憂盗汝毋重為盗於鄉也蕭公不下堂寄<lb/>
三尺吏民之上而州大治屬島冦至嘯於海䑓使者僅<lb/>
以一紙符下諸所規調兵食皆以諉蕭公蕭公故豫之<lb/>
第言某所伏餱可餉某所伏金帛可犒以倉卒辦故事<lb/>
民當立睥睨間蕭公姑為定編伍甲約束曰胥後令夫<lb/>
敵未至而先困吾民即敵至而以困民待之皆非計也<lb/>
<pb n="KR4e0201_WYG_058-6b"/>
比冦退當事大臣計築城海上宿一叅将兵太倉民受<lb/>
役偏且直弗及蕭公上書大臣曰夫築城者業保障四<lb/>
郡也夫利均於四郡而勞擅於一州民不可愚使也今<lb/>
嵗荒見食無半菽棄父母之養以日胼胝版築而卒不<lb/>
得升斗之羡愚以為不死則亂大臣恚切責蕭公以代<lb/>
受譽然竟無以奪之役稍稍寛半得直矣蕭公攝守乆<lb/>
民且以為真亡何真守至蕭公仍故職益勤勵以治辦<lb/>
聞而吏部臣亦自賢之擢蘄州守蕭公復過王子而語<lb/>
<pb n="KR4e0201_WYG_058-7a"/>
曰不榖日虞簡書之及以為遷吏羞乃今幸免出治蘄<lb/>
矣子卒何以教我王子曰異哉蕭公之所虞難者時及<lb/>
焉然蕭公益亨無害也夫以道而用才以實而御虚則<lb/>
何所不可今夫蘄故楚之嚴郡也傳雖稱其俗躁強然<lb/>
猶淳龎近古秀民彬彬喜學有鄒魯遺風詞訟五不能<lb/>
當吳之一賦稅職貢十不能當吳之一以蕭公才出五<lb/>
之一應之足矣何至復難蘄為夫蕭公號精悍勤事所<lb/>
操切間用權術至居恒依義節饒給議論工文章時或<lb/>
<pb n="KR4e0201_WYG_058-7b"/>
取逢掖士延禮之彬彬儒者矣世所稱説儒士類多沾<lb/>
沾自好是古而非今濶踈事情視蕭公治不大逕庭哉<lb/>
蕭公行王子之鄉薦紳大夫以王子雅知公俾叙其言<lb/>
以别<lb/>
　　贈大中丞武昌熊公撫廣東序<lb/>
隆慶二年夏四月天子用太宰楊公等言以浙江右布<lb/>
政使武昌熊公為右僉都御史治左廣兵熊公葢未之<lb/>
浙江任云前是倭事起東南萬餘里城大小以百千計<lb/>
<pb n="KR4e0201_WYG_058-8a"/>
無不中倭者倭最先吳則先弭稍次越則次弭又稍後<lb/>
閩則後弭最後左廣則最後亂未弭葢廣多山峒猺與<lb/>
吏民犬牙而居諸海舶亡命者隂結之為内主而海所<lb/>
際西南夷占城交阯暹羅佛郎機大國以十數為外主<lb/>
緩之則諸舶散而蠶食我迫之則結而與我鬬不勝而<lb/>
更迫之陸則陸走峒迫之水則水走諸國其聚若蜂其<lb/>
猛若贙出沒若風雨雖素稱老将曉兵事者角之智勇<lb/>
皆竭而靡一時用事大臣䇲以為不更張之則不調於<lb/>
<pb n="KR4e0201_WYG_058-8b"/>
是析兩廣總督文武大臣而二之俾各以其一顓精治<lb/>
左廣其武帥則郭将軍成而又益以右廣俞将軍大猷<lb/>
又留故湯将軍克寛俾佐俞公三将軍皆一時錚錚偉<lb/>
出者也則又䇲以為督臣折而為撫其勢稍亞勢亞而<lb/>
智又均則無能以精神伎力聯三将軍而為一而成運<lb/>
臂使指之權於是不得不舍其舊而用熊公熊公者故<lb/>
吳治兵使也自公為州大夫稍遷吾郡丞進治吳四郡<lb/>
兵為僉為副於憲首尾倭事者十餘年葢倭亂弭而公<lb/>
<pb n="KR4e0201_WYG_058-9a"/>
始去楊都督尚英亟為某言不榖茲欲賀熊公夫所欲<lb/>
為熊公賀者賀熊公晩而始獲遇天下之大難以難窘<lb/>
熊公而盡出其才賀國家能用熊公賀左廣自是有天<lb/>
夫不榖少而以禆将事熊公又辱收為僚嘗竊習公朗<lb/>
爽愷易平居恂恂不出口遇大事霆决斧斷治務鉅體<lb/>
不苛細而其任人即几屐必稱任盛夏出兵士若負霜<lb/>
雪而片言之拊循冬則挟纊徃南沙之役當事者不勝<lb/>
躁以其軍啖倭熊公持重力争得不敗凡公所决䇲小<lb/>
<pb n="KR4e0201_WYG_058-9b"/>
䇲則小勝大䇲則大勝後先獲首虜數百千而不自言<lb/>
功且郭将軍者嘗以别部從熊公固習公矣夫将相和<lb/>
調則士豫附以熊公之賢挟郭将軍又益之以二将軍<lb/>
左提而右挈之知其無難冦也某乃言曰固也子無難<lb/>
廣然獨不聞之書乎知人則哲安民則惠何慮乎三苖<lb/>
夫左廣在漢時固尉它地也尉它王南粤七十年其民<lb/>
不復知有漢吕嘉相王三代七十年其民不復知有王<lb/>
其曠悍猛鋭礪爪距張頭目足以扼漢於陽山之嶺而<lb/>
<pb n="KR4e0201_WYG_058-10a"/>
漢以路衛尉楊主爵一旅之師不待巴蜀罪人夜郎兵<lb/>
下牂牁而所抵朽拉瓜分其社而郡縣之且更數世而<lb/>
惕息莫敢首事今左廣以二百年版圖之人民當天下<lb/>
全盛而蝟發莫能治諸老将至智勇俱困何也漢得人<lb/>
而易也今天子赫然用熊公公其人矣子無以為熊公<lb/>
賀為天子賀可也楊君曰善甚乃又言曰子習熊公乎<lb/>
哉不知熊公之習子也甚寜舍子也楊君憮然有間曰<lb/>
唯唯否否夫左廣而靡熊公不榖何所藉手左廣而熊<lb/>
<pb n="KR4e0201_WYG_058-10b"/>
公公優為之矣無所藉不榖矣<lb/>
　　送孝豐吳公之蘇倅序<lb/>
隆慶之二年冬孝豐吳公貳吾州僅七月而遷吾郡倅<lb/>
前是吳公為建寜司理超卓以髙第旌入郎儀部諸儀<lb/>
部郎稱多才名士顧獨推吳公而㑹有所嫌忤前御史<lb/>
大夫前御史大夫為言之吏部中以事下遷為吾州貳<lb/>
吳公至属闕守吳公遂攝守吳公日晏坐堂皇召諸吏<lb/>
以某事某事次第受署即無敢論有所下上或稍緩其<lb/>
<pb n="KR4e0201_WYG_058-11a"/>
急者而急其緩者冀因縁為姦吳公至則發擿之吳公<lb/>
抶吏不過十然一左顧輙屏退惴惴無人色其聼訟不<lb/>
待悉兩造而剖各得意去即被吳公法欣然曰吾故不<lb/>
敢以倖望吳公庻幾公寛之耳州當嵗定賦吳公攝守<lb/>
不三月為定三嵗賦曰疇寛畆而瘠疇减畆而腴疇商<lb/>
而實槖疇匿税貴豪吾能司知之母擾擾昏夜居間令乃公<lb/>
借行法也吳公間為具召諸公飲諸公亦以次第奉斗酒<lb/>
日治飲相得懽甚當張飲時人人意益舒若不知邦大<lb/>
<pb n="KR4e0201_WYG_058-11b"/>
夫既罷酒輙戒其子弟戚黨曰吳公待我厚何以當之<lb/>
若曹幸為我守吳公法使我得終事吳公何若吳公以<lb/>
嚴愛諸公故益得吏民情時有所按舍出意外中豪家<lb/>
數十百里人若一吳公臨之強餙自勵為善後吳公雖<lb/>
佐守不在攝而州大治公既遷䑓使者大脩治水利意<lb/>
欲以屬吳公不敢言吳公慨然曰䑓使者重勞我我安<lb/>
能為吏民愛旬日筋骨乃出舍河上第令一胥號諸鄉<lb/>
三老曰公在河公在河三老則大驚先其子弟奉畚鍤<lb/>
<pb n="KR4e0201_WYG_058-12a"/>
雲集窮旦夕事事曰公為我治水得望嵗共縣官賦安<lb/>
敢大勞公不旬日告竣於是吳公當之倅任而諸公嘗<lb/>
從吳公㳺者前為祖顧謂不佞習公兄中丞先生又最<lb/>
游于公當有言不佞葢讀漢宣帝紀稱其綜核名實錯<lb/>
用法理而趙京兆廣漢首以鋭精應之一時聲稱赫赫<lb/>
冠天下然不能深中帝心而其所尊寵者乃在龔渤海<lb/>
黄潁川彼其敦本節嗇興敎禮義意若欲緩收吏治之<lb/>
效而不盡用其才其民之應之顧不後於京兆而思以<lb/>
<pb n="KR4e0201_WYG_058-12b"/>
心報二公何也亦可以深長思矣宣帝尊寵不及京兆<lb/>
班氏傳循吏首二公雖未盡倣經術亦庶幾合之吾吳<lb/>
俗剽輕奓詐以繁麗争雄長太守蔡公力欲勝之於道<lb/>
而患寡與合者徃吳公佐吾州蔡公不以屬吏視公日<lb/>
相與談甚適今吳公晉而佐郡獲從蔡公共䇲一堂之<lb/>
上所以回易觀聽而成吾郡於仁讓者寧有涯哉不佞<lb/>
竊從諸公竢下風若倅務公固百優之無所藉不佞言<lb/>
矣中丞公字峻伯與公之先王父苕源公俱嘉靖中循<lb/>
<pb n="KR4e0201_WYG_058-13a"/>
吏也<lb/>
　　送浙江右布政使華亭莫公予告序<lb/>
浙江右布政使華亭莫公言臣不幸有狗馬病願乞骸<lb/>
骨避賢者路上為下吏部吏部持之曰是先帝以詔起<lb/>
者也而賢不可莫公則又以病篤請廵撫都御史谷公<lb/>
為言莫某誠賢顧病不任劇唯上幸哀憐之有以全終<lb/>
始按故事藩臬大臣非有他故而乞歸者聽以九卿秩<lb/>
歸養莫公於格宜遷詔復下吏部復持之曰莫某誠病<lb/>
<pb n="KR4e0201_WYG_058-13b"/>
顧賢也而且才是不可以歸徇也聽仍以右布政使即<lb/>
家治病病良已有司其具状聞詔曰可於是莫公度已<lb/>
得請徑歸而公之鄉人宦於浙者俱来謂不佞曰莫公<lb/>
豈不誠難進易退者哉當嘉靖中上留意文采夸餙治<lb/>
道而公用推為祠部郎日治禮樂章程之事駸駸貴矣<lb/>
已而力請外請外而得督學使者使者雖稱外則又貴<lb/>
公一旦而遽乞歸而收精藏明於牢搔閴寂之鄉二十<lb/>
年而中不動一旦天子采公卿諫䑓議召公田間不三<lb/>
<pb n="KR4e0201_WYG_058-14a"/>
載而屢長外藩葢歩武卿相矣公復飄然舍其重若脱<lb/>
屣而究於嚮所謂牢搔閴寂者也則誠安之矣如莫公<lb/>
豈不難進易退大丈夫哉不佞世貞曰唯唯否否不佞<lb/>
日者幸於公以杯酒侍從容言先帝輕於舍而重於用<lb/>
天下之人才急於得人主故人主獲操其急而擇臣今<lb/>
皇帝輕於用而重於舍人主恒急於得天下之才故人<lb/>
臣恒操其急而自擇若吾儕者亦可以自擇矣莫公曰<lb/>
惡是何言也人主為天下而用才人臣為人主而以才<lb/>
<pb n="KR4e0201_WYG_058-14b"/>
用以兩交濟也非以兩操急也故夫人臣用而有所不<lb/>
敢輕用退而有所不敢輕退者分也非有所前主也日吾之<lb/>
得請於先帝也屬太夫人老而貴陽越在萬里外意不欲偕<lb/>
竊以為人主不一臣而太夫人僅一子吾得請而男耒女臼<lb/>
以奉太夫人里胥號吾門而呼吾役而如弗聞也者吾之友<lb/>
介者以為快而逹者以為固而如弗聞也者䑓使部吏<lb/>
剡交馳於朝以薦而如弗聞也者吾知有太夫人也太<lb/>
夫人固以天年終而吾奉先帝命特起數更大鎮齷齪<lb/>
<pb n="KR4e0201_WYG_058-15a"/>
無所効為念而安敢治其私且夫人臣既以棄其身而<lb/>
復自擇至欲屈天子之重以成吾髙於分何取焉不佞<lb/>
謝失言更兩月而視莫公病而莫公業告歸也不佞請<lb/>
曰如嚮語何莫公曰不然也吾病度非可以旦夕已而<lb/>
旦夕有專職天子之禄不以共吾職而共吾疾甚愧吾<lb/>
以口計禄而不以力計職甚懼病則歸不病則不歸吾<lb/>
終始臣職而已故夫莫公之得請於谷公也不佞實将<lb/>
辭焉公非專於難進易退者也公純乎為人臣子者也<lb/>
<pb n="KR4e0201_WYG_058-15b"/>
鄉之人廼謂不佞曰信乎吾子言莫公病良已有如尚<lb/>
書下尺一以國家大計廹召公公能遂晏然已哉<lb/>
　　贈山西按察副使京山李公遷浙江左叅政序<lb/>
當先帝朝余與京山李公後先守尚書郎也而李公出<lb/>
按察僉事於浙島冦暴從浙起剽郡邑甚勁李公當行<lb/>
部而馭者難之李公顧叱曰前而難我也耶我固非我<lb/>
有也時上幸臣文華來視師所掊撃勢更勁於冦左右<lb/>
謀以李公當自為計者李公復叱曰爾且復難我也丈<lb/>
<pb n="KR4e0201_WYG_058-16a"/>
夫顧義何如耳死敵死權庸異乎李公所不能視餐者<lb/>
若而旰所自甲而逹戊治書獄睫不交者若而宵所謀<lb/>
野而不葢宿而不具下陳者若而寒暑所拮据於旰宵<lb/>
而寒暑者若而年斤斤焉繕儲胥習撃技稽軍實鬟官<lb/>
弊祛貪疻其大要為浙士民請一旦之命於天子即歩<lb/>
武利害弗恤也李公所覩浙士民而不覩冦所覩天子<lb/>
之職與德意而不覩天子之幸臣然所謂冦者則已懾<lb/>
公稍解去而卒不能勝其幸臣至坐飛語不稱當調父<lb/>
<pb n="KR4e0201_WYG_058-16b"/>
老子弟相率而環公以請者數千萬人柅車足不得發<lb/>
曰公柰何舍我李公霍然而悟曰去之吾獲我我乃者<lb/>
復吾親有也葢公父大夫公田居亡恙也當李公之歸<lb/>
省也日飭治<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>㫖侍大夫公間則從故侍御王時育㳺<lb/>
甚歡侍御者故嘗論糺權相嵩忤㫖貶人或謂李公是<lb/>
權相方與幸臣比周而蠱上公不憂跡耶公笑不顧㳺<lb/>
益歡居七年幸臣敗中外争推轂李公賢以為用之晩<lb/>
而公殊無意出大夫公誚李公吾食肉躍馬如少壮時<lb/>
<pb n="KR4e0201_WYG_058-17a"/>
若生而詛我以老耶且不以時榮貴我而徇匹夫之小<lb/>
孝胡冀為李公不獲已而從太宰銓得僉事山東已叅<lb/>
議河南已又憲副山西也李公官日益髙又獲以河南<lb/>
封大夫公賜金紫而公之子維禎成進士讀中秘書矣<lb/>
㑹予起田間繇浙左叅稍遷長山西憲與李公相勞苦<lb/>
徃事乆之戯謂公曰居乆無意浙耶不佞之有事浙其<lb/>
及公父老可半在壮者或老矣而德公如一日公謝曰<lb/>
有之不榖之以浙為媿也而勤士民思不榖則何敢忘<lb/>
<pb n="KR4e0201_WYG_058-17b"/>
居無何予移疾歸里歸之二月而李公遷浙左叅實予<lb/>
故官也公當行屬其僚袁公軰曰是必需王子言以行<lb/>
袁公走使四千里謂王子強為我言夫李公之所惓惓<lb/>
不釋余者豈以余嘗一居李公官熟浙事耶不佞即熟<lb/>
浙事何所加李公即不佞旦夕思一二有所獻李公且<lb/>
笑以嘗優為之雖然亦猶有請也夫和緩之治一人脉<lb/>
可無再診矣一疢而更一診者其所受與所理後先異<lb/>
也公之浙去公十五嵗餘吾乃者窺其民不虞冦而虞<lb/>
<pb n="KR4e0201_WYG_058-18a"/>
縣官之煩賦與豪右之侵兼不虞冦則其武備日益弛<lb/>
虞縣官之煩賦則其民大小益併困虞豪右之侵兼則<lb/>
小者重困不佞嚮固念之而未有以計也李公行矣不<lb/>
南走長山道即北走檇李父老子弟相率而逆公者捋<lb/>
公鬚曰上幸復用公神明不衰度有以重生我也其以<lb/>
不佞言質之夫李公之不為黃次公則余信矣<lb/>
　　送按察副使巴蜀鄧公遷任福建序<lb/>
徃余佐浙藩也而今副總兵王公某寔為叅将嘗以間<lb/>
<pb n="KR4e0201_WYG_058-18b"/>
偕受署於大中丞谷公時廣中島冦急詔閩帥以師夹<lb/>
撃之谷公諄諄為浙東西虞也數䇿余余謝不敏則曰<lb/>
今島冦方蹂廣閩次之然閩最為急夫島冦乗風汛則趣<lb/>
閩南蹂廣而不利則趣閩北蹂浙而不利不歸島則趣<lb/>
閩夫閩島冦之衝而浙與廣之要害也我浙東之師重<lb/>
而島冦來頗輕冦不大訌浙東浙以西可髙枕冦不大<lb/>
訌浙西江以南可髙枕非江以南之師重而後冦輕勢<lb/>
有便不便也谷公收余䇿而居無何閩帥與廣師夹撃<lb/>
<pb n="KR4e0201_WYG_058-19a"/>
大破獲冦首虜數百千浙西有一二餘皇我師軍之悉<lb/>
殱焉由浙而西江以南烽燧之灰不燼谷公聞而後喜<lb/>
可知也又二嵗余以憂罷晉臬里居王公遷為吾江南<lb/>
帥而㑹按察使者巴蜀鄧公以治郡第一奉璽書來飭<lb/>
兵備鄧公職亷察綱紀文武大吏袵四郡一州十八邑<lb/>
之赤子而乳哺之然其大指要以明斥堠練軍實裁冗<lb/>
費抑貪朘為急所規畫建白井如也俄而鄧公用故節<lb/>
移監閩師王公葢過余而歎息曰天幸畀我公為吳民<lb/>
<pb n="KR4e0201_WYG_058-19b"/>
主不榖庶幾觀厥成焉柰何復奪之去而使不榖踽踽<lb/>
凉凉也余謝不敏則曰固也為谷公言之矣夫居平而<lb/>
擇天子腹心膏腴之地則江以南重臨難而思用武之<lb/>
地所以扼冦吭則閩重曩時廟廊之議以居平而重江<lb/>
以南借鄧公來一旦回慮迂顧思折衝於廣粤之交而<lb/>
隱然長城上㳺者是安能舍鄧公哉葢余竊窺公所規<lb/>
畫建白若明斥堠練軍實裁冗費抑貪朘不踰時而井<lb/>
如也又夷然而不動聲色夫鄧公固無難江以南矣於<lb/>
<pb n="KR4e0201_WYG_058-20a"/>
閩乎何有即閩得鄧公鼓舞甲胄之色而奪島冦膽冦<lb/>
惕息自匿不暇安能陸梁於風濤堠烟間由浙而西江<lb/>
以南獲髙枕者靡非鄧公遥障力也鄧公行王公介予<lb/>
言為贈公行矣有如人主竟重閩鄧公奏三至之㨗而<lb/>
拜大中丞如谷公者王公亦且秉斧鉞而從公後哉<lb/>
　　又<lb/>
按察副使巴蜀鄧公以湖廣節奉璽書來治吾吳中四<lb/>
郡軍事公至則躬按行海戍以時延見文武吏士訪問<lb/>
<pb n="KR4e0201_WYG_058-20b"/>
利害便苦甚晳為七事上幕府大要欲兵損而足於戰<lb/>
賦損而足於餉列将損而足於控守地損而足於要前<lb/>
上事或報可或否竟之無以奪公而公所最鋭行者覈<lb/>
民荒地予稍近有力者免其稅使就佃俟其熟而稍徴<lb/>
之業已就緒鄧公不為嚴聲色以厲其属不為浮㬰詞<lb/>
以取悦而所属即墨舞文吏上豪見之盛夏若負霜雪<lb/>
亷醇吏民就之如勁寒而暴春陽逺邇翕然謂公居職<lb/>
自稱即數十年賢大夫亡踰者而一旦用福建節去監<lb/>
<pb n="KR4e0201_WYG_058-21a"/>
其軍報至邑之士民與野之父老子弟狂走呌呼失次<lb/>
曰天子畀吾呉鄧公将以大造呉而公柰何輕去我則<lb/>
又内自疑曰天子遽遷公才之耶即才公何以不右公秩<lb/>
也且閩與吳孰重吾呉四郡榖粟金帛之賦日夜灌輸於<lb/>
京師而不已呉賦十之閩賦一之縣官所悉也柰何輕去<lb/>
鄧公於我則又疑曰往者縣官采給事御史言下乆任令<lb/>
前使湯公當遷者數特加中二千石秩仍領事又三歳<lb/>
而後遷今鄧公不數月而遽移何湯公之乆而鄧公之<lb/>
<pb n="KR4e0201_WYG_058-21b"/>
速也夫為令而自格之何也相與聚而質諸薦紳先生<lb/>
薦紳先生曰唯唯否否子之所以疑固也然縣官寔才<lb/>
鄧公而急閩且子不見夫和扁之於疾乎諸以疾來請<lb/>
者曰腹心曰手足均受疾也則藥必先腹心而後手足<lb/>
切脉按氣得疾之源乃不在腹心而在手足也則亦先<lb/>
手足急在重則先重急在輕則先輕故夫緩急之勢出<lb/>
而重輕易今閩誠手足也然以其赤子之地當島冦衝<lb/>
赤白之嚢日夜上急尚書至捐它省之賦以予其卒朝<lb/>
<pb n="KR4e0201_WYG_058-22a"/>
奏功而夕報封賞絡繹道路也呉自壬戌而後靡星沬<lb/>
之燧以干疆場吏天子因髙枕而受大江以南之計夫<lb/>
安得不急閩謂呉安湯公也者則徐之謂閩需鄧公也<lb/>
者則速之且也鄧公之不遂右秩以資乎固将有待也<lb/>
夫劑緩急之勢持資審望類能而使人者縣官之㣲<lb/>
馭也事不避難鞠躬盡瘁者王臣蹇蹇之節也於是諸<lb/>
父老子弟听然而釋竟愀然而不懌也曰辨矣子大夫<lb/>
之言然吾儕終不忍舍公諸薦紳乃授其言王子使叙<lb/>
<pb n="KR4e0201_WYG_058-22b"/>
而為公贈王子曰讀鄧公所規畫諸䇲豈唯呉足治哉<lb/>
固恢乎其無難閩也前吾友汪伯玉之監閩師耿子衡<lb/>
之以故秩移上谷也不旋踵而建中丞之纛於其地余<lb/>
為閩賀得鄧公且為公賀得閩矣<lb/>
　　送大梁王公汝平入副客部郎序<lb/>
始王公令崑山甫浃嵗而有所不悦於當道也吏民則<lb/>
相率狂走而請太宰格其章不下矣王公滿三載最當<lb/>
遷為京朝官吏民則前驚曰公得無舍我去乎或謂前<lb/>
<pb n="KR4e0201_WYG_058-23a"/>
太宰王公於王國有連不虞宗正條耶太宰以公之冝<lb/>
崑山也超拜常郡丞用五品章服仍故邑居二嵗許邑<lb/>
益治而所連王國事亦竟白宗伯夕以事白請報可而<lb/>
今太宰詰晨以除目上王公遂得副禮部主客郎郎丞<lb/>
美除也主客郎又郎美除也其吏民且喜而驚曰吾邑<lb/>
逺縣官所三千里外乃能悉我公治状而驟遷之國有<lb/>
人哉雖然公其舍我去矣吾不能重留公以為吾父老<lb/>
憂柰何不佞竊嘗聞之諸公云吾邑地故上饒自有倭<lb/>
<pb n="KR4e0201_WYG_058-23b"/>
警稍稍稱瘠王公來而民之亡嵗者一大水者二然其<lb/>
人不流徙獲以其暇治溝圩亡何而瘠者腴矣去公之<lb/>
前售田者不滿五鐶今而上直二金最下亦一金且倍<lb/>
鐶贖矣長賦者以嵗數率破家當王公來而賦長完所<lb/>
部從妻兒社飲黠者或有竒羡矣里役訑訑歩入邑受<lb/>
約束畢罷輙謝去曰吾亡所庸若也當日直行牛酒饗<lb/>
過客曰吾不能以吾民饗過客且止矣梗陽大夫之獄<lb/>
不能决者以屬公片言而剖曰去之毋復溷獄吏為吏<lb/>
<pb n="KR4e0201_WYG_058-24a"/>
杜邑舍聼受爰書手無所上下矣胥𨽻之疇曩鮮衣而<lb/>
盛氣叫號於鄉者衣懸鶉且鵠形矣王公以間過從搢<lb/>
紳先生則靡不歡然奏情也公亦故自弛曰柰何以酒<lb/>
間禮苛責豪長者乎然至薦紳先生居恒相勅即王公<lb/>
過幸我不可以燕見而居間有所解公一變色我軰安<lb/>
所容既而又相慶謂異時中丞御史争搆㑹吏民令相<lb/>
告由是以為俗民多怨讎獨不能犯王公界嚚訟之徒<lb/>
毋論中丞御史所指屬公探得其主名大杖杖之立觧<lb/>
<pb n="KR4e0201_WYG_058-24b"/>
今雲間去吾邑不百里而近士大夫能復具衣冠坐令<lb/>
舍歸與妻子食新稻飽乎吾安得嘗事王公也夫王公<lb/>
有德於士大夫吏民若此即遷去安能舍公吾邑逺繇<lb/>
官三千里所悉公治状而驟遷之日呉闕守則胡不移<lb/>
丞為呉守以徧惠七邑也不佞獨曰然歟否否夫類能<lb/>
而器使官人者職也文學政事偏至而偏用之兼至而<lb/>
兼用之此所謂類能器使者也說者謂漢文時天下幾<lb/>
於刑措號稱極治而病於謙讓禮樂以為有君無臣葢<lb/>
<pb n="KR4e0201_WYG_058-25a"/>
河南守呉公治行第一而其客賈生用才舉數干上以<lb/>
正朔服色之事而不盡行呉公不文而賈生不試吏則<lb/>
兼至之器鮮也且而欲以一邑之政盡王公乎而不聞<lb/>
大梁有李獻吉髙子業者王公繼之其文聲隆隆起矣<lb/>
太宰以政事留王公而以文學召之此其所屬於公深<lb/>
也宗伯諸曹職禮樂而公郎主客主客典治四夷朝饗<lb/>
之事今五單于解辮請正朔南越授首要荒之外梯航<lb/>
重譯而來貢者不可指數太宰方進兼上相王公所旦<lb/>
<pb n="KR4e0201_WYG_058-25b"/>
夕叅佐以興禮樂之治者其效寜獨一邑而已哉王公<lb/>
行不佞與從父老攀卧之後故次其言以為之序<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百四十六</head> <lb/>
    <p>
<pb n="KR4e0201_WYG_320-1a"/>
欽定四庫全書<lb/>
　弇州續稿巻一百四十六<lb/>
　　　　　　　　　　　　明　王世貞　撰<lb/>
文部<lb/>
　像賛<hi>有序</hi>
　　吳中徃喆像賛<hi>有序</hi>
吳中徃喆像賛者故百有十六嵗周翁壽誼翰林編修<lb/>
高先生啟前工部郎張先生適都昌令俞先生貞木<lb/>
<pb n="KR4e0201_WYG_320-1b"/>
布衣王光庵先生賔陜西按察使王公英給事中黄公<lb/>
鉞太子少師贈少師榮國姚恭靖公廣孝吏部左侍郎<lb/>
贈尚書許公斯温左副都御史吳文恪公訥按察僉事<lb/>
直道陳公祚詹事府少詹事贈禮部右侍郎劉文恭公<lb/>
鉉御醫盛先生寅太子太保贈少保陳僖敏公鎰太子<lb/>
太保俞公士悦太常卿夏公㫤禮部主事吳公凱處士<lb/>
杜東原先生璚參政祝公顥武功伯大學士徐公有貞<lb/>
浙江提學副使張先生和進士鄭先生文康吏部左侍<lb/>
<pb n="KR4e0201_WYG_320-2a"/>
郎葉文莊公盛右都御史韓襄毅公雍按察僉事劉完<lb/>
庵先生珏參政劉公昌開封府知府魚公侃福建右參<lb/>
政陸公㫤工部右侍郎孔公鏞南京大理寺卿章公格<lb/>
南京左副都御史章公律禮部尚書贈太子太保李文<lb/>
安公傑太僕少卿李公應禎太常少卿侍讀陸公釴禮<lb/>
部尚書贈太子太保吳文定公寬浙江右參政陸公容<lb/>
布衣沈石田先生周湖廣左參政姜公昂河南右參政<lb/>
吳公愈南京左副都御史陳公璚南京刑部尚書劉公<lb/>
<pb n="KR4e0201_WYG_320-2b"/>
纓少傅大學士贈太傅王文恪公鏊先南京兵部右侍郎<lb/>
公諱南京刑部尚書贈太子少保吳公洪工部尚書龔<lb/>
公𢎞禮部主事楊先生循吉少保吏部尚書陸公完都<lb/>
察院右副都御史毛公珵江西右布政使王公秩贈禮部<lb/>
尚書百嵗毛翁弼太子太傳禮部尚書贈少保毛文簡<lb/>
公澄祁州守張天方公安甫太子少保南京吏部尚書<lb/>
贈太子太保吳文端公一鵬應天府通判祝先生允明<lb/>
明太僕少卿都公穆解元唐六如先生寅南京吏部尚<lb/>
<pb n="KR4e0201_WYG_320-3a"/>
書贈太子太保朱恭靖公希周南京刑部尚書贈太子<lb/>
少保周康僖公倫翰林待詔文先生徵明右都御史盛<lb/>
公應期翰林孔目蔡先生羽南京刑部尚書顧公璘都<lb/>
察院左僉都御史陳公察太子少保吏部尚書贈太子<lb/>
太保周恭肅公用少保大學士顧文康公鼎臣太常卿贈<lb/>
禮部侍郎魏恭簡公校國子博士徐先生禎卿南京刑<lb/>
部右侍郎贈左都御史周公廣南京太常寺卿方公鵬<lb/>
按察僉事方公鳯刑部尚書贈太子少保吳公山太子<lb/>
<pb n="KR4e0201_WYG_320-3b"/>
太保兵部尚書贈少保王襄敏公以旂大理左寺丞周<lb/>
公鳯鳴南京兵部右侍郎王公積國子司業王先生同<lb/>
祖右春坊右司直郎兼翰林檢討張公寅右副都御史<lb/>
朱公紈通政司參議張公寰江西右參議王公庭都察<lb/>
院右副都御史王公守國子博士文先生彭和州學正<lb/>
文先生嘉光禄寺丞陸先生鰲工科給事中贈太常少<lb/>
卿陸公粲太學生王雅宜先生寵提學僉事袁先生<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
浙江按察僉事皇甫先生涍吏部員外郎王先生榖祥<lb/>
<pb n="KR4e0201_WYG_320-4a"/>
太僕寺卿顧公存仁按察僉事皇甫先生汸南京刑部<lb/>
尚書錢公邦彦按察副使沈公[啟-口+山]四川布政陳公鎏禮<lb/>
部左侍郎贈尚書瞿文懿公景淳尚寶司少卿陸公師<lb/>
道布衣彭隆池先生年布衣俞先生允文先右都御史<lb/>
贈兵部尚書公諱太子太保大學士贈少保嚴文靖公<lb/>
訥布衣陸包山先生治太子少保南京吏部尚書贈太<lb/>
子太保袁安節公洪愈兵科左給事徐先生師曾少司<lb/>
冦雨亭陳公瓉質山黄先生姬水太僕寺丞直内閣歸<lb/>
<pb n="KR4e0201_WYG_320-4b"/>
先生有光應天府丞王公執禮都察院右副都御史贈<lb/>
兵部左侍郎張公任山東按察副使袁公尊尼南京兵<lb/>
部右侍郎顧公章志浙江按察副使張公振之亡弟太<lb/>
常寺少卿世懋河南按察副使王公鼎爵都督僉事鎮<lb/>
守浙江總兵官楊公尚英凡一百十二人皆吾吳中賢<lb/>
懿炳炳自明始者也大者樹徳砥行羽翼聖道股肱王<lb/>
室次亦奔走䟽附批鱗犯顔直臣循吏之流也含章韜<lb/>
鍔斯所以山澤之臞攄藻修辭斯所以秇文之英老成<lb/>
<pb n="KR4e0201_WYG_320-5a"/>
代徃典型杳絶借彼膚相永之丹青計亦左矣稍叙其<lb/>
事附以咏言離之尚茫然合之斯可徵哉然則楚莊何<lb/>
必色驚於優孟北海無煩呼飲於虎賁也詩云高山仰<lb/>
止景行行止僕雖不敏竊有志焉然而榱棟莫任譜諜<lb/>
散佚况於遺像掌故曷考非力所及寧無挂漏所期同<lb/>
志推而廣之云爾<lb/>
周翁壽誼者崑山人也有隠徳髙皇帝洪武之六年癸<lb/>
丑翁一百有一十嵗矣蘇州守魏觀始行鄉飲禮賔翁<lb/>
<pb n="KR4e0201_WYG_320-5b"/>
而首之又六年髙皇帝召見便殿賜宴慰撫有加予冠<lb/>
帶給驛舟楮弊遣還踰年乃卒計翁生當在宋之淳祐<lb/>
四年甲辰跨元及明凡三國十三帝而不肯仕改革之<lb/>
際兵燹數矣而竟無恙晩遘真主卒以顯榮夫豈偶然<lb/>
哉壽誼名也又頗類别號若私謚其裔孫金華守後叔<lb/>
與余善此像得之後叔之子廷棟<lb/>
賛曰宋之遺黎元之逸民明之三老晩遘昌辰中罹兵<lb/>
燹孑然獨存不琢者天不刓者身<lb/>
<pb n="KR4e0201_WYG_320-6a"/>
髙太史先生啟字季廸别號槎軒長洲人少明穎有縱<lb/>
横才略而好為歌詩天藻秀發徃徃超宋元人乘而上<lb/>
之直接開元大厯而不能盡去劉白之習者小為才使<lb/>
耳元末張士誠竊吳自王而其上佐饒介之多羅致文<lb/>
學知名士為幕客而第其篇咏奉金帛為壽先生恒首<lb/>
冠然不肯臣士誠至髙帝即位召修元史授翰林院編<lb/>
修史成特拜戸部侍郎先生以少不習握筭辭詔賚鎰<lb/>
金使歸需異日用先生歸教鄉里自給時魏觀自太常<lb/>
<pb n="KR4e0201_WYG_320-6b"/>
卿奉璽書守郡賢先生而禮之欲徙郡治成乞先生文<lb/>
上梁而衞帥誣觀徙治為有異志先生亦逮至都論腰<lb/>
斬時年三十九天下惜先生才而悼其寃所著有缶鳴<lb/>
集若干巻文集若干巻<lb/>
賛曰明詩之昌如滙九江而公濫觴其追正始若康莊<lb/>
軌而公嗃矢辭冕離蟬兾以天全而竟死寃杳然丹青<lb/>
可滅者形不泯者名<lb/>
工部郎張甘節先生者吳人名適甘節其别號也洪武<lb/>
<pb n="KR4e0201_WYG_320-7a"/>
中以歌詩鴈行髙子啟天子聞其才而辟之累遷工部<lb/>
郎中坐斥法謫遷廣州税課大使卒先生貌白晳疎眉<lb/>
目其卒時且五十矣而像甚少<lb/>
賛曰於乎先生媺音姿兮少與諸賢工書詩兮竄不<lb/>
稱困庻離菑兮客死無恨以完歸兮<lb/>
俞都昌先生貞木初名楨後更名貞木字有立吳縣人<lb/>
既冠以學未成弗娶負笈受永嘉陳公麟易遂傍讀它<lb/>
經史為古文辭元季杜門隠居淡如也洪武初以薦者<lb/>
<pb n="KR4e0201_WYG_320-7b"/>
起知韶之樂昌父喪歸服除補都昌後先有亷介聲再<lb/>
以母喪歸遂不仕老而郡守姚善禮之為偹賔主參幕<lb/>
中畫㑹坐株累有應天逮事白卒於邸建文之三年七<lb/>
月也得壽七十有一明年勤王事起太守善族而先生<lb/>
以家無恙<lb/>
賛曰而貌之熈熈而鬚之離離而巾車之委蛇版蕩兮<lb/>
以身完濕束兮良於官肥遯兮而嬰狴犴客死兮而不<lb/>
罹患天耶人耶若循環兮其不可端<lb/>
<pb n="KR4e0201_WYG_320-8a"/>
王光庵先生賔初名國賔字仲光長洲人有異才於經史<lb/>
子集天官樂書兵家稗志靡所不該覽猶䆳於醫而屬<lb/>
世鼎革刑<hi>闕</hi>用重先生意不樂之且母老乃自晦為清<lb/>
狂不娶不仕其貌故以寢又以藥黥靣及肘股間髽髮<lb/>
短服行歌道傍故舊有訪之者輙箕踞捫虱不相酬對<lb/>
以益自廢晩而太守姚公善知之微服再三叩乃稍稍<lb/>
露其竒姚公大歎賞為具賔主成禮而去先生孝其母<lb/>
年七十且死抱母不捨呼孃孃者數而後絶既絶之後<lb/>
<pb n="KR4e0201_WYG_320-8b"/>
一日其家聞杖履聲則先生哭曰天乎奈何令我舍孃<lb/>
孃去乎久之哭始已先生所著有光庵集吳中名賢紀<lb/>
吳下古蹟詩<lb/>
賛曰萬邦帝臣兮噫疇不利賔兮噫國之遺民兮噫母<lb/>
之遺身兮噫卒以冺冺兮噫<lb/>
王按察先生英者崐山人也髙帝為監察御史以慤勤<lb/>
職事當上意嘗手書敦厚王英賜之又標於殿柱累<lb/>
遷陜西按察使以疾乞休歸先生位三品而鄉居恂恂<lb/>
<pb n="KR4e0201_WYG_320-9a"/>
若無官者嘗孑行至河岸而輕薄子值而偶觸之遂擠<lb/>
先生於水先生振衣起至家家人怪問之曰吾偶失足<lb/>
耳竟不言其事<lb/>
賛曰古有劉寬厥名稱之亦有婁公至徳可師公位小<lb/>
讓而於徳齊編鬚嬰鱗率以身歸長者哉噫<lb/>
黄給事先生鉞字叔揚常熟人舉鄉試嘗為某縣典史後<lb/>
舉㑹試以進士髙第授戸科給事中建文之末出募兵<lb/>
於海上聞京師不守自投於琴川之橋下死妻子從之<lb/>
<pb n="KR4e0201_WYG_320-9b"/>
賛曰事固不可論以建文之亡而士大夫爭先而為故<lb/>
主死者若饑之食而暍之就涼豈所謂殺身成仁志士<lb/>
之分而手足腹心亦施報之常烈烈叔揚其没者固頽<lb/>
然而付清波而其不没者尚凛然而傲秋霜也耶<lb/>
姚恭靖公廣孝長洲人初為僧名道衍字斯道博綜釋<lb/>
典能為詩公雖以方外名而内勁俠有道士席應真者<lb/>
精兵家言與公鄰寓竒公而密授之顧益自晦秘人少<lb/>
識者獨吳人玉行異之曰是未遇時耳萬戸侯安足道<lb/>
<pb n="KR4e0201_WYG_320-10a"/>
哉尋以高僧侍燕邸燕王之欲起兵其謀皆自公發之<lb/>
又嘗佐王治軍事佐庶子守北平從王下京師其䇿秘<lb/>
不傳也王既即大位思公功數欲爵之輙固辭僅為僧<lb/>
録左善世三年立世子為皇太子妙簡僚佐公首為太<lb/>
子少師賜今名監修永樂大典出撫畿甸賑諸郡饑還<lb/>
奏輙稱㫖上禮之呼為少師而不名公雖有賜第不居<lb/>
居蕭寺既病篤上親候之問何所言對曰業出家矣又<lb/>
何言卒年八十五贈榮國公賜祭塟上自為文紀其碑<lb/>
<pb n="KR4e0201_WYG_320-10b"/>
比於元劉秉忠官其飬子繼為尚寶少卿太子即位追<lb/>
思公功再加贈少師配享太廟嘉靖中停配享祀於大興<lb/>
隆寺公所著有詩文集若干巻道餘録若干巻按王文<lb/>
恪公纂吾吳志謂公不娶卒不蓄髪而於他紀聞又云<lb/>
嘗見其像大興隆寺紅袍紗㡌秃頂而肥今像乃永樂<lb/>
三年筆七十有三矣靣皴瘦而白鬚飄然恐未真乃以<lb/>
意摹得之<lb/>
賛曰劉誠意之事太祖與姚榮公之佐太宗俱筴帷帳<lb/>
<pb n="KR4e0201_WYG_320-11a"/>
勒鼎鐘顧所以報誠意廼不若榮公之豐至傳榮公者<lb/>
寥寥焉豈身諱之而不自明抑史諱之而不有其庸嗟<lb/>
乎首發殺機睢盱就功不娶亡子蹈迷復凶所謂歸儒<lb/>
者不盡而為墨者不終耶<lb/>
許少宰斯温字叔雍吳縣人為邑諸生久次膺貢入太<lb/>
學詔選太學生當授官者公名為第一擢署刑部郎曹<lb/>
事遷監察御史出為廣東掲陽知縣未上召仍守故官<lb/>
以薦擢北平按察副使時燕王起兵北平版行公領大<lb/>
<pb n="KR4e0201_WYG_320-11b"/>
興縣事佐世子守城曺國公來攻城世子用公計却之<lb/>
王即大位驛召公拜吏部左侍郎賜白金百兩綵幣八<lb/>
有副世子為皇太子公兼左春坊左賛善時漢趙二邸<lb/>
相繼為窺伺而公東宫宷也且有守城舊内忌之中公<lb/>
下獄庾死年僅四十三皇太子即位贈行在吏部尚書<lb/>
公有材畧尤長兵事死未悉究人俱惜之今像豐碩而<lb/>
有容威<lb/>
贊曰文皇龍變從者雲蒸公翼撫監以完北平功名鼎<lb/>
<pb n="KR4e0201_WYG_320-12a"/>
來若川之盈一躓而蹶夫豈人能天予之時乃嗇之齡<lb/>
嗟彼詩人誤譏青蠅<lb/>
吳文恪公訥字敏徳别號思菴常熟人公生失恃弱冠<lb/>
白父寃且雪而以䘮歸苦節礪行益究心理性之學發<lb/>
為文章有根柢以崐山令薦至京時楊文貞公士竒輔<lb/>
東宫賢而稱之文皇召見於齋殿奏對稱㫖白衣偹顧<lb/>
問洪熈初用學士度薦授監察御史出按浙江超拜南<lb/>
京都察院右僉都御史考滿遷左副都御史仍理院事<lb/>
<pb n="KR4e0201_WYG_320-12b"/>
公先後所蒞皆臺職凛凛有風裁而不輕為操切以是<lb/>
獲正直忠厚稱年未滿七十乞致仕歸十有九年而卒<lb/>
得壽八十六所著有思菴前後續集小學解性理羣書<lb/>
補註陳北溪字訓晦菴詩文抄吳草廬文粹文章辨體<lb/>
詳刑要覽<lb/>
賛曰吳公樹惇乃以文稱其所為文匪忝躬行一踐端<lb/>
公再履中丞無競無絿不孤不朋豈唯保身亦以完名<lb/>
陳直道公祚字永錫吳縣人永樂初登進士改翰林庻<lb/>
<pb n="KR4e0201_WYG_320-13a"/>
吉士尋補方靣公超為河南右參議與臬司爭事謫佃<lb/>
太和山宣宗初詔試諸謫佃者公為第一人拜監察御<lb/>
史彈射不避貴勢風裁大振出按福建還復按江西上<lb/>
書勸上讀大學衍義上怒甚謂此吾几案間物豎子將<lb/>
謂吾目不知耶而又怒所謂邪佞以竒巧蕩心語即械<lb/>
之并其家屬悉下獄且籍其家凡五年而英廟即位赦<lb/>
復其官出按湖廣益自勵風力尋露章劾遼王不法復<lb/>
逮下獄論死久之遼逆節露詔出公死改南京公論事<lb/>
<pb n="KR4e0201_WYG_320-13b"/>
益切滿九載出僉福建按察事福建故悉公墨吏望風<lb/>
解印綬去以年且七十乞休卒得壽七十五公之卒也<lb/>
天下毋問識不識皆推其直故稱為直道陳公今像幅<lb/>
巾深衣且老矣而秀挺之色宛然鬚眉間故非凢流人<lb/>
也<lb/>
賛曰公氣如金百鍊愈剛公心若江萬折必東公直則<lb/>
矢遇堅必洞前有伏機徃徃反中死我者人不死者天<lb/>
天實錫之七十五年<lb/>
<pb n="KR4e0201_WYG_320-14a"/>
劉文恭公鉉字宗器長洲人别號假菴公少有至性母<lb/>
疾割股啖之且籲天請代竟不愈哀毁幾殆以善書薦<lb/>
入翰林明年中鄉試遂授中書舍人公雖以書薦而博<lb/>
學能文章其自居闇如也預修兩朝實録成遷兵部主<lb/>
事仍供事内庭復預修宣廟實録成進翰林侍讀特命<lb/>
教習庶吉士進侍講學士時同鄉楊侍郎翥以潜邸入<lb/>
見上舘於公嘗從容薦公可大用上然之有泄於公者<lb/>
公自恨曰是必楊先生舘於我而累我如是乃陽為室<lb/>
<pb n="KR4e0201_WYG_320-14b"/>
焬以謝楊使它徙尋充經筵日講官轉國子祭酒條教<lb/>
篤密有李安成風時景皇帝迫大計欲易儲諸公卿從<lb/>
臾之將上䟽公獨辭不與丁繼母憂歸詔奪情復固辭<lb/>
不赴服除復職睿皇帝既返正閲公卿䟽獨公無姓名<lb/>
而心善之㑹選青宫宷即擢詹事府少詹事俾侍講讀<lb/>
忽暴病卒年六十五贈禮部左侍郎公於修詞艱法取<lb/>
雅潔毎篇成必旬日而後出之有假菴稿<lb/>
賛曰公於文辭以簡而工其於登朝以退而庸衆目之<lb/>
<pb n="KR4e0201_WYG_320-15a"/>
恬帝謂為忠天嗇其年而豐其宗子孫芃芃鬱作棟隆<lb/>
盛先生寅字啟東吳江人少從王賔先生學醫盡得其<lb/>
術永樂中治中貴人蠱竒驗聞於上召對稱㫖授太醫<lb/>
院御醫東宫良姊娠而過期命先生診之曰此血疾也<lb/>
以娠治不治東宫恚而曰寅肉足食乎乃欲敗我子上<lb/>
為用先生藥而繋先生以俟明日疾大已乃赦先生賜<lb/>
金幣直數千緍宣宗朝先生尤重以御醫掌院事上嘗<lb/>
幸内直房而先生與同官奕弗及屏上命之終局且授<lb/>
<pb n="KR4e0201_WYG_320-15b"/>
韻俾賦奕詩明日上倚和焉以老乞休周文襄公故善<lb/>
先生而餉賦餘米百石先生却之貽以詩有魚龍江海<lb/>
夣雀䑕稻梁謀語文襄終身愧之以高壽終今像渥而<lb/>
秀眉目美鬚髯一士流貴人也子孫多至大官而業醫<lb/>
者尤顯名<lb/>
賛曰秇而餙文居下而近君秩卑而行頗尊宜乎其<lb/>
後之多聞<lb/>
陳僖敏公鎰字有戒號介菴吳縣人舉進士授監察御<lb/>
<pb n="KR4e0201_WYG_320-16a"/>
史滿九載遷湖廣按察副使以母憂歸服除補山東副<lb/>
使未上復以父憂歸服除時方有三殿工命公補浙江<lb/>
而督木魯家務超拜都察院右副都御史鎮守陜西提<lb/>
督寧夏延綏邊兵偹公風神整峻美鬚髯人望而畏之<lb/>
顧其中寬然長者豁逹有大度不為一切苛辨其居官<lb/>
所至有聲績而於闗中尤著凡三載還朝亡何復詔公<lb/>
徃又三載還佐院事不踰嵗公復徃且許便宜行事又<lb/>
三載而進右都御史詔與靖逺伯王驥更迭治軍驥老<lb/>
<pb n="KR4e0201_WYG_320-16b"/>
將顧推稱公正徳末始召還掌院事上親北征留公居<lb/>
守六師震驚敵乘勢入犯公以左都御史按行通州以<lb/>
南䕶邊人避敵始公以長厚得陜吏士心每行部下車<lb/>
則㴻兩立降人有疾病誓為公擔肩子輙愈公出則老<lb/>
稚婦女争前嘯呼願得一擔公笑弗却也至是陜大饑<lb/>
其卒數萬人上書願得公為帥詔公間徃且賑之竣事<lb/>
還賜玉帶金幣羊酒㑹易儲加太子太保時同理院者<lb/>
王公文後公而氣陵公出其上公如弗聞也者㑹得末<lb/>
<pb n="KR4e0201_WYG_320-17a"/>
疾乃乞休命馳驛歸又三年而卒贈少保謚僖敏今像<lb/>
奕奕如有神葢公卒而陜郡邑争廟而祀之若肸蠁者<lb/>
賛曰髯而偉盼其尊若神敏而寬中易知有親靖逺前<lb/>
驅束鹿後臻大雹嚴霜誰適陽春帝緩西憂公在三秦<lb/>
俞士悦字仕朝長洲人舉進士為監察御史遷湖廣按<lb/>
察副使再遷浙江右參政公長身鐡靣聲如鐘人望而<lb/>
畏之所至發擿奸伏有神明稱遷河南右布政使未上<lb/>
召為大理寺卿敵入冦京師進右都御史佐都督衞潁<lb/>
<pb n="KR4e0201_WYG_320-17b"/>
營徳勝安定二門敵退遷刑部尚書以易東宫加太子<lb/>
太保公之為刑部則斤斤三尺人稍有怨者南城返正下<lb/>
公獄謫戍鐡嶺衞赦還復原官卒年八十今像乃朝衣<lb/>
冠而色加厲鬚强半白<lb/>
賛曰嵓嵓俞公强直自遂髖髀斤斷鵰鶚秋鷙滅火呼<lb/>
霖天迴鬼悸鐡嶺匪遥青宫寧貴我瞻遺肖悚焉思畏<lb/>
夏太常公㫤字仲昭崑山之清河里人初從母他適冐<lb/>
朱姓其名㫤舉進士始復為夏改翰林庶吉士公為庻<lb/>
<pb n="KR4e0201_WYG_320-18a"/>
吉士獨以工楷法得幸文皇帝一日謂曰㫤而來夫日<lb/>
乃可傍睨乎其更置之上遂改為㫤俾侍東宫於南都<lb/>
得預密務尋驛召命書宫殿榜授中書舍人東宫即位<lb/>
入直文淵閣秩滿進考功主事加五品俸久之以薦出<lb/>
知瑞州府凡五嵗入覲留為太常少卿進太常卿用年<lb/>
至乞致仕歸公前後仕宦逾四十年終始職文翰不能<lb/>
大有所見其歸也頗以詩酒自娛適跌宕山水間所畵<lb/>
竹石争寶重之卒年八十三賜祭及葬今像美少而冠<lb/>
<pb n="KR4e0201_WYG_320-18b"/>
僅二梁當是中書舍人或庶士冩<lb/>
賛曰成進士舉而書其職三品京朝而終老于翰墨世<lb/>
所賞者不以文而以竹石不戚乎其志而優然以自適<lb/>
一壑一丘藹乎風流其東方先生之儔而差達于鄭台<lb/>
州者耶<lb/>
禮部主客司主事氷蘖吳公凱字相虞崐山人也美風<lb/>
儀器局整峻為諸生以善書預修永樂大典書成賜金<lb/>
幣歸膺貢入太學舉鄉薦久之授刑部廣東司主事改<lb/>
<pb n="KR4e0201_WYG_320-19a"/>
行在廣東司主事兩職皆劇曹明理持法為時所稱告<lb/>
歸省母還改禮部主客司竟以母老乞侍飬優㳺林下<lb/>
者四十年年八十五而卒故大司冦劉廣衡少保冦深<lb/>
曹舊僚也太宰李秉曹後進也咸以公輔期之而不偶<lb/>
甚惜之寄問重疊公一不荅今像似中年筆<lb/>
贊曰宦不必達以完其名既富且夀而保康寧有子顯<lb/>
庸孫枝繩繩取之獨嗇予之自贏<lb/>
杜東原先生璚字用嘉吳縣人少孤從陳嗣初翰林學<lb/>
<pb n="KR4e0201_WYG_320-19b"/>
古文辭於書鮮所不通尤能寫山水合作處不减勝國<lb/>
諸雋先生為人敦茂長者嘗割股愈母疾而秘之故武<lb/>
功伯徐有貞為作東原生傳卒年七十九諸生㑹塟者<lb/>
千餘人私謚之曰淵孝先生今像豐美而秀眉目和色<lb/>
藹然襲人盖中年所貌也<lb/>
贊曰孝而自秘之不欲示獨行也文而以隠終不欲與<lb/>
時競也其貌温如中則勁也吁嗟先生用徳勝也<lb/>
徐天全公有貞初名珵字元玉已改今名舉進士改翰<lb/>
<pb n="KR4e0201_WYG_320-20a"/>
林庻吉士章皇帝親御文華殿試其文擢為第一立授<lb/>
編修久之進侍講公於書少所不窺能詩歌善行草得<lb/>
長沙素師米襄陽風然不為一切無用學凡天官地理<lb/>
兵法刑名水利種種精究已已敵兵大入公以侍講行<lb/>
監察御史募兵河南還進右諭徳河決沙灣拜左僉都<lb/>
御史徃治之河工成擢左副都御史佐院事尋與中貴<lb/>
人吉祥武清侯石亨迎太上皇於南城復辟進兵部尚<lb/>
書翰林學士入内閣參預機務論功封奉天翊衞推誠<lb/>
<pb n="KR4e0201_WYG_320-20b"/>
宣力守正文臣特進光禄大夫柱國武功伯兼華盖殿<lb/>
大學士公念吉祥亨横甚謀制之為所中謫廣東參政<lb/>
逮下詔獄且論死釋編氓金齒赦歸吉祥亨敗始復冠<lb/>
帶自便凡十餘年而卒年六十六吳學士為狀稱公短<lb/>
小精悍目光射人今像且老矣而冠貂蟬服侯服故不<lb/>
能釋然也<lb/>
贊曰赫赫武功天質胡異職司藝文迺慕經濟萬象肅<lb/>
括九河康又功成倐忽皇輿奠位辱以榮伏毁繇名致<lb/>
<pb n="KR4e0201_WYG_320-21a"/>
瑕瑜千載矛盾一世<lb/>
祝大中公顥字惟清長洲人為諸生不欲赴鄉試久之<lb/>
為有司所强乃一試而薦又不肯赴省試其又明年有<lb/>
司復强之復一試而第授行在刑科給事中出為山西<lb/>
右參議進其省右參政公歴官僅三政垂三十年所至<lb/>
能舉職而其在山西興學校表先賢白寃獄它善政不<lb/>
可指數甫六十致仕歸與徐武功劉完菴諸先生為詩<lb/>
酒社公年最長而最後死春秋七十有九吳文定公誌<lb/>
<pb n="KR4e0201_WYG_320-21b"/>
其墓謂公初舉進士一日入左順門而巨璫以㫖召公<lb/>
及其同年四人入内館出詩目而試之問其故曰上知<lb/>
若等名姑為一詩欲使勒習中貴人書也公不應竟出<lb/>
為給事而以内艱歸土木之難起景皇帝詔奪情以都<lb/>
御史起復復不應迨服除逡廵守故官起復事史不載<lb/>
而文定公長者為史官當不妄<lb/>
贊曰諸生不試難於出内館不詩難於屈中丞不就難<lb/>
於奪十年不遷難於悦六十棄官易於退居約不厭易<lb/>
<pb n="KR4e0201_WYG_320-22a"/>
於食是惟四難復二易以此歸來獲長世公能致命復<lb/>
遂志<lb/>
張篠庵先生和者崐山人字節之生而警穎卓朗善屬<lb/>
文嘗病目而夜篝燈讀書不休遂以其一廢與其弟穆<lb/>
俱應南宫試而自念必上第而穆於文小劣遂易巻以<lb/>
入曰吾可遲而得也已穆舉第二人而先生亦次二十<lb/>
七既廷試執政者竒其䇿而欲首之詗知其一目也抑<lb/>
之二甲第一和遂謝病歸以修國史召補<hi>闕</hi>部主事遷<lb/>
<pb n="KR4e0201_WYG_320-22b"/>
郎中遂為浙江提學副使所校士毋論多寡即第甲乙<lb/>
工者前辨質先生句摘其紕而後斥之人大駭服尋移<lb/>
病歸卒年僅四十九其為詩文皆雅健有法諸子孫多<lb/>
顯者穆亦至參政<lb/>
贊曰嗚惟先生雋朗超羣文亦稱是其氣遏雲為弟易<lb/>
草觀過知仁穆亦繼之為時文人敦睦之風後裔弗淪<lb/>
鄭介菴先生文康字時乂崑山人頎而偉軀意豁如也<lb/>
舉進士自以不能俯仰流俗屬微恙即乞告歸以此終<lb/>
<pb n="KR4e0201_WYG_320-23a"/>
其身先生居恒杜門踽踽少公府跡於書無所不窺而<lb/>
尤善經生義所指授多顯者雖用隠約成好至於表忠<lb/>
烈稱勲伐未嘗不慷慨有深味也故葉文莊公盛仕通<lb/>
顯而時時推先生以為不可及今像殊魁然非山澤癯<lb/>
也所著有平橋稿若干巻<lb/>
贊曰一命未膺飄然里居升斗未沾耕而讀書歿無易<lb/>
名生不辟除以擬靖節人或謂隃吾不知其他其藻弗<lb/>
如<lb/>
<pb n="KR4e0201_WYG_320-23b"/>
葉文莊公盛字與中崑山人舉進士為兵科給事中進<lb/>
都給事中時英廟北狩䧟敵敵大入犯京兆而東西南<lb/>
夷並起公䟽不時上所建畫及彈事皆精當當是時于<lb/>
公稱真司馬而公為真夕垣于公社稷臣公實亞之出<lb/>
為山西右參政協贊獨石諸軍事時入城俱創敵僅餘<lb/>
一毁垣公至則皆鼎新之蒐卒乘課屯種除戎器遂漸<lb/>
以富强號雄鎮焉英宗即位驛召至京靣慰諭久之擢<lb/>
右僉都御史撫兩廣者七年所斬獲叛蠻以數萬計用<lb/>
<pb n="KR4e0201_WYG_320-24a"/>
議事入京遷左僉都御史撫宣府宣府公故所參政地<lb/>
益大課屯田收其羨易戰馬至千八百匹增築堡七百<lb/>
餘入為禮部右侍郎改吏部遷左侍郎佐其長以公明<lb/>
嘗一賑畿甸荒議闗西邊事謂河套未易搜東勝未易<lb/>
復因條上増兵守險數事盖至於今有味焉人主方嚮<lb/>
用之俄暴病卒年五十五公有文武才好讀書博洽章<lb/>
故所至有聲實而其撫兩廣也稍損于宣府獨石時今像<lb/>
豐晳而有英氣稱其為人<lb/>
<pb n="KR4e0201_WYG_320-24b"/>
贊曰岌岌已己實隳王綱公長夕垣出甸朔方内則蓍<lb/>
龜外則金湯股肱惟臣膂力方剛天實招之爰逝我梁<lb/>
惜哉壯猷不逮孝皇<lb/>
　<lb/>
　<lb/>
　<lb/>
　<lb/>
　弇州續稿巻一百四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻三十七</head> <lb/>
    <p>
<pb n="KR4e0201_WYG_037-1a"/>
欽定四庫全書<lb/>
　弇州四部稿巻三十七<lb/>
　　　　　　　　　　　　明　王世貞　撰<lb/>
詩部<lb/>
　七言律九十首<lb/>
　春日同尤子求張幼于史叔載王復元舍弟敬美<lb/>
　　過黄淳父分韻得花字<lb/>
麈尾𤣥言日未斜隠囊匡坐自煎茶尊前白雪中郎調<lb/>
<pb n="KR4e0201_WYG_037-1b"/>
屋裏青山處士家千里驥心降付酒十年蓬鬢怯看花<lb/>
浮生幸有江湖在莫遣風塵負歳華<lb/>
　　又代子求賦得春字<lb/>
栁色吳閶處處春徴君門館獨松筠别來綵筆堪誰健<lb/>
書就𤣥經且未貧煑茗江風廻石鼎掃藤花雨映綸巾<lb/>
緑醽最是能娛客可厭朝來問字頻<lb/>
　　寄李于鱗<lb/>
卜築新開濟水潯當門草色著書深歌成明月難酬璧<lb/>
<pb n="KR4e0201_WYG_037-2a"/>
買罷青山有賜金海内交游虚屈指天涯書素好論心<lb/>
豐城縱許干將在斗氣蒼茫不可尋<lb/>
　　送楊都督之定海<lb/>
開府兵符出帝州即看魚麗擁春流越裳使者初<hi>闕</hi>
　　　　　拜侯畫海鯨波廻漢節垂天虹色吐吳鉤<lb/>
麒麟倘有丹青事莫放書生在上頭<lb/>
　　寄張幼于廬居<lb/>
吳閶春望欲何如張仲蓬蒿故有餘青史未荒游俠傳<lb/>
<pb n="KR4e0201_WYG_037-2b"/>
<hi>幼于父任俠余嘗傳之</hi>白雲長卧孝㢘廬隔林幽鳥工催淚擁榻<lb/>
寒山好著書解道王筠能辨霓可無雙鯉示郊居<lb/>
　　華存叔暨猶子幼圜數有慰和之詠聊此志答<lb/>
華髪蕭蕭卧澗阿洛陽芳草自銅駝窮來白璧甘萋菲<lb/>
病起青燈廢蓼莪秋色儘饒歸計早陽春翻覺和人多<lb/>
濬冲豪興真垂盡奈汝風流二阮何<lb/>
　　辱存叔幼圜和過黄淳父詩再叠奉答<lb/>
論文握手夕陽斜罷酒還呼顧渚茶久自中原無後進<lb/>
<pb n="KR4e0201_WYG_037-3a"/>
漸來江表見名家荆山月上人人玉大庾春生樹樹花<lb/>
莫以機雲誇伯仲至今千載恨才華<lb/>
　　吳江别子與先歸遲仲蔚未至辱見貽有答<lb/>
長橋握手惜分離興盡東風獨解維落日汝躭元禮棹<lb/>
碧雲吾擬惠休詩江天栁暝行人小澤國波寛度鳥遲<lb/>
可向吳閶訪踪跡旗亭酩酊已多時<lb/>
　　史叔載有見懐之什及貽所著二詠編有答<lb/>
對酒春風芳草違懐人東海碧雲飛吳門市舊多僊隠<lb/>
<pb n="KR4e0201_WYG_037-3b"/>
髙士星今擬少㣲書為窮愁翻早就身因戰勝轉堪肥<lb/>
野夫事事俱成懶解把新編卧釣磯<lb/>
　　周公瑕出示小像見者無不絶倒命余題焉因歩<lb/>
　　徃韻<lb/>
隠囊紗帽褐寛袍丘壑依稀亦我曹名似盧郎堪比玉<lb/>
頰如裴令欲添毫朱顔雅負陽春在綵筆能令氣象髙<lb/>
不獨陶然君自好見來争若醉醇醪<lb/>
　　過葉子寅作<lb/>
<pb n="KR4e0201_WYG_037-4a"/>
此日因君駐筍輿即看騷雅未全疎劒題吳里魚腸字<lb/>
帖辨征西䘍尾書鬭茗濤聲生几席移牀山色在庭除<lb/>
幽蘭薜荔真成隠尚有長楊問子虚<lb/>
　　寄嘉定楊司訓<hi>楊嘗為吏部又署州篆</hi>
談詩匡鼎舊名家且為諸生擁綘紗吏部名仍懸日月<lb/>
廣文官欲帶烟霞春風暫假專城綬秋水猶疑上漢槎<lb/>
為問髙齋今夜色可無清夢到京華<lb/>
　　寄呉明卿邵武<lb/>
<pb n="KR4e0201_WYG_037-4b"/>
襆被當年出漢庭中原秋色共飄零呉天劒奪真人紫<lb/>
閩海符分使者青别後登龍愁自掩道傍歌鳳好誰聽<lb/>
因君更熟揚雄賦憮悴風塵懶獨醒<lb/>
　　楊子用舍弟韻見貽且及助甫舊游之感遂酬一<lb/>
　　律<lb/>
共傳經術授諸生賦就還聞動兩京偶為吳閶新栁色<lb/>
却憐張緒舊游名江天暮靄空雲樹漢苑秋風自露莖<lb/>
池草總題那敢寄五言君已號長城<lb/>
<pb n="KR4e0201_WYG_037-5a"/>
　　得子與書有賣田之耗用舊寄田字韻為贈<lb/>
西望菰城秋可憐故人秋興許誰傳微名歳月依稀盡<lb/>
佳句江湖次第偏遼落生涯文是苑拍浮身世酒為舩<lb/>
休將罷郡論歸槖已賣南山種豆田<lb/>
　　同子與諸君游大司寇顧公箬溪書院分韻時公<lb/>
　　不出且折簡見召<lb/>
壺觴選勝一從容負郭堂開面面峰地擁菰城横翡翠<lb/>
天廻箬水浸芙蓉敢從門外題凡鳥曾向雲間識卧龍<lb/>
<pb n="KR4e0201_WYG_037-5b"/>
抱日蒼虬雄對舞主人親植兩株松<hi>得松字</hi>
　　其二<lb/>
石峭亭虚瞰碧空振衣長嘯許誰同千林瀑過初疑雨<lb/>
萬葉秋歸自起風洛下名流唯白傅襄陽耆舊有龎公<lb/>
仍聞東閣髙開宴不為登臨興易窮<hi>得窮字</hi>
　　訪子與長興道中<lb/>
客路逢秋倍可憐布帆如練挂蒼烟緑醽若下堪滿盞<lb/>
紫蠏湖頭不論錢千里敢言中散駕百年差勝子猷舩<lb/>
<pb n="KR4e0201_WYG_037-6a"/>
懐賢徙倚孤吟發句就人間懶向傳<lb/>
　　秋日再過伯寅作<lb/>
清渠曲曲䕶蒼苔剥啄衡門手自開主在未須題鳳去<lb/>
客頻寧為好龍來牕前竹色分茶盌徑裏橙香入酒杯<lb/>
聞道西山月更好可能乘興一登臺<lb/>
　　解齋後過瞻美弟山池一首<lb/>
杜門旬日偶初出物色風光相映鮮為問攅眉蓮社後<lb/>
能無把臂竹林前青山大可供詞客新月殊堪費酒錢<lb/>
<pb n="KR4e0201_WYG_037-6b"/>
報汝過從應更數莫教童稚厭周旋<lb/>
　　次仲蔚韻題扇贈沈生<lb/>
石頭城下草迷離夢裏分明玉樹姿紈扇已題桃葉句<lb/>
白門空唱栁枝詞裁將尺鯉羞人問鎖就雙蛾祇自知<lb/>
腰帶休文渾欲減可無單舫慰相思<lb/>
　　答于鱗<lb/>
歳晏天髙首重廻中原萬里一書來峥嶸未病驚人筆<lb/>
黯澹長浮避客杯鴈後江湖開氣象燈前風雨失時才<lb/>
<pb n="KR4e0201_WYG_037-7a"/>
自憐身隠文焉用縱有㣲吟懶向裁<lb/>
　　于鱗有重寄余兄弟作再答<lb/>
客有將歸金錯刀暮雲寒色動江臯故人知未馴龍性<lb/>
小弟憑誰與鳳毛名盡酒狂差自若病來詩態任兒曹<lb/>
相聞不淺塤篪思莫放陽春調轉髙<lb/>
　　寄題于鱗白雪樓<lb/>
平楚蒼然萬木齊嵳峩飛閣岱雲低峰頭玉蕋春長在<lb/>
檻外金莖夜不迷賦就梁園無左席書來郢曲有新題<lb/>
<pb n="KR4e0201_WYG_037-7b"/>
何人強責元龍禮不遣清樽我輩攜<lb/>
　　其二<lb/>
伏枕清秋海岱邊髙樓中擘俯蒼烟同雲不盡千家曉<lb/>
寒月長開萬古妍天上幾看新玉樹山中端合老朱絃<lb/>
誇他信美仍吾土句就還應兩地傳<lb/>
　　至日即事示舍弟<lb/>
至後郊居殊可憐劇昬霾色隠寒烟戰餘天地心難識<lb/>
剥盡隂陽氣尚偏海内厭長多事日山中僅有得歸年<lb/>
<pb n="KR4e0201_WYG_037-8a"/>
開尊棣蕚能明眼差勝悲吟劒嶺邊<lb/>
　　魏濟南順甫寄過李于鱗之作<lb/>
翩翩露冕擁朱軒十二諸侯濟上尊才大梗陽無訟獄<lb/>
政餘元禮有登門齊風共許中原色楚些能忘大澤魂<lb/>
楓葉寒雲空自晩欲將憔悴傍誰論<lb/>
　　甲子元日試筆<lb/>
今年雲日媚元正村徑衡門也自晴天地容吾新甲子<lb/>
風塵少爾一書生樽前栢葉將遲得檻外梅花更劇明<lb/>
<pb n="KR4e0201_WYG_037-8b"/>
但醉婆娑仍起舞不煩兒女歳時情<lb/>
　　答吳邵武明卿<lb/>
江城臘盡雨蕭蕭忽有鴻書破寂寥海内風塵仍岳牧<lb/>
故人蹤跡滿漁樵休論徃事才空老不為㣲名賤轉驕<lb/>
東望浮雲真咫尺武夷寒色鎖岧嶤<lb/>
　　張善甫罷歸為酒要之<lb/>
早時海國看除目晏歳雲霄已罷官宦後急流誰退勇<lb/>
曲中行路古來難春盤入菜貧堪供社酒含椒醉不寒<lb/>
<pb n="KR4e0201_WYG_037-9a"/>
今日可能相共否野夫園竹甚平安<lb/>
　　寄少司馬丁公<lb/>
十年曾見補天才誰遣留侯倦漢廻聽履星辰仍五嶽<lb/>
拂衣湖海更三台牕前瀑布秋聲發鏡裏香爐紫氣來<lb/>
莫以齊門稱國士劒歌空上闔閭臺<lb/>
　　仲春望後二日與彭孔嘉章道華劉子威魏季朗<lb/>
　　張伯起張幼于舍弟敬美過袁魯望遇雪探韻得<lb/>
　　先字<lb/>
<pb n="KR4e0201_WYG_037-9b"/>
袁安館卧連三日雷雨初晴雪可憐欲出龍蛇驚暫後<lb/>
未舒桃李眩争先十年空擅游梁席此夕俱傳倡郢篇<lb/>
極目西山吾並老擬將春事傍誰妍<lb/>
　　春日同彭孔嘉黄淳父周公瑕章道華劉子威袁<lb/>
　　魯望魏季朗舍弟過張伯起幼于園亭探韻得梅<lb/>
　　字<lb/>
吳門忻接二難才况復筵從七子開句裏池塘今夜草<lb/>
笛中春雪故園梅輕隂作潤花偏發薄暝將寒酒自催<lb/>
<pb n="KR4e0201_WYG_037-10a"/>
别逕難忘仍易識野人芒屩頗能來<lb/>
　　春日為西山之游仲蔚病不克偕貽詩見問率爾<lb/>
　　有答<lb/>
亞字城西春色來春江日日酒船開杖頭排比花間月<lb/>
屐齒分踈雨後苔濟勝可無𤣥度具倦游空自長卿才<lb/>
新詩句好堪惆悵擁鼻篝燈被底裁<lb/>
　　與周公瑕袁魯望張伯起舍弟訪要離墓分韻得<lb/>
　　幽字<lb/>
<pb n="KR4e0201_WYG_037-10b"/>
杖䇿攜樽選勝游古墩殘堞境仍幽千年草傍梁鴻淚<lb/>
萬里潮分伍員<hi>本音運</hi>愁病後風塵貪自保醉來然諾暫<lb/>
堪酬延陵故有遺祠在暮色蒼茫未可求<lb/>
　　横塘春汎得餘字<lb/>
杏臉猶含栁眼初春江為帶月為梳青油蕩水絲難挽<lb/>
白苧和烟調未舒妾住横塘那用問君收隔垞欲何如<lb/>
越來東去無多路飄瞥風波恨有餘<lb/>
　　靈巖晩眺得思字<lb/>
<pb n="KR4e0201_WYG_037-11a"/>
天敞峰廻入暝遲興來攜䇿未全疲摩挲草暗琴臺色<lb/>
徙倚風傳苧婦詞穿澗乍驚殘屧響落霞猶似罷妝時<lb/>
還聞越館仍陳跡極目凭欄重所思<lb/>
　　虎山橋同魯望公瑕子求道振子念舍弟作得然<lb/>
　　字<lb/>
橋坐天空自爽然青山面面吐青烟千花映水霞争發<lb/>
雙崦分流月對懸踞石醉呼光福酒隔林歌起太湖船<lb/>
不須指點論王氣麋鹿蘓臺更可憐<hi>舊傳此地王氣沈氏居焉偽吳士誠</hi>
<pb n="KR4e0201_WYG_037-11b"/>
<hi>鑿分為二崦而族沈氏</hi>
　　銅坑看梅花作<hi>得何字</hi>
望來千玉綴烟蘿一水維梢香氣多峽坼峨眉全擁雪<lb/>
風廻洛浦半凌波漁人只自能尋楚水部於今不姓何<lb/>
惆悵角聲催暝色醉歸還和隴頭歌<lb/>
　　月夜登虎丘作<hi>得無字</hi>
松挾春濤萬鐸呼忽看飛鏡挂浮屠穿池倒映芙蓉紫<lb/>
立石寒侵薜荔孤不盡澄光行處得欲觀空色坐來無<lb/>
<pb n="KR4e0201_WYG_037-12a"/>
生公倘有門徒在醉後藜牀許借扶<lb/>
　　與舍弟及殷無美飲沙頭大梅樹下作<lb/>
銅坑萬樹看不足沙頭一株春可憐霓裳黯淡初月上<lb/>
玉鱗厯亂東風顛驕同白雪論先輩耻向繁英媚少年<lb/>
但使酒糺苛亦得不妨今夜藉花眠<lb/>
　　懐徐荆州子言却訪之因先寄<lb/>
野人歸卧滄江頭衡門翛然何所求一榻頗為徐孺子<lb/>
雙眼願識韓荆州即餘丘壑傍誰賞欲徃烟波牽我愁<lb/>
<pb n="KR4e0201_WYG_037-12b"/>
此日扁舟定相遇可容人喚剡溪游<lb/>
　　徐荆州枉駕為詩見貽再答一章<lb/>
暫解専城入梓鄉還將五馬問髙陽雲霄偶自閒中失<lb/>
湖海真堪醉裏狂愁向羊膓論故舊懶從蝸角辨行藏<lb/>
微名已盡何妨老句就青山意轉長<hi>君詩有江左詩名莫浪傳語</hi>
　　送王使君明輔遷陜西行省君有惠政於吳好談<lb/>
　　禪理雅與余合故末章寄意焉<lb/>
帳飲軍容滿道傍朱顔玉節自生光攀轅淚合吳天雨<lb/>
<pb n="KR4e0201_WYG_037-13a"/>
立馬春開太華霜烏徙大江無列栢雉馴分陜有甘棠<lb/>
炎風朔雪歸三表年少何須怨洛陽<lb/>
　　其二<lb/>
鈴閣翛然静掩門還容麈尾共𤣥言能令白社塵中得<lb/>
肯許青雲事外論何地可廻嚴武駕故人甘卧浣花村<lb/>
唯應破却無生後不向秋風賦别魂<lb/>
　　殷無美和余與徐荆州還徃之作聊爾奉酬并申<lb/>
　　别臆<lb/>
<pb n="KR4e0201_WYG_037-13b"/>
婁江西望碧如絲來徃扁舟慰所思青山總愛南州榻<lb/>
白雪長飛郢里詞王掾不癡難自解殷生無恙爾何為<lb/>
倘問别來堪寄憶沜東楊栁月低時<lb/>
　　龔生夙脩浄土近以施藥膺冠帶之錫索詩為贈<lb/>
衡門冠蓋一時新賜級争誇及漢辰總道浄脩居士業<lb/>
也應微現宰官身岐黄已自成餘事銅墨由來有勝因<lb/>
我更新秋思漉酒從君乞取舊綸巾<lb/>
　　殷無美應試留都賦此為贈<lb/>
<pb n="KR4e0201_WYG_037-14a"/>
矯矯諸賢共論文殷生開美向來聞清詞祇和千秋雪<lb/>
彩筆長干五色雲已自江東稱獨步還應冀北有空羣<lb/>
男兒出處俱常事莫向青山問右軍<lb/>
　　訪飲張憲副誠之遇兩張有作聊此奉酬<lb/>
蕭灑圖書四壁間盤飱此日累君閑别來鄉國論今雨<lb/>
語罷江雲失舊山擁砌踈花争霡霂隔林脩竹弄潺湲<lb/>
自聽張恊愁霖詠不作王猷汎雪還<lb/>
　　贈華存叔授官鴻臚<hi>華有文章喜論世事而口微吃故云</hi>
<pb n="KR4e0201_WYG_037-14b"/>
十年投璧感知難今見雲霄掌上看業就韓非初著說<lb/>
賦成揚子一遷官春風故鬰含香省曉月長懸典客冠<lb/>
綿蕞漢儀君解未建章新闕在長安<lb/>
　　秋日同公瑕魯望及舍弟游支硎山得林字<lb/>
秋色翛然祗樹林人言避跡此山岑中峰院廢空吳晉<lb/>
石室泉流重古今路盡丹楓時自引壁危蒼蘚漸成侵<lb/>
興來休問支公馬萬壑寒雲一杖尋<lb/>
　　游天池山得遥字<lb/>
<pb n="KR4e0201_WYG_037-15a"/>
蕭瑟泓渟勝轉饒華池一鏡隠岧嶤青蓮色借青天近<lb/>
玉乳寒分玉洞遥樹底流雲停客榼竹間涼思滿僧寮<lb/>
但容陶令無妨酒入社籃輿可待招<lb/>
　　天平山飲廢寺還謁范祠作得名字<lb/>
千級穿蘿望漸平萬峰擁笏驟相迎秋空月並蟾蜍吐<lb/>
<hi>有萬笏林蟾蜍石</hi>夜壑風疑虎豹驚荒草不傳蘭若跡古松猶<lb/>
識范祠名自憐長誦先憂語拄頰看山盡此生<lb/>
　　游木樨嶺得峰字<lb/>
<pb n="KR4e0201_WYG_037-15b"/>
酒榼琴囊到處從風微桂嶺晝溶溶億身金粟光能滿<lb/>
十里旃檀氣已濃靈隠不隨明月墮小山長愛白雲封<lb/>
狂來一鼓三秋曲亂插繁花過别峰<lb/>
　　一雲山小飲徐氏園歸途山中作得身字<lb/>
入眼山家事事新長松厯落踞蒼旻苔文剪緑移幽逕<lb/>
竹色分青與近隣雙屐天容歸後態一尊秋屬醉餘身<lb/>
莫愁斜照行相廹但宿那能問主人<lb/>
　　雨中公瑕邀游石湖登治平寺作得來字<lb/>
<pb n="KR4e0201_WYG_037-16a"/>
繫榜湖橋屧徑開偶逢精舍鎖崔嵬蓮花倒插空中鏡<lb/>
蘿薜長懸定後臺夕雨漸從茶磨斂故人能載酒船來<lb/>
無煩聽講三生法倚石看雲更幾廻<lb/>
　　贈章道華憲副<lb/>
相逢慷慨欲如何桐柱銘成鬢未皤病後風波無薏苡<lb/>
歸來天地有松蘿名山禽向終應徧小徑羊求好並過<lb/>
為問洛陽車馬客千秋業就許誰多<lb/>
　　至日作<lb/>
<pb n="KR4e0201_WYG_037-16b"/>
至後陽回萬象蘓荒村形影獨愁吾踈鐘似傍寒光早<lb/>
步屧仍催返照孤縱飲江湖忘令節得歸天地尚窮途<lb/>
雞豚自愛田家有肯向周京憶賜酺<lb/>
　　虎丘寺同子與孔嘉淳父公瑕伯龍舍弟送别袁<lb/>
　　魯望張伯起㑹試北上得陽字<lb/>
絶巘精藍半夕陽清尊别思倚蒼茫憑欄頓喜雲霄近<lb/>
結駟毋驚道路長池擁雙龍元是劒天廻北斗盡成章<lb/>
因窺鴈塔岧嶤裏似有題名在上方<lb/>
<pb n="KR4e0201_WYG_037-17a"/>
　　送袁魯望㑹試<lb/>
把酒河梁白日垂霜風游子重淒其十年藝苑稱先輩<lb/>
此日公車未後時冀北人來金作帖河東賦就色為絲<lb/>
中朝豈少鵷行舊肯向青山問桂枝<lb/>
　　送張伯起兄弟㑹試<lb/>
結束翩翩指帝鄉共將新賦獻長楊握中聨璧終收楚<lb/>
天上雙星舊姓張題塔更聞誇鴈序驅車今已出羊膓<lb/>
唯應仲蔚蓬蒿語猶似連枝淚幾行<lb/>
<pb n="KR4e0201_WYG_037-17b"/>
　　讀樞筦集答寄蔡侍郎子本<lb/>
憶爾曾都將相權欲將名姓勒燕然俱聽越石清秋嘯<lb/>
不廢東山零雨篇卿月暫違雙掌露使星翻傍五湖烟<lb/>
亦知劉白多移請洛下新詩大好傳<hi>蔡時由兵侍改留部</hi>
　　與徐汝南過許給事飲作許素精事饌是夕特窮<lb/>
　　水陸暢飲至醉<lb/>
今夕何夕興不孤錦堂燭煖紅珊瑚尊中若下誰可擬<lb/>
眼底髙陽何處無主人自為孺子榻下客叨入郇公厨<lb/>
<pb n="KR4e0201_WYG_037-18a"/>
當門烏語樹將白猶自狂吟傾玉壺<lb/>
　　贈梁伯龍<lb/>
　　　伯龍善詞嘗游荆州為王門上客<lb/>
漢關題罷鬢初華梁苑文成席更誇匣裏秋霜諸俠少<lb/>
曲中春雪舊名家江陵客冩金樓子建業人歌玉樹花<lb/>
誰道歸來仍壁立文君窈窕自煎茶<lb/>
　　贈郭子<lb/>
紫髯狐腋自翩翩萬里風烟指掌前䇿杖天窮章亥歩<lb/>
<pb n="KR4e0201_WYG_037-18b"/>
然藜夜校景純篇城佳白馬時能識地暖青牛可再眠<lb/>
好杜懸河吾薄曉吳山何地不堪憐<lb/>
　　吳門遇子與見訪分韻得今字<lb/>
呉閶寒望鬰蕭森李郭僊舟重古今千里關河誰命駕<lb/>
百年天地此披襟中霄劒動延津氣白雪絃開郢國音<lb/>
總道客星堪物色春來蘿薜恐難尋<lb/>
　　歳除日遇雪<lb/>
歳晏袁安卧自驚起看飛雪大縱横千林艷奪梅花吐<lb/>
<pb n="KR4e0201_WYG_037-19a"/>
萬户寒催栢葉傾懶廢久忘環珮色罷歸偏解薜蘿聲<lb/>
但教隣叟能婪尾不怕殘年到幾更<lb/>
　　乙丑元日試筆<lb/>
四十彊年耻自論已將蕭鬢傲王春不争兒輩屠蘓酒<lb/>
長愛人間草莽身病起青陽開浩蕩歌回白雪鬬嶙峋<lb/>
<hi>是日大雪初霽</hi>相知料理新正事第一斜川把釣綸<lb/>
　　汝南周令嘗師事楊用脩太史而善于鱗及明卿<lb/>
　　子與輩千里貽書言志聊用酬答<lb/>
<pb n="KR4e0201_WYG_037-19b"/>
抱耒滄江萬態捐忽逢僊令尺書傳關門不閉呉天紫<lb/>
弟子能師蜀國𤣥琴裏髙山流輩少握中明月故人偏<lb/>
還應彩筆相酬處花發河陽第幾年<lb/>
　　其二<lb/>
屈指當年有壯游中原星色散吳鈎龍門客在參差老<lb/>
鳬令書來次第收聞道汝南多月旦何人鄴下擅風流<lb/>
莫言文苑男兒業寂寞江河萬古愁<lb/>
　　題周令君太霞洞天<lb/>
<pb n="KR4e0201_WYG_037-20a"/>
色界雲蒸薄帝關赤城標起異人間榮光倒射昆明水<lb/>
積綺長飛玉案山㶑灧乍疑天酒熟飄颻如覩翠旓還<lb/>
亦知勾漏非君意為有丹砂好駐顔<lb/>
　　贈陸生生嘗從軍得官而善按摩多戲術<lb/>
翩翩裘馬俠兒風青眼人間計未窮早歳散金收劒客<lb/>
中年飱玉禮壺公顔從熊鳥方中駐樽向魚龍戲裏空<lb/>
日月任他雙轉轂江湖隨意一飄蓬<lb/>
　　包參軍登岱還訪余海上將還四明因贈二律<lb/>
<pb n="KR4e0201_WYG_037-20b"/>
包子東歸四五春杜門髙枕避風塵遥扶一杖窺星斗<lb/>
忽買扁舟破隠淪海内青山唯此嶽天涯白雪更何人<lb/>
還應落日登諸觀曾見呉門匹練新<lb/>
　　其二<lb/>
客來身挾烟霞氣云宿天門最上頭夜半忽懸滄海日<lb/>
封中倒瀉綘河流行時向子無㛰嫁歸後宗生好臥游<lb/>
為有故人餘興在不隨風馭訪丹丘<lb/>
　　元夕雨過楊開府作<lb/>
<pb n="KR4e0201_WYG_037-21a"/>
今年元夕饒風雨即有清樽興未孤不夜烟花長自合<lb/>
先春火樹忽全敷中天月避銀燈吐髙閣寒催玉漏徂<lb/>
總為將軍愁醉尉野夫那怕李金吾<lb/>
　　寒食即事作<lb/>
今年寒食寒未花驟雨驕風使我嗟東村栁條乍努眼<lb/>
西渚蘆笋僅抽芽已聞回首失親故况乃轉盼摧繁華<lb/>
伯輿為情終不淺時復扶攜過酒家<lb/>
　　沙頭大梅花下醉仍賦近體一章<lb/>
<pb n="KR4e0201_WYG_037-21b"/>
二月已破梅始開千枝萬枝白毰毸初疑雪壓羅浮小<lb/>
忽憶寒從隴首來素腕不禁愁裏笛玉顔偏愛掌中杯<lb/>
向來曾醉參横夢惆悵誰當水部才<lb/>
　　寄徳甫<lb/>
余郎閉户草潛夫懶向羊腸說故途入獄豐城元有劒<lb/>
罷侯新息本無珠中年事業俱三徑昭代文章自五湖<lb/>
為問呉張冠冕在可能搔首一吟無<lb/>
　　過華師學士作<lb/>
<pb n="KR4e0201_WYG_037-22a"/>
此日仍叨杖屨從向來名姓憶登龍書成綵筆誇𤣥草<lb/>
家近青山比素封海内聲名時睥睨故人文酒日從容<lb/>
絶憐身似彭宣戇許醉華堂第幾重<lb/>
　　李子任俠好施予有古朱家劇孟風而文采勝之<lb/>
　　忽過余下榻留連竟日其空谷之慰可知也因賦<lb/>
　　近體一章贈之<lb/>
十年裘馬自從容肝膽中原惜未逢倦後蓬蒿尋仲蔚<lb/>
見來湖海失元龍青山半入囊中草明月長寒匣裏鋒<lb/>
<pb n="KR4e0201_WYG_037-22b"/>
震澤烟波三萬頃酒船詩巻莫辭從<lb/>
　　贈邵都閫<lb/>
天濶千帆霽色多一麾魚麗滿江沱輕裘似學羊開府<lb/>
髙柱仍聞馬伏波業盡黄金歸劒客功成青簡有鐃歌<lb/>
草堂新傍花溪好倘許元戎小隊過<lb/>
　　送殷無美聘郭將軍記室作<lb/>
當時七子擅詞塲書記翩翩爾最良聞道將軍移下瀨<lb/>
可無飛檄掃扶桑酬來趙璧渾如月說罷吳鈎已是霜<lb/>
<pb n="KR4e0201_WYG_037-23a"/>
總為幕中多貴客古今唯有郭汾陽<lb/>
　　王參政明輔為余刻姓名太華絶頂以墨刻見示<lb/>
　　賦此為謝<lb/>
嶽色褰帷面面新叨將姓字上嶙峋寒光忽映蓮花掌<lb/>
清夢翻添玉女顰自是金天來使者空勞紫氣擬真人<lb/>
坏居總抱袁閎恨㛰嫁那能繫此身<lb/>
　　助甫宦楚久不得書賦此為寄<lb/>
髙枕滄江歳屢移渚宫旌節未應遲虚勞白鴈三湘轉<lb/>
<pb n="KR4e0201_WYG_037-23b"/>
依舊青山九處疑老去交游隨態失恠來辭賦畏窮知<lb/>
呉門豈少耕桑侣為憶燕臺握手時<lb/>
　　贈莫山人之建康謁蔡侍郎<lb/>
十年如罄著書忙此日攜書走建康蠟屐仍堪朱雀雨<lb/>
褐衣偏傲白門霜窮時荃蕙須防化暗裏驪珠且慎藏<lb/>
解道相逄誰倒屣只今猶有蔡中郎<lb/>
　　病秋<lb/>
年年頗詫逢秋健今日秋來興漸孤不獨窮愁畏揺落<lb/>
<pb n="KR4e0201_WYG_037-24a"/>
即防衰骨費支吾驚心屢却青菱鏡避客兼嗔白玉壺<lb/>
猶有苦吟成宿業此生那用借詩扶<lb/>
　　八月十八日觀潮季生所潮不甚漲而飲甚適有<lb/>
　　作<lb/>
雪山東控海門流望裏㣲茫逈更愁八月虚傳枚叔賦<lb/>
千年欲散伍胥讐干雲彩鷁帆徐展夾浦朱簾雨盡收<lb/>
唯有汪倫偏解我還將水調按歌頭<lb/>
　　仲蔚過余將别而公瑕適至歡飲有作<lb/>
<pb n="KR4e0201_WYG_037-24b"/>
秋月垂缺秋花開俞子欲别周子來此我平生最如意<lb/>
故人相聚未論才江烟漠漠魚蝦市夜色沉沉鸚鵡杯<lb/>
總道柴門甘寂寞客星今已傲三台<lb/>
　　寄于鱗書不得報問之<lb/>
病起商秋鬢色殘中原鴻鴈轉艱難豈應郵客皆殷羡<lb/>
自覺朋車未吕安湖海窮途雙掩涕風塵髙枕一加餐<lb/>
莫言同是藤蘿侣不盡青天泰岱寒<lb/>
　　子與得滄運有詩見示因答調之<lb/>
<pb n="KR4e0201_WYG_037-25a"/>
幕中淪落不須歎曾向龔黄傳裏看乍失銀魚非換酒<lb/>
久抛金馬勝無官青雲故傍時流近白雪偏從畏路寒<lb/>
唯有壯心渾不解自言新論過桓寛<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_037-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻三十七<lb/>
</p>
<p>
</p>
  </div>
</body>
</text>
</TEI>
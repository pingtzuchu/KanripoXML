<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻七十三</head> <lb/>
    <p>
<pb n="KR4e0201_WYG_073-1a"/>
欽定四庫全書<lb/>
　弇州四部稿巻七十三<lb/>
　　　　　　　　　　　　明　王世貞　撰<lb/>
文部<lb/>
　記六首<lb/>
　　汎太湖游洞庭兩山記<lb/>
太湖踞吳郡之北晉陵而南吳興三方者五百里中為<lb/>
山大小七十二兩洞庭者冠之然其山去吳不百里而<lb/>
<pb n="KR4e0201_WYG_073-1b"/>
近吳去余海上百里而遥前是汪中丞伯玉以丙寅之<lb/>
四月要余偕徃弗果伯玉乃從吳諸少年游自有記居<lb/>
七年而秋九月余與弟敬美憂居且禫矣謀挾從季瞻<lb/>
美曹甥子念李生時養以游里人張生黃生從以望前<lb/>
一日發胥門周子公瑕舟及之遂由橫塘歴楓橋呼陸<lb/>
丈叔平與載公瑕實為酒抵胥口山相與謁其廟談古<lb/>
節俠感慨事乆之乃下買三湖船其一以濟吾黨二以<lb/>
載僕從肴酒無何而月從東方起乃放舟休湖口一白<lb/>
<pb n="KR4e0201_WYG_073-2a"/>
上下無際時覩縹碧鎏金爭煜驚波中遥山黛色隱隱<lb/>
出沒趣青衣行大白扣舷歌曹公短歌行為之引滿始<lb/>
就寢質明而要諸同濟者公瑕故怖涉不欲從吾二季<lb/>
廼故强之則益怖佯為散髪伏枕楚聲達於外二季愈<lb/>
益就迫之則益聲楚而陸丈者年七十七矣其少時隱<lb/>
洞庭故别稱包山子云奮而謂二季毋苦周郎為吾當<lb/>
褰裳先諸君遂發舎公瑕已稍稍離口日猶在曾泉和<lb/>
光熹㣲若行鏡中蒼翠與帆相送迓乆之漸空濶不風<lb/>
<pb n="KR4e0201_WYG_073-2b"/>
而波俄風小勁帆益駛所過嶺無停瞬意甚快之然俯<lb/>
而顧其舷時時受水裾為濕矣日小遷抵黿山按范志<lb/>
山皆青石温潤光瑩扣之琅琅有金玉聲為浙西人酷<lb/>
取剥膚矣其取石今猶爾而不凹余乃攝衣上得靈官<lb/>
祠飯焉祠右有磐石髙三丈許竒樹産石罅斐亹可愛<lb/>
飯已復就舟二十里抵鎮瀆橋舎舟行數百武得東嶽<lb/>
廟左折而上百武許即所謂林屋洞天者也山上童如<lb/>
覆敦其下缺如半瓿僂而入則益寛顧積潦成沮洳垂<lb/>
<pb n="KR4e0201_WYG_073-3a"/>
二尺羣尼莫敢前余嘗讀吳志五符真誥之勝慨然思<lb/>
一遇焉决筴去幘單衫犢鼻跣而行縢呼巵酒賈壯從<lb/>
者秉炬導行未百武玉乳下垂右有狹坼為漏天日景<lb/>
射衣若電然水益深石益下隘過傴則膝屈水稍伸膝<lb/>
則背承乳若擊炬煙瞇目度猶可强入也毋乃憊虞於<lb/>
返乎擇一砥命敬美題名而出輕趫少年前能度隘口<lb/>
覩所謂若堂室者若牀者其乳下垂青紫諸若寳玉者<lb/>
然竟不能抵隔凡而返隔凡者昔人所書洞窮處其尻<lb/>
<pb n="KR4e0201_WYG_073-3b"/>
皆水也度其脊乃在中湖矣歸少憊以酒沃之比月出<lb/>
興復發徘徊洞口乃攝衣取道而上至曲巖其左踞湖<lb/>
湖多亂山不能竟水月觀而境獨幽閴四面皆竒石嵌<lb/>
空玲瓏仰而卧者鱗次異狀由石裂穿下攀蘿葛間道<lb/>
從竹林中竹萬箇其大皆拱琤琤煌煌鳴玉碎金耳目<lb/>
應接不暇穿民家傍出炬火與月相亂宿鳥撲刺村犬<lb/>
殷聲如豹黃雲覆壠受彩作錦浪忻然乆之循山而行<lb/>
至屏巖仰覩穹窿非斵自削乃别取徑上覩陽谷洞其<lb/>
<pb n="KR4e0201_WYG_073-4a"/>
隧陡下黯昧不測呼炬入至束身而止箕踞磐石作青<lb/>
天之歌上入雲表瞻美數浮大白狎一從行道士迫之<lb/>
酒不勝乃遁予等亦從而罷歸可三鼓矣質明起僦肩<lb/>
輿不及輿者杖而從二里許得石門循山趾而道喬松<lb/>
無際蒼翠襲衣數轉始得寺榜曰包山或云鮑靚嘗居<lb/>
之或云寺為山所包非以洞庭别名也寺僧故識叔平<lb/>
為具食摘新橘剖之尚緑而甘鮮已穿寺後里許得毛<lb/>
公壇毛公者不知何季人其所煉丹處也丹井埋草中<lb/>
<pb n="KR4e0201_WYG_073-4b"/>
若狐穴不可辨室宇已廢獨臺及門址在四顧亡他竒<lb/>
唯峰勢迴抱蓄氣不洩羽流所可托息耳叔平意不欲<lb/>
徃上方寺輿人强之行籬落間橙橘如繡沈氏墓古松<lb/>
數十株大可合抱似不減西湖九里既抵寺則已廢一<lb/>
僧自外歸修檀越禮頗肅以蕪不可棲也謀欲登縹緲<lb/>
峰則尚逺叩銷夏灣無適為主者而舟徙泊銷夏且以<lb/>
石公山之勝未及探也亟歸就舟薄暮抵石公躡磴而<lb/>
上至其巔憇焉日且息虞淵矣大于紫金鉦冉冉垂墮<lb/>
<pb n="KR4e0201_WYG_073-5a"/>
僅餘一線迴光射波波尚為沸起霞綃霓旌之屬扈於<lb/>
後者半猶亘空少選月從東上初為鈎俄忽為玦為金<lb/>
鉦其色正黃規不及日十之一波得之蕩而為長燈煜<lb/>
煜不定返顧隖中白練如晝湖中外諸峰盡出其猫鼠<lb/>
小島汩沒不定念吾生平所見亡踰者急呼酒酹之而<lb/>
敬美自山左來誇其勝津津不已余欲徃業已夕矣强<lb/>
而宿民家秦氏五鼔風驟作浪挾之若侵裯入早起飯<lb/>
畢念所謂山左之勝獨身行亂崖間徑且窮俄而黃生<lb/>
<pb n="KR4e0201_WYG_073-5b"/>
來已復有跡者相與踉蹌徃問所謂劔樓得一峽脅肩<lb/>
而入至半益狹不復可上下大窘乃返更轉而右始真<lb/>
為劔樓也衆以余體重難之余賈勇捫石崖争鳥道上<lb/>
若猿猱倐忽穿漏出其頂大詫謂衆吾此陟何如髙延<lb/>
宗晉陽戰耶復循他徑下覩削壁數處益竒至王文恪<lb/>
所題連雲障歸雲洞拂苔蘚縱觀乆之仰卧草間以酒<lb/>
脯佐疲徐就舟舟人謂劔樓一名風㺯按南史臺城有<lb/>
西㺯方語謂㺯巷也洞漏狹如蘋末風出入之固自雅<lb/>
<pb n="KR4e0201_WYG_073-6a"/>
何必云劔樓哉帆而過其下舟人呼石公則亦應石公<lb/>
云此亦洞庭一勝蹟也稍抵明月灣垂楊列生水中若<lb/>
幟傍為巨砥可容百千人他亡竒者尋張帆向銷夏灣<lb/>
風益急舷時時就水子念擁被卧艙中張生憊亦卧瞻<lb/>
美數呼酒自解酒行小緩面即青叔平强作長語其不<lb/>
懾者吾兄弟與時養耳黃生睨視吾安則亦安而銷夏<lb/>
灣者於洞庭諸勝為最盖兩山旁出中别滙為湖縹緲<lb/>
當其後莫釐前按其地寛衍有良田橘柚桑柘梨栗之<lb/>
<pb n="KR4e0201_WYG_073-6b"/>
饒民居數千咸自給足蔣太學者家焉聞余至則使使<lb/>
出迓余乃舎舟陸行過烏砂泉酌之盡一蠡行田間二<lb/>
里所就飲太學其中表蔡丈人來訪即伯玉記中所稱<lb/>
九十翁者也視故翰林九逵為季行耳盡聾矣而蹈履<lb/>
神明不衰其子孝亷伯玉捧笻僂行而侍對客益為恭<lb/>
謹可念太學夙具供張擊鮮牢醴至醉飽相與步行山<lb/>
間訪蔡丈人因過九逵故宅談說遺事歎風流之不再<lb/>
復飲太學止宿其明日議登縹緲峰蔡丈人口占詩見<lb/>
<pb n="KR4e0201_WYG_073-7a"/>
遺且遺所扶笻曰以此濟而勝也孝亷捷取道步上太<lb/>
學與余輩以筍輿行五里許度不可輿則扶丈人笻又<lb/>
里許登絶頂四望曠朗精神飛揚若出宇宙外矣孝亷<lb/>
指湖之中而示余曰此為莫釐為馬蹟為長沙為若横<lb/>
若隂若翟若厥若葉若余若衝若幔皆有居人稱名山<lb/>
者也拓湖之外指其三周如玦曰此為靈巖天平岝㠋<lb/>
陽山表吾吳者也為卞若長興諸山表吳興者也為惠<lb/>
若錫陽羡諸山表晉陵者也指山之支而曰此東為七<lb/>
<pb n="KR4e0201_WYG_073-7b"/>
賢為金鐸若龜若黿若洞若庭者也西為綺里穀堆為<lb/>
木筆若華者也余時惝怳不能辨第唯唯而已太學走<lb/>
急足㪺紫雲泉試之甘冷勝烏砂逺甚迤邐而西至西<lb/>
湖寺寺且廢有僧規為復之强作其家言且指傍小池<lb/>
曰此髙於湖不啻尋丈矣而實通氣湖濤激則鼎沸平<lb/>
則否飯畢抵東湖寺寺整麗倍之時僧不在闌入其後<lb/>
圃盤桓竹石間尋出至資慶息於橋自縹緲而資慶所<lb/>
繇道亡不與湖低昻者外望則為梵天銀濤拍空金碧<lb/>
<pb n="KR4e0201_WYG_073-8a"/>
遥拱如簇漁艦數百鴈序齒齒内顧而多大壑聚落為<lb/>
塢千甍翼張萬瓦鱗次楓丹苞黃時㸃綴葱蒨中資慶<lb/>
之勝逾於包山兩湖矣出資慶道漸險不可輿度竹塢<lb/>
嶺上下陡峻幽壑茂松不受日未暝已曶怪石枳足且<lb/>
語且喘乆之稍得平陸呼輿促之蔣氏所街鼓動矣其<lb/>
明日放舟西灣之足曰小洞庭觀竒石所謂龍頭者雙<lb/>
睛紺碧他若羅刹磔鶻搏猊種種異態峭壁揷空舟人<lb/>
謂此秋漲不盡露其竒水小减二尺則空洞窈窕牙距<lb/>
<pb n="KR4e0201_WYG_073-8b"/>
外角令人駭矚呼酒數行張帆至東洞庭舎舟步村徑<lb/>
徑窮而得長圻寺止宿寺亦蕭梁時建也僧解空稍可<lb/>
與語沃之飲則飲竟醉其明日從行諸生謀莫釐髙不<lb/>
能縹緲而他名蹟勝賞又不能半西洞庭㑹子與自滇<lb/>
歸遣信相聞云候胥門二宿矣遂挂席過莫釐偶舟人<lb/>
為棹歌山谷酬答數部鼓吹非石公所可及也回首盻<lb/>
西山隱隱雲際吐色㺯晴若相殢者杖屨之地俄落夢<lb/>
境為之憮然乃稍次第其事及詩歌紀之併訪陸丈游<lb/>
<pb n="KR4e0201_WYG_073-9a"/>
天平諸什附焉凡得三十四首王子曰余覩所謂兩山<lb/>
皆中空真洞庭哉林屋下抵深峭惝怳宜學士大夫雅<lb/>
言之也然至記傳所稱達蛾眉接羅浮連岱嶽即大地<lb/>
中無非山矣又謂吳夫差使靈威丈人窮之十七日不<lb/>
能盡得禹書靈文以歸毋乃夸人以所不能究耶及余<lb/>
登石公覽日月出沒為之爽然自廢意兩曜盡此五百<lb/>
里間矣長卿之賦上林不虛也吾目境有盡而天地無<lb/>
盡所謂能出沒日月於兹湖者吾目境耳即十嶽大九<lb/>
<pb n="KR4e0201_WYG_073-9b"/>
州夫安能異是哉盖湖有稱蠡口者范蠡所跳海地也<lb/>
山有稱甪頭夏村綺里者四皓所匿跡地也夫四皓入<lb/>
地肺啖紫芝以終墓今猶在大河北范蠡還㑹稽始以<lb/>
其妻子蹈海此何取徴哉洞庭古稱不被兵至嘉靖而<lb/>
倭一中之又時時中大盗天地之淳氣漓矣不然而去<lb/>
余家不二百里吾當老是間安能低眉折腰作風塵游<lb/>
也<lb/>
　　游東林天池記<lb/>
<pb n="KR4e0201_WYG_073-10a"/>
余以七月赴楚江行至彭澤有峰秀出天表者曰匡廬<lb/>
山也自意抵九江必獲一壯徃而以久困石尤乍得風<lb/>
船尾船中人少留色而亦㑹無適為主者徑張帆去殊<lb/>
自悔恨十月量移嶺右假休沐還復抵九江兵臬尚君<lb/>
見訪語及躍然曰且得從子周還余固謝乃使二騎為<lb/>
治裝九江丞徳化令各以其吏人徃其明早蓐食挾玉<lb/>
山程生及吾郡張生姚生黃生游出城北甫數里即聞<lb/>
草間流泉聲甚悲至橋所悲聲易而厲不知從山行覺<lb/>
<pb n="KR4e0201_WYG_073-10b"/>
輿人趾益上小喘二十里而曙色與㣲月接道有棹楔<lb/>
署曰太平興國宫即宋所祠採訪使者處也其宫去署<lb/>
所可里許周益公陸務觀所誇殿堂鐘樓之盛為兵燹<lb/>
奪當無㡬存矣久之乃入磴道夾嶺蒼翠可愛亦時時<lb/>
見人家炊煙羣裊已抵東林寺即慧逺十八人結社地<lb/>
也其面為香爐峰秀色揷天前有亭榜曰三笑跨一石<lb/>
橋所謂虎溪者也溪亦多閼塞下有深草暗流時伏度<lb/>
溪可百弓始及蘭若其殿曰神運晉江州刺史桓伊建<lb/>
<pb n="KR4e0201_WYG_073-11a"/>
周陸記所稱唐牛相僧孺署寺裴相休署殿二書今皆<lb/>
已亡之獨三世佛像存而皆端嚴妙好衣領皆精絶云<lb/>
是唐塑工手不減楊恵之他阿羅漢咸稱是殿後石壁<lb/>
陡起古樹數百紛披若盖其右為逺法師影堂中坐逺<lb/>
像傍十八像則劉程之等六人及逺與慧持軰也其更<lb/>
右則方丈頗整㓗中左右六壁為王文成詩僧以朱欄<lb/>
䕶之然左右壁皆已澷漶不可讀縣為置頓小飲敵寒<lb/>
色誇陶令之攅眉成一詩而出訪白司馬草堂僅影響<lb/>
<pb n="KR4e0201_WYG_073-11b"/>
耳遂循虎溪而西步石橋流泉潺湲白石齒齒可念西<lb/>
林寺逺公塔皆在望顧其荒落興盡不欲往乃就輿行<lb/>
可十餘里至雲峰寺改乘小竹兠子以四人牽而上若<lb/>
溯流舴艋可四里許至登髙亭又折而上為錦澗橋故<lb/>
擲筆峰後諸水委也石壁峭上凡數折水自其隙下濤<lb/>
翻雪湧噌吰鍧砰吾不知視棲賢歸宗何如當亦生平<lb/>
一竒觀耳自橋而上為錦繡谷亭亭焉如谷名諸所以<lb/>
稱錦繡者春時雜英百千種燦爛如織至冬初蒼翠不<lb/>
<pb n="KR4e0201_WYG_073-12a"/>
剥丹楓綴之亦自滿眼雕繢復上為躡雲亭又上為甘<lb/>
露亭自是改而步矣時天已隂晦積雪乍液加峻且滑<lb/>
凭一小吏肩從雲罅顧見吳楚諸小山如藂冢溪流縈<lb/>
紆挟㣲照為百千金蛇俄而霧合稍稍逼不見前後人<lb/>
第聞冒絮中語相喚耳又上為披霞亭又上有坊曰廬<lb/>
山最髙處王文成筆也寺僧指其傍小巖穴曰此竹林<lb/>
寺後門竹林寺者世所稱有影無形時時聞天樂云聖<lb/>
僧居之耳霧小闢見兩山下垂若闕而東山尤竒秀層<lb/>
<pb n="KR4e0201_WYG_073-12b"/>
樓危堞廩庾獅象之狀種種問之僧或云即九竒峰或<lb/>
云非也俄復晦稍折而下道㣲坦從寺左轉南嚮連峰<lb/>
前蔽髙可里許逺不知極盖皆稱天池山而寺踞其後<lb/>
嶺小窪耳寺門殿鐵瓦石柱頗壯麗而佛像不甚精僧<lb/>
導而右登一閣曰慿虛縣吏出所齎酒脯凡數行四壁<lb/>
題詠皆已滿獨南嚮左楣尚粉素顧程生作古𨽻題游<lb/>
日及紀姓名而下復稍西為聚僊亭盖所祠天眼尊者<lb/>
周顛僊赤脚僧徐道人見髙帝碑甚詳顛聖凡不足論<lb/>
<pb n="KR4e0201_WYG_073-13a"/>
天意似欲為明王一表徴應以服衆志耳又西為文殊<lb/>
臺臺盖巨石危出可以西眺岷峨積雪俯視千里而為<lb/>
雲霧所翳間一少闢隨合所謂阿閃國一現不復再現<lb/>
者耶臺所建文殊殿亦草草而傍崕一龕中坐獅石像<lb/>
極精絶疑此石師從蓮花㑹親覩法身當令旃檀釋迦<lb/>
退舍矣時日已迫下舂且虞雨雪遂歸而所謂舍利塔<lb/>
獅子巗鐵舩峰白雲洞蓮花庵白鹿昇僊䑓御碑亭者<lb/>
僅從僧一指說而已歸路大似捷然從肩輿踏空中行<lb/>
<pb n="KR4e0201_WYG_073-13b"/>
處處舍身崕也度東林尚君復使置酒强余入則已暝<lb/>
三舉觴乃出抵舟街鼓已乆動矣夫此廬山背耳其由<lb/>
南康而入五老諸名勝十不能一也而所經游又欲以<lb/>
一日而盡之得無為採芝叟揶揄耶譬之初地人見佛<lb/>
現身謂之能盡佛則不可謂不見佛亦未可也記陶徴<lb/>
君棄官居柴桑得非為廬君戀戀耶然貧不能多致力<lb/>
而又以足疾使門生肩籃輿計不能度東林而止望天<lb/>
池便自霄漢余吳人去此殆千餘里幸以宦游一染指<lb/>
<pb n="KR4e0201_WYG_073-14a"/>
差足誇徴君矣越三日紀其事以示同游者<lb/>
　　自均州繇玉虛宿紫霞宫記<lb/>
規均州城而半之則皆真武宫也宫曰凈樂謂真武嘗<lb/>
為凈樂國太子也延袤不下帝者居矣真武者𤣥武神<lb/>
也自文皇帝尊寵之而道家神其說以為修道於武當<lb/>
之山而宫其顛山之勝既以甲天下而神亦遂赫奕為<lb/>
世所慕趣春三月望余晨過凈樂憇紫雲亭少時出南<lb/>
門二里許乃行田間兩山翼之平緑被壠時積燠頗困<lb/>
<pb n="KR4e0201_WYG_073-14b"/>
人少女風襲肌為之一快不知其媒雨也已一舍飯迎<lb/>
恩宫殺凈樂之半又數里稍稍入山然漸為馳道山口<lb/>
垂闔棹楔跨之榜曰治世𤣥嶽世宗朝所建也山初不<lb/>
以嶽名按酈道元水經注云武當山一曰太和一曰嵾<lb/>
上又曰僊室荆州圖副記曰晉咸和中歴陽謝允棄羅<lb/>
令隠遁兹山曰謝羅山而文皇帝為特賜名曰太嶽至<lb/>
世宗乃復尊稱曰𤣥嶽以冠五嶽云謂武當者非真武<lb/>
不得當也自是為修真為元和凡二觀已又為遇真宫<lb/>
<pb n="KR4e0201_WYG_073-15a"/>
馳道益闢左右杉松萬株大者合抱曰遇真者為三丰<lb/>
道人名也其東廡有道人像道人張姓當髙皇帝時游<lb/>
人間築淨室於兹地曰是不乆當顯俄棄去而文皇帝<lb/>
數使都給事中濙奉書招之凡十餘年弗得則為之像<lb/>
又贈以真人誥今所奉書及誥猶在由遇真五里而為<lb/>
玉虚宫曰玉虛者謂真武為玉虛師相也大可包凈樂<lb/>
之二壯麗蓰之已飯玉虛出取右道逶迤而上稍有澗<lb/>
壑之屬㣲雨時時將風來衣輒益輒單乃稍有峭壁折<lb/>
<pb n="KR4e0201_WYG_073-15b"/>
而龍泉觀其陽為大壑綰口相距三丈許為橋橋下水<lb/>
流潺湲不絶恠石憤起若鬬四壁無所不造天杉松衣<lb/>
之吾嚮所記洞庭資慶包山寺之勝蔑如也度橋徑已<lb/>
絶前旌類破壁而出自是皆行巉巗間而雨益甚㫒者<lb/>
强自力前所指問道人掌故氣勃窣不暇答山之勝亦<lb/>
若馳而舍我獨峰頂蒼白雲冒之倐忽數十百變喬夭<lb/>
得雨秀蒨撲眉睫以此自媮適忘其濕之侵也度日景<lb/>
已下舂始扺紫霄宫宫前為池曰禹跡有亭踞其右池<lb/>
<pb n="KR4e0201_WYG_073-16a"/>
合宫之溜而滙焉潺湲噌吰所受滙已衆又暴得雨上<lb/>
奮若有蟄借以起者浮鴨數頭緑凈可翫既入門雨益<lb/>
急衣濕透衵服顧左右分謝候吏齒擊不能句乃入道<lb/>
士室搆火燎衣探案頭得黄庭一巻讀之命酒三爵時<lb/>
雨聲不可耐且為次日道路虞而倦甚目不勝睫也乃<lb/>
就枕<lb/>
　　繇紫霄登太和絶頂記<lb/>
夜潺湲不已若夢中度三峽也比五鼓醒而絶不聞雨<lb/>
<pb n="KR4e0201_WYG_073-16b"/>
聲質明起禮前殿壁其後鐵色横上千仭若屏曰展旗<lb/>
峰出憇禹跡池泉聲益怒飛流縹碧可愛仰視雨脚下<lb/>
垂而暫若閣者甚畏之然已决筴則勵輿人前池之右<lb/>
為福地古七十二之一也宫其上弗及訪俄而漸開霽<lb/>
所入皆陿徑兩壁直上無盡而三公五老諸峰以次現<lb/>
乃更用濯雨故蒨潤葱蔚因詠唐人羣峭碧摩天語歎<lb/>
其指意之妙乆之崖忽闢其陽丹碧出沒杳靄中稍迫<lb/>
而視宫之額則南巗也舍弗止乃度宫西嶺下視大壑<lb/>
<pb n="KR4e0201_WYG_073-17a"/>
若孟諸席以古松長杉之屬自是度榔梅祠地益髙壑<lb/>
益雄深仰而睇俯而瞰無非以竒售者所歴宫觀羽衆<lb/>
以笙管導之出沒雲氣中時亦為風續斷或前薄崕而<lb/>
為回風調穿入窪幽則若甕呼者度半舍許得一澗輿<lb/>
人來請曰從此陿中穿則故道也當步上三天門此而<lb/>
下趣澗則改徑可以輿亡苦乃聽其所之以得雨稍走<lb/>
沮洳怪石錯道古木偃蹇其右仰而諸峰之髙以為亡<lb/>
踰矣左仰而峰勢益峻遂失其右所在乆之蛇行爭鳥<lb/>
<pb n="KR4e0201_WYG_073-17b"/>
道凡數千級而躋太和之西嶺又折而下泥滑益甚㫒<lb/>
人足前趾恒蹈空又數失而顧其身乃空懸數千仭悔<lb/>
不若步之小安也已上太和憇傍室顧視諸道人舍其<lb/>
趾半附崖則重累而度之多者至七層若蜂蠣之為房<lb/>
罡風蓬蓬勢欲墮不墮甚危之而竟無恙也改服禮真<lb/>
武遂登絶頂曰天柱峰由太和而望天柱髙僅百丈耳<lb/>
而行若數里者左挽懸而右肩息不能得懸之十一輒<lb/>
喘定乃復上遂禮金殿殿以銅為之而塗以黄金中為<lb/>
<pb n="KR4e0201_WYG_073-18a"/>
真武像者一為列將像者四凡几坐供御皆金餙也已<lb/>
出而顧所謂七十二峰者其香罏最髙然猶之乎榻前<lb/>
物耳荆州圖副記云峰首狀愽山香罏亭亭逺出又郭<lb/>
仲產南雍州記云有三磴道上磴道名香罏峰然則後<lb/>
人易香罏為天柱而以其從峰稱香罏耶餘峰夥不能<lb/>
臚述而其大都皆羅列四起若趨謁者又若侍衛時乍<lb/>
晴蒙氣猶重不能得漢江而三方之山若大海挾銀濤<lb/>
層湧疊至使人目眩不暇接古語云嵾山輕霄葢其上<lb/>
<pb n="KR4e0201_WYG_073-18b"/>
白雲當其前有味乎言哉諸山皆培塿獨東南一山最<lb/>
髙意不肯為天柱下者而又外嚮問其名曰外朝峰乃<lb/>
在房陵官道也凡山所有峰澗巗泉之屬不可指數而<lb/>
其名即道流軰剽它志被之又舉以傅真武為真武稱<lb/>
者不可指數而皆無據時分守李君元莊從為飯神庫<lb/>
之後院謝去客有言范丫髻者居二十餘年矣冬夏一<lb/>
衲食一飯亡鹽酪所棲止一石竇試跡之則已至矣貌<lb/>
瘠而神腴雙眸炯然即一衲鶉懸歴寒暑亡穢也與之<lb/>
<pb n="KR4e0201_WYG_073-19a"/>
語不能為虛而能為不虛者亦雜用儒家言顧謂得道<lb/>
可以遺身然何渠能外身以求道耶為作白湯飯供盡<lb/>
兩甌而别<lb/>
　　自太和下宿南巗記<lb/>
余將㠯鷄鳴起作泰山日出觀而二傔谻寐呼之不應<lb/>
旋有謦欬者則已辨色矣然亦以足不謀凭欄徙倚乆<lb/>
之乃就籃輿而下百餘武不可輿舍之遶出天柱峰後<lb/>
為三天門降之易屣於陟而用陡絶故數踸踔腰膂不<lb/>
<pb n="KR4e0201_WYG_073-19b"/>
相攝累息股戰賴道士時時奉酒脯紓其困顧視中笏<lb/>
七星三公千丈萬丈諸峰差池頡頏色若可餐數步一<lb/>
回首不忍失之下二天門為摘星橋有文昌祠讀汪司<lb/>
馬伯玉所為文甚麗中謂國家創述右文盛髙孝廟而<lb/>
以劉王兩文成當之夫伯玉殆自命哉乃不佞所不敢<lb/>
知也稍數百折得昨所取道晴日獻麗原谷詭瑰異狀<lb/>
觸目若新亦忘其所睹記矣亡何抵南巗宫新蔡張助<lb/>
甫約以望後一日登太和而所遣候人不得報乃憇以<lb/>
<pb n="KR4e0201_WYG_073-20a"/>
俟之飯後有舉僧不二所休巗告者即伯玉記佛子巗<lb/>
也欣然許之復以籃輿往從宫門傍左折逶迤上行百<lb/>
步有巗曰歘火石文如燄起樹作龍爪其中窪深而旁<lb/>
有靈池水甚丼傳以為雷師鄧君修真地也道流軰飾<lb/>
像蒙之後若為寢室者其美遂為襲矣乃復行嶺間回<lb/>
穴紆磴足相齧者十餘里而始抵巗巗踞嶺之腹而嵌<lb/>
空若室者三中最寛鑿大士像虚左席客以地而庋其<lb/>
右以榻不二髪鬖鬖白覆額而狀甚腴出肅曰公貴人<lb/>
<pb n="KR4e0201_WYG_073-20b"/>
乃羸服耶坐餘榻屏人耳語謂公自此中來將毋不從<lb/>
此中去乎奈何自失之予為悚然第其所稱握拳閉齦<lb/>
流羨入丹田法與一切空所有皆予素聞者已乃引予<lb/>
左邪而上至頂有池延袤不二丈而水旱不溢涸蓮葉<lb/>
田田其中前後為一池僅半之亦有雜花木之屬蓬室<lb/>
方廣當身一木榻匡坐嗒然乆之其嶺左右皆大壑壑<lb/>
盡皆為絶壁四周靡所不際天其色以三舂奏異已乃<lb/>
却引穿美箭下臨前澗磐石若峽水潺潺流其下小為<lb/>
<pb n="KR4e0201_WYG_073-21a"/>
隄扞之滙為一池茂草沿絡傍巨石頗作梵字刻丹填<lb/>
之仍為予釋其義予笑不答尋又為予言所以結搆之<lb/>
詳皆手任之予曰是空有耶曰吾空有而時有有而空<lb/>
空毋害空也已又飯予於室蔬豉皆香美尋飯予從者<lb/>
數十人皆徧毋畸贏乃謬謂予曰適襄邸涓人來授餐<lb/>
耳臨别握手不能釋且曰毋忘兠率㑹也予顧謝師自<lb/>
愛庶我不能得師境而師或墮我趣奈何還南巗時返<lb/>
照猶未斂乃入謁真武殿從殿後歴元君殿南薫亭獨<lb/>
<pb n="KR4e0201_WYG_073-21b"/>
陽紫霄諸巗室徘徊顧望諸峰爭雄而趣太和若㳺龍<lb/>
天柱金觀色煜煜射目所謂禮斗飛昇臺捨身崕其竒<lb/>
壯詭卓無論道流鼓掌𤣥帝事若覿也予語之若曉僧<lb/>
不二耶是欲空一切有不得而子乃有一切空乎因大<lb/>
笑命酒數行而罷<lb/>
　　自南巗歴五龍出玉虛記<lb/>
由南巖右折而下半里許為北天門出北天門稍折而<lb/>
上曰滴水巗若肺覆時時一滴下小池承之即不以雨<lb/>
<pb n="KR4e0201_WYG_073-22a"/>
暵緩速有澗傍亦饒竒石泉㶁㶁下流橋度之頗勝而<lb/>
名不雅曰竹笆然亦未有以易也自是壑益深曠樹益<lb/>
老髙者徑百尺大可數抱而根皆露交縱道上數百千<lb/>
萬條其麄者若虬蟒次為蛇為擘為即且樹得風簌簌<lb/>
鳴則根皆應而鱗起若囓人趾者崖顛恠石俯下欲墮<lb/>
亡所附麗其澗石又突起若象若獅若龍若鵰鶚之屬<lb/>
意似欲攫人令晦之夕冥之晝過之不憭慄縮足耶有<lb/>
僊龜巗衡縱數百尺作緑珩色沿澗而下至青羊橋石<lb/>
<pb n="KR4e0201_WYG_073-22b"/>
益竒詭百狀水益壯嘈嘈若笙鏞之乍奏而自律也下<lb/>
流方崕陡上無際水乃從其趾穿度矣呼酒盡三爵酌<lb/>
水復盡一爵自是舍澗旁道頗行谷間迷陽茀離不可<lb/>
以捷可數里乃復攀縁而上其岡嶺故已皆土忽復石<lb/>
石遂多竒而檉杉松栢之屬忽盡偉蔚整麗余謂是且<lb/>
得五龍宫乎而道轉上轉不可盡輿人喘而噓數息數<lb/>
奮乃抵焉入門為九曲道丹垣夾之若羊膓蟠屈其垣<lb/>
之外則皆神祠道士廬也美木覆之隂森綜錯籠以㣲<lb/>
<pb n="KR4e0201_WYG_073-23a"/>
日猶之步水藻中其臺殿因山獨峻出宫表紫盖金鎖<lb/>
諸峰彷彿欄檻間物矣庭左右有池二以螭口出泉傍<lb/>
復有井五所謂五龍者也廡之西復有池二若連環名<lb/>
曰日月池日池黛月池赭云其色亦以時變不可知也<lb/>
飯已道士奉真武玉像來觀已又出文皇帝所賜道士<lb/>
李素希二衲被之正與余體適因笑謂此衲出尚方而<lb/>
復不偕鸞鶴逝者亦胡異中丞紫耶所聞凌虛巗自然<lb/>
庵尤勝而意不欲往乃出自是稍坦迤而嘉樹美箭益<lb/>
<pb n="KR4e0201_WYG_073-23b"/>
夥鳥聲雝和㑹所使上事人還發尚璽弟書稍問燕中<lb/>
事不覺至仁威觀觀前石梁曰普福橋橋之勝下靚深<lb/>
伏泉竇焉上顧四山若瓿口而㣲缺從缺之所而得日<lb/>
草木皆媚自是復蛇行下數里至五龍行宫踞其前門<lb/>
小憇山忽左右闢多為平疇青碧布壠除道益廣而所<lb/>
留羽儀亦至乃改服度華陽亭躡石梁挹蓮花池驟喜<lb/>
其脫險艱而忘諸山之盡去我也已尋抵玉虛而分守<lb/>
君復來候觴余望僊樓酒數行則驟晦冒雨之迎恩宫<lb/>
<pb n="KR4e0201_WYG_073-24a"/>
宿焉王子曰夫余之山宿者四而歴不能得十之三也<lb/>
然亦足以雄生平游矣夫物顯晦則有時哉彼夫禪主<lb/>
絡驛者七十二柴望之禮稱嶽稱鎮者各五而兹山固<lb/>
泯泯也一旦遇真主以疑似惟重之跡而膺特拜遂超<lb/>
五嶽而帝之宫殿大者擬建章小者凌祈年望僊道流<lb/>
非耕蠶而衣食者以萬計奔走四海之士女爭先而恐<lb/>
失號泣鼓舞望之若慕即之若素彼何所取繇來哉謬<lb/>
矣夫太史公言也曰惡覩所謂崑崙哉夫近有一武當<lb/>
<pb n="KR4e0201_WYG_073-24b"/>
而不能舉彼將以為無之也無之惡在其無崑崙也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻七十三<lb/>
</p>
<p>
</p>
  </div>
</body>
</text>
</TEI>
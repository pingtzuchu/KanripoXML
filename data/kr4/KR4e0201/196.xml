<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二十二</head> <lb/>
    <p>
<pb n="KR4e0201_WYG_196-1a"/>
欽定四庫全書<lb/>
　弇州續稿巻二十二<lb/>
　　　　　　　　　　　　明　王世貞　撰<lb/>
詩部<lb/>
　七言絶句<lb/>
　　題宫人調鸚圖<lb/>
　　　唐人詩云含情欲説宫中事鸚鵡前頭不敢言<lb/>
　　　誤也政當托此禽達之<lb/>
<pb n="KR4e0201_WYG_196-1b"/>
杏花枝上緑衣娘與訴宫中事不妨只恐匆匆記未盡<lb/>
且教三字憶君王<hi>詞有憶君王</hi>
　　抵滁陽聞拱辰石太僕將至留贈<lb/>
雙旌宛轉下滁州真氣如聞在後頭聖代豪賢多九列<lb/>
何人數馬似恬侯<lb/>
　　其二<lb/>
瑯琊山色四時妍最喜清流號釀泉前輩風流今又見<lb/>
使君剛及醉翁年<lb/>
<pb n="KR4e0201_WYG_196-2a"/>
　　次嚴太保詩後送尤介夫入都<lb/>
山人不愛青山住乞得山中宰相詩若遇郗家公子問<lb/>
住山須待買山貲<lb/>
　　贈憲美弟移居<lb/>
嶽王市傍三畝宫曲曲清溪䆉稏風但使兒童如錦里<lb/>
不須名姓學牆東<lb/>
　　徐長孺及郁子以制科業見訪有答<lb/>
宛轉雙龍血未乾閒逢老馬步闌殘莫誇玉勒金羈事<lb/>
<pb n="KR4e0201_WYG_196-2b"/>
見說人間行路難<lb/>
　　其二<lb/>
休將深淺問蛾眉欲答蛾眉淚已垂花様三千宫女面<lb/>
何人不妬奉恩時<lb/>
　　梅花下得劉伯真廷尉書却寄<lb/>
萬里清江萬里魚即看魚尾定何如江南二月梅花後<lb/>
剖得夷陵八月書<lb/>
　　其二<lb/>
<pb n="KR4e0201_WYG_196-3a"/>
小苑紅梅刺眼新一枝分作峡江春長安驛騎知何限<lb/>
天上於今少故人<lb/>
　　清明日偶爾有感<lb/>
宛宛東風颺酒旗輕寒輕暖禁烟時千條楊栁長垂地<lb/>
不曉人間有别離<lb/>
　　其二<lb/>
典衣沽酒莫辭貧野鳥山花無限情三尺一堆猶自濕<lb/>
去年人是上墳人<lb/>
<pb n="KR4e0201_WYG_196-3b"/>
　　雨後山園<lb/>
潺湲一雨到天眀西圃小溪春漲平任使桃花禁不得<lb/>
也能波面皺紅生<lb/>
　　徐客部元春奉使還朝四絶句<lb/>
錦里春深節暫停東風吹送上江舲不知漢省郎官宿<lb/>
分得荀家第幾星<lb/>
　　其二<lb/>
還從建禮别分臺知爾應多專對才屬國倘逢西極馬<lb/>
<pb n="KR4e0201_WYG_196-4a"/>
可應仍為太師来<lb/>
　　其三<lb/>
鳯毛池上獨翩翩知是虞廷老鳯傳任使罷巢阿閣後<lb/>
還鳴聖瑞一千年<lb/>
　　其四<lb/>
青袍栁色競爭春夹路珠簾看眼新共道徳門無限好<lb/>
徐郎天上石麒麟<lb/>
　　為人贈京口何醫一絶句<lb/>
<pb n="KR4e0201_WYG_196-4b"/>
君家肯讓漢淳于能使人間癖疾蘓不知京口觀濤日<lb/>
曽見黄龍浴水無<lb/>
　　贈八十翁何中翰遷故世廟侍臣也<lb/>
煉来僊骨五銖輕鶴背何年上太清知是玉皇香案吏<lb/>
可能還記步虛聲<lb/>
　　其二<lb/>
武帝胡髯已上天肯留方朔世間年仙宫似起偷桃獄<lb/>
且向蓮花峯際眠<lb/>
<pb n="KR4e0201_WYG_196-5a"/>
　　在明遺我湘竹榻走筆言謝<lb/>
百疊香雲綴露斑夢廻身似在湘山從今去後非無客<lb/>
且掛髙齋一壁間<lb/>
　　答王叔承<lb/>
　　　世所稱布袋和尚者即彌勒也在前刼為求名<lb/>
　　　菩薩當来人夀八萬嵗時成佛釋迦佛所懸記<lb/>
　　　也釋迦以末刼救世故難難故多慈愍彌勒以<lb/>
　　　起刼度人故易易故多饒樂今不探其實而加以<lb/>
<pb n="KR4e0201_WYG_196-5b"/>
　　　讇語得無泥犂之慮乎<lb/>
不為拈花也破顔史多天上儘寛閒隠囊一撮無勞問<lb/>
中有須彌七寶山<lb/>
　　題文待詔𤣥墓四景<lb/>
虎山橋畔月如銀桃花梅花相代新不須指㸃増惆悵<lb/>
身是當年畫裏人<hi>予舊逰處也</hi>
　　其二<lb/>
郁口墳前路欲迷桃花驕殺武陵溪樓頭一種看山眼<lb/>
<pb n="KR4e0201_WYG_196-6a"/>
不見花殘襯馬蹄<lb/>
　　其三<lb/>
孤峯逺挿白雲間秀竹長松相對閒聽得菱歌人欲近<lb/>
不知猶隔法華山<lb/>
　　其四<lb/>
古塔垂傾老樹奇霧殘雲洩轉多姿而今始悟寒林色<lb/>
大是丹青未竟時<hi>右幅乃待詔未完筆故為拈破勿令添足也</hi>
　　和韻題扇頭梅花<lb/>
<pb n="KR4e0201_WYG_196-6b"/>
銅坑萬樹玉横斜月洗烟籠領嵗華棹過酒船無好句<lb/>
至今猶自負梅花<lb/>
　　徐孟章索詩為贈走筆得三絶句<lb/>
奚囊恰可詩千首拄杖時須酒一壺醉後能輕田太尉<lb/>
歸時那怕李金吾<lb/>
　　其二<lb/>
從令處士題鸚鵡<hi>生有鸚鵡詩</hi>所少文君典鷫鸘<hi>生近有悼亡之戚</hi>
指口大堪容捲白轉喉何必寘雌黄<lb/>
<pb n="KR4e0201_WYG_196-7a"/>
　　其三<lb/>
自言身世兩難容削髪從歸南北宗<hi>生自言欲削髪入空門</hi>不見<lb/>
髙僧名慧地還縁舊業有雕龍<lb/>
　　徐生號雲樵而以葉子雪樵書為介走筆戲成一<lb/>
　　　絶句<lb/>
從誇范釜未生魚其奈勞薪桂不如咲殺山人山計拙<lb/>
雲樵將至雪樵書<lb/>
　　顧母張孺人六十<hi>文康公之側室也</hi>
<pb n="KR4e0201_WYG_196-7b"/>
曽參補衮扶紅日尚憶移衾賦小星四十年来丞相栢<lb/>
一枝留向北堂青<lb/>
　　送張子新之蘭谿<lb/>
棹過錢塘莫厭遲千峯倒翠挿漣漪居人已曉彈琴事<lb/>
茂宰能歌觧愠辭<hi>君善歌故云</hi>
　　其二<lb/>
桐君南部盡僊官叱石為羊也不難鳬舄一雙湏好在<lb/>
金華舊省是長安<hi>給事舊省曰金華</hi>
<pb n="KR4e0201_WYG_196-8a"/>
　　陸無從茂才自揚州來乞文以贈歙人吴惟登得<lb/>
　　　三絶句與之生髙於詩與歐博士楨伯為廣陵<lb/>
　　　社<lb/>
金徽玉軫拂塵開流水髙山信指裁忽訝新聲移入散<lb/>
坐中人自廣陵來<lb/>
　　其二<lb/>
維揚詞客盡英髦得句爭誇白雪髙一自社中枚叟去<lb/>
何人八月賦觀濤<hi>謂歐老也</hi>
<pb n="KR4e0201_WYG_196-8b"/>
　　其三<lb/>
乞将新序向新安一字躊躇下筆難見説龍門饒史筆<lb/>
教人觧作小巫㸔<lb/>
　　鄖襄徐中丞以春秋臆見貽有謝<lb/>
軍城秋日静堪貪幕府無人筆自談見說麟經新傳就<lb/>
千秋不數杜征南<lb/>
　　胡元瑞讀鄙集有寄走筆四韻答之<lb/>
殺青初竟未堪論博得驪珠字字勻莫信古来才一石<lb/>
<pb n="KR4e0201_WYG_196-9a"/>
與君俱是斗量人<lb/>
　　其二<lb/>
文園多病日偏長贏得髙齋㸔屋梁便是王充新論就<lb/>
可能相益蔡中郎<lb/>
　　其三<lb/>
處處松陰護藥壇何人真曉大還丹知君自有靈僊骨<lb/>
叱石為羊也不難<lb/>
　　其四<lb/>
<pb n="KR4e0201_WYG_196-9b"/>
蘭陰一水下蘭溪水隠花香水滿隄任使東流海門去<lb/>
清心還向浙江西<lb/>
　　走筆夀表兄盛氏<lb/>
竹林雖好未堪求嵇阮那能到白頭七十古稀君自愛<lb/>
何曽一醉不風流<lb/>
　　其二<lb/>
遇酒須傾醉即眠自稱臣是酒中僊僊家未必能勝此<lb/>
不起貪嗔七十年<lb/>
<pb n="KR4e0201_WYG_196-10a"/>
　　送陸楚生入陽羨采茶<lb/>
由來陸羽是茶神著得茶經字字真莫道青山無宿業<lb/>
耳孫仍作採山人<lb/>
　　其二<lb/>
陽羨春芽玉萬株新焙得似虎丘無縱令王肅無情思<lb/>
不與諸傖喚酪奴<lb/>
　　懐王大參陽徳有寄<lb/>
鐘樓面面是横塘毎見雙旌度夕陽錯喚小桃垂栁字<lb/>
<pb n="KR4e0201_WYG_196-10b"/>
那曽一樹不甘棠<lb/>
　　其二<lb/>
弇山春事日爭新轍跡從多不畏貧所恨子猷看竹後<lb/>
幾曽真遇賞心人<lb/>
　　其三<lb/>
嘗從别墅記新圖今日暘湖即鑑湖自是君王多物色<lb/>
可能長作客星無<lb/>
　　其四<lb/>
<pb n="KR4e0201_WYG_196-11a"/>
雁蕩奇峰天下聞永嘉真柑味絶羣啖君霜後三千顆<lb/>
削脯為龍穿白雲<lb/>
　　仲山先生歸佳城得輓歌四絶送之<lb/>
縱横馬鬛徧空山上冡諸生暮未還玉樹祗今埋地下<lb/>
銀鈎猶自在人間<lb/>
　　其二<lb/>
少日五長王散騎晩年三絶鄭台州生来不作紅塵夢<lb/>
到了青山伴白頭<lb/>
<pb n="KR4e0201_WYG_196-11b"/>
　　其三<lb/>
寶界山頭玉萬枝人忘物在轉成悲相逢莫歎風流盡<lb/>
留得王維畫裏詩<lb/>
　　其四<lb/>
春風一蜨自悠揚八十能過百嵗長莫怪藍田饒晩價<lb/>
有兒誰似北中郎<lb/>
　　題黄定父𤓰洲小閣<lb/>
小閣方牀睡思濃金山忽送五更鐘披衣起坐渾無事<lb/>
<pb n="KR4e0201_WYG_196-12a"/>
喚起江南千萬峯<lb/>
　　題畫<lb/>
瘦石枯松寫暮秋清溪一道帶雲流綸竿縱有無心得<lb/>
莫怪游魚不上鈎<lb/>
　　朱翁年七十號味耕而又好菊有子為諸生故夀<lb/>
　　　之<lb/>
南宫徽號下恩綸共喜髙年賜帛新更是一科堪應詔<lb/>
曽為孝弟力田人<lb/>
<pb n="KR4e0201_WYG_196-12b"/>
　　其二<lb/>
蕭蕭華髪倚斜楊也種黄花也種秧不是陶家五男拙<lb/>
有兒身在泮宫牆<lb/>
　　戲題詩扇後貽徐生<lb/>
蕺山老姥亦可憐遇我塗鴉不值錢箧笥恩情翻不薄<lb/>
好留懐袖向眀年<lb/>
　　長夏無事避暑山園景事所㑹即成㣲吟得二十<lb/>
　　　絶句<lb/>
<pb n="KR4e0201_WYG_196-13a"/>
小徑平橋路欲分萬條青玉一溪雲不須更到幽奇處<lb/>
便合長康寫此君<lb/>
　　其二<lb/>
剥啄從多且未譍小窻過雨篆烟凝偶然文債支梧了<lb/>
却是逍遥退院僧<lb/>
　　其三<lb/>
潺湲信宿稻苗齊澗水爭趨罨畫溪處處竹梧添染碧<lb/>
祗驚簾外數峯低<lb/>
<pb n="KR4e0201_WYG_196-13b"/>
　　其四<lb/>
絲竹由来非我心未論山水有清音空林宴坐幽深處<lb/>
難道無弦不是琴<lb/>
　　其五<lb/>
日長隨意選漁竿小港輕舠喚不難千疊芙蓉攅碧玉<lb/>
此圖留待月中㸔<lb/>
　　其六<lb/>
㣲凉淅淅上輕褣課竹調琴一小僮應是中丞霜意薄<lb/>
<pb n="KR4e0201_WYG_196-14a"/>
故人鷄黍日從容<lb/>
　　其七<lb/>
流水髙峯盡日閒柴門風捲不成關主翁雖有無勞問<lb/>
原與遊人共此山<lb/>
　　其八<lb/>
爾雅樓頭日正長酒鎗茶盌博山香歌中九友容相逐<lb/>
那有閒情和栢梁<hi>余在鄖嘗有懐九友齋歌</hi>
　　其九<lb/>
<pb n="KR4e0201_WYG_196-14b"/>
收雨青天挂紫虹科頭晏坐小亭中閒談未了農家事<lb/>
一陣前溪䆉稏風<lb/>
　　其十<lb/>
北風髙枕便羲皇佳景無多畏景長爭似儂家祗樹苑<lb/>
六時何處不清凉<lb/>
　　其十一<lb/>
花好那能一月紅緑肥還到九秋空何如淺淡峯頭色<lb/>
長自悠然在眼中<lb/>
<pb n="KR4e0201_WYG_196-15a"/>
　　其十二<lb/>
撥刺銀鱗跳緑波呦呦文鹿過林阿從教饞客頻相勸<lb/>
不觧祗園施網羅<lb/>
　　其十三<lb/>
寶閣蓮花法像新垂楊拂水四無塵那知咫尺清泠外<lb/>
便有泥連火宅人<lb/>
　　其十四<lb/>
殘杯移傍水邉亭暑氣醺人忽自醒最喜樹頭風定後<lb/>
<pb n="KR4e0201_WYG_196-15b"/>
半池零雨半池星<lb/>
　　其十五<lb/>
斷盡人間書畫縁非闗學道與參禪從來到手渾無味<lb/>
且仗牀頭買酒錢<lb/>
　　其十六<lb/>
牆頭紫翠兩三峯月滿觚稜風滿松睡起支頥無一念<lb/>
偶然吹送五更鐘<lb/>
　　其十七<lb/>
<pb n="KR4e0201_WYG_196-16a"/>
有人相過說無生須斷人間利與名畢竟尚殘名利字<lb/>
不如支枕聽鶯聲<lb/>
　　其十八<lb/>
一閣中安兩藏書當時有諍未同居若教勘破西來意<lb/>
紫氣東行也不虛<lb/>
　　其十九<lb/>
萬事全憑酒破除空勞千里故人書參軍有頌吾能熟<lb/>
僕射從尊斷不如<lb/>
<pb n="KR4e0201_WYG_196-16b"/>
　　其二十<lb/>
褦襶過從不厭頻牛腰行巻墨方新生平祗被虚名累<lb/>
耐可殘年乞與人<lb/>
　　讀王百榖吹簫賦因題畫贈星槎子然此非古洞<lb/>
　　　簫也以故稱新聲云<lb/>
由來子野聽偏精譜得咸陽簫史聲把向吳山吹一曲<lb/>
何人不擬鳯凰鳴<lb/>
　　其二<lb/>
<pb n="KR4e0201_WYG_196-17a"/>
輕蕉徐出玉龍精一竅能為三籟鳴任是子淵佳賦就<lb/>
可教眀主聽新聲<lb/>
　　贈蔡汝立乞誌銘歸<lb/>
三尺孤墳五尺碑中郎題字色為絲莫愁名姓長埋沒<lb/>
漸有人呼蔡克兒<lb/>
　　蔡生以一紙得誌銘而客有髙生者亦以一紙來<lb/>
　　　謁請從遊且有所冀戲題一絶再贈蔡<lb/>
婁水含滋楓欲鮮啼烏徧遶孝亷船從他門客劉义横<lb/>
<pb n="KR4e0201_WYG_196-17b"/>
未有昌黎䛕墓錢<lb/>
　　題半閣詩<lb/>
地盡天空閣自孤浮雲一半遶簷隅不知收入青山色<lb/>
小減徐家破鏡無<lb/>
　　張牧遷淮相國與諸君㑹餞山園感贈四絶<lb/>
袖中諌草帶霜華遷客風流莫浪嗟何必漢廷饒絳灌<lb/>
古來才子傅長沙<lb/>
　　其二<lb/>
<pb n="KR4e0201_WYG_196-18a"/>
愁遣玲瓏唱别辭欲攀楊栁尚無枝習家池館從如舊<lb/>
苐少山公白接䍦<lb/>
　　其三<lb/>
縹緲樓頭玉萬家使君曽此汎流霞莫言鴻爪須㬰事<lb/>
幽谷猶殘琪樹花<lb/>
　　其四<lb/>
弇山堂北四株棠夢雨離雲欲斷腸却道異時無剪伐<lb/>
飛花曽藉使君觴<lb/>
<pb n="KR4e0201_WYG_196-18b"/>
　　走筆贈張將軍赴嶺外<lb/>
毋煩薏苡後車傳自有清風掃瘴烟壓載他年借亷石<lb/>
盟心今日試貪泉<lb/>
　　即事<lb/>
上元燈火不須奢自有幽情領物華踏徧東城清夜月<lb/>
安家園裏探梅花<lb/>
　　長興哭子與歸途即事有感<lb/>
屈指流年醉裏論清溪如舊淚痕新也知不乏追隨客<lb/>
<pb n="KR4e0201_WYG_196-19a"/>
誰是當時共濟人<lb/>
　　其二<lb/>
龍灣北岸骨堪栖漠漠愁雲片片低一種印山寒食地<lb/>
白公墳畔酒成泥<hi>新墓在龍灣之北</hi>
　　其三<lb/>
當年六子五沈淪一作人間舌底人暗數古來文苑傳<lb/>
誰能白髪畫麒麟<lb/>
　　其四<lb/>
<pb n="KR4e0201_WYG_196-19b"/>
碧練東来是霅川銀魚紫蠏不論錢從他風景長如畫<lb/>
割卻浮家一段縁<lb/>
　　其五<lb/>
太初收骨道塲山與隔新墳定幾灣六十年來無麥飯<lb/>
可能相對憶人間<lb/>
　　其六<lb/>
玉龍橋下水縱横酒眼摩娑醉語輕不道便成生死别<lb/>
至今猶自恨潮聲<lb/>
<pb n="KR4e0201_WYG_196-20a"/>
　　余所品顧家三白酒以甘敗而近得其法者皆勝<lb/>
　　　之因補三絶句而其一以貽胡家<lb/>
品酒新詩亦浪傳顧家三白大非前如何奪署青帘字<lb/>
把向胡生店裏懸<lb/>
　　沙頭吕氏酒<lb/>
掃地人間色味銓自將真趣媚丹田從教揚子中泠品<lb/>
不及沙頭第一泉<lb/>
　　五弟婦之兄曰章郎酒亦清美<lb/>
<pb n="KR4e0201_WYG_196-20b"/>
壓得檀槽瑟瑟珠㵼時猶有看成無誰能閒步桃花澗<lb/>
不向章郎乞一壺<lb/>
　　清明日偶題<lb/>
穠李夭桃各鬬新傷心眼底上墳人生憎介子成寒食<lb/>
破損風光一日春<lb/>
　　其二<lb/>
典却寒襦挂紙錢又聞呼役向楊川三家兩舍無薪米<lb/>
錯認江南也禁烟<lb/>
<pb n="KR4e0201_WYG_196-21a"/>
　　過瞻美弟飲題<lb/>
傍水誅茅三五椽網魚沽酒杏花前欲知何物堪難弟<lb/>
夜半酣歌不肯眠<lb/>
　　過從子學賢飲<lb/>
小阮才餘犢鼻禈海棠花底奏清尊春光如此休教負<lb/>
眀日催租任打門<lb/>
　　鄉居晏起<lb/>
小樓烟雨乍霏霏支枕消教酒力㣲除却西鄰呼酒外<lb/>
<pb n="KR4e0201_WYG_196-21b"/>
判無剥啄到荆扉<lb/>
　　走筆再送馮使君之楚<lb/>
三吴重地古來聞全楚雄藩更不羣江岸送迎饒竹馬<lb/>
何人不頌大馮君<lb/>
　　其二<lb/>
捲霧凌風青雀開分眀一坐玉山来懸知傲殺南樓月<lb/>
重見千秋庾亮才<lb/>
　　贈張老<lb/>
<pb n="KR4e0201_WYG_196-22a"/>
莫欺貧憊少生涯半畞沙田百種花笑殺東籬黄菊後<lb/>
春光全不到陶家<lb/>
　　調姚山人匡叔<lb/>
羽扇藤衫竹籜冠自言親受九還丹無端却愛人間好<lb/>
不怕山房丹竈寒<lb/>
　　鳦先以書自通於屠青浦有國士之遇賦此贈之<lb/>
于生書記似鄒陽片紙能專上客牀不信比来知己事<lb/>
試聞猶有令君香<lb/>
<pb n="KR4e0201_WYG_196-22b"/>
　　朱定國觧館歸明州贈之得三絶<lb/>
風物清佳浣客愁不知何事憶明州輕舠泛盡東湖色<lb/>
應向婁江問舊遊<lb/>
　　其二<lb/>
兩兒頭角漸嶙峋三載東風絳帳春白虎倘逢明主問<lb/>
可能忘得授經人<lb/>
　　其三<lb/>
惜别飛觴各鬬乾吴江楓落未成寒惟憐十月山陰道<lb/>
<pb n="KR4e0201_WYG_196-23a"/>
不共王家子敬㸔<lb/>
　　題摘阮圖<lb/>
絳紗㣲露玉尖纎搊得新聲字阿咸門外平康佳姊妺<lb/>
即今偷譜不須嫌<lb/>
　　贈照幻禪師一絶句<lb/>
伏牛山下結精廬煉盡羣魔剰一如誰信近来能所盡<lb/>
貫休詩句夢英書<lb/>
　　金澤寺僧為余生日誦經報以一絶<lb/>
<pb n="KR4e0201_WYG_196-23b"/>
除却生辰薦親外酒船何處不沈㝠即今四大留何事<lb/>
勞得山僧為捧經<lb/>
　　題溪山深隠畫<lb/>
古木寒流一兩家柴門晝掩待歸鴉何如只向人間住<lb/>
與客擕壺踏落花<lb/>
　　莊臨甫力田種竹有長者風今六十矣其婿陳生<lb/>
　　　懋謙中表姪也索詩夀之得一絶句<lb/>
庭前種竹一千竿屋後收禾三百㕓欲向而家漆園祖<lb/>
<pb n="KR4e0201_WYG_196-24a"/>
與君重注大椿年<lb/>
　　寄題何鴻臚仁仲甘露園<lb/>
名從鐵甕城邉得人向金莖夢後歸荳䓻梢頭渾欲醉<lb/>
芙蓉葉上未應晞<hi>俱咏甘露也</hi>
　　其二<lb/>
海内争傳杜甫詩何将軍第有園池金魚銀甲從他好<lb/>
第五名髙心自知<hi>君伯兄為閫帥故也</hi>
　　其三<lb/>
<pb n="KR4e0201_WYG_196-24b"/>
一㸃晨光霜欲開露華初潤蕋珠臺墻頭蛺蝶衝眉過<lb/>
却道何郎傅粉来<lb/>
　　其四<lb/>
千株桃李怨春華九畹芳蘭也自嗟水部向來心性别<lb/>
只拈霜管賦梅花<lb/>
　　贈王山人良材二絶<lb/>
返照輕烟暈碧紗翠禽飜罷玉横斜絶勝黄鶴樓中笛<lb/>
落盡還開六月花<lb/>
<pb n="KR4e0201_WYG_196-25a"/>
　　其二<lb/>
爾貎孤山雪裏春能抛玉骨染緇塵懸知不作毛生手<lb/>
却悮江妃自寫真<lb/>
　　聞仲慧治制科業於尊生齋嘲之<lb/>
新水髙槐咽暮蟬尊生齋裏好談𤣥如何半夜篝燈讀<lb/>
只是長楊校獵篇<lb/>
　　曉上人自江右來謁敬美贈之詩云南海楊枝白<lb/>
　　　社蓮老僧無住總隨緣不知逢着文章伯可有<lb/>
<pb n="KR4e0201_WYG_196-25b"/>
　　　衣裳與大顛又行腳山僧不住山正逢居士掩<lb/>
　　　𤣥關却嫌留偈多重障大海長空自往還盖謂<lb/>
　　　余方杜門不易見倚韻立贈二絶<lb/>
有社何須種白蓮澆花挿栁但隨縁從他佛骨原無表<lb/>
那許殘花乞大顛<lb/>
　　其二<lb/>
參盡叢林踏盡山未容輕叩浄名闗霜寒路滑知應否<lb/>
收取三條坐具還<lb/>
<pb n="KR4e0201_WYG_196-26a"/>
　　曉上人自云能草書轉法華千徧謁補陀落迦者<lb/>
　　　再矣告余且復往走筆反前韻止之<lb/>
鯨波千疊海門還勸爾清秋且閉關但使六塵縁境浄<lb/>
眼前長是補陀山<lb/>
　　其二<lb/>
草書時作素師顛一鉢何如但信縁千徧法華從自轉<lb/>
還能舌本吐青蓮<lb/>
　　家弟轉官後寄一詩扇錢叔寶有與君何日共閒<lb/>
<pb n="KR4e0201_WYG_196-26b"/>
　　　身語叔寶日作畫不休而余苦文債刺促因戲<lb/>
　　　題其後<lb/>
王叟時時徴白戰錢翁日日賣青山多生未斷貪名障<lb/>
博得閒身亦不閒<lb/>
　　酬顧不疑<lb/>
秋色衡門好晏眠忽聞流水兩三絃似窺吳下機雲意<lb/>
有句還酬顧彦先<lb/>
　　詹東圖進士以所刻石書見示為成二絶贈之<lb/>
<pb n="KR4e0201_WYG_196-27a"/>
題罷江東㓜婦碑公車二月到京師十三經就如登石<lb/>
除却中郎更有誰<lb/>
　　其二<lb/>
不是君家詹舍人紫㣲房後寫絲綸男兒自有如椽筆<lb/>
一掃燕然萬古新<lb/>
　　答葉茂長觧嘲<lb/>
翟尉歸來客尚新柴門剥啄反嫌頻不如箕踞松風下<lb/>
次第殘編對古人<lb/>
<pb n="KR4e0201_WYG_196-27b"/>
　　其二<lb/>
南牀白簡任他驕贏得餘年不早朝莫道山人無約束<lb/>
雅聞彈事到甘蕉<lb/>
　　送李時養游金陵<lb/>
李生買棹長干游楸局奚囊在兩頭欲覔羊郎劇碁地<lb/>
不知何處是金溝<lb/>
　　仲春二十日後梅花始盛偶成四絶<lb/>
二月行盡初日晴千枝萬枝玉縱横常年花謝今年發<lb/>
<pb n="KR4e0201_WYG_196-28a"/>
始信春遲却有情<lb/>
　　其二<lb/>
色觀空來定幾旬東園初吐屐痕新莫嫌春勒梅花晩<lb/>
也勝無梅負此春<lb/>
　　其三<lb/>
西園幾樹玉横斜雨打風吹一任他縱使春光耗磨盡<lb/>
不甘三月伴桃花<lb/>
　　其四<lb/>
<pb n="KR4e0201_WYG_196-28b"/>
瘦骨崚嶒老不羣怯他春雪愛春雲自從參得羅浮夢<lb/>
消息依稀見幾分<lb/>
　　趙仁甫孝亷来乞其父墓文留山園少時賦此志<lb/>
　　　别<lb/>
幾樹孤山雨後香薄寒憔悴縞衣裳未論詩句清堪比<lb/>
情性都来似趙郎<hi>君詩清絶而貎都雅故云</hi>
　　其二<lb/>
弇園春晝但髙眠箧底都無䛕墓錢揮草為君生别淚<lb/>
<pb n="KR4e0201_WYG_196-29a"/>
一江烟雨孝亷船<lb/>
　　清明日偶成<lb/>
小塚輕風舞紙錢斜陽漠漠草芊芊非闗榆栁無新火<lb/>
總為人家不禁烟<lb/>
　　其二<lb/>
嵗嵗年年世事非朝朝暮暮故人稀唯因白骨無窮盡<lb/>
新鬼猶堪舊鬼饑<lb/>
　　其三<lb/>
<pb n="KR4e0201_WYG_196-29b"/>
楊栁梢頭颺酒旗軟輿憑着暖風吹未論天地藏身處<lb/>
不起兒孫異日悲<lb/>
　　其四<lb/>
葉縣天貽白玉棺滕公石槨在長安争如諶母祠前樹<lb/>
不受人間淚眼彈<lb/>
　　山僮言游客放歌折花者戲答之<lb/>
有例何曽問主君六么三雅任斜曛主人總在茅簷底<lb/>
唱遍龜兹也不聞<lb/>
<pb n="KR4e0201_WYG_196-30a"/>
　　其二<lb/>
携酒㸔花不碍頻唯求酒後䕶殘春不辭樹樹憑攀折<lb/>
孤却眀朝花下人<lb/>
　　衡陽曽生萬里問奇實無奇可問也於其歸口占<lb/>
　　　贈之<lb/>
落魄書生縱酒徒久抛符印著潜夫而今對汝機闗別<lb/>
但語胸中一字無<lb/>
　　其二<lb/>
<pb n="KR4e0201_WYG_196-30b"/>
悟得從前字字非臨岐無淚可沾衣碧天雲盡都如洗<lb/>
不碍衡陽春雁飛<lb/>
　　七夕病中<lb/>
病骨蕭然一葉秋踈簾不捲絳河幽茶𤓰酒果從無分<lb/>
不起人天兩地愁<lb/>
　　其二<lb/>
鄰家乞巧候天孫月轉參横不掩門拙癖病来逾自愛<lb/>
卧陪孤影度黄昏<lb/>
<pb n="KR4e0201_WYG_196-31a"/>
　　其三<lb/>
共君閒傍小溪行愛弟東莊㸔犢耕許與曼殊能許未<lb/>
雖游族姓不求名<lb/>
　　其四<lb/>
沈郎徴事近何如旗鼓蕭翁尚有餘嗒爾相㸔無一句<lb/>
可能消盡腹中書<lb/>
　　和孫中丞登馬鞍山韻<lb/>
千山如笏拱朱樓平楚将雲勢欲浮見說興公新賦就<lb/>
<pb n="KR4e0201_WYG_196-31b"/>
坐令王粲亦銷憂<lb/>
　　其二<lb/>
獨立縹緲之飛樓片語能令紫氣浮却是岳陽題壁後<lb/>
至今天下誦先憂<lb/>
　　贈劉少府四膺臺奬<lb/>
四見旌書下郡墀道傍何限口成碑莫言清白無人賞<lb/>
今日真成有四知<lb/>
　　其二<lb/>
<pb n="KR4e0201_WYG_196-32a"/>
賛公庭館真如洗吟岸烏紗據槁梧劉寵雖亷争得似<lb/>
橐中猶長一青蚨<lb/>
　　其三<lb/>
尚書兩世大名垂喬木干雲蔭後枝處處遺碑應好在<lb/>
知君不是狄公兒<lb/>
　　黄仲髙先輩枉訪有贈<lb/>
蘭芬馝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>藹衿裾一片冲懐玉不如事事擬君家叔度<lb/>
祗輸年少赴公車<lb/>
<pb n="KR4e0201_WYG_196-32b"/>
　　其二<lb/>
四眀才子氣如虹何事低頭王長公誤道姓名登琬琰<lb/>
此身原只在墻東<lb/>
　　題復甫墨牡丹<lb/>
百種沈香亭畔枝錦嫣紅醉午風遲那期虢國夫人到<lb/>
淡掃春山八字眉<lb/>
　　其二<lb/>
半幅生綃墨乍勻天然貎出玉精神朱欄下盡葳蕤鎻<lb/>
<pb n="KR4e0201_WYG_196-33a"/>
却是丹青觧悮人<lb/>
　　蘓山人自張司馬歸云辱倒屣之延而所謀未盡<lb/>
　　　果戲贈一絶<lb/>
博得侯門一笑新鬢霜猶自未迴春人間不遇邢和璞<lb/>
誰向天門禮弄臣<lb/>
　　題瀟湘夜雨有感<lb/>
扁舟十載問瀟湘曽向天東指雁行今夜對牀春夢穏<lb/>
不妨風雨過西堂<lb/>
<pb n="KR4e0201_WYG_196-33b"/>
　　作張令書戲題後<lb/>
貪聞方外有閒居筆硯垂抛樂有餘誰信别生方外事<lb/>
為僧仍作使君書<lb/>
　　仙師處見徐郎有贈<lb/>
雙瞳剪水玉為神皈禮神壇叩宿因自是徐家原有記<lb/>
此兒天上石麒麟<lb/>
　　偶題<lb/>
一間茅屋足沈淪無那虚名轉趂身記得松風陶氏閣<lb/>
<pb n="KR4e0201_WYG_196-34a"/>
玉書先下掃除人<lb/>
　　其二<lb/>
十里香烟夾路岐少年争草步虛詞不知天上原無用<lb/>
只禮身中一字師<lb/>
　　余徳甫見貽籜冠侑以一絶句倚韻和答<lb/>
竹萌含露供朝餐餘籜猶堪劉氏冠不道道人心死盡<lb/>
雨來猶作化龍看<lb/>
　<lb/>
<pb n="KR4e0201_WYG_196-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二十二<lb/>
</p>
<p>
</p>
  </div>
</body>
</text>
</TEI>
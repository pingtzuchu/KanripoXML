<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十八</head> <lb/>
    <p>
<pb n="KR4e0201_WYG_342-1a"/>
欽定四庫全書<lb/>
　弇州續稿巻一百六十八<lb/>
　　　　　　　　　　　　明　王世貞　撰<lb/>
文部<lb/>
　畵跋<lb/>
　　蕭翼賺蘭亭圖<lb/>
余嘗聞趙太史用賢有楊儀憲副舊藏蕭翼賺蘭亭圖<lb/>
後為文徴明待詔所書吳説傅朋䟦偶借閲之太史遂<lb/>
<pb n="KR4e0201_WYG_342-1b"/>
舉以見贈深愧其意悉輟年來酒鎗茶具之類為報此<lb/>
圖向去已千載雖絹墨就渝而神采猶王毋論老比丘<lb/>
與潦倒書生體態曲盡雖蒼頭小妓捧巻執役無不種<lb/>
種臻妙所見古賢名蹟多矣未有能過此者第傅朋䟦<lb/>
内云翼詣辨才朝暮還徃性意習洽一日因論右軍筆<lb/>
蹟悉以所携御府諸帖示辨才相與反覆折難真贋優<lb/>
劣以激發之辨才乃出右軍蘭亭相示翼既見之即出<lb/>
太宗詔札以字軸寘懐袖間閻立本所圖葢狀此一段<lb/>
<pb n="KR4e0201_WYG_342-2a"/>
事書生意氣揚揚有自得之色老僧口呿有失志之態<lb/>
此恐未為實錄攷何延之記乃是見蘭亭巻後辨才不<lb/>
復安梁檻上并翼所携二王諸帖竝借臨寘於几案間<lb/>
後辨才出赴人齋翼遂私至辨才房取得之便赴驛長<lb/>
凌愬報都督齊善行使人召才示詔驚倒欲絶何嘗於<lb/>
初見時即奪取也且老僧跌坐一牀諸執役者浣杯噓<lb/>
咈自若賔主從容寧有爭理口呿不合正為蕭生指擿<lb/>
蘭亭瑕疵不能無甚口耳何傅朋之不審如是其謂出<lb/>
<pb n="KR4e0201_WYG_342-2b"/>
閻右相竊又有疑此畵大抵根抵延之記辭當右相時<lb/>
恐未著聞即有之是文皇所諱寧敢著筆又安知不為<lb/>
陳閎周昉也攷宣和畵譜載御府有吳侁畵賺蘭亭圖<lb/>
今本無御題璽記又稱顧德謙在江南時以畵名偽唐<lb/>
李氏云前有愷之後有德謙其最異者蕭翼取蘭亭圖<lb/>
風格特異但流落未見此本豈即德謙筆耶傅朋語多<lb/>
孟浪獨所記收藏承傳甚明在宋世推重己若是今當<lb/>
何如待詔楷法尤精絶便足稱山隂嫡嗣余仍乞待詔<lb/>
<pb n="KR4e0201_WYG_342-3a"/>
子休承補書何延之記於後休承年己八十餘雖時時<lb/>
見拙筆未隤家聲楊氏尚有定武一帖審其非恪為去<lb/>
之余自有真定武及禇摹帖柳誠懸書羣賢詩孫綽後<lb/>
序庶㡬蘭亭之事備矣<lb/>
　　夫子杏壇圖後<lb/>
大廷尉陳公玉叔寳藏其父憲使公所貽夫子杏壇圖<lb/>
出入必奉以偕至蜀而教鐸所振與文翁相後先此圖<lb/>
出則石室弟子皆披靡矣今年宦游金陵携以就世貞<lb/>
<pb n="KR4e0201_WYG_342-3b"/>
得一恭展吾夫子據磐石坐而鼓琴有穆然深思之度<lb/>
七十二子或環聽或追趨雖各自為態而左凖右規不<lb/>
失誾誾侃侃意其行筆精𦂳設色古雅品在神與妙之<lb/>
間獨程鉅夫䟦謂為吳道𤣥則吾未之敢從道𤣥生平<lb/>
以神氣勝運筆衣縷若菰條所謂呉帶當風者與此絶<lb/>
不類或出陳閎李思訓手聲價何必減道𤣥鉅夫元初<lb/>
為大官嘗亷訪江南者也不當在裴晉公前第晉公遺<lb/>
墨吾故嘗見之元和八年公方自舍人為中丞何暇辦<lb/>
<pb n="KR4e0201_WYG_342-4a"/>
此蝇頭楷宣和御押繇來在書畵贉首今書之䟦尾與<lb/>
印文皆譌玉叔苟能割愛去之余當用海岳菴例改題<lb/>
曰唐名人畵杏壇圖元程鉅夫䟦玉叔許之否<lb/>
　　晉公子重耳出亡圖<lb/>
少保銅梁張公卒而其子錦衣君某某輩來請志銘所<lb/>
贄玉帶重錦悉歸之獨收此一巻乃晉公子重耳出亡<lb/>
圖據䟦或以為李伯時則駁之者以行筆粗細不類或<lb/>
以為趙子昻則有思陵小璽在二者俱所未論獨徐察<lb/>
<pb n="KR4e0201_WYG_342-4b"/>
其筆力精𦂳遒密不事鉛華而自具一種生氣乃至馳<lb/>
騁追逐轉盼耳語之狀無有絲髪遺恨當是北宋以前<lb/>
第一手余所蓄古人物畵多矣獨閻立本蕭翼賺蘭亭<lb/>
周昉聽阮與此三絶可寳也所惜者此圖當有二十餘<lb/>
幀今存者十幀耳而三皆不可考其可考者僅重耳之<lb/>
出蒲僖負羈之私謁與齊桓公具賔主而多從馬齊女<lb/>
與舅犯謀醉公子寘之車而出之秦宗女之來納者五<lb/>
人既渡河舅犯辭而投璧於河介子推中流舷立而笑<lb/>
<pb n="KR4e0201_WYG_342-5a"/>
之及以車旂冕服返晉而已諸圖故當大有致惜乎其<lb/>
不為完璧也雖然比之吉光片羽不為奢哉公子之事<lb/>
偉矣返晉之後其納王破楚召狩盟國錫命之事尤偉<lb/>
恨不更作一圖如周家王㑹以明得志而獨紀此𤨏尾<lb/>
流離之狀葢其所謂不得志乃所以為得志張本也<lb/>
　　宋徽宗雪江歸棹圖<lb/>
宣和主人花鳥鴈行黄易不以山水人物名世而此圖<lb/>
遂超丹青蹊徑直闖右丞堂奥下亦不讓郭河中宋復<lb/>
<pb n="KR4e0201_WYG_342-5b"/>
古其同雲逺水下上一色小艇戴白出沒於淡煙平靄<lb/>
間若輕鷗數㸃水窮驟得積玉之島古樹槎蘗皆少室<lb/>
三花快哉觀也度宸游之跡不能過黄河艮嶽一舍許<lb/>
何所得此景豈秘閣萬軸一展玩間即曉本來面目耶<lb/>
後有蔡楚公元長䟦雖㳫拖不成文而行筆極楚楚與<lb/>
余所藏題聽阮圖同結搆一時君臣於翰墨中作俊事<lb/>
乃爾令人思藝祖韓王椎朴狀<lb/>
　　又<lb/>
<pb n="KR4e0201_WYG_342-6a"/>
據蔡楚公題有四圖此當是最後景耳題之十又六年<lb/>
而帝以雪時避狄幸江南雖黄麾紫仗斐亹於璚浪瑶<lb/>
島中而白羽旁午更有羡於一披簔之漁翁而不可得<lb/>
又二年而北竄五國大雪沒駞足縮身穹廬與飱氊子<lb/>
卿伍吾嘗記其渡黄河一小詞有云孟婆孟婆你做箇<lb/>
方便吹箇船兒倒轉於戲風景殺且盡矣視雪江歸棹<lb/>
中王子猷何啻天壤題畢不覺三歎<lb/>
　　宋名人山水人物畵册<lb/>
<pb n="KR4e0201_WYG_342-6b"/>
雜宋名人山水人物畵一册有曰趙大年雲山者峰勢<lb/>
出沒罨靄中草樹暎帶下為清流白石不減南宫父子<lb/>
有曰李唐春江不老者古松據大石欲攫峽口崩流匯<lb/>
為怒濤陵㟁直上百歩未己於諸畵中最為師子吼有<lb/>
曰劉松年溪隱者山田者翠屏削立雲表孤莊枕清漣<lb/>
平疇交遠風各極其致曰馬遠觀梅者老挺踈枝秀出<lb/>
物表對題御書一絶句沓拖不成語復不成字休承定<lb/>
以為宋高宗筆余謂高宗必不落夾乃爾當是光寧所<lb/>
<pb n="KR4e0201_WYG_342-7a"/>
題也遠又有曰松下揮翰者一老人據案絶似猶龍公<lb/>
但不知定否五千言耳覺天骨與天機並秀遠又曰觀<lb/>
瀑者不敢當棲賢三峽或於天竺六橋間雨後得此㣲<lb/>
尚有曰夏珪遠浦歸帆者三樹掩暎斐亹天際一帆斷<lb/>
岫明滅自足好致有曰趙千里水閣納凉者當是狀其<lb/>
邸中景耳六月閲此薫風自來饒令人忘暑有曰金谷<lb/>
園者寫五十里錦障宛然在目以無名欵屈署此殆不<lb/>
減陳閎李思訓有曰柳洲者以二月間輞川小沜西湖<lb/>
<pb n="KR4e0201_WYG_342-7b"/>
麯塵拂拂恨少青帘㸃綴曰高閣觀潮者則錢塘一曲<lb/>
耳都不見伍大夫拍堤勢有曰寒山拾得者偃蹇自恣<lb/>
可掬想為世尊作貴輔疲津梁不得不托魚服以逃有<lb/>
曰閻次平小景者嵐頂<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>當作叔明鼻祖其它緑樹<lb/>
豐縟甚近自然有曰次平松溪别業者尤精勁可愛乃<lb/>
知唐伯虎周臣於此取之不盡有曰李嵩内苑圖者或<lb/>
光堯德壽宫冷泉小景耶若以擬宣和延福諸位則大<lb/>
寂寥有曰松下鼓琴者大具悠然自得意内不見署名<lb/>
<pb n="KR4e0201_WYG_342-8a"/>
而人物冠服都雅恐是馬和之有曰松間醉卧者忽忽<lb/>
幕天席地時其阮嗣宗耶劉伯倫耶不知有吾身此樂<lb/>
最為甚令人作糟丘侯想有曰雪閣者險而瘠絶惟小<lb/>
具暖㡌足曲肱耳便不煩洛陽令剥啄有曰霞嶺扁舟<lb/>
者宛然孤鶩齊飛境漁舟欵乃入高柳夕陽中老子於<lb/>
此興復不淺有曰風雨泊舟者雖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>晦霡霂而不作陽<lb/>
侯怒舷底足濁醪便不妨倚枕聽敲篷滴瀝有曰採蓮<lb/>
圖者殆若耶溪蓮女耶獨不能貌笑隔荷花共人語耳<lb/>
<pb n="KR4e0201_WYG_342-8b"/>
有曰栁隂放棹者意甚佳而小恨剥落有曰劉阮天台<lb/>
者大類前金谷而自然勝之天台石梁今漸坦陁可涉<lb/>
而求欲界仙都一尺地不得矣劉阮事當不誣其謂半<lb/>
歳而當人間數世不敢以為然也有曰高閣燕息者麗<lb/>
敞靜好而不作五侯炎色其晉公午橋白傅履道甲乙<lb/>
耶署名不能雅或休承别有據聊因之右為幀凡二十<lb/>
有七其可考者僅八人趙大年名令穰宋宗室也官<hi>闕</hi>
州觀察使千里名伯駒南渡後宗室也至浙東兵馬鈐<lb/>
<pb n="KR4e0201_WYG_342-9a"/>
轄李唐河陽三城人有名徽宗朝閻次平待詔仲子有<lb/>
名孝宗朝李嵩夏珪劉松年俱錢塘人馬遠河中人俱<lb/>
有名光寧朝後先祗候翰林賜金紫是八人者雖不敢<lb/>
望李成范寛北苑西臺之盛而跌宕殘山剰水間亦無<lb/>
有與之執鞭弭而周旋者後二幀則空繡其一是滕王<lb/>
閣景右嚮而虛其左填以王子安詩序其可辨字百之<lb/>
一二其一亦當是閣景左嚮而虛其右所繡字尤細若<lb/>
蚊睫令少年離朱於晴窓下辨之不能得十餘字以攷<lb/>
<pb n="KR4e0201_WYG_342-9b"/>
韓退之所為記復不合竟不知其何文也畵品精工之<lb/>
極與書俱不可望蹊徑况敢雌黄雖然昔人稱薛夜來<lb/>
為針神而唐季女仙有盧眉娘者於一尺生絹繡法華<lb/>
經七巻今此三寸絹僅得七百字唐文似亦不足多詫<lb/>
也列子謂宋人刻沐猴棘端紀昌以燕角之弓搠蓬之<lb/>
箭射虱貫心而懸不絶噫吾向者以為寓言耳世固不<lb/>
乏此手與此眼哉<lb/>
　　宋人雜花鳥册<lb/>
<pb n="KR4e0201_WYG_342-10a"/>
右宋人雜花鳥一册凡二十八幀為竹鶴一為松鹿一<lb/>
為梅月雙雉一為桃花遊蜂一為梅竹幽鳥三為梅竹<lb/>
雙鳥一為雙榴幽鳥一為白頭冬青一為梅花小鳥一<lb/>
為杏花白練一為碧桃瓦雀一為枇杷青鳥一為翠禽<lb/>
香柑一為白榴小鳥一為鶺鴒之在雪樹者一枯柳者<lb/>
一雪灘者一為蘆渚九鷺者一為來禽黄頷者一為蒼<lb/>
鵝之在梅花下而理羽者一浴者一為鵪鶉者二為魚<lb/>
虎之立蓮房者一立枯荷者一為遊蜂墨蕙者一其渲<lb/>
<pb n="KR4e0201_WYG_342-10b"/>
染生色窮態極變與真宰爭勝毫楮間徃徃能奪之惜<lb/>
廢題欵不顯畵人名而所可辨者僅趙昌馬遠呉伯毛<lb/>
和呉珪及宗室彛齋孟堅而己昌品在神妙間遠次之<lb/>
子固亦有士風不俗其它於畵史不甚琅琅而致佳乃<lb/>
爾藉令李後主宣和帝用宋明圍碁例作大中正而徐<lb/>
熈黄筌邊鸞易元吉佐進退丹鉛間不知其妙又當何<lb/>
如也耶然余此本是汰數十本中得者當為眼底第一<lb/>
　　宋畵香山九老圖<lb/>
<pb n="KR4e0201_WYG_342-11a"/>
家弟自秦中歸手一巻相示云得之朱大叅孟震者攷<lb/>
之似是香山九老圖多正統以後不知名人䟦僅有咸<lb/>
淳時一僧復誤裝於後而雪齋老人者至目為趙大年<lb/>
筆大年長山水小景汀洲蘆鴈不言作人物及界畫樓<lb/>
臺也畵史稱劉松年有九老圖此豈其筆耶樂天自歸<lb/>
洛六十八而得風疾乞骸以刑部尚書致仕至七十而<lb/>
愈乃㑹故懐州司馬胡杲年八十九衛尉卿吉旼年八<lb/>
十六右龍武軍長史鄭據年八十四益州長史劉真年<lb/>
<pb n="KR4e0201_WYG_342-11b"/>
八十二前侍御史内供奉盧真年七十八前永州刺史<lb/>
張渾亦年七十而秘書監狄兼謩河南尹盧貞以未七<lb/>
十雖與㑹而不及列合之得九人飲於履道里之居第<lb/>
皆有歌詩紀之而樂天自叙其事所謂洛社耆英㑹也<lb/>
一曰香山九老者樂天時時遊香山之龍門寺故名而<lb/>
是圖所謂有亭有船有叟白鬚飄然若依稀乎履道里<lb/>
者然攷池上篇水五之一竹九之一島樹間之而今水<lb/>
與樹勝而竹太不勝又無中高橋石罇紅蓮折腰菱華<lb/>
<pb n="KR4e0201_WYG_342-12a"/>
亭鶴紅綃紫綃蠻腰素口之屬而分配琴奕書畵以綴<lb/>
其寂寞不知松年旁礴時當爾耶第其絹素之精與位<lb/>
置結搆之匀整往往有宣政間應制風範吾生平雅慕<lb/>
樂天自納節來頗治弇山園以希十五年後耆英之盛<lb/>
而今復厭且棄之矣兹與吾弟約異時肖吾貌必不為<lb/>
樂天如不為僧贊寧者當為百三十六歳之李元爽哉<lb/>
　　題惠崇江南春意<lb/>
惠崇詩僧也畵品不能當荆闗半而今所覩平湖小嶼<lb/>
<pb n="KR4e0201_WYG_342-12b"/>
汀花水禽漁舟茅舍便娟映帶種種天趣故非南渡後<lb/>
人所及者老米謂五季以來畵江南景稍清遠者輙為<lb/>
王摩詰而實非使不作惠崇題識將無以為摩詰耶此<lb/>
巻自楊先生應寧而歸之陳從訓從訓亦京口人也春<lb/>
時喚小刀焦山北固間出圖而歌張志和桃花流水按<lb/>
之當與江山俱響應矣<lb/>
　　醉道士圖<lb/>
此圖文休承司諭鍳定以為李檢法公麟所作叙其家<lb/>
<pb n="KR4e0201_WYG_342-13a"/>
世收藏甚詳且謂張僧繇曽作醉僧圖傳於世懷素有<lb/>
詩云人人送酒不曽沽終日松間繫一壺草聖欲成狂<lb/>
便發真堪畵入醉僧圖道士毎以此嘲僧羣僧於是聚<lb/>
鏹數十萬求閻立本作醉道士圖並傳於代於是范長<lb/>
壽亦為之而公麟繼焉攷郭若虛圖畵見聞志及坡公<lb/>
所臨懷素絶句信然然求其所謂為公麟不可得也後<lb/>
閲坡公外集嘗題一圖云僕素不喜酒觀正父醉道士<lb/>
圖甚畏執杯持耳翁也章子厚題其後云僕觀醉道士<lb/>
<pb n="KR4e0201_WYG_342-13b"/>
圖展巻末諸君題名至子瞻所題發噱絶倒坡公再題<lb/>
云熈寧元年十二月二十九日再過長安㑹正父於毋<lb/>
清臣家再觀醉道士圖見子厚所題知其為予噱也持<lb/>
耳翁余固畏之若子厚乃求其持而不可得者他日再<lb/>
見復當一噱子厚復題云酒中固多味恨知之者寡耳<lb/>
若持耳翁已大苛矣子瞻性好山水尚不肯渡仙游潭<lb/>
况於此而知味乎宜其畏也按仙游潭事别見一小説<lb/>
所謂拚命能殺人者二公一好酒一不能飲而又俱工<lb/>
<pb n="KR4e0201_WYG_342-14a"/>
謔故爾然譬之兩訟師子厚尤嚚也此圖所載道士<hi>闕</hi>
者二十矣從而醉者十有七為醉之事稱之曲盡潦倒<lb/>
落魄情狀而獨少執杯持耳翁亦大缺典余故補二公<lb/>
相謔語記之以為壺史一段佳話也<lb/>
　　李龍眠理帛圖<lb/>
此圖精工古雅之極據馮海粟倪雲林定以為理帛圖<lb/>
然縫紉亦有之又定以為李龍眠即周昉不是過也海<lb/>
粟歌爽朗有竒致結法踈野正是真跡雲林與鄧文肅<lb/>
<pb n="KR4e0201_WYG_342-14b"/>
皆負墨池聲孔炎其善寳之<lb/>
　　李伯時姑射仙圖<lb/>
列子稱藐姑射之山有神人焉肌膚若氷雪綽約如處<lb/>
子然不言其乗龍御氣而此李伯時所貌與遜功帝所<lb/>
題謂為姑射仙像攷宣和畵譜亦有之當不誤也後有<lb/>
紹興圖記及賜朱勝非四字當是以故相領宫觀侍講<lb/>
席沾此葛楚輔䟦筆意殊遒美第稱紹熈二年尚書左<lb/>
僕射按公以四年始自元樞稱右丞相而此云左僕射<lb/>
<pb n="KR4e0201_WYG_342-15a"/>
僕射之不為僕射者十六年矣楊亷夫陳道復後先鑒<lb/>
定以為真跡二公之筆或老而勁或放而雅更的然可<lb/>
寳也桑慎等三䟦亦佳故為題其後<lb/>
　　題劉松年大厯十才子圖<lb/>
潘子過余示此巻乃劉松年繪大厯十才子其樹石琴<lb/>
阮茶竈之類皆精密得五季隨意而人物尤妍雅有韻<lb/>
與此君所圖西園雅集頗埒毋論真跡臨本翩翩伯時<lb/>
子昻季孟間矣十才子為錢左司劉隨州郎員外獨孤<lb/>
<pb n="KR4e0201_WYG_342-15b"/>
常州盧郎中孫舍人崔集賢之屬其詩名膾炙人口不<lb/>
已而流溢丹青致足羡也雖然名者造物所忌詩以陶<lb/>
寫性靈抒紀志事而已要不必有此名即無論鄴中淪<lb/>
謝而是十才子無一登三事者豈所遘人人綘灌耶追<lb/>
昔撫今不覺<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然因而墨池一泓生小鱗甲也題後行<lb/>
自悔矣<lb/>
　　趙千里畵大禹治水圖<lb/>
秋日馬用昭叅軍出趙千里寫大禹治水圖見示命題<lb/>
<pb n="KR4e0201_WYG_342-16a"/>
百榖畵家董狐以為得周文矩筆非千里所能辦而吾<lb/>
弟敬美自陜歸嘗縱觀砥柱辨其治龍門三峽時事余<lb/>
不善鑒畵又不獲觀砥柱之勝唯有歎賞驚絶而已吾<lb/>
家夷甫論人物以經阿平品目則不復措意今有兩阿<lb/>
平在予復何言<lb/>
　　又<lb/>
䟦後復從馬君索閲一過其人物古雅之甚真有非趙<lb/>
千里所能辦者千里秀麗而小綿弱去此尚在尋丈外<lb/>
<pb n="KR4e0201_WYG_342-16b"/>
此北宋以前人作但不必周文矩耳<lb/>
　　廬陵五公像<lb/>
沈純甫藏廬陵五君子像出示余俾題尾歐陽少師以<lb/>
文冠宋氏而周丞相楊秘監亦窺藩焉其博識則皆出<lb/>
藍矣承相雖不甚矯矯然天下信其為長者秘監難進<lb/>
易退超然不滓於韓史之手人尤高之楊通判之死難<lb/>
胡侍郎之抗疏遂皦然與日月爭光所謂一擲得盧者<lb/>
廬陵山邑獲有之為千古文獻嚆矢盛哉純甫彈事不<lb/>
<pb n="KR4e0201_WYG_342-17a"/>
減胡公而一時遘禍尤烈其文辭已駸駸在丞相秘監<lb/>
前異時勿令歐陽獨步可也秘監之子東山先生代著<lb/>
亷勁聲而文信公收宋三百年正氣恨不覩其像為此<lb/>
巻小闕䧟䟦尾劉須溪真逸民不俗也<lb/>
　　張端衡山水<lb/>
此二畵以少陵二語為題系各兩韻不能佳書亦沓拖<lb/>
平平耳後有一詩云端衡寫作無聲詩留與拙堂伴幽<lb/>
獨書體出眉山而不能去俗欵曰次仲印識又曰司馬<lb/>
<pb n="KR4e0201_WYG_342-17b"/>
當是温國孫或司馬才仲弟也攷畵史端衡張姓京口<lb/>
人舉進士調句容尉以丹青名此圖穠淡斐亹中有遒<lb/>
勁飛逸氣風樹澗溜絶得郭河陽筆雲嶺墨韻間似僧<lb/>
巨然今人見懵董山便歸之襄陽父子以故有題作米<lb/>
元暉馬端衡者乃至以為司馬君實及老章此尤癡人<lb/>
前説夢大可笑也且書法似出一手而强作三四體蹊<lb/>
逕宛然欽之宜急去此蛇足僅留次仲一䟦縱不能超<lb/>
宋復古燕穆之亦豈出南渡殘山剰水下哉<lb/>
<pb n="KR4e0201_WYG_342-18a"/>
　　古十八學士圖<lb/>
彭茂才出示此圖其人物器飾臺榭工緻古雅之甚是<lb/>
五代北宋人筆無疑文待詔徵仲䟦其後云損益周文<lb/>
矩文㑹圖而加精者也或云是十八學士圖曽見仇英<lb/>
臨本不舛然以余所摹兵科藏本勘之亦不甚合第圖<lb/>
止十六人而前有毁損小幀許故當是十八人也内貴<lb/>
人幘皆長耳直領衫腰束帶或繫絲帛或有方團而垂<lb/>
撻尾賤者幘皆短耳盤領衫窄帶似飾銅鐡攷之晉唐<lb/>
<pb n="KR4e0201_WYG_342-18b"/>
二史輿臺奴𨽻皆束銅鐡帶第云幘裹進賢冠則長耳<lb/>
惠文冠則短耳初不以貴賤分此却不可曉樂有笙笛<lb/>
箏瑟阮之屬中一歌者凡六人皆地坐据斑文褥一人<lb/>
僂立持樂句所謂部頭也此最近古或人云徵仲䟦是<lb/>
其伯子壽承筆然翩翩有父風彭子要余題尾因畧記<lb/>
之以表一代之制且為異時玉堂高㑹張本云<lb/>
　　再題十八學士巻<lb/>
毎閲巻中蘇世長状䫉為之絶倒因記其在隋二事其<lb/>
<pb n="KR4e0201_WYG_342-19a"/>
一大業中為都水使者煬帝嘗謂之曰卿面何類病驢<lb/>
世長再拜嗚呼以手據地蹙項敗面作病驢狀羣臣掩<lb/>
口而笑帝大悦賜帛百尺其一在陜里邑犯法不能禁<lb/>
乃引咎自撻於㕓伍伯疾其詭鞭之流血不勝痛呼謈<lb/>
而走因戲書巻後再閲之寧不再為絶倒也史稱其有<lb/>
機辨嗜酒簡率無威儀葢宛然矣第其仕唐能直諌又<lb/>
有子良嗣為通明相神堯數賞其直而數調誚之當亦<lb/>
以此<lb/>
<pb n="KR4e0201_WYG_342-19b"/>
　　摹古畵後<lb/>
右集古畵摹四本合一巻其一為顧凱之女史箴内當<lb/>
熊一叚顧本乃是五代人摹筆余嘗于丁卯秋都門外<lb/>
蕭寺中見之獨愛所畵當熊事元帝貌竒偉有帝王度<lb/>
額上壯髪如昭儀傳語熊勢直上可畏偼伃挺往而意<lb/>
舒徐兩宫監交㦸熊宛然若生後聞在嘉興項元汴所<lb/>
未及摹先乞陳方伯子兼略節本傳數語以俟今年秋<lb/>
始得請於元汴之兄少參子信足其事其二為閻立本<lb/>
<pb n="KR4e0201_WYG_342-20a"/>
蕭翼賺蘭亭圖是唐人絶高手周昉李昭道之流然非<lb/>
立本也畵潦倒書生及老僧張口爭辨從者揚湯止沸<lb/>
狀皆妙絶千古後呉説傳朋記此圖流傳乃文待詔所<lb/>
書者咄咄逼黄庭余既已獲之趙太史不忍數展亦摹<lb/>
之而乞休承臨待詔書休承長於待詔書時五歳宛爾<lb/>
箕裘也其三周昉擘阮圖真跡得之陸司空與繩其畫<lb/>
擘者聽者雖耳指間皆有生趣丹青之能事極矣本挂<lb/>
幅今摹作行巻後有宣和題押蔡元長詩今俱乞公瑕<lb/>
<pb n="KR4e0201_WYG_342-20b"/>
書之其四王摩詰奕碁圖有宣和題識而不甚真似是<lb/>
畫院筆然亦工緻此巻舊藏陸太宰全卿轉入崑山顧<lb/>
氏後復為袁繩之憲副所得余别見摩詰所為序及與<lb/>
其弟縉裴廸三詩意甚愛之因從繩之借摹而乞俞仲<lb/>
蔚小楷題敘詩於後葢明日而仲蔚病且死矣葢絕筆<lb/>
也摹出仇實夫之子以故大都得十之八九譬之禊帖<lb/>
不減歐禇臨跡也余每見畫苑諸家盛推唐以前畫多<lb/>
神妙品不敢盡信今觀此摹本毋論仇實夫即使趙呉<lb/>
<pb n="KR4e0201_WYG_342-21a"/>
興畢力為之亦不敢望其藩籬何况下者葢精工古雅<lb/>
之跡可尋而生峭流動之氣難學故也近代呉子輩才<lb/>
得元人一二筆輙目中無北宋以前故為拈出之<lb/>
　　豳風圖畫<lb/>
此巻為豳風圖五幀林子煥作子煥於書畫史俱不載<lb/>
而畫筆頗遒𦂳可鴈行馬和之小篆系詩尤淳雅可重<lb/>
解大紳每章以行草釋而後䟦之神采奕奕動人大紳<lb/>
所謂吏部侍郎許公者攷其時則吾郡叔雝先生也叔<lb/>
<pb n="KR4e0201_WYG_342-21b"/>
雝名思温佐長陵以靖難顯名取大官而能寳此其亦<lb/>
思王業艱難之所自乎今以語介胄紈袴之士知者鮮<lb/>
矣<lb/>
　　清明上河圖别本<lb/>
張擇端清明上河圖有真贗本余俱獲寓目真本人物<lb/>
舟車橋道宫室皆細於髪而絶老勁有力初落墨相家<lb/>
尋籍入天府為穆廟所愛飾以丹青贗本乃呉人黄彪<lb/>
造或云得擇端藁本加刪潤然與真本殊不相類而亦<lb/>
<pb n="KR4e0201_WYG_342-22a"/>
自工緻可念所乏腕指間力耳今在家弟所此巻以為<lb/>
擇端藁本似未見擇端本者其所云於禁煙光景亦不<lb/>
似第筆勢遒逸驚人雖小麄率要非近代人所能辦葢<lb/>
與擇端同時畫院祗候各圖汴河之勝而有甲乙者也<lb/>
吾鄉好事人遂定為真藁本而謁彭孔嘉小楷李文正<lb/>
公記文徵仲蘇書呉文定公䟦其張著楊凖二䟦則壽<lb/>
承休承以小行代之豈惟出藍而最後王禄之陸子傅<lb/>
題字尤精楚陸於逗漏處毫髪貶駁殆盡然不能斷其<lb/>
<pb n="KR4e0201_WYG_342-22b"/>
非擇端筆也使畫家有黄長睿那得爾<lb/>
　　又<lb/>
按擇端在宣政間不甚著陶九疇纂圖繪寶鑑搜括殆<lb/>
盡而亦不載其人昔人謂遜功帝以丹青自負諸祗候<lb/>
有所畫皆取上㫖裁定畫成進御或少増損上時時草<lb/>
創下諸祗候補景設色皆稱御筆以故不得自顯見然<lb/>
是時馬賁周曽郭思郭信之流亦不至泯泯如擇端也<lb/>
而清明上河一圖歴四百年而大顯至勞權相出死搆<lb/>
<pb n="KR4e0201_WYG_342-23a"/>
再損千金之直而後得嘻亦已甚矣擇端他畫余見之<lb/>
殊不稱聊附筆於此<lb/>
　　梁楷叅禪圖<lb/>
圖中毖芻為宰官説法大有態第未見的然為梁楷筆<lb/>
攷灤城公集亦不見此三偈而結法秀逸瀟洒<hi>闕</hi>同叔<lb/>
欹傾沓拖體全不類偈辭讀之便堪拍碎金面碁盤是<lb/>
徑山石頭本色亦非此公所辦也縫篆乃柯奎章家物<lb/>
印文眉山蘇氏云云恐蘇後人收藏私識耳伯起多米<lb/>
<pb n="KR4e0201_WYG_342-23b"/>
顛伎倆强標之曰梁楷畫同叔書欲博余新集兩部而<lb/>
休承復依違其間但令佳足矣何必真同叔梁楷哉<lb/>
　　題馬遠山月彈琴圖<lb/>
馬河中畫筆意殊楚楚秀骨天發不墮蹊逕所小恨者<lb/>
若孫䖍禮之於書耳此圖一道人焚香鼓琴於山月清<lb/>
泉間尤自超絶孔炎王孫走使二千里索余題鑒余方<lb/>
清齋謝客拈筆為作數語試於夾池讀之此琴或能與<lb/>
衆山皆響也<lb/>
<pb n="KR4e0201_WYG_342-24a"/>
　　閲古堂石刻馬<lb/>
閲古堂馬石刻不言是何人筆長僅尺咫而為馬四十<lb/>
餘其驕嘶逸馳雄爭野適之狀種種神絕當是長康道<lb/>
碩筆非曹韓而下所能辦也堂在韓平原南園平原藏<lb/>
書畫傾天府刻此於石葢亦寶愛之極後為勝國諸名<lb/>
士凡十九人歌詩各極馳騁而不能得少陵丹青引一<lb/>
句令人慨然興才難之歎<lb/>
　　蘓黄小像<lb/>
<pb n="KR4e0201_WYG_342-24b"/>
舊傳蘇長公為五祖戒後身黄豫章為涪州學佛女子<lb/>
後身及讀其詩覺長公瑰麗而稍沓拖類呉興富兒郎<lb/>
豫章矯勁麄澁不耐軟欵絶無支公顧婦姿態今觀二<lb/>
遺像而得其臞然嫣然者乃信所傳之非妄也孔炎以<lb/>
為何如<lb/>
　　二趙書畫歸去來辭<lb/>
余生平好靖節之為人而不能忍饑又不任負耒中間<lb/>
强顏一出葢望而愧之獨於其文章雖愧之而不能釋<lb/>
<pb n="KR4e0201_WYG_342-25a"/>
手今年春得此巻於㓜于以為二趙名筆謂千里畫子<lb/>
昻書也畫中草樹俱秀發而人物尤精雅有生趣當是<lb/>
北宋筆何止千里若子昻則紛披縱放老手出入北海<lb/>
不復尋山隂門逕矣署尾稱延祐七年八月書於杭州<lb/>
鹽橋寓舍考之傳公以六年自學士承㫖予告還還三<lb/>
年而卒其時葢六十七亦可以書此辭惜小晩耳題筆<lb/>
重為撫然<lb/>
　　又<lb/>
<pb n="KR4e0201_WYG_342-25b"/>
家有陶靖節歸去來辭趙千里畫子昻書以為三絶故<lb/>
將軍曽子澄走二千里來訪我海上慷慨語合適槖恥<lb/>
無以佐行色因輟贈之且以銀裝呉鉤侑焉子澄百戰<lb/>
取將印一失口而見敓歸畊汝陽山中蘧蒢之舍蟹螺<lb/>
之畆與柴桑無異其濁酒清歌放浪自快亦不減靖節<lb/>
翁第人謂呉鉤侑歸去來巻非分將無冐老子韓非同<lb/>
傳譏乎是不然靖節咏荆卿亦豈嘿嘿遂忘世者有如<lb/>
子澄提此鉤斷北單于首博斗大通侯印乗四望車却<lb/>
<pb n="KR4e0201_WYG_342-26a"/>
以歸去來巻手持擲還王大夫亦豈不快事哉丈夫為<lb/>
龍為蠖何所不可因書此以俟<lb/>
　　趙松雪畫山水<lb/>
趙承㫖書畫垂三百年賞鑒家愈寶購之以其能集大<lb/>
成也此圖布景設色極精密而時時有象外意不作殘<lb/>
山剰水一筆當於輞川營丘間求之評者稍有墨渝之<lb/>
惜是不見邢娙何敝衣曵帚裴令君麄服亂頭態耳何<lb/>
足寘眥喙其後<lb/>
<pb n="KR4e0201_WYG_342-26b"/>
　　趙吳興畫兩馬<lb/>
吳興畫兩馬其前馬從容細歩與前人顧盻呼侣之意<lb/>
後人攀鞍欲上不得後馬搐尾頓蹄欲馳而後隱忍態<lb/>
描寫殆盡偶一開巻宛然若生故不必以龍䰇鳯臆嘶<lb/>
風逐電為快也<lb/>
　　題黄大癡畫<lb/>
大癡老人黄子乆作此圖菴靄戍削各極其致而秀潤<lb/>
蒼古之氣自出塵表葢自荆闗中來而㣲采馬夏者也<lb/>
<pb n="KR4e0201_WYG_342-27a"/>
余故游錢塘桐廬諸山大都類是披巻怳如見故人便<lb/>
欲卜一㕓其間而不可得故於詩三致意焉詩韻本鐵<lb/>
篴道人楊亷夫欲以竒勝故取險諢而遂無一語合作<lb/>
歩之者王逢姚公綬輩皆名手亦為韻所牽塞白而已<lb/>
余能笑之而復歩之將使後人復笑後人也第亷夫名<lb/>
壓勝國東南半壁天書法亦自老勁一時耳鑒之士至<lb/>
忌大癡而爭趨鐵篴余謂顧子其姑無論鐵篴而寳大<lb/>
癡可也顧子字汝善故相文康公諸孫以文學世其家<lb/>
<pb n="KR4e0201_WYG_342-27b"/>
　　錢舜舉畫陶徵君歸去來辭後<lb/>
呉興錢選舜舉畫陶元亮歸去來辭獨多余所見凡數<lb/>
本而此巻最古雅翩翩有龍眠松雪遺意第少却僮僕<lb/>
歡迎稚子候門三徑就荒松菊猶存一叚柴桑景當是<lb/>
兵燹時不免破鏡耳宋南宫仲温以章法書此辭遒密<lb/>
勁媚却堪作三絶也錢太宰溥謝少宗伯宇馬太常紹<lb/>
榮竭蹷而趨仲温尚不至邯鄲歩馬初冐周姓後始復<lb/>
故余病痁初起值小凉䟦此忽憶南史載元亮與彭城<lb/>
<pb n="KR4e0201_WYG_342-28a"/>
劉遺民雁門周續之同隱匡廬傍時謂之潯陽三隱元<lb/>
亮任真樂天㝠跡隱顯故當推為龍首遺民跡挂塵外<lb/>
而栖心淨土猶涉趣舍聊屈稱腹續之金華之學著聲<lb/>
九重竟接萬乗雖不膺蟬冕而移止鍾山以殁猶恐不<lb/>
稱尾耳今世三尺兒知有元亮而無能舉遺民續之者<lb/>
故附志於此<lb/>
　　題古畫王昭君圖<lb/>
余覩王昭君出塞圖後先凡三本頗具漢家威儀而呼<lb/>
<pb n="KR4e0201_WYG_342-28b"/>
韓邪來迓則極騎吹駝毼氊車弓槊之盛賓主初覿懽<lb/>
情與肅容兩稱而此圖則僅導者數胡騎亦有漢兒一<lb/>
以琵琶後隨一槖駝載服裝而已雖復低眉掩抑作怯<lb/>
寒狀而<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御皆寛然暇逸意是出塞以後事䟦尾當有<lb/>
題識今失之不辨何人與何代然其用筆殊精密而畨<lb/>
馬猶有䟤䟦驕嘶之致宛然胡瓌張戡家風似非南渡<lb/>
以後供奉手所辦也昭君以良家子困掖庭不勝牢慅<lb/>
憤鬱慨然請逺適又用其俗配呼韓邪子生二女此與<lb/>
<pb n="KR4e0201_WYG_342-29a"/>
張元呉昊何異而書生弄筆往往深憐而重與之獨渠<lb/>
宗介夫得其情與事曰漢恩自淺胡自深人生樂在相<lb/>
知心雖然坐此二語令人勘破其方寸不待許馮瀛王<lb/>
而後惡其不純也則可笑已<lb/>
　　題王叔明湖山清曉圖<lb/>
叔明成文敏宅相故於丹青獨妙冠一時余所見多矣<lb/>
其向背出没皴㸃分理小不無䖍禮之恨獨此巻最為<lb/>
超絶曉色初動湖翠山紫直撲人眼睫間其樹皆作白<lb/>
<pb n="KR4e0201_WYG_342-29b"/>
蓮社中法尤見古雅非近峰數拳斷以為摩詰不亦公<lb/>
麐矣嘆賞之不足故歌之而仍題其後<lb/>
　　水亭圖<lb/>
此水亭圖乃永嘉王朋梅為吾呉朱澤民寫者攷圖繪<lb/>
寶鑑王振鵬字朋梅得幸元仁宗賜號孤雲處士舊呉<lb/>
志澤民以文學為趙承㫖薦授國史編修遷鎮東儒學<lb/>
提舉再起浙省叅謀攝守長興以終按朋梅於字義無<lb/>
取恐亦别號而孤雲則仁宗所特賜也䟦語俱稱征東<lb/>
<pb n="KR4e0201_WYG_342-30a"/>
提舉元故無此官鎮東或路名然亦不可攷矣朱之後<lb/>
若憲副公尚書公能大其宗世世奕葉無事喬木而為<lb/>
之子孫者再失再復愈寶而愛之求諸名公詩什以侈<lb/>
大其事宋時郡有秘校者其樂圃之勝聞東南然冄易<lb/>
代而不可究跡至讀元少保盧賓客諸咏而若新即畫<lb/>
力亦僅五百年耳所托以不朽者文也朂之哉<lb/>
　　梅竹雙清巻<lb/>
梅獨為百花魁而竹能離卉木而别自成高品者以其<lb/>
<pb n="KR4e0201_WYG_342-30b"/>
精得天地間一種清真氣故也竹自文湖州蘇端明後<lb/>
有梅道人呉仲圭以至近代王孟端而梅則楊補之外<lb/>
獨推山農王元章然呉子輩謂其命㫖涉淺為境易窮<lb/>
而往往下其品㡬於無處生活今年六月信陽王太史<lb/>
祖嫡以元章梅仲圭竹合一巻寄余開巻時令人鼻端<lb/>
拂拂有玉清蓬萊想遂乞休承諸君為詩歌美之而余<lb/>
繼焉或謂戴凱之范致能所撰二譜至數百千種且以<lb/>
大庾萬樹渭濱千畆而此寥寥一枝胡取也是不然正<lb/>
<pb n="KR4e0201_WYG_342-31a"/>
復以簡貴勝耳巻首為沈民則學士題元章仲圭各有<lb/>
詩弁尾而梅前有一歌亦自麄豪周疑舫伯器䟦第賞<lb/>
其語不能辨其人攷印章有所謂㑹稽外史似楊維禎<lb/>
而詞氣亦類之第不聞其别號竹齋闕疑可也巻後收<lb/>
藏有東呉文學世家印豈故為呉中物太史偶得之耶<lb/>
似有不偶者故附記於後<lb/>
　　美人調鸚圖<lb/>
此圖不知誰作有坦坦者題作梅邊美人圖又有題為<lb/>
<pb n="KR4e0201_WYG_342-31b"/>
杏花者最後陸子淵詹事鑒定為周昉美人調鸚圖葢<lb/>
畫中紅杏一樹枝上一鸚鵡美人倚磐石挼小花引之<lb/>
當以子淵題為正坦坦不知何許人有玉堂學士章記<lb/>
洪武中劉三吾學士别號坦坦翁當即此公而九十翁<lb/>
沈夢麟元官入國朝不仕而三典鄉試其他若顧博士<lb/>
曹子文輩皆國初名士也劉學士詞翰俱已耄不辨其<lb/>
為杏花固當畫筆是五季宋初之絶精工者雖靡周昉<lb/>
題識斷非後人所能辦也<lb/>
<pb n="KR4e0201_WYG_342-32a"/>
　　趙承㫖畫陶靖節事<lb/>
趙承㫖好圖陶靖節高逸事及歸去來辭余先所覩凡<lb/>
十本皆不能如此圖之妙其工力與李伯時抗衡而曲<lb/>
盡瀟灑夷穆之度令人宛然有北窻羲皇上人想所貌<lb/>
王檀二江州龎叅軍皆極意模寫唯貌顏始安延之作<lb/>
豐肥而髯為不得沐猴態疑承㫖未見世説一叚語耳<lb/>
標署書亦甚𦂳密是中年筆故聖教十七北海僅十三<lb/>
管將軍藏之家二百年矣一日於海颶震撼戈甲戞札<lb/>
<pb n="KR4e0201_WYG_342-32b"/>
中袖以示余相為歎賞者久之因語將軍一飯斗米秤<lb/>
肉挂五兩乗長風破萬里浪安用此物為將軍笑曰不<lb/>
然尉遲鄂公一部清商送老韓蘄王䇿蹇衛西湖六橋<lb/>
何必減柴桑風致審爾題尾者當亦不甚愧承㫖<lb/>
　　沈公濟畫<lb/>
吾郡沈啓南以丹青妙天下而賞鑒家如王百谷輩謂<lb/>
不如啓南之父公濟獨推以為神品吾生平所見啓南<lb/>
盡大小餘三百品公濟僅二巻耳此其一也遒勁縟密<lb/>
<pb n="KR4e0201_WYG_342-33a"/>
遠近斐亹使人應接不暇賴有印識可辨不則以為王<lb/>
叔明戴文進矣世眼迷離知有啓南不知有公濟而好<lb/>
竒如百谷遂至伸公濟而抑啓南皆不得為確論<lb/>
　　題沈石田畫册後<lb/>
沈啓南先生此八幀掩暎綿羃遂為吾呉地傳神或猶<lb/>
以書法疑之葢少來精謹尚守渠家民則法未及作雙<lb/>
井老態故也<lb/>
　　錢舜舉畫李白觀瀑圖<lb/>
<pb n="KR4e0201_WYG_342-33b"/>
右錢選舜舉寫李青蓮觀開先瀑布圖毋論此君神采<lb/>
欲飛動即一騎一從亦見生色唯兩瀑不甚雄之直下<lb/>
三千尺勢當由小窘邊幅耳圖後綴舜舉一詩不免蛇<lb/>
足又有劉文成宋文憲胡文穆三詩皆名手而首則解<lb/>
大紳印記及小楷五字絶佳當時劉宋題後歸大紳而<lb/>
文穆始題之耳後為上海朱太學邦憲家物邦憲余故<lb/>
人也白晳美姿容酒態絶出青蓮上詩亦鴈行殁可二<lb/>
十年矣嗣子上林家教舉以遺余噫在人間世作太白<lb/>
<pb n="KR4e0201_WYG_342-34a"/>
觀在上林所作邦憲觀亦可也余何所與為成二歌題<lb/>
後還之上林聊寓雪鴻之跡而已<lb/>
　　孔炎所藏古牛車圖<lb/>
秦漢之世鬬國騖於騎戰故七萃之馬不給而天子或<lb/>
乗牛車其後更以為美而加飾之至王君夫苟道將之<lb/>
所尚極矣第使羣豪衣火浣御油碧而角偏轅之技於<lb/>
邙洛大道間猶足以暢此車所載輜重耳而諸老㹀疲<lb/>
頓吁喘之狀有何可賞而勞厲歸真輩極意描寫之吾<lb/>
<pb n="KR4e0201_WYG_342-34b"/>
弟張助甫李本寧又競作才語于後其可笑也已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百六十八<lb/>
</p>
<p>
</p>
  </div>
</body>
</text>
</TEI>
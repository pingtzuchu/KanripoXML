<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百五</head> <lb/>
    <p>
<pb n="KR4e0201_WYG_279-1a"/>
欽定四庫全書<lb/>
　弇州續稿巻一百五<lb/>
　　　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　周府崇善王教授秋巖蕭公墓誌<lb/>
蕭君之解度支部而佐吾州也蓋嘉靖末云而㑹守不時闕<lb/>
蕭君數行守事余方自廢里居君不予鄙時時過從焚香㩁<lb/>
<pb n="KR4e0201_WYG_279-1b"/>
揚秇文甚適也而君之父秋巖公來視君因㽜飬邸中蕭君<lb/>
為人峭直彊敏以幹濟見長而公間用博大寛平劑之以故<lb/>
蕭君所得上下聲逾於前而公益自晦不憙見客属蕭君與<lb/>
守後先上事幕府火暴起丙舎翁挺身出督吏卒撲之火垂及<lb/>
堂皇而息翁又别飭幹吏移牘避火諸猾黠不得有所侵舞<lb/>
州之士大夫翕然稱之而公一日謂蕭君吾嚮者虞女以遷客<lb/>
故倦吏耶今者乃不倦吏也吾去女歸矣毋所事乃公矣公<lb/>
歸而蕭君進蘄州守再入為度支員外郎蕭君之守蘄属<lb/>
<pb n="KR4e0201_WYG_279-2a"/>
天子新即位應詔上書條十事事多剴切公聞之驚曰<lb/>
封事固不限逺臣即逺臣遂封事耶兒伉猶昔也何以<lb/>
免而亡何君竟坐蘄守計罷公乃迎謂曰吾固已言之<lb/>
雖然吾念而之不得老也庶幾從我老而又五年公以<lb/>
夀終蕭君故嘗令浮梁而最則浮梁之士大夫以帛徃<lb/>
已吾州以帛徃已蘄以帛徃具如浮梁而又十年蕭君<lb/>
來介觀察使鄭公茂之狀以請曰不孝之不得志於地<lb/>
下也十年矣以公之未寧宇而不敢請今者公誠歸矣<lb/>
<pb n="KR4e0201_WYG_279-2b"/>
而竟不請是不孝之死吾先子也余欲謝毋諾而吾州<lb/>
之嘗受經者侍御吳君進士楊君毛君佐之州之稱薦<lb/>
紳者復從臾之盖鄭公狀畧云公諱桂字芳卿其先自<lb/>
蘭陵徙安成又自安成徙興化遂為興化人宋宣和中<lb/>
有掄及發者相繼成進士遂號甲族至明而世世受<lb/>
耕與儒其後有公璇者合羣從子弟共居戒毋得徙著<lb/>
有子曰公儼以博雅稱所著書甚夥而皆邃於理性傳<lb/>
子公仁甫出授經旁郡嘗郤奔女歸遺金於主時人稱<lb/>
<pb n="KR4e0201_WYG_279-3a"/>
之三世事皆具郡志中公仁甫妻林而舉公五嵗不能<lb/>
言既言即敏異受書輙誦十七補衛諸生亡何以優等<lb/>
得廩食當是時公為諸生聲籍甚故侍郎鄒公太僕丞<lb/>
鄭公與公同起諸生其試相乙甲而内莊事公數操經<lb/>
質疑難然公天性孝謹居喪毁瘠骨立三載不入内客<lb/>
有紿公入酒肆者甫坐伎以酒來公大驚絶道走歸舎<lb/>
竟夕自責數郡有吳丞者禮公誨其子公自講誦經術<lb/>
外不旁及他事吳丞亟謂其守周識吾蕭生否後進中<lb/>
<pb n="KR4e0201_WYG_279-3b"/>
叔度也公友愛其仲季槐樟甚㑹皆蚤卒撫槐之子奇<lb/>
熊而教之夷於蕭君而又有從弟標者亦從公指授舉<lb/>
子業皆後先取科第而公始膺貢除廣之瀧水訓導瀧<lb/>
水自得公師而諸生梁棠舉於鄉二百年所未有䑓使<lb/>
者材公連攝封川及瀧水事二方之人皆愛之㑹瀧水<lb/>
令來公解令事無幾而落徭以尉之擾之也叛而攻城<lb/>
令登陴譬解不得公徐轝而啟闉郡徭前羅拜曰是蕭<lb/>
公耶嘗攝令真長者取一言解公嘗逺出迓御史為蠻<lb/>
<pb n="KR4e0201_WYG_279-4a"/>
所窘且及矣乃黙禱曰天以某有隠慝則殛之毋使王<lb/>
吏見汙賊刃忽大雷電風雨蠻解去又嘗部諸生宿於<lb/>
江夜有龍起隣舟盡壊而公舟獨吹徙陸以免擢浙之<lb/>
太順教諭亡何倭來薄城令當出戰謂公曰將毋内顧<lb/>
何公曰毋慮也願一切假令權吾請閈獄帑而後從事<lb/>
於睥晲凡旬日竟無他公又嘗捐嵗奉修學宫博士弟<lb/>
子感之像公以春秋祀而公遷教授得周之崇善時公<lb/>
尚在浙頗宦簿而浮梁令入南度支部請以禄養公公<lb/>
<pb n="KR4e0201_WYG_279-4b"/>
遂移牒乞致仕御史監司交異而禮之觀察使茂其一<lb/>
也公之就度支維揚關養謂曰關譏而不征非古耶即<lb/>
不能無征如竭澤何蕭君唯唯以故其𣙜灋恒務依寛<lb/>
平而故大司冦毛公愷慎許可人也一見公而貽之詩<lb/>
有古貌古心語其來吾州州人今大司馬凌公雲翼亦<lb/>
以公長者而器蕭君公之先既聚其族不别食而食指<lb/>
日益衆至公代為政且不給公與蕭君謀務節縮其出<lb/>
入而均共之其返自吾州盡出其帑紆家困且以䘏故<lb/>
<pb n="KR4e0201_WYG_279-5a"/>
師後及親友之憂衣食者公之歿卒之十年而蕭君用<lb/>
公教不衰部使者以義門格上當旌公之卒以隆慶庚<lb/>
午距其生𢎞治己未春秋七十有三唯公之先世世有<lb/>
夀考凡四預鄉飲而公獨為賓祭酒娶蔡孺人再娶陳<lb/>
孺人俱有賢行而俱先卒丈夫子三曰奇勲即蕭君癸<lb/>
丑進士娶於吳其次曰奇烈又次曰奇照俱郡諸生而<lb/>
亦俱先卒俱娶於林倭之變又俱以節死載郡志女二<lb/>
適栁璵陳龍光孫男二維堪娶於陳維増邑諸生娶於<lb/>
<pb n="KR4e0201_WYG_279-5b"/>
鄭女三適俞騰蛟陳維學其一許林廷選曽孫男三大<lb/>
撫大振大拔女二其一許黄垣奇勲尚未有子子弟之<lb/>
子某墓在金雞山之原王子乃言曰吾故知公而賢蕭<lb/>
君然以吾州人之故益賢蕭君以蕭君故益知公是宜銘銘曰<lb/>
公歸而介二姥以安而土不知公者知公之子竒<lb/>
勲甫奇勲之為奇也未竟吐是必有子噫公且終為祖<lb/>
　　贈文林郎南京江西道監察御史縈河張公暨配<lb/>
　　　伍孺人繼配王合葬誌銘<lb/>
<pb n="KR4e0201_WYG_279-6a"/>
公始娶於伍而舉三丈夫子也伍以嘉靖甲辰卒而中<lb/>
子伯大尚少云居二十年而公始卒而伯大成鄉進士<lb/>
矣人或謂伯大子哉痛而曰未也其又二年而公之繼<lb/>
儷王卒其又三年而合葬於翼龍山之陽人謂曰魄以<lb/>
安矣子哉伯大曰未也逝者猶尚冺冺其明年伯大成<lb/>
進士又六年以邑令髙第徴拜御史又三年以兩宫恩<lb/>
贈公如御史官伍得贈為孺人如公品人乃曰是不冺<lb/>
冺矣子哉伯大曰猶未也吾今而後始圖所以不冺冺<lb/>
<pb n="KR4e0201_WYG_279-6b"/>
者乃手為狀走使與幣而請曰嚮者窆而虛幽宫之陽<lb/>
以俟石也唯先生辱之言夫乆矣不佞之與伯大知也<lb/>
夫不知其人知其子今以伯大知而志其父母則何辭<lb/>
狀之畧曰公諱引字升之世為蜀之定逺人父曰樂潜<lb/>
公福公生而明穎寛和所受書輙誦又善三倉家學當<lb/>
是時大學伍公臣有六女顧愛其第<hi>闕</hi>女曰是女也淑<lb/>
必有以偶盖數偃蹇而後得公而奇之曰女可依而顯<lb/>
也公書成當補諸生而病目毎益讀病輙益甚乃歎曰<lb/>
<pb n="KR4e0201_WYG_279-7a"/>
奈何以書奪吾目哉目廢矣有書安所用之遂罷去不<lb/>
復留意而所誦臆經史輙能通其㫖奉二尊人夔夔齋<lb/>
慄伍孺人尤能潔烹餁調齊臡葅以相之公嵗時課農<lb/>
省耕歛修閭左之社酒茗修脯不問而繼則於孺人乎<lb/>
資矣嘉陵江自天漢擘果閬至邑而迂囘互曲若不欲<lb/>
去者公結廬受其勝曰王子方所謂長河已縈者哉因<lb/>
榜其齋縈河而今大司空曽公省吾題詩紀之人以為<lb/>
實録云樂潜公始授公家家故給而燬於火漸困樂潜<lb/>
<pb n="KR4e0201_WYG_279-7b"/>
公晩而娶小婦舉二子割公成腴以與之公以是大困<lb/>
人或謂公公曰令吾父業而未至此將何所取償也維<lb/>
伍儒人意同公公用以益舒而諸子自任步趣則伊吾<lb/>
里塾中矣樂潜公與公母<hi>闕</hi>夫人俱老夀然俱病咳逆<lb/>
不成寢則公與伍儒人俱不寢盖三年一日也其卒而<lb/>
俱毁痛喪葬易戚人盖兩稱之公初不喜飲影響避酒<lb/>
人若讐晩而更樂之謂醉鄉吾真宅也遇酒輙飲飲輙<lb/>
醉醉輙長歌古詩篇以是終其身王亦名族也性慎慈<lb/>
<pb n="KR4e0201_WYG_279-8a"/>
其繼伍而儷且老矣公曰以分吾家秉憂代伍母遺子<lb/>
女而已王能如公教公夀六十有八伍夀五十四王則<lb/>
七十四盖長於公四嵗焉所謂三丈夫子者一鶚為散<lb/>
官娶於宋次一鯤即伯大今方按行留倉文學政紀重<lb/>
䑓端娶於席封如伍又次一鶴以特貢入太學女一適<lb/>
嘉定教諭章尚忠諸孫男三肇淳肇隆肇熈女五婚嫁<lb/>
皆士族伯大又言公易簀而手不肖曰吾死復何恨所<lb/>
不覩若易青衿不覩若母易淺土少介介耳今不肖幸<lb/>
<pb n="KR4e0201_WYG_279-8b"/>
易青衿而繡吾三尊人易淺土而樂而竟不能使公覩<lb/>
之已矣非先生文又奚慰哉不佞不能辭伯大請顧所<lb/>
慰伯大者則非文也銘曰<lb/>
生而家于江以觀夫波流之擊撞風烟目而日月胸殁<lb/>
而歸于翼龍以避江之嚙衝其土豐而氣龎鬱芊葱蘢<lb/>
䇄然其標曰有明張端公偕二室人之藏<lb/>
　　封文林郎句容令懐梅丁翁墓誌銘<lb/>
余里居而嘉善人丁君賔為句容令其治所與家俱距<lb/>
<pb n="KR4e0201_WYG_279-9a"/>
余四百里而近諸自句容來者無不嘖嘖稱令以為在<lb/>
古桐鄉中牟之間而嘉善人則又亟道丁君賢不置已<lb/>
而曰非獨丁君賢也乃其父尤長者余故己自廢物外<lb/>
然不能盡忘所謂賢長者而丁君繇令髙第入拜御史<lb/>
今年正月忽舎御史冠而冠麄麻恃竹而來謁介其友<lb/>
人管大夫志道之狀以請曰父己矣所藉以不朽者惟<lb/>
先生大夫亦曰是狀也御史之兄寅草也而不佞潤色<lb/>
之不佞以御史知丁翁以御史兄草悉丁翁是故狀而<lb/>
<pb n="KR4e0201_WYG_279-9b"/>
無愧色也余乃曰吾故聞丁君賢而其父尤長者何敢<lb/>
辭誌曰丁翁者諱衮字龍卿父曰梅隠公乾母計夫人<lb/>
其先五三公自宋理宗季而顯數傳為黄州府判長如<lb/>
又四傳為梅隠公公之生兒時已穎㧞有氣槩嘗與羣<lb/>
兒戯澤中相者過而目屬之曰是兒也不貴則大冨且<lb/>
能以名見重公亦雅自負曰冨貴易耳不以名見者非<lb/>
夫也於是梅隠公陰器愛之授之書與貲不問而亡何<lb/>
梅隠公卒時公甫弱冠而諸弟庖表褒咸稚不任乃銜<lb/>
<pb n="KR4e0201_WYG_279-10a"/>
毁庀喪事小緒即拮据理家秉奉寡母撫諸稚中外謐<lb/>
如也然坐是不竟治博士家言而其閭左豪故難梅隠<lb/>
公而少公者謀起獄窘公所訟牒後先且三十六紙公<lb/>
挺身出而直之諸少公者咸服而一族子獨嚚以公故<lb/>
腴田九百畆為贋劵淺直投餘姚之貴人某貴人來行<lb/>
田公長揖曰貴人故貴耳不能加桑梓即某欲事貴人<lb/>
不敢以先人之饘粥為贄貴人無以應曰與之邑庭質<lb/>
之公請攝諸佃户與族子對呼曰某某其族子不能識<lb/>
<pb n="KR4e0201_WYG_279-10b"/>
也取劵而驗其跡族子跡也乃以其田歸悉分授諸弟<lb/>
曰善有之毋以飽他人腹也公所治家其操放大率如<lb/>
梅隠公而加精又出之以恕諸勤苦必先其臧獲所分<lb/>
而丼必取後以是咸感奮不愛力南畆益拓公世世長<lb/>
賦至公而益<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>然不一切避曰吾而逸誰當其<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>者令<lb/>
治城備倭計工分任公獨得水門或謂冦來獨為若耶<lb/>
公曰夫孰非我宗黨閭里且徃役義也卒以先期就里<lb/>
中貴人聞而有所詢屬令好語素勇役是不能一相代<lb/>
<pb n="KR4e0201_WYG_279-11a"/>
乎公曰役吾役為義代他人役不為義且某非貴人家<lb/>
馬牛也令亦無如之何於是里貴人相戒毋敢加公而<lb/>
公益折節為恭謹某子甲醟踵門而詈公公歛衆入避<lb/>
之居三日其人忽暴卒人以賀公公愀然曰非意所及<lb/>
也公既以贏聞諸緩急告貸者輙得所欲去狎而婁至<lb/>
應之無倦色且曰錢者泉也又通寳也是安能虜守我<lb/>
公恒謂少孤奪治生不能終博士家言以為恨吾有三<lb/>
子安忍棄之農若賈乎於是長子宦最穎工屬文蚤夭<lb/>
<pb n="KR4e0201_WYG_279-11b"/>
寅與賔之所就外塾經師斥置書籍其直不復為訾省<lb/>
矣寅既補邑諸生次當賔而學使者家比壤故有連居<lb/>
間者相屬公聞而笑曰吾解授子經不解授子謀進獨<lb/>
謝弗徃而賓已褎然登選乆之例俱升太學上舎明年<lb/>
秋當應試二子文皆在髙等而寅以小迕格見斥賓報<lb/>
至公不色喜曰小兒子乃遂敢先兄耶既寅歸而得所<lb/>
以見斥狀邑邑成疾公慰之曰兒幸有身在何虞也一<lb/>
第外物耳自是賔之舉進士及為令公皆有所訓勅而<lb/>
<pb n="KR4e0201_WYG_279-12a"/>
於令尤切曰吾嚮者旁視令不職噤不敢吐今可以吐<lb/>
矣寧拙毋巧寧緩毋驟唯勤與亷可以補孱勉㫋哉令<lb/>
以是淬厲有聲其滿考而封公如其官御章服與諸薦<lb/>
紳齒委蛇若素習者郤而從田父野老游又怏然適也<lb/>
守相數以鄉飲大賔請謝弗應居恒謂冨貴而過自損<lb/>
故善猶為冨貴動也然跡其舎堊乃更闇闇减敝矣公<lb/>
生平喜赴義一飯之恩不敢置之然亦不能忘睚眦晩<lb/>
而與俱化性朗爽不設城府與客語必肺腑一然諾若<lb/>
<pb n="KR4e0201_WYG_279-12b"/>
執左契而不責於人盖環公里而衣食凶吉之費多於<lb/>
公乎取公末疾垂四載為禱請仁祠踵相屬也殁而哭<lb/>
之亡弗慟者語云冨好行其徳即公所行徳寜借冨哉<lb/>
公時時念梅隠公蚤逝不逮養榜其齋懐梅曰所以志<lb/>
也毋論伏臈烝祀即一語及其先艱難狀涕涔淫下不<lb/>
止矣奉計夫人以色養屬諸弟立而計夫人欲次苐就<lb/>
食公力止之曰兒幸長得供奉大快且奈何以一食故<lb/>
而僕僕吾母耶計夫人樂之為加匕箸竟老夀死賔為<lb/>
<pb n="KR4e0201_WYG_279-13a"/>
御史無幾念公病遂請急歸歸六閲月備志物之誠公<lb/>
卒不起當公之病時人或謂公不以時析箸耶公笑曰<lb/>
析以止爭不爭奚析且易簀神采揚揚不亂公之卒以<lb/>
萬厯壬午七月十八日距其生正徳庚午二月二十九日<lb/>
得年七十三娶吕孺人有内行先十五年卒事具唐先<lb/>
生樞志中所謂三子皆其出也陸氏來繼之寅娶於浦<lb/>
舉一子太學生鉉娶倪有子一賔娶於吳封孺人女二<lb/>
亦吕出也長適太學生朱可宗先卒次適諸生盛洪項<lb/>
<pb n="KR4e0201_WYG_279-13b"/>
鳯梧寅一女適陸啟顓賔二女尚㓜葬<hi>闕</hi>　之<hi>闕</hi>嗟乎<lb/>
公雖稱御史父其封乃令耳以一令不足榮公為賢令<lb/>
父足榮公雖然成令賢者公也是宜銘銘曰<lb/>
手起家而授之子又為之師業成而後身食其推父以<lb/>
子貴識者曰非若樹隂德而務滋貴自致之有冢纍纍<lb/>
過者必式請徴余辭<lb/>
　　太醫院冠帶醫士竹逸吕翁暨配鍾孺人合葬誌<lb/>
　　　銘<lb/>
<pb n="KR4e0201_WYG_279-14a"/>
吕翁者諱麒字希文有婦曰鍾孺人吕翁之先吳邑之<lb/>
烏鵲橋人也至明興而有敬明者避兵常熟之沙頭己<lb/>
割沙頭𨽻太倉州遂為州人而又六傳為樂隠公益樂<lb/>
隠公饒兄弟而以材見竒於里人曽老尚其孤甥女遂<lb/>
為曽氏贅舉丈夫子四其長曰贈中書舎人彪而季曰<lb/>
吕翁王先生曰余甫髫而從外王父沙頭則識贈君盖<lb/>
是時猶稱曾氏云贈君長身飄鬚其丙舎子錢徧閭里<lb/>
膏腴之業相望而沙頭俗故以貲相髙酒食徴逐所談<lb/>
<pb n="KR4e0201_WYG_279-14b"/>
説無非游大人者而贈君性倜儻能以義舒歛其財不<lb/>
甚從俗諸季以贈君故皆有家余頗識其人顧獨不識<lb/>
吕翁而里中乃多稱吕翁恂恂長者語云何知仁義已<lb/>
嚮其利者為有徳曽未何時而贈君之子廷評道爔别<lb/>
駕道煇諸生道光鄉進士道炯吕翁之子兵馬指揮道<lb/>
煜公乗道燦太學道炳輩皆鷙起為京朝官文學行誼<lb/>
衿帶郡國間而吕氏得復為吕夫本厚者末繁且夫不<lb/>
有居者誰與行者吕翁之從贈君起而其後席之以其<lb/>
<pb n="KR4e0201_WYG_279-15a"/>
資誦法而取顯膴故曰鄒魯之雍容與周鄭之纎嗇其<lb/>
相待而成一也吕翁之始遊於清源也尚中賈而獨不<lb/>
好挾持伍中伎以無貳價稱顧獨有天幸輙倍息乆之<lb/>
遂進為大賈而輙棄去之曰吾奈何以末冨耶歸而課<lb/>
家人耕其耕而息則使代墾里之蕪者語其主曰縣官<lb/>
不而假也屬長賦則又以餘穀為貧户輸曰吾不忍若<lb/>
相牽就敲朴也尤好以徳償怨里姓之蘇嘗搆公於官<lb/>
官治得蘇侵賦狀當戍吕翁顧匿而免之曰以爾惡我<lb/>
<pb n="KR4e0201_WYG_279-15b"/>
惡爾我寜異爾也徐老為吕翁行販歸而空槖以見斗<lb/>
酒勞之更出毋錢貸之至再不倦顧氏貧鬻吕翁田而<lb/>
併其先壙地既得直謀徙壙吕翁固止之曰汝毋徙壙<lb/>
吾代而税代而守盖四十年封樹猶欝欝也有惡少某<lb/>
者醟而詈吕翁市欲以嘗吕翁而如弗聞也者竟自愧<lb/>
去吕翁之為長者非有所縁飾盖自天性然以贈君之<lb/>
覆露之旦夕上食如子姓禮仲兄鳯夭而遺嫂曰曹吕<lb/>
翁供養甚備時㑹人曰兒輩用有家故使我得還吕雖<lb/>
<pb n="KR4e0201_WYG_279-16a"/>
然㣲曾誰與我吕也毎家祀未嘗不先曽而後吕而是<lb/>
時道燁治北金吾部有聲懼吕翁之不逮封也例上公<lb/>
乗冠服為一御即謝去曰田舎公何知冠服毋苦溷我<lb/>
當是時鍾孺人旁睨而笑曰固知翁之不恒御公乗冠<lb/>
服也曩者佐翁最纎嗇時未嘗有損色也及稍進而饒<lb/>
至大饒未嘗有益色也吾故曰公乗冠服之不能吕翁<lb/>
當也吕翁雖能用計然起家而鍾孺人寔共之事取規<lb/>
畫吕翁或能得八九鍾孺人乃十不失一矣而又慈而<lb/>
<pb n="KR4e0201_WYG_279-16b"/>
好施予里中兒頌稱鍾孺人毋下吕翁鍾孺人先吕翁<lb/>
十三年以嘉靖甲子卒夀七十吕翁以萬厯丁丑卒夀<lb/>
八十三狀其事者從子即道煜云道煜又謂吕翁中嵗<lb/>
疾尫且委頓而遘異人黄授之以吐納之術立起他受<lb/>
黄吐納術者即弗起也鍾孺人老得蠱脹且殆如吕翁<lb/>
而夢神人授之丹一丸而茹之亦立起此其事近誕然<lb/>
鍾孺人生平好佛氏言吕翁即不好佛氏言而能行慈<lb/>
憫與其言不倍其歿也皆無疾而鍾孺人至欣然謂兒<lb/>
<pb n="KR4e0201_WYG_279-17a"/>
輩吾行良快口誦彌陀號而逝嗟乎拘儒斤斤守方内言<lb/>
寧足與語此吕翁有子五長道灼其婦項甫就室而夭貳陸出<lb/>
也次即道煜婦王繼婦朱又次即道燦婦蘇又次即道炳婦<lb/>
凌繼婦顧孺人出也又次道焯側盧出也夫孺人所共計然起<lb/>
家者也而又居約乃為吕翁置二而首尾二丈夫子亡間者此<lb/>
不為尤難哉五子之有子女者各五長者亦補太學生曾孫<lb/>
之為子女各三諸嫁娶皆名族墓在某所銘曰<lb/>
始末業終末俗與天游無頑璞佳者藏潤者屋疇者穴<lb/>
<pb n="KR4e0201_WYG_279-17b"/>
室且穀曾而吕鼎厥族<lb/>
　　故聽泉張翁暨配洪孺人合葬誌銘<lb/>
吾州之稱恂恂篤行長者盖南郭張翁云翁之配曰洪<lb/>
舉三子而長者材曰蘭溪令新洪之卒也在嘉靖末而<lb/>
新尚困為諸生窶行營窀穸張翁固止之曰俟我而後<lb/>
入土盖又二十一年張翁始以夀終新時用蘭溪最移<lb/>
劇淦父老請留畢均邑畝賦事未發而奔自蘭溪故猶<lb/>
稱蘭溪令而殷子都之狀則稱新淦令云其略曰翁諱<lb/>
<pb n="KR4e0201_WYG_279-18a"/>
淮字伯東别號聴泉其先歸徳之夏邑人也挺者髙<lb/>
皇帝時從起兵𨽻馮宋公有戰功不盡録僅長其侣為<lb/>
纛帥徙鎮海衛又數傳而至翁父全娶於陳廼生翁少<lb/>
讀書且就病咯血而棄之為小賈尋進中賈矣而是時<lb/>
洪孺人之父某以貲雄上海里中孺人頗挾家槖而來<lb/>
公全任俠喜客以是益發舒客日益進而又不能其伍<lb/>
中人數起獄相窘翁與孺人悉内外而佐之應而㑹令<lb/>
甲諸纛長入都校槍不勝降入伍公全以翁壯任之俾<lb/>
<pb n="KR4e0201_WYG_279-18b"/>
傍肄他武事賈為廢又以孝奉公全終附身附棺其費<lb/>
不貲數尋有島夷訌餘皇傳翁井翁與洪孺人挺身出<lb/>
廬槖委之矣始翁少而感癘不食飲尸卧者旬餘而孺<lb/>
人謝膏沐不御以身共浣袚幾併殆至是孺人頗以挫<lb/>
産故意邑邑翁解之曰嚮若出百死以為我今我幸故<lb/>
在而身外胡恤乃相與懽然僇力什一餘息稍稍不虞<lb/>
嵗矣而新用博士弟子髙第廩州學宫少子仕明亦補<lb/>
嘉定諸生翁故善吳音季弟湖繼之愈精而諸子間亦<lb/>
<pb n="KR4e0201_WYG_279-19a"/>
有能和者於四候得佳適輙相聚談説山林間事興至<lb/>
歌發激羽流商貫石行雲翁父子兄弟飲量不能合一<lb/>
升而相對啖少菓餌蔬粥日夕忘倦人謂翁何所見樂<lb/>
翁曰必汝所見樂而樂者則無日矣新之成進士而得<lb/>
巖邑也翁乃時嘿然若有深思隠憂者人恠之曰翁豈<lb/>
有所不足耶而更不恒若翁曰否吾念諸師帥黔首者<lb/>
不能得黔首心以與吾子語輙扼腕謂己力不能得之<lb/>
今者力能得之矣而未保也且吾所以樂者謂不嘗竊<lb/>
<pb n="KR4e0201_WYG_279-19b"/>
造化贏矣吾甚畏之及新之為令乳哺其貧赤而徂擊<lb/>
大猾去虎冠剪厥爪牙黨之者陰喝翁兾以書沮令翁<lb/>
聞而樂復故時呼弟湖謂曰可賀我我又何所虞然翁<lb/>
竟以不戒風露病矣翁古貌骨堅碩飄鬚垂臆間孝友<lb/>
敦厚與人接煦煦惟恐其傷之也諸少年多妄語翁則<lb/>
亦日與語然欲伺翁一妄語不可得而其亡負然諾出<lb/>
入不異價盖環翁而居者數舎大小信之矣里社有疑<lb/>
事翁推為三老有賽㑹翁推為祭酒以至州舉鄉飲禮<lb/>
<pb n="KR4e0201_WYG_279-20a"/>
翁推為上賔然恭謹益不廢翁素强鮮疾至開八袠健<lb/>
㗖幸内視聴步履如壯夫既病寢劇猶強起不廢盥潄<lb/>
屬蘭溪有移命翁手書勅之曰冝以便道急之任母念<lb/>
我我故亡恙也尋謂新之子介儒治喪如其家可耳且<lb/>
吾不忍獨侈於吾儷遂卒春秋七十有八前卒者洪孺<lb/>
人甫五十有三而已新之歸治喪也世貞實吊之罷哭<lb/>
而猶咽已語㣲屬曰傷哉不肖之晩於成也盖不獲以<lb/>
一命逮我父矣乃吾母又見背不肖蚤而至不獲升斗<lb/>
<pb n="KR4e0201_WYG_279-20b"/>
沾也胡以稱人子既而曰不肖之始習凡將以至制科<lb/>
也今猶耿耿焉若機杼聲中出矣盖母授之也傷哉何<lb/>
以報我母也世貞故蘭溪令友也是時心以不朽許之<lb/>
矣無㡬而墓成無幾而新以誌銘請無幾而殷子之狀<lb/>
來殷子亦蘭溪令友也其文核而婉世貞弗如也翁有文<lb/>
夫子五而所謂洪之出三者長即新其配桂舉孫一介<lb/>
儒娶封御史吳文炳女次忻兩配皆黄舉孫二魯儒娶<lb/>
王繼朱鴻儒娶李又次即仕明其配陳繼顧舉孫三紹<lb/>
<pb n="KR4e0201_WYG_279-21a"/>
儒聘陸啟儒睿儒㓜未聘側室周出者二曰晳曰旂亦<lb/>
㓜未聘女二歸陳時政者洪出也先卒次許字朱某者<lb/>
周出也孫女三長適通其志曾孫女四俱幼墓地在彭<lb/>
家浜以八月某日葬銘曰<lb/>
造化遺我贏而不承之則迂多取之則愚翁以樂承贏而<lb/>
歸其餘有婦曰菜實惟拮据同厥劬不同厥愉相率而安<lb/>
睪如之墟於戲後之人有不勃然而興也乎<lb/>
　　雲南路南州知州進階奉政大夫六柱曾君墓誌<lb/>
<pb n="KR4e0201_WYG_279-21b"/>
　　　銘<lb/>
衡陽去京師六千里而遙故路南守曾君之子綽偕計<lb/>
吏北未幾而君以夀考終其訃不能之綽所至罷公車<lb/>
應歸道金陵而後聞之慟哭馳抵家則已附木者四月<lb/>
餘矣大痛詫曰奈何毋可以致一念逝者乃具事狀授<lb/>
幣於同宗之契長洲令鳯儀俾介而以隧道之石請屬<lb/>
不佞已倦筆研謝絶一切而長洲令為言之急且不忍<lb/>
於綽之孝思也返幣决例而志之按狀君諱喬字子木<lb/>
<pb n="KR4e0201_WYG_279-22a"/>
其先不知所自徙居衡陽者六世而為槐谷翁琦以行<lb/>
誼稱里中娶於余無子繼娶盧有四子而君其季也槐<lb/>
谷翁多隠徳垂六十而舉君毎撫曰善不必不報則是<lb/>
兒也實當之君果少警穎有大度仲氏行賈而舟敗盡<lb/>
没父槖後析産法當稍賠以補其兄弟而君甫十嵗餘<lb/>
獨讓不受曰所與銖鏤析者何人也父益大奇之而君<lb/>
稍長精經術屬文爛爛有聲華十七而補郡諸生弱冠<lb/>
試髙等食廩粟自是毎試輙髙等郡太守吳興蔡子木<lb/>
<pb n="KR4e0201_WYG_279-22b"/>
餘姚胡<hi>闕</hi>　前輩慎許可不敢以諸生待君而君亦用<lb/>
古文辭自標顯不盡用經術然自是遇省試輙北而益<lb/>
有聲束贄北面稱弟子者屢屢矣乆之始以貢升南雍<lb/>
垂十年所總之後先十屈於大試迺數曰天乎必我所<lb/>
有逞於志者不能得之彼彼亦安能盡格我志謁吏部<lb/>
選而吾郡太保嚴公訥為尚書試而異之擢第一人得<lb/>
廣西潯州府推官至則署貴縣事時貴方以凋攰聞君<lb/>
為之節浮冗寛力征修賑貸綏流移甫效而移署平樂<lb/>
<pb n="KR4e0201_WYG_279-23a"/>
府之賀縣治復如貴潯闕守還視守篆守至復以調行<lb/>
君復視篆如故中間三奉䑓覈南太諸郡賦獄俱以明<lb/>
恕稱而其於郡政尤辦治臺使數下書慰問司理上攝<lb/>
守下攝令中沿檄考覈他郡邑井井司理起諸生胡考<lb/>
於吏也間且有尺一上尚書矣滿三載得遷雲南之路<lb/>
安守時盧太夫人且近百嵗公以道遠不欲徃人或謂<lb/>
太守佩銀緋垂若若綬不快耶公曰吾安敢薄路安守<lb/>
吾奉百嵗母而䟦涉貴竹箐砦間固所不能即東吾母<lb/>
<pb n="KR4e0201_WYG_279-23b"/>
里又安能出聴事吏民畢而亡所間食寢也吾歸矣盖<lb/>
人人稱君孝亷云已太夫人遂安君養以終而君能毁<lb/>
瘠備禮不以煩諸兄諸兄毎自歎曰固也吾於十嵗兒<lb/>
已愧之而况今長者然君之事諸兄則益謹性不喜問<lb/>
家人産娶於寗而賢悉以委之節縮之羡盡斥買圖籍<lb/>
晩節庋一室隨手得之即吾咿反覆早暮寒暑亡間也<lb/>
尤不喜自奉食不重肉衣不累纊取無饑寒而已室不<lb/>
别供張取具而已既里居以兩宫推恩賜爵一級君<lb/>
<pb n="KR4e0201_WYG_279-24a"/>
當拜大夫逡廵乆之曰奉職無狀安敢以辱明主恩<lb/>
而㑹綽薦鄉試第六人君復謂曰小子得吾所不能得<lb/>
雖然益吾畏也綽念公居約乆製一綺幔一祾襦以進<lb/>
君駭不視曰此非我所安若念我乃欲我為子孫侈師<lb/>
耶綽謝不及乃已君之卒以萬厯壬午十二月距其生<lb/>
正徳壬申春秋七十有一婦即寗夫人舉丈夫子二長<lb/>
即綽娶羅氏先卒次絢郡諸生娶陳氏女一適太學生<lb/>
朱公芾孫男三文翰郡諸生聘吳太學諧女文典聘廖<lb/>
<pb n="KR4e0201_WYG_279-24b"/>
太學汝功女一尚幼絢出女三適太學生陳孔琯次字<lb/>
祝元芳次尚㓜葬地在政義鄉彌陀橋之原綽既叙君<lb/>
行而復稱之曰君於書無所不讀至為史則指掌千古<lb/>
賢於倚相矣書學則三倉矣文則匠西京矣詩則濫觴<lb/>
六季歸閭於開元矣大小今𨽻山陰父子矣行草分篆<lb/>
則次仲子玉以逮虞永矣余不能盡信以質之長洲令<lb/>
曰然吾見路南君之門乞書與言者踵相囓也其古之<lb/>
不知於今則鮮儷矣長洲令故能名理不讇語者也銘曰<lb/>
<pb n="KR4e0201_WYG_279-25a"/>
以為遇靳一第以為不遇試循吏不奪於仕維迺志<lb/>
不累於道維廼藝是曰孝廉曾大夫之隧<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_279-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百五<lb/>
</p>
<p>
</p>
  </div>
</body>
</text>
</TEI>
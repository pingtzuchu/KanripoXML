<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻三十一</head> <lb/>
    <p>
<pb n="KR4e0201_WYG_031-1a"/>
欽定四庫全書<lb/>
　弇州四部稿巻三十一<lb/>
　　　　　　　　　　　　明　王世貞　撰<lb/>
詩部<lb/>
　五言排律六十首<lb/>
　　贈梅将軍<lb/>
無論漢飛將馳射爾誰先一劒酬知已千金結少年建<lb/>
牙滄海日揮羽薊門烟韎韐戎王錦珊瑚宛馬鞭乾坤<lb/>
<pb n="KR4e0201_WYG_031-1b"/>
兵事重将帥主恩偏欲問汾陽貴吾誇未遇前<lb/>
　　迴龍觀<lb/>
絳節春時憩𤣥宫夜不扃薛衣屏日月松骨破雷霆剥<lb/>
落羣真像凄凉上帝庭蟻䑓留雉堞蝸壁斷丹青王氣<lb/>
千年合鑾輿一夕經河山被容衛草木吐精靈谷憶三<lb/>
呼應雲疑五彩停莫将榮辱理來此叩桑溟<lb/>
　　過天津<lb/>
此地闢天津關城萬馬屯勢臨南極逈威擁上游尊日<lb/>
<pb n="KR4e0201_WYG_031-2a"/>
月分三輔風烟接九藩雕盤秋氣肅鯨擊夜濤奔赤羽<lb/>
邊庭檄青油使者軒北來多破膽南望易消魂人意明<lb/>
羣盜天心暗陸渾憑舷仗尊酒孤抱向誰論<lb/>
　　過清源李憲使宴作<lb/>
河山初執手天地一掀髯月擁齊藩節霜迴漢使幨宦<lb/>
途郷語細軍令酒杯嚴白苧調歌管青衣度舞簾香抄<lb/>
雲子飯潔稱水晶鹽笳鼓行營急蘭膏北海淹金吾應<lb/>
不怕為許夜厭厭<lb/>
<pb n="KR4e0201_WYG_031-2b"/>
　　自天津南所經由亡不陸沈者聊成短述兼志憂<lb/>
　　年得十六韻<lb/>
脉湧中原破隄平萬穴趨青天迴碣石大壑播方壺甲<lb/>
子堯年偶庚辰禹佐殊向來分水陸兹徃混江湖逺舍<lb/>
晨都鱷危檣夜宅烏鷗行饒道路檜偃奪菰蒲急瀑千<lb/>
珠濺寛流一鏡鋪縠文寒繭栗錦色晝糢糊紫鳯疑來<lb/>
徃天吳或有無颶驅驚倐忽帆迫亂喧呼怒激鉦聲廢<lb/>
微爭線力扶身輕仍燕雀勢定始妻孥瘞馬祠空白㸔<lb/>
<pb n="KR4e0201_WYG_031-3a"/>
龜目易朱客程兹地險民力幾時蘇沈竈生涯盡投薪<lb/>
骨髓枯茫茫上帝逺吾意欲招巫<lb/>
　　寄李于鱗二十四韻<lb/>
四顧空搔首中原獨撫膺月寒青海鴈風偃赤霄鵬道<lb/>
路逢他輩聲華亦可慿强為知已語敢並故人稱憶自<lb/>
唯吾汝相逢屬廢興舟聨私郭泰樓卧仰陳登落月過<lb/>
三市髙秋問七陵河奔浩莽蕩嶽削重峻嶒没羽真疑<lb/>
虎疎韝乍縱鷹風烟身許混天地目頻瞪俗就誰心折<lb/>
<pb n="KR4e0201_WYG_031-3b"/>
篇成豈價増拙於貧賤共狂得古今憎嶺表梁公實山<lb/>
東李伯承宗徐少卓犖榛也老飛騰獨徃時難遏横行<lb/>
意頗矜英雄方識爾躑躅有來朋眉宇千年色襟期萬<lb/>
壑氷過從原不偶聚散忽因仍别路人如織微官我獨<lb/>
䋲孤槎春氣逈雙劒斗文凝酬酢懐翻切浮沈道鮮能<lb/>
暫歸依酒伴隨泊訪漁燈此物期終遇生予或可徵亦<lb/>
知疑白璧代爾任青蝇<lb/>
　　淮陽公署遣懐二首<lb/>
<pb n="KR4e0201_WYG_031-4a"/>
空館雲常合荒階葉易平風霜私俗吏天地狭狂生嘯<lb/>
引雙長鋏愁依一短檠惜眠晨鼓罷散食午禽鳴刀筆<lb/>
難違世文章肯近名翛然竟何語奇思獨能驚<lb/>
　　其二<lb/>
向惜湘纍有行求越石非官寕為吾設事頗與心違隨<lb/>
遇浮沈足相知積漸稀庭隂候吏散樹色晩鴉歸白髪<lb/>
過搔首青雲阻拂衣淮南小山桂郷思欲飜飛<lb/>
　　奉送大司冦應公還天台<lb/>
<pb n="KR4e0201_WYG_031-4b"/>
投劾心初遂生平節未磷兩朝均出入一代借陶甄有<lb/>
念俱生物無營獨任真向傳銅柱徼曽擁繡衣巡羗笮<lb/>
乾坤盡甘棠雨露勻戢兵驅揖讓吹律起沈淪直道萋<lb/>
菲易歸装薏苡貧至今㸔頌徳猶自滿文身海岱嚴旌<lb/>
鉞阿衡領縉紳名齊山相逺治訪葢公純北斗官逾貴<lb/>
西曹法轉新自來惟重意或少不寃民在宥求明主遺<lb/>
安惠老臣但無慚竹簡何必問蒲輪瀑布遥飛漢衡門<lb/>
豈避秦月來天柱曉花發石橋春白首風波隔紅顔藥<lb/>
<pb n="KR4e0201_WYG_031-5a"/>
物親棲遲餘故吏黯淡走庸人拙計窮縁木微才老積<lb/>
薪空為國士語南望重傷神<lb/>
　　正月六日雨阻江上因記昨歲同于鱗諸君訪茂<lb/>
　　秦於華嚴庵分韻賦詩一時之盛悵焉有懐爰賦<lb/>
　　十韻<lb/>
昨歲還兹日相攜出建章去乗支遁馬來借逺公房所<lb/>
遇皆同志焉知在異郷天花沾草木佛日轉氷霜詩辨<lb/>
三乗體經翻四大藏降心皈鹿女説法禮獅王有㑹因<lb/>
<pb n="KR4e0201_WYG_031-5b"/>
能就言離業轉長彌天今落落大地各茫茫雨雪逢南<lb/>
土風烟阻上方未湏論幻跡吾道本何常<lb/>
　　李南雄而進<lb/>
爾父南宫老尊為帝者師向來麟閣重况有鳳毛奇難<lb/>
弟曽雙㦸中年暫一麾累朝懸賜履萬里借褰帷庾嶺<lb/>
熊軒過凌江雀舫移宦資装石見心事買山知喬木風<lb/>
霜古漁樵日月私浮雲迴意氣流水瑩鬚眉學稼興時<lb/>
早㸔花散毎遲不須求大藥即此是僊資<lb/>
<pb n="KR4e0201_WYG_031-6a"/>
　　贈浦翁<lb/>
早應公車辟亡何愛隠淪傳經問心事却杖轉精神守<lb/>
黒偏柔物躭𤣥頗避人乾坤為圃意湖海狎鷗身雞黍<lb/>
能謀嵗鶯花自與春東林倘開社識爾白綸巾<lb/>
　　同陸象孫咏玉蘭<lb/>
暫藉辛夷質仍分薝蔔光微風催萬舞好雨淨千粧月<lb/>
向瑶臺並春還錦障藏髙枝疑漢掌豔蕋勝唐昌神女<lb/>
曽捐珮宫妃欲施香誰為後庭奏一曲按霓裳<lb/>
<pb n="KR4e0201_WYG_031-6b"/>
　　讀陳僉事祚遺事有感<lb/>
愛主投經術如何遂觸鱗艱危兼數口徂落始孤臣吾<lb/>
道風霜舊君明日月新數罹年自老垂死意常伸嶽峙<lb/>
生前節星流化後神向來綈几上白簡竟何人<lb/>
　　送徐汝厚之陽信令<lb/>
射䇿蘭臺日題名棘寺年風波乍相失雲樹莽俱懸月<lb/>
就留陳榻天迂訪戴舩衣冠仍澒洞朝野並屯邅不謂<lb/>
艱虞後重逢涕淚前移燈申契濶握醑幾留連辭賦驚<lb/>
<pb n="KR4e0201_WYG_031-7a"/>
心少交親舉目偏公車除牘下僊舄異方傳惜别頻㸔<lb/>
鬢深期各贈鞭河山齊十二禮樂魯三千保障誰堪語<lb/>
絃歌爾自先彈琴野雉聴開閣縣花然太嶽千家色讙<lb/>
隂萬井烟犢歸新賣劒馬飲舊投錢題壁勞明主徵書<lb/>
與大賢他時但鸞鳳莫使變鷹鸇<lb/>
　　七夕汪李二丈同過餞謝山人<lb/>
兹㑹遽為别六街愁思生月沈河不見鵲逈夜無聲波<lb/>
浪魚龍卧關山鴻鴈征天孫一夕語國士九秋情逐世<lb/>
<pb n="KR4e0201_WYG_031-7b"/>
吾何拙離居各未平明河無捷路梁苑有髙名縹緲低<lb/>
雲樹羈棲隔露莖年年當此夜念爾若為情<lb/>
　　游石湖登上方寺<lb/>
客語上方勝藤蘿手自攀歸雲初半塔過雨忽分山晻<lb/>
冉開青鏡参差列翠鬟苔衣沾步屧栢子落禪關自喜<lb/>
長年慢猶慚老宿閒鳥還應已暮未肯下人間<lb/>
　　嵗暮家居有感<lb/>
伏臘京華㑹今從海上㸔中原散朋舊故國倦衣冠詩<lb/>
<pb n="KR4e0201_WYG_031-8a"/>
巻供人笑尊醪把自寛枯桑朔意久過鳥夕陽寒節序<lb/>
顰眉得人才屈指難未堪時攬鏡吾髩欲如潘<lb/>
　　送梁思伯還南海<lb/>
韋賢原相漢其子獨辭侯問豈家人産交唯國士流衣<lb/>
冠寜向俗書巻自寛愁躡履三神徧題詩五嶽留道存<lb/>
匏肯繫材大瓠還浮傲世時捫虱全身或應牛席迴桐<lb/>
栢雨帆入廣陵秋淮海桓伊笛乾坤郭泰舟衆情雙眼<lb/>
在吾黨寸心酬欲别頻更燭相思但倚樓燕豪贈匕首<lb/>
<pb n="KR4e0201_WYG_031-8b"/>
粤女問刀頭鴈徼㸔猶去羊城望轉脩求僊勾曲嶺載<lb/>
酒鬰林洲何日尋初服相期向子游<lb/>
　　為茅太守題鳳皇泉<lb/>
神瀵懸丹穴靈巗控紫京誰題秋澗水還並古臺名潤<lb/>
借岐山彩流為嶰谷鳴梧桐寒不謝霜月照逾清燕尾<lb/>
人家色羊裘釣者情今㸔漸如練為爾映雙旌<lb/>
　　贈方東平<lb/>
東郡分符日西京奏賦時文章元汝在吏道亦吾師宦<lb/>
<pb n="KR4e0201_WYG_031-9a"/>
豈将迎足顔應撫字移河流迴駐馬嶽色吐褰帷一變<lb/>
加齊易三年報魯遲向聞亷吏節實恐動人知<lb/>
　　送萬比部章甫兵備雲南十六韻<hi>時有元江之役</hi>
籍甚衡湘譽曹推法吏先馮唐難計秩荀羨始過年喜<lb/>
識皇封大恭承閫命專西南漢君長靡莫禹山川五尺<lb/>
疑無地千盤忽有天箐隂連晝合花暖四時偏暮雨辭<lb/>
歸鴈春雲落站鳶魋編分蹻國篳輅啟熊阡節制非今<lb/>
少跳梁自古然楚氛開斧鉞巴雪引戈船計密韜鈐裏<lb/>
<pb n="KR4e0201_WYG_031-9b"/>
炎驅羽扇前深恩羊帥並髙諭馬卿傳織毾供夷税銷<lb/>
兵墾笮田俱論碧雞祀重奏白狼篇援柱威終復䖍刀<lb/>
位必遷所餘岐路感揮手灞陵烟<lb/>
　　送李貟外實夫<lb/>
躍馬河梁畔殷勤更一巵荒城寒自入游子暮何之憶<lb/>
昔含香省逢君解珮時久将流譽汰偏引寸心私睥睨<lb/>
迴青眼吹嘘念色絲推年難汝弟問字亦吾師調笑更<lb/>
相折疎狂醉不辭金蘭餘繾綣玉樹迫参差飛葢驕頻<lb/>
<pb n="KR4e0201_WYG_031-10a"/>
擁離歌杳莫追霜天涿鹿野使者鷞鳩司北走龍沙徧<lb/>
南歸鴈候移星辰揺鼓角寓宇揷旌麾有疏堪流涕無<lb/>
人可察眉好乗秋令返未許晝游遲<lb/>
　　春日言懐<lb/>
萬象乾坤裏春光各競探醉郷難乆托愁日漸誰貪心<lb/>
事聲名淺年光案牘諳鬢毛新薊北骨肉老江南末路<lb/>
驅鞭甚凡才鬭穴酣太空髙鸛雀幽谷小楩柟脈脈将<lb/>
何辨恢恢且共涵饑憑方朔飽苦任子雲甘縱逐時趨<lb/>
<pb n="KR4e0201_WYG_031-10b"/>
倦終歸世棄躭不堪應但七當黜或過三衆自淮陽薄<lb/>
吾猶漢署慙詰朝如賜履隨地足停驂<lb/>
　　為謝山人贈顧季狂<lb/>
游客爭歸趙虞卿亦見尋立談雙白璧笑却千黄金解<lb/>
道國恩重誰同交誼深﨑嶇依一老流落見餘心擊筑<lb/>
無燕市悲歌有越吟揖予還拂袖碣石暮雲沈<lb/>
　　送方承天禹績<lb/>
向來龍起處曽此更鳴鑾父老十年復君王三日歡蹕<lb/>
<pb n="KR4e0201_WYG_031-11a"/>
留佳氣滿歌憶大風寒望幸河山切沾恩雨露寛官曹<lb/>
副司𨽻宫闕比長安稚子車前擁中㳙桂後彈聲名方<lb/>
叔並詞賦郢人㸔莫作南陽對君今治豈難<lb/>
　　送凌雲鵠諫議之南京兆<lb/>
左掖梧桐色清隂自宛然龍鱗明主易雞舌近臣偏髙<lb/>
議留青瑣殷懐盡綺筵横金兹日貴倚玉異時縁暖眼<lb/>
名流外降心拙宦前狂歌動星象髙㑹失風烟骨肉悲<lb/>
歡共襟期笑語傳應門邀緩帶歸馬熟停鞭偃蹇忘賓<lb/>
<pb n="KR4e0201_WYG_031-11b"/>
事崢嶸競酒權但知頻樂聖寜解羨登僊離畢商秋月<lb/>
懸参北斗天雲低石頭斾花簇大江船河尹官曹副丹<lb/>
陽郡國先關山王者氣宫闕帝京篇麈尾輕劉惔刀環<lb/>
識吕䖍二難知並美三樂問俱全蛙黽甘留滯鵷鴻惜<lb/>
翥騫趙張賢不數嵇阮意誰宣海内兵為日吾儕醉是<lb/>
年漸憐飛葢小徙倚閬風巔<lb/>
　　于鱗夜坐小酌因懐茂秦<lb/>
稚子頻辭客君來未掩扉濁醪均妙理燕坐對忘機逺<lb/>
<pb n="KR4e0201_WYG_031-12a"/>
樹河流接疎花露色歸事違心獨賞名近句還非澒洞<lb/>
時才足疎狂我輩稀祇憐月如練不見謝𤣥暉<lb/>
　　東郊<lb/>
東郊不忍駐歸馬叩柴關春或留天上愁應滿世間酒<lb/>
尊憑破涕朝事總銷顔黄髮誇能老青雲恐失還檀兮<lb/>
虚坎坎桑者自閒閒何日乗新雨扶犁有故山<lb/>
　　久病奉簡曹中諸公<lb/>
千門動寒色大樹莽蕭蕭日落中㳙馬霜歸散騎貂漸<lb/>
<pb n="KR4e0201_WYG_031-12b"/>
諳髙枕趣不畏簡書招態向人間減吟滋病後驕此身<lb/>
難自擲微禄仗君消滿百如相譴抽簮有聖朝<lb/>
　　明卿過子相邀予以召客不赴聞二子有作賦此<lb/>
淰淰春雲暗霏霏凍雪開故人何玉倚中夜自珠來氣<lb/>
角千人廢雄爭萬古迴縱横甘汝輩酬酢强吾才世態<lb/>
頻攻懶郷書未撥哀避名将罷詠仇病併辭杯咫尺乾<lb/>
坤妬浮生日月催不禁飛動色清漏坐徘徊<lb/>
　　李水部父母<lb/>
<pb n="KR4e0201_WYG_031-13a"/>
地有龎公隠賢其徳曜倫耦耕秋雨外舉案楚江濱志<lb/>
已傳經遂恩方賜帛均肉分大官臘酒割上林春翟茀<lb/>
魚軒貴宫袍鷺錦新巫雲助眉宇湘雪鬭風神三婦調<lb/>
絃好諸孫戯蠟頻當筵奏郢曲上客是秦人湯沐偏南<lb/>
紀衣冠更北辰彭年衆所頌吾意在莊椿<lb/>
　　送萬貟外仲兵備廣東<lb/>
向來明月璧曽倚白雲司年事吾堪後風裁汝更冝扶<lb/>
揺催撇捩留滯奪委蛇嶺海誰千騎烟霄暫一麾繡衣<lb/>
<pb n="KR4e0201_WYG_031-13b"/>
花瞑失銅柱瘴天垂羽檄年年是韜鈐處處疑肉飛甘<lb/>
跋扈藿食浪安危使者蒼梧節樓舡下瀨師五羊摧震<lb/>
疊萬蜃戢衡睢不必陳魚麗應先問蠒絲青冥直指破<lb/>
墨吏惠文知得意當如此無煩泣路岐<lb/>
　　碧雲寺<lb/>
陗壁琳宫轉叢篁白日移斵雲探地脉噴雪注天池祗<lb/>
樹開千臘曇花供六時伏魚驚午襯眠犢起春耔色界<lb/>
烟霞滿空門嵗月私苔隂侵屭屓鳥影散罘罳入觀香<lb/>
<pb n="KR4e0201_WYG_031-14a"/>
時發銓真聴不疑悟來珠炯炯無復叩摩尼<lb/>
　　香山寺<lb/>
聞鐘尋古刹髙入白雲層北極諸天擁中原一氣憑攝<lb/>
衣凌怳忽飛磴揷峻嶒不謝菩提樹常明慧逺燈雙星<lb/>
垂井動片石抱蟾升怒鬛揺風檜殘鱗坼雨藤刼灰曾<lb/>
鐡馬迷路有金繩忽憶宸游事千林色倍増<lb/>
　　經功徳廢寺<lb/>
古寺逢人語宣皇御輦過散香羣帝下迎蹕萬靈呵水<lb/>
<pb n="KR4e0201_WYG_031-14b"/>
束蟠丹砌虹垂飲碧蘿雕梁扶日月繡障擁山河果失<lb/>
阿羅漢縁空窣堵波嘶鳴來白馬剥鑿悵青螺賜額苔<lb/>
全卧殘碑兩自磨梲龍隂吐甲壁刹暮揚戈佛坐狐禪<lb/>
倨僧房鳥跡多化城歸一刼淨土譲諸魔函舌驚珠梵<lb/>
泉音想玉珂低昻人代有生滅竟如何<lb/>
　　寄贈明卿給事謫江西幕<lb/>
千秋屈宋後湘水日濺濺間識斯文在粗明大造權扶<lb/>
揺鵬力重俶儻驥羣先竹箭曽輸楚荷衣乍釋燕老親<lb/>
<pb n="KR4e0201_WYG_031-15a"/>
誇剪拂賤子奉聨翩執禮家人並論心國士偏崢嶸俱<lb/>
志彀擺落未忘筌喜奪慈明馭思操晏子鞭瑣垣勞守<lb/>
黒車馬笑談𤣥倐忽時謀勝参差帝澤捐公孫寜布被<lb/>
主父但金錢雞肋移官外龍鱗抗疏前大名人盡敵小<lb/>
蹶世何憐豈必論株累那能共瓦全一麾疎紫氣萬死<lb/>
仗青天藥物愁詩癖戈矛與勝縁折腰身併狎抵掌態<lb/>
逾妍未逺虞翻道仍髙賈誼年吴鈎寒自峻郡榻暮虚<lb/>
懸彭蠡揺坤軸匡廬揷斗躔盡收遷地色還賦五君篇<lb/>
<pb n="KR4e0201_WYG_031-15b"/>
偃蹇漁陽摻飄零蜀國絃為君盡一奏不爾借誰傳泛<lb/>
任秋濤梗留餘夏澤荃昔賢慚涕淚吾計失留連倘問<lb/>
歸來事城南二頃田<lb/>
　　送吴中丞入為少司徒<lb/>
尚憶秦廷哭能令漢業昌虎符徵使者龍劒入漁陽戰<lb/>
伐深推轂從衡易處囊急難心轉赤紆畫鬢先蒼日月<lb/>
垂南紀風雲護朔方七擒收屬國一戰掃窮荒司馬軍<lb/>
中拜金魚袋裏装寜惟剪荆棘且為樹甘棠羽扇妖氛<lb/>
<pb n="KR4e0201_WYG_031-16a"/>
避穹廬燧色藏春風眠突騎暮雨至降王女釋供邊饁<lb/>
家餘宿畆糧朅來平準議誰握度支章保障空思尹秋<lb/>
毫或譲桑主憂偏社稷公望切巖廊餉轉千檣月漕飛<lb/>
萬庾霜牢盆自商賈鹽鐵有賢良物力江湖細兵需陸<lb/>
海長察眉難盡淚刺骨未論傷少府征寜緩潢池勢可<lb/>
當亦知根本計何以報明光<lb/>
　　順甫枉書見問久未得答兹因明卿歸成排律一<lb/>
　　章寄之<lb/>
<pb n="KR4e0201_WYG_031-16b"/>
魏子卧成癖貽書僅所親援琴悲可就<hi>服将除</hi>結綬恐難<lb/>
真紫塞猶驅馬青雲幾釣綸如勞問星使此去有波臣<lb/>
懶慢功殊效婆娑態轉新雷霆來鼔盪天地走逡巡毁<lb/>
重寜銷骨譏深或反脣病身時一割迂計日千顰畏路<lb/>
将延汝微生久悮人後期雖有任遮莫並風塵<lb/>
　　永平道中<lb/>
盧龍左馮翊白馬舊安西浴日滄溟小摧天碣石低虎<lb/>
沈飛将羽龍出慕容題驅傳令支塞問津卑耳溪荒祠<lb/>
<pb n="KR4e0201_WYG_031-17a"/>
孤竹並譲國大名齊回首哀兵鏃沾膺愧馬蹄榆關秋<lb/>
一帶慎莫動征鼙<lb/>
　　夏日再宿碧雲寺<lb/>
春來虎溪笑别爾竟長途初地縁猶在諸天念未孤比<lb/>
丘驚出定檀越見能呼忍草㸔如昨靈花問已無歸雲<lb/>
仍卧榻流水自齋厨病骨蘇金髓塵心冷玉壺暫棲同<lb/>
怖鴿乞食伴饑烏欲施周顒宅吴中盜一區<lb/>
　　擬訪故兵曹段文貴不遂寄此<lb/>
<pb n="KR4e0201_WYG_031-17b"/>
聞君易水畔日夕理蒿萊自枉踰垣避虚慚訪棹迴十<lb/>
年追握手一别滯銜杯咄咄書能薄烏烏聴莫哀罷官<lb/>
吾黨事多難世人才倘問黄金力猶填郭隗臺<lb/>
　　賊深矣俞生頗有桑梓之戀胡能北哉恐一旦之<lb/>
　　不戒賦此寄懐凡十二韻<lb/>
之子乏時韻頽然初一丘為𤣥轉寂寞守黒故夷猶五<lb/>
嶽無禽向三徑有羊求以兹衡門色坐攝太華秋衣食<lb/>
疑神隠詩書與卧游何悟欃槍下頓使客星愁鰲簮摧<lb/>
<pb n="KR4e0201_WYG_031-18a"/>
碣石鑿齒啖神州血改勾吴道烽炎滄海流匏𤓰繫不<lb/>
食萍梗飄自由恐晚丹青意誰堪玉石謀天目亮懐阻<lb/>
地肺未云脩寜因貴六尺詎忍棄千秋<lb/>
　　阻水髙陽夜大風雨<lb/>
何人為驅魃此夜復愁霖已改江湖象猶酣天地心疾<lb/>
雷崩坐出飛溜奪簷侵怒挟孤城動哀催萬竅吟扶揺<lb/>
大鵬翼磊塊巨鰲簮散帙身俱厭扁舟意與深浮生長<lb/>
道路倦翮未山林所以桓司馬愀然恨陸沈<lb/>
<pb n="KR4e0201_WYG_031-18b"/>
　　與故趙使君登定州塔<lb/>
靈鷲名藩駐神龍法藏蟠絳河瀠井榦朱網罥天門象<lb/>
外僊都廣寰中欲界尊下方自風雨絶頂半乾坤眺擁<lb/>
千家出歌迎萬鐸喧驅車燕使者題壁趙王孫水合盧<lb/>
奴樹雲冥鼓子村語來心已淨不必問銷魂<lb/>
　　寄俞丈兵使汝成<lb/>
握手滹沱色相㸔又轉蓬建牙秋鳥外乗障白雲中手<lb/>
削三關險身先六郡雄舉軍驕塞月萬馬聴秋風行路<lb/>
<pb n="KR4e0201_WYG_031-19a"/>
難毋問從軍樂未窮勿投班氏筆留冩漢臣功<lb/>
　　真定劉使君子易月夜宴城北池亭觀捕魚<lb/>
釣渭客寜貴如棠公豈頻水光迴拍檻秋色散驚緡吹<lb/>
沫星飛動穿深月隠淪生涯捐浩蕩末路赴逡巡雪壓<lb/>
金盤細霜飛玉筯新異郷王肅茗南國季鷹蓴爾自烹<lb/>
鮮理吾何祝網仁風波仍病骨天地漸窮鱗萬事徵漁<lb/>
父孤懐信校人無煩問濠上莊惠定誰真<lb/>
　　秋日過于鱗郡齋分賦十體得髙字<lb/>
<pb n="KR4e0201_WYG_031-19b"/>
不淺停車興寜因戀濁醪客顔迴把袂吾手任持螯十<lb/>
日市衣飲千秋冠葢勞北風寒趙瑟明月隠吴刀淮海<lb/>
身難下乾坤首並搔宦情餘汝在物譽借詩逃一别安<lb/>
孤枕相知仗二毛白雲空在望誰益太行髙<lb/>
　　謝茂秦盧次楩謁余於魏郡有作<lb/>
命駕俱千里䘖杯問各天文章一言合姓字兩生傳貫<lb/>
日荆卿七飛霜鄒氏篇璧還新去趙金盡舊游燕偃蹇<lb/>
中原並縱横處士偏青雲折箕踞白日助髙眠老盡人<lb/>
<pb n="KR4e0201_WYG_031-20a"/>
間態貧操物外權酒徒吾敢後詞筆爾爭先竹冩淇園<lb/>
色花吟大陸烟拂衣從此别為約五湖邊<lb/>
　　王丞明輔羅倅虞臣邀余天雄郡閣因攜謝盧登<lb/>
　　焉<lb/>
郡閣諸賢在誰堪屐齒髙漳流冩衣帶伾嶺出秋毫堞<lb/>
起千家月松迴萬壑濤新篇攜謝眺若士起盧敖羅友<lb/>
須羊肉王猷似馬曹禮寜縁我設興自任君豪夜色歸<lb/>
長劒天風佐濁醪詩成誰第一欲解鷫鸘袍<lb/>
<pb n="KR4e0201_WYG_031-20b"/>
　　雪中寄張職方莊<lb/>
飛雪滿天地北風吹向人遥憐戴逵宅獨命吕安輪白<lb/>
眼狂相對青山計未貧肉絲移小部角觝出西秦獵騎<lb/>
捎生晩胡姬鬭醸新鳥分瑶管弄花壓酒杯巡客自呼<lb/>
投轄君能問漉巾坐明空裏色醉與性中真大陸摶元<lb/>
氣長歌動有神莫愁歸路失燈火辨城闉<lb/>
　　答尚書顧公<lb/>
猶憶尚書履今皇慰老成拂衣辭白下揮手謝蒼生略<lb/>
<pb n="KR4e0201_WYG_031-21a"/>
盡人間事仍探物外情著書窮小酉呼酒頌長庚海内<lb/>
安車望丘中却杖行風迴萬壑嘯月並五湖明絳縣能<lb/>
推甲<hi>公年七十三</hi>中郎舊與名<hi>用顧雍事</hi>雲霞留物色天地任軍<lb/>
聲玉案慚難報金丹計已成却憑青鳥使為我問蓬瀛<lb/>
　　送吴提學遷廣東㕘政<lb/>
漢家文苑傳早已著吴均誰更兼循吏君無譲古人泱<lb/>
泱東海色浩浩廣陵春不必三年報俱稱一變新羊城<lb/>
縈紫氣象嶺度朱輪月逈珠應復星輝劒有神酬心乍<lb/>
<pb n="KR4e0201_WYG_031-21b"/>
杯酒揮手遽風塵倘有相思句還從鴈外陳<lb/>
　　安東候警有述<lb/>
樹影旌旗接濤聲鼔吹兼雨拖殘日脚山割亂雲尖淮<lb/>
艦雖寛鬭齊師未解嚴瘡痍心轉塞骨肉淚頻沾恩澤<lb/>
詩書負烽烟號令添如何重推轂翻使㨗書淹<lb/>
　　贈别羅鹿齡<lb/>
衣裾遼海色樽酒雲門開匹馬故無恙諸侯誰愛才玉<lb/>
炊何地米金築異時臺縞帶輟将贈蒯緱歌始哀文章<lb/>
<pb n="KR4e0201_WYG_031-22a"/>
身計失疾病物情催倘有蓴鱸興能無共爾回<lb/>
　　月夜步西園積雪有述<lb/>
積霰不知晩泂然澄肺肝氷壺初世外天鏡忽林端一<lb/>
入清虚府如斟沆瀣餐敲分兎杵細舞散羽衣單束浪<lb/>
錢唐捲飛花大庾殘銀疑千頃疊玉憶萬枝寒盡吐乾<lb/>
坤秘平收海岱觀野夫殊未足欲借閬風翰<lb/>
　　游靈巖寺十二韻<lb/>
懶怯靈巖勝驚㸔即道傍天垂孤刹出地轉萬峰藏橋<lb/>
<pb n="KR4e0201_WYG_031-22b"/>
石鯨飛動烟嵐鷲渺茫山形界齊魯榜字接隋唐虎坐<lb/>
俄拏攫虬潜欲奮揚臘留祗樹色春勒寳花香伏水侵<lb/>
禪座歸雲護講堂慈篁深嵗月忍草足氷霜飽進茵陳<lb/>
飯眠酣薈蔚房微吟和清磬步屧信迴廊許掾談推解<lb/>
陶公醉不妨莫疑車馬客爾亦困津梁<lb/>
　　再游靈巖寺十二韻<lb/>
為捨祗園竹名山結願偏登臨怳初地徙倚更諸天不<lb/>
改芙蓉色微添蘿薜烟松雲移疊嶂花雨助鳴泉芒屩<lb/>
<pb n="KR4e0201_WYG_031-23a"/>
青從引苔衣碧任穿井猶雙鶴浴瀑似片虹懸磬發僧<lb/>
歸定燈餘客借傳新茶收月供淨㲲割霞眠未叩無生<lb/>
理聊追有漏縁空聞飛錫杖不見布金田盡刼終成幻<lb/>
降心返離禪祇應何所佳一鉢付流年<lb/>
　　立春日戯為梁陳體於青州作<lb/>
青州青帝郷春至冠羣方凌霜迴太簇條風鼓少陽氷<lb/>
冩滹沱色雪厭壽陽粧蠒文初映緑卵色未舒黄鷹目<lb/>
微迴盻雉乳正羣翔擊鞠諸田族粘屣臨淄倡留髠東<lb/>
<pb n="KR4e0201_WYG_031-23b"/>
第酒角駟上闌繮繁雄将自始歡愉殊未央毋憂萬<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
瘵左个在明堂<lb/>
　　題東溪書屋其人中丞南溪公兄也<lb/>
徵君夙有尚卜築東溪頭人如叔度朗宅比剡中幽地<lb/>
潤雙珠吐天空一鏡收朝宗竹箭水解凍桃花流初日<lb/>
綺文悦條風羅帶愁漁家薜荔網浣女木蘭舟拄頬西<lb/>
山曉濯纓滄渚秋君仍洗潁去仲迺釣磻游雨雪何年<lb/>
夜能容王子猷<lb/>
<pb n="KR4e0201_WYG_031-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_031-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻三十一<lb/>
</p>
<p>
</p>
  </div>
</body>
</text>
</TEI>
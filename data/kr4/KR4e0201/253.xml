<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻七十九</head> <lb/>
    <p>
<pb n="KR4e0201_WYG_253-1a"/>
欽定四庫全書<lb/>
　弇州續稿巻七十九<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　胡觀察傳<lb/>
觀察胡公僖者字伯安一字子祥胡之先為宋國子直<lb/>
講瑗所謂安定先生者始家湖州其後避元季亂徙蘭<lb/>
<pb n="KR4e0201_WYG_253-1b"/>
溪遂為蘭溪人五傳而至公父贈儀部郎中富贈公以<lb/>
忠信治賈業旁落計無所之欲委公於醫以紓家困時<lb/>
甫丱已悉讀素問靈樞和扁諸家言矣一日忽自奮曰<lb/>
醫毋論不如秦越人即所治必自吾手能幾何孰與夫<lb/>
大丈夫大則宰天下小亦一方少徊慮而起數百千人<lb/>
死哉亟改治儒贈公竒其意而許之治儒之未幾即以<lb/>
屬文冠其儕補博士弟子故太宰唐文㐮公龍養母里<lb/>
居聞而召見公公時䄈褐躡屩以進然神彩秀澈英英<lb/>
<pb n="KR4e0201_WYG_253-2a"/>
照四坐坐客盡傾文㐮公顧謂客曰何物寧馨兒國器<lb/>
也有弱息必以歸之文㐮母誶文㐮擇壻而得賈人子<lb/>
乃又窶耶文㐮意奪然嵗時問遺公無虛日當是時學<lb/>
使者少傅雷公禮試公文居首而閩學使者太子太保<lb/>
朱公衡道過之雷公雜公文於它巻以嘗朱公朱公獨<lb/>
㧞公文曰鷄羣鶴也何必仰吭鼓翼而辨雷公大咲語<lb/>
公姓名以相矜賞唐公與雷朱二公世所稱人士模楷<lb/>
者也是嵗公遂舉鄉薦在公車者十載所而後成進士<lb/>
<pb n="KR4e0201_WYG_253-2b"/>
公故貧進士禄薄而迎贈公及母鄭邸舍中日治二缶<lb/>
一缶市白粲鮭炙以薦而一缶所與婦共脱粟苦蕒而<lb/>
已俄鄭病篤公晝宿泣而籲天尋不起毁瘠骨立奉䘮<lb/>
與贈公歸服除補禮部儀制主事提調㑹試爬搔其弊<lb/>
得便宜十事將上而報贈公訃公痛不及視含毁逾於<lb/>
䘮母鄭時公先後治䘮貧甚勉自力而已不以毫髪煩<lb/>
有司再補精膳主事遷祠祭員外郎遂為主客郎中值<lb/>
諳達請欵塞衆難之不欲許公獨是許款者於是諸頒<lb/>
<pb n="KR4e0201_WYG_253-3a"/>
賞典册俱以屬主客事悉辦竟諳達世無害政府乃大<lb/>
才公調儀制郎中亡何上崩莊皇帝登極時朝儀久曠<lb/>
絶事取公裁與諸覃恩賜赦山陵經筵幾務旁午公應<lb/>
之沛然且當有九列除而慶王襲封之事起慶王者薨<lb/>
無後諸郡王於支逺不當襲而近者乃中尉賤例不封<lb/>
中尉故富行萬金中常侍恫喝公公固持不可則以謂<lb/>
尚書急乃藉口公於是取中㫖特予中尉王而公出為<lb/>
湖廣右叅議治稅糧時大水獨荆㐮灾甚公旦夕行部<lb/>
<pb n="KR4e0201_WYG_253-3b"/>
精心區畫其賦得减省十之四民以大悦而其地故悍<lb/>
相籍也父及諸弟在焉公平視之毎行部無加禮有子<lb/>
試武昌公如弗聞也以是失悍相心頥指漕使論公督<lb/>
漕綱不稱職公視他道獨先期亡可訾者顧鐫秩得雲<lb/>
南按察僉事其治兼督瀾滄金齒騰衝兵廵與緬甸隣<lb/>
緬酋強而貪念大理饒欲割之而宣撫刁某父死兄弟<lb/>
爭立兄自度庻子不得立則媾緬人將舉兵合而窺大<lb/>
理公請於臺為文檄之其畧謂而自恃強不過明一荒<lb/>
<pb n="KR4e0201_WYG_253-4a"/>
郡耳且不聞而之先以三十萬衆殱西平侯手無噍類<lb/>
耶即不量送死螳螂之斧見我車轍立靡矣緬人得之<lb/>
氣懾不復吐乃以单車馳刁氏所中分其地咸觧散如<lb/>
約臺使大悦上書稱公仁勇有安民畧遂復故官再遷<lb/>
按察副使凡三政皆不離淇中拊循其吏民若赤子所<lb/>
經歴雖深山窮谷能識公曰胡佛子葢以其慈悲善度<lb/>
人故也然公務持大體不為一切迎合臺往往目攝之<lb/>
不顧而同列之文深意忌者見以為枘鑿不相容屬大<lb/>
<pb n="KR4e0201_WYG_253-4b"/>
計臺䟽以不及論然尚謂公滿腔皆赤子公咲曰彼以<lb/>
其鷹鸇易我鸞鳳耶吾用赤子歸矣遂致仕百城吏與<lb/>
其老弱牽衣填道曰公毋棄我則又泣曰公果棄我矣<lb/>
公歸而悉出其餘俸置酒宴親戚閭里不為差殺然後<lb/>
以次周恤之衣者食者鰥弗室者死弗歛葬者亡不滿<lb/>
欲而去然益自卑卑人所為德唯恐其忘之所為德於<lb/>
人惟恐其不忘也性尤惡殺生當省試時謀徙僻地得<lb/>
潘氏圃蟻羣聚於室以數十萬計童子構火欲焚之公<lb/>
<pb n="KR4e0201_WYG_253-5a"/>
蹙額曰以我一夕安而輕數十萬命吾謹避之耳亟返<lb/>
故居暨入試窘三書義至乙夜矣甫就而螘戢戢筆端<lb/>
不可逐久之始别構四經義思忽坌溢如泉湧螘亦絶<lb/>
不見既高薦司試者迎謂公四經義殆神助耶公心知<lb/>
為螘報益謹於物命所全活龜鼈螺蚌不可訾數嘗有<lb/>
遺公鴛鴦者公意放之水濵則復落罟師手棹而至湖<lb/>
心遇風舟幾覆客咲之公亦不悔遇早朝即盥潄熟水<lb/>
亦必躬藴火手盎自給恒謂朝我職也而勞人不可馭<lb/>
<pb n="KR4e0201_WYG_253-5b"/>
三尺童必從禮信絶不施鞭朴間一詈數小過輙自悔<lb/>
何以使彼勝也其視所部若家視部衆若家人人亦不<lb/>
忍欺公以故所蒞官事治公雖温然長者然遇不可必<lb/>
激而遂其志以故公易於下而難於上論者擬公孝謹<lb/>
類石建平恕類劉寛直節類汲黯雅量類陸象先止殺<lb/>
類白居易其鄉人則曰吾不識所擬諸賢第公乃里中<lb/>
章尚書耳尚書者文懿公懋也公少羸自念以身貽二<lb/>
大人憂甫強仕即絶房室今六十有幾矣貌頰膩白而<lb/>
<pb n="KR4e0201_WYG_253-6a"/>
髪鬒視聽飲食步履不衰倦如四十許公為詩文宏壯<lb/>
滚滚數千言若建瓴然不自名諸人取自適而已至子<lb/>
應麟而始以詩負海内稱<lb/>
弇州生曰士有不愛其身以成其是者次亦砥節飭行<lb/>
能自樹見不冺冺其下乃掉三寸舌操七寸管雌黄月<lb/>
旦標顕而羣趨之即不佞還願為之執鞭孔子曰文莫<lb/>
吾猶人也躬行君子則吾未之有得夫躬行君子舍胡<lb/>
先生奚屬哉仁心為質禮行巽成事不趣名語不徼識<lb/>
<pb n="KR4e0201_WYG_253-6b"/>
雖非宦所由顯然於國家之元氣深矣<lb/>
　　趙烈婦尤氏傳<lb/>
趙烈婦者尤氏崑之名家女也王父宜春令敷父曰某<lb/>
烈婦生而淑美善女紅通曉大義少字諸生趙一鳳一<lb/>
鳳父曰鄉進士鏞讀書嗜酒不别生産以至卒而一鳳<lb/>
其第四子貧不能授室脱身贅於尤時烈婦甫十六耳<lb/>
即日夜機杼間以佐一鳳讀遂補博士弟子有㒞聲然<lb/>
三試而三不利竟邑邑病死烈婦將殉之既而強食曰<lb/>
<pb n="KR4e0201_WYG_253-7a"/>
棄君之二孺子而以從君君寧與我亡何二孺子殤烈<lb/>
婦益大悲痛曰可以從吾君矣既而復曰君猶未葬也<lb/>
吾忍暴吾君骨則徙之墓所視治土方中日夜拊棺慟<lb/>
哭行者聞之為咨嗟隕涕而諸中乃有利烈婦之嫁以<lb/>
其聘槖者謂人曰彼姝少且艾誰能容彼久也則又訾<lb/>
其目曰彼盻美而流烏能久也烈婦聞之大歎咤曰吾<lb/>
何知色人乃以色疑我而又目我夜就工所取石灰合<lb/>
許手挼久之血出漬灰立枯矣利烈婦嫁者大愧悔無<lb/>
<pb n="KR4e0201_WYG_253-7b"/>
地而烈婦目楚痛益劇度必死寘一棺自隨可嵗許視<lb/>
一鳳葬畢即自縊有抱而解之者復觸石額裂且死乃<lb/>
仰卧棺中喉喀喀已而死矣當烈婦之目枯時呻吟小<lb/>
息輙自謂吾楚痛劇矣而中甚安然則烈婦之死也其<lb/>
中當更甚安耶烈婦死數年御史使祀五貞祠而為上<lb/>
書天子旌其門曰烈婦<lb/>
弇州生曰始劉子政傳列女而范氏因之然於媺行嘉言<lb/>
無所不談若列傳之例云而後世乃有婦而稱節者若烈<lb/>
<pb n="KR4e0201_WYG_253-8a"/>
者女而稱烈者不知所由始亦不知節烈所從辨揆之周<lb/>
公諡法本文未盡當也大要節則終一烈乃能殉一者恒<lb/>
也殉者變也恒則以殉為一變則以一為殉若趙婦者無<lb/>
所不兼詣者也説者又謂吳於土為天下沃而崑居冠焉<lb/>
以故不能盡被周南純白之化今得一趙婦足以洗及采<lb/>
風者之疏上而天子之詔下嗚呼沃自是不為累哉<lb/>
　　沈贈公傳<lb/>
沈贈公者諱武字某其先自汝南徙而吳為吳人者千<lb/>
<pb n="KR4e0201_WYG_253-8b"/>
餘年而子孫散處其豪曰漁隱公屬元季以軍興責富<lb/>
人貲漁隱公逃之洞庭兩山間髙皇帝定三吳始𨽻籍<lb/>
嘉禾為嘉禾人凡五傳而至贈公贈公之父曰茂才公<lb/>
某者娶太守姜公某女未有子置媵周以𢎞治庚申正<lb/>
月舉伯子而庻姜以二月舉贈公太守憐愛贈公撫而<lb/>
延師教之伯子乃縁以朝夕侍茂才公得公懽公盡捐<lb/>
其槖於伯子而委贈公使贅吳吳南湖之著族也其儁<lb/>
曰壽官公某無子晩有女其母嘗夢青鸞集於幃而生<lb/>
<pb n="KR4e0201_WYG_253-9a"/>
壽官公鍾愛之謂贈公淳敏有度請於茂才公曰而子<lb/>
吾子也然吳孺人不以家挾贈公贈公不以贅故小折<lb/>
節閨門之間肅如雝如也久之茂才公卒贈公奔哭如<lb/>
禮不問産人謂汝非沈嫡耶誰敢居贏贈公曰吾人贅<lb/>
也且恐傷逝者心卒弗問産而壽官公亦老死公請於<lb/>
族得所當後者而徙箸於白苧鄉曰吳自有後吾壻也<lb/>
且吾耻言贅人乃稱贈公譲伯氏産則名贅譲外家産<lb/>
則不名贅以是益服贈公然業益薄贈公雖不獲用儒<lb/>
<pb n="KR4e0201_WYG_253-9b"/>
顕而好讀詩禮二經及郡國志史兵漕錢谷諸書精心<lb/>
計縱横握筭不爽邑有均田役推擇贈公賦曹事立辦<lb/>
入從事大寮得冠帶需選贈公嘆曰髪種種矣安能持<lb/>
資簿受役升斗而㑹有子今郡大夫堯中少頴工屬文<lb/>
贈公延明師塾而誨之因併誨其從子常熟令某時吳<lb/>
孺人以儉勤佐贈公為束修費尚不給稍稍鬻廬産以<lb/>
供客謂姑廢塾贈公曰吾急塾甚於息廬産而大夫之<lb/>
學成已舉鄉薦贈公乃喜謝客廬産幸當無恙居恒戒<lb/>
<pb n="KR4e0201_WYG_253-10a"/>
大夫吾德於人則忘之人德於我勿忘也又曰吾不能<lb/>
治城旦家言若于公以髙門俟汝雖然吾不敢愧𡨕㝠<lb/>
葢贈公慈於物毋論蠕喙即一枝卉不忍折所市禽魚<lb/>
可活者則活之前後不可勝紀竟以老壽終吳孺人不<lb/>
以耄廢毁也泣而語大夫從汝父地下易耳顧老人無<lb/>
殉者㑹服除設奠聞大夫哭聲亦哭氣遂絶孺人之卒<lb/>
後贈公三年得壽俱七十有五大夫竟孺人服上春官<lb/>
髙第授南陵令政聲為一時冠天子推本贈公與孺人<lb/>
<pb n="KR4e0201_WYG_253-10b"/>
之教而錫之璽書其辭稱贈公曰孝友禔躬詩書廸子<lb/>
孺人曰相夫以正玉子於成皆實録也於是贈公秩如<lb/>
南陵令而孺人有今稱云南陵令今為吾郡同守故曰<lb/>
沈大夫<lb/>
弇州生曰沈大夫談贈公之為德不可更僕數矣而大<lb/>
要蔽之曰譲曰慈慈不必情譲不必名斯所以為至乎<lb/>
哉乃吳孺人之為相而沈大夫之為繼至厪人主褒葢<lb/>
孝友柔嘉之聲隆隆焉是故我觀於沈而後君臣夫婦<lb/>
<pb n="KR4e0201_WYG_253-11a"/>
父子之道備也<lb/>
　　沈淑媛陳傳<lb/>
余既已為沈大夫傳其贈公若吳孺人矣大夫稽顙蒲<lb/>
伏泣且謝既謝而泣猶涔涔未已也曰始也不穀不敢<lb/>
以吾私先吾尊既也不忍以吾尊竟廢吾私也曰不穀<lb/>
之奏南陵令最也天子以考功法覈之信錫贈公及先<lb/>
孺人璽書矣已而錫吾亡室陳其稱亦如吾先孺人而<lb/>
秩視不糓其辭所謂敬順承尊儉勤治内莒筐㐮饋絲<lb/>
<pb n="KR4e0201_WYG_253-11b"/>
枲佐讀諄諱乎其言之也夫亡室陳以匹婦之微厪天<lb/>
子褒奬洞見纎悉不榖寧復有它覬抑不穀聞之綸綍<lb/>
之辭貴巖穴之辭徴敢以徴累吾子余唯唯大夫又曰<lb/>
亡室陳者故訓導寰女也生而䘮母育於外王父吕水<lb/>
部穆家少即以柔婉稱矣其裝槖亦不薄既歸不穀而<lb/>
吾贈公中挫産已漸老陳乃悉槖而共二尊人之養行<lb/>
且盡則晝夜勤女紅佐之不穀中嵗以經術行教授歸<lb/>
得少修脯資以授陳陳不為私置葢吾夫婦相對藜藿<lb/>
<pb n="KR4e0201_WYG_253-12a"/>
也而司堂上之甘毳充豆矣衣恒一布𥜗裙不曳地嘗<lb/>
試問之不有嫁時服耶則曰為諸生婦當如是即二尊<lb/>
人被輕暖不逾於適吾體哉然以舉孺子不育強不穀<lb/>
蓄媵妾雖脫簮珥不恡也而竟先不穀病死矣不穀之<lb/>
令南陵也差有禄而不及饗其被錫也不以封而以贈<lb/>
今之嗣者賢間與之語若雖儉不二簋然有肉矣不重<lb/>
珥然時時御冠珮矣雖勤不至鷄鳴而治羞饋矣為臧<lb/>
獲稱貴人矣為子稱母矣陳有一乎哉嗟嗟弇州生曰<lb/>
<pb n="KR4e0201_WYG_253-12b"/>
余嘗讀河陽令悼亡章而歎夫婦之篤也然猶為情役<lb/>
耳讀北地氏結腸篇而得婦功焉得夫道焉今覩沈大<lb/>
夫所稱何以異哉為作沈淑媛陳傳不言孺人者貴德<lb/>
也<lb/>
　　山東左叅政贈中大夫太僕寺卿馮公傳<lb/>
馮公者其官山東布政使司左叅政也而治漕事卒而<lb/>
贈太僕寺卿予誥封尋以公滿叅政考贈祖父大中太<lb/>
夫亦予大夫誥叅政法不當贈贈法不當得誥而今得<lb/>
<pb n="KR4e0201_WYG_253-13a"/>
贈及予誥者漕河甫告成天子大推恩任事臣獨公㝡<lb/>
久而前後功又㝡髙以卒故惜之甚其被恩澤有大臣<lb/>
所不敢望者嗚呼馮公可謂遇矣公諱敏功字元卿其<lb/>
先居海塩之大易里改𨽻平湖已而徙郭中遂為平湖<lb/>
人王父遂平令俊父汝弼舉進士授行人擢工科給事<lb/>
中以直諌謫婁更大邑令晋守吾太倉再管楊州同守<lb/>
中单辭罷以公考㝡封按察副使得贈如公階者也公<lb/>
生而明頴通古今文集十六補邑諸生十八從其父太<lb/>
<pb n="KR4e0201_WYG_253-13b"/>
倉與諸生儁異若凌尚書雲翼徐太僕爌憲副敦張憲<lb/>
副大韶相切劘為制科業而不佞貞忝公同齒叅其末<lb/>
公是時秀眉美姿馳筆而長騖毋能當者還為諸生試<lb/>
輙冠其曹偶廪學宮然大試輙不利時楊州公已謝事<lb/>
歸而治生又以其羡贍宗黨公一切佐之三十始舉其<lb/>
鄉第三人上公車報罷亡何島冦來廹平湖前是平湖<lb/>
城矣往往多公資力而至是復佐其令慿城為備禦計<lb/>
甚詳寇去而有援兵乗間為䖍劉者令以為倭也懼甚<lb/>
<pb n="KR4e0201_WYG_253-14a"/>
公授甲家衆夜坐立睥睨間質明而辦兵乃愧退鄉人<lb/>
避亂爭入城城人虞不給時臬使方按部衆謬傳且逐<lb/>
之羣咻使所公聞而往以片言折之解當是時微公幾<lb/>
叵測凡三上公車乃見收射䇿髙第明年授禮部祠祭<lb/>
主事詔選良家子充後宫公在行獨不擾座主拜相者<lb/>
所親道士以公役騷擾道路公伺其歸而責笞之相怒<lb/>
甚召公詬曰若不知我門下客而笞者何也公正色曰<lb/>
笞横道士耳不笞師門下客也即笞師門下客而為師<lb/>
<pb n="KR4e0201_WYG_253-14b"/>
少懲横者以為弟子罪未敢聞命相頰盡赤然竟未有<lb/>
以中也尋進主客貟外郎奉莊皇帝即位詔而南道遷<lb/>
其司郎中還遷江西布政司右叅議分守南康九江部<lb/>
公行部至南豐而浙兵調者以餉不足將大掠公召其<lb/>
長好謂曰而與我鄉人也故為而言一反手間名為賊<lb/>
天子檄大軍至虀粉矣餉不足吾為若治餉其長悦公<lb/>
乃料倉粟庫鏹次第屬於舟而使一郡僚導之選精勇<lb/>
尾之咸攝不敢動屬方議均田而公所部多山髙下饒<lb/>
<pb n="KR4e0201_WYG_253-15a"/>
瘠異狀公使善計筭者周行阡陌間計畆受稅毋得伏<lb/>
匿又為之平亭其役留籍南康未三嵗以才舉拜山東<lb/>
按察副使飭徐州兵備兼治漕河甫至而河决睢寧由<lb/>
白浪淺而入青陽决者六皆巨新安左右决者七差小<lb/>
其水不制睢寧之陸滙為湖曹口而上故河百餘里以<lb/>
南盡為陸淤泥半之漕艘之阻者數千計漂廬舍人畜<lb/>
無筭公甫至受計大吏調士民晝夜併作與其下分功<lb/>
任難無何决塞各就緒漕舟漸通而大風雨彌旬水瀑<lb/>
<pb n="KR4e0201_WYG_253-15b"/>
漲諸塞盡潰湖與河一來攻邳公時按部邳下令土其<lb/>
門水勢重不能禦公即解衣帬𥜗嚢沙而塞之諸從官<lb/>
吏卒市人爭效公闉沙皆滿水逡廵解公乃行視諸决<lb/>
口皆就塞僅月餘而水復漲敗閻家口以西半戈山左<lb/>
右堤百餘丈公又築之自是隄土漸堅實不受侵矣㑹<lb/>
徐州靈璧諸州邑舊堤潰公又受計大吏所獨治者南<lb/>
自曲頭抵青田八十里北自陸灣至呂梁四十里所與<lb/>
監司曹郎合治者直河以下南岸凡九千丈又自茶城<lb/>
<pb n="KR4e0201_WYG_253-16a"/>
踰華戚山曹築單堤一百六十里以遥衛漕河之閘者<lb/>
諸經畫版築楗木薪土之費與䕶視斥堠約束唯公行<lb/>
之最精監司曹郎咸取則焉公素莊盛當其治河時往<lb/>
來寒暑無間黧瘠胼胝見者莫可辨識始遷河南左叅<lb/>
政公於職不專治河而其地與事亦故相關撫按臣聞<lb/>
而喜曰吾可髙枕矣而少年喜事者欲從泇口穿葛墟<lb/>
微赤良城等山抵南北大湖中界兩長堤為運道以示<lb/>
竒徴公與議且屬之公念諸山道約二百餘里多磐石<lb/>
<pb n="KR4e0201_WYG_253-16b"/>
礓砂不易鑿大湖相連十四不易隄民力之幾何而虐<lb/>
用之持不可乃寢而喜事者意未已别欲繇海通膠河<lb/>
其視漕稍極而中皆髙嶺巨石東土瘠人疲不勝役甫<lb/>
舉事而驚潰者再矣乃移公山東公議以膠功不易興<lb/>
且不易竟即竟亦終塞縣官故不乏金錢柰何悉捐以<lb/>
填無用而勤此數十萬人力也撫按臣采公議以聞時<lb/>
柄相獨擅國前後授指於喜事者怒而下書切責人或<lb/>
為公危曰内意堅且實才公以治河顯而弗以治河終<lb/>
<pb n="KR4e0201_WYG_253-17a"/>
之祻且及公公歎曰吾豈不念禍為國家計重耳度必<lb/>
不可已始就役尋具如公言費至十三萬金而無尺寸<lb/>
利柄相稍恧沮用廷議罷之然猶謂人馮參沮泇今又<lb/>
沮膠者何也豈懲昔鞅掌故倦耶公尋歸職職所治稅<lb/>
糧時久已困不給為平亭其額募墾荒土流民占籍者<lb/>
萬計已而念揚州公老病乞休歸朝夕侍湯藥楊州公<lb/>
得公而喜為加飡無何竟卒始公失其母屠淑人戚不<lb/>
廢易已失繼母徐淑人易不廢戚然皆在壯時體猶為<lb/>
<pb n="KR4e0201_WYG_253-17b"/>
之柴瘦而楊州公用老壽被服金紫極園池亭榭之樂<lb/>
其卒也公親視含歛虞祭當葬日送舟千艘人以為無<lb/>
憾而公業五十餘矣孺慕益篤雞骨支牀幾不起服除<lb/>
久之薦者相屬乃從田間起仍故官改佐漕運公時苦<lb/>
宿痾未平人或難之公奮曰頼上恩得治私今不以為<lb/>
不肖而屬之大寄吾何忍負且嚮者親身也親已背矣<lb/>
身當為朝廷有遂冐暑抵淮淮之南故有邵伯寳應高<lb/>
郵三湖相連為巨浸漕舟過者往往多漂溺因議濬内<lb/>
<pb n="KR4e0201_WYG_253-18a"/>
河通之御史大夫王公廷䟽上得請而公至即任其艱<lb/>
巨者與北部羅君共治公於河事故心通而役者皆習<lb/>
公能工以大集公益不愛其精力水陸奔走且旁治賦<lb/>
訟覽訊牒至丙夜不休五鼓即起以為恒尋馳督漕舟<lb/>
自徐而濟凡七晝夜遂昏瞶不復省已而稍蘇還進醫<lb/>
藥微效復出勉治事病寢劇見其婦曹與子相對泣猶<lb/>
呵曰人孰無死吾幸獲以勤事死何恨叩之家事張目<lb/>
不荅而趣羅君至曰内河成於國計甚利第太逼湖湖<lb/>
<pb n="KR4e0201_WYG_253-18b"/>
善潰而隄薄萬一如瓠子數百里魚鼈矣幸為别創堤<lb/>
衛之已而顧其子曰吾死死必有賻汝却而歸諸官羅<lb/>
君色惨沮謂公堤吾職也毋足多慮若子㓜盍以語我<lb/>
我為任之公徐曰有家弟在羅君别而公以季夏望日<lb/>
之午整衣冠端坐而逝春秋甫六十子一即伯禮補邑<lb/>
諸生以秇文著公性孝友揚州公嘗卒遘盗公已脱冐<lb/>
鋒刃而出之愛其弟敏効尤篤事相師産相譲也與揚<lb/>
州公俱善治生而至饒乃能以義散施不吝平湖之人<lb/>
<pb n="KR4e0201_WYG_253-19a"/>
至今感稱公父子<lb/>
弇州生曰馮公所謂能捍大灾禦大患者非耶淮之人<lb/>
相率而祠祀之也公於居官他功績甚多不志志其治<lb/>
河者於國不為利則抗悍相棄其官而不之惜利則鞠<lb/>
躬盡瘁至死而不為已真純臣哉𤣥㝠之勤官而水死<lb/>
何以異也乃國家之報勞臣厚於汲昌而薄於王延世<lb/>
葢𠂻之矣<lb/>
　　陸贈君傳<lb/>
<pb n="KR4e0201_WYG_253-19b"/>
陸贈君者諱鍷字子器蘇之長洲人也祖父家長洲里<lb/>
中而父敏饒隱德當其歿時贈君甫弱冠而兩弟鏜鈜<lb/>
業在襁褓母沈痛不能生贈君之治䘮以哀毁稱而旦<lb/>
夕歛色為母曲慰解務得其意相之撫育二孺子皆成<lb/>
立而鏜天無子贈君心念鉉且長不能自博一官悉帑<lb/>
而資之游太學後仕為常山丞贈君家居以養母為樂<lb/>
雖小滫瀡亦必㣲探所嗜而進之嵗時行園草木之實<lb/>
新不薦不敢嘗也病則時時為洗衵服牏厠然迄不使<lb/>
<pb n="KR4e0201_WYG_253-20a"/>
<hi>闕</hi>　　　　　　　贈君負母出之鄰家或謂不虞槖<lb/>
耶贈君謝曰<hi>闕</hi>　　　論槖而母沈竟以寛樂終贈君<lb/>
髪且種種矣其哀毁亡異失父時均其産於常山丞曰<lb/>
吾不敢薄先人體訾稍贏則時損以貸施鄉戚之乏者<lb/>
生養死歸往往見藉曰吾不敢私先人有丈夫子二曰<lb/>
濵曰汴贈君度其質可進延名師誨之課之經術曰吾<lb/>
不獲顯而王父矣而曹勉之於是二子咸感奮力學然<lb/>
公竟不能待而卒卒之年六十有五贈君既以孝友好<lb/>
<pb n="KR4e0201_WYG_253-20b"/>
施予聞乃其忠信篤敬又有獨至者人不能舉其詳長<lb/>
洲文學掌故俞先生獨知贈君為載之邑乗後濵汴俱<lb/>
補愽士弟子而㑹贈君之嫓馬以明婉勤約佐起贈公<lb/>
家又能代父職尋亦卒汴服除舉於鄉謀葬贈君夫婦<lb/>
走之學士申公汝黙所乞言以銘其幽几十餘年而汴<lb/>
成進士拜南京刑部主事奏三載㝡制詔贈君如主事<lb/>
官其辭謂贈君行誼端良性資樸茂馬從贈君品為安<lb/>
人葢亦有淑德慈儀之訓云或曰贈君固賢然閭閻之<lb/>
<pb n="KR4e0201_WYG_253-21a"/>
行耳夫安人者跡不能閫以外也何自使天子知之或<lb/>
曰銘贈君夫婦者申公也當是時申公實以首揆視草<lb/>
夫天子以申公銘故褒贈君夫婦申公以俞先生邑乗<lb/>
故銘贈君夫婦即不獲生有其饗殁而遇稱之偉哉汴<lb/>
今以吏部司勲貟外郎予告歸誌銘邑乗之後有表有<lb/>
記有序<lb/>
弇州生曰贈君以一閭閻見知聖主賢明相足死矣司<lb/>
勲之復益以諸君若表若記若序何居也豈亦以廟廊<lb/>
<pb n="KR4e0201_WYG_253-21b"/>
之華衮與巖穴相藉而重耶抑閭閻之跡不易竒而托<lb/>
之文言則有任其不朽者耶是不必盡然乃司勲之所<lb/>
以為其親者篤矣<lb/>
　　汪山人傳<lb/>
當萬厯之七年予里居數稱病謝客而客有蹐門者自<lb/>
稱新都男子汪某願一見有所言見之宣髪矣而具裝<lb/>
為山人服徴之則故太學上舍生久次佹得官者也曰<lb/>
我不知太學生徽俗故重賈問亦賈乎曰我不習為賈<lb/>
<pb n="KR4e0201_WYG_253-22a"/>
俗故又重族問汪故甲族乎曰我不習稱族已而出一<lb/>
編曰賈與族在是矣雖然吾非以名也願得子之一言<lb/>
而折𠂻余竒其志美其才而許之文成顧不能無傍刺<lb/>
於俗所重者山人歸以詫社中人則社中人哫訾我因<lb/>
及山人山人夷然弗屑也然絶不復相聞而乂八年矣<lb/>
一日有衰服而來謁者纍纍然孤也葢山人之孽子元<lb/>
勲來言山人死矣出其集則叙之者又有汪司馬伯玉<lb/>
劉侍御子威與其鄉人吳瑞穀子威多澹辭以匿其所<lb/>
<pb n="KR4e0201_WYG_253-22b"/>
未滿母論伯玉謂山人於九歌二雅六義五音無所不<lb/>
闚於屈宋蘇李韋枚曹劉王謝盛唐諸家無所不入於<lb/>
音節景嚮意象風神倡和轉移捭闔飛動無所不得於<lb/>
樂府古風長句近體無所不工渢渢矣泱泱矣然而不<lb/>
守一隅不由一徑或得之心或寓之目或動之情調調<lb/>
刁刁衆竅畢作猶之大塊噫氣吹萬不同瑞穀之稱稍<lb/>
約謂山人五言得之王孟芳姿在掬七言舂和婉鬯春<lb/>
色依樹多以趣勝弇州生曰余𠂻於二君子而知余嚮<lb/>
<pb n="KR4e0201_WYG_253-23a"/>
者之叙之無當也夫既已叙之而二君子又申稱之余<lb/>
又何贅哉元勲拜而泣數行下欲得余傳夫余何以能<lb/>
傳山人也與之坐問所以不肯稱太學生故曰山人少<lb/>
治經術有聲補博士弟子及再試得第一廪學宮久之<lb/>
邑司行鄉飲禮有以子貴躐賔席先其賢長者山人預<lb/>
執事前曰所以稱鄉飲尚齒貴德耳不聞以子貴稱祭<lb/>
酒抑使下其人恚謀以事中山人山人乃去之入太學<lb/>
欝欝有㒞聲而婁試不利最後錯血於試所歎曰吾以<lb/>
<pb n="KR4e0201_WYG_253-23b"/>
吾身而博身外物何悖謬也遂焚繻遨㳺名山水山人<lb/>
故好詩至是益治詩詩成矣而念其邑居前軰名能詩<lb/>
而冺冺者歎曰吾不可以先諸前軰傳悉戢其詩為家<lb/>
者一百六十四而梓之然後去謁王先生當是時王先<lb/>
生呼之山人應太學生則不應問何以不習為賈曰山<lb/>
人之先將軍某其始小賈也轉販𤓰李轉息盬鹽起家<lb/>
至傾邑貴為昭勇將軍嘗脱寃死者數十曹又構大石<lb/>
梁以濟渉者死贏金巨萬計山人悉以推伯氏脱身闤<lb/>
<pb n="KR4e0201_WYG_253-24a"/>
闠間受鄒魯之業以詩自娛終其身是故不習為賈也<lb/>
其不習稱族何居徽以族相豪而山人之先越國忠顯<lb/>
公華擁六州而儲胥之子孫之麗不億至官太宰司馬<lb/>
中丞者肩比而宋有大儒四友公凡十餘傳而至山人<lb/>
諸豪族屈指至汪則首為頫而山人獨自謂族以人重<lb/>
未聞人以族重也即崔盧李鄭何與焉是故不習稱族<lb/>
元勲又云山人性慈悌負亷節既已推貲伯氏一子疹<lb/>
發甚厲時山人有二子矣日夜肉祖告於先祠願以次<lb/>
<pb n="KR4e0201_WYG_253-24b"/>
子代俄而次子果夭而兄之子獲全邑築城禦倭多發<lb/>
民間塚胔盡露山人白邑禁止之且瘞其露者客有寓<lb/>
千金山人所而盗夜入盡掠其資裝客之金幸亡恙人<lb/>
謂匿之便山人罵曰客以不貪托我爾乃以貪餌我悉<lb/>
歸客乂嘗直僮奴之誣其主者於郡大夫不聽則禠幘<lb/>
投地以去悟而卒直之部使者應詔辟山林材行士有<lb/>
司以山人應羔幣交於門謝弗納也而山人竟老病嘗<lb/>
自為銘其辭甚愴與其友金上父者時時坐一室校讐<lb/>
<pb n="KR4e0201_WYG_253-25a"/>
所為詩又有金彩芳者為之梓甫成而上父死無後山<lb/>
人為視含歛立後已而大慟曰知己已矣誰與我生趣<lb/>
病益甚且易簀為詩十餘語則甚逹至月朔與子弟期<lb/>
之三日果卒山人名淮字禹乂别號羅山子<lb/>
賛曰元勲之叙述山人云爾余徴之徽人信徽人又謂<lb/>
山人娶於程舉懋孝己置貳某舉功復舉學功德最後<lb/>
嬖外婦方得元勲山人遂與方獨處而元勲長能詩又<lb/>
善事山人山人愛之以見諸鄉先生鄉先生亦多愛元<lb/>
<pb n="KR4e0201_WYG_253-25b"/>
勲者其配程遂偕處無間也山人卒而諸兄迸元勲不<lb/>
以為子數苫塊無所容足葢㷀㷀然者久之念無以效<lb/>
於山人扶服而來請傳也於乎枚臯非孽子也耶即繼<lb/>
枚叔而父子翺翔於藝墨之林者寧以嫡哉元勲力自<lb/>
勉以而父有聞於後是不在傳則在若而已<lb/>
　　吳宜人傳<lb/>
宜人姓屠氏諱睦檇李大司寇康僖公之女孫也康僖<lb/>
公有子曰諭德公應埈娶於項實生宜人項則大司馬<lb/>
<pb n="KR4e0201_WYG_253-26a"/>
襄毅公子叅知公經女也嘉靖戊子冢宰吳公與諭德<lb/>
公同宦長安而冢宰生尋甸太守小泉君諭德生宜人<lb/>
都人士以牛酒賀兩家遂締盟焉十七而歸太守再封<lb/>
為宜人宜人内外門地甲於江以南而端方慈儉若出<lb/>
素族至於天性至孝使具鬚眉則古曽閔之流亞乎冢<lb/>
宰之亷於官也督學滇南不能治萬里裝以妃戴夫人<lb/>
留而太守方治諸生業宜人勤女紅充饔飱費不給則<lb/>
脫簪珥佐之迨太守之叅軍於燕也宜人㬰其移南為<lb/>
<pb n="KR4e0201_WYG_253-26b"/>
置貳以行遂終事戴夫人戴夫人安之忘其老而失明<lb/>
也而宜人因得晨夕起居母項矣冢宰薨夫人繼之哀<lb/>
感骨立十指甲盡脱輔太守居䘮士族以觀禮焉宜人<lb/>
素有心悸疾以貳俞産難所致至是益甚年六十而母<lb/>
項病值大寒氷雪日夜擁之不受代憊劇忽顚仆榻際<lb/>
兄弟泣辭曰幸不乏子若孫及使令者奈何令姊氏至<lb/>
此宜人亦泣不忍歸凡再仆再甦始就輿返第竟先項<lb/>
三日卒實死孝也宜人雖處富貴乎而身謝紈綺手親<lb/>
<pb n="KR4e0201_WYG_253-27a"/>
菅蒯居常不具二簋待姻黨未嘗有矜色冢宰方鼎貴<lb/>
而相成以清白也里居而競業於意外之變也未嘗一<lb/>
日而宴安也有子太學生惟貞嬰時抱危疾蔬果食飲<lb/>
必手衡而授之然香計時不令先後十年許始愈督令<lb/>
就外傅内設重衾外設重關以一老蒼頭與居洎有室<lb/>
生孫稍自慰曰今而後吾可稱人母矣其撫庶易學不<lb/>
異於太學惟貞忘其所自出太守亦忘易學所自出也<lb/>
讀書通大義兼明佛理獨不喜巫媪比丘尼出入房闥<lb/>
<pb n="KR4e0201_WYG_253-27b"/>
日誦心經一巻間書佛偈隨命侍婢火之曰不宜以手<lb/>
跡示人也作家纎嗇不厭𤨏屑辨色而出手葳蕤之鑰<lb/>
指撝臧獲咸盡其才力而間有重負者則歸之宿因以<lb/>
自解惟里中貧乏死䘮周之傾槖不復恡以故生有懿<lb/>
聞卒之日䟽戚貴賤亡不為霣涕者<lb/>
弇山人曰士有百行孝實始之載藉所稱五十而慕者<lb/>
有虞氏之後無聞焉至婦人女子遇人之艱難則念及<lb/>
父母未有富而貴而壽猶以劬勞報所生繼之以死者<lb/>
<pb n="KR4e0201_WYG_253-28a"/>
也彼緹縈曹娥皆慷慨一時而流譽千載視宜人何如<lb/>
哉宜人内行純僃余獨重其孝昔蔡中郎云生平作碑<lb/>
文惟於郭有道無愧色余於宜人亦云爾矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_253-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻七十九<lb/>
</p>
<p>
</p>
  </div>
</body>
</text>
</TEI>
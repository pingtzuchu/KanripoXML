<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻二十二</head> <lb/>
    <p>
<pb n="KR4e0201_WYG_022-1a"/>
欽定四庫全書<lb/>
　弇州四部稿巻二十二<lb/>
　　　　　　　　　　　　明　王世貞　撰<lb/>
詩部<lb/>
　七言古體四十二首<lb/>
　　廬頂放歌<lb/>
匡續先生幾千載周顛僊人安在哉聞聲便喚竹林寺<lb/>
見影頓築文殊臺浮雲四起忽無地舉足歩步愁莓苔<lb/>
<pb n="KR4e0201_WYG_022-1b"/>
吳越應從下方出岷峨别向西天開擬呼聖燈照迷去<lb/>
更借鐵舩凌漢迴山僧一笑挽我袖何如且住傾三<lb/>
杯<lb/>
　　城西書屋歌為趙中丞良弼<lb/>
使君不能誅茅汝水濵又不欲踏汝寧塵以兹但築城<lb/>
西屋買㫁桃花三月春使君讀書破萬巻一上公車成<lb/>
鶚薦毋論猿鶴怨後心縱有雲山夢時面即今休沐暫<lb/>
為歡里人恐驚獬廌冠西門令尹過從易東郭先生杖<lb/>
<pb n="KR4e0201_WYG_022-2a"/>
履難王子一為歌書舍更遣錢郎與君畫展罷烟霞四<lb/>
面生歌成飛瀑南牕挂使君百邑上頭居天子時時賜<lb/>
璽書但到㑹心聊一看何須不食武昌魚<lb/>
　　題孟里圖夀尤母<lb/>
尤郎頰鐵虬髯紅矯如嶧陽霜下松手攜客圖孟家里<lb/>
歸夀阿母觴春風孟母三遷去其故尤母却守先人宫<lb/>
啖子不必東家豬食親不必兼魚熊義方但就養志好<lb/>
圭蓽也自春風中<lb/>
<pb n="KR4e0201_WYG_022-2b"/>
　　題趙承㫖陶令像鮮于太常歸去來辭贈致政太<lb/>
　　宰楊公<lb/>
陶令生平興蕭瑟到官毋過八十日五株楊栁勝栽花<lb/>
百畆公田都種秫拂褏長歌歸去篇舁籃豈是膏肓疾<lb/>
世事從他三復四生兒任昧六與七却恠渠祖長沙公<lb/>
婆娑八十諱稱翁即論運甓鈴閣底何似抱甕春畦中<lb/>
孤劒雄扶江左日一絲髙挽義熙風忘年自識將軍意<lb/>
易姓方憐處士忠千載從人論行止誰似闗西楊伯起<lb/>
<pb n="KR4e0201_WYG_022-3a"/>
力在寸心輸社稷功成餘事施山水未老能抛太尉章<lb/>
得歸即號柴桑里五男却是五麒麟海内俱稱萬石君<lb/>
今去山中看宰相由來平地有仙人吳興才子工冩真<lb/>
漁陽老手書絶倫風流一代不可即翰墨萬古恒如新<lb/>
我題此圗見微嚮須從跡外探心賞長沙太遲彭澤速<lb/>
君臣道盡公當往<lb/>
　　淮北吟<lb/>
二月忽破三月來淮南尚可淮北去欲借春光寄膽瓶<lb/>
<pb n="KR4e0201_WYG_022-3b"/>
着花不見沙邊樹酒杯即防兒輩狎物色難遣吾詩遇<lb/>
似應官職解相趂其柰年光留不住婆娑老態時一生<lb/>
蓄育閒愁日千緒江左鶯花了何限大抵英雄回首處<lb/>
　　甲戌春暮再入都憩善果寺逢杏花作<lb/>
東風吹車入精蘭晨鐘數杵雞聲殘龎眉老僧來揖客<lb/>
慈雲殢春春未䦨墻東杏花一樹白於霰時有流鶯啄<lb/>
花片我自驚逢今日花花應不記當年面莫言花落不<lb/>
如人人老能如花更春唯有江頭探花使祇今還作踏<lb/>
<pb n="KR4e0201_WYG_022-4a"/>
花身流鶯欲答忽飛去怳忽如歌舊㳺句但使新豐酒<lb/>
價平老夫得住聊須住<lb/>
　　王太夫人七袠<lb/>
王家琅玕一何衆大母春雲籜中種八子俱為荀氏龍<lb/>
諸孫三見河東鳯是時太僕歸其鄉舞衫盡出宫羅裝<lb/>
瑯琊釀泉春正美好奉潘輿萬嵗觴<lb/>
　　趙承㫖天閑五馬圖歌<lb/>
吾聞天子之乗有六馬五馬無乃諸王侯飛黄一骨立<lb/>
<pb n="KR4e0201_WYG_022-4b"/>
天仗兹白廿足閒清秋有金不敢將絡頭奚官屏立氣<lb/>
致柔玉毫如霜落勁刷俶儻暫攝歸優㳺銀槽苜蓿露<lb/>
不收緑波溢吻芬錦韝懸蚕齒戛快自酬宛如雙虹籋<lb/>
雲浮功成身貴人不知奉車驂乗白玉墀君王縱復日<lb/>
三顧此足敢忘追咸池吳興學士曹韓師冩出蹀躞千<lb/>
金姿得非飲至平南時數百萬匹皆權奇嗚呼渥洼之<lb/>
種悲不悲真龍却走陰山垂<lb/>
　　沈翁歸自給諫疊石為二山居之後卒而其子㕘<lb/>
<pb n="KR4e0201_WYG_022-5a"/>
　　議君顔其齋曰存石志不忘也王子為作歌<lb/>
沈翁昔日補天煉五色天漏縱横完不得且從河漢覔<lb/>
支機肯向陵陽泣含璧一拳氣奪二華青雙嶺寒分洞<lb/>
庭碧似壓鬱林太守歸况負奇章相公癖翁今已矣石<lb/>
尚存内史不忝翁家門尊者衣冠拜稱丈餘者羅列皆<lb/>
兒孫肅然乞我一詩去欲披薜網穿雲根嗚呼漱何必<lb/>
孫荆齒冷何必夏統腸渴何必王烈髓饑何必鮑靚糧<lb/>
若翁有官不終日男子立骨須堅强嵜嶔磊砢俱無妨<lb/>
<pb n="KR4e0201_WYG_022-5b"/>
　　得魏懋權書却作歌呼之<lb/>
戊辰十月贈汝詩忽汝詩名加我大毎争趙璧輙光彩<lb/>
及愽燕金多坎坷蹉跎國士心内私鹵莽時人眼前過<lb/>
汝弟何由玉刻名汝書空自珠生唾六月挑燈啟椷讀<lb/>
清霜片片燈前墮男兒得意失意在一時蜥蜴行氷應<lb/>
龍卧老夫中嵗罷膏沐晩得承恩髪如剉蘭陵美酒鸚<lb/>
鵡巵將汝愁來為汝破<lb/>
　　史錦衣李勲衛邀飲顯靈宫分體<lb/>
<pb n="KR4e0201_WYG_022-6a"/>
緹帥不踏金吾門子侯不愛平陽勲豐城巷西買山色<lb/>
日有山人來論文其北琳宫創先代深林往往棲白雲<lb/>
道流頗類陸修静有酒肯避陶徴君二侯飛騎四呼召<lb/>
河朔故事君不聞氷絃再鼓動秋氣銀燭數行催夕曛<lb/>
老夫華髪忝祭酒醉客朱眼同㕘軍牕前繫栁紫茸轡<lb/>
硯底飛華白練裙黄冠手捧帝宸翰彷彿五色烟絪緼<lb/>
茂陵玉盌亦自出樂通金印何足云桑田已解滄海變<lb/>
華胥倘道糟丘分明朝折簡但致我得醉何必皆同羣<lb/>
<pb n="KR4e0201_WYG_022-6b"/>
　　題白雪山房贈李勲衛言恭<lb/>
涼公驅卒入蔡州白旄寒壓銀兠鍪有孫不冩雲臺色<lb/>
却冩吾家王子猷去年夜半燕中曙天花散入臨淮署<lb/>
酒畔何山是玉山牕前幾樹真璚樹主人鶴氅芙蓉巾<lb/>
亭亭姑射仙丰神寸絲立起洛陽卧片語能開郢里春<lb/>
王生邇來罷山水為君氷絃重繞指君莫問白雪樓鮑<lb/>
山址樓中之人人亦李君歌撒鹽差可擬<hi>于鱗有白雪山樓</hi>
　　莫雲卿以詞翰妙天下一日而名動京師三事以<lb/>
<pb n="KR4e0201_WYG_022-7a"/>
　　降莫不折行願交臨軒之對䇿名第一尋用郭有<lb/>
　　道例入太學别余東歸謂余勿以口吻筆札事人<lb/>
　　且如謝瀹之指口也感慨之餘聊成短歌為贈<lb/>
男兒功名在十指隻字能傾洛陽紙除他丞相斷掃門<lb/>
若個公卿不倒屣共道臨軒第一人蹇驢依舊踏風塵<lb/>
自從元禮仙舟後處處諸生折角巾惟君與余交最厚<lb/>
臨别傀俄指余口歸去還窮禹穴書丈人但進新豐酒<lb/>
　　題望雲遥祝巻為袁進士母<lb/>
<pb n="KR4e0201_WYG_022-7b"/>
君不肯學袁夏甫行年四十一環堵有面那容世人識<lb/>
早晩推牕拜其母今君射策已見收淮南白雲望莫愁<lb/>
乞將千斛驪珠去顆顆能勝海屋籌<lb/>
　　顔尚書送裴將軍北伐真蹟歌<lb/>
天寶劍舞稱裴旻盤馬一决分千身熻如雷電繚四足<lb/>
圓若日月摶雙輪顔尚書受顛史訣書筆暗與裴通神<lb/>
武功不競國之耻五字欲掃祁連塵錐沙印泥紛並出<lb/>
大篆古𨽻藏其真懸崕吐溜忽百丈墜石小轉迴千鈞<lb/>
<pb n="KR4e0201_WYG_022-8a"/>
漁陽揭地動鼙鼓尚書猶新裴已陳二十四郡委陴走<lb/>
扼腕浩歎秦無人不看李郭萬人敵扶汝徤筆刋嶙峋<lb/>
嗚呼小技何足論<lb/>
　　領鄖陽命出朝口號<lb/>
五花小龍團墨勅生新寶鈔鴉翎黒黄封餌合紛後隨<lb/>
法酒三杯壯行色縱然才劣忝軍鎮稍喜時清偃兵革<lb/>
節度從他學襄様征南自古多書癖碧油幢底見故人<lb/>
喚作麄官麄亦得<lb/>
<pb n="KR4e0201_WYG_022-8b"/>
　　瞻美弟授太醫院幕職時余有鄖襄之命同歸至<lb/>
　　江口而别占一歌為贈<lb/>
少不欲作貲郎若黄次公晩不能舉明經若菑川翁公<lb/>
車旦請暮召試唯挾軒岐書一通烏紗角帶繡練雀小<lb/>
駟許踏長安紅無且藥嚢日提冦何似甪里採秀商顔<lb/>
中東方小遺建章殿何似陶令醉卧北牕風耳邊三婦<lb/>
但歌豔眼底五陵誰解雄有冠不必挂神武留作漉酒<lb/>
歸江東汝兄開府謾言貴挾影蕭然下渚宫<lb/>
<pb n="KR4e0201_WYG_022-9a"/>
　　途次贈莫山人公逺歌一章<lb/>
山人到家僅四壁山人出門無一錢岑參我兄常建弟<lb/>
安能改絃媚少年長安筆耕何限子時清不奪朱門權<lb/>
山人失意掉頭去幞被凄凉下廣川那能比肩郭泰舫<lb/>
乍可寄鱠張翰舩吾伊新句不離口有似枯木號饑蟬<lb/>
少年齒舌利於㦸展轉千秋復可憐古來好竽非所論<lb/>
吾意亦欲琴無絃<lb/>
　　過八公山作<lb/>
<pb n="KR4e0201_WYG_022-9b"/>
八公昔事淮南王丹成不救淮南亡人言淮王上天去<lb/>
八公驂乗同翺翔不然五百餘年後能使氐眼成蒼茫<lb/>
白石依然白鼻馬緑楊俱作緑沈槍晉祚靈長豈在汝<lb/>
嗚呼女輩誠荒唐君不見淮南城外兵百匝淮南令公<lb/>
朝玉皇<lb/>
　　雪後夀陽道中<lb/>
夀陽城頭雪千尺夀陽城外天一色雙驅候騎玉初破<lb/>
一㸃饑鴉青不得當時車騎飛渡淝八公草木皆旌旗<lb/>
<pb n="KR4e0201_WYG_022-10a"/>
若令覩此璚瑶樹却憶儂家兒女詩<lb/>
　　過固始許忠節公祠<lb/>
朱邸殽烝伏兵發少年使者眥獨裂建禮門前一腔血<lb/>
飛作彭湖斗間鐵義旗十萬横江起忽有長虹穿賊壘<lb/>
一時縛纍如縛豕逝者人耶生者鬼龍章再錫帝寵稠<lb/>
猶聞曲突心未酬不令長孺寢逆謀漢闕要挂吳王頭<lb/>
固始祠中栢色古父老椎牲考鐘鼓南有孫侯北有許<lb/>
令人扼腕悲壬午<lb/>
<pb n="KR4e0201_WYG_022-10b"/>
　　癸酉冬余遷嶺右阻大風江上武陵夢𤣥子於信<lb/>
　　夫輕舟過訪劇談三宿而别甲戌冬余領襄漢節<lb/>
　　甫之鎮而信夫書至矣余且將有太和之登信夫<lb/>
　　能修江上故事躡屩從我乎歌以招之且紀舊事<lb/>
北風吹江浪黏天嶺南方伯夜不眠牀頭啾啾泣龍淵<lb/>
忽覩一葉凌蒼烟中有虬髯赬頤鮮鶡冠鹿裘當風翩<lb/>
人乎鬼歟非耶仙武陵居士於夢𤣥兩為循吏嘉隆年<lb/>
眼中不挂石二千歸來拍手桃花顛自云百願早已捐<lb/>
<pb n="KR4e0201_WYG_022-11a"/>
唯不忍割龍門縁劇談三晝舌本穿驪龍頷珠亂唾舩<lb/>
緩頰坐奪馮夷權我自鼓柁吳淞邊君亦西歸渡沅川<lb/>
三方鵲印書生懸此事豈足秦人傳芳洲蘭芷若可搴<lb/>
青鳥銜送麋臺巔今我太嶽尋真詮倘有乗蹻飛我前<lb/>
虬髯赬頤人依然把臂並駕雙虹軿毒龍脫銜飽老拳<lb/>
叩閽且上天公箋乞汝十頃耕芝田<lb/>
　　陳丈子兼自蜀右轄謝事歸數辭徴召養性自適<lb/>
　　唯詞翰流傳人間耳今年七十而神明愈茂時余<lb/>
<pb n="KR4e0201_WYG_022-11b"/>
　　方填鄖襄未能趨賀賦此寄懐<lb/>
陳翁自解西川事里社浮沈十餘嵗家中丈室呼已寛<lb/>
門外扁舟多不繫春花秋月長有餘石湖虎丘恣所如<lb/>
憑將尺牘名驚坐留得元方客下車昨者親聞相君說<lb/>
正始風流元自别羊裘欲訪恐不知羔鴈雖饒或虚設<lb/>
紅顔細膩蒼髯虬健脚翻使方卭愁足下今年政七十<lb/>
可作栖栖周益州<lb/>
　　思歸吟<lb/>
<pb n="KR4e0201_WYG_022-12a"/>
庭前衆枯得春發不病胡為但忽忽乆成清世齒外人<lb/>
可作時賢眼中物千言辨諱諱柰何六州鐵鑄錯更多<lb/>
今朝中酒昨朝醉西隣哭死東隣歌男兒捫腹一太息<lb/>
安能低眉望顔色仕宦寧堪生耳車歸來亦豈無瑕石<lb/>
不煩公家費俸錢亦不願使篇章傳支頤抱膝看山色<lb/>
更有一計銷殘年<lb/>
　　武當五龍歌<lb/>
昔時五龍化五公口授睡法希夷翁恬然一境天地外<lb/>
<pb n="KR4e0201_WYG_022-12b"/>
晉漢周宋皆為空君不見南陽卧龍卧隆中魚水萬古<lb/>
君臣同定軍山頭塟龍蛻赤帝燼息龍何功嗚呼五龍<lb/>
之睡睡亦濃左耳忽割不可蹤龍潜龍躍各有㑹即使<lb/>
終卧誰知龍<lb/>
　　武當道上所見戯成短歌<lb/>
南陽少婦道人裝皂紗䝉紒白帢方口誦彌陀數聲佛<lb/>
手齎𤣥帝一瓣香有女求如南海相生兒早作繡衣郎<lb/>
堆箱越織重重錦拄棟吳粳粒粒霜孔雀纒枝雙到老<lb/>
<pb n="KR4e0201_WYG_022-13a"/>
芝蘭長砌玉成行是時𤣥帝征魔返十萬黒幟摩空翔<lb/>
覆額難晞九陽髪徒跣長瘃修羅霜人間福地有如此<lb/>
明日幡然辭上蒼即勸彌陀亦還俗毋煩接引向西方<lb/>
　　武當歌<lb/>
黒帝不卧𤣥冥宫再佐真人燕薊中乾坤道盡出壬午<lb/>
日月重朗開屯䝉人間大小七十戰一勝業已歸神功<lb/>
乆從北極受尊號却向西方稱寓公武當萬古鬱未吐<lb/>
得吐居然壓華嵩是時豈獨疲荆襄雍豫梁益皆為忙<lb/>
<pb n="KR4e0201_WYG_022-13b"/>
少府如流下白撰蜀江截雲排豫章太和絶頂化城似<lb/>
玉虚彷彿秦阿房南巖宏奇紫霞麗甘泉九成差可當<lb/>
十年二百萬人力一一捨置空山傍嗚呼英雄御世故<lb/>
多術卜鬼探符皆恍忽不聞成祖帝王鬚曽借𤣥天師<lb/>
相髮漢武空邀王母過髙真不顯宋宣和功名雖盛毋<lb/>
乃晩混沌時來當柰何<lb/>
　　苦熱篇<lb/>
常年㳺燕復㳺楚今年坐嘯鄖山阿常年六月猶褦襶<lb/>
<pb n="KR4e0201_WYG_022-14a"/>
今年五月頭仍科六月褦襶不道苦翻道科頭未易過<lb/>
赤龍頻頓羲叔轡金翅欲掃尼連河未必襄王行暮雨<lb/>
由來漢渚有蒸波老夫弄水聊自解忽照霜鬢胡其多<lb/>
炎凉世態日千變燄滅欲火時成魔蘭臺大風吹汗漫<lb/>
峨眉積雪寒嵯峨縱令有夢不解到據梧斗室時婆娑<lb/>
天大洪罏銷玉液柰此清凉一㸃何<lb/>
　　贈李使君本寧之陜西分省歌<lb/>
去年嗣宗客薊門腰下寶玦貽王孫不知私語何所道<lb/>
<pb n="KR4e0201_WYG_022-14b"/>
但道阿戎勝阿渾汝忘少年我忘老吾弟翩翩詩亦好<lb/>
罷酒行趨長樂鐘更衣醉藉津陽草忽傳春色厭承明<lb/>
驄馬驂驔下玉京是時吾仗渚宫節秦山漢水遥相縈<lb/>
紫微花開紫微舍笑撚金魚紫微下年同北府荀中郎<lb/>
官豈江州白司馬健兒投筆不足奇翻手覆手在一時<lb/>
第栽梧竹棠陰後應須還汝鳯皇池<lb/>
　　輓洞庭漁人孫仲可<lb/>
　　　孫仲可者諱冝其父按察副使世其徳靖間名<lb/>
<pb n="KR4e0201_WYG_022-15a"/>
　　　臣也仲可少舉鄉進士有聲一再上南宫不利<lb/>
　　　遂棄去扁舟斗笠放浪江湖間因自號曰洞庭<lb/>
　　　漁人人呼漁人則應呼前進士則不應也詩自<lb/>
　　　漢魏古選以至少陵歌行近體靡所不合文奕<lb/>
　　　奕有二京風僅踰下夀以卒海内聞而惜之余<lb/>
　　　游楚與其子斯億善因追為洞庭漁人輓歌一章<lb/>
孫郎氣壓任公子欲截長虹作鈎使帝憂三島逐浪飜<lb/>
不遣神鰲受其餌歸來却作王𢎞之無魚可賣稱漁師<lb/>
<pb n="KR4e0201_WYG_022-15b"/>
洞庭黏天八百里處處輕舠繫酒旗人間限滿不肯住<lb/>
忽逐琴高上天去驪珠顆顆猶自圓鯨背茫茫竟何處<lb/>
蹇余欲探桃花津水逺山長愁與論椒漿但熟且須酹<lb/>
有子解喚蘆中人<lb/>
　　孫兆孺華陽巾歌<lb/>
　　　兆孺貌寢而學甚愽常戴陶隠居華陽巾客多<lb/>
　　　為作歌紀之余亦和焉<lb/>
通明玉京墮來身秀眉長額飄鬚鬒皎如野鶴翹鷄羣<lb/>
<pb n="KR4e0201_WYG_022-16a"/>
有冠却挂神虎門歸來自製華陽巾皂角出没中茅雲<lb/>
手抄隠訣名登真松風不厭旦夕聞後千餘年有孫君<lb/>
自言曽受十賚文巾陶所巾鹿皮裙訪我海上霏烟昏<lb/>
父老巷視兒童奔俱言神仙來試人願孺寶此貽諸昆<lb/>
後有優孟能稱孫<lb/>
　　九友齋十歌<lb/>
　　　齋何以名九友也曰山曰水齋以外物也曰古<lb/>
　　　法書曰古石刻曰古法籍曰古名畫曰二藏經<lb/>
<pb n="KR4e0201_WYG_022-16b"/>
　　　曰古杯勺併余詩文而七則皆齋以内物也是<lb/>
　　　九物者其八與余周旋而一余所撰著故曰九<lb/>
　　　友也九友得之有早晩亦有從余而㳺與留而<lb/>
　　　不能從者其不能從者既日思御而從者亦倦<lb/>
　　　而思歸矣秋日山鎮無事毎一及之不勝蓴鱸<lb/>
　　　之感乃成十歌所以有十歌者併余身而十亦<lb/>
　　　歐陽居士六一意也<lb/>
老誖忽愛愚公策大艑移來洞庭色玉峰英嶺苦無價<lb/>
<pb n="KR4e0201_WYG_022-17a"/>
錦川武康差亦敵神鰲忽捧三巨簮靈鷲俄銜一拳<lb/>
石夜深滄海珠蚌開秋浄虞山佛頭碧陰森古洞若<lb/>
無際窈窕穿中誤㳺客昔稱九宜堂雨晴雪月宜四<lb/>
時人云百事百盡宜縱令百宜百不知主人自逐襄<lb/>
陽兒一城斗大不納節桃花笑折東風枝有歌且擬歸<lb/>
去兮<lb/>
　　其二<lb/>
醉鄉懶侯治生涯青山十畆水倍之弇州堂背一片綺<lb/>
<pb n="KR4e0201_WYG_022-17b"/>
不減衛府芙蓉池稍西九曲面山出怳若螺髻堆琉璃<lb/>
刺篙中流月破碎迴櫂小港花追隨銀鱗潑剌跳波響<lb/>
朱頂嘹唳從風移主人醉眠客行樂客眠主醒鷄喔<lb/>
喔早聞青鳥喚葫蘆除却白衣無剥啄壺中天地不<lb/>
長情畫裏江山難着脚以兹母若歸去來虎頭為汝<lb/>
開丘壑<lb/>
　　其三<lb/>
老妻不需賣文錢稚子不索故衣穿跌宕豪翰凡幾年<lb/>
<pb n="KR4e0201_WYG_022-18a"/>
狂搜酷賞貪夤縁成侯遺墨朝霞鮮右軍慘淡如春烟<lb/>
永興生色出指間河南精鐵含純綿白雲秘授藏真詮<lb/>
錐沙印泥顔法全河東勁細鐵線纒眉山而下可十賢<lb/>
鸞鶱猊抉龍蛇顛從汝晉楚復梁燕墨池筆冢蕪欲田<lb/>
胡不歸展彦逺編飽汝眼青腹便便<lb/>
　　其四<lb/>
玉匣昭陵閟真跡夢寐中山一片石頗從庶息見隆凖<lb/>
三米蘭亭亦其匹太清樓頭六巻餘怳若清廟朝霞舒<lb/>
<pb n="KR4e0201_WYG_022-18b"/>
潘家古絳復入手色絲幼婦誰當如鍾梁禪進美於玉<lb/>
虞歐李顔看不足饒輸六一畫舫齋更讓二千金石録<lb/>
山長路逺難相依即汝思之胡不歸莫言林下日㑹遲<lb/>
君不見幼安死貴信本癡一眠三日僅一碑<lb/>
　　其五<lb/>
雖有吳鈎名龍泉匣之不試泣清鈆雖有蜀琴字松雪<lb/>
五指不慣同無絃何如萬巻鄴侯架天與雙眼長周旋<lb/>
咸淳初刻班范史往往八法開歐顔其他七部可指數<lb/>
<pb n="KR4e0201_WYG_022-19a"/>
浮提漆瀋苔文箋湘縢襲帙牙作籖清香古色時鬱然<lb/>
老夫不願乘赤鯉願作白魚㳺其間歸去來飽吃三字<lb/>
成神仙<lb/>
　　其六<lb/>
我聞瞿曇四十九年説法無一法其如阿難總持成百<lb/>
夾鳩摩蓮花舌本生𤣥奘舍利毫尖發白馬東來象教<lb/>
崇青牛西去微言空成都玉局授書後漸與金仙相對<lb/>
雄光庭靈素不須病雅有片言為破諍但令世幻一切<lb/>
<pb n="KR4e0201_WYG_022-19b"/>
捐法寶𤣥珠炯雙暎歸去來何快哉兩藏恰面湖山開<lb/>
我不能一麻一米骨作柴亦不能噉硫黄鍾乳十二釵<lb/>
顧家阿瑛豎子爾亦解僧帽道人鞋光明藏中大自在<lb/>
有骨不借青山埋<lb/>
　　其七<lb/>
苦吟頗受天地疑晩節却愛無聲詩丹青不知老將至<lb/>
何况區區冨貴為周郎冩情兼冩姿右丞妙理尤吾師<lb/>
烟江春嶂有都尉平逺秋山輸郭熙莫將剩水惱馬逺<lb/>
<pb n="KR4e0201_WYG_022-20a"/>
十二幅吐胸中奇吳興心法歸大癡䝉繁瓉簡各有冝<lb/>
二百年來僅沈戴直取悟境遺筌蹄此曹十指解縮地<lb/>
能令四壁分四時歸去來未有期篋中百軸争色飛汝<lb/>
車生耳手生棘曷不舍卧南山陲宗家故事知不知<lb/>
　　其八<lb/>
男兒有興須有適生不願十二金釵恒宻席牀頭琥珀<lb/>
如欲訴夜半篝燈壓春滴梁園寶尊蟠靁文叔夜遺鎗<lb/>
鬭天色碧筒㵼出仍啾啾青眼傳觀争嘖嘖君不見舒<lb/>
<pb n="KR4e0201_WYG_022-20b"/>
州杓鸚鵡鐺李白與爾同死生舊交零落漸已盡何可<lb/>
一日無二卿歸去來萬事平麴生叩門卿即譍<lb/>
　　其九<lb/>
西京以還十九首東周而上三百篇檀弓魯論諸國策<lb/>
其言雖貴人茫然豈無五車載惠子尺炬併付驪山烟<lb/>
我生何幸雪未顛著成百二十萬言毋論愛者似鷄肋<lb/>
在我亦足成蝸涎何必要什襲藏名山何必要咸陽市<lb/>
上千金懸歸去來一壺美酒抽一編讀罷一枕牀頭眠<lb/>
<pb n="KR4e0201_WYG_022-21a"/>
天公未喚債未滿自吟自冩終殘年<lb/>
　　其十<lb/>
汝今行年已半百紅顔欲皴鬢强白人間治否豈係汝<lb/>
胡不歸來長跼踳祗園山水天與開酉館圖書世希識<lb/>
蒼松翠竹月何限酒美茶香春鬬碧行間字字挾風霜<lb/>
句裏聲聲戛金石莫言七尺世長物借汝暫作千秋宅<lb/>
豈惟千秋借七尺九友憑誰吐顔色只今為汝進一言<lb/>
微吟淺斟縮脚眠歸兮且奪天公權<lb/>
<pb n="KR4e0201_WYG_022-21b"/>
　　文皇御槍歌<lb/>
　　　相傳文皇御槍在午門中樓黼座之右甲戌仲<lb/>
　　　夏六日世貞以朝退偕其僚得寓目焉槍以漆<lb/>
　　　攅竹為柄有黒纓懸黒旌若號帶者中繡列星<lb/>
　　　之屬槍柄為刃痕者三旌為矢穿者五按記稱<lb/>
　　　文皇毎遇大敵輙率驍騎衝中堅繞出敵後舉<lb/>
　　　旌颺之士争奮敵輙大潰此即所執銳也其明<lb/>
　　　年兹日鄖鎮追成一歌以紀其盛<lb/>
<pb n="KR4e0201_WYG_022-22a"/>
天欲大統歸文皇徤兒挿羽起冀方隆凖重瞳美髯秀<lb/>
如雲黒幟緑沈槍幟尾絨排七曜色槍尖鐵浴九秋霜<lb/>
毋論此槍丈二尺尺刃能為萬人敵㸌如掣電長繞身<lb/>
裊若修蛇四生翼銜枚直透深陣後立表時懸伏兵色<lb/>
白溝河潰呼吸中金陵鐵甕無堅墉保兒身手豈不徤<lb/>
凡介豈敢追真龍紫茸甲彫赤驃死若論元勲此槍耳<lb/>
貫鏃中穿懸昧白捍刃痕多斷鱗紫星斗長依黼座邊<lb/>
虹霓不吐太平年寧如漢祖斬蛇劒武庫風多遽上天<lb/>
<pb n="KR4e0201_WYG_022-22b"/>
　　友人毛仲章文學棄諸生隠居自適銅梁張使君<lb/>
　　有真逸之目須予詩闡之因成短歌一首<lb/>
中丞積金傾五侯有孫了不掛雙眸手攜束書廢箸出<lb/>
日與西京數子㳺自言生命無貴格半幅青衫消不得<lb/>
但可人傳毛氏詩何須色喜廬江檄張卿采訪過吴門<lb/>
與生意氣時相聞手題真逸榜茅屋又見華陽陶隠君<lb/>
老夫月旦落人口那用區區尋敝帚縱汝於名未盡忘<lb/>
不在身前在身後<lb/>
<pb n="KR4e0201_WYG_022-23a"/>
　　寄贈陸丈叔平時年八十城居矣<lb/>
支硎舊居花似錦日日青山對髙枕欄中養鴨自呼名<lb/>
籠裏焙茶仍第品縱令丹青妙入神懶與探微作後身<lb/>
但傾鑿落天地老偶染側理雲霞新丈人畏俗不畏客<lb/>
丈人逃名名轉迫驃騎門前聘難致雞林市中購即得<lb/>
近聞頗倦㐮陽耕共驚龎公初入城間從𢎞正語舊事<lb/>
雅嗣文沈稱先生衆中論交余最後毎得余言誇不朽<lb/>
肯向芙蓉池上㳺巾箱雜物皆翁有<lb/>
<pb n="KR4e0201_WYG_022-23b"/>
　　偶成<lb/>
葉公好似龍冀與真龍遇真龍一夕來葉公不知處楚<lb/>
猴重瞳那足論殺心枉自横鴻門亞夫望氣四十里當<lb/>
面失却韓王孫<lb/>
　七言小律<lb/>
　　李駙馬歌<lb/>
花底紅藤引碧油青春都尉正風流粧成弄玉俱調管<lb/>
埒就鋪金對賭籌却笑大功坊裏客猶煩十指覔封侯<lb/>
<pb n="KR4e0201_WYG_022-24a"/>
　　其二<lb/>
白玉雙侵鬢底鴉含桃的的破蓮花黎明澡盌金平脫<lb/>
薄暮温湯玉辟邪最耐内人俱國色不知若個是家家<lb/>
　　出塞<lb/>
玉門闗外草芊芊磧裏沙黄上接天固扞將軍頻按塞<lb/>
車師校尉復留田自是書生無燕頷年年金印妬龍泉<lb/>
　　江提刑宅歌者<lb/>
使君歌管出逡巡白苧驚飛梁上塵曲罷愁他霜漏促<lb/>
<pb n="KR4e0201_WYG_022-24b"/>
相期一醉便經旬乍能閶闔尋吳子那可揚州作貴人<lb/>
　　又<lb/>
誰家青衣鬢欲皤秋天一曲勝韓娥初疑夕籟流銀漢<lb/>
復似松颷冩緑波君問長安環珮客幾人曽解聴吳歌<lb/>
　<lb/>
　<lb/>
　<lb/>
　弇州四部稿巻二十二<lb/>
</p>
<p>
</p>
  </div>
</body>
</text>
</TEI>
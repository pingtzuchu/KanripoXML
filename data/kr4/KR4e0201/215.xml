<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻四十一</head> <lb/>
    <p>
<pb n="KR4e0201_WYG_215-1a"/>
欽定四庫全書<lb/>
　弇州續稿巻四十一<lb/>
　　　　　　　　　　　　明　王世貞　撰<lb/>
文部<lb/>
　序<lb/>
　　重刻晉書序<lb/>
始為晉書者何承天崔鴻臧榮緒之屬凡十八家而至<lb/>
唐貞觀中詔左僕射房𤣥齡與許敬宗褚遂良之徒刪<lb/>
<pb n="KR4e0201_WYG_215-1b"/>
緝之凡為帝紀十志二十列傳七十載記三十其事例屬<lb/>
敬播天文律厯屬李淳風掌故屬于志寕紀傳屬顔師<lb/>
古孔頴達輩而宣武二紀陸機王羲之傳天子稱制以<lb/>
叙論之最稱彬彬詳雅矣説者乃以為晉厯僅百年不能<lb/>
當漢東京之半而文倍之諸載記僭王雄武兇悖妖祥之<lb/>
變徃徃過實而世説語林幽明錄搜神記亦所不廢循正<lb/>
者卑之以稗官責核者外之以誣史而是書稍屈矣自正<lb/>
統之說行而晉與秦隋皆抑而為閏青衿而應制科者至<lb/>
<pb n="KR4e0201_WYG_215-2a"/>
不得舉其凡而學士大夫名為好古博浹之倫内畏其繁<lb/>
而外摘其瑕以不足誦讀即自左史班氏而下若范曄陳<lb/>
壽之撰而有所不能對何論晉書乃至李延壽南北史哉<lb/>
不佞竊不敢以為然以為晉固亡所比數於漢唐氏其徳<lb/>
政禮樂固不敢望趙宋然自舞陽持國秉四易世而為武<lb/>
帝剪者身不王王者不獲已以為差異於陳橋之驟而自<lb/>
南渡後其君臣稍能自標明其統舉聰矅之恥而洒之不<lb/>
至若建炎開禧之單宋史亡論已其最皦皦者莫若唐然<lb/>
<pb n="KR4e0201_WYG_215-2b"/>
紀主義近裁而失之略傳主辭近精而失之澁以舉其人<lb/>
與事不能使人躍然而如有覩是書之失固不能無襍采<lb/>
而輕信然讀之使其事猶若新而其人猶有生氣者以擬<lb/>
陳范則有間庸渠出唐史下耶今其梓獨存於南國子學<lb/>
宫又以久故多脱誤而學士大夫苦其不易得益疎不治<lb/>
吾邑人周太學若年氏偶見宋秘閣本於其友欣然請而<lb/>
授剞劂首尾凡二載至垂槖而成者十八矣忽暴疾卒家<lb/>
人咄唶曰是爨材也而家狥之其以畀火丁進士<hi>闕</hi>　者<lb/>
<pb n="KR4e0201_WYG_215-3a"/>
與太學善歎曰吾不可以剪吾友志而棄一代之業乃<lb/>
委産於其家以成梓歸而僝工續之噫亦不易哉今而<lb/>
後熟有晉而又知晉之有書則自二子始矣如其有餘<lb/>
力以及延壽南北史可也是故不辭其請而為之序<lb/>
　　郢堊集序<lb/>
始范君司理雲間而有諸臺委所至以廉平曙大體稱<lb/>
及即之恂恂長者與談古今事則又纚纚若貫珠也少<lb/>
選手一編而示余曰庶㡬藉子以母負余讀之則有騷<lb/>
<pb n="KR4e0201_WYG_215-3b"/>
賦五七言古近體若干篇余竊謂自東京而後為永嘉<lb/>
而大江始畫地而南北其北日侵尋於馬上之業不暇<lb/>
調宫徵理經緯而噫㗨之所發為悲歌慷慨其氣完而<lb/>
骨勁南則以其泉石之餘地舟楫之餘晷負隱囊握斑<lb/>
管而課花鳥字組而句句組而篇然亦不勝其靡靡業膚<lb/>
立矣盖餘二百年而為隋而始合其文之調亦如之而<lb/>
又垂五百年而為宋季而又分文之調亦如之雖未㡬<lb/>
而為元然地合而調不盡合也自明獻吉仲黙以至<lb/>
<pb n="KR4e0201_WYG_215-4a"/>
于鱗乃能以其北之完氣而脩詞而吾吴昌穀亦稍裁<lb/>
其南之藻辭而立骨庶㡬彬彬質文君子哉范君為河<lb/>
洛間人其成進士去諸生之結撰未幾而所為騷若賦<lb/>
宛然楚蜀之遺軌也其詩固未論建安抑徐庾後而子<lb/>
安前也耶驟而披之若舒繡擷綵近於南之靡麗者徐<lb/>
味之而不失所謂沉深矣夫靡不病氣麗不病骨用其<lb/>
南以程北而鮮不合也盖君名其編曰郢堊郢堊者俟<lb/>
郢人治也夫以君鼎盛之嵗不為簿書奪而日從事於<lb/>
<pb n="KR4e0201_WYG_215-4b"/>
古若此其能融浹於分合之際以上嫓二三君子又奚<lb/>
難哉第熟之無所事堊矣<lb/>
　　瞿文懿公集序<lb/>
自西京之氣漓而為六季昌黎公出奮然一變之然時<lb/>
有所折𠂻而稍存其偉麗以見難至廬陵公而色澤為<lb/>
之盡洗學士大夫毋論有所趣背徃徃見以為易簡<lb/>
明興而廬陵之鄉作者楊文貞公為之冠當文貞公<lb/>
在翰林嘗事仁宗皇帝於青宫帝手一編而授公曰<lb/>
<pb n="KR4e0201_WYG_215-5a"/>
此歐陽氏書也其命有司梓之以式操觚者文貞公固<lb/>
於天性近歐陽氏且其鄉前輩喜慕説之得帝語而益<lb/>
自信以故為廬陵學而比楊公於歐陽者不衰當憲<lb/>
宗朝吾吴郡以文獻稱顧其質漸移於藻而吴文定<lb/>
王文恪以制科業連得大魁苟其於文小加飾天下當<lb/>
為之景附而二公能篤守之以文定之詳和文恪之精<lb/>
整雖不無小有損益然其不悖於則均也去二公之甲<lb/>
子而為其鄉作者曰瞿文懿公當文懿公時吾吴之藻<lb/>
<pb n="KR4e0201_WYG_215-5b"/>
極矣而公復以制科業連得大魁天下之所願為景附<lb/>
者寕下於文定文恪二公而公復能篤守其說居安之<lb/>
所得宛若有左右逢原者於一時之藻固未必其盡祛<lb/>
而簡易所禦之功不淺矣毋論名為藻者即自負以西<lb/>
京而踞昌黎廬陵之上代不數人然徃徃不勝其劌鏤<lb/>
而耳觀之論隱然以為治世憂試取公之文而隲之其<lb/>
氣舒徐而不廹辭洞達而無晦於造化之巧時有所含<lb/>
蓄而不盡露人情物理間引其常而不盡䆒其變其不<lb/>
<pb n="KR4e0201_WYG_215-6a"/>
以為治世之音者幾希余辱與公同榜最少視公諸父<lb/>
行而公不鄙棄之間引與談文事余方圉圉焉體裁之<lb/>
是狥而公寛然若亡所從倣今盡得其撰著讀之而始<lb/>
稍窺其緒乃為論次之如右公佐留銓贊秩宗綰史局<lb/>
之柄為嘉隆間名臣嘗用其子汝稷請而傳之矣梓公<lb/>
集者汝稷而公之門人耿中丞定向留令震臣為一佐<lb/>
鍥劂資汝稷博學而行脩雅善名理不愧為公後云<lb/>
　　卓光禄詩𨕖序<lb/>
<pb n="KR4e0201_WYG_215-6b"/>
始余仲氏敬美與卓光祿㳺亟稱光祿俠而儒者意不<lb/>
欲寘貲郎腹中而今年三月光祿過我弇園美風神善<lb/>
談笑予固以仲氏故異之與飲則又能為文字飲已進<lb/>
之論詩其論詩翩翩能解頥乃出其一編示余曰敢藉<lb/>
子之一言以為觚管規余謝不敏小間讀之毋論其格所<lb/>
繇起其才情則斐如也光祿居塘栖去錢塘不百里而<lb/>
近其北通吴㑹僅一衣帶水以故多長者㳺而黄淳父<lb/>
周公瑕輩又時與之倡和揚㩁能自致於古而不為紈<lb/>
<pb n="KR4e0201_WYG_215-7a"/>
袴奪如此余嘗恠勝朝之季江左若倪瓚顧瑛輩不獨<lb/>
以豪舉其才藝藻翰徃徃能蓄諸名士而撮其勝長諸<lb/>
名士亦爭願為之客而不自引避以國家右文之化<lb/>
二百年而江南富豪或馮家聲得一官則以其官與貲<lb/>
强致客而奴狎之貲積而無所事不聽其好以逃於聲<lb/>
色狗馬則陽浮藉慕古之名以從事圖籍器玩而壟斷<lb/>
其中問其所以古不知也光祿雖貲不能中豪而見若<lb/>
為豪者乃其所交㳺亡非諸名士所托亡非酒而所撰<lb/>
<pb n="KR4e0201_WYG_215-7b"/>
思亡非詩其詩又亡非古則豈豪所能强踪合哉余聞<lb/>
之瓚瑛時有楊亷夫老而為之長其社然嗜聲色所游<lb/>
集必破橐二子者强而事之不告疲余詩不能當廉夫<lb/>
且老矣幸生平無他嗜異日杖屨而叩光祿之社能見<lb/>
推擇為長否因書以弁其編<lb/>
　　黄定父詩集序<lb/>
黄定父者故江都諸生入太學當有官矣而謝不復應<lb/>
其少而為詩即以詩名郡故多谼中豪浮慕文者争延<lb/>
<pb n="KR4e0201_WYG_215-8a"/>
之入社不敢與講鈞禮前是歐禎伯教授江都而江都<lb/>
諸生陸無從後先以其藝見余稱故人而亡能舉定父<lb/>
者今年夏定父荷笠躡蹻肩一瓢而訪余坐定出瓢中<lb/>
詩若干首曰奈何當子生而不獲一言之許既余讀而<lb/>
稱善者久之則又進曰幸既以辱子許而奈何不借一<lb/>
言以為下走重夫余求所以重定父者而不得也雖然<lb/>
竊有請子之江都故揚州也揚之封奄江南北而有之<lb/>
自吳魏勁而揚裂為二其江之南以家遷客佳子弟號<lb/>
<pb n="KR4e0201_WYG_215-8b"/>
為衿紳觚翰之所而北則争得而各委之以置烽而居<lb/>
戈胄盖至六季益甚矣唐興畫塹為一江都日以雄重<lb/>
而不勝其繁豪之習甫離乳而美醪粱肉乗之所以蕩<lb/>
目引耳者萬狀何暇論詩書哉今吾江左以一郡例之其<lb/>
貲不能當若之十五而文士過於若百倍定父乃欲與<lb/>
一二操筦者偏師以從盟所何也業以賢江左則當采<lb/>
其靡麗者賦之而讀定父之詩大不爾其樂府五七言<lb/>
古則務完其氣而逆探古作者之所自來近體或澹或<lb/>
<pb n="KR4e0201_WYG_215-9a"/>
壯要多自胸臆出之而不染於色澤夫定父之所從盟<lb/>
所者偏師耳而嶷然不屑當邾莒賦亦雄矣哉余故為<lb/>
序之而且期定父以異日之牛耳<lb/>
　　錢東畬先生集序<lb/>
當徳靖間而海鹽有錢東畬先生者其令盱眙則盱眙<lb/>
之吏民師保父母之嘗練卒繕城以遏强冦齊劉之勁<lb/>
故人魏恭簡公贈之詩期以張睢陽事先生入而郎<lb/>
南北曹屬人主脩八駿之役偕同舎郎力諍之直聲<lb/>
<pb n="KR4e0201_WYG_215-9b"/>
動天下而先生顧逡巡移病免及其再出而郎南祠部<lb/>
以至北比部所至有聲實而其於臨江守尤著先生之<lb/>
守臨江不為小治辦一切以恵愛行之而事亦舉課最<lb/>
當遷㑹以不能骫骳事上官移僻得貴之思南遂乞歸<lb/>
歸而臨江之吏民請祠先生先生之歸㡬二十年其所<lb/>
為徳於鄉者非一以八十餘卒卒而鄉之父老諸博士<lb/>
弟子復請祠先生先生工屬文尤好吟咏其習先生詩<lb/>
若文者見以為才士及誦南曹疏者見以為直臣及臨<lb/>
<pb n="KR4e0201_WYG_215-10a"/>
江盱眙政者見以為循吏及與稱鄉後進者見以為善<lb/>
人君子然竟莫能以一端名先生而先生亦隤然不欲<lb/>
以一端見名盖去先生之沒二十年而世貞以叅政旬<lb/>
宣其地不唯求先生之遺跡不可得而所謂賢子若永<lb/>
州守芹儀部郎萱者亦非人間人矣既又十年而先生<lb/>
之少子諸生籥率其子鄉進士應晉以其遺集來請序<lb/>
少間獲一二寓目焉乃作而歎曰知人誠不易哉夫以<lb/>
徳靖間而操觚之士負氣而先格自稱為正宗而諸以<lb/>
<pb n="KR4e0201_WYG_215-10b"/>
藻麗而謀奪之者何限乃先生不求合其藩閫而直舉<lb/>
天則之所自溢為之先生之所師師心耳彼兩家者不<lb/>
得而有也顧其從容舒徐之調不至絃促而柱迫不作<lb/>
窘幅而舛緯其合者出入於少陵左司之間而下亦不<lb/>
流於元白之浮淺乃至他文章之為序記傳説者毋論<lb/>
東西京要亦廬陵臨川之遺軌哉文中子稱古名世之<lb/>
人為振竒而惜其思苦而言艱至傲治誕碎急怨怪怒<lb/>
之譏不一人而足者彼誠有所不滿也先生其可免已<lb/>
<pb n="KR4e0201_WYG_215-11a"/>
先生之詩余友彭君輅為評之而其文則薛君應旂為<lb/>
序之即余序何以加二君即有加而稱為知先生奈之<lb/>
何竟以一端名先生也<lb/>
　　重刻吕氏春秋序<lb/>
吕氏春秋一日吕覽故秦相國文信侯不韋與其客所<lb/>
著書也當書成而不韋懸之咸陽市肆曰疇有能損益<lb/>
一字者子千金而竟莫能一字損益也其書今頗行屬<lb/>
傳梓久不能無譌誤而雲間徐太學益孫輩相與校訂<lb/>
<pb n="KR4e0201_WYG_215-11b"/>
重梓之而問序於余余讀之未嘗不掩巻三歎也穆叔<lb/>
之次立言於品三而操觚之士若為之小屈然子桓以<lb/>
雄豪創起鼎革間顧欿然不自挾其有而以繼世大業<lb/>
不朽盛事舉而屬之文章彼誠有以見之也不韋者一<lb/>
賈人子耳操子母之術以間行於秦而得志焉舉秦之<lb/>
國於股掌間挾其勁東向而𤓰剖天下位相國號仲父<lb/>
爵通侯十萬户彼豈有所不足哉而顧孜孜焉思成一<lb/>
家言以與諸儒生角而割後世名此猶未也不韋固莊<lb/>
<pb n="KR4e0201_WYG_215-12a"/>
生所不道莊生之識至欲齊死生平物我舉一切有為<lb/>
之跡而空之乃亦孜孜焉而務欲成一家言度其於辭<lb/>
不工不止故夫古之稱立言者未有不為名使者也且<lb/>
以不韋之詭譎狙奸豈其果與聞於道而其客亦務相<lb/>
尚為權竒錯厠於雞鳴狗盜之雄雖間採聖賢之長辭<lb/>
以文之即中夜一静思騐其言於所為之跡有不淟涊<lb/>
汗浹者耶惟其機心之發觸而為機言覈削之於申韓<lb/>
辨巧之於儀秦有不知其所以合者則固其恒也且也<lb/>
<pb n="KR4e0201_WYG_215-12b"/>
不韋之所為千金者再耳一用之而聾瞽秦王割其國<lb/>
柄再用之而聾瞽一世之士而割其名雖得之而佹失<lb/>
之雖失之而終㣲得之不韋固賈人子要亦其雄哉徐<lb/>
子與其儕二三子俱能文章嗜古若渇慕先聖不以人<lb/>
廢言之義而梓行之所謂芙蓉發於淤泥采之而已置<lb/>
淤泥勿問可也<lb/>
　　沈開子文稿小序<lb/>
崑山之沈最為文獻家自其先郎中公以至提學公子<lb/>
<pb n="KR4e0201_WYG_215-13a"/>
善世世受經術取甲第而提學之子曰開子乃始以古<lb/>
文辭名開子為人氣豪甚既芥視一第謂可頫而拾其<lb/>
為古文辭即欲超宋筏而上之三吳靡靡所不屑也然<lb/>
竟以數竒亡所成而稍移其好於狹邪卒以病死所著<lb/>
述亦隨手散佚去余雖以故人子遇開子嘗一再接而<lb/>
意殊鹵莽然退而過仲蔚未嘗不津津好談余也開子<lb/>
沒且十年而其友陸楚生手其文十餘篇屬余序而欲<lb/>
梓行之余嘗讀黄淳父集報開子書謂其五文序解似<lb/>
<pb n="KR4e0201_WYG_215-13b"/>
莊索又似禹貢圖書似左序傳似司馬子長且以𢎞徳<lb/>
間學士大夫洗百年之懦習而今未有主盟者將以屬<lb/>
開子淳父自矜貴不輕為然諾而開子之見推賞若此<lb/>
今開子之與淳父書尚存而所謂五文者固不在讀之<lb/>
而求所謂似者亦未得也第其於辭氣雄勁駿發雖未<lb/>
盡洗其師門語要之有自得者庶㡬文豹之一斑耳嗚<lb/>
呼士生而不遇時又不享年至併所恃以不朽者又散<lb/>
佚失之斯真窮矣哉楚生將以開子之一斑而令後世<lb/>
<pb n="KR4e0201_WYG_215-14a"/>
重開子抑假余之一言而為開子重計亦迂矣其所以<lb/>
為友稱誼焉可也<lb/>
　　游宗謙詩稿序<lb/>
游子年四十餘而謁余以弟子禮余力辭之曰余所不<lb/>
敢抗顔者有如日既坐定謂余曰不佞嘗事林兆恩先<lb/>
生而未已也已又游於何維栢先生而又未已也乃今<lb/>
得事徐中行先生與先生子固謝不敢當則又出其詩<lb/>
若干首曰何以教我稍讀之則泠然有新聲而不至誖<lb/>
<pb n="KR4e0201_WYG_215-14b"/>
於古則即其辭可以知其所遘之窮然徃徃能致其窮<lb/>
之變於語使人惻然而思憫宛然而有餘味乃謂之曰<lb/>
子之所事林先生者其為人也談性命人也吾不知其<lb/>
所深詣殆欲舉一切而歸之虛其所游於何先生者則<lb/>
以髙行聞天下脩辭斯猥矣今吾子舍而師之所謂虛<lb/>
而名是邇舍而所從游之髙行而雕蟲之技是躭且所<lb/>
為計一徐先生足矣而又何所藉余也游子曰非是之<lb/>
謂也不佞於所謂虛者日服膺焉而未有得也髙行者<lb/>
<pb n="KR4e0201_WYG_215-15a"/>
景之而不相為用也自不佞之為詩觸於興述於賦寄<lb/>
於比乃充然若有得而吾之性與情又若相為用矣今<lb/>
夫咀藜藿裋麻枲而不為厭者其所躭有在也厄窮至<lb/>
於死死而不畏者以所托於名未亡也夫執其似而我<lb/>
貴者㝠趨者也不得其境而輕相鄙者迷復者也子奈<lb/>
何以雕䖝之技而易之余曰善游子舊有刻稿二俱名<lb/>
之日辟支巗夫辟支者佛經訓為獨覺也游子其殆有<lb/>
所寄乎盖至是而謀盡取前後稿加刪削而梓之曰豈<lb/>
<pb n="KR4e0201_WYG_215-15b"/>
敢以是售後世乎哉貧士不辦行巻吾一梓而數百千<lb/>
卷立具以贄夫天下之能操觚者為先容而加斵削焉<lb/>
雖然非子無以先容也窶人手一璞而示人見者靡不以<lb/>
為石也陵陽君既封而後目之玉則玉矣余甚悲其意<lb/>
故卒辭其弟子禮而為序所以云<lb/>
　　徙倚軒稿序<lb/>
今年夏白嶼金先生自建業寄余一編詩則皆五七言<lb/>
近體也曰吾老矣子其為我序之盖余少時則聞先生<lb/>
<pb n="KR4e0201_WYG_215-16a"/>
用樂府名徳靖間一時喧然以致逺實甫復出也而先<lb/>
生嘗一過余里居余姑與先生談樂府則談樂府與稍<lb/>
及人間事則亦及人間事不色忤而久之乃得先生一<lb/>
二篇甚以為快盖於所草巵言再致意焉及今而後竊<lb/>
窺先生之造之十五也詩古體故未論當徳靖間承北<lb/>
地信陽之創而秉觚者於近體疇不開元與少陵之是<lb/>
趣而其最後稍稍厭於剽擬之習靡而初唐又靡而梁<lb/>
陳月露其拙者又跳而理性于鱗起濟南一振之即不<lb/>
<pb n="KR4e0201_WYG_215-16b"/>
佞亦獲與盟焉公首尾與之偕六十餘年不少染指於<lb/>
變遷之調而時守其所詣務使意足於象才劑於格縱<lb/>
之可歌而抑之可諷即遇之而豪者失其所為氣華者<lb/>
失其所為澤而先生之詩固自如也昔僧齊已好韋蘇<lb/>
州即為蘇州語而見之見輒不許也已乃進其所自草<lb/>
而蘇州乃大賞歎曰奈何舎子故而希我今天下之不<lb/>
為濟南語者盖寡知必無以易先生故也先生有軒曰<lb/>
徙倚而小僅容膝遂以名其集余為序之而且與約曰<lb/>
<pb n="KR4e0201_WYG_215-17a"/>
後八年而和衛武之抑篇而示我請更得授簡焉先生<lb/>
所為他詩及樂府當更有行者説具見前<lb/>
　　雲間二生文義小叙<lb/>
雲間二生范顯先于鳦先其長者僅弱冠各以其所梓<lb/>
四書文義就余而請正焉且請一言之弁始鳦先年十<lb/>
六而以長箋自通於余其詞㫖極卓詭不倫大要將舎<lb/>
一世而千古之是師顧獨不能余舎余因切規之謂子<lb/>
能立稿巗石衣草茹木自媮快已哉盍稍就繩墨以應<lb/>
<pb n="KR4e0201_WYG_215-17b"/>
制科而范生則自其二父至伯兄皆用經術顯貴而心<lb/>
顧厭勌之於書非先秦兩漢家言弗讀㑹其父兄後先<lb/>
歿意忽忽不自得乃與鳦先游而又得余言則相率為<lb/>
時義遂能成巻讀之范生殊精勁饒典則于生則能自<lb/>
致其語於人意表毋論其詣不盡合要皆不失其所繇<lb/>
來而又不誖於經傳二生退而客有謂余立言者以不<lb/>
朽計此豈其能不朽哉夫訓故之學雅已非聖人㫖而<lb/>
況乎時義割裂而飾藻之子以為不然夫時義者上之<lb/>
<pb n="KR4e0201_WYG_215-18a"/>
而不能得聖人㫖下之而異岐於古文辭以希有司一<lb/>
薦者此其義故時也乃聖人之精神含寓若引而未𤼵<lb/>
者吾忽然而發之先秦二京之筋脈歩驟能出入於吾<lb/>
手而不使人覺今夫以乳擬醍醐則逺矣從乳而酪而<lb/>
酥從酥取醍醐未有不醍醐者也以瑶璉盛醍醐則醍<lb/>
醐以陶瓿盛醍醐則醍醐故夫善為時義者未有不譯<lb/>
經而驅古者也客曰二生之遂梓之也何居曰子不覩<lb/>
夫陳正字乎哉寕捐百金之琴以警客而散之百篇盖<lb/>
<pb n="KR4e0201_WYG_215-18b"/>
一日而遂傾洛下凡唐之名士大夫若昌黎香山輩諸<lb/>
所謂行巻者盖昔之詩若文而今之時義也甚哉士之<lb/>
廹於人知已也夫二生梓成而為行巻者百千易矣即<lb/>
合而有知我者固幸其不盡合而能彈射之者以他山<lb/>
之石又何嘗不幸哉乃余甚竒二生文而畏其蚤就竊<lb/>
覬其彈射之者逾於知已者焉因序以勉之<lb/>
　　兩都紀游小序<lb/>
莫山人公逺好為詩其詩或忽焉而創意或突然而起<lb/>
<pb n="KR4e0201_WYG_215-19a"/>
調務於人所不經道語與山人善者謂其源出岑嘉州<lb/>
常縣尉惟山人亦自謂近之山人少不别治生時時寒<lb/>
竈突矣少年輩得山人一語以資撫掌而所為詩輒有<lb/>
善而梓之者最後游兩都士大夫倒屣與杜門略相當<lb/>
而山人之好為詩益甚自夫眺覽酬贈以至羈棲牢騷<lb/>
之況靡不托之於韻而吾友宋廷尉望之意不可一世<lb/>
士顧獨賢重山人與其詩而屬馮觀察序之當塗某令<lb/>
梓之夫以揚子雲詞賦之宏麗而所謂𤣥者僅一桓君<lb/>
<pb n="KR4e0201_WYG_215-19b"/>
山能篤好之而已虞仲翔骨目磊落人也歎舉世無知<lb/>
已至欲以青蠅為吊客而今乃有之二三君子以知山<lb/>
人知亦不謂窮矣山人之集乃名曰兩都游紀是詩也<lb/>
不可言紀豈亦以眺覽酬贈羈棲牢騷之況托韻以悉<lb/>
之而附於少陵之所謂史耶<lb/>
　　朱邦憲集序<lb/>
邦憲家黄浦去余鄉百里而遥其所游盡豪賢長者而<lb/>
與余交獨晚交晩而文酒之好獨最深亡何謁余傳其<lb/>
<pb n="KR4e0201_WYG_215-20a"/>
事亡何邦憲卒亡何其子某等梓其遺詩文數百篇而<lb/>
屬余序之盖余與邦憲交僅十年而終始若隔世然第<lb/>
所以為邦憲者亦略備矣邦憲之於詩雖不專為髙岑<lb/>
亦時時入錢劉然意清而調和逺於拘苦粗豪之二端<lb/>
至其為文亡但東京駸駸乎初元竟寕之季小語陗削<lb/>
亦不在栁河東下矣間者伺邦憲晨起盥幯罷即户外<lb/>
屣恒滿又多所造請與報謝里社率醵輒居首三老有<lb/>
疑難一切居間解紛皆以屬之邦憲稍日下舂沉沉杯<lb/>
<pb n="KR4e0201_WYG_215-20b"/>
勺間矣不知其於三餘之晷若何而考隲經傳精核若<lb/>
此也其所為詩酒語慨慷多於舞衣歌扇得之大槩若<lb/>
是者氣有充而辭或不能無累又何能清其意而和其<lb/>
調至此也邦憲雖不得官為其名髙而謁文者相踵邦<lb/>
憲又不忍謝絶必令得意去計邦憲之事與酒十九矣<lb/>
又何能劌琢工詣至此也古之於詩文類不能相通而<lb/>
其所謂工者務逃之於窮谷荒野杜門腐毫而後得之<lb/>
天之賦邦憲抑何異哉邦憲所最善友生曰沈明臣兹<lb/>
<pb n="KR4e0201_WYG_215-21a"/>
集多其校讐然明臣間為余言邦憲雖不能釋事與酒<lb/>
其操觚染翰無異於齋居時第篇成令人彈射之隨語<lb/>
即竄易不工不止也虛已哉邦憲矣其所謂事與酒者<lb/>
迭應而神不累者也兹所以成一家言哉或謂余實似<lb/>
邦憲毋論似不似邦憲之有余亦足稱知已矣<lb/>
　　王叅政集序<lb/>
此為永嘉王公陽徳之詩若文也始公少壯而舉鄉試<lb/>
一再困公車即謝不應而讀書暘嶴中其書自經史外<lb/>
<pb n="KR4e0201_WYG_215-21b"/>
諸山經地志以至星歴堪輿之學亡不漁獵大指而不<lb/>
欲以雕䖝一技名其家比為伯氏所强射策收上第兩<lb/>
令劇縣入郎尚書兵部出典三輔晉領江南節所至赫<lb/>
然有循能聲其在江南日而余罷鄖鎮間謁公與談所<lb/>
及兵政漕餉國家大筴朝廷典章便晳若指掌也已談<lb/>
前輩風猷節概則雋永芬馥齒頰間已又談丘壑名勝<lb/>
則令人鼻端拂拂出煙霞想稍及齊諧夷堅瑰怪事亦<lb/>
自傲浪忘倦而至㩁量文章詩歌昔人以為不朽之業<lb/>
<pb n="KR4e0201_WYG_215-22a"/>
雖㣲指好之而間若為不能盡者然其所善於鄉則康<lb/>
從理所識賞於魏則魏懋權於吾州則曹子念所重於<lb/>
吳則俞仲蔚非精深其道不易鑒也及公去而子念始<lb/>
手一編而授余得所謂詩若文者而卒業焉乃知公非<lb/>
不善文也又非於㩁量不能盡也大指又不欲以雕蟲<lb/>
一技名其官夫讀公詩而必欲程之以六季初盛唐之<lb/>
格乎哉顧類多調暢和適與吾之性情㑹間有籟發而<lb/>
精詣者其不以為嘉隨二州之語鮮也公文尤不規規<lb/>
<pb n="KR4e0201_WYG_215-22b"/>
於古然本之蓄而裁之識剴切詳到悠然出於天則者<lb/>
固非鏤肝效顰之所敢望也於是子念以為然謂余序<lb/>
之公功既髙忌者不能勝乃誣以為躭詩酒而忽忘正<lb/>
事公笑謝諸公齕我固當第我不能詩又素不食酒夫<lb/>
簿牘之晷自鷄鳴而跨乙夜而不休酒至口輒瑟縮欲<lb/>
遯竟日而不能畢一叵羅我固甘之然我何以誣詩酒<lb/>
余謂子念公集行得無天下復以公洪於酒也耶第公<lb/>
且出不出而又不食酒其日皆公詩與文之日也即雕<lb/>
<pb n="KR4e0201_WYG_215-23a"/>
䖝之技亦不為負公矣<lb/>
　　休陽史序<lb/>
休陽者休寧也何以稱休陽志始也何始始自漢也何<lb/>
以稱史用史例也史例有二紀傳志表詳而編略凡志<lb/>
則紀傳志表例也巢父之稱休陽史也則編年例也編<lb/>
年例有二左氏之於編年也紀事者也春秋之於編年<lb/>
也明法者也史之於休陽也何居以紀事也則何以明<lb/>
法例也略於左詳於春秋意者其用竹書例也休陽邑<lb/>
<pb n="KR4e0201_WYG_215-23b"/>
也其及郡何居其又旁及他邑何居意者用春秋之於<lb/>
盟主諸侯例也其不以明法例何居天下一家法在上<lb/>
矣是故不敢當春秋例也紀事矣又何以不左氏例也<lb/>
修辭也其修辭者何以裁勝也甚矣巢父之好用竒也<lb/>
盖嘗以詩文謁不佞矣無已而又以休陽史來曰天下<lb/>
庶其有知已哉即不爾若何盖其自叙猶有後世也吾<lb/>
且藏之天鄣山<lb/>
　　宋詩𨕖序<lb/>
<pb n="KR4e0201_WYG_215-24a"/>
自楊劉作而有西崐體永叔聖俞思以淡易裁之魯直<lb/>
出而又有江西派眉山氏睥睨其間最號為雄豪而不<lb/>
能無利鈍南渡而後務觀萬里輩亦遂彬彬矣去宋而<lb/>
為元稍以輕俊易之明興而諸先大夫之作不能無<lb/>
兼采二季之業而自北地信陽顯𢎞正間古體樂府<lb/>
非東京而下至三謝近體非顯慶而下至大歴俱亡論<lb/>
也二季繇是屈矣吳興慎侍御子正顧獨取宋詩選而<lb/>
梓之以序屬余余故嘗從二三君子後抑宋者也子正<lb/>
<pb n="KR4e0201_WYG_215-24b"/>
何以梓之余何以從子正之請而序之余所以抑宋者<lb/>
為惜格也然而代不能廢人人不能廢篇篇不能廢句<lb/>
盖不止前數公而已此語於格之外者也今夫取食色<lb/>
之重者與禮之輕者比之奚啻食色重夫醫師不以參<lb/>
苓而捐溲勃大官不以八珍而捐胡祿障泥為能善用之<lb/>
也雖然以彼為我則可以我為彼則不可子正非求為<lb/>
伸宋者也將善用宋者也然則何以不梓元子正將有<lb/>
待耶抑以其輕俊饒聲澤不能當宋實故耶乃信陽之<lb/>
<pb n="KR4e0201_WYG_215-25a"/>
評的然矣曰宋人似蒼老而實疎鹵元人似秀峻而實<lb/>
淺俗之二語也其二季之定裁乎後之覽者將以子正<lb/>
用宋抑元以信陽不為宋元入斯可耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_215-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻四十一<lb/>
</p>
<p>
</p>
  </div>
</body>
</text>
</TEI>
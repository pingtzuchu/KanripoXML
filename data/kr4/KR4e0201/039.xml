<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿卷三十九</head> <lb/>
    <p>
<pb n="KR4e0201_WYG_039-1a"/>
欽定四庫全書<lb/>
　弇州四部稿卷三十九<lb/>
　　　　　　　　　　　　明　王世貞　撰<lb/>
詩部<lb/>
　七言律九十一首<lb/>
　　余與南海歐子相慕久矣北歸過維揚訪余舟次<lb/>
　　喜不自勝投詩見贈且多勸駕之語惜無何遂别<lb/>
　　情見乎辭<lb/>
<pb n="KR4e0201_WYG_039-1b"/>
維揚楓葉逗行舟麈尾𤣥言欲少留任是觀濤無起色<lb/>
還因招隠失窮愁中原劒在寒相問南海珠成暗莫投<lb/>
豈為身慚羊叔子邀君不遣過𤓰洲<lb/>
　　殷無美下第<lb/>
一賦河東若有神忽驚風雨失龍鱗暫收三寸囊中頴<lb/>
仍作諸侯幕裏賔掩鏡清霜俱是恨拂絃流水為誰新<lb/>
長干夾道青樓眼愁絶烟花夢後身<lb/>
　　題潘中丞留餘堂<lb/>
<pb n="KR4e0201_WYG_039-2a"/>
中丞卜築霅川隂蘿薜春深好易尋長將不盡還天地<lb/>
别有無窮待古今門可容車寛自得庭堪旋馬意何深<lb/>
江湖總是相忘處知爾元無竭澤心<lb/>
　　于鱗赴浙臬邂逅吳門有贈凡四首<lb/>
十年龍卧杳難尋握手相看思不禁天上客星聊作使<lb/>
人間舊雨復成今地過𤓰步風烟軟潮滿胥江月色深<lb/>
鵬鷃逍遥俱自得肯將踪跡論浮沉<lb/>
　　其二<lb/>
<pb n="KR4e0201_WYG_039-2b"/>
樓船金鼔殷如雷憲府春當海國開西嶺白雲推案出<lb/>
中原紫氣渡江來翛然自喜千秋事去矣誰當一代才<lb/>
今夜吳閶寒更好最憐分手各登臺<lb/>
　　其三<lb/>
知君偃蹇故金魚除目何當問草廬不必齊謳稱獨行<lb/>
于今越絶有新書離愁明月杯堪失懶病青山枕自如<lb/>
醉後蕭條還四望浮雲終古卷能舒<lb/>
　　其四<lb/>
<pb n="KR4e0201_WYG_039-3a"/>
徴君姓字動青霄綵筆寒廻氣象饒出後東山仍逺志<lb/>
見時滄海失陽鱎風塵偶貸嵇康懶春雪還堪宋玉驕<lb/>
寮佐祗今多後進誰將傲吏憶先朝<lb/>
　　贈郭開府帥南粤<lb/>
虎符金印出長安主聖連登上將壇百粤旗開魚鳥色<lb/>
三吳劒奪女牛寒帆檣帶日雄争舞組練䘖雲静不讙<lb/>
君去浣花花自發誰堪小隊駐江干<lb/>
　　送别吳樞季使君遷府倅一首<lb/>
<pb n="KR4e0201_WYG_039-3b"/>
濟上風塵蓋始傾即看雄劒氣峥嶸異時陳紀猶難弟<lb/>
今日吳均不愧名政就棠隂移大府才髙璧月掩連城<lb/>
干旄陋巷仍堪過惆悵浮雲暮已横<hi>君舊省伯子峻伯濟上實定交焉</hi>
　　吳使君邀飲沙頭梅花下得揚字<lb/>
使君露冕春行部忽對梅花喜欲狂積素乍為瑶島色<lb/>
輕紅不散夀陽妝停杯雪緩千林暝拂袂風沾十里香<lb/>
况是新篇饒藻逸法曹那敢擅維揚<lb/>
　　寄朱鴻臚在明<lb/>
<pb n="KR4e0201_WYG_039-4a"/>
長安車馬逐芳菲可向天涯歎滯違名就不嫌方朔醉<lb/>
官貧肯學曼容歸青山是處江南色白雪從他薊北飛<lb/>
若問故人丘壑事于今戰後頗能肥<lb/>
　　答寄王百榖<lb/>
似因留滯愛蓬蒿書到蕭條感二毛田父只歌將進酒<lb/>
主家誰問鬱輪袍齋中落日塵蒙偈澤畔浮雲句反騷<lb/>
自是不才能世左敢容孤枕向人髙<lb/>
　　戚大將軍入帥禁旅枉駕草堂賦此贈别<lb/>
<pb n="KR4e0201_WYG_039-4b"/>
初聞小隊駐呉江忽漫花溪隠畫艭細栁尚虚金鎖甲<lb/>
前茅時緩碧油幢南中舊部思馳義塞上新城喜受降<lb/>
倘寫雲臺須第一如論國士總無雙<lb/>
　　史徳充少府嘗從姜都督夏州尋官於閩從戚大<lb/>
　　將軍破島㓂有功當遷㑹失用事者指為王官<lb/>
　　不赴放浪江湖間謁余海上漫成此詩為贈<lb/>
看君雙頰話時紅憔悴功名耻衆同曾逐虎頭歌出塞<lb/>
卻依龍額試乗風朝端緑盭論兵左槖裏朱提借士空<lb/>
<pb n="KR4e0201_WYG_039-5a"/>
總為王門裾懶曳季鷹新號醉江東<lb/>
　　答用晦王孫<lb/>
朱邸春風玉軫閒能將流水落人間毋論帝子開髙閣<lb/>
别與書生賦小山南極斗寒雙劒在大江天濶片鴻還<lb/>
亦知七略君家有夜色青藜未可攀<lb/>
　　寄余徳甫聞有盗警<lb/>
自爾巾車返豫章蕭然五栁似柴桑江秋月隠芙蓉佩<lb/>
山晩雲歸薜荔房身在青氊偷不惜酒酣黄犢坐何妨<lb/>
<pb n="KR4e0201_WYG_039-5b"/>
飛揚總為千年事鄴下狂名已鴈行<lb/>
　　送龍司理被徴<lb/>
初聞循吏賜黄金旋見徴書入禁林别日秋霜飛斾滿<lb/>
異時春雨訟庭深朝廷豈少批鱗事湖海能無諫獵心<lb/>
此去君名髙扣閣不妨子計老抽簪<lb/>
　　寄濟寧朱公<lb/>
十年蓬累卧江東兩見脩鱗濟上通天畔星為中執法<lb/>
人間水屬大司空樓船晝集沙河雨璧馬秋歌瓠子風<lb/>
<pb n="KR4e0201_WYG_039-6a"/>
轉餉自來勲第一璽書何日未央宫<lb/>
　　春事<lb/>
即論春事未闌殘病間尊罍好共寛東第花神時爛漫<lb/>
西園竹使日平安浮雲不礙烏皮几細兩偏宜紫籜冠<lb/>
自廢祇縁孤癖在将無人擬素封看<lb/>
　　對花憶舍弟<lb/>
恒時泉石那孤賞此際園林懶獨誇有信轉憑鴻鴈翼<lb/>
開樽愁對棣棠花清朝出處依心事垂老篇章惜歳華<lb/>
<pb n="KR4e0201_WYG_039-6b"/>
上苑只今春草發可能無夢向天涯<lb/>
　　上劉少司馬朝宗二首<lb/>
即看恩許鑑湖濱猶憶先朝寵命頻緑野舊為開府地<lb/>
赤松今是避侯人囊中大藥時時裹篋裏隂符字字論<lb/>
解道蓬蒿三徑合可容雲色礙蒲輪<lb/>
　　其二<lb/>
中丞鞭浄欝藍廻將作雲連嵽嵲開三疏暫歸横海節<lb/>
百年誰似補天才僊芝玉术扶調鼎沆露漿霞引夀杯<lb/>
<pb n="KR4e0201_WYG_039-7a"/>
賸有丹衷懸魏闕將因起色上吳臺<lb/>
　　得大名報後上疏乞休<lb/>
十年垂釣卷空綸主聖能容草莽臣蕙帶不諳朱紱好<lb/>
衡門翻怯紫泥新傳來似是天雄節到了酬它地肺身<lb/>
一掬松楸清淚滿可容揮灑向京塵<lb/>
　　其二<lb/>
病驚除目到滄洲懶愧浮名入帝州一物轉勞天地徳<lb/>
餘生不傍古今愁徴車罷後殘黄犢退艗停時穏白鷗<lb/>
<pb n="KR4e0201_WYG_039-7b"/>
但語世情吾任老即妨身計總何求<lb/>
　　張仲立茂才過訪夜談甚洽晨出候之則衝雨發<lb/>
　　舟矣貽詩見報率爾為答<lb/>
看君年似棄繻生琢得新詩字字清遥夜星河廻促席<lb/>
詰朝風雨失連城去來非是輕中散爾汝終應屬正平<lb/>
但使案頭行巻在不煩攜手見交情<lb/>
　　送汪中丞伯玉游太湖以病不能偕<lb/>
自是中丞愛拍浮得歸天許五湖游行空日月開雙鏡<lb/>
<pb n="KR4e0201_WYG_039-8a"/>
欲雨乾坤共一坏此去鴟夷堪獨賞暫來羊仲不相求<lb/>
知君盡識人間字龍室真文可借讐<lb/>
　　送滇人周廣文校士關内<lb/>
絳帳如雲海國開公車還復領羣材秦庭忽動連城色<lb/>
漢馬多從西極來題罷金天霞作掌飲殘清渭月為杯<lb/>
奚囊定有懐滇句知向昆明沼上廻<lb/>
　　于鱗子與以詩勸駕有答<lb/>
倉皇家䘏始辭官敢向東山擬謝安起色江湖才欲盡<lb/>
<pb n="KR4e0201_WYG_039-8b"/>
壯懐天地事仍難中原縱自容方軌滄海何當足釣竿<lb/>
神武至今冠尚在可煩霄漢故人彈<lb/>
　　夏日歸莊居即事<lb/>
抱病城居暑不辭暫歸風物總相宜家家餉耨盤游飯<lb/>
處處行歌鼔拍詞水暖魚蝦俱氣色日長雞犬亦熈怡<lb/>
葛巾踈罷無勞裹逺近垂楊䕶酒旗<lb/>
　　其二<lb/>
聊將物色供吾廬懶性何妨但索居遥夜蛙池饒鼓吹<lb/>
<pb n="KR4e0201_WYG_039-9a"/>
乍晴蝸壁也詩書墻低過雨分猫筍市小腥風上鱭魚<lb/>
若到長安逄褦襶為言田父定何如<lb/>
　　贈梁将軍代郭都督<lb/>
璽書清夜下明光主聖鯨波已不揚卻問中權諸部曲<lb/>
何如舊帥郭汾陽旌旗半掩三江日組練俄飛五月霜<lb/>
揖客幕中何用借自揮長檄定扶桑<lb/>
　　題梅石巻贈蘓生<lb/>
君今幽興何所寄日坐磐石梅花傍一峰兩峰洞庭古<lb/>
<pb n="KR4e0201_WYG_039-9b"/>
千樹萬樹羅浮香平泉莊畔酒初醒卻月觀頭人欲狂<lb/>
何似儂家新塢就不須遥羡白雲鄉<lb/>
　　題松雲巻贈王明府<lb/>
君侯燕坐琴堂上琴底雲生萬壑松松愛芊眠時借色<lb/>
雲憐罨靄不辭封三江地僻催棲鳳二室天空起蟄龍<lb/>
服餌異時須待汝為霖今旦莫從容<lb/>
　　子與追于鱗不及喜余後至有作遂成和章<lb/>
與君誰共帝城游中路摶風有去留幸不興闌王子棹<lb/>
<pb n="KR4e0201_WYG_039-10a"/>
何須身在李膺舟揮毫島嶼青從逼握麈星河綘欲流<lb/>
解道延津容易合可知真宰為他愁<lb/>
　　吳興俞生者雅士多長者游晩得疾甚困而貧獨<lb/>
　　與其所幸美人居沈伯麐為圖之予詩紀焉<lb/>
消渴文園竟若何霅川秋色卧游過門前舊客隨金盡<lb/>
鏡裏新愁上鬢多空觀不妨天女侍小詞猶要雪兒歌<lb/>
君看阿堵神明在遮莫雄心未耗磨<lb/>
　　病中于鱗過訪海上<lb/>
<pb n="KR4e0201_WYG_039-10b"/>
髙枕呉山氣忽青栁邊初繫越江舲因過海若無秋水<lb/>
不謂風塵有歳星強起精神催振動欲眠談理破沈㝠<lb/>
十年朋舊知多少論向人才指自停<lb/>
　　常州道中逄王百榖<lb/>
㣲名總愧尺書求况遇相如已倦游席帽初抛燕市日<lb/>
隠囊徐坐晉陵秋人中變色偏談虎老去全身且應牛<lb/>
縱得量移君不羡好攜雙槳待滄洲<lb/>
　　秋日諸君餞焦山作二首<lb/>
<pb n="KR4e0201_WYG_039-11a"/>
浮玉峰頭髙振衣放歌天籟入虚㣲波廻片片青蓮出<lb/>
日落山山彩鳳飛一徃薜蘿人自古重來冠蓋事還非<lb/>
闍黎莫恡談經席已向君王乞釣磯<lb/>
　　其二<lb/>
江頭是處青山好為念焦君破浪來一字光能争日月<lb/>
千秋氣與結樓臺潮聲吳楚中原盡海色東南太古開<lb/>
歸棹去帆看莫指壯懐今夕付銜杯<lb/>
　　過歐廣文苜蓿齋與子與同賦<lb/>
<pb n="KR4e0201_WYG_039-11b"/>
少年誰逐廣文游苜蓿盤空且為留暫割半氊遺子敬<lb/>
還將一榻下南州抱來和璧知難夜彈罷嵇琴别是秋<lb/>
莫恠相逢誇鄴客至今何處儗風流<lb/>
　　即事戲呈子與<lb/>
中朝露刺候轅門何似清齋卧給園海内詩名猶嶽立<lb/>
淮南幕府若雲屯折腰亦是書生事垂手應為國士恩<lb/>
白雪至今驕不得青雲依舊傍他尊<lb/>
　　過故胡都諫祁禮作<lb/>
<pb n="KR4e0201_WYG_039-12a"/>
兩朝華省見風稜萬死孤臣氣轉增枕草半沾憂國淚<lb/>
飯蔬分供坐禪僧人才論後多中駟佛意明時失小乗<lb/>
不信宦情夷甫薄期君寒色對篝燈<lb/>
　　渡小淮口大風和子與<lb/>
千里清淮匹練同飛沙忽掩夕陽紅雲君鼓吹冥濛外<lb/>
河伯旌旗杳靄中扶病自驚枚叔壯放歌誰奪楚王雄<lb/>
維梢坐對宜城酒回首人間萬慮空<lb/>
　　徐州别楊大應武試<hi>楊都督子</hi>
<pb n="KR4e0201_WYG_039-12b"/>
戲馬臺前酒一巵翩翩結束帝城宜縱横立取連城璧<lb/>
蹀躞飛搴上將旗三日定非吳下吕九重偏識越公兒<lb/>
他時過里銀黄並莫忘推篷夜雨時<lb/>
　　于鱗返濟南追之不及作<lb/>
看君匹練出吳閶忽爾雙旌指濟陽長河不散真人紫<lb/>
落日時憐我馬黄欲取延津為海色還愁太岱壓秋霜<lb/>
登龍廻坂皆吾事躑躅孤城淚萬行<lb/>
　　觀瀾亭枯蓮<lb/>
<pb n="KR4e0201_WYG_039-13a"/>
月冷亭蓮秋思深半池病碧半黄侵歌殘白苧香猶在<lb/>
褪盡紅衣態不禁愧爾漸非初服地憐予同抱後時心<lb/>
江南子夜偏饒景愁絶霜風何處尋<lb/>
　　過新河呈大司空朱公<lb/>
日出烟空匹練飛大荒中劃萬流依連山盡壓支祁鎖<lb/>
逼漢疑穿織女機九道徴輸寛氣象六軍容物迥光輝<lb/>
甘棠欲讓金隄栁曾䕶司空卻蓋歸<lb/>
　　其二<lb/>
<pb n="KR4e0201_WYG_039-13b"/>
兩朝三錫璽書專自失流言格上天功似𤣥熊官百揆<lb/>
渠名龍首帝元年<hi>功成於隆慶元年</hi>飛艘雪擁吳都稻繫笮波<lb/>
穿少府錢長孺於今稱社稷當時鉅野總茫然<lb/>
　　寄耿中丞子承<lb/>
秋風代馬飲灤河長狄霜樁魯將戈魏尚豈應飛㨗誤<lb/>
樂羊無奈謗書多匣中龍色思雷雨檻外鴻心問罻羅<lb/>
駿骨祇今身便是不教伏櫪怨蹉跎<lb/>
　　八月抵魏中恰計舊游之日滿一紀矣為之興歎<lb/>
<pb n="KR4e0201_WYG_039-14a"/>
八月丙辰吾使魏戊辰兹夕月仍看窮愁雪暗侵雙鬢<lb/>
懶病天催寄一官屈指舊游人漸減拊心歸計路仍難<lb/>
淇園脩竹刋垂盡儗向何方選釣竿<lb/>
　　履大名任作<lb/>
按章三輔獄能空始向東方引畫熊一疏去為吳市卒<lb/>
十年還試右扶風沙頭竹馬抛寧在郢手風斤老更工<lb/>
稍待縣官公事了步兵還儗醉江東<lb/>
　　故少司馬楊師邀游城南别業四首<lb/>
<pb n="KR4e0201_WYG_039-14b"/>
回首虞卿解印年自將耕鑿答堯天烏皮總是看山几<lb/>
白水俱成負郭田别墅圍棋同謝傅後堂呼酒勝彭宣<lb/>
嚮來何限横經侣寂寞誰當問守𤣥<lb/>
　　其二<lb/>
羊腸厯徧始回車燕尾環流定卜廬横海尚傳楊僕戰<lb/>
徙陶仍用計然書池荷拆露珠從落壠稻排雲錦盡舒<lb/>
二頃秫田應不少髙陽門客肯留餘<lb/>
　　其三<lb/>
<pb n="KR4e0201_WYG_039-15a"/>
醉裏輕舠點暮雲悲歌伏櫪不堪聞青山暗授流言指<lb/>
白日平將戰色分魚鳥看來曾是陣鸛鵝驚處莫言軍<lb/>
江南匹練全堪展何必麒麟更寫勲<lb/>
　　其四<lb/>
髙枕衡漳十四春尊前論舊各憐身何當綘帳傳經客<lb/>
也是青門學圃人一醉鄉心時自起五湖秋事未全貧<lb/>
少㣲中夜應難辨來日風塵礙角巾<lb/>
　　望五臺山初雪<lb/>
<pb n="KR4e0201_WYG_039-15b"/>
夜盡千峰紫更𤣥雪山俄覺曙來先青獅坐改文殊地<lb/>
玉蝀橋横大梵天㑹見九邊消戰色已從三晉兆豐年<lb/>
停鞭詫有陽春在無奈王猷興黯然<lb/>
　　龍泉關<lb/>
層巒不盡鎖氤氲劒氣時干北斗文浩蕩天為三晉黨<lb/>
清涼水自五臺分關如趙璧常完月嶺似并刀欲剪雲<lb/>
總為山河能表裏薊門何限羽林軍<lb/>
　　寄王明輔憲長<lb/>
<pb n="KR4e0201_WYG_039-16a"/>
吳洲草色在離杯塵海俄將萬事催我出終為尋壑計<lb/>
君歸還是濟川才談時鵬鷃輸莊叟歌罷龍蛇惜介推<lb/>
倘道徴書不解下何因馬骨上金臺<lb/>
　　謁北嶽廟<lb/>
祠壇縹緲遏雲孤肸蠁英靈颯有無象應星辰天北極<lb/>
氣蟠龍虎帝神都羞從禪代論金檢喜向侯邦乞寳符<lb/>
混闢將何酬聖主祁連不遣祭休屠<lb/>
　　其二<lb/>
<pb n="KR4e0201_WYG_039-16b"/>
鬰盤河朔古今雄柴望千秋禮數崇黑展靈旗開水徳<lb/>
白飛穹石見神功尊同四嶽非真拜秩比三台是寓公<lb/>
<hi>嶽在渾源州此遥祭也</hi>聞道率然元爾陣可無風雨浄遥空<lb/>
　　娘子關有泉穿大壑下勢雄甚味冽而甘冱冬不<lb/>
　　冰居人賴之<lb/>
飛泉中瀉九關開朔氣偏催萬壑雷噴玉髙從西極下<lb/>
擘崕雄自巨靈來地輸神瀵為湯沐石拂鈞天奏帝臺<lb/>
若語㑹心翻自笑羽書初過黑龍堆<lb/>
<pb n="KR4e0201_WYG_039-17a"/>
　　將入黄榆度水門峽最逶迤險絶處也<lb/>
峰排瀑挂峽垂傾日薄烟霏徑自生破險旌旗俄滅沒<lb/>
出幽天地頓峥嶸源桃欲問秦人隠細栁先屯漢將營<lb/>
慷慨不堪頻指㸃帝京南去是長城<lb/>
　　榆嶺傍峭壁際天中有懸泉如柱玉下滙巨澗<lb/>
飛泉坼漢寫崔嵬倦馬驚逢首重囘絶壁倒看銀綆墜<lb/>
髙空横散玉繩來關竒汗雪長凌夏峽急崩雲自起雷<lb/>
一酌吾寧逃潁客即看汝豈住山才<lb/>
<pb n="KR4e0201_WYG_039-17b"/>
　　登黄榆最髙處<lb/>
太行無際碧天愁榆塞褰帷萬古收紫氣東盤滄海出<lb/>
黄河西抱漢關流櫜鞬忽動雙鴻暝刁斗頻𫾣萬馬秋<lb/>
薄伐到今仍列戍教人無賴說并州<lb/>
　　其二<lb/>
托御當年惜未同叱車今旦指秋空千峰競吐嵳峩日<lb/>
萬木長交慘淡風滴愽髙疑唐舊戍虒祁逺是晉新宫<lb/>
亦知雷雨非全妬不遣人間句並雄<hi>十二年余使順徳于鱗約游此為大</hi>
<pb n="KR4e0201_WYG_039-18a"/>
<hi>雨所阻</hi>
　　少司徒清豐吕公枉駕見訪即席有作<lb/>
十年天地竟何如回首滄桑感慨餘之郡未懸徐穉榻<lb/>
應門先報吕安車休論白眼狂時事且出青山著後書<lb/>
郡酒便如漳水濁可能相見不躊躇<lb/>
　　贈少司徒清豐吕公<lb/>
當年青瑣獨批鱗主聖能寛萬死身見厯風波垂百折<lb/>
到來霄漢是孤臣淇園午色攤書巻漳水秋聲起釣綸<lb/>
<pb n="KR4e0201_WYG_039-18b"/>
自是非熊堪入夢郡樓長盼屬車塵<lb/>
　　初冬日於邯鄲叢臺餞朱太僕<lb/>
天寒大陸吐叢臺倚酒雄風亦快哉紅日逈從漳水墮<lb/>
白雲紛阻太行廻空城竟暮無鳴瑟俠客千秋付舉杯<lb/>
此去君王須問駿莫言曾見劇辛來<lb/>
　　登馬嶺關口<lb/>
廻崖宛轉異晴昬片白浮空列戍尊一線地排為北戒<lb/>
雙輪天捧作中原蘋端噫氣千崖拆木杪蒸雲萬古屯<lb/>
<pb n="KR4e0201_WYG_039-19a"/>
我欲著書從此逝毋煩令尹候關門<lb/>
　　許殿卿左史有悼内之戚請告歸里賦此寄贈<lb/>
休沐周原可憚勞悼亡潘鬢轉蕭騷烟霞不逐長裾老<lb/>
霜月還依擁傳髙暫去臨卭無卓女將歸梁苑有枚臯<lb/>
<hi>乘小婦子也</hi>君看醴酒縁誰設莫向春風戀濁醪<lb/>
　　履魏三日受筴易州行府承諸公為㑹髙臺有作<lb/>
秋聲忽傍羽書寒易水蕭條鴈影殘今日和戎無魏綘<lb/>
當時結俠有燕丹府僚髙宴從軍樂客子悲歌行路難<lb/>
<pb n="KR4e0201_WYG_039-19b"/>
莫向舊臺稱買駿倦游無計可辭官<lb/>
　　登黄寺堡太平樓作<lb/>
秋風列戍滿邢州敢為籌邊獨上樓千騎月廻清嘯響<lb/>
一尊天豁大荒愁移屯漸老韓長孺作客誰憐馬少游<lb/>
出處聖朝應易得即論非土竟誰留<lb/>
　　真定謁大士像十二年矣薄暮復過此留題<lb/>
中天飛刹逼星辰曾覩蓮花法像真千刼不貪調御位<lb/>
十年仍現宰官身恒河暝借金箆指大鹵雲争寳髻新<lb/>
<pb n="KR4e0201_WYG_039-20a"/>
彼岸祇應容爾度可能無意問津人<lb/>
　　真定陳使君邀飲大悲閣<lb/>
恒陽霜後洗嵳峩寳界横開窣堵波萬里悲風吹大陸<lb/>
千山落木下滹沱尊前暝色靈鶖破坐裏邊聲法鴈過<lb/>
不是摩尼能夜炯自來和璧趙王多<lb/>
　　寄謝茂秦<lb/>
罷醴誰堪鄴下居世情秋共鬢毛疎家移潞子雲邊國<lb/>
門少梁王雪後車歌罷此生唯短鋏賦成何地不長裾<lb/>
<pb n="KR4e0201_WYG_039-20b"/>
漳流轉自并門上可恠天南斷鯉魚<lb/>
　　調方景武方長僅三尺而為戚大將軍幕客<lb/>
寛裾乍曳薊門塵曾覩新篇動七閩名似要離那恨小<lb/>
請同方朔莫言貧東門此去無長狄上帝由來有弄臣<lb/>
見說府公難喜怒可將書記屬王珣<lb/>
　　得謝茂秦寄新集時孔汝錫馮汝言二公為刋定<lb/>
十載蘭心托路岐凌雲綵筆健誰知還尋𤣥晏先生序<lb/>
共表邯鄲幼婦辭不盡交游天並老重來作者世應遲<lb/>
<pb n="KR4e0201_WYG_039-21a"/>
君看黨錮中興解可忘龍門御李時<lb/>
　　長至夜起坐憶家<lb/>
一枕鄉山路未真篝燈起坐獨傷神天心肯傍㣲陽轉<lb/>
物色從争朔氣新久客愛聽初減漏喚班羞作未歸人<lb/>
江南兩地俱愁寂總向天涯話病身<hi>時舍弟在金陵老母山妻在家</hi>
　　東明送别郜侍御子元<lb/>
濁酒郵亭感慨頻知君此去有埋輪乾坤不盡開時色<lb/>
霜雪長含至後春賈傅總能憂聖主鄭公元自愛良臣<lb/>
<pb n="KR4e0201_WYG_039-21b"/>
人間大有澄清地豈必滄波問逆鱗<lb/>
　　雪後同楊少參張山人分韻<lb/>
連城十二吐明光極目千村混𣺌茫㣲雨忽扶鳷鵲出<lb/>
峭風徐起玉虬狂歌成郢曲人為宋賦就相如苑是梁<lb/>
擬向瑶池看戴勝不教晴旭捧扶桑<hi>右得光字</hi>
　　其二<lb/>
飛甍雪霽擁岧嶤睥睨光凝逈未消白鳳羽從全魏落<lb/>
蒼龍鬐挂濁漳遥<hi>萬里一白河流蒼然</hi>褰帷秀色峥嶸至信馬寒<lb/>
<pb n="KR4e0201_WYG_039-22a"/>
聲鑿落驕卻憶西山多氣象千官拄笏紫宸朝<lb/>
　　雪夜使院有感<lb/>
雪色將風警獨愁不眠中夜攬貂裘層關七萃歌黄竹<lb/>
故里文君咏白頭宦路艱如秦嶺騎客情輕似剡溪舟<lb/>
漁燈社酒真堪托何必征途始倦游<lb/>
　　雪後十日始大晴喜作<lb/>
十日雪隂今日晴北牕旭紅吾眼明樹頭玉花故片片<lb/>
簷底珠雨時聲聲總愁千村露揺落暫喜二候還澄清<lb/>
<pb n="KR4e0201_WYG_039-22b"/>
放衙蠟屐何所念石湖湖頭雙槳横<lb/>
　　寄鄭山人若庸<lb/>
平臺賓從悵離羣歳晏鴻書喜乍聞太守可題通徳里<lb/>
故人誰是信陵君鄴中𤣥醴寒於水稷下雄談逞似雲<lb/>
俱道少年輸濟勝青囊肘後若為分<lb/>
　　寄吳明卿<lb/>
十年調笑殿中郎郡閣空傳下鳳皇天到七閩猶未盡<lb/>
人過五嶺向誰狂青雲究至踈詞客白雪於今滿瘴鄉<lb/>
<pb n="KR4e0201_WYG_039-23a"/>
總為明時應少住莫教寒色甚瀟湘<lb/>
　　中山遇羅參政國華自薊鎮被言調歸<lb/>
屈指層關百戰餘運籌開府幾人如寧因大漢無長䇿<lb/>
自是中山有謗書千帳寒聲争伏匿七陵佳氣擁儲胥<lb/>
篝燈欲竟防邊事怕遣霜毛一夜疎<lb/>
　　謝中丞翁公孺參<lb/>
憲府寒開濟上春百城公吏望清塵櫜鞬不動趨庭色<lb/>
杯酒還叨入幕賓末路雕蟲驚眄睞當年塞馬出酸卒<lb/>
<pb n="KR4e0201_WYG_039-23b"/>
投君明月尋堪掩何處能無按劒人<lb/>
　　承于鱗為先公作傳将勒石墓道聊抒鄙感<lb/>
攀栢千年黯自悲九京心事向誰期新題季予延陵墓<lb/>
不數中郎許下碑震澤濤聲寒雪涕天山冢色卷雲旗<lb/>
江南倘有廻鞍日更與重披絶妙辭<lb/>
　　寄懐岑紹興允穆<lb/>
憶爾飛書請尚方一時風裁許誰當丹心晝捧丹山日<lb/>
白簡春生白下霜總為馬遷竒禹穴不教長孺薄淮陽<lb/>
<pb n="KR4e0201_WYG_039-24a"/>
蘭亭禊月仍堪賞倘有新編可寄將<lb/>
　　途遇徐寧波遷廣臬率師平冦有贈<lb/>
即教甌越威南越故轉寧波號伏波五馬春將時雨去<lb/>
千帆秋破瘴烟過折衝樽俎誰堪儗治郡功名業已多<lb/>
此夜相逢便為别欲飜鐃吹入離歌<lb/>
　　寄楊伯章提學<lb/>
曾向蘭臺挹御芬中原桃李又歸君房心好映三台象<lb/>
河洛仍開萬古文經術相家韋氏擅秀才門客漢庭聞<lb/>
<pb n="KR4e0201_WYG_039-24b"/>
應知大夏須梁棟二室長松有卧雲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻五</head> <lb/>
    <p>
<pb n="KR4e0201_WYG_005-1a"/>
欽定四庫全書<lb/>
　弇州四部稿巻五<lb/>
　　　　　　　　　　　　明　王世貞　撰<lb/>
詩部<lb/>
　擬古樂府五十九首<lb/>
　　西門行<lb/>
岀西門塚纍纍車中幸有酒不飲奚之但復飲沈醉當<lb/>
自知焉能前騶後殿束縛乃翁為雷大鼓炙鳴笙試問<lb/>
<pb n="KR4e0201_WYG_005-1b"/>
冢中枯曷不為起聽飛霜激流徵六月清霜零即呼道<lb/>
傍子為我辨其聲雖無故人鍾子期但操山水中所私<lb/>
雖無故人鍾子期但操山水中所私相逢俠邪路輪仄<lb/>
傷馬蹄與君非一體何用不相疑<lb/>
　　又<lb/>
步出城西門但見兩兩垂楊高枝自相樛低枝亦成行<lb/>
昔者手植之不敢望人長十年不相遘覩此參天勢莫<lb/>
當東家秃柏偃蹇氣欲盡令我箕踞歎息此樹傍人間<lb/>
<pb n="KR4e0201_WYG_005-2a"/>
世一何茫茫丈夫宛轉間倐忽生輝光巧命搏參差竒<lb/>
賢避頡頏扶杖且歸來兄呼醪嫂呼豨大媍洗爵小媍<lb/>
前致辭俱覩百年樹不覩人生百歲時今日樂相樂何<lb/>
用戚戚纏思悲<lb/>
　　東門行<lb/>
出東門曷不言歸我欲從九夷不齎八月糧未滿十二<lb/>
駑駒蹄手操蒯緱劒囊裹一束書但趨咸陽道上鵲啄<lb/>
烏棲竟何之竟何之東有霍家驃騎西有丞相屈氂黄<lb/>
<pb n="KR4e0201_WYG_005-2b"/>
金如山風雨立前安用蒯緱束書為黄金如山風雨立<lb/>
前安用蒯緱束書為咄女從九夷咸陽道上生不支<lb/>
　　又<lb/>
遥睇城東陌冠葢鬱崢嶸主稱且盡觴客辭不勝情徒<lb/>
御亦相屬眤眤作私聲古來涕淚地春草不易靑生年<lb/>
未期百過跡在長征撫悼髀肉消櫛悼鬢髮星白日為<lb/>
風雷皇乾乍㝠冥居人恬臥起道途失精靈弧矢固疇<lb/>
志垂堂毋乃輕<lb/>
<pb n="KR4e0201_WYG_005-3a"/>
　　却東西行<lb/>
黄鵠從東來飲啄且裵徊不知將何意延頸向我啼𣺌<lb/>
𣺌行役子三載客東沂將托千仞風及我萬里歸聳身<lb/>
從之去扶揺不支持一舉決雲漢再舉歴天池斂翼下<lb/>
置我乃在弱水西弱水浩茫茫終古日月迷願邇更成<lb/>
遥為恩亦何施不願故鄉歸不願黄鵠來但願得美酒<lb/>
日進百千巵<lb/>
　　秋胡行<lb/>
<pb n="KR4e0201_WYG_005-3b"/>
寒暑易遭天地難為仁寒暑易遭天地難為仁重華作<lb/>
相焉宥四臣周公雖聖不得親親魯用仲尼曷利壬人<lb/>
歌以言之天地難為仁<hi>一解</hi>
晝夜相<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>日月難為明晝夜相<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>日月難為明幽谷蔀<lb/>
屋伏隂卒萌象共滔天水土是馮岳薦何重帝言何輕<lb/>
歌以言之日月難為明<hi>二解</hi>
七雄鬭驅英佐亦何多七雄鬭驅英佐亦何多等智齊<lb/>
力卒莫相加老驥皂伏致遠者駑豈必中才逢數則哿<lb/>
<pb n="KR4e0201_WYG_005-4a"/>
歌以言之英佐亦何多<hi>三解</hi>
脩辭曷量顯者自為工脩辭曷量顯者自為工等彼鴻<lb/>
鵠唳霄則雄世無太師孰采民風槐里渺邈曷折充宗<lb/>
歌以言之顯者自為工<hi>四解</hi>
俗累易捐九州不足居俗累易捐九州不足居道逢僊<lb/>
長自稱安期手執大藥其甘如飴謂女憤嫉秘莫肯貽<lb/>
歌以言之九州不足居<hi>五解</hi>
　　孤兒行<lb/>
<pb n="KR4e0201_WYG_005-4b"/>
孤兒來乞食一何慘悽問汝父兄何之長跪答言父為<lb/>
酒泉太守匈奴來遮貳師入酒泉血肉付梟與鴟有一<lb/>
老胡縶我母馬蹄倐忽不見隱隱聞啼兄行賈海南十<lb/>
載不得歸人云鯨波山立而血人安能遠相期孤兒中<lb/>
氣咽不復更致辭我有匕首贈女令從材官雪女仇迫<lb/>
暮無食窮冬乏衣形容皸瘃盡手足自相樛黄泉漸邇<lb/>
白日易晞父仇雖重焉能奮飛<lb/>
　　苦思行<lb/>
<pb n="KR4e0201_WYG_005-5a"/>
帝母治金天戴勝光陸離弱水中間隔安能奉僊儀感<lb/>
此靑鳥音電轂下瑶池遣信要上元飄颻雙玉衣再拜<lb/>
前致誠乞取五嶽之眞形謂女胎性多淫殺毋為慕長<lb/>
生柏梁亘穹霄宇宙正佳兵北風凄凄白日就冥雖有<lb/>
蟠桃不栽茂陵<lb/>
　　當事君行<lb/>
丈夫委質事君薄命多苦辛窈窕不勝冶容靡復奉清<lb/>
塵雞皮者婦三少六宮當一身羊車輕薄誰子軋軋入<lb/>
<pb n="KR4e0201_WYG_005-5b"/>
宮闉桃李乃擅陽春松柏摧為薪已矣殆哉歸歟草莽<lb/>
竟何陳<lb/>
　　燕歌行<lb/>
秋霜肅肅摧庭枯晨風何悲夜鳴謼使妾為遘不須臾<lb/>
怳兮類君忽若無為君中夜起躊躇雕欄簌簌懸眞珠<lb/>
二十八宿羅天衢欲明未明焉所如君當為龍妾雲俱<lb/>
衝飇在天忽驅之西流之蟾東飛烏樂往憂來不相虞<lb/>
盛年冉冉辭人徂裁吟代哭中成吁安能為情自巻舒<lb/>
<pb n="KR4e0201_WYG_005-6a"/>
　　其二<lb/>
白日晼晩夜何其蘭缸㷀㷀照妾悲帶長髻短中自支<lb/>
妾人少年工愁思憂來無方不可治丈夫桑弧誰製之<lb/>
誰令璆然不下帷鴻鵠雙飜復為誰援琴奏絃歌和詞<lb/>
宮折商促指間離白葛巾裙衫弋綈念君寒暄併一時<lb/>
南山喬松靑不移雖有中堅色難期願君歸來及時歸<lb/>
　　妍歌<lb/>
今日樂相樂與君恣游遨霞車扶飇御天酒汎星匏安<lb/>
<pb n="KR4e0201_WYG_005-6b"/>
期羞大棗阿母薦蟠桃王子奏玉笙夫人擊雲璈月姊<lb/>
將明鏡天孫奉織綃雙成扶入帳飛瓊脱我袍千年為<lb/>
一宴萬年為一宵<lb/>
　　古八變歌<lb/>
秋風何憭慄惡我羅裳衣晝短不成匹中夜理鳴機晨<lb/>
風俱南翔熠燿竟何之皚皚枝頭霜隱隱上蛾眉盛年<lb/>
忽已過游子安用歸<lb/>
　　同聲歌<lb/>
<pb n="KR4e0201_WYG_005-7a"/>
今夕復何夕得奉君子歡明燭在髙堂三星燦以爛卺<lb/>
飲不逮終褵結自成寛綢繆非一狀要約故萬端感君<lb/>
纏綿意報以中心肝願為黍與臛奉君朝夕餐願為縞<lb/>
與絺備君衣中單二候願多夕三時願多寒金石有時<lb/>
泐中懷長不刋鳴雞何咿喔北斗漸䦨干欲起復彷徨<lb/>
人生㑹面難<lb/>
　　妾薄命<lb/>
西家豔女羅敷柔肌金城土酥皎若淸冰玉壺雙波灩<lb/>
<pb n="KR4e0201_WYG_005-7b"/>
灩睛矑嬌啼芙蓉露珠吹氣蘭醒蕙蘇頭上倭墮俄俄<lb/>
暖金雀釵婀娜鬢雲對侵翠蛾湘裙十二纖羅衣䘯無<lb/>
風自波下隱雙蓮繡鞾柔荑飛梭流黄織成比翼鴛鴦<lb/>
嬌歌激塵繞梁浮雲如掣不揚妙舞婉盻生光四坐粉<lb/>
黛摧藏十六狂且見求要眇微言不酬黏竿挾彈遨游<lb/>
凉颸翛翛葯裯徘徊顧影無儔晝永更長歲脩東隣冶<lb/>
容少年娶婦曷鼻魋顏怨耦等誹齊憐目成色授神傳<lb/>
沈吟却行不前命矣夫復何言<lb/>
<pb n="KR4e0201_WYG_005-8a"/>
　　短歌行<lb/>
置酒中堂伐絲比簧湎以益歡志人慨慷慨慷生跡類<lb/>
此繁響盈盈在耳忽忽淪往灼灼其華朔凋春敷所並<lb/>
枝葉不作根株勞我以人伊何莫遐天地偶爾逢之者<lb/>
嗟仰窮二曜高不得掇頫即大壑深不得沒王喬安期<lb/>
服食難量錮兹委蜕僅三千霜<lb/>
　　長歌行<lb/>
軒皇億萬紀三光恒若斯人生百年内譬若朝露晞前<lb/>
<pb n="KR4e0201_WYG_005-8b"/>
者吾不作後者亦焉知平生異榮賤塚墓識為誰華榱<lb/>
及膏畆安得遂相攜托體於子孫痛痾各自支株株同<lb/>
根蒂葉葉自輕離蒙莊等彭殤終復脩文辭尼軻固隨<lb/>
化垂言亦庶幾<lb/>
　　又<hi>答于鱗</hi>
昭昭陽春色令我好容姿庶草各自驕誰能念先萎秋<lb/>
氣發鳴蟬噭噭多伏悲逝水但知東逝日但知西人生<lb/>
堅強志乃欲與時違<lb/>
<pb n="KR4e0201_WYG_005-9a"/>
　　其二<lb/>
蜿蜿雲中龍煜煜雙飛翼扶侍日月車周旋於八極中<lb/>
有芙蓉冠蛾眉何脩淑盼我若舊歡貽我藥五色顧戀<lb/>
塵中樂徘徊不能食曠刼不再逢怊悵安所即<lb/>
　　其三<lb/>
白露秋澄澄漙我桂樹林愁思中夜發披衣不逮衿晨<lb/>
風無停號蟋蟀時再吟舉頭見明月低頭淚涔霪明月<lb/>
萬里光妾人萬里心願為隨光去萬里不能任北斗釀<lb/>
<pb n="KR4e0201_WYG_005-9b"/>
酒漿南斗為我斟言欲解我憂憂來一何深<lb/>
　　相逢行<lb/>
相逢美少年俱在洛城東繡轂珊瑚鞭驅馬若游龍華<lb/>
韝臂蒼鷹馬後好妖童周道不肯分呵叱爭如風各言<lb/>
父兄業不獨誇身雄小吏二千石大吏至三公男當執<lb/>
金吾女當備椒房鐵券恕十死金書尚煌煌壁藏亡命<lb/>
俠睚眦不肯空行旅為弛肩居者起相從不覩少年爭<lb/>
安知富貴功<lb/>
<pb n="KR4e0201_WYG_005-10a"/>
　　皇都篇<lb/>
皇都麗宮闕柏梁復建章列宿散金鋪馳道絶天閶車<lb/>
聲屬旦暮馬足浩縱横丞相東閣開冠葢倐成行不愛<lb/>
丞相憐但愛侍中郎宇宙銷黄金大海為罏缸風雷白<lb/>
日變精靈俱走藏昔日平津館今為鬬雞塲<lb/>
　　長干行<lb/>
上客酒莫傾請聽長干行長干十二高樓夭矯若飛虹<lb/>
迴飇却簷楣赤日眩雕□樓中何所有嬌女字傾城五<lb/>
<pb n="KR4e0201_WYG_005-10b"/>
尺明珊瑚覩者無不驚姊妹不得驕父母不敢高聲流<lb/>
盼灼朝霞緩齒蘭芳生頭上金雀釵一一銜珠璫腰間<lb/>
瓊瑶珮行步中宮商鴛鴦生不識繡出便成雙十五嫁<lb/>
小吏小吏焦仲卿三朝上府牘四夕踐府更府公拮据<lb/>
不得寧十五休澣期中厨刺刺宰猪羊不見小吏還乃<lb/>
過邯鄲倡邯鄲倡善為蠱不可方長干女守空房峩峩<lb/>
鳳凰橋焉見飛且鳴淼淼天河水指影竟無形女身既<lb/>
已非為婦空得名恒恐容華變薄命委秋霜溫衾不甘<lb/>
<pb n="KR4e0201_WYG_005-11a"/>
暖涕淚沾衣裳<lb/>
　　白頭吟<hi>用本事本調</hi>
南山有匹鳥自呼為鳳凰雖復具五色不能顧其雙<hi>一</hi>
<hi>解</hi>昔者呼鳳皇鳳皇不成雙今者呼鳳皇鳳意不求皇<lb/>
<hi>二解</hi>昔求一何難今飛一何易今去呼不來昔來推不<lb/>
去<hi>三解</hi>新人芙蓉花舊人芙蓉枝新人山作眉舊人霜<lb/>
作眉<hi>四解</hi>妾無百種態是君當心際妾無百種嗤是君<lb/>
心别時<hi>五解</hi>牀上五絃琴一絃今一心新絃終須斷舊<lb/>
<pb n="KR4e0201_WYG_005-11b"/>
絃不可尋<hi>六解</hi>
　　苦寒行<lb/>
驅馬度陰山積雪何茫茫疾風四隅來馬首浩縱横高<lb/>
原無儔跡顧影僅為雙孤獸索其羣棲鳥向陽翔寒暑<lb/>
客路深况乃異戎荒沈懷幽閨婦玉筯啼紅粧旭日未<lb/>
及旦軋軋澁流黄年命不在已安能顧四方人生今失<lb/>
職歲暮問他鄉<lb/>
　　怨歌行<lb/>
<pb n="KR4e0201_WYG_005-12a"/>
啼不必遡風而振柯淚不必決溜而傾河中心自樛鬱<lb/>
五情竟焉他吾顧松與栝衆視等春華冠裳為徽纆文<lb/>
語強相加隨涉詣扶桑弱檣試鯨波操者竟何言他人<lb/>
其奈何念欲開耳目周體悉塵沙自非洪喬質焉能凌<lb/>
紫霞<lb/>
　　怨詩行<lb/>
忠臣不可為良臣不可求李牧却秦師功多竟不侯朝<lb/>
讒進郭開夕骨委荒丘千金賣社稷舉宗托仇讐蒙恬<lb/>
<pb n="KR4e0201_WYG_005-12b"/>
破匈奴挾箠河南收長城五千里雉堞如雲浮趙高從<lb/>
中制片紙下沙丘扶蘇掩袂啼一劒死陽周合若投膠<lb/>
漆棄若覆水杯捐脰非所難誰為終國憂我欲寄此曲<lb/>
此曲多悲思今日樂相樂别後莫相疑<lb/>
　　獨漉篇<lb/>
獨漉獨漉水清泥濁知人惟艱聖哲斯恧蓄豹捕鼠㨗<lb/>
不如狸狐裘施燠曷如綌絺煜煜綺羅服䘮柰何郁郁<lb/>
蘭蕙饑後稻禾騏驥千里水用曷神吐綬五色曷能絲<lb/>
<pb n="KR4e0201_WYG_005-13a"/>
綸豈不懷賢在敵則讐雖有南威外遇莫求國之云亡<lb/>
憸夫孔壬嗟彼負乘莫非行禽<lb/>
　　烏生<lb/>
烏生八九子營巢高樹顚得食不充腹置之咽嗉間八<lb/>
九子爭向烏力不能任諸雛毛羽剥落皮骨憔悴尾畢<lb/>
逋八九子翼以肥各自東西飛光烏夜悲啼血繼之八<lb/>
九子爭食喧野田誰來念烏饑烏且死願天莫生烏但<lb/>
生梟與鴟陛下仁聖海宇咸慶烏不返哺莫知故<lb/>
<pb n="KR4e0201_WYG_005-13b"/>
　　野田黄雀行<lb/>
黄雀摩天飛乃遭鷙鳥搏不遇𢎞農君微物焉見録<hi>一</hi>
<hi>解</hi>東家張羅網黏竿黏黄雀西家得黄雀置之巾箱中<lb/>
哺食養毛羽縱之歸大空<hi>二解</hi>何以報𢎞農四世作三<lb/>
公何以結信緣約指一雙環<hi>三解</hi>道逢白額虎帖尾復<lb/>
低頭流矢在足心刺刺如有求不忍為拔矢踴躍登山<lb/>
㘭矯為風伯鞭㸌為電光流<hi>四解</hi>返顧決一咀皮骨倐<lb/>
無存命亦不在大報亦不在恩念此野田雀氣結不能<lb/>
<pb n="KR4e0201_WYG_005-14a"/>
言<hi>五解</hi>
　　鞠歌行<lb/>
狡容顏誇子都以適師冕同狂且承五絃嶧陽梧搆㸑<lb/>
宿火讓焦枯案騶虞搏妖狐擾捷安得同韓盧驥骨立<lb/>
仰晨餔不遘伯樂竟鹽車鷹揚誰老匹夫徒手迫暮簏<lb/>
無魚相仲父出囚拘霸齊曷繇管夷吾<lb/>
　　君子行<lb/>
莫以君子交斷絶小人歡小人蓄疑毒君子受其患鮫<lb/>
<pb n="KR4e0201_WYG_005-14b"/>
蜃豈不雄力能排丘山所遇無完物齒鍔如刀鐶大造<lb/>
為餘種置之溟海間神龍不羞宅喣沫各相安所以太<lb/>
丘長廣道以自全惻愴東京客達者悲其賢<lb/>
　　上留田<lb/>
晨興陟彼南岡上留田採薪不得盈筐上留田稍後食<lb/>
時釜空上留田别室羅酒及漿上留田毳貉為衣葛裳<lb/>
上留田手足寒燠異方上留田<hi>一解</hi>中夜暴客踰垣上<lb/>
留田氣迫不得呼援上留田目中誰耶所恩上留田捧<lb/>
<pb n="KR4e0201_WYG_005-15a"/>
足鳥獸竄奔上留田<hi>二解</hi>冒刃者何衞兄上留田倉卒<lb/>
親疎見情上留田俯肝掐心怦營上留田枯枝離披更<lb/>
榮上留田<hi>三解</hi>
　　度關山<lb/>
度關山詰曲復崔嵬雖有車畏輪摧十步五坐泣且啼<lb/>
啼聲一何悲疾風吹塵自我後來囘望故鄉茫何覩哉<lb/>
前覩黄河水水流何瀺灂一夜胡馬過河邊草如削河<lb/>
邊草如削安能更民居居民尚遠徙行子欲何之鴟梟<lb/>
<pb n="KR4e0201_WYG_005-15b"/>
為好音豺虎亦規行四方不識人來稱弟與兄溫鐵益<lb/>
知柔茹荼益知甘平生少自足臨難追故歡度關山那<lb/>
得不沾衣日夜見去人寥寥歸者稀<lb/>
　　前緩聲歌<lb/>
天傾西北一如地之東南頫仰大造安得兩相兼猛獸<lb/>
爪牙一何威欲搏雉鶩不能奮飛鯨魚跋浪雷奔焉見<lb/>
走陸若人王子喬獨身化為鶴不能挈父母而逍遥賓<lb/>
客滿堂前致辭願君福壽與天齊情知非眞實且為進<lb/>
<pb n="KR4e0201_WYG_005-16a"/>
金罍<lb/>
　　置酒行<lb/>
置酒高堂上樂聲慘不發手抱三鵾絃檀槽如秋月此<lb/>
樂名為誰言是胡中出本以冩哀思云何虞賓客聽曲<lb/>
各稱好竟令沈懷鬱繁響赴流光悠悠逝倉卒末坐而<lb/>
楚衣一聽三歎息<lb/>
　　悲哉行<lb/>
四坐且罷歡聽我悲哉行悲從中心發輕言涕自零疾<lb/>
<pb n="KR4e0201_WYG_005-16b"/>
風吹難散春陽不能平矯矯南山松屈為虯龍形干霄<lb/>
自本性焉用美好稱寧為折蕙蘭安為令不芳但覩連<lb/>
城碎誰覩改其光與世既殊轍各自伸所長悲哉復悲<lb/>
哉古今尚茫茫<lb/>
　　當墻欲高行<lb/>
墻欲高雉堞何崔嵬室中之藏永無菑蹻跖過之不能<lb/>
竦身而奮飛我謂墻欲高彼謂曷不卑丈夫快舉事安<lb/>
能兩相全當為讐敵忌莫受親戚憐<lb/>
<pb n="KR4e0201_WYG_005-17a"/>
　　枯魚過河泣<lb/>
魴鯉水中居寄聲於枯魚女欲顧儔匹不能保其軀主<lb/>
飲過三爵短袖出中厨脯腊無不為還得我時否枯魚<lb/>
泣寄聲魴鯉太不慈我當無女日女當有我時大海天<lb/>
茫茫喣沫各相怡但覩長千歲焉覩後來菑<lb/>
　　白石歌<lb/>
白石爛饑為黍□鍪臼干戈杵男何耕生遠戍女何織<lb/>
生當户腰鎌牧雞豚散走不復顧堯舜邈生不逢湯與<lb/>
<pb n="KR4e0201_WYG_005-17b"/>
武羲輪倉皇焉得暮人歟鬼耶悲哉伍<lb/>
　　補鐃歌四章<lb/>
　　　樂府唯鐃歌歌吹不易擬亦不能盡擬後有四<lb/>
　　　唯名存而辭闕余因為補之亦取其近似而已<lb/>
　　　不能如優孟之抵掌也<lb/>
　　　釣竿<lb/>
釣竿靑灕漇釣餌一何芬㫖且肥小魚疾走不敢囘顧<lb/>
大魚施施來大魚恒苦飽小魚恒苦饑大魚既失故小<lb/>
<pb n="KR4e0201_WYG_005-18a"/>
魚施施去乃不知東有屬玉鵁鶄西有鷗與鷺<lb/>
　　　𤣥雲<lb/>
𤣥雲衡空自西徂東曖曃承日萬族無光風伯為前導<lb/>
雨師應後馳膏我畛畆惠我蒸黎嗟嗟惠我蒸黎天公<lb/>
不任怨亦不任受德縣官大酺懽樂無極<lb/>
　　　務成<lb/>
崇伯子禹佐舜平水土告成上皇皇錫之大夏化益佐<lb/>
禹亂天下告成上皇皇屈為夏輔功施既殊等引分安<lb/>
<pb n="KR4e0201_WYG_005-18b"/>
所存吁吁胡至如務成子光乃遽湛奫霜霰自表堅曷<lb/>
捐天地仁<lb/>
　　　黄雀<lb/>
黄雀兒頭如栗翅如雙桃葉飛鳴一何翾捷黄雀兒三<lb/>
時常苦饑一時不饑得身肥前有網羅不能奮飛嗟嗟<lb/>
生饑曷與死飽充君之鼎俎曷若不利君之禾稻<lb/>
　　豫章行<lb/>
豫章富竒植晻冉經大年上摩千仞霄下蔭百頃田飛<lb/>
<pb n="KR4e0201_WYG_005-19a"/>
羽無窺地棲足莫覩天精靈若附馮風雷自樛纏東都<lb/>
宏制作制作首明堂萬材悉以周所希在棟梁一經匠<lb/>
氏顧寧辭剪刈傷毁質應世求兩重竟何當<lb/>
　　董逃行<lb/>
仰見東京鬱盤城郭半摧不完雖有室家無烟熒熒赤<lb/>
燼幾寒<hi>一解</hi>道途者何啼聲父呼他人不譍血肉雜潦<lb/>
縱横夢不覩織與耕<hi>二解</hi>旌旄撇沓虎賁下有金紫紛<lb/>
紛靑天無飇忽塵縣官倉皇曷云<hi>三解</hi>西京髙帝所方<lb/>
<pb n="KR4e0201_WYG_005-19b"/>
萬户枳棘夷傷峩峩未央建章百一郿塢葢藏<hi>四解</hi>忼<lb/>
矯我公司徒獨任捐體掃除煥若一氣昭蘇延敵追讐<lb/>
大屠<hi>五解</hi>
　　吁嗟篇<lb/>
吁嗟得為人生世胡不宜瞽行趨荆棘側足舍周逵誰<lb/>
謂八紘廣束身漸如絲越舟而向北齊轅而更西盻睞<lb/>
絶窮途安得展光輝汎汎江湖萍預欲遠相期明月雖<lb/>
有光不照濁水泥與世既殊適吁嗟竟安歸<lb/>
<pb n="KR4e0201_WYG_005-20a"/>
　　蒲生篇<lb/>
靑靑水中蒲結根何卑弱甘無長年固所望歸履席雖<lb/>
蹈剪刈傷微質終有托恒恐秋霜至百卉坐俱索榮茂<lb/>
本不偕云胡先摇落感此中鬱蒸喟焉芳華爍君明倘<lb/>
垂照埽除安為薄<lb/>
　　煌煌京洛行<lb/>
煌煌京洛肇跡光武服行共儉奄宅中土天關玉門以<lb/>
界夷夏外户不閉中夜行旅<hi>一解</hi>爰及二宗肅雝明堂<lb/>
<pb n="KR4e0201_WYG_005-20b"/>
疇其賓者三老五更邑多藏餦畆棲贏糧聲實華鬯西<lb/>
京有光<hi>二解</hi>煌煌京洛常侍燬之燬伊成之司徒伯始<lb/>
常侍虣哉蠧齧天紀司徒棲棲不䘏其緯<hi>三解</hi>煌煌京<lb/>
洛董逃仇之仇伊毆之將軍何侯唶彼董矣卒顚厥室<lb/>
嗟彼何矣自貽伊戚<hi>四解</hi>
　　門有車馬客行<lb/>
上客停輪筐小媍罷流黄小婦出肅客呼水進酒漿問<lb/>
客何方來客亦不肯言但覩雙茘枝朱實自殷斕謝客<lb/>
<pb n="KR4e0201_WYG_005-21a"/>
忽唯昔茘枝生南海欲因求歡耗車馬去不待炎洲翡<lb/>
翠鳥雙雙互相樂寧知鴻鴈若飛不度湘嶽<lb/>
　　善哉行<lb/>
唯昔帝辛任志淫刑三分失二施然自矜<hi>一解</hi>唯周王<lb/>
發純心嚮賢諸侯八百虎賁三千<hi>二解</hi>大白帝辛小白<lb/>
妲己毋言臣分寔示君軌<hi>三解</hi>武庚何聖管蔡何惛疇<lb/>
無父母疇無季昆<hi>四解</hi>桀為不道湯放南巢周有桓文<lb/>
以遏其驕<hi>五解</hi>秦政卑臣二世而㓕䝟貐海宇為千秋<lb/>
<pb n="KR4e0201_WYG_005-21b"/>
孽<hi>六解</hi>上嚴昊天下嚴匹夫黄屋左纛曽為而軀<hi>七解</hi>
　　又<lb/>
今胡不樂烹鯉<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鴈篪管嘈雜衆大稱善<hi>一解</hi>天光漸<lb/>
傾咸謂無歸纎阿受御嗣其揚輝<hi>二解</hi>客有韓娥僂行<lb/>
曼歌哀激當心涕泗滂沱<hi>三解</hi>斯為相國卒霸秦世晨<lb/>
朝百僚夕送東市<hi>四解</hi>錯衣朝衣謂調兵食忽見前後<lb/>
森如霜㦸<hi>五解</hi>哀樂矢催當身乃知酒不速瀝日昃之<lb/>
離<hi>六解</hi>
<pb n="KR4e0201_WYG_005-22a"/>
　　太山梁甫吟<lb/>
嵬嵬天門山鬱鬱梁父禪金泥閟玉册榮光曀昭倩賢<lb/>
聖七十二其名幾稱見何况於謀臣飄淪同春霰闕里<lb/>
困韋裳千秋麗河漢亦有抱膝人居然恬貧賤<lb/>
　　吳趨行<lb/>
上客且緩驂請聽吳趨行太伯讓周王剪髮竄蠻荆季<lb/>
子守遺節屈體臣後生要離捐肢體伍員抉目睛豈若<lb/>
被裘子兼復韜其名言游佩端委文學啓休明賃舂無<lb/>
<pb n="KR4e0201_WYG_005-22b"/>
凡客門卒亦僊卿震澤含變化大海發精靈焉類十室<lb/>
邑步趨恒自矜<lb/>
　　磐石篇<lb/>
山石何盤盤水流何濺濺濺濺東流水乃在磐石間長<lb/>
與本根辭一往竟不還委蛇東到海經過諸神山巨鼇<lb/>
來戲游日月雙迴旋珊瑚鮫人珠光彩爛糾纏丹鰕鬚<lb/>
如㦸龍炬照神淵曠蕩無終止大壑易淪漣磐石有本<lb/>
性屹立竟何言<lb/>
<pb n="KR4e0201_WYG_005-23a"/>
　　白馬篇<lb/>
白馬西北馳矯若雲中電胡錦作障泥絡頭珊瑚鈿片<lb/>
片汗桃花噴嘶赤瓊霰捐身出大漠雄才為君見祁連<lb/>
春如赭白日蒼黄變所至自無堅騰驍必居先横懸單<lb/>
于首馳奏未央殿改從中黄服遂壓天閑選苜蓿春正<lb/>
饒力疲不成咽遺像在凌烟英風颯然變亮無百年物<lb/>
得施軀不賤<lb/>
　　邯鄲才人嫁為厮養卒婦<lb/>
<pb n="KR4e0201_WYG_005-23b"/>
高若升高木幽若棲幽谷雨落歸川澤浮雲遂不屬飛<lb/>
萼謝瓊枝卒為泥中辱西施苧羅村紅顏初殊俗朝為<lb/>
民家女暮顓吳宮宿趙王有才人皎潔明如玉一朝事<lb/>
勢異養卒來相逐兩世當一身榮衰何其促寄言宮中<lb/>
侶為恩誰終篤<lb/>
　　齊謳行<lb/>
莫以敖辟譏聽我奏齊謳右顧枕岱宗左負滄海流維<lb/>
昔師尚父建册表營丘四履征不庭一鉞奠成周烈哉<lb/>
<pb n="KR4e0201_WYG_005-24a"/>
桓公筴首政舉其讐九合匪兵車衣食東諸侯妖呂蕩<lb/>
氛波炎燼幾不收哀王倡大義絳灌始協謀九有提一<lb/>
隅三勲古無儔亂民矜炙輠養客悲蒯緱小惠薄陳常<lb/>
非和誚梁丘憤誂殺士桃刺促媚姬裘鄙矣牛山宴泣<lb/>
涕言爽鳩<lb/>
　　十五<lb/>
騁望平原路鬱葱何所有狐兔不足陳麋鹿竄亂走鹿<lb/>
走何迷離血肉俄繚繞饑鷹食不多飽犬食亦少馬尾<lb/>
<pb n="KR4e0201_WYG_005-24b"/>
捎歸來鷩於退飛鳥<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻五<lb/>
</p>
<p>
</p>
  </div>
</body>
</text>
</TEI>
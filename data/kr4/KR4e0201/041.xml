<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十一</head> <lb/>
    <p>
<pb n="KR4e0201_WYG_041-1a"/>
欽定四庫全書<lb/>
　弇州四部稿巻四十一<lb/>
　　　　　　　　　　　　明　王世貞　撰<lb/>
詩部<lb/>
　七言律九十二首<lb/>
　　奉寄致政太宰楊公六首<lb/>
三提鵲印掃烽塵再入鵷班領薦紳昭代風雲扶正氣<lb/>
累朝生養岀名臣焚魚暫托歸田賦躍馬猶強報主身<lb/>
<pb n="KR4e0201_WYG_041-1b"/>
為問古來賢將相幾人端不愧麒麟<lb/>
　　其二<lb/>
十年天地破君憂一疏閒身許自由緑野再為丞相宅<lb/>
赤松仍伴帝師游門前桃李隂初合庭際芝蘭曉競抽<lb/>
倘讀里人王績記與公移作醉鄉侯<lb/>
　　其三<lb/>
赤羽燕然未解圍統均時復借樞機方欣太白催明月<lb/>
忽覩中台改少㣲天意欲留殘寇在主恩偏放老臣歸<lb/>
<pb n="KR4e0201_WYG_041-2a"/>
那堪屈指彌留日槐棘森沈黄髪稀<lb/>
　　其四<lb/>
蒲東雄郡接雲霄人傑生申荷帝招萬里濁河廻砥柱<lb/>
千峰秀色擁中條眠龍欲穏雷時發隠豹求深霧已消<lb/>
來日璽書三殿下可能髙枕負先朝<lb/>
　　其五<lb/>
八座青門悵别餘至今朝論共吹嘘西羌尚進平章馬<lb/>
東郡先懸御史車那有清商一部樂祇餘黄石數編書<lb/>
<pb n="KR4e0201_WYG_041-2b"/>
人間萬事無縈慮小為蒼生未破除<lb/>
　　其六<lb/>
鼎新初代辟書頻曾及句吳草莽臣啟事山公能念我<lb/>
掃門曹相斷無人懐中明月寒堪摘匣裏秋霜晩更新<lb/>
總為感恩知已在不教容易脫沈淪<lb/>
　　晉陽貢院試士作呈侍御饒公三首<lb/>
萬古人文禹甸開千山楩杞建章材騰空雨挾龍門上<lb/>
躡景風從馬邑來彩筆祇應推晉問黄金端不讓燕臺<lb/>
<pb n="KR4e0201_WYG_041-3a"/>
共稱公子賢多客卓犖誰當五士才<lb/>
　　其二<lb/>
㦸門秋敞集名流决筴争先第一籌地有飛黄空冀北<lb/>
天将東壁應并州千門綺月機初就百篚丸霜繭暗抽<lb/>
十五鄉書俱造士可無車馬錫諸侯<lb/>
　　其三<lb/>
棘堂清峻逼雲霞萬户蜂歸静不譁晝永角聲催具草<lb/>
夜闌燈灺詫生花河東豈必無三鳳緜上寧容有一蛇<lb/>
<pb n="KR4e0201_WYG_041-3b"/>
聞道楚賢今識玉連城須向國工誇<lb/>
　　得李伯承尚寳書却寄<lb/>
讀罷鴻書重慨慷與君分手十年強空傳學士焚銀句<lb/>
誰念先朝尚璽郎老去沾沾縁白雪窮來咄咄幾秋霜<lb/>
莫言同調多時貴尚有鹽車困太行<lb/>
　　偶成<lb/>
燕京除目時時下那有單符入晉城白首祇應安薄禄<lb/>
清朝真不採虚名人間欲去齊三士門下須收魯兩生<lb/>
<pb n="KR4e0201_WYG_041-4a"/>
借問吳閶詩酒席十年雞口許誰争<lb/>
　　同諸君登南城樓<lb/>
髙城飛閣頫孱顔陡絶丹梯手自攀四塞西開秦道路<lb/>
百盤中吐晉河山雲邊兩觀扶鴟尾天末千峰出鴈關<lb/>
能賦望鄉俱莫問清尊好趁羽書閒<lb/>
　　馬子進謝元重二廣文校山西士畢一歸廣平一<lb/>
　　歸河南謁余詩贈<lb/>
驂驔雙騎出汾陽桃李新隂夾道傍剖罷連城還入趙<lb/>
<pb n="KR4e0201_WYG_041-4b"/>
收将照乘總歸梁緑苔句好推希逸綘帳名尊屬李長<lb/>
所願王春禮成後諸生同日盡為郎<lb/>
　　九日登鎮樓小宴<lb/>
晉陽風色更重陽閣頫千巖萬木蒼白鴈不傳南國信<lb/>
黄花偏作後時香衰顛倚帽難從落獨客傳茰轉自傷<lb/>
莫使牛山笑人在一尊聊學少年狂<lb/>
　　秋夕同羅大參李憲副㑹王明輔方伯園亭<hi>二君吳楚</hi>
　　<hi>人也</hi>
<pb n="KR4e0201_WYG_041-5a"/>
紅亭緑砌吐清幽四壁圖書手自讎人向并汾誇地主<lb/>
事從吳楚出風流芳尊不避飛霜色小語能寛入暝愁<lb/>
除却太行排牖到豈知蓬跡在他州<lb/>
　　其二<lb/>
西北風塵眼暫空東南名勝跡還同杯行三雅知從伯<lb/>
劒出雙龍久讓雄<hi>時余攜呉劒明輔出人杯行酒</hi>徃事半殘紅燭後寸<lb/>
心全向白頭中譙鐘又動難分手人世於今似轉蓬<lb/>
　　聞南中流言有感<lb/>
<pb n="KR4e0201_WYG_041-5b"/>
入春憂病未堪除彈指浮榮業已虚時到覆蕉能得鹿<lb/>
事違縁木可求魚鮫珠掬就機頭淚貝錦裁將篋裏書<lb/>
總為世途成濕束江湖天逺縱吾如<lb/>
　　其二<lb/>
自來窮達信乾坤混沌今勞儵忽論荷弱不堪持作柱<lb/>
蘭芬那曉避當門毋言白簡何人指只是青山聖主恩<lb/>
檢遍科條無死竄可煩詞客為招魂<lb/>
　　其三<lb/>
<pb n="KR4e0201_WYG_041-6a"/>
五湖耕釣足生涯推轂翻令與覆車角為乞歸曾誓馬<lb/>
足縁輕出不成蛇三年祇是留皮骨六尺從新費齒牙<lb/>
任道吳興荆棘在也應春雨萬人家<lb/>
　　其四<lb/>
馬首殘星涕淚懸太行行盡見平阡那知詰曲羊腸路<lb/>
只在逶迤豹尾邊水鏡幾曾當白日冰壺元自寫青天<lb/>
虚勞建業諸賢意未少城南二頃田<lb/>
　　寄應天華大教授<lb/>
<pb n="KR4e0201_WYG_041-6b"/>
秣陵官况似君稀行散時時信馬歸門下書生新綘帳<lb/>
江南甲第舊烏衣三山秀色看應飽六代浮榮勝即肥<lb/>
遮莫吳都賦初就可憑雙鯉到漁磯<lb/>
　　答劉子威僉憲<lb/>
搶榆天漢並逍遥豈有狂夫愛折腰老去蛾眉虚見妬<lb/>
病來雞骨不辭銷孤松句忝劉楨贈小草慚從謝傅招<lb/>
為報此生能自决時清處處好漁樵<lb/>
　　其二<lb/>
<pb n="KR4e0201_WYG_041-7a"/>
毋言腐鼠嚇鵷雛老馬時時倦道途薄宦何曾甘薏苡<lb/>
新詩真自得明珠一歸吾氣差猶王三折浮名舊已無<lb/>
最羡冥鴻先矯翼與君輪日長江湖<lb/>
　　謝晉王存問<lb/>
憶初賜謁銅鞮宫玉壺長傾琥珀紅已誇相如賦梁雪<lb/>
復遣季札論唐風寸丹永隔天漢外尺素忽飛江海東<lb/>
總饒縞紵敢言贈欲報瓊瑶無與同<lb/>
　　洪武中發三千僧戍邊尹山隆法師請焚身以寛<lb/>
<pb n="KR4e0201_WYG_041-7b"/>
　　其罪仍留瓣香施法雨濟旱人主嘉之為詩以紀<lb/>
　　其事且悉賜三千僧牒後百八十年初地婆羅門<lb/>
　　王世貞得其遺像塔銘讀之敬題於後<lb/>
藥王深願且行因救得三千果位人精進肯圖超大刼<lb/>
慈悲還擬化波旬烟霄不染清涼界火宅長抛夢幻身<lb/>
欲識妙圓何處所中天萬古現金輪<lb/>
　　答寄子與使君及于鱗事<lb/>
長沙南去轉悠悠帝念詞臣賦逺游青鳥書來天盡處<lb/>
<pb n="KR4e0201_WYG_041-8a"/>
碧雞人在漢梁州未期雷雨芙蓉合稍許雲霞薜荔收<lb/>
祇是騎鯨今李白中原萬古失風流<lb/>
　　吳興慎侍御子正見訪<lb/>
鬚髯如㦸氣如新不謂菰蘆有此人稷下書名齊慎到<lb/>
郊居賦草示王筠蘭心不隔逢璚樹棠色無多愧白蘋<lb/>
莫以浮家易來徃掩關吾計欲終身<lb/>
　　太僕顧丈伯剛乞歸用張召和給事韻索和<lb/>
那因九折始回車勇退功名世不如官似騎曹看引馬<lb/>
<pb n="KR4e0201_WYG_041-8b"/>
心同學士愛焚魚新篇漸出歸田賦舊草猶存諫獵書<lb/>
何謂四愁張給事也從攜手贈瓊琚<lb/>
　　子念事解後以酒慰勞得二章<lb/>
與君相見暫開顔近事驚心夢不閒俗薄轉增貧憊後<lb/>
數竒偏老是非間蒼蠅到處難為璧黄雀飛時可論環<lb/>
塵世偶然那足恠男兒腳底五名山<lb/>
　　其二<lb/>
猶自逢人氣未平看君白眼太憨生肝膽向來曾借客<lb/>
<pb n="KR4e0201_WYG_041-9a"/>
文章况爾不藏名贖将越石能争禮揖罷曹丘便有情<lb/>
莫以避讎移姓字燕中倒屣為誰迎<lb/>
　　奉送凌汝成中丞撫鄖陽因柬汪中丞伯玉<lb/>
才聞抗疏乞林丘又見除書出帝州北極烟雲時自變<lb/>
東山花月未堪留地分秦楚連中夏城帶鄖襄控上游<lb/>
羊杜只今髙宴㑹千秋峴首失風流<lb/>
　　梁廷尉彦國恤刑吳中<lb/>
泣車恩自帝心裁祝網人誇主聖開白日御樓雙鳳詔<lb/>
<pb n="KR4e0201_WYG_041-9b"/>
青春使者五羊才三年旱色飛章轉六代風流攬轡廻<lb/>
不為王生堪結襪異時丹筆在燕臺<lb/>
　　答李大參師孟時分省吳興<lb/>
新秋木葉報蓬廬幾見亨途問索居若下一條衣帶水<lb/>
使君三日鯉魚書浮雲自失論交後落月長疑入夢餘<lb/>
莫向舊游尋宦跡鬢毛今共白蘋踈<lb/>
　　送常熟張令被徴<lb/>
知爾鳴琴報政成琴川一帶盡春聲青門忽餞神明宰<lb/>
<pb n="KR4e0201_WYG_041-10a"/>
紫禁聊為獻納行束髪已論當世事批鱗寧愛異時名<lb/>
争看百里郎官重天上張星轉不輕<lb/>
　　即事寄戚将軍<lb/>
歳庚在午旄頭滅太社摐金帝受俘珍重運籌三相國<lb/>
坐談生致五單于分茅不殺諸侯禮互市全勝列郡租<lb/>
北闕請纓神自王窮山衛虎識愁無<lb/>
　　其二<lb/>
聨翩宫錦蔽韋韝天馬峰駞貢不休導引頻勞典屬國<lb/>
<pb n="KR4e0201_WYG_041-10b"/>
論封先數大長秋中朝斷絀王恢議漠北能無結贊謀<lb/>
三輔漁陽知最切莫容烽火動神州<lb/>
　　贈沈襄<lb/>
屈指冰霜塞外年那能對爾不澘然披心血並髙天碧<lb/>
抉眼睛從白日懸求後即今推李爕報讎争自識公先<lb/>
斗間龍氣參差改無復飄淪古獄邊<lb/>
　　秋熱<lb/>
六月不熱八月熱白帝子為赤帝欺行天驕日自陽燧<lb/>
<pb n="KR4e0201_WYG_041-11a"/>
曳地妖雲仍火旗蚊蠅向衰且一快鴻鴈欲賔中更疑<lb/>
長安炙手者冠蓋野夫袒跣将何之<lb/>
　　李駒以父集見授悲感有述<lb/>
莽蒼中原氣不開蕭條海色隠蓬萊居然一雨將龍化<lb/>
無數遺珠並月來地下修文班管業君家接武佩刀才<lb/>
江南總有陽春和白雪何人許更裁<lb/>
　　余将梓于鱗集適殿卿左史貽書見慰因及此君<lb/>
　　身後愴爾作答兼呈殷相公<lb/>
<pb n="KR4e0201_WYG_041-11b"/>
秋杪鴻書悲自論死生今旦見情真君看落落游梁者<lb/>
我識沾沾御李人稷下遺言寧友重濟南名士得兒貧<lb/>
相看自有山公在莫遣劉標著論新<lb/>
　　莫雲卿過我園亭值醉為虐醒而有贈<lb/>
從他事事愛清真此日憑陵值醉身却道中郎無報舞<lb/>
那能仲孺不侵人杯前白眼縱横出坐裏青山磊塊新<lb/>
翻憶少年多俠興吳鈎傲殺五陵塵<lb/>
　　瞻美弟移居是吾宗始搆喬木森然賦此美之<lb/>
<pb n="KR4e0201_WYG_041-12a"/>
環堵蕭然五畝宫王家玉樹徙從東門前舊榜仍通徳<lb/>
花底隣居是故豐所至子猷須種竹那能仲蔚不誅蓬<lb/>
朝霞未取寒楓映自有雙珠紫氣中<lb/>
　　崇明孫少府遷為王官兩臺力挽署篆飄然而西<lb/>
　　和歸去來辭以見志書此賢之<lb/>
大海東南保障哉贊公何自托鄒枚王門未曳長裾去<lb/>
父老初從卧轍廻喬木地寛輕禄食柴桑家近好歸來<lb/>
饒它設醴仍虚左自有黄花佐酒杯<lb/>
<pb n="KR4e0201_WYG_041-12b"/>
　　寄東明石拱辰給事<lb/>
灌園身傍太河隂山色龍光自古今<hi>地有龍光山</hi>萬死獨明<lb/>
臣節在一歸終藉主恩深屯雲不解蒼生望捧日猶懸<lb/>
白簡心在昔同仇饒草莽即論時態有浮沈<lb/>
　　答徳甫用晦追和感事之作<lb/>
一身贈蹬避墻東回首交游感慨中泣罷人龍才欲盡<lb/>
瘦來天馬步難工椷書忽動西江色隻字猶希大國風<lb/>
但使斗間雙氣王不将雷雨辯雌雄<lb/>
<pb n="KR4e0201_WYG_041-13a"/>
　　其二<lb/>
縱令朝籍許從容只合青山學老農帝謂槖中無薏苡<lb/>
誰從匣裏識芙蓉門人著辨稱非馬邑子矜名笑似龍<lb/>
若論此生寧不幸與君旗鼓數相逢<lb/>
　　送王司訓罷官歸天台<lb/>
丹楓吹葉㸃離杯簫鼓千江夕照催但惜廣文投杼去<lb/>
不知神武挂冠廻門生籃輿遲能穏客舍青氊寒自開<lb/>
若指夫君到時路赤城霞起接天台<lb/>
<pb n="KR4e0201_WYG_041-13b"/>
　　題沈嘉則露臺<lb/>
汝賦郊居悵莫從臺孤自聳白雲重雄風起處秋偏色<lb/>
大海澄來夜不烽鏡裏湖分雙日月尊前山削五芙蓉<lb/>
遥知未淺蓬池興長嘯何如阮嗣宗<hi>地有日月雙湖四明山五峰皆如芙</hi>
<hi>蓉</hi>
　　為張四太學題畫寄少司成范公<lb/>
故人自許同張范手寫新圖托贈君蕙帳可仍天目色<lb/>
綘帷還似石頭雲磯邊罷釣絲綸在掌上揮毫雨露分<lb/>
<pb n="KR4e0201_WYG_041-14a"/>
倘問吳興王大令郡齋親識練為裙<lb/>
　　崑山王大尹汝平入拜客部員外郎<hi>王故國戚</hi>
琴聲不斷宓生堂再見除書出未央聖主久寛宗正法<lb/>
詞人多拜客曹郎江波盡疊尊前淚山月将充槖裏装<lb/>
若語賜金增秩事中興循吏有輝光<lb/>
　　送陳中丞以中被論回閩候勘<lb/>
九郡提封盡晏如五雲長擁五熊車濤聲晝偃銷兵後<lb/>
霜色秋髙攬轡初海外正傳司馬喻篋中先報樂羊書<lb/>
<pb n="KR4e0201_WYG_041-14b"/>
知公暫假天池息水擊摶扶自有餘<lb/>
　　送艾教授遷王官歸楚艾嘗為邑令<lb/>
量移何事轉堪憐懶向王門乞俸錢仙令至今稱美錦<lb/>
廣文元只抱寒氊别筵楓斷吳江色歸客鴻開楚岫烟<lb/>
若過長沙應大笑不將憔悴送青年<lb/>
　　途遇治河潘中丞時良南歸有贈<lb/>
兩持符節討河源三督軍需進國門試聽于䰄翻是頌<lb/>
<hi>公長髯</hi>得歸銷骨轉成恩賜環他日心猶在投璧千秋事<lb/>
<pb n="KR4e0201_WYG_041-15a"/>
可論若問河渠書就未故人今有馬遷存<lb/>
　　其二<lb/>
聊從握手歎初衣自昔功成有是非潘鬢總深憂後白<lb/>
商顔終覺勝時肥春風急足開茶界秋水查頭擁釣磯<lb/>
記得五湖争長事與公相對欲忘機<lb/>
　　送張將軍督餉北上<lb/>
翩然威鳳五花文縱逐雞栖也不羣飛餉再從蕭相國<lb/>
雅歌重見祭將軍倉分楊子岡頭雪帆壓秦淮渡口雲<lb/>
<pb n="KR4e0201_WYG_041-15b"/>
任是平陽七十戰論功那便得如君<lb/>
　　李户部潔夫移疾歸趙貽詩問我林居和韻奉答<lb/>
旅退孤蹤能念我中興一䟽獨看君大都名在猶堪累<lb/>
至竟身輕自不羣馬去叢臺花底月帆收茂苑栁邊雲<lb/>
傳經但不輸中壘誓墓何妨嗣右軍<lb/>
　　同章生輩游虞山桃源澗作<lb/>
春蕪𣺌𣺌徧平原忽起蒼虬踞石門叠澗亂流金屑水<lb/>
飛花不讓武陵源白雲孤自坡中出黄鳥雙從樹杪翻<lb/>
<pb n="KR4e0201_WYG_041-16a"/>
濟勝况饒風景異與君那可不呼尊<lb/>
　　秦方伯子成邀飲恵山園<lb/>
日氣初髙霧色降青山羃厯映舩牕故人且繫青絲笮<lb/>
邀我同傾白玉缸分得甘泉名第二教成新伎字無雙<lb/>
歸來鼔吹應須緩莫使花間吠小厖<lb/>
　　喜肖甫中丞開府吳中<lb/>
熈朝詞客見鶱騰晉國扶風爾代興一節盡監諸校尉<lb/>
兩年超拜大中丞清霜吐豸來開府紫氣成龍拱孝陵<lb/>
<pb n="KR4e0201_WYG_041-16b"/>
見說平呉應入相只今雄劒已堪憑<lb/>
　　其二<lb/>
當時七子大名齊誰似金甌出御題揺筆江南開雨露<lb/>
揮鞭海外巻虹霓張公政就真堪樂蜀國弦調自不淒<lb/>
倘許元戎過小隊新荘亦號浣花溪<lb/>
　　送皇甫子循游黄山白嶽諸勝地得一律<lb/>
白嶽黄山千萬峰峰峰雲氣欲如龍平将逺勢凌天目<lb/>
雅有髙名配岱宗風光舊屬嚢中草歳月新收脚底笻<lb/>
<pb n="KR4e0201_WYG_041-17a"/>
應作青蓮李居士九華拈出九芙蓉<lb/>
　　送袁魯望督學山東<lb/>
十上公車鬢更𤣥銀章邸吏忽驚懸繇來稷下田何易<lb/>
多自江東馯臂傳岱頂扶桑先出日齊宫碣石有談天<lb/>
朱幡綘帳争前後好是人生得意年<lb/>
　　送崇明張司訓遷瓊之樂㑹令<lb/>
吳海官移嶺海頻普天何處不王春縱令飛舄難為路<lb/>
自是乘槎好問津製錦技堪誇島服還珠恩許到鮫人<lb/>
<pb n="KR4e0201_WYG_041-17b"/>
他年倘布中和樂與寄諸生次第陳<lb/>
　　贈故秦比部少說嘗為御史<lb/>
兩都臺省並稱雄名姓先朝抗疏中和璧蒼蠅元不染<lb/>
鮑家驄馬漸難工浮雲自失三舂色大澤長廻九辨風<lb/>
若語蓴鱸秋後味步兵元合醉江東<lb/>
　　寄送吳髙州明卿轉貴省學憲<lb/>
今皇禹貢古山川似托圖經亥步傳露冕再窮諸粤地<lb/>
談經仍向百蠻天無論張楚名空大即使居夷道亦全<lb/>
<pb n="KR4e0201_WYG_041-18a"/>
寄語雍容臺省客幾人曾共伏蒲年<lb/>
　　肖甫中丞許為小祗園之㑹後以江警暫停貽詩<lb/>
　　再訂敬成一章促之<lb/>
見說前茅向海濆真人紫氣已氤氲千崕欲鼔風雲色<lb/>
百草希垂雨露文總為虞人難卻負那能内史不相聞<lb/>
竹林名士元成七莫遣延之咏五君<lb/>
　　歐楨伯奔䘮見訪有贈<lb/>
荒廬寂寂掩松蘿客有衝炎布帽過遮莫羊城君到後<lb/>
<pb n="KR4e0201_WYG_041-18b"/>
約量鮫渚淚誰多征途一溢憐饘粥受簡諸生避蓼莪<lb/>
莫歎廣文官亦罷此星元自傍漁蓑<lb/>
　　沈嘉則之楚不遂復有中原之游賦此壯之<lb/>
春波忽捲楚江蓬乍復騎驢問岱嵩下里有誰堪和雪<lb/>
中原何處不觀風奚囊二室花應滿齊鋏三歌蒯轉工<lb/>
自昔壯游公輩事華陽今帝有新宫<lb/>
　　沈嘉則陶一竈自隨日用二斤炭可供數客至晩<lb/>
　　不竭系以詩名之曰作竈而要余嗣響<lb/>
<pb n="KR4e0201_WYG_041-19a"/>
那因增竈惱行窩杖底陽春信手過燕客始知燃桂易<lb/>
牛山寧假負薪多非時解熟熊蹯火不斷能翻蠏眼波<lb/>
為問羣歌白石爛干湯爾意竟如何<lb/>
　　吳城送梁彦國大理左遷歸嶺南<lb/>
江楓乍㸃逐臣橈雞骨逢君黯自銷三黜官從士師後<lb/>
五噫人去伯通橋愁中棣蕚芳難采夢裏梅花路不遥<lb/>
莫向墓田輕有誓羅浮秋色轉應驕<lb/>
　　彦國過小祗園有作奉和一首<lb/>
<pb n="KR4e0201_WYG_041-19b"/>
祗園當暑度秋風一榻初憐駟馬同授簡汝真為上客<lb/>
移山吾自愛愚公花間暝色論詩後松頂泉聲㵸茗中<lb/>
與說世人應解妬老専丘壑大江東<lb/>
　　袁丈繩之憲副父母八袠<lb/>
汝南月旦未全㣲家慶袁公自古稀鳳有一毛堪作瑞<lb/>
鸞從比翼見于飛千年桃核將行酒五色神羊入舞衣<lb/>
最是童顔雙暎赤朝來明主賜酺歸<lb/>
　　輓王處士翹<lb/>
<pb n="KR4e0201_WYG_041-20a"/>
春來杯酒共陶陶一病柴門短二毛侯白相成真自薄<lb/>
楊朱脈盡始辭勞屏間魚藻看猶濕户外蛛絲網更牢<lb/>
愁殺江東無處士少微今夜為誰髙<lb/>
　　答滁陽羅太僕<lb/>
晉祠攜手歳華過夢裏春雲斷薜蘿忽報江秋魚素到<lb/>
似言山色馬曹多題詩墨破瑯耶石入醸青分庶子波<lb/>
賸道官中饒樂事可能無意向鳴珂<lb/>
　　答和王君載感白髪作<lb/>
<pb n="KR4e0201_WYG_041-20b"/>
拄頰聽歌白髪詞久知無復少年時君憐日日真難挽<lb/>
我狎星星不解悲青鏡總拚微業過紅顔聊借濁醪遲<lb/>
無論老子心猶熱懶向禽釐歎染絲<lb/>
　　肖甫中丞擬八月見過近九日始達吾州貽詩有<lb/>
　　黄花孟嘉句聊此奉和<lb/>
八月遥聞使者槎過期霜色近寒花自云鹵簿江州守<lb/>
偏識柴桑處士家舊事數從杯底得壮心時傍句中加<lb/>
君知布帽應難墮莫以風流嗣孟嘉<lb/>
<pb n="KR4e0201_WYG_041-21a"/>
　　梁思伯内翰過訪<lb/>
蕪城分手歎離居尺素論心歳不虚君愛王維詩裏畫<lb/>
我懸梁鵠帳中書婁江栢葉将雲暖庾嶺梅花帶月踈<lb/>
此㑹何年更何地可能杯酒不躊蹰<lb/>
　　思伯過小祗園分韻得飛字<lb/>
洗竹穿蘿坐釣磯杯行到手莫教揮峰頭初月迎舡出<lb/>
樹杪清霜應曲飛花色可沾雞舌施鬢毛疑拂馬肝歸<lb/>
君知奉使停青雀差勝為郎在紫㣲<lb/>
<pb n="KR4e0201_WYG_041-21b"/>
　　陸叔原楚生兄弟自江右歸攜徳甫用晦書見存<lb/>
　　且劇談二君相遇之厚賦此寄之<lb/>
三十六鱗秋乍肥楓江回望思依依斗間人覔雙龍去<lb/>
吳下書從二陸歸劒曲未終遷幸舍筑歌才和對沾衣<lb/>
菰蘆何限東南美其若霜風識者稀<lb/>
　　銷夏灣<hi>灣在縹緲峯下兩崦夾成小湖</hi>
挂帆秋色太空低縹緲峰廻上與齊别借五湖天一曲<lb/>
中分雙崦地東西松杉翠合家堪隠橙橘黄縈路不迷<lb/>
<pb n="KR4e0201_WYG_041-22a"/>
莫問吳王銷暑事采芳春徑草萋萋<lb/>
　　登縹緲峰二首<lb/>
不辭芒屩破䝉茸賈勇先登第一峰湖外山圍青玉案<lb/>
波間島插紫芙蓉龍宫襲籟俄成吹鹿苑嘘烟忽自封<lb/>
指㸃空濛渾未定乍驚雲物盪吾胸<lb/>
　　其二<lb/>
風物清秋轉自佳撫膺髙眺𣺌無涯千家射日魚鱗上<lb/>
百舸穿雲鴈字排天目障青遥入眥甪頭分翠近當懐<lb/>
<pb n="KR4e0201_WYG_041-22b"/>
胥濤怒激非吾分蠡汎逍遥興不乖<lb/>
　　資慶寺<lb/>
徑轉峰廻寺宛然古橋深草鎖戔戔客將流水同無住<lb/>
僧似長松不記年法食喜分龍女供禪房幽借鹿麑眠<lb/>
行歌頗愛歸途好屐齒斜陽乍一穿<lb/>
　　贈洞庭九十三蔡翁<lb/>
由來黄綺擅髙風今代耆英又屬公家住兩山人世外<lb/>
身安六帝太平中青藜暫借還能却白雪因多轉更工<lb/>
<pb n="KR4e0201_WYG_041-23a"/>
自是耳根能入妙無煩社酒為治聾<hi>翁兩耳聾矣而甚強</hi>
　　宿長圻寺贈僧解空<lb/>
偶從湖汊繫歸舩曳杖尋鐘古刹懸幢石草侵天監字<lb/>
講壇松漏莫釐烟僧云浄社難呼飲汝不長齋返近禪<lb/>
臨别楊枝猶解贈宰官重到定何年<lb/>
　　歸自東洞庭望莫釐峰<lb/>
已憑藜杖恣攀縁興盡還勝入剡舩逺水蒸霞開色界<lb/>
空林答響奏鈞天<hi>過一山塢呼之響應若數部鼓吹</hi>蓮華倒挂雙帆影<lb/>
<pb n="KR4e0201_WYG_041-23b"/>
橘柚寒收萬井烟最是莫釐堪騁望吳門匹練為誰懸<lb/>
<hi>予與已至胥門故速歸</hi>
　　陸叔平邀過山荘看菊<lb/>
夫君種菊自年年買得支公勝地偏甘谷移來鳴玉水<lb/>
給園分作布金田雅聞彭澤翻為具能使江州㤀遺錢<lb/>
今夜東籬月色好野夫從醉不廻舩<lb/>
　　再游天池諸山<lb/>
十年三踏天池路路轉峰廻勝自知樹老寒暄無異色<lb/>
<pb n="KR4e0201_WYG_041-24a"/>
山深向背有餘姿寺當托鉢分齋候僧是聞鐘出定時<lb/>
大好忘言領秋興筍輿松影夕陽移<lb/>
　　張助甫至日見訪作<lb/>
寒色柴門午未開誰嘘鄒律動葭灰天將化日為長至<lb/>
人憶丁年訪舊來夜語蓮華驚促㸃晨傳竹葉喜寛杯<lb/>
還應太史能書奏海上祥雲片片廻<lb/>
　　助甫過小祗園分韻得雲字<lb/>
王家賓從氣凌雲争似風流張長君一片清冰看自見<lb/>
<pb n="KR4e0201_WYG_041-24b"/>
千秋白雪倡堪聞空林嘯月傳鐃吹小艇廻波蕩縠文<lb/>
今夜子猷齋畔竹祇應翻向夾池分<lb/>
　　哭醉石山人朱察卿二首<lb/>
歳逢單閼日逢斜玉折蘭摧重可嗟不獨文章無醉士<lb/>
何人游俠是朱家孤兒痛檢囊中草舊客愁懸匣裏花<lb/>
此後只應黄浦雪子猷髙興向誰誇<lb/>
　　其二<lb/>
空聞雅度擬林宗未有微官及曼容忽隕大星名是酒<lb/>
<pb n="KR4e0201_WYG_041-25a"/>
縱埋豐獄氣成龍人疑一醉還千日君自孤魂度九峰<lb/>
滿目風流都欲盡莫將吾涕訝無從<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_041-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻四十一<lb/>
</p>
<p>
</p>
  </div>
</body>
</text>
</TEI>
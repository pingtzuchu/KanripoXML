<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百四十五</head> <lb/>
    <p>
<pb n="KR4e0201_WYG_145-1a"/>
欽定四庫全書<lb/>
　弇州四部稿巻一百四十五<lb/>
　　　　　　　　　　　明　王世貞　撰<lb/>
説部<lb/>
　　藝苑巵言二<lb/>
關闗睢鳩在河之洲窈窕淑女君子好逑　采采巻耳<lb/>
不盈傾筐嗟我懐人寘彼周行　我姑酌彼金罍　未<lb/>
見君子惄如調饑　厭浥行露豈不夙夜謂行多露<lb/>
<pb n="KR4e0201_WYG_145-1b"/>
嘒彼小星三五在東肅肅宵征夙夜在公寔命不同<lb/>
日居月諸　靜言思之不能奮飛　燕燕于飛差池其<lb/>
羽　先君之思以勗寡人　擊鼓其鏜踊躍用兵　土<lb/>
國城漕　雝雝鳴鴈旭日始旦　習習谷風以隂以雨<lb/>
　采葑采菲無以下體　誰謂荼苦其甘如薺　我躬<lb/>
不閲遑恤我後　碩人俣俣公庭萬舞有力如虎執轡<lb/>
如組　云誰之思西方美人彼美人兮西方之人兮<lb/>
北風其凉雨雪其雱惠而好我攜手同行　愛而不見<lb/>
<pb n="KR4e0201_WYG_145-2a"/>
搔首踟蹰　玉之瑱也象之揥也揚且之晳也胡然而<lb/>
天也胡然而帝也　良馬五之　手如柔荑膚如凝脂<lb/>
領如蝤蠐齒如瓠犀螓首蛾眉巧笑倩兮美目盼兮<lb/>
自我徂爾三歲食貧　誰謂河廣一葦杭之　伯也執<lb/>
殳為王前驅　自伯之東首如飛蓬豈無膏沐誰適為<lb/>
容　其雨其雨杲杲出日　適子之館兮還予授子之<lb/>
粲兮　巷無居人豈無居人不如叔也洵美且仁　將<lb/>
叔無狃戒其傷汝　兩服上襄兩驂鴈行　清人在彭<lb/>
<pb n="KR4e0201_WYG_145-2b"/>
駟介旁旁二矛重英河上乎翺翔　左旋右抽　女曰<lb/>
鷄鳴士曰昧旦子興視夜明星有爛　子不我思豈無<lb/>
他人　鷄既鳴矣朝既盈矣匪鷄則鳴蒼蠅之聲　蟋<lb/>
蟀在堂歲聿其莫今我不樂日月其除無已太康職思<lb/>
其居　綢繆束薪三星在天今夕何夕見此良人　悠<lb/>
悠蒼天曷其有極　予美亡此誰與獨旦　駟驖孔阜<lb/>
六轡在手公之媚子從公于狩　㳺環脅驅　隂靷鋈<lb/>
續文茵暢轂　言念君子温其如玉　蒹葭蒼蒼白露<lb/>
<pb n="KR4e0201_WYG_145-3a"/>
為霜所謂伊人在水一方遡洄従之道阻且長遡㳺從<lb/>
之宛在水中央　交交黄鳥止于棘誰從穆公子車奄<lb/>
息維此奄息百夫之特臨其穴惴惴其慄彼蒼者天殱<lb/>
我良人如可贖兮人百其身　憂心如醉　豈曰無衣<lb/>
與子同袍　衡門之下可以棲遲泌之洋洋可以樂饑<lb/>
　豈其食魚必河之魴　蜉蝣之羽衣裳楚楚　我來<lb/>
自東零雨其濛　皇駁其馬　其新孔嘉其舊如之何<lb/>
　鴻飛遵渚公歸無所於女信處　四牡騑騑周道倭<lb/>
<pb n="KR4e0201_WYG_145-3b"/>
遲豈不懐歸王事靡盬我心傷悲　伐木丁丁鳥鳴嚶<lb/>
嚶　昔我徃矣楊柳依依今我來思雨雪霏霏　豈不<lb/>
懐歸畏此簡書　和鸞雝雝萬福攸同　我有嘉賔中<lb/>
心貺之　織文鳥章白斾央央元戎十乗以先啓行<lb/>
文武吉甫萬邦為憲　四騏翼翼路車有奭簟笰魚服<lb/>
鉤膺鞗革　方叔蒞止其車三千旂旐央央方叔率止<lb/>
約軧錯衡八鸞瑲瑲服其命服朱芾斯皇有瑲葱珩<lb/>
蠢爾蠻荆大邦為讎方叔元老克壯其猶　　蕭蕭馬<lb/>
<pb n="KR4e0201_WYG_145-4a"/>
鳴悠悠斾旌徒御不驚大庖不盈　吉日惟戊　夜如<lb/>
何其夜未央庭燎之光君子至止鸞聲將將　鶴鳴于<lb/>
九臯聲聞于天　他山之石可以攻玉　其人如玉<lb/>
毋金玉爾音而有遐心　爰居爰處爰笑爰語　載寢<lb/>
之牀載衣之裳載弄之璋　節彼南山維石巖巖赫赫<lb/>
師尹民具爾瞻　正月繁霜　父母生我胡俾我瘉不<lb/>
自我先不自我後　彼月而微此日而微　髙岸為谷<lb/>
深谷為陵　發言盈庭誰敢執其咎　明發不寐有懐<lb/>
<pb n="KR4e0201_WYG_145-4b"/>
二人　踧踧周道鞠為茂草我心憂傷惄焉如擣　維<lb/>
憂用老　君子無易由言耳屬于垣　我躬不閲遑恤<lb/>
我後　他人有心予忖度之　職為亂階　缾之罄矣<lb/>
維罍之耻　周道如砥其直如矢君子所履小人所視<lb/>
　小東大東杼柚其空糾糾葛屨可以履霜　跂彼織<lb/>
女終日七襄雖則七襄不成報章睆彼牽牛不以服箱<lb/>
　東有啟明西有長庚　維南有箕不可以簸揚維北<lb/>
有斗不可以挹酒漿　明明上天照臨下土　自貽伊<lb/>
<pb n="KR4e0201_WYG_145-5a"/>
戚　我疆我理南東其畆　上天同雲雨雪雰雰益之<lb/>
以霡霂既優既渥既霑既足生我百穀　祀事孔明先<lb/>
祖是皇　有渰萋萋興雨祁祁雨我公田遂及我私<lb/>
六轡沃若　蔦與女蘿施于松栢　有頍者弁　君子<lb/>
來朝何錫予之雖無予之路車乗馬　鸞聲嘒嘒　雨<lb/>
雪瀌瀌見晛曰消　巻髮如蠆　終朝采綠不盈一匊<lb/>
予髮曲局薄言歸沐　中心藏之何日忘之　牂羊墳<lb/>
首三星在罶　何不日鼔瑟　民亦勞止汔可小康惠<lb/>
<pb n="KR4e0201_WYG_145-5b"/>
此中國以綏四方　式遏冦虐㦧不畏明　王欲玉女<lb/>
　天之方難無然憲憲天之方蹶無然泄泄　天之牖<lb/>
民如壎如篪如璋如圭如取如攜　价人維藩大師維<lb/>
垣大邦維屏大宗維翰懐德維寧宗子維城　女炰烋<lb/>
于中國　天不湎爾以酒　雖無老成人尚有典刑<lb/>
訏謨定命逺猶辰告　無言不讎無德不報　神之格<lb/>
思不可度思矧可射思　匪面命之言提其耳　誰生<lb/>
厲階至今為梗　誰能執熱逝不以濯其何能淑載胥<lb/>
<pb n="KR4e0201_WYG_145-6a"/>
及溺　進退維谷　聽言則對誦言如醉　倬彼雲漢<lb/>
昭回于天　靡神不舉靡愛斯牲　旱魃為虐如惔如<lb/>
焚　瞻卬昊天有嘒其星　維嶽降神生甫及申維申<lb/>
及甫維周之翰　士民其瘵　哲夫成城哲婦傾城<lb/>
婦有長舌維厲之階　人之云亡邦國殄瘁　十千維<lb/>
耦　萬億及秭　設業設虡崇牙樹羽應田縣皷鞉磬<lb/>
柷圉既備乃奏簫管備舉　喤喤厥聲肅雝和鳴　有<lb/>
來雝雝至止肅肅相維辟公天子穆穆　龍旂陽陽和<lb/>
<pb n="KR4e0201_WYG_145-6b"/>
鈴央央鞗革有鶬　無曰髙髙在上陟降厥士日鑒在<lb/>
兹　載芟載柞其耕澤澤千耦其耘徂隰徂畛　厭厭<lb/>
其苖緜緜其麃　其崇如墉其比如櫛以開百室　㫖<lb/>
酒思柔　於鑠王師遵養時晦　駉駉牡馬在坰之野<lb/>
薄言駉者有驈有皇有驪有黄以車彭彭　振振鷺鷺<lb/>
于下鼔咽咽醉言舞　無小無大從公于邁　永錫難<lb/>
老　食我桑黮懐我好音　白牡騂剛犧尊將將毛炰<lb/>
胾羮籩豆大房萬舞洋洋孝孫有慶　不虧不崩不震<lb/>
<pb n="KR4e0201_WYG_145-7a"/>
不騰三壽作朋如岡如陵　公車千乘朱英綠縢二矛<lb/>
重弓公徒三萬貝胄朱綅烝徒増增　黄髮兒齒　鞉<lb/>
鼓淵淵嘒嘒管聲既和且平依我磬聲　天命𤣥鳥降<lb/>
而生商宅殷土芒芒　相土烈烈海外有截　不競不<lb/>
絿不剛不柔敷政優優百禄是遒　苞有三蘖莫遂莫<lb/>
達九有有截韋顧既伐昆吾夏桀　撻彼殷武奮伐荆<lb/>
楚冞入其阻　赫赫厥聲濯濯厥靈壽考且寧以保我<lb/>
後生<lb/>
<pb n="KR4e0201_WYG_145-7b"/>
詩㫖有極含蓄者隠惻者𦂳切者法有極婉曲者清暢<lb/>
者峻潔者竒詭者𤣥妙者騷賦古選樂府歌行千變萬<lb/>
化不能出其境界吾故摘其章語以見法之所自其鹿<lb/>
鳴甫田七月文王大明緜棫樸旱麓思齊皇矣靈臺下<lb/>
武文王生民既醉鳬鷖假樂公劉巻阿烝民韓奕江漢<lb/>
常武清廟維天烈文昊天我將時邁執競思文無一字<lb/>
不可法當全讀之不復載<lb/>
古逸詩箴銘謳謡之類其語可入三百篇者翹翹車乗<lb/>
<pb n="KR4e0201_WYG_145-8a"/>
招我以弓豈不欲徃畏我友朋　君子有酒小人鼓缶<lb/>
　雖有絲麻無棄菅蒯雖有姬姜無棄蕉萃　祈招之<lb/>
愔愔式昭德音思我王度式如玉式如金　俟河之清<lb/>
人壽幾何　馬之剛矣轡之柔矣馬亦不剛轡亦不柔<lb/>
志氣麃麃取予不疑　棠棣之華翩其反而豈不爾思<lb/>
室是逺而　魚在在藻厥志在餌　九變復貫知言之<lb/>
選　皎皎練絲在所染之<lb/>
　　右逸詩<lb/>
<pb n="KR4e0201_WYG_145-8b"/>
立我烝民莫非爾極不識不知順帝之則<hi>康衢</hi>黄之池其<lb/>
馬歕沙皇人威儀黄之澤其馬歕玉皇人受穀<hi>黄澤</hi>白雲<lb/>
在天山䧙自出<hi>白雲</hi>
　　右謡<lb/>
卿雲爛兮糺縵縵兮日月光華旦復旦兮<hi>卿雲</hi>南山有烏<lb/>
北山張羅烏自髙飛羅當柰何<hi>烏鵲</hi>日月昭昭兮寢已馳<lb/>
與子期兮蘆之漪<hi>漁父</hi>
　　右歌<lb/>
<pb n="KR4e0201_WYG_145-9a"/>
習習谷風以隂以雨之子于歸逺送于野<hi>漪蘭</hi>隴頭流水<lb/>
流離四下念我行役飄然曠野<hi>隴頭</hi>
　　右操<lb/>
皇皇惟敬口口生垢口戕口<hi>口</hi>與其溺於人也寧溺於<lb/>
淵溺於淵猶可㳺也溺於人不可救也<hi>盥盤</hi>毋曰胡傷其<lb/>
禍將長<hi>楹</hi>一命而僂再命而傴三命而俯循牆而走亦<lb/>
莫敢余侮饘於是粥於是以餬余口<hi>鼎</hi>
　　右銘<lb/>
<pb n="KR4e0201_WYG_145-9b"/>
荷此長耜耕彼南畆四海俱有<hi>舜祠田</hi>皇皇上天照臨下<lb/>
土集地之靈降甘風雨庶物羣生各得其所<hi>用祭天</hi>
　　右辭<lb/>
鳳凰于飛和鳴鏘鏘有媯之後將育於姜<hi>懿氏</hi>
　　右繇<lb/>
涓涓不塞將為江河<hi>黄帝語</hi>吾王不㳺吾何以休吾王不<lb/>
豫吾何以助一㳺一豫為諸侯度　畏首畏尾身其餘<lb/>
幾<lb/>
<pb n="KR4e0201_WYG_145-10a"/>
　　右諺<lb/>
漢魏人詩語有極得三百篇遺意者謾記於後　非惟<lb/>
雨之又潤澤之非惟徧之我汜布濩之　般般之獸樂<lb/>
我君囿　總齊羣邦以翼大商迭彼大彭勲績惟光<lb/>
誰謂華髙企其齊而誰謂德難厲其庶而　金支秀華<lb/>
庶毦翠旌　王侯秉德其鄰翼翼顯明昭式　惟德之<lb/>
臧建侯之常　如山如岳嵩如不傾如江如河澹如不<lb/>
盈　大海蕩蕩水所歸髙賢愉愉民所懐　陽春布德<lb/>
<pb n="KR4e0201_WYG_145-10b"/>
澤萬物生光輝　此二雅周頌和平之流韻也　犖犖<lb/>
紫芝可以療饑　月出皎兮君子之光君有禮樂我有<lb/>
衣裳　胡馬依北風越鳥巢南枝　衣帶日以緩　清<lb/>
商隨風發中曲正徘徊　秋蟬鳴樹間𤣥鳥逝安適<lb/>
棄我如遺迹　盈盈一水間脉脉不得語　絃急知柱<lb/>
促　去者日以疎來者日以親　愁多知夜長　著以<lb/>
長相思緣以結不解　出户獨徬徨憂思當告誰　明<lb/>
明如月何時可掇憂從中來不可斷絶　不惜年徃憂<lb/>
<pb n="KR4e0201_WYG_145-11a"/>
世不治　山不厭髙海不厭深　海水知天寒　入門<lb/>
各自媚　豈伊不䖍思于天衢豈伊不懐歸于枌榆天<lb/>
命不慆疇敢以渝　自惜袖短内手知寒　憂來無方<lb/>
人莫之知　徬徨忽已乆白露沾我裳　民之多僻政<lb/>
不由已　泳彼長川言息其滸陟彼髙岡言刈其楚<lb/>
此國風清婉之微㫖也　靈之來神哉沛先以雨般裔<lb/>
裔　志俶儻精權竒籋浮雲晻上馳　今安匹龍為友<lb/>
臨髙臺以軒　江有香草目以蘭　昌樂肉飛　采虹<lb/>
<pb n="KR4e0201_WYG_145-11b"/>
垂天　水何澹澹山島竦峙　日月之行若出其中<lb/>
孤獸走索羣銜草不遑食　世無萱草令我哀歎　此<lb/>
秦齊變風竒峭之遺烈也<lb/>
秦始皇時李斯所撰嶧山碑三句始下一韻是采芑第<lb/>
二章法瑯邪臺銘一句一韻三句一換是老子明道若<lb/>
昧章法<lb/>
太公隂謀有筆銘云毫毛茂茂<hi>叶房月切</hi>陷水可脱陷文不<lb/>
活于鱗取之余謂其言精而辭甚美然是鄧析以後語<lb/>
<pb n="KR4e0201_WYG_145-12a"/>
也毫毛茂茂是蒙恬以後事也必非太公作<lb/>
屈氏之騷騷之聖也長卿之賦賦之聖也一以風一以<lb/>
頌造體極𤣥故自作者毋輕優劣<lb/>
天問雖屬離騒自是四詩之韻但詞㫖散漫事跡惝怳<lb/>
不可存也<lb/>
延壽易林伯陽參同雖以數術為書要之皆四言之懿<lb/>
三百遺法耳<lb/>
楊用脩言招魂逺勝大招足破宋人眼耳宋玉深至不<lb/>
<pb n="KR4e0201_WYG_145-12b"/>
如屈宏麗不如司馬而兼撮二家之勝<lb/>
大風三言氣籠宇宙張千古帝王赤幟髙帝哉漢武故<lb/>
是詞人秋風一章幾於九歌矣思李夫人賦長卿下子<lb/>
雲上是耶非耶三言精絶落葉哀蟬疑是贋作幽蘭秀<lb/>
簟的為傳語<lb/>
大風安不忘危其霸心之存乎秋風樂極悲來其悔心<lb/>
之萌乎文中子賛二帝語去孔子不逺<lb/>
垓下歌正不必以虞兮為嫌悲壯嗚咽與大風各自描<lb/>
<pb n="KR4e0201_WYG_145-13a"/>
寫帝王興衰氣象千載而下惟曹公山不厭髙老驥伏<lb/>
櫪司馬仲達天地開闢日月重光語差可嗣響<lb/>
栢梁為七言歌行創體要以拙勝日月星辰一句和者不<lb/>
及宗室廣大日益滋為宗正劉安國外家公主不可治為<lb/>
京兆尹按當作内史三輔盜賊天下危為左馮翊減宣<lb/>
盜起南山為民災為右扶風李成信其語可謂强諫矣<lb/>
而不聞逆耳郭舍人齧妃女脣甘如飴淫䙝無人臣禮<lb/>
而亦不聞罰治何也若枇杷橘栗桃李梅雖極可笑而<lb/>
<pb n="KR4e0201_WYG_145-13b"/>
法亦有所自蓋宋玉招魂篇内句也<lb/>
漢時衛霍營平赳赳虎臣然栢梁詩郡國士馬羽林材<lb/>
和撫四夷不易哉語無愧七言風雅封建三王表及屯<lb/>
田諸疏兩漢文章皆莫能及然三王表或幕客所為栢<lb/>
梁歌詠咸依位序獨驃騎在丞相前大將軍在丞相後<lb/>
昔人云去病日貴此亦一徵按古文苑註稱臺成於元<lb/>
鼎二年登臺賦詩乃元封三年而霍去病以元狩六年<lb/>
卒是時青蓋兼二職也然則郡國士馬之詠亦出青口<lb/>
<pb n="KR4e0201_WYG_145-14a"/>
耶<lb/>
韋孟𤣥成雅頌之後不失前規繁而能整故未易及昌<lb/>
穀少之私所不解<lb/>
鍾嶸言行行重行行十四首文温以麗意悲而逺驚心<lb/>
動魄幾乎一字千金後併去者日以疎五首為十九首<lb/>
為枚乗作或以洛中何鬱鬱㳺戲宛與洛為詠東京盈<lb/>
盈樓上女為犯惠帝諱按臨文不諱如總齊羣邦故犯<lb/>
髙諱無妨宛洛為故周都㑹但王侯多第宅周世王侯<lb/>
<pb n="KR4e0201_WYG_145-14b"/>
不言第宅兩宫雙闕亦似東京語意者中間雜有枚生<lb/>
或張衡蔡邕作未可知談理不如三百篇而微詞婉㫖<lb/>
遂足竝駕是千古五言之祖<lb/>
相去日以逺衣帶日以緩緩字妙極又古歌云離家日<lb/>
趨逺衣帶日趨緩豈古人亦相蹈襲耶抑偶合也以字<lb/>
雅趨字峭俱大有味<lb/>
東風揺百草搖字稍露崢嶸便是句法為人所窺朱華<lb/>
冒綠池冒字更捩眼耳青袍似春草復是後世巧端<lb/>
<pb n="KR4e0201_WYG_145-15a"/>
李少卿三章清和調適怨而不怒子卿稍似錯雜第其<lb/>
㫖法亦魯衛也<lb/>
上山採蘼蕪四坐且莫喧悲與親友别穆穆淸風至橘<lb/>
柚垂華實十五從軍征靑靑園中葵鷄鳴髙樹顛日出<lb/>
東南隅相逢狹路間昭昭素明月昔有霍家奴洛陽城<lb/>
東路飛來雙白鵠翩翩堂前燕靑青河邊草悲歌緩聲<lb/>
八變豔歌紈扇篇白頭吟是兩漢五言神境可與十九<lb/>
首蘇李竝驅<lb/>
<pb n="KR4e0201_WYG_145-15b"/>
詩譜稱漢郊廟十九章煅意刻酷煉字神竒信哉然失<lb/>
之太峻有秦風小戎之遺非頌詩比也唐山夫人雅歌<lb/>
之流調短弱未舒耳鐃歌十八中有難解及迫詰屈曲<lb/>
者如絲如魚乎悲矣堯羊蜚從王孫行之類或謂有缺<lb/>
文斷簡妃呼豨收中吾之類或謂曲調之遺聲或謂兼<lb/>
正辭填調大小混錄至有直以為不足觀者巫山髙芝<lb/>
為車非三言之始乎臨髙臺以軒桂樹雙珠青絲玳瑁<lb/>
非五言之神足乎駕六飛龍四時和江有香草目以蘭<lb/>
<pb n="KR4e0201_WYG_145-16a"/>
黄鵠髙飛離哉翻非七言之妙境乎其誤處既不能曉<lb/>
佳處又不能識以為不足觀宜也<lb/>
鐸舞巾舞歌俳歌政如今之琴譜及樂聲車公車之類<lb/>
絶無意誼不足存也<lb/>
錄蘇李雜詩十二首雖總雜寡緒而渾朴可詠固不必<lb/>
二君手筆要亦非晉人所能辦也如人生一世間貴與<lb/>
願同俱紅塵蔽天地白日何𡨕𡨕招搖西北指天漢東<lb/>
南傾短褐中無緒帶斷續以繩瀉水置缾中焉辨淄與<lb/>
<pb n="KR4e0201_WYG_145-16b"/>
澠仰視雲間星忽若割長帷彷彿河梁間語<lb/>
楊用脩錄古詩逸句及書語可入詩者不能精亦有遺<lb/>
漏余擇而錄之紅塵蔽天地白日何𡨕𡨕　安知鳳皇<lb/>
德貴其來見稀<hi>皆李陵</hi>　泛泛江漢萍飄蕩永無根　靑<lb/>
靑陵中草傾葉晞朝日作希乃妙　天霜木葉下鴻鴈<lb/>
當南飛　人逺精神近寤寐見容光　初秋北風至吹<lb/>
我章華臺浮雲多暮色似從崦嵫來　石上生菖蒲一<lb/>
寸八九節僊人勸我飡令我好顔色　去婦不顧門萎<lb/>
<pb n="KR4e0201_WYG_145-17a"/>
韭不入園<hi>諸葛孔明</hi>　探懐授所歡願醉不頋身<hi>王仲宣</hi>　皎<lb/>
月垂素光𤣥雲為髣髴<hi>劉公幹</hi>　金荆持作枕紫荆持作<lb/>
牀　黄鳥鳴相追咬咬弄好音　翕如翔雲㑹忽若驚<lb/>
風散<hi>棗腆</hi>　迅颷翼華蓋飄颻若鴻飛<hi>石崇</hi>　爭先非吾事<lb/>
靜照在忘求<hi>右軍</hi>　遥看野樹短<hi>虞/騫</hi>　浴景出東渟<hi>僊詩</hi>已<lb/>
上皆古詩　生無一日歡死有萬世名<hi>列子</hi>　片玉可以<lb/>
琦奚必待盈尺　駿馬養外廐美人充下陳<hi>戰國策</hi>　薰<lb/>
以香自燒膏以明自煎<hi>龔勝傳</hi>　孔子辭廪丘終不盜帶<lb/>
<pb n="KR4e0201_WYG_145-17b"/>
鈎許由讓天下終不利封侯　日回而月周終不與時<lb/>
㳺　南㳺罔䆡野北息沈墨鄉<hi>俱淮南子</hi>　跣跗被商舄重<lb/>
譯吟詩書<hi>王充</hi>　新霽淸暘升天光入隙中<hi>佛經</hi>　隴坂縈<lb/>
九曲不知髙幾里<hi>三秦記</hi>　喬木知舊都<hi>吕覽</hi>　新林無長<lb/>
木<hi>同</hi>　素湍如委練<hi>羅含/記</hi>　揮袖起風塵<hi>劉邵</hi>　蘭葩豈<lb/>
虚鮮<hi>郭璞</hi>　文禽蔽綠水<hi>應/璩</hi>　兩雄不竝栖<hi>三國志</hi>已上雜<lb/>
書語<lb/>
孔雀東南飛質而不俚亂而能整敘事如畫敘情若訴<lb/>
<pb n="KR4e0201_WYG_145-18a"/>
長篇之聖也人不易曉至以木蘭竝稱木蘭不必用可<lb/>
汗為疑朔氣寒光致貶要其本色自是梁陳及唐人手<lb/>
段胡笳十八拍輭語似出閨䄡而中雜唐調非文姬筆<lb/>
也與木蘭頗類<lb/>
余讀琴操所稱記舜禹孔子詩咸淺易不足道拘幽文<lb/>
王在繫也而曰殷道圂圂侵濁煩朱紫相合不别分迷<lb/>
亂聲色信讒言即無論其詞已内文明外柔順蒙難者<lb/>
固如是乎瞻天案圖殷將亡豈三分服事至德人語望<lb/>
<pb n="KR4e0201_WYG_145-18b"/>
來羊固因眼如望羊傅也他如獻玉退怨歌謂楚懐王<lb/>
子平王夫平王靈王弟也歴數百年而始至懐王至乃<lb/>
謂玉人為樂正子何其俚也窮劫曲言楚王乖劣任用<lb/>
無忌誅夷白氏三戰破郢王出奔用無忌者平王也奔<lb/>
者昭王也太子建已死有子勝後封白公非白氏也其<lb/>
辭曰留兵縱騎虜京闕時未有騎戰也河梁歌舉兵所<lb/>
伐攻秦王句踐時秦未稱王也句踐又無攻秦夫偽為<lb/>
古而傳者未有不通於古者也不通古而傳是豈偽者<lb/>
<pb n="KR4e0201_WYG_145-19a"/>
之罪哉<lb/>
詞賦非一時可就西京雜記言相如為子虚上林㳺神<lb/>
蕩思百餘日乃就故也梁王兎園諸公無一佳者可知<lb/>
矣坐有相如寧當罰酒不免腐毫<lb/>
入不言兮出不辭乗回風兮載雲旗雖尔怳忽何言之<lb/>
壯也悲莫悲兮生别離樂莫樂兮新相知是千古情語<lb/>
之祖<lb/>
卜居漁父便是赤壁諸公作俑作法於凉令人永慨<lb/>
<pb n="KR4e0201_WYG_145-19b"/>
長卿子虚諸賦本從髙唐物色諸體而辭勝之長門從<lb/>
騷來毋論勝屈故髙於宋也長卿以賦為文故難蜀封<lb/>
禪緜麗而少骨賈傅以文為賦故弔屈鵩鳥率直而少<lb/>
致<lb/>
太史公千秋軼才而不曉作賦其載子虛上林亦以文<lb/>
辭宏麗為世所珍而已非真能賞咏之也觀其推重賈<lb/>
生諸賦可知賈暢達用世之才耳所為賦自是一家太<lb/>
史公亦自有士不遇賦絶不成文理荀卿成相諸篇便<lb/>
<pb n="KR4e0201_WYG_145-20a"/>
是千古惡道<lb/>
雜而不亂複而不厭其所以為屈乎麗而不俳放而有<lb/>
制其所以為長卿乎以整次求二子則寡矣子雲雖有<lb/>
剽摸尚少谿逕班張而後愈博愈晦愈下<lb/>
子雲服膺長卿嘗曰長卿賦不是從人間來其神化所<lb/>
至耶研摩白首竟不能逮乃謗言欺人云雕蟲之技壯<lb/>
夫不為遂開千古藏拙端為宋人門户<lb/>
國風好色而不淫小雅怨誹而不亂長門一章幾於竝<lb/>
<pb n="KR4e0201_WYG_145-20b"/>
美阿嬌復幸不見紀傳此君深於愛才優於風調容或<lb/>
有之史失載耳凡出長卿手靡不穠麗工至獨琴心二<lb/>
歌淺稚或是一時匆卒或後人傅益子瞻乃謂李陵三<lb/>
章亦偽作此兒童之見夫工出意表意寓法外令曹氏<lb/>
父子猶尚難之况他人乎<lb/>
子虛上林材極富辭極麗而運筆極古雅精神極流動<lb/>
意極髙所以不可及也長沙有其意而無其材班張潘<lb/>
有其材而無其筆子雲有其筆而不得其精神流動處<lb/>
<pb n="KR4e0201_WYG_145-21a"/>
長門邪氣壯而攻中語亦似太拙至揄長袂以自翳數<lb/>
昔日之諐殃以後如有神助漢家雄主例為色殢或再<lb/>
幸再弃不可知也<lb/>
孟堅兩都似不如張平子平子雖有衍辭而多佳境壯<lb/>
語<lb/>
頩薄怒以自持曽不可乎犯干目略微盼精彩相授志<lb/>
態横出不可勝記此玉之賦神女也意密體疏俯仰異<lb/>
觀含喜微笑竊視流盼此玉之賦登徒也神光離合乍<lb/>
<pb n="KR4e0201_WYG_145-21b"/>
隂乍陽進止難期若徃若還轉盼流精光潤玉顔含辭<lb/>
未吐氣若幽蘭此子建之賦神女也其妙處在意而不<lb/>
在象然本之屈氏滿堂兮美人忽與余兮目成既含睇<lb/>
兮又宜笑子慕余兮善窈窕變法而為之者也<lb/>
宋玉風賦與登徒子好色一章詞㫖不甚相逺故昭明<lb/>
遺之大言小言枚臯滑稽之流耳小言無内之中本騁<lb/>
辭耳而若薄有所悟<lb/>
班姬擣素如閲絞練之初成擇𤣥黄之自出准華裁於<lb/>
<pb n="KR4e0201_WYG_145-22a"/>
昔時疑形異於今日又書既封而重題笥已緘而更結<lb/>
皆六朝鮑謝之所自出也昭明知選彼而遺此未審其<lb/>
故<lb/>
子雲逐貧賦固為退之送窮文梯階然大單薄少變化<lb/>
内貧答主人茅茨土階瑶臺瓊榭之比乃以儉答奢非<lb/>
貧答主人也退之横出意變而辭亦雄瞻末語燒車與<lb/>
船延之上坐亦自勝凡子雲之為賦為𤣥為法言其旁<lb/>
搜酷擬沈想曲換亦自性近之耳非必材髙也<lb/>
<pb n="KR4e0201_WYG_145-22b"/>
傅武仲有舞賦皆托宋玉為襄王問對及閲古文苑宋<lb/>
玉舞賦所少十分之七而中間精語如華袿飛髾而雜<lb/>
纎羅大是麗語至於形容舞態如羅衣從風長袖交横<lb/>
駱驛飛散颯沓合并綽約閑靡機迅體輕又迴身還入<lb/>
迫于急節紆形赴逺漼以摧折纎縠蛾飛繽焱若絶此<lb/>
外亦不多得也豈武仲衍玉賦以為已作耶抑後人節<lb/>
約武仲之賦因序語而誤以為玉作也<lb/>
枚乗兎園賦記者以為王薨後子臯所為據結尾婦人<lb/>
<pb n="KR4e0201_WYG_145-23a"/>
先歌而後無和者亦似不完之篇<lb/>
悽唳辛酸嚶嚶關關若離鴻之鳴子也含㗅嘽諧雍雍<lb/>
喈喈若羣雛之從母也其笙賦之巧詣乎<hi>鳴作命</hi>器和故<lb/>
響逸張急故聲清間遼故音痺絃長故微鳴其琴賦之<lb/>
實用乎揚和顔攘皓腕以至變態無窮數百語稍極形<lb/>
容蓋叔夜善於琴故也子淵洞簫季長長笛才不勝學<lb/>
善鋪叙而少發揮洞簫孝子慈母之喻不若安仁之切<lb/>
而雅也<lb/>
<pb n="KR4e0201_WYG_145-23b"/>
楊用脩所載七仄如宋玉吐舌萬里唾四海緯書七變<lb/>
入臼米出甲佛偈一切水月一切攝七平如文選離袿<lb/>
飛綃垂纎羅俱不如老杜梨花梅花參差開有客有客<lb/>
字子美和美易讀而楊不之及按傅武仲舞賦家有古<lb/>
文苑文選皆云華袿飛綃雜纎羅不言垂纎羅也<lb/>
東方曼倩管公明郭景純俱以竒才挾神術而宦俱不<lb/>
達景純以舌為筆者也公明以筆為舌者也曼倩筆舌<lb/>
互用者也若其超物之哲曼倩為最公眀次之景純下<lb/>
<pb n="KR4e0201_WYG_145-24a"/>
矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_145-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百四十五<lb/>
</p>
<p>
</p>
  </div>
</body>
</text>
</TEI>
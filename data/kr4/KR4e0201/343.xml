<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十九</head> <lb/>
    <p>
<pb n="KR4e0201_WYG_343-1a"/>
欽定四庫全書<lb/>
　弇州續稿巻一百六十九<lb/>
　　　　　　　　　　　　明　王世貞　撰<lb/>
文部<lb/>
　畵跋<lb/>
　　聽琴軒圖巻<lb/>
太子賓客胡頥菴先生儼初舉進士乙科授華亭教諭<lb/>
以憂歸補長垣遂遷桐城令入館閣輔青禁長成均最<lb/>
<pb n="KR4e0201_WYG_343-1b"/>
後用二疏之例以歸大耋終於家而此圖琴清軒為黄<lb/>
鶴隱居趙文筆其一記為金華謝南一記為南邨陶九<lb/>
成一七言長歌為安胡老人王士顯一五言古風為錢<lb/>
塘范立考其歳月葢皆華亭所得而公自記則長垣時<lb/>
語也趙文畫出黄鶴山樵王叔明其氣韻皴法極類之<lb/>
小有穉筆耳謝出陳文東王出宋克范亦藩窺呉興與<lb/>
趙畫皆有可觀而皆不顯然望而知其為呉興派也陶<lb/>
九成獨作小篆其人最負博洽聲所輯說郛輟耕録書<lb/>
<pb n="KR4e0201_WYG_343-2a"/>
史㑹要皆行世㑹要則楊鐡史宋承㫖為序之葢相距<lb/>
二十餘年而猶無恙故足稱邑耆宿也巻為豫章王孫<lb/>
所寳藏一旦舍而贈我胡公其鄉先達不當舍而余不<lb/>
當受特以千里走使寓高山流水之感於所謂琴清者<lb/>
不得已而留之行笈為識其後仍手書一紙以報作朱<lb/>
邸故事云王孫多<graphic n="KR1463" url="https://raw.githubusercontent.com/kanripo/KR-Gaiji/master/images/KR1463.png" mimeType="image/png"/>字宗良其詩秀儁有色味不減渠<lb/>
家晦<lb/>
　　戴文進江山勝覽圖<lb/>
<pb n="KR4e0201_WYG_343-2b"/>
此少傳喬莊簡公所作長歌也圖為錢塘戴文進所書<lb/>
江山勝覽頗斐亹有致公歌辭亦瑰偉第有感於舊游<lb/>
以為唯金陵以東之景當之太原黄子廷綬為其伯父<lb/>
䞇壽言走數千里而貽我此景在晉中絶不易得而吾<lb/>
呉在在有之此畫亦廣於呉而鮮於晉獨莊簡於王父<lb/>
司馬公為石交敬留其遺跡而僣書此歌於後以還黄<lb/>
子俾留作太原一佳話且令吾書與吾家鄉煙水付之<lb/>
黄子目中可也<lb/>
<pb n="KR4e0201_WYG_343-3a"/>
　　沈公濟畫<lb/>
前覽王百谷評謂相城臞樵老人畫入神品且云出其<lb/>
子啓南上嚮者曾一見此老筆不甚快意忽張㓜于惠<lb/>
此巻長可三丈許縱橫㸃綴濃淡深淺間勁骨老思溢<lb/>
出第求其所謂神品竟不可得也豈百榖用志不分而<lb/>
余僅見其杜德機<lb/>
　　周砥沈周宜興山景<lb/>
匋溜生龍嵓小景扺掌子乆白石翁銅官秋色則藍於<lb/>
<pb n="KR4e0201_WYG_343-3b"/>
嬾瓚矣余嘗以八月游陽羡從二九改陸趣張公善權<lb/>
再訪史氏於丹青之勝鷄肋一二覩此不覺怳然如遇<lb/>
故友當時白石翁欲以已畫作鴈媒不意併媒失之應<lb/>
亦不快然此二圖遂成延津之合毋論得失俱佳事也<lb/>
　　王孟端竹<lb/>
王舍人孟端以畫竹名天下而知者尤賞其有絶俗之<lb/>
標此巻直幹自阿瞻叢篠縁老可遒勁中出姿媚縱橫<lb/>
外見瀟洒葢繇方寸間具有瀟湘淇澳一派不覺流出<lb/>
<pb n="KR4e0201_WYG_343-4a"/>
種種臻妙耳惜題詩者館閣二三君子如王賓客汝玉<lb/>
輩詞翰雖若楚楚覺寂寥不稱李文正公賓之乃為楊<lb/>
文襄公應寧賦一長歌於後辭既瓌偉而行草亦自跌<lb/>
蕩快意非真於畫趣追望羊當繇詩底無全牛耳聊贅<lb/>
數語<lb/>
　　沈啓南畫定齋圖<lb/>
沈啓南先生作定齋圖不知為誰當時有曹時中憲副<lb/>
者以文行著别號定齋得非其人否此圖山石樹卉雖<lb/>
<pb n="KR4e0201_WYG_343-4b"/>
掩暎瀟疎而㣲颸澹雲不作鬱浡披靡齋中人亦自湛<lb/>
然圖書得所有㑹稽王凝塵滿席意葢真能寫定境者<lb/>
也呉文定公一歌劇稱啓南畫而不題號似非齋中人<lb/>
所請者然其書却佳甚皆真跡也<lb/>
　　趙子惠藏石田畫虞山三檜<lb/>
余舊游虞山致道觀摩娑古七星檜乆之思以一詩志<lb/>
其勝而語不敵後得沈啓南先生所圖乃其最竒者僅<lb/>
三檜而先生後先紀游十餘章皆附於楮尾興到遂成<lb/>
<pb n="KR4e0201_WYG_343-5a"/>
一古體和之又數年而趙博士子惠復出先生所别圖<lb/>
三檜見示而命余以舊題題尾先生於丹青中奪真宰<lb/>
柄或榮或瘁頃刻萬變兹幀所謂愈出愈竒而余詩既<lb/>
莽莽不能造小致語博蟠虬屈鐡之勝而書復沓拖可<lb/>
厭所謂一解不如一解其置之勿令人作狗尾誚也子<lb/>
惠居天台萬山中而又喬木世家長松八桂琪樹建木<lb/>
璀璨怪偉當有如孫興公所詠者按圖求之故自不乏<lb/>
何必區區一虞山殢也七檜皆梁時種至宋而腐其四<lb/>
<pb n="KR4e0201_WYG_343-5b"/>
宋人為補之云昭明太子手植者誤昭明足跡未嘗出<lb/>
建業百里外也吾前詩語亦漫承舊志爾<lb/>
　　沈啓南金焦二山圖跋<lb/>
昔人有詩云長江如白龍金焦雙角短自詭以為善名<lb/>
狀葢兩山之對雄乆矣而未有圖之者白石翁乃能於<lb/>
三尺赫蹏中寫沈深滃鬱之勢一開巻而此身若登鐡<lb/>
甕城東西指顧真竒觀也然考翁題句實未嘗登焦山<lb/>
今郭五遊次父剪茅於焦之最勝處而杖履往來金山<lb/>
<pb n="KR4e0201_WYG_343-6a"/>
若家圃顧舍而寶愛兹圖出入必與偕不忍釋手豈幻<lb/>
者真真者幻耶余不能辨以問焦光光不荅次之金山問<lb/>
了元元曰四大本空五藴非有老僧如是山亦如是彼<lb/>
翁者欲於何處着丹青蘇長公聞之曰誑語阿師難畫<lb/>
兩山真面目只縁身在兩山中五遊了此義否不了當<lb/>
以圖與我<lb/>
　　周履道沈啓南二畫<lb/>
周校書履道沈山人啓南畫宜興龍巖小景及銅官秋<lb/>
<pb n="KR4e0201_WYG_343-6b"/>
色各一幀後多有名賢題詠若桑民懌文徵仲黄應龍<lb/>
輩皆可寶者今年夏以考績忽忽發金陵談叅軍思重<lb/>
强置余行李中而去歸後小間展之至巻後乃有余一<lb/>
跋真米元章所謂慚惶殺人者也記數年前曾為思重<lb/>
書此念欲返之思重既不可留之篋笥亦不可行求大<lb/>
雅士得盛君原濟因以歸之君挾肘後神術重三呉多<lb/>
游行荆溪試一披覽與諸溪山印證孰勝其合也為我<lb/>
釂三大白賞之<lb/>
<pb n="KR4e0201_WYG_343-7a"/>
　　跋沈啓南太石山聮句圖<lb/>
余始從呉興凌𤣥旻所獲覩李貞伯先生所書大石山<lb/>
與呉文定張子靜史明古三君子聮句其結法精勁遒<lb/>
宻為生平冠而詩亦險刻有昌黎城南鬬鷄遺調後則<lb/>
楊君謙和章祝希哲文徵仲徐昌榖徐子仁署尾尤可<lb/>
愛而獨軼沈石田啓南圖𤣥旻乃托錢榖叔寶補意錢<lb/>
固佳手𤣥旻意若有所不足者而乞余題以解嘲未㡬<lb/>
而家弟敬美偶購得沈圖一閲之則墨氣秀潤如欲滴<lb/>
<pb n="KR4e0201_WYG_343-7b"/>
菴靄掩暎大有致覺顧長康王子敬山隂下語為不遠<lb/>
間與𤣥旻之父大夫及之緩頰欲為延津之合不得也<lb/>
此圖後聯句則呉文定書似不能當貞伯而沈亦自和<lb/>
一五言古體余老且倦游矣大石在屋簷下尚阻一躡<lb/>
屐而啓南畫貞伯書百年内竒物既分散數百里外而<lb/>
後先寓目焉事固不可曉也敬美善秘之亦有以寶鉤<lb/>
青蚨之談進者乎母在子當不它之矣<lb/>
　　沈啓南梅花圖<lb/>
<pb n="KR4e0201_WYG_343-8a"/>
燕山雪花大如掌薊門而北一白萬里而恨無梅羅浮<lb/>
大庾間梅花滿天地參橫夢醒翠禽啁唽别是一境界<lb/>
而苦無雪獨呉越諸山水間在在不乏沈啓南先生畫<lb/>
雪不下摩詰巨然梅雖作本色然亦能攀楊旡咎弟蓄<lb/>
王冕陳憲章此圖一時遂為二種傳神致足賞也今年<lb/>
冬晴遂不見滕六公而甔缾一枝寥落不快意偶獲寓<lb/>
目兹巻覺眉宇間朗朗神王九咽為爽不佞老矣無暇<lb/>
躡不借橫玉篴汎水晶叵羅結孤山銅坑一叚勝縁小<lb/>
<pb n="KR4e0201_WYG_343-8b"/>
盤礴時尚能謂宗生之不我誣也<lb/>
　　沈石田畫<lb/>
沈啓南先生畫十幀幀系一絶句為楚州為高郵為廣<lb/>
陵為揚子為句曲為天平山為馬鞍山為垂虹橋為西<lb/>
湖之岳墳為下天竺寺江以北凡四皆無山而江以南<lb/>
則山五而水一真清遠竒麗之觀也高齋展玩間自謂<lb/>
不減少文卧游足以掩闗矣十絶余皆有和仍托諸君<lb/>
子繼之<lb/>
<pb n="KR4e0201_WYG_343-9a"/>
　　茶坡巻後<lb/>
此茶坡圖故中丞劉公家物也蘇長公恒云茶欲白墨<lb/>
欲黒茶欲新墨欲陳二者正相反今所謂茶坡與劉公<lb/>
者俱不可見而白石翁之墨猶若新良可嘆也圖後有<lb/>
王父司馬公一歌因悚然敬題其後<lb/>
　　沈石田虎丘圖<lb/>
沈石田先生此圖為虎丘寫而讀先生手書詩與匏翁<lb/>
歌似皆以游靈巖雨興敗而次日得虎丘足之者葢以<lb/>
<pb n="KR4e0201_WYG_343-9b"/>
靈巖不可雨故也若虎丘則毋論雨它風雪花月之境<lb/>
無不與人宜者余嘗再游靈巖其一亦遇雨委頓返而<lb/>
雨中宿虎丘蘭若汲第三泉拾松枝煑茗啜之取所携<lb/>
酒脯從僧雛作起麯餅供賦詩小酌至夜分後猶聞四<lb/>
山歌聲隱隱出簷溜樹滴外若靈巖有此當不得二公<lb/>
敗興語也<lb/>
　　題沈石田滌齋圖後<lb/>
范良父出所藏滌齋圖圖為白石翁沈周筆而吾鄉毛<lb/>
<pb n="KR4e0201_WYG_343-10a"/>
文簡公記之詩者三人余所知文待詔潘司空也白石<lb/>
翁與待詔以書畫名天下余無所復贅獨文簡公所造<lb/>
皆篤實近裏語不作後人孟浪而書法亦精謹如司馬<lb/>
文正無一筆造次尤可重也今年入春忽自厭鄙四大<lb/>
外内皆塵壒汙濁覩一滌字令人爽然如以甘露浸心<lb/>
腑漫識數語<lb/>
　　林居圖<lb/>
此圖乃白石翁沈啓南早歳為北山僧作其倣黄鶴山<lb/>
<pb n="KR4e0201_WYG_343-10b"/>
樵遂無一筆失度圖成垂二十餘年而始題詩又三十<lb/>
年而始棄僧而歸文待詔所楊君謙蔡九逵王履吉白<lb/>
貞夫皆和之又六十餘年而始歸余余又和之後有屬<lb/>
者與和者定皆非凡士也<lb/>
　　沈翊南畫<lb/>
此畫乃白石翁弟沈翊南為邢麗文作後有朱堯民黄<lb/>
應龍詩四君皆𢎞正間知名士也葑於六門最僻野麗<lb/>
文家徒壁立而一時慕稱之比於通德亷讓為黄君諸<lb/>
<pb n="KR4e0201_WYG_343-11a"/>
孫者亦可以省矣<lb/>
　　文待詔𤣥墓四景<lb/>
𤣥墓為呉中最勝地邇年僧貧寺廢少有游者余嘗一<lb/>
蠟屐至虎山橋而止深以為恨今得文待詔所寫四景<lb/>
閲之恍若置身此中矣陸子傅先生以詩畫師事待詔<lb/>
愧其意故晚節有勝游必偕遇得意輙命丹青以授之<lb/>
此葢其最合作者<lb/>
　　又千巖萬壑<lb/>
<pb n="KR4e0201_WYG_343-11b"/>
文待詔之愛陸子傅先生如瞿曇叟於鶖眼子靡不曲<lb/>
示上乗至此巻則雙林樹下解脫三昧悉傾倒無餘矣<lb/>
公瑕以千巖競秀萬壑爭流拈出之可謂名語然至儗<lb/>
以山隂道上行似未倫也余嘗雪後歩虎溪覽香罏背<lb/>
雨後自紫霄南巖叩天柱絶頂時時近之然此老生平<lb/>
足跡所未到也人胷中故自有丘壑哉<lb/>
　　又人日詩畫<lb/>
余有文待詔手書甲子詩至除夕止此為乙丑當是新<lb/>
<pb n="KR4e0201_WYG_343-12a"/>
歳第二試筆也待詔有寂寞一杯人日雨句畫作一荷<lb/>
傘人穿小橋而出殆實境矣壽承題謂惟跋尾三人在<lb/>
今併壽承皆亡之零落之恨豈惟高蜀州為掩巻三歎<lb/>
　　周東村畫張老圖<lb/>
當賓鶴公存日好古聲價不減勝國倪元鎮顧阿英今<lb/>
覽周臣所為圖儼然清秘閣金粟山房也然不聞二君<lb/>
有伯起為之孫又為之賦以著思輸公一籌矣<lb/>
　　唐伯虎畫梅谷巻<lb/>
<pb n="KR4e0201_WYG_343-12b"/>
梅谷者當是吾呉德靖間名士唐六如伯虎為作圖祝<lb/>
京兆希哲題署而王太學履吉選部禄之各賦一詩殊<lb/>
足三絶偶以示文休承休承謂尚有京兆一序及待詔<lb/>
一詩不知何縁脫落因補書舊和楊補之栁稍青詞於<lb/>
後甫成而信陽王𦙍昌太史書來以元章補之梅竹為<lb/>
贈因舉以報之古人折梅寄遠故詩中用驛使語為雅<lb/>
事第不知仙骨寒香一辭條後所存㡬何故不若郵筒<lb/>
中尺素之堪遠也自今後南北山房各留之以備歳寒<lb/>
<pb n="KR4e0201_WYG_343-13a"/>
一<hi>闕</hi>生如玉川子所云忽到窻前疑是君猶足代面<lb/>
　　唐伯虎畫<lb/>
余嘗有唐伯虎桃花菴歌八首語膚而意雋似怨似適<lb/>
真令人情醉而書筆亦自流暢可喜攷跋辭當有圖一<lb/>
幀而失之别購以補卒不甚稱也今年三月花時見李<lb/>
士牧藏伯虎一圖深紅淺紅與濃緑相間漁舟茅屋天<lb/>
趣滿眼宛然桃花菴景物意欲奪之卒不忍而亦不忍<lb/>
割吾所有歌以予士牧姑為題其後士牧志之吾兩家<lb/>
<pb n="KR4e0201_WYG_343-13b"/>
異日必為延津之合也<lb/>
　　唐伯虎赤壁圖<lb/>
吾嘗以七月望登赤壁酒酣耳熱歌坡老所作二賦飄<lb/>
然欲仙者乆之然坡後賦所紀及伯虎此圖俱與景不<lb/>
甚似當相賞有象外意耳伯虎才氣彷彿此老而窮達<lb/>
絶不埒却有一事相闗坡於黄岡作中吕滿庭芳詞結<lb/>
句有百年强半來日苦無多見者縮舌以為詩䜟無㡬<lb/>
而入鑾坡領巖部出入貴要者十餘年而後謫又八年<lb/>
<pb n="KR4e0201_WYG_343-14a"/>
而後逝伯虎祈夢九仙得中吕滿庭芳五字至年五十<lb/>
三驟見坡石刻詞而惡之趨令徹去尋病卒夫詞語不<lb/>
䜟於作者而䜟於見者何也以其為二君子且黄岡故<lb/>
事因漫及之<lb/>
　　唐伯虎畫賓鶴圖跋<lb/>
友人張㓜于以故唐伯虎先生為其王父寫賓鶴圖乞<lb/>
余跋伯虎丹青妙天下獨此圖一叟烏巾白帢据坐大<lb/>
樹傍一朱頂鶴竇荆扉而出於賓鶴意小不倫豈叟為<lb/>
<pb n="KR4e0201_WYG_343-14b"/>
賓鶴顧為主耶然度叟羽化之日今已踰七十年有如<lb/>
一旦坐㓜于先人壠華表而鳴唳者焉知非叟也耶又<lb/>
焉知鶴之為叟也賓之為主也伯虎之昔非而今是也<lb/>
耶余又焉能辨之圖首有文徵仲古𨽻可寶他圖及文<lb/>
辭鸛雀伍耳㓜于去之可也<lb/>
　　摹輞川圖後<lb/>
右王摩詰輞川圖臨之者郭忠恕再臨者仇英實夫也<lb/>
其二十絶句書者文待詔徵仲也余嘗謂讀摩詰絶句<lb/>
<pb n="KR4e0201_WYG_343-15a"/>
更一覽輞川圖覺便如上下華子岡斤竹嶺騁於宫槐<lb/>
陌汎南北垞欹湖柳浪徙倚木蘭柴茱萸沜即文杏館<lb/>
而休焉酌金屑之泉與裴廸秀才對語不知我之為摩<lb/>
詰摩詰之為我與否也然則摹本何必實夫而書亦何<lb/>
必徵仲哉<lb/>
　　題文待詔畫册<lb/>
文待詔所圖十六幀多東南名山水雖間以險絶竒勝<lb/>
為功而不離清遠蕭散之致稍一展視覺秀色幽韻直<lb/>
<pb n="KR4e0201_WYG_343-15b"/>
撲眉睫間此翁真易仙宫中人也幀各有周公瑕陸子<lb/>
傳一絶句内補公瑕闕者王百谷三君子故竭其心思<lb/>
腕力而趣後塵以擬三絶則吾未之敢許此圖為朱子<lb/>
朗作今屬徐建甫氏要余題其後賴余老任作雲霞觀<lb/>
耳不然幾令三日不成寐<lb/>
　　三輔黃圖<lb/>
按三輔黄圖秦始皇帝二十五年作朝宮於渭南上林<lb/>
苑中廷可受十萬人車行酒馬行炙其志阿房宫云一<lb/>
<pb n="KR4e0201_WYG_343-16a"/>
曰阿城始皇帝因惠文王之遺趾而拓之規恢三百餘<lb/>
里離宫别館輦道相屬阿房前殿東西五百歩南北五<lb/>
十丈上可坐萬人下可建五丈旗不知即朝宫耶抑更<lb/>
創之耶若所稱萯陽槖泉歩壽蘄年之數及取七王宫<lb/>
材而模寫之者皆在三百里度内矣此圖能寫其曼衍<lb/>
陡絶之狀其雄麗竒險所不論當是唐人閻右伯李將<lb/>
軍本而仇實夫所臨者若杜紫㣲賦雖乖本色不能如<lb/>
上林子雲長楊而縱横磊落要與南山並岝㠋祝京兆<lb/>
<pb n="KR4e0201_WYG_343-16b"/>
書法滔滔莽莽清渭同其瀠洄真傳古中一雄觀也己<lb/>
丑初春恭謁大内還感我明之儉德興亡秦之窮奢因<lb/>
執筆紀其後<lb/>
　　題周官飲中八仙圖<lb/>
周官所圖飲中八仙歌不唯人物衣冠器飾皆古雅而<lb/>
醉鄉意態種種可念當由伯時子昻藁本化出若其時<lb/>
固開元天寶全盛之際宜其如此也自是而後宫掖旃<lb/>
席之間皆以酒為政而妖色主之霓裳羽衣之曲未終<lb/>
<pb n="KR4e0201_WYG_343-17a"/>
而漁陽鼙鼓動矣豹孫舉以貽我方右目於𤯝麯蘗是<lb/>
讐為展覽再過亟還之不然恐復墮糟丘中為此曹子<lb/>
淹殺也<lb/>
　　劉氏藏甲申十同年會圖<lb/>
甲申十同年㑹圖余所見凡三本一本於大司徒益都<lb/>
陳公家一本於太保呉興閔莊懿公家一本於太保華<lb/>
容劉忠宣公家其序皆太師長沙李文正公手書而公<lb/>
所賦詩視諸公獨夥又多代人書此圖自𢎞治癸亥至<lb/>
<pb n="KR4e0201_WYG_343-17b"/>
萬厯己丑葢八十有七年矣而衣綦猶若新犀玉參差<lb/>
青紫輝暎神觀眉宇奕奕有生氣試一指問之其師師<lb/>
而坐衎衎而食者將李文正揮灑内制之暇乎抑劉忠<lb/>
宣戴恭簡親承天問之後乎閔莊懿抗<hi>闕</hi>三尺而得遂<lb/>
志者乎王襄敏平蜀㓂而旋凱者乎謝文肅講誦絃歌<lb/>
之餘晷乎無論其人不可作其時不可遘而其事亦不<lb/>
可再不佞貞叨第丁未于今四十三年矣同榜二太師<lb/>
一太保已前逝今在朝者僅四人藉令三相君亡恙沈<lb/>
<pb n="KR4e0201_WYG_343-18a"/>
嚴若太乙貴神其肯甘末坐以與諸卿佐周旋若李文<lb/>
正者哉其肯不厭筆札之役為諸卿佐九書其文若詩<lb/>
者哉嗟嗟宜不佞貞之有感於三不可也此㑹比洛中<lb/>
耆英差彷彿而𢎞治之視熈寧殆過之劉忠宣可伯仲<lb/>
司馬文正富文忠今為忠宣之後人比部君書此聊寓<lb/>
執鞭之慕云<lb/>
　<lb/>
　<lb/>
<pb n="KR4e0201_WYG_343-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百六十九<lb/>
</p>
<p>
</p>
  </div>
</body>
</text>
</TEI>
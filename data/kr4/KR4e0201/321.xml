<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百四十七</head> <lb/>
    <p>
<pb n="KR4e0201_WYG_321-1a"/>
欽定四庫全書<lb/>
　弇州續稿巻一百四十七<lb/>
　　　　　　　　　　　　明　王世貞　撰<lb/>
文部<lb/>
　像贊<lb/>
韓襄毅公雍字永熈長洲人弱冠舉進士明年授監察<lb/>
御史行治河以强幹稱按江西威名益大振墨吏望風<lb/>
觧印綬去以計平吉䖍冦故相陳循良之甫移廣東按<lb/>
<pb n="KR4e0201_WYG_321-1b"/>
察副使即薦為右僉都御史再撫江西循得罪戍公坐<lb/>
左遷山西按察副使俄入少卿大理復為都御史佐臺<lb/>
事能以從容劑臺長之暴伉者治宣府軍政未幾以左<lb/>
僉都御史同都督輔等率師十五萬討廣冦公分兵擣<lb/>
其窟蕩平之前後俘馘四萬一千七十人斬大籐峽置<lb/>
嶂戍控禦㨗聞進左副都御史以憂歸起家右都御史<lb/>
總督兩廣軍務主副將官三司悉聽節制仍許便冝從<lb/>
事久之與中貴人不平為所訐詔釋不問公乃乞致仕<lb/>
<pb n="KR4e0201_WYG_321-2a"/>
公歸而南北慰薦亡慮數十章皆不報則猶以中貴人<lb/>
故也卒年五十七廣人肖而土木之以為神今像偉然<lb/>
紫色而小鬚<lb/>
贊曰卓卓韓侯淮陰同鋭上谷雲蒸洪都風厲乃睠南<lb/>
顧受賑斯寄遘險必闢靡堅不脆火燎箐藤霜驅瘴癘<lb/>
功成謗興含用長逝<lb/>
劉完菴先生珏字廷美長洲人少遇况守鐘推擇為吏<lb/>
先生謝不願吏願得補諸生守許之舉應天鄉試補太<lb/>
<pb n="KR4e0201_WYG_321-2b"/>
學生以材舉授刑部主事遷山西按察僉事提督屯田<lb/>
任職亡害甫五十乞致仕歸以壽終先生孝友恭謹與<lb/>
人居無失色顧操履絶介特人亦不調色干之及有所<lb/>
賕動也老而嗜學不衰為詩尤長七言清麗可詠書正<lb/>
行出趙吳興畵山水出王叔明皆逼真世甚珍之所著<lb/>
完庵集若干巻今像色青黑於鐡稜稜如不可犯者<lb/>
贊曰未老而歸以署其庵吾知其完老而大歸用以葢<lb/>
棺吾不知其完雖然不人之千人亦不我干庶幾其完<lb/>
<pb n="KR4e0201_WYG_321-3a"/>
劉椶園公昌字欽謨吳縣人生而頴敏讀書過目輒誦<lb/>
工屬文十九舉鄉試第一明年㑹試第二人廷試髙等<lb/>
以疾予告久之授南京工部主事召修宋元史遷員外<lb/>
郎郎中出為河南按察副使提調學校滿九載始擢廣<lb/>
東左參政又五嵗以母憂歸明年復丁父憂服除疾不<lb/>
能起以卒年五十嵗公以詩名振郎署間翰林先生見<lb/>
而畏之其蒞河南所斥削不少借以是中忌者偃蹇不<lb/>
得推遷其中亦不能無少望所著有胥臺鳯臺金臺嵩<lb/>
<pb n="KR4e0201_WYG_321-3b"/>
臺越臺凡五稿若干巻懸笥𤨏探三巻中州文表若干<lb/>
巻他未成書千餘種<lb/>
贊曰公之文采五色渥洼著書窮年冀成大家雖則成<lb/>
家猶未離駒世無伯樂老而鹽車以此自悲若賈長沙<lb/>
蓬累可也得毋過乎<lb/>
魚公侃字<hi>闕</hi>　常熟人也舉進士為部曹郎以能治劇<lb/>
遷河南開封府知府開封居㑹省而所領三十六州邑<lb/>
最號繁劇且俗羯羠不易治而公一切以惠文彈治之<lb/>
<pb n="KR4e0201_WYG_321-4a"/>
於上官無所阿私苞苴避匿不敢進旦夕所進惟脱粟<lb/>
鮑魚菘菜而已滿考稱疾歸公歸家益貧妻子不免饑<lb/>
寒而節操益勵臺使者有所餽遺不受既病久困牀褥<lb/>
妾以一甌粥啖之輙呼曰亷官何不食肉糜竟死不能<lb/>
具窀穸時同邑有錢昕者至布政使亦亷而故有父産<lb/>
時人為語曰富不愛錢錢昕貧不愛錢魚侃<lb/>
贊曰魚之為物以骨鯁稱公乃姓之衞史以名凡二千<lb/>
年有光其聲尚湖汪洋虞山崢嶸公骨已朽公神猶生<lb/>
<pb n="KR4e0201_WYG_321-4b"/>
故福建右參政陸公諱㫤字孟昭吾郡之常熟人也而<lb/>
居太倉之衞城登景泰辛未進士授刑部主事歴員外<lb/>
郎郎中能以文學餙吏治於法比井井矣而性仁慈時有<lb/>
所寬貸其視獄日多蓄貓於獄以辟䑕害囚之重繋者<lb/>
得無傷死兩按河南山西大獄俱以明允稱㫖藉藉有<lb/>
公卿間聲矣而僅以久次轉今官至則首捕舶商之行<lb/>
剽於海者僇之繕理戍城及甲仗一新又築漳泉二郡<lb/>
海隄海不能侵郭閩人服其威惠竟中蜚語罷歸以疾<lb/>
<pb n="KR4e0201_WYG_321-5a"/>
卒年六十公為人磊落慷慨與人交有終始居恒謂人<lb/>
生寄也即家亦寄安能有所别擇而碌碌為子孫作巢<lb/>
穴故不謀生産而所至即官舍或僦居必小餙齋室蒔<lb/>
花竹時戒内子儲名醖甘果珎錯以待不時之需客過<lb/>
必留留則咄嗟立辦至卜夜而猶未己其遇元夕張燈<lb/>
合樂帳飲雖侯家不過也以故三事而降至同舎諸曹<lb/>
靡不願交陸比部云公所為得公卿間聲者以此而毁<lb/>
亦隨之率用此失官雖然後之稱俠有度者必歸公也<lb/>
<pb n="KR4e0201_WYG_321-5b"/>
曽孫瑚仕為御史至知府亦有公風<lb/>
贊曰達埓王孫不顓已俠同孟公不踰軌安得其人與<lb/>
終始<lb/>
孔公鏞字韶文長洲人也宣聖五十代孫舉進士知都<lb/>
昌縣以姻連寧藩故改連山先後有惠政遂試知高州<lb/>
府久之即為真公以計諭降大盗酋又數數破他劇賊<lb/>
論功遷廣東按察副使就填其地公所剪刈大小以數<lb/>
十百計威名遂益振其後為廣西按察使臺檄公討荔<lb/>
<pb n="KR4e0201_WYG_321-6a"/>
浦賊賊望公幟駭曰是故髙州孔副使耶知有走耳遂<lb/>
一鼔平之進食二品俸遷左布政使甫上事擢右副都<lb/>
御史撫貴州清平有苗阿剌者以黠悍善筴算而挾其<lb/>
子溪能敵百夫父子豪長溪洞間二十餘年數傷殺官<lb/>
軍無如之何公刺得其厚善者清平指揮授之䇿而誘<lb/>
縛之入為工部右侍郎舟至富陽暴卒年六十三賜祭<lb/>
及塟祝允明謂公之卒白氣自舟尾上直貫天表盖日<lb/>
正中也而熒熒然星矣允明遂目之為孔鏞星<lb/>
<pb n="KR4e0201_WYG_321-6b"/>
贊曰我戰則克聞之先師公苗裔耶厥用廼宜干櫓禮<lb/>
義韜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>書詩際地環天牂牁羅施孱者懷徳黠惕其威<lb/>
殁而一星燦如其箕請招巫陽試為問之<lb/>
章公格字韶鳯别號戒庵常熟人父孟端為御史有聲<lb/>
公舉進士授南京工部主事遷刑部郎中擢廣東按察<lb/>
副使歴雲南按察使福建左布政使入為南京光禄寺<lb/>
卿轉大理卿致仕公所至能舉職而不為表暴以希赫<lb/>
赫聲歸田垂二十年熈怡鄉里間亡忤言敖色兄弟助<lb/>
<pb n="KR4e0201_WYG_321-7a"/>
教儀參議表中丞律與公皆通顯而公獨稱長者公壽<lb/>
八十今像豐頥而長偉然福徳君子也<lb/>
贊曰仕而顯融歸而壽康行無汙隆口絶否臧立長者<lb/>
朝居長者鄉而推長者萬石東陽積厚兹深是以流長<lb/>
章容齋公律字鳴鳯大理卿格之弟也後大理一舉成<lb/>
進士授刑部山東司主事遷江西員外郎明法理訊獄<lb/>
亡害擢保定知府保定最為雄劇郡多豪不易理而公<lb/>
處之斤剸理解遂以吏治聲表三輔初其父御史公忤<lb/>
<pb n="KR4e0201_WYG_321-7b"/>
其臺長見黜而是時當公所治其長故已殆而家籍勢<lb/>
猶横㑹坐事人謂公且甘心焉公歎指其坐曰此三尺<lb/>
地也而吾敢修先人之怨卒從正法公以課高遷雲南<lb/>
右參政父喪歸服除改廣西左參遂為其右布政使嘗<lb/>
督兵平荔浦獞加正二品俸轉貴州左布政使遂進右<lb/>
副都御史撫雲南公所至有方靣勲然大要不能踰於<lb/>
守而其在雲南也與廵按御史不相善㑹其人以考察<lb/>
斥而公遷南京左副都御史理院事遂具疏訐公受夷<lb/>
<pb n="KR4e0201_WYG_321-8a"/>
賄俱檻致廷尉按驗不盡實御史謫佃塞外而公得冠<lb/>
帶閒住自是鬱鬱不樂屬疾卒年六十六今像亦雄整<lb/>
與大理公頡頏<lb/>
贊曰公才卓犖饒股肱郡所惟伸法罔展和温六韶披<lb/>
炎百蠻委賮拂衣明農毋損厥問<lb/>
李文安公傑字世賢别號石城常熟人十七舉鄉薦凡<lb/>
三試而登進士上第改翰林庶吉士授編修進侍講滿<lb/>
考遷侍讀學士以春宫恩進兼左春坊左庶子徙為南<lb/>
<pb n="KR4e0201_WYG_321-8b"/>
京國子祭酒加禄俸以憂歸服除改太常少卿兼侍讀<lb/>
學士遂遷南京禮部右侍郎入為本部左侍郎進南京<lb/>
吏部尚書改禮部以事忤劉瑾致仕歸用老壽終贈太<lb/>
子太保公高簡雅自重不為骫骳以故在翰林最久號<lb/>
為淹滯而其任常伯也亦不能得中貴人驩迨逆瑾誅名<lb/>
為且用之實不召也今像髮鬖鬖白矣而猶有矜嚴容<lb/>
贊曰簡簡文安國之老成淡以自藏矜而不爭虞山尚<lb/>
湖詩侶酒盟逍遥徜徉以退為榮我懷伊人亡愧易名<lb/>
<pb n="KR4e0201_WYG_321-9a"/>
李太僕先生初名甡一名應熊字應禎後以字行更字<lb/>
貞伯長洲人舉鄉試不第入太學中貴人慕先生名而<lb/>
言之祭酒欲以為弟子師先生弗徃用善書選中書舎<lb/>
人入直文華殿詔諸舎人書佛經乃上疏言凡為天下<lb/>
國家有九經不聞佛經也上恚杖而釋之尋罷殿直遷<lb/>
南京兵部武選員外郎以憂歸服除補車駕尋遷職方<lb/>
郎中轉南京尚寶卿久之進太僕少卿乞致仕歸卒年<lb/>
六十三賜𦵏如例先生剛介慕立竒節所至與人爭辨<lb/>
<pb n="KR4e0201_WYG_321-9b"/>
引經證典莫能難也博學能詩善法書顧耻以是見名<lb/>
晩節益卞急不能容以故多畏而避之今像鬚眉鬱然<lb/>
而有不可犯之色<lb/>
贊曰侃侃太僕清彊以果遇觸必達達所不可抗論丹<lb/>
宸奪色青瑣衆謂僚寀視若么麽慨焉拂衣却軌避時<lb/>
見而肅然退無遺思遭世坦迤乃獲完歸<lb/>
陸太常公釴字鼎儀崐山人其先冐吳姓㑹試第一人<lb/>
廷試第二人始奏仍陸姓授翰林編修預修英廟實録<lb/>
<pb n="KR4e0201_WYG_321-10a"/>
成遷修撰侍皇太子講讀公貌清麗善為容止當進講<lb/>
皇太子目而亟稱之滿九載擢右春坊右諭徳太子立<lb/>
是為孝宗進公太常少卿兼翰林侍讀充經筵日講官<lb/>
再賜白金文綺楮幣屬羸疾予告馳驛歸亡何卒訃聞<lb/>
賜祭及𦵏官一子為中書舎人公之在翰林以端謹清<lb/>
峭稱其為文簡勁有法而不喜為敷腴詩亦如之所著<lb/>
有春雨堂集若干巻有張泰亨父者與公同里同年同<lb/>
舘而蚤死其詩實勝之公今像乃少年時筆也<lb/>
<pb n="KR4e0201_WYG_321-10b"/>
贊曰公昔登庸直憲飛龍倡彼介鱗以時景從儲之玉<lb/>
堂儲之青宫台鉉歩武而忍告終悲夫悲夫公之弗辰<lb/>
孝徳方隆<lb/>
吳文定公寛字原博學者稱為匏菴先生公補諸生久<lb/>
次膺貢入太學鄉試第三人舉㑹試廷試皆第一授翰<lb/>
林修撰遷右諭徳為左春坊左庻子擢少詹事兼侍讀<lb/>
學士進吏部右侍郎轉左侍郎以左侍郎兼學士掌詹<lb/>
事府直東閣司誥敕乆之進禮部尚書餘若故卒年七<lb/>
<pb n="KR4e0201_WYG_321-11a"/>
十贈太子太保公宏亮粹夷為文章務典雅不事詭僻<lb/>
書法眉山能起雅去俗在翰林餘三十年前後主㑹試<lb/>
及分典者各再纂實録及㑹典者三於國家大典制攷<lb/>
據詳核衆無敢先之者公望鬱跂乃見阻忌人公澹然<lb/>
弗屑也今像似中年筆疎眉目豐下而長美髯翛翛望<lb/>
而知其鉅公長者<lb/>
贊曰𢎞治諸賢鬱為昌朝而公其時鶴禁元僚匪澄而<lb/>
清不矯以翹大義昌言若空中標退而澹然怡神寂寥<lb/>
<pb n="KR4e0201_WYG_321-11b"/>
國悲憗遺世惜屯膏夫惟弗庸是以獨超<lb/>
陸式齋公容字文量崐山人舉進士授南京工部主事外<lb/>
艱服除改兵部職方主事遷武庫員外郎進職方郎中<lb/>
内艱服除改武選擢浙江右參政以大計罷明年卒年<lb/>
五十九君白晳豐下秀眉目博學能文章有經世志其<lb/>
郎兵部時最為其長所委信封事條上日數千言皆以<lb/>
屬公西域胡進獅至秦峪闗乞遣大臣逆之安南數與<lb/>
占城閧議發兵至討公俱力言之而寢公又言錦衣百<lb/>
<pb n="KR4e0201_WYG_321-12a"/>
戸韋瑛誣害良民十餘人當誅中貴人所舉金齒騰衝<lb/>
參將昌佐不當用又舉都督僉事王欽梁宏非有功不<lb/>
當除上為勉聼之而其所上封事若儲養台輔教導勲<lb/>
戚愛惜人才久任廵撫經理京衞選練禁兵均平鈔法<lb/>
慎重㑹議皆鑿鑿中利害即與他部事有所侵忤弗計<lb/>
也其治浙尤有神明稱而以失色一郡守為所挾開橐<lb/>
得吏賕金致謗免公既負材且晩遇意有所欲為而出<lb/>
不意免以是自恨屬疾竟不起所著有式齋稿浙藩稿<lb/>
<pb n="KR4e0201_WYG_321-12b"/>
歸田稿式齋筆記封事錄太倉志水利集問官錄菽園<lb/>
襍記若干巻<lb/>
贊曰淵淵陸公賦材實豐乃薄雕䖝乃慕屠龍佐計樞<lb/>
廷數厪皂封其秩維卑厥猷則崇晩而旬宣忽以蹶終<lb/>
易簀之際中猶藴隆<lb/>
沈石田先生周字啓南長洲之相城人自號曰石田晩<lb/>
更號白石翁以處士卒年八十三先生博學無所不通<lb/>
喜為詩其源出白香山蘇眉州兼情事雜雅俗當所意<lb/>
<pb n="KR4e0201_WYG_321-13a"/>
到訾亹不得休書法雙井矻矻未化至丹青之學久而<lb/>
天下愈寶之以為北苑巨然徐熈父子復出勝國諸賢<lb/>
勿論也先生生短小而晳眉目媚秀如畵今像則已老<lb/>
所謂見其杜徳機者非耶<lb/>
贊曰退兮若不勝澹兮若無求誦其詩以為白香山又<lb/>
若以為蘇眉州聴其談或小吏之黄衣跡其隠則釣父<lb/>
之羊裘其骨僅一丘而丹青被乎九州者耶<lb/>
姜滄碧公昂字恒頫太倉人生而端凝介特舉進士出<lb/>
<pb n="KR4e0201_WYG_321-13b"/>
知棗强縣以最聞入為監察御史嘗上疏論劾方士李<lb/>
孜省得罪廷杖病起乃以親老乞改南出知河南府再<lb/>
以親老乞便郡不許疏上至三乞為郡僚或州邑博士<lb/>
吏部惜之為改寧波知府前後將九載請歸養者再復轉<lb/>
福建左參政抵家卧不起久之母壽終服闋吏部復以<lb/>
參政起公而公卒矣公所蒞官俱以亷能稱日取俸廩<lb/>
鬻少魚肉共母其與妻子則羮菜相對茹矣時衞帥尚<lb/>
貴盛而浮慕公伺公休沐羣羔鷹布幣踵門則公已從<lb/>
<pb n="KR4e0201_WYG_321-14a"/>
間道易服出矣其不苟取老而彌篤即貴勢有力毋敢<lb/>
通闗節者有子曰龍負文武才居官饒聲實而罹讒口<lb/>
以歸後頗不能自檢於聲色云<lb/>
贊曰其持已也亷其養民也惠以此循守令夫復何愧<lb/>
其事上也方其攝下也肅以此名御史夫復何恧少而<lb/>
嶷然老而蕭然以此稱鄉先生夫復何言<lb/>
吳遯菴公愈字惟謙氷蘖先生凱之子也少而穎敏强<lb/>
記既成進士授南京刑部廣東司主事久之遷員外郎<lb/>
<pb n="KR4e0201_WYG_321-14b"/>
郎中進四川叙州知府凡十二年始擢河南右參政明<lb/>
年致仕居林下者二十五年而卒年八十四僅少于氷<lb/>
蘖公一嵗耳其在留曹能持法與中貴人忤老成慎練<lb/>
為其長所器重薦之藩臬不果而得叙州叙為蜀饒郡<lb/>
然最西偏夷獠雜處公不鄙其人精心撫字結以恩信<lb/>
衆皆悦從馬湖守安鰲判故土酋也撫臣以大兵誅之公<lb/>
在行間參謀畫料敵若指掌時復用兵貴之都勻轉餉<lb/>
不乏然賞有及有不及公不以介意在郡九年課農桑興<lb/>
<pb n="KR4e0201_WYG_321-15a"/>
學校戸口滋植風俗淳美為諸郡最而業已倦逰矣里<lb/>
居優㳺自奉養喜賔客和謹得後進心有女三人歸陸<lb/>
伸文徵明皆名士而歸王氏者有子同祖以才入中秘<lb/>
皆侍公周旋以是寬樂終其身<lb/>
贊曰仕不九卿曰上大夫壽不九袠曰八十餘宅相所<lb/>
貽蘭蕤玉枝父子耆喆為鄉閭師<lb/>
劉公纓字與清其先江西之清江人明興𨽻戎藉為蘇<lb/>
州衞人公為御史而有遺以古印章曰鐡柯者因自號<lb/>
<pb n="KR4e0201_WYG_321-15b"/>
以見志生而磊珂竒特及長長身玉立眉目踈秀辭吐<lb/>
琅琅由進士兩令武陵滕邑俱最召拜河南道監察御<lb/>
史出按福建再按廣東所至有風裁而於廣東尤著還<lb/>
朝偕其寮疏論外戚中貴相結為不法忤㫖得杖滿九<lb/>
載擢太僕少卿又三載以僉都御史撫四川久之哭子<lb/>
成疾歸有薦者復撫四川前後凡六載所綏懷得蕃落<lb/>
心而茂平賊功尤偉有金幣之賜尋以例裁革還朝改<lb/>
撫湖廣為大璫瑾所憎用蜀事下獄自理得釋仍故官<lb/>
<pb n="KR4e0201_WYG_321-16a"/>
遷南京大理寺卿入為兵部右侍郎明年進南京刑部<lb/>
尚書凡三上乃得請恩禮周浹居十餘嵗值世廟即位<lb/>
賜羊酒存問乃卒壽八十二祭𦵏如制公所至有紀述<lb/>
獨不能盡得鄉曲聲<lb/>
贊曰彊直自遂宦以有聲雖歴膴仕而無速成老而賜<lb/>
歸桑梓餘榮齟齬鄉曲遂稽易名<lb/>
陳成齋公璚字玉汝長洲人舉進士改翰林庻吉士授<lb/>
兵科給事中累遷刑科都給事中擢大理寺右寺丞轉<lb/>
<pb n="KR4e0201_WYG_321-16b"/>
左進右少卿復轉左為南京左僉都御史進左副都御<lb/>
史前後俱佐臺事兼督操江諸軍以病乞休卒年六十<lb/>
七賜祭𦵏如例公始起諸生從吳文定公為古歌詩不<lb/>
屑程式義坐是久困塲屋間㑹試所射筴以能悉僻事<lb/>
李文正公㧞而寘前列公所居官皆天下雄劇職而自<lb/>
恨不獲用文史顯恒悒悒不樂李公志中葢言之然其<lb/>
前後能勤勵不失官譽老成明練亦一時巨擘也<lb/>
贊曰公起經術而顓法吏雖本縁餙乃心文事留臺彈<lb/>
<pb n="KR4e0201_WYG_321-17a"/>
壓江介控制豈伊匪雄竟暌初志詩人有言不求不忮<lb/>
王文恪公鏊字濟之别號守溪學者稱之為震澤先生<lb/>
吳縣之洞庭人也十五而從父逰太學即以文重公卿<lb/>
間居九年應應天試第一明年會試復第一廷試得第<lb/>
三人及第時論猶謂執政抑之故授翰林編修滿考遷<lb/>
侍講修憲廟實録成進右春坊右諭徳公居翰林日杜<lb/>
門讀書為古文章使門者謝客勿通刺即一見之亦不<lb/>
輕報謝以是得簡貴聲而人愈慕之久之乃以薦拜侍<lb/>
<pb n="KR4e0201_WYG_321-17b"/>
講學士經筵日講公毎進講至天理人欲君子小人之<lb/>
互勝輙拳拳致詳上有所幸中貴人廣頗導逰西苑左<lb/>
右諫不聼公為講文王不敢畋逰章上罷講以謂廣曰<lb/>
講官所指殆若曹耶好為之自是㳺益省矣選東宫寮<lb/>
為少詹事兼學士遷吏部右侍郎所上籌邊八事多見<lb/>
採納㑹其父憂歸服除仍故職正徳初九卿伏闕上疏<lb/>
請誅中貴人瑾等召至左順門使它中人詰所由諸九<lb/>
卿相懾唯唯獨公以危言繼尚書文後事幾濟而變瑾<lb/>
<pb n="KR4e0201_WYG_321-18a"/>
等業不知也公遂從廷議以左侍郎兼學士入内閣踰<lb/>
月進戸部尚書兼文淵閣大學士未踰嵗超加少傅兼<lb/>
太子太傅武英殿大學士㑹公救故尚書文大夏右都<lb/>
御史一清罪請成廢后吳氏喪稍與瑾意忤而初議亦<lb/>
微露公益自危乃堅請歸賜璽書給驛與廩良厚公凡<lb/>
兩典鄉㑹試其程文為本朝冠海内博士弟子亡不傳<lb/>
習之而千古文辭在河東廬陵間精簡有法度凡歸之<lb/>
十四年而世宗即位舉故事遣行人存問賜金幣益輿<lb/>
<pb n="KR4e0201_WYG_321-18b"/>
廪一時存問者將十人而公獨上書且以所著講學勤<lb/>
政篇進優詔報聞卒年七十五贈太傅所著集二十餘<lb/>
巻今像豐碩而敦鬚强半白衣蟒繡葢歸田後所冩也<lb/>
贊曰孝宗以還實始風雅而擅經術如公益寡迨正徳<lb/>
時厄同白馬公以相歸卒老牖下完爵完身併以名完<lb/>
匪徳之難完福為難俯仰世才寥焉愾歎<lb/>
吳立齋公洪字禹疇吳江人舉進士為南京刑部主事<lb/>
歴員外郎郎中明允而慈時時出家廪以食長繫者久<lb/>
<pb n="KR4e0201_WYG_321-19a"/>
之擢貴州按察副使母喪歸服滿補廣東廵視海道海<lb/>
道故稱利藪公搜其弊且盡又為御史畫䇿得羨錢數<lb/>
萬緍以廣公署持中官之困官舟者又嘗辨異寃罪妄<lb/>
殺廣人稱之為副使之十二年而轉福建按察使瀕行<lb/>
閫帥夜走槖珠贐曰公行矣某非有所干毋疑也公笑<lb/>
曰行者贐不有一束書乎而何以珠為立郤之其為福<lb/>
建所治獄畧如廣東嘗以便宜發粟賑建寧延平之饑<lb/>
者入為太僕寺卿久之遷工部右侍郎理易州山厰轉<lb/>
<pb n="KR4e0201_WYG_321-19b"/>
左侍郎拜南京刑部尚書治鄧寧河之後田宅於中貴<lb/>
人瑾有忤勒致仕致仕之十五年再進階而後卒得壽<lb/>
七十八公卒時諸子山巖皆至大官其後顯者不絶今<lb/>
像白晳而麗為太僕時圖于吳文定邸者也<lb/>
贊曰嗟乎公一法吏子繼之復廷尉民不寃用長世司<lb/>
冦吳考及嗣始為郎旋正位慶之餘衍來裔<lb/>
龔公𢎞字元之嘉定人也舉成化戊戌進士司理嚴州<lb/>
入為南京刑部四川司主事遷廣東司員外郎司事<lb/>
<pb n="KR4e0201_WYG_321-20a"/>
最劇所治獄大小百五十餘咸當進吏部文選郎中出<lb/>
守兖州府以治行卓異與宴賞久之擢浙江右參政以<lb/>
親老乞歸養凡十三年始起為福建右布政使遷湖廣<lb/>
為左使尋入應天為尹以都察院右副都御史總理河道<lb/>
兼督漕運仍故職為工部右侍郎兼僉都御史累疏乞<lb/>
休進尚書致仕卒年七十有六公為人亷潔尤以明慎<lb/>
能剖讞寃獄時人神之所至多恵政當正徳中中貴武<lb/>
臣更擅權勢數與公值公行意自若獨不能有所加進<lb/>
<pb n="KR4e0201_WYG_321-20b"/>
退綽如也王父少司馬與公同年碩交而俱有方靣勲<lb/>
俱稱天下長者<lb/>
贊曰懿懿龔公行修而端政理甫暢而歌考槃歸侍二<lb/>
親菽水承歡起領閩藩載㳺楚沅遂寄留尹作砥掦瀾<lb/>
𤣥圭告成公乃即安進大司空歸老之官藹藹桑榆西<lb/>
日未殘進退以道生死毋諐<lb/>
楊南峯先生諱循吉字君謙吳縣人舉進士授禮部儀<lb/>
制司主事先生敏洽工古文辭居曹事簡好讀書然頗<lb/>
<pb n="KR4e0201_WYG_321-21a"/>
鬱鬱不得志乞改校官便養不許遂請致仕時年僅三<lb/>
十天下聞而稱之居十二年而上書復請建文帝號禮<lb/>
曹為大驚不敢舉其案頼天子寬仁不罪也先生既負<lb/>
高簡癖又好以學窮人徃徃至頰赤而久廢中不能亡<lb/>
動意顧亡能尉薦之者武廟南狩至金陵以名故驛召<lb/>
先生至則命樂府小令試之且將授伶官職先生大愧<lb/>
私于幸臣得免歸而先生名大損然其為僻益甚顧尚<lb/>
書華玉時以藩伯道吳用一幣䞇先生促膝論文事歡<lb/>
<pb n="KR4e0201_WYG_321-21b"/>
如也郡伯為㑹折簡邀顧公先生忽色變起䇿之出曰<lb/>
野人安敢與郡公争客戒其子來曰以前幣置舟所即<lb/>
返呼之慎無應也顧公尋跡先生徃謝罪竟閉門不出<lb/>
顧公每舉謂人過吳不可不造楊先生亦毋易造楊先<lb/>
生先生晩節益落莫嘗自為生誌卒年八十九所著有<lb/>
詩文集金小史吳中徃哲記奚囊雜纂諸書今像如其<lb/>
年尚猶使人畏之<lb/>
贊曰才太高跡太奇始而服中而疑終而非噫先生何<lb/>
<pb n="KR4e0201_WYG_321-22a"/>
所歸<lb/>
陸公完字全卿長洲人也狀魁梧有巨人之度三十舉<lb/>
進士即授監察御史嘗按河南而行部之湯隂夜夢冕<lb/>
丈夫來見鼻左有黒志次日謁岳忠武王飛廟廟貌圮<lb/>
矣而像之鼻左微蝕若志者悟而飭有司一新之復夢<lb/>
前丈夫來鄭重謝已而慘然曰公得無類我乎公後歴<lb/>
臬副長以左僉都御史撫宣府入為兵部右侍郎轉左<lb/>
侍郎時大盗劉六劉七楊虎齊彦明等剽投山東河南<lb/>
<pb n="KR4e0201_WYG_321-22b"/>
以至畿甸其鋒莫敢當議置帥而公奮請徃討之詔以<lb/>
原官提督軍務許便宜行事公鼓舞諸將連摧破之遂<lb/>
追而蹴之大江狼山悉殱其衆自都察院右都御史進<lb/>
左都御史加太子少保再進兵部尚書加太子太保改<lb/>
吏部尚書進加少保公以書生當仗鉞寄節制萬里立<lb/>
功故國遂長中臺董六師領百官威望甚重而其在按<lb/>
察使時為寧王宸濠所器既入兵部而王持之以中貴<lb/>
人緹騎帥之挾遂不能堅所守許之復䕶衞亦有所賕<lb/>
<pb n="KR4e0201_WYG_321-23a"/>
謝最後王反獄株累併逮繫公且繋歎曰武穆之祥其<lb/>
在今矣既論死末減得戍福建久之卒於戍所年七十<lb/>
公頗讀書通曉文事好集法書名畵之類其功名雖不<lb/>
終尚為後進喜事者所稱<lb/>
贊曰疇謂吳兒而不習兵千里一麾前無堅衡入長中<lb/>
臺遂領樞庭保阿綂均天子所憑吳閶之間有雲其甍<lb/>
弗慎厥藩棟折榱傾易不終日而介在貞<lb/>
　<lb/>
<pb n="KR4e0201_WYG_321-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十五</head> <lb/>
    <p>
<pb n="KR4e0201_WYG_045-1a"/>
欽定四庫全書<lb/>
　弇州四部稿巻四十五<lb/>
　　　　　　　　　　　　明　王世貞　撰<lb/>
詩部<lb/>
　五言絶句一百八十五首<lb/>
　　衞河八絶<lb/>
擊汰蕩金波流光起千鬛仰看雲間質如鈎帶殘堞<lb/>
　　其二<lb/>
<pb n="KR4e0201_WYG_045-1b"/>
河流曲曲轉十里還相喚那比下江船揚帆忽不見<lb/>
　　其三<lb/>
前望渡口驛行行轉相隔非闗驛路移應是儂心迫<lb/>
　　其四<lb/>
十五誰家女紅糚嬌自多低頭浣衣坐不解聽呉歌<lb/>
　　其五<lb/>
欵乃櫓聲低來船坐自移無須苦相羡各有去來時<lb/>
　　其六<lb/>
<pb n="KR4e0201_WYG_045-2a"/>
人家半侵河屋後曬漁網夜深喚小婦篝燈聽波響<lb/>
　　其七<lb/>
青青河畔柳蕭索半無枝爲是輕攀折非闗贈别離<lb/>
　　其八<lb/>
人云風波惡風波信自惡生長在家鄉那得容華落<lb/>
　　戲爲眼罩作一絶<lb/>
短短一尺絹占斷長安色如何眼底人對面不相識<lb/>
　　題畫<lb/>
<pb n="KR4e0201_WYG_045-2b"/>
來時桃花口流水二三尺一夜春雨生淼漫歸不得<lb/>
　　其二<lb/>
孤蓬知乍風寒壓澄江釣不見石室人萬樹傳清嘯<lb/>
　　其三<lb/>
愛此山中居清隂滿蘿薜飽飯無所爲石上坐秋色<lb/>
　　其四<lb/>
手自斟濁醪醉卧泉聲裏月午醒始知微風落松子<lb/>
　　飲華生茗<lb/>
<pb n="KR4e0201_WYG_045-3a"/>
君攜陽羡茶薦以中泠水髙卧讀離騷林端月初起<lb/>
　　連中丞談詩夜歸題壁<lb/>
縱有平生好寧容貴客憐長歌欲自聽秋色五湖烟<lb/>
　　出門<lb/>
出門見青山殷勤盡一别爾自知吾心悠然竟無答<lb/>
　　其二<lb/>
稚子牽衣裾倉皇問何事芍藥春尚花官今去還未<lb/>
　　人日偶題<lb/>
<pb n="KR4e0201_WYG_045-3b"/>
人日江南好風光梅柳新誰將故園日乞取去年人<hi>去歲</hi>
<hi>人日與子與軰賦詩</hi>
　　其二<lb/>
出門看冰雪峩峩大地厚一夜東風吹宛然五楊柳<lb/>
　　其三<lb/>
誰家採桑女貂韐雙金鈿朱顔怕雨雪人日拜新年<lb/>
　　其四<lb/>
平生徐與李南北共飄零北極逢人日南天指使星<lb/>
<pb n="KR4e0201_WYG_045-4a"/>
　　癸丑余以避地吳中登閶闔行戰地悵然有感<lb/>
北風吹海色飛上姑蘇臺欲問呉王事秋深麋鹿哀<lb/>
　　宫怨<lb/>
昨夜君王來守宫辭殘血歡至方識愁玉堦盻春月<lb/>
　　其二<lb/>
小日苧羅溪紅顔不自持入宫知見妬無地着蛾眉<lb/>
　　江口<lb/>
江口安檣處孤舟盡日停秋雲無限好只傍蔣山青<lb/>
<pb n="KR4e0201_WYG_045-4b"/>
　　其二<lb/>
似玉鱸魚鱠橙絲縷更鮮徘徊欲下筯從此定何年<lb/>
　　阻風桃源<lb/>
小驛維梢坐來帆自若飛不堪游興盡欲作向南歸<lb/>
　　林公不食書此惱之<lb/>
野夫飽飯罷散髮卧南牕亦作降心計無心可待降<lb/>
　　偶題<lb/>
女郎山頭石新婦磯邊水欲吐陽臺雲徘徊傍誰起<lb/>
<pb n="KR4e0201_WYG_045-5a"/>
　　教坊婦<lb/>
小拂乾紅袖新聲十四絃不知頭已白猶唱想夫憐<lb/>
　　無題<lb/>
七寳流蘇帳金鈿與定情十年春夢斷怳忽似前生<lb/>
　　題壁<lb/>
康樂烟霞屐長房日月壺有鄉皆是醉無谷不名愚<lb/>
　　春逰<lb/>
小雨桃花逕輕風杜若洲江南春事滿何處賸生愁<lb/>
<pb n="KR4e0201_WYG_045-5b"/>
　　閨恨<lb/>
興慶坊前柳蕭郎手自栽藏鴉今漸穏只是不歸來<lb/>
　　彈琴峽<hi>在居庸</hi>
銀河落秋水飛峽自鳴琴代馬遥相避君聽無殺心<lb/>
　　夜宿碧雲寺<lb/>
幽人夜無寐初月銜山閣不見月出光但見松影落<lb/>
　　雨中<hi>時方有哭子之戚</hi>
平生不解愁雨落聽總好此際雨聲來沈沈北邙草<lb/>
<pb n="KR4e0201_WYG_045-6a"/>
　　其二<lb/>
夜雨生白髮愴然青燈語日出愁更深應知不闗雨<lb/>
　　其三<lb/>
夕陽鴉背寒暝色燈花落際以㷀然身那能不悲作<lb/>
　　天雄道中<lb/>
參差荆中門出沒沙際語落日銜半規秋天避禾黍<lb/>
　　其二<lb/>
塲中刈新穀屋後曬軟棗兒女貪看客羣栖下相惱<lb/>
<pb n="KR4e0201_WYG_045-6b"/>
　　其三<lb/>
秋風吹將暮古道行跡稀愛此微陽色射我霜中衣<lb/>
　　其四<lb/>
道逢魏公子問客燕趙來悲歌不足聽酒人安在哉<lb/>
　　蚤發鉅鹿道中<lb/>
驅車漳水外十里及鳴雞殘月低軍壘青天散馬蹄<lb/>
　　其二<lb/>
太行一片雲裊裊復紛紛我欲俱收摘相遺邢使君<lb/>
<pb n="KR4e0201_WYG_045-7a"/>
　　靈巖寺朗公石<lb/>
朗公一片石禮拜無寒暑彈指千偈終低頭竟何語<lb/>
　　鐵袈裟<lb/>
問衣何自來祖師傳迦葉不悟曹溪舂居然一方鐵<lb/>
　　雙鶴泉<lb/>
雙鶴摩天去雙泉爲誰久昨夜王喬過山僧爾知不<lb/>
　　證明巖<lb/>
野夫如慧能隨縁就衣食勞師強證明本自無功德<lb/>
<pb n="KR4e0201_WYG_045-7b"/>
　　甘露泉<lb/>
曾聞尼連河世尊舊浴處一灑青楊枝人間盡甘露<lb/>
　　錫杖泉<lb/>
卓錫飛泉流人天大歡喜來既無心來止應何處止<lb/>
　　定公堂<lb/>
定公創招提鑿破青山色惜哉不住心翻留有爲跡<lb/>
　　魯般洞<lb/>
竅石爲幽居虛稱魯輸子三十六洞天天工定誰始<lb/>
<pb n="KR4e0201_WYG_045-8a"/>
　　送内弟魏生還里<lb/>
莫以齊門鋏悲歌盡日彈醉君桑落酒不敵郡齋寒<lb/>
　　其二<lb/>
骨肉他鄉别干戈逺道心倘過楊子渡約畧較愁深<lb/>
　　其三<lb/>
暫留同爾去此語若無憑好待蓴絲熟應逢張季鷹<lb/>
　　其四<lb/>
阿姊扶牀泣諸甥繞膝啼平安只兩字莫惜過江題<lb/>
<pb n="KR4e0201_WYG_045-8b"/>
　　謁臺還道逢海上宋使君戱贈<lb/>
問君何爲來問余何爲返欲答兩不言青山去人逺<lb/>
　　寄勉魏氏二甥<lb/>
玉樹元雙挺鵷雛好並飜外家饒宅相若個魏陽元<lb/>
　　留客<lb/>
吏事君休怪山城好閉門此生無長物但坐有清尊<lb/>
　　兼隠齋<lb/>
爲吏復兼隠吾以名吾齋昔人解嘲耳其隠安在哉<lb/>
<pb n="KR4e0201_WYG_045-9a"/>
　　西亭<lb/>
昔邪寒不剪書帶緑如窒過客雖自稀主人已非一<lb/>
　　雙栢<lb/>
良宵坐來永念此栢下雪鶴氅時一過亭亭如孤月<lb/>
　　小洞<lb/>
翳茅石罅中肱卧呼不起却謂桃源人其深亦如此<lb/>
　　雙鹿<lb/>
空庭嚙枯荄悠然亦相樂放爾長林中應思向來錯<lb/>
<pb n="KR4e0201_WYG_045-9b"/>
　　雙鶴<lb/>
飲啄行相引棲鳴炯自如主人飯脫粟爾莫歎無魚<lb/>
　　古意<lb/>
聽盡西宫漏踟蹰不肯眠僊韶一派樂又過玉樓前<lb/>
　　其二<lb/>
薄命紅顔是傾城亦枉然君王七寳殿自擁少兒眠<lb/>
　　其三<lb/>
歌罷齊紈扇沈吟異代名自憐長信帚不是主恩輕<lb/>
<pb n="KR4e0201_WYG_045-10a"/>
　　記漢童謡<lb/>
蹇人欲上山秦帝欲上天假令天可上地上少人烟<lb/>
　　爲僧題畫<lb/>
别僧虎溪渡扶藜踏微月一笑春風來林花偶然發<lb/>
　　其二<lb/>
玉梁界鐵峽迸作摩尼珠不肯青山住飛流徧五湖<lb/>
　　其三<lb/>
蜻蛉橛頭船自度還度汝一夜曹溪風吹散黄梅雨<lb/>
<pb n="KR4e0201_WYG_045-10b"/>
　　其四<lb/>
我是王𢎞之得魚亦不賣新水上查頭綸竿竟何在<lb/>
　　暑日見客<lb/>
客自褦襶來我當科頭出語客幸勿嫌宋人偶游越<lb/>
　　碧雲寺泉<lb/>
碧雲長在天碧泉長在山誰憐卓錫後宛轉向人間<lb/>
　　過于鱗郡齋分韻賦十二體得傍字<lb/>
腰間轆轤劒錯莫無精光不是芙蓉淺純鈎北斗傍<lb/>
<pb n="KR4e0201_WYG_045-11a"/>
　　二慕<lb/>
少小慕書生書生良不易欲以徑寸心博他千古事<lb/>
　　其二<lb/>
少小慕俠客俠客良亦難寧將百歲擲不使片言寒<lb/>
　　塞上辭<lb/>
人言塞上老不恨塞上老但恨作别時握手太草草<lb/>
　　春日偶成<lb/>
丘壑殊無恙春風故不貲冥搜徒自苦處處是吾詩<lb/>
<pb n="KR4e0201_WYG_045-11b"/>
　　呉江舟中送子與一絶得溪字<lb/>
寳帶橋頭水曾通罨畫溪只愁歸路逺遲日未應西<lb/>
　　又戱爲周生代送得情字<lb/>
今朝送遷客憔悴不勝情莫怪愁看鏡蛾眉世總輕<lb/>
　　偶題小園<lb/>
今宵髙枕處白石含青蘿人喧雖稍息鳥聲其奈何<lb/>
　　其二<lb/>
蘿薜長自衣桃梅猶未色唯有東風來悠然酒中得<lb/>
<pb n="KR4e0201_WYG_045-12a"/>
　　雜咏<lb/>
儂家何處是舴艋太湖頭自識人間路秋聲㑹起愁<lb/>
　　其二<lb/>
寂寞何人問韶顔鏡裏紅亦知年未老無意向東風<lb/>
　　濰亭逢王子作二絶<lb/>
汝從秣陵來還向秣陵去惆悵不忍離鄰雞酒中曙<lb/>
　　其二<lb/>
繫榜濰亭柳呼樽且嘯歌罷官應不悔湖海酒船多<lb/>
<pb n="KR4e0201_WYG_045-12b"/>
　　徐荆州過余兄弟不肯飲而留連金金吾許夕拜<lb/>
　　所走筆戲之<lb/>
自擲雙魚後難將五馬留祇應金許宅一榻爲南州<lb/>
　　戲爲乩僊語<lb/>
昨夜蕊珠宫冰壺弄秋月不肯玉床眠鞭龍醉中發<lb/>
　　調張助甫三絶<lb/>
宦薄無勞問居然張長公何如擲手板一棹五湖東<lb/>
　　其二<lb/>
<pb n="KR4e0201_WYG_045-13a"/>
何限青山色當君對案時肯同山吏部長醉習家池<lb/>
　　其三<lb/>
遷客真難作看人眼亦勞爲言名士業飲酒讀離騷<lb/>
　　夏日抱痾十二絶句<lb/>
支枕時自言斯人有斯疾老作一蠧魚殘編送餘日<lb/>
　　其二<lb/>
傳聞三峽下白雪捲青天借得東鄰水潺湲亦可憐<lb/>
　　其三<lb/>
<pb n="KR4e0201_WYG_045-13b"/>
偶然片語出却拾寰中遺歌罷還自賞安用他人爲<lb/>
　　其四<lb/>
曉夢鐘欲殘故人枕邊别武夷山上雲白雪樓中雪<lb/>
　　其五<lb/>
雖攬千古書畏語千古事白日稍向西一事一垂淚<lb/>
　　其六<lb/>
病在何妨暑科頭鎮日眠莫言疎筆硯不索賣文錢<lb/>
　　其七<lb/>
<pb n="KR4e0201_WYG_045-14a"/>
世事久不聞偶傳北來耗逺志在東山一夕俱小草<lb/>
　　其八<lb/>
西林貝葉編東林竹葉酒問我西來意翻云醉中有<lb/>
　　其九<lb/>
客有攜枰者湛思入𤣥解忽悟歛子時人我俱安在<lb/>
　　其十<lb/>
客是華陽館仍云霅上來野夫名已盡只愛自銜杯<lb/>
　　其十一<lb/>
<pb n="KR4e0201_WYG_045-14b"/>
社酒鄉人至無言但一巵猶勝莫處士強我坐談詩<lb/>
　　其十二<lb/>
長卿故倦游藜牀壁間挂但喚尤老來青山隨意寫<lb/>
　　弔張處士墓不至而返因簡幼于仲君<lb/>
金閶十萬家盡醉呉山碧獨有王子猷迴橈墓田色<lb/>
　　其二<lb/>
念汝廬居地藤蘿使徑迷祇應今夜栢重見夜烏啼<lb/>
　郭山人六絶句<lb/>
<pb n="KR4e0201_WYG_045-15a"/>
　　五嶽真形圖<lb/>
汝到瑶池西披圖問阿母二室三花間可着王郎否<lb/>
　　杖<lb/>
僊骨日以輕何煩策扶老後夜驚雲飛棄龍在中道<lb/>
　　衲<lb/>
一衲長挂身寒暑了不渉肯學沈湘人秋江緝秋葉<lb/>
　　瓢<lb/>
偶從清潁得乞食焦山僧一飽便無事却挂焦山藤<lb/>
<pb n="KR4e0201_WYG_045-15b"/>
　　鋤<lb/>
十年理芝畎鐵作青蛇文復伴逺游去山山鋤白雲<lb/>
　　觚<lb/>
時攜一觚酒獨向花間醉不分汝南翁春風自天地<lb/>
　　彭城道中<lb/>
盡日山中行謂是山中客及逢往來者總負兹山色<lb/>
　　道過一嶺曰米花村其名頗雅因爲成一絶<lb/>
夾溪黄葉路三戸米花村車馬須臾事寒山日掩門<lb/>
<pb n="KR4e0201_WYG_045-16a"/>
　　東明道中木冰甚<lb/>
濃霜中夜零千林成霧淞却似江南時梅花惱清夢<lb/>
　　其二<lb/>
鮫淚滴青天萬樹珠相亞惟應拙宦人不作達官怕<lb/>
　　應在明中大水後問之<lb/>
可憐赤城霞釀作石梁水一郡垂欲魚卧龍猶未起<lb/>
　　朔日邑送薪盈庭感而有賦<lb/>
匏繫何煩惜膏明也並燒積時甘在下炊後始知勞<lb/>
<pb n="KR4e0201_WYG_045-16b"/>
　　其二<lb/>
本是爨下材叨君一分直不惜捐此身爲君佐鼎革<lb/>
　　其三<lb/>
念汝焦頭近憐余束濕同不才豈梁棟亦使秋山空<lb/>
　　其四<lb/>
只愛樵歌好那知有殺心分無焦尾日世自寡知音<lb/>
　　往返錢塘江戲爲問答<lb/>
九月錢塘浪無風也拍天儂今渡江去爲復住江邊<lb/>
<pb n="KR4e0201_WYG_045-17a"/>
　　其二<lb/>
朝指蕭山驛暮喚錢塘渡儂身不屬儂却似商人婦<lb/>
　　有感作<lb/>
世情令我出世事令我歸出處不闗我安能論是非<lb/>
　　題寒潭圖<lb/>
萬木俱避榮寒潭吐幽潔悠然見天根羣悴還成悅<lb/>
　　題雜畫<lb/>
白雲橋之上流水橋之下策蹇不肯前蒼龍峽中挂<lb/>
<pb n="KR4e0201_WYG_045-17b"/>
　　其二<lb/>
雲作斷續峯烟爲濃淡樹借問此中人寧知此中趣<lb/>
　　其三<lb/>
山色猶未斂藹然斜陽赤時有漁父來不妨一爭席<lb/>
　　其四<lb/>
濃碧䕃清漪可能不流睞釣自不得魚得亦不肯賣<lb/>
　　其五<lb/>
天河一夜雨染盡郊原緑頗怪出山雲時能礙游目<lb/>
<pb n="KR4e0201_WYG_045-18a"/>
　　其六<lb/>
儂愛峭帆風身愛且從容溪山任闊狹面面青芙蓉<lb/>
　　其七<lb/>
衡門晝長掩春草緑於積倘有問字過朝來見行跡<lb/>
　　其八<lb/>
秋氣自蕭索秋山殊不貧丹楓與翠栢往往媚行人<lb/>
　　其九<lb/>
白雲不肯住裊作出山狀中有朱衣人可是山中相<lb/>
<pb n="KR4e0201_WYG_045-18b"/>
　　其十<lb/>
嵯峨揷天峯偃蹇據地松峯那不出雨松已欲成龍<lb/>
　　其十一<lb/>
一樹兩樹丹千峯萬峯白無處覔酒家孤舟采寒碧<lb/>
　　其十二<lb/>
遥岑吐飛瀑如瀉銀河水本自愛人間翻落白雲裏<lb/>
　　題紫筠居三絶<lb/>
過雨千林濕髙齋色自肥籜龍一夜長片片紫雲飛<lb/>
<pb n="KR4e0201_WYG_045-19a"/>
　　其二<lb/>
新篁節未解已作干雲碧偶然三徑開錯擬揚雄宅<lb/>
　　其三<lb/>
長桑夙有尚自與此君宜不獨堅貞在兼令俗可醫<lb/>
　　襍夢三絶句<hi>夢三日而應</hi>
夜來㝱失官青山色爲動無那夢醒時此身還屬夢<lb/>
　　其二<lb/>
夢飲薊門酒忽復還鄉國猶勝覺後身匏繫太行北<lb/>
<pb n="KR4e0201_WYG_045-19b"/>
　　其三<lb/>
夢讀老親書醒來無一字稍覺孤枕寒惟殘兩行淚<lb/>
　江蘺館十絶句爲朱鴻臚在明題<lb/>
　　松齋<lb/>
鬱鬱齋畔松謖謖松下風儂如陶𢎞景日坐松風中<lb/>
　　雪廊<lb/>
三歩五歩廊千株萬株雪阿大故濯濯與雪鬭清絶<lb/>
　　石塢<lb/>
<pb n="KR4e0201_WYG_045-20a"/>
壘石爲環堵主人長作主行遍咸陽西誰識黄金塢<lb/>
　　江雲樓<lb/>
髙樓風不閉半欲藏江雲試問江干客或有雲中君<lb/>
　　筠房<lb/>
修竹不愛碧潤我牕中人欲知春雲坼寸寸吐龍鱗<lb/>
　　快閣<lb/>
披襟稱快哉天地雄風來何以金莖表吸取露一杯<lb/>
　　凝香室<lb/>
<pb n="KR4e0201_WYG_045-20b"/>
湘簾靜不捲芳篆縈如絲借問僊省吏得似含香時<lb/>
　　嘯臺<lb/>
欲與天籟爭披雲獨箕踞忽作鸞鳳音猶然徧千樹<lb/>
　　鶴院<lb/>
雖甘稻梁美終愛雲霄去蕙帳猶未空翮成且須住<lb/>
　　雨花菴<lb/>
兀坐浄名身時談香積因如花兩僊女知是散花人<lb/>
　　黄生填撫南牧馬所賦二絶句送之<lb/>
<pb n="KR4e0201_WYG_045-21a"/>
君過騰越峯駿骨隨龍化倘遇千里駒莫惜千金價<lb/>
　　其二<lb/>
調弓射堂下戲馬臺城側莫作王騎曹拄笏西山色<lb/>
　　題小景<lb/>
北垞帶南垞前帆銜後帆欲知何處泊斜日在松杉<lb/>
　　憩徐少卿墓<lb/>
宿草封雲壯髙杉背日寒客來無劒挂事往有琴彈<lb/>
　　題繡毬花<lb/>
<pb n="KR4e0201_WYG_045-21b"/>
暫以碧雲色微籠春月圓抛人暗香裏誤馬軟塵邊<lb/>
　　題畫蘭花<lb/>
處爲幽谷香出爲王者瑞不同百草歸秋風紉成佩<lb/>
　江行雜詠<lb/>
　　初出京口<lb/>
楚歌一聲發呉儂雙淚漣武昌應尚逺船是武昌船<lb/>
　　夜泊蘆夾迴望燕子磯<lb/>
風吹浩蕩去却在蘆江湄燕子磯頭月清光當待誰<lb/>
<pb n="KR4e0201_WYG_045-22a"/>
　　泊金陵<lb/>
不登鳳凰臺爲怯李家句聽說長干兒朋尊向臺去<lb/>
　　初發石頭<lb/>
亭亭逺山色入我船牕來鬭語雖不競那無酒一杯<lb/>
　　烈洲在江中樹頗多<lb/>
鬱鬱烈洲樹宛然江水間行人自不上妬殺道金山<lb/>
　　牛渚即采石也<lb/>
𤣥暉既遒往李白時一振請看滄江流萬古才不盡<lb/>
<pb n="KR4e0201_WYG_045-22b"/>
　　宣城道中阻水不得上<lb/>
夜不聞白猿朝不見白鷴<hi>皆太白詩中語</hi>忘却下江水錯恨戀<lb/>
舟山<lb/>
　　東西梁山一名天門山在江中<lb/>
東梁與西梁髵䰄雙虎頭可憐長江水分作川字流<lb/>
　　病中過銅陵遇雨<lb/>
江舘能收望漁磯亦罷罾誰憐伏枕客風雨過銅陵<lb/>
　　歴陽道中阻風<lb/>
<pb n="KR4e0201_WYG_045-23a"/>
進歩咫尺間一落不復上安得勒將軍爲我牽百丈<lb/>
　　江行熱無魚買戲成<lb/>
十日不嘗魚九日不却暑願作西南風吹儂轉鄉土<lb/>
　　余嘗夢登九華陽山磯可以見九華而病熱昏寐<lb/>
　　竟過志感<lb/>
九華九子秀十年夢寐間那知一夢覺頓失九華山<lb/>
　　過馬當<lb/>
人云下元府莫作馬當看自有天公仗那能問水官<lb/>
<pb n="KR4e0201_WYG_045-23b"/>
　　安慶道中<lb/>
平波細若剪逺岫膏於沐嗒坐舫齋中空翠時一撲<lb/>
　　過皖城<lb/>
不問江南北江風任往還杯中是何物青峭皖公山<lb/>
　　和尚磯在采石道士洑在蘄水小孤中立焉<lb/>
東是和尚磯西是道士洑那能教小姑不就彭郎宿<lb/>
　　祭小孤神祠作<lb/>
小孤有神祠亭亭大江中行人俱賽祭那得往來風<lb/>
<pb n="KR4e0201_WYG_045-24a"/>
　　彭澤顔明府來謁<lb/>
偶然折腰罷滿路青山看却笑陶彭澤何因便去官<lb/>
　　過潯陽<lb/>
功名侮余甚厭之不能舍試問廬山峯可曉白司馬<lb/>
　　望大孤山<lb/>
人言大孤醜不及小孤妍若向鄱陽去南風也繫船<lb/>
　　神鴉<lb/>
神鴉向千載依然少陵句不學栢臺烏臺遷烏亦去<lb/>
<pb n="KR4e0201_WYG_045-24b"/>
　　至李坪驛始見竹筏上居民連亘三十餘家云隨<lb/>
　　流上下作䕊治板行販<lb/>
何必問故鄉浮家任儂住一夜便風來盡呼鄰里去<lb/>
　　入黄州<lb/>
青衫曳地行雙眼鼻端看此豈翫世人憐爲世人翫<lb/>
　　青山磯<lb/>
武昌在前頭逡巡不肯去爲愛青山磯且對青山住<lb/>
　弇州四部稿巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百四十七</head> <lb/>
    <p>
<pb n="KR4e0201_WYG_147-1a"/>
欽定四庫全書<lb/>
　弇州四部稿巻一百四十七<lb/>
　　　　　　　　　　　明　王世貞　撰<lb/>
説部<lb/>
　　藝苑巵言四<lb/>
唐文皇手定中原籠葢一世而詩語殊無丈夫氣習使<lb/>
之也雪耻酬百王除兇報千古昔乘匹馬去今驅萬乗<lb/>
來差强人意然是有意之作帝京篇可耳餘者不免花<lb/>
<pb n="KR4e0201_WYG_147-1b"/>
草點綴可謂逺遜漢武近輸曹公<lb/>
中宗宴羣臣栢梁體帝首云潤色鴻業寄賢才又大明<lb/>
御㝢臨萬方和者皆莫及然是上官昭容筆耳内薛稷<lb/>
云宗伯秩禮天地開長寧公主云鸞鳴鳳舞向平陽太<lb/>
平公主云無心為子輒求郎閻朝隠云著作不休出中<lb/>
腸差無愧古<lb/>
明皇藻豔不過文皇而骨氣勝之語象則春來津樹合<lb/>
月落戌樓空語境則馬色分朝景鷄聲逐曉風語氣則<lb/>
<pb n="KR4e0201_WYG_147-2a"/>
翠屏千仞合丹嶂五丁開語致則豈不惜賢達其如髙<lb/>
尚心雖使燕許草創沈宋潤色亦不過此<lb/>
盧駱王楊號稱四傑詞㫖華靡固沿陳隋之遺骨氣翩<lb/>
翩意象老境超然勝之五言遂為律家正始内子安稍<lb/>
近樂府楊盧尚宗漢魏賔王長歌雖極浮靡亦有㣲瑕<lb/>
而綴錦貫珠滔滔洪逺故是千秋絶藝蕩子從軍獻吉<lb/>
改為歌行遂成雅什子安諸賦皆歌行也為歌行則佳<lb/>
為賦則醜<lb/>
<pb n="KR4e0201_WYG_147-2b"/>
五言至沈宋始可稱律律為音律法律天下無嚴於是<lb/>
者知虚實平仄不得任情而度明矣二君正是敵手排<lb/>
律用韻穏妥事不傍引情無牽合當為最勝摩詰似之<lb/>
而才小不逮少陵强力宏蓄開闔排蕩然不無利鈍餘<lb/>
子紛紛未易悉數也<lb/>
兩謝戲馬之什瞻冠羣英沈宋昆明之章問收睿賞雖<lb/>
才俱匹敵而境有神至未足遂槩平生也時小許公有<lb/>
一聮云二石分河寫雙珠代月移一聮亦自工麗惜全<lb/>
<pb n="KR4e0201_WYG_147-3a"/>
篇不稱耳沈宋中間警聮無一字不敵特佺期結語是<lb/>
累句中累句之問結語是佳句中佳句耳亦不難辨也<lb/>
沈詹事七言律髙華勝於宋員外宋雖㣲少亦見一斑<lb/>
歌行覺自陡健<lb/>
裴行儉弗取四傑懸斷終始然亦億中耳彼所重王勮<lb/>
王勔蘇味道者一以鉤黨取族一以模稜貶竄區區相<lb/>
位何益人毛髮事千古肉食不識丁人舉為談柄良可<lb/>
笑也<lb/>
<pb n="KR4e0201_WYG_147-3b"/>
杜審言華藻整栗小讓沈宋而氣度髙逸神情圓暢自<lb/>
是中興之祖宜其矜率乃爾<lb/>
梅花落處疑殘雪一句便是初唐柳葉開時任好風非<lb/>
再玩之未有不以為中晩者若萬楚五日觀伎詩眉黛<lb/>
奪將萱草色紅裙妬殺石榴花真婉麗有梁陳韻至結<lb/>
語聞道五絲能續命却令今日死君家宋人所不能作<lb/>
然亦不肯作于鱗極嚴刻却收此吾所不解又起句西<lb/>
施漫道浣春紗既與五日無干碧玉今時鬬麗華又不<lb/>
<pb n="KR4e0201_WYG_147-4a"/>
相比<lb/>
陳正字陶洗六朝鉛華都盡托寄大阮微加斷裁而天<lb/>
韻不及律體時時入古亦是矯枉之過開元彩筆無過<lb/>
燕許制冊碑頌舂容大章然比之六朝明易差勝而淵<lb/>
藻逺却敷文則衍徵事則狹許之應制七言宏麗有色<lb/>
而他篇不及李嶠燕之岳陽以後感慨多工而實際不<lb/>
如始興<lb/>
李于鱗評詩少見筆札獨選唐詩序云唐無五言古詩<lb/>
<pb n="KR4e0201_WYG_147-4b"/>
陳子昻以其古詩為古詩弗取也七言古詩唯杜子美<lb/>
不失初唐氣格而縱横有之太白縱横徃徃彊弩之末<lb/>
間雜長語英雄欺人耳此段褒貶有至意又云太白五<lb/>
七言絶句實唐三百年一人蓋以不用意得之即太白<lb/>
亦不自知其所至而工者頋失焉五言律排律諸家槩<lb/>
多佳句七言律體諸家所難王維李頎頗臻其妙即子<lb/>
美篇什雖衆隤焉自放矣余謂七言絶句王江陵與太<lb/>
白爭勝毫釐俱是神品而于鱗不及之王維李頎雖極<lb/>
<pb n="KR4e0201_WYG_147-5a"/>
風雅之致而調不甚響子美固不無利鈍終是上國武<lb/>
庫此公地位乃爾獻吉當於何處生活其㣲意所鍾余<lb/>
蓋知之不欲盡言也<lb/>
李杜光燄千古人人知之滄浪竝極推尊而不能致辨<lb/>
元㣲之獨重子美宋人以為談柄近時楊用脩為李左<lb/>
袒輕俊之士徃徃傅耳要其所得俱影響之間五言古<lb/>
選體及七言歌行太白以氣為主以自然為宗以俊逸<lb/>
髙暢為貴子美以意為主以獨造為宗以竒拔沈雄為<lb/>
<pb n="KR4e0201_WYG_147-5b"/>
貴其歌行之妙咏之使人飄揚欲僊者太白也使人慷<lb/>
慨激烈歔欷欲絶者子美也選體太白多露語率語子<lb/>
美多穉語累語置之陶謝間便覺傖父面目乃欲使之<lb/>
奪曹氏父子位耶五言律七言歌行子美神矣七言律聖<lb/>
矣五七言絶太白神矣七言歌行聖矣五言次之太白<lb/>
之七言律子美之七言絶皆變體間為之可耳不足多<lb/>
法也<lb/>
太白古樂府窈𡨕惝怳縱横變幻極才人之致然自是<lb/>
<pb n="KR4e0201_WYG_147-6a"/>
太白樂府<lb/>
十首以前少陵較難入百首以後靑蓮較易厭揚之則<lb/>
髙華抑之則沈實有色有聲有氣有骨有味有態濃淡<lb/>
深淺竒正開闔各極其則吾不能不服膺少陵<lb/>
髙岑一時不易上下岑氣骨不如達夫遒上而婉縟過之<lb/>
選體時時入古岑尤陡健歌行磊落竒俊髙一起一伏取<lb/>
是而已尤為正宗<lb/>
五言近體髙岑俱不能佳七言岑稍濃厚<lb/>
<pb n="KR4e0201_WYG_147-6b"/>
摩詰才勝孟襄陽由工入㣲不犯痕跡所以為佳間有<lb/>
失點檢者如五言律中靑門白社靑菰白鳥一首互用<lb/>
七言律中暮雲空磧時驅馬玉靶角弓珠勒馬兩馬字<lb/>
覆壓獨坐悲雙鬂又云白髪終難變他詩徃徃有之雖<lb/>
不妨白璧能無少損連城觀者須略𤣥黄取其神檢孟<lb/>
造思極苦既成乃得超然之致皮生擷其佳句真足配<lb/>
古人第其句不能出五字外篇不能出四十字外此其<lb/>
所短也<lb/>
<pb n="KR4e0201_WYG_147-7a"/>
居庸城外獵天驕一首佳甚非兩馬字犯當足壓巻然<lb/>
兩字俱貴難易或稍可改者暮雲句馬字耳<lb/>
李頎花宫僊𣑽物在人亡二章髙適黄鳥翩翩嗟君此<lb/>
别二詠張謂星軺計日之句孟浩縣城南面之篇不作<lb/>
竒事麗語以平調行之却足一倡三歎<lb/>
于鱗選老杜七言律似未識杜者恨曩不為極言之似<lb/>
非忠告<lb/>
靑蓮擬古樂府以已意已才發之尚沿六朝舊習不如<lb/>
<pb n="KR4e0201_WYG_147-7b"/>
少陵以時事創新題也少陵自是卓識惜不盡得本來<lb/>
面目耳<lb/>
謝氏俳之始也陳及初唐俳之盛也盛唐俳之極也六<lb/>
朝不盡俳乃不自然盛唐俳殊自然未可以時代優劣<lb/>
也<lb/>
七言絶句盛唐主氣氣完而意不盡工中晚唐主意意<lb/>
工而氣不甚完然各有至者未可以時代優劣也<lb/>
逺公遁跡廬山岑刻本下皆云開山幽居不惟聲調不諧<lb/>
<pb n="KR4e0201_WYG_147-8a"/>
抑意義無取吾弟懋定以為開士甚妙葢言昔日逺公<lb/>
遁跡之岑今為開士幽居之地開士見佛書<lb/>
盛唐七言律老杜外王維李頎岑參耳李有風調而不<lb/>
甚麗岑才甚麗而情不足王差備美<lb/>
六朝之末衰颯甚矣然其偶儷頗切音響稍諧一變而<lb/>
雄遂為唐始再加整栗便成沈宋人知沈宋律家正宗<lb/>
不知其權輿于三謝槖籥于陳隋也詩至大厯髙岑王<lb/>
李之徒號為已盛然才情所發偶與境㑹了不自知其<lb/>
<pb n="KR4e0201_WYG_147-8b"/>
墮者如到來函谷愁中月歸去磻溪夢裏山鴻鴈不堪<lb/>
愁裡聴雲山況是客中過草色全經細雨濕花枝欲動<lb/>
春風寒非不佳致隠隠逗漏錢劉出來至百年强半仕<lb/>
三已五畝就荒天一涯便是長慶以後手段吾故曰衰<lb/>
中有盛盛中有衰各含機藏隙盛者得衰而變之功在<lb/>
創始衰者自盛而沿之弊繇趨下又曰勝國之敗材乃<lb/>
興邦之隆幹熈朝之佚事即衰世之危端此雖人力自<lb/>
是天地間隂陽剥復之妙<lb/>
<pb n="KR4e0201_WYG_147-9a"/>
何仲黙取沈雲卿獨不見嚴滄浪取崔司勛黄鶴樓為<lb/>
七言律壓巻二詩固甚勝百尺無枝亭亭獨上在厥體<lb/>
中要不得為第一也沈末句是齊梁樂府語崔起法是<lb/>
盛唐歌行語如織官錦間一尺繡錦則錦矣如全幅何<lb/>
老杜集中吾甚愛風急天髙一章結亦㣲弱玉露凋傷<lb/>
老去悲秋首尾勻稱而斤兩不足昆明池水穠麗沈切<lb/>
惜多平調金石之聲㣲乖耳然竟當於四章求之<lb/>
李于鱗言唐人絶句當以秦時明月漢時闗壓巻余始<lb/>
<pb n="KR4e0201_WYG_147-9b"/>
不信以少伯集中有極工妙者既而思之若落意解當<lb/>
别有所取若以有意無意可解不可解間求之不免此<lb/>
詩第一耳<lb/>
有一貴人時名者嘗謂予少陵傖語不得勝摩詰所喜<lb/>
摩詰也予荅言恐足下不喜摩詰耳喜摩詰又焉能失<lb/>
少陵也少陵集中不啻有數摩詰能洗眼靜坐三年讀<lb/>
之乎其人意不懌去<lb/>
峨眉山月半輪秋影入平羌江水流夜發清溪向三峽<lb/>
<pb n="KR4e0201_WYG_147-10a"/>
思君不見下渝州此是太白佳境然二十八字中有峨<lb/>
眉山平羌江淸溪三峽渝州使後人為之不勝痕跡矣<lb/>
益見此老罏錘之妙<lb/>
摩詰七言律自應制早朝諸篇外徃徃不拘常調至酌<lb/>
酒與君一篇四聮皆用仄法此是初盛唐所無尤不可<lb/>
學凡為摩詰體者必以意興發端神情傅合渾融疎秀<lb/>
不見穿鑿之跡頓挫抑揚自出宫商之表可耳雖老杜<lb/>
以歌行入律亦是變風不宜多作作則傷境<lb/>
<pb n="KR4e0201_WYG_147-10b"/>
孟襄陽欲尋芳草去惜與故人違林花掃更落徑草踏<lb/>
還生韋左司身多疾病思田里邑有流亡愧俸錢雖格<lb/>
調非正而語意亦佳于鱗乃深惡之未敢從也<lb/>
太白鸚鵡洲一篇效顰黄鶴可厭吴宫晉代二句亦非作<lb/>
手律無全盛者惟得兩結耳總為浮雲能蔽日長安不見<lb/>
使人愁借問欲棲珠樹鶴何年却向帝城飛<lb/>
太白不成語者少老杜不成語者多如無食無兒舉家<lb/>
聞若欬之類凡看二公詩不必病其累句不必曲為之<lb/>
<pb n="KR4e0201_WYG_147-11a"/>
護正使瑕瑜不掩亦是大家<lb/>
七言排律創自老杜然亦不得佳蓋七字為句束以聲<lb/>
偶氣力已盡矣又欲衍之使長調髙則難續而傷篇調<lb/>
卑則易冗而傷句合璧猶可貫珠益艱<lb/>
楊用脩駁宋人詩史之説而譏少陵云詩刺淫亂則曰<lb/>
雝雝鳴鴈旭日始旦不必曰慎莫近前承相嗔也憫流<lb/>
民則曰鴻鴈于飛哀鳴嗷嗷不必曰千家今有百家存<lb/>
也傷暴斂則曰維南有箕載翕其舌不必曰哀哀寡婦<lb/>
<pb n="KR4e0201_WYG_147-11b"/>
誅求盡也敘饑荒則曰牂羊羵首三星在罶不必曰但<lb/>
有牙齒存所堪骨髓乾也其言甚辯而覈然不知嚮所<lb/>
稱皆興比耳詩固有賦以述情切事為快不盡含蓄也<lb/>
語荒而曰周餘黎民靡有孑遺勸樂而曰宛其死矣他<lb/>
人入室譏失儀而曰人而無禮胡不遄死怨讒而曰豺<lb/>
虎不受投畀有北若使出少陵口不知用脩何如貶剥<lb/>
也且慎莫近前承相嗔樂府雅語用脩烏足知之<lb/>
劉隨州五言長城如幽州白日寒語不可多得惜十章<lb/>
<pb n="KR4e0201_WYG_147-12a"/>
以還便自雷同不耐檢<lb/>
錢劉竝稱故耳錢似不及劉錢意揚劉意沈錢調輕劉<lb/>
調重如輕寒不入宫中樹佳氣常浮仗外峯是錢最得<lb/>
意句然上句秀而過巧下句寛而不稱劉結語匹馬翩<lb/>
翩春草緑邵陵西去獵平原何等風調家散萬金酬士<lb/>
死身留一劍荅君恩自是壯語而于鱗不錄又所未解<lb/>
李長吉師心故爾作恠亦有出人意表者然竒過則凡<lb/>
老過則穉此君所謂不可無一不可有二<lb/>
<pb n="KR4e0201_WYG_147-12b"/>
韋左司平淡和雅為元和之冠至於擬古如無事此離<lb/>
别不知今生死語使枚李諸公見之不作嘔耶此不敢<lb/>
與文通同日宋人乃欲令之配陶陵謝豈知詩者柳州<lb/>
刻削雖工去之稍逺近體卑凡尤不足道<lb/>
韋左司今朝郡齋冷是唐選佳境<lb/>
韓退之於詩本無所解宋人呼為大家直是勢利他語<lb/>
子厚於風雅騷賦似得一班<lb/>
退之海神廟碑猶有相如之意毛頴傳尚規子長之法<lb/>
<pb n="KR4e0201_WYG_147-13a"/>
子厚晉問頗得枚叔之情叚太尉逸事差存孟堅之造<lb/>
下此益逺矣<lb/>
子厚諸記尚未是西京是東京之潔峻有味者梓人傳<lb/>
柳之懿乎然大有可言相職居簡握要收功用賢在於<lb/>
形容梓人處已妙只一語結束有萬鈞之力可也乃更<lb/>
喋喋不已夫使引者發而無味發者冗而易厭奚其文<lb/>
奚其文<lb/>
張為稱白樂天廣大教化主用語流便使事平妥固其<lb/>
<pb n="KR4e0201_WYG_147-13b"/>
所長極有冗易可厭者少年與元稹角靡逞博意在警<lb/>
䇿痛快晩更作知足語千篇一律詩道未成慎勿輕看<lb/>
最能易人心手<lb/>
連昌宫辭似勝長恨非謂議論也連昌有風骨耳玉川<lb/>
月蝕是病熱人囈語前則任華後者盧仝馬異皆乞兒<lb/>
唱長短急口歌博酒食者<lb/>
唐人有佳句而不成篇者如孟浩然㣲雲澹河漢疎雨<lb/>
滴梧桐楊汝士昔日蘭亭無艶質此時金谷有高人尉<lb/>
<pb n="KR4e0201_WYG_147-14a"/>
遲斥夜夜月為青塜鏡年年雪作黑山花每恨不見入<lb/>
集中楊用脩嘗為青塚黒山補一首終不能稱近顧氏<lb/>
編國雅乃稱為用脩得意語可笑<lb/>
白香山初與元相齊名時稱元白元卒與劉賔客俱分<lb/>
司洛中遂稱劉白白極重劉雪裏髙山頭白早海中僊<lb/>
果子生遲沈舟側畔千帆過病樹前頭萬木春以為有<lb/>
神助此不過學䆒之小有致者白又時時頌李頎渭水<lb/>
自清涇至濁周公大聖接輿狂欲模擬之而不可得徐<lb/>
<pb n="KR4e0201_WYG_147-14b"/>
凝千古長如白練飛一條界破靑山色極是惡境界白<lb/>
亦喜之何也風雅不復論矣張打油胡釘鉸此老便是<lb/>
作俑<lb/>
劉禹錫作詩欲入餳字而以六經無之乃已不知宋之<lb/>
問已用押韻矣云馬上逢寒食春來不見餳劉用字謹<lb/>
嚴乃爾然其荅樂天而有筆底心猶毒杯前膽不豩豩<lb/>
呼闗反此何謂也<lb/>
欵頭詩目連變破船衞子如厠失猫白日見鬼固是謔<lb/>
<pb n="KR4e0201_WYG_147-15a"/>
語然亦詩之病<lb/>
元輕白俗郊寒島瘦此是定論島詩獨行潭底影數息<lb/>
樹邊身有何佳境而三年始得一吟淚流如并州及三<lb/>
月三十日二絶乃可耳又秋風吹渭水明月滿長安置<lb/>
之盛唐不復可别<lb/>
旨人有言元和以後文士學竒於韓愈學澁於樊宗師<lb/>
歌行則學放於張籍詩句則學矯激於孟郊學淺易於<lb/>
白居易學淫靡於元稹俱謂之元和體<lb/>
<pb n="KR4e0201_WYG_147-15b"/>
絶句李益為勝韓翃次之權德輿武元衡馬戴劉滄五<lb/>
言皆鐵中錚錚者猿啼洞庭樹人在木蘭舟真不减柳<lb/>
吳興迴樂峯一章何必王龍標李供奉<lb/>
可憐無定河邊骨猶是深閨夢裏人用意工妙至此可<lb/>
謂絶唱矣惜為前二句所累筋骨畢露令人厭憎葡萄<lb/>
美酒一絶便是無瑕之璧盛唐地位不凡乃爾<lb/>
劉駕馬上續殘夢境頗佳下云馬嘶而復驚遂不成語矣<lb/>
蘇子瞻用其語下云不知朝日昇亦未是至復改為瘦馬<lb/>
<pb n="KR4e0201_WYG_147-16a"/>
兀殘夢愈墜惡道<lb/>
杜詩善本勝者如把君詩過目作把君詩過日愁對寒<lb/>
雲雪滿山作愁對寒雲白滿山闗山同一照作闗山同<lb/>
一點娟娟戲蝶過閑幔作娟娟戲蝶過開幔曽閃朱旗<lb/>
北斗閑作曽閃朱旗北斗殷祇緣貧病人須棄作不知<lb/>
貧病闗何事握節漢臣迴作秃節漢臣回新炊間黄梁<lb/>
作新炊聞黄梁又麗人行珠壓腰衱穏稱身下有足下<lb/>
何所着紅蕖羅襪穿鐙銀皆泓渟有妙趣<lb/>
<pb n="KR4e0201_WYG_147-16b"/>
天闕象緯逼當如舊字作天闚閲咸失之穿鑿<lb/>
王勃河橋不相送江樹逺含情杜荀鶴承恩不在貎教<lb/>
妾若為容皆五言律也然去後四句作絶乃妙天寶妓<lb/>
女唱髙達夫開篋淚沾臆本長篇也刪作絶唱白居易<lb/>
曽與情人橋上别一首乃六句詩也亦刪作絶俱妙獨<lb/>
蘇氏欲去柳宗元遥看天際朱氏欲去謝𤣥暉廣平聴<lb/>
方籍二語吾所未解耳<lb/>
王摩詰酌酒與君君自寛人情翻覆似波瀾白首相知<lb/>
<pb n="KR4e0201_WYG_147-17a"/>
猶按劍朱門先達笑彈冠草色全經細雨濕花枝欲動<lb/>
春風寒世事浮雲何足問不如髙臥且加餐岑嘉州嬌<lb/>
歌急管雜靑絲銀燭金尊映翠眉使君地主能相送河<lb/>
尹天明坐莫辭春城月出人皆醉野戍花深馬去遲寄<lb/>
聲報爾山翁道今日河南異昔時蘇子瞻我行日夜見<lb/>
江海楓葉蘆花秋興長平淮忽迷天逺近青山乆與船<lb/>
低昻壽州已見白石塔短棹又轉黄茅岡波平風軟望<lb/>
不到故人乆立天蒼茫八句皆抝體也然自有唐宋之<lb/>
<pb n="KR4e0201_WYG_147-17b"/>
辨讀者當自得之<lb/>
岑參李益詩語不多而結法撰意雷同者幾半始信少<lb/>
陵如韓淮隂多多益辦耳<lb/>
謝茂秦謂許渾荆樹有花兄弟樂勝陸士衡三荆歡同<lb/>
株此語大瞶大瞶陸是選體中常人語許是近體中小<lb/>
兒語豈可同日<lb/>
宋延淸集中靈隠寺一律見駱賔王集落花一歌見劉<lb/>
希夷集所載老僧及害劉事余已有辨矣若究其詞氣<lb/>
<pb n="KR4e0201_WYG_147-18a"/>
格調則靈隠自當屬宋落花故應歸劉<lb/>
盧照隣語如衰鬢似秋天駱賔王語如候月恒持滿尋<lb/>
源屢鑿空絶似老杜<lb/>
僧皎然著詩式跌宕格二品一曰越俗一曰駭俗内駭<lb/>
俗引王梵志詩天公强生我生我復何為還你天公我<lb/>
還我未生時此俗語所不肻道者何以駭為<lb/>
杜紫㣲掊擊元白不減霜臺之筆至賦杜秋詩乃全法<lb/>
其遺響何也其詠物如僊掌月明孤影過長門燈暗數<lb/>
<pb n="KR4e0201_WYG_147-18b"/>
聲來亦可觀<lb/>
唐自貞元以後藩鎮富强兼所辟召能致通顯一時游<lb/>
客詞人徃徃挾其所能或行巻贄通或上章陳頌大者<lb/>
以希拔用小者以冀濡沫而干旄之吏多不能分别黒<lb/>
白隨意支應故剽竊雲擾謟諛泉涌取辦俄頃以為捷<lb/>
使事餖飣以為工至於貢舉本號詞塲而牽壓俗格阿<lb/>
趨時好上第巍峩多是將相私人座主密舊甚乃津私<lb/>
禁臠自比優伶闗節倖璫身為軍吏下第之後尚爾乞<lb/>
<pb n="KR4e0201_WYG_147-19a"/>
憐主司冀其復進是以性情之真境為名利之鉤途詩<lb/>
道日卑寧非其故<lb/>
人謂唐以詩取士故詩獨工非也凡省試詩類鮮佳者<lb/>
如錢起湘靈之詩億不得一李肱霓裳之製萬不得一<lb/>
律賦尤為可厭白樂天所載𤣥珠斬蛇并韓柳集中存<lb/>
者不啻村學䆒語杜牧阿房雖乖大雅就厥體中要自<lb/>
崢嶸擅塲惜哉其亂數語議論益工面目益逺<lb/>
樂府之所貴者事與情而已張籍善言情王建善徵事<lb/>
<pb n="KR4e0201_WYG_147-19b"/>
而境皆不佳<lb/>
還君明珠雙涙垂恨不相逢未嫁時可謂能怨矣宋人<lb/>
乃以繫雙羅襦少之若爾則所謂舒而帨帨兮毋使厖<lb/>
也吠可稱難犯之節乎哉<lb/>
義山浪子薄有才藻遂工儷對宋人慕之號為西崑楊<lb/>
劉輩竭力馳騁僅爾窺藩許渾鄭谷厭厭有就泉下意<lb/>
渾差有思句故勝之<lb/>
今人以賦作有韻之文為阿房赤壁累固耳然長卿子<lb/>
<pb n="KR4e0201_WYG_147-20a"/>
虚已極曼衍卜居漁父實開其端又以俳偶之罪歸之<lb/>
三謝識者謂起自陸平原然毛詩已有之曰覯閔既多<lb/>
受侮不少<lb/>
七言歌行長篇須讓盧駱恠俗極於月蝕卑冗極於津<lb/>
陽俱不足法也<lb/>
薛徐州詩差勝蔡邕州其佻矜相類蔡之譏四皓曰飄<lb/>
蕭鬢髮霜相似更出深山定是非薛之譏孔明曰當時<lb/>
諸葛成何事只合終身作臥龍二子功名不終亦略相<lb/>
<pb n="KR4e0201_WYG_147-20b"/>
等當是口業報<lb/>
晩唐詩押二樓字如山雨欲來風滿樓長笛一聲人倚<lb/>
樓皆佳又湘潭雲盡暮烟出<hi>時本皆作山</hi>巴蜀雪消春水來<lb/>
大是妙境然讀之便知非長慶以前語<lb/>
李義山錦瑟中二聮是麗語作適怨清和解甚通然不<lb/>
解則渉無謂既解則意味都盡以此知詩之難也<lb/>
謝茂秦論詩五言絶以少陵日出籬東水作詩法又宋人<lb/>
以遲日江山麗為法此皆學究教小兒號嗄者若打起<lb/>
<pb n="KR4e0201_WYG_147-21a"/>
黄鶯兒莫教枝上啼啼時驚妾夢不得到遼西與山中<lb/>
何所有嶺上多白雲只可自怡悦不堪持贈君一法不<lb/>
惟語意之髙妙而已其篇法圎𦂳中間増一字不得着<lb/>
一意不得起結極斬絶然中自紓緩無餘法而有餘味<lb/>
王少伯吳姬緩舞留君醉隨意青楓白露寒緩字與隨<lb/>
意照應是句眼甚佳<lb/>
王子安九月九日望鄉臺他席他鄉送客杯與于鱗黄<lb/>
鳥一聲酒一杯皆一法而各自有風致崔敏重一年又<lb/>
<pb n="KR4e0201_WYG_147-21b"/>
過一年春百嵗曽無百嵗人亦此法也調稍卑情稍濃<lb/>
敏重能向花前幾回醉十千沽酒莫辭貧與王翰醉臥<lb/>
沙塲君莫笑古來征戰幾人迴同一可憐意也翰語爽<lb/>
敏重語緩其喚法亦兩反<lb/>
賈島三月正當三十日與顧况野人自愛山中宿同一<lb/>
法以拙起喚出巧意結語俱堪諷詠<lb/>
靈武回天功推李郭椒香犯蹕禍始田崔是則然矣不<lb/>
知僖昭困蜀鳳時温李許鄭輩得少陵太白一語否有<lb/>
<pb n="KR4e0201_WYG_147-22a"/>
治世音有亂世音有亡國音故曰聲音之道與政通也<lb/>
大力者為之故足挽迴頽運沈幾者知之亦堪髙蹈逺<lb/>
引<lb/>
宋詩如林和靖梅花詩一時傳誦暗香疎影景熊雖佳<lb/>
已落異境是許渾至語非開元大厯人語至霜禽粉蝶<lb/>
直五尺童耳老杜云幸不折來傷嵗暮若為看去亂鄉<lb/>
愁風骨蒼然其次則李羣玉云玉鱗寂寂飛斜月素手<lb/>
亭亭對夕陽大有神采足為梅花吐氣<lb/>
<pb n="KR4e0201_WYG_147-22b"/>
詩格變自蘇黄固也黄意不滿蘇直欲凌其上然故不<lb/>
如蘇也何者愈巧愈拙愈新愈陳愈近愈逺<lb/>
歐陽公自言廬山髙明妃曲李杜所不能作余謂此非<lb/>
公言也果爾公是一夜郎王耳廬山髙僅玉川之淺近<lb/>
者無論其他只半壁見海日空中聞天鷄太白率爾語<lb/>
公能道否耶二歌警句如紅顔勝人多薄命莫怨春風<lb/>
强自嗟尋常閨閤不足形容明妃也耳目所及尚如此<lb/>
萬里安能制夷狄論學繩尺公從何處削去之乎拾來<lb/>
<pb n="KR4e0201_WYG_147-23a"/>
永叔不識佛理强闢佛不識書强評書不識詩自標譽<lb/>
能詩子瞻雖復墮落就彼趣中亦自一時雄快<lb/>
魯直不足小乗直是外道耳已墮傍生趣中南渡以後<lb/>
陸務觀頗近蘇氏而麄楊萬里劉改之俱弗如也謝臯<lb/>
羽㣲見翹楚鴻門行諸篇大有唐人之致<lb/>
讀子瞻文見才矣然似不讀書者讀子瞻詩見學矣然<lb/>
似絶無才者<lb/>
懶倦欲睡時誦子瞻小文及小詞亦覺神王<lb/>
<pb n="KR4e0201_WYG_147-23b"/>
剽竊模擬詩之大病亦有神與境觸師心獨造偶合古<lb/>
語者如客從逺方來白楊多悲風春水船如天上坐不<lb/>
妨俱美定非竊也其次裒覽既富機鋒亦圎古語口吻<lb/>
間若不自覺如鮑明逺客行有苦樂但問客何行之於<lb/>
王仲宣從軍有苦樂但問所從誰陶淵明鷄鳴桑樹顛<lb/>
狗吠深巷中之於古樂府鷄鳴髙樹顛狗吠深宫中王<lb/>
摩詰白鷺黄鸝近世獻吉用脩亦時失之然尚可言又<lb/>
有全取古文小加裁剪如黄魯直宜州用白樂天諸絶<lb/>
<pb n="KR4e0201_WYG_147-24a"/>
句王半山山中十日雨雨晴門始開坐看蒼苔色欲上<lb/>
人衣來後二句全用輞川已是下乗然猶彼我趣合未<lb/>
致足厭乃至割綴古語用文已陋痕跡宛然如河分岡<lb/>
勢春入燒痕之類斯醜方極模擬之妙者分岐逞力窮<lb/>
勢盡態不唯敵手兼之無跡方為得耳若陸機辨亡傅<lb/>
𤣥秋胡近日獻吉打鼓鳴鑼何處船語令人一見匿笑<lb/>
再見嘔噦皆不免為盜跖優孟所訾<lb/>
唐人詩云海色晴看雨鐘聲夜聴潮至周以言則云海<lb/>
<pb n="KR4e0201_WYG_147-24b"/>
色晴看近鐘聲夜聴長唐僧詩云經來白馬寺僧到赤<lb/>
烏年至皇甫子循則云地是赤烏分教後僧同白馬賜<lb/>
經時雖以剽語得名然猶未見大決撒獨李太白有人<lb/>
烟寒橘柚秋色老梧桐句而黄魯直更之曰人家圍橘<lb/>
柚秋色老梧桐晁無咎極稱之何也余謂中只改兩字<lb/>
而醜態畢具真㸃金作鐵手耳<lb/>
又有㸃金成鐵者少陵有句云昨夜月同行陳無已則<lb/>
云勤勤有月與同歸少陵云暗飛螢自照陳則曰飛螢<lb/>
<pb n="KR4e0201_WYG_147-25a"/>
元失照少陵云文章千古事陳則云文章平日事少陵<lb/>
云乾坤一腐儒陳則云乾坤着腐儒少陵云寒花只暫<lb/>
香陳則云寒花只自香一覽可見<lb/>
宋詩亦有單句不成詩者如王介甫靑山捫蝨坐黄鳥<lb/>
挾書眠又黄魯直人得交㳺是風月天開圖畫即江山<lb/>
潘邠老滿城風雨近重陽雖境涉小佳大有可議覽者<lb/>
當自得之<lb/>
昔人謂崔塗漸與骨肉逺轉於僮僕親逺不及王維孤<lb/>
<pb n="KR4e0201_WYG_147-25b"/>
客親僮僕固然然王語雖極簡切入選尚未崔語雖覺<lb/>
支離近體差可要在自得之<lb/>
談理而文質而不厭者匡衡談事而文俳而不厭者陸贄<lb/>
子瞻蓋慕贄而識未逮者<lb/>
文至於隋唐而靡極矣韓柳振之曰斂華而實也至於<lb/>
五代而冗極矣歐蘇振之曰化腐而新也然歐蘇則有<lb/>
間焉其流也使人畏難而好易<lb/>
楊劉之文靡而俗元之之文㫖而弱永叔之文雅而則<lb/>
<pb n="KR4e0201_WYG_147-26a"/>
明允之文渾而勁子瞻之文爽而俊子固之文腴而滿<lb/>
介甫之文峭而潔子由之文暢而平于鱗云憚于脩辭<lb/>
理勝相掩誠然哉談理亦有優劣焉茂叔之簡俊子厚<lb/>
之沈深二程之明當紫陽其稍冗矣訓詁則無加焉<lb/>
或謂紫陽齋居大勝拾遺感遇善乎用脩言之也曰靑<lb/>
裙白髪之節婦乃與靚粧袨服之冶女角色澤哉<lb/>
詩自正宗之外如昔人所稱廣大教化主者於長慶得一<lb/>
人曰白樂天於元豐得一人焉曰蘇子瞻於南渡後得<lb/>
<pb n="KR4e0201_WYG_147-26b"/>
一人曰陸務觀為其情事景物之悉備也然蘇之與白<lb/>
塵矣陸之與蘇亦刼也<lb/>
所以嵇中散至死薄殷周易安此語雖渉議論是佳境<lb/>
出宋人表用脩故峻其掊擊不無矯枉之過<lb/>
子瞻多用事實從老杜五言古排律中來魯直用生抝<lb/>
句法或拙或巧從老杜歌行中來介甫用生重字力於<lb/>
七言絶句及頷聮内亦從老杜律中來但所謂差之毫<lb/>
釐謬以千里耳骨格既定宋詩亦不妨看<lb/>
<pb n="KR4e0201_WYG_147-27a"/>
嚴滄浪論詩至欲如那叱太子析骨還父析肉還母及<lb/>
其自運僅具聲響全乏才情何也七言律得一聮云晴<lb/>
江木落時疑雨暗浦風多欲上潮然是許渾境界又晴<lb/>
暗二字太巧穉不如别本作空江别浦差穏<lb/>
嚴又云詩不必太切予初疑此言及讀子瞻詩如詩人<lb/>
老去孟嘉醉酒各二聮方知嚴語之當又近一老儒嘗<lb/>
詠道士號一鶴者云赤壁横江過青城被箭歸使事非<lb/>
不極親切而味之殆如嚼蠟耳<lb/>
<pb n="KR4e0201_WYG_147-27b"/>
元裕之好問有中州集皆金人詩也如宇文太學虛中<lb/>
蔡丞相松年蔡太常珪党承㫖懐英周常山昂趙尚書<lb/>
秉文王内翰庭筠其大㫖不出蘇黄之外要之直於宋<lb/>
而傷淺質於元而少情<lb/>
元詩人元右丞好問趙承㫖孟頫姚學士燧劉學士因<lb/>
馬中丞祖常范應奉德機楊員外仲𢎞虞學士集揭應<lb/>
奉徯斯張句曲雨楊提舉亷夫而已趙稍清麗而傷於<lb/>
淺虞頗健利劉多傖語而涉議論為時所歸亷夫本師<lb/>
<pb n="KR4e0201_WYG_147-28a"/>
長吉而才不稱以斷案雜之遂成千里<lb/>
元文人自數子外則有姚承㫖樞許祭酒衡吴學士澄<lb/>
黄侍講溍柳國史貫吴山長淶危學士素然要而言之<lb/>
曰無文可也<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_147-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百四十七<lb/>
</p>
<p>
</p>
  </div>
</body>
</text>
</TEI>
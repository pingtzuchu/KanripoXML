<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百三</head> <lb/>
    <p>
<pb n="KR4e0201_WYG_277-1a"/>
欽定四庫全書<lb/>
　弇州續稿巻一百三<lb/>
　　　　　　　　　　　　明　王世貞　撰<lb/>
文部<lb/>
　墓誌銘<lb/>
　　故醴陵令古愚胡君暨配江孺人合塟誌銘<lb/>
余里居數從州學正胡子大雅逰一日而胡子敝服束<lb/>
贄以謁也恠詰之悴其色久而始對曰唯先令君之棄<lb/>
<pb n="KR4e0201_WYG_277-1b"/>
諸孤也不肖弱未有立而族之子刑部郎公亷為傳之<lb/>
比者郡乗復傳之即縉紳先生以二傳故辱齒先令君<lb/>
而墓之石顧未有誌若銘也盖四十七年於今矣即不<lb/>
肖異日何以藉手地下唯公惠之一言逝者且不朽唯<lb/>
不肖之子孫亦且不朽余盖悲其意云夫家乗詳也郡<lb/>
乗公也為衷其事以誌胡之先自汴避難徙蘭溪明興<lb/>
徙湯溪之青陽遂定為湯溪人而其後有處士徳仁者<lb/>
能以義讓起其家自是世世受經術通顯而君父孟都<lb/>
<pb n="KR4e0201_WYG_277-2a"/>
公獨不仕君生而穎敏絶世九嵗能績文學使者試而<lb/>
奇之以屬博士為弟子時章文懿公懋倡理學東南下<lb/>
帷教授恒數百人孟都公率君納束脯焉甫試而與其<lb/>
從子大司空拯相甲乙諸生莫敢望君自是業益進號<lb/>
通明儒文懿公老矣其臯比將授君君弟子亦益進遂<lb/>
舉於郷試禮部不利歸而聞有傳王文成公學者君擔<lb/>
簦往謁以所得文懿公之學證之王公莫能難也為備<lb/>
賔主禮而别然君退未嘗不推王公以篤信其師説故<lb/>
<pb n="KR4e0201_WYG_277-2b"/>
不欲他受而引翼噓借所為聖道意深矣為舉子之十<lb/>
二年而謁吏部選得醴陵令醴陵居棘道民罷徭役吏<lb/>
因而槖君至剔之且令民得更代資力相劑嵗當輸絹<lb/>
千匹其羨十二悉省罷之持楚政者故别為科以上供<lb/>
稱君集父老諭之曰吾有去耳奈何以汝曹媚人竟拒<lb/>
弗應民藉是稍稍蘓而君遂用其間飭學宫崇麗譙諸<lb/>
雉堞坊宇橋道無不赫然一新其明年旱君詛於神以<lb/>
幽明相質責且請代民死遂㴻雨嵗稔其又明年蝗大<lb/>
<pb n="KR4e0201_WYG_277-3a"/>
饑君請庾榖賑之不待報即發民不厲嵗君於邑政一<lb/>
切以辨治聞而所重尤在節義若孝婦之曰丁張者旌<lb/>
其門復之民有母訟子者君感以天性相悔泣歸而以<lb/>
慈孝終君令醴陵之六嵗薦牒屢上當遷而一日忽移<lb/>
書臺使者乞骸骨歸士民驚莫知所謂相與攀遮於郭<lb/>
門之外而君竟去不顧跡其槖枵然空也君為人孝誠<lb/>
自天事父母極志物之養殁而柴毁又能為禮郷人化<lb/>
之嘗念其先墓遭播遷有湮弗知處者篳路剪棘窮日<lb/>
<pb n="KR4e0201_WYG_277-3b"/>
力以訪得一石而洗其文則八世祖季七窆也自是不<lb/>
為若敖餒矣貌温媺於交㳺中最為和坦所至藹然春<lb/>
風而稍渉非誼則侃然見色人亦竟莫敢以狎進也因<lb/>
自號曰古愚以見志云君歸之僅逾嵗而卒為嘉靖辛<lb/>
夘七月一日距其生成化巳亥十一月廿六日春秋五<lb/>
十有三配江氏蘭溪之垂岡令族也以篤孝慤共著閫<lb/>
内聲君卒而稱母誨諸子總齊家樞者又四十二年而<lb/>
以隆慶壬申終距其生成化辛丑夀最髙為九十四嵗<lb/>
<pb n="KR4e0201_WYG_277-4a"/>
子四長大臨娶張氏次大順繇貢補太學生次即大雅<lb/>
亦以貢選人髙等得襄陽通判母喪服除補彰徳坐公<lb/>
累讁今官學行政術蔚然有聲稱娶董氏次大醇今為<lb/>
清浦丞娶龔氏女二適諸生金華徐清蘭溪郭堯用孫<lb/>
男十四文明文熈大臨出也諸生文輝諸生文耀文冕<lb/>
大順出也諸生文忠太學生文恕諸生文愈諸生文懋<lb/>
太學生文志文憲大雅出也文謨文學諸生文兆大醇<lb/>
出也塟在青陽之何家橋隂余既巳誌之而三復歎曰<lb/>
<pb n="KR4e0201_WYG_277-4b"/>
胡君賢者也乃官不二命齒不下夀則何以瞑哉雖然<lb/>
君殁而玉立者丈夫子四君所知也又四十餘年而江<lb/>
孺人以大歸見而語曰幸不辱夫子之托是四子也成<lb/>
而三在仕籍矣君所不知者四子之子十有四而將齒<lb/>
籍者又什八也君可瞑矣胡孺人君齊也而又代君終<lb/>
穀而穴是以附書之銘曰<lb/>
為儒而醇為吏而循循不近榮醇不近名稱之曰古愚先生<lb/>
　　永城知縣張君暨配趙孺人合塟誌銘<lb/>
<pb n="KR4e0201_WYG_277-5a"/>
永城令張君之塟於某也而御史大夫潘公誌且銘之<lb/>
矣居十有五年而趙孺人卒其孤汝明將啟君之兆而<lb/>
合焉泣謂其子所敬曰母女也而賢是不可冺冺也夫<lb/>
女徳亡専也是又不可以遺我先君惟汝幸得事王先<lb/>
生夫以王先生之言天下莫不知今以若之故而徼惠<lb/>
於一辭以毋冺冺母而起十五年之枯而榮施之即孤<lb/>
死且不朽於是力疾强起屬事狀併以潘公之誌銘而<lb/>
所敬來伏謁固請余故巳悲其意而讀之則驚歎曰夫<lb/>
<pb n="KR4e0201_WYG_277-5b"/>
永城令也而何人吾先大夫之所同舉於郷者也令曰<lb/>
張君大魯字子守父教授公武母朱有丈夫子五君其<lb/>
仲也生而敏悟能受諸博士家言巳遂屬為文醇鬯有<lb/>
典則當是時家黄浦西而浦東大姓趙翁節者婦曰馬<lb/>
媪舉僅一女是為趙孺人婉嫕有志操翁内賢之且不<lb/>
欲逺嫁驟見君曰是子材可依也請於教授公館之然<lb/>
君業為博士弟子又不忍離父母晨以浦西而夕浦東<lb/>
者二載而諸所共束贄膏油之費孺人手裁之矣一旦<lb/>
<pb n="KR4e0201_WYG_277-6a"/>
復謂君何自苦日試兩險為吾能得之父母請偕子歸<lb/>
教授公素薄而又困儒不能問家人産君治於外而孺<lb/>
人治於内家稍稍起㑹教授公巳致仕其客日進君與<lb/>
孺人務飭酒漿脯<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>之類以待之教授公居恒詫吾取<lb/>
頥指而已不復問酒所自來巳而曰微仲氏誰予適也<lb/>
然君不以養故廢讀孺人亦不以養故廢資君讀君用<lb/>
是試輙髙等至辛夘遂成郷薦然計偕上南宫輙報罷<lb/>
中持教授公與母朱喪易戚偕至時人稱之君既以儒<lb/>
<pb n="KR4e0201_WYG_277-6b"/>
起家諸昆季所倚不忍析而孺人力佐之以是且數年<lb/>
㑹有所不能己乃竟析而君第取其瘠者孺人得稍移<lb/>
居近趙翁馬媪而趙翁且老無子孺人謀為置貳馬媪<lb/>
意難之孺人徐説曰女幸奉二大人遺體然不知女之<lb/>
子何姓女既不獲稱大人後所為後者異父母孰與夫<lb/>
一父者即異母可飽饗也媪稍悟其貳果舉一子趙翁<lb/>
謂孺人曰是兒女所舉也吾老矣復為我父之於是夷<lb/>
其第於汝明名之曰汝修而冒張姓孺人之撫愛之過<lb/>
<pb n="KR4e0201_WYG_277-7a"/>
汝明也君既七試七不利乃仰天歎曰命矣夫吾姑借<lb/>
以酧吾志謁選歸徳之永城甫二月而冦師尚詔反所<lb/>
攻剽城邑逆奔潰汴宋大震尚詔擁衆而南揚言曰吾<lb/>
得鳳陽一宗人佐之以定天下既逼永城而宗人以逮<lb/>
錮鳳陽者事急叩城請入衆竊難曰是不延敵耶君曰<lb/>
使賊得之憂且大趣内之而編吏士授兵立睥睨間使<lb/>
弱者供饋為立束約申賞罰賊環城而攻者十餘匝三<lb/>
晝夜不休矢石蝟集君褒衣行巡示以整暇賊知不可<lb/>
<pb n="KR4e0201_WYG_277-7b"/>
拔乃解去君散驍悍尾之頗有斬獲而賊以逗遛故為<lb/>
大兵所跡立破論功詔賜帑金君乃察夷傷召流散課<lb/>
耕均役民忘其勞亡何有治河中丞之使者至而横恚<lb/>
君簡之中以飛語君不辯移疾歸永城父老泣留君君<lb/>
笑曰志寧能盡酧耶巳矣孺人迎勞君謂坐南榮擇虱<lb/>
何如夜行圍城時也君有所進客中饋之事益飭乃自<lb/>
喜謂幾希先教授公矣自君之卒而孺人益勤操内秉<lb/>
汝明巳長則顓勵汝修於學而汝明之子所敬亦勝學<lb/>
<pb n="KR4e0201_WYG_277-8a"/>
則又齒於汝修俾互師友焉孺人篝燈而課之不夜分<lb/>
不寢也汝修以是取郷薦所敬亦彬彬邑諸生云孺人<lb/>
性絶工巧諸裁剪刺綉奇麗一過目即能之温慈儉勤<lb/>
自少至老如一日君得夀六十有一孺人七十而又五<lb/>
子一即汝明入太學為鴻臚序班娶於陶孫男三長即<lb/>
所敬娶於唐次所藴娶於潘次所效尚幼孫女三適太<lb/>
學生王潤劉光祚趙一辛曽孫男女各一尚幼志狀之<lb/>
畧云爾余乃言曰師氏反余時守尚書郎聞之其破歸<lb/>
<pb n="KR4e0201_WYG_277-8b"/>
徳盖甲者出堂隍中立殺一署郡僚而諸屬城皆膽裂<lb/>
矣張君以一書生甫下車鼔不教之民而與之角賊不<lb/>
獲進用是遂破敗君之功豈淺小哉藉令君不遽罷異<lb/>
時開府西北間何患强敵也張孺人不私其外家有以<lb/>
婉啓趙後以慈保趙孤抑何久至也哉故為誌而又銘<lb/>
之其辭曰<lb/>
君子謂張也郎而大臣謂趙也婦而丈夫非以其才戡難<lb/>
而智立孤耶其合也生氣猶凜凜而不為塚中之枯於戲<lb/>
<pb n="KR4e0201_WYG_277-9a"/>
　　承徳郎禮部主客司主事浮山梁公暨配楊安人<lb/>
　　　合塟誌銘<lb/>
主客公以萬厯癸酉卒卒之明年而塟塟而中丞龎公<lb/>
尚鵬志且銘之矣又二年所而子紹績上書乞錄故大<lb/>
王父文康公䕃不報滯留京師久之為萬厯巳夘公之<lb/>
配張安人復卒其明年二月不佞里居以病謝客而紹<lb/>
績苴杖來謁請曰是將合我先安人之兆於主客公也<lb/>
敢以不朽請夫主客公之事則龎中丞巳詳之雖然公<lb/>
<pb n="KR4e0201_WYG_277-9b"/>
余友也嚮者嘗一㑹於江都與吳舍人國倫浮白論心<lb/>
者數日而後别當是時公内薄任子不肯就而南憩吳<lb/>
閶出其秇贄故翰林待詔文徴仲文君大奇之謂詩書<lb/>
畫三絶非子也耶行且無我因盡出其門下知名士與<lb/>
㳺而公用是名籍籍矣後數年竟以任子得中書舍人<lb/>
一時任子得中書舍人借家聲飾騶怒馬用安成臨汝<lb/>
之勝相髙而公王父文康公以少師居端揆者一紀餘<lb/>
皇考驃騎公次攄握閫政公負文武勲閥顧獨折節為<lb/>
<pb n="KR4e0201_WYG_277-10a"/>
雅馴而又性好客客至則談談久則酒酒半則詩詩成<lb/>
則書書所不盡則畫公畫出董北苑吳仲主雜得文氏<lb/>
三之一書法㑹稽若吳興文氏中上錯詩取達意合者<lb/>
人以為有唐風而酒徳尤温洽即丙夜靡倦色談及國<lb/>
家典故前輩文獻纚纚若按譜時畫地而筴世務蹙額<lb/>
訴民間癏疚靡所不深味也乃至行酒籌顧誤曲風流<lb/>
藹如矣以故益得士大夫聲三事以下咸敬愛之而公<lb/>
繇是稍發舒乃葺故文康公祠墓従三館得其遺疏併<lb/>
<pb n="KR4e0201_WYG_277-10b"/>
詩文梓之以傳公雖居間曹無所表見而其任職强力<lb/>
逾於前後數公諸請誥勅軸雖冗散貧悴者公以次給<lb/>
之毋令胥吏得上下緩急而其再奉使留都若雲間所<lb/>
至以文彩照映一方中間入司㑹試簾以外事有敏辦<lb/>
聲再用考最及登極恩封母卜自太孺人而贈為太安<lb/>
人張安人亦再封如卜最後滿考進禮部主事仍行中<lb/>
書舍人事尋使山東復道吳閶迂百里而過余弇州園<lb/>
握手汍瀾久之盖是時别而僅以聲聞者二十年矣因<lb/>
<pb n="KR4e0201_WYG_277-11a"/>
相與卜夜弄舟分韻酧唱歡然甚樂也巳而又泫然如<lb/>
初公甚肥而勇於進匕箸然察其舌本澁有若痰悶者<lb/>
歸未幾果屬末疾稍間㑹所攜牡丹數種盛花喜召客<lb/>
飲疾復發遂卒嶺南故無牡丹即有所移植亦不花花<lb/>
而不利其主者數矣公弗信也暨公卒而凡再屬主其<lb/>
主輙死異哉盖紹績與公之客張復云公卒之年六十<lb/>
有五張安人少於公一嵗故丞相曲江公後也公以讀<lb/>
書幹家蠱幾殆安人兢兢治湯藥旦夕籲天請代曰寧<lb/>
<pb n="KR4e0201_WYG_277-11b"/>
無我無夫是無梁氏也公竟起而奉其嫡母鄭太夫人<lb/>
生母卜太安人皆以孝聞事塟如禮則安人相之客過<lb/>
公為具咄嗟而辦毋論不時盖毋令罍恥則安人司之<lb/>
公每置貳安人輙為酒賀毋使虞於抱衾舉一子女安<lb/>
人輙子女之以故公有丈夫子六為貳舉者五有女六<lb/>
為貳舉者一婚嫁皆名族諸倩中有官御史者盖公之<lb/>
多子女則安人成之安人後公六年卒得夀六十公别<lb/>
號羅浮山人人稱之曰浮山其先世名代子女孫曽之<lb/>
<pb n="KR4e0201_WYG_277-12a"/>
詳具龎中丞誌中銘曰<lb/>
太師赫赫佐昌隆誰其後之主客公主客嶽嶽司絲綸誰為之内<lb/>
張安人大羅之岡鬱纍纍公率其偶朝太師而室而穴榖則宜<lb/>
　　承徳郎廣西太平府通判王君墓誌銘<lb/>
當甲戌之冬仲余以家返儀真别而西治鄖與故曹太<lb/>
史大章飲王氏圃王之長而儁者曰太平通判君汝奇<lb/>
不及㑹而圃傍居人頗能稱其好行徳有鄉政盖六年<lb/>
而為庚辰之夏仲而王君之三子來謁則君以丙子四<lb/>
<pb n="KR4e0201_WYG_277-12b"/>
月死矣是且塟而介同年苑馬卿韓公子允之書與狀<lb/>
請曰嚮者卒卒亡一面然未嘗湏㬰不自悔不得事公<lb/>
也而巳矣其幸以誌銘慰地下而坐有曽將軍清者曰<lb/>
吾故嘗識王君王君叅閩閫甚賢而才幕府嘗嘉之欲<lb/>
薦以郡丞攝治軍而㑹君自得太平去故不果余善韓<lb/>
公與曽將軍而臆圃傍居人語迺許之王君之為王自<lb/>
瑯琊實與余共始而其别為宋學士禹偁至元為御史<lb/>
中丞關後讁豐城令老焉而遂為豐城之槎溪里人其<lb/>
<pb n="KR4e0201_WYG_277-13a"/>
别復為二而皆稱甲至君之大父威商儀真以信義著<lb/>
其地而迪功郎仕繼而益廓大之遂復稱儀真甲迪功<lb/>
者君父也君少穎敏工屬文歸省墓豐城補其郡博士<lb/>
弟子巳還儀真例進太學上舍時南海倫公以訓為祭<lb/>
酒試君而異之置髙等自是每試輙髙等而其應應天<lb/>
試則北中間嘗與名矣㑹應天尹有所進太學之數屈<lb/>
而君放罷仰天歎曰丈夫乃為三尺棘地困哉且身在<lb/>
何虞官盖七試而就吏部選人復以髙等得閩之都司<lb/>
<pb n="KR4e0201_WYG_277-13b"/>
㫁事㫁事不恒𨽻都司諸曹長皆得委署而君以才故<lb/>
受署獨劇嘗辨鎮東衛將與長樂丞誣獄臺使諸曹長<lb/>
益才君時屬邑婁闕令而鳬冦充斥君遂出署懐安己<lb/>
署連江君所至増陴浚湟簡募士什伍彌縫多設覆郷<lb/>
落間以待冦聞之逡巡遁去而連江之魁曰山菩老釋<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者雖己遁然不能亡出没君跡其所遣諜誘而縛<lb/>
之幕府下書旌君遂移填和平戍和平故近潮其民易<lb/>
為盜鈔君多設條教誘示之使為良而縛其黠前後三<lb/>
<pb n="KR4e0201_WYG_277-14a"/>
十七人咸置之理盖曽將軍云幕府所欲薦君者以此<lb/>
而君至太平則假守事太平地絶逺諸屬州都結萬承<lb/>
全茗他陵思同皆土夷鷙而醟利狡焉思啟封疆相尋<lb/>
於戈盾君謂毋恣臆三尺閣女頸不貸女有所部按情<lb/>
實立剖諸酋吏惴惴赴府受約束曰是假守也而真即<lb/>
真守將奈我何君乃以間修功令創馬貢議折賦清編<lb/>
册郡人歌之曰天畀使君以蘇我人胡不即真然君竟<lb/>
念其父母年且老再移疾乞歸幕府臺司固留之不得<lb/>
<pb n="KR4e0201_WYG_277-14b"/>
君歸而迪功公與母况孺人尚無恙當是時諸弟汝章<lb/>
拜民爵汝彦倅岳汝立監事光禄君偕與踆踆北面上<lb/>
食酒漿諸孫皆相率為共謹郷人謂君家於萬石君亡<lb/>
異當繇秩少孫耳詔舉異材有司欲以君名上不果而<lb/>
㑹况孺人卒君痛毁骨立當塟天大雨君號哭扶服行<lb/>
泥中感疾五日而絶距其生正徳丁丑春秋六十君背<lb/>
迪功公之踰年而迪功公亦卒初娶於敖無子繼饒孺<lb/>
人舉四子朝寵娶劉舉孫曰道淳朝宣娶胡舉孫曰道<lb/>
<pb n="KR4e0201_WYG_277-15a"/>
潤道淵俱太學生朝宜娶饒朝寀娶裴俱邑諸生而俱<lb/>
朗秀有聲實朝寵朝宣朝宷來乞余文者也君字薦甫<lb/>
别號劔溪汝奇其諱邑之西四十里岳家山其墓銘曰<lb/>
縣官不女格而夭女容何必減黄次公雖然循吏嶺右<lb/>
栁栁州風六十死孝郎中建同椿兮蘐兮髙朗令終棣<lb/>
蕚叢叢芝蘭芃芃疇儷女豐其即安而宫<lb/>
　　文林郎寧陵知縣秦君墓誌銘<lb/>
王子曰余盖讀寧陵令狀三太息焉夫士居平佔畢家<lb/>
<pb n="KR4e0201_WYG_277-15b"/>
塾中目不有身外事而一旦廷諍逆乳虎怒以冀脱其<lb/>
親於死彼固知有親而己垂死而脱之乃垂脱而竟不<lb/>
免於死何也則天也明格非得進士不成宦寧陵令之<lb/>
在公車也其氣豪視進士將取諸槖而竟尼之至頫首<lb/>
而就選人格彼豈以一令沾沾誠有所感慨於法吏思<lb/>
欲矯而用焉甫為令而即稱良甫為良而即奪之以死<lb/>
何也則又天也天之欲篤人材易易耳顧獨於寧陵令<lb/>
若甚難者又何也寧陵令者秦君霑也秦之為秦自學<lb/>
<pb n="KR4e0201_WYG_277-16a"/>
士觀塟於錫山下其處者望於錫而其别望於華亭於<lb/>
上海於崑山上海之秦世業農居九團鎮逺祖曰知微<lb/>
而宗人裕伯以才畧聞髙皇帝手書徴之為翰林待制<lb/>
自是在上海者盖重知微之子曰大成又五傳而為君<lb/>
父閒雲公奎娶於王卒亡子再娶復為王而舉二子君<lb/>
其仲也生而頎晳疎眉目少長穎敏端重儒步詳視有<lb/>
大人度故詹事陸公深驟見異之謂閒雲公是子也必<lb/>
亢而宗君年十二而閒雲公負俠躁為義念多忤且及<lb/>
<pb n="KR4e0201_WYG_277-16b"/>
禍俾君依崑山之族兄東城氏以居遂大肆力問學屬<lb/>
文矯勁有氣力居恒謂文不根理胡以文學不能治心<lb/>
胡以學而其隃舞勺補博士弟子試輙嶷然前列矣閒<lb/>
雲公亦來稱崑山人而崑之宗狡隂中以法展轉成大<lb/>
獄獄益急君投諜訴御史御史巳有所入怒君趣大杖<lb/>
格之十五君挺立侃侃縷辨不少挫御史不能君何擯<lb/>
之出而召郡獄吏移閒雲公深獄且為日置之死君度<lb/>
事巳急則伺吏且入府探衵衣得病狀而閒雲公姓名<lb/>
<pb n="KR4e0201_WYG_277-17a"/>
在焉君拳之蹴之與俱入哭白太守曰父中讐非法也<lb/>
而今又不死法而死吏意將快讐何太守問而憐之入<lb/>
為君謝御史稍露其寃得移輕獄久之君復白於决獄<lb/>
使者已解而閒雲公病困死矣君痛甚欲從死不得骨<lb/>
立而治喪滿三載復補博士弟子君自父獄起逮喪首<lb/>
尾七載家與書俱且廢而其試有司益利名日益髙下<lb/>
帷講誦諸生束脩足以養母王矣尋舉郷試明年下第<lb/>
歸君之婁下第則以文太奇故而是時相國華亭公故<lb/>
<pb n="KR4e0201_WYG_277-17b"/>
與君有連歎曰奈何猥以三百人前此子也使人謂君<lb/>
毋戀此佔畢幸為我就一官吾能任之君謝不敢盖華<lb/>
亭公致其事之數年而君始逡巡選人其令為閩之徳<lb/>
化時民久中倭多流徙君至則首覈戸冊均徭稅毋使<lb/>
勢姦得籍窟而其治秋賦一以誠號之民輸賦恐後且<lb/>
謂不及君受力後誰為寛我者而君於積穀訓士繕陴<lb/>
不為一切苟簡以徼口譽學宫僻且毁久矣師生無所<lb/>
於肄止意君必且新之而疑其眘於興難發言君乃慨<lb/>
<pb n="KR4e0201_WYG_277-18a"/>
然召邑豪長者諭之故為捐奉先之豪長者爭自奮僅<lb/>
踰嵗而學徙於吉壤鉅麗倍昔君宦聲方隆隆起而母<lb/>
王以疾聞君憂之甚即日解印綬移文兩臺乞休兩臺<lb/>
意惜之不即許而訃至矣君歸毁痛幾滅性喪塟以禮<lb/>
服除復就選人得今寧陵寧陵故汴宋間饒邑也以媚<lb/>
事令得一假色為幸君乃前立束曰非公務而入邑門<lb/>
者以非時請面者毋論尺縷升粟三木嚢女自是竟令<lb/>
任毋私謁而邑有大盜剽攻掘冡得富人屍以要其家<lb/>
<pb n="KR4e0201_WYG_277-18b"/>
弗遂則磔而暴之野更兩令不能得公授方畧立捕僇<lb/>
之一時翕然稱神明君既以材諝獲上下心而獨屯田<lb/>
僉事某者隂風君為公歛饋君謂人曰令不識歛亦不<lb/>
識饋竟不應而睢陽衛來欲侵邑民地君恚曰蕞爾邑<lb/>
而令衛共之且吾民詎堪受老兵役把耒耶移書辨於<lb/>
上咸直君而獨僉事某以衘故兩持之君邑邑不樂俄<lb/>
得疾猶理事如平時後先所遇他務理剖立斷獨至獄<lb/>
而重持之不己曰嚮者吾父之獄起吾仰視堂上人以<lb/>
<pb n="KR4e0201_WYG_277-19a"/>
為人耶而狼虎國家奈何以民命付狼虎為今吾坐堂<lb/>
上庸詎知堂下之不狼虎我也且我一忮萌而其家已<lb/>
哭矣以故君所至負嚴明聲而不殘君病之踰月而卒<lb/>
不起始君之去徳化也蹩蹩徒步郭門徳化士大夫吏<lb/>
民哭而送之填道歸與其長者謀尸君而祝之及其去<lb/>
寧陵戢一棺廣栁車其士大夫吏民哭填道有加歸而<lb/>
與其長者謀則屋巳棟矣且合而祠諸臺矣王子曰吾<lb/>
見夫令而拜尺一召者以京朝官行者則道哭生祀有<lb/>
<pb n="KR4e0201_WYG_277-19b"/>
之未聞以施喪歸者也即喪歸有之未聞以施逝者也<lb/>
有之自秦君始可以觀秦君矣且夫君不能得之天乃<lb/>
能得之二邑人夫狀君者君子伯寅也伯寅又言君倜<lb/>
儻急人難逾於己其在公車時所排解重於當路而不<lb/>
責報閒雲公卒推其業悉以讓其伯子筠峰君又嘗念<lb/>
食於東城氏而亡後也捐槖塟之且祔諸家廟云君於<lb/>
學好象山陽明二先生於文好莊周左氏司馬遷於政<lb/>
術好陸贄夫士有此三好而未覩厥詣也惜哉君字光<lb/>
<pb n="KR4e0201_WYG_277-20a"/>
甫改字起仁最後字君甫别號曰恒山最後號觀恒道<lb/>
人娶於張為興業令詔女子男三伯洪娶龔冲女繼娶<lb/>
鄔之章女伯寅娶詹事府録事王定鼎女俱博士弟子<lb/>
仲黙娶諸生顧允燾女女二適諸生王泰亨太學生潘<lb/>
允升孫男一徳茂為伯洪出君卒以萬厯戊寅六月十<lb/>
二日距其生正徳己夘得年六十塟以戊辰某月邑三<lb/>
十保宇字之新阡銘曰<lb/>
再為令而稱良能使其人尸而頌諸以為達則不足以<lb/>
<pb n="KR4e0201_WYG_277-20b"/>
為不達則有餘<lb/>
　　從兄詹事府主簿振菴府君暨配虞孺人合葬誌銘<lb/>
余兄詹簿君之卒也盖後虞孺人九嵗云而孺人未克<lb/>
塟也其孤一夔苴杖而拜且哭曰嚮者謀塟母而不得<lb/>
之先君子之命兹者得之先君子之治命曰其改卜壤<lb/>
於是改卜壤兆而治外柙且有日矣敢以二逝者之不<lb/>
朽請嗚呼余兄有大人志而弗及逞余嫂有婦徳而弗<lb/>
及闡則余小子隠怛焉昔余王父之獻司馬績也法當<lb/>
<pb n="KR4e0201_WYG_277-21a"/>
得任子以屬君父父固辭曰癖佚不能事君長君以嫡<lb/>
孫受之九嵗入太學自君之少時則用强有力聞能馭<lb/>
惡囓馬馳回中陿道骨騰肉飛觀者辟易未幾折節讀<lb/>
書為文日數紙居恒謂丈夫當自致青雲奈何藉父兄<lb/>
得官即冠而沐㺅寧不愧耶而竟以文過奇故十上秋<lb/>
試輙不利最後始强就選人拜南京詹事府主簿詹簿<lb/>
居假而資清貴亡公讁可以坐取金紫公顧不樂也㑹<lb/>
倭大入江以東所至糜爛公乃再上書極詆諸用事者<lb/>
<pb n="KR4e0201_WYG_277-21b"/>
養冦狀請得改戎弁分大司馬一餘皇任必手馘酋首<lb/>
鯨波間諸公陽壯君而迂之行留部試君頗不讐君念<lb/>
且見廢與禮部郎沈君相約搆大藥黄金可立就而又<lb/>
不讐遂棄其官歸當是時君父静菴先生與龔孺人方<lb/>
東西走避倭不暇問産而君計所受産為腴田二千𤱔<lb/>
悉以上之官佐軍興費兩臺交旌之而君父意大窘㑹<lb/>
予之先君子方在事乃走謀以解居恒謂君有官而故<lb/>
失之吾老矣忍死以待一命之褒而乃爾寂寂雖不盡<lb/>
<pb n="KR4e0201_WYG_277-22a"/>
露於君君亦微覺之益怏怏不樂㑹君父母相繼老夀<lb/>
死君既𦵏乃歎曰丈夫身自有耳吾欲以七寸管博一<lb/>
公車名不得及欲以重吾父母不得受大父所予官欲<lb/>
自見以少報大父不得屬盜鼎沸吹簫子往往萬戸侯<lb/>
而老我所讀書欲覔少武功爵不得沈郎詭吾且冲舉<lb/>
而罏間一刀匕不得竟安用此身為於是益薄先業田<lb/>
宅苑沼花木聲伎之屬皆漫為不訾省而性伉直輕樹<lb/>
矛㦸筆札間黠族重起獄相窘以是益大困君不喜衣<lb/>
<pb n="KR4e0201_WYG_277-22b"/>
綺麗其食或起麵餅麥飯冷淘至斗許要以取足而已<lb/>
為古文辭捉筆輙就矻矻有氣骨然不甚好之其好獨<lb/>
圍碁相馬以是終其身君諱世徳字求美始署其室曰<lb/>
紹堂凡數更而最後復曰振菴盖深寓意焉嗚呼君所<lb/>
謂有大人志而弗及逞者也孺人虞姓諱某字順卿虞<lb/>
與王族抗甲而王父少叅公與余王父同年相善因以<lb/>
字君孺人婉嫕修内行其於經史子説諸家靡不曉尤<lb/>
閑女紅中饋之事君既剛矯自好孺人善調之能因事<lb/>
<pb n="KR4e0201_WYG_277-23a"/>
為功尤能得舅姑意和聲色而薦之所接遇妯娌姊姒<lb/>
及所不悦於君見孺人則解曰吾不難齕此子獨奈賢<lb/>
婦何其弱者曰吾幸而遘孺人安敢復修君怨也臧獲<lb/>
大小即為君所勞苦得孺人一言曰吾再願為孺人死<lb/>
而何勞苦計為盖終孺人身君寡内外郄己孺人用冢<lb/>
婦承家秉嵗時義莊墓祭合饗牷腯漿㫖性好施予即<lb/>
槖恒枵然而王之族所匄亡弗遂者虞之族亡弗潤者<lb/>
以至尺帛斗粟三尺之童取之若寄帑或不給則脱簮<lb/>
<pb n="KR4e0201_WYG_277-23b"/>
珥質庫繼之矣日者君嘗歎咤語余妻亡而後知有妻<lb/>
也天乎天乎此所謂有婦徳而弗及闡者也盖君之亡<lb/>
以萬厯戊寅夀七十孺人亡以隆慶己己夀六十一而生皆以正<lb/>
徳己已子一曰一夔太學生娶張氏廣平令擢秀女孫男<lb/>
一纓孫女二長適顧大慶餘尚幼一夔有才性自具狀草累數千<lb/>
言且讀且酸鼻弗忍竟乃稍衷其溢而志之仍銘之銘曰<lb/>
抱德以潛女則宜含志以殁男之悲夔狀余銘毋朽之<lb/>
以慰九幽則汝夔<lb/>
<pb n="KR4e0201_WYG_277-24a"/>
　　例授指揮僉事一川于君墓誌銘<lb/>
盖金壇多貴族于為甲而于有郡丞公本者死國事世<lb/>
世祀檇李遂復以義稱弟處士閏凡三傳而為契𤣥公<lb/>
鎰由郷薦釋褐令萬載以卒善談名理著中説成一家<lb/>
言契𤣥公有丈夫子七皆材而獨器其第五子一川君<lb/>
曰是兒類我當盡以篋中書授之而君果用明經補博<lb/>
士弟子工制科業有聲稱進補太學上舍然數試輙不<lb/>
利諸子中伯為御史中丞能贈契𤣥公及公父如其官<lb/>
<pb n="KR4e0201_WYG_277-24b"/>
仲有子拜侍御史封亦如之餘皆仕州邑要職而君獨<lb/>
困公車久不得意然能授奇筴幹獲傍拓舎𤱔與千戸<lb/>
侯埒㑹大司馬以軍興法勒所部入粟補官君粟滿千<lb/>
石得指揮僉事服金紫出入張盖騎從甚都人或以為<lb/>
中丞也者而辟之既乃謂曰第五何必減驃騎竟驃騎<lb/>
耶君尚意縁此杖一䇿南埽倭北守邊陲而尋知其名<lb/>
假之因稍稍厭勌不復好而顧愈好客客過即呼酒酒<lb/>
必令醉飛籌益籩燭跋斗闌而罍不聴恥纓舄交道與<lb/>
<pb n="KR4e0201_WYG_277-25a"/>
粉黛錯君周還其間秩如也當君傾意食客時客亦自<lb/>
意極以為必報君而語鮮讐乃至中有叛而他客者君<lb/>
若不聞也顧又好施予嘗積責券金至干度不能償則<lb/>
焚之隣人丁濟者老而貧君贍遺至數四亡倦其人亦<lb/>
視君以為囷廩不啻也屬嵗侵君大出藏鏹粟衣食其<lb/>
里棺死者邑上之臺臺為樹表曰尚義又當城邑而君<lb/>
所任板築十之五君雖用奇筴起家操母權然濶畧不<lb/>
把筭而又以急義故中落意豁如也踰艾尚未有子則<lb/>
<pb n="KR4e0201_WYG_277-25b"/>
顧影自語曰如迺公偉而獨者耶巳舉今太學生秉有<lb/>
文試不利則又自語曰如迺公之子才而終不利者耶<lb/>
盖君長身濶膺方頥豐背人望之以為福徳人即所樹<lb/>
負亦爾其生也𢎞治庚申至萬厯已夘而卒得八十娶<lb/>
於范亡子舉一女適太學生虞立道貳蔡舉一子二女<lb/>
子即秉娶王氏推官納言女女二長適諸生王維坦次適戸<lb/>
科給事中史繼辰張雲南祥鳶之狀云爾吾聞之君故汎<lb/>
食客然其所推賢必天下長者白下則鄒祭酒守益蔡<lb/>
<pb n="KR4e0201_WYG_277-26a"/>
侍郎汝楠里居則王給事煜馬司業一龍皆與君善以<lb/>
故君跌宕膏腴間無染態所謂従子侍御者名業與余<lb/>
同年友固不辭秉之請而為之誌若銘其辭曰<lb/>
朱其門堊其室儒其腹武其飾游俠其節長者其德<lb/>
八十考終以即真宅將無蟬蜕紈袴而螘觀貨殖者耶<lb/>
　<lb/>
　<lb/>
　<lb/>
<pb n="KR4e0201_WYG_277-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百十九</head> <lb/>
    <p>
<pb n="KR4e0201_WYG_293-1a"/>
欽定四庫全書<lb/>
　弇州續稿巻一百十九<lb/>
　　　　　　　　　　　　明　王世貞　撰<lb/>
文部<lb/>
　墓志銘<lb/>
　　中憲大夫浙江提刑按察司按察副使起潛張公<lb/>
　　　墓誌銘<lb/>
當隆萬間三相君各用其意持太阿之柄公卿大夫靡<lb/>
<pb n="KR4e0201_WYG_293-1b"/>
然以操切苛辦承之無精心為黔首者以故良二千石<lb/>
之用不甚顯其最顯者則吾州起潛張公振之然其用<lb/>
亦已時抑時伸而不恒達其抑者以直道之僅在公而<lb/>
伸者直道之尚未冺於人心也公最後之遇甫若恒而<lb/>
夭遽奪之則又不可曉者惜哉弇州生曰張公非直良<lb/>
二千石已也於家則彷彿閔冉之遺於鄉則庶㡬陳仲<lb/>
弓王彦方之風其所親事必天下之賢長者雖嘗從講<lb/>
學而不蘄傳世耳以為名髙所歩趨必閩洛夫使紫陽<lb/>
<pb n="KR4e0201_WYG_293-2a"/>
而在公且入室故曰張公非直良二千石已也殆慥慥篤<lb/>
行君子矣公字仲起起潛其别號也張之先避金亂南<lb/>
渡後居常熟之雙鳳里蔡涇最後割雙鳳隷太倉遂為<lb/>
太倉人世世有隱德不仕至公父東林公鏜而始以淳<lb/>
直明信著一方嘗受公封處州司理後贈南京職方員<lb/>
外郎母曰郁宜人有二丈夫子公其仲也公生而明秀<lb/>
端謹甫四嵗從東林公之先墓丙舎圮矣木童矣而傍<lb/>
畝飭問之人曰它屬故飭也公泫然泣曰先業而他屬<lb/>
<pb n="KR4e0201_WYG_293-2b"/>
可乎東林公亦大泣而内竒公聞者嘖嘖以為非常兒<lb/>
尋徙城居覩第宅車馬之盛與羣兒戯摶土而為之甚<lb/>
工髫時從里塾師有搏虎死而歸之官者羣趨視之公<lb/>
讀書弗顧曰吾方奉聖人捨而為暴獸觀乎且胡不觀<lb/>
畫中虎自是讀書益務究大義反覆辨論鑿鑿出人意<lb/>
表其屬文必自肺腑不爲蹈襲塾師朱生者器之以其<lb/>
女弟字焉然而奪於貧又時時困父里賦其試又不盡<lb/>
利公雖不以廢其業而里中不逞少年羣侮之公夷然<lb/>
<pb n="KR4e0201_WYG_293-3a"/>
弗屑也閩人周鳳岐以遷客來佐州事少年目中無當<lb/>
者試得公文大驚異喜置之髙等問有父否曰老而貧<lb/>
有兄否曰兄撫之坐它事逮周立出撫之而發庫鍰納<lb/>
公褎曰以養而父且為膏油資公自是益得專精於學遂<lb/>
補博士弟子益有聲而母郁宜人卒哀毁逾禮服除久<lb/>
之媍朱宜人亦卒公鰥處而鄰女有來奔者以誼諭遣<lb/>
之然畢身不名其女封公垂七十而感異症躁不能就<lb/>
席公以身席之乃小安凡七晝夜而愈公遂舉鄉薦以<lb/>
<pb n="KR4e0201_WYG_293-3b"/>
至成進士成進士之日矢心而誓曰苟一念爲私計者<lb/>
天僇汝乃鍵門牡習律例絶干謁慎交際毋以狎暱進<lb/>
者窮巷湫洳環堵蕭然意殊得也久之授處州推官甫<lb/>
至而守入覲丞倅俱闕公遂行守事孶孶問民瘼吏弊<lb/>
而參伍法比公庭肅然大猾戴三尺而治條鞭之法最<lb/>
為便單弱郡邑相顧莫敢先公毅然行之有盧尚書者<lb/>
貴甚族子慿藉為姦私莫敢呵問公捕而立致於理其<lb/>
他繕浮橋廣庾舎平市價皆井井始少公者咸吐舌相<lb/>
<pb n="KR4e0201_WYG_293-4a"/>
戒以爲老吏弗如也御史張者躁人也顧獨虚心任公<lb/>
諸所寄覈寧温嘉湖諸郡公必酌情法而行如造堡清<lb/>
戍徵餉懲惡種種治辦然不求為苛切取目前快而張<lb/>
亦借以起長者聲他非所寄者則不爾公既滿數膺卓<lb/>
異薦當徵而分宜父子竊國柄諸徵者多其客也人或<lb/>
風公是不可用幣乎公謝曰吾知有天子法耳次者知<lb/>
有身不欲糜之權門未㡬而嚴氏敗公就徵拜監察御<lb/>
史廵城首論罷一兵馬指揮之墨者清鋪役於中貴人<lb/>
<pb n="KR4e0201_WYG_293-4b"/>
無所狥諸餉遺算器食亦不納尋按視通州儲定國公<lb/>
横縱其下魚肉通人公摭實論奪其任豪右屏息公又刺<lb/>
得大司徒奸利事論之大司徒方得上意又與左右嬖<lb/>
近交關得不治公之按通州也廩肉不以煩縣官即孔<lb/>
道鮮所交際積之得千金以助城通諸所定約束如存<lb/>
給羨餘更畨運官裁損漕厨著爲令甲至今稱之故海<lb/>
忠介公爲郎時以直諫觸上怒下獄論死公具草欲救<lb/>
之而海公得長繫乃不果上或有索視其草者公曰已<lb/>
<pb n="KR4e0201_WYG_293-5a"/>
焚矣夫人臣而敢市名於上然竟以鬱邑不得志謝病<lb/>
歸公歸侍太公膳畢手一巻自適里中不知有張御史<lb/>
而其在臺日當過錦衣緹帥所相囚公欲修𢎞治間故<lb/>
事繇中門入緹帥格不聽因相與詰難甚苦至是以他<lb/>
事中公而定國公大司徒之黨復孽之用大察外調得<lb/>
臨清州判官公不以遷客自居浚濠治獄事先僚吏而<lb/>
辦甫四月通判廣信府屬守缺公復行守事請讞益精<lb/>
明諸曹弊藪括剔殆盡吏民畏懐若一口嘗迎太公之<lb/>
<pb n="KR4e0201_WYG_293-5b"/>
任養而病痢頗<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>郡之人相與禱於祠曰即不幸太公<lb/>
去公公去我矣旦夕呼走若狂太公愈乃已久之公竟<lb/>
遷同知撫州府郡人復呼走曰公秩當同守胡不同守<lb/>
我郡擁公輿枳不得發撫多盗剽殺無虚夕而公職干<lb/>
掫屬獻嵗守以下有臺謁而留公司後公乃悉籍諸豪<lb/>
之捕盗者名召而喻之曰與若曹約日一人直我有盗<lb/>
警立杖殺汝矣豪叩頭曰民安能禁盗能致盗魁或得<lb/>
小寧耳公頷而遣之無何果縛一魁曰湯青者公考得<lb/>
<pb n="KR4e0201_WYG_293-6a"/>
其狀馳至其居發所藏訾財以巨萬計犛牛尾冐首至<lb/>
三百餘它物稱是悉没入官而斃之獄盗爲衰止出領<lb/>
崇仁縣事崇仁地險而瘠其俗易縣官而難公賦公至<lb/>
懲其不率者亡所縱舎度民已知畏乃以寛輔之立櫃<lb/>
使民得自投賦金吏無所輕重賦者與之期不輕屬里<lb/>
胥民不受里胥擾里胥亦不代受民杖以是稱兩便無<lb/>
逋賦矣公又善形家言開邑門以便出入通黌宫使無<lb/>
絶科第諸生朝朔望課講詳至崇仁民愛之深於令尋<lb/>
<pb n="KR4e0201_WYG_293-6b"/>
以大公喪歸夀八十七矣而公孺子之慕不衰道拜南<lb/>
京兵部職方員外郎公既歸苫塊一室自為啓閉不宿<lb/>
侍人亦絶不入内服除補南駕部甫一月而遷南選部<lb/>
郎中選部無事獨考撥官吏而已公持法嚴於狥請無<lb/>
所納間與其僚約爲㑹務守故尚書呉公嶽法而行之<lb/>
一切費為省得司之羨若干緡以繕官舎曰吾不忍後<lb/>
至者之露處也尋出知吉安府公故長治吏而連宦信<lb/>
撫皆與吉隣壤習其土風民俗又能精心行之而以清<lb/>
<pb n="KR4e0201_WYG_293-7a"/>
白為主食不再簋一肉而已又時間之以蔬盡室而食<lb/>
日費不能百錢而皆取之俸居恒謂極寒不資官中一<lb/>
罏炭極渴不資官中一杯水執庫役者共手而已不能<lb/>
有所乾没九邑之長吏進見凛然若奉神君公和顔以<lb/>
安之與談官中事宜民間樂苦所當創革者如課農桑<lb/>
覈丁賦之類皆使悉其見授指而後行之葢邑寘一張<lb/>
使君也於法比尤精兩造庭質不片語立决然於大辟尤<lb/>
審慎不苟曰人生死藉此而判何可以騁吾敏邑有擬<lb/>
<pb n="KR4e0201_WYG_293-7b"/>
八人戍者公為辨釋其半曰法如是足也獄上臺謂守<lb/>
當欲盡釋之難邑體耳更爲釋二人人謂公之半辨者<lb/>
當属邑疫大作公選醫授方而治之全活甚衆每以朔<lb/>
望行學宫召對諸生課萟之後與談説身心性命近裏<lb/>
着已之學肫肫如也時東越致良知之旨遍天下於吉<lb/>
尤甚而鄉先達羅文莊公欽順獨守紫陽之傳以與之<lb/>
角公乃取紫陽先生年譜文莊困知記梓之學宫亡論<lb/>
所得深淺其欲導士於實學正行毋為過髙之意切矣<lb/>
<pb n="KR4e0201_WYG_293-8a"/>
它如移永豐學建永新忠節祠可以振勵士風者皆公<lb/>
倡其官帥爲之而至修城復隍增飭樓堞祠宇之類非<lb/>
公所規畫弗稱也吉故多賢士大夫公於其尤著者以<lb/>
葢公之禮禮之次亦過從請益不倦賢士大夫亦爭翕<lb/>
然歸公公於嫉惡斤斤不可解吉水令得罪於其民深<lb/>
公欲去之而令他有所慿藉不能勝於是公凡九薦矣<lb/>
令亦嘗三薦臺使者爲之兩削剡以解公益憤恚乞休<lb/>
不待報事聞以例奪官始公之欲歸父老率其民遮雉<lb/>
<pb n="KR4e0201_WYG_293-8b"/>
門以留泣且絮公好謂之我安忍舎父老即歸我且待<lb/>
命耳及公發而後知之奔波馳至江滸謼而哭曰公食<lb/>
言公乃舎我既而曰天乎何怙我者去而魚肉我者留<lb/>
也令亦坐讁而公歸絶口不言官中事角巾野服徒歩<lb/>
阡陌間與野父校晴雨話桑麻微時老書生過從壺漿<lb/>
蔬食相與共之後進以經術請者善誘無倦郡邑守令<lb/>
干旄叩廬公亦不恒拒見必以創革大計披肝腑語之<lb/>
它不及也念太公已矣獨兄撫之在爲入貲得官籍太<lb/>
<pb n="KR4e0201_WYG_293-9a"/>
醫所以事之㡬如太公寒暄饑渴勤撫若嬰兒而莊不<lb/>
衰久之柄地易公以詔恩復冠帶臺省慰薦籍籍而杭<lb/>
州之命下矣杭故要省㑹其民雜五方而居争務為淫<lb/>
侈而又新中兵變驁氣勃勃公以信義結之以禮整齊<lb/>
之而又不率乃稍用威毋不帖服者旱且久公齋心請<lb/>
於神神告之期至期果澍應乃新其祠而為文以紀公<lb/>
故在吉嘗禱雨立澍應邑人爲建時雨樓於學宫於是<lb/>
人咸疑公生而神若李蜀郡氷彼束晳而下勿論也公<lb/>
<pb n="KR4e0201_WYG_293-9b"/>
以日三舂詣臺謁客見士民甲夜讞訟丙夜閲牘不告<lb/>
疲而其精已内銷矣尋進其省按察副使飭温處兵備<lb/>
處公司理所治也公既喜得故地其地之人復大喜得<lb/>
公方有所施設而公病矣公行部道不受供張水行不<lb/>
設傍警舟嘗以六月過省暍甚飲田間汙邪水而舟過<lb/>
一旋渦㡬覆無傍舟可援遂病痢寖劇盖抵家而属纊<lb/>
余弟敬美與王學士元馭視之以手属太醫君而瞑時<lb/>
甲申之九月二十也距其生戊子得夀五十七而已公<lb/>
<pb n="KR4e0201_WYG_293-10a"/>
凡一爲監司二典郡一丞一倅一司理皆在江浙間所<lb/>
至有恵利之政其人皆能言之而於吉尤久嘗之吉道<lb/>
經信撫二郡郡之人送迎至傾郭望而讙曰公壯無恙<lb/>
乎至有泣者吉之人既不能留公相率為七尺碑謁朱<lb/>
干司空衡文而勒之其卒也奉主於名宦祠又爲特祠<lb/>
而又三嵗吾州亦奉公鄉賢祠雖古所稱召信臣元結<lb/>
鮮于侁何以加焉嗚呼公不為不夀矣公性類寛緩而<lb/>
勇義若不及吉丞張大猷卒其婦妬晩而妾舉一子甫<lb/>
<pb n="KR4e0201_WYG_293-10b"/>
三嵗妾死子遂流落民家公司知之爲置媵保以歸張<lb/>
長寧令沈盡室死沈之臺受計亦死僅所從一孫在公<lb/>
悉爲治棺而歸之且以孤孫托有司使䕶持焉杭有天<lb/>
台令死於官不能歸其家流寓杭一女孫甫髫而落儈<lb/>
手為伎家女公聞泫然流涕贖以歸之俾擇良而嫁其<lb/>
家居也同年杞令龔起鳳以㢘死不成殮公倡吾弟懋<lb/>
與元馭裒金而殮且塟之買墓田以供嵗時祀有桂老<lb/>
者䝉時師也一子飄泊不能家公物色得之割帑以為<lb/>
<pb n="KR4e0201_WYG_293-11a"/>
衣食居恒念嚮者非周倅何以有兹日嵗時寓書幣問<lb/>
遺不絶外家墓出入道一豪所豪故耕而絶之公初第<lb/>
時以厚價請贖豪不許且語侵公未㡬其人死家廢公<lb/>
乃倍價以授其妻而後許偶以事抵州其妻方以責逋<lb/>
賦纍纍望公愧避匿公知之曰而幸遇我何自避匿問<lb/>
逋㡬何悉爲償而釋之人謂公貧嵗入不足供粢盛其<lb/>
爲義視官中當益難也公規矩天就恂恂方之内而余<lb/>
時游於其外又多官謗跡亦若落落者然至與余語輙<lb/>
<pb n="KR4e0201_WYG_293-11b"/>
怳然自失其守杭與其僚喻君邦相相語謂王君天下<lb/>
士也柰何偃蹇朝恩而殢丘壑邦相為余恒説之嗟夫<lb/>
以邦相狀而誌銘公之墓何能辭於公之子公始娶朱<lb/>
宜人無子繼娶劉宜人始舉二子長際陽娶曹繼娶許<lb/>
補州博士弟子次賡陽出後於太醫君娶吕女一適唐<lb/>
謙孫一際陽出也聘髙葬在鹽鉄塘東祖塋西之新阡<lb/>
銘曰不雕其方不漓其天不以霜雪勝其陽暄其於儒<lb/>
也得宋之半而於循吏也㡬漢之全然所謂半者尚能<lb/>
<pb n="KR4e0201_WYG_293-12a"/>
出鄉先生之社而窺孔氏之兩廡薦其醇真以從閩洛<lb/>
武者耶噫微張公吾其疇與<lb/>
　　中順大夫杭州守初菴方先生墓志銘<lb/>
方先生者諱揚字思善其先河南人也徙而丹陽又徙<lb/>
而鑑湖又徙而白雲源最後徙歙定為歙之羅田人有<lb/>
居貞先生社昌者學行淵茂嘗以義折程學士敏政學<lb/>
士改容遜謝之人兩稱焉先生之大王父也有二子仲<lb/>
曰景英公以禮讓稱景英子曰從本是為封大夫公先<lb/>
<pb n="KR4e0201_WYG_293-12b"/>
生之父也質有其仁矣娶黄宜人隣母夢有龍祥而舉<lb/>
先生先生生端嶷異凢子其少從塾師即以莊見憚不<lb/>
敢兒子蓄之塾中兒見先生輙恍然自失歙故朱文公<lb/>
元晦産地也先生入其祠俯仰久之則隱然有爼豆其<lb/>
間意矣九嵗喪王父哭之毁十四試於有司或風其以<lb/>
它道進者先生怫然曰胡為乎始進而遽棄我又明年<lb/>
娶於洪是爲洪宜人其年喪王母呉毁加於王父又三<lb/>
年黄宜人卒先生躃踊痛哭不欲生也念益大夫公悲<lb/>
<pb n="KR4e0201_WYG_293-13a"/>
强啜粥修容而進之又念大夫公鰥處既離苫即以一<lb/>
束草卧公牀下伺寢息夜分淚涔淫漬束草濕矣封大<lb/>
夫不懌强之還室先生固謝不敢至服除猶未已大夫<lb/>
公乃爲置媵以絶之而後室處也先生工屬文必匠心<lb/>
而證之理一洗剽襲之陋而尤䆳經術雖頫受舉子制<lb/>
然不求竽合既出入諸子百家汎瀾久之始一歸之聖<lb/>
學作座右銘以自警人謂訂頑所未論賢於崔子玉逺<lb/>
矣於鄉則多舎黄山於金陵則舎靈谷時獨往山水間<lb/>
<pb n="KR4e0201_WYG_293-13b"/>
曰吾欲以占吾趣之合也既不利於試人以揺先生先<lb/>
生不顧尋再試而再冠諸弟子遂連舉髙第謂可以塞<lb/>
揺者口先生亦不顧既除官得知陜州陜以三面奉客<lb/>
其民呰窳不任徵獨有餘力於訟先生至則首繩大猾<lb/>
一人以警之與僚佐約常禄外以一錢入者公議不相<lb/>
假次約胥吏以一錢入者公法不汝貸咸肅然奉行履<lb/>
畝均賦剔其隱蔽積穀以常平法行之嵗不虞儉矣飭<lb/>
郵傳毋困客亦毋使客困其主諸以農時訟者法毋赦<lb/>
<pb n="KR4e0201_WYG_293-14a"/>
置保甲毋匿奸毋縱竊樹枳於途溝其表以禦騎而剽<lb/>
者諸所厝設皆故循吏規獨先生能精意行之不倦陜<lb/>
用是大治故有召伯祠先生以月朔躬謁出憩庭樹下<lb/>
州人耳相語召伯逺矣吾不悉何狀此方公棠也前是<lb/>
博士諸生之不獲與計偕者七矣先生試其文樸而野<lb/>
不中程乃示之結撰時時行學宫於講析詳至而又習<lb/>
形家言以州苦乏水有故道不易復復之度非數萬緡<lb/>
不可先生乃按行險易出藏粟以食饑民使共畚鍤而<lb/>
<pb n="KR4e0201_WYG_293-14b"/>
倡其饒者俾以私鏹助費可數千緡而渠復水迤邐環<lb/>
學宫是嵗有預計偕者創書院名之曰復初祠周張二<lb/>
程朱陸以往九先生及明薛文清公聚書萬巻使諸生<lb/>
讀之曰而曹毋厪厪科第自此而上大有事也甫三嵗<lb/>
而九騰薦書以最上大夫公始封而又久之始遷為南<lb/>
京戸部廣東司員外郎進貴州司郎中遇詔恩實爲郎<lb/>
中而大夫公亦從進階先生自喜曹事簡得益肆力於<lb/>
學傍及左國莊屈兩司馬先秦西京建安大厯之書汰<lb/>
<pb n="KR4e0201_WYG_293-15a"/>
取其精華而涵咀之以故發而爲詩文咸奕奕有聲實<lb/>
與閩方沆子及並稱矣而先生意小之不欲名其家言<lb/>
以斯道爲已任其學以求放心爲要立静立極觀變時<lb/>
行其大指也屬同舎郎王者挾故相之鄉人險而貪當<lb/>
大察考功郎㣲得其奸私狀欲發之以先生一言而解<lb/>
其人不知也嘗丐其郡没入田若干頃度且敗陽為義<lb/>
役而請先生文以蓋之先生謝不閒恨甚遂上疏誣先<lb/>
生闌出庫金而以它口語故波及子及故相猶難之曰<lb/>
<pb n="KR4e0201_WYG_293-15b"/>
得無謂黄門淫哉而王郎者以其私人從臾不已於是<lb/>
三人并示譴而先生得知隨州了無恨色第謝子及曰<lb/>
微揚之無良何以累吾子子及笑曰脱不相累沆爲不<lb/>
如子也且沆亦自失王郎意始先生以陜守入覲當元<lb/>
旦而朝士有朱其履者三爲典儀所糾因及先生下詔<lb/>
獄先生實不朱履也坐奪俸而典儀者故家陜而横先<lb/>
生嘗持法裁之以是中先生先生了不辨亦不復言其<lb/>
人其長厚類若此治隨猶陜也屬有城城之役先生顜<lb/>
<pb n="KR4e0201_WYG_293-16a"/>
畫一而身與吏士分功不日而畢甫六月當入覲貸於<lb/>
親知得錢二百緡始成行明年誣大白遂同知嘉興府<lb/>
故有蒋伯良者大盗主也而主諸貴豪急之則鳥竄緩<lb/>
之則緩頰以解先生㢘得其實陽以它事召立杖殺之<lb/>
郡人懽呼至傾里曰吾曹始帖席寢矣丞職詰盗有所<lb/>
捕獲則以贜引子錢家先生乃藉子錢家月更一人直<lb/>
與捕者偕往自是子錢家不受引又嘗奉部使者劄監<lb/>
稽兑卒粮艘先生嚴其格令卒銜扳魚貫以進受粟於<lb/>
<pb n="KR4e0201_WYG_293-16b"/>
肩比至舟無一譁者粮户皆取衡先生不至爲卒侵牟<lb/>
矣卒以無所利乃故損艘粟之實而益之秕誣先生於<lb/>
戶部謂私其民而以秕苦我羣譟於肺石部爲下使者<lb/>
覈咸直先生而坐卒以誣先生佐郡如故嘗一視嘉善<lb/>
篆益作隄隄水不爲田害㑹省悍卒刼辱其大帥嘉禾<lb/>
之戍将應之公得其主謀者論曰苟不平於若官當爲<lb/>
之平彼死道也而若以爲<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>乎且彼主謀不蚤露故披<lb/>
猖至此今若露矣奈何相率從死卒叩首謝不敢乃已<lb/>
<pb n="KR4e0201_WYG_293-17a"/>
嘗以事夜行傍郡有尾先生舟者可十餘曹先生據案<lb/>
叱曰盗乎我嘉興方使君也盗羅拜曰吾曺固耳使君<lb/>
名安忍犯之第前警多矣請以一艘驅五鼓復羅拜舎<lb/>
去曰慎之請使君毋夜行先生曰若慎之毋復爲盗也<lb/>
我夜遇汝汝能不犯我汝遇邏卒能舎汝乎先生以故<lb/>
資髙一切治理流聞超拜杭州守然而先生病矣病故<lb/>
得之勤學勤仕咯咯嘔血至是益甚然而益治事不言<lb/>
<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>時悍卒事甫戢而黠者猶横自若㕓野亦洶洶先生<lb/>
<pb n="KR4e0201_WYG_293-17b"/>
拊循其瘝苦而稍諭以利害已漸約以禮杭且易觀㑹<lb/>
獻嵗獄吏稍懈於飲食囚逸者二十四先生不動色而<lb/>
設方畧捕之干掫者懼其不利也曰太守寛或曰太守<lb/>
病不暇理先生一以自歸曰病誠有之寛則吾心也太<lb/>
守當坐之一無所及俄而囚悉獲太守以贖論乃相率<lb/>
心服先生曰太守真長者張司馬肖甫念杭事繁爲天<lb/>
下第一而先生之疾無已時請以支郡之僻者卧而治<lb/>
之太宰嚴公素知公曰移僻病無已将竟去之乎俾予<lb/>
<pb n="KR4e0201_WYG_293-18a"/>
告歸里以痊可赴部更補外臣之得歸里治疾自先生<lb/>
始也先生在嘉興時嘗著正大和平四箴語語精切多不<lb/>
載又按行海鹽進諸生語顔苦孔之卓喟然曰仰鑽且<lb/>
瞻者妄念也故無得欲從末由者真境也故與㡬道固<lb/>
未始涉對待而功固未始涉覩聞也諸生勉之鄒魯豈<lb/>
更駕哉由斯而已歸一月悴甚命衣冠召其子時化曰<lb/>
化而來前過化存神者吾所以安身立命之道也過而<lb/>
不化神将焉存神之不存同流安有勗之宿塵習塵事<lb/>
<pb n="KR4e0201_WYG_293-18b"/>
塵理塵一不化難與㡬矣我所謂用力於仁而不足者<lb/>
也雖然我可以見夫子矣又微語曰毋使大夫公傷於<lb/>
志既大夫公撫之而哭則張目端拱而瞑時萬厯之癸<lb/>
未三月哉生明也得年僅四十有四而已先生孝友潔<lb/>
廉再從兄忠卒有二孺子先生馳自秣陵奔而且及殮<lb/>
也拊棺大慟曰吾不母而寡子而孤者有如此棺尸若<lb/>
盱目而屬者已乃瞑先生所以撫之不食言而後忠子<lb/>
時敏夭乃大慟曰天乎吾無所仲吾誓矣厚𦵏之如忠<lb/>
<pb n="KR4e0201_WYG_293-19a"/>
而益撫其仲如時敏其事大夫公己見前獨其宦南京<lb/>
而大夫公來行舎覩其壁立曰吾聞夫善宦者家於宦<lb/>
問而官大夫也而胡以貧也先生拱而對曰天厚吾門<lb/>
五世而不墮儒業何藉宦也且揚之憂在不徳不在貧<lb/>
語未畢而大夫公曰如而言我不難故我生平鮮所悦<lb/>
于南京悦焦弱侯于浙悦宋以德袁儀卿其它與鄉人<lb/>
處望望然若将凂已者以故所還往甚寡然不能以月<lb/>
旦下先生先生卒之明年冬而時化來吾州奉先生之<lb/>
<pb n="KR4e0201_WYG_293-19b"/>
族孫侍御君萬山草行狀所自著年譜來求志銘其墓<lb/>
時余方徙處東海之濵樹棘而環之以筆硯爲戒時化<lb/>
怏怏返遂請汪司馬伯玉爲傳而仍虚其志銘今年秋<lb/>
九月余游白下而時化來言曰非公不足以當吾父非<lb/>
吾父不足當公敢徼伯玉之恵以請余辭曰余雕䖝之<lb/>
技也焉能爲賢者重時化固請曰龍門之傳老子孟氏<lb/>
也蘭臺之傳揚雄也子何讓焉且不孝之劘石於窀穸<lb/>
者五閲寒暑矣不爾何以見先子地下余悲而許之譜<lb/>
<pb n="KR4e0201_WYG_293-20a"/>
之文逾萬言甚爾雅余不能悉采采其大者<lb/>
銘曰立德兮美善之中噫脩辭兮揚馬之風噫功名兮<lb/>
以治郡終噫孝養兮不克厥終噫賦之資兮忌其豐噫<lb/>
予之志兮不竟其克噫欲以余傳兮僅雕䖝噫<lb/>
　　累封奉直大夫禮部精膳員外郎思吾支公暨配<lb/>
　　　李宜人合葬志銘<lb/>
當思吾公之猶在諸生也與其子今學憲君試俱有名<lb/>
然公七戰而七不利學憲六戰於澤宫於南宫而再利<lb/>
<pb n="KR4e0201_WYG_293-20b"/>
遂以其官再封思吾公當是時學憲數更禮部諸曹郎<lb/>
及視嶺左學俱著聲實而思吾公貴於鄉引誼行德朝<lb/>
之士與鄉人交稱公父子爲賢人長者其習思吾公者<lb/>
曰非公何以有學憲習學憲者曰非學憲何以成公蓋<lb/>
學憲自嶺右移疾歸奉思吾公思吾公甚健甘匕箸亡<lb/>
何學憲之疾愈而公病矣公之病學憲侍湯藥唯謹其<lb/>
卒也學憲治含殮逾謹而前是二十有五年公之配李<lb/>
宜人卒而方居約尚藁葬公傷之爲廢不置配而室徐<lb/>
<pb n="KR4e0201_WYG_293-21a"/>
女學憲以膳部郎始具禮歸李宜人于祖塋之次而其<lb/>
宦嶺右日夢宜人顰蹙而稱不寧宇自是凢三夢學憲<lb/>
心為折及歸與善堪輿家言者偕詣而試之其語與夢<lb/>
合學憲益大悲駭故及公之卒復偕其人擇地去葬所<lb/>
僅數武而得吉壤乃卜以季冬葬思吾公而啓孺人之<lb/>
兆合焉而屬志銘於世貞世貞故識公而善學憲且謂<lb/>
公之逝於學憲手也與李宜人之得今徙也其孝誠皆<lb/>
天感故不辭而志之按狀支之先自后稷漢有邰陽侯<lb/>
<pb n="KR4e0201_WYG_293-21b"/>
者以戰功顯始有支姓至三國時有三支俱散處多顯<lb/>
而在呉者郡從事琮起家貢士有至行人稱為支孝子<lb/>
有三男其少者曰祥始定居崑山之大虞浦所謂支巷<lb/>
者也世世受經術然不能大融顯至東湖公栢者娶於<lb/>
某亦有三男公其長也諱良知字日新後署其號曰思<lb/>
吾於良知之指深矣公生而穎敏當髫齔時已髙視雅<lb/>
步不與常兒伍稍長即能屬文父撫而異之曰誰當為<lb/>
配者貞義里人李處士祐與父善又最竒公遂以愛女<lb/>
<pb n="KR4e0201_WYG_293-22a"/>
字之是爲李宜人宜人長於公四嵗處士不謂非偶當<lb/>
其女時則以賢明聞公年十六而父卒有二孤稚在宜<lb/>
人來歸時已二十矣屬家婁中役至挫而又遘大喪孺<lb/>
人與公竭力襄事猶不給則相與轉徙依外家以活於<lb/>
是公之所受業盡矣而性又嗜讀書不復能究精風土<lb/>
齊民之術家秉一以付孺人孺人用始顯公嘗念其仲<lb/>
良能當授室矣而不能備恙鴈悽然而歎孺人意覺之<lb/>
曰君有弟而鰥之安用妾為隂輟中篝之装以從良能<lb/>
<pb n="KR4e0201_WYG_293-22b"/>
始有室而以賢歸宜人宜人又能先衆傭工作恒至夜<lb/>
紡績不休或勞之曰<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>矣宜人曰吾而避<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>誰不佚者<lb/>
至積纎累微以資公於學不使公有内顧憂皆宜人力<lb/>
也公既學成試為博士弟子恒冠諸生每屬筆滚滚千<lb/>
餘言不竭然皆有理趣不為讕辭以是受業者衆戸屨<lb/>
恒滿諸生得公指授多去為聞人或至貴而君故布素<lb/>
自如也然用是得少資宜人於家公舉學憲甚蚤然自<lb/>
是不復舉學憲資甚敏而公教之嚴甚至不廢檟楚曰<lb/>
<pb n="KR4e0201_WYG_293-23a"/>
吾終不以一子之故而蔽吾眀宜人之愛學憲可知也<lb/>
亦終不以愛克嚴以故學憲之事二尊人若神君左繩<lb/>
右矩潔修其志行而後敢稱子公既以子貴意稍發舒<lb/>
欲贖其先所棄産多假貸以償以故槖空空然然至於<lb/>
為守令居間及豪奪巧攘之計絶不為也公以外氏恩<lb/>
未酬又宜人早逝不及逮學憲貴内傷之爲撫李孤而<lb/>
扞其内外侮以有成立乃曰吾今始可以見處士公地<lb/>
下公貌温勁賦性澹宕無城府解人之紛取片言斷赴<lb/>
<pb n="KR4e0201_WYG_293-23b"/>
人之急甚於已故貴而望實益重無絲髪之譏以累月<lb/>
旦其卒也搢紳哭於市士女嗟於巷非獨用學憲重也<lb/>
公有所以致之矣公得年六十有六宜人僅四十有七<lb/>
耳學憲名可大始娶周氏亦早卒贈宜人繼朱封宜人<lb/>
女二長適姚時獻李宜人出也次適王甘節徐出也孫<lb/>
男一一本娶王氏孫女四適太學生劉儁宋之偉馮嘉<lb/>
㑹朱出也一字陳某曾孫二長茂春次長曾孫女二字<lb/>
周本正一未字<lb/>
<pb n="KR4e0201_WYG_293-24a"/>
銘曰有子於此母食其名而父食其榮生之日有涯而<lb/>
死無涯如其食名曷有既耶是為支大夫李宜人之歸<lb/>
而余銘與依<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_293-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百十九<lb/>
</p>
<p>
</p>
  </div>
</body>
</text>
</TEI>
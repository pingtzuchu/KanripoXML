<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百二十六</head> <lb/>
    <p>
<pb n="KR4e0201_WYG_126-1a"/>
欽定四庫全書<lb/>
　弇州四部稿巻一百二十六<lb/>
　　　　　　　　　　　明　王世貞　撰<lb/>
文部<lb/>
　書牘二十四首<lb/>
　　答虚齋王中丞公<lb/>
伏審峻陟中臺保釐東土三十年公輔之望今始少稱<lb/>
慰縉紳間也特某腐儒未解事不敢以為門下賀焉自<lb/>
<pb n="KR4e0201_WYG_126-1b"/>
庚戌秋變距己巳僅百年耳禍似小輕其勢則大弱也<lb/>
上赫然攬威賞大有所處分有司宜惕然日夜茹膽席<lb/>
藁自淬勵而今又三年矣縉紳先生靡不開口談兵食<lb/>
也而未有一事真足禆人主不過削天下之財以供無<lb/>
益募天下之人以食餘財甚或借縣官之喜以弄恩乘<lb/>
縣官之怒以張威耳敵至則嚬蹙而憂身敵解則揚眉<lb/>
而冀擢此非特亡念國家事也迺其智識罔昧苟且以<lb/>
為私計亦拙自雍并兖豫幽冀青齊間亡不召募疲供<lb/>
<pb n="KR4e0201_WYG_126-2a"/>
億移家徒矣昨又聞有白棓挺殺令者此豈特漸已也<lb/>
上下人併心力謝它役而圖其外猶不足尚可益中潰<lb/>
哉萬一難作澤中拉然土崩誰為支者山東喉領也難<lb/>
作其勢日益重山東之勢重而執事之身日益危展布<lb/>
日益艱某不佞願惟所以稱是三十年者敢從效一得<lb/>
焉夫臨淄即墨諸槍手鑛人多奸俠亡命伍也白蓮之<lb/>
役恃而勝得无易我耶給事曹郎所集兵匪乏勇也以<lb/>
為兵則不勇以為賊則勇宜急慰收之毋得令他豪傑<lb/>
<pb n="KR4e0201_WYG_126-2b"/>
用也更望下教戢郡邑守令時百姓之力安靜填之毋<lb/>
令易見亂臨清大賈沃饒垂敵涎久敵一入紫荆飛騎<lb/>
馳奔若迅霆旦夕傅城下舳艫接甬千計得晏然哉請<lb/>
毋謂逺不至也城下之師誰則料入哉某切因家君以<lb/>
羇孤之迹蒙主上不世之遇而授之以不能稱之職撫<lb/>
心衡慮悚然在衷妄有所窺想而執事鄉大賢長者也<lb/>
家君則何敢望所遘似之矣故因而獻其芹曝其少賜<lb/>
清間之燕一進而誨之<lb/>
<pb n="KR4e0201_WYG_126-3a"/>
　　奉樗庵先生<lb/>
自執事罷朝之薦紳士夫莫不憤恨愴惜彈指側目於<lb/>
當路之下石者而不敢抗一言於朝夫天下事所以日<lb/>
就於頽敗壞散而不可支持此正由公論之在下而猶<lb/>
冀其足以挽囘扶曳不至於一國之若狂者亦在下之<lb/>
公論也夫在下為公論在上為公法公法立公論行而<lb/>
不顯公法亡公論顯而不行執事罷僅一二載不惟行<lb/>
者絶不可得而所謂顯者日漸以微而憤恨愴惜之意<lb/>
<pb n="KR4e0201_WYG_126-3b"/>
亦日漸以不振矣此關係豈直淺淺已耶古之君子一<lb/>
時之事業天為之人不能限之後世之事業人為之天<lb/>
不能限之假令執事在砥礪服官居職即不咈民以從<lb/>
已能强已之所不可以從上之可耶即不納勢招賄能<lb/>
禁它人之盡无招納耶即不昏夜踵乞遷轉之際能一<lb/>
无叩講而自遂耶又能喑黙隂重隨變態之百出而噤<lb/>
絶无一言耶言之絶无禍耶又能為忮賊忍害之行殺<lb/>
人以媚人耶此五者人不能强之執事執事亦不能强<lb/>
<pb n="KR4e0201_WYG_126-4a"/>
之人而欲其無罷或以罷故為憤恨愴惜誤矣今而後<lb/>
田可農親可養聖賢之書可讀未老之年可以奮發而<lb/>
精詣此四者執事無求於人人亦無望於執事而又何<lb/>
病焉故僕謂憤恨愴惜愛公而不知公者下石當路為<lb/>
不愛公而未為不愛公也僕愚鈍无所窺識然於父師<lb/>
之敎側聆一二以為有濟世之心者必當慎其跡有高<lb/>
世之跡者必當降其心夫不量已之不能夫子而見南<lb/>
子不量已之不能栁下惠而與處女宿嘵嘵然而議也<lb/>
<pb n="KR4e0201_WYG_126-4b"/>
營營然而行之曰吾以遇主巷耳吾以納約自牖耳卒<lb/>
之巷無所遇而牖不成納僕未敢遽議其心然亦未敢<lb/>
遽是其跡也或見與時左遂奉身而獨潔或勢與念咈<lb/>
至直行而蹈禍曰此足矣世莫予及矣且以為糠粃且<lb/>
以為草芥而據益峻視益廣行益怪而難企嗚呼鳥獸<lb/>
不可以同羣我豈其異類耶僕又不敢信跡而遽與之<lb/>
也惟執事介特之操溫恭之度消融於學問體騐於身<lb/>
心務實戒名近裏達表於二者之病了不相涉故敢畢<lb/>
<pb n="KR4e0201_WYG_126-5a"/>
其愚而請正焉新拜帕茗及披手牘之惠諄切相勉僕<lb/>
志習汙陋牽迫雞肋之感特不至叛名敎作小人它日<lb/>
從門下有地耳山居希為道保愛不宣<lb/>
　　華鴻山學士先生<lb/>
伏審疊茹荼苦扶服襄事某雞肋塵守不得奔致生芻<lb/>
之哭僅從諸生後一效執管㣲勞然於先府公懿德未<lb/>
能少益寸尺愧間忽辱手書厚惠㷀然在疚不忘几函<lb/>
之迪唯有感佩而已計踰祥孝思當未紓先府公夫人<lb/>
<pb n="KR4e0201_WYG_126-5b"/>
享有上考物志易戚終始儷備人理罕復遺憾天下之<lb/>
身幸自抑嗇全之某竊祿浮湛如昨平生於泛然應酬<lb/>
上不大能有情而頗亦好習讀諸老先生書然孤陋未<lb/>
盡解也獨時事感觸不可言募人積粟未克刷城下之<lb/>
恥而中外晏然輦綾錦益之互市之馬方來甘泉之烽<lb/>
隨繼今莒州賊執同知滇土夷殺方伯羽檄交馳名實<lb/>
俱盡瓦土之勢匪直已形特俄耳時旣甘厝火之薪某<lb/>
恐不免破巢之卵也家君病體綿質一時之偶遂服重<lb/>
<pb n="KR4e0201_WYG_126-6a"/>
寄其間掣肘觸藩每一念及若負芒刺非師之愛亦何<lb/>
可塵瀆向熟岩居諸稿真足名世我師不罷官不過八<lb/>
座已耳試問今八座疇可達素而自表千百歲後亦復<lb/>
誰有知今八座者世途荆棘動輙由人唯此事差可自<lb/>
力愚雖不敏願從執鞭冀念門牆之末俯賜提䇿亡任<lb/>
感切使旋聊此布悃不宣<lb/>
　　又<lb/>
再辱書一拜白粲之貺岩居稿落落莫莫故義熙人語<lb/>
<pb n="KR4e0201_WYG_126-6b"/>
也某倦風塵中輙焚香諷一二篇爽然自遠時從南來<lb/>
人得起居蕩之役甸人從鄉子弟掊白梃褁餱角賊甚<lb/>
苦彼亡所甘心焉童圃赭澤矣而不能加先公之廬巋<lb/>
如也敢以為吾師賀雖然彼或者萃其怒而仇我盍移<lb/>
室哉賢器清令復踣有司真宰所吝靡關人理不佞請<lb/>
毋束濕而時優之使不盡意當自距躍三郎君比復何<lb/>
似不能不懸情耳老父入春軍事委頓鬚髮改色某近<lb/>
者尚書舉故牘便以省刑見命猥復周行輔郡簿書自<lb/>
<pb n="KR4e0201_WYG_126-7a"/>
匿餘亡可為道者出入神明良飯自愛<lb/>
　　王稚川太常先生<lb/>
師行後兩辱敎言且領至意欲具啓走使奉候而且謂<lb/>
秋前未抵雍也發且止數矣某自入五月來災疹洊羅<lb/>
一子娟秀奄化異物旦莫泣損忽忽若失得以淮役擬<lb/>
托便還吳下少尋故游浮湛幻身而家君取快嫉者復<lb/>
有浙師之命驅馳危險委質無論在某敢安且家濱大<lb/>
海與賊共之彼少見迫驅此便嬰焚掠歸僅旬日欲奉<lb/>
<pb n="KR4e0201_WYG_126-7b"/>
老母避地閶闔卜築未果報期尋逮黽勉北行萬事俱<lb/>
廢舟中稍謝它累用紓鄙忱左右且見聞一二請質焉<lb/>
邸報知大將事露矣天子追僇尸籍其家示逺近東海<lb/>
波臣竊自驚喜以為賴宗廟社稷之靈決疽去瘇亡損<lb/>
支節此非人力所及也當今國家威甚振所可慮者不<lb/>
在難去奸而在易用人外兵帥時陳似矣而共事乃一<lb/>
白面老公又京營將紈袴子也其人知識勇幹緩急可<lb/>
備否一二元老共戚休股肱腹心之寄生不能為縣官<lb/>
<pb n="KR4e0201_WYG_126-8a"/>
百口明巨奸因其役從㬰之又無以善其後何心也二<lb/>
王出留旨下乃定海内心婚學大典次第舉行正根本<lb/>
絶嫌疑逺近大小靡不加額誦聖明第講讀之臣亦有<lb/>
以敬皇帝時政告者否師名德重望樞握有日杞人之<lb/>
憂預以相質幸與而敎之<lb/>
　　答王新甫<lb/>
萬里將書兼攜巨帙良悉所謂甚厚期僕也僕何以當<lb/>
之追唯曩游殊太草草獨以一二語下愜鄙衷瀕行投<lb/>
<pb n="KR4e0201_WYG_126-8b"/>
贈聊具仰止何能少重行色不意蒙記至此能無汗顏<lb/>
執事程則班史掞藻沈宋翕然將一代之盛而又官嶺<lb/>
南嶺南山川奇秀宏麗稱天下其所當於耳目而益於<lb/>
衷不淺將必有的然傳者幸毋靳誨僕也京師交游政<lb/>
難與語朝夕僅一歴下李生黯黯古色當逺出吾人上<lb/>
陸沈散署足占世態矣來書以家君擢賀未究深愛所<lb/>
存去秋偶縁城守便得超越衆非厭服行能聊相慰借<lb/>
今令周旋寵貴乳哺悍驕劌慮窮巧未尋要領執事倘<lb/>
<pb n="KR4e0201_WYG_126-9a"/>
一體之必見恤也如僕又何語退非子傳進非以言尸<lb/>
祿觸藩慙顏如甲草木等耳何以自樹自見哉人去急<lb/>
附通起居别書扇志懷請敎照入<lb/>
　　又<lb/>
僕受質偏駁往守獄吏縁責多忤謬以資薄從諸大夫<lb/>
後躑躅東土白跖之區也銛矛三尋攢若鄧林杯酒失<lb/>
色白刃霜躍即不肖靦顏之息以寄士民上旦夕危漢<lb/>
法中耳以故匿不敢通其厭棄之姓名於故人也乃使<lb/>
<pb n="KR4e0201_WYG_126-9b"/>
者從傅中丞來則將足下尺牘亹亹記不肖如昨足下<lb/>
長者宜爾僕於文章鮮所規象師心自好良多謬盭然<lb/>
亦以其奪之故不復能治申韓家言胡以得此稱吳君<lb/>
也豈吳君與足下亦遂有昌歜羊棗之嗜未瘳耶足下<lb/>
娥媌令姿飭以規矩調伏其氣與時抑揚海内薦紳大<lb/>
夫言文苑者誰不領袖足下也即忌人又誰以一二酒<lb/>
食之事指足下者然竊聞足下尚少之益日夜刻劌性<lb/>
命之藴講求經濟以求太上所謂夫黃鵠遨翔於天池<lb/>
<pb n="KR4e0201_WYG_126-10a"/>
而不賤斥鷃丹穴之吭雄於九霄而不薄蟬翼此更難<lb/>
也足下又亟稱吳明卿固無恙哉尚能從足下游乎青<lb/>
衫如鶉八口微祿即不遂自決為溝中之斷者安能不<lb/>
頫然向繩墨也足下念之固喜如僕乃簌簌淚下矣濟<lb/>
南生傲吏關西嘗三以其文若詩來承欲得其耗故附<lb/>
以聞卒卒不旣所懐亮之亮之<lb/>
　　又<lb/>
嚮者傅中丞人還則具一啓及以覆瓿之言侑也至於<lb/>
<pb n="KR4e0201_WYG_126-10b"/>
今不奉繩斧之誨將無去人浮沈否所從游者翁朱二<lb/>
方伯咸以習足下故再三口政術不置足下之亨於官<lb/>
宜爾世貞齒頰之餘坐卧鋒銛困以刀筆為湘中之纍<lb/>
久矣不自意再逃簡書政為老親躑躅虎口進退唯谷<lb/>
踽踽笑人于鱗足下何以敎之惜哉明卿負諸君子推<lb/>
轂稱不罷故以坐廢也文章之途日益荆棘篳路藍縷<lb/>
以啓山林非足下誰托也<lb/>
　　又<lb/>
<pb n="KR4e0201_WYG_126-11a"/>
與公張園痛飲時十六改歲矣待罪青社鱗羽一摋浮<lb/>
沈異天間者濶焉即不才所遘㑹不敢望稱人何至作<lb/>
官量移貴省擲身案牘中忽忽忘其故吾矣敎翰飛墜<lb/>
恍若覩紫芝眉宇及稍讀辭所云知儼然在疚猶勤存<lb/>
故人高誼乃爾虎丘步武之間竟成間隔盈盈一水亦<lb/>
復何怪僕此出真畫蛇之足但中間有大不得已者進<lb/>
退躑躅觸藩一羝可歎可歎縣官方急材黃金巍峩日<lb/>
購枮骨而千里之足乃放中野所未解也知不足膺公<lb/>
<pb n="KR4e0201_WYG_126-11b"/>
懷聊及之耳公哀戚至念純一不已天真自露外境皆<lb/>
假佛法所稱證無生忍亦此意也不知諸大知識能首<lb/>
肯否非日當效生芻之敬先奉謝因布鄙忱伏惟照亮<lb/>
　　朱客部子价丈<lb/>
壬子冬道寶應里中儼然龍門也忘其少且不敏而輙<lb/>
進所欲吐辱長者收之小友矣已論報還值有他出弗<lb/>
果謁然邑臣致二行巻捧之如和璧隋珠從天下也句<lb/>
吳諸少年過從索而指賞以為祝京兆且復出矣何期<lb/>
<pb n="KR4e0201_WYG_126-12a"/>
一巻遂有長康之化迄今咄咄抱歉也丙辰從家君所<lb/>
兩扇頭之寄昔人所謂煥若神明頓還舊觀良不虚耳<lb/>
執事吸月露間齊梁又所與倡和相慕說者為博南山<lb/>
人也世貞晩進於詩無所解然竊謂博南山人固博而<lb/>
多組織之語不能如執事清婉天致自發其言成一家<lb/>
云執事得無難之否執事之視宗生世貞丈人行也渠<lb/>
獨以幸數於燕市奉杯酒扢揚風騷世貞削跡海邦寢<lb/>
處蹻跖矛盾之與交而案牘之是眈豈非命哉日者島<lb/>
<pb n="KR4e0201_WYG_126-12b"/>
寇陸梁淮揚間將無識康成里否發邸中報見公以不<lb/>
赴尚書期應公讁也非修我牆屋故耶屬家僕還敢以<lb/>
布其區區别作請正何敢兾玉案之報八寶書屋中有<lb/>
賤姓名足矣<lb/>
　　與李東昌<lb/>
幸縁玉倚忽爾萍散言愴離索令人自失曩執事五馬<lb/>
就駕體中憒憒遂阻招提之餞更承不棄逺飛敎言計<lb/>
履任已久上下安和逢迎案牘咸目牛游刃聽折之暇<lb/>
<pb n="KR4e0201_WYG_126-13a"/>
或登樓望嶽或省駕齊墟付餘解於歌咏體至景於丹<lb/>
青宛然一風流太守也弟日坐省中譬若籠中之鳥毛<lb/>
羽楚楚顧影羈牢雖效悲鳴誰為釋去明秋或可得使<lb/>
事道經貴治叩門索飲政恐太守威儀嚴重閽人不察<lb/>
謂是游客漫逐之耳于鱗峻伯只如常此間最難得與<lb/>
語便附聞之足下所有雲谷樵者否為我指其口曰但<lb/>
宜進酒<lb/>
　　又<lb/>
<pb n="KR4e0201_WYG_126-13b"/>
執事郡當孔道攝吏百計攬聽逢迎歲月謂少而能片<lb/>
言取折分身應酬又復遊戲丹青縱橫詞翰萃成巻帙<lb/>
惠之故人豈惟文雅吏術兼至無遺一丘一壑猶可想<lb/>
見高致也僕迂疎質相世態本遙强就束縛隨人笑語<lb/>
邇來聞有覈察倘縁此得解便還故吾但家君連被委<lb/>
任事勢匪輕進則虞身退猶歉報烏鳥之私中夜芒刺<lb/>
執事舉以見賀意猶未悉僕也自執事言離雲司變故<lb/>
叢沓遂為危地僕雖未膺厥責亦復何心將來日浸日<lb/>
<pb n="KR4e0201_WYG_126-14a"/>
溺難究結束一著浩歎而已别來偶手談竟能勝袁宋<lb/>
諸君此可為告<lb/>
　　寄凌汝成<lb/>
伏時周還臺使者海上也屬苦吏蝟摯且蒸熱卒卒以<lb/>
故報書不得有所傾吐旣發則時時念大雅不置也從<lb/>
長安中發郵書輙問執事除命不得甚恠之以為嚮名<lb/>
氏則再三聞公車矣將無執事厭其高足耶家人從南<lb/>
來具尊公及太夫人起居狀良慰賢兄忽遂再朞每經<lb/>
<pb n="KR4e0201_WYG_126-14b"/>
黃公酒壚不能不興濬沖竹林之歎計執事猶甚寄哀<lb/>
於人琴也其孤比習其書否青州日飲食盜賊而處無<lb/>
所復言新南康推受事何如貧甚無以為投劾地世途<lb/>
咈息往往礙人執事幸委曲成之世貞旦夕且歸矣勉<lb/>
旃自愛不多及<lb/>
　　答徐汝厚<lb/>
兩辱翰敎及海物殊荷逺意昨見竹隅公云足下苦公<lb/>
分相逼且朝夕計饘粥不意諸生時此乃佳耳士大夫<lb/>
<pb n="KR4e0201_WYG_126-15a"/>
最受病在求與諸生異與諸生異不得不作盜跖吾州<lb/>
前輩固無如足下也某自入散曹來稍稍靜思即嚮年<lb/>
與足下相處時徒以浮氣待人以易念待事以麤心待<lb/>
古人書以滿意待詩文終無毫髮進益且得罪同行不<lb/>
少也來敎云洋山治蕪湖稅極不得已昨聞洋山固欲<lb/>
辭之又非也東西南北惟上所命我欲潔身誰當其汚<lb/>
者君子自盡何如耳想當不復然矣<lb/>
　　又<lb/>
<pb n="KR4e0201_WYG_126-15b"/>
昨始得袁舍人書及蝦米向兄發柬時謂此當最先到<lb/>
旣乃最後到可笑也僕循次作一月老獄官長日宴坐<lb/>
殊更憶孺子風度不淺淺今冬北來謂可續舊時語笑<lb/>
但歸思益憧憧地兹期或南遂相牴牾亦未敢必也惡<lb/>
詩一聊録去僕邇亦頗微解獨於贈寄執事甚加意而<lb/>
甚不愜想是執事縁薄又不知我縁薄也<lb/>
　　與岑給事<lb/>
世貞自奉先君子諱杜門席藁者七年矣春初天子霈<lb/>
<pb n="KR4e0201_WYG_126-16a"/>
恩詔與天下更始不肖方有霜露之恙匍匐而北白見<lb/>
先人寃狀俟命國門之外而是時數從邸中吏傳執事<lb/>
後先所上疏讀之諸剖析利害持國是搏大奸以為無<lb/>
減於長沙敬輿之識私竊偉之至舉逸一疏中間誤及<lb/>
不肖若有豔於雕蟲之技而加之拂拭者執事豈有所<lb/>
過聽於人謂牛溲馬勃真足以備毫末之用耶不肖束<lb/>
髮時即冒朝籍其時妄不自量亦欲效鉛刀於一割而<lb/>
不幸與用事者忤馴致大變震蕩摧裂之餘此心已灰<lb/>
<pb n="KR4e0201_WYG_126-16b"/>
久矣七年中負不孝之罪不敢自比於人而今幸執事<lb/>
之疏與廟堂諸公之力先君子獲從昭雪不肖兄弟稍<lb/>
得稱人於鄉井間即國家復過聽以一命見縈不肖雖<lb/>
懦不得為嵇侍中亦何敢偃然而自附於偉元之節哉<lb/>
燭之武曰臣之少也尚不如人今老矣田光先生曰太<lb/>
子聞光盛壯之日而不知臣精已銷亡矣不肖之所以<lb/>
逡巡而不能出者竊用二子之言自問而頗有所驗懼<lb/>
以知人之哲累執事也昨復讀執事救周太常疏令人<lb/>
<pb n="KR4e0201_WYG_126-17a"/>
歎服度非北垣諸君子所辦區區一得之見蓄之久矣<lb/>
敢以聞於執事大抵今之稱大臣者類多内顧之念而<lb/>
不肯為國家任事今之為諫臣者各欲自靖其志而不<lb/>
肯為國家惜才且與其易而退之毋寧難而進之今主<lb/>
上固寛仁恭儉不忝守文主然頗勌於萬幾而左右之<lb/>
道諛者其兆已大露即逺無論元祐元豐近不見正德<lb/>
嘉靖初事乎正德諸中貴人𢎞治諸君子激之也嘉靖<lb/>
諸新貴人正德諸君子激之也此意唯執事可以奉聞<lb/>
<pb n="KR4e0201_WYG_126-17b"/>
亦願與同志者相為慎重而已不肖不然之灰無能為<lb/>
報第先君子入土即縱身散帙中作老蠧魚送餘日苟<lb/>
有微見於三氏之旨勒成一家言毋負執事門牆足矣<lb/>
先狀奉覽并粗薄儀將下忱統希照入<lb/>
　　與尹御史<lb/>
嚮者霜節東臨世貞側伏田野第從今耿中丞所得公<lb/>
風猷一二私心豔慕之今春不肖兄弟奉天子恩詔匍<lb/>
匐北上為先君白見寃狀而為用事者所尼躑躅國門<lb/>
<pb n="KR4e0201_WYG_126-18a"/>
之外復竊從邸中吏窺公婁上大疏隲核賢否綱紀國<lb/>
是隠然有古賈陸風而最後乃誤及不肖兄弟豈以障<lb/>
尼胡禄足備鼎爼之用抑憐其淪落困躓窮極已甚將<lb/>
收而拂拭之耶不肖身所當憂患類非人間世所有徑<lb/>
寸之地灰燼已寒即冒昧强出必至跋胡疐尾供士大<lb/>
夫笑資上負國家再造之恩下累執事二三君子知人<lb/>
之哲唯期杜門築坯於丹鉛之業少效區區庶幾毋負<lb/>
門牆而已天地鼎革明良一時政諸君子大行所學之<lb/>
<pb n="KR4e0201_WYG_126-18b"/>
日不佞乃復有隠憂焉敵氣日熾兵食日詘然此猶在<lb/>
外也今萬幾漸勌百孽潜伏言路微枳逺則熙豐近而<lb/>
正德其兆已大見矣廟廊之上與臺瑣之地何以待之<lb/>
執事幸有以示我使野人得安意畊釣不勝大望不腆<lb/>
先人之幣少伸下忱并先狀呈覽統祈鈞亮<lb/>
　　寄陳司理<lb/>
某嘗讀史如徐孺子之流其托寄若無關世者然一遘<lb/>
府主之辟即不應猶終身北面焉古人不以知己易感<lb/>
<pb n="KR4e0201_WYG_126-19a"/>
恩其意固爾也乃某舞象時則以雕蟲之技辱知於長<lb/>
者其時實懵昧於人無所比數然執事固已誤知之而<lb/>
不佞亦繇是得補校官弟子以次獲升斗矣奔走世路<lb/>
十餘年竟無繇南窺衡湘之境又不獲走一价致咫尺<lb/>
之書少抒區區之愫而旋遘家大人難摧剥震裂幽憂<lb/>
㤐滯之餘其於生平蹤跡忽忽若無所識者近遘天恩<lb/>
曠蕩扶病北走伏闕上書兾白見先人寃狀邂逅賢從<lb/>
子太史公於都門之外始一聞執事起居怳若啖火棗<lb/>
<pb n="KR4e0201_WYG_126-19b"/>
而爽然悟三生者使人愧汗津津然下太史公又亟為<lb/>
言過庭之於所聞於執事者不一執事豈尚以某猶夫<lb/>
哉彼孺子者則何人也吾郡自辱惠於執事二十有五<lb/>
年矣其風猶政術雖閭井至今能道之而一時不能理<lb/>
於操切少年之口然其人往往澌盡灰滅無復聞於世<lb/>
而執事方健杖屨無恙日夷猶於武陵桃花間猶以其<lb/>
未竟之畧發之於太史公所謂季之所得孰與仲多此<lb/>
語知當不滿執事一笑粲聊志鄙感耳兹具不腆幣儀<lb/>
<pb n="KR4e0201_WYG_126-20a"/>
托太史公上之記室拙詩二章書扇頭請正執事能無<lb/>
曰孺子可敎否南中暑溽强飯自愛不一<lb/>
　　與徐叔明<lb/>
昨在九江有數行附尚兵憲通候不知達否弟以畏熱<lb/>
廿二日始抵省兩臺諸僚雖見愛厚而此間禮節頗繁<lb/>
衰顔磬折顧影内愧且履任候臺者踵接牘吏環繞旅<lb/>
酬交錯又入棘在近强驅作老博士弟子興寄都盡不<lb/>
去將為小祗園笑人矣每見諸公談吾丈風雅使人忘<lb/>
<pb n="KR4e0201_WYG_126-20b"/>
倦又云吾丈亦時時見念豫章紫氣中有同此苦懷者<lb/>
必非他人也諸公急欲得吾丈來見代為鸚鵡黃鶴增<lb/>
色亦有意否為吾丈談此苦而以相要者熱海中亦自<lb/>
時時甘露洒也一笑一笑五更起作書目眵數誤竟授<lb/>
草小史景象當何如餘不盡<lb/>
　　又<lb/>
使來拜手敎叙致契濶旁及風雅間以澹辭怳然若寘<lb/>
此身黃鶴大别與公對語也紀行刻老手縱橫遒句逸<lb/>
<pb n="KR4e0201_WYG_126-21a"/>
發正如右軍五十二以後書若江山之助固不足言矣<lb/>
入楚稿便自作小巫頤頦齒牙芬流鍔出故旗鼔相當<lb/>
羣公之言豈欺我哉弟勞苦視家君數倍而飲啗益進<lb/>
不困夙夜星數之說信有之馬曹事少簡更托須㬰其<lb/>
中償文進耳湘楚右轄神僊官府稍為戎籍係心以此<lb/>
送日亦自佳政府注意維桑仗鉞之命當在不逺然中<lb/>
丞方在事似未肯輕移也中丞見念之深便間幸一達<lb/>
之溽暑南中當益甚加飱自愛<lb/>
<pb n="KR4e0201_WYG_126-21b"/>
　　與陳户部晦伯<lb/>
不佞生獲遘足下同世後先通朝籍垣省相望乃不獲<lb/>
一並薦其長稱國士交抑何竒也旣足下屈為外臣得<lb/>
吳郡而僕已久棄田野間乃足下不鄙收其麋鹿之跡<lb/>
而賜之友結襟帶握杯酒揚扢千古隲核二次以求太<lb/>
上抑又何遇也僕於文章無所推讓顧不自懌以九州<lb/>
之外六經之表不得如阿難耆婆者為之總持中國區<lb/>
區雖倚相惠施亦不甚多見使三代文獻寥寥焉抑亦<lb/>
<pb n="KR4e0201_WYG_126-22a"/>
諸博士師弟子少置力耳夫豈獨秦王李斯罪哉今天<lb/>
下幸而無挾書讇言之禁甫離齔即從事學官顧其所<lb/>
習僅科舉章程之業一旦取甲第遂厭棄其事至鳴玉<lb/>
登金據木天藜火之地者叩之自一二經史外不復知<lb/>
有何書所載為何物語令人憒憒氣塞休明之代士大<lb/>
夫談性命者創不根之語蠅集蛙傅以文其陋而瞷然<lb/>
欲主齊盟即所謂驢非驢馬非馬龜兹王乃騾也其稍<lb/>
上者即操觚之士攀西京躡大歴厭薄宋儒以為不足<lb/>
<pb n="KR4e0201_WYG_126-22b"/>
道實不如宋儒日佔俾小有所撰述也即所謂夜郎王<lb/>
謂漢使者我孰與漢大也不佞少小時竊以托附長者<lb/>
之嗜顧不能沈思有高陽涉獵之病中年好酒懶事時<lb/>
時自廢然意有所溺竟不能一日離之居恒謂三日不<lb/>
飲酒覺形神不相親一日不開巻骨孔盡窒罷歸田為<lb/>
鄉里小兒項領所苦忽忽寡酬以故每一遇足下輙便<lb/>
欲傾倒别後與家弟言之猶娓娓不置也家弟亦云目<lb/>
中未嘗見此人幾得之奈何失之尋足下遷留省為僕<lb/>
<pb n="KR4e0201_WYG_126-23a"/>
言且有旬日留後六日僕走一介跡之擬挈簞榼嗣其<lb/>
後以稽從者則以先一日發矣足下如無意開府吳㑹<lb/>
野人足不能及百里恐此生無復握手當恨曩者之草<lb/>
草也足下勉旃自愛聞結撰已成垂勒不朽世無慕華<lb/>
林編要高孝標者殘膏餘馥能見沾否楊用脩自謂近<lb/>
代子雲見足下聊蕭之僕初未敢奉從然覩其書如方<lb/>
城萬城張浚張俊三尺豎子所不道者何也近有致河<lb/>
南通志者名宦中相州刺史高陽王雍魏孝文帝弟也<lb/>
<pb n="KR4e0201_WYG_126-23b"/>
以孝文戒益自勵今作王雍高陽人此又大可笑也今<lb/>
世所稱博學知名士如此僕又安能舍足下乎勉旃强<lb/>
飯自愛<lb/>
　　答陳淮安玉叔<lb/>
自嘉靖中一再從蘇山先生燕邸而最後先生外遷吳<lb/>
明卿氏來言曰夫夫有子矣是少而敏楚材也亡何而<lb/>
聞公成進士已又從家弟所得公詩今乃又得公文矣<lb/>
公於隆慶中名滿長安乃厪厪一守操觚之士亡所藉<lb/>
<pb n="KR4e0201_WYG_126-24a"/>
以生色然淮揚股肱郡治理一切流聞璽書褒召當亦<lb/>
匪遙循吏自可亦何必寂寂文苑哉來敎不惜齒牙餘<lb/>
芬以僕一二狂談有足蕘采進之引玉不佞於公文無<lb/>
能為役顧管窺所及謂公實自正宗發以竒藻意融法<lb/>
中不出法外汪李之後罕見其比故不辭而僭為之叙<lb/>
自忘形穢之誚也公能為我藏拙否先太恭人賁大些<lb/>
兼拜牢帛之貺銘刻珎醇惠存種種吹暖於灰援骨加<lb/>
肉何以為報使旋聊此附謝諸容嗣悉臘寒為道為天<lb/>
<pb n="KR4e0201_WYG_126-24b"/>
下自愛<lb/>
　　又<lb/>
得尊公書知門下初以一介走我於家而不值也乃更<lb/>
淩大江而上及我武昌則使者足重繭矣啓椷捧咀有<lb/>
餘思焉門下盼睞千古而肺腑故人乃爾僕故深幸之<lb/>
惟恐其不得當也家弟獲遂同汎不減元禮之游僕每<lb/>
出必悔悔又不能無出非人哉兹行雖一與寓目江山<lb/>
之勝衰顏磬折奔走委頓以從諸少年後無地著面强<lb/>
<pb n="KR4e0201_WYG_126-25a"/>
自力入棘即文事叢委之矣垂老於晉楚間作博士弟<lb/>
子真前生業債也已具乞休疏托舍弟上之不知當如<lb/>
何耳佳刻華織謹領獨青州從事作烏有先生楚釀甚<lb/>
惡幸所攜足朝夕不然不能無望於使者也新詩烺烺<lb/>
郢雪之致奏之黃鶴無論玉笛令梅花盡落矣漫成數<lb/>
語以謝沈嘉則魏季朗諸君從門下游甚善然渠輩尚<lb/>
以多彈鋏之歎也尊公秦音嗚嗚為楚生色他文多竒<lb/>
知當未艾方苦頭風飲藥不一<lb/>
<pb n="KR4e0201_WYG_126-25b"/>
　　樊侍御<lb/>
某一二從酒所奉顏色雖往覆亡幾而傾吐特深日者<lb/>
拜命之候方苦渴疾匍匐通姓名門吏不得一捧别袂<lb/>
中懷惄如使者攬轡而陟太行之顛慨然有餘慕焉墨<lb/>
吏省已解綬循雅之士爭自刮濯以庶幾下風來諭似<lb/>
有所未足巻巻叩攻於頑石胡長者乃爾某不佞聞古<lb/>
有助於人者牛溲馬勃亦不卻也乃其所助則非牛溲<lb/>
馬勃比也順德李守於執事屬吏也即亡論其文卓犖<lb/>
<pb n="KR4e0201_WYG_126-26a"/>
趣古某故同舍郎私之謁省中歸炊脫粟閉門謝客書<lb/>
聲竟夕矣母來自歴下就視畢數日跨一驘歸不敢以<lb/>
煩縣官芻秣嘗謂蒼頭歲除矣安所得酒持敝緼袍東<lb/>
家質之某幸有餘奉推之不數數受也比跡其守郡率<lb/>
素亡毫髮改日一肉奉母耳妻子更日得少鮭菜耳吏<lb/>
民謳吟戴守若父母而頗以文法左往使又不樂除道<lb/>
積糒待非常之客客亡為㳺揚者僅雞肋牘末耳令李<lb/>
生伏鹽車上羊腸屈足就秣御圉鞭箠而拂之固所安<lb/>
<pb n="KR4e0201_WYG_126-26b"/>
也伯樂過不視乃始慡然驤首嘑鳴矣執事視李生何<lb/>
如也毋令海内有以御圉窺伯樂者<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百二十六<lb/>
</p>
<p>
</p>
  </div>
</body>
</text>
</TEI>
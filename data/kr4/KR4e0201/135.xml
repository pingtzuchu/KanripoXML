<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三十五</head> <lb/>
    <p>
<pb n="KR4e0201_WYG_135-1a"/>
欽定四庫全書<lb/>
　弇州四部稿巻一百三十五<lb/>
　　　　　　　　　　　　明　王世貞　撰<lb/>
文部<lb/>
　墨刻䟦六十五首<lb/>
　　唐文皇屏風帖<lb/>
文皇甞作真草書古帝王龜鑑語為二屏風示群臣今<lb/>
所存者草書耳輕俊流便宛然有右軍永興風度惜天<lb/>
<pb n="KR4e0201_WYG_135-1b"/>
骨小乏戈法猶滯後有祝寛夫姜夔王允初䟦亦佳姜<lb/>
遂題字荒傖不知體大可笑也<lb/>
　　唐𤣥宗御書太山銘後<lb/>
記太山銘唐開元帝製及手書相傳燕許脩其辭韓史<lb/>
潤其筆以故文頗雅馴不猥弱𨽻法雖小變東京最為<lb/>
穠勁饒古意余甞游其地度天門造碧霞鬰浡雲霧中<lb/>
此銘獨煜然有龍翔鳳翥之態包叅軍搨得一本以示<lb/>
余余既讀而愛之然竊有慨於帝之侈心也木有蝕蠧<lb/>
<pb n="KR4e0201_WYG_135-2a"/>
入焉當是時天下㡬小康帝意以前薄秦皇漢武不足<lb/>
道而不知太真林甫國忠禄山之徒固己乗其侈而入<lb/>
之蠧矣叅軍得浯州中興頌當時置墨池傍閱之其治<lb/>
亂始未有大足相發者噫嘻可畏哉<lb/>
　　又<lb/>
記太山銘者唐𤣥宗皇帝御撰及書字徑可六寸許雖<lb/>
小變漢法而婉縟雄逸有飛動之勢余甞登太山轉天<lb/>
門則見東可二里穹崖造天銘書若鸞鳳翔舞於雲烟<lb/>
<pb n="KR4e0201_WYG_135-2b"/>
之表為之色飛既摩娑久之惜其下三尺許為搨工人<lb/>
惡寒篝火焚蝕遂闕百餘字傍有蘇丞相頲東封頌正<lb/>
書閩人林㷆以四大字刻其上惡札題名縱横漶㓕不<lb/>
可讀悵然而下後人事事可憎殆不特此<lb/>
　　孝經<lb/>
唐𤣥宗書孝經後有太子亨右相林甫左相適之等題<lb/>
名韋郇公陟稱彭城縣男盖自吏部侍郎出為河南採<lb/>
訪始襲公爵此本封耳韋斌封平樂郡公可補本傳之<lb/>
<pb n="KR4e0201_WYG_135-3a"/>
闕書法豐妍勻適與太山銘同行押亦雄俊可喜當其<lb/>
時為林甫所蠱媚極矣猶知有是經耶三子同日就隕<lb/>
屬鏤南内凄凉廢食厭代唐家父子如此循覽遺蹟為<lb/>
之慙慨<lb/>
　　凉國長公主碑<lb/>
右凉國長公主碑小許公撰而開元帝御書書法過肥<lb/>
然㸃畫間自有異趣要之自唐變此體帝為最也碑辭<lb/>
大半可讀攷之唐史睿宗第六女字華莊始封仙源下<lb/>
<pb n="KR4e0201_WYG_135-3b"/>
嫁薛伯陽今碑内封爵先後同而字乃從花粧非華莊<lb/>
也又稱歸故丞相虞公温彦博曽孫曦及攷彦博傳曽<lb/>
孫曦尚涼國長公主伯陽傳尚仙源公主坐父稷誅流<lb/>
嶺表自殺然則公主固嫁薛伯陽再嫁温曦史遺曦而<lb/>
碑諱伯陽也<lb/>
　　兖州孔子廟碑<lb/>
右孔廟八分書唐太宗詔一通髙宗詔一通祭文一通<lb/>
太子𢎞表一通後有朝請大夫開州刺史髙徳裔刻十<lb/>
<pb n="KR4e0201_WYG_135-4a"/>
二字或徳裔書不可知也其行筆不甚精工而頗峭勁<lb/>
時時有漢意乃知古法自開元帝始盡變也<lb/>
　　唐文皇告少林寺書<lb/>
文皇圍洛城時以少林寺僧建功遣使致書存問且為<lb/>
䕶持之書法不甚工而亦不俗當是幕僚筆内世民二<lb/>
字行草是親押耳首有開元神武皇帝書後人所妄加<lb/>
也今少林寺僧猶以白棓髙天下豈佛教所謂䕶法者<lb/>
其時已爾耶<lb/>
<pb n="KR4e0201_WYG_135-4b"/>
　　題武后書昇仙太子碑帖後<lb/>
武氏牝晨淫革唐鼎觀此書遂欲亂千古同文之治嘻<lb/>
何其甚也文似出北門諸學士手筆意軟媚無鐵椎椎<lb/>
悍馬時意氣且既為太子立碑而以蓮花六郎稱其後<lb/>
身得不穢千古青簡耶為之一笑<lb/>
　　孔子廟堂碑<lb/>
虞永興孔子廟堂碑石刻在關中余有二本其佳者以<lb/>
乞家弟文雖斷闕不甚剥蝕然是五代時翻本也首有<lb/>
<pb n="KR4e0201_WYG_135-5a"/>
相王旦書碑額盖舊無額武后増之耳至文宗朝馮祭<lb/>
酒珤請斷去周字而唐史遂以此碑為武后時立者誤<lb/>
也相王所書大周孔子廟堂之碑虞書入妙品評者謂<lb/>
其徳鄰貞白又謂與歐陽率更齊名而專體過之如層<lb/>
臺緩步髙謝風塵又如行人妙選䍐有失辭特其傳世<lb/>
頗少甞見賈躭相公極稱虞筆末云孔子廟堂碑青箱<lb/>
中至寳而已噫當其時已珍貴如此況千載之後其殘<lb/>
碑斷墨如魯靈光者但再經摹勒雖典刑僅存而風骨<lb/>
<pb n="KR4e0201_WYG_135-5b"/>
鋩鎩所餘無㡬慨念唐石不勝色飛<lb/>
　　又<lb/>
記此碑之月餘客有復来售者首有孔子廟堂之碑六<lb/>
字殘缺既少戈法宛然虚和清粹之色自爾入人定為<lb/>
宋榻無疑也惜後失數十行購别本佳者補之為山房<lb/>
清玩記法書目中又有永興謝文皇表盖碑成進御上<lb/>
賜以右軍黄銀印故謝耳於乎文皇所以期永興至矣<lb/>
　　九成宫醴泉銘<lb/>
<pb n="KR4e0201_WYG_135-6a"/>
書斷謂率更正書出大令森森焉若武庫矛㦸虞永興<lb/>
稱其不擇紙筆皆能如意髙麗亦知愛重遣使請之其<lb/>
名大若此然太傷瘦儉古法小變獨醴泉銘遒勁之中<lb/>
不失婉潤尤為合作此帖得之十年前文既殘缺字亦<lb/>
糢糊然視汴刻猶是未央瓦差不蕩古意也因識而藏<lb/>
之<lb/>
　　又<lb/>
醴泉銘余所有者字畫差具可辨後復得一本更完整<lb/>
<pb n="KR4e0201_WYG_135-6b"/>
覺其精意古色流映眼睫間摩娑竟時率更之於索靖<lb/>
李陽氷之於碧落至下馬坐卧味賞旬日不能去昔人<lb/>
云解則愛之余不解而愛愛矣又了不解不知何也<lb/>
　　又<lb/>
鄭公此文因隨氏之鉅麗歸唐徳之儉損頌而有風體<lb/>
了然諫録中語也渤海書書鄭公語當知合也<lb/>
　　虞恭公碑<lb/>
率更書温虞公碑得之鬻書人者殘缺不復可讀第其<lb/>
<pb n="KR4e0201_WYG_135-7a"/>
字畫之妙不在醴泉化度下如郭林宗雖標格清峻而<lb/>
虚和近人他書不免作李元禮謖謖松風矣<lb/>
　　化度寺碑<lb/>
趙子固以歐陽率更化度醴泉為楷法第一雖不敢謂<lb/>
然然是率更碑中第一而化度尤精𦂳深合體方筆圓<lb/>
之妙而殘缺尤甚昔年得一本僅二百餘字後又致一<lb/>
本雖剥蝕其可讀者㡬再倍之當是前百年物而字意<lb/>
小緩散不能如少本之精勁也豈搨手微劣故耶因合<lb/>
<pb n="KR4e0201_WYG_135-7b"/>
而識之俟明窓細展究其所以異可也<lb/>
　　皇甫府君碑<lb/>
率更書皇甫府君碑比之諸帖尤為險勁是伊家蘭臺<lb/>
發源石刻在西安雖小苔剥差可誦耳皇甫君名誕仕<lb/>
隋死於漢王諒之難者卹典殊不薄後以子無逸貴於<lb/>
唐始克樹碑噫逝者有知能無麥秀之歎乎<lb/>
　　歐陽通道因法師碑<lb/>
道因與𤣥奘同譯經者見髙僧傳碑文亦宏麗饒其家<lb/>
<pb n="KR4e0201_WYG_135-8a"/>
言然去簡栖頭陀不啻一小刼耳評者謂歐陽蘭臺瘦<lb/>
怯於父而險峻過之此碑如病維摩髙格貧士雖不饒<lb/>
樂而眉宇間有風霜之氣可重也余甞謂皇象文武索<lb/>
靖載妖帖章草中鳥跡筆者顔真卿家廟茅山碑正書<lb/>
中玉筯筆者蘭臺道因碑正書中八分筆者此未易為<lb/>
俗人言也<lb/>
　　趙摸千文<lb/>
趙供奉在貞觀中以書名甞與諸葛貞臨蘭亭刻石者<lb/>
<pb n="KR4e0201_WYG_135-8b"/>
此帖云亦是摹晉真蹟在吴江史鑑所勻整流便矩度<lb/>
森然恨結法小局促乏蕭散之趣耳<lb/>
　　禇書聖教序記<lb/>
余舊藏褚登善聖教序記婉媚遒逸波拂處虬建如鐵<lb/>
線盖善本也後陜省致一紙輕弱不足言或以為翻刻<lb/>
或以為有二本第俱有可疑者舊藏本稱龍朔三年建<lb/>
按遂良以永徽六年貶漢州顯慶二年徙桂州未㡬貶<lb/>
愛州嵗餘卒盖未甞生及龍朔也豈遂良甞書之至是<lb/>
<pb n="KR4e0201_WYG_135-9a"/>
始摹搨上石耶陜省本則云永徽四年中書令臣禇遂<lb/>
良書攷之本傳宰相表遂良貞觀末為中書令後罷永<lb/>
徽三年以吏部尚書同中書門下三品四年進尚書左<lb/>
㒒射疑皆後人附益之耳<lb/>
　　碧落碑<lb/>
絳州碧落碑篆書在石像背州將以不便摹搨别刻置<lb/>
廟中今本乃别石耳李旋之輩以為陳惟正李譔李瓘<lb/>
書不可辨按洛中紀異録稱刺史李諶為母房太妃追<lb/>
<pb n="KR4e0201_WYG_135-9b"/>
薦造像成忽二道士来云君刻石須篆書乎我天下能<lb/>
篆者李異之聴所為則扄户三日乃開化二白鴿飛去<lb/>
篆文宛然像背矣此涉誕妄不可信然李陽氷覽之七<lb/>
日而不忍去習之十二年而不成其妙如此豈惟正譔<lb/>
瓘小子所辦乎字書雜出頡籀鍾鼎款識以故與斯體<lb/>
小異聊識之以俟知者<lb/>
　　少林寺靈運禪師碑<lb/>
靈運碑者唐崔琪撰末云聖善寺沙門勒下殘缺二字<lb/>
<pb n="KR4e0201_WYG_135-10a"/>
當時僧書耳文淺陋不足道書法絶類聖教無一筆不<lb/>
似後世傾側偃卧以取姿態者其人材雖足稱要之有<lb/>
愧於此髠也<lb/>
　　御史臺精舍銘<lb/>
唐史稱梁昇卿善八分東封朝覲碑聲華為一時冠此<lb/>
帖亦可寳也獨御史臺持憲之地乃立精舍倡諸繫者<lb/>
禮佛懴悔昔獄吏命祀咎繇范孟博猶非之況侫佛乎<lb/>
崔中令湜固盛言因利結西方縁矣不知附禁臠事發<lb/>
<pb n="KR4e0201_WYG_135-10b"/>
曳鋃鐺時佛亦當庇引之不為之一笑<lb/>
　　桐栢觀碑<lb/>
新桐栢觀碑唐崔尚文韓擇木書桐栢即天台别名道<lb/>
家所謂金宫玉庭洞天真境覽興公一章覺此頌寂寥<lb/>
耳擇木書於漢法雖大變然猶屈强有骨明皇酷嬖太<lb/>
真無所不似𨽻分體不免作豐容豔肌時狀老杜云書<lb/>
貴瘦硬方通神盖有感也計此碑當為拾遺君印可者<lb/>
　　大智禪師碑<lb/>
<pb n="KR4e0201_WYG_135-11a"/>
此碑為唐史侍御惟則書竇臮賦述稱史書古今折𠂻<lb/>
大小應變聲價極不落莫也其行筆絶類太山銘而縝<lb/>
宻過之知開元帝潤澤所自耳大智師北宗之錚錚者<lb/>
嚴挺之粗能其家言俱可存也<lb/>
　　張旭肚痛帖<lb/>
張長史肚痛帖及千文數行出鬼入神惝怳不可測後<lb/>
河滿子一絶係張祐作祜後張史生可五十年余甚疑<lb/>
之既考知與此齋帖俱髙閑筆也閑書僧米元章欲懸<lb/>
<pb n="KR4e0201_WYG_135-11b"/>
之酒肆者然亦自佳耳<lb/>
　　張長史郎官壁記<lb/>
張長史以草聖名其楷法獨有郎官壁記為書中最琅<lb/>
琅者董逌稱其隠約深嚴筋脉結宻又云守法度者至<lb/>
嚴則出乎法度至縱識者以為得長史墨池三昧此刻<lb/>
在宋已少吾吴僅有都太僕元敬一本語具金薤琳琅<lb/>
尋入王文恪公家文恪親為䟦於装池之四旁<hi>余聞之三十年</hi>
<hi>矣而始得之所藏九成廟堂化度名公諸楷帖皆辟三舍矣因敬題其後</hi>
<pb n="KR4e0201_WYG_135-12a"/>
　　心經<lb/>
此草書心經刻之長安中云右軍書非也雖遒逸而疎<lb/>
縱不入格不中懐素作奴況右軍乎見唐文粹乃駙馬<lb/>
都尉鄭萬鈞書張說有序萬鈞尚睿宗女代國公主字<lb/>
華婉者也於書家不甚烺烺宜其然<lb/>
　　裴㴶少林寺碑<lb/>
裴懿公㴶書少林寺碑開元十六年建又在嵩山而金<lb/>
石録不載何也裴少時負文筆號霹靂手而雅不以八<lb/>
<pb n="KR4e0201_WYG_135-12b"/>
法名此碑辭至沓拖不可讀而書頗秀勁多媚態得非<lb/>
時代為之耶傳不載階封此書銀青光禄大夫正平縣<lb/>
子亦可補傳之闕<lb/>
　　李北海雲麾將軍碑<lb/>
李北海翩翩自肆乍見不使人敬而久乃愛之如蔣子<lb/>
文僥㒓好酒骨清竟為神也吴興習之加媚似猶未得<lb/>
其遒此雲麾將軍碑尤著者將軍名思訓畫品在神妙<lb/>
間碑辭絶不之及豈古人以藝為諱耶<lb/>
<pb n="KR4e0201_WYG_135-13a"/>
　　岳麓寺碑<lb/>
余友俞仲蔚為余言李北海岳麓寺碑勝雲麾余亟購<lb/>
得之僅可讀耳其鉤磔波撇雖不能復尋覽其神情流<lb/>
放天真爛漫隠隠殘楮斷墨間猶足傾倒眉山吴興也<lb/>
題名稱前陳州刺史按邕謁上太山還獻詞賦上恱會<lb/>
有仇人發其贓者張說忌之下獄論死許昌男子孔璋<lb/>
救之得免謫尉遵化此其赴謫時道書也碑文頗庸陋<lb/>
又於社拾遺集見其一詩穉語殆不可曉何以負干將<lb/>
<pb n="KR4e0201_WYG_135-13b"/>
莫耶稱於世耶米元章評其書如乍富小民屈强生疎<lb/>
此語殊未當書故佳小佻耳邕以纎文獲名以虚名獲<lb/>
死以佳書獲訾皆所不虞者因附識之<lb/>
　　李北海娑羅樹碑<lb/>
娑羅樹碑是北海筆遒逸豐美而不傷佻卞當是合作<lb/>
書也<lb/>
　　李北海書法華寺碑<lb/>
秦望山法華寺碑李北海書碑尾稱伏靈芝刻即北海<lb/>
<pb n="KR4e0201_WYG_135-14a"/>
托名也書法肉好妍雅不作輕肆習乃知吴興所得此<lb/>
為多矣<lb/>
　　李北海東林寺碑<lb/>
北海此書本小束法度再經摹刻雖鼻目無異脂澤有<lb/>
加而天骨掃地矣所謂韓生貌趙郎不得情性者也余<lb/>
晩自廬山歸東林程孟孺馳視之以為絶竒即此碑也<lb/>
　　臧希晏碑<lb/>
右金吾衞將軍臧希晏碑朝議郎守衛尉少卿淮陽縣<lb/>
<pb n="KR4e0201_WYG_135-14b"/>
開國男賜紫金魚袋韓秀弼八分書文多糢糊不可讀所<lb/>
可辨者其卒以廣徳二年八月五日及有懐恪懐亮語<lb/>
攷懐恪碑希晏其長子也書法亦清勁可喜其能不因<lb/>
開元帝之好而變者乎撰文為銀青光禄大夫行兵部<lb/>
侍郎清河郡開國公而缺其名當以史證之<lb/>
　　孫過庭書譜<lb/>
孫䖍禮書譜刻石凢三其一秘閣續帖末未有宣政印<lb/>
記者最為完文今不可復得矣余逰燕中有偽作古色<lb/>
<pb n="KR4e0201_WYG_135-15a"/>
以鬻者其刻亦佳而中有兩訛字盖秘閣之帖遺於後<lb/>
而紙敝墨渝刻者承之頼以辨耳其一末有宣政印記<lb/>
而前缺一二十字盖自内府出而巻首稍刓破然自真<lb/>
蹟上翻刻故獨佳中間結搆波撇皆在其三為文氏停<lb/>
雲館刻則影響耳䖍禮書名烺烺一時獨竇臮貶曰凢<lb/>
草閭閻之類此帖濃潤圓熟㡬在山隂堂室後復縱放<lb/>
有渇猊逰龍之勢細翫之則所謂一字萬同者美璧之<lb/>
微瑕故不能揜也因書於第二本後<lb/>
<pb n="KR4e0201_WYG_135-15b"/>
　　徐浩心經<lb/>
季海書名譟一時有渇猊奔驥之喻此帖意近而法慢<lb/>
米顛斥為吏楷誠爾然不能不為眉山小庇之耳<lb/>
　　嵩陽觀記聖徳感應頌<lb/>
聖徳感應頌尚書左僕射兼右相吏部尚書晉國公李<lb/>
林甫撰盖𤣥宗命方士煉大還於嵩陽觀六轉而移煉<lb/>
緱氏山太子廟九轉而林甫紀其瑞者也當是時女蠱<lb/>
邊釁交作於中外而林甫以金石之毒發之天下之縁<lb/>
<pb n="KR4e0201_WYG_135-16a"/>
督㡬絶而唐事去矣而君臣方日熙熙然交書其美而<lb/>
張大之良可歎也頌成之明載太真册其又七載林甫<lb/>
殁又四載帝走蜀不知大内辟糓自托元始孔昇真人<lb/>
時亦得此丹力否耶書為徐浩古𨽻與帝𨽻法絶相類<lb/>
雖以肉勝亦自有態可寳也<lb/>
　　懐素千字文<lb/>
此千文行草刻石闗中雖時有譌筆而遒逸飛動往往<lb/>
妙境<lb/>
<pb n="KR4e0201_WYG_135-16b"/>
　　懐素自叙帖<lb/>
此帖如并州勁鐵北山迅鷹竒矯無前獨冠諸種然坐<lb/>
此亦不得與二王盟僅屈强江淮耳真蹟歴數相臣家<lb/>
歸陸冢宰近聞一總帥以八百金購之復入平津邸矣<lb/>
於乎素師不習蓮花梵字作此有為跡墮落縑素伴朱<lb/>
提入紫闥宛轉粉黛間對肥肉大酒不亦重痛辱哉安<lb/>
得祖龍火了此累刼障為快也<lb/>
　　懐素聖母帖<lb/>
<pb n="KR4e0201_WYG_135-17a"/>
素師諸帖皆遒瘦而露骨此書獨勻穏清熟妙不可言<lb/>
唯姿態少遜大令餘翩翩近之矣<lb/>
　　懐素藏真帖<lb/>
懐素藏真律公三帖乃㳺絲筆縈回怳𣺌中有挽强飲<lb/>
石之勁至不易得䟦尾周越書得其遺意蔣之竒有蘇<lb/>
黄法皆可重也<lb/>
　　恒山祠記<lb/>
唐河東公所書北嶽恒山祠記公為相有武畧其書要<lb/>
<pb n="KR4e0201_WYG_135-17b"/>
非其至者特以故事存之耳<lb/>
　　王清源碑<lb/>
唐朔方河東河西隴右節度使清源公王忠嗣碑中書<lb/>
侍郎元載撰門下侍郎王縉書載其女夫也所記事與<lb/>
史不甚異其文詞𤨏冗無足多者縉於書稱名家與李<lb/>
邕相伯仲評者謂其過薛少保今其結法清婉老勁不<lb/>
在岳麓雲麾下覽者自當得之哥舒之力諍義者能之<lb/>
李臨淮之先見智者能之清源仁者也所見逺矣所見<lb/>
<pb n="KR4e0201_WYG_135-18a"/>
超矣<lb/>
　　中興頌<lb/>
摩崖碑中興頌元結撰顔真卿書字畫方正平穏不露<lb/>
筋骨當為魯公法書第一唐文靡𤨏極矣至結與蕭穎<lb/>
士輩方振之頌亦典雅倣嶧山諸碑第有可議者頌其<lb/>
君而斥其君之父曰噫嘻前朝孽臣姦驕且冠之篇首<lb/>
豈頌體爾耶吉甫於宣王詩穆如清風者未聞其以厲<lb/>
王斥也序辭所謂非老於文學其誰宜為亦誇矣曉人<lb/>
<pb n="KR4e0201_WYG_135-18b"/>
不當如是<lb/>
　　東方畫像贊<lb/>
東方畫像贊碑隂記顔魯公書石刻在陵縣陵即古平<lb/>
原郡也故城址猶存今僅三之一耳碑已再刻余所得<lb/>
乃舊本雖小糢泐然其峭骨遒氣滃欝奮張亦足辟易<lb/>
餘子余謂東方生蹟固竒詭然以逍遥流易之度處虛<lb/>
實有無間夏侯文亦時時有壺公薊子意獨公書太嚴<lb/>
整未稱所以發之不若留右軍寫其情性可也語固涉<lb/>
<pb n="KR4e0201_WYG_135-19a"/>
狂公復生不能不頫首耳<lb/>
　　家廟碑<lb/>
右顔魯公家廟碑石刻四面環轉在關中後廟燬宋初<lb/>
有李延襲者語郡移置之結法與東方畫像相類而石<lb/>
獨完善少殘缺者覽之風稜秀出精彩注射勁節直氣<lb/>
隠隠筆畫間吁可重也天寳間安氏蹴天柱折而力扶<lb/>
之者郭尚父張睢陽平原與常山四耳顔氏獨擅其二<lb/>
碑之所以重者是寧獨書哉<lb/>
<pb n="KR4e0201_WYG_135-19b"/>
　　多寳佛塔碑<lb/>
顔魯公多寳佛塔碑石刻在西安舊搨完善可讀公書<lb/>
如東方畫像家廟碑咸天骨遒峻風稜射人此帖結法<lb/>
尤整宻但貴在藏鋒小逺大雅不無佐史之恨耳多寳<lb/>
佛塔事在法華經中歴過去未来阿僧祗刼世尊說法<lb/>
此佛即現寳塔空中贊美大抵皆寓言也佛惟空是以<lb/>
常在常現常滿今以有為迹求之得無去之愈逺乎一<lb/>
念發菩提心即證菩提即現多寳塔稱善哉人自不見<lb/>
<pb n="KR4e0201_WYG_135-20a"/>
聞耳<lb/>
　　茅山碑<lb/>
魯公好仙術不特書麻姑壇已也按李含光者陶隠居<lb/>
裔凡五世其事絶無可紀獨人謂其𨽻法勝乃父遂斷<lb/>
不作𨽻差近厚耳魯公結體與家廟同遒勁鬰浡故是<lb/>
誠懸鼻祖然視虞永興禇河南誾誾氣象不無小乏<lb/>
　　元次山墓碑帖<lb/>
顔文忠為元次山書中興頌殁又為撰碑文而自書之<lb/>
<pb n="KR4e0201_WYG_135-20b"/>
所以推許次山者至矣其忠義才術畧相當然次山於<lb/>
文非真能古者何至竭蹶其步而力追之耶<lb/>
　　宋文貞碑<lb/>
余始有碑側記又後一嵗乃得碑文頗剥蝕其行筆與<lb/>
記全異碑辭内稱公雅善戱謔不常矜莊凢所詼諧人<lb/>
輒䟽取昔人見公賦梅花以鐵心石膓為怪故不足恠<lb/>
也非所望於蕭傅亦是一證太史公讀張文成事而疑<lb/>
其偉然丈夫乃如好女子世固有不可曉者<lb/>
<pb n="KR4e0201_WYG_135-21a"/>
　　宋文貞碑側記<lb/>
宋文貞公神道碑側記顔魯公撰書石刻沙河二公剛<lb/>
勁大節相埒書亦稱是真足三絶第其筆以取勢為主<lb/>
微類徐吏部而力過之不免奔驥渇猊眉山寔得此法<lb/>
作擘窠書愈増恠偉黄豫章獨印賞以為瘞鶴銘之流<lb/>
亞噫惟其似之是以嗜之然耶<lb/>
　　八關齋功徳記<lb/>
右顔魯公書字徑可二寸許方整遒勁中别具姿態真<lb/>
<pb n="KR4e0201_WYG_135-21b"/>
蠶頭䑕尾得意時筆也此書不甚名世而其格不在東<lb/>
方家廟下故非餘子所及也記文宋州將吏為節度使<lb/>
田神功疾愈請禱此猾禆媚驕帥之常亡足恠者第其<lb/>
時有可慨也盖載縉鴻漸輩方以因果之說聳人主至<lb/>
引阿脩羅帝釋為證毎㓂至禮佛祈禱退則脩八關齋<lb/>
飯僧報謝將帥體解而世風靡矣嗚呼唐之所以終不<lb/>
復振也有由哉<lb/>
　　千禄字碑<lb/>
<pb n="KR4e0201_WYG_135-22a"/>
余讀顔魯公家廟碑知公世有書學及覽顔秘監干禄<lb/>
字書益信盖秘監於公為伯父其所辨證偏傍結搆雅<lb/>
俗燦然而公於此書尤加意㡬無一筆縱緩余故識而<lb/>
藏之以為臨池指南書曰干禄盖唐以書判取士故耳<lb/>
䟦尾句生亦翩翩邯鄲可玩也<lb/>
　　臧懐恪碑<lb/>
臧懐恪碑顔魯公撰并書懐恪再為王晙蕭嵩兵馬使<lb/>
積官右武衛將軍封上蔡縣侯三贈而至工部尚書則<lb/>
<pb n="KR4e0201_WYG_135-22b"/>
以子希讓貴故也兄懐亮至左羽林大將軍懐恪有子<lb/>
七人咸顯而希讓至尚書節度使魯國公碑稱兄弟子<lb/>
姓勛賢間出自天寳距于開元乗朱輪而拖珪組者數<lb/>
百人而唐史不為立傳故聊載之書法偉勁不减家廟<lb/>
茅山而石完不泐尤可喜也金石録又載韓擇木書第<lb/>
三子太子賔客希忱碑及希晏碑以韓秀弼書之希讓<lb/>
胄士也而能為不朽計乃爾誠有過人者矣<lb/>
　　與郭僕射争坐位帖<lb/>
<pb n="KR4e0201_WYG_135-23a"/>
余少則艷魯公坐位帖晚始得此佳本為之摩娑竟日<lb/>
噫稿草耳乃無一筆不作晉法所謂無意而文從容中<lb/>
道者也其辭余未敢論獨笑魚開府郭僕射與杞載禄<lb/>
山希烈之徒澌㓕殆盡而公之斷楮殘墨千載恒若新<lb/>
嗚呼是寧獨書而已哉<lb/>
　　又<lb/>
公剛勁義烈之氣其文不能發而發之於筆墨間何也<lb/>
余甞謂公學不如其人於麻姑壇記見之辭不如筆楷<lb/>
<pb n="KR4e0201_WYG_135-23b"/>
不如行有意不如無意於兹帖見之<lb/>
　　顔魯公祭姪文<lb/>
公行押之妙一至於此噫此稿草耳所謂無待而至者<lb/>
忠義之氣與懇切真至之痛欝浡波磔間千古不冺陳<lb/>
深陳繹曽文徴明三䟦博雅殊稱是真蹟在永豐聶氏<lb/>
尤可寳也<lb/>
　　祭豪州刺史伯父文<lb/>
此帖與祭季明姪稿法同而頓挫欝勃小似遜之末有<lb/>
<pb n="KR4e0201_WYG_135-24a"/>
緇郎題名可恨可恨<lb/>
　　楚金碑<lb/>
按賈氏談録言通微為學士工行草然體近吏中州士<lb/>
大夫效習之謂為院體此碑清圓有餘遒勁不足即所<lb/>
謂院本體非耶得顔尚書小許鉤磔便脫此病夏熱偶<lb/>
題<lb/>
　　峿臺銘<lb/>
元結次山撰峿臺銘見歐陽永叔集古録中次山凡文<lb/>
<pb n="KR4e0201_WYG_135-24b"/>
多從顔尚書真卿李學士陽氷索書此篆書不知陽氷<lb/>
作者或自作之次山於文爾雅然不能髙而愛身後名<lb/>
甚銘亦類是昔社襄陽碑峴首一絶頂一深澗曰吾懼<lb/>
千嵗之後之陵谷也嗚呼古人之於名如此<lb/>
　　尉遲祠祈雨碑<lb/>
此碑辭小屬攷之則唐張嘉佑祈雨於尉遲勤之祠應<lb/>
而屬吏紀者也勤為太師從子義師之役寔從死焉書<lb/>
法絶似蔡有鄰而少放得非亦其筆耶<lb/>
<pb n="KR4e0201_WYG_135-25a"/>
　　李陽氷篆書謙卦<lb/>
李陽氷此刻雖再登石居然有殘雪滴溜之狀是廷尉<lb/>
正脉至於謙卦當人置座右一紙<lb/>
　　成徳節度紀功碑<lb/>
右成徳節度使李寳臣徳政碑寳臣降虜與田承嗣軰<lb/>
創藩鎮之禍其人本不足道碑辭脅下為諛餒謭不文<lb/>
獨王士則者僅見陶九成書譜中不甚著而書法遒勁<lb/>
瀟洒有李北海張從申之筆良可寳也碑在真定御史<lb/>
<pb n="KR4e0201_WYG_135-25b"/>
行臺不易搨昨夏温中丞如璋致一本裝潢成帙而記<lb/>
於後<lb/>
　　柳尚書僕射諸葛武侯祠記<lb/>
右記裴晉公度栁尚書公綽書是時在武相元衡幕中<lb/>
三公勲業年位雖小異要之不愧忠武侯者柳於書不<lb/>
得稱名家獨米元章謂其勝誠懸弟今觀其行筆飄灑<lb/>
雄逸無拘迫寒儉之態真足塤篪第結搆小踈不能運<lb/>
鐵腕捺磔間耳碑在成都可七百年矣完好尚如新得<lb/>
<pb n="KR4e0201_WYG_135-26a"/>
非以僻故存耶<lb/>
　　董宣傳<lb/>
碑前有四字篆書漢董宣傳傳作中楷結法俱精雅有<lb/>
方圓意而不具人姓名當是唐能書者書之也余甞怪<lb/>
郅都董宣其清彊不屈凛凛至今有生氣而班范列之<lb/>
酷吏使與義縱减宣等後世將何所取𠂻哉<lb/>
　<lb/>
　<lb/>
<pb n="KR4e0201_WYG_135-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百三十五<lb/>
</p>
<p>
</p>
  </div>
</body>
</text>
</TEI>
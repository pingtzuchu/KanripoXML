<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三十六</head> <lb/>
    <p>
<pb n="KR4e0201_WYG_136-1a"/>
欽定四庫全書<lb/>
　弇州四部稿巻一百三十六<lb/>
　　　　　　　　　　　　明　王世貞　撰<lb/>
文部<lb/>
　墨刻䟦七十二首<lb/>
　　唐柳書西平王碑<lb/>
西平忠武王神道碑裴晉公文柳常侍書石刻在髙陵<lb/>
縣墓所苔蘚剥蝕字畫僅存耳然要之含蓄於𤣥秘也<lb/>
<pb n="KR4e0201_WYG_136-1b"/>
是時西平諸子皆已逝獨太保聴存乞晉公文亦寥落<lb/>
不能發其忠義戡定之績至于料吐畨背盟事絶不載<lb/>
豈有所諱耶所記官秩如初拜清道帥後以邊將入為<lb/>
神䇿都知兵馬使始加左金吾衛將軍未甞為右金吾<lb/>
大將軍復以神䇿先鋒討田恱加御史中丞再加御史<lb/>
大夫左散騎常侍非檢校官所記諸子僅十二人史稱<lb/>
十五人皆當以碑為正耳聴於其時徒見晉公禄位勲<lb/>
業之盛㡬埒西平意其文之足以光顯其先而不知晉<lb/>
<pb n="KR4e0201_WYG_136-2a"/>
公雖非忌者自以為位宰相績文崇簡要體當如是耳<lb/>
而於西平之元功偉筭十不著二三於乎是寧非聴責<lb/>
耶前此韓昌黎柳柳州固無恙也有碑誌来為人子者<lb/>
其不作李聴鮮矣吾竊有感故志之<lb/>
　　𤣥秘塔碑<lb/>
𤣥秘塔銘石刻在闗中會昌元年建柳學士公權書裴<lb/>
觀察休撰又十二年休始以鹽鐵使入相所著楞嚴義<lb/>
解諸所叅會妙入𤣥宗豈彼法中居士長者之流耶此<lb/>
<pb n="KR4e0201_WYG_136-2b"/>
碑柳書中之最露筋骨者遒媚勁徤固自不乏要之晉<lb/>
法一大變耳<lb/>
　　題復東林寺碑後<lb/>
復東林寺碑柳河東書是年為大中丁丑河東自太子<lb/>
賔客復拜常侍又二載以太子少師元會占奏耄謬奪<lb/>
俸書碑時盖已㡬八十矣中多作率更體而小變遒勁<lb/>
為文弱亦可愛矣<lb/>
　　集柳書普照寺碑<lb/>
<pb n="KR4e0201_WYG_136-3a"/>
集書自聖教外最難逼真此碑遒勁方整有一夫當闗<lb/>
時力視誠懸真蹟不啻如之以金人奉金國教猶不忘<lb/>
臨池江左吴傅朋張即之軰為可愧也撰文者為仲汝<lb/>
文粗能其家言第云寺故右軍王羲之捨宅者妄右軍<lb/>
渡江時未十嵗當是淮南公捨耳<lb/>
　　李劍州碑<lb/>
長史名廣業曽祖淮安王神通父雲麾將軍璲子為都<lb/>
統國貞貞子庻人錡也以錡顯故立碑碑立之未五年<lb/>
<pb n="KR4e0201_WYG_136-3b"/>
而錡用叛僇矣夫一傳而子死事再傳而孫死叛不亦<lb/>
大徑廷哉碑辭多泐闕不可讀書撰人有曰尚書刑部<lb/>
侍郎上柱國原武男有曰使持節華州諸軍事者而皆<lb/>
不可攷矣書法極清婉可翫集古金石諸書俱遺之因<lb/>
志其略<lb/>
　　濟安侯廟記<lb/>
濟安侯廟記在華州盖昭宗自華歸長安褒賞節度使<lb/>
韓建而及於城隍之神者也記為諫議大夫李巨川撰<lb/>
<pb n="KR4e0201_WYG_136-4a"/>
拾遺柳懐素書其所載七月甲午建迎上於富平丙申<lb/>
至華州命建與丞相叅大政固辭其年為大京兆光化<lb/>
元年加太傅興徳尹與史皆合特巨川所諛建辭過當<lb/>
後梁兵下華州以建所為表檄書奏皆出巨川手又為<lb/>
建畫䇿殺十六宅諸王逐禁旅斂藩鎮資數而僇之距<lb/>
碑成僅一年耳吾故記其事以戒夫文人之貳心而脂<lb/>
辭者<lb/>
　　僧彦脩帖<lb/>
<pb n="KR4e0201_WYG_136-4b"/>
彦脩盖與亞棲蛩光齊名者作詩語如避機懶婦書法<lb/>
如淮隂惡少年風狂跳踉俱非本色可歎可歎<lb/>
　　宋蔡忠惠萬安橋記<lb/>
萬安天下第一橋君謨此書雄偉遒麗當與橋爭勝結<lb/>
法全自顔平原来惟䇿法用虞永興耳晝錦堂差近之<lb/>
荔枝茶譜不足道也<lb/>
　　蔡端明荔枝譜<lb/>
蔡君謨荔枝譜一巻昔人評其書嚴正方重如土偶蒙<lb/>
<pb n="KR4e0201_WYG_136-5a"/>
金今無乃類之乎此本棗木刻在閩中故不能大佳耳<lb/>
白樂天序稱荔枝樹形團團如帷盖葉如桂冬青花如<lb/>
橘春榮實如丹夏熟朶如葡萄核如枇杷殻如紅繒膜<lb/>
如紫綃瓤肉瑩白如氷雪漿液丼酸如醴酪大略如彼<lb/>
其實過之離本枝一日而色變二日而香變三日而味<lb/>
變四五日外色香味盡去矣蘇子瞻詩云海山仙人綘<lb/>
羅襦紅綃中單白玉膚此皆為荔枝傳神君謨不及也<lb/>
然彼是巴蜀嶺南荔枝耳似不足辱二君子語<lb/>
<pb n="KR4e0201_WYG_136-5b"/>
　　晝錦堂記<lb/>
韓魏公以上相作晝錦堂於相州時歐陽文忠以叅政<lb/>
為之記而蔡忠恵以三司使書之時稱三絶又謂忠恵<lb/>
每一字必寫數十赫蹏竢合作而後用之以故書成特<lb/>
精絶世所謂百衲碑者是也今觀其用筆特遒勁偉麗<lb/>
出入清臣誠懸間而不無叚師琵琶之誚然自宋書家<lb/>
當以襄為首云<lb/>
　　韓魏公書北嶽廟碑<lb/>
<pb n="KR4e0201_WYG_136-6a"/>
北嶽廟在曲陽中有一白石梁相傳云是舜時從嶽飛<lb/>
至者因祀於此其說迂誕不可信然古樹遒竦有二塑<lb/>
鬼竒甚皆千年外物碑刻亦稱是魏公此書全法顔平<lb/>
原而時時露柳骨鋒距四出令人不可正視公之受遺<lb/>
二世以身繫輕重此亦可窺一班矣<lb/>
　　淮瀆廟記<lb/>
大中祥符間脩淮瀆廟知制誥路振記之書則待詔楊<lb/>
遵度也二子於名俱不甚傳文踏拖固其習書法甚熟<lb/>
<pb n="KR4e0201_WYG_136-6b"/>
於聖教而用筆稍粗且欲以佻渇發勢竟成俗札昔人<lb/>
論書而貴人品髙信哉<lb/>
　　大相國寺碑銘<lb/>
右寺碑在大梁為翰林承㫖宋白撰待詔吴郢書完好<lb/>
若新立者白亦頗有文學名而辭蕪雜不工不敢與江<lb/>
揔持作奴何論簡棲郢雖不能脫祗候習頗遒勁自賞<lb/>
殆類誠懸集書聊為存之<lb/>
　　宋真宗先天太后贊<lb/>
<pb n="KR4e0201_WYG_136-7a"/>
真宗此書在亳州龍徳宫遒逸有致盖以其年正月謁龍<lb/>
徳耳先天太后者老子母也唐系自老子尊徽號曰𤣥<lb/>
元皇帝故太后之號因之乃宋亦爾耶<lb/>
　　嵩嶽廟碑銘<lb/>
右嵩嶽中天王廟碑盧崖州撰有唐季衰薾之風孫崇<lb/>
望盖以書待詔者運筆固圓熟毋乃通微院體之遺耶<lb/>
　　大觀御製五禮記<lb/>
大觀五禮記石刻在大名舊城字畫不甚宻而遒朗可<lb/>
<pb n="KR4e0201_WYG_136-7b"/>
取或云徽宗御筆也徽宗能作瘦金書於楷法不足或<lb/>
是蔡京耳<lb/>
　　醉翁豐樂二亭記<lb/>
坡公所書醉翁豐樂二亭記擘窠書法出顔尚書徐吏<lb/>
侍結體雖小散緩而遒偉俊邁自是當家醉翁一記偶<lb/>
創新矱翩翩動人無取大雅介甫沿之作誌更成捧心<lb/>
若能於壓字處用古韻差可耳<lb/>
　　荔枝丹帖<lb/>
<pb n="KR4e0201_WYG_136-8a"/>
東坡公書柳子厚羅池銘辭遒勁古雅是其書中第一<lb/>
碑内步有新船秋鶴與飛昔人證之已明無足論者子<lb/>
厚英秀欝欝未吐没為明神亦是常理獨恠嫚客死當<lb/>
是伊伾文態未洗盡耳<lb/>
　　金剛經<lb/>
坡書金剛經刻石者二本其一後有甘昇提舉䟦為甘<lb/>
刻其一前有篆書十餘字凢坡書撆法多拂起是右軍<lb/>
臨宣示筆意甘本失之今此舊本也第石理麄漫鋒鎩<lb/>
<pb n="KR4e0201_WYG_136-8b"/>
多中斷耳能大師聴此經至應無所住而生其心言下<lb/>
大悟不識一字為人說法四十年右軍五十二後便是<lb/>
境界畢千載不可復得為之憮然<lb/>
　　蘇書三十六峰賦帖<lb/>
坡公此書古雅大勝季海賦極不足言亦不見坡集中<lb/>
　　蘇書歸去来辭帖<lb/>
此帖頗似李北海流便縱逸而小乏遒氣當是三錢鷄<lb/>
毛筆所書耳卓契順大竒人然亦名使之在彼法中固<lb/>
<pb n="KR4e0201_WYG_136-9a"/>
無取也瘴海孤臣借暖牢落不爾無以送日為之一歎<lb/>
　　表忠觀碑<lb/>
表忠觀碑蘇文忠公撰并書結法不能如羅池老筆亦<lb/>
自婉潤可愛銘詞是蘇詩之佳者余甞恠錢氏起群盜<lb/>
非有大功徳於民而能制一方傳數世穹爵崇奉迨於<lb/>
大明爝火自若納叛之後圭組映帶者又百餘年久而<lb/>
人思之何也武肅王初有國將築宫望氣者言因故府<lb/>
大之不過百年填西湖之半可得千年武肅笑曰世有<lb/>
<pb n="KR4e0201_WYG_136-9b"/>
千年而中不出真主者乎柰何困吾民為遂弗改此其<lb/>
智有足多者五代史故歐陽氏懟筆未盡徴也<lb/>
　　東坡陶詩帖<lb/>
此帖張敉秀才於天池亂石中搨得見貽者不拘拘就<lb/>
繩墨而古雅之氣流動行押間可重也<lb/>
　　蘇書連昌宫辭帖<lb/>
元微之連昌宫辭人以為勝長恨曲非虚讇也坡此書<lb/>
作行草極有<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>態而中不無穉筆長慶集中百官隊仗<lb/>
<pb n="KR4e0201_WYG_136-10a"/>
避岐薛宋人多譏之謂岐薛二王物故已久為微之誤<lb/>
用事今書作岐路盖真本也<lb/>
　　蘇書中山松醪賦帖<lb/>
余甞見宋人評書者極稱坡公草聖恨少見之此本雖<lb/>
極豪爽牛鬼蛇神而不免涉踈慢豈逸少所謂爾時真<lb/>
大醉耶<lb/>
　　東坡絶句松醪賦帖<lb/>
東坡絶句三十首松醪賦一首用筆流利輕俊指腕間<lb/>
<pb n="KR4e0201_WYG_136-10b"/>
蠕蠕有生色文待詔精八法者吾甞得其臨本覽之終<lb/>
不似也詩亦有致語能使與可錯飯滿案故自不俗<lb/>
　　馬劵帖<lb/>
子瞻以天廐賜馬遺李方叔使鬻之而為書劵魯直又<lb/>
為䟦索十萬錢大是佳話然以子瞻故硬差作伯樂抑<lb/>
勒牙人亦見爾時詞客之横耳<lb/>
　　東坡告史全節語帖<lb/>
坡老言詩至杜工部書至顔魯公畫至吴道子天下之<lb/>
<pb n="KR4e0201_WYG_136-11a"/>
能事畢矣能事畢而衰生焉故吾于詩而得曹劉也書<lb/>
而得鍾索也畫而得顧陸也為其能事未盡畢也噫此<lb/>
未易道也<lb/>
　　東坡雜帖<lb/>
右坡臨懐素王右軍桓大司馬各一首雜詩二首桓字<lb/>
元子今䟦尾稱黿子又云征譙縱時書皆誤也征譙縱<lb/>
者劉裕此當是平李勢時書坡臨帖如隻雕並摶各有<lb/>
摩天之勢此之自運尤覺不凢<lb/>
<pb n="KR4e0201_WYG_136-11b"/>
　　東坡詞<lb/>
坡書此黄州二詞行模大小絶似表忠觀碑遂無一筆<lb/>
失度恐好事者若聖教之勒石也内百年强半来日苦<lb/>
無多語人或憂之而公敭歴禁從節帥又十六年而後<lb/>
殁四百年後乃為唐伯虎作䜟無情之能感有情也如<lb/>
此<lb/>
　　寄文與可絶句三十首<lb/>
公此書不甚假腕力而遒婉秀媚有筆外意詩亦多清<lb/>
<pb n="KR4e0201_WYG_136-12a"/>
麗可喜豈公以此君故瓣香洋州使君耶<lb/>
　　蘇長公行草醉翁亭記<lb/>
新鄭公家藏蘇書醉翁亭記今刻之石結法遒美氣韻<lb/>
生動極有旭素屋漏痕意第不類蘇長公余見蘇行草<lb/>
不少唯渇筆一二得似耳正書遂無毫髮且公此書既<lb/>
不登石不應復用前䟦豈公没後有王逸老者居恒欲<lb/>
出懐素上乃其筆耶或南渡諸公如陸務觀張温甫軰<lb/>
覩瑯耶石刻戯書之耶又念三君不辨此妙境令人怳<lb/>
<pb n="KR4e0201_WYG_136-12b"/>
怳䟦尾趙吴興小愞慢而疎不應稱宋及趙子固并沈<lb/>
啓南吴原博䟦恐亦未為真耳區區不能隨人悲笑因<lb/>
記於此以俟夫識者<lb/>
　　山谷書狄梁公碑<lb/>
昔人謂狄梁公事范文正公文之黄文節公書之為海<lb/>
内三絶然文篇法既俳書勢亦傾側未足絶也黄正書<lb/>
不足存有韻無體故也梁公復英王薦張相所稱潜授<lb/>
五龍夾日以飛千載而後猶凜凜生色然史稱王及善<lb/>
<pb n="KR4e0201_WYG_136-13a"/>
王方慶亦與諫復英王者柬之以梁公薦自益州拜洛<lb/>
州再遷秋官後以姚崇薦入相世知姚著績開元不知<lb/>
其薦張至二王愈泯泯矣余故附著之<lb/>
　　山谷中興頌碑後詩<lb/>
山谷中興頌碑後詩是論宗語俯仰感慨不忍再讀迫<lb/>
急詰屈亦令人易厭書法翩翩有致惜摹搨久遂多失<lb/>
真者余謂坡筆以老取妍谷筆以妍取老雖側卧小異<lb/>
其品格固己相當䟦尾云惜不得秦少㳺妙墨劖之崖<lb/>
<pb n="KR4e0201_WYG_136-13b"/>
石少㳺當亦善書爾時謫藤州故谷念之耶<lb/>
　　山谷書東坡大江東去帖<lb/>
銅將軍鐵著板唱大江東去固也然其詞跌宕感槩有<lb/>
王處仲撾鼓意氣傍若無人魯直書莽莽亦足相發磊<lb/>
塊時閱之以當阮公數斗酒<lb/>
　　山谷七祖山詩<lb/>
山谷登七祖山次周元翁韻詩其書本得意筆而為再<lb/>
刻故且石頑而工拙所用峭側取老取媚意殆盡其僅<lb/>
<pb n="KR4e0201_WYG_136-14a"/>
存者偃蹇桀驁之態耳詩亦頗自負得意語而類若為<lb/>
拙工頑石所侵者何也人苦不自知何縁復寄王子駿<lb/>
　　山谷書東坡卜筭子詞帖<lb/>
缺月挂疎桐一帖山谷書蒼老欝怒大是竒筆坡此詞<lb/>
亦佳第為宋儒解傅時事遂令面目可憎厭耳詞尾寂<lb/>
寞沙洲冷一本作楓落吴江冷楓落是崔信餘詩語不<lb/>
如此尾與篇指相應<lb/>
　　食時五觀帖<lb/>
<pb n="KR4e0201_WYG_136-14b"/>
涪翁食時五觀乃小乗經觕語耳然不可不時使何太<lb/>
宰王侍中讀之筆法極輕弱而鮮餘味<lb/>
　　涪翁雜帖<lb/>
涪翁草書自作偈語一通又唐詩二首此公自謂得長<lb/>
沙三昧一時亦翕然歸之其風韻態度誠翩翩濁世佳<lb/>
公子也即無論結搆與素師手腕有剛柔之異識者自<lb/>
得之<lb/>
　　廬山髙歌<lb/>
<pb n="KR4e0201_WYG_136-15a"/>
歐陽公廬山髙自謂出李杜上不滿識者一笑然其雄<lb/>
勁豪放亦是公最合作詩也凡李杜長歌所以妙者有<lb/>
竒語為之骨有麗語為之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>若十萬衆長驅而中無竒<lb/>
正器甲不精麗何言師也山谷此書姿態猶存而鋒勢<lb/>
都乏豈石頑工拙之故耶<lb/>
　　蔡卞靈巖寺疏<lb/>
米南宫謂卞得筆此書圓徤遒美有兼人之力而時以<lb/>
已意參之盖有書筆無書學者要之不可以人廢也<lb/>
<pb n="KR4e0201_WYG_136-15b"/>
　　蔡卞曹娥碑<lb/>
蔡開府手腕極有力故行法多遒逸惜一二俗筆未盡<lb/>
去爾此碑尤可玩也<lb/>
　　米南宫天馬賦<lb/>
庚午春馬生致米元章墨刻天馬賦筆勢雄强超逸真<lb/>
有千金蹀躞過都歴塊之氣賦語則不受銜囓膝生秃<lb/>
駒耳徐元玉後題一詩頗致代興意未敢盡許也<lb/>
　　米南宫雜帖<lb/>
<pb n="KR4e0201_WYG_136-16a"/>
元章三絶句又二紙神氣奕奕射人令覽者爽然<lb/>
　　米元暉夫子廟記<lb/>
米元暉書夫子廟記石刻在吴城中書亦秀頴可愛但<lb/>
結法既不古又乏變態耳黄魯直贈之詩虎兒筆力能<lb/>
扛鼎教字元暉繼阿章取羲之獻之故事書家不愧箕<lb/>
裘者有大小鍾大小衞犬小王大小歐陽大小米惟小<lb/>
米差弱耳<lb/>
　　趙子昻帖<lb/>
<pb n="KR4e0201_WYG_136-16b"/>
吾鄉人陶氏治地得藏石凢法帖十卷後二巻為姜堯<lb/>
章盧柳南餘俱趙吴興孟頫書吴興畫蘭一本清絶楚<lb/>
楚與王摩詰蕉雪同韻第國香零落不無楚畹之嘆耳<lb/>
書蘭亭記㡬遂逼真所不足者雌黄之表固未易言樂<lb/>
志論盤谷序并數尺牘皆佳石既完好搨手亦精視真<lb/>
本當十不夫一真可意也此帖為顧善夫所刻内千文<lb/>
歸去来辭西銘各闕數行陶謁文太史書補之文固謝<lb/>
曰莫易視吾不能為後人笑端人謂太史勝束先生補<lb/>
<pb n="KR4e0201_WYG_136-17a"/>
亡逺彼宋康王之於吴傅朋非無此論但恨晚耳<lb/>
　　趙子昂雜帖<lb/>
子昻續書譜文賦精工之極如花月松風娟娟濯濯披<lb/>
襟留連不能自已<lb/>
左太冲詩於曹氏兄弟猶子昂于大令父子可謂逼真<lb/>
第太冲詩末云振衣千仭岡濯足萬里流尚覺子昂手<lb/>
腕間乏此大氣象<lb/>
服食帖家弟初見之驚愕咋指謂吴興遂能造此妙境<lb/>
<pb n="KR4e0201_WYG_136-17b"/>
既讀䟦尾知為臨右軍筆也相與愀然歎佛菩薩地分<lb/>
不同若此<lb/>
子昂大書不如小楷書不如行豐碑大碣螭首龜趺要<lb/>
多非其至者須于閒窓散筆有意無意間求之耳赤壁<lb/>
賦刻之江右王邸中間亦有金錯刀法雖瀟灑縱逸而<lb/>
不乏矩度與蘇賦俱變體之佳者<lb/>
　　趙吴興<hi>佑聖觀記推官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>記</hi>
佑聖觀記在杭州本觀推官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>在湖州郡齋俱趙吴興<lb/>
<pb n="KR4e0201_WYG_136-18a"/>
書俱規摹李北海而<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>記稍遒勁余至湖州訪墨妙亭<lb/>
遺跡無一在者用此解饞耳<lb/>
　　番君廟碑<lb/>
番君廟碑者祀故長沙文王吴芮也芮以故番令不能<lb/>
為秦死而從亂特以寛厚得物情能取國於虣項保爵<lb/>
於猜劉歴數代而卒以善絶垂二千年而人祀之有加<lb/>
不亦幸哉為元學士明善文趙承㫖孟頫書皆暮年筆<lb/>
故老勁而書尤可喜也<lb/>
<pb n="KR4e0201_WYG_136-18b"/>
　　𤣥教宗傳碑<lb/>
碑為集賢脩撰虞集撰學士承㫖趙孟頫書盖叙真人<lb/>
張留孫𤣥教之所由始自張聞詩而下及其徒陳義髙<lb/>
凡八人皆贈真人留孫位已至開府而其孫吴全節亦<lb/>
階特進元之名器濫觴至此哉且虞公脩撰集賢而留<lb/>
孫實知院事其文與書雖美不足論也<lb/>
　　虞文靖垂虹橋記<lb/>
文靖此帖儼雅中有餘意不失中古衣冠可重也<lb/>
<pb n="KR4e0201_WYG_136-19a"/>
　　重建廬山東林禪寺記<lb/>
右記為奎章閣侍書學士虞公集撰及書所志寺顛末<lb/>
頗詳而書亦圓婉可愛特少遒耳余甞過東林歎其日<lb/>
就荒落為之憮然盖元時賦斂薄江淮間有餘力得以從<lb/>
事小果今自貴璫外無能繼之者矣非盡其教之衰然也<lb/>
　　孫真人碑<lb/>
孫真人徳彧碑鄧集賢文原撰趙承㫖孟頫書徳彧即<lb/>
書重陽真人碑者也承㫖此書不甚取骨而姿韻溢出<lb/>
<pb n="KR4e0201_WYG_136-19b"/>
於波拂間盖能用大令指於北海腕者也<lb/>
　　王重陽碑<lb/>
右碑為金宻國公璹撰至元而道流李道謙書之亦遒<lb/>
偉有法按重陽名喆初業儒不成去業武不就偶以遇<lb/>
異人得度遂為全真教祖張大其說而行之者皆其徒<lb/>
丘處機力也其說頗類禪而稍麤獨可以破服金石事<lb/>
鉛汞之誤人與符籙之怪誕而其徒不盡爾也重陽所<lb/>
為說未甞引鍾吕而元世以正陽純陽追稱之盖亦處<lb/>
<pb n="KR4e0201_WYG_136-20a"/>
機意所謂張大其說而行之者歟<lb/>
　　馬丹陽碑<lb/>
丹陽真人初名從義後名鈺重陽上足也其所云心不<lb/>
馳則性定形不勞則精全神不擾則丹結然後㓕情於<lb/>
虚寧神於極亦是第所謂丹與極者何物也丹陽初有<lb/>
家為重陽所導至再三乃棄之與其妻孫各行化得道<lb/>
碑為元學士王利用撰而道流孫徳彧書文頗詳腴而<lb/>
書尤勁有魯公遺意<lb/>
<pb n="KR4e0201_WYG_136-20b"/>
　　王重陽仙跡記<lb/>
重陽仙跡記金翰林脩撰劉祖謙撰而姚牧庵璲至元<lb/>
世祖朝以安西文學為書書法全學宋文貞碑比之孫<lb/>
李不作墨猪氣而文亦能略去幻化語稍藴藉不為其<lb/>
徒張帘也重陽得無師智近六祖而懸䜟若誌公蹤跡<lb/>
又似萬囘真異人哉<lb/>
　　雪菴茶榜<lb/>
元僧漙光書茶榜其辭紫方袍底語耳不得禪恱真味<lb/>
<pb n="KR4e0201_WYG_136-21a"/>
書法風骨頗遒勁略具顔柳及眉山豫章結法惜胸中<lb/>
無卍字骨令天趣流動筆端結習未忘超洒不足所書<lb/>
官學士後贈司徒唐不空三藏且爾元俗無足怪也<lb/>
　　杜待制書清真觀碑<lb/>
右趙承㫖郡學碑杜待制清真觀碑各一通併為一帙<lb/>
杜規摹趙遂無一筆失度政猶羊敬元之於小王耳邇<lb/>
来文待詔擅名吳下紛紛奴書令人厭開眼丈夫寧為<lb/>
鷄口無為牛後惜哉<lb/>
<pb n="KR4e0201_WYG_136-21b"/>
　　明宋璲書千文<lb/>
仲珩此書頗得晉唐人筆意圓熟流便有弄丸運斤之<lb/>
勢唯結法小疎耳甞見方遜志評其草云如天驥行中<lb/>
原一日千里起澗度險不動氣力初以遜志為太史公<lb/>
故未免曲筆覽而信其非妄也<lb/>
　　俞紫芝四體千文<lb/>
俞和元末人紫芝其别號也刻意吴興頗稱優孟此四<lb/>
體尤精然不免露本色耳宋俞秀老號紫芝此君亦號<lb/>
<pb n="KR4e0201_WYG_136-22a"/>
紫芝吾友俞允文絶不稱號近刻一私印亦曰紫芝三<lb/>
君子皆俞姓皆善書亦大竒事也<lb/>
　　宋克前後出塞詩<lb/>
宋克書此詩及後一帖皆合作者其精巧更勝古章法<lb/>
乃所以為終不及耳<lb/>
　　七姬帖<lb/>
七姬誌銘為尋陽張羽撰東吴宋克書文既近古而書<lb/>
復典雅有元常遺意足稱二絶第其事大竒而不情楊<lb/>
<pb n="KR4e0201_WYG_136-22b"/>
用脩䟦可謂得其隠真漢廷老吏也<lb/>
　　枝山十九首帖<lb/>
京兆此書清圓秀媚而風骨不乏在大令下李懐琳孫<lb/>
過庭上十九首是千載之標公書亦一時之英可謂合<lb/>
作真蹟在休承所近聞以桂玉故鬻之徽人便是明妃<lb/>
嫁呼韓可嘆可嘆<lb/>
　　祝書唐初諸君子帖<lb/>
祝此䟦為刻禇登善書者祝䟦已入石而登善摹本在<lb/>
<pb n="KR4e0201_WYG_136-23a"/>
許元復處未及授刻為恨筆法清婉貴麗如顧家婦而<lb/>
不乏林下風氣置之武徳貞觀間誰能辨也<lb/>
　　祝京兆味泉賦帖<lb/>
此書二十行外𨽻分溢出古雅有餘雖大得蘭臺道因<lb/>
筆不作寒儉態若鉤剔之際少加含蓄便是大家<lb/>
　　祝書王文恪公墓誌銘<lb/>
此書方於晉而不疎圓於歐而不局開卷時古雅之氣<lb/>
照人眉睫間是祝金石中第一手<lb/>
<pb n="KR4e0201_WYG_136-23b"/>
　　祝書毛中丞夫人墓誌銘<lb/>
此書視王文恪志銘運筆小圓形差扁古雅亦相亞也<lb/>
　　祝京兆六體帖<lb/>
韓淮隂自謂用兵多多益善此帖近之唯學素師腕差<lb/>
弱耳<lb/>
　　君子亭記<lb/>
陽明先生謫龍塲用王猷張廌例為亭竹間而手書記<lb/>
於壁後人為摹刻之先生是時心未忘所能以故其書<lb/>
<pb n="KR4e0201_WYG_136-24a"/>
與辭皆工而差可讀也<lb/>
　　王新建紀功碑<lb/>
新建既俘宸濠獻之歸待命於南昌而勒者也結語嘉<lb/>
靖我邦國盖踰年而世廟自楚藩入繼大統改元嘉靖<lb/>
帝王固自有徴哉<lb/>
　　華氏義田記<lb/>
華從龍先生此舉是范氏家法應徳此記宋文之有致<lb/>
者徴仲此書漢𨽻之有鋒者聊為存之<lb/>
<pb n="KR4e0201_WYG_136-24b"/>
　　豐考功筆訣<lb/>
豐考功筆訣一册故鄞人豐道生所著道生初名坊以<lb/>
罪竄易今名皆采古八法精語而時時傅以已意其最<lb/>
所宗事者右軍耳兼享魏晉而旁及唐人至宋元及近<lb/>
代則齒牙餘剔耳其書自古鐘鼎籀篆及小楷行草凡<lb/>
十餘種種各有法而以筆滯故不能無利鈍吾所謂豐<lb/>
氏有書學而無書才者此亦一徴也<lb/>
　弇州四部稿巻一百三十六<lb/>
</p>
<p>
</p>
  </div>
</body>
</text>
</TEI>
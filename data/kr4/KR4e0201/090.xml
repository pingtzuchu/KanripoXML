<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻九十</head> <lb/>
    <p>
<pb n="KR4e0201_WYG_090-1a"/>
欽定四庫全書<lb/>
　弇州四部稿巻九十<lb/>
　　　　　　　　　　　　明　王世貞　撰<lb/>
文部<lb/>
　墓誌銘六首<lb/>
　　贈中憲大夫太僕少卿桐岡陳公暨配太恭人林<lb/>
　　氏合葬誌銘<lb/>
陳公之為諸生也則已有聲矣而數試不利發憤至冬<lb/>
<pb n="KR4e0201_WYG_090-1b"/>
夜㪺水沃足以醒惰林太恭人洴澼絖而佐讀力慰止<lb/>
之曰君誠急一第奈何以君身殉乎且身在何憂第贈<lb/>
公弗聽竟積勞嘔血死時甫二十八而亡子太恭人少<lb/>
於公四歳從死者數矣已而曰誰為我食王舅姑也亡<lb/>
何王舅亦卒而又亡他子姑楊業已老謀當為王舅子<lb/>
者於是封公以從子來而稱姑楊之子其配亦號林恭<lb/>
人與太恭人併力以食姑楊盖均婦道矣姑楊安之曰<lb/>
吾嚮者虞亡子而今得二孝婦庸詎亡子乎久之封公<lb/>
<pb n="KR4e0201_WYG_090-2a"/>
舉一子曰桂芳已又舉其次曰聯芳而太恭人喜可知<lb/>
也曰贈公庶幾有子哉於是封公推聯芳以後贈公而<lb/>
二母均誨之林恭人忘聯芳之後贈公也太恭人之忘<lb/>
桂芳非贈公出也盖均母道矣姑楊九十而始圽當疾<lb/>
革時二恭人晝夜侍湯藥浣牏厠姑楊不勝憫指謂曰<lb/>
天乎安能使二孝婦俱受一命以勸天下乎而亡何聯<lb/>
芳舉於鄉居三歳成進士太恭人進林恭人而返之曰<lb/>
而出也吾敢以干乃享林恭人固遜謝曰夫孰非子業<lb/>
<pb n="KR4e0201_WYG_090-2b"/>
已後贈公矣於是聯芳司理金華太恭人則就金華養<lb/>
所以諄誨司理如雋母於是司理有治辦聲擢為御史<lb/>
當出刺諸鎮以便道省侍太恭人誨之未嘗不如司理<lb/>
時也於是御史復有聲得封太恭人為太孺人久之御<lb/>
史進太僕少卿遇天子登極推恩贈公如少卿官太恭<lb/>
人亦進今封所贈少卿制曰禀資頴異植學精勤駿業<lb/>
所基遺澤斯在其封太恭人而曰婦人之德專貞為上<lb/>
故有守從一之經抗靡它之誓斯其節已足勸矣况於<lb/>
<pb n="KR4e0201_WYG_090-3a"/>
為夫置後訓子成名兼是數難卒酬所志而國家可無<lb/>
旌命以顯被之太恭人已拜命歎曰㷀然未亡人何至<lb/>
足辱王言天子九重沉沉乃能悉一嫠至此耶而會少<lb/>
卿以貤恩請封封公如贈公林恭人如太恭人章服禮<lb/>
秩如一太恭人乃復歎曰吾今而後而始安稱母矣吾<lb/>
耳時時若寓王姑圽時語者吾可以見吾姑矣已又曰<lb/>
吾可以見吾夫子矣其明年太恭人八十有五少卿旦<lb/>
暮懷思欲歸侍而厄於例不得請太恭人感末疾俄翛<lb/>
<pb n="KR4e0201_WYG_090-3b"/>
然逝時甲戌之六月八日也少卿慟欲絶稍蘇乃次太<lb/>
恭人事而授簡不佞曰荷主上恩無負吾母不肖乃負<lb/>
吾母母圽而不肖不及躬訣視含殮又嚮者少不及以<lb/>
旌請也幸主上自知之耳嗟夫太恭人十六而歸贈公<lb/>
歸八載而寡寡十八載而始有子有子三十餘載而封<lb/>
稱太孺人為太孺人四載而又封稱太恭人視第四品<lb/>
可以言報矣夫八載而離贈公離六十四載而後合不<lb/>
亦遼夐再世哉顧所握手而訣六十四載心如一日也<lb/>
<pb n="KR4e0201_WYG_090-4a"/>
方太恭人盛時有欲奪其志者即姑楊弗能抗也而太<lb/>
恭人以死矢之當其時而死即死矣天固有少卿以不<lb/>
死太恭人也贈公少負材行篤學弗究其望後已絶而<lb/>
竟不絶乃太恭人匪惟代事姑楊誨少卿也以一嫠把<lb/>
持門户斬斬不旁落閩人士灼然能稱道之不佞誠陋<lb/>
安可以陋辭按狀贈公諱鳯岐字某别號桐岡居士太<lb/>
恭人諱瓊字女佩能讀孝經内則諸書精女紅婉㜻有淑<lb/>
姿封公名某今尚在少卿即聯芳也娶於某有子某某<lb/>
<pb n="KR4e0201_WYG_090-4b"/>
孫某墓在厥山之芝嶼其將葬也天子復憐而予之祭<lb/>
一銘曰<lb/>
疇為艾之俾弗續疇為㡭之熾以穀其錫蟬爰寵光百<lb/>
年匪人也天矢節銜辛以翼子孫匪天也人<lb/>
　　明封承德郎禮部祠祭署郎中東婁徐公暨配陳<lb/>
　　安人合葬誌銘<lb/>
徐祠部公卒之七月而其孤荆州守學謨以狀與書來<lb/>
泣請曰於乎吾宗自栢翳而後支於彭城播於江曰練<lb/>
<pb n="KR4e0201_WYG_090-5a"/>
祁為崑山再隷為嘉定盖世毋顯者至祠部公始稍稍<lb/>
慕經術用啓余小子獲從事秩宗南渡之系寖有聞於<lb/>
時矣嗟乎布衣之業誠艱難哉余小子何敢忘余小子<lb/>
何敢忘又曰吾母陳安人之殁也盖先祠部公十又三<lb/>
年矣厝而弗克葬也弗敢先也今將啓而合之以吾子<lb/>
之辱交於不肖也其寵光先祠部公而為之志若銘焉<lb/>
死且不朽其以祠部公之餘而及先安人焉亦死且不<lb/>
朽王世貞曰善乎荆州君之為其親言也獻足徵也夫<lb/>
<pb n="KR4e0201_WYG_090-5b"/>
祠部公者則吾丈人行也吾何能辭祠部公徐氏諱甫<lb/>
字德清别號東婁居士其先世曰亮者饒於財嘗治酒<lb/>
肆邑西里號徐公坊自徐公坊廢其後世益貧窶三傳<lb/>
而至處士公經配諸氏寔生公處士公有六男子貧不<lb/>
能贍乃出公為唐氏贅壻未婚而唐女卒唐氏故才公<lb/>
謀内他女女公且啖以槖中裝公笑曰男兒生不自力<lb/>
已矣寧依人求活耶竟謝去久之乃始娶陳安人者里<lb/>
中著姓年十九歸祠部公是時處士公已殁獨母諸夫<lb/>
<pb n="KR4e0201_WYG_090-6a"/>
人在安人所以事之甚備有孝稱祠部公業尚少則已<lb/>
多長者游而又特善權竒術居無何稍有田廬埒中人<lb/>
産然性好客即酒一巵豚一盂必與人共之客至輒豪<lb/>
飲竟日夜度不醉不止公竟繇好客故不復校治生至<lb/>
中歳家益落乃慨然曰吾尚有子可教是安能困我於<lb/>
是延塾師課責荆州兄弟業且就屬歳侵陳安人脱簮<lb/>
珥以治飡不給洴澼絖佐之又不給至日咀藜為食師<lb/>
憐其意終不忍求去里舍兒誚之曰唉是書能遽五鼎<lb/>
<pb n="KR4e0201_WYG_090-6b"/>
汝乎公弗顧已荆州君舉進士髙第為兵曹郎盖祠部<lb/>
公日貴重有家矣當公㣲時間行至徐公坊故址輒泫<lb/>
然曰先澤猶未泯也我必復之至是即其址治第焉而<lb/>
陳安人乃益佐公拮据家事不少休人或風之休安人<lb/>
顧嘆曰富貴寧生有哉奈何令吾遽厭㣲時事耶亡何<lb/>
安人竟捐舘荆州君歸服除改吏曹郎入典内制稍遷<lb/>
祠部郎中祠部公獲封如其官公雖貴以陳安人捐舘<lb/>
故意不自懌頗飭治聲伎蒔花竹疏泉壘石日益召故<lb/>
<pb n="KR4e0201_WYG_090-7a"/>
所飲客飲曰毋詫我貴人我故徐某也公性坦洞不為<lb/>
城府而特好施予時從郡縣長令游請多居間解救絶<lb/>
不欲乗人危而所解救亦不甚責報以故人人慕説之<lb/>
即郡縣長令從公游者亦懽然不自疑避時荆州君郎<lb/>
祠部久次有聲顧出守荆州意公不能亡望公第戒荆<lb/>
州君好為之而荆州君坐為民持市租地忤藩府起大<lb/>
獄相窘聞者謂叵測公歌呼飲自如曰兒即死封疆耳<lb/>
且是兒尚徐氏有耶獄竟白荆州君念公春秋髙得移<lb/>
<pb n="KR4e0201_WYG_090-7b"/>
郡歸相見懽甚公顧左右汝曹率豪服不見二千石歸<lb/>
布素乎於是事有所屏損曰勿令兒知也公故病瘻久<lb/>
治弗驗一日有道人門焉跣語公曰若何苦曰苦瘻道<lb/>
人探嚢中丹如粟餌公令少卧即愈如言而瘻愈行求<lb/>
道人謝亡所見又嘗汎小舟吳淞江夜遇颶風飄入海<lb/>
公自度必不免已聞空中欬者若婦人質明舟送還江<lb/>
口矣公雖老健少疾而又負此二竒謂必不死時時促<lb/>
荆州君往就郡次且不忍行俄遘小疾遂卒公生以𢎞<lb/>
<pb n="KR4e0201_WYG_090-8a"/>
治庚戌十二月二十四日卒以嘉靖甲子八月初三日<lb/>
享年七十有五安人生於𢎞治丁巳五月二十九日卒<lb/>
以壬子十二月二十六日享年五十有六有男子二人<lb/>
長學禮太醫院醫士慷慨重然諾有父風娶李氏次即<lb/>
荆州君學謨娶歐氏繼王氏繼金氏孫男二其一明佐<lb/>
後學禮者其一兆曦學謨出孫女五人葬項涇原之陽<lb/>
荆州君又曰二老人厪一生以締造徐氏偉矣功施來<lb/>
裔可比於有國者不遷之主孤何以報稱哉世貞謂之<lb/>
<pb n="KR4e0201_WYG_090-8b"/>
徐志銘曰<lb/>
窮弗戚疇肇基迹曰祠部公之力貴弗盈疇相厥成曰<lb/>
陳安人之明於乎二老人寔開徐先百世不遷曰是唯<lb/>
荆州君之言<lb/>
　　封吏部員外郎鹿野張公暨配戴安人合葬墓誌<lb/>
　　銘<lb/>
張公諱苹字汝清其先蘇之嘉定人有得貴者商於蔡<lb/>
遂徙為新蔡人生義官公罕罕第四子廵檢淮娶於安<lb/>
<pb n="KR4e0201_WYG_090-9a"/>
無子子他姓者伸繼娶於崔生太學俴則公之父也公<lb/>
生二歳而太學公圽時崔夫人尚無恙母梅年二十一<lb/>
矣哭撫棺曰吾必從吾夫子而地下游已又哭曰吾不<lb/>
獲死也是且代吾夫子而子代吾夫子而父張公甫能<lb/>
言即母梅所授書成誦矣十歳受從兄芷詩屬文以敏<lb/>
妙聞已又受易鄉先生林時林君故為國子司業雅自<lb/>
負也謂公故經詩也發易難幾數十而公數十答辨不<lb/>
窮林君驚曰生詩而易耶休矣無所用吾矣盖公驟為<lb/>
<pb n="KR4e0201_WYG_090-9b"/>
易多所自得不顓其師門語竟用易補邑諸生婁試髙<lb/>
等汝寧守賈名儒試公而賢之所以饋勞非常且欲以<lb/>
事交公汝南有寃獄久不决其家行千金求公居間公<lb/>
大驚曰諸生能居間郡太守耶趣去毋汚我然公宛轉<lb/>
為守直其寃不使知也當太學公生時多讓腴田諸從<lb/>
季而身取其瘠者又嘗焚貸券子錢出不復則母益損<lb/>
比公孤兒時立壁矣恒依其它姓諸父伸居驩如父子<lb/>
無間公當郡試而伸以病亟聞公遽歸曰負守期重乃<lb/>
<pb n="KR4e0201_WYG_090-10a"/>
至責耳歸及訣而卒久之大母崔卒又明年伸之媍且<lb/>
卒其又再明年而母梅卒公咸自力喪事一切辦具不<lb/>
以匄拾累人至哭母梅而痛可知也晨夕號於墓曰天<lb/>
乎不以孤餘年及事母母實兩大造我何以報也公以<lb/>
再持服故久諸生間顧其文日益髙名日益起翁公大<lb/>
立始視學政而公有子九一齒舞象矣試之冠諸生其<lb/>
次即公問知為九一父而歎曰所謂父不得而子者耶<lb/>
然公長者幸為吾兒授經得以九一從廵撫都御史端<lb/>
<pb n="KR4e0201_WYG_090-10b"/>
公廷敬聞而遣其子師焉公坐上坐呼二子前吾不能<lb/>
以若翁故抗而法於九一也九一尋成進士試黄梅令<lb/>
治行聞入為勛部主事累遷選部署員外郎課最當封<lb/>
於是公年四十七稍倦經生業矣作而曰男子何必身<lb/>
行志哉藉令未五十為吏部郎亦非晩也乃就封如九<lb/>
一官而配戴為安人戴安人者江陰公某女也母曰張<lb/>
媪張媪能讀内則女誡諸書以授安人輒習又精女紅<lb/>
婉㜻寡言笑張媪内竒之謂江陰公是女必貴母予庸<lb/>
<pb n="KR4e0201_WYG_090-11a"/>
人江陰公為偃蹇數壻最後得公曰毋謂諸生孤孤非<lb/>
能困生者安人之歸公屬公大母崔與母梅在手調滫<lb/>
瀡醴酏敬進之以其次佐公讀又時時佐公賓客還往<lb/>
人各得其意而所自儲朝夕乃最下草具張公之治四<lb/>
喪戚不廢易實安人成之也公既久諸生間欝欝不自<lb/>
得安人徐解之曰孫卿有言志意脩則驕富貴道義重<lb/>
則輕王公且夫貧賤何損丈夫哉公為改容謝曰有是<lb/>
哉吾幾失吾德曜也而九一之令黄梅也公與安人偕<lb/>
<pb n="KR4e0201_WYG_090-11b"/>
就養當退食公觴属其家人曰陶士行餉母官鮓卻弗<lb/>
受樂羊子之妻使其夫愧遺金鄭均之弟自食其力乃<lb/>
可以稱人母若妻及弟耳安人則匕食而屬黄梅令曰<lb/>
令所平反獄若而人所教養若而人令具以報而後進<lb/>
匕食也是時稱循吏者首黃梅令云黃梅饒佳山水令<lb/>
以公好之請游則不許曰比懶不欲游公素好飲至則<lb/>
飲少酒曰吾比惡飲翛然一室圖史矣公始負氣仡仡<lb/>
不可下既貴務折節為恭謹僂行燕中視吏部郎一僮<lb/>
<pb n="KR4e0201_WYG_090-12a"/>
從蹇後䠥䠥行不知其郎父也郎任職毋害顧獨好為<lb/>
詩歌從同舍郎宗臣游亡何宗生斥補外藩而不佞世<lb/>
貞坐家難削跡雜傭保槖饘都官獄郎又從不佞游時<lb/>
時慰勞泣相對也人謂公奈何棄郎傲吏間不已而又<lb/>
棄之與纍偶不虞株累耶公笑曰固也吾乃使之非而<lb/>
所及也仲子九二受易有聲邑諸生亦棄去為詩歌公<lb/>
時時稱吾家第五何必減驃騎哉郎坐司封時執不為<lb/>
魏公封妾忤時相遷散卿又謫丞廣平已稍遷湖廣按<lb/>
<pb n="KR4e0201_WYG_090-12b"/>
察僉事進右叅議復有前郄當調公無幾㣲見顔色第<lb/>
趣酒勞叅議曰甚念兒宦游逺今歸矣公時時合鄉長<lb/>
老髙會雍容是都又為睦族會使其子弟以次上壽歌<lb/>
行葦伐木詩終之以戒勉歳課秫百畆益酤釀百瓿呼<lb/>
所厚者盡之乃已安人莊事公而相驩至白首欣欣無<lb/>
忤色第伏臈祠烝則未嘗不悽然相對泣歎身之不及<lb/>
事太學公也與母梅之不及貴也念獨張姥在得少珍<lb/>
味即以遺之旦夕女奴候安否旬日必迎致厚奉養然<lb/>
<pb n="KR4e0201_WYG_090-13a"/>
卒歳不一歸寧或風之則曰竹竿載馳詩不云乎哉夫<lb/>
婦人不輕離其家禮也公五十八而病肺病五月而<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>
遺令敕其三子曰余孤在周歳天悔祻於張氏俾承斬<lb/>
焉欲絶之𦙍以天之靈獲遂牖下漢昭烈謂六十不為<lb/>
夭吾行開六袠矣見若抱子勝管輅若母儷余以老傍<lb/>
絶姬媵使余脱然而亡戀勝魏武鬼之為言歸也天實<lb/>
欲逸我以歸而何悲也夫錮石槨者猶有郄臝葬者矯<lb/>
而廢禮昔范史雲令氣絶便斂斂以時服龔君賓衣周<lb/>
<pb n="KR4e0201_WYG_090-13b"/>
於身棺周於衣梁伯夏殯已開塚塚開即葬吳季子封<lb/>
墳掩坎其髙可隠吾甚慕之若軰毋復有所加也至朔<lb/>
而曰吾夜夢二十一神降吾室豈其期乎二十一日果<lb/>
卒戴安人哭公慟成疾即覆藥亦五月而<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>呼三子属<lb/>
之曰吾豈不念若曹以得從若父游地下足矣遂不食<lb/>
後五日亦卒安人長於公三歳子九一九二其季為九<lb/>
三邑諸生也九一娶於王封安人有子三體震體蒙體<lb/>
咸九二娶於章繼娶王九三娶於曹女三人其嫁者杜<lb/>
<pb n="KR4e0201_WYG_090-14a"/>
化蛟章守嘉王見善孫女八人公為人長身白晳踈鬚<lb/>
眉倜儻自喜其急人甚於已嘗與太僕王齊以文通太<lb/>
僕卒而子貧走父客亡應者公愀然曰朱益州著絶交<lb/>
孝標廣之吾始而不然今乃信矣捐税租稍稍廪其家<lb/>
且為邑脱踐更以詩所繇從兄芷授也曰㣲伯氏之教<lb/>
不及此計為其孤九錫入貲楚為國官九錫亦自力能<lb/>
文楚王稱之又嘗倡其邑人橋蔡水所費亡慮數百緡<lb/>
蔡自是不病涉矣公於書鮮所不窺其為詩易晩而篤<lb/>
<pb n="KR4e0201_WYG_090-14b"/>
好之非以訓故合也属文歌詩甚習自九一之業成絶<lb/>
不復構思曰兒子軰饒為之毋苦溷迺公為九一既合<lb/>
葬公及安人城西張橋之陽而自為狀扶服數千里謁<lb/>
不佞誌銘不佞始泫然泣也乃讀其遺令則爽然自失<lb/>
矣達不為放潔不為絶其猶在莊周陶生上乎張氏世<lb/>
世工女節安人有加焉以身殉公不眤所産正位外内<lb/>
庶幾哉張史矣是宜銘銘曰<lb/>
是孤而彊以亢其張人文所由昌是婦而賢以相厥天<lb/>
<pb n="KR4e0201_WYG_090-15a"/>
閫範所由傳疇坦而歸疇順而依其偕即安於斯穀不<lb/>
百歳而穴千祀其永大庇來嗣<lb/>
　　封兵部員外郎龍溪劉公墓誌銘<lb/>
劉翁生二十九年而舉中丞君又二十八年而中丞舉<lb/>
進士又七年而封又二十年而卒且卒而沐浴具衣冠<lb/>
命中丞前曰日以而之幸于鱗也以徼惠於王父之銘<lb/>
即吾死誰當銘者中丞飲泣謝不對固問之啞然曰將<lb/>
元美乎翁笑曰吾志也促置酒五行稍區畫後事曰去<lb/>
<pb n="KR4e0201_WYG_090-15b"/>
吾之明日逝矣果以明日逝元美者不佞世貞也又三<lb/>
年而中丞以書與幣具其事介鄉進士吳君楚材之狀<lb/>
來請曰治命也不佞不敢辭按狀公諱縉字一紳龍溪<lb/>
其別號也世為崇陽之南谷人其先避𣙜茶徙冝春數<lb/>
世歸以南谷蕪不可業乃居烏土山之陽坪四傳而為<lb/>
宜春簿吉有能吏稱吉三子其仲曰鐸鐸五子其少處<lb/>
士公紹基儒而俠即于鱗所為銘其墓者也處士念其<lb/>
姓忞忞無顯時而㑹翁長乃始受麻城髙生春秋久之<lb/>
<pb n="KR4e0201_WYG_090-16a"/>
無所得還白父曰兒非薄書生不為顧於中不了了請<lb/>
得更業而奉大人朝夕去而業農不足則又業小賈旁<lb/>
及相馬飯牛牧豕種樹陂魚之術無不心通者什一而<lb/>
息之稍稍具伏臈矣而娶甘安人母子其貳汪安人生<lb/>
子即中丞少而警異翁乃更前白處士曰是兒也授之<lb/>
書了了庶可以竟大人志乎而里中豪有齕閭左人産<lb/>
者翁不平數目攝之間以擿之人豪恚構翁邑令令與<lb/>
豪有連乃捕翁寘獄榜苦之三月而翁不伏釋之時以<lb/>
<pb n="KR4e0201_WYG_090-16b"/>
屬疫傳甘安人病死翁大慟曰吾不能直弱者而以身<lb/>
為豪餌固當奈何乃使豪甘心媪異日何以見地下於<lb/>
是益責課中丞業日至補邑諸生人或以賀翁曰未也<lb/>
我安能長為諸生父厪厪脱踐更而中丞舉鄉貢人皆<lb/>
賀翁曰未也俄而中丞下第歸翁謂舉子居自以易貴<lb/>
優其身而從鄉里少年博飲恣狎邪游耶即不得稱吾<lb/>
子所以操之一切如諸生中丞遂成進士授潮陽令還<lb/>
里汪安人泣而語之曰若猶記崇陽令之枉若父乎幸<lb/>
<pb n="KR4e0201_WYG_090-17a"/>
一切毋枉人翁呵之曰令安得枉人令自眤豪耳聞潮<lb/>
陽倍且什之汝無眤豪而一日忘閭里兼照之心即時<lb/>
時念母所以死狀何繇枉也中丞謝受教遂為名令而<lb/>
其遷刑部郎改兵部俱以扞冦見功名出僉事貴州遂<lb/>
為其叅議復皆有兵事所撫苖萬五千上首功二百餘<lb/>
最後為淮揚兵備副使大破倭寇超為按察使至今官<lb/>
時翁家居而所傳警急安危百端人或以訹翁翁笑曰<lb/>
兒故有汗馬志安能不任之即死死職也而忌者糵中<lb/>
<pb n="KR4e0201_WYG_090-17b"/>
丞當調歸翁喜迎謂之曰吾嚮者不敢以而為子數今<lb/>
真吾子矣人或謂中丞非久且復用翁不答邑大夫以<lb/>
中丞故嚴重翁數延為鄉飲大賓翁逡廵謝弗肯應也<lb/>
出恒騎一欵叚曰吾幸不乏筋骨而奈何駕人車自其<lb/>
㣲時嘗鬻病豕人償之如恒豕翁曰豕實病歸其半直<lb/>
家人有拾遺釵者公聞其為隣婦遺也袖還之至中年<lb/>
而積千金者再輒㪚而行其德属大饑穀石一金翁為<lb/>
減半而糶弗及者人予穀一斗毋責息也環翁而里者<lb/>
<pb n="KR4e0201_WYG_090-18a"/>
靡不衣食翁三族無併日炊者矣而翁又樂施予務可<lb/>
喜事環翁而橋道邸舍宫寺靡非翁題名矣吳子之言<lb/>
云劉翁大誼章章得諸天性其不得于豪之謂何晩乃<lb/>
不以為怨匪不報之且畀之德移其子於治平抑何質<lb/>
行長者也當劉翁貴勝時豈不能立致陶倮乎乃所取<lb/>
于人若汚與人若棄即與人若棄而自致絫纎積勤彼<lb/>
見以為生難也而三族不自知難以取翁若寄者何也<lb/>
今之君子豈不亦讀書有當世之慮獨於質行長者媿<lb/>
<pb n="KR4e0201_WYG_090-18b"/>
心哉是以有功於中丞所繇來逺矣君子謂之知言翁<lb/>
得壽八十有四子一即中丞名景韶以戰功顯而能文<lb/>
章成一家言娶於張封安人有三男子日孚以功授武<lb/>
昌衞指揮僉事娶戴封恭人日益日躋俱天孫女五適<lb/>
千户陳邦本太學生汪潮海邑諸生龔衍材曽孫男三<lb/>
女五葬某所銘曰<lb/>
天寔答爾以令子而貴爾且使爾黃耉以食其祉為子<lb/>
貴爾耶為爾貴爾子耶曰慈曰儉曰不敢為天下先脩<lb/>
<pb n="KR4e0201_WYG_090-19a"/>
此三者故全爾之貴爾子也誰曰不然<lb/>
　　明故封承德郎南京禮部主事王公暨元配顧安<lb/>
　　人合葬墓誌銘<lb/>
吾王氏之雋兄弟特起科甲聲東南者曰光州君三錫<lb/>
都運君三接其王父曰封禮部公三接為都運時禮部<lb/>
公業七十矣來需言於世貞世貞不能為人壽言乃獨<lb/>
為公言大畧以公廉取而謹予簡嗜慾嗇精氣善居於<lb/>
人而無忌於天為能合於老氏計然之㣲筴而後六年<lb/>
<pb n="KR4e0201_WYG_090-19b"/>
公竟以壽終又六年公配顧安人亦卒都運君乃采公<lb/>
之事行為狀而偕光州君來曰維大人吾先子所素辱<lb/>
習者也敢以不朽請按狀公諱時暘字暄之別號樂葵<lb/>
其先為宋司諫公浙之分水人又數世而為古川先生<lb/>
仕崑山州學正因家焉為吳始又七世而為公父諱某<lb/>
娶於時有二子公其仲也少頴敏讀書日記數百言從<lb/>
故侍郎周公京兆尹柴公游咸器重之以易補博士弟<lb/>
子往往為諸博士弟子冠而會公父兄俱先後卒獨公<lb/>
<pb n="KR4e0201_WYG_090-20a"/>
與兄之遺孤任用在家故薄又其先領區税代賠且盡<lb/>
至遺田若廢丘者僅百畆乃喟然數曰大丈夫豈立槁<lb/>
哉吾不能結俠行賈鑄山煑海細之又不能販脂賣漿<lb/>
博戲胃脯竊奸民餘夫知鬬則脩偹時用則知物此吾<lb/>
所庶幾耳時已娶顧安人安人素明達乃相率折節而<lb/>
為勤儉其課耕紡率勞食與臧獲之最下程勞取其上<lb/>
者食取其下者以為常而有天幸屢歳得以益斥旁産<lb/>
稍稍饒矣例貲入太學祭酒先生試而竒之戒公毋用<lb/>
<pb n="KR4e0201_WYG_090-20b"/>
貲生禮見諸貲生多三吳富人子脂轄怒馬鮮服媮食<lb/>
相髙而獨公晨起啜一粥敝屣蹩蹩造館也其豪偶竊<lb/>
笑詆之公自若居數年而公所撫從子任用應鄉薦三<lb/>
年光州君成進士又六年都運君復成進士至為南京<lb/>
禮部主事封公如其官人或謂公今獨不能鷫鸘其衣<lb/>
連車騎交守相快素所不快哉今公猶舍家翁得無為<lb/>
諸貴人父笑乎公不答諸貴人父間要公謁官長時有<lb/>
所干請公獨無所干請曰吾不欲借兒子軰面也當其<lb/>
<pb n="KR4e0201_WYG_090-21a"/>
脱冠服時無所從知為公食稍日益一豆出益一蒼頭<lb/>
以此異貧時事耳公恒言是脂轄駑馬鮮服而媮食者<lb/>
少年安在然當公之食貧計獨與顧安人身之其奉母<lb/>
時太夫人備丼瀡即時時取給顧安人簮珥不恤也念<lb/>
太夫人老不欲離左右至逾吏部選期不起天子封公<lb/>
之辭曰孝友著家庭忠信孚鄉黨盖實錄也公豐輔廣<lb/>
顙奓唇美鬚髯望之知其為鉅公長者豁達無城府第<lb/>
口不欲掩人善惡以故多疑畏公者然稍益習之益安<lb/>
<pb n="KR4e0201_WYG_090-21b"/>
之矣公卒於嘉靖己未享年七十有六顧安人少讀書<lb/>
知大義恂恂孝敬能佐公起家卒於嘉靖乙丑享年七<lb/>
十有九有丈夫子五人長即三錫守光州用持法忤上<lb/>
官歸娶呉氏繼某氏次即三接累官河東都轉運使敭<lb/>
厯中外有名臣風娶歸氏次三顧太學生娶金氏繼梁<lb/>
氏又次三聘上林苑監署丞娶朱氏又次三重邑庠生<lb/>
娶髙氏女四人長適禮部儒士張必震次適邑庠生沈<lb/>
象賢又次適趙擁又次適邑庠生歸有翼孫男十五人<lb/>
<pb n="KR4e0201_WYG_090-22a"/>
重鼎娶丘氏輔鼎娶毛氏俱太學生貴德娶張氏榮鼎<lb/>
娶顧氏俱庠生為三錫出南極人極俱聘沈氏為三接<lb/>
出道成邑庠生娶朱氏道敷娶金氏道平邑庠生娶何<lb/>
氏道中太學生娶闕氏道熈娶秦氏道純幼未聘為三<lb/>
顧出道明郡庠生娶陸氏道普聘李氏為三聘出調鼎<lb/>
太學生娶錢氏繼張氏為三重出孫女八人適郡庠生<lb/>
葉恭炌太學生徐𦙍錫邑庠生顧允諧州庠生張世懋<lb/>
字潘執中俞汝讃餘尚幼曽孫男七人泰亨復亨臨亨<lb/>
<pb n="KR4e0201_WYG_090-22b"/>
恒亨納諫納講曽孫女五人凡為中外男女四十三人<lb/>
嗚呼公不巧為産而産日以裕不饒蓄媵妾而多嗣人<lb/>
不業養生家言而壽考以終若此豈可與豪鷙輕俠者<lb/>
道耶其窆地在崑山西小虞之新阡葬以隆慶丁邜十<lb/>
一月之初九日而余為之銘曰<lb/>
謹予以逹名廉取以逺利曰毋為造物者所忌疇報爾<lb/>
儉勤曰本富而晩貴亦錫爾賢裔亦錫爾終儷西小虞<lb/>
之阡曰歸於是安於是<lb/>
<pb n="KR4e0201_WYG_090-23a"/>
　　明故封文林郎廣州府推官芸莊駱公墓誌銘<lb/>
公諱璋字伯喻號芸莊鄉人人稱芸莊公晩受行簡先<lb/>
生封為廣州倅於是人或就稱廣州公云駱氏世於㑹<lb/>
稽著也其先譜書金郡右姓頗號推金字譜駱而族之<lb/>
碩指繁又多樸茂長者習農事而其頴為儒衣冠自榮<lb/>
壽公以儒授其子愛松公而内文不得為世用愛松公<lb/>
子曰靜庵公始儒顯也起家萬令賢有聲後令萬數十<lb/>
百人終莫能上靜庵公云而官竟不大遷輒棄去還為<lb/>
<pb n="KR4e0201_WYG_090-23b"/>
鄉先生挾齒德長於鄉靜庵公卒娶袁氏有丈夫子三<lb/>
其季為芸莊公公生而袁夫人坐蓐風故捐舍少伶俜<lb/>
寄乳殆數四矣卒不死而其在襁負中已仡仡有巨人<lb/>
志九歳而靜庵公之萬萬絶逺不復能擕公中表來唁<lb/>
勸曰兒留不虎狼食耶靜庵公笑曰是兒非可虎狼食<lb/>
者去弗顧公則已把家政日出而就塾師讀諸子書昃<lb/>
而課耕織至炊浣米枲醯醬瓦木所擘畫必當用而其<lb/>
役任臧獲大小咸中能日料食不浮口使有繼而已而<lb/>
<pb n="KR4e0201_WYG_090-24a"/>
不為市競什一甫冠其家與學俱稍稍成而竟以家故<lb/>
罷應有司辟靜庵公於令潔廉亡羡貲獨身與圖籍歸<lb/>
公安之也公益勤補其乏而時致甘㫖奉靜庵公靜庵<lb/>
公不復問家事安公也公貌朴甚恂恂寡言笑而中洞<lb/>
徹於表食惡肉乃獨喜食酒及魚魚取鮭小者而酒不<lb/>
甚能醉故貧亦天性然閭里羣惡少年間來誘使過狹<lb/>
邪不應恚要而脅之疻痏卒不應而氓何苖者鬻其郭<lb/>
外田問畆率直六金公行視塍曰土膏六金已耶畆更<lb/>
<pb n="KR4e0201_WYG_090-24b"/>
率一為七金而苖以非覬得大愧服公不欺公既傷靜<lb/>
庵公官少達而已幼孤抑其志農則撫先生泣曰我駱<lb/>
氏之先金書煌煌卜幽宫於大風繇曰載昌不肖未有<lb/>
應也爾朂哉先生聽亦泣乃更益讀書博而務湛淫之<lb/>
思已補博士弟子校有司則亡不首冠而諸博士弟子<lb/>
多去成進士先生最後乃薦應天釋褐廣州推官臺使<lb/>
者前後代上最髙第以滿封公如其秩適先生便道過<lb/>
從稱觴壽公得冠而緋見郡守相日置酒髙燕其鄉人<lb/>
<pb n="KR4e0201_WYG_090-25a"/>
榮之然先生服公教不以巧藏宦竟坐飛構報免日跼<lb/>
蹐跪謝過公莞然曰置之夫靜庵公志者非也耶且廣<lb/>
珠璣犀玳瑁果布之凑也爾不一見槖焉而人蒙之是<lb/>
何異跖盜誣伯夷耶吾小而安靜庵公之廉吏遺也老<lb/>
而安若之廉吏養也促具酒及魚為引滿至醉而先生<lb/>
亦陶然遂忘其不為官久之公竟以老疾終正寢享年<lb/>
八十二配薛氏封孺人長即先生名居敬行簡其字次<lb/>
居禮女一適陳瑶孫男三大田大山大年女一適吳兑<lb/>
<pb n="KR4e0201_WYG_090-25b"/>
曽孫男三延祝延徽延康女三葬於冠山之原公所自<lb/>
擇也先生銜哀著事狀而寓書門人某使為銘曰<lb/>
於惟駱公内言炳晰孝弟明經服田力嗇豈伊不敦䜛<lb/>
阻交辟遺安則榮養志斯懌峩峩冠山幽奠冥宅松柏<lb/>
蒼然為厥手植佑爾孫嗣俾大蕃息俾大戩榖綿綿翼<lb/>
翼<lb/>
　<lb/>
　弇州四部稿巻九十<lb/>
</p>
<p>
</p>
  </div>
</body>
</text>
</TEI>
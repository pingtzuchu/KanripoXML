<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十三</head> <lb/>
    <p>
<pb n="KR4e0201_WYG_043-1a"/>
欽定四庫全書<lb/>
　弇州四部稿巻四十三<lb/>
　　　　　　　　　　　　明　王世貞　撰<lb/>
詩部<lb/>
　七言律九十首<lb/>
　　乙亥元日獨坐試筆時余五十矣<lb/>
江城鈴閣隠欹梧竹影徐移拂茗罏雪後鄖山俱獻玉<lb/>
春來漢水不藏珠將登服政心猶懶欲數前非念已徂<lb/>
<pb n="KR4e0201_WYG_043-1b"/>
了却朝天無一事已拚清興到屠蘇<lb/>
　　歸思并寄懐留省太宰劉公少司馬凌公少司空<lb/>
　　徐公<lb/>
屈指曾停雪夜舟雙旌宛轉更西游功名向好應知足<lb/>
朋舊雖稀漸到頭孤夢自懸鍾阜月尺書難遡漢江流<lb/>
莫愁白簡妨人事能遣青山近沃洲<lb/>
　　寄送廷尉孫公渡襄北上時鄖鎮自公疏開督府<lb/>
　　申軍令不佞沗繼武云<lb/>
<pb n="KR4e0201_WYG_043-2a"/>
一疏明光有大邦雄開幕府擁旌幢前茅曙色通秦嶺<lb/>
後吹春聲疊漢江蕭相規成元畫一羊公名在雅無雙<lb/>
欲知鈴閣留題處時復芸香透瑣牕<lb/>
　　其二<lb/>
兒童竹馬漢江邊不數銅鞮拍手年但是征南書負癖<lb/>
還應大理棹登僊青編倡雪猶存郢白簡雄風已到燕<lb/>
三事故人如見及可容平子賦歸田<lb/>
　　寄肖甫<lb/>
<pb n="KR4e0201_WYG_043-2b"/>
音塵莫恨薊門疎鄖府天西逺自如地盡岷峨唯鳥道<lb/>
江分蜀漢少魚書諸賢講德甘棠後萬事驚心小草餘<lb/>
聖主只今求劔切可因春興賦潘輿<lb/>
　　少泉太僕公謝人間久矣獨有喜余遷太僕中丞<lb/>
　　二律見寄鄖中賦此奉酬兼簡猶子時厚太僕<lb/>
京山南去鬱嵯峨矯首孤雲奈爾何楚水可無魚素到<lb/>
王家從昔馬曹多緘開一字成珠玉句就千秋讓薜蘿<lb/>
莫倚竹林憎俗物也能兼爲阿咸過<lb/>
<pb n="KR4e0201_WYG_043-3a"/>
　　奉答故中丞曹文并贈二首<lb/>
霜威不入鬢絲春誰識三朝栢府臣酧月獨成横槊句<lb/>
醉花翻愛吐䄄人放懷雲夢時時闊論舊山陽字字真<lb/>
尺牘向來江表擅却因驚坐許陳遵<hi>呉人陳道易善書公首言之</hi>
　　其二<lb/>
章華臺畔百花枝花底春迷白接䍦埋照自來多寓酒<lb/>
逃名不盡爲談詩聽殘估客西陵樂忘却中丞南部時<lb/>
任是江山能殢興舍人還有治装期<lb/>
<pb n="KR4e0201_WYG_043-3b"/>
　　伯起得余訊札黏之屏上夜爲風雨所摧成詩見<lb/>
　　貽聊爾謝答<lb/>
别思紛蕤不記年呉閶懷舊更依然愧非天外銀鈎畫<lb/>
博得山中玉案篇登善已無屏脚分孟皇方有帳頭縁<lb/>
請看章水浮沈後猶作風流勝事傳<lb/>
　　清明遇雨<lb/>
昨歲清明指冀方今朝寒食滯鄖陽兒曹上塚亦隨俗<lb/>
客子思親偏斷腸四十九年年已去一百五日日初長<lb/>
<pb n="KR4e0201_WYG_043-4a"/>
毋論積雨斷新火縱得餘光非故鄉<lb/>
　　歐禎伯自嶺南寄書經歲始達時已謁公車矣<lb/>
呉江船送孝廉回屈指三看動琯灰海内幾人同調在<lb/>
天南萬里尺書來心隨合浦能飛葉句似羅浮寄逺梅<lb/>
見說公車新待詔不知東閣爲誰開<lb/>
　　子與自閩逺使相訊道失所貽書而詩篇幸存賦<lb/>
　　此報寄<lb/>
一疏除書便各天梅花開落動經年已拚魚素浮沈後<lb/>
<pb n="KR4e0201_WYG_043-4b"/>
幸有驪珠次第傳鄖水下從楊子盡女星南向越臺懸<lb/>
亦知握手前期在塵世那能事事圓<lb/>
　　其二<lb/>
卧病山城未解顰新詩一喜一酸辛青雲論舊年年少<lb/>
白髪闗心事事真已自有珠貽漢浦幾時看劒合延津<lb/>
鄉園稍近無拘束去就清時可細論<lb/>
　　寄贈李惟貞侍御時清戎三楚將赴嶺南<lb/>
十道兵符事更新少陵歌罷㸃行頻那知使者車前淚<lb/>
<pb n="KR4e0201_WYG_043-5a"/>
轉作君王筆底春五嶺可應任尉戍三苗今是舜階人<lb/>
青燈促膝還思郢愧殺囊封上紫宸<lb/>
　　過龍泉觀冒雨行即景<lb/>
峭風含雨自成悽宛轉襄城轍漸迷巖電忽垂疑帝笑<lb/>
江雷初上似兒啼遥旌破壁看初沒雜樹含烟暈却齊<lb/>
怳忽淮南朝帝過西巖喔喔午時雞<lb/>
　　由太和登絶頂二首<lb/>
千盤轉盡見三門七十二峯朝至尊下揷香罏勝廬嶽<lb/>
<pb n="KR4e0201_WYG_043-5b"/>
中懸天柱即崑崙琅璈挾籟晴疑雨金殿揺光夜不昏<lb/>
欲指羣方無可問青山處處白雲屯<lb/>
　　其二<lb/>
絳節朱幡縹緲間縱非天漢不塵寰平超五嶽王公位<lb/>
肯數三峨伯仲山千嶂霧深銀作海九霄雲淨玉爲闗<lb/>
空餘沆瀣零仙掌消渴相如可再攀<lb/>
　　宿南巖宫<lb/>
欲凭籃筍數嵬峩刺眼飜愁勝地多絶頂夜懸金觀出<lb/>
<pb n="KR4e0201_WYG_043-6a"/>
斷崖晴挾火輪過池從太乙真人卧亭憶南薰帝子歌<lb/>
莫話古來冲舉事一官雙鬢已蹉跎<lb/>
　　謝李侍御孟敬惠刻書數種<lb/>
使君真有五車書不惜分光慰索居中壘業傳饒七畧<lb/>
征南癖在喜三餘已無它技同鼯鼠從此殘縁結蠧魚<lb/>
更道酉陽西去穴縹緗玉簡定何如<lb/>
　　邀助甫迎恩宫作<lb/>
三月花飛懶下堂出游端自爲薇郎尊前小語青山近<lb/>
<pb n="KR4e0201_WYG_043-6b"/>
城裏𤣥宫白日長欲折松枝充麈尾可辭華土拭干將<lb/>
人間對有狂名在不信相逢老不狂<lb/>
　　三月晦日助甫見甫於使院清美堂聨句因贈<lb/>
鈴閣初開興不孤醉來時復對烏烏山低送緑看時失<lb/>
葉密欺紅數欲無雅爲戀春期秉燭那知代月有聨珠<lb/>
明朝更是清和候蕭洒齊紈佐玉壺<lb/>
　　移舟餞助甫分韻得牛字<lb/>
麇子城南看放舟鳴笳疊鼓不寛愁過雲石逈如人立<lb/>
<pb n="KR4e0201_WYG_043-7a"/>
破壁江能學字流此際雄譚還白馬早時真氣失青牛<lb/>
亦知别後無他事肯爲嵾峯暫少留<lb/>
　　送李孟敬侍御還臺<lb/>
十年貪識鳳毛難曾借中興疏草看家有一書司馬法<lb/>
人傳八使惠文冠霜驅夙霧過衡逺風送餘波上漢寒<lb/>
共道朝廷尊自若仍教李勉向臺端<lb/>
　　送趙中丞良弼自楚開府還臺公舊牧荆州爲中<lb/>
　　興循吏第一今其還也獨晉左丞<lb/>
<pb n="KR4e0201_WYG_043-7b"/>
共誇元白夾江除來往魚椷問索居見合兩邦爲反坫<lb/>
忽傳三殿有徵書先朝舊露荆州冕全楚今攀御史車<lb/>
不獨風稜堪獨坐即論循吏許誰如<lb/>
　　寄甘肅侯中丞儒宗<lb/>
回首齊門和鋏歌辟書先後起烟蘿幕中明月堪相共<lb/>
鏡裏秋霜奈我何燕頷古來金印逺虎符西去玉闗多<lb/>
那能醉爾葡萄酒射鹿還煎熱洛河<lb/>
　　寄贈羅中丞國華自貴竹移鎮西川<lb/>
<pb n="KR4e0201_WYG_043-8a"/>
除目中樞有大名忽傳開府更西征已收羅鬼刀耕戍<lb/>
憑取蓬婆鐵作城蜀道時清偏自易雪山公到不爲輕<lb/>
亦知小鎮堪投老牢落牀頭鋏自鳴<lb/>
　　中丞曹丈手録新詩見示卒業感而有謝<lb/>
山城春晚足音微漠漠停雲四望非忽訝漢珠神女贈<lb/>
總縁荆玉國工稀聲排灰琯吹相協字挾雲霞看欲飛<lb/>
却笑古來呉季子楚風論未便成歸<lb/>
　　灌甫宗正寄示所著新書奉贈<lb/>
<pb n="KR4e0201_WYG_043-8b"/>
浮雲鬱鬱大梁城公子名髙不愛名但自壁間尋孔氏<lb/>
何須席左待侯生藏書嵩嶽中天色紀瑞黄河聖代清<lb/>
却憶荆州王粲在從軍詩好繼東京<lb/>
　　内鄉李翁少偕計公車不第遂棄歸以長君翰林<lb/>
　　封顧翁時時稱鄉貢進士扁舟見訪談詩論世事<lb/>
　　多感慨不平語於其别也贈之一詩<lb/>
拂袖公車成隠心璽書元解覔山深逃名不作唐供奉<lb/>
得句還稱李翰林老向唾壺翻擊節愁來挾瑟問知音<lb/>
<pb n="KR4e0201_WYG_043-9a"/>
丹崖丹水春何限莫憶尋常賣駿金<lb/>
　　明輔方伯走使馳書數千里詢我漢上盛言新築<lb/>
　　不减祗園然頗以索居爲歎聊成二律奉贈因抒<lb/>
　　鄙懐<lb/>
憐君新築晉祠幽五柳當門山滿樓晝永琴樽寛自得<lb/>
春深車馬僻難求孤雲似客能分坐片石聞禪解㸃頭<lb/>
猶有舊交時攪念西風吹鴈下襄州<lb/>
　　其二<lb/>
<pb n="KR4e0201_WYG_043-9b"/>
紫衫抛後鬢全鬒六見桃花源水春題筆不爲緜上語<lb/>
灌園偏憶漢隂人行藏盛世難論跡離合中年總愛身<lb/>
若問宦情何所道苔衣生㦸耳生輪<lb/>
　　助甫起家陜西左參有贈<hi>初傳分省京兆</hi>
先朝緑鬢尚書郎鮦水忘饑歲月長看著鶡冠知有托<lb/>
罷含雞舌尚餘香公車忽借臨三輔京兆今應數二張<lb/>
見說華隂山下土能添廣武匣中霜<lb/>
　　其二<lb/>
<pb n="KR4e0201_WYG_043-10a"/>
已從巖穴謝時榮尺一傳來客盡驚馬首掌蓮開太華<lb/>
篋中詩草見西京病當清世那堪久身爲知音稍解輕<lb/>
欲識保釐新政就試聽銅雀有雙鳴<lb/>
　　見甫與余交久矣忽以書幣及詩來贄請執門人<lb/>
　　禮以此辭謝<lb/>
軍城烟柳暮蒼然忽墮孤鴻棐几邊今日子雲仍問字<lb/>
當時文舉已忘年書來繡段難爲報家有青箱敢吝傳<lb/>
莫道鄖江無柳折也曾相繫孝廉船<lb/>
<pb n="KR4e0201_WYG_043-10b"/>
　　宋丈望之見示華陽舘集志謝<lb/>
久矣談天碣石荒誰堪别舘號華陽劒從江右光含斗<lb/>
書學淮南字有霜此去中興多大雅嚮來孤憤半清商<lb/>
亦知行部陽春色倘許新題到草堂<lb/>
　　兵憲王君陽德數過弇山園頗述泉石之美走筆<lb/>
　　奉寄<lb/>
一壑中年屬謝家祇縁青紱離青霞衡門過客題衰鳳<lb/>
小隊春間駐浣花已借使君爲地主可無詩句憶天涯<lb/>
<pb n="KR4e0201_WYG_043-11a"/>
鄖江亦號羊公府卧閣蕭條負歲華<lb/>
　　叔寳約游武當不至欲按余詩作圖聊爾次答且<lb/>
　　寓嘲<lb/>
虛傳消息到襄州濟勝唯應踏虎丘金作嵾山空弄色<lb/>
珠懸漢水不成投還憑摩詰詩中畫寫作宗生卧後游<lb/>
必待他年婚嫁畢桃花爛却武陵舟<lb/>
　　喜助甫少參復過鄖城<lb/>
鄖江星象往來頻春起南陽冬入秦負弩迎將符節使<lb/>
<pb n="KR4e0201_WYG_043-11b"/>
同舟看是角巾人從來俠客深然諾豈合明時見隠淪<lb/>
節度莫誇襄漾好白茅先授九邊臣<lb/>
　　邀助甫兄弟登城北樓<lb/>
憑欄極望思雄哉眼底初逢宋玉才疊翠爭排千雉入<lb/>
空青忽破片鳬來雙飛鴻鴈分雙影一曲驪駒盡一杯<lb/>
妬殺銀箏玫瑰柱聲聲彈出古輪臺<lb/>
　　送助甫使君赴河西<lb/>
與說凉州樂事深便應分手莫沈吟調將蹀躞名西極<lb/>
<pb n="KR4e0201_WYG_043-12a"/>
種就葡萄勝上林但使酒泉長似酒不須金谷徧成金<lb/>
魚腸喚汝終投筆燕頷封侯始稱心<lb/>
　　其二<lb/>
貝帶貂裘錦作幢然明西牧許誰雙時時屬國來稱欵<lb/>
處處邊城號受降鹿血煎腸成熱洛駝酥滴乳㸃春缸<lb/>
賀蘭山壁從渠大醉瀋淋漓筆似杠<lb/>
　　丙子元日試筆<lb/>
軍城衙散不須開徐撥金罏煖篆灰初日似偏羊傅閣<lb/>
<pb n="KR4e0201_WYG_043-12b"/>
早春難到濮王臺辛盤婦怯他鄉味栢酒兒驚最後杯<lb/>
忽憶朝天吾季在玉珂聲自未央回<lb/>
　　送王中丞汝文提督操江<lb/>
折衝元自漢庭聞柱後新裁上切雲一劒畫將天塹地<lb/>
千帆教就水犀軍臺城晝擁韜鈐色幕府春生組練文<lb/>
却笑當年渾共濬與君同姓不如君<lb/>
　　其二<lb/>
惠文霜色隠昆吾𤣥武湖風響僕姑三翼盡環青雀舸<lb/>
<pb n="KR4e0201_WYG_043-13a"/>
一軍俱號黒雲都按章諸部多抛綬趨府何人不佩符<lb/>
共說中朝山吏部論兵暗已合孫呉<lb/>
　　穀日登鄖城東北門樓時四山雪霽因題曰春雪<lb/>
　　樓而係以二律用示郡僚<lb/>
鄖城東北似齊宫四塞烟巒望望同忽結樓臺銀海上<lb/>
盡收天地玉壺中從他柳絮能千㸃笑殺梅花僅幾叢<lb/>
撫罷朱絃君自聽那能不讓郢人工<lb/>
　　其二<lb/>
<pb n="KR4e0201_WYG_043-13b"/>
雪後登樓思𣺌然南爲梁苑北秦天微吟謝氏成珪句<lb/>
忽憶陽生種玉田報瑞青祇装暫改淩空白鳳羽全捐<lb/>
俱言此日初名穀太史應書大有年<lb/>
　　曾中丞以三自西川入爲少司馬過郢北上<lb/>
青雲紅斾擁金鞍過郢毋辭春雪寒此去長安真自近<lb/>
方知蜀道不爲難西川慣領中書印掌武初辭柱後冠<lb/>
多少籌邊樓上策漢庭先已縛呼韓<lb/>
　　豫章人至不得用晦書却問之<lb/>
<pb n="KR4e0201_WYG_043-14a"/>
虛從鱗羽問離居各有相思少破除斗畔龍文誰解識<lb/>
枕中鴻寳近何如<hi>君有黄白之好</hi>神交總是難逢語才大還成<lb/>
自試書誇殺芙蓉池上月那能折簡致應徐<lb/>
　　寄余德甫徵君<lb/>
中原帝網正彌空萬羽葳蕤傍北風不散斗邊雙紫氣<lb/>
忽㝠天外一孤鴻西山秀色談詩後章水飛流攬鏡中<lb/>
敢倚竹林人漸貴五君無處着王戎<lb/>
　　上已初晴同戚生小亭對酌<lb/>
<pb n="KR4e0201_WYG_043-14b"/>
三月三日日初新雨雨風風成一春柳條媚景乍舒盻<lb/>
桃花勒寒微放顰㑹稽山隂足褉事長安水邊多麗人<lb/>
故鄉京國那在眼與子且愛樽前身<lb/>
　　董中丞貽書且有解衣之貺聊此附謝<lb/>
商於山碧鎖嶙峋不隔郵筒來往頻縞紵欲酬難比札<lb/>
復陶將被逺誇秦青雲漸有論文地明月初無按劒人<lb/>
自是神交能勝面古來千里號比鄰<lb/>
　　寄敬甫考功時拱辰太僕初歸里<lb/>
<pb n="KR4e0201_WYG_043-15a"/>
漳河霜雪捲絲綸誰念先朝啟事臣廢後笑他顔逺句<lb/>
悟來完得義熙身從教閉戸難逃俠但是收書不畏貧<lb/>
此際遲鴻臺畔色怳如雙劒合延津<lb/>
　　陳玉叔學憲見訊且索余手書聊爾答寄<lb/>
四塞軍城黯不舒雙鴻宛轉下前除椷開漢浦珠貽後<lb/>
句就巴江錦浣餘講德朝廷過地節傳經弟子有相如<lb/>
<hi>見秦宓傳</hi>夫君素擅銀鈎美肯問王家野鶩書<lb/>
　　再用玉叔韻奉答<lb/>
<pb n="KR4e0201_WYG_043-15b"/>
詩思江春下峽濤元龍久已自人豪能令嵾嶺雲爲壯<lb/>
忽憶峨眉雪轉髙地逺爭傳司馬難時清厭續左徒騷<lb/>
懐中小草君應識豈有幽芳答漢臯<lb/>
　　寄壽子與觀察文六十二首<lb/>
著成中論日逍遥遲晚功名始自超亥足歩過天一半<lb/>
𢎞年策射漢三朝籌從海屋添來易夢近僊山景亦饒<lb/>
爲擬平原歌柰樂婀娜軒冕向青霄<lb/>
　　其二<lb/>
<pb n="KR4e0201_WYG_043-16a"/>
與君通籍便相親耆指應劉更幾人春雪倡來無後輩<lb/>
風波閱盡有完身蘭芬藉藉留三楚棠色隂隂徧七閩<lb/>
不獨璽書天上下還聞抱送兩麒麟<hi>君未有子用徐卿事爲祝</hi>
　　用晦走使以新詩古陶杯見貽且云有丹竈之適<lb/>
　　聊爾附答并致意孔陽<lb/>
雙魚不道溯波遲剖出闗情錦字詩豈是更生丹鼎就<lb/>
能將叔夜酒鎗貽從君白髮迴他日借我紅顔駐少時<lb/>
見說從昆曹衮似可能新賦嫓陳思<lb/>
<pb n="KR4e0201_WYG_043-16b"/>
　　宗良王孫舊示嚴氏毁先公三密啟今復逺辱新<lb/>
　　詩一章見貽感而報謝<lb/>
尺素銀鈎已再傳每驚朱邸有朱絃重歌大澤驪珠句<lb/>
忽憶先朝貝錦篇死孝愧心還此日神交屈指定何年<lb/>
知君未少龍淵氣自上嵾峯望斗邊<lb/>
　　孔陽宗侯貽詩見贈侑以二鷃鵡杯答謝一律<lb/>
白雲叢桂亦悠哉紫氣洪都黯未開禄薄可聞宗正法<lb/>
詩新誰念小侯才幽懐巢父珊瑚樹逺信君房鸚鵡杯<lb/>
<pb n="KR4e0201_WYG_043-17a"/>
我欲攜將習池上銅鞮聽盡始歸來<lb/>
　　中丞子才以詩定交及余季子聊此報謝并贈懐<lb/>
中興作者競紛然隻字誰堪藝苑傳我已無譏安鄶下<lb/>
君應不愧在王前秦風奏後知強弱郢雪談來失後先<lb/>
自是連城勞品第那曾雙璧擬藍田<lb/>
　　華山青柯坪而上自昌黎窘後少登者二十年前<lb/>
　　于鱗至絶頂敬美今嗣武賦以壯之<lb/>
青天陡絶青柯坪誰復能從坪上行千載猶煩華隂令<lb/>
<pb n="KR4e0201_WYG_043-17b"/>
獨游惟見濟南生蓮花不作人間色玉井長驕世外名<lb/>
今日季方饒勝具笑他韓子誤垂銘<lb/>
　　舍弟敬美自秦來鄖談登華山之勝有作<lb/>
蕭蕭倦馬出藍闗怪爾烟霞滿客顔見踏青鞋尋勝去<lb/>
髙從白帝問真還毫端彩自金天掌眉際寒分玉女鬟<lb/>
幸是茅龍元有二若爲相引離人間<lb/>
　　與敬美少參登太和絶頂二首<lb/>
季夏朔日凉翛然我攜叔申朝上𤣥雙璧乍聨堪代月<lb/>
<pb n="KR4e0201_WYG_043-18a"/>
九閽初近莫談天青羊澗暖虹腰度白馬巖髙練影懸<lb/>
暫似五城鰲頂㑹詰朝分手傍風烟<lb/>
　　其二<lb/>
無妨蠟屐並登危碧漢泓澄欲四垂極北三尖疑華掌<lb/>
天西一抹是峨眉靈風暗送雙成管宿霧初收𤣥武旗<lb/>
已是壯游殊未快何如納節領真祠<lb/>
　　敬美尚寳使秦有江藩之擢取道鄖陽言别聊爾<lb/>
　　有贈<lb/>
<pb n="KR4e0201_WYG_043-18b"/>
秦川杳靄一星稀奉使仍聞有賜緋但喜銀魚新佩好<lb/>
不論金馬舊游非風迴嵾嶺棲鴻獨雲滿襄江去鷁微<lb/>
寄語髙陽諸社友醉翁何日不思歸<lb/>
　　舍弟自均州城樓别後道寄二詩有感輒和<lb/>
髙樓一望思漫漫兩地江山酒未殘欲數對床俱夢境<lb/>
嚮來攜手是愁端詩成玉體君其愛書到銀鈎且自寛<lb/>
若遇故人論世路華隂雖險不爲難<lb/>
　　答匡南鎮國兼戲寄其甥彭先輩<lb/>
<pb n="KR4e0201_WYG_043-19a"/>
秋風鼓舵乍移襄矯首停雲思𣺌茫忽有寸珠來漢浦<lb/>
居然叢桂隠淮王詩中一字見隆準枕上千金是異方<lb/>
見說匡山攜杖後可能磯畔喚彭郎<lb/>
　　請太室兄爲代而不能俟賦此寄懐<lb/>
來往魚椷問合離翻從得代負心期誰能納節仍留滯<lb/>
爾爲攀轅合到遲開府轉應饒杜癖腐儒那敢詫蕭規<lb/>
馬頭南去如鈎月唯許襄江峴首知<lb/>
　詠物體<lb/>
<pb n="KR4e0201_WYG_043-19b"/>
　　　余不喜詠物詩至於七言近體尤絶不爲之懼<lb/>
　　　傷體裁故長夏無事家園景物頗成爛漫魚鳥<lb/>
　　　親人亦自足憐因戲各賦一章合之得六十首<lb/>
　　　并舊作六首别成一巻老翁塗抹作兒子態終<lb/>
　　　不似也<lb/>
　　梅花<lb/>
窈窕娉婷白玉膚立殘清照角聲孤隴頭風起家家雪<lb/>
庾嶺人歸字字珠南國容華愁易老中原消息夢還徂<lb/>
<pb n="KR4e0201_WYG_043-20a"/>
東君大許羣芳在次第冰霜問有無<lb/>
　　紅梅花<lb/>
瓊姿元自傲冰霜<hi>瓊紅玉也</hi>不作東風桃李膓舞罷轉憐如<lb/>
意㸃歌殘别擬壽陽糚瑶池月上僊人醉洛浦霞生帝<lb/>
子狂爲問臙脂山下雪可翻新譜到西羌<lb/>
　　桃花<lb/>
度索山頭春正奢安期玉棗並如𤓰誰留漢殿千秋核<lb/>
瞥見秦人萬樹花枝動乍沾眉際月蕊殘微破臉中霞<lb/>
<pb n="KR4e0201_WYG_043-20b"/>
莫嫌蜂蝶無才思聞道東鄰有宋家<lb/>
　　李花<lb/>
鄠曲千林花事新一枝嬌婉出風塵歌穠處處停游妓<lb/>
報玖時時憶故人露井謾爲桃悵恨烟江未損玉精神<lb/>
君聽大業歌中語只有楊花泣暮春<lb/>
　　梨花<lb/>
暖雪柔芳出錦除怪來蜂蝶盡揶揄晨糚未散垂垂粉<lb/>
晩淚初勻簌簌珠愁對峭風時欲語夢回殘月意同孤<lb/>
<pb n="KR4e0201_WYG_043-21a"/>
莫言零落無人問自有冰心在玉壺<lb/>
　　玉蘭花<lb/>
結綺張星曲未闌開簾一笑萬花看霓裳夜色團瑶殿<lb/>
露掌清輝散玉盤自是藍田通别種不同湘浦怨春寒<lb/>
揚州觀裏空如雪爭似儂家幾樹殘<lb/>
　　杏花<lb/>
誰剪僊人六出花從教春色倍妍華移來上苑霞千樹<lb/>
種就河陽錦萬家破蕚東風青斾曉亞枝殘照玉鞭斜<lb/>
<pb n="KR4e0201_WYG_043-21b"/>
曲江舊是題名侣零落孤村謾自嗟<lb/>
　　牡丹花<lb/>
雕欄曲曲寳糚成歩障春風十里輕陳氏君臣爭結綺<lb/>
楊家姊妹總傾城千花奪笑俱回臉片蕊迎酣别繫情<lb/>
最是洛陽新上已誰能不唱麗人行<lb/>
　　王太史宅賦得緑牡丹<lb/>
洛陽名園十萬家天香國豔自爭誇何如王子緱山嶺<lb/>
别有僊人蕚緑華秦女曉糚將掩鬢曲江春讌剪爲紗<lb/>
<pb n="KR4e0201_WYG_043-22a"/>
姚黄魏紫應無限併作山城五色霞<lb/>
　　又賦緑牡丹<lb/>
百寳臺前百豔明虢家眉淡轉輕盈狂蜂採去初疑葉<lb/>
么鳳藏來祇辨聲自是色香堪絶世不煩紅粉也傾城<lb/>
江南新樣誇天水調笑春風倍有情<lb/>
　　海棠花<lb/>
簾幕沈深白日長一枝嬌豔占流光輕盈着雨難禁態<lb/>
縹緲縈烟欲斷腸全似太真初起睡微輸合德有生香<lb/>
<pb n="KR4e0201_WYG_043-22b"/>
昌州應是施龍腦莫怪當年刺史狂<lb/>
　　芍藥花<lb/>
露浥風翻茜欲流盈盈溱洧布芳洲誰家士女來相謔<lb/>
何處王孫不少留嬌似芙蓉還怯水弱於叢菊未經秋<lb/>
惟應摘取𤣥暉句消破春風爛漫愁<lb/>
　　杜鵑花<lb/>
蜀魄何年别錦城洛陽春事劇縱横扶枝細碧娟娟靜<lb/>
坼蕊妖紅的的明啼血自疑新染袂陽臺無復舊歸聲<lb/>
<pb n="KR4e0201_WYG_043-23a"/>
如何百羽稱尊後不向烟花暫主盟<lb/>
　　繡毬花<lb/>
淺白微青豔更柔淡烟輕雨施仍收流蘇帶緩初成結<lb/>
翡翠簾垂半壓鈎悞馬軟塵香自滚窺枝團月璧俱浮<lb/>
蘭臺任更吹多少不結丁香一段愁<lb/>
　　紫藤花<lb/>
蒙茸一架自成林窈窕繁葩灼暮隂南國紅蕉將比貌<lb/>
西陵青栢結同心裁霞綴綺光相亂蔓雨縈烟態轉深<lb/>
<pb n="KR4e0201_WYG_043-23b"/>
最是纏綿長到老羞聽澤畔女貞吟<lb/>
　　石榴花<lb/>
扶疎一樹雨嫣然緗菂丹鬚倍可憐貢出塗林朝日媚<lb/>
栽從積草夜燈然共誇博望槎中實還記河陽縣裏篇<lb/>
雨露恩深多結子紅顔薄命幾時傳<lb/>
　　題石榴<lb/>
安石托根知自逺扶南壓酢别成鮮合歡枝上青猶綺<lb/>
百子池頭紅已然初疑宛轉珊瑚墜復似的皪火珠圓<lb/>
<pb n="KR4e0201_WYG_043-24a"/>
試問圖君北堂上何如玉樹謝庭前<lb/>
　　蔷薇花<lb/>
内史臺中露未晞宜春館裏烟霏微輕苞不雨俄先坼<lb/>
冶蕊無風恒自飛倡女摘條愁措指歡期就結畏鈎衣<lb/>
微吟柳惲新篇罷瞥見斜陽燕子歸<lb/>
　　蓮花<lb/>
若耶溪畔多芬菲鏡裏紅糚天下稀映日千霞難辨色<lb/>
迴風一水不沾衣妖童奏曲横橈去冶女銜羞戴葉歸<lb/>
<pb n="KR4e0201_WYG_043-24b"/>
何似儂溪爲屬玉年年花底一雙飛<lb/>
　　茉莉花<lb/>
小立亭亭度夕陽冰肌却洗市門糚目成還擬昏黄約<lb/>
鼻觀先參黯淡香自是維摩羞薝蔔虛勞樂府詠都梁<lb/>
應憐舊侣顔如玉瘴雨蠻烟總斷腸<lb/>
　　夾竹桃<lb/>
一枝幽豔兩分柯豈比長松附女蘿有節不愁春事晩<lb/>
無言自擬歲寒過枝枝上苑啼紅頰葉葉清潭寫翠蛾<lb/>
<pb n="KR4e0201_WYG_043-25a"/>
好似王家佳子弟隔江團扇唱儂歌<lb/>
　　又<lb/>
爲以幽姿淩雪霰不將僊骨傍風塵輕迴粉面依蕭史<lb/>
細裊瓊琚似洛神棲鳳錯疑瑶海實化龍還憶武陵人<lb/>
肩輿徑造無煩主怕有漁郎指避秦<lb/>
　　蜀葵花<lb/>
萬里錦城通道逺十年金井沐恩深幽蘭空谷各從好<lb/>
勁草疾風知見尋不獨秋霜能衞足由來朝日便傾心<lb/>
<pb n="KR4e0201_WYG_043-25b"/>
殷勤好誦虞蘩賦笑殺相如漏上林<lb/>
　　蘭花<lb/>
十年憔悴傍靈均澧浦傳波色尚新總爲握香誇大國<lb/>
可無含意托幽人榮庭秀奪三花曉紉佩芳留九畹春<lb/>
我自當門逢棄擲敢將時調怨沈淪<lb/>
　　桂花<lb/>
五嶺秋清瘴欲消尉佗城外鎖岧嶤金鵞岫暖花爭發<lb/>
玉兔宫寒葉未凋明月自吹靈隠粟白雲誰誦小山謡<lb/>
<pb n="KR4e0201_WYG_043-26a"/>
天香莫怪誇君採曾躡仙人上漢橋<lb/>
　　菊花<lb/>
三徑雖荒爾尚存故將秋色㸃衡門千林落木誰堪殿<lb/>
九日浮萸逈獨尊甘谷可延胡傅考沅波誰返屈生魂<lb/>
何如且向東籬下潦倒支頤付酒罇<lb/>
　　萱花<lb/>
離離朱蕊傍雕欄雨葉烟跗夏未殘無酒此鄉偏淡蕩<lb/>
有書從竹共平安花開錦里名長樂樹出嵇家號合歡<lb/>
<pb n="KR4e0201_WYG_043-26b"/>
何以北堂常植此三荆同擬百年看<lb/>
　　酴醿花<lb/>
暗香柔態出風塵未取蒙茸刺眼新糚粉不隨朝雨盡<lb/>
額黄長傍晩山勻六朝清詠傳倡女三殿芳醪徧從臣<lb/>
記取落英收拾後流蘇帳底有餘春<lb/>
　　佛見笑<lb/>
曼陀優鉢總堪疑上苑何由借一枝爲問天華拈法處<lb/>
可當迦葉破顔時給園初果知難結色界孤根未可移<lb/>
<pb n="KR4e0201_WYG_043-27a"/>
肯爲東君怨揺落因風片片浴香池<lb/>
　　水僊花<lb/>
瑶池消息路還通謫籍初分弱水東吟罷冰壺秋片片<lb/>
摘殘珠蕊夜叢叢霓裳舞奪唐宫月紈扇歌留漢殿風<lb/>
零落總如交甫珮漢江清夢曉來空<lb/>
　　草芙蓉<lb/>
江浦波心千葉殘江干木末萬花酣夾城含露輝天仗<lb/>
髙堞垂霞護錦官歡似美人臨鏡坐愁如思婦怯衣寒<lb/>
<pb n="KR4e0201_WYG_043-27b"/>
幽懐一片憑秋月桃李如今夢已闌<lb/>
　　玉簪花<lb/>
湛湛娟娟白露漙折來纎手映俱寒斜依阿鬌千絲髻<lb/>
好傍芙蓉七葉冠擁坐金釵愁自失辟塵犀導懶同看<lb/>
佳人别有貞心托倚遍東風十二欄<lb/>
　　老少年<lb/>
秋色空庭媚眼明嫣然衰葉轉盈盈虛憐夏女能傾族<lb/>
恰比徐娘尚有情裛露丹楓聊借潤拒霜黄菊肯同盟<lb/>
<pb n="KR4e0201_WYG_043-28a"/>
春英三五曾塗抹短蔓長條恨已生<lb/>
　　蟠松<lb/>
峭蒨青蔥滃不消蒼然嶽色滿庭臯虬髯欲振千林月<lb/>
鳳吹遥翻萬壑濤摧挫冰霜心自保屈盤霄漢意徒髙<lb/>
堅貞欲有劉生詠憔悴逢人用解嘲<lb/>
　　梧桐<lb/>
青蔥峭蒨秋十尋髯松篠竹雲沈深阿閣天空鳳雙下<lb/>
吹臺風歸龍一吟已聞嶧陽足逺調復見露井饒清隂<lb/>
<pb n="KR4e0201_WYG_043-28b"/>
倉皇爨下荷拂拭未孤銜恩一片心<lb/>
　　苔<lb/>
小徑時荒轍跡稀坐看蒼翠欲成圍封雲石峭寒生髮<lb/>
過雨庭空濕作衣露井紛紛殘月上斜陽㸃㸃落花飛<lb/>
長門亦自經年合玉輦于今事已非<lb/>
　　菖蒲<lb/>
曾聞異種饒嵩嶽又見樞精應玉衡老去乾坤專一室<lb/>
少來泉石便同盟仙人數節真堪餌怨婦憐花枉得名<lb/>
<pb n="KR4e0201_WYG_043-29a"/>
欲向韓終爲弟子還丹未擬付誰成<lb/>
　　芭蕉<lb/>
亭午方床鹿夢過起看紗碧上文波琮琤半雜淇園竹<lb/>
揺曳仍疑下澤荷太液風低初捲袖陽臺雨細不沾羅<lb/>
莫言彈事休文苦聽罷秋聲恨轉多<lb/>
　　西湖柳<lb/>
萬條金縷弄輕柔織雨籠烟不自由皎似王恭初月下<lb/>
宛如張緒舊風流眠腰只益閨中恨窺眼長牽陌上愁<lb/>
<pb n="KR4e0201_WYG_043-29b"/>
元是白公堤畔種可能無夢到杭州<lb/>
　　雞頭<lb/>
百子池頭波𣺌茫温柔一種别爲鄉移從合浦珠初軟<lb/>
采出藍田玉更香漫道青精能駐色虛勞白石強撑腸<lb/>
君看自是真仙餌不乞中黄太乙糧<lb/>
　<lb/>
　<lb/>
　弇州四部稿巻四十三<lb/>
</p>
<p>
</p>
  </div>
</body>
</text>
</TEI>
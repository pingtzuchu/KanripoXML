<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿卷七十八</head> <lb/>
    <p>
<pb n="KR4e0201_WYG_078-1a"/>
欽定四庫全書<lb/>
　弇州四部稿卷七十八<lb/>
　　　　　　　　　　　　明　王世貞　撰<lb/>
文部<lb/>
　紀行二首<lb/>
　　適晉紀行<lb/>
隆慶己巳冬余遷山西按察使其明年之二月乞放歸<lb/>
田里不許至六月期限已逾㑹老母病良已始决䇿治<lb/>
<pb n="KR4e0201_WYG_078-1b"/>
行十九日五鼓乗月出西關同鄉諸公及兵叅湯公守<lb/>
馮公衛使馬君各有餞徐丈敦復别為席㣲醉偃息從<lb/>
弟世望舟中亭午抵崑山入辭王令出西關王令來報<lb/>
謁尋許丈從龍拏舟以祖張丈憲臣葛丈綸顧丈章志<lb/>
族孫鴻臚定鼎在焉痛飲至真義始别二十日晨抵閶<lb/>
門入㑹同年方伯凌君雲翼時凌新移疾歸問訊北方<lb/>
事頗悉㡬成子猷之棹入辭郡守李公復别史氏老姑<lb/>
時方有蘭溪丈戚雪涕而出未刻出閶門熱甚就里人<lb/>
<pb n="KR4e0201_WYG_078-2a"/>
黃生及定鼎餞覓輕舠虎丘縱步生公石千頃雲小飲<lb/>
塔下從孫進士周紹具舟從二鼔别醉卧楓橋艎中月<lb/>
滿載矣廿一日已抵滸墅李户部薦佳來訪故浙屬令<lb/>
也暝抵無錫風聞有二士大夫以非義要者解維去之<lb/>
廿二日已抵常州即發廿三日夜半距丹陽七里水淺<lb/>
甚為羣舟所壅廿四日黎明始達暮抵鎮江時世望弟<lb/>
與戚友數輩相送依依不忍捨㑹久暑憊甚當捨舟而<lb/>
陸意畏之乃計以為治装者停小時作金焦游廿五日<lb/>
<pb n="KR4e0201_WYG_078-2b"/>
早與胡守維新㑹守慷慨持論議斬然談久之始别呼<lb/>
舟舞逆風破浪而東舷側數就水興發不可已亭午抵<lb/>
焦山數子已在僧具蔬食欣然為之一飯少間出所擕<lb/>
酒飲飛觴至數十不醉盖余游兹山者再矣登絶頂謁<lb/>
焦先生祠縱步幽閴探瘞鶴銘讀之山之勝㡬窮至是<lb/>
以暑故絶不復他徃酒行至暮輙大眠度四鼔月出起<lb/>
呼酒之山門小坐時風尚厲松聲怒發噌吰颼飀若吼<lb/>
濤濤復怒來擊石與相應即不敢稱鈞天秦王獻俘太<lb/>
<pb n="KR4e0201_WYG_078-3a"/>
廟時浴鐵三萬前後部鼔吹想當爾也缺月松頂姢姢<lb/>
湛湛時復媚人四望連山蒼翠出沒俄震方啟白顧見<lb/>
羣星時失其一月魄亦漸薄久之東南一線深紅隱起<lb/>
雲物射之皆成五色其受光以逺近為濃淡倐忽萬態<lb/>
深紅益髙變為黃金數千道芒刺射眼所謂虹旌澤旗<lb/>
繽紛導擁怳忽若有之日灔灔徐上大可圍十餘丈色<lb/>
正黃揺動若鎔金在冶舎弟輩咸大讙謂竒絶浮白無<lb/>
算辰刻命飯畢揚㠶抵金山頃刻而度候所擕酒未至<lb/>
<pb n="KR4e0201_WYG_078-3b"/>
振步江天閣登妙髙臺長嘯四望令人有狹宇宙凌天<lb/>
表意酒至改席一小閣劇飲懽甚尋呼巨黿出食之黿<lb/>
體兼數席色純緑如玉可鑑薄暮始復歸京口小憇舟<lb/>
所二十七日黎明與諸友别出京口便風揚㠶抵𤓰洲<lb/>
日始出大約如昨而雲物光彩半之遂登陸亭午至儀<lb/>
真縣遇廵鹽李御史學詩於關外遇廣東許僉事孚逺<lb/>
於天寧寺復聞朝事一二相與汎瀾太息久之儀真城<lb/>
大而居民少緩急不易守出西關時久旱稻禾俱枯槁<lb/>
<pb n="KR4e0201_WYG_078-4a"/>
生意慘悴為之邑邑抵六合縣街鼔動矣六合小無城<lb/>
然衢市頗寛整有長橋不甚髙而室其左右亦壯廿八<lb/>
日五鼔早凉發午飯於舖舎日在晡抵滁太僕卿殷公<lb/>
邁來訪尋徃謁謝寺前對瑯琊諸山而左右清渠被以<lb/>
芙蓉宛然一西湖觀也停輿小憇慨想歐陽永叔王伯<lb/>
安之遺風還訪邵參議應麟為小酌邵故越中僚也以<lb/>
右叅改左叅於河南亦新例也是夕風大作不甚熱廿<lb/>
九日黎明出滁則皆山行矣渡清流關頗峻惡宋藝祖<lb/>
<pb n="KR4e0201_WYG_078-4b"/>
手劔擊皇甫暉中腦處暉不乗險守而輕出戰自薄危<lb/>
地宿將梟雄目故無藝祖耳所謂售首也已飯大栁驛<lb/>
未飯池河驛街市整肅有一都司駐劄盖要害地也晩<lb/>
抵紅心驛是日風大作無煩暑氣山始小降為陂陀矣<lb/>
三十日五鼔發無風而凉已抵濠梁驛候夫久之始渡<lb/>
淮為莊惠觀魚處褦襶作俗吏風塵間雖非魚要知我<lb/>
之不如魚樂矣午後大熱申刻抵王莊驛宿民家熱稍<lb/>
解初一日早發辰飯固鎮驛固鎮有河通漕道頗雄饒<lb/>
<pb n="KR4e0201_WYG_078-5a"/>
時南京尚寳孫公鑨以進千秋表先至與談少頃遜余<lb/>
前孫公先朝所稱直臣也午飯大店驛迫暝抵宿州睢<lb/>
陽驛初二日早發隂而凉午飯百善道驛又二十里為<lb/>
河南界矣雨漸作驟巨驟細衣袂為沾濕然以久旱故<lb/>
殊快之盖渡淮而北其地髙多種禾黍豆菽甚穰而雨<lb/>
或時至不若淮南之龜坼也囘首望東南天末頗隂翳<lb/>
不知吾鄉如何薄晩抵永城令左思明耀州人也繕城<lb/>
郭通溝洫増郵舎橋道事舉而民不告勞庶㡬乎有為<lb/>
<pb n="KR4e0201_WYG_078-5b"/>
者初三日四鼓發凉甚辰末飯㑹亭驛午飯石榴古驛<lb/>
薄暮抵歸德為商丘驛郡城殊堅麗吾鄉章中丞煥所<lb/>
築也聞章得謗以此令人茫然慨任事之不易守羅君<lb/>
大玘來訪時余舊僚李君嵩家居十二年矣詢之人尚<lb/>
無恙喜甚即徃訪解帶小飲李云正月得公報囑郵吏<lb/>
物色公矣而竟為吏所誤非公來㡬失公相與談徃事<lb/>
問故舊不勝歔欷李髪雖加白而貌甚腴已出其子言<lb/>
恭見記余在齊日李為言有子元素楊太史字之曰繪<lb/>
<pb n="KR4e0201_WYG_078-6a"/>
工而乞余為序余笑謂用修戲若耳謂而兒繪工也李<lb/>
黙不自得去乃知改今名矣甚肅而辨能誦余詩至數<lb/>
十首劇飲分韻得闌字夜分别初四日辨色發二十里<lb/>
為舊黃河彌望皆芙蕖居人云東西可五十里初日照<lb/>
映光彩灔灔欲滴不知謝監詩可得當否㣲風發清芬<lb/>
凉氣透鼻摘蓮子帶露啖之溢齒甘鮮轉令人憶江南<lb/>
耳自歸徳而西夾道垂栁濃緑交䕃翛然忘暑逆旅中一<lb/>
佳境也為成闌字韻語并得二章一贈李一贈言恭已<lb/>
<pb n="KR4e0201_WYG_078-6b"/>
飯寧陵縣令宗鑰来謁未抵睢州守陶梓来謁遂止宿<lb/>
守絳州人余意或故恭介公琰後也問之果爾四鼓發<lb/>
有所避以来陽道黎明大風雨趨旁舎小憇晴乃發百<lb/>
里抵来陽日過表矣又三十里渡黃河宿公舘傍有大<lb/>
禹廟甚宏壯初六日四更發道迂而濘已飯封丘又四<lb/>
十里飯延津又七十里抵新鄉縣馬頭湛湛新月欲墮<lb/>
不墮殊不勝情就枕已三更矣新鄉亦巖邑也初七日<lb/>
黎明發自新鄉而西北禾黍復豐茂已飯獲嘉縣漢武<lb/>
<pb n="KR4e0201_WYG_078-7a"/>
帝獲南越呂嘉以其是日㨗至遂名今南粤方用兵安<lb/>
得一飛㨗書使明光動色耶午後抵修武漢髙帝奪張<lb/>
耳韓信兵處也信雄武多智然一為帝詐而奪趙兵再<lb/>
為帝詐而奪齊兵一紿而失國再紿而失族何也信篤<lb/>
於信髙帝謂不我負乃爾然此正所謂天授非人力也<lb/>
是日欲作書家弟且以七夕故止宿初八日五鼔發寧<lb/>
郭驛三十里抵清化鎮山西之冶器集焉渡清河田禾<lb/>
益茂嘉樹滃鬱居人引泉水為長溝以灌有水碓水磨<lb/>
<pb n="KR4e0201_WYG_078-7b"/>
之屬未飯萬善驛四傍栽白楊蕭蕭悲風殊益人旅愴<lb/>
乃知少府齋中之不易也自是始入太行亦不甚險惡<lb/>
㫒夫魚貫而上久之以為絶頂矣乃復有山障之愈上<lb/>
愈不窮至碗子城為豫并界兩山相對數十百丈巨壑<lb/>
陡絶無底中為嶺道石梁如玉雪又復數嶺囘顧中原<lb/>
惝怳無盡平楚鬱鬱紛吐蒼翠日色與雲氣争長俄而<lb/>
雨繚數十里中亘其半狂風驟發萬竅怒號食頃雨亦<lb/>
隨至誦唐人三晉雲山皆北向二陵風雨自東来語宛<lb/>
<pb n="KR4e0201_WYG_078-8a"/>
然若畫為小憇民居久之以迫暝强發上下峻坂泥滑<lb/>
馬足鑿落與人趾錯先後甚窘抵星軺驛初鼔盡矣是<lb/>
夕凉甚五鼓不成寐初九日黎明冒雨發道有古祠刻<lb/>
石崖表曰孔子迴車處按趙殺鳴犢孔子臨河而返此<lb/>
去河逺盖傅㑹語也泥濘益甚未抵澤州飯太行驛道<lb/>
始平得一小舒暝抵樵村驛復小雨夜凉如前夕黎明<lb/>
復冒雨發辰飯髙平午後飯長平驛即秦白起坑趙卒<lb/>
四十萬人處也問居人不能指其所第云傍村人鋤地<lb/>
<pb n="KR4e0201_WYG_078-8b"/>
尚得銅鏃如緑玉按自此而北為長子以至晉陽皆趙<lb/>
地趙既築甬道秦何以得絶之趙卒四十萬人為二萬<lb/>
五千騎中斷不能併力合而為一又不能選五萬精卒<lb/>
擊秦絶甬之軍即粮垂絶當以死激士心决鬬猶可庻<lb/>
㡬萬一因循至於饑相食十十五五不能軍而始出罷<lb/>
士身搏戰不亦晩乎且秦王尚自至河内發男子十五<lb/>
以上絶甬而趙王不能發晉陽邯鄲未傅者與之角何<lb/>
秦之巧而趙之拙也前後四十五萬人命馮亭始之而<lb/>
<pb n="KR4e0201_WYG_078-9a"/>
成之者平原君馬服君子耳過長平為丹嶺復上下險<lb/>
阻可三十里而稍平暝復小雨抵長子縣趙襄子所不<lb/>
欲走地也即險當亦不如晉陽毋論蠒絲也十一日五<lb/>
鼓發㑹潞安王守宮用来謁少止午飯余吾驛復陟髙<lb/>
嶺至數重四望皆山雲日映帶如萬玉雉疊嶂髙低作<lb/>
銀海衝濤决排狀已黒雲從東南至大雨驟降道路㡬<lb/>
絶臲卼輕輿中下見數足蹣跚旁皆絶壑乃知浮滄海<lb/>
㠶長江車太行道以危身借快目不易也薄暝渡漳河<lb/>
<pb n="KR4e0201_WYG_078-9b"/>
宿禠亭驛十二日凌晨發午飯沁州又四十里小憇舖<lb/>
舎大雨忽復作轉入深谷中兩旁皆峭壁中通澗道雨<lb/>
益甚飛瀑争懸崖而下聲如轟雷又似蒼虬吐鬚鬛欲<lb/>
搏人車馬濺濕澗道水暴發㫒夫股栗計别取髙嶺箭<lb/>
括一門十步九退時時行絶磴間陽壁直上不可捫隂<lb/>
壑數十百丈大約如蜀中左擔山而髙下陡急不可狀<lb/>
壁間飛流時時絶道竭力争而度久之抵一舖且暝矣<lb/>
衆前白更十五里為西塘河驟漲不易涉也顧視舖室<lb/>
<pb n="KR4e0201_WYG_078-10a"/>
皆已傾無所不受雨而民居僅土穴數家不能容幸雨<lb/>
小霽乃决筴棄行李挾其人使佐㫒束燎而前凡數渡<lb/>
水始抵西塘河河流砰湃噌吰若擊數千金鉦洶湧衝<lb/>
突目不可正視麾導騎試之馬足雖陵兢然不能踰腹<lb/>
因賈㫒者勇亂流讙呼擁而渡相慶且脫險矣行里許<lb/>
復逶迤攀髙嶺其峻陿視前更倍雨復竒作束燎皆滅<lb/>
㫒夫固衆然不能以左右輔輿第號呼㫒者使自力而<lb/>
已勉上輙前踣下輙後踣跬武虀粉度不可卻奮而行<lb/>
<pb n="KR4e0201_WYG_078-10b"/>
又里許道差寛而權店驛候火亦至稍稍定抵驛將二<lb/>
鼔矣呼酒自勞且以勞從者察其容皆有淚漬痕因自<lb/>
哂柰何以六尺狥一官也是夕雨不止十三日已刻稍<lb/>
晴㑹行李亦至乃發兩岸皆髙山絶雲中為巨澗沿澗<lb/>
水而北泉聲益竒崩峽東流為瀑布為簾為怒虬為渇<lb/>
虹者不一盖自是山皆石骨矣第左道盡則渡而右右<lb/>
道盡復渡而左其險視西塘不啻類之凡數十渡氣竭<lb/>
興亦盡矣未至南關驛薄暮宿来逺鎮民家二鼔始見<lb/>
<pb n="KR4e0201_WYG_078-11a"/>
月十四日五鼔復㣲雨已飯盤陀驛山自是盡見平土<lb/>
矣申抵徐溝縣近城十里皆行沮洳間十五日四鼔發<lb/>
至城門署邑者始以月食告不及救遂行道沮洳益甚<lb/>
從騎多委頓泥中讙呼之聲相屬久之始畢渡大抵自<lb/>
萬善至盤陀七百餘里無非山者其中罅為澗澗旁稍<lb/>
髙為道道稍有羡地則為市舎羡地稍寛而稍阜險則<lb/>
為城邑城邑之所不盡坡陀上下則為田其最下所視<lb/>
中原不啻數百千丈矣徐溝八十里至太原太原四塞<lb/>
<pb n="KR4e0201_WYG_078-11b"/>
天險其南出澤州平定北出代州道皆行萬山中獨西<lb/>
南抵平陽山以次大闢為康莊耳太原城壯麗甚二十<lb/>
五睥睨輙作一樓神京所不如也莽蒼有氣槩若趙襄<lb/>
子尒朱榮髙歡李克用俱於此創霸朝唐神堯李莊宗<lb/>
劉髙祖至用以基大業劉繼元最後平張孝純最後下<lb/>
即周世宗宋藝祖之神武尼瑪哈之雄强而不能遽得志<lb/>
者亦地利然耳然偏陿而瘠其口無所不綰轂非帝王<lb/>
都㑹也十六日履任<lb/>
<pb n="KR4e0201_WYG_078-12a"/>
　　江行紀事<lb/>
余以六月十七日抵京口而楚候舟以前一夕至楚舟<lb/>
頗宏麗若浮屋為之一快以明日出江釃酒羊豕饗神<lb/>
畢為具金山别送者登絶頂悵望久之還飲僧寮熱甚<lb/>
扣舷呼巨黿不起問之僧云中兵毒弩死他洲矣盖僧<lb/>
實不勝煩斃之耳予欲修焦山故事至五鼔候月與日<lb/>
出没而僧寮穢不可宿客興已闌乃擕卧具下至舟别<lb/>
送者挂帆發晨抵儀真丞及郵吏出謁候夫久之至午<lb/>
<pb n="KR4e0201_WYG_078-12b"/>
乃發風漸㣲將抵𤓰步山山即魏太武所欲度師處也<lb/>
忽大雷雨疾風起江面蓬蓬然㡬若佛貍鐵騎金鼔聲<lb/>
晩宿於夾次日多行夾中申刻甫出夾則已東望燕子<lb/>
磯矣度不可復涉苐見連山叢楚千甍萬堞出没於烟<lb/>
霧沓靄中徒令人慨想龍蟠虎踞之勝而已薄暮得風<lb/>
始渡抵龍江驛其明日督操中丞董公堯封出㑹俄而<lb/>
大司冦謝公登之御史大夫傅公頥亦至云業置酒净<lb/>
海寺矣謝同年董在晉為寮寀而傅則撫東土時嘗薦<lb/>
<pb n="KR4e0201_WYG_078-13a"/>
余者也趣至寺道舊之外雜以諧謔趣傳觴至醉而光<lb/>
禄卿劉公一儒給事王君頥為酒西寮以待矣二君皆<lb/>
楚人也寮後倚大池菱芡貼水瀟灑可念酒十餘行迫<lb/>
暮乃罷劉公盖盛欲與余談而未能也其明日張肖甫<lb/>
中丞来肖甫方撫寧國已貽書與余别矣而㑹避暑還<lb/>
金陵謁侍太夫人得余報輕舟下乍見慰喜久之方解<lb/>
衣大理卿杜公拯来杜公二十年同舎郎也已周通政<lb/>
詩汪太常宗元已又張尚寳崇倫来語少頃皆别去肖<lb/>
<pb n="KR4e0201_WYG_078-13b"/>
甫同杜公獨留盖皆有移庖也乃出余酒酒之毋何而<lb/>
劉公復至劉素不善飲余與杜張呼盧浮大白酣噱及<lb/>
二公庖至則皆已醉而劉獨袖手坐湛若氷玉自可喜<lb/>
然竟不能有所談而别遂移舟至上新河宦金陵者鄉<lb/>
人及楚人更枉顧迎送不暇是夕宿上新河明日挂席<lb/>
行風㣲不能大勝水晩泊三山磯太白詩所謂半落青<lb/>
天外者也去金陵僅二舎許耳晨發三山望列洲陸務<lb/>
觀記其山草木極茂宻有神祠在其顛至今猶然以險<lb/>
<pb n="KR4e0201_WYG_078-14a"/>
逺故絶無登者自是風益緩湍水益暴所歴慈姥諸磯<lb/>
皆若堞樓坌出江中篙師役夫併力而絙以與水争尺<lb/>
寸之力則益難然仰視峭壁無際竒勝種種逼人眉睫<lb/>
間江北紫翠一抹爽然在几案忘其行旅濡滯耳尋至<lb/>
采石磯謁太白祠遂登峨眉亭望江北中有大洲二連<lb/>
亘十餘里云是天界寺賜地也采石舊名牛渚盖江南<lb/>
最險要處韓擒虎曹彬及我髙皇帝俱以此渡江下金<lb/>
陵陸務觀謂江面狹非也繇此渡下太平則水陸皆上<lb/>
<pb n="KR4e0201_WYG_078-14b"/>
游而金陵奪氣矣王處仲桓元子頗得其意故移鎮姑<lb/>
孰以遥控臺城而制其命也令張某出謁云郡離采石<lb/>
二十餘里陸務觀云僅五里餘不可曉也是日阻風余<lb/>
忽病病得之啖起麺餅而卧當風稍汗之已進枳术丸<lb/>
二劑一鼔風小順挂㠶行二十六日質明病良已早凉<lb/>
舟抵東西梁山二山俱在江中江為三西梁首若昻獅<lb/>
峭峻可畏而下有民居數十頗櫛比其尻為洲有櫸栁<lb/>
蘆葦之利其中江為兩山所束下流甚勁風㡬不能勝<lb/>
<pb n="KR4e0201_WYG_078-15a"/>
行甚緩午後風便過大小竭山磯至蕪湖不泊而過所<lb/>
謂梟磯秀削鬱茂之狀若阿閃國一現耳行三十里野<lb/>
泊復大熱江中絶少䖟而此地驟多小而善噆嘬為之<lb/>
通夕起坐不寐廿七日早微凉復挂帆行是時江極大<lb/>
而中有洲衡可十餘里縱倍之江遂分而二其小洲上<lb/>
有民居樹木禾黍相望江南諸山秀麗可挹午後復發<lb/>
寒熱乃知其為瘧也自是連日雖得風風絶小與水乍<lb/>
勝負過銅陵更一日瘧熱甚不可支至夜分始解晨疲<lb/>
<pb n="KR4e0201_WYG_078-15b"/>
極小寢起而同舟陳生演輩争詫余謂江南諸山中有<lb/>
四五峰若笏又似蓮花揷天而秀者不知何山也問所<lb/>
過地曰陽水磯余黙然心知其為九華矣盖亦以務觀<lb/>
記得之夫余能識九華而不及見與陳生輩見之而不<lb/>
知何山同一不遇也望太平烟樹晻靄人家出沒蜃氣<lb/>
中大是李營丘佳畵其明日瘧始愈其又明日抵安慶<lb/>
司理劉治出謁盖守以御史試諸生之寧國不在耳放<lb/>
舟隔江為行計迴顧城堞若欄檻城中樓觀直入雲霄<lb/>
<pb n="KR4e0201_WYG_078-16a"/>
得返照為丹雘金碧騰躍注射目不暇接則又李昭道<lb/>
父子筆也少選而羣山隱隱出没遂得句云樓觀日將<lb/>
金紫錫江山天闢畵圖看盖實際也明日阻風黃石磯<lb/>
磯在江傍水中大不能一室若巨黿而行舟絶畏之寧<lb/>
庻人之叛也問鄉導以磯對惡之立斬對者而毋何遇<lb/>
王師遂敗盖北音為王失機也自是日阻風强以百丈<lb/>
上進寸退尺殆類吾生平為之一笑寧庻人豎子耳而<lb/>
欲卒卒效吳濞徒成新建伯名然新建功甚大使稍緩<lb/>
<pb n="KR4e0201_WYG_078-16b"/>
事機有不可言者念平乗青雀喋血波濤中與安慶之<lb/>
守憮然移時忽風小便挂帆薄暮江豚蔽流而下十餘<lb/>
里不絶以晨抵雷港驛盖七夕也離家恰一月矣自是<lb/>
復行夾中自采石而上江甚大然中多巨洲有茭蘆之<lb/>
利日積為沃野民居鱗次其内夾僅若官河而外江狹<lb/>
處不過一二里太白所謂大語猶可聞者後數千年吾<lb/>
懼其揚塵也晨抵彭澤泊北岸垂楊映帶漁罾笭箵比<lb/>
比早稻登積儼若吾江鄉也有祠翼然棹楔一新嘉靖<lb/>
<pb n="KR4e0201_WYG_078-17a"/>
中所建以祠小孤神者其稱曰碧霞元君又曰小姑之<lb/>
神是不唯訛小孤為小姑又併小姑元君為一也為之<lb/>
一笑忽見西南髙峰揷天秀色奪目問而知其為匡廬<lb/>
也三日内當落我杖屨中矣其諸峰真若兒孫獨江北<lb/>
有屹然不肯降者詢之人云黃梅五祖山也已遂决筴<lb/>
登小孤從者有難色呼舴艋亂流而度小孤在江中央<lb/>
大不能金山三之一而髙倍之亭亭如白玉筍四壁峭<lb/>
上無路舟至其所旁石障南流而下直瀉三尺餘波浪<lb/>
<pb n="KR4e0201_WYG_078-17b"/>
鼎沸中為旋渦數十極可怖絶壁中有微虩可攀援而<lb/>
登攝衣掖小蒼頭拾級行數百武且行且喘至神祠而<lb/>
休焉慿欄極眺其東南皆為諸山所蔽雖蒼翠可愛目<lb/>
境窮矣獨西則揷天之匡廬而稍北則平疇泱漭黃梅<lb/>
山之不肯降者與烟霏相低昻耳或云絶頂可攀縁蘿<lb/>
葛上而道險甚足力不能勝乃浮十餘大白遂下大抵<lb/>
此山以小舟四周而上睨則所見無能勝者既登之乃<lb/>
平平耳其山皆石骨無土聞其根甚細若蓮花莖故自<lb/>
<pb n="KR4e0201_WYG_078-18a"/>
異也抵舟署彭澤令事通判顔某来謁云縣非陶公令<lb/>
時舊也彭澤故在湖口西去柴桑不甚逺且欲留余游<lb/>
他山不可乃發自是北風復橫作行不能尺寸矣止數<lb/>
里外蘆葦中薄暮風轉行四十餘里復休其明日復阻<lb/>
風大江𣺌瀰空濶盖不為洲所奪也久之風復轉晨過<lb/>
大孤山在鄱陽湖口直一丘耳意當在金焦下風帆彌<lb/>
亘與天不盡當是取南昌道也慨想髙皇帝陳友諒龍<lb/>
戰時事為之魂悸牧野七十萬昆陽淝水號皆百萬然<lb/>
<pb n="KR4e0201_WYG_078-18b"/>
彼乃自敗耳長平饑卒敗而後坑雖復殷山血川亦不<lb/>
足道吾不知黃帝蚩尤時作何狀項羽河北胡陵併此<lb/>
而水陸三耳匡廬五老之勝在眉睫間兩腋竒思飛動<lb/>
既抵九江而兵使尚君德恒部使程君拱辰守張君應<lb/>
治来訪頃報謁稍與談匡廬咸唯唯無適為主者而亦<lb/>
㑹阻風久驟得東北風不能奪舟人意遂發挂帆月色<lb/>
烹魚佐酒却望匡廬一帶步步惜别次日已抵富池驛<lb/>
馴鴉来棲檣飛取食若承蜩可愛少陵詩及務觀記盖<lb/>
<pb n="KR4e0201_WYG_078-19a"/>
千載矣而不變此鴉足稱楚世家為之一笑江為兩山<lb/>
所束不甚廣而秀色益逼人翰墨為潤薄暮抵蘄州不<lb/>
宿而過時連夕得北風微凉銀河珠斗掩映月色與波<lb/>
下上酒酣歌少陵北風擕爽氣南斗避文星語覺自神<lb/>
王明日晨過道士洑洑有祠廟鼎煥草樹沿路蓊茂而<lb/>
其最險處峭壁直上數百尺波濤若沸幸風駛僅勝之<lb/>
道士洑一名西塞山陸務觀謂即張志和詞西塞山前<lb/>
白鷺飛地也然所謂桃花流水鱖魚肥及斜風細雨不<lb/>
<pb n="KR4e0201_WYG_078-19b"/>
須歸景象殊不類其北岸遥山縱橫人家隱見樹色中<lb/>
亦佳境也豈張潜所謂娬媚散花峽耶峽當作洲盖趂<lb/>
句之誤耳志和故當於此地漁釣自此江漸束山而狹<lb/>
山亦隨小乃至黃州時御史方駐黃而余晨至左叅政<lb/>
鄭君雲鎣僉事蔡君一槐戢君汝止来訪云御史將欲<lb/>
發疏謝謁客郡邑守令而下咸来見不勝煩報謁三君<lb/>
留飯戢君所多談佛理傍及書畵蕭然忘此身之將就<lb/>
籠也凌晨始修謁御史尋辭午飯同年丘侍郎岳丘公<lb/>
<pb n="KR4e0201_WYG_078-20a"/>
以都給事中事世宗疏稱㫖擢二禮部尋當出叅外省<lb/>
遂棄官歸秋熱不肯解而予復苦河魚疾飯畢亟發三<lb/>
君為饑赤壁間竹樓雪堂遺跡云俱在府署中亦略存<lb/>
梗槩耳赤壁在黃西南門外城據其半以故所得地益<lb/>
少亭館刹閣之類復蔽之第土色正赤若硃砂堊丹而<lb/>
堂據其右阜表裏皆大江足憇也余擕所有王晉卿烟<lb/>
江疊嶂圖而蘇長公為手書歌中有語云武昌樊口竒<lb/>
絶處東坡先生游五年距於今為五年者八十矣而墨<lb/>
<pb n="KR4e0201_WYG_078-20b"/>
跡如新三君摩娑久之既賞且慨酒數行擕飲水月亭<lb/>
一大盤石也乃呼小舟方之汎江凌洲渚而渡盖水久<lb/>
漲大江合夾而一極望𣺌瀰叢栁若蘆若藻依然殢人<lb/>
三君顧余而語曰今非七月望乎柰何寂寂令前輩笑<lb/>
人於是縱談江山形勝是否周曹鏖兵處與蘇長公詞<lb/>
翰之妙將壇藝苑竒絶争勝然一轉盻間而有情者俱<lb/>
盡徒令無情之物以一培塿借而稱雄於長林大山間<lb/>
盖不得不托之瞿曇維摩氏家而蔡君時豎偶然難發<lb/>
<pb n="KR4e0201_WYG_078-21a"/>
余機二君亦争自媮快也曰長公固言之第自具賓主<lb/>
耳恐不如也談謔久稍沃以酒故不能醉抵余舟盡三<lb/>
鼓乃别時月色益明而熱不解徙倚久之姑就寢其明<lb/>
日發自是江頗平山亦多斷續不復如黄以東矣忽覩<lb/>
竹木筏連數十家婦稚雞犬相望亦有豆棚𤓰蔓之屬<lb/>
宛然務觀所記也第問之土人如郭景純江賦葑田之<lb/>
說則無之風忽順以一日夜逾二驛而上抵青山磯而<lb/>
余蒞任期尚逺即磯泊者三日頗料理篇咏之類成帙<lb/>
<pb n="KR4e0201_WYG_078-21b"/>
大抵黃州而下至京口二千餘里所見無非山者其山<lb/>
江南北固不絶然恒相讓而竒慿兩舷縱覽得一勝即<lb/>
擬作數語酬之度前所得更勝則欲奪而予彼更前更<lb/>
益勝不唯吾所擬窮而勝亦以日習故亡矣其浩蕩縹<lb/>
緲則無如眺海門望鄱陽其山之雄秀峭麗則無如九<lb/>
華匡廬而恠削以小孤冠耳吾因記陸務觀以夏六月<lb/>
發臨安十月而始入蜀余所經道得務觀十之五其月<lb/>
日僅十之二務觀一倅耳然所至亡不造謁亦亡不盛<lb/>
<pb n="KR4e0201_WYG_078-22a"/>
供張留連彌日因得縱游江山之勝採竒弔古而余所<lb/>
至自倅而下不敢具主禮守亦他出不在在而亡為主<lb/>
者余不佞不能如務觀為世推重然亦見宋之郡邑守<lb/>
令其公厨常溢日以宴客詩酒酬咏為事又其時大江<lb/>
之地與金邊堠相接處處稱雄鎮今天下一家而濱江<lb/>
多為槁壤其民有遺利而官有遺政盖不勝其蕭條荒<lb/>
落之狀至使名雋開士精廬勝境化為樵牧之區而無<lb/>
可問問之亦無有能對者古與今不相當而相反乃爾<lb/>
<pb n="KR4e0201_WYG_078-22b"/>
亦大可慨也其明日當入武昌因燒燭而為之記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷七十八<lb/>
</p>
<p>
</p>
  </div>
</body>
</text>
</TEI>
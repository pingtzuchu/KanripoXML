<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻九十一</head> <lb/>
    <p>
<pb n="KR4e0201_WYG_091-1a"/>
欽定四庫全書<lb/>
　弇州四部稿巻九十一<lb/>
　　　　　　　　　　　　明　王世貞　撰<lb/>
文部<lb/>
　墓誌銘九首<lb/>
　　故順天解元文川周君墓誌銘<lb/>
不佞生則聞吾郡有周文川君云而是時君嘗領順天<lb/>
解又一再試太學冠諸生蔚蔚有聲然數竒阨於春官<lb/>
<pb n="KR4e0201_WYG_091-1b"/>
試凡十餘上卒不第君亦自厭棄之徘徊山澤間盖余<lb/>
起家待罪中外臣至倦而歸歸而復起而君尚無恙自<lb/>
公卿大夫而下若氓畯稚婦亡不知有周解元者君竟<lb/>
不獲脫公車籍以老而迨其殁也天下不以爵而歸其<lb/>
達尊於君君之鄉縉紳吏民謀推君而祠諸學君之子<lb/>
堂又能以君弟光廷狀走百里而乞誌銘於不佞嗚呼<lb/>
周君亦豈竟終不遇哉按狀君諱照字光宙以字行世<lb/>
常熟人文川其别號也君之先為虞仲其後有士良者<lb/>
<pb n="KR4e0201_WYG_091-2a"/>
用耆碩徵立拜御史士良兄曰某繇北郭遷邑治東遂<lb/>
為著族某有五丈夫子長曰鼎鼎子瓚為封吏部郎中<lb/>
公郎中公生二子其長曰木有子煦父子相繼起進士<lb/>
參長方岳為時名僚次曰彬應鄉薦以病死計邸例贈<lb/>
通州倅盖通州公之棄君君甫十朞也而躃踊瘠毁若<lb/>
成人矣已從其伯父㕘岳公游㕘岳公敎之屬文即善<lb/>
屬文稍長補博士弟子諸博士弟子折年輩而推君君<lb/>
第以文雄長之耶乃自視欿然卑下之矣御史試而才<lb/>
<pb n="KR4e0201_WYG_091-2b"/>
君俾受餼又為之行其字云名干毅皇帝嫌也君所為<lb/>
褎然文於御史者以應鄉薦輙北㕘岳公為不懌久之<lb/>
曰此豈藝罪哉夫遘有時而發有地俾引例㳺北太學<lb/>
君顧念其母張太孺人不欲北既渡江中流徘徊却返<lb/>
㕘岳公怒曰若能即家釋褐耶張太孺人亦曰吾幸健<lb/>
若不以時自力而北無日矣君不獲已乃行詣太學祭<lb/>
酒王先生瓚復試而大竒之㧞第一遂就順天試學士<lb/>
汪文莊公俊諭德顧文康公鼎臣復大奇之㧞第一所<lb/>
<pb n="KR4e0201_WYG_091-3a"/>
謂領解與冠太學者也三公旣一時文章名臣所吹噓<lb/>
靡不勃發而君盛年名家子中外爭指目謂一第芥取<lb/>
而自其上春官則罷不復收矣君之初報罷有㩦酒勞<lb/>
者竊睨君作何状君怡然無幾微第時時顧左右屈指<lb/>
盖為日以侍太孺人耳㕘岳公務為名髙也者而君數<lb/>
佐以實盖嘗請建吳公子游祠及坊於學宫左仲雍祠<lb/>
於虞山顛為鄉先生吳中丞訥李宗伯傑徐侍郎貫請<lb/>
諡及從祠俱君白發其端而㕘岳公行之者也當李公<lb/>
<pb n="KR4e0201_WYG_091-3b"/>
之去其宗伯也以忤逆瑾故則靡不削門刺引去青門<lb/>
時一蹇乗蹩蹩來獨君耳又為賦詩慷慨髪上指矣先<lb/>
皇帝初工部李尚書拊循三吳以水利諮君君為條對<lb/>
甚悉自是有白茒之役李公才君而使其子弟來受經<lb/>
君所受經諸生王文恪毛文簡之名子弟也常熟屬倭<lb/>
警君與議城城城阯多侵旁民居君中侵獨多或謂朝<lb/>
設版夕詎君有耶君不顧曰邑無城即緩急身詎吾有<lb/>
庸恤此畝甽地且以吾旁地損而完吾家以吾家損而<lb/>
<pb n="KR4e0201_WYG_091-4a"/>
完吾邑得失孰重也周氏旣用貴盛雄於鄉其長老多<lb/>
簡倨惰接其伍子弟鮮衣怒馬饒聲酒之奉而君務折<lb/>
節為恭儉恂恂長厚所接即稚子不以燕野老鈞席偶<lb/>
俱造請士大夫風雨不避寒一裘暑一葛糜菜厪厪自<lb/>
給也君於内行尤篤羣從中焞煒家旁落無倚割上産<lb/>
贍之食必通甘苦徐氏之女弟貧為歸其夫婦而嫁其<lb/>
二女於士族筐篚纎細自君所資也念通倅君蚤背而<lb/>
太孺人不逮禄至諱日輙變服俯伏雪涕祠中日昃不<lb/>
<pb n="KR4e0201_WYG_091-4b"/>
復食以為常君旣老自廢而御史某某後先勸駕至為<lb/>
之式其閭表以棹楔郡太守虛大賔之席以請君逡巡<lb/>
弗敢應曰奈何以公車之遺而據父老上乎其老而益<lb/>
為恭不衰如此君生成化己丑八月二十四日卒以隆<lb/>
慶四年四月二十五日春秋八十有八凡三娶為陳氏<lb/>
卞氏趙氏俱先卒有子某某塟於虞山西麓祖塋所著<lb/>
有易心逸説周易卦變解聖學體要及詩文若干巻藏<lb/>
於家嗟乎周君生樂土有資籍而不為變以共謹惇篤<lb/>
<pb n="KR4e0201_WYG_091-5a"/>
稱八十八年如一日也此豈可勉强襲取哉少而蘄用<lb/>
驟顯屢絀顯不色得絀不色逆要其中必有以勝之者<lb/>
當成化嘉靖間諸講學薦紳先生務立門戸以名相傾<lb/>
君嘿嘿至没齒出其書而始信其學之深攷其行而不<lb/>
合於書者寡也縣官急求賢乃不獲以吳聘君陳公甫<lb/>
例處君夫亦觀風者之責哉不佞所稱於君非不遇者<lb/>
有誌及銘在銘曰<lb/>
謂而璞中則玉謂而玉終則璞厥璞何在虞山之足弗<lb/>
<pb n="KR4e0201_WYG_091-5b"/>
漓其真其以永堅後千百年精光燭天<lb/>
　　明故徵士彭先生及配朱碩人合塟墓誌銘<lb/>
王子曰吳中故名饒隠君子若臯伯通梁伯鸞其人者<lb/>
然其文采不少概見何哉傳不云乎身旣隠矣焉用文<lb/>
之則夫修辭之士外恬穆而中動俠者又何擇也余為<lb/>
吳人多從吳賢士大夫㳺好稱説文先生文先生殁則<lb/>
又好稱説彭先生咸彬彬隱德文采矣而彭先生貧不<lb/>
及中壽以死王子曰悲夫悲夫彭先生死矣即後進好<lb/>
<pb n="KR4e0201_WYG_091-6a"/>
稱説焉能更二先生也夫皤皤黄耉天下模楷文先生<lb/>
庶幾近之若乃因時為跡匠心成言應不狥物止不近<lb/>
名其猶在彭先生乎其猶在彭先生乎彭先生諱年字<lb/>
孔嘉其先清江人有𨽻尺籍吳者遂為吳人而彭先生<lb/>
之父昉嘗舉進士為新㑹令以不能其官輒去去不能<lb/>
其家益旁落居邑邑不自得彭先生廢外務顧謂婦朱<lb/>
精專其志而朝夕之曰奈何使二尊人食貧也自彭先<lb/>
生任為子而新㑹公怡然忘貧曰吾今而後知為人父<lb/>
<pb n="KR4e0201_WYG_091-6b"/>
者之樂也彭先生少頴卓嗜讀書讀多六經諸子史兩<lb/>
漢古金石言而不喜齷齪習舉子業新㑹公亦故任之<lb/>
曰母苦兒即用是貴作乃翁趣矣新㑹公與配胡夫人<lb/>
相繼歿彭先生毁骨立悉廢著而共喪塟家以日益貧<lb/>
顧其學日益進益多長者㳺彭先生為文章工詳腴下<lb/>
筆不數千百言不止尤長記傳贊詠詩大扺宗初盛唐<lb/>
二杜旁及香山郢州精法書宗右軍黄庭魯公家廟率<lb/>
更九成行體翩翩睂山矣吳中好事家以不得彭先生<lb/>
<pb n="KR4e0201_WYG_091-7a"/>
書及詩若文為愧郡太守南充王公察彭先生孝㢘上<lb/>
提學御史真定楊公為下博士師幣徵彭先生入郡庠<lb/>
而歲廩之已又檄彭先生應鄉試彭先生為一之南都<lb/>
登鍾山望大江而返卒不請廪曰是升斗天子所活士<lb/>
以俟異日用者吾安得食之居無何竟請於後御史蘄<lb/>
馮公以免人或謂彭先生不為儒生服當服若居士者<lb/>
彭先生謝曰吾安能卑時吾不及時耳且吾敢倍實而<lb/>
冒其名哉吳中好事家旣雅已慕彭先生爭納履謁請<lb/>
<pb n="KR4e0201_WYG_091-7b"/>
至則奉酒炙為壽彭先生無所忤人人自喜謂得私彭<lb/>
先生彭先生好㳺吳諸名山若虎丘石湖天池𤣥墓尤<lb/>
數其所題詠流人間互傳寫之至紙為貴彭先生不為<lb/>
家裒槖中無贏金即以文請得少贏金趣送酒家矣彭<lb/>
先生雖日㳺於酒人乎其内行淳備諄諄人倫少弟沒<lb/>
無子養其嫠終身有寡姊迎之歸婦朱亦時時能先其<lb/>
意曰婦苟以一簮珥負二嫠者即為負彭先生彭先生<lb/>
既豪於文辭貌玉立秀爽甚然口不挂人臧否人故欲<lb/>
<pb n="KR4e0201_WYG_091-8a"/>
試之沃之酒至醉益酒之益恂恂温恭長者故相夏公<lb/>
辟彭先生為記室謝弗就後復有穢相罷以身後托彭<lb/>
先生裹百金装為聘亦謝弗就問其故笑而不答於乎<lb/>
其介立獨往豈可與刺促嚇腐䑕者道耶然終始不欲<lb/>
去長者乃爾彭先生素强無疾晚得少疾即勅治後事<lb/>
時王子自陽羡歸疾作過吳門彭先生出視之為勞苦<lb/>
曰子憊耶吾乃能視子然吾不及新矣余怪弗敢詰旣<lb/>
余歸病益甚然念彭先生不已而吳人張伯起為二賢<lb/>
<pb n="KR4e0201_WYG_091-8b"/>
行憫余與彭先生病也無何彭先生竟不起當彭先生<lb/>
不起能豫為日至日炷香以測晷且盡曰未也更炷至<lb/>
半曰是矣遂翛然而逝彭先生生乙丑正月十三日卒<lb/>
嘉靖丙寅十二月初十日壽六十有二娶即朱先彭先<lb/>
生一年卒壽五十九子男一邑諸生履常女二適郡學<lb/>
生文元發鄭由恒孫男三女一尚㓜履常将以丁夘三<lb/>
月五日庚申合彭先生與朱塟於長洲之武丘鄉之先<lb/>
塋而以書與状請王子曰所辱與先子友者若而人所<lb/>
<pb n="KR4e0201_WYG_091-9a"/>
不待先子而沒者若而人而未有托也敢以不朽累子<lb/>
王子業已病間歎曰嗟嗟而父吾友也病不死敢辭於<lb/>
是强起為彭先生誌婦朱事彭先生有女德法當附書<lb/>
銘曰<lb/>
余偕而疾汝先蹶後汝不死銘幽闕素冠霓流淚川决<lb/>
翩翩者旐汝東發介文先生謁二伯挾以遨遊恣大閱<lb/>
精神行空魄栖宅隆慶改元春三月余銘汝名偕不滅<lb/>
　　周一之墓誌銘<lb/>
<pb n="KR4e0201_WYG_091-9b"/>
周君諱同字一之其先中牟人宋靖康中避敵而南居<lb/>
無錫久之徙吳郡之盤門髙帝下吳郡而周氏以髙貲<lb/>
聞舉鳳陽寢園賦已又繕金陵廊舎以是中落然世受<lb/>
儒不仕至正德中有敎授良者稍用其業顯繇博士為<lb/>
王官娶於朱寔生君君少而頴慧所受父書輒成誦尋<lb/>
能為制科業矣而試有司輒不利㑹母朱有疑疾醫弗<lb/>
能辨也君乃歎曰奈何諉母庸醫手耶且人子何能不<lb/>
醫而儒於是稍棄其業而業軒岐家言博求諸方術竟<lb/>
<pb n="KR4e0201_WYG_091-10a"/>
用是起母朱而醫術亦大進㑹有詔召天下醫禮部試<lb/>
至者數百千人得十六人而君為首授太醫院醫士滿<lb/>
歲予冠帶其明年建慈慶宫而君當調䕶諸工役且上<lb/>
功籍當得官而母朱訃至即日號哭就道是時君窶甚<lb/>
力治喪而人謂季匿槖装均之可得百金直以共喪費<lb/>
君弗應而徐曰嗟乎人子也長者任䘮愛者任槖服除<lb/>
補入院當調護刑部獄囚君竊喜曰夫囚當死數也而<lb/>
天子且不忍死之庻幾知所以用仁哉而㑹郎直獄責<lb/>
<pb n="KR4e0201_WYG_091-10b"/>
君長跪君不可曰郎治囚非治治囚疾者遂拂衣去改<lb/>
調護内館諸中貴人中貴人近用事人以賀君庶幾遷<lb/>
而中貴人苛責君禮君所以語之如語郎居三載禮部<lb/>
用他事罷君役君夷然弗屑也是時東郡謝榛以布衣<lb/>
游燕中善為詩君數奉之㳺而榛與世貞及濟南李攀<lb/>
龍善又亟聞其不肯跪郎事異之大将軍鸞北伐敵不<lb/>
知何所得君名以為賢而檄之入幕余與攀龍榛各為<lb/>
長歌贈君謂大将軍有揖客不益重耶然君益自辟逺<lb/>
<pb n="KR4e0201_WYG_091-11a"/>
大将軍徐使人風君以武功爵又税所獲邉馬之良者<lb/>
賜焉君前後力讓歸而大將軍用侈敗磔死諸從得官<lb/>
賞者皆奪君自如君之自大將軍檄而遂調護五軍将<lb/>
士凡六歲當遷祠部郎意有所望君君謝不能㑹朝殿<lb/>
灾當汰冗員而祠部郎遂以君名上報罷是時敎授公<lb/>
老而就君養君發憤咤曰天乎竟不得以一綵衣侍也<lb/>
自是鬰鬰不樂竟卒得年僅六十君為人中形豐下若<lb/>
負即之語温然退讓君子也稍與及忠孝節義事即目<lb/>
<pb n="KR4e0201_WYG_091-11b"/>
張鬚盡磔而極論之不已其為詩歌多忿激用壯雜以<lb/>
詼諧翫世或旁托廣譬以發其所不平諸賢士大夫不<lb/>
能盡君才然亦不敢狎視君其最顯者陸文裕公深折<lb/>
行而請交君旣㳺燕久所與交多曹署或布衣爾汝而<lb/>
其後漸以貴君輒自引避曰以我昔而加彼彼有所不<lb/>
受彼以今加我我亦不能受以故若貴溪分宜諸公在<lb/>
相位翊公寵用事争欲客君不得而君亦坐此終困家<lb/>
貧無立錐地日置口醫藥間而急於赴義好施予所善<lb/>
<pb n="KR4e0201_WYG_091-12a"/>
李奎魏棠有他故以百金請至廢内裝予之而不責劵<lb/>
其卒日無以為殮君始妻於盛繼徐有子三人長爻補<lb/>
籍為醫士配蒋次又配唐蚤卒皆盛出又次爼為京兆<lb/>
諸生配王徐出也孫男四曰室曰家曰官曰守室亦京<lb/>
兆諸生孫女四爼之狀曰語有之期年樹穀百年樹德<lb/>
余之先自宋而勉為德者毋啻百年而始一見於敎授<lb/>
公再見於我府君而俱未有究也乃府君竟含志鬰鬰<lb/>
以殁嗟夫嗟夫余聞其語而悲之盖君殁之二年而塟<lb/>
<pb n="KR4e0201_WYG_091-12b"/>
於吳山徐家墩之新阡塟之十六年而予為之誌銘其<lb/>
辭曰<lb/>
其矻然而不下者其氣耶鬱然而不泯者其志耶銘乎<lb/>
氣可以平矣爼乎志待汝而吐矣<lb/>
　　太學三槐魏君曁嚴孺人合塟墓誌銘<lb/>
君姓魏氏諱縝其先指樹而生布柯隴右遂齊皇胄降<lb/>
葉江左亦稱令甲五世祖某少孤育於從母夫繆𦙍畢<lb/>
氏之占冀成外家之相孫枝蟬嫣襲而未改王父奎含<lb/>
<pb n="KR4e0201_WYG_091-13a"/>
章自怡臯丘之間澹如也以季子恭簡公推恩為比部<lb/>
郎章服四品長子真義府君諱學於君為父尤有至行<lb/>
薄耕藏名入羣無擾醇醪養德孕鷇不傷君少而秀髫<lb/>
睂弱吐鋒頴府君大異望之樹庭槐者三曰此所以志<lb/>
也時恭簡公勃窣理窟奫淪誼淵講席鬱興負笈填委<lb/>
君入陪鯉庭沾逺子之誨出從鱣館預占師之祥怡怡<lb/>
偲偲外晦内蔚凡所指授廓然神解覩鳳毛之煒煌式<lb/>
表丹穴相汗血之奇駿乃窺渥洼恭簡甚隆愛之謂府<lb/>
<pb n="KR4e0201_WYG_091-13b"/>
君曰是佳兒誰為配者擇於甫里嚴氏有未笄之淑廼<lb/>
委禽焉為嚴孺人孺人懿善娟秀口無異聲動自裁矩<lb/>
賔筵委蛇閨幨匪間亡何君以明經補邑諸生有司第<lb/>
藝輒褎然上列聲問蔚跂為東南之冠荆寶垂剖而妒<lb/>
玉人郢雪就調竟摧下里屬先府君捐館舎君哀毁柴<lb/>
立幾於滅性服除餘哀成瘠移思温故恭簡憐之令入<lb/>
補太學郭泰之薄㳺東京坐傾六館田巴之縱談稷下<lb/>
立廢千人然君素饒酒德浸淫成嗜嗣宗欲澆其磊塊<lb/>
<pb n="KR4e0201_WYG_091-14a"/>
佛大冀親其形神美疢見膺終以不藥恭簡痛推友于<lb/>
陋第五之終夕慮深貽厥傷伯道之無天斯人斯疾喪<lb/>
予祝予乃以君伯兄之少子恪為後茂蘭雖隕於多露<lb/>
勁草獲表於疾風孺人矢死自誓茹荼内甘委心重泉<lb/>
錮跡秘閫㷀然在堂藐焉在帷潔滫而前庻幾漢中之<lb/>
孝丸膽以誨無忝河東之規恪既有室業復成立曰可<lb/>
以下報乎屬苦末疾怡然委順逝者而識握手若新君<lb/>
生於𢎞治甲子九月十五日卒於嘉靖戊戌七月二十<lb/>
<pb n="KR4e0201_WYG_091-14b"/>
八日春秋三十有五孺人生於正德丁夘十月初三日<lb/>
卒於嘉靖丙辰三月二十日春秋五十子一即恪娶陸<lb/>
氏故太宰公完孫繼娶顧氏給事中公存仁妹女一適<lb/>
王世貞君始窀穸恪實襁褓士禮迫而僅舉幽石闕以<lb/>
無文孺人大歸始舉合祔追逺則嚴徽辭目慎終則慈<lb/>
音在耳乃謂世貞子其銘之夫卑不述尊則橋𤣥胡以<lb/>
見誌内絶稱外則柏舟胡以聲詩君抱幽𤣥之德孺人<lb/>
挺孤貞之操俱以盛年就屈短道齊旌不招永矣丘園<lb/>
<pb n="KR4e0201_WYG_091-15a"/>
之賁秦臺未築惜哉懷清之志凡在踈戚俱為咨洟况<lb/>
屬甥館與於斯文者哉乃作銘曰<lb/>
於惟魏君楩梓天植滋於禮門不扶而直曾未楣棟如<lb/>
何頽折翼翼内子從一而終毁質梁寡托盟衛風存以<lb/>
立孤逝則報公古悲丈夫蘭摧玉折至言令婦蘭心玉<lb/>
質宛其嫓矣千秋之室<lb/>
　　明故處士沙洲歐君暨配孔孺人合塟誌銘<lb/>
蓋處士歐君有配曰孔孺人云歐君以嘉靖戊申卒其<lb/>
<pb n="KR4e0201_WYG_091-15b"/>
明年庚戌塟道園山丁癸之原而子大任已稱知名士<lb/>
矣大庾劉公節為誌其幽而南海黄公佐復為之表其<lb/>
墓居二十三年所而為隆慶辛未孔孺人始卒大任自<lb/>
光州學轉邵武敎授棄其官迂道匍匐千里而近叩不<lb/>
穀廬以黎君惟敬之狀合二公之誌與表而請曰是役<lb/>
也将奉太夫人以從先君子藉吾子之寵言以不朽地<lb/>
下也不穀者大任友也夫不知其父者知其子而不穀<lb/>
又何辭盖歐君之父曰將仕公慎年且老矣而舉君君<lb/>
<pb n="KR4e0201_WYG_091-16a"/>
為第五子髫而失将仕公又後先失母黄生母盛獨庻<lb/>
母霍在為君弱不任也而子之孺人歸於君則相與夔<lb/>
夔共奉霍謹甚君旣廢著業益損孺人乃佐為家所居<lb/>
陳村有茘枝龍眼諸竒卉果流爼天下謀以易饒孺人<lb/>
即脱簮珥充十一資君難之孺人曰財貴流轉不息以<lb/>
為器則用滯矣君為人善心計能偵伺物賈直低昂先<lb/>
時而消息之孺人勤儉强本力嗇課督臧獲墾蕪土成<lb/>
上腴即寸縷粒粟無漏也孺人恒操母而君時流轉其<lb/>
<pb n="KR4e0201_WYG_091-16b"/>
子以故家稍稍給君有四丈夫子五女婚嫁以時又次<lb/>
第搆草堂傍舎益拓甽畮所出不虞伏臘皆孺人與君<lb/>
成之也君念不及其先歲時饋饗俯謁流涕孺人潔粢<lb/>
盛而薦之未嘗不相對泫然也君好書斥買至數千萬<lb/>
巻庋而授大任等孺人目不知書則亦好書以間伺大<lb/>
任等讀漿脯勞賜相繼而抶其惰者大任等業遂以書<lb/>
顯矣君前後所為義事非一推金同賈者李已又推其<lb/>
舎鄉人李已又代其諸兄治壟墓舉其先六喪俱於孺<lb/>
<pb n="KR4e0201_WYG_091-17a"/>
人乎資無難色君殁而孺人專為家其政益肅從子應<lb/>
軫廢徙抱旗山孺人築室返之曰吾不忍遂寒吾君肉<lb/>
也又衣食其外孫馮志仁而時流涕撫之曰丈夫豈長<lb/>
貧要自能奮耳大任數困諸生不第然益有聲孺人知<lb/>
其以不利時故為委曲慰解既授揚州訓遷光州時念<lb/>
孺人老謀自劾歸孺人移責之曰吾健囓決辟纑倍若<lb/>
婦何以念我為若母我五十載而不以百一報上恩胡<lb/>
悖謬也大任乃囁嚅不忍遽請而孺人一旦以無疾終<lb/>
<pb n="KR4e0201_WYG_091-17b"/>
孺人篤事佛口受佛經俱成誦食少葷肉而不輕施僧<lb/>
曰此曹皆㳺食者且吾安能輕用歐氏槖也歐君為詩<lb/>
文醖藉有法所著家禮雜議保家錄各一巻賦詩箴銘<lb/>
賛頌序記若干首藏於家自大任諸生時君遣束贄事<lb/>
黄公佐曰公今賢者奈何當若世而失之以故大任雄<lb/>
於詩文多大人長者㳺世貞曰歐君跡在農賈間乃内<lb/>
儒術其談利至析秋毫矣一旦而嗜義則利屣脱孺人<lb/>
心奉佛豈不亦希覬嚮往哉而不輕施僧何也他事行<lb/>
<pb n="KR4e0201_WYG_091-18a"/>
志業往往同之而此少異者以為陽敷隂翕之性故然<lb/>
孺人所不輕者不義施也不然而推金同賈者已推舎<lb/>
鄉人已又代諸兄治塜墓舉六喪數取資内庾而無難<lb/>
色哉彼歐君一鄉人耳而數稱於大人長者孺人晩聲<lb/>
與孟母共姜齊毋亦有子之驗耶所謂四丈夫子者長<lb/>
即大任次大鈞大謨大猷大謨為邑諸生大鈞先卒五<lb/>
女者壻周池馮道傳劉梆謝敬脩李大弼孫男五女九<lb/>
曾孫男一女二銘曰<lb/>
<pb n="KR4e0201_WYG_091-18b"/>
夫為德而謀於邑也婦為德而謀於室也較若一也而<lb/>
二人以而子有後也而子以而二人不朽也式相佑也<lb/>
鬱如者而鄉也礪如者而藏也永即康也<lb/>
　　明故太醫院吏目徵泉劉君墓誌銘<lb/>
劉君諱坊字朝禮别號徵泉君之先自汴而徙於吳之<lb/>
長洲髙祖少宗伯文恭公鉉以文起家遂為長洲著姓<lb/>
三傳而為贈君㸃娶陳淑人生少司馬畿娶都太淑人<lb/>
實生君贈君九歲而棄君以委少司馬俾就學少司馬<lb/>
<pb n="KR4e0201_WYG_091-19a"/>
器其材亟稱曰吾先人不亡也而是時皇甫子安有人<lb/>
倫鑒亦材君謂贈君不亡也然君旣就室而少司馬尚<lb/>
困諸生益貧窶君上奉太夫人而下撫晜弟稚妹日三<lb/>
商而不及食㑹中表有以財傾君者君歎曰奈何遺老<lb/>
母餒憂丈夫亦何必非計然哉乃稍營子錢所厚家南<lb/>
走嶺外轉積居著甚設君本不較量圭撮而務為忠信<lb/>
出入以時消息㢘者五之子轉為母居數歲遂成上貲<lb/>
而君頗熹以文事自寛恒不廢書尤善於軒岐家語是<lb/>
<pb n="KR4e0201_WYG_091-19b"/>
時少司馬用令髙第入給事中矣君一過都省視遇例進<lb/>
太醫院為吏目上方更建永壽宫給事司糺察而公行<lb/>
護將作吏士兄弟序武禁掖時人豔之宫成論遷得御<lb/>
醫少司馬嘗屬末疾悉謝諸醫而以公起曰吾弟之所<lb/>
察色順志居起服食則無非衇藥者以故起易也而都<lb/>
太淑人病且革君籲天而懇代亦愈然竟以倦㳺請宗<lb/>
伯為徵藥給郵置歸君遂不復出矣乆之少司馬病辟<lb/>
痱捐館君固以鬱鬱不樂尋都太淑人卒君慟毁欲絶<lb/>
<pb n="KR4e0201_WYG_091-20a"/>
者數四感疾竟不起春秋五十有六君貌膩晳豐下動<lb/>
止自矩其宦㳺時有嫠而羙者詭君以千金之槖願備<lb/>
媵君力却之家所手起不易為揮斥而其嫁女弟槖恒<lb/>
實諸婚嫁必雅故不以暴富貴浙有爵弁馮者死於吳<lb/>
君憫之為調棺殮護至家不復問報也奴稍嫺服鮮履<lb/>
倨而斜睨者即訶之曰若亦作司馬態耶盖環劉氏而<lb/>
里者亡忤言君故乃得長者稱君娶於胡有丈夫子五<lb/>
以六世祖解元公政之用春秋殉節也俱令習春秋且<lb/>
<pb n="KR4e0201_WYG_091-20b"/>
成矣侹娶陳為鄉進士大淳女儁娶支為儀部可大女<lb/>
僊聘李為鄉進士應祥女佑聘黄為鄉進士學思女仍<lb/>
幼未聘女三其二適諸生陳禹謨湯時升一未字孫男<lb/>
一其墓在某所侹等將以某年某月某日塟君而介儀<lb/>
部君以狀與幣來言曰唯先子之習於公也敢以不朽<lb/>
請予故因少司馬得再從君酒所温然愷易人也少司<lb/>
馬卒余為之銘神道之陽而今又忍銘君之隂耶然銘<lb/>
少司馬而無媿色於國銘君而無媿色於鄉則可許也<lb/>
<pb n="KR4e0201_WYG_091-21a"/>
其辭曰<lb/>
匱而客㳺饒而宦㳺以儒緣之居名士流吾旣以志司<lb/>
馬於明而志君於幽嗟嗟其無忝於一丘<lb/>
　　贈登仕郎鴻臚司賓署丞古沙朱君暨配王孺人<lb/>
　　遷𦵏墓誌銘<lb/>
朱君本儒罷邑諸生而為其醫訓科有冠服以卒君靖<lb/>
江人也卒而塟邑西郭之西阡而其子正初日夜憂之<lb/>
以為是江腹安能無虞於囓耶居十六年而得吉壤於<lb/>
<pb n="KR4e0201_WYG_091-21b"/>
江隂之東郭外西麓又一年而正初為司賓署丞封朱<lb/>
君如其官乃乞誌銘於余曰且以待徙也而又三年正<lb/>
初自大官丞出為王國内史歸乃始克徙而奉其故妣<lb/>
王孺人以從按狀及志君名習之本儒其字其先為太<lb/>
倉人有仕元而海漕顯者傳子都水監虎虎子樞宻院<lb/>
判完完次子荆州守源澤源澤子政和簿明逺實始去<lb/>
吾太倉而家靖江遂以貲雄靖江稱甲族明逺有子㫤<lb/>
㫤子巗入粟助邊為太倉衛指揮使巗子軏鴻臚序班<lb/>
<pb n="KR4e0201_WYG_091-22a"/>
而君之父也君少警頴甫踰丱即能屬文十五補諸生<lb/>
而指使公嘗讌客客至百餘以屬君行酒亡不得意者<lb/>
以故指使公才君而欲屬之家㑹君父罷序班歸指使<lb/>
公老矣尚以氣豪故多里中讐讐亟中以危法序班公<lb/>
念指使公老不任獄而挺身出就逮讐得以移禍更四<lb/>
五訊牒不解且論報君曰急矣乃以竒策走序班公於<lb/>
荆楚而身就繫官急君以當得序班故前後搒掠無筭<lb/>
卒不言走所乆之事益解且白矣而序班公卒以喪歸<lb/>
<pb n="KR4e0201_WYG_091-22b"/>
乃脱君於獄里中人廼更服君孝而君自是廢諸生業<lb/>
益習計倪白圭家言君不務求苛取而時操其竒贏亦<lb/>
㑹有天幸産益拓邑令始舉君醫訓科而稍親近之君<lb/>
能精心為令識察民隱前後二十年令所蒞恃公益熟<lb/>
而即有不得於理者君亦為左右之俾脱民口然不自<lb/>
見操邑吏權以故有賢豪長者之譽而亡可摘為怨君<lb/>
性好施予於宗姓中表閭左雖不能人人滿所欲然待<lb/>
君而起者不少矣族兄雷病金陵邸中且死君挾醫而<lb/>
<pb n="KR4e0201_WYG_091-23a"/>
視之割槖裝為置美棺而雷起無恙君亦不問棺所在<lb/>
歲大水君出廩粟以繼中水者又歲出粟助役前後累<lb/>
數百石其二弟好學而迂不能問家君始而疑之既任<lb/>
之曰學不憂餒也亦竟後先成名君娶於王為江隂著<lb/>
族節儉善女紅不妬忌然無子有二女而側室何舉子<lb/>
即正初王愛之如其出先君十一年而卒君後舉三女<lb/>
其一亦何出也君卒之年六十九正初為人慷慨赴義<lb/>
談論舉止有君風而文采過之餘具前志碣中銘曰<lb/>
<pb n="KR4e0201_WYG_091-23b"/>
事固不可知而奄然以歸耶誰謂而纍纍于大江之涯<lb/>
而乃有七尺之土以封而乃有一命之爵以榮而乃有<lb/>
片言之銘以無窮猗猗朱公不遇者始遇者終耶<lb/>
　　明故處士閒谿朱公暨配宋孺人合葬墓誌銘<lb/>
朱處士公者諱惟新字本初别署曰閒谿人亦稱之曰<lb/>
閒谿云其先自洛徙為崑山人父曰祐有四子處士其<lb/>
長十九娶於宋是為宋孺人處士鋭女也丈夫子一曰<lb/>
熙洽娶於沈為邑諸生賢而文數上未第女二適陸承<lb/>
<pb n="KR4e0201_WYG_091-24a"/>
德毛禧孫男二女一適張文柱宋孺人之佐處士公四<lb/>
十一年而卒年六十俞君允文狀其行塟而虛其左弗<lb/>
克銘又十三年而處士公亦卒年七十二將以某月某<lb/>
日塟於某地文柱實狀之始以銘請不佞盖文柱之稱<lb/>
處士公謂受箸日産不能當宿逋半而能精計忍訽時<lb/>
時操奇贏之息力夕以佐晝鮮出以償入盖三徙居益<lb/>
斥買田宅為著姓而急公家之賦歲事畢先諸邑氓輸<lb/>
曰吾安忍一日而廋縣官物哉且令吾前公家食新吾<lb/>
<pb n="KR4e0201_WYG_091-24b"/>
詎甘之生不輕為施予度所當施予者即不待請而心<lb/>
諾也長女之倩死亡何女亦死亡後後先為營喪塟里<lb/>
豪讐處士公者數出奇冀中公公不為備亦不為之下<lb/>
竟不能有所中而解允文謂宋孺人敏惠才淑通書大<lb/>
㫖曲事其嚴舅姑以孝聞其治生操縱有法處士公負<lb/>
其才髙而所心揣黙識往往出孺人下又能檢誨熙洽<lb/>
為名士而有所補於處士公使薄怨家漸起矣乃絶媮<lb/>
衣鮮食之好以勤儉終其身盖二君子核於文辭不妄<lb/>
<pb n="KR4e0201_WYG_091-25a"/>
許與而熙洽之賢而文為之前者可信也余既善熙洽<lb/>
又吾弟嘗從受易誼弗克辭誌而銘之曰<lb/>
疇為而之儷相而有家乃弗永嫓疇為而之器嗣而有<lb/>
聲乃弗早貴而所拮据弗盡享之以遺子孫餘而子安<lb/>
其居而二人安其墟曰是惟朱氏之樂都<lb/>
　<lb/>
　<lb/>
　<lb/>
<pb n="KR4e0201_WYG_091-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻九十一<lb/>
</p>
<p>
</p>
  </div>
</body>
</text>
</TEI>
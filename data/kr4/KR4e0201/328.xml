<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百五十四</head> <lb/>
    <p>
<pb n="KR4e0201_WYG_328-1a"/>
欽定四庫全書<lb/>
　弇州續稿巻一百五十四<lb/>
　　　　　　　　　　　　明　王世貞　撰<lb/>
文部<lb/>
　祭文<lb/>
　　祭王光禄文<lb/>
嗚呼先生處濁不設機為善不近名與物鮮忤規心自<lb/>
成仕則稱朝市之隠歸則重月旦之評徃者擕手與觀<lb/>
<pb n="KR4e0201_WYG_328-1b"/>
化城甘果徐薦松醪細傾醉固陶然醒亦無營謂當上<lb/>
夀松喬可慿曽㡬何時溘焉就冥貞等積衰實虞世嬰<lb/>
吉禮不及季昆㐫禮不出一城葢先生之大故改鑚而<lb/>
始知又改鑚而未能脩瓣香束帛之誠惟夫人之聞道<lb/>
彷彿南真之受籙於上清豈度世之㣲㫖不能制伉儷<lb/>
之頽齡將真體無闗乎四大而至人不貴乎長生然則<lb/>
逝者奚以悲而存者亦安足矜悟面目之本來長湛然<lb/>
而圓明尚饗<lb/>
<pb n="KR4e0201_WYG_328-2a"/>
　　祭章太學衡文<lb/>
於戯章君少負材羙名公之後循吏之子既嫻筆札復<lb/>
習詩禮動則春風静則秋水吾以吾弟托交姻戚每過<lb/>
君里逰從莫逆客必選佳坐必卜夕豈無顯者踪吾莫<lb/>
得昆湖之隂虞嶺之陽蘭舟筍輿相與尚羊見即欣欣<lb/>
如魚出防别輒昏昏若鳥倦翔垂及二紀吾栖祇樹君<lb/>
病叩闗強再三晤雖柴而墨猶甘匕筯曽未㡬何報君<lb/>
物故疇為肺腑仲氏與張竭蹷以趨治君之䘮衾棺既<lb/>
<pb n="KR4e0201_WYG_328-2b"/>
周三月乃塟誰謂君貧松梓成行嗚呼生寄死歸賢聖<lb/>
皆有生不眉顰死無心負桑户返真伯倫全酒酹君一<lb/>
觴為我釂否<lb/>
　　祭葉教授文<lb/>
嗚呼翁之長余踰三十年其在戚屬亦吾父肩凡兩司<lb/>
鐸聲東南天胡為曵裾偃蹇兔園屣趾囓雪竈突避烟<lb/>
晨趨㦸門使余惻焉食飲湯沐薪粲雜駢肥馬鮮騶出<lb/>
入後先有所陳諷王亦觧顔予告東歸郵繻用傳惠弗<lb/>
<pb n="KR4e0201_WYG_328-3a"/>
克終豈余則然翁甚伉直不為機闗履坦而行委順而<lb/>
旋隠酒隠詩竟以天全晩有文孫登鹿鳴筵三老祭酒<lb/>
里其舍旃翁之風骨鶴癯松堅翁之襟懐躍魚戾鳶目<lb/>
細而方匪聃則籛胡為一榻委蛻其間豈厭世紛而歸<lb/>
道山余所愴者念舊懐賢竊以薦翁溪毛圃荃尚饗<lb/>
　　祭長房仲兄文<lb/>
嗚呼惟我王父寔鍾雙璞連城既剖乃有三瑴奕奕慶<lb/>
門丈夫子六中違廢箸稍歌隔谷枯榮異枝托本喬木<lb/>
<pb n="KR4e0201_WYG_328-3b"/>
霆霹中摧脩齡獨促嗚呼哀哉惟兄之始夙有慿扈中<lb/>
外二祖為國師柱母曰愛子將舅是附舅曰令女歸為<lb/>
而婦鼎列䄄陳金鋪璧護初游賢闗改肄象胥一官垂<lb/>
及忽舍而去䇿肥衣輕飲醇擊鮮紅粧晝帷素質夜筵<lb/>
惟意所師隃四十年奕品入能諸藝亦然拙於用長短<lb/>
於收全遂捐故廬鬻我土田土田既鬻盡室皆徙耕於<lb/>
廢丘十八在水兒饑女寒其嗜不巳室人之讁若風過<lb/>
耳盤龍縱呼盧雉不起以此邑邑食不能匕用饒得貧<lb/>
<pb n="KR4e0201_WYG_328-4a"/>
用貧得死嗚呼哀哉兄之寸𠂻泊乎真純毋論讎敵貌<lb/>
之則冺前有伏譏信足屈伸鱷令肆奸魚爛其民兄謁<lb/>
上官攘臂以陳𤨏尾之口兄不逡廵中表昆弟以及外<lb/>
親衣食之餘時推羡緡衆許遺直亦或稱仁兄今逝矣<lb/>
食指數十進而啼號退則飲泣有季曰望差自強立貞<lb/>
等佐之歸窀於隰計其存者析縷數粒以時婚嫁不至<lb/>
捃拾仰悲原鴒疇問其急俯憫巢鳩疇與為緝嗚呼痛<lb/>
哉尚饗<lb/>
<pb n="KR4e0201_WYG_328-4b"/>
　　祭大兄文<lb/>
嗚呼人之所難得者夀兄至七袠而後終夀矣其服食<lb/>
導引之志則若有奪焉而未獲究人之所相髙者胄兄<lb/>
以王父叙而得官貴胄矣其膏晷窮年之志則若有阻<lb/>
焉而未獲就仕而留省宫臣㡬矣兄欲宣名汗青而不<lb/>
得則刺刺乎竟沒齒以為疑子而玉立芝茂竒矣兄欲<lb/>
其拾芥金紫而不得則營營乎目懸旌而如有追兄既<lb/>
不滿一世之人而亦不能使一世之滿其身葢其所自<lb/>
<pb n="KR4e0201_WYG_328-5a"/>
負者大而其所自信者真是以釋褐而尋坎軻挂冠而<lb/>
就沈淪羡者以曼容之善退而惜者謂仲翔之相屯嗚<lb/>
呼痛哉貞荷天子恩納鄖節方擬從諸兄弟而優游里<lb/>
中胡僅一嵗而妬我仲君乃復妬我長公也且我王父<lb/>
有我二父而為諸孫者六前妬仲君貞固以拊心而内<lb/>
痼今柰何使我獨稱兄而不獲鴈行以從容憶孟春之<lb/>
晦為兄薦百嵗之觴兄尚勉舉而釂之今者孟夏之陽<lb/>
為兄酹各天之巵乃弟勸兄而不酬即兄釂而弟不知自<lb/>
<pb n="KR4e0201_WYG_328-5b"/>
今而徃即與諸季從為竹林一日之期能遽忘於二逝<lb/>
者而不悵然以思泫然以悲耶嗚呼痛哉尚饗<lb/>
　　祭張仲慧文<lb/>
嗚呼子之襟宇玉潔春温子之志意鳳矯雲鶱發為文<lb/>
詞芳若澗蓀其猶妙齡皎若鼂暾絳河天杓赤手可捫<lb/>
而厭世囂折節師門曷不華陽蕭條其䰟兒女之私諧<lb/>
此媾婚一疾彌留投誓蝉媛夫豈子心子寧食言大宅<lb/>
盡銷方寸猶存易簀之際皦無瞀昬嗚呼凡世所惜蹶<lb/>
<pb n="KR4e0201_WYG_328-6a"/>
駿康衢嶧陽孤桐㸑而焦枯秦庭隕璧夣澤淪珠衰嚴<lb/>
病慈仰天嗚呼門户何寄宗祧曷圖少婦紅顔繐帷影<lb/>
孤撫此弱息厥聲呱呱如為子寛母君䝉莊殤子椿齡<lb/>
彭聃夭亡天地遒盡我何䀌傷縱浪大空擲憂混茫其<lb/>
言雖大大而無當凡此二端吾不子陳子既皦然必無<lb/>
墮淪父母以前誰為子身易簀而後子為何人金石可<lb/>
敝不敝者神天地有盡無盡者真何以凝之用志不分<lb/>
幽明路暌其理則均我師洋洋靡所不臻不見兜率乃先<lb/>
<pb n="KR4e0201_WYG_328-6b"/>
世親子其前驅我猶隔塵明水芬椒鑒此㣲禋<lb/>
　　祭婿及女文<lb/>
當嘉靖之丙寅而吾女華安人卒於蓐其三年為隆慶<lb/>
巳巳而𦵏於泗洲其又六年為萬厯乙亥而吾婿禮部<lb/>
起龍卒於苫其又四年為巳卯而改卜磚橋之壤以𦵏<lb/>
遷吾女祔焉而居士乃以酒二卣飯二盂脯腊果蓏之<lb/>
属而告之曰嗚呼女之歿也時余病瘍而弗及訣也謂<lb/>
且追汝於夜臺而返余轍也女之歸土也余時宦游而<lb/>
<pb n="KR4e0201_WYG_328-7a"/>
弗及撫也又弗獲以薤露悲汝也婿告殂以苫次而余<lb/>
方持鄖節有驅馳之事千里之酒絮而弗能酹也九歌<lb/>
之招椷而弗獲陳於祭也今而婿始成𦵏矣余始成相<lb/>
矣女以遷而獲合余始再覩其藏矣是余嚮者徒謬稱<lb/>
尊而於二逝者殊鹵莽也吾女生二十嵗而合於壻合<lb/>
二嵗而離離又八嵗而幽之合復繼之噫何室之短而<lb/>
穴之長若斯耶合兮離兮天兮人兮嗚呼哀哉<lb/>
　　祭華甥文<lb/>
<pb n="KR4e0201_WYG_328-7b"/>
嗚呼汝何以死也丙子之秋吾入酹我師以及汝父汝<lb/>
出見我澤晳而肥吾始雖以慰心而中不能無少疑及<lb/>
巳卯夏送我師及汝父之二輀汝再見我則晳者蒼矣<lb/>
肥者實矣吾方以為喜然未㡬何而汝之病音乍聞而<lb/>
訃繼之天乎天乎何疑者之終是而喜者之竟非吾始<lb/>
得汝病狀而甚憂既而聞所謂曹徳者老醫也止弗肯<lb/>
去以為必可治吾恃以稍安何安者不足恃而憂者乃<lb/>
其冝夫曹徳者老醫也豈病狀若此而猶不去將毋以<lb/>
<pb n="KR4e0201_WYG_328-8a"/>
利而昏其知汝祖母之祈神下巫無所不至矣而竟不<lb/>
能救汝於死又何取於斯也嗚呼汝死則死耳忽而辭<lb/>
汝祖母及汝母以徃也其所頼以生者巳矣忽而見汝<lb/>
祖父及汝父於地下也其所瞑而死者亦巳矣汝祖母<lb/>
必為汝父立後吾女或不至作餒鬼然所謂常饗者未<lb/>
可擬矣人理悠悠天道茫茫存者歿者靡不痛傷有知<lb/>
無知盡此一觴嗚呼哀哉<lb/>
　　祭師錫從姪丈<lb/>
<pb n="KR4e0201_WYG_328-8b"/>
萬厯之庚辰十二月二日有報從子師錫太學逝者余<lb/>
方卧東齋室為起哭失聲命余子士騏奔哭之又十日<lb/>
乃以斗酒炙雞羮飯徃奠拊棺而哭且告之曰嗚呼天<lb/>
乎孰為使汝至此極也汝之大父傳汝父以逮汝凡三<lb/>
世為冢嫡矣汝父歿而有汝在汝一子則病痱且劇危<lb/>
哉乎然猶有一綫之息也夫汝父歿而不謂歿者以有<lb/>
爾也汝子亡而不汝虞亡者以汝尚壯能子也今而所<lb/>
謂一綫者亦巳矣天乎孰為使汝極至此也汝白晳廣<lb/>
<pb n="KR4e0201_WYG_328-9a"/>
顙而豐下謂汝必自致貲厚也讀書工詩文與人坦坦<lb/>
無城府謂汝必貴且夀也居心依於長者不刻苛謂汝<lb/>
必有後也汝父不能得汝大父意然大父以汝故未嘗<lb/>
不心喜也汝父不能得閭里名然閭里人以汝故不敢<lb/>
不為禮也是皆以此三者待汝而又巳矣是汝上無以<lb/>
慰汝祖而下無以答閭里也天乎孰為使汝極至此也人<lb/>
謂汝死於酒我獨悲汝侘傺欝邑而無聊不得巳而姑<lb/>
托以逃人謂汝死於色我獨知汝慮不孝之罪大不得<lb/>
<pb n="KR4e0201_WYG_328-9b"/>
巳而戢身於枕席人謂汝且五十不為夭吾獨痛汝生<lb/>
人之趣得之若多而實少嗚呼韋裳一襲桐棺三寸寡<lb/>
婦長號諸臧欲遁汝身盡矣家盡矣汝之身事不盡而<lb/>
心事亦不盡吾酹汝以兹觴而哭汝以俚言汝能呀然<lb/>
而谷應耶能快然而鯨吞耶將逝者其冥冥而存者乃<lb/>
消䰟嗚呼哀哉尚饗<lb/>
　　祭奚生文<lb/>
嗚呼惟外王父晚有媵息爰歸於君遂來稱戚惟君之<lb/>
<pb n="KR4e0201_WYG_328-10a"/>
先有良菟裘逺若仇池瘠非寢丘君少而成師纎倪宻<lb/>
以勤奉入以儉奉出聿拓其家有子及孫何必蘭芝既<lb/>
芬且蕃豈伊觀光而游上都拮据握筭竭蹷修途君朱<lb/>
其顔而甚鬒髮胡為一疾永與世訣載酒崇肴餞君九<lb/>
泉無盡者人有盡者天<lb/>
　　祭張母某太夫人文<lb/>
嗚呼光祖等辱與太夫人之子肖甫游稱昆季也則<lb/>
太夫人稱仲母矣始肖甫為滑令而光祖令濬也葢良<lb/>
<pb n="KR4e0201_WYG_328-10b"/>
聲隆隆然比壤矣然不以多滑令而多南潨公與太夫<lb/>
人之教也肖甫入郎司農而世貞郎法曹也良聲又隆<lb/>
隆然比舍矣然不以多司農而多南潨公與太夫人之<lb/>
教也南潨公歿而太夫人專為母矣雋尹之引經與栁<lb/>
大夫之持法誰成之加匕而丸熊者成之也肖甫拜中<lb/>
丞治呉最厄於言而歸天下以屈歸肖甫光祖等不為<lb/>
肖甫屈而獨為喜者喜肖甫之能精太夫人養也既而<lb/>
公是出天子顧深出卿留都輔三輔天下以伸歸肖甫<lb/>
<pb n="KR4e0201_WYG_328-11a"/>
光祖等不為肖甫喜而為太夫人喜者喜太夫人之能<lb/>
用肖甫顯也太夫人業以捐肖甫事縣官雖有離憂其<lb/>
志樂也固存順而歿寧矣天子之不能驟竟肖甫長三<lb/>
輔之不能終有肖甫徳與士大夫之不能盡識肖甫用<lb/>
者柰之何哉太夫人獨不為少一待耶若光祖等之謬<lb/>
稱猶子也生弗獲升堂以拜沒弗獲褁餱以奠𦵏弗獲<lb/>
執紼以歌薤露而徒具蕪辭寓之巴烟𤏡霧之間曽哀<lb/>
猿怨宇之不若即肖甫故私之而寛之而太夫人其以<lb/>
<pb n="KR4e0201_WYG_328-11b"/>
為何光祖等亦自以為何嗚呼哀哉<lb/>
　　祭魏太媪文<lb/>
嗚呼太媪八十而歸正寢也夀矣令終矣乃不佞有餘<lb/>
感焉始太媪之事<hi>闕</hi>　公也公且老而太媪不一日而<lb/>
廢井臼之操也屬<hi>闕</hi>　公歿太媪未三十而遽稱未亡<lb/>
人自是却鉛華而弗御者固五十餘年如一日矣公有<lb/>
子三人太孺人哭且死而蘇曰吾庶㡬依伯氏以老乎<lb/>
則絣䌟洸以佐長君家而長君甫及強而亡也乃又哭<lb/>
<pb n="KR4e0201_WYG_328-12a"/>
且死而蘇曰吾庶㡬依仲以老乎則絣䌟洸以佐仲君<lb/>
家而仲君又甫踰立而亡也則又哭且絶而蘇曰吾尚<lb/>
有季足依也比少君治經生巳歌鹿鳴於應天太媪為<lb/>
繕第舍治圃易家庶㡬立矣而少君猶之乎仲君且無<lb/>
子也太媪乃大慟曰吾㷀㷀將安歸乎乃依仲君之子<lb/>
恪自是老且死矣少君之兩政皆在越而弗獲迎太媪<lb/>
養也太媪未三十而寡寡五十年而弗獲旌其弗獲終<lb/>
為婦也弗獲專為母也無子而有子哿矣有子而竟無<lb/>
<pb n="KR4e0201_WYG_328-12b"/>
子也世之所謂窮者也然易簀而訣恪曰吾不愧存者<lb/>
矣掩穸而見<hi>闕</hi>　公曰吾不愧逝者矣貞不敏雖不能<lb/>
舉太媪之大節以揚諸朝而粗亦能表太媪之志寓諸<lb/>
㱔以侑一巵太媪其吐之乎嗚呼哀哉尚饗<lb/>
　　祭師母季夫人文<lb/>
於維夫人温恭儉慈産自膴胄乃習書詩擇配而字始<lb/>
歸我師饔飱朝夕必誠必恪躬薦舅姑靡不允若師無<lb/>
虞養以精於學出入中外必慎必端躬脩閫政苞苴罔<lb/>
<pb n="KR4e0201_WYG_328-13a"/>
干師無虞顧以精於官師不他媵夫人代媵寒饑苛癢<lb/>
先意為順用此終身厲聲靡進師不他犮夫人是友經<lb/>
營堂構俶墾疇畝有謀則諧賴以旡咎凡師之行右矩<lb/>
左規既冝其家夫人則之順為媍德肅為母儀胡不百<lb/>
年中道而止㷀㷀我師與影相倚豈惟良儷且悼知己<lb/>
夫人大歸其安冥冥黙佑吾師俾康且寧椒漿蕙肴弟<lb/>
子之誠嗚呼哀哉尚饗<lb/>
　　祭汪司馬母夫人文<lb/>
<pb n="KR4e0201_WYG_328-13b"/>
萬厯戊寅十月始得我伯母胡夫人訃其月有行役十<lb/>
一月歸里尋病明年巳卯之正月病良己乃能為文絮<lb/>
酒炙雞寓祭之曰嗚呼自母之嫓太公而有伯子司馬<lb/>
寔以千秋之業啓貞不佞握牛耳而左顧曰若其執盟<lb/>
盤以從明之持國秉者良謂伯子我寔急子子不急一<lb/>
二于宵以益我棟隆繇是貞不佞之姓名出伯子吻而<lb/>
入天子之四聰伯子不安於朝而不佞貞即不安於渚<lb/>
宫鄖節之納也與司馬部之請告也踵相繼而浮沉乎<lb/>
<pb n="KR4e0201_WYG_328-14a"/>
里社之中伯子吾兄也非吾友也小人無母伯子之母<lb/>
吾母也母生而貞不佞不獲升堂病而不獲訊候也乃<lb/>
伯子之以訃偕狀來而不佞貞方據梧而稱霜露不獲<lb/>
褁糧疾走也今又匝月矣乃始告一介絮千里之𤣥酒<lb/>
不佞之無以為生者解也又無以逝者籍手也葢茹恥<lb/>
忍負而巳吾聞之狀母既殮成服而帷之内伯子率仲<lb/>
及其婦若諸孫諸婦告諸從子婦與功緦之服各就位<lb/>
帷之外其首為叔舅氏而吳氏叔與兄羅之兩甥次之<lb/>
<pb n="KR4e0201_WYG_328-14b"/>
門外宗老負東墻諸妾婦負西墻而蒲伏堂之下者男<lb/>
女僕可百輩甫舉哀而聲墳地稍定而諸各以其職得<lb/>
母之孝敬睦婣慈䘏朗懿者細大垂數十百事其少者<lb/>
質長者而信親者語踈者而信始以告太公而太公惋<lb/>
然悲巳嘿然若深味也顧謂伯子狀之而以謀不朽於<lb/>
立言之士嗟乎即貞不佞欲有所効於母者而巳矣有<lb/>
所言世且以為耳穢矣且今而後有天子之綸綍與公<lb/>
卿大臣之頌若誄然亦無所事而伯子之文成自足以<lb/>
<pb n="KR4e0201_WYG_328-15a"/>
世世矣今且以告母母而有所知耶將快心於兹逝其<lb/>
不然耶而歸一切戚疏於太空即不佞者方愧其涕與<lb/>
言之俱無從也<lb/>
　　祭凌夫人文<lb/>
猗歟夫人柔嘉婉嫕寧惟女紅寔閑内則少歸於凌乃<lb/>
殫婦力公為諸生家徒立壁夫人拮据旦紡夕織其事<lb/>
舅姑饔旦漿夕寛公於讀毋使中惕公歴藩臬以賢服<lb/>
休四開大府一鑰神州為馬伏波為蕭酇侯夫人佐之<lb/>
<pb n="KR4e0201_WYG_328-15b"/>
或從或留從則輸吐以贊公猷留則鎻鑰以分公憂帝<lb/>
曰保氏青宫是寄魚軒翟茀夫人從貴帝曰胄子帥余<lb/>
緹騎汝欲娛綵畀汝使事公子歸來歩障十里叅差蘭<lb/>
玉斯皇朱紫伐鼔摐金亦既樂只稱百年觴夫人曰止<lb/>
吾事竺乾蔬食二簋衣不曵地首鮮重珥帝念公功趣<lb/>
還宥宻統此貔貅以衛王室公謝不任乃三陳疾松栢<lb/>
倦霜桑榆借日人曰二疏今復見一誓偕百年厥懽未<lb/>
央胡厭朱門而就𤣥鄉謂子若孫抑毁以襄吾游甚樂<lb/>
<pb n="KR4e0201_WYG_328-16a"/>
公母䀌傷惟帝優公有龍其章宗伯予祭司空治䘮生<lb/>
歿榮哀備極倫常予視公兄夫人則嫂有子肩年復締<lb/>
姻好方訓孫息使修蘋藻以期異日奉太君老云胡不<lb/>
待我心則懊崇爼陳觴為具草草靈之歆之緩我如擣尚<lb/>
饗<lb/>
　　祭史鴈峯太僕陳太恭人文<lb/>
始嘉靖之癸亥故致仕太僕寺少卿鴈峯史翁卒於家<lb/>
三年而少子錦衣君元秉以公破島㓂勛入環衛積勞<lb/>
<pb n="KR4e0201_WYG_328-16b"/>
至大帥葢距公沒之二十餘年而為萬厯之壬午錦衣<lb/>
之母陳太恭人卒天子念公勛與錦衣君勞命大宗伯<lb/>
錫祭大司空錫𦵏於是錦衣君奉䘮歸將以侈天子之<lb/>
惠大啓塋兆以祔而其姻生大理卿王世貞寓香帛牢<lb/>
醴而告史翁及陳太恭人曰嗚呼當嘉靖間翁以學行<lb/>
受張桓之簡膺王裴之寄其用雖不竟究而天下信以<lb/>
為名大夫士一屈而歸卧玉女之涘百里趣德千里趣<lb/>
聲以乳我舍我其貲力雖日削而天下信以為士富而<lb/>
<pb n="KR4e0201_WYG_328-17a"/>
附仁義及其毁家而紓國難結客而勤王事不知者以<lb/>
為非山林之軌而知者以為世家巨室與布衣異符卿<lb/>
之一遷與冏牧之再命䕃錫之三被狹者以為上恩之<lb/>
過渥而達者以為尚不足酬其一二獨造物之巧或驟<lb/>
而奪之或緩以歸之其邇者不可強而逺者終可期以<lb/>
公素封之業不獲授之齊眉而代有終者乃小星之淑<lb/>
姬公厚徳之報不食之朱公之長男而幹用譽者乃蘭<lb/>
庭之弱枝當太恭人之媍其才斂而可述者僅恭與僖<lb/>
<pb n="KR4e0201_WYG_328-17b"/>
去翁而稱母其徳舒而可見者則儉與慈嗚呼翁以一<lb/>
上士歸而婁遷從九列之後祭以大夫𦵏以大夫不可<lb/>
謂不厚矣太恭人以一嫠媍而從錦衣君日食大官之<lb/>
烹黄膓給之尚方䘮車置郵以行不可謂不榮矣翁借<lb/>
天子恩以成燕翼之謀錦衣君借天子恩以全烏哺之<lb/>
誠然則翁與太恭人其啣恩於九京而錦衣君其効節<lb/>
於干城者庶㡬毋忝所生也耶<lb/>
　　祭朱母何太孺人文<lb/>
<pb n="KR4e0201_WYG_328-18a"/>
嗚呼太孺人之侍王孺人也則以宵征示恭矣其佐古<lb/>
沙翁也則以夙興示勤矣其撫在明也則以義方示訓<lb/>
矣其持家秉也則以程費示儉矣其御臧獲也則以均<lb/>
施示惠矣在明之耗於氣誼也取諸太孺人若寄也其<lb/>
耗於耳目也取諸太孺人若錮也祿養而太孺人無得<lb/>
色也耕養而太孺人無忤色也訣而手在明無戀色也<lb/>
歸而面古沙翁無歉色也不亦烈烈如丈夫哉以是言<lb/>
薦太孺人將吐之乎在明聽之能無輟哭而為太孺人<lb/>
<pb n="KR4e0201_WYG_328-18b"/>
慰乎<lb/>
　　祭俞仲蔚媍文<lb/>
嗚呼仲蔚之存蓬蒿滿堂恃嫂而薙如鴻得光仲蔚之<lb/>
亡嫂寔理䘮能使黔婁不廢稱康其貌差強其神内傷<lb/>
是以三週九夏在牀有子而病病迺膏肓含飴弄孫小<lb/>
慰嫂膓我同袁閎蠖處土屋自揜仲蔚問訊不續宻戚<lb/>
過云摧爾蘭玉怛焉怵心馳此急足驚而告我厥禍愈<lb/>
酷若子括髪以頭壁觸孫既蓐螘嫂亦就木當此儉嵗<lb/>
<pb n="KR4e0201_WYG_328-19a"/>
可以觀人誰與脫驂疇謀附身天道茫茫福善曷臻下<lb/>
見仲蔚嫂毋縷陳鬼而有知益彼酸辛聞子後庭厥媵<lb/>
載娠人定勝天麟趾振振嗣當酹言以寛嫂顰嗚呼哀哉<lb/>
　　祭兵憲李君祖母余文<lb/>
嗚呼斗牛儲精下滙鄱湖鍾為令族曰李曰余亦有女<lb/>
貞以相丈夫維李之宗道州敏膚䘮厥元配宗祧是圖<lb/>
維余之蕚庶其我跗夫人來歸則有舅姑采彼毳甘以<lb/>
共漿餔退拊繐帷孱焉一孤夫人閔之以酹逝者汝遺<lb/>
<pb n="KR4e0201_WYG_328-19b"/>
我鞠矢不負汝謂道州疆必富男子病不任婦薦二淑<lb/>
女無歌小星爰即寜處熊羆之祥十嵗三舉汝衎汝豫<lb/>
我粥我乳我不任婦而實任姆秩秩積倉軋軋機杼道<lb/>
州之政時藉叅伍卒為循吏能餙簋簠道州之鄉蔚有<lb/>
嘉譽何以孝廉于夫人取天不䘏李既奪道州而孤甫<lb/>
成造物見仇泣謂媍查和我栢舟食則共牢寢可同裯<lb/>
謂二孺子勉思箕裘毋苦丸熊毋厭膏油次公嶷然入<lb/>
司帝猶遂長霜臺不競不絿出牧吳興開府東婁來者<lb/>
<pb n="KR4e0201_WYG_328-20a"/>
懽迎去則追謳如旱望雲如暑獲秋植我禾黍芟我稂<lb/>
莠民之戴公如戴元首公禀大誨寔自二母公之退食<lb/>
擁笏垂綬王母誨前慈母誨後為青州雋為河東栁邦<lb/>
人祝公願夫人夀天不憖遺誰與其咎二䜿為虐三彭<lb/>
狂蹂屬纊之夕握次公手金湯萬里為天子守毋毁若<lb/>
性以殉老媍歸報地下庶㡬無負邦人士女戸哭巷走<lb/>
夫人去公公尚我有敬陳蕪詞侑以椒酒如在其上如在<lb/>
左右嗚呼哀哉<lb/>
<pb n="KR4e0201_WYG_328-20b"/>
　　祭章母陸太孺人文<lb/>
嗚呼吾徃者與歸化君游日讀書嗜酒不問酒所從來<lb/>
與所供讀而差自給者以有太孺人也今者與太學君<lb/>
游問産矣然亦好客及酒酒所出良而客必盡意去者<lb/>
亦以有太孺人也太孺人有四女以適婿皆貴富而其<lb/>
女皆孝謹工治生習於内訓亦以有太孺人也太孺人<lb/>
為令婦為令母以徳相夫若子以勤力先家衆然而聲<lb/>
不出閨闥之外者則是太孺人不事褾暴以希譽也其<lb/>
<pb n="KR4e0201_WYG_328-21a"/>
四女皆力足以甘㫖太孺人然而猶攻苦食淡者則是<lb/>
太孺人不欲以巳故傷四婿惠也其仲壻為吾弟以故<lb/>
當歸穸之期薦束芻而酹以椒漿夫以歸化君之穸而<lb/>
世貞為誌之而且銘之以太孺人之穸而吾弟為誌之而<lb/>
且銘之太孺人其偕歸化君而安於地下哉尚饗<lb/>
　　祭周母陶夫人文<lb/>
嗚呼昔余宗姊獲奉師氏病弗任室卒以夭逝爰擇夫<lb/>
人以為繼配婉嫕靜專夙夜興寐佐師於讀時乃脩饋<lb/>
<pb n="KR4e0201_WYG_328-21b"/>
及典方州遂擢半刺良二千石閩海户祀或從或留咸<lb/>
秉内寄俾無却顧精白王事師既倦游甫謀息憩有堂<lb/>
翼如其室孔麗問誰營之夫人籌計三子二女鸞停鵠<lb/>
峙迨師告終母儀愈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>女無停織男不廢耜中外斬然<lb/>
親故毋二門庭肅秩閭黨歸惠云胡末疾奄爾長逝訣<lb/>
不能口聊示以意慈徽永杜繐帷長閉嗚呼哀哉貞少<lb/>
侍師一受經義懋雖晚進忝厠内弟二三郎君不我遐<lb/>
棄過從莫逆蘭金爰契聞訃䀌傷銜辛辟咡欝金苾芬<lb/>
<pb n="KR4e0201_WYG_328-22a"/>
為夫人酹靈軿雖西為我少遲嗚呼哀哉尚饗<lb/>
　　祭王母某太夫人文<lb/>
嗚呼太夫人豈不一女丈夫哉其事舅姑而相夫子也<lb/>
執饋之惇與雞鳴之儆優乎彤史之遺模矣夫子歿而<lb/>
太夫人稱母也比部與進士君所繇發舒其長者為名<lb/>
司理為名法曹而次者亦需次於公車然太夫人不以<lb/>
二子貴一日而忘義方之訓二子不以其貴一日而忘<lb/>
烏鳥之戀故出者輕於去其官而處者重於出而為仕<lb/>
<pb n="KR4e0201_WYG_328-22b"/>
宦其存也供養病也湯藥歿也殮含凡所以為太夫人<lb/>
者必誠必信而無遺憾然太夫人明年九袠矣其病不<lb/>
能待者六十日耳諸與二子游者靡不相約為薌膏醇<lb/>
酎以俟稱觴之期而貞亦搆不腆辭備華封之百一乃<lb/>
未何時賀者未進而弔者至客之辭不以祝而以誄則<lb/>
比部與進士君之未滿者其猶在是耶雖然太夫人歸<lb/>
其全而還二子於朝俾各以其用聲施於當世則徃者<lb/>
太夫人之形而不徃者太夫人之志也有肴在籩有酒<lb/>
<pb n="KR4e0201_WYG_328-23a"/>
在觶誄亦何悲頌亦奚異尚饗<lb/>
　　祭錢母某太夫人<lb/>
於維太君婉嫕性成如璧斯璞若金在型嗣配尚書肅<lb/>
廱和鳴誰鵷其雛大司冦公儀則母之齒乃女兄孝慈<lb/>
𠂻焉既和且豐爰舉叔子振振麟趾錢是用繁㡬百其<lb/>
指蘭芬玉茂尚父之里維昔恩綸母子賁授太君拜前<lb/>
司冦拜後五珈澤首五釡滋口太君九袠於時王正司<lb/>
冦寔肩八十五齡紫玉盈堂羔帛充庭傾都涸邑以為<lb/>
<pb n="KR4e0201_WYG_328-23b"/>
盛事西瑶之臺金母所治既賔南真太君其貳改嵗孟<lb/>
夏返於夀藏天子所貺題輳黄膓萬翣翼之百兩將將<lb/>
蹇余先朝從司冦後今者道門辱仲孫友絮酒莫躬筵<lb/>
几莫叩不腆之㱔頌而不悲云胡不悲五福儔偕眠牛<lb/>
伏龍螭首趺龜淑魄奠處靈軿颷逝獨留司冦永為世<lb/>
瑞神之假斯毋我遐棄<lb/>
　　祭馮叅政文<lb/>
嗚呼昔司諌公吾州于牧遴其哲乂是程是督兄為元<lb/>
<pb n="KR4e0201_WYG_328-24a"/>
子衿裾相屬十八其嵗秀眉湛睩泚筆而揮傾珠奏玉<lb/>
靈虬騰空腰䮍馳陸齒予鴈行名豈龍腹平隂先鳴撫<lb/>
巳則恧不相接者垂一紀餘始自郎署慰兄公車廣輔<lb/>
重頥偉哉丈夫韞籍晁賈傾倒張蘇頫睨輩流不為䜿<lb/>
儒陵陽之玉其猶未沽余謝青臬歸嬰百罹兄始駿發<lb/>
翺翔天衢筮仕清郎三禮克舉出贊江藩作匡廬主排<lb/>
剝理解無俟斤斧遷仰彭城漕路伊阻兄之太阿光迺<lb/>
稍吐九河奠流百邑按堵衮衣旬宣奄有東魯䟽膠之<lb/>
<pb n="KR4e0201_WYG_328-24b"/>
役疇不首頫兄執其是以扞政府榮路在前逡巡捨旃<lb/>
歸侍諌議以終天年余時倦游納節歸田嵗必過我晤<lb/>
語留連太原龍門年則兄先家有季方亦復叅焉兄之<lb/>
藻辨湍奔瀑懸跡則鴻冥氣乃虬奮餔醊流離歩履遒<lb/>
迅余未耄老而衰則甚白髮漸童齒堕如齔謂兄必出<lb/>
余敢忘遯漕綱之拜兄果應之不薄手板與少年偕鞅<lb/>
掌西東羙疢是依天奪國琛以施蒿萊不覩華軒乃有<lb/>
靈輀壯者若此衰者可知東林之步限於虎溪絮酒雞<lb/>
<pb n="KR4e0201_WYG_328-25a"/>
炙跡繫神馳嗚呼以司諌材不竟世庸卒開八袠髙朗<lb/>
令終屭贔之文其雄麗空剞劂之傳其聲不穹里有專<lb/>
祠再食學宫歿而不亡得子如兄兄之歿矣大化所權<lb/>
兄之不亡是在象賢嗚呼哀哉尚饗<lb/>
　　祭周師及陶夫人文<lb/>
嗚呼夫子之棄諸生也葢九年矣乃始議𦵏𦵏而陶夫<lb/>
人之逝也前亦一年矣乃始成合丈夫子二玉立而賢<lb/>
孫枝之長者嶷嶷而少者之姢姢去其堂則榱棟之煥<lb/>
<pb n="KR4e0201_WYG_328-25b"/>
然歸於域則松栢之巻然有一門生蒼顔華顛敬享以<lb/>
不腆之牷而為之執紼以相後先又勒辭於隧中之石<lb/>
以傳夫子當右頋夫人而問曰吾其安於瞑矣夫人當<lb/>
亦欣然曰夫子朂我以代有終也庶㡬不辱命矣然則<lb/>
存者當有悲而無憾沒者有不作而無不幸其茹我耶<lb/>
否耶後死者亦安能久耶余能不夫子之朽而能不自<lb/>
朽耶夫子其終茹余毋使余疾首<lb/>
　　祭王學憲家馭文<lb/>
<pb n="KR4e0201_WYG_328-26a"/>
嗚呼事故不可知葢先三載而公謝中州之學篆以歸<lb/>
也時長公巳在二尊人膝下矣天下之所望以麟游鳳<lb/>
儀者虞其不易致若孟氏之所謂三樂則綽然而無所<lb/>
虧曽嵗月之㡬何而封公逍遥于門則太山頽矣内子<lb/>
溘然而下從則帳蕙灰矣二孺姢好相繼不育則庭玉<lb/>
摧矣公朝與哀朝而夕與哀夕也葢未嘗一日而覩其<lb/>
眉之開夫上有垂耄之母而内無代養之婦悲莫悲於<lb/>
短筭痛莫痛於斬後始以公為一世之雄而今乃擅天<lb/>
<pb n="KR4e0201_WYG_328-26b"/>
下之窮其所謂三樂者獨一仰不愧俯不怍可奉之以<lb/>
始終耳嗚呼公之與余也始而落然既而纏綿又既而<lb/>
肅焉不知者以為長公與仙師之所推及而知者以為<lb/>
心期之匪愆公固謬推余以古人而余亦信公之為巨<lb/>
賢追唯疇曩納節還鄉與影為儔踽踽凉凉長公繼之<lb/>
如鸞得鳳吾弟三焉夷猶彷徉及公之旋世稱四王蹇<lb/>
余行之謭劣内深愧其無當長公既拜金甌之覆吾弟<lb/>
亦膺木鐸之聘余以衰遲偃蹇朝命物情所嚮待公為<lb/>
<pb n="KR4e0201_WYG_328-27a"/>
政何彼䜿子能為公病豈人定之虚言不能與天而爭<lb/>
勝余之留無益於郷黨僅能朝夕公之湯藥而巳而公<lb/>
諱其大歸竟不獲伸執手之托雖然不朽之計余寔心<lb/>
諾以俟長公謀安公於樂土之槨嗚呼公真巳矣入公<lb/>
之堂拊公之几右而慘者獨一猶子欲以慰公何可慰<lb/>
耶欲止余淚胡可止耶嗚呼哀哉尚饗<lb/>
　　六十酹女弟墓文<lb/>
嗚呼女弟汝有知耶為無知耶其猶在冥趣耶否耶吾<lb/>
<pb n="KR4e0201_WYG_328-27b"/>
今滿六十矣記汝疾甚時吳閶舟中與汝訣痛汝之慈<lb/>
仁短折而羡汝之得從先府君地下也葢又十年而先<lb/>
太夫人復徃就汝矣而吾獨不能從死又不能固其匹<lb/>
夫之節而強應璽書召長藩臬佐臺寺出則托于吏民<lb/>
之上有冠紱之餙與輿馬之奉處則稱鄉祭酒有衣<lb/>
食之饒與園池之適吾之負汝一也又記訣汝時弟懋<lb/>
為言姊即不諱長兄能為文不朽姊汝猶揮手以謝泫<lb/>
然淚盈眶而不收今汝志在吾集中其辭既欝塞不能<lb/>
<pb n="KR4e0201_WYG_328-28a"/>
暢汝之𠂻愫又不能為瑰麗以表汝之懿媺其負汝二<lb/>
也嚮者吾至虞山之足未嘗不治鷄黍視汝墓痛哭<lb/>
而後返或嵗再酹或再嵗三酹最踈乃自落塵網中則<lb/>
稍不繼矣閉闗以來絶跡矣其負三也自汝歿之十嵗<lb/>
中未嘗十夕不夣汝也其又十年未嘗一月不夣汝也<lb/>
五六年來嵗僅一再夣汝耳豈吾之痛漸殺而思有時<lb/>
怠耶抑汝果已離冥趣耶嗚呼吾今滿六十矣雖名為<lb/>
學道而亡所指授髮大半白齒落殆盡就汝近矣今遣<lb/>
<pb n="KR4e0201_WYG_328-28b"/>
蒼頭以巵酒酹汝墓汝有知耶為我告先府君先太夫<lb/>
人曰死者即不生生者且死我又何憾哉如無知也我<lb/>
去無知之能㡬而暇汝痛也<lb/>
　<lb/>
　<lb/>
　<lb/>
　<lb/>
　弇州續稿巻一百五十四<lb/>
</p>
<p>
</p>
  </div>
</body>
</text>
</TEI>
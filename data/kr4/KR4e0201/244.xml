<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻七十</head> <lb/>
    <p>
<pb n="KR4e0201_WYG_244-1a"/>
欽定四庫全書<lb/>
　弇州續稿巻七十<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　霍先生傳<lb/>
霍先生諱羡資字汝學真定之井陘人也霍之先於春<lb/>
秋爲侯國至漢而有去病光者大著將相之業其後寖<lb/>
<pb n="KR4e0201_WYG_244-1b"/>
微散處燕晉間而居井陘者歴英及朝用至岱而始以<lb/>
髙年賜爵一級髙年公之子爲先生先生生有異質始<lb/>
習章句通朱氏易遂縱覽諸子史百家言爲文有竒氣<lb/>
又多發其所自得總角補博士弟子試輒髙等廪於學<lb/>
宫諸生從遊者恒以十數然數竒至省試輒不利而久<lb/>
之先生之子鵬甫踰冠則褎然薦矣乃歎曰老驥厄於<lb/>
鹽車而汗血者先之豈盡材角也然自是意稍舒間從<lb/>
二三知巳選勝命觴酒酣爲燕歌羽聲慷慨長嘯見者<lb/>
<pb n="KR4e0201_WYG_244-2a"/>
異之又三載而鵬成進士矣其授潞城令以任繁調長<lb/>
子所至必迎先生先生戒毋遽聞令隂伺物情之嚮令<lb/>
也而後入趣舉三大白曰吾不憂汝矣然至令奏三載<lb/>
績當封先生以請先生固不肯受謂吾泚筆而縱之若<lb/>
下瞿塘三峽豈其以强弩之末而畏魯縞一日忽謂長<lb/>
子令日者言吾阨在壬吾去令歸矣歸無何猝中風不<lb/>
言三日卒得年五十有二時萬厯之壬午二月也先生<lb/>
性孝友其事髙年公及母張媪甚謹張先卒先生晝夜<lb/>
<pb n="KR4e0201_WYG_244-2b"/>
咷號水漿不入口者三日蔬素竟禫服弗改事繼母某<lb/>
如事張也念髙年公老日置酒呼所善與之酣暢葢髙<lb/>
年公畢生無皺眉時諸仲季有不能謀身者先生悉出<lb/>
其橐藏餼贄資之使營什一自給而從子鶴能勝讀則<lb/>
教授之諸膏油楮墨衿裾修脯之費皆取資先生弗恡<lb/>
也里有詐爲人立後而攘其産者以情告先生求居閒<lb/>
先生奮袂大言曰去吾必不翼汝虎隣少年蘇孝娶婦<lb/>
不給而貸先生金以爲裝過期不能償將鬻婦焉先生<lb/>
<pb n="KR4e0201_WYG_244-3a"/>
就謂曰毋爾也出劵對而焚之其耿介隠惻質有其仁<lb/>
若此丈夫子二鵬今爲刑部郎中以循吏文苑起家䳟<lb/>
少桀黠先生嚴繩之始折節讀書負諸生間聲<lb/>
弇州生曰霍先生行成而文髙矣乃其著則以子貴故<lb/>
不然而閻井之節章縫之學何限焉能一一聲施於後<lb/>
哉雖然始先生豪不肯就長子令封以布衣終令今爲<lb/>
比部郎滿考佹贈矣乃且緩而汲汲焉蘄不佞傳者華<lb/>
衮之榮時而朝時而野不偏廢也郎真孝子哉<lb/>
<pb n="KR4e0201_WYG_244-3b"/>
　　贈文林郎陳次公傳<lb/>
世有厚德而才不副計不獲自致通貴者或爲之賢其<lb/>
子孫以顯融光大之曰天所報也天不能違才不得志<lb/>
於其身而能得志於其子孫亦巧矣雖然乃有德厚而<lb/>
才又足以配之大者可以致君而澤民小亦卓犖樹立<lb/>
而或苦於不能治經術以趣時好即經術治矣於時好<lb/>
靡不恊矣而或沮於病或格於他故而卒不獲以其身<lb/>
通貴天之扼之幾無復毫髪培栽之意於其間而度其<lb/>
<pb n="KR4e0201_WYG_244-4a"/>
究也乃亦復有賢子孫以顯融光大之俾之伸於後將<lb/>
無扼者其定數而伸者以報德耶斯事也吾於陳珍明<lb/>
先生見之先生筠之荷山人也其得姓自虞帝後之能<lb/>
樹德者爲潁川之太丘能睦族者爲江州之義門宋景<lb/>
定中有游於荷山之下而樂其土風者因遂家焉曰一<lb/>
龍自是代有聞人通顯不絶至公之王父教授公用以<lb/>
經術舉於鄉兩爲大府師弟子多知名士教授公之伯<lb/>
子曰御史中丞公祥中丞敡歴中外所至有威惠而獨<lb/>
<pb n="KR4e0201_WYG_244-4b"/>
於三吳尤著余燥髮時公來撫吾吳今餘六十餘年矣<lb/>
而吳人尚能道之則先生之世父也先生父曰蓮莊公<lb/>
裘尤有隱德舉仲子曰先生諱琥珍明其字别號曰念<lb/>
齋生而明穎秀發兒時巳嶷然不與羣稚子伍中丞公<lb/>
愛之摩其頂曰受吾書者必此兒也十三能屬辭藻思<lb/>
鬱發學使者得其文揭於壁而讀之遂補愽士弟子既<lb/>
微知先生髮尚角也益異之無何餼於學宫而是時學<lb/>
使者爲蜀人胡汝霖越人王宗沐御史爲宣城人徐紳<lb/>
<pb n="KR4e0201_WYG_244-5a"/>
見賞異至刻其辭以式博士家言而江以西亡不知有<lb/>
先生者然至大試於鄉往往不得所欲士子試出誦其<lb/>
文以語人人亡不下先生即先生亦自謂可芥取也巳<lb/>
而夢火焚其所坐席乃主司之卧室火所取巻百餘皆<lb/>
燬而先生之文在燬中又六嵗爲戊午提調康方伯得<lb/>
先生文而異之曰天下才也擬以爲第一人而御史他<lb/>
有所主康争之不能得咈然袖其巻出曰吾不忍此生<lb/>
牛後出呼先生語之故久之蓮莊公病劇先生不釋衣<lb/>
<pb n="KR4e0201_WYG_244-5b"/>
而侍者竟月目眥爲爛既公不起而先生之痛可知也<lb/>
近小祥猶中夜起伏棺而慟以故目疾日彌甚漸不能<lb/>
睹物而謝諸生矣先生乃仰天歎曰天乎豈亦火厄我<lb/>
與御史沮我哉㑹有子今侍御君俊卿少而材後先生<lb/>
之謝諸生二年而即補諸生巳試多冠其曹復如先生<lb/>
先生乃喜曰不食吾世父祝者是兒也亦何必我於是<lb/>
益篤爲善始蓮莊公有兄曰紱曰衮紱夭無子中丞公<lb/>
檢其橐得數百金以予先生謂資若膏油費先生弗取<lb/>
<pb n="KR4e0201_WYG_244-6a"/>
也而籍其數篋之㑹衮之室毁於訟先生悉以反衮不<lb/>
毛髮私也己中丞公卒亦亡子夫人抱他姒之子爲子<lb/>
已而弗愛也欲徵後先生先生謝曰吾父老而吾兄復<lb/>
痼不任子我安得他子人或以中丞帑豔之先生曰此<lb/>
吾所以益不敢當也嫡母黄母劉嫠而共居者十五年<lb/>
先生共奉之若一子姓十餘人皆出自劉黄不自知其<lb/>
亡所出劉亦不知子姓之非黄出也友愛兄弟分甘割<lb/>
榮終其身無間言其待婦徐孺人若賓友誨育諸子則<lb/>
<pb n="KR4e0201_WYG_244-6b"/>
嚴君明師門以内蒸蒸如也口不挂人過失稍遇一善<lb/>
事輒津津齒牙間且以朂其子周人之乏急人之困甚<lb/>
於己既以爲諸生有聲納履盈戸修脯之羡裁而息之<lb/>
稍饒即以應貸者遇不能應憫黙而遣之其仁慈發於<lb/>
天性非偶然也里黠有狎先生之寛者故爲不能償先<lb/>
生不問亦不以沮其意他日遇貸者復應之如恒人以<lb/>
是益服先生尤好爲義舉陳故名族然各爲宗祠饗祀<lb/>
不相通先生曰果爾胡以報始而敦睦也乃議建一祠<lb/>
<pb n="KR4e0201_WYG_244-7a"/>
而公祀之且合餕焉約族之有科第者饒而遘家慶者<lb/>
以差次捐貲而俊卿連舉進士先生首捐百金爲倡喜<lb/>
曰吾事濟矣於是從子邦贍弟汝錫相繼以科貢顯而<lb/>
他助亦如之祠成而諸族始一俊卿之成進士時先生<lb/>
貽書勉之曰昔眉山子瞻謂文潞公佹九十而敏壯如<lb/>
少年不知其成進士時年甚少而老成如六七十人也<lb/>
若以潞公之少之老成而爲老之敏壯張本則善矣先<lb/>
生雖夙以文辭著然不專爲佔畢之學而沈深於理性<lb/>
<pb n="KR4e0201_WYG_244-7b"/>
時有各奉朱陸之教以相傾者先生笑之曰之燕者有<lb/>
水陸而皆北首何相傾也後讀釋老二氏之書以爲與<lb/>
吾道有相證者因更號曰三一居士先生善養生素鮮<lb/>
疾而一旦冒寒遂至困時俊卿巳就選得桐鄉令至真<lb/>
州忽心動亟歸而北風佐之抵家公疾益亟見俊卿輩<lb/>
泣正色謂之曰吾哭先人而至盲幾死不死又嘗遘癘<lb/>
幾死不死今見汝貴有諸孫而乃恨死耶且吾更一嵗<lb/>
即辭夭矣或謂善人不死者公曰子淵氏寧有未盡善<lb/>
<pb n="KR4e0201_WYG_244-8a"/>
耶胡以死也又曰善事若曹母母在猶吾在也遂瞑年<lb/>
僅四十有九有三子而敏卿其仲詳具狀誌中<lb/>
弇州生曰陳先生以盲廢自是好習静間作語類䜟者<lb/>
久而應之如響夫以陳先生之才而身不遇若變以陳<lb/>
先生之德而遇之子孫則又恒其變與恒皆吾儕小人<lb/>
之識而以窺造化之粗尋先生所稱三一之㫖則又洒<lb/>
然失矣<lb/>
　　張隱君傳<lb/>
<pb n="KR4e0201_WYG_244-8b"/>
張隱君者諱弼字汝能其先楚之麻城人避兵徙蜀得<lb/>
蜀之内江家焉定爲内江之椑木里人世隱約不仕至<lb/>
數世而有自守者以明經舉起家耒陽丞爲人公廉不<lb/>
帑於官所察見幽隱毋能欺者然不純任之以惠利爲<lb/>
吏民所敬愛數入臺使剡天子異之爲特遷常寧令甫<lb/>
命下而卒貧不能殮與歸耒陽之人又相與出貲治後<lb/>
事以喪歸内江而奉其主祀之名宦祠内江之人亦曰<lb/>
此吾鄉之篤行君子没而可社者也亦祀之鄉賢祠常<lb/>
<pb n="KR4e0201_WYG_244-9a"/>
寧公有一子洪化洪化有五子長即隱君兒時以敏穎<lb/>
得大父意從之官塾師爲偶語使隱君屬對皆警隱君<lb/>
更出警語難師使屬不能也逡巡引避謂常寧公兒必<lb/>
能繩祖武常寧公笑曰祖武不難繩也尋奉公喪歸而<lb/>
家漸薄父洪化不任治生㑹隱君稍長即委之家秉隱<lb/>
君不敢辭學爲之奪遂不仕然其聰明無所發以心計<lb/>
行之於治生甚工中嵗嘗一出行賈賈大振以至有家<lb/>
撫諸弟皆成立始而嚴隱君若父既而感又既而相煦<lb/>
<pb n="KR4e0201_WYG_244-9b"/>
沬如一身也天性樸儉幘衣恒至三澣食不重簋與臧<lb/>
獲同甘苦然至急人之困甚於巳即有以緩急告者亡<lb/>
弗應也嘗齎賦金抵邑將渡江拯一溺者好女子也蘇<lb/>
而叩之曰夫爲小賈漢州而有傳死於水者巨室之資<lb/>
與焉遂欲強室妾妾誼不忍故溺公何自起之隱君陽<lb/>
謂曰吾而夫友也而夫故有贏金在吾所可持歸以俟<lb/>
而夫耗此女子歸夫未水死也及還而妻以實告日夜<lb/>
物色隱君不得隱君亦絶不以語人至病革而與子孫<lb/>
<pb n="KR4e0201_WYG_244-10a"/>
偶及之夫婦始知爲隱君相與持齊衰服誦佛爲祈福<lb/>
終其身里中兒多逋賦邑令欲遴富人長之因責以賠<lb/>
償咸自匿避且百方求解隱君獨挺身見邑令曰兹役<lb/>
民請先任之富人者虚得名耳計無能踰勝民令大喜<lb/>
謂隱君毋以名應隱君之帑半耗以完中下人産而義<lb/>
聲隆隆叢集矣隱君爲人坦易無他腸其學固奪於治<lb/>
生然其所聞見即老博士弗及也嗜酒酒深輒慷慨抵<lb/>
掌談説里閈中不平事諸少年有過舉輒自匿曰吾畏<lb/>
<pb n="KR4e0201_WYG_244-10b"/>
張公酒中掌也得隱君一褒許欣然謂可終身矣隱君<lb/>
直而和既老益更事嘗手書忍字數百於壁時時翫之<lb/>
又書壁戒其子孫曰男務耕女務織兒不習書犬彘食<lb/>
巳而謂吾已矣若曹勉之異日得一官毋愧大王父清<lb/>
白當是時郡邑以隱君躬行誼予冠帶隱君弗屑也生<lb/>
平鮮疾一日與配劉同日而逝人咸異之隱君夀七十<lb/>
五劉七十八葬邑南之飛鳳山葬日始發壙有金魚數<lb/>
十頭躍而飛遂速入窆而閉之隱君故嘗畜一白臝甚<lb/>
<pb n="KR4e0201_WYG_244-11a"/>
鮮潔其出則跪而受乘返則跪而受下若愿僕然邑人<lb/>
大異之曰公得非梓潼神耶何以張姓而恒御白臝也<lb/>
隱君有男子三曰瓊瓚俱從事貴藩以隱君老俱不仕<lb/>
瑤爲諸生有文行十上皆屈歸而以詩自娛所謂方塘<lb/>
釣叟者也瓊有子一而瑤子六曰應登者舉進士爲彰<lb/>
德司理封瑤如其官今爲吏科給事中所上封事稱天<lb/>
下尤以文事善余<lb/>
弇州生曰蜀故多隱君子若嚴君平折象涪江老人之<lb/>
<pb n="KR4e0201_WYG_244-11b"/>
流皆有髙行竒識挫名匿影不與世涉若張翁者孝弟<lb/>
力田人耳何以當隱君焉乃其拯溺而不名恩往役而<lb/>
不名義庶幾能自挫而匿者雖然易世之後有文采自<lb/>
顯見貴且及張翁矣安能終稱隱君哉<lb/>
　　林節婦陳氏傳<lb/>
林節婦者泉人陳某女也十八而歸同邑林知言六年<lb/>
而舉今鄉進士喬木又二年而知言夭節婦慟哭不食<lb/>
且死之其舅敬軒公姑黄孺人强之食曰汝一死之爲<lb/>
<pb n="KR4e0201_WYG_244-12a"/>
快計欲以報汝夫耳汝死誰爲存汝孤者汝孤死何以<lb/>
報汝夫節婦乃稍稍食然才使餘氣息耳時知言兄弟<lb/>
五人而長者業前夭節婦次當治舅姑饔精心力而爲<lb/>
之不繼則資之䌟纑受機又不繼簪珥時時寓質庫矣<lb/>
諸叔咸有家室内愧節婦而憐之謀逓迎養孺人不懌<lb/>
曰伯氏夭吾夫代之長固分吾夫復夭未亡人代之子<lb/>
亦分且治饔非外政也辭不可葢十餘年而舅姑恬然<lb/>
於匕箸者如一日然節婦以喬木長故資之就傅塾産<lb/>
<pb n="KR4e0201_WYG_244-12b"/>
益挫而㑹有島冦警展轉徙箸舅姑伺其隱則半菽至<lb/>
數粒矣乃復强之逓養節婦不恒得鮮毳間一得之不<lb/>
忍獨御也蒼頭僕僕走之二尊人所未嘗不欣欣爲竟<lb/>
至於懸<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>設帨之辰若嵗時伏臘又可知矣黄孺人有<lb/>
女弟在節婦居恒迎之與姑處處必踰月冀以得姑懽<lb/>
敬軒公女弟適陳而嫠老矣節婦與諸叔亦逓迎之所<lb/>
以奉侍幾如舅姑久之舅姑病先後劇節婦憂皇甚夜<lb/>
分摶顙禮斗祈以身代所遺汙中裠牏厠手自浣濯妯<lb/>
<pb n="KR4e0201_WYG_244-13a"/>
娌間微風之曰幸有婢子足任何自苦乃爾節婦泫然<lb/>
曰吾非乏任者念吾所可自致僅此耳葢舅姑圽而節<lb/>
婦之慎終非他婦所敢望也巳而姑之女弟病節婦奉<lb/>
之如姑知言之庶祖母病其奉之亦如姑其圽也咸叩<lb/>
顙於牀烏烏語無以報節婦願生世爲節婦媳奉朝晡<lb/>
耳節婦甚慈於喬木而能訓喬木爲諸生廩學宮教授<lb/>
弟子得束修以供節婦節婦不歸橐而急中外族屬之<lb/>
困者以是賢孝聲籍籍里中至年六十法當得旌有司<lb/>
<pb n="KR4e0201_WYG_244-13b"/>
以非所急不即上喬木乃行求天下之有文行者於其<lb/>
邑得今少司馬王公用汲爲之傳曰徴矣又三年喬木<lb/>
舉於鄉又四年走金陵紹少司馬公而謁余曰必得公<lb/>
一言而後王公之傳信即余有言胡能加於王公也<lb/>
外史氏曰陳之奉舅姑篤而恒撫孤慈而明禔身慎而<lb/>
經理家肅而成於諸德備矣其獨稱節者何舉所重也<lb/>
嗟乎陳之去當旌者十有七年矣吾不能問有司之終<lb/>
舉與否然以喬木之駸駸嚮顯庸矣而猶難之若此即<lb/>
<pb n="KR4e0201_WYG_244-14a"/>
下而里閈逺而巖穴其湮没偕草木無聞者可勝數也<lb/>
獨何恨於蔽賢者哉<lb/>
　　博士髙先生傳<lb/>
髙先生者名舉字伯鵬别號淞陽學者稱之曰淞陽先<lb/>
生先生爲松之上海人去吾州百里而遙長於余一紀<lb/>
而故同時爲諸生同試於學使者楊公宜而先生所試<lb/>
下安南策見賞獨爲第一亡何余成進士而先生尚以<lb/>
諸生試後使者胡公植復以論封建見賞試復第一當<lb/>
<pb n="KR4e0201_WYG_244-14b"/>
是時先生名稱籍籍與其邑之儁少角非甲亦乙而至<lb/>
就留都試亦不利而分試者爲進士李某得先生巻而<lb/>
竒之數以薦於主司卒見格先生乃仰天歎曰命也吾<lb/>
如之何始就吏部選人得分教京兆庠轉諭皖城久之<lb/>
而余以納鄖鎮節歸且五載矣屬嵗在壬午余子士騏<lb/>
領應天解而先生之子洪謨以拔貢至禮部亦領順天<lb/>
解㑹先生轉天津衛教授遂以年至乞歸余既杜門繕<lb/>
性尋老氏谷神不死之㫖然濶疎無所得而先生自髫<lb/>
<pb n="KR4e0201_WYG_244-15a"/>
時即好披叅同悟真雲笈寶籙諸書往往有㝠契獨㑹<lb/>
者其爲諸生膺貢再更儒官還往數千里間不以須㬰<lb/>
易其功力晩嵗有道流常山人者以秘訣授先生巳復<lb/>
有蕭漁隱者以所得與先生相證多合先生遂敇洪謨<lb/>
斷公私事毋更溷乃公爲當其杜關久可一載少亦百<lb/>
餘日收視却聽宛然若有覩於致虛極守静篤之真倪<lb/>
綿綿若存用之不勤其在陳希夷晁文元之間乎哉先<lb/>
生之先居東海世世力嗇田畝而大父竹忩翁獨好文<lb/>
<pb n="KR4e0201_WYG_244-15b"/>
念其里俗椎朴厭之謂丈夫安能齪齪飽死顧其子樂<lb/>
琴君能任家而晩嵗樂琴君舉先生生而穎爽異凡兒<lb/>
竹忩翁撫而喜曰是兒非東海里可老者因委家樂琴<lb/>
君而身與媍胡媪攜先生之邑俾從師讀書先生之學<lb/>
日益進而竹忩翁大出其橐中裝日釀醲擊鮮與邑之<lb/>
賢豪長者髙㑹争願交驩翁而有王翁者女以若淑聞<lb/>
翁謀之胡媪委禽焉有婚期矣而翁忽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然逝樂琴君<lb/>
方坐東海大猾訟繫於獄喪皆先生主之或謂俗有乘<lb/>
<pb n="KR4e0201_WYG_244-16a"/>
凶而暫爲吉者可婚也先生左顧而唾曰奈何以俗窘<lb/>
我㑹樂琴君繫得白持服至朞或又謂先生服除可婚<lb/>
也先生辭於樂琴君誰爲主婚者必君禫服而先生始<lb/>
有室當竹忩翁之橐以好客損而樂琴君雖善爲家然<lb/>
數困徭役又困訟不自振屬先生之籍籍名諸生守令<lb/>
折節而禮之樂琴君得自寛東海上魚陂十畝竹木千<lb/>
个鷄豚孳育時竹忩翁死而胡媪尚無恙就樂琴君之<lb/>
鮮脆甚甘然時時之邑從先生輒不忍去欲以舒其愛<lb/>
<pb n="KR4e0201_WYG_244-16b"/>
也如是者十五年而後用髙夀終又久之島宼起樂琴<lb/>
君不安故里先生亟迎之邑養是時先生之母倪業先<lb/>
逝矣先生悴於哭母而修顔於樂琴君忘亡而君久之<lb/>
亦逝先生戚易衷禮於生死靡憾其分教京兆也衙舍<lb/>
苫耳而壁四顧怡然寄聲洪謨曰若無以苜蓿盤而念<lb/>
我濁酒可巳渴菊可飽目也嘗從禫祀昭陵縱觀久之<lb/>
歎曰蕞爾廣文而與此鉅麗觀大官片胔亦何異三臡<lb/>
九葅也其善自寛如此爲皖城諭以材見識上官嘗署<lb/>
<pb n="KR4e0201_WYG_244-17a"/>
望江令篆者半嵗許吏人稱之前後課肄諸生有恩禮<lb/>
去而流思滿學宫先生爲人伉直無他腸遇不可義形<lb/>
於色若不知有人間儇巧者而性恒依於仁當<hi>闕</hi>
　　季弱不任治生割腴以資之<hi>闕</hi>　　　　　　弟<lb/>
之夫死爲之治棺殮撫其孤至成立而後巳待外家中<lb/>
表亡不任其厚者然非自有餘而後推之也其爲文章<lb/>
汪洋宏放於詩亦能逹其所欲言教授諸生多顯者方<lb/>
伯潘君仲履其最也鄉後進既嚴重先生争欲一覩見<lb/>
<pb n="KR4e0201_WYG_244-17b"/>
爲快既閟不出望其居若道山蓬萊云<lb/>
弇州生曰太史公尊道家以爲使人精神專一動合無<lb/>
形贍足萬物而抑詘儒者謂博而寡要勞而少功當是<lb/>
時儒者亦抑詘之若胡越不並立者此皆誤也夫治世<lb/>
之與度世雖小間其造則精誠之極同符於眇忽間而<lb/>
去欲去忮去擾即粗跡亦何以異哉髙先生儒者也而<lb/>
不挾其重以抑詘道家得之深矣而亦不至廢儒知其<lb/>
所以同也余故幸與先生同好然濶疎而無所得今且<lb/>
<pb n="KR4e0201_WYG_244-18a"/>
不能堅而出縻世網即旦夕歸何以不先生棄哉洪謨<lb/>
以通家子乞余傳先生余至今不識先生然而不敢辭<lb/>
者欲以見先生之賢而志余愧<lb/>
　　來節婦金氏生傳<lb/>
來節婦者金姓蕭山人其父俊故農家子也而有隱德<lb/>
節婦生十九年而歸里中來仲康仲康亦農家子也恂<lb/>
恂以器業稱瑟琴鼓矣凡十年而有一子甫襁褓而仲<lb/>
康驟中寒疾死節婦方妊身始而日夜籲天求代不得<lb/>
<pb n="KR4e0201_WYG_244-18b"/>
則大慟投體於地欲自裁姑倪止之曰吾老無論若不<lb/>
爲若夫計耶若死是死若襁褓兒也且又死若腹中兒<lb/>
若一死而死夫之二子胡以見地下節婦乃强食息既<lb/>
及期腹中兒舉矣亦丈夫子於是請於倪名襁褓兒曰<lb/>
五經而遺腹者曰五倫節婦故精女紅因日夜勤力作<lb/>
以輔農之闕而共孀姑哺二孺時節婦方盛年麗姿族<lb/>
屬之黠亡賴者利其他適以爲己橐强之不可乃使鄰<lb/>
嫗誘之陽爲入視工作者曰夫人好手胡不袖之錦繡<lb/>
<pb n="KR4e0201_WYG_244-19a"/>
家而刺促自苦乃爾節婦怒罵曰未亡人役此手以養<lb/>
吾姑而留此心以畀逝者若何得妄言囓指指破含血<lb/>
以噀嫗面皇恐退去黠亡賴者恚甚謂節婦所恃以堅<lb/>
兩雛耳兩雛死安能獨守夜因風縱火焚其舍節婦倉<lb/>
皇掖姑倪起跪而祝天立熄黠亡賴者益恚曰是孤雛<lb/>
不可死耶適溪水漲乃以晨候舍傍曰兒必相攜出觀<lb/>
漲得間即溺之水節婦夜夢神語曰勿令兒出觀漲也<lb/>
節婦心知所謂中夜抱兒而泣聲達於外久之黠亡賴<lb/>
<pb n="KR4e0201_WYG_244-19b"/>
者謀泄避徙去而節婦始獲安養姑及撫二孺矣五經<lb/>
長穎敏而文節婦遣之從塾師受經以至補博士弟子<lb/>
而以五倫善心計委之家家粗立矣節婦即謂五經幸<lb/>
以儒起毋忘其本建家祠具祭器伏臈烝嘗之典秩然<lb/>
而姑倪安節婦以老節婦亦且老矣而恭事之不少衰<lb/>
用寛樂終及其終也節婦之哭之猶哭夫也五倫壯未<lb/>
有子市妾入門而有涕容節婦恠問之曰妾夫貧不能<lb/>
食妾故見鬻適與所生子别故耳節婦謂五倫亟返之<lb/>
<pb n="KR4e0201_WYG_244-20a"/>
而欲有子而孤人之子也返之不復問直後五經雖不<lb/>
第而三子長行志薦於公車次行學繼補博士第子皆<lb/>
通經術工古文辭次行政十餘嵗己能屬文有竒氣五<lb/>
倫後亦自有子曰行德弱冠亦補博士弟子郡邑守令<lb/>
上節婦事御史御史上尚書得旌表門閭賜束帛薪粲<lb/>
如甲令而節婦年八十四尚強匕箸諸子孫偕其婦起<lb/>
居侍左右節婦含飴噉炙訢訢如也巳忽泫然指二子<lb/>
曰微神之力而曹巳委水火安得有今日且吾苟生爲<lb/>
<pb n="KR4e0201_WYG_244-20b"/>
吾姑與而曹耳今可以報而父矣夫不奉而父者五十<lb/>
五年而猶弗克往甚矣吾之戀戀而曹也<lb/>
弇州生曰吾徒有周元孚武選者業已論著節婦行矣<lb/>
元孚爲人慷慨有氣槩上書再論天下大計百挫而不<lb/>
悔乃於婦德獨謂死殉之易不若生守之難彼葢有深<lb/>
感而能辨之於實際者也夫以節婦之所爲守者襁褓<lb/>
一孺子耳其一猶未卜而能毅然持之亦百挫而不悔<lb/>
兹其所以合哉嗟乎節婦之節成而天子旌之二子有<lb/>
<pb n="KR4e0201_WYG_244-21a"/>
上夀子孫繩繩既蕃且賢天人之用媺矣彼朝梁而暮<lb/>
齊名與身俱失者視此寧不顙泚也<lb/>
　　玉洲子傳<lb/>
玉洲子者栗其姓旺其名希顔其字河間之任丘人也<lb/>
嘗自號玉洲諸公卿與游者咸稱玉洲子云玉洲子有<lb/>
弟七人而皆淵著饒識行其仲叔游太學而季遂舉鄉<lb/>
薦第四弟以武功起官錦衣百戸第五弟補博士弟子<lb/>
餘尚幼然皆習通經術而諸從子凡十五人半亦補弟<lb/>
<pb n="KR4e0201_WYG_244-21b"/>
子員葢俱用玉洲子教而受室授餐無論矣當世宗朝<lb/>
之癸丑玉洲子甫十八而以選入内廷事故太監梁公<lb/>
某爲嫡長而梁則故司禮太監黄公之嫡長也黄公得<lb/>
玉洲子而竒之毎出入殿陛延見僚屬皆挾以從玉洲<lb/>
子既朗俊而又善爲容唯諾之餘澹辭琅琅見者咸目<lb/>
屬之矣俄復以選入内書堂師事故翰林某公益以博<lb/>
洽稱累遷至某監太監戊辰今上為皇太子當受册<lb/>
玉洲子將命用幣周府諸王廉靖不擾壬申賜蟒衣再<lb/>
<pb n="KR4e0201_WYG_244-22a"/>
賜玉帶今上初即位玉洲子復將命用幣於楚府諸王<lb/>
不擾如前玉洲子之再奉使皆司禮所選推也戊寅奉<lb/>
敇諭提督孝陵兼領神宫監事益自毖飭晨昏饗祀孔<lb/>
嚴啟閉唯謹顧負氣矻矻時守備某者恃其權勒玉洲<lb/>
子避道玉洲子弗肯避曰吾非而屬也用是積不相能<lb/>
遂疏訐玉洲子應之辭甚衷然竟爲某所中置獄獄甚<lb/>
急顧玉洲子實潔廉無他可擿指遂流寓金陵矣玉洲<lb/>
子乃仰天而笑曰吾豈非夫哉上之不能矯矯出其忠<lb/>
<pb n="KR4e0201_WYG_244-22b"/>
力以自結於上有帷帳之籌策下之不能媕阿求媚宮<lb/>
掖以巧取富貴語不云乎君行命臣行志吾知行志而<lb/>
巳優游杜門自適足跡不及閫外中庭立數竒石雜蒔<lb/>
花木客過之者三事以下多舊㳺與吳楚竒士相酣暢<lb/>
竟夕玉洲子能詩歌尤善行草興至輒揮灑醉墨淋漓<lb/>
客輒持去以爲快人或謂玉洲子上念之行召補禁闥<lb/>
不則且北歸玉洲子搖首弗顧曰吾何北即以南寄也<lb/>
北亦寄也以北歸也南亦歸也今年玉洲子五十五矣<lb/>
<pb n="KR4e0201_WYG_244-23a"/>
而謂不佞吾佹得七十不佞恠問之曰吾嗜酒而好月<lb/>
月之魄以至垂晦未有不呼酒與相終始者也且吾如<lb/>
是者三十五年矣取夕之贏以補日不可更得十五年<lb/>
乎子謂我七十可也<lb/>
弇州生曰以玉洲子之材其爲吕强張承業固易然有<lb/>
不爲彼者彼能進而不能退也夫生長富貴之中且耳<lb/>
目日與之接而一旦失之脱然無復係此其胸次不亦<lb/>
廓落瀟灑哉不佞長於玉洲子十年臥弇中且一紀矣<lb/>
<pb n="KR4e0201_WYG_244-23b"/>
而晩出就吏有茂先拘迫之歎即旦夕歸愧玉洲子多<lb/>
矣故爲之傳而論著之<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻七十<lb/>
</p>
<p>
</p>
  </div>
</body>
</text>
</TEI>
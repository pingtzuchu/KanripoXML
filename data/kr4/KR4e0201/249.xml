<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻七十五</head> <lb/>
    <p>
<pb n="KR4e0201_WYG_249-1a"/>
欽定四庫全書<lb/>
　弇州續稿巻七十五<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　陳大夫傳<lb/>
陳大夫者諱以忠字貞甫其自署曰雲浦居士蓋嘗宦<lb/>
游秦楚周梁間再令邑再守雄州有聲而最後以光州<lb/>
<pb n="KR4e0201_WYG_249-1b"/>
守終遂從守秩稱大夫大夫之先為吾郡之嘉定人而<lb/>
有景佑者當姚少師廣孝之僧時而風之隱廣孝以佐<lb/>
燕重恐見跡稍匿耕錫之梁溪子曰廣安州倅昱廣安<lb/>
之為同安令與倅俱有聲有子曰大叅公周卓然德靖<lb/>
間名臣子贈寧鄉令公鳯博學能文章以病廢是為大<lb/>
夫父令公之所以輕自廢實用竒大夫故大夫生倜儻<lb/>
穎挺自其兒時令公置之膝而試之所占對必雅十嵗<lb/>
工屬文恒以意自為竒而不帖帖受經生束令公每謂<lb/>
<pb n="KR4e0201_WYG_249-2a"/>
人病何與人事有是兒在者高枕矣而果以跅弛見憎<lb/>
里豪訟之臺下郡徴逮殊迫大夫挺身出見郡倅白豪<lb/>
搆狀倅竒而縱之出當豪誣大夫時年十八耳尋補博<lb/>
士弟子婁試高第有聲然以應鄉薦輒不利而大夫亦<lb/>
中鄙薄之居慷慨自命男子當從六郡良家兒跨鐵裲<lb/>
襠坐生馬駒以右手挾單于左手磨墨盾鼻書露布安<lb/>
能囁嚅伊吾作老經生乎蓋大夫多力能挽彊至二石<lb/>
餘工騎便撃刺又多讀孫吳家言而令公聞而非之曰<lb/>
<pb n="KR4e0201_WYG_249-2b"/>
而忘先世乎哉夫將死官也即而七尺之不䘏而忍令<lb/>
我髽大夫迺折節為經生業以質武進薛應旂先生薛<lb/>
先生讀之大驚曰王濟之復出耶濟之者世所衷經生<lb/>
業師也於是大夫時時搆篇章出而竄之濟之他文卒<lb/>
莫辨矣大夫力益饒則多為古文辭始靡麗如六季而<lb/>
中厭之乃為昌黎河東廬陵眉山諸大家其於明則好<lb/>
方希直而尤好王伯安曰是夫也如海吾所不得不没<lb/>
令公竟善病死而所積公私逋可二千金悉以歸大夫<lb/>
<pb n="KR4e0201_WYG_249-3a"/>
大夫行假匄閭井無應者既勉葬倭復來閧燬其廬大<lb/>
夫乃仰天歎曰困不極不發即以獨身起更易耳於是<lb/>
偕其配王力嗇間用計然息其贏而出之遂能盡竟其<lb/>
逋而拓谿東丙舍又以貲入太學即復有聲太學故相<lb/>
袁文榮公嘗見大夫文而竒之羅致館與講鈞禮袁公<lb/>
貴倨負其文嫚罵客獨不敢有加於大夫日相與痛飲<lb/>
談謔無間當是時大夫日益重諸公卿薦紳爭推轂之<lb/>
而大夫意踽踽不自懌其所心折以為長者獨王太史<lb/>
<pb n="KR4e0201_WYG_249-3b"/>
元馭所與爾汝交以文酒交薦其嗜者獨山人王承甫<lb/>
而大夫遂舉鄉薦諸善大夫者籍籍謂大夫文高且困<lb/>
之久必大攄而其於公車又輒不讐大夫乃歸治别業<lb/>
溪東引泉累石手種桃千樹竹萬箇泉縱横其間聲琤<lb/>
琤琮琮然署其門曰鳴玉乃益縱讀圓覺維摩楞嚴道<lb/>
德南華諸經意甚樂也人或謂大夫且終老是耶大夫<lb/>
指其腹曰未也且必一小展而竟又不讐慷慨束書就<lb/>
選人得湖廣之寧鄉令時坐主今少傅蒲州公恠而尼<lb/>
<pb n="KR4e0201_WYG_249-4a"/>
之大夫謝曰齪齪一第足報公耶請得以循吏傳無辱<lb/>
為公報大夫至寧鄉則首履諸塍以尋丈校之而又覈<lb/>
其肥瘠以程上下賦毋使黠者得伏税於孱者一邑懽<lb/>
稱平而邑四埀皆山最大者曰溈山吐水注玉潭江春<lb/>
時尤㬥悍不可涉大夫曰是且為輿梁乎即亡奈帑若<lb/>
洗何捐嵗俸為之倡民爭出以繼大夫遴善心計者司<lb/>
之不踰月而告成富人歐賢夔者為賦長趣其從弟賢<lb/>
時賦計無所之乃火其廬手刅妻以誣賢夔吏遂坐賢<lb/>
<pb n="KR4e0201_WYG_249-4b"/>
夔死不决者四十年矣大夫探得其狀立出之而徙坐<lb/>
賢時賢時伏死不能支吾監司有所使徼卒以飾盗屬<lb/>
大夫而大夫閈之不得逞為膚受以賈監司憾因數用<lb/>
期㑹繩大夫之從吏大夫憤移文臺使者乞骸骨吏民<lb/>
從而挽之彊臺使為致徼卒於理而勒監司謝過大夫<lb/>
乃肯起視事臺使者楚秋試檄大夫入以益知大夫諸<lb/>
校讐悉委之凡膺㑹薦者一特薦者一見以當高第徴<lb/>
而僅進知江西之寧州大夫之為寧州其操舍約畧如<lb/>
<pb n="KR4e0201_WYG_249-5a"/>
寧鄉時州故無城而户盗環其外議城者積四十年矣<lb/>
而不果大夫至謂其下曰守故僥倖萬一得夜眠可保<lb/>
熟耶請於上發夙帑身與吏士分功版築間甫五月而<lb/>
城成因設策誘致盗魁盧尚貴等而縳其伉悍者尚孫<lb/>
尚訥以兵捕其尤悍者尚崇格當遷御史有所疑於大<lb/>
夫未上而㑹他盗自萬載闌入境而與我游徼鬬有所<lb/>
殺傷御史輒以聞大夫得貶秩行當是時撫臣楊公與<lb/>
分守盧君心知大夫寃不敢為異盧君僅為二詩以送<lb/>
<pb n="KR4e0201_WYG_249-5b"/>
大夫歸行按故所樹竹栢曰汝峭蒨猶不改耶己循其髪<lb/>
是稍改矣而節猶故也乃與邑之老秦方伯梁胡御史<lb/>
涍王司封鑑輩相與為社飲懽甚而寧州狀旋明蒲州<lb/>
公乃使人謂曰嚮者長儒所不願棄之郡而一出入瑣<lb/>
闥吾力能得之大夫乃慨然復就選人所僅補寶雞令<lb/>
蒲州公為慰語曰遲之竟而物也大夫亦竟弗謝行而<lb/>
道華山因攝衣自青坷坪而上登三峰絶頂為文紀之<lb/>
甚麗大夫既視篆於覈精吐鋒穎人相戒毋敢以遷客<lb/>
<pb n="KR4e0201_WYG_249-6a"/>
易之時丞邵鳴鳳與東河驛攝宰楊春芳皆廉倨以法<lb/>
見枉大夫力為白之又繩蜀中涓之馳傳者逃去乃巳<lb/>
一時臺使監司咸壯大夫之清彊且將有所論薦而遽<lb/>
得光州擢光故梁之最雄郡也前守孱至與其幕掾共<lb/>
一堂而治屬令來朝受事傳呵聲相屬也大夫至首徹<lb/>
掾坐掾夕以長跽謁矣而令亦逆自屏呵騶脩屬禮然<lb/>
大夫以掾才數延之傳舍與酒食慰勞之掾更感激願<lb/>
効死力而諸令以大夫能推腹不為脩屬禮故廢其感<lb/>
<pb n="KR4e0201_WYG_249-6b"/>
大夫間問賦何不登額鄉三老言畏羡金重耳大夫乃<lb/>
諭鄉三老輸錢投撲滿毋所容羡頃之額遂登而令所<lb/>
為大夫耳目者發鷙胥楊朝相之父子奸惡狀収而寘<lb/>
諸理郡人翕然稱神又推見隣邑牛應魁謀殺人隱自<lb/>
是臺使監司嘖嘖趙潁川張膠東復出也而薦之大夫<lb/>
又嘗受檄偕確山王令治崇邸獄而崇之中貴人悍卒<lb/>
把持長短大夫面唾之曰疇導而王干三尺至此而禍<lb/>
魁也敢以私嬈我中貴人竄伏稱死罪罷去當是時大<lb/>
<pb n="KR4e0201_WYG_249-7a"/>
夫治聲甲三河又以饒精力與其賢豪長者酬飲無間<lb/>
而鄉進士劉黄裳最才而最能得大夫心㑹大夫感㣲<lb/>
疴藥之稍間巳復大發遂棄其官歸臺使監司交挽不<lb/>
可巳乃大夫病寖<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>乘卧輿發士女哭而送者百里不<lb/>
絶劉生自以身為衛又六百里遇大夫之子爾耕曰而<lb/>
公病<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>奈何然吾伺其神爽而悠又時安人乳可起也<lb/>
吾又聞之而公寧鄉楊氏祟於火而公與神約火立息<lb/>
寶鷄張氏祟於女鬼而公與神約鬼立逃徙而公禱雨<lb/>
<pb n="KR4e0201_WYG_249-7b"/>
雨澍祈僊僊降此豈憂不起者哉夫豈唯無憂不起後<lb/>
且大庸顯而大夫則自謂不然曰生死恒也既歸爾耕<lb/>
捐家而請聽於醫大夫笑曰秦越人不能起死人人自<lb/>
不死耳且此曹何為者病既革賦二詩以授爾耕皆超<lb/>
世蜕化語又戒婦女勿令近翛然而暝大夫卒之嵗僅<lb/>
六十又一所著有客牘八巻吏牘二巻詩文若干巻大<lb/>
夫性孝友敦然諾急人之難甚於巳其為德毋論毋責<lb/>
報既成而自忘之爾耕既叙致大夫事又謂大夫任俠<lb/>
<pb n="KR4e0201_WYG_249-8a"/>
如孟公豪氣如元龍下士如豫章博德如太丘噫太丘<lb/>
吾所不敢言若餘子則優乎有之又胡不曰㓗廉如之<lb/>
無文雅如伯玉乎哉大夫舉五子其壯者皆立而獨爾<lb/>
耕孝廉能文章世其家<lb/>
贊曰陳大夫束脩自勵學成而名不仇政成而摧繼之<lb/>
其稍振輒躓若九折之轍然則非人也其所至必有以<lb/>
自見不為苟焉而巳者則非天也夫以陳大夫之材未<lb/>
竟死者寧毋懟懣不平也乃至恬然而祛大怖托於䝉<lb/>
<pb n="KR4e0201_WYG_249-8b"/>
莊之㫖以與造物者狎盟而彼豈能遽為大夫侮嗟乎<lb/>
古稱賢者龍蠖巻舒其不可測固如此哉<lb/>
　　沈理先生傳<lb/>
沈先生者諱理字體道嘗自號鐵山里中人事先生謹<lb/>
尊稱為鐵山先生先生之先自河南徙為呉之長洲人<lb/>
後有吳江贅遂為呉江人其業在農儒間至中憲公[啟-口+山]<lb/>
而貴娶郭安人有三子而先生為仲中憲公有弟曰太<lb/>
學生岱夭娶於孫無子中憲公推當為子者以先生徃<lb/>
<pb n="KR4e0201_WYG_249-9a"/>
太學君未究産所遺确滷二百畆耳先生與其配黄安<lb/>
人強自力以共孫甘㫖亡匱病而醫殁而殮以至葬亡<lb/>
弗慤者人咸謂先生能子先生雖他子然所後皆見背<lb/>
而會中憲公之冢嗣鄉進士察前卒先生以是得精專<lb/>
其思奉中憲公及郭安人公為郎建業病痢先生晨跨<lb/>
一驘馳百八十里而達及守紹興復病痢先生操輕刀<lb/>
以三日夜馳七百里而達後先不脱冠帶事湯藥者四<lb/>
十餘日疾良巳乃歸當中憲公病一切條戒報刺門禁<lb/>
<pb n="KR4e0201_WYG_249-9b"/>
出入悉屬之先生先生不廢共養而行之斬斬皆有緒<lb/>
然益毖愼亡生得失公以是益愛信先生時公在宦而<lb/>
郭安人病留家久先生率其婦黄安人屏息共滫瀡益<lb/>
出槖裝為醫壽醫至若歸尋郭安人小間先生當游太<lb/>
學期甚迫屬黄安人曰身不能兩奈何巳拜且雨泣曰<lb/>
若之身我身也黄安人與左右皆泣莫敢仰視居兩月<lb/>
所而郭安人疾復小發先生聞之懇其長倍道歸視復<lb/>
良巳久之郭安人竟不起當郭安人之不起而先生所<lb/>
<pb n="KR4e0201_WYG_249-10a"/>
為控籲扶侍及擗踊附棺易戚之狀即邑里人人能言<lb/>
之且憐之以為眞孝廉矣中憲公謝楚觀察事歸雖老<lb/>
而神明不衰多游名山水先生輒具几杖壺榼以從其<lb/>
攝客徃徃刻燭分韻捲白行糾至夜分黄安人矻矻治<lb/>
漿炙無罍恥先生則時公之勞佚而息之客有得公意<lb/>
者先生不待教而嵗時伏臈具庭實以徃客喜謂公厚<lb/>
我不知其自先生公之殁且開八袠先生猶痛毁幾滅<lb/>
性既葬皇皇為孺子慕者三載蓋不為所後奪也先生<lb/>
<pb n="KR4e0201_WYG_249-10b"/>
少於察二嵗從受經友愛甚篤察以卒公車聞先生一<lb/>
慟為絶久之始蘇即撫其二孺子一息女愛隃於所生<lb/>
俄病疹且<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>先生禱於廟祠曰即不諱請以子孚聞代<lb/>
黄安人從旁聽之曰得無非情乎先生曰不然吾猶可<lb/>
子也亡兄子即亡吾兄巳伏地慟不能起尋病疹者皆<lb/>
愈稍長課之讀甚勤然不忍加抶而時抗孚聞法以警<lb/>
黄安人指而笑曰兒獨非而子也亡所不代先生之季<lb/>
曰問有五子而貧中憲公老一日謂先生吾棄若仲氏<lb/>
<pb n="KR4e0201_WYG_249-11a"/>
今仲氏遺不能當我三十之一而若還為子勤誠倍他<lb/>
子吾欲𤓰剖吾産均授之先生謝曰仲父遺産薄分也<lb/>
幸得以一日供養而乃效傭者直乎因弗受公殁亦竟<lb/>
弗受而躬率黄安人蚤夜從事耕織旁畆益拓而間推<lb/>
槖以益問五子俾之有室家曰吾嚮所以辭均産為而<lb/>
曹也先生業饒即以好施聞屬嵗大侵有囷穀千石悉<lb/>
捐以予貧民不責券而他自中表親戚以至故舊即緩<lb/>
急亡弗應者亦會黄安人卒以故所贏業隨手盡先生<lb/>
<pb n="KR4e0201_WYG_249-11b"/>
囂囂然顧諸子曰毋以此廬産而少之視所受不既多<lb/>
耶即若曹異日幸而禄養我不願以禄之外養也於是<lb/>
諸子孚聞季文成進士高第矣郡邑干旄造請相屬人<lb/>
或謂居間可以得千金槖營莵裘自娯快先生唾之曰<lb/>
若不知我固當不知我先人清白耶而忍汙之有訟直<lb/>
而懇先生道地者先生謂若當自直吾安忍假邑大夫<lb/>
惠以誑若亡何果直即先生有一言必利病興革與寃<lb/>
苦亡所控訢者言出而若蓍蔡然先生白晳秀眉目肌<lb/>
<pb n="KR4e0201_WYG_249-12a"/>
理膚膩即不事𤣥素術而望之以為神僊中人少工制<lb/>
科義游太學而故祭酒程文簡公異之曰千里駒也然<lb/>
五試於省五不利稍厭之去而為古文辭生平無他嗜<lb/>
獨嗜書自經史諸子外天官地理樂律刑法稗官黄衣<lb/>
之説無所不精習其侍中憲公公左顧而諮公所疑難<lb/>
立響應不窮公每听然解頥先生後以謂諸子一語不<lb/>
能酬而王父者無地容面矣論詩聖陶謝而賢元白前<lb/>
後吟咏可得千餘首於元白庶幾似之好臨摹古書帖<lb/>
<pb n="KR4e0201_WYG_249-12b"/>
喜草聖得意處翩翩不減王履吉尤工治紙自謂合古<lb/>
張永蠲法人乞先生詩並紙與書得之以黠自幸而先<lb/>
生亦媮其意數中不厭也郡名士黄淳父王百榖顧山<lb/>
甫皆與先生善淳父死先生助梓其文山甫之父卒久<lb/>
弗克葬先生捐地與之晩節信浮屠法居恒謂假我數<lb/>
年薰脩者西方不難至矣人亦以其健飲㗖步履且通<lb/>
令無他機心即無論西方當不死然甫七十而死先生<lb/>
有六子皆文而孚聞季文其前顯者<lb/>
<pb n="KR4e0201_WYG_249-13a"/>
弇山人曰矍圃之射汰而得為人後者豈非以其生倍<lb/>
親不獲致力所自耶乃沈先生抑何斤斤交至也夫精<lb/>
誠之極天假之分以為心不謂之孝哉撫伯季孤隃於<lb/>
巳咸俾成樹不謂之弟哉力任其繁者産任其殺者居<lb/>
間之賂目若草芥不謂之廉哉親族閭左恃以無饑寒<lb/>
匱而弗嗇凟而弗厭不謂之惠哉夫是孝弟廉惠者士<lb/>
之大綱也即文之以禮樂宣父猶指屈焉而况此漓澆<lb/>
末季也迺其晩節優游福履天人報施之際詳矣<lb/>
<pb n="KR4e0201_WYG_249-13b"/>
　　林宗伯傳<lb/>
林宗伯者諱燫字貞恒其先自光州之固始避五季亂<lb/>
入閩遂為閩人十餘傳而至為撫州守元美以子貴贈<lb/>
南京吏部尚書再用孫貴贈太子太保工部尚書有子<lb/>
曰文安公瀚起家翰林至南京兵部尚書叅贊機務以<lb/>
耆德重海内卒贈太子太保文安公有二子曰康懿公<lb/>
庭㭿仕如撫州公所贈官卒贈少保其季則宗伯父曰<lb/>
庭機亦起家翰林至南京禮部尚書致仕累進階榮禄<lb/>
<pb n="KR4e0201_WYG_249-14a"/>
大夫有四子宗伯其長也宗伯生十四年即以春秋補<lb/>
邑諸生二十四舉進士改翰林院庶吉士授檢討久之<lb/>
選侍景恭王講讀以檢討滿九載擢修撰進司經局洗<lb/>
馬兼官若故與校録永樂大典明年與纂承天大志尋<lb/>
志成賜金帛四十餘為國子祭酒大典成進太常寺卿<lb/>
治祭酒如故遷禮部右侍郎兼翰林院學士經筵開充<lb/>
日講官仍充世廟實録副總裁改吏部右侍郎亡何改<lb/>
南京吏部久之始進工部尚書以至今官凡再遷皆仍<lb/>
<pb n="KR4e0201_WYG_249-14b"/>
南京而以母李夫人喪歸除服屬疾卒年方五十七宗<lb/>
伯幼而朗秀讀書日恒得數千言康懿公竒愛之謂榮<lb/>
禄公曰此兒千里駒也提學江汝達意不可一世士試<lb/>
宗伯文於稚驚曰所見皆凡才毋逾若者必以文顯重<lb/>
每試諸生輒挾與俱恒為冠而其讀中秘書時受業故<lb/>
相徐文貞公而嚴分宜方當揆分宜雖意忌多人我然<lb/>
好文沾沾毎謂宗伯當有海内名而文貞公之器之則<lb/>
直以撫世宰物寄與張江陵甲乙江陵不能毋中望矣<lb/>
<pb n="KR4e0201_WYG_249-15a"/>
故事諸王當就邸必選進士中明經老儒侍講讀之國<lb/>
則為國僚佐時裕王當為儲未定而景恭王寵王也上<lb/>
偕為妙選翰林臣輟史職以徃而宗伯與焉宗伯既素<lb/>
饒經術雍容進止不爽尺寸王恒目屬之分宜故知宗<lb/>
伯然以榮禄公不善事之故漸左而其子世蕃與宗伯<lb/>
隣謂其宅可併也屬王且之國風宗伯使納宅宗伯謝<lb/>
曰宅受之大人不敢棄也巳而謂人吾不惜宅惜所與<lb/>
耳世蕃恚使吏部以之國故事請分宜意猶豫曰史官<lb/>
<pb n="KR4e0201_WYG_249-15b"/>
侍王邸豈亦故事耶文貞公時副揆力為慫恿得毋從<lb/>
之國分宜念宗伯且造謝宗伯陽為弗悟也者不謝也<lb/>
分宜敗宦稍稍達而其佐禮部吏部則高文端公儀楊<lb/>
襄毅公博為之長二公皆海内夙望長者虛心待宗伯<lb/>
亦侃侃亡隱多所俾益在講筵文貞公居首揆方倚公<lb/>
自副而以進講語直有所不當忽中㫖調宗伯南或謂<lb/>
中貴人間之故或以在宗伯次者有奥援擠而代之其<lb/>
事秘莫能明也文貞公毎歎曰誰謂天下事由我尚不<lb/>
<pb n="KR4e0201_WYG_249-16a"/>
能為國家留一林貞恒自是亦不獲竟相席矣宗伯雖<lb/>
少貴能抑損為恭與人温温言笑至於大節則皦然嘉<lb/>
隆之際士大夫有所傅抗顔談性命學以養交獵名宗<lb/>
伯深非之曰此市貴耳叩其中當無有聞者為掩耳國<lb/>
子諸生例必資滿而後得歴事九卿曹屬其後漸以居<lb/>
閒紊宗伯一時謝絶其佐禮部則諸陵貴人以大水請<lb/>
修治兾得遂所欲宗伯周視還奏唯長陵小毁當葺餘<lb/>
俱巳之所省費以萬計其視南禮部篆而魏國公之諸<lb/>
<pb n="KR4e0201_WYG_249-16b"/>
孽子邦瑞長而第三子邦寧其母嬖而欲貴之也朦朧<lb/>
為稱繼得封矣遂改送邦寧入太學云當襲宗伯却其<lb/>
移文曰誰謂邦寧嫡耶咄嗟而母嬖也長幼之序疇敢<lb/>
違之當是時為邦寧左袒者衆宗伯與其屬王世懋持<lb/>
益力毋何以言官論建奪邦寧母封邦瑞遂得襲中外<lb/>
韙之宗伯之佐南銓凡六年再當大察其長馮而黜陟<lb/>
焉以公明稱入賀萬壽時江陵柄國張甚兾宗伯以舊<lb/>
好徃相與除前意宗伯自公見外辭目疾弗徃為曲宴<lb/>
<pb n="KR4e0201_WYG_249-17a"/>
折簡以要宗伯亦弗徃用是遂絶時文貞公罷相居華<lb/>
亭里中陸先生樹聲為宗伯坐主而賢宗伯嵗時脩餽<lb/>
兩家不絶所使蒼頭人司之且北耶則孑孑一衛南耳<lb/>
而其餽亦不過筭器食宗伯居恒撫膺已矣非徐公毋<lb/>
能用我者陸先生尤耿介每謂得宗伯當益強宗伯亦<lb/>
曰使我小選愞者何以面陸先生宗伯性尤篤孝其侍<lb/>
榮禄公於館局烝烝色養既榮禄公官南部數以公事<lb/>
如都下宗伯迎送必數十里外長跽而泣抱膝不忍起<lb/>
<pb n="KR4e0201_WYG_249-17b"/>
上酒炙時手擇而薦之其為宗伯踰艾矣聞李夫人訃<lb/>
號慟幾絶即日徒步出龍江望廬而慟復幾絶曰王事<lb/>
靡盬不遑將母斯豈謂我哉奈何以一官而廢我愼終<lb/>
節以故迄服除至卒不復用縉紳雖惜之宗伯殊自快<lb/>
以得長供奉榮禄公也友愛諸弟疴癢如其身憲副君<lb/>
稍長養而訓之以至卓然有聲稱者宗伯力居多榮禄<lb/>
公饒多子孫不能容推舊廬宗伯遇火圖書器什俱盡<lb/>
至假康懿公廢宅以棲性尤好客客至輒令具酒炙度<lb/>
<pb n="KR4e0201_WYG_249-18a"/>
嵗租入幾何奉榮禄公甘㫖外悉以供客或不繼則笑<lb/>
曰姑罷酒繼而後語我蕭然四壁無長物也部使者欲<lb/>
為宗伯治第有疑獄可出者使宗伯所親善諭意宗伯<lb/>
正色曰女少而嫠晩乃改適耶卒不敢復言宗伯常再<lb/>
考㑹闈一典順天試及掌成均學其門生故吏徧天下<lb/>
無一字居間即嵗時伏臘問餉無絲枲之納其却眞定<lb/>
鳯陽二守賂尤表表者嗜書手不時釋為文能復古然<lb/>
根柢理道不好為浮靡以獵名臺辟纂福州府志縉紳<lb/>
<pb n="KR4e0201_WYG_249-18b"/>
以私請者積篋不發曰豈欲陳壽我耶且是寄與考功<lb/>
令孰重志成讀者服其典刑又刪輯八閩通志埀就則<lb/>
病矣侍經邸進講有四書直解誦四詩有詩説並所為<lb/>
詩文甚夥厄於火今其存者猶若干巻宗伯少嘗讀書<lb/>
大中寺寺多祟至則屏匿祈雨留京禮城隍廟而歸假<lb/>
寐若一青衣神跽而曰日壇封矣起視日正午俄黒雲<lb/>
翳之㴻雨霑足以是心自負其病也亦坐祈雨而應為<lb/>
濕所中云有三子世吉以䕃為太學生世勤邑諸生世<lb/>
<pb n="KR4e0201_WYG_249-19a"/>
陞㓜而從予請傳者則世勤<lb/>
王子曰明興縉紳無世臣則三世而八座者獨林氏而<lb/>
又加一焉不亦振振盛哉然而天下艷其盛而中惜其<lb/>
不盡究用者其故可推也文安公優游盛世經綸之略<lb/>
與諸賢共之晩而厄宦豎危得大柄不果榮禄公終始<lb/>
當悍相嘿嘿守操以老宗伯在通塞間其際猶之乎二<lb/>
公雖然宗伯自死蚤耳不死固未可量哉抑毋但八座<lb/>
蓋三世而史局而太學師佐銓典禮天下尤艷之文安<lb/>
<pb n="KR4e0201_WYG_249-19b"/>
與榮禄公皆富夀久為人父宗伯僅為人子弗及終以<lb/>
故尤惜之也余皆不論著獨論著其直道能自完於出<lb/>
處則三世一轍乃可貴耳世懋者予弟其持魏公事尤<lb/>
力於宗伯稱益僚故附存之<lb/>
　　王將軍傳<lb/>
弇州生曰信陽葢有王太史祖嫡云余以隆慶之初元<lb/>
伏闕上書為先御史大夫白寃狀而是時太史辟公車<lb/>
亦白其父故將軍寃相與談㩁文事甚洽也而無何皆<lb/>
<pb n="KR4e0201_WYG_249-20a"/>
得雪散去明年余強起一官而又三年太史成進士入<lb/>
讀中秘書晉國典史以文行名天下蓋又十餘年而始<lb/>
草事狀見屬曰奈何厪以一金緋還先將軍為能瞑先<lb/>
將軍地下哉余乃歎曰嗟乎古固有之漢文誠才李廣<lb/>
而惜其不遇時也謂子當高皇帝時萬户侯豈足道哉<lb/>
雖然廣自骯髒不侯耳彼其再至九卿十為二千石四<lb/>
綰將印大小七十戰而尚不侯夫豈盡不用者任之若<lb/>
王將軍則眞所謂不遇者也於是作王將軍傳王將軍<lb/>
<pb n="KR4e0201_WYG_249-20b"/>
諱詔字子宣其先山東之德州人明興有汝錫者從徐<lb/>
魏公北征積戰功授大寧中衛百户復從燕王靖内難<lb/>
戰死夾河子悦得為正干户改𨽻河南之信陽衛有子<lb/>
端襲而從王大司馬恕平荆襄冦獲其酋拜明威將軍<lb/>
仍故衛署指揮僉事明威公有三子獨一子瑀存嘗與<lb/>
其所善僧慧昭語因果慨然曰虞司𨽻以殺降不益丁<lb/>
吾結髪行間即以為戒徃荆襄之戰踲於阱而下伏三<lb/>
男子從者請馘之充級賞吾弗許曰彼寧眞盗耶即眞<lb/>
<pb n="KR4e0201_WYG_249-21a"/>
盗非接刅而抗者吾何忍以為利也資而遣之今吾老<lb/>
矣僅一子弱而未有孫豈有所憾哉彼虞司𨽻之謂何<lb/>
慧公拜曰公行得孫毋苦也巳而瑀之婦娠將蓐而明<lb/>
威公晝若覩慧公入者報將軍産矣慧公亦以是晨滅<lb/>
將軍生之數嵗而父瑀前卒育於明威公少而從塾師<lb/>
習制科業則工制科業巳習詩五七言絶則又工五七<lb/>
言絶然明威公弗善也曰我惟汝一綫息忍以老博士<lb/>
而棄百世汗馬勞乃教之撃劍騎射則又工撃劍騎射<lb/>
<pb n="KR4e0201_WYG_249-21b"/>
然不廢書而明威公以壽終將軍年十五居王父官及<lb/>
長白晳踈眉目鬚下埀腹上官見而異之俾理衛屯政<lb/>
為搜伏蠧清乾没拊循其步曲襍戈耒而從事居十嵗<lb/>
所田有滯穗庾有浮廪臺使者所旌牘約畧如嵗數而<lb/>
會他屯將陳𢎞道當以法笞其雕卒陳上憾訐其所侵<lb/>
屯餉以數千計列之御史御史下郡劉司理逮𢎞道𢎞<lb/>
道實不侵也迫而謀之老吏老吏曰御史躭躭若曹司<lb/>
理唯御史指安敢為若辨然其人墨而與黄博士有連<lb/>
<pb n="KR4e0201_WYG_249-22a"/>
為畫策行五十金博士俾居間以百金投司理果曰吾<lb/>
能輕屯將罪不能反也老吏乃復畫策令援將軍與他<lb/>
屯將葉本髙共侵餉司理為牒召將軍對將軍時從客<lb/>
飲漫不知所坐以詰牒者牒者怒走之司理所謂王將<lb/>
軍踞而詈我公司理大怒發卒百人使别將將而圍捕<lb/>
將軍時將軍方之村舍有告者曰捕至矣司理將甘心<lb/>
於汝將軍恐甫上馬而追至將軍彀弓注别將而曰吾<lb/>
罪不至死所以逃者避司理㬥怒耳俟其解即歸法若<lb/>
<pb n="KR4e0201_WYG_249-22b"/>
失我不過笞笞而全故人誼若何不者汙吾鏃别將猶<lb/>
豫未果而從卒爭前挽曰王將軍寃而撫我曹厚公得<lb/>
笞吾曹請肉袒將軍乃得脱匿跡他郡俟御史離部而<lb/>
出就獄則司理巳當將軍侵餉千二百石葉本高稱是<lb/>
而𢎞道所坐顧僅八百石竟如老吏指遂坐將軍永戍<lb/>
追所侵餉將軍家素貧獨有城西莊一區竹萬竿書萬<lb/>
巻盡鬻以償不足獄吏又亟侵之母夫人憂之甚悉脱<lb/>
簪珥衣服以償又不足器用且盡而遇大赦除餘餉還<lb/>
<pb n="KR4e0201_WYG_249-23a"/>
故爵將軍憤句校倉餉故在乃訴之後御史後御史心<lb/>
知將軍寃而慮反前獄不便謂曰幸不失迺公爵何憾<lb/>
直不疑償同舍金非長者耶予之三十金曰以佐囹圄<lb/>
費而俾贊軍政又十餘嵗為庚戌大敵薄都城檄天下<lb/>
兵入衛而兵備使者黄君某當發汝南三千人大都非<lb/>
老弱即游手屠沽兒黄君憂之以屬將軍將軍請悉汰<lb/>
去不堪者募壯勇教以司馬法不逾月而軍成如舞如<lb/>
組又若風雨黄君俾將軍率千人前驅至鄴而以敵退<lb/>
<pb n="KR4e0201_WYG_249-23b"/>
罷歸徃返所經邸肆不知有兵過黄君益竒之而會徐<lb/>
御史南金以清戎按汝大閲而怪其軍整暇非目所睹<lb/>
問黄君黄君以將軍進立語移晷則大喜俾盡䕶汝卒<lb/>
製大纛高牙以寵異之盡奪衛篆及屯操捕巡諸事予<lb/>
將軍御史威嚴甚他將吏見者蒲伏唯唯得一嚬則汗<lb/>
沾背無人色而將軍獨洋洋自如又盡失其事衘將軍<lb/>
刺骨㑹鄉人一御史按浙道歸里乃爭讒將軍而黜者<lb/>
至飾二姬以進御史至浙乃上䟽言文吏坐戍赦還不<lb/>
<pb n="KR4e0201_WYG_249-24a"/>
署事而武吏坐戍獨署事是使武吏輕犯法也請一切<lb/>
罷署蓋兾以中將軍報可而是時代黄君者為關西宋<lb/>
君怒將軍不櫜鞬而謁刺求隂私無可指至是乃廣御<lb/>
史議謂犯而非永戍者身殁之日其子孫昉得襲葢以<lb/>
將軍昔所坐條當永戍也第不知將軍獄未竟不及戍<lb/>
而赦然用是僅以冠帶里居盡失其衛事於是屏居黄<lb/>
嶺餘故瘠田數十畆從僮奴十指犢兩角躬墾之秇竹<lb/>
灌蔬與信陽諸名士結社為詩至成帖名之曰耐辱子<lb/>
<pb n="KR4e0201_WYG_249-24b"/>
又有談録二十巻所著多竒聞自詫以虞初諾臯之類<lb/>
而不詭正道將軍既負竒不盡究思欲一自奮而賊師<lb/>
尚詔㬥起破宋州傍掠睢陳間兩河震動涿鹿焦君某<lb/>
以兵備當率所部與賊角而卒疲無足任者憂之以問<lb/>
故時校咸謂當王將軍為帥士選而飽今何可復望焦<lb/>
君乃幣致將軍將軍辭疾不肯徃人或謂即不以肘印<lb/>
易耐辱子獨不為先明威計耶將軍見焦君為言賊名<lb/>
起烏合然中多燕趙青徐流剽騎一當十者驅疲卒應<lb/>
<pb n="KR4e0201_WYG_249-25a"/>
之徒有披靡走耳幕府不以其老不肖請見署以便宜<lb/>
從事勿狥文法乃敢聞命焦君曰善唯君之所之將軍<lb/>
乃樹標而程士其中者僅十二三授以參伍偏縫之法<lb/>
捐直授善走者使覘賊所嚮而厚覆待之他將莫能用<lb/>
也蓋連戰遂大破賊而他將或小勝或否更以是忌將<lb/>
軍而間之既報功將軍僅得旌從有司賞將軍自是歸<lb/>
卧黄嶺而歎曰巳矣終廢不用矣謂太史千户公百戰<lb/>
而身膏草野以有此世爵明威公討冦三月不脱䥐□<lb/>
<pb n="KR4e0201_WYG_249-25b"/>
髪秃盡得小署級耳至我以一單辭而亡之我何以見<lb/>
二先公地下於是強自力投所知求辨洗不得而門下<lb/>
客漸散去誦曹顔逺詩<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷曰吾始謂孟嘗君淺中丈<lb/>
夫耳今乃知其不易堪也於是日課責太史兄弟為文<lb/>
益篤而久之太史舉鄉薦歸奉觴稱壽將軍猶慨然謂<lb/>
我無憾於汝則我先公能無憾於我逾鬰鬰不樂將軍<lb/>
故善食酒至石許不亂晩節尤好之酒酣輒長嘯嘯巳<lb/>
曼聲為楚歌泣數行下太史所以娯悦之者萬方乃稍<lb/>
<pb n="KR4e0201_WYG_249-26a"/>
稍釋而其後感末疾寢處不肯服藥曰我命在天盧扁<lb/>
何益知言哉太夫人在堂我獲前蓐地下以待何憾所<lb/>
憾者竟無以見二先公耳手太史兄弟而囑曰毋祔我<lb/>
先塋毋求貴人銘我第藁葬官道傍題曰前明威將軍<lb/>
王某之柩足矣已而卒將軍事太夫人孝終身無間言<lb/>
即大醉脩容而後進之恂恂如也視財賄如糞土而重<lb/>
古節俠事赴人之急甚於巳能書至徑尺者尤遒勁其<lb/>
射十發必命中自少至老不釋巻<lb/>
<pb n="KR4e0201_WYG_249-26b"/>
弇州生曰古所稱國士無雙王將軍近之哉太史之雪<lb/>
王將軍寃復其官而有子延世繼之僅踰冠而𨽻大司<lb/>
馬都試第一叅襄平軍事批亢擣虛進署級為實受巳<lb/>
復奮勇斬殺過當超二級為指揮使予世襲太史謂兒<lb/>
子未稱才即才寧敢望我將軍也嗟乎何我將軍之難<lb/>
而兒子之易也余又聞之太史將軍嘗奉監司指捕馮<lb/>
氏之為妖術聚衆者將盡僇之以反聞將軍獨不肯曰<lb/>
愚民相聚徼福利耳非有反狀足僇也勝之亦傷天地<lb/>
<pb n="KR4e0201_WYG_249-27a"/>
和不勝而如黄巾之釁何以解於是集父老喻之立散<lb/>
去而箠治馮氏之為妖術者馮氏妖亦遂絶予謂王將<lb/>
軍不濫殺類明威公而其所完大李廣視王將軍誠材<lb/>
武然何至斬㶚陵尉坑隴西降冦哉至孫陵而䧟敵隤<lb/>
其家聲非不幸也王將軍者固隱約坎坷以終所以貽<lb/>
子孫宏逺矣<lb/>
　<lb/>
　<lb/>
<pb n="KR4e0201_WYG_249-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻七十五<lb/>
</p>
<p>
</p>
  </div>
</body>
</text>
</TEI>
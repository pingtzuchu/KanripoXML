<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十五</head> <lb/>
    <p>
<pb n="KR4e0201_WYG_339-1a"/>
欽定四庫全書<lb/>
　弇州續稿巻一百六十五<lb/>
　　　　　　　　　　　　明　王世貞　撰<lb/>
文部<lb/>
　墨蹟䟦<lb/>
　　俞仲蔚書月賦<lb/>
祝京兆好寫希逸月賦人間合有數本余所得乃毛氏<lb/>
物遒逸蒼鹵駸駸乎長沙清氷何但雙井徐君出仲蔚<lb/>
<pb n="KR4e0201_WYG_339-1b"/>
此書則全法老米亦京兆流亞也希逸老去始知隔千<lb/>
里兮共明月為同人所笑不知後來何以見推乃爾<lb/>
　　俞氏四舞歌<lb/>
仲蔚以五言選澹雅得詩家聲而時時作綺麗有情語<lb/>
所謂正平大雅固當爾耶第極力倣明逺而中入長吉<lb/>
思過苦也其書足河南三昧而誠懸骨森然力過大也<lb/>
仲蔚在當時不甚首肯我然詞翰至此亦足以豪矣<lb/>
　　俞氏書世說新語畧<lb/>
<pb n="KR4e0201_WYG_339-2a"/>
俞仲蔚入霅道阻雨無賴漫書世說新語數十條余嘗<lb/>
謂與仲蔚坐便似晉人周旋得仲蔚數行便似晉人赤<lb/>
牘今以晉人筆筆晉人語其快又何如也惜乎仲蔚死<lb/>
矣一展册間不能不興羊曇西州慟杜甫人日歎耳<lb/>
　　俞仲蔚書<lb/>
陸楚生嘗以素册索仲蔚書隆慶丁卯諸詩中雜正行<lb/>
體内正書别有一種風骨絶遒勁古意鬰浡不可言又<lb/>
篆及八分各數行八分吾尚見之篆尤不易也仲蔚生<lb/>
<pb n="KR4e0201_WYG_339-2b"/>
時人為作一頓美食或薦數軟語得其書令乃聞有并<lb/>
金購者昔蕺山姥鬻扇増直百錢而後知右軍之貴楚<lb/>
生今乞余題尾將無追悔其得之少耶仲蔚方為葉道<lb/>
士攝去矣計當奈何<lb/>
　　又<lb/>
余自歸里中每旬日仲蔚輙有詩及尺牘見貽而輙為<lb/>
人持去甚或童子裂以炷油而一友生乃欲持此册博<lb/>
余兩月粮何也念仲蔚不復作而此書殊秀勁有風骨<lb/>
<pb n="KR4e0201_WYG_339-3a"/>
其詩無七言遂不堕笑海且此友生即徒手亦能得我<lb/>
二月粮以故如其請應之而識於後<lb/>
　　俞仲蔚小楷趙皇后昭儀别傳後<lb/>
近年吾吳中小楷當推俞仲蔚幾與文太史雁行履吉<lb/>
孔嘉俱不如也仲蔚此書乃趙飛燕姊弟别傳於遒媚<lb/>
綽約中寓大雅典刑殆是趙女班姬合而為一耳然外<lb/>
傳實西京俊語别傳是隋唐人長語仲蔚寜肯舍周鼎<lb/>
而寳康瓠計當更有外傳一紙今不可復得矣<lb/>
<pb n="KR4e0201_WYG_339-3b"/>
　　俞仲蔚行草後<lb/>
俞仲蔚行草結法全出米元章然元章以態勝仲蔚以<lb/>
骨勝態勝者尚以仲由未見孔子時氣象目之不知於<lb/>
骨勝者尚又何如也雖然使二子並見栁誠懸必與仲<lb/>
蔚把臂入林矣<lb/>
　　王逢年書雪賦<lb/>
惠連雪賦裁得數語佳耳不似伊家七嵗女兒能道栁<lb/>
絮因風起也王舜華以狂草書之自謂秃師三昧恐亦<lb/>
<pb n="KR4e0201_WYG_339-4a"/>
未入祝京兆堂室第比之馬溧陽陳山隂差有士氣耳<lb/>
徐君復命李士牧圗之亦足錚錚三絶<lb/>
　　周芝山贈范生歌<lb/>
余嘗見虞道園失明後書真如盲子行路且神彩都盡<lb/>
今覽周芝山翁所書贈范良父歌殊不爾也良父云翁<lb/>
時八十兩目俱枯令人以手擬筆即縱意為之出入雙<lb/>
井襄陽風骨偉然不兩月捐館殆絶筆也新春遇翁鄉<lb/>
人亦周姓而盲好象戯其藝幾及神品不待人說即能<lb/>
<pb n="KR4e0201_WYG_339-4b"/>
應着快此兩異事欣然書之第手瘡作劇以兩指挾管<lb/>
都不成字又有沈嘉則䟦亦潦草之甚令後人觀之不<lb/>
謂一巻皆盲書也<lb/>
　　僧大林詞翰<lb/>
新都汪仲淹出僧大林遺藳一册見示大約詞翰皆清<lb/>
瘦有法而傷單薄少餘致雖不盡洗餕饀本色亦不至<lb/>
作氊根吃藤條語大林故住持郡之竹堂寺歿而曉虚<lb/>
白繼之其遺稿多散佚不無長吉友人之恨雖然曉亦<lb/>
<pb n="KR4e0201_WYG_339-5a"/>
何可盡非令詩而貫休書而䛒光而至今在者何益也<lb/>
　　古選古𨽻<lb/>
詩自風雅外當以古詩十九及建安三曹為凖若整麗<lb/>
至三謝而極矣嗣宗元亮故是畫中之有逸品卉木中<lb/>
之有筠竹不當以時代論也癸酉冬余自楚汛大江束<lb/>
還舟中同行者長洲陳道易玉山程孟孺俱能作古𨽻<lb/>
因稍擇諸篇之尤者俾書之道易至九江孟孺至金陵<lb/>
而别又二年道易訪余鄖陽行臺足之始成帙二君於<lb/>
<pb n="KR4e0201_WYG_339-5b"/>
𨽻法不能極深研幾然不作三崔及開元以後筆猶之<lb/>
帙中無齊梁月露語也案頭時一展視欣然獨賞蘇長<lb/>
公有云勝對俗人誦梅二丈詩逺矣<lb/>
　　古𨽻風雅<lb/>
二百篇為古今有韻文字之祖余嘗恠吟諷者高或至<lb/>
西京而不能復泝而出其上訓故者僅組織而屈為時<lb/>
義而不能悟而究於用故於藝苑一編亦㣲及之以示<lb/>
夫有志者間一潜咏覺其篇法句法字法宛然自見特<lb/>
<pb n="KR4e0201_WYG_339-6a"/>
不落階級不露蹊逕所謂羚羊挂角無跡可尋耳適華<lb/>
茂才之方周茂才之冕過余九友齋偶與談古𨽻自文<lb/>
待詔父子歿幾遂絶絃而二君子頗抉許昌孔廟之秘<lb/>
因採詩之半以授簡而二君子又懶於筆所書者僅得<lb/>
十二耳謂余僣而啟秇苑之則則有之謂余僣而附於<lb/>
刪詩之末則何敢也二君子古𨽻書三百篇不為辱第<lb/>
轉令人憶中郎石經妙跡永絶令人長愾<lb/>
　　又<lb/>
<pb n="KR4e0201_WYG_339-6b"/>
讀諸公詩不覺失笑天下才一石子建何嘗八斗靈運<lb/>
何嘗一斗僅可升合計耳腸肥腦滿語不足信<lb/>
　　章藻摹瑯琊法書墨跡十巻<lb/>
右章生摹晉右將軍㑹稽内史贈金紫光禄大夫羲之<lb/>
字逸少正書凡十幀為法書之第一巻内臨鍾太傅力<lb/>
命宣示二帖皆宋搨秘府佳本按宣示為承相始興公<lb/>
寳愛以授右軍右軍以授王脩脩死從殉遂不傳傳者<lb/>
乃右軍别臨本梁武所謂勢巧形密勝於自運者也故<lb/>
<pb n="KR4e0201_WYG_339-7a"/>
即黄長睿之攷而置以壓首巻書家不載右軍黄庭内景<lb/>
而光堯在南内有御臨本此必渡江後購之人間而手<lb/>
摹之者雖其軟美膚緻得之思陵居多而不無山隂隆<lb/>
凖且又脩内司致佳本弗忍去也外景樂毅俱有完本<lb/>
不完本完本則爛若舒錦不完本則零若遺珠三復之<lb/>
餘覺不完者差勝二書見駁通人幾成子朝之誣至有<lb/>
以為吳通㣲及王著筆者此中尚可容虞褚數人不知<lb/>
通㣲輩能辦之否第欲以為貞觀内府及鍾紹京家藏<lb/>
<pb n="KR4e0201_WYG_339-7b"/>
物則未敢也曹娥碑憔悴宛篤云有㓜女漂流之態東<lb/>
方朔賛遒逸瀟洒令人作天際真人想蘇長公謂顔魯<lb/>
公東方賛字字臨此書雖小大相懸而氣韻良是古人<lb/>
意當有㑹耶楊用脩云霜寒其右軍之懿乎不能兩行<lb/>
而意自舒綽有餘告墓文以乏佳本故所摹覺圉圉國<lb/>
史異纂云真本具年月日者江寜瓦官寺䲭吻内藏物<lb/>
歸之岐王不乆而火失之世所傳者藳本不具年月者<lb/>
耳此本乃有年月豈岐王未火之先有勒石耶<lb/>
<pb n="KR4e0201_WYG_339-8a"/>
右摹右軍雜正行體為法書之第二巻内臨鍾成侯墓<lb/>
田帖凢五行按貞觀御府書目列於右軍下而行數正<lb/>
同當不誣也蘭亭三叙其一定武損本一唐板本一褚<lb/>
摹真跡本皆余所珎秘者定武本致佳無可議板本字<lb/>
稍麄行亦高濶而饒波發翩翩風流與聖教相出入褚<lb/>
摹本後有米元章䟦與書史所載正合長風帖在淳化<lb/>
成侯跡中獨黄長睿以右軍少年未變鍾體目之甚當<lb/>
葢右軍它札稱長風要與此同不應成侯時先有長風<lb/>
<pb n="KR4e0201_WYG_339-8b"/>
語也它若玉潤來禽何如極寒奉橘鯉魚雪晴轉差蘄<lb/>
茶受鵞石脾小祥増哀轗軻十四帖皆灼然者長睿謂<lb/>
毒熱為唐文皇所臨元章謂頭眩為虞永興别跡雖似<lb/>
各有據然既為文皇臨跡亦無碍孫枝且永和祀逺鮮<lb/>
有不出唐人硬黄者而奈何獨齗齗此一則也元章之<lb/>
論則以結體纎潤㣲類永興不知永興别跡故是臨此<lb/>
本者當是時有發江南山一碑中有小石刻與此本無<lb/>
毫髮異不應永興未生前已書石也且後有右軍名署<lb/>
<pb n="KR4e0201_WYG_339-9a"/>
尾故留之僧懷仁集聖教序記及心經雖不無偏傍輳<lb/>
合或不必盡本筆而字體行模精整雅潔遂為法書之<lb/>
冠臨池之士葢至今利頼之余所藏石本是宋初榻以<lb/>
故章生得效其技也<lb/>
右摹右軍行草第一巻為法書之第三巻破羌成都清<lb/>
晏此郡山川講堂都邑九日七十雪侯𢎞逺知念言叙<lb/>
若耶晩可安善道意時事兒女諸從昨見譙周餞行參<lb/>
朝明府廿七謝生中郎女虞安吉宅圖東旋清和遷轉<lb/>
<pb n="KR4e0201_WYG_339-9b"/>
廿八噉麵積雪足下秋月狼毒西問又西問自愛安西<lb/>
得告小大佳向乆委頓六日還里信云知君脚中深慰<lb/>
日午小園龍保臨書凡五十六帖内破羌一帖是米家<lb/>
船至寳最為神妙真足壓巻而它書多出貞觀内府琅<lb/>
琅有名之筆與淳化相半黄長睿置啄亦少第謂餞行<lb/>
一幀乃賈曽送張說文葢唐人集右軍書為之而此則<lb/>
其殘闕者又謂深慰為文皇所臨與第二巻毒熱同予<lb/>
前謂右軍遺墨安能保其不一一唐人臨也餞行書法<lb/>
<pb n="KR4e0201_WYG_339-10a"/>
寔神妙安忍舍㫋昨見君亦集成然亦用此例小園子<lb/>
一帖元章强排作大令謂其小縦放耳抑何待右軍之<lb/>
陿也此郡逋弊元章以為予王懷祖者而長睿駁之事<lb/>
理誠然<hi>闕</hi>當是與謝安石安石在右軍治交甚篤意當<lb/>
其入桓大將軍府或初拜僕射時右軍故與之作肺腑<lb/>
語也晚可真蹟在余所僅影響耳<lb/>
右摹右軍行草第二巻為法書之第四巻知問諸賢官<lb/>
奴採菊服食後服食十七日逸民裏鮓卭竹後卭竹擇<lb/>
<pb n="KR4e0201_WYG_339-10b"/>
藥月末賑民豹奴敬問飛白後飛白又後飛白丹楊太<lb/>
常熱日朱處仁鹽井胡桃龍保黄甘六日胡母䜴酒虞<lb/>
義興筆精司州嘗新麥秋袁生來居還鎮得見敬和七<lb/>
日隔日近日五日謝光禄徂暑月半敬豫長風謝生十<lb/>
一月皇象逺婦君晚嘉興尚停凡五十六帖淳化閣帖<lb/>
敕字十七帖與臨江石本相間錯皆烜赫著聲者官奴<lb/>
乾絲鬰勃有飛白勢裹鮓虞義興得見三札芒頴射人<lb/>
豹奴獨擅章法長風遂為行書辨鍾部一證裹鮓袁生<lb/>
<pb n="KR4e0201_WYG_339-11a"/>
真跡余曽於朱太保處見之或云是唐臨耳<lb/>
右摹右軍行草第三巻為法書之第五巻散勢昨得連<lb/>
不快小佳反側月半廿二廿三虞休建安一日侍中敬<lb/>
豫清和追尋臨川小大太常鄉里可耳母子廿三帖皆<lb/>
得之淳化及臨川者内元章以一日一起歸之伯高追<lb/>
尋歸之大令長睿皆不謂然且云追尋字勢語意皆不<lb/>
類誠然<hi>闕</hi>却謂臨川一帖有子嵩語以為右軍不相及<lb/>
不知内云子嵩之子正相及也且子嵩何必庾顗姨母<lb/>
<pb n="KR4e0201_WYG_339-11b"/>
山隂二帖是石泉公進御者鋒勢遒鬰勁利不可言省<lb/>
書罔極想佳東比不得眠各可諸患大多患十四日熱<lb/>
甚出都敬問諸賢江生西中郎勿殺生末春四月有理<lb/>
北軍雨晴逺近廿三帖從秘閣續帖中録出者呉興大<lb/>
周嫂夜來公孫得書政履六帖從宋搨雜帖中録出者<lb/>
尤崛竒出人意表内末春全是章法與豹奴類它若淡<lb/>
問千嘔及此月二帖在余所二謝書一帖於江右人家<lb/>
見之然皆唐臨本也<lb/>
<pb n="KR4e0201_WYG_339-12a"/>
右摹右軍疑跡為法書之第六巻如正行筆陣圗二帖<lb/>
皆出自江東李王所正書瘦勁與歐陽率更並驅幾不<lb/>
可辨行筆尤自豪爽有公家大將軍椎鼓態宋人俱不<lb/>
以為的且謂李王譌書獨米元章紀之云紙𦂳薄如金<lb/>
葉索索有聲趙竦得之於一道人章惇借去不歸大抵<lb/>
非李王所自辨可證也張懷瓘列嵇叔夜於上上品之<lb/>
第二云吾常有叔夜草絶交書一紙非常寳惜有人以<lb/>
右軍二紙請之吾弗與易也今此妙跡絶不可復覩矣<lb/>
<pb n="KR4e0201_WYG_339-12b"/>
此巻後有湘東所進絶交書晉右軍云云而秘閣續帖<lb/>
則直定之曰李懐琳葢以竇臮述書賦中有云爰有懷<lb/>
琳厥跡踈壯假它人之姓字作自己之形狀而注則謂<lb/>
懷琳大急就嵇康絶交皆托之右軍質得數萬錢而質<lb/>
家苴以應貞觀之募第結法雖㳫拖多卧勢不能作山隂<lb/>
内擫筆然圓熟暢俊不妨張翼之亂真也他若適得書<lb/>
知欲東差凉奉對屏風奄至此穆松先靈柩慈顔噉豆<lb/>
初月蔡家平康濶别足下時事集期旋洛荀侯小大佳<lb/>
<pb n="KR4e0201_WYG_339-13a"/>
濶轉從阮公月末蒸濕白耳諸帖皆從淳化搨出而元<lb/>
章長睿俱掊以贋本理似有據故别為一册或謂既審<lb/>
其贋胡不割愛而留使奪嫡是不然昔人謂買王得羊<lb/>
不失所望北海惜中郎而延虎賁老成典刑之論故自<lb/>
不俗也<lb/>
右摹晉中書令贈光禄大夫侍中太宰憲公獻之字子<lb/>
敬書上巻為法書之第七巻多正行體内小楷洛神一<lb/>
紙乂不完本十三行一紙攷趙呉興孟頫謂所得之陳<lb/>
<pb n="KR4e0201_WYG_339-13b"/>
集賢所十三行僅二百五十字係晉麻紙字畫神逸墨<lb/>
彩飛動為天下法書冠又謂宣和書譜所藏末有栁公<lb/>
權䟦語者其行字筆意皆同而小乏韻勝且係唐硬黄<lb/>
紙定以為臨跡今皆不完本未有栁䟦正宣和所藏也<lb/>
洛神全文後先秇林所不載今何縁有此豈即栁公所<lb/>
謂人間合有數本之一耶白騎遂本在鍾部攷之唐開<lb/>
元中滑臺人家應募進御者乃大令所臨而誤屬之鍾<lb/>
為改正置此九日帖見石泉公寳章集辭中令呈文氣<lb/>
<pb n="KR4e0201_WYG_339-14a"/>
開美有芥視軒冕意而結法極似李北海當北海從此中<lb/>
一派流出耶乞假一表與霜寒並美居然大雅髙出辭令此<lb/>
後有相過右使節過思戀不審又思戀及夏節操之衛軍<lb/>
靜息夏日後思戀天寳十一日昨遂腎氣仲宗黄門外<lb/>
甥冠軍可必諸舍阿姑承舍月終東家後操之復不審<lb/>
嫂等鄱陽鵝羣敬祖凢三十二帖風神煥然逼乃公奈<lb/>
何髭聖辱之枯枿饑𨽻耶第操之二帖與本部中結搆<lb/>
不大懸今爾分屬未曉所謂敬祖鄱陽重見閣帖第五巻<lb/>
<pb n="KR4e0201_WYG_339-14b"/>
而長睿謂敬祖為承祖子武岡侯恊字不相及恊右軍<lb/>
之從祖昆也以歸右軍乃當而筆小不類鵝羣風骨氣<lb/>
槩極為蘇黄諸賢所推而長睿以險逺斥之又舉帖辭<lb/>
崇虚劉道士語謂山隂崇虚館乃宋明帝泰始時造後<lb/>
大令六十年固也崇虛既是觀宇佳名何必山隂又何<lb/>
必至泰始哉長睿欲以攷覈作書家董狐則可耳欲以<lb/>
八法擅司馬徽水鏡吾未敢許也<lb/>
右摹中書令子敬書下巻為法書之第八巻皆行草内<lb/>
<pb n="KR4e0201_WYG_339-15a"/>
諸舍諸女授衣奉别想彼承姑願餘滅書阮新婦奉對<lb/>
得書兩𤣥度慕容前者鬰鬰桓江州疾不退來恒省前<lb/>
書鐡石後鐡石𤣥度忽動新婦鴨頭丸阿姨斁奴後鄱<lb/>
陽不審極熱冠軍服油轉折還此西門日寒追痛疾來<lb/>
知汝不數都與彼人孫權等諸帖最雄俊竒崛有致筆<lb/>
而黄米諸賢乃徃徃加喙謂𤣥度二帖内有仁祖為軍<lb/>
司語二公卒年大令不過十餘嵗不相及當非右軍書<lb/>
耶然謂結法不類右軍又以極熱服油書語皆後代人<lb/>
<pb n="KR4e0201_WYG_339-15b"/>
偽作又以桓江州一帖半見右軍部攷張彦逺錄右軍<lb/>
法書信有之則當為張旭懷素輩作耶然以大令之不<lb/>
相及與右軍書錄語而證其非大令則可以右軍大令<lb/>
必不作狂草而盡舉疾不退以下斥而屬之旭素則不<lb/>
可按宋自元嘉以後有戯學部此必一時諸賢或取大<lb/>
令父子語或集其書作之不必至旭素也長睿又謂閣<lb/>
帖第五巻章草昭烈孔明問對語與此中一帖辭㫖結<lb/>
搆皆同而盡欲附之右軍謂右軍有豹奴帖亦章法故<lb/>
<pb n="KR4e0201_WYG_339-16a"/>
也然豹奴宻而𦂳此散而拓或總大令書或亦是戯學<lb/>
之論不可必故仍附大令部而備載其說<lb/>
右摹法書之第九巻為江東始祖承相録尚書事中外<lb/>
大都督揚州刺史始興文獻公導字茂𢎞故光禄大夫<lb/>
即丘貞子覽之嫡孫撫軍長史嗣即丘子裁之子也始<lb/>
興之從兄使持節侍中都督六州諸軍事大將軍揚荆<lb/>
江三州牧武昌公敦字處仲即丘次子治書侍御史基<lb/>
之子也從弟平南將軍護南蠻校尉荆州刺史贈侍中<lb/>
<pb n="KR4e0201_WYG_339-16b"/>
驃騎將軍武陵康侯廙字世將即丘第四子尚書郎正<lb/>
之子也從弟平北將軍徐州刺史海陵恭侯邃其父未<lb/>
考始興諸子散騎常侍後將軍㑹稽内史贈衛將軍薈<lb/>
字敬文敬和之二子散騎常侍衛將軍尚書令贈侍中<lb/>
車騎將軍開府儀同三司東亭獻穆侯珣字元琳侍中<lb/>
長兼中書令珉字季琰正倫之子司徒左長史廞東亭<lb/>
二子侍中太保錄尚書事揚州刺史華容文昭公𢎞字<lb/>
休元侍中驍騎將軍太子詹事豫章文孝侯曇首豫寧<lb/>
<pb n="KR4e0201_WYG_339-17a"/>
之子侍中尚書令左光禄大夫開府儀同三司贈司空<lb/>
簡穆公僧䖍簡穆二子冠軍將軍廬陵王中軍長史贈<lb/>
太常懿公慈字伯寳金紫光禄大夫散騎常侍臨汝安<lb/>
侯志字次道子太子詹事度支尚書筠字元禮内世將<lb/>
五紙敬和四紙簡穆伯寳各三紙休元二紙自始興而<lb/>
下正傳凢七代右軍諸子自大令外今存者右將軍㑹<lb/>
稽内史凝之豫章太守操之黄門侍郎徽之豫章得二<lb/>
紙此外又有中軍將軍循及渙之等各一紙史稱右軍<lb/>
<pb n="KR4e0201_WYG_339-17b"/>
七子知名者五人𤣥之凝之操之徽之獻之而不及渙<lb/>
之黄長睿則謂渙之為右軍子又皆定其為真跡而云<lb/>
凝之得其韻操之得其體徽之得其勢渙之得其貌獻<lb/>
之得其源長睿博精不減倉曹此當有的據可補史傳<lb/>
之漏記我簡穆著評云自過江東右軍之前獨平南為<lb/>
最書傳右軍畫授明帝又云右軍謂洽弟書遂不減吾<lb/>
又云亡從祖珉筆力過於子敬子敬戯之吾弟如騎驘<lb/>
駸駸欲度驊騮前長睿服膺則在平南簡穆正書啟事<lb/>
<pb n="KR4e0201_WYG_339-18a"/>
而頗以劭廞三帖為贋豈所重在方雅而詘圎熟耶青<lb/>
鳳之裘片羽千金况為之後者焉敢以懸斷而去取之<lb/>
也<lb/>
右摹智永真草千文為法書之第十巻永則右軍將軍<lb/>
之裔孫也於陳永興寺披染正行章草俱入張懷瓘妙<lb/>
品永師嘗手書正草千字文八百本散江東諸寺此八<lb/>
百本中之一也伯施謂永師一字直五萬計當為十萬<lb/>
緡加以摽目各十五字又當為千五百緡矣此雖書家<lb/>
<pb n="KR4e0201_WYG_339-18b"/>
自相貴語亦足徵永師聲價後一紙閣帖誤收右軍部<lb/>
中今改正於此當永之在南其以書名於北者獨太子<lb/>
少保褒而永尚有從子曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰渙者亦以書稱於隋而<lb/>
位不顯余毎歎吾瑯琊入李唐後不唯簮組向稀而詞<lb/>
翰都謝始興之裔宰相尚餘四人書之可知者唯秘監<lb/>
紹宗而已豈淮水猶未涸而墨池一派先受壅耶竇臮<lb/>
書賦謂右丞維平章事縉亦瑯琊人恐誤維縉與所紀<lb/>
知敬知禮皆大原河東望<lb/>
<pb n="KR4e0201_WYG_339-19a"/>
　　摹蘇長公真蹟<lb/>
余於眉山蘇長公無能為役凢公生平長技十不獲一<lb/>
而獨賢刼以來所受風味習氣時時有相入者昨年始<lb/>
悉取諸名賢文辭稗官諧史小有闗於公者即筆之總<lb/>
得十二巻而家所藏公墨蹟石刻小楷藳行草聖之類<lb/>
為詩為文為巵語幾百畨兒輩欲分得之垂割而客有<lb/>
周<hi>闕</hi>　徐長孺章仲玉及吾從子駰素善公結法因令各<lb/>
響搨大小彚為七帙藏之山房其體之俶儻權竒出入<lb/>
<pb n="KR4e0201_WYG_339-19b"/>
變化所不暇析内煎茶聴琴四詠歸去來辭及䟦王晉<lb/>
卿山水歌祭黄幾道文謝送梅花詩與久上人帖則皆<lb/>
於真蹟搨出者以故幾若趙郎之見貌周昉併其情性<lb/>
得之不止王孫之隆凖而已也昔人之評公書者或目<lb/>
以墨豬或譏其畫字或病其跛偃或謂其多病筆又腕<lb/>
著筆卧故左秀而右枯要之舉不足以累公舍此則所<lb/>
謂吃井水地無不寳愛公遺翰稱賞不置口而余最心<lb/>
與者二評其一王履道云世之學公書者多矣劍㧞弩<lb/>
<pb n="KR4e0201_WYG_339-20a"/>
張驥奔猊抉則不能無至於尺牘狎書姿態横生不矜<lb/>
而妍不束而嚴不軼而豪蕭散容與霏霏如初秋之霖<lb/>
森疎掩抑熠熠如從月之星紆餘宛轉纚纚如縈繭之<lb/>
絲恐學者未易至也黄魯直云東坡道人少日學蘭亭<lb/>
故其書姿媚如李北海至酒酣放浪意㤀工拙字特瘦<lb/>
勁似栁誠懸中嵗喜學顔魯公楊風子其合處不減李<lb/>
北海至於筆圓而韻勝挾以文章妙天下忠義貫日月<lb/>
之氣本朝善書自當推公第一此二評者誠為知言然<lb/>
<pb n="KR4e0201_WYG_339-20b"/>
公故非當家政自以品勝耳品者人品也不爾請看呉<lb/>
通微王著或又曰否否李丞相鍾太傅生身刀筆中來<lb/>
閭井之儈魁耳不中與㑹稽呉興作奴而何以鼎峙萬<lb/>
古也余無以應退而志於尾<lb/>
　　徐髯仙手蹟<lb/>
余生平所得近代名跡如仲温希哲徵仲履吉輩至多<lb/>
獨於徐髯仙子仁頗愛之而不能多得以為恨乆栖靖<lb/>
室於一切毫翰付之烏有矣而新都汪仲嘉忽以此巻<lb/>
<pb n="KR4e0201_WYG_339-21a"/>
見示皆書青蓮居士作為蜀道難梁父吟天馬陽春二<lb/>
歌前有尊酒行凢五章書正草得二體正體乃有古𨽻<lb/>
筆似歐陽蘭臺草書半得章法而實步趣㑹稽其精雅<lb/>
妍媚使人嘖嘖生賞惜腕力少弱以登蘭臺堂則有餘<lb/>
叩㑹稽室或不足耳漫題其後付兒輩藏之以備一種<lb/>
　　題舍弟敬美書雜帖後<lb/>
吾家右軍分甘青李二札右丞輞川一疏能於蕭散中<lb/>
作清景俊語蘇長公種橘帖亦庻幾焉誦之不待畢覺<lb/>
<pb n="KR4e0201_WYG_339-21b"/>
仲長統蕭大圜田父矣仲氏敬美以黄庭小法書之時<lb/>
出入洛神覽之不待畢覺王著鮮于樞佐史矣右軍長<lb/>
公所云敬美澹圃已饒得之吾雖不獲西入闗尋輞川<lb/>
遺勝記與敬美以壬申九月望夕登包山窮靈盛之跡<lb/>
俯瞰太湖天水一色已而攀曲巖探幽谷出沒叢薄間<lb/>
栖鳥格磔土豹殷殷尋得竹逕而出月色逾瑩羣碧摩<lb/>
天黄雲繡壠此景似更絶第不能作此疏耳嗟乎是三<lb/>
君子者亡論其文辭一齒姓名三日猶芬甘不知後千<lb/>
<pb n="KR4e0201_WYG_339-22a"/>
百年人於吾二人何如也<lb/>
　　穆光𦙍書父文熈詩<lb/>
穆考功文熈寄余近作内有擬少陵秋興八首而其子<lb/>
光𦙍集右軍書書之者偶一僧相過拈以示之問其書<lb/>
似右軍否曰似似問秋興似少陵否曰不似不似余不<lb/>
覺失聲笑曰不似不似似亦不似不似與似總是不是<lb/>
男兒墮地自名自位勿作第二人勿落第二義僧亦笑<lb/>
曰此戯也而具少禪理即令少陵再和秋興右軍重書<lb/>
<pb n="KR4e0201_WYG_339-22b"/>
蘭亭其似耶不似耶因記其語<lb/>
　　穆光𦙍臨七姬帖<lb/>
穆生臨宋仲温七姬帖陶靖節杜少陵詩歌皆極精與<lb/>
真本對覈之幾不可辨雖然仲温倣鍾太傅史黄門不<lb/>
免婢作夫人矣今得無犯重儓笑乎近有充相公舍人<lb/>
子者相公不識也以問舍人子亦不識以問舍人子之<lb/>
舍人子乃識之曰此吾舍人子也吾不欲令兒曹臨寫<lb/>
恐原主不識也<lb/>
<pb n="KR4e0201_WYG_339-23a"/>
　　吳賢墨跡<lb/>
家馭提學出呉中諸名公墨跡凢十一幀内希哲書昌<lb/>
穀詩英英並秀如兩玉樹皎然風塵外物徵仲抵掌玉<lb/>
局蓮花乃似六郎矣伯虎脱盡平生後一札筆意大似<lb/>
周越而詩不稱第與夢晉俱不失狂奴態元馭學士命<lb/>
余題尾諸公翰墨尚易得獨昌榖零落幾於吉光片羽<lb/>
矣家馭善有之勿令人持去也<lb/>
　　楊南峰墓志<lb/>
<pb n="KR4e0201_WYG_339-23b"/>
文徴仲先生以古𨽻書楊君謙先生自草生志若可謂<lb/>
二絶者第君謙負古文聲毋論其辭枝而不脩即生平<lb/>
軒豁得意在𢎞治己酉挂冠而數語極為牢落最骩頓<lb/>
無狀在正徳庚辰再趣行在試樂府嘉靖丙申獻九廟<lb/>
頌及華陽求嗣儀而叙致津津不容口老誖一至此耶<lb/>
曷不於庚辰前親三尺土耶然則文先生此書之佳故<lb/>
不為此老幸也<lb/>
　　俞仲蔚墨蹟<lb/>
<pb n="KR4e0201_WYG_339-24a"/>
古詩十九首工與鍾王宣示蘭亭同品具耳目者皆知<lb/>
其為寳地面苦無蹊逕可尋仲蔚悉平生力竭蹷趣此<lb/>
二端縱不能於詞塲墨藪中執牛耳退亦不失尉佗矣<lb/>
秋日覽仲蔚書十九首其似耶稱耶所不論差勝讀俞<lb/>
氏集一巻<lb/>
　　王行父藏王稚欽詩蹟<lb/>
僕生平以不及遘夢澤先生為恨今日得見先生詞翰<lb/>
又得與先生之從子行父逰足矣當呼子墨泚楮尾時<lb/>
<pb n="KR4e0201_WYG_339-24b"/>
覺行父亦沾沾自喜不知先生在芙蓉城聞之以為何<lb/>
如耳<lb/>
　　王稚欽書五言律詩<lb/>
天下以才子歸稚欽先生謂若大紳子啟之傾寫不倦<lb/>
則誤矣搆結鍜琢極有工夫一句一字亦皆有色澤意<lb/>
態若項西楚闗漢夀不能得其九戰絶甬道淹七軍之<lb/>
妙而僅以叱婁煩馘顔良喑烏跳盪之粗目之為萬人<lb/>
敵也此巻皆五言律尤自長城書法故不必成就而翩<lb/>
<pb n="KR4e0201_WYG_339-25a"/>
翩自賞宛有徵仲中年以前筆先生信竒人哉<lb/>
　　朝鮮三咨<lb/>
余所得朝鮮國凢三咨合為一巻其一乃𢎞治八年咨<lb/>
遼東都指揮使司䕶送賀東宫千秋節者其二嘉靖四<lb/>
十一年咨禮部進賀萬夀儀者其三則萬厯十一年咨<lb/>
禮部進獻慈聖皇太后儀者前後相去九十年更三王<lb/>
而楷筆謹細若一紙若玉墨若淳漆硃色濃透而咨字<lb/>
行押似以牙刻刷而精為之潤色者其敬慎而能恒若<lb/>
<pb n="KR4e0201_WYG_339-25b"/>
此宜其享國之乆逺也貢物止各色細苧花席豹皮種<lb/>
馬葢洪永之際每貢有金銀器餙大約可千餘兩宣宗<lb/>
皇帝以非其土物戒使弗進以故其國人感佩職貢益<lb/>
勒比於甸服聖主薄來之仁與不貴異之誼豈不隃越<lb/>
前古萬萬哉因竊識之以見字小之與事大實相因而<lb/>
成也<lb/>
　<lb/>
　弇州續稿巻一百六十五<lb/>
</p>
<p>
</p>
  </div>
</body>
</text>
</TEI>
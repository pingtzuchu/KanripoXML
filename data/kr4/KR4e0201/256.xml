<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻八十二</head> <lb/>
    <p>
<pb n="KR4e0201_WYG_256-1a"/>
欽定四庫全書<lb/>
　弇州續稿巻八十二<lb/>
　　　　　　　　　　　　明　王世貞　撰<lb/>
文部<lb/>
　史傳<lb/>
　　東甌黔寧東平三王世家<lb/>
湯和字鼎臣濠人與上同里閈少孤卓越有竒志嘗從<lb/>
羣兒嬉輙勒習部伍見者異之及長身長七尺餘多力<lb/>
<pb n="KR4e0201_WYG_256-1b"/>
善射滁陽王之據濠也和從惡少年十餘人仗劒從之<lb/>
遂𨽻麾下每出跳盪必當鋒還則殿後自百夫長從取<lb/>
九灣再從攻定逺覆其師進千户而是時髙皇帝以王<lb/>
壻寄肺腑請于王與和共事遂從取洪山寨得其兵八<lb/>
百再進長萬夫復從下滁州為管軍總管復從取和州<lb/>
當是時諸将皆髙帝等夷莫肯為下而和長帝三嵗顧<lb/>
請執部曲禮上甚悦之元将陳額森来冦和敗却其衆<lb/>
從上渡江下采石定太平所部獲馬三百卒千人陳額<lb/>
<pb n="KR4e0201_WYG_256-2a"/>
森復来冦和擊其水軍流矢中左臂不為撓尋與中山<lb/>
寜河二王自東門出甲轉戰至城北大破之遂擒額森<lb/>
以獻别将下溧水從平建業復與中山王取鎮江進統<lb/>
軍大元帥守之畧定金壇覆窩荘戍轉同僉樞宻院事<lb/>
從取常州為其守帥與張士誠境接時和頗好飲有酒<lb/>
過嘗請事于上不獲允醉而有怨言謂其下曰吾鎮常<lb/>
州如據坐舍脊左顧則左右顧則右誰能難也有言于<lb/>
上者上隠之不發和亦大愧悔悉力拒士誠凡再破其<lb/>
<pb n="KR4e0201_WYG_256-2b"/>
軍獲戰艦及馬以百十計遂從中山王大破士誠于錫<lb/>
山僇其梟将獲甲首五百又逐其将莫元帥走之虜其<lb/>
妻還拜中書左丞與中山王分省而治復同開平王解<lb/>
長興圍大破士誠之偽丞相士信軍超拜平章政事討<lb/>
平江西巨盗姚大膽遂西取永新州僇其左丞周安等<lb/>
籍其士馬歸于京師出守常州尋㧞常州之戍于師從<lb/>
中山王討士誠進畧太湖降其舊館師轉戰湖州降守<lb/>
帥張右丞復降其吳江州将遂薄姑蘇圍之凡九閲月<lb/>
<pb n="KR4e0201_WYG_256-3a"/>
而下上召見㦸門論功賜帛九有副上即大位始建御<lb/>
史臺為左御史大夫立東宫為太子左諭徳時方國珍<lb/>
猶據溫台慶元三郡反覆未果下和以兵討而蹙之走<lb/>
海島進逼之悉得其衆以降遂移兵取福州時陳友定<lb/>
猶為元守建寜城險兵勁和以征南将軍率諸将攻下<lb/>
之虜友定以歸扈上幸汴梁遂同宋國公取懐慶澤潞<lb/>
晉絳諸郡尋從中山王拔河中渡河入潼關趨鳳翔越<lb/>
六盤山秦隴皆蕩平明年復從中山王大破元丞相庫<lb/>
<pb n="KR4e0201_WYG_256-3b"/>
庫特穆爾于定西遂定寜夏追敵於察罕諾爾擒其猛<lb/>
将虎陳凱從之九月大封賞功臣與衞公鄧愈俱為御<lb/>
史大夫而和居左且年位久在其上以功不如僅封中<lb/>
山侯為開國輔運推誠宣力武臣榮禄大夫柱國嵗禄<lb/>
千五百石始露其守常州時語和惟頓首謝過而已明<lb/>
年為征西将軍與副将軍廖永忠等以舟師自夷陵入<lb/>
峽攻夏夏發兵扼險不得進永忠趣之復不决而征北<lb/>
副将軍潁川侯友徳自秦隴深入取漢中永忠乃决計<lb/>
<pb n="KR4e0201_WYG_256-4a"/>
先入破其扼險之師長驅抵重慶和始繼之夏主明昇<lb/>
以重慶降而友徳亦定成都蜀平天子推功友徳永忠<lb/>
受上賞責數和逗撓而姑予之彩帛八和復頓首謝罪<lb/>
又明年和以偏将軍從中山王北討分道擊賊戰于斷<lb/>
頭山敗績失徹侯一人久之進濠州為中都鳳陽府命<lb/>
和與太師李善長于其地建宫闕分置曹署以久勞于<lb/>
外數賜璽書慰勞尋甓通州之外郭徙鎮彰徳甓其城<lb/>
上以和用兵數失利不任将而堅忍多智數又能與太<lb/>
<pb n="KR4e0201_WYG_256-4b"/>
師善長抗故時委以綜理之任輙效且念其為里閈長<lb/>
者竟封為特進光禄大夫左柱國信國公議軍國重事<lb/>
嵗食禄三千石與誥劵與曹國公李文忠練卒于中都<lb/>
西廵至河州繕完其城郭營舎明年從中山王北伐覆<lb/>
灰山營獲其平章拉哩噶爾樞宻副使嘉勒通又明年巡四<lb/>
川永寜之墉濠訓練其士馬久之五開山獠亂和以兵<lb/>
討之夷其穴鹵斬四萬餘時中山岐陽二王皆已物故<lb/>
上念天下承平無事不欲諸大将數典兵而和識其意<lb/>
<pb n="KR4e0201_WYG_256-5a"/>
從容為上言臣老矣不敢稱晝繡願得歸故鄉為容棺<lb/>
之墟以待骸骨上大悦立賜寳鈔伍萬錠治第于中都<lb/>
尋悉為諸功臣魏鄂曹宋潁凉諸國公徹侯治第皆極<lb/>
宏壯既而謂和日本蕞爾夷而數為侵盗我不欲與之<lb/>
争固我封戍而已卿雖老强為朕一行于是使和行視<lb/>
山東登莱淮揚吳越閩嶺濵海要害築城凡數十民取<lb/>
一丁為兵戍之和竣事而新第成和率妻子陛辭賚黄<lb/>
金三百兩白金二千兩鈔三千錠綵幣四十有副又賚<lb/>
<pb n="KR4e0201_WYG_256-5b"/>
其夫人黄金二百兩白金一千兩鈔五百錠綵幣三十<lb/>
有副夫婦皆賜璽書褒諭其又明年魏曹等六公還鄉<lb/>
賜皆如信公而夫人不與焉自是和與諸公侯嵗一朝<lb/>
京師朝必有宴賞及道里費而諸公侯猶不時遣鎮各<lb/>
邊及将兵討伐獨和以老不在行而上愈愛之且安之<lb/>
其後入朝忽病中風不能言上聞即日幸其第撫視惋<lb/>
歎良乆遣還里疾小間上使其子前軍都督僉事鼎迎<lb/>
至都俾以安車入内殿與酣宴而出賚金帛御膳法酒<lb/>
<pb n="KR4e0201_WYG_256-6a"/>
相屬最後復大朝疾寖劇不能興上復令以安車入内<lb/>
手摩撫其體與叙里閈舊及艱難勞勩和不能對稽首<lb/>
而已上為之雪涕出藏鏹付有司為營葬地明年卒年<lb/>
七十追封東甌王謚襄武和有五子長即鼎前卒追封<lb/>
信世子餘三子亦前卒而少子醴積伐至同知左軍都<lb/>
督府征五開道卒于軍有孫十一人而弗及嗣六世孫<lb/>
紹宗孝宗朝録功臣後為南京錦衣衞指揮使嘉靖中<lb/>
繼絶世封靈璧侯凡三嵗而卒佑賢嗣卒子世隆嗣領<lb/>
<pb n="KR4e0201_WYG_256-6b"/>
漕事者十餘年以勞加少保太子太保<lb/>
弇州外史曰以湯信公之戰伐其績何寥寥也一逗撓<lb/>
一不利毗陵酒語至煩廷訓而其後乃爵上公贈真王<lb/>
便蕃之錫諸勛舊不敢望焉豈亦以綰寂布衣之契故<lb/>
重耶顯融令終美哉乞骸一語基之矣夫以絳侯勃之<lb/>
定䇿有社稷勲而煩人主詔乃怏怏之國彼其君臣俱<lb/>
失之也詩云既明且哲以保其身斯信公謂矣外史又<lb/>
曰余嘗按行登莱海上及宦游吳越間其父老歴歴指<lb/>
<pb n="KR4e0201_WYG_256-7a"/>
烽戍云湯信公功不劘滅哉微信公吾其鯨鯢食矣<lb/>
嗟乎髙皇帝之善器使也<lb/>
沐英者鳳陽之定逺人父早亡育于母母復亡上<lb/>
起兵收而子之既長溫爽有姿㮣機穎過人初與李<lb/>
岐陽等俱冐國姓賜名文英差次皇從子文正<lb/>
數從上征伐入侍帷幄晝夜勤勵目無迕視上心器<lb/>
之十八用為帳前都尉從守鎮江居四嵗擢廣武衞<lb/>
親軍指揮使軍政脩飭加授昭勇大将軍以所部從<lb/>
<pb n="KR4e0201_WYG_256-7b"/>
下福建擒平章陳友定有功歸其姓沐而單名之<lb/>
曰英出鎮撫建寧三郡亡何擢鎮國将軍僉大都督<lb/>
府事明年進榮禄大夫同知大都督府事時都督<lb/>
不為階官而英特受上心膂托佐李岐陽為政益精<lb/>
明中宫尤愛重英恒語上曰此兒吾子孫屏翰也<lb/>
久之命乗傳繇陜西巡行諸路布上恩惠事有不便<lb/>
者輒更置而後聞且使練諸部兵以待明年遂副<lb/>
寧河王征西畨西渡黄河略烏思藏耀兵至于崑崙<lb/>
<pb n="KR4e0201_WYG_256-8a"/>
轉戰數千里俘虜士卒以萬計馬駝牛羊十倍之師還<lb/>
而寜河王道卒英代将其衆還京師封西平侯進號開<lb/>
國輔運推誠宣力武臣勲柱國食禄二千五百石賜鐡<lb/>
劵又明年拜征西将軍窮追西番降元萬户且實勒戬<lb/>
樞宻副使舒多爾濟道温都爾卒二萬餘雜畜二十餘<lb/>
萬平朶甘鼐爾七站地數千里復率所部蕩和林轉畧<lb/>
額齊訥渡黄河登賀蘭擒伏聽者得穹廬所止渉流沙<lb/>
分兵四翼薄其營自率精騎衝中堅大破之獲大帥國<lb/>
<pb n="KR4e0201_WYG_256-8b"/>
公托和齊知院藹足覆其全部明年以所部從大将軍<lb/>
出古北口襲公主山寨掩四部卒渡臚朐河獲知院李<lb/>
宣亡何以征南右副将軍同潁川侯傅友徳永昌侯藍<lb/>
玉下雲南繇辰沅出羅鬼遂躪普安至白石江梁王巴<lb/>
咱爾斡爾宻遣其司徒達爾瑪選甲十萬来拒潁川侯<lb/>
欲濟師英以諸軍嚴陣若渡者而竒兵潛從上游遶出<lb/>
敵後敵陣動大軍乗而擊之勁戰自旦至晡蹀血震蕩<lb/>
英與潁川永昌二侯多縱鐡騎横貫而蹙之生縛達爾<lb/>
<pb n="KR4e0201_WYG_256-9a"/>
瑪敵大潰僵屍百里相屬直抵雲南悉収其金寳子女<lb/>
分狥諸郡皆下獨大理猶為元守英與永昌侯攻之其<lb/>
帥段世據龍尾關為固英分一軍夜從間道登㸃蒼山<lb/>
襲其背質明英麾騎亂流至關壯士被羽先登關破伏<lb/>
兵從後夾擊擒段世拔大理移兵取車里平緬不浹月<lb/>
雲南郡邑悉平分省列衞戍簡置守令勸課農桑復與<lb/>
潁川侯分道平東川烏蠻㓂而夷兵叛者合圍雲南守<lb/>
帥馮誠等告急英簡萬騎馳救之賊夜遁乗勝急擊遂<lb/>
<pb n="KR4e0201_WYG_256-9b"/>
悉復曲靖永昌之失守者詔英留鎮雲南而召潁川永<lb/>
昌二侯還潁川侯進封公英自如英鎮之三嵗而破平<lb/>
摩沙勒斬首千餘級亡何麓川宣慰思倫發聚其衆来<lb/>
寇號三十萬英選卒三萬拒之甫對壘使都督馮誠以<lb/>
輕騎三百壓而挑之賊以萬衆乗二十象来戰誠一戰<lb/>
殺數百人獲一象而返英喜曰賊不足平也明日賊悉<lb/>
衆擁百象来鬬象皆被甲負戰樓四周若欄楯挾大竹<lb/>
為筒于兩傍筒置短鎗十餘以慓我英分卒為三隊命<lb/>
<pb n="KR4e0201_WYG_256-10a"/>
都督誠為前鋒都督寗正将左都指揮湯昭将右各以<lb/>
火炮神機槍弩奮前擊賊矢石齊發呼聲震天地象皆<lb/>
却走英督大軍乗之賊遂大潰斬首三萬餘級俘萬人<lb/>
生獲四十七象餘皆被矢如刺蝟以死賊帥刁斯郎等<lb/>
皆伏殪象背羣蠻震讋稽顙奉貢不敢復為梗明年復<lb/>
平東川破走叛首阿資入朝錫宴于奉天殿賚黄金二<lb/>
百兩白金五千兩綵幣百襲鈔五千錠陛辭上撫之曰<lb/>
使我髙枕而無南顧憂者爾也英歸鎮復大破阿資衆<lb/>
<pb n="KR4e0201_WYG_256-10b"/>
走之使使以兵威折脅八百國并諸畨有重譯貢者時<lb/>
懿文皇太子薨英故嘗侍東宫有恩誼聞之哭嘔血一<lb/>
日方坐堂皇理事忽中風卒訃聞上慟哭輟朝命以喪<lb/>
歸賜𦵏都門外追封黔寜王謚昭靖葢異數也有五子<lb/>
其一子早卒而三子逓鎮雲南而少子昕尚太宗公主<lb/>
為駙馬都尉屢掌南京都督府以夀考終恵㐮侯春者<lb/>
英長子也年少有才武嗣英侯繼鎮雲南嘗破擒叛人<lb/>
阿咱爾卒年二十六無子弟晟嗣晟字景茂少凝重端慤<lb/>
<pb n="KR4e0201_WYG_256-11a"/>
寡言笑慍喜不形于色而質頴敏讀書强記髙皇帝甚<lb/>
重之甫冠即授後軍都督僉事亡何進左都督以勤慎<lb/>
稱既嗣侯即代為雲南大帥時岷王之國雲南嘗與晟<lb/>
交惡上貽書王謂晟少孤不練事毋深責之吾當别飭<lb/>
晟然卒以王他故徙國楚獨晟自如建文帝之自焚也<lb/>
文皇帝意其由地道以出或言匿晟所者使使詗察無<lb/>
狀乃獲免麓川之宣慰使不能制其下諸蠻逐之而擅<lb/>
其地晟以大兵討平之分其地為孟養木邦孟宻三府<lb/>
<pb n="KR4e0201_WYG_256-11b"/>
鎮沅威逺二州平涯潞江清甸大侯者樂五長官司而<lb/>
嵗徵其貢賦又于潞江之西置騰衝千戸所以控之夷<lb/>
遂帖息八百國之長使其獷帥以蠻衆来犯晟發兵使<lb/>
别将令逆擊之而自犄其後至䝉自蠻退走追之獲其<lb/>
帥賜璽書侑以金幣文皇帝之四年安南之逆臣黎胡<lb/>
<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>弑其君而戕我使者天子討之晟為征夷左副将軍<lb/>
率雲南諸衞所土漢兵由䝉自徑野蒲斬木通道以入<lb/>
前鋒奪猛烈棚華關隘賊散走造舟以濟師分遣所部<lb/>
<pb n="KR4e0201_WYG_256-12a"/>
據澳沕寺沙舁舟夜出洮水歩騎夾之遂渡富良江與<lb/>
征夷将軍新城侯輔兵合破多邦城柵繼擣其東西二<lb/>
都及盤灘困収櫓江仙侣等賊悉蕩平之胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>及其父<lb/>
偽上皇季㹈狼狽棄其衆獨携家屬及左右心腹逺遁<lb/>
晟等窮追至日南州竒羅海口擒獲無遺得郡四十八<lb/>
縣百八十六凱從入朝論功賜號顯忠輔運推誠宣力<lb/>
武臣階特進榮禄大夫勲右柱國封黔國公嵗禄三千<lb/>
石子孫世世勿絶賜誥劵玉帶金幣寳鈔既大宴上御<lb/>
<pb n="KR4e0201_WYG_256-12b"/>
製詩褒美之再宴于便殿還鎮雲南無何胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>之餘孽<lb/>
偽上皇簡定作亂命晟兼征夷将軍討之不利于是英<lb/>
國公輔以征虜副将軍率兵合而破之獲定等檻送京<lb/>
師伏誅召英國還偽王陳季獷等尚未平晟連戰不能<lb/>
下輔復捕季獷等送京師晟亦受賞白金三十斤寳鏹<lb/>
三萬錠綵幣三十有副尋撫富州叛酋降之仁宗即大<lb/>
位召還宴勞賜金幣加太傅還鎮自是宣英二帝嗣位<lb/>
賞亦如之麓川思任發反侵畧騰衝南甸詔諭之降不<lb/>
<pb n="KR4e0201_WYG_256-13a"/>
從晟使都督方政等為前鋒而大軍繼其後破平景罕<lb/>
等寨斬首三千餘級獲象二十餘政恃勇以輕騎前搏<lb/>
賊敗績死晟退師至金齒詔還鎮内慚懼得疾至楚雄<lb/>
而卒或云懼伏毒也詔官為治𦵏賜祭追封定逺王謚<lb/>
忠敬晟應變非所長其戰數不利而天子以絶逺且世<lb/>
将藉而隠焉滇人攝服晟父子威信莊事之無異人主<lb/>
每片帋下土酋所具威儀出郭迎迓盟而後啟之曰此<lb/>
令㫖也嵗時奉獻不絶晟父子前後置圃墅田業三百<lb/>
<pb n="KR4e0201_WYG_256-13b"/>
六十區日食其一可以周嵗珍寳金貝充牣庫藏㡬敵<lb/>
天府後庭曵羅綺者恒數百人役使閹奴亦可數十百<lb/>
而善事中貴多通遺執政不絶亦能檢制其下晟有子<lb/>
斌斌尚幼嗣公不能将其軍于是晟弟昂以都督同知<lb/>
佩印代鎮復討麓川不利定西伯蒋貴等兵與合始平<lb/>
之昻得遷為左都督賜金幣加等卒贈定邊伯謚武襄<lb/>
斌嗣公之十一年薨贈太傅謚榮康子琮幼不克嗣于<lb/>
是從兄璘以才舉為右都督代鎮卒弟瓉為都督同知<lb/>
<pb n="KR4e0201_WYG_256-14a"/>
復代鎮前後凡十五年而琮始嗣公又明年始佩征南<lb/>
将軍印為鎮守嘗捕獲叛酋尋甸守安倘廣西守昻前<lb/>
後平馬隆麗江劒川順寜羅雄等蠻臨安之昌明缺箐<lb/>
赤石崕羅羅大發兵討獲賊帥師五等累賜敕褒奨加<lb/>
太子太傅嗣公凡三十二年而卒無子以都督同知瓉<lb/>
之孫都指揮誠之子崑嗣朝議以崑為西平侯之裔孫<lb/>
當從侯爵而守臣争之謂南人知黔國公不知有西平<lb/>
侯也侯之恐為所輕崑十四嵗而拜公爵尋以征南将<lb/>
<pb n="KR4e0201_WYG_256-14b"/>
軍鎮守發兵平龜山竹箐蠻諭定孟養孟宻之争寨者<lb/>
又合川貴二鎮兵平米魯亂再擒師宗州賊張長受南<lb/>
安亂酋那代三賜璽書褒諭再益嵗禄百石加太子太<lb/>
傅嗣公二十四年卒贈太師謚莊襄子紹勲嗣公十六<lb/>
年而卒子朝輔嗣十一年而薨父子皆加太子太傅贈<lb/>
太傅二子融鞏皆甫襲而殤朝輔之弟朝弼當嗣虐其<lb/>
嫂且錮之不使還南京于是上疏相訐久之始得襲佩<lb/>
印鎮守其淫惡益甚且屢拒王命詔削其爵以子昌祚<lb/>
<pb n="KR4e0201_WYG_256-15a"/>
嗣且代鎮而朝弼復欲殺其子逮至京錮于南京之故<lb/>
第以幽死<lb/>
弇州外史曰人言黔寜王為髙帝外婦子非也帝長于<lb/>
英十五年當英之生帝方窶孤安從取外遇哉英以慎<lb/>
靜饒兵畧為天子篳路籃縷以開滇土晟武則不競<lb/>
而徳繼之世保赤社為明藩屏夫豈一朝一夕之所<lb/>
致哉朝弼錮死昌祚嗣興法與恩不相蔽明徳衷且<lb/>
逺矣<lb/>
<pb n="KR4e0201_WYG_256-15b"/>
朱能字士𢎞鳳陽之懷逺人父亮從髙皇帝起兵積戰<lb/>
功至燕山中䕶衞副千户早卒能生而魁竒怪偉勇力<lb/>
異恒輩既代父官為燕王所愛重嘗從王北伐取元太<lb/>
尉多爾濟布哈覆其軍建文初王以强大見猜天子使三<lb/>
司諸大吏謀逮之勢且迫王猶隠其事能與張玉丘福<lb/>
直入倡言曰大王髙皇帝親嫡子最長而賢武朝廷不<lb/>
察乃以吳濞見擬今諸宄謀定矣即無論大王我曹亦<lb/>
安能坐待葅醢也王乃决而與能及張玉丘福謀因三<lb/>
<pb n="KR4e0201_WYG_256-16a"/>
司入謝宴伏兵執之遂分率虎騎八百奪九門綏撫城<lb/>
中外三日大定從王攻薊州先登拔其城虜其将都指<lb/>
揮馬宣等乗勝取遵化永平宻雲諸邑東畧地抵灤河<lb/>
還從擊雄縣復先登入東門破長興侯耿炳文之前鋒<lb/>
九千人追之至月漾橋虜其副帥都督楊松潘忠等遂<lb/>
追殱餘衆于鄭州乗勝長驅至真定與長興侯之大軍<lb/>
遇能挺丈八矛圍二拱餘從敢死士二十餘騎突入其<lb/>
陣瞋目大呼所嚮皆辟易王麾衆乗之遂破其陣斬獲<lb/>
<pb n="KR4e0201_WYG_256-16b"/>
數萬追奔至滹沱河敵餘衆尚數萬人能復大呼馳而<lb/>
躪之遂潰生俘三千餘盡死王大悦賜書褒奨尋從援<lb/>
永平解其圍追敗江隂侯吳髙之卒二十餘萬復從定<lb/>
大寜僇其扞命者挾壯士還而曹國公李景隆以五十<lb/>
萬衆攻北平晝夜不息能從王入援遇于鄭村壩力戰<lb/>
大敗之進攻其營又敗之急擊景隆兵之營九門者城<lb/>
中亦出兵夾擊敵遂潰去所遺軍資甲仗以巨萬計從<lb/>
畧定廣昌蔚州大同敗其師而景隆悉鳩其亡散并未<lb/>
<pb n="KR4e0201_WYG_256-17a"/>
傅者號百萬来攻王親拒之以能為前鋒晨發而馳午<lb/>
至白溝河摧其都指揮平安軍及申復大敗其軍明日<lb/>
以左哨當敵前鋒復大敗之盡拔其寨柵窮追至濟南<lb/>
復大敗之得其降卒萬人聞于王悉縱使歸復從下滄<lb/>
州先登由東門入鹵首六萬獲其總帥徐凱進攻東昌<lb/>
與盛庸兵鏖勝負畧相當王以數千騎突出敵後敵知<lb/>
其為王騎也悉衆圍之短兵接㡬不能出能奮力翼王<lb/>
潰圍而出我大軍遂進戰夾河能以竒兵為軍鋒冠遂<lb/>
<pb n="KR4e0201_WYG_256-17b"/>
大敗盛庸兵又敗平安兵于藁城追奔至真定戰東門<lb/>
斬首萬餘乗勝畧彰徳及定州掩水西寨已而敗敵将<lb/>
李文于徳州遂克東河進克東平搗汶上諸寨設伏敗<lb/>
平安之衆十萬餘轉戰至小河王兵不利與諸将議咸<lb/>
氣讋請班師能獨進曰漢髙帝與項王百戰百不利而<lb/>
竟奪項王之天下今僅一不利耳而遽旋斾者何也且<lb/>
斾一旋可復至此耶王乃奮曰從余馬首而南言北者<lb/>
斬遂縱兵深入至靈璧敵悉衆来戰能與丘福復先登<lb/>
<pb n="KR4e0201_WYG_256-18a"/>
䧟陣大破之虜平安及陳暉馬溥徐真等三十餘将僵<lb/>
屍蔽原野降者數十萬人獲馬二萬匹進克泗州渡淮<lb/>
敗盛庸兵遂取揚州渡江斬金川門闕而入遂定京師<lb/>
王即大位而能已前積功遷至都督僉事矣第封能為<lb/>
第二人遂授奉天靖難推誠宣力武臣特進榮禄大夫<lb/>
右柱國封成國公為左軍都督府左都督嵗禄二千五<lb/>
百石賜誥命鐡劵貂蟬冠朝服玉帶兼金綵幣寳鈔皆<lb/>
與淇國公丘福同而幣殺其二又明年立皇太子能遂<lb/>
<pb n="KR4e0201_WYG_256-18b"/>
為其太傅再加嵗禄一千石又明年而安南黎氏弑其<lb/>
主且拒皇命詔拜能征夷将軍統左右副将軍左右参<lb/>
将及神機横海驃騎游擊五将軍兵八十餘萬往討之<lb/>
上親禡旗于龍江宴餞能等既抵廣西而能病癘以兵<lb/>
屬副将軍新城侯輔而卒上時已覩星象而怪之謂侍<lb/>
臣曰西師其有憂乎朱能智足辦也意者北人不習暑<lb/>
耳俄而訃聞上震悼輟朝五日諸公侯宿将入慰上為<lb/>
洒泣曰輔吾成大業者能也且其心行當逺到胡以止<lb/>
<pb n="KR4e0201_WYG_256-19a"/>
此言已益酸楚左右皆泣莫能仰視親為文祭之辭甚<lb/>
哀官為治葬追封東平王謚武烈能卒時年僅三十有<lb/>
七又四年而有淇國公福臚朐河之敗淇國公福者丘<lb/>
氏亦鳳陽人髙帝時積戰功為燕王䕶衞百户有膂力<lb/>
戇朴勇鷙不甚曉文義而善撫士卒得其心燕師之初<lb/>
起與千户朱能俱為王所慿倚其摹畫志計不能如張<lb/>
玉而敢力戰深入過之每勝敵諸将争前效鹵獲而福<lb/>
後王每歎曰丘将軍功我自知之京師平福已累擢至<lb/>
<pb n="KR4e0201_WYG_256-19b"/>
中軍都督僉事矣大封賞功臣第福為首賜號奉天靖<lb/>
難推誠宣力武臣階特進榮禄大夫勲為右柱國爵為<lb/>
淇國公職為中軍左都督嵗禄二千五百石當是時曹<lb/>
國公李景隆以降臣位福上福意弗悦也景隆尋坐嫌<lb/>
長繫福益快而是時世子當立為東宫漢王髙煦數将<lb/>
兵從上征伐有功以為類我而最被寵者獨趙王髙燧<lb/>
意未决福武人與髙煦善而欲立之中貴人黄儼江保<lb/>
與駙馬都尉李譲等窺上指隂主髙燧世子憂之甚賴<lb/>
<pb n="KR4e0201_WYG_256-20a"/>
仁孝皇后内主而上念世嫡皇孫材謀之學士解縉始<lb/>
得立而福首為太子太師明年加嵗禄一千石時北敵<lb/>
布尼雅錫哩殺我使臣給事中郭驥上大怒發精騎十萬<lb/>
拜福征北大将軍率左右副将軍武城侯王聰同安侯<lb/>
和真参将靖安侯王忠安平侯李逺等討之福先驅至<lb/>
大漠遇敵前鋒以輕騎千餘摧敗之遂前進武城安平<lb/>
二侯諌曰敵非真敗也伏以誘我且後兵尚未集如何<lb/>
福怒而按劒曰豎子沮衆耶唯余馬首違者斬前薄臚<lb/>
<pb n="KR4e0201_WYG_256-20b"/>
胊河敵騎益衆福顧勢不敵乃使同安侯前為質同安<lb/>
侯者故胡騎帥也既行而福率帳下士從後将襲敵敵<lb/>
覺遂張左右翼而圍福等皆殺之因急擊其後軍亡脱<lb/>
者所失亡數萬上聞之大怒以福愎諌失䇿籍其家發<lb/>
海南而傾天下兵北伐凡三駕而卒莫能克敵後每言<lb/>
及福輙切齒至洪熙改元福當從死事例牽復而以善<lb/>
髙煦故郄不復録其子孫遂為海南人福長于能二十<lb/>
六嵗死時年六十七能卒之明年而子勇嗣上憐能之<lb/>
<pb n="KR4e0201_WYG_256-21a"/>
為靖難首功夭且死事幸及其壯而将之勇長身頳面<lb/>
虬鬚㦸張見者皆目屬而中實恇怯亡他技顧頗折節<lb/>
禮士大夫以是負儒将聲歴掌都督府上北征使佐仁<lb/>
宗監國頗見禮重久之始從北征将右掖兵宣徳初從<lb/>
平漢庶人復從征沙漠所部頗有斬獲第功加太子太<lb/>
保時上以太師英國公張輔位望尊重不欲使掌六師<lb/>
而命勇代之勇亦初自强振刷有生彩其後則漸怠且<lb/>
不免有所朘削望實俱損而以善事中貴人故得久其<lb/>
<pb n="KR4e0201_WYG_256-21b"/>
位握兵符者凡二十餘年嘗與諸将軍分道出擊朶顔<lb/>
諸衞勇由喜峰口襲敗之富裕川又追及于熱水鹵其<lb/>
人畜數百千而還言者猶謂非計得不償失而中貴人<lb/>
王振隠之進太保敵額森大舉犯宣府上親討之以勇<lb/>
為大帥時中貴人振擅權上春秋幼冲進止悉委焉每<lb/>
呼勇受事長跪惴惴惟謹六師駐土木而敵来轉逼詔<lb/>
勇與西寜侯宋瑛駙馬都尉井源等騎卒四萬逆擊之<lb/>
俱敗死車駕遂䝉塵時兵部尚書于謙等参論勇罪奪<lb/>
<pb n="KR4e0201_WYG_256-22a"/>
其封久之始予子儀嗣嵗禄僅千石至上由南城返正<lb/>
曲赦諸失事者王振復官賜祠而賜勇祭如例以衣冠<lb/>
葬復追封平隂王謚武愍儀字廷垣器宇凝重英宗既<lb/>
返正見而器之謂曰平隂王有子矣自是有所任使皆<lb/>
稱久之命提督南京守備掌中軍都督府者凡三十四<lb/>
年加太子太傅以老成静謐稱卒年七十贈特進右柱<lb/>
國太師謚莊襄子輔嗣嘗屢掌都督府加太子太傅守<lb/>
備南京召還以平北将軍率師扞敵敵退還京師卒贈<lb/>
<pb n="KR4e0201_WYG_256-22b"/>
太傅謚恭僖子騏嗣使承天卒于道無子介弟鳳嗣提<lb/>
督南京守備兼掌中軍都督府以疾卒子希忠甫二十<lb/>
一而嗣公美姿容善舉止沉静不苟為世宗所器重數<lb/>
更委任掌右軍都督府再掌後軍提督十二團營及五<lb/>
軍營兵馬一為都䕶将軍屢充皇天后土及皇后貴妃<lb/>
皇太子親王冊禮使入直無逸殿應制撰草再加經筵<lb/>
及監脩國史代郊天者三十有九方澤者二十有九其<lb/>
官自太子太傅以至太傅再加兼太子太師最後進太<lb/>
<pb n="KR4e0201_WYG_256-23a"/>
師其録䕃子弟為錦衣指揮千戸三人其加禄奉至七<lb/>
百餘石賜肩輿入内府乗馬玉帶蟒繡麟袍其賚予金<lb/>
幣雜綵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翿寳器甲仗之類不可勝紀卒年五十八追<lb/>
封定㐮王謚恭靖其弟希孝以兄䕃得官積官亦至太<lb/>
保兼太子太傅卒贈太傅謚忠僖其嗣希忠公者時泰<lb/>
不半嵗而卒子應禎嗣後以例奪王<lb/>
弇州外史曰靖難之初起稱首功者獨淇公福成公能<lb/>
而已然天子親為大将每戰必在行而二公者雖計畫<lb/>
<pb n="KR4e0201_WYG_256-23b"/>
血戰之績多然曷能一仗旄節出號行罰哉受脤南北<lb/>
為大将帥能薨于師天寵蒞被福敗而殞坐違節制寜<lb/>
唯弗旌罰乃及嗣平隂失律乗輿震躓寵以真王毋廢<lb/>
世祀覆敗同軌賞罰殊執嗟乎君猶天也天之未定誰<lb/>
能議之曷不曰何以章軌後世<lb/>
　<lb/>
　<lb/>
　弇州續稿巻八十二<lb/>
</p>
<p>
</p>
  </div>
</body>
</text>
</TEI>
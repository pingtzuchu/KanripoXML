<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三十</head> <lb/>
    <p>
<pb n="KR4e0201_WYG_130-1a"/>
欽定四庫全書<lb/>
　弇州四部稿巻一百三十<lb/>
　　　　　　　　　　　明　王世貞　撰<lb/>
文部<lb/>
　墨蹟䟦上三十八首<lb/>
　　鍾太傅薦季直表<lb/>
魏太傅鍾成侯元常書世不多見見者唯淳化閣數帖<lb/>
及戎路力命二表而已宣示乃右軍臨筆長風白騎識<lb/>
<pb n="KR4e0201_WYG_130-1b"/>
者有疑戎路力命紛紛若訟獨此薦季直表最後出由<lb/>
分湖陸歸蕩口華復為之刻石以傳自華氏之刻行而<lb/>
天下之學鍾書者不復知有淳化閣帖矣此表小法楷<lb/>
法十各得五覺㸃畫之間真有異趣所謂幽深無際古<lb/>
雅有餘昔人故不欺我也華氏蔵為大戎脅取夤緣佐<lb/>
未提權相復見法籍入天府尋用代禄轉落緹帥家緹<lb/>
帥沒余乃偶得之賈人手亦云幸矣好事者意此神品<lb/>
無上法書不應歴唐宋間寥寥乃爾又歴千五百年而<lb/>
<pb n="KR4e0201_WYG_130-2a"/>
完好若未觸手甚或以纎媚疑之第此正純綿裹鐵書<lb/>
家三昧也庸詎知非其時卧江左深山中不得排金門<lb/>
入紫闥而亦用此故不墮兵燹耶藉令李懐琳宋儋白<lb/>
首臨池辦此結體否咀賞之餘因敬題於後<lb/>
　　又<lb/>
鍾太傅薦季直表向者草草題數語而未盡春日閒居<lb/>
數展閱之愈見其妙李太僕貞伯眼底無千古為文待<lb/>
詔言雖積筆成冡不能得其一波拂也待詔又辨闗内<lb/>
<pb n="KR4e0201_WYG_130-2b"/>
焦季直為闗内侯季直今表内侯字甚明盖裝潢之際<lb/>
少加墨潤故耳此書即令懐琳輩作贋必當倣宣示墓<lb/>
田不解别創此結法也以淳化帖中蕭子雲列子一段<lb/>
較之中間尚可容數人何況懐琳輩哉其辭極典實是<lb/>
東京語於繇他文筆更勝第表尾稱黄初二年司徒東<lb/>
武亭侯攷陳夀志繇本傳為魏相國封東武亭侯坐法<lb/>
以侯免文帝即王位為大理即帝位為廷尉進封崇髙<lb/>
鄉侯遷太尉而不言作司徒若少牴牾然法書録有袁<lb/>
<pb n="KR4e0201_WYG_130-3a"/>
昻評鍾司徒書字十二種意意外殊妙實亦多竒勑㫖<lb/>
既具如評復謂繇書意氣宻麗若飛鴻戯海舞鶴遊天<lb/>
則繇固嘗為司徒傳遺之耳愚又考華歆賈翊傳歆以<lb/>
魏相國改司徒禪代之際忤㫖不益封辭疾不允至四<lb/>
年而太尉翊卒繇代之按廷尉於九列為第五不應超<lb/>
拜上台豈歆托疾得請而繇自廷尉領司徒後進太尉<lb/>
而歆復代之耶其崇髙鄉二年始定封東武之稱斯為<lb/>
當矣黄長睿趙明誠往往以碑帖證史傳之譌余竊願<lb/>
<pb n="KR4e0201_WYG_130-3b"/>
學焉若上米芾印則宋人之蛇足也芾恒云生平不見<lb/>
漢魏書故寳晉齋斷以晉始<lb/>
　　右軍三帖䟦<lb/>
余前得先右軍大熱此月二帖於崑山顧氏乃黄琳美<lb/>
之家物轉入陸太宰全卿顧氏其外孫也大熱帖更世<lb/>
乆紙墨已盡掲而猶有揾入膚理者細玩之極純雅可<lb/>
愛當是真蹟此月帖筆勢圜逸而閒有襄陽意疑為米<lb/>
南宫臨本後得淡悶干嘔帖於慧山談氏印識題䟦甚<lb/>
<pb n="KR4e0201_WYG_130-4a"/>
衆結法精美有度而發筆微怯據鑒定以為唐人臨本<lb/>
也真蹟縱潦倒如裴叔則病劇回眸猶足掩映數人臨<lb/>
帖從真蹟上飜出優孟抵掌尚近於王孫隆凖薛紹彭<lb/>
云古囊織縹可復得白玉為躞黄金題況為之後者乎<lb/>
珍重珍重<lb/>
　　題唐虞永興汝南公主墓銘藁真蹟後<lb/>
昔人於永興率更書俱登品神妙間而往往左袒永興<lb/>
余初不伏之以虞之肉似未勝歐骨盖謂正書也晩得<lb/>
<pb n="KR4e0201_WYG_130-4b"/>
永興汝南公主誌銘草一閱見其蕭散虚和風流姿態<lb/>
種種有筆外意髙可以室蘭亭詩敘治頭眩方卑亦在<lb/>
枯樹上游則非鄱陽薄冷險筆所能並駕矣此草吾鄉<lb/>
陸太宰完所藏而李文正東陽為識其後且云太宰見<lb/>
此本三十年往來於懐其弟長卿始購得之以為快然<lb/>
余攷米襄陽書史云先於洛陽王護見摹本後十年真<lb/>
迹在故相張公孫直清處其後止貞觀十年十一月丁<lb/>
亥朔十六日與今文正相合但所云旁小字注赫赫髙<lb/>
<pb n="KR4e0201_WYG_130-5a"/>
門在裴丞相家是其銘及前褾紅綾色如新有名㡬𤣥<lb/>
者題云云又宣和書譜已入秘殿而前後御題寳識今<lb/>
皆無之此豈即王護之本抑果真迹而流轉兵燹失褾<lb/>
識耶襄陽又自言嘗臨汝南墓誌浙中好事者以為真<lb/>
虞本此書雖妙極戈法而不無襄陽結搆或即米所臨<lb/>
未可知也竊以為右軍之宣示大令之白騎即一轉故<lb/>
自佳耳何必鍾太傅哉陸公與余後先丁未進士俱有<lb/>
書畫癖而文正題䟦之日正余此日也為一歎而書其<lb/>
<pb n="KR4e0201_WYG_130-5b"/>
末<lb/>
　　禇河南哀册文<lb/>
右故相河南公禇登善書唐文皇哀册文得之呉江史<lb/>
氏家盖九百年而紙素完好墨色爛然刺眼真神物也<lb/>
評書者謂河南如瑶臺嬋娟不勝羅綺第狀其美麗之<lb/>
態耳不知其一鈎一捺有千鈞之力雖外拓取姿而中<lb/>
擫有法此晩年筆似非虞永興所能低昻也巻初落江<lb/>
南深山中且避諱故不登宣和御府及入海嶽長睿諸<lb/>
<pb n="KR4e0201_WYG_130-6a"/>
君眼然亦用是得脫金燼為光堯帝阿暉賞識顯晦固<lb/>
有時耳宋景濓嘗謂詹國器䟦一巻云似河南筆然中<lb/>
落八字又無諸賢欵識其為贋本無疑阿暉既當上跨<lb/>
其父余之所得視景濓不既多乎<lb/>
　　又題哀册文後<lb/>
余所得此帖有于瓌紹彭題識及諸名賢私印甚夥至<lb/>
于紹興御記敷文鑒賞斷不若詹本之少據而結法淳<lb/>
厚風華秀逸又非禇書之它存者可擬<hi>余所有枯樹賦雙鈎及刻聖教</hi>
<pb n="KR4e0201_WYG_130-6b"/>
<hi>序班固贊雖佳係少年筆不免細而微佻此冊與家姪至一帖同法</hi>其為真蹟神品無疑<lb/>
宋學士䟦詹本謂廿三年下闕嵗次己酉五月甲辰八<lb/>
字嗣皇帝下不書治字遡悲風於長字下闕術字又庚<lb/>
寅作庚子與此正同意者詹氏所得其臨摹别本耶然<lb/>
此有髙祖配天一人有慶而詹本獨闕或禇公書此槀<lb/>
草故不止一本耳按内庚子庚寅據史當以庚寅為正<lb/>
術字闕係筆誤治字闕則非臣子所敢書也余又取文<lb/>
苑英華唐文粹大詔令諸書參考之如鳯紀凝秋文粹<lb/>
<pb n="KR4e0201_WYG_130-7a"/>
作鳯管髙祖配天文粹作髙配於天良書自得文苑作<lb/>
良畫先懐反正文苑作先懐友敬蚩尤逓翦詔令作遽<lb/>
翦徙邑垂仁文苑作從邑青扆同規文苑文粹作青戾<lb/>
龍鄉委賮文苑作委質升年文苑作千年商管初飛秋<lb/>
絃罷佾文苑作𢎞璧陳階鈞天罷佾驚川攸緬文苑作<lb/>
夢齡遐想羲和司日文粹詔令作瑞圭司日凝清秋於<lb/>
廣路文粹作凝秋林又與文苑俱作廣陌詔令作拂凝<lb/>
霜隅山文粹詔令作嵎山虚衛文苑作肅衛輕池文粹<lb/>
<pb n="KR4e0201_WYG_130-7b"/>
作輕馳凡十餘處疑即宋學士所謂不能悉數者然徧<lb/>
考三書此異則彼同而詳翫其語要當以此册為正也<lb/>
豈諸書所載或得其初槀或得其進御改定之筆耶若<lb/>
此文之為禇公撰諸集甚明學士似亦不必更贅以年<lb/>
月考證也詹本世不復著而學士及方希古䟦在吾故<lb/>
詳著而書其後毋使世之覽者如蘭亭訟端<lb/>
　　懐素千字文<lb/>
蔵真此巻歐陽文忠公家物後有公䟦語與集古金石録<lb/>
<pb n="KR4e0201_WYG_130-8a"/>
所載同内缺百四十一字文徵仲太史手補之亦僅虎<lb/>
賁之似耳藏真書雖從二張草聖中來而結法極謹宻<lb/>
微有不可識者或從心時波磔不應手也此巻字字欲<lb/>
仙筆筆欲飛是行世第一本由文忠而歴王文恪家轉<lb/>
入余手為拈出差不為負矣公瑕叙其由來甚詳且謂<lb/>
不讓吾家河南哀册或以為知言云<lb/>
　　又<lb/>
此巻後有歐陽文忠公䟦知為公家物也六一居士印<lb/>
<pb n="KR4e0201_WYG_130-8b"/>
章甚竒古硃色若新第䟦語所謂後人棄百事而以學<lb/>
書為事業至終老窮年疲敝精神不以為苦者是真可<lb/>
笑也意大是不滿素師盖公方在兩府刺促西㕔掌故<lb/>
故無暇究八法也他日出鎮潁許間有詩云晩知書畫<lb/>
真有益却悔嵗月來無多更敢作此䟦語否耶藉令素<lb/>
師不辦此行逕荼毗秃顱後草木腐矣六一何自知之<lb/>
為之一笑<lb/>
　　宗室家懐素千文<lb/>
<pb n="KR4e0201_WYG_130-9a"/>
余家有懐素千文真蹟僅九百字飛動竒逸為諸灋書<lb/>
冠今得豫章宗侯所藏絹素千文閱之圓熟豐美又自<lb/>
具一種姿態大要從山隂𣲖中來而間有李懐琳孫過<lb/>
庭結法或以素生平遒放疑之當是種芭蕉濃瀋染葉<lb/>
時筆不然恐非周越髙閑輩所辦也吾兩家其善有之<lb/>
斗牛間雙紫氣不在干将莫耶矣<lb/>
　　顔魯公書送裴将軍詩<lb/>
右顔魯公送裴将軍詩多感慨踔厲是公合作語而不<lb/>
<pb n="KR4e0201_WYG_130-9b"/>
見集中錫山安國續刻之故應是安氏物也書兼正行<lb/>
體有若篆籀者其筆勢雄强勁逸有一掣萬鈞之力拙<lb/>
古處㡬若不可識然所謂印印泥錐畫沙折釵股屋漏<lb/>
痕者盖兼得之矣裴将軍當是裴旻旻劍舞與張長史<lb/>
書呉道子畫為開元第一公于時年尚少甫得法長史<lb/>
其書此歌時旻豈亦錦韝紫膜盤馬跳躍為驚雷掣電<lb/>
状耶不然何公書之酷似道子畫也䟦尾曹武惠王林<lb/>
和靖處士俱亦自有筆意可觀<lb/>
<pb n="KR4e0201_WYG_130-10a"/>
　　义<lb/>
公行書實勝正而其傳者獨争坐位祭濠州伯姪送劉<lb/>
太真詩而已此巻兼正草行三體而大又倍之足以展<lb/>
其龍跳虎卧之勢用大金剛力䕶張長史心印真可寳<lb/>
也<lb/>
　　栁誠懸書蘭亭詩文<lb/>
自禊叙出右軍筆玉匣蘭亭龍孫定武外石刻何啻百<lb/>
千本而孫興公文及諸賢詩寥寥無傳者獨栁誠懸少<lb/>
<pb n="KR4e0201_WYG_130-10b"/>
師嘗一録之見宣和書譜栁法遒媚勁健與顔司徒嫓<lb/>
美書家謂驚鴻避弋饑鷹下韝不足喻其鷙急去山隂<lb/>
室雖逺大要能師神而離跡者也余從顧氏所驟見之<lb/>
怳然若未識乆看愈妙因捐一嵗奉獲之仍為歌志於<lb/>
後<lb/>
　　又<lb/>
公此書乍看之亦似有一二俗筆而乆之則俗者入眼<lb/>
作嫵矣殆似髭聖之視羊鼻翁也鋒勁處真純鈎鐸矟<lb/>
<pb n="KR4e0201_WYG_130-11a"/>
游絲細筆亦似鐵鑄中間一二行小楷以無意發之絶<lb/>
得晉人心印耳䟦尾楊少師有書名乃不能佳宋適無<lb/>
書名乃致佳此亦不可曉也滄浪莆田海岳無垢及長<lb/>
睿校書皆宋之諳八法者皆有䟦澹游老人王萬慶庭<lb/>
筠兒也明昌金章宗年號然則此巻盖入北矣萬厯改<lb/>
元初秋書於九江道中舟行如畫<lb/>
　　雜古墨蹟<lb/>
前二紙智永一劄似臨筆禇河南斷簡得之陸太宰所<lb/>
<pb n="KR4e0201_WYG_130-11b"/>
本與右軍帖為一巻故黄琳美之家物也眉山兄弟二<lb/>
劄故當雁行襄陽諸詩尤自秀穎鄧文肅班彦功饒介<lb/>
之皆元人名書家翩翩可喜也余所為聚此巻如窮波<lb/>
斯採寳得成寳船辛苦頭白<lb/>
　　范忠宣公誥勅<lb/>
右尚書右僕射中書侍郎髙平范忠宣公入相麻學士<lb/>
蘇文忠公筆也盖中書行詞門下審定尚書奉行故告<lb/>
尾有門下侍郎臣大防給事中臣臨等言制可後别一<lb/>
<pb n="KR4e0201_WYG_130-12a"/>
幀仍列左僕射大防及右僕射為公俱未謝盖大防以<lb/>
侍郎公以貳樞同入相耳其後左丞劉公摯右丞王公<lb/>
存吏部尚書蘇公頌侍郎孫公覺則皆官尚書省者其<lb/>
書作行草至尚書省臣押名似出一人手而甚有筆意<lb/>
吾家先司諌紹興中領郡告正同第書敕此書制則以<lb/>
官位大小異耳文忠詞深醇懇切自是四六西京亦唯<lb/>
忠宣公足當之第一時在位皆耆徳天下欣欣然向治<lb/>
不知宣仁老司馬文正吕正獻殁哲廟之欲竇開奸萌<lb/>
<pb n="KR4e0201_WYG_130-12b"/>
伏而宋之大事㡬已去矣諸公獨忠宣公㝡稱能持平<lb/>
不為深激得君子之體然不獲藉此挽回世道僅足以<lb/>
緩小人之怨老而禍寛耳嗚呼惜哉吾於嘉隆之際㡬<lb/>
見此盛而隙亦動為之悚然<lb/>
　　宋先司諌公告身真蹟<lb/>
右直秘閣知常州軍州兼管内勸農事告身一通為世<lb/>
貞十五世祖司諌府君是時去司諌者三嵗業六十有<lb/>
七矣而髙宗思之以舊銜領郡行詞頭乃僕射兼平章<lb/>
<pb n="KR4e0201_WYG_130-13a"/>
事秦檜㕘知政事孫近吏部侍郎晏敦復也敦復嘗指<lb/>
斥檜奸近則所謂伴食相耳當府君在諌垣數上章抗<lb/>
論國是有直聲故相張魏公實知之其殁也南軒先生<lb/>
予之銘嗟乎令司諌而真檜必不肯行詞頭然使府君<lb/>
而真司諌必有所以自見於檜者而竟已矣後二十一<lb/>
年府君卒至其裔孫國子先生諱廷璧請於故按察使<lb/>
陳公璉少宰葉文荘公盛為之䟦皆散佚不存正徳中<lb/>
告身始歸我先大夫司馬公世貞乃購得二公稿於别<lb/>
<pb n="KR4e0201_WYG_130-13b"/>
集而乞呉士善書者書之而志於後文荘公終吏部左<lb/>
侍郎為呉郡名公卿陳公以學行顯其為按察也吏部<lb/>
言其文而選愞不稱憲特改通政使掌國子監事以非<lb/>
常典附志之<lb/>
　　又<lb/>
某三十年前曽覽宋八朝名臣言行録今日有見遺者<lb/>
於舟中閱之見所記先司諌事而愧昔日之草草也張<lb/>
右相以吕尚書失律不自安而是時姦檜方任元樞嗾<lb/>
<pb n="KR4e0201_WYG_130-14a"/>
臺諌論之冀得代其處公獨不可盖檜欲相而公先出<lb/>
諌垣矣公之守常又以不禮檜黨之仕敵庭者為所譛<lb/>
罷主崇道觀則公之始出諌垣與罷郡皆檜意也公在<lb/>
諌垣年已垂七十其罷郡業七十餘至八十七而後考<lb/>
終及二子登上第又及見檜敗天之所以報公亦不薄<lb/>
矣因再拜復書於後<lb/>
　　范文正公手書伯夷頌<lb/>
范文正公手書伯夷頌纎妍有好致第不作天章延慶<lb/>
<pb n="KR4e0201_WYG_130-14b"/>
風骨耳書家者流以為得樂毅論遺意吾不識樂毅論<lb/>
未敢附和然伯夷聖清與昌黎髙平皆斯道楩梓不應<lb/>
於翰墨中論輕重也䟦内文富晏杜諸名相聲實相伯<lb/>
仲仁粹二君實文正喆嗣而君謨才翁輩皆擅臨池尤<lb/>
可寳愛别一巻皆元人䟦盖元有平江路李捴管者嘗<lb/>
得之以歸於范氏之子孫一時諸公髙其誼争為之詩<lb/>
歌題識其間極多名手人謂元人書勝宋人定不虚也<lb/>
不佞獲一寓目不勝惕然有髙山仰止之感至秦繆醜<lb/>
<pb n="KR4e0201_WYG_130-15a"/>
欲與韓范論心為之失笑<lb/>
　　范文正與尹舎人書<lb/>
范文正公與尹師魯舎人二劄盖家人寒暄語耳而君<lb/>
臣父子之道備固不當以書家論也䟦者如宋洪文敏<lb/>
邁之博識尤文簡袤楊文節萬里明呉文定寛之學術<lb/>
元栁待制貫黄文獻溍之詞行汪文節澤民台哈布哈忠<lb/>
介之死義皆卓然名搢紳與二君風猷節槩固有相感<lb/>
異代者不勝子長執鞭之歎敬書於後<lb/>
<pb n="KR4e0201_WYG_130-15b"/>
　　范文正道服賛<lb/>
范文正楷書道服賛遒勁中有真韻直可作散僧入聖<lb/>
評非讇筆也䟦者皆名賢大夫而獨文與可黄魯直㝡<lb/>
著魯直此書極精妍端雅不作險側態豈見正人書後<lb/>
所謂心正筆亦正耶然結灋時有元人濫觴不可曉也<lb/>
　　雜宋元墨蹟<lb/>
雜宋元墨蹟一巻其後乃元人䟦虎兒書耳中間虎兒<lb/>
差有家風致能亦自遒爽唯蔡忠恵奕奕神令得晉人<lb/>
<pb n="KR4e0201_WYG_130-16a"/>
筆名所以冠四家不虛也<lb/>
　　宋賢遺墨<lb/>
宋賢遺墨一巻曰光者司馬太師温國文正公曰浩者<lb/>
司諌晉陵鄒忠公志完曰侁者集賢脩撰閬中鮮于子<lb/>
駿元祐間循吏也子由印記者眉山蘇文定公轍也曰<lb/>
芾者禮部貟外郎知淮陽軍襄陽米元章曰友仁者元<lb/>
章子兵部侍郎敷文閣直學士元暉曰孝伯者即之父<lb/>
㕘知政事宋史不為孝伯立傳即之傳第云參政孝伯<lb/>
<pb n="KR4e0201_WYG_130-16b"/>
子又不載邑里可謂挂漏曰庭珪者王盧溪也忤姦檜<lb/>
謫晩始登用得宫祠以終曰宗翰者胡氏為監司不甚<lb/>
顯曰思退者湯僕射進之以大觀文落職凡相二人執<lb/>
政二人侍從監司六人此巻文正公始而進之終疑若<lb/>
不倫者噫宣仁一女主耳用司馬公而契丹至戒邉吏<lb/>
曰中國相司馬矣慎毋生釁夫以乾道帝之賢志在恢<lb/>
復而使之與張魏公並命又何舛也南渡之不振盖不<lb/>
必韓賈而後决矣余故留進之書俾論治忽者思焉<lb/>
<pb n="KR4e0201_WYG_130-17a"/>
　　蘇滄浪真蹟<lb/>
蘇滄浪子美草書少陵漫興八絶句而遺其一後不著<lb/>
名姓或有謂為山谷道人及杜祁公者南宋諸君子以<lb/>
書法及寓呉之嵗攷之定為滄浪無疑也按懐素自叙<lb/>
帖前六行為公所補與此頗相類此更頽然自放而氣<lb/>
亦不乏山谷與公後先俱服膺素師公得法而微病踈<lb/>
山谷取態而微病緩公勁在筆中山谷勁在筆外以此<lb/>
不能無堂廡也公為杜祁公愛婿公殁而祁公始學素<lb/>
<pb n="KR4e0201_WYG_130-17b"/>
草頗有氷玉之譽然此巻謂祁公書尤誤也<lb/>
　　蔡蘇黄米趙帖<lb/>
余得蔡忠恵安樂扶護二帖蘇文忠乆上人一帖黄文<lb/>
節眉州畢大事二帖於柘湖何良俊氏又得米海岳古<lb/>
詩於長洲張鳯翼氏提舉帖於華亭張某氏最後得文<lb/>
忠送梅花帖趙文敏騎從帖於嘉禾盛氏弭節帖於吾<lb/>
州周應元氏後先以善價購之不敢作米顛據舷狡儈<lb/>
也千狐粹腋知為裘者苦心子孫其善蔵之勿落俗眼<lb/>
<pb n="KR4e0201_WYG_130-18a"/>
　　東坡書煙江疊嶂圖歌<lb/>
蘇長公此書極醇古妙在蔵鋒而秀氣又自不可遏乃<lb/>
至大令辭尚書永興孔子廟堂法亦時時見之豈定國<lb/>
晉卿皆公所深愛而晉卿畫又足發之耶時萬厯改元初<lb/>
秋宣城道中展此巻覺九派九子諸江山各出所有來<lb/>
争勝也<lb/>
　　山谷雜帖<lb/>
魯直詩曰春來詩思何所似八節灘頭上水船此君每<lb/>
<pb n="KR4e0201_WYG_130-18b"/>
出語法即若上水船非妄也書極老健又云樊口舟中<lb/>
燭下眼花頭眩更觀東坡醉墨重増睡思若未首肯坡<lb/>
書者此不可曉<lb/>
　　山谷巻後<lb/>
此巻山谷老人詩故夏太常家物燬於火中每行下輒<lb/>
缺一字太常子大理徳聲補之亦佳巻尾有呉文定公<lb/>
䟦及手簡要當有李文正篆首今亦脫落矣詩不著題<lb/>
亦缺名氏而考公集有之杜老浣花谿圖引也歌詞力<lb/>
<pb n="KR4e0201_WYG_130-19a"/>
欲求竒然是公最合作語書筆横逸踈蕩比素師饒姿<lb/>
態亦稍平易可識而結法之宻腕力之勁波險神竒似<lb/>
小不及也始公作草書眉山先生從傍賞歎不已顧謂<lb/>
諸學士曰魯直書故佳恨不令見懐素自叙帖姿態則<lb/>
可謂耳最後見素書大愧悔以為不如逺甚愈刻意臨<lb/>
池晩節自謂得長沙三昧然以吾家蔵素千文字真蹟<lb/>
校之公猶在堂廡間也<lb/>
　　題山谷巻後<lb/>
<pb n="KR4e0201_WYG_130-19b"/>
山谷老人自謂得長沙三昧然余竊怪其巧於取態而<lb/>
畧於求骨此巻書太白長歌翩翩㡬與風人争勝使懸<lb/>
腕中如㧞山力不啻作長沙矣張守䟦初不知為太白<lb/>
詩後見全集始能補其闕語以為竒事豈羊皮詔中人<lb/>
例宜爾陋耶後二䟦如蕭海鈞文明沈石田啓南皆𢎞<lb/>
治間名士也<lb/>
　　山谷老人此君軒詩<lb/>
先騎曹子猷云何可一日無此君吾家小祇園竹萬箇<lb/>
<pb n="KR4e0201_WYG_130-20a"/>
中有軒三楹不施丹堊純碧而已零雨微颸朝暾夜月<lb/>
峭蒨青葱暎帶眉睫間令人神爽陳子兼方伯為題署<lb/>
曰此君軒今年歸自楚得山谷老人大書此君軒詩一<lb/>
巻怒筆勃掣有籜龍坼石勢懸針下垂則輕梢遏雲槎<lb/>
牙外嚮則鬚節奮張居然墨池傍兎苑因留寘山房中<lb/>
異日乞公瑕雙鈎入石壁之軒為此君傳神也<lb/>
　　又一巻<lb/>
涪翁書此君軒第二詩是初得長沙法而以華陽真逸<lb/>
<pb n="KR4e0201_WYG_130-20b"/>
筆運之能於穉中取老作法外具眼觀可也<lb/>
　　山谷書墨竹賦<lb/>
石室先生以書法畫竹山谷道人乃以畫竹法作書其<lb/>
風枝雨葉則偃蹇欹斜踈稜勁節則亭亭直上此巻為<lb/>
劉克荘書墨竹賦尤是當家試一展覽淇園秀色在目<lb/>
睫間矣<lb/>
　　題米南宫書後<lb/>
元章妙得晉人筆而以神俊發之往往於結搆外取姿<lb/>
<pb n="KR4e0201_WYG_130-21a"/>
韻余嘗評其書如兒駒試風劒俠入道此巻為友人李<lb/>
子所藏前一紙是其本色奕奕有生氣後一紙尤精不<lb/>
失禇河南懸腕法余愛翫乆之乃以王履吉小楷南宫<lb/>
傳系其後而記以嵗月李子嗜古而所藏時為人持去<lb/>
不甚惜此巻其善有之縱老顛復生勿受彼凌奪也<lb/>
　　翠微居士真蹟<lb/>
思陵稱北宋時唯米襄陽薛河東得晉人遺意虞道園<lb/>
則謂黄長睿知古法書不逮所言紹彭最佳而世遂不<lb/>
<pb n="KR4e0201_WYG_130-21b"/>
傳米氏父子舉世學其竒怪弊流金朝此巻多冩其生<lb/>
平得意句結法内擫鋒蔵不露而古意時溢毫素間不<lb/>
作傾險浮急態内一詩絶似右軍㡬令人有張翼之歎<lb/>
然則予之幸不大勝於道園哉道祖襄陽同時人與劉<lb/>
涇俱好收古書畫翠微居士其號也<lb/>
　　薛道祖蘭亭二絶<lb/>
薛道祖手書禊帖是從真定武本臨得者足稱喆裔此<lb/>
帖文徴仲太史家藏入張伯起轉以售余籖首有徴仲<lb/>
<pb n="KR4e0201_WYG_130-22a"/>
八分小字精絶之甚及危太素虞伯生二䟦皆可寳也<lb/>
獨蘭亭畫乃宋人筆僅半幀伯起定作趙千里恐未當<lb/>
耳宋人惟道祖可入山隂兩廡豫章襄陽以披猖奪取<lb/>
聲價可恨可恨<lb/>
　　宋髙宗養生論<lb/>
右太史姚君繼文藏宋思陵手書嵇中散養生論一篇<lb/>
行模真草相間後有徳夀御書印徳夀思陵為太上時<lb/>
所居宫也思陵初擬豫章在青氷之間晩始刻意山隂<lb/>
<pb n="KR4e0201_WYG_130-22b"/>
傍及鐵門限此尤其得意筆正書時於督䇿露章法一<lb/>
二盖欲以拙救熟耳行草翩翩二王堂廡間而不能脫<lb/>
蹊逕然要當於六代人求之繼文工八法無俟余贅余<lb/>
獨歎中散之精於持論而身不能免也其微言奥旨若<lb/>
遺丹之在藏數百千年尚能起痼離凡中所謂一怒足<lb/>
以侵性一哀足以傷身思陵深戒之故徳夀三十年不<lb/>
减玉清上真而五國之游魂不返矣單豹食外彭𥅆為<lb/>
夭其思陵與中散之謂耶<lb/>
<pb n="KR4e0201_WYG_130-23a"/>
　　范文穆呉中田園雜興巻<lb/>
右范文穆田園雜興絶句六十首公好紀事帥廣右有<lb/>
桂海虞衡志帥蜀有呉船録此盖罷金陵閫以大資領<lb/>
洞霄宫歸隠石湖時作即詩無論竹枝鷓鴣家言已曲盡<lb/>
呉中農圃故事矣書法出入眉山豫章間有米顛筆圓<lb/>
熟遒麗生意鬱然真足二絶余不敏何敢望公然視公<lb/>
挂冠幸尚少息黔補劓之暇安知不能為公増一段呉<lb/>
語耶因識其末以俟<lb/>
<pb n="KR4e0201_WYG_130-23b"/>
　　張即之書後<lb/>
張温甫秘閣喜作擘窠大字不一詩輒盡一幅絹豈鵝<lb/>
溪遭蠶厄耶聞金人極愛重之懸餅金購募彼誠以為<lb/>
傑魁男子喑嗚叱詫者不免神堯作率更笑耳此一絶<lb/>
句及戱題䟦語老手峭勁却於桑皮側理書之似解人<lb/>
意覽眉山諸賢側卧趯筆倦後一展可也<lb/>
　　又<lb/>
張温甫好書少陵古栢行豈所謂霜皮溜雨四十圍黛<lb/>
<pb n="KR4e0201_WYG_130-24a"/>
色參天二千尺者似渠墨池派語故耶余見凡數本咸<lb/>
峭骨可畏此稍和腴而遂不甚能發筆可歎也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_130-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百三十<lb/>
</p>
<p>
</p>
  </div>
</body>
</text>
</TEI>
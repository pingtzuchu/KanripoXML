<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻六十八</head> <lb/>
    <p>
<pb n="KR4e0201_WYG_242-1a"/>
欽定四庫全書<lb/>
　弇州續稿巻六十八<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　太僕寺卿羅公傳<lb/>
羅公者諱良字虞臣仕而至太僕卿嘉隆間名臣也系<lb/>
出豫章之西山唐宣宗時有吏部侍郎淼者與宰相抗<lb/>
<pb n="KR4e0201_WYG_242-1b"/>
而得謫吉别駕以死遂爲吉之射洲人史部之後多顯<lb/>
者幾三十傳而至公王父雲濱父彦宏俱以公官贈爲<lb/>
太僕卿彦宏則已先封吏部員外郎矣公生而穎秀異<lb/>
常皃十嵗能屬文治禮經十三出應試有司少師徐文<lb/>
貞公階時方視學政以諸生尠習禮者令諸習禮者悉<lb/>
令補博士弟子員郡試於省而以繁纓命之屬辭俱錯<lb/>
愕不能憶公獨能憶而於辭又獨工文貞公大竒之捉<lb/>
其髫曰勉旃吾候若於長安公車間也葢文貞公時方<lb/>
<pb n="KR4e0201_WYG_242-2a"/>
有宫洗召云公自是爲諸生儁聲藉藉矣弱冠舉於鄉<lb/>
爲第十人又六載應南宮試而文貞公以次相出主文<lb/>
得公爲第五人大喜曰故髫而受余記者耶及對公車<lb/>
策又竒文貞公欲拔之上第不果時方議館選尹學士<lb/>
臺謂諸少年有朗俊出君上者乎選可十全取也公逡<lb/>
巡弗肯應曰吾不長制科業然公實長制科業僅從選<lb/>
人資得大名府推官甫至而屬邑有得遺馬者令疑之<lb/>
曰此必盜也考究使株引盜侣六七人皆坐法業已有<lb/>
<pb n="KR4e0201_WYG_242-2b"/>
成案矣公持不可曰奈何以意陷人盜遂得釋自是數<lb/>
從直指使出按部公能精心於比詳之學而大指寛輔<lb/>
法而行又少年美姿敏口前後直指非一公入白事無<lb/>
所不當意即有疑恚見公輒解公以是益得發紓時燕<lb/>
齊之境不困賦而困養馬故事養馬而免賦者爲牧地<lb/>
賦金而免馬者爲餘地後併賦金地悉通融養馬矣久<lb/>
之賦復如故公曰餘地何罪而重困之乃更爲調停蠲<lb/>
減自是得蘇大司農以東南倭警三輔兵不時調欲提<lb/>
<pb n="KR4e0201_WYG_242-3a"/>
編次年徭額輸金於庫以俟軍興需諸郡邑守長咸唯<lb/>
唯公獨曰三輔正額苦旱災不供者以十萬計而更從<lb/>
額外徴且不過勺水耳此溢則彼涸非計也白之開府<lb/>
卒緩之郡有黄河小灘者河南轉餉㑹也故近郡而無<lb/>
城戍往往爲盜憎公曰何不徙餉於郡郡當無警其言<lb/>
不盡讐至今患之公以司理績冠三輔薦牘婁上入爲<lb/>
禮部主事改吏部司勲郎數更諸曹至司封郎中馳父<lb/>
太僕公喪歸服闋即家起考功郎中以次補文選公既<lb/>
<pb n="KR4e0201_WYG_242-3b"/>
入吏部益自矢爲廉慎孜孜人材多所登進而獨不能<lb/>
徇鄉里宗戚私人有以唐李絳語諷者公笑曰絳耿介<lb/>
他有所不可獨於此可余多通不能如絳他有所可獨<lb/>
此不可吾非慕爲魯男子也信所見而已及其秉選事<lb/>
則文貞公當國而楊襄毅公博領部二公負天下望虛<lb/>
已而委公思所以報之益謝絶一切干請雖公望翕然<lb/>
歸公而見絶者不能甚慊其意屬當考六載績於御史<lb/>
臺故事以一六日廷謁唱名而後過前公考者臺有所<lb/>
<pb n="KR4e0201_WYG_242-4a"/>
假借矣至是復欲勒公如約以示强公謂御史考績吏<lb/>
部不必一六日不唱名也何故難我吏部郎且郎於選<lb/>
務繁安能輟日而徇彼上疏争之臺不勝於是諸御史<lb/>
内愧及公轉太常少卿則嗾給事并論劾公復不勝則<lb/>
嗾給事御史之在南者繼之而公屈矣公歸闔門養重<lb/>
不妄過從郡邑而太宰公意憐公無罪上疏推轂良至<lb/>
得㫖以太常秩外遷爲山東按察副使明年叅山西政<lb/>
提調試事程式文有出公手者甚精所得亦多名士又<lb/>
<pb n="KR4e0201_WYG_242-4b"/>
明年爲太僕少卿旬月間轉大理寺右少卿尋轉左又<lb/>
明年爲南太僕寺卿又明年改太僕卿而適奉兩宮詔<lb/>
恩予三代誥公便道之里焚黄於墓感且泣曰吾何以<lb/>
報國頃之屬疾遂不起得年四十有九事聞特賜祭葬<lb/>
如制公故善古文辭尤好讀秦漢諸家言與建安大厯<lb/>
韻語其在大名時濟南李于鱗守順德出所業就琢劘<lb/>
于鱗器異之㑹余以讞獄至而陽曲王明輔爲同守余<lb/>
謂二子毋以職事見余且得而客焉時布衣謝榛盧柟<lb/>
<pb n="KR4e0201_WYG_242-5a"/>
亦與席爲一時盛事公入吏部汝南張助甫業同舍郎<lb/>
其相倡和可知也然吏部繁不能悉其日力而最後官<lb/>
山東適于鱗遷汴臬過里官山西與余共試事俱握手<lb/>
敘平生懽頗見其業一二朱兵部可大序公集所謂與<lb/>
濟南太倉爲莫逆交者可大故太保朱公衡子朱公公<lb/>
舅也公學葢亡忝宅相矣陽曲嘗以事見郄於公頗深<lb/>
公在銓部久一無所修復及余至山西一日公語余欲<lb/>
過陽曲飲余大喜曰是所望於虞臣時京山李師孟實<lb/>
<pb n="KR4e0201_WYG_242-5b"/>
偕之陽曲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飲遂交驩如初陽曲余畏友余竊以爲不<lb/>
如公寛然長者<lb/>
贊曰人不可以無年信哉令羅公無死而至今日其亮<lb/>
弼作行之績炳烺當何如也文辭固餘事第公意篤嗜<lb/>
之令無死而至今日其進隆古寧有涯哉余至白下公<lb/>
之子從益愿而文手公事爲狀以其集來請傳從益少<lb/>
不能悉公官中事故寥寥若此雖然信羅公之爲鉅公<lb/>
大人矣<lb/>
<pb n="KR4e0201_WYG_242-6a"/>
　　應天尹方公傳<lb/>
方公諱良曙字子賓别號暘谷其先故河南人漢有長<lb/>
史紘者避地江左至宋而始自桐江轉徙歙遂定爲歙<lb/>
人方於歙爲著姓然世隱約不仕至公而以經術起田<lb/>
家鼎貴至贈王父泰爲中奉大夫雲南左布政使封父<lb/>
祥慶爲工部員外郎再贈如王父而王母母俱夫人公<lb/>
生而惇敏皃時即雅步端視不與羣皃狎稍長從故王<lb/>
冬官獻芝受春秋業成矣而獻芝宦去其鄉乃從其弟<lb/>
<pb n="KR4e0201_WYG_242-6b"/>
某㳺某關西吕文莊公柟弟子也能守其師説飭躬砥<lb/>
行有關閩諸儒先風一見公而器之盡以其學授公益<lb/>
守不變然至於屬文辭則自發其藻不盡繇師指以故<lb/>
補博士弟子試輒冠曹偶久之舉鄉薦當是時今少司<lb/>
徒𢎞静視公爲族子行少於公二嵗並以文學行誼籍<lb/>
籍公車間司徒公顧先公成進士又三年公始繼之始<lb/>
翰林有翹材選人或風公袁州寔當國可謁而得也公<lb/>
謝弗往謁選亦弗及而母姚夫人病矣念之乞歸省弗<lb/>
<pb n="KR4e0201_WYG_242-7a"/>
得得南京刑部主事將以便養道聞訃奔歸自恨其不<lb/>
及也憂毁有加恒病且殆服闋之吏部選人袁州當國<lb/>
如故公亦仍弗往凡一載所補工部主事當㩁荆州木<lb/>
税公持操弗失時方搆三殿采木蜀中賈人恐見稽故<lb/>
咸自匿比公任木無至者税吏愳弗充額獻筴請㩁舟<lb/>
公曰吾來㩁木非㩁舟也木不至罪自吾分奈何移災<lb/>
於舟蜀賈聞公廉翕然咸就㩁居一嵗而課完其羡餘<lb/>
二月公悉免之謳誦之聲塡道遼故王横甚所狎責監<lb/>
<pb n="KR4e0201_WYG_242-7b"/>
司守令不可計獨不以加公期滿歸以故事用幣袁州<lb/>
子僅以二絲謁子怒以語袁州袁州笑曰此郎陿澁故<lb/>
悉之毋强溷也尋進員外郎於是封公亦卒公毁瘠有<lb/>
加服載闋改補刑部或以素不習三尺難公者公精心<lb/>
亭治之若老吏更以是得尚書心進郎中出讞畿輔獄<lb/>
公所平反以數十百計尚書無爲異者後先俱報可東<lb/>
明三寃獄久不釋公立剖之時久旱雨㴻應一舉人忘<lb/>
其名爲盜藪當死始公未朝辭用事者頤指令出之公<lb/>
<pb n="KR4e0201_WYG_242-8a"/>
弗應而其人復行千金以一刺入公怒叱之曰死狗欲<lb/>
汙我耶三尺不貸汝至部立治之死穆宗初遷河南按<lb/>
察副使職治河河積隄防錢粟鉅萬以十數然不盡用<lb/>
之隄苟取節縮名逼河而隄隄土爲阯而取其羡供邊<lb/>
至有私于槖者河以故善漬公上書臺使者謂必逺河<lb/>
而隄逺隄而取土雖勞費而久也臺使者賢之工成矻<lb/>
然若山而計其不恒漬費更省於舊公又時攝篆事清<lb/>
軍伍名聲藉藉故相新鄭公不以望公擢江西左叅政<lb/>
<pb n="KR4e0201_WYG_242-8b"/>
未幾遷湖廣按察使尋進右布政使復爲河南公之叅<lb/>
政江西也屬左使闕公行使事於財賦出入擇人而授<lb/>
之絜法毫髮無所奸藏吏洗手而治迨右使河南左使<lb/>
亦闕吏大出竒羡佐行裝公悉却之曰天子不責諸侯<lb/>
琛我何以裝爲竟事無所謁贄於是右使廉聲隆隆起<lb/>
矣法當得大藩而新鄭去而江陵公代之兩相不相能<lb/>
頗修郄於故相所知者至公而曰是故廉安所得新鄭<lb/>
心而婁踞善地耶葢公之始搉荆州税也江陵以史官<lb/>
<pb n="KR4e0201_WYG_242-9a"/>
省覲歸其里司公狀而儀之爲文以贈謂嘗過公署堵<lb/>
棲如比丘比滿圖書三篋無楚中一物其操行如此即<lb/>
古傳記所稱何加焉公久無所謝至是乃以望公謂方<lb/>
使豈忘我耶公又弗謝其語前後流聞銓曹窺而以雲<lb/>
南畀公葢逺之也公孜孜奉法惟謹滇新嬈寇困於軍<lb/>
食公調給無乏浚昆明池之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者所灌溉皆上田價驟<lb/>
貴大出積金帑以佐晉寧安寧二州城工民不知役公<lb/>
故曉積箸初至庫不能三萬金中則三之季則十之葢<lb/>
<pb n="KR4e0201_WYG_242-9b"/>
首尾凡六嵗遂以富實冠諸藩矣而公念且老思歸移<lb/>
文兩臺乞骸骨前是兩臺於公積薦書數上皆不報至<lb/>
是爲移主爵者亟鳴公屈乃遷應天尹甫兩月所釐正<lb/>
井井而有傅給事林御史者相客也憸而貪謂公來自<lb/>
沃私之公弗應乃取微指以老劾公令致仕公聞之曰<lb/>
吾意也滇逺則歸應天邇則不歸耶即日巾單車返谼<lb/>
中戒門者毋妄納客刺吾欲償我萬里勞顧時時取師<lb/>
所授繹之身心爲實踐學諸可以自娛佚者弗用也間<lb/>
<pb n="KR4e0201_WYG_242-10a"/>
一出徒步山水間與田叟論暘雨較豐歉若公府之跡<lb/>
可數已公内行修尤篤於孝友少時嘗手自舂粲以供<lb/>
堂上飯客過而笑之公曰吾不至乏一力欲以手舂志<lb/>
劬耳諸君笑者何也子舍無私儲得少束修輙以付家<lb/>
督伯兄卞難事公所以曲事之者百方嘗從姻家行貸<lb/>
得十金將以充博士贄遇兄有子母責即遺之曰母問<lb/>
所從來也及在宦日所餘禄時時共之矣兄以故降心<lb/>
而懽公晩節無間程氏姊喪而有三稚子皆騃爲授室<lb/>
<pb n="KR4e0201_WYG_242-10b"/>
且立之宗黨姻戚無不賴以潤者歸六年而卒得夀七<lb/>
十有一有五子存者一貫一樂一敬一敬舉乙酉順天<lb/>
試第五人報至而公卒一樂爲太學生乞余傳<lb/>
弇州生曰方公所值三相君其一不知而聊容之其一<lb/>
能用之其一知之而故抑之彼三相君者其智識器量<lb/>
不大相徑庭也公斤斤一節故自如耳嗟乎士真有命<lb/>
哉公卒而蕭太史良有稱之曰明興以理學名家者踐<lb/>
履篤實薛河東而下獨呂涇野先生一人方公崛起江<lb/>
<pb n="KR4e0201_WYG_242-11a"/>
表私淑而逺宗之謂之砥礪君子非耶余逺不能識公<lb/>
所詣邇者宦白下與司徒公游以質之謂族父實長者<lb/>
不愧蕭太史稱云<lb/>
　　劉平湖傳<lb/>
劉平湖者萬厯初循吏也嘗舉進士爲平湖令而賢已<lb/>
入郎比部移南武選矣猶稱平湖者志績也傳之者何<lb/>
平湖士民意也侯諱士瑗字元玉江西安福人父朝傑<lb/>
仕爲郡别駕母曽安人生母曰鎦孺人其來令平湖也<lb/>
<pb n="KR4e0201_WYG_242-11b"/>
尚少而貌頗清羸人頗易之侯賦性既穎絶而又能以<lb/>
勤勵自警策平湖最爲秀劇邑税牘訟牒日以百數所<lb/>
上臺察監司大府移不可指屈其受諸移亦如之侯一<lb/>
覽輒不忘至於博采土風民俗與閭井困弊耳聽心計<lb/>
不測其所從入也尤能持見自信即上官有所駁難不<lb/>
爲動必得請而後已上官始雖難侯請久而竟心服焉<lb/>
以故侯益得發舒邑田災於水侯請蠲賦額若干明年<lb/>
蟊害稼侯復請改折以紓之已復發儲穀食饑氓皆得<lb/>
<pb n="KR4e0201_WYG_242-12a"/>
報可他邑有<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>巨室庾而剽其穀者獨侯所蒞晏然又<lb/>
明年旱侯蔬素降服徒行赤日中以禱雨立澍應時婁<lb/>
儉而驟得嵗稻米頗贏然無所徵值侯謂漕可亟米也<lb/>
俾入於舟而緩責其折人謂侯米貴先折賤則先米以<lb/>
是賦額足而民不困侯亦自謂我非能爲民減賦也能<lb/>
以時節縮之而已時賦長最名爲劇而苦收解侯酌取<lb/>
田畝之竒以補之必使不病而後已仍著爲絜令已平<lb/>
市司值黠猾不得低昻其價度民稍給矣乃以時按行<lb/>
<pb n="KR4e0201_WYG_242-12b"/>
邑庠進諸生與談説經術親爲校閲文藝髙下而激賞<lb/>
焉時文廟與學宮俱隳圮侯慨然一新之所費金逾二<lb/>
千一不以累民亦不大損公帑時報政者專下天下有<lb/>
司均田賦俾摉其伏匿吏相戒惴惴計無所出謂必溢<lb/>
額而後當其意又懼貴勢有力之人見扼而不得伸且<lb/>
曰我姑以告成事而已侯獨不然曰上德意之謂何而<lb/>
忍負之且我何知執政葢平湖自海鹽割額田可六十<lb/>
一萬餘實田僅四十八萬而當六十一萬田之賦其大<lb/>
<pb n="KR4e0201_WYG_242-13a"/>
豪駔奸又隂匿其田而飛賦於孱弱者孱弱者再出賦<lb/>
不足以是益重困而破家至流亡比比侯矢於神召集<lb/>
三老正平帥區役之能者爲分界植標竅石弓歩鱗圩<lb/>
櫛號聴民自實上之三老三老上之侯躬自稽之乃盡<lb/>
得實田之數使均其賦額賦無所減損而孱弱者皆安<lb/>
大豪駔奸亦心服不敢復有所乾没矣當是時均田獨<lb/>
平湖以最稱於是侯前後邑六載始得遷邑士大夫吏<lb/>
民皆涕雨泣追送有至數百里外者歸相與立祠而記<lb/>
<pb n="KR4e0201_WYG_242-13b"/>
之且咏歌之序之及侯卒而祠之宇益新嵗時伏臘烝<lb/>
祀勿絶而士之賢者曰馮伯禋故太僕卿敏功猶子也<lb/>
奮然謂必求天下之文可以不朽侯者傳而上之太史<lb/>
得世貞布幣請焉世貞義而許之侯他事行當必有葬<lb/>
之誌銘在弗能詳<lb/>
贊曰余卧閭里時當大相之下均田書天下無不恨之<lb/>
者至其敗而目爲罪狀何平湖之人更以是德劉侯也<lb/>
然則大相之罪云乎哉昔者朱仲卿在桐鄉一嗇夫耳<lb/>
<pb n="KR4e0201_WYG_242-14a"/>
其後宦重爲九卿至且死曰死葬我桐鄉桐鄉之人愛<lb/>
我後果世世祀弗絶劉侯所任令德於平湖深而困無<lb/>
子吾不知嗣侯者之葬何如假令在平湖平湖之人又<lb/>
奚不桐鄉若也若伯禋者無爲而爲庶幾尤賢乎已<lb/>
　　王贈君兆禎傳<lb/>
王君兆禎者粤之竒男子也而生不偶君故南海人而<lb/>
其先世往來楚之陽山嘉其土風爲買田一成山一區<lb/>
屋一㕓附籍而受賦者且百年矣而君之父廷舉早卒<lb/>
<pb n="KR4e0201_WYG_242-14b"/>
君奉母李以居時猶未舞象也而䇄䇄有巨人志其爲<lb/>
制科文儁朗有聲實前是楚學使者校肄陽山諸生諸<lb/>
生椎不能當其意而君之諸父羣從試必冠諸生已不<lb/>
勝憤愧而君當試又能得學使者意且復冠諸生乃謀<lb/>
糺其黨譟君而擊之君不得已罷歸則之南海試南海<lb/>
試輒數千人君與之角時勝時負然竟不勝而大歎詫<lb/>
曰天乎不我右也雖然夫豈盡天益發憤自課責悉斂<lb/>
先達之文有成效者加丹鉛焉口嚅而心軌之然終不<lb/>
<pb n="KR4e0201_WYG_242-15a"/>
得補博士弟子業三十餘矣而其子今侍御學曽早穎<lb/>
君乃延師誨之而身自相琢劘時語侍御吾而師也既<lb/>
侍御之業成喜而呼曰而吾友也侍御試輒利補博士<lb/>
弟子諸弟子遜之先生謂侍御可寛我矣傍舍起别館<lb/>
收族人子窶而知學者置其中與侍御及仲子學韶季<lb/>
子學義游而誨之更築亭榭鑿池壘石雜蒔花果馴禽<lb/>
鳥俯仰甚適也客謂君家幸饒胡不捐一嵗帑北游京<lb/>
師取他途顯乎君笑謝客欲顯我吾嘗笑司馬長卿以<lb/>
<pb n="KR4e0201_WYG_242-15b"/>
如是才而甘心訾郎藉令不藉人主知以三賦而稱天<lb/>
下後世即㪺錦江水庸詎能洗之休矣客不敢復言而<lb/>
君恒謂侍御吾家故王姓也今而冒黄姓而不能改者<lb/>
以吾賤不能倡其族也葢王之爲黄自永樂中負版者<lb/>
誤之故君雖負才器不獲暢間一露其穎而賦性謙抑<lb/>
仁恕樂施而不責償急人先於己子母之劵焚者可指<lb/>
數矣南海里人困於役度輸可二百金君傾槖而代償<lb/>
之父有所育族人子未嘗以爲子數及公長而割産以<lb/>
<pb n="KR4e0201_WYG_242-16a"/>
贍曰此吾父意也陽山大豪以君嘗挫諸生謂爲贅籍<lb/>
乘而齕其産若干公奮與之訟不已侍御間請大人所<lb/>
焚劵不啻産值若干君泫然曰此吾所受大王父業也<lb/>
自吾而廢之不孝不然者若敝屣耳然豪巧能得吏胥<lb/>
力君不時直竟病<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>卒於道得年僅三十八君卒之十<lb/>
又三年而侍御成進士以崇陽令最封君如其官制詞<lb/>
有云孝友謙恭有濟物而無絶俗葢實録也侍御上疏<lb/>
叙姓所以記請復之得報可五服之内外諸黄皆復爲<lb/>
<pb n="KR4e0201_WYG_242-16b"/>
王而陽山之産爲豪者亦復爲王人曰凡君所不得志<lb/>
於生者皆得之矣其快於地下當何如也雖然令君不<lb/>
死而親見之又當何如也<lb/>
弇州生曰君篤學宜貴直先産宜白有子而才宜覩饗<lb/>
而皆不偶及君卒而一一酬驗若取左劵者天定也人<lb/>
謂君得生見之快當甚余謂此足以快君不足以吐君<lb/>
竒獨不見侍御三疏乎其修德除奸遵祖制重王言飭<lb/>
近御杜諂䛕不貴異物語語皆忠義之發即觸龍鱗旁<lb/>
<pb n="KR4e0201_WYG_242-17a"/>
犯蜂目而不小顧此皆君生平之竒而不獲吐者也君<lb/>
得生見之乃爲真快耳夫去君之二十年所而有王言<lb/>
有志有狀有序侍御之所以奉君足矣而又徵余傳余<lb/>
亡竒何足以發君竒在侍御而已侍御既用疏讁再遷<lb/>
爲比部郎其他子姓詳志中<lb/>
　　胡元瑞傳<lb/>
胡元瑞者名應麟其字元瑞嘗自號少室山人已而慕<lb/>
其鄉人黄初平叱石成羊事更號曰石羊生人亦曰元<lb/>
<pb n="KR4e0201_WYG_242-17b"/>
瑞殆非人間人也仙而讁者也遂呼之石羊生元瑞父<lb/>
曰按察公僖母宋宜人按察公爲行絶類萬石君而文<lb/>
彩過之所至好行隂德名位不甚稱以雲南按察副使<lb/>
歸今尚壯無恙元瑞爲皃時肌體玉雪眉目朗秀五嵗<lb/>
按察公口授之書輒成誦見客客使屬對必工九齡從<lb/>
里社師日佔畢習經生業而心厭之已悉胠按察公篋<lb/>
得古文尚書周易國風雅頌檀弓左氏莊列屈原兩司<lb/>
馬杜甫諸家言讀之按察公竒其意弗禁也稍長遂能<lb/>
<pb n="KR4e0201_WYG_242-18a"/>
爲歌詩籍籍傳里中而於經生業亦不廢十五補博士<lb/>
弟子員非其好也㑹按察公拜尚書禮部郎挾與俱度<lb/>
錢唐過吳閶汎揚子北歴齊魯趙魏之墟至燕市而止<lb/>
所經繇吊古即事往往於詩歌發之而是時南海黎惟<lb/>
敬歐楨伯梁思伯吳郡周公瑕吳興徐子與嘉禾戚希<lb/>
仲沈純甫永嘉康裕卿先後抵燕發元瑞藏詩覽之咸<lb/>
嘖嘖歎賞折行請交至於琳宫梵宇髙㑹雅集元瑞以<lb/>
齒坐末坐片語一出無不怳然披靡自失也曰使用昔<lb/>
<pb n="KR4e0201_WYG_242-18b"/>
賢𨽻事奪席例吾曹無坐所矣臨淮小侯李惟寅慕元<lb/>
瑞甚使客簒而致之爲上賓旬日不聽出惟寅用是亦<lb/>
以詩名而周宗正灌甫者雅自負風雅有人倫之鑒貽<lb/>
元瑞三十韻首以北地信陽相屬元瑞益自信尋以按<lb/>
察公外除元瑞歸從母里中母患頭風甚劇元瑞委身<lb/>
醫藥間日夜扶侍不休母頭風良愈而身過勞得清羸<lb/>
疾矣因跳匿金華山中而㑹大司空萬安朱公衡還過<lb/>
蘭谿朱公故從燕見元瑞詩而驚賞者至是從山中蹤<lb/>
<pb n="KR4e0201_WYG_242-19a"/>
跡得元瑞以書要之而泊舟待三日元瑞感其意爲長<lb/>
歌七百言以贈朱公朱公䄂示督學使者滕君伯輪曰<lb/>
勿失之天下竒材也滕君輒破格爲檄受餼學宮且趣<lb/>
入試兩御史御史再試之再爲諸生千人冠已薦鄉書<lb/>
上公車報罷元瑞意殊不在一第其所游從皆天下賢<lb/>
豪長者然所當心獨余兄弟與李觀察于鱗汪司馬伯<lb/>
玉吳叅政明卿㑹于鱗死餘皆散處不相及久之意邑<lb/>
邑不自得而㑹弟敬美與觀察公同年過蘭谿謂觀察<lb/>
<pb n="KR4e0201_WYG_242-19b"/>
吾欲就阿戎談當勝卿遂即元瑞劇語二日夕臨别握<lb/>
手不忍釋曰吾於詩獨畏于鱗耳已矣今庶幾得足下<lb/>
又曰幸與家中丞同世胡不一及門即卒然抱于鱗恨<lb/>
若何時余方禪居曇陽觀稱病謝客聞元瑞來喜不自<lb/>
勝與語久之出其所著少室山房詩余得而序焉所以<lb/>
屬元瑞甚重而用是頗有齗齗者余二人俱不顧元瑞<lb/>
乃髙臥山中不復就公車而蘭溪令喻邦相豪於詩與<lb/>
元瑞意合忘形爾汝嘗與偕過趙學士靈洞山房倡和<lb/>
<pb n="KR4e0201_WYG_242-20a"/>
連日夕元瑞之臥山中凡六載而始就公車至都下遇<lb/>
張觀察助甫助甫余兄弟友也竒元瑞詩擊節曰二十<lb/>
年亡此調矣元瑞亦竒助甫詩晤賞亡間且各自恨相<lb/>
遇晩試復報罷時大司馬張公肖甫靖浙難按部過元<lb/>
瑞里元瑞避弗見張公謂按察公公皃佳甚故知之今<lb/>
者難我得非以使者惠文嶽嶽耶爲我致之錢唐請得<lb/>
具賓主禮元瑞乃強爲錢唐謁而張公果以上客客之<lb/>
㑹伯玉來湖上大將軍戚元敬系至伯玉數與元瑞相<lb/>
<pb n="KR4e0201_WYG_242-20b"/>
聞問把臂劇驩出元敬所贈七絶句詫之曰大將軍健<lb/>
皃也乃能作文語不下沈太尉曹竟陵生亦能賦贈我<lb/>
乎元瑞援筆千餘言立就竒思滚滚既大將軍集相向<lb/>
歎賞不置伯玉因曰我欲東過王元美兄弟生復能從<lb/>
我乎元瑞曰吾心也遂偕來弇州園伯玉道爲少室山<lb/>
房詩序其重不下余時與元瑞偕來者伯玉與弟仲淹<lb/>
從弟仲嘉而張大司馬亦以内召跡伯玉而來尋先别<lb/>
去余與伯玉元瑞諸君子積日游弇中澹圃甚樂也元<lb/>
<pb n="KR4e0201_WYG_242-21a"/>
瑞性孤介時時苦吟沉思不甚與客相當而當其揮麈<lb/>
尾品時藻不能無置雌黄脣吻有莫生者躁而貪以品<lb/>
不登上中恨元瑞切骨屬伯玉元敬游西湖故遍詈坐<lb/>
客欲以爲閧端元瑞夷然弗屑也及在弇仲淹倚酒侮<lb/>
元瑞元瑞拒弗受客謂元瑞彼莫生詈者胡以受之元<lb/>
瑞徐曰莫生者庸渠足校也仲淹司馬公介弟而又挾<lb/>
賢吾儕當愛之以德獨奈何成人過耶客乃服元瑞築<lb/>
室山中後先購書四萬餘巻分别部類仿彿劉氏七畧<lb/>
<pb n="KR4e0201_WYG_242-21b"/>
而加詳宻黎惟敬爲大書曰二酉山房而屬余記之旦<lb/>
夕坐臥其間意翛如也居恒笑蠧魚去人意不逺又謂<lb/>
我故識古人恨古人乃不識我其托尚如此好稱説前<lb/>
輩風節嘗恠其郡若梁劉孝標之介唐駱賓王之忠而<lb/>
世僅僅以文士目之當由作史者盲於心故且史第知<lb/>
有狄梁公宋廣平賢皆頫首而從周祼將以視賓王何<lb/>
徑庭也上之采風使者蘇君禹君禹雅敬信元瑞亟下<lb/>
其事賓王得祀祠鄉賢而孝標亦暴顯元瑞所著詩有<lb/>
<pb n="KR4e0201_WYG_242-22a"/>
寓燕還越計偕岩棲臥遊長嘯三洞兩都蘭隂畸園等<lb/>
集二十餘巻詩藪内編外編雜編二十巻胡氏筆樷四<lb/>
十巻他論著未行世者有六經疑義二巻諸子折衷四<lb/>
巻史蕞十巻史評十二巻皇明詩統三十巻皇明律範<lb/>
十二巻擬古樂府二巻古韻考一巻二酉山堂書目六<lb/>
巻交遊紀畧二巻兠𤣥國志十巻酉陽續俎十巻隆萬<lb/>
新聞四巻隆萬襍聞六巻駱侍御忠孝辯一巻補劉氏<lb/>
山棲志十六巻蒐輯諸書有羣祖心印十巻方外遐音<lb/>
<pb n="KR4e0201_WYG_242-22b"/>
十巻澄懷録一巻抱膝編十巻真賞編十巻㑹心語四<lb/>
巻他書未成者又數百巻元瑞壯未有子邇始舉二子<lb/>
戊子冬復應公車至𤓰州而病病積久不愈慨然曰吾<lb/>
其殆乎謂余知應麟者惟子幸及吾之身而傳我使我<lb/>
有後世後世有我也<lb/>
王子曰元瑞年三十有八耳神清而意甚舒即偶犯霜<lb/>
露何恙不已而慮至此也夫以元瑞之生僅三十年而<lb/>
著作充斥乃爾過此以往所就當又何如耶元瑞於他<lb/>
<pb n="KR4e0201_WYG_242-23a"/>
文亡所不工積學稱是乃不以自多而所沾沾獨詩彼<lb/>
固有所深造也元瑞詩才髙而氣雄鴻鬯郎儁横絶無<lb/>
前稍假以年將與日而化矣至勒成一家之言若所謂<lb/>
詩藪者則不啻遷史之上下千古而周宻無漏勝之其<lb/>
刻精則董狐氏韓非子也吾長於元瑞二紀餘姑爲傳<lb/>
以慰之且謂元瑞子後當竟傳我<lb/>
　<lb/>
　<lb/>
<pb n="KR4e0201_WYG_242-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻九十六</head> <lb/>
    <p>
<pb n="KR4e0201_WYG_096-1a"/>
欽定四庫全書<lb/>
　弇州四部稿巻九十六<lb/>
　　　　　　　　　　　　明　王世貞　撰<lb/>
文部<lb/>
　神道碑三首<lb/>
　　通議大夫南京兵部右侍郎羽泉劉公神道碑銘<lb/>
公諱畿字子京别號羽泉其先以卿士佐周遂為大族<lb/>
代有顯者至宋避敵由汴南徙居建康數傳而元提舉<lb/>
<pb n="KR4e0201_WYG_096-1b"/>
順之㩁茶平江路即平江之長洲家焉再傳而沛教諭<lb/>
徳讓徳讓生仲輿贈中書舍人贈君生鉉厯事五朝以<lb/>
詹事府少詹事終贈禮部左侍郎諡文恭有三子其最<lb/>
少者滸滸一子桐仕至湯溪令有治聲贈兵部右侍郎<lb/>
兼右僉都御史桐一子㸃初贈工科右給事中再贈如<lb/>
湯溪公則皆以公貴也娶於陳贈淑人實生公繼娶於<lb/>
都封太淑人公生四嵗而陳淑人見背都太淑人來稱<lb/>
母十八侍郎公捐館舍公撫其二弟孺妹以共奉太淑<lb/>
<pb n="KR4e0201_WYG_096-2a"/>
人有孝稱盖乆之始字錢淑人以補博士弟子數獲雋<lb/>
諸弟子間可十嵗而成鄉薦又六歲始舉進士其明年<lb/>
除知溫之瑞安縣公至則造請士大夫延見長老問所<lb/>
利苦以九等别户産以九則定徭役民循等應則亡得<lb/>
私下上其孔道為飛雲江舟子網利不時渡公官置船<lb/>
而籍覈其往來且亭其津以憩渡者邑當助役夫於鄰<lb/>
驛凡三故困苦之人二其直乃已公議毋以夫徃而以<lb/>
直徃俾自募邑人大恱俄島㓂犯黄巖去邑且逺公獨<lb/>
<pb n="KR4e0201_WYG_096-2b"/>
危之趣徙傍地子女貨賄内内城而増其雉堞儲糗糒<lb/>
募丁壯乗城為守備居月餘冦果至亡所得逡巡遁去<lb/>
乃條防禦八䇿上之官著為令瑞安東南衿江其外大<lb/>
海有鳳皇南㞦諸島為冦巢西北阻江而三港遮浦為<lb/>
括閩道冦所必爭公益募括蒼泰順壯士雜邑子弟教<lb/>
之為陸陳扼其吭沿江鑿外壕繞以周垣修列戰艦海<lb/>
口益署福清蒼山船相牙角調漁舟為偵伺身戎服而<lb/>
旬試之又明年抑賊於飛雲江已又殱賊於銅嶺馘其<lb/>
<pb n="KR4e0201_WYG_096-3a"/>
魁冦小定即葺儒學修經史閣為祠祠故陳舍人東褒<lb/>
衣緩帶延諸儒生談說經義其中雍雍如也公為令先<lb/>
後凡四載積前後計旌薦且數十召拜吏科給事中遷<lb/>
工科右給事中大朝災議營建而公奉勑司監察條八<lb/>
事上之所以摉剔冗濫姦弊非一又糺一兵馬指揮乾<lb/>
没者置之理當是時將作大匠幸而中貴人夥大司空<lb/>
雷公以斤斤持之恃公為益強所裁省萬計論功進通<lb/>
政司叅議仍兼右給事亡何而上所御西宫災復議營<lb/>
<pb n="KR4e0201_WYG_096-3b"/>
建雅已熟公才俾仍司監察是時嚴相孽孫鵠以錦衣<lb/>
指揮來預負其寵陽為推遜公公直據其上坐鵠稍有<lb/>
流言弗動也亡何鵠敗而公以功進太僕寺少卿又摠<lb/>
第大朝功進太僕寺卿公感知遇復條馬政八事上之<lb/>
下部覆報可尋遷順天府尹公獨欲脩尹故事曰吾得<lb/>
備彈壓安能以獄市諉而晝寢輦轂下耶所賦役即彈<lb/>
射豪貴亡所避猾吏不寒而栗時乃議城張家灣而議<lb/>
者曰敵衝也城之利然非十萬金不可公請以五萬金<lb/>
<pb n="KR4e0201_WYG_096-4a"/>
城而移大官三萬金先之益以勸募金公調度徃來僅<lb/>
四月而城成㑹所勸募足還三萬金於大官上恱特賜<lb/>
白金文綺亡何進都察院右副都御史督撫兩浙浙婁<lb/>
中冦前帥雖以傅㑹取功名然不勝其汰敗故大司馬<lb/>
趙公用亷節繼之民稍稍蘇矣公惟趙規是隨而小損<lb/>
益其用特嚴賞罰科身往來海上約束文武大吏罔敢<lb/>
不以情應盖踰年而廟子湖壇頭懸山東大嶴南策黄<lb/>
裙福寧焦洋後先報捷比比鹵首虜獲生以千計内地<lb/>
<pb n="KR4e0201_WYG_096-4b"/>
晏如論功賜白金文綺尋加正二品奉乆之礦賊起直<lb/>
𨽻之婺源流刼徳興玉山遂犯常山勢張甚公疏請㑹<lb/>
直𨽻江西兵夾討之不待報而發所部兵由衢州分三<lb/>
道入擣大破之俘斬勁賊七百餘悉散歸農前是公疏<lb/>
上天子嘉公任超為兵部右侍郎兼右僉都御史總督<lb/>
三省軍務命下而賊已平矣公復上五事而所稱嚴保<lb/>
甲以清盗源革冒濫以重名器禁妄派以蘇民困於便<lb/>
宜尤切俱報可是時御史龎尚鵬論公功凡千餘言大<lb/>
<pb n="KR4e0201_WYG_096-5a"/>
約謂公用兵能以正合以竒勝卓然有古名將風平居<lb/>
恂恂一儒生深厚不伐豈與炫才邀賞者等哉上聞而<lb/>
益嘉之録一子入太學仍賜白金文綺公念民兵召募<lb/>
無已時而衛所士髙卧弗與征行疏乞合為一軍練之<lb/>
以次減募民兵費詔曰可其下閩廣如令已公滿三嵗<lb/>
考封三代再録一子太學尋遷為南京兵部侍郎而御<lb/>
史有疑公者謂公自嚴相所驟也公廷辨略曰監工時<lb/>
坐錦衣鵠上者誰耶御史當不聞嚴氏訌而謂自相所<lb/>
<pb n="KR4e0201_WYG_096-5b"/>
驟也臣本末衆所知唯有一歸而已前是上已屈御史<lb/>
疏留公再請再不許而公勞苦兵間乆困末病矣㑹得<lb/>
代歸病寢劇疏力請骸骨賜休沐居里公雖病里居聞<lb/>
一朝事未嘗不為精思其後也一君子進未嘗不喜動<lb/>
顔色也然竟病不愈而卒中外搢紳大夫未聞問而推<lb/>
轂章上亡慮十數矣嗚呼公所謂鞠躬盡瘁死而後已<lb/>
者非耶明興賢公大夫之以節著吳者自文恭公鉉始<lb/>
也當景帝議易儲羣公悉上署文恭公為祭酒獨不上<lb/>
<pb n="KR4e0201_WYG_096-6a"/>
署英廟既復辟而賢之拜祭酒少詹事且倚以相㑹卒<lb/>
文恭公雖不及相然天下髙其行而慕説之又蚤貴婁<lb/>
更大任子孫鼎起顯盛為吳甲族公少承之獨以孤生<lb/>
居貧其間至憂食指不能具伏臘人或謂公且廢著可<lb/>
稍資其羡以謀什一公笑不顧曰不腆先人之廬不能<lb/>
守而廢之即何以有辭地下且吾儒者可什一為盖未<lb/>
幾而文恭公之里門隆隆然列㦸者則公第也君子謂<lb/>
文恭公政不外究而公文不内施要之其竒節豐績有<lb/>
<pb n="KR4e0201_WYG_096-6b"/>
相發者固不獨稱於劉矣公卒隆慶己巳距其生正德<lb/>
己巳春秋六十有一子一份娶於王女三適張汝化盛<lb/>
於唐袁一鶴孫二詹以公錄為太學生娶於吳次譍錢<lb/>
淑人與份先公十餘年卒譍亦卒今獨詹在而當公卒<lb/>
時以訃聞上震悼賜祭下有司為營葬於某山之麓詹<lb/>
以公三品例得樹碑神道謁太常卿袁公洪愈之狀而<lb/>
問余銘袁公稱公淳篤夷坦有隠徳至行其語當不妄<lb/>
余不佞素習公當公之為總督吳故其四履地問里中<lb/>
<pb n="KR4e0201_WYG_096-7a"/>
不知有所謂劉總督者迨以宦遊過金衢間即委巷窮<lb/>
谷靡不祠劉總督公且加額願公有後公可以銘矣銘<lb/>
曰<lb/>
皇篤公劉俾時好逑服采服休初命尹温雉馴於原鯨<lb/>
鯢其奔入贊衮韍白簡栗栗以繩不遹帝營建章赫赫<lb/>
天梁公總厥綱司僕塞淵騋牝三千國富用宣惟時輦<lb/>
轂是拊是飭以城馮翊乃睠南紀爰錫公履奄有粤海<lb/>
公徒組練蒸日波絢島夷是殄廻鏇内指戎莽若洗與<lb/>
<pb n="KR4e0201_WYG_096-7b"/>
庶更始出凜夏霜歸燠冬陽以律迺臧公鑰利關芻粟<lb/>
如山無煩民間衮衣西歸帝省其私毋嗟釡錡孰仁匪<lb/>
旻徳曜沈湮于嗟百身賜阡鬱蔥我碑其豐庶幾文恭<lb/>
　　明通議大夫吏部右侍郎贈工部尚書諡恭簡歐<lb/>
　　陽公神道碑<lb/>
嘉靖二十三年吏部右侍郎泰和歐陽公卒於家其明<lb/>
年大宗伯寀言故侍郎鐸精白博茂砥節首公以保乂<lb/>
我王家宜祭塟宜諡詔曰可予祭塟及諡其更下太宰<lb/>
<pb n="KR4e0201_WYG_096-8a"/>
太宰浹言具如大宗伯宜贈詔曰可贈工部尚書其更<lb/>
下翰林翰林臣言具如太宰於法敬慎事上曰恭一德<lb/>
不懈曰簡宜贈恭簡詔曰可予諡恭簡於是翰林臣致<lb/>
諡太宗伯致祭太宰致贈大司空致水衡金錢以葬而<lb/>
公始有歸曰工部尚書歐陽恭簡公之墓故事三品得<lb/>
樹石神道盖三十年而未有舉也子獻以督府都事左<lb/>
倅吾州而來謁拜曰唯是先公之有遺憾於大邦也則<lb/>
不敢請以不榖之待罪而大邦有憾也則不敢請乃大<lb/>
<pb n="KR4e0201_WYG_096-8b"/>
邦之吏民以先公故而及不榖曰公庶幾有後哉敢假<lb/>
先君之靈徼惠於吾子以不朽請世貞乃拜手曰此不<lb/>
佞之所與聞於父兄者也按狀公字崇道别號石江世<lb/>
為潭人其先大司徒歙以經術鼎承率更詢蘭臺通以<lb/>
學行繼武至刺史琮治吉留為吉人數傳而徙泰和遂<lb/>
又為吉之泰和人公少穎卓四嵗能盡識雲臺二十八<lb/>
將名氏六嵗受經輒成誦十三工屬文十七補諸生居<lb/>
乆之就試其後先試而邵公寳蔡公清者俱能名知人<lb/>
<pb n="KR4e0201_WYG_096-9a"/>
見公文嘆曰是豈經生儔耶而家文忠公與蘇黄復出<lb/>
矣即首之遂以其歲登鄉薦盖甫踰冠也而其明年復<lb/>
成進士公自是力為古文辭而尤精治經史曰其退可<lb/>
禔身而進則宰天下者乆之授行人上書論時政語剴<lb/>
切報聞尋使蜀蜀王竒公貌欲自結厚遺金帛扇皿公<lb/>
一無所受曰使事有職不敢以私拜君王賜也歸下峽<lb/>
舟束於盤渦欲覆衆呌號不已公色自若徐命取器物<lb/>
投之渦殺其勢而㑹風怒薄舟於灘以免人自是服公<lb/>
<pb n="KR4e0201_WYG_096-9b"/>
有大臣器俄遷行人司副為工部虞衡員外郎進郎中<lb/>
時有填臨清中貴人者假冦警請得如江西故事督軍<lb/>
務疏上諸大臣皆茅靡公時在郎署乃獨持衡大臣間<lb/>
曰奈何無事而弄兵以邊鄙我中土而要節鉞夫中土<lb/>
無大興而節鉞不輕假中貴人不當帥勿聽便大臣賴<lb/>
以強乃得罷公以便養乞南得兵部武庫戒藏吏懸𨽻<lb/>
直以待至則給之毋得先顯者其顯者亦毋予羡諸曹<lb/>
署甚稱之時喬莊簡公為尚書賢公至引以自副每語<lb/>
<pb n="KR4e0201_WYG_096-10a"/>
輒達丙夜曰吾老矣固當讓歐君也出為福建延平知<lb/>
府公思所以易其俗首下令禁黷祀淫祠故數十百所<lb/>
悉徹以其材葺學宫里社建李先生祠館諸儒生茂異<lb/>
彬彬矣諸死者毋乆匿弗𦵏𦵏毋張宴毋得為佛㑹盖<lb/>
未幾而家無積䘮寺舍無寓棺也首司禮者曰蕭敬外<lb/>
謬為共謹而羣從子弟多丞郎緹帥所從舍人子里居<lb/>
暴横時強買民田而遺其賦列肆櫛比侵官道至不能<lb/>
方軌而民苦賦爭徙竄公歸賦於蕭氏曰奈何重困我<lb/>
<pb n="KR4e0201_WYG_096-10b"/>
民也已又正官道界斬其餘椽曰復爾我盡没而肆矣<lb/>
已又得蕭氏奴殺人狀立决無所縱舍舍人子憤跳之<lb/>
司禮所讒公司禮大恨曰及我倖也而魚肉我一旦失<lb/>
上意吾無歸地矣謀中公以法將為緹騎逮太宰完微<lb/>
聞而舉公堪劇改調守福州公嘆曰彼固有大璫在將<lb/>
寘我穽也竟投劾歸部固檄公上公上而填福尚璫者<lb/>
果盛氣以待曰蕭公誠貴人無奈桑梓何吾而帥也公<lb/>
不顧裁减其横需且半郡有祭當頒胙故事益市肉肉<lb/>
<pb n="KR4e0201_WYG_096-11a"/>
且及其客咸徧公弗為市肉益肉又不及客也尚恚使<lb/>
𨽻委肉郡庭而去公陽喜謂諸生尚公毋以若相禮而<lb/>
勞若耶趣分肉詣謝尚益不自得㑹迎春公又削其宴<lb/>
劇尚益恚因謁次庭詰公公不為動尚至出僣誖語公<lb/>
徐拱手曰尚公非臣子哉而忍為是言即上聞得無不<lb/>
可耶遂趨出而城中士大夫為公隂喝尚客曰府君盡<lb/>
得而奸私矣已則曰吏民為府君持若録而槖矣客大<lb/>
懼交關尚以解而公益自勵為苦節大要以寛省刑役<lb/>
<pb n="KR4e0201_WYG_096-11b"/>
為縣官牧養小民肺石之鍰即尺布不以自供而備庾<lb/>
賑至絶一切㑹贄曰吾不欲溷吾民也尚亷得公狀自<lb/>
愧因藩臬諸公以謝而公於諸公以一切絶故不能有<lb/>
加禮諸公外陽浮稱之心弗善也而公議里役則曰郡<lb/>
饒士大夫其士大夫又饒産民無幾矣請得稍减分民<lb/>
半役則上下交譁公時巡按汪御史珊獨心是公而為<lb/>
持之居乆之上下則亦信而公以治行聞癸未應朝吏<lb/>
部奏課天下第一賜綵幣羊酒明年擢廣東按察副使<lb/>
<pb n="KR4e0201_WYG_096-12a"/>
督學政公至則惇禮崇讓以行檢先諸生即試而疎繆<lb/>
者所察跌宕少檢者聊示懲而已再試及察如故乃始<lb/>
斥乙酉當鄉舉五人魁其經而公屈指曰吾得其四矣<lb/>
謂唐穆陳思謹鄭𢎞彛李日森瓊潮士也詩魁得無廣<lb/>
庠乎非岑萬則曾貫試連士謂張叔庠亷士王養民遲<lb/>
之俟後舉張稍俊可名在二十王不能七十前也後皆<lb/>
如其言廣人人能言之以為神滿三嵗遷雲南布政使<lb/>
司右參政未上召為太常少卿是時天子方有事禮樂<lb/>
<pb n="KR4e0201_WYG_096-12b"/>
議建南北郊改髙皇帝舊下羣臣議咸唯唯而公獨以<lb/>
時詘未可報時相雅重公欲入公翰林公力辭之泊如<lb/>
也遂遷南京光禄寺卿上六事皆為官節省摉乾沒稽<lb/>
出入天子嘉之著為絜令尋以後母憂歸服除即家拜<lb/>
南京都察院右副都御史督操江兼佐院事㑹復以父<lb/>
憂不果上服除召補前職方旦夕顜筴江防事而改公<lb/>
撫應天十郡督糧儲矣謂吾不虞它七郡而獨虞蘇松<lb/>
常吾三郡之是虞而最甚者蘇夫蘇彈丸黒子地耳而<lb/>
<pb n="KR4e0201_WYG_096-13a"/>
漕餉天下半即不給奈何厥田雖上下伯季也季畝僅<lb/>
五升而伯至十五倍之是且驅而蕪也既而曰吾得之<lb/>
矣吾不能額减而能均乃請於上比其最重與最下者<lb/>
而稍損益之重而不能盡損者為遞减耗米派輕齎折<lb/>
除之以隂見輕輕不能益者為徴夲色遞增耗米加乗<lb/>
之以陰見重諸推收田者從圩不從户田為母人為子<lb/>
姦巧無所容逃竄漸復而公又令民歲以田出緡錢顧<lb/>
役毋得仍十年舊裁省郵置濫費定收納凡數十百條<lb/>
<pb n="KR4e0201_WYG_096-13b"/>
而㑹蘇守王君儀者遷為兵備副使與公合以是能推<lb/>
行之無害時吳人顧公居相位以書貽公曰公行法而<lb/>
吾家増賦千石也然為百貧家家减十石矣公所為惠<lb/>
政於十郡非一而獨於蘇著又獨於田賦著是時章聖<lb/>
皇太后梓宫祔顯陵道經公所治公第嚴飭守令將佐<lb/>
儲糗糒除戎器廣游徼毋令梓宮有它而已問所以待<lb/>
山陵使者公曰使非徹侯中貴人耶此有司事非吾任<lb/>
也既事竣而所經由撫臣以次受賞山陵使獨劾公不<lb/>
<pb n="KR4e0201_WYG_096-14a"/>
飭下公既已遷南京兵部右侍郎猶奪三月奉上雖以<lb/>
山陵使言奪奉而所遣緹騎詗公者交得公治狀以聞<lb/>
上遂器公無何吏部闕侍郎以應補者請不應凡再請<lb/>
再不應而欲求老成持法者乃上公輒報可公之佐吏<lb/>
部也不攜家曰吾乃安敢家此官乎哉時當考察法司<lb/>
屬公佐其長務以精覈行之不阻勢不脩忮其斥讁以<lb/>
否不以毁公之鄉人有居相位者謂公且移徳我公自<lb/>
以孤誠受上知弗謝也九廟灾大臣當乞休公念無他<lb/>
<pb n="KR4e0201_WYG_096-14b"/>
過引乃自引衰上曰鐸未老而衰耶其賜歸里公明日<lb/>
即束裝辭就道人謂公緩之上姑怒公以示眷行且召<lb/>
矣夫相君者公嚮弗謝也而又弗辭且以公為懟公謝<lb/>
曰去弗敢留召弗敢稽者人臣節也彼知我者以我為<lb/>
恭不知我者以我為懟公歸而卜武溪之勝構盱武草<lb/>
堂與伯兄爕讀書杯詠其中甚樂也可二年所而九卿<lb/>
給事御史合二京薦公者亡慮二十疏言甚切然公已<lb/>
寢疾亡何遂劇公猶起坐自若家人謀銷飲器為醫藥<lb/>
<pb n="KR4e0201_WYG_096-15a"/>
費者公不可手書從伯兄所貸餘鏹俄瞑目不語至明<lb/>
而卒卒之前十日有光起盱武若落星越禾蜀江而墜<lb/>
故居春秋五十有八人以為祥云公燕頷虎額台背電<lb/>
目望之偉如也少䘮母哭泣如成人尋育舅氏其後居<lb/>
父及繼母䘮柴瘠加痛人或謂今母亦及慈若耶公曰<lb/>
吾知母儷父吾悲不及養耳不知不及慈也公事其伯<lb/>
兄甚篤即老未嘗不怡怡鴈從也語舅氏雖乆未嘗不<lb/>
涕涔涔下也於書鮮所不窺為詩文雅健精宻成一家<lb/>
<pb n="KR4e0201_WYG_096-15b"/>
言公自郎署至省臺佐銓柄出入中外所蒞以威愛稱<lb/>
為嘉靖間名臣人主所以褒嘉之甚至極哀榮之典而<lb/>
天下猶以不及盡用壽不及中為恨公大王父昇王父<lb/>
鶴皆以公貴贈右副都御史大王母王母及妻皆南蜀王<lb/>
氏繼母康贈封皆淑人王淑人亡子而所貳劉氏張氏<lb/>
有丈夫子三女二長即獻娶於某由州倅為兩淮都轉<lb/>
運鹽使司判官次曰叅娶某少曰卿娶某皆邑諸生女<lb/>
長適諸生楊同唐次適王宗明墓在武山之陽銘曰<lb/>
<pb n="KR4e0201_WYG_096-16a"/>
歐陽之秀鍾瀧岡後四百祀文乃昌太宰宗伯小司空<lb/>
柱史太史諸曹卿宛若羣鷟鳴髙桐誰其最先媚朝陽<lb/>
有偉虎額電目公便便巨腹貯古今辨若决溜波長風<lb/>
尚書折節下師郎為閩岐伯扶瘵尫抗節睨世無衡璫<lb/>
帝曰汝鐸鐸海邦驪珠在采金在攻偕之報帝光天閶<lb/>
大江以南帝腑吭汝何在漢晏在唐何以腴國無瘠農<lb/>
則壤下上程凶豐劑以損益去偏傷野鮮甌脫家伏藏<lb/>
穆穆政府帝所登如鏡懸照羣闇驚汝瘁于職匪汝躬<lb/>
<pb n="KR4e0201_WYG_096-16b"/>
胡以稱衰咈帝聰武塗可禾隴可桑念欲挫名名以鴻<lb/>
大星隕精越禾江斂用歸體湛然空帝胙息壤啓𤣥堂<lb/>
温明賻襚歸黄膓一徳曰簡慎事恭其以樹楔表令終<lb/>
後千百年酹公宫有光燭天帝龍章<lb/>
　　明故贈通議大夫兵部右侍郎汪公神道碑<lb/>
世宗皇帝之二十七年而新安汪公𤣥儀以壽卒於里<lb/>
盖與其子良彬俱猶稱處士云而孫道昆起家義烏令<lb/>
矣又二十有四年而為隆慶之六年義烏令為兵部右<lb/>
<pb n="KR4e0201_WYG_096-17a"/>
侍郎得封公與良彬如其官以明年萬厯之改元葬公<lb/>
塘山之壤於是汪公至三品法得樹石神道而天子所<lb/>
下制詞大指謂廊廟之材匪一世積以美侍郎而推功<lb/>
於公道昆捧而讀且感泣謂其友世貞嚮者納王父竁<lb/>
實徴言於故按察使攀龍即王父所操行誼長者然不<lb/>
能出於閭閻之外以徼惠士大夫之一言而慰諸幽耳<lb/>
業以壯為父兄扞惡聲不及犬馬與一賈人子能股掌<lb/>
中貴人而脫其弟於厄即攀龍一言之何至乃聞九重<lb/>
<pb n="KR4e0201_WYG_096-17b"/>
而辱人主之綸綍夫既人主所幸采擇布衣之行不容<lb/>
掩而光大之是在吾子世貞謝不佞不敢辭盖聞諸攀<lb/>
龍公年十四而亡寵於父也悍奴語弗順父恚孰視之<lb/>
不能詰翁操大梃掊而詬之曰奴叛法當死奴魄奪蒲<lb/>
伏受杖父以是心異公而㑹父得疾甚獨公侍臥起晝<lb/>
夜無倦乃驟愛公與謀什一之業以為徽指衆而寡積<lb/>
聚未易豪也槖裝客燕代遂大起鹽筴遊賈東海諸郡<lb/>
中以其筴資諸從昆季咸饒沃遂推公為鹽筴祭酒而<lb/>
<pb n="KR4e0201_WYG_096-18a"/>
中貴人劉景填浙東西責賄諸賈大小相率亡去而景<lb/>
夙戒吏以非所急急欲得公吏遂繫公之弟公既脱身<lb/>
念奈何以已故殺季乃自詣景景怪問頎而晳者何人<lb/>
公曰賈客汪𤣥儀也敢以千金為貴人壽然公實不持<lb/>
一錢景愕曰吾所急守義也而𤣥儀者何也公謝曰守<lb/>
義實字而此中善視賈居恒以字行景頷之出人怪公<lb/>
何所從得千金耶公苐持券謁說郡守守謂是素不侵<lb/>
為然諾者許貸庫金且行景而景坐劉瑾敗得免鄉人<lb/>
<pb n="KR4e0201_WYG_096-18b"/>
持酒勞苦公公笑曰干支家言我生有天赦果然而公<lb/>
至六十即罷賈歸休里羣賈挽公謂祭酒方為我曹筴<lb/>
成敗奈何舍去即二子才年少恐不能無得失公謝曰<lb/>
老不任道路矣家嵗賦秔六百釡可以粢盛秫半之可<lb/>
酒漿洿池其間可網罟以羞客旁舍竹十畝軒二楹於<lb/>
吾計足矣吾安能僕僕刀錐為二子守虜也無幾而封<lb/>
侍郎君舉道昆三年矣而公授之詩百篇輒誦公以行<lb/>
酒喜曰是能出我家於賈者吾不偷甘食好衣而毋事<lb/>
<pb n="KR4e0201_WYG_096-19a"/>
蓄藏之産業者以此兒耳道昆成進士而公喜可知也<lb/>
盖八十餘矣日進斗酒者三蒼頭一人能秦聲使佐酒<lb/>
一日櫛而升堂命酒聲奏忽顧封侍郎君曰而翁歸矣<lb/>
顧而弟客他所而子逺宦語之勉為善而已釂而逝公<lb/>
所娶吳淑人為溪南著族父慶以擇壻得翁儉而好行<lb/>
其徳諸畫佐公皆出意表為公置媵黄舉良植攀龍所<lb/>
載舉二子事甚怪不録吳之卒亦七十有九其稱淑人<lb/>
亦以封云良彬娶於胡有子二長即道昆既贈公而遷<lb/>
<pb n="KR4e0201_WYG_096-19b"/>
左侍郎次道貫用道昆廕太學生良植有四子道坦道<lb/>
㑹道貞道耆諸曾孫五人道昆又亟稱公即乆客益務<lb/>
敦謹自愛為其儔強而酒之狹邪以一倡侍公呼燭具<lb/>
書草達旦與吳淑人莊至老媵亦化之雍容如也不佞<lb/>
嘗竊讀史遷氏傳於諸客最稱臨卭之識宛孔氏之雍<lb/>
容宣曲之折節為儉然度其後無顯者積盈而不已則<lb/>
造化鄙之藉饒而亡所苦則見以為因仍而忘詩書之<lb/>
好故其說曰鄒魯以其故多去文學而趨利者以曹邴<lb/>
<pb n="KR4e0201_WYG_096-20a"/>
氏也乃汪公内行淳至驟去其客歸而舉詩書之好於<lb/>
孫子宜其享矣人主以道昆故榮寵汪公至舉閭閻之<lb/>
行而亟旌之永永無斁為汪氏後者宜何如報哉銘曰<lb/>
毋窘於穡而客是即亦毋乆客以勤勤親以佚佚身以<lb/>
詩書後人有丈夫子二長善養志次述其事疇為若孫<lb/>
文而樹惇司馬道昆帝曰司馬汝格乃祖惟予賚汝制<lb/>
詞赫赫爰剔潜徳以光燕翼塘山之圻土沃而滋大隧<lb/>
豐碑余表厥丘疇為銘幽有齊李侯公神行天以大庇<lb/>
<pb n="KR4e0201_WYG_096-20b"/>
象賢則百千年<lb/>
　墓碣銘一首<lb/>
　　程君汝義墓碣銘<lb/>
後程汝義卒之十九年而其子善之以其詩來請序則<lb/>
又以狀來請銘墓碣曰不腆先人之行不足以再辱長<lb/>
者唯吾子憐之敢徼惠於仲蔚仲蔚者余友也而為之<lb/>
介則又固請曰程君儒不逮仕客不踰中賈年不能辭<lb/>
夭而何以傳暨表為然而誌之在幽宫者日就蝕也其<lb/>
<pb n="KR4e0201_WYG_096-21a"/>
強有以慰夫稱為人子者余謝不敏不獲已為銘其碣<lb/>
君故周伯休父後至梁忠壯公靈洗居於睦為今徽人<lb/>
又十三世而孫雲抗黄巢亂寨休寧之汊口遂冠休寧<lb/>
族曽祖訓祖典父珉世世隠賈君生而警穎受經術工<lb/>
屬文然不甚篤好之稍長即弃去曰丈夫具弧矢胡意<lb/>
即必於是中求適人壽幾何乃從其父兄客周趙燕楚<lb/>
間君於什一不為鉤距苛取苐忍訽寡嗜以時伸縮之<lb/>
周俗纎儉㣲濟以寛饒燕代<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>忮其民羯羠不均君柔<lb/>
<pb n="KR4e0201_WYG_096-21b"/>
平為劑趙俗懐急縱侈則務緩示樸歴楚三俗時見所<lb/>
折𠂻而適有天幸不乏損最後客吳嘉定樂吳之風土<lb/>
與其賢士大夫因家焉君所不好者經生業乃獨好子<lb/>
史於象緯堪輿龜筴覆逆支離之技時時心通尤喜吟<lb/>
咏為歌詩後先數百千篇其存者十一二耳即叩之皆<lb/>
真境也余别有序不載君雖心計出入乎哉其大指要<lb/>
以竒取而偶施毋問出問出所宜而已徽旅賈徧江左<lb/>
君衣食其貧者不幸而醫藥棺槥于我乎取嘗袖百錢<lb/>
<pb n="KR4e0201_WYG_096-22a"/>
行市廛間以乞窶人錢盡乃返乆之倭冦犯嘉定城未<lb/>
及版令欲縱民妻孥出避君走謂令曰去民之肝腑而<lb/>
責之守夫安能膚立請捐百金募勇士為諸巨室先授<lb/>
甲而登埤城卒以無他盖冦退而君忽意倦曰歸乎歸<lb/>
乎吾安吾瘠土矣未及買舟而卒時年三十有四也君<lb/>
諱兀利汝義其字别號西野娶於汪有二子長即善之<lb/>
娶於吳繼娶陳次善夫早天孫男一人女三皆善之出<lb/>
葬永豐里之原銘曰<lb/>
<pb n="KR4e0201_WYG_096-22b"/>
鬱芊乎佳城其下汝委形而上汝銘誰銘汝銘王先生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿卷九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百五十二</head> <lb/>
    <p>
<pb n="KR4e0201_WYG_152-1a"/>
欽定四庫全書<lb/>
　弇州四部稿巻一百五十二<lb/>
　　　　　　　　　　　　明　王世貞　撰<lb/>
説部<lb/>
　　藝苑巵言附録一<lb/>
詞者樂府之變也昔人謂李太白菩薩蠻憶秦娥楊用<lb/>
脩又傳其清平樂二首以謂調祖不知隋煬帝已有望<lb/>
江南詞蓋六朝諸君臣頌酒賡色務裁豔語黙啟詞端<lb/>
<pb n="KR4e0201_WYG_152-1b"/>
實為濫觴之始故詞須宛轉緜麗淺至儇俏挾春月烟<lb/>
花於閨幨内奏之一語之豔令人魂絶一字之工令人<lb/>
色飛乃為貴耳至於慷慨磊落縱横豪爽抑亦其次不<lb/>
作可耳作則寜為大雅罪人勿儒冠而戎服也<lb/>
花間以小語致巧世説靡也草堂以麗字取妍六朝隃<lb/>
也即詞號稱詩餘然而詩人不為也何者其婉㜻而近<lb/>
情也足以移情而奪嗜其柔靡而近俗也詩蟬緩而就<lb/>
之而不知其下也之詩而詞非詞也之詞而詩非詩也<lb/>
<pb n="KR4e0201_WYG_152-2a"/>
言其業李氏晏氏父子耆卿子野羙成少㳺易安至矣<lb/>
詞之正宗也溫韋艷而促黄九精而刻長公麗而壯幼<lb/>
安辨而竒又其次也詞之變體也詞興而樂府亡矣曲<lb/>
興而詞亡矣非樂府與詞之亡其調亡也<lb/>
何元朗云樂府以皦逕揚厲為工詩餘以婉麗流暢為<lb/>
羙<lb/>
昔昔鹽阿鵲監阿濫堆突厥鹽疏勒鹽阿那朋之類詞<lb/>
名之所由起也其名不類中國者歌曲變態起自𦍑胡<lb/>
<pb n="KR4e0201_WYG_152-2b"/>
故耳然自昔昔鹽排律外餘多七言絶有其名而無其<lb/>
調隋煬李白調始生矣然望江南憶秦娥則以辭起調<lb/>
者也菩薩蠻則以辭按調者也<lb/>
溫飛卿所作詞曰金荃集唐人詞有集曰蘭畹蓋皆取<lb/>
其香而弱也然則雄壯者固次之矣<lb/>
楊用脩所載太白有清平樂二闋識者以為非太白作<lb/>
謂其卑淺也按太白清平樂本三絶句而已不應復有<lb/>
詞第所謂女伴莫話髙眠六宮羅綺三千一笑皆生百<lb/>
<pb n="KR4e0201_WYG_152-3a"/>
媚宸㳺教在誰邊亦有情語余毎誦之及樂天絶句云<lb/>
雨露由來一㸃恩爭能遍却及千門三千宮女如花面<lb/>
幾個春來無淚痕輒低回歎息古之怨女棄才何限也<lb/>
花間猶傷促碎至南唐李主父子而妙矣風乍起吹皺<lb/>
一池萍水關卿何事與未若陛下小樓吹徹玉笙寒此<lb/>
語不可聞鄰國然是詞林本色佳話雲破月來花弄影<lb/>
郎中紅杏枝頭春意閙尚書意似祖述之而句小不逮<lb/>
然亦佳<lb/>
<pb n="KR4e0201_WYG_152-3b"/>
今宵酒醒何處楊柳外曉風殘月與秦少㳺酒醒處殘<lb/>
陽亂鴉同一景事而柳尤勝<lb/>
寒雅千萬㸃流水遶孤村隋煬詩也寒雅數㸃流水遶<lb/>
孤村少㳺詞也語雖蹈襲然入詞尤是當家<lb/>
昔人謂銅將軍鐵綽板唱蘇學士大江東去十八九嵗<lb/>
好女子唱柳屯田楊柳外曉風殘月為詞家三昧然學<lb/>
士此詞亦自雄壯感慨千古果令銅將軍於大江奏之<lb/>
必能使江波鼎沸至咏楊花水龍吟慢又進柳妙處一<lb/>
<pb n="KR4e0201_WYG_152-4a"/>
塵矣<lb/>
子瞻與誰同坐明月清風我明月幾時有把酒問清天<lb/>
快語也大江東去浪淘盡千古風流人物壯語也杏花<lb/>
疎影裏吹笛到天明又髙情已逐曉雲空不與梨花同<lb/>
夢爽語也其詞濃與淡之間也<lb/>
歸來休放燭花紅待踏馬蹄清夜月致語也問君能有<lb/>
幾多愁却似一江春水向東流情語也後主直是詞手<lb/>
油壁車輕金犢肥流蘇帳暖春鷄報非歌行麗對乎細<lb/>
<pb n="KR4e0201_WYG_152-4b"/>
雨夢廻鷄塞遠小樓吹徹玉笙寒青鳥不傳雲外信丁<lb/>
香空結雨中愁無可奈何花落去似曾相識燕歸來非<lb/>
律詩俊語乎然是天成一段詞也着詩不得<lb/>
斜陽只送平波逺又春來依舊生芳草淡語之有致者<lb/>
也角聲吹落梅花月又滿院落花春寂寂又一鈎淡月<lb/>
天如水又鞦韆外緑水橋平又地卑山潤人静費罏烟<lb/>
淡語之有景者也<hi>景在費字</hi>平蕪盡處是青山行人又在青<lb/>
山外又郴江幸自遶郴山為誰流下瀟湘去此淡語之<lb/>
<pb n="KR4e0201_WYG_152-5a"/>
有情者也拚則而今已拚了忘則怎生便忘得又斷送<lb/>
一生憔悴能消幾個黄昏此恒語之有情者也咏雨㸃<lb/>
㸃不離楊柳外聲聲只在苞蕉裏此淺語之有情者也<lb/>
淡語恒語淺語極不易工因為拈出<lb/>
羙成能作景語不能作情語能入麗字不能入雅字以<lb/>
故價㣲劣於柳然至枕痕一線紅生玉又喚起兩眸清<lb/>
炯炯淚花落枕紅綿冷其形容睡起之妙真能動人<lb/>
孫夫人閒把繡絲撏認得金針又倒拈可謂看朱成碧<lb/>
<pb n="KR4e0201_WYG_152-5b"/>
矣李易安此情無計可消除方下眉頭又上心頭可謂<lb/>
憔悴支離矣秦少㳺安排腸斷到黄昏甫能炙得燈兒<lb/>
了雨打梨花深閉門則十二時無間矣此非深於閨恨<lb/>
者不能也易安又有寵柳驕花寒食夜種種惱人天氣<lb/>
寵柳驕花新麗之甚<lb/>
范希文都來此事眉間心上無計相廻避類易安而小<lb/>
遜之其天淡銀河垂地語却自佳<lb/>
溫庭筠鴈柱十三絃一一春鶯語陳無已彈到斷腸時<lb/>
<pb n="KR4e0201_WYG_152-6a"/>
春山眉黛低皆彈箏俊語也<lb/>
張子野青門引万俟雅言江城梅花引青玉案句字皆<lb/>
佳詞内人瘦也比梅花瘦幾分又天還知道和天也瘦<lb/>
又莫道不消魂簾捲西風人比黄花瘦三瘦字俱妙<lb/>
隙月窺人小又天涯一㸃青山小又一夜青山老俱妙<lb/>
在押字乍雨乍晴花易老却不在押字而在乍字<lb/>
史邦卿題燕曰差池欲住試入舊巢相並還相雕梁藻<lb/>
井又軟語商量不定可謂極形容之妙相字星相之相<lb/>
<pb n="KR4e0201_WYG_152-6b"/>
從俗字<lb/>
永叔極不能作麗語乃亦有之曰隔花啼鳥喚行人又<lb/>
海棠經雨臙脂透<lb/>
王元澤恨被榆錢買斷兩眉長鬭可謂巧而費力矣史<lb/>
邦卿做雨欺花將烟困柳殆尤甚焉然與李漢老呌雲<lb/>
吹斷横玉謝勉仲染雲為幌羙成暈酥砌玉魯直鶯嘴<lb/>
啄花紅溜燕尾㸃波緑皺俱為險麗<lb/>
吾愛司馬才仲燕子試將春色去紗窻幾陣黄梅雨有<lb/>
<pb n="KR4e0201_WYG_152-7a"/>
天然之羙令鬭字者退舍<lb/>
休文夢中不識路何以慰相思宋人反其指而用之重<lb/>
門不鎖相思夢隨意遶天涯各自佳<lb/>
永叔介甫俱文勝詞詞勝詩詩勝書子瞻書勝詞詞勝<lb/>
畫畫勝文文勝詩然文等耳餘俱非子瞻敵也魯直書<lb/>
勝詞詞勝詩詩勝文少㳺詞勝書書勝文文勝詩<lb/>
詞至辛稼軒而變其源實自蘇長公至劉改之諸公極<lb/>
矣南宋如曾覿張掄輩應制之作志在鋪張故多雄麗<lb/>
<pb n="KR4e0201_WYG_152-7b"/>
稼軒輩撫時之作意存感慨故饒明爽然而穠情致語<lb/>
幾於盡矣<lb/>
陶榖尚書使江南通秦弱蘭作風光好詞見宋人小説<lb/>
或有以為曹翰者翰能作老將詩其才固有之終非武<lb/>
人本色沈叡達雲巢編謂陶使呉越惑倡女任社娘因<lb/>
作此詞任大得陶貲後用以剏仁王院落髪為尼李唐<lb/>
呉越未審孰是要之近陶所為耳<lb/>
宋仁宗時老人星見柳耆卿托内侍以醉蓬萊詞進仁<lb/>
<pb n="KR4e0201_WYG_152-8a"/>
宗閲首句漸亭臯葉下漸字意不懌至宸㳺鳯輦何處<lb/>
與真宗挽歌暗同慘然久之讀至太液波飜忿然曰何<lb/>
不言太液波澄耶擲之地罷不用此詞之不遇者也髙<lb/>
宗在徳壽宫逰聚景園偶步入一酒肆見素屏有俞國<lb/>
寶書風入松一詞嗟賞之誦至明日重携殘酒來尋陌<lb/>
上花鈿曰未免酸氣改明日重扶殘醉仍即日予釋褐<lb/>
此詞之遇者也耆卿詞毋論觸諱中間不能一語形容<lb/>
老人星自是不佳重扶殘醉勝初語數倍乃見二主具<lb/>
<pb n="KR4e0201_WYG_152-8b"/>
眼<lb/>
宣政間戚里子邢俊臣性滑稽喜嘲咏常出入禁中善<lb/>
作臨江僊詞末章必用唐律兩句為謔以寓調笑徽皇<lb/>
置花石綱石之大者曰神運石大舟排聮數十尾僅能<lb/>
勝載既至上大喜置艮嶽萬嵗山命俊臣為臨江僊詞<lb/>
以髙字為韻末句云巍峩萬丈與天髙物輕人意重千<lb/>
里送鵞毛又令賦陳朝檜以陳字為韻檜亦髙五六丈<lb/>
圍九尺餘枝覆地幾百步詞末云遠來猶自憶梁陳江<lb/>
<pb n="KR4e0201_WYG_152-9a"/>
南無好物聊贈一枝春上容之不怒也内侍梁師成位<lb/>
兩府甚尊顯用事以文學自命尤自矜為詩因進詩上<lb/>
稱善顧謂俊臣曰汝可為好詞以詠師成詩句之羙且<lb/>
命押詩字韻俊臣口占末云欲知勤苦為新詩吟安一<lb/>
個字撚斷數莖髭上大笑師成恨之譛其漏泄禁中語<lb/>
責為越州鈐轄大守王嶷聞其至置酒待之醉歸燈火蕭<lb/>
疎明日攜詞見帥叙其寥落之狀末云捫窻摸户入房<lb/>
來笙歌歸院落燈火下樓臺席間有妓秀羙而肌白如<lb/>
<pb n="KR4e0201_WYG_152-9b"/>
玉雪頗有腋氣豐甫令乞詞末云酥胸露出白皚皚遥<lb/>
知不是雪為有暗香來又有善歌舞而體肥者末云只<lb/>
愁歌舞罷化作彩雲飛俊臣小才亦是滑稽之雄子瞻<lb/>
若在當為絶倒<lb/>
元有曲而無詞如虞趙諸公輩不免以才情屬曲而以<lb/>
氣槩屬詞詞所以亡也<lb/>
我明以詞名家者劉誠意伯溫穠纎有致去宋尚隔一<lb/>
塵楊狀元用脩好入六朝麗事似近而逺夏文愍公詞<lb/>
<pb n="KR4e0201_WYG_152-10a"/>
最號雄爽比之辛稼軒覺少精思<lb/>
三百篇亡而後有騷賦騷賦難入樂而後有古樂府古<lb/>
樂府不入俗而後以唐絶句為樂府絶句少宛轉而後<lb/>
有詞詞不快北耳而後有北曲北曲不諧南耳而後有<lb/>
南曲<lb/>
何元朗云北人之曲以九宫統之九宮之外别有道宫<lb/>
髙平般渉三調南人之歌亦有南九宮然南歌或多與<lb/>
絲竹不恊豈所謂土氣偏詖鍾律不得調平者耶<lb/>
<pb n="KR4e0201_WYG_152-10b"/>
曲者詞之變自金元入中國所用北樂嘈雜凄𦂳緩急<lb/>
之間詞不能按乃更為新聲以媚之而諸君如貫酸齋<lb/>
馬東籬王實甫關漢卿張可久喬夢符鄭徳輝宫大用<lb/>
白仁甫輩咸富有才情兼喜聲律以故遂擅一代之長<lb/>
所謂宋詞元曲殆不虛也但大江以北漸染北語時時<lb/>
採入而沈約四聲遂闕其一東南之士未盡顧曲之周<lb/>
郎逢掖之間又稀辨撾之王應稍稍復變新體號為南<lb/>
曲髙拭則成遂掩前後大抵北主勁切雄麗南主清峭<lb/>
<pb n="KR4e0201_WYG_152-11a"/>
柔逺雖本才情務諧俚俗譬之同一師承而頓漸分教俱為<lb/>
國臣而文武異科今談曲者往往合而舉之良可笑也<lb/>
凡曲北字多而調促促處見筋南字少而調緩緩處見<lb/>
眼北則辭情多而聲情少南則辭情少而聲情多北力<lb/>
在絃南力在板北宜和歌南宜獨奏北氣易粗南氣易<lb/>
弱此吾論曲三昧語<lb/>
仙吕調宜清新緜邈南吕宫宜感歎傷惋中吕宫宜髙<lb/>
下閃賺黄鍾宫宜富貴纒綿正宫宜惆悵雄壯道宫宜<lb/>
<pb n="KR4e0201_WYG_152-11b"/>
飄逸清幽大石宜風流醖藉小石宜旖旎嫵媚髙平宜<lb/>
條蕩滉漾般渉宜拾掇坑塹歇拍宜急併虛歇商角宜<lb/>
悲傷宛轉雙調宜健捷激梟商調宜悽愴慕怨角調宜<lb/>
典雅沈重越調宜陶冩冷笑見雍熙樂府楚愍王序然<lb/>
出周德清元人也<lb/>
周德清云闗鄭白馬一新製作韻共守自然之音字能<lb/>
通天下之語字暢語俊韻促音調又云諸公已矣後學<lb/>
莫及盖不悟聲分平仄字别陰陽此二言者乃作詞之<lb/>
<pb n="KR4e0201_WYG_152-12a"/>
膏肓用字之骨髓皆不傳之妙獨予知之屢甞揣其聲<lb/>
病於桃花扇影而得之也<lb/>
虞伯生云呉楚傷於輕浮燕冀失於重濁秦隴去聲為<lb/>
入梁益平聲似去河北河東取韻尤遠<lb/>
作詞十法亦出徳清稍刪其不切者一造語謂可作者<lb/>
樂府語經史語天下通語予謂經史語亦有可用不可<lb/>
用不可作者俗語蠻語謔語嗑語市語方語書生語譏<lb/>
誚語愚謂謔市譏誚亦不盡然顧用之何如耳又語病<lb/>
<pb n="KR4e0201_WYG_152-12b"/>
語澁語粗語嫩皆所當避二用事明事隱使隱事明使<lb/>
三用字生硬字太文字太俗字及襯㼭字太長者皆所<lb/>
當避四隂陽如同一東韻也輕如東鍾松冲之類為隂<lb/>
重如同戎龍窮之類為陽喚押轉㸃各有宜用五務頭<lb/>
要知某調某句某字是務頭可施俊語於上楊用脩乃<lb/>
謂務頭是部頭可發一笑六對耦有扇面對重疊對救<lb/>
尾對七末句八去上九定格如僊吕南吕中吕正有子<lb/>
毋謂字少聲多者聲多字少者<lb/>
<pb n="KR4e0201_WYG_152-13a"/>
馬致遠百嵗光隂放逸宏麗而不離本色押韻尤妙長<lb/>
句如紅塵不向門前惹緑樹偏宜屋角遮青山正補牆<lb/>
東缺又如和露摘黄花帶霜烹紫蠏煮酒燒紅葉俱入<lb/>
妙境小語如上牀與鞋履相别大是名言結尤疎俊可<lb/>
咏元人稱為第一真不虛也<lb/>
北曲故當以西廂壓巻如曲中語雪浪拍長空天際秋<lb/>
雲捲竹索纜浮橋水上蒼龍偃　滋洛陽千種花潤梁<lb/>
園萬頃田　東風揺曵垂楊線㳺絲牽惹桃花片珠簾<lb/>
<pb n="KR4e0201_WYG_152-13b"/>
掩映芙蓉面　法鼓金鐃二月春雷響殿角鐘聲佛號<lb/>
半天風雨灑松梢　不近喧譁嫩緑池塘藏睡鴨自然<lb/>
幽雅淡黄楊柳帶栖鴉是駢儷中景語　手掌兒裡竒<lb/>
擎心坎兒裏溫存眼皮兒上供養　哭聲兒似鶯囀喬<lb/>
林淚珠兒似露滴花梢　繫春心情短柳絲長隔花隂<lb/>
人逺天涯近　香消了六朝金粉瘦减了三楚精神<lb/>
玉容寂寞梨花朶臙脂淺淡櫻桃顆是駢麗中情語<lb/>
他做了影兒裏情郎我做了畫兒裏愛寵　拄着拐幫<lb/>
<pb n="KR4e0201_WYG_152-14a"/>
閒鑚懶縫合脣送暖偷寒　昨夜個熱臉兒對面搶白<lb/>
今日個冷句兒將人厮侵　半推半就又驚又愛是駢<lb/>
儷中諢語　落紅滿地臙脂冷夢裏成䨇覺後單是單<lb/>
語中佳語只此數條他傳竒不能及<lb/>
元人曲如紅塵不向門前惹緑樹偏宜屋角遮青山正<lb/>
補牆東缺　枯藤老樹昏雅小橋流水人家古道西風<lb/>
瘦馬夕陽西下斷膓人在天涯景中雅語也池中星玉<lb/>
盤亂洒水晶丸松梢月蒼龍捧出軒轅鏡　紅葉落火<lb/>
<pb n="KR4e0201_WYG_152-14b"/>
龍褪甲蒼松蟠恠蠎張牙　水面雲山山上樓䑓山水<lb/>
相連樓䑓上下天地安排景中壯語也僊翁何處煉丹<lb/>
砂一縷白雲下客去齋餘人來茶罷歎浮生數落花楚<lb/>
家漢家做了漁樵話　黄蘆岸白蘋渡口緑楊堤紅蓼<lb/>
灘頭雖無刎頸交頗有忘機友㸃秋江白鷺沙鷗傲殺<lb/>
人間萬戸侯不識字烟波釣叟意中爽語也十二玉欄<lb/>
天外倚望中原思故國感慨傷悲一片鄉心碎情中快<lb/>
語也笑撚花枝比較春輸與海棠三四分再偷匀一半<lb/>
<pb n="KR4e0201_WYG_152-15a"/>
兒臙脂一半兒粉情中冶語也參旗動斗柄那為多情<lb/>
攬下風流禍眉攅翠蛾裙拖綘羅韈冷凌波耽驚怕萬<lb/>
千般得受用些兒個　側耳聼門前去馬和淚看簾外<lb/>
飛花　怕黄昏不覺又黄昏不銷魂怎地不銷魂新啼<lb/>
痕間舊啼痕斷膓人送斷膓人　春將去人未還這其<lb/>
間殃及殺愁眉淚眼　把團圓夢兒生喚起誰不做羙<lb/>
呸却是你情中悄語也怨青春捱白晝怕黄昏　一聲<lb/>
梧葉一聲秋一㸃芭蕉一㸃愁三更歸夣三更後情中<lb/>
<pb n="KR4e0201_WYG_152-15b"/>
𦂳語也五眼鷄丹山鳴鳯兩頭蛇南陽卧龍三脚猫渭<lb/>
水非熊　糟醃兩個功名字醅淹千古興亡事麯埋萬<lb/>
丈虹霓志不達時皆笑屈原非但知音便説陶潜是諢<lb/>
中竒語也搊殺銀筝韻不真揉痒天生鈍縱有相思淚<lb/>
痕索把拳頭搵諢中巧語也<lb/>
元人歸隱詞沈醉東風云問天公許我閒身結草為標<lb/>
編竹為門鹿豕成羣魚蝦作伴鵞鴨比鄰不逺逰堂上<lb/>
有親莫居官朝裏無人黜陟休云進退休論買斷青山<lb/>
<pb n="KR4e0201_WYG_152-16a"/>
隔斷紅塵頗有味而佳<lb/>
得勝令元人有咏指甲者宜將鬭草尋宜把花枝浸宜<lb/>
將繡線匀宜把金針絍宜操七絃琴宜結兩同心宜托<lb/>
腮邊玉宜圈鞋上金難禁得一搯通身沁知音冶相思<lb/>
十個針豔爽之極又出王關上矣非舜耕咏睡鞋可比<lb/>
西廂久傳為關漢卿撰邇來乃有以為王實夫者謂至<lb/>
郵亭夢而止又云至碧雲天黄花地而止此後乃漢卿<lb/>
所補也初以為好事者傳之妄及閱太和正音譜王實<lb/>
<pb n="KR4e0201_WYG_152-16b"/>
夫十三本以西廂為首漢卿六十一首不載西廂則亦<lb/>
可據第漢卿所補商調集賢賔及掛金索裙染榴花睡<lb/>
損臙脂皺紐結丁香掩過芙蓉扣線脱珍珠淚濕香羅<lb/>
袖楊柳眉顰人比黄花瘦俊語亦不减前<lb/>
今世所演習者北西廂記出王實甫馬丹陽度任風子<lb/>
出馬致逺范張雞黍出宮大用拜月亭單刀㑹出關漢<lb/>
卿兩世姻縁出喬徳符諕范雎出髙文秀搊梅香王粲<lb/>
登樓倩女離魂出鄭徳輝風雪酷寒亭出楊顯之伍員<lb/>
<pb n="KR4e0201_WYG_152-17a"/>
吹簫莊子歎骷髏出李壽卿東坡夢辰鈎月出呉昌齡<lb/>
陳琳抱粧盒王允連環記敬徳不伏老黄鶴樓千里獨<lb/>
行不著姓氏皆元人詞也<lb/>
涵虛子記元詞一百八十七人馬東籬如朝陽鳴鳯張<lb/>
小山如瑶天笙鶴白仁甫如鵬搏九霄李壽卿如洞天<lb/>
春曉喬夢符如神鰲鼓浪費唐臣如三峽波濤宫大用<lb/>
如西風鵰鶚王實甫如花間美人張鳴善如彩鳯刷羽<lb/>
關漢卿如瓊筵醉客鄭徳輝如九天珠玉白無咎如太<lb/>
<pb n="KR4e0201_WYG_152-17b"/>
華孤峯已上十二人為首等貫酸齋如天馬脱羈鄧玉<lb/>
賓如幽谷芳蘭滕玉霄如碧漢閒雲鮮于去矜如奎壁<lb/>
騰輝商政叔如朝霞散彩范子安如竹裏鳴泉徐甜齋<lb/>
如桂林秋月楊淡齋如碧海珊瑚李致逺如玉匣昆吾<lb/>
鄭廷玉如佩玉鳴鑾劉廷信如摩雲老鶻呉西逸如空<lb/>
谷流泉秦竹村如孤雲野鶴馬九臯如松隂鳴鶴石子<lb/>
章如蓬萊瑶草蓋西村如清風爽籟朱廷玉如百卉爭<lb/>
芳庾吉甫如竒峯散綺楊立齋如風烟花柳楊西庵如<lb/>
<pb n="KR4e0201_WYG_152-18a"/>
花柳芳妍胡紫山如秋潭孤月張雲莊如玉樹臨風元<lb/>
遺山如窮崖孤松髙文秀如金盤牡丹阿嚕威如鶴唳<lb/>
青霄吕止庵如晴霞結綺荆幹臣如珠簾鸚鵡薩天錫<lb/>
如天風環珮薛昻夫如雪窻翠竹顧均澤如雪中喬木<lb/>
周徳清如玉笛横秋博呼宻如閒雲出岫杜善夫如鳯<lb/>
池春色鍾繼先如騰空寳氣王仲文如劍氣騰空李文<lb/>
蔚如雪壓蒼松楊顯之如瑶臺夜月顧仲清如鵰鶚冲<lb/>
霄趙文寳如藍田羙玉趙明逺如太華晴雲李子中如<lb/>
<pb n="KR4e0201_WYG_152-18b"/>
清廟朱瑟李叔進如壯士舞劍呉昌齡如庭草交翠武<lb/>
漢臣如逺山疊翠李宜夫如梅邊月影馬昻夫如秋蘭<lb/>
獨茂梁進之如花裏啼鶯紀君祥如雪裏梅花于伯淵<lb/>
如翠柳黄鸝王廷秀如月印寒潭姚守中如秋月揚輝<lb/>
金志甫如西山爽氣沈和甫如翠屏孔雀睢景臣如鳯<lb/>
管秋聲周仲彬如平原孤隼呉仁卿如山間明月秦簡<lb/>
夫如峭壁孤松石君寳如羅浮梅雪趙公輔如空山清<lb/>
嘯孫仲章如秋風鐵笛岳伯川如雲林樵響趙子祥如<lb/>
<pb n="KR4e0201_WYG_152-19a"/>
馬嘶芳草李好古如孤松掛月陳存甫如湘江雪竹鮑<lb/>
吉甫如老蛟泣珠戴善甫如荷花映水張時起如鴈陣<lb/>
驚寒趙天錫如秋水芙蕖尚仲賢如山花獻笑王伯成<lb/>
如紅鴛戲波已上七十人次之又有董解元盧疎齋鮮<lb/>
于伯機馮海粟趙子昻班彦功王元鼎董君瑞查徳卿<lb/>
姚牧庵髙拭<hi>即作琵琶記者</hi>史敬先施君羙汪澤民輩凡百五<lb/>
人不著題評抑又其次也虞道園張伯雨楊鐵崖輩俱<lb/>
不得與可謂嚴矣<lb/>
<pb n="KR4e0201_WYG_152-19b"/>
國初十有六人王子一如長鯨飲海又如漢庭老吏劉<lb/>
東生如海嶠雲霞王文昌如滄海明珠谷子敬如崑山<lb/>
片玉可入首等藍楚芳如秋芳桂子陳克明如孤鶴鳴<lb/>
臯穆仲義如洛神凌波湯舜民如錦屏春風賈仲名如<lb/>
錦帷瓊筵楊景言如雨中之花蘇復之如雲林之豹楊<lb/>
彦華如春風飛花楊文奎如匡廬疊阜夏均政如南山<lb/>
秋色唐以初如僊女散花可次貫酸齋輩<lb/>
元㣲之鶯鶯傳謂㣲之通於姑之子而托名張生者有<lb/>
<pb n="KR4e0201_WYG_152-20a"/>
為㣲之攷據中表親戚甚明且㑹真詩止載和章而闕<lb/>
張本辭大約可推髙則成琵琶記其意欲以譏當時一<lb/>
士大夫而托名蔡伯喈不知其説偶閱説郛所載唐人<lb/>
小説牛相國僧孺之子繁與同人蔡生邂逅文字交尋<lb/>
同舉進士才蔡生欲以女弟適之蔡已有妻趙矣力辭<lb/>
不得後牛氏與趙處能卑順自將蔡仕至節度副使其<lb/>
姓事相同一至於此則誠何不直舉其人而顧誣衊賢<lb/>
者至此耶<lb/>
<pb n="KR4e0201_WYG_152-20b"/>
謂則成元本止書館相逢又謂賞月掃松二闋為朱教<lb/>
諭所補亦好竒之談非實録也<lb/>
則成所以冠絶諸劇者不唯其琢句之工使事之羙而<lb/>
已其體貼人情委曲必盡描冩物態彷彿如生問答之<lb/>
際了不見扭造所以佳耳至於腔調㣲有未諧譬如見<lb/>
鍾王跡不得其合處當精思以求諧不當執末以議本<lb/>
也<lb/>
偶見歌伯喈者云浪暖桃香欲化魚期逼春闈詔赴春<lb/>
<pb n="KR4e0201_WYG_152-21a"/>
闈郡中空有辟賢書心戀親闈難捨親闈頗疑兩句句<lb/>
意各重而不知其故又曰詔曰書都無輕重後得一善<lb/>
本其下句乃浪暖桃香欲化魚期逼春闈難捨親闈郡<lb/>
中空有辟賢書心戀親闈難赴春闈意既不重而期逼<lb/>
與上欲化魚字應難赴與空有字應益見作者之工<lb/>
南曲之羙者無過於題柳窺青眼而中亦有牽强寡次<lb/>
序處題月長空萬里可謂完麗而苦多蹈襲人别後是<lb/>
元人作不免雜以凡語祝希哲玉盤金餅是初學人得<lb/>
<pb n="KR4e0201_WYG_152-21b"/>
一二佳句耳大抵宋詞無累篇而南北曲少完璧則以<lb/>
繁簡之故也<lb/>
琵琶記之下拜月亭是元人施君羙撰亦佳元朗謂勝<lb/>
琵琶則大謬也中間雖有一二佳曲然無詞家大學問<lb/>
一短也既無風情又無禆風教二短也歌演終塲不能<lb/>
使人墮淚三短也拜月亭之下荆釵近俗而時動人香<lb/>
囊近雅而不動人五倫全備是文莊元老大儒之作不<lb/>
免腐爛<lb/>
<pb n="KR4e0201_WYG_152-22a"/>
何元朗極稱鄭徳輝搊梅香倩女離魂王粲登樓以為<lb/>
出西廂之上搊梅香雖有佳處而中多陳腐措大語且<lb/>
套數出沒賔白全剽西廂王粲登樓事實可笑毋亦厭<lb/>
常喜新之病歟<lb/>
暗想當年羅帕上把新詩冩南北大散套是元人作學<lb/>
問才情足冠諸本<lb/>
周憲王者定王子也好臨摹古書帖曉音律所作雜劇<lb/>
凡三十餘種散曲百餘雖才情未至而音調頗諧至今<lb/>
<pb n="KR4e0201_WYG_152-22b"/>
中原絃索多用之李獻吉汴中元宵絶句云齊唱憲王<lb/>
新樂府金梁橋上月如霜蓋實録也<lb/>
劉瑾以擴充政務為名諸翰林悉出補部屬鄠杜王敬<lb/>
夫其鄉人也獨為吏部郎不數月長文選㑹瑾敗謫同<lb/>
知壽州敬夫有雋才尤長於詞曲而傲晲多脱疎人或<lb/>
讒之李文正謂敬夫嘗譏其詩御史追論敬夫禠其官<lb/>
敬夫編杜少陵㳺春傳竒劇罵李聞之益大恚雖館閣<lb/>
諸公亦謂敬夫輕薄遂不復用敬夫與康徳涵俱以詞<lb/>
<pb n="KR4e0201_WYG_152-23a"/>
曲名一時其秀麗雄爽康大不如也評者以敬夫聲價<lb/>
不在關漢卿馬東籬下<lb/>
王渼陂所為折桂令云望東華人亂擁紫羅襴老盡英<lb/>
雄此是名語然上句番身跳出麒麟洞麒麟洞杜撰無<lb/>
出渼陂又有一詞云暗想東華五夜清霜寒駐馬尋思<lb/>
别駕一天霜雪曉排衙句特軒爽四押亦佳而暗想尋<lb/>
思四字亦不稱乃知完璧之難也<lb/>
康徳涵既罷官居鄠杜葛巾野服自隱聲酒時有楊侍<lb/>
<pb n="KR4e0201_WYG_152-23b"/>
郎庭儀者少師介夫弟以使事北上過康康故契分不<lb/>
薄大喜置酒至醉自彈琵琶唱新詞為壽楊徐謂家兄<lb/>
居恒相念君但得一書吾為道地史局語未畢康大怒<lb/>
罵若伶人我耶手琵琶撃之格胡牀迸碎楊踉蹌走免<lb/>
康遂入口咄咄蜀子更不相見<lb/>
王敬夫將填詞以厚貲募國工杜門學按琵琶三絃習<lb/>
諸曲盡其技而後出之徳涵於歌彈尤妙毎敬夫曲成<lb/>
徳涵為奏之即老樂師毋不撃節歎賞也然敬夫作南<lb/>
<pb n="KR4e0201_WYG_152-24a"/>
曲且盡杯中物不飲青山暮猶以物為䕶也南音必南<lb/>
北音必北尤宜辨之<lb/>
趙王之紅殘驛使梅楊䆳庵之寂寞過花朝李空同之<lb/>
指冷鳯皇生陳石亭之梅花序顧未齋之單題梅皆出<lb/>
自王公膾炙人口然較之專門終有間也王威寜越黄<lb/>
鶯兒只是諢語然頗佳<lb/>
韓苑洛邦竒作乃弟邦靖行狀末云恨無才如司馬子<lb/>
長關漢卿者以傳其行北人粗野乃爾然亦自有致<lb/>
<pb n="KR4e0201_WYG_152-24b"/>
楊狀元慎才情蓋世所著有洞天𤣥記陶情樂府續陶<lb/>
情樂府流膾人口而頗不為當家所許葢楊本蜀人故<lb/>
多川調不甚諧南北本腔也摘句如費長房縮不就相<lb/>
思地女媧氏補不完離恨天别淚銅壺共滴愁腸蘭熖<lb/>
同煎和愁和悶經嵗經年又傲霜雪鏡中紫髯任灮隂<lb/>
眼前赤電仗平安頭上青天皆佳語也第它曲多剽元<lb/>
人樂府如嫩寒生花底風風兒疎刺刺諸闋一字不改<lb/>
掩為已有蓋楊多抄録秘本不知久已流傳人間矣<lb/>
<pb n="KR4e0201_WYG_152-25a"/>
楊用脩婦亦有才情楊久戍滇中婦寄一律云鴈飛曾<lb/>
不到衡陽錦字何由寄永昌三春花柳妾薄命六詔風<lb/>
烟君斷腸曰歸曰歸愁嵗暮其雨其雨怨朝陽相聞空<lb/>
有刀環約何日金鷄下夜郎又黄鶯兒一詞積雨釀春<lb/>
寒見繁花樹樹殘泥塗滿眼登臨倦江流幾灣雲山幾<lb/>
盤天涯極目空膓斷寄書難無情征鴈飛不到滇南楊<lb/>
又别和三詞俱不能勝<lb/>
北人自王康後推山東李伯華伯華以百闋傍粧䑓為<lb/>
<pb n="KR4e0201_WYG_152-25b"/>
徳涵所賞今其辭尚存不足道也所為南劇寳劍登壇<lb/>
記亦是改其鄉先輩之作二記余見之尚在拜月荆釵<lb/>
之下耳而自負不淺一日問余何如琵琶記乎余謂公<lb/>
辭之羙不必言第令呉中教師十人唱過隨腔字改妥<lb/>
乃可傳耳李怫然不樂罷<lb/>
陳大聲金陵將家子所為散套既多蹈襲亦淺才情然<lb/>
字句流麗可入絃索三弄梅花一闋頗稱作家<lb/>
王舜耕髙郵人有西樓樂府詞頗警健工題贈善調謔<lb/>
<pb n="KR4e0201_WYG_152-26a"/>
而淺於風人之致<lb/>
谷繼宗濟南人所為樂府㣲有才情尚出諸公之下謝<lb/>
茂秦舊填樂府頗以柳三變自居與予輩談詩後慚怩<lb/>
不出可謂不逺之復<lb/>
常明卿有樓居樂府雖詞氣豪逸亦未當家<lb/>
徐髯僊霖金陵人所為樂府不能如陳大聲穩恊而才<lb/>
氣過之青樓俠少推為渠帥正徳末上南征嬖伶臧賢<lb/>
薦於上俾填新曲絶愛幸之令提調六院事霖皇恐甚<lb/>
<pb n="KR4e0201_WYG_152-26b"/>
然不敢辭也後廻鑾事始解賢復薦呉中楊南峯循吉<lb/>
楊以髙尚不出一旦易皁笠韎韐兎鶻從臺司索餞見<lb/>
上後應制成打虎諸曲頗云稱㫖詔授官如霖楊大愧<lb/>
駭懇賢獲免曲今存不大佳<lb/>
北調如李空同王浚川何粹夫韓苑洛何太華許少華<lb/>
俱有樂府而未之盡見予所知者李尚寳先芳張職方<lb/>
重劉待御時達皆可觀近時馮通判惟敏獨為傑出其<lb/>
板眼務頭攛搶𦂳緩無不曲盡而才氣亦足發之止用<lb/>
<pb n="KR4e0201_WYG_152-27a"/>
本色過多北音太繁為白璧㣲纇耳金陵金白嶼鑾頗<lb/>
是當家為北里所貴張有二句云石橋下水𥻘𥻘蘆花<lb/>
上月紛紛予頗賞之<lb/>
吾呉中以南曲名者祝京兆希哲唐解元伯虎鄭山人<lb/>
若庸希哲能為大套富才情而多駁雜伯虎小詞翩翩<lb/>
有致鄭所作玉玦記最佳它未稱是明珠記即無䨇傳<lb/>
陸天池采所成者乃兄浚明給事助之亦未盡善張伯<lb/>
起紅拂記潔而俊失在輕弱梁伯龍呉越春秋滿而妥<lb/>
<pb n="KR4e0201_WYG_152-27b"/>
間流冗長陸教諭之裘散詞有一二可觀吾嘗記其結<lb/>
語遮不住愁人緑草一夜滿關山又本是個英雄漢差<lb/>
排做窮秀才語亦雋爽其它未稱是<lb/>
張伯起紅拂記一佳句云愛它風雪耐它寒不知為朱<lb/>
希真詞也其起句云檢盡歴頭冬又殘愛他風雪耐他<lb/>
寒拖條竹杖家家酒上個籃輿處處山亦自瀟灑賀方<lb/>
回浣溪沙有云淡黄楊柳帶栖鴉關漢卿演作四句云<lb/>
不近諠譁嫩緑池塘藏睡鴨自然幽雅淡黄楊柳帶栖<lb/>
<pb n="KR4e0201_WYG_152-28a"/>
鴉青出於藍無妨並羙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_152-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百五十二<lb/>
</p>
<p>
</p>
  </div>
</body>
</text>
</TEI>
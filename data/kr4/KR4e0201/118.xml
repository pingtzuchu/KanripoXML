<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百十八</head> <lb/>
    <p>
<pb n="KR4e0201_WYG_118-1a"/>
欽定四庫全書<lb/>
　弇州四部稿巻一百十八<lb/>
　　　　　　　　　　　明　王世貞　撰<lb/>
文部<lb/>
　書牘二十四首<lb/>
　　徐子與<lb/>
陌上握手遂成河山欲歩復却踟蹰道途黯然之語更<lb/>
謂未盡舟次拜十絶之賜擊節按歌浮雲不流自吾與<lb/>
<pb n="KR4e0201_WYG_118-1b"/>
子邂逅省署各薦其素竟諧為一于鱗實九合之海内<lb/>
名俊豈曰乏人歸就吾黨愈自愛也曾未幾時茂秦却<lb/>
軌於鄴下公實返耕於南海僕亦從此逝矣吾子倘遂<lb/>
分司于鱗子相不益孤耶秋風蓴鱸政自漸迫僕非不<lb/>
厭京土非不思故鄉海内豪傑自少知我益稀不得不<lb/>
悲耳明春買舟候子於吳宫之側大劇醉也<lb/>
　　又<lb/>
别後再作書三君竟不得三君一紙也頗觖望白下之<lb/>
<pb n="KR4e0201_WYG_118-2a"/>
行可更上否見邸報子相遂拂衣其為人果銳必達僕<lb/>
甚畏之然令于鱗益孤矣此腐䑕當属羣鴟亂鳴奪食<lb/>
不滿鵷雛笑也僕以十月後旬之淮昨始了此段業債<lb/>
酬接還徃都無意味曩謂京塵眯漫汚人鄉里小兒作<lb/>
惡更劇宇宙之内何可着眼欲尋一片地如武陵桃源<lb/>
者吾三數人鎮日相對便足千古此語殊莫使外聞之<lb/>
拙作附覽<lb/>
　　又<lb/>
<pb n="KR4e0201_WYG_118-2b"/>
書來且讀五言一章悵然有餘悲矣吳中之約庻其可<lb/>
望苐某此身尚在羅網間雖清冷咫尺就釡則易耳更<lb/>
憶招提神傷之甚恒時作别不至是劇殆有驅吾涕淚<lb/>
者怪哉此得訊諜一目便了粗有餘日汎瀾前典區區<lb/>
得失不足復挂齒頰苐世事如此寧唯剥牀宇宙雖大<lb/>
無復着眼足下謂何谷永有云萬里之外以身為本慮<lb/>
一旦傷尊慈强飰自歡然中多懣懣不下耳方欲疏乞<lb/>
病不識可否足下開二子别紙自悉也外古體奉贈以<lb/>
<pb n="KR4e0201_WYG_118-3a"/>
當觧装亮之<lb/>
　　又<lb/>
僕東治莫州牘得足下道書良慰諸詩大竒勝燕中汶<lb/>
汶故若二手計兹時已出霅來活吾吳民矣于鱗主我<lb/>
於邢也手刺麋調蔡姬苦玉巵為壽醉分十二體各賦<lb/>
之至郡樓詩成覺太行嵯峨作欲壓城状旋於黄榆馬<lb/>
陵置頓且命駕矣風雨如晦流潦縱横直妬我哉秦中<lb/>
之役乃其人乍開眼當復盲爾不然海内如某者而猶<lb/>
<pb n="KR4e0201_WYG_118-3b"/>
令之躑躅螬食之餘耶業為老親不得遂挂冠昨取先<lb/>
後稿大芟洗得賦一巻四言古一巻樂府三巻五言古<lb/>
三巻律四巻排律二巻絶一巻七言古二巻律三巻絶<lb/>
一巻雜文十一巻凢三十餘萬言足下以為何如道經<lb/>
呉門可屈使者尊重一訪仲蔚蓬蒿否吾刻其詩未完<lb/>
先上盧謝集髙士賛外疏稿三册足下莫或須之否<lb/>
　　又<lb/>
邇者附一書南歸人計當得逹矣子相為致足下書及<lb/>
<pb n="KR4e0201_WYG_118-4a"/>
詩因具起居之詳案牘良苦髪都白耶僕亦有二三十<lb/>
莖許變者衰態侵尋故不免作有情癡耳晨見燕中信<lb/>
僕乃得青州一老兵刀筆九嵗復着黄皮袴褶稱主人<lb/>
長槍大劍中真為羊裘所笑且從家君處覔過殘<lb/>
嵗便之鎮矣子相無恙詩思似小衰止大抵避名其如<lb/>
吳狂何哉<lb/>
　　又<lb/>
昨一再書投足下未報也知旦暮吏牘良苦某以殘臘<lb/>
<pb n="KR4e0201_WYG_118-4b"/>
辭二尊人接淅東首榖日抵青州任疲卒陳案無可開<lb/>
眼居恒自嘲此僕當生債未滿也即一二加振刷小異<lb/>
矣而燕中貴人舉舊郄齒頰間幾入竄籍子相外補矣<lb/>
又欲削明卿籍其儔强庇之得免然沈浮無復上理足<lb/>
下知之否吾坐此絶未携媍輩來日一飯一白粥從蘭<lb/>
若借藏經案牘之暇時展一巻以自娛耳所葺詩賦文<lb/>
稿類盛一大簏箱幾欲焚之以還造化結習未忘故不<lb/>
能决足下竣事而北輕來雲門一遊乎吳中僅俞仲蔚<lb/>
<pb n="KR4e0201_WYG_118-5a"/>
可談至須先駕也<lb/>
　　又<lb/>
嵗中凢再附書足下恐竟作洪喬故事知尚未按吳中<lb/>
獄邸報乃有汀命汀差簡風物不下吳興于二尊人甘<lb/>
㫖差辦苐持手板見子相何以致辭世貞治青齊頗稱<lb/>
平探丸椎埋之徒徃徃來效麾下即小欲展巻而属羽<lb/>
書至敵入犯令支以西家君之幾被鋒鏑者再焉雖以<lb/>
失利退天子猶鐫一官且秋警難測要人眈眈僕今在<lb/>
<pb n="KR4e0201_WYG_118-5b"/>
數千里外日食飯嚥不下生人之趣都復窮矣吳生浮<lb/>
沉計難自㧞言及令人慨歎足下竟不為所寛我何以<lb/>
能免若老親得就田里僕雖捐脰穴胸無不媮快者勉<lb/>
旃自愛憤懣抑塞不能成詩聊作數首附覽<lb/>
　　又<lb/>
自足下入閩後闊焉不聞問僅家人從燕中來者見足<lb/>
下人具起居之畧以此少慰耳閩比苦倭冦足下郡雖<lb/>
小逺政不搔動耶于鱗拂衣歸矣人言阿龍超阿龍故<lb/>
<pb n="KR4e0201_WYG_118-6a"/>
自超也世貞以家居方履虎尾不敢遂及此令箕山之<lb/>
人弊見吾面皮青州稱小康刀筆之暇吐思益竒但欲<lb/>
作送徐汀州詩輙為它事所間不復成語竟不知何祥<lb/>
也足下朝覲時吾遣人至相約可繇德州取陸道抵泰<lb/>
安吾與于鱗候足下梁父旁因迎至青州為十日飲人<lb/>
生有幾毋更虗也别詩一章聊以當鼔掌之資不悉<lb/>
　　又<lb/>
初得足下書云小腹作痛不得行意甚憂之欲走一介<lb/>
<pb n="KR4e0201_WYG_118-6b"/>
問訊未果而使者再至矣啓椷悉疾状令人駭愕足下<lb/>
不貲之軀上奉太夫人下未有郎君奈何輕信人言服<lb/>
金石乃爾今雖已愈尤宜自保愛吾與足下既無奈世<lb/>
人何獨鬬此身在耳六詩俱入妙境乃是病令查滓盡<lb/>
去吾比以清明掃祭感愴之餘日為濁醪所驅都無復<lb/>
致勉爾酬塞不足存也巨筍芳蘭朱魚皆山房妙品一<lb/>
一領訖足下委頓後勤拳故人若此何以為報承許上<lb/>
已後枉駕兒稚輩欣然擁篲日候問約之不止真可謂<lb/>
<pb n="KR4e0201_WYG_118-7a"/>
通家矣寒舍傍誅茅構一小園取騷語名之曰離薋仲<lb/>
蔚為古體一章諸君亦有和者足下不可無作張氏新<lb/>
刻附覽近與一二僧徃返甚精禪那多覽佛書法門中龍<lb/>
象也至亦須一見箬老無恙不向寄詩去何以寂寂餘<lb/>
不具<lb/>
　　又<lb/>
八月中始得足下長蘆信頗以地近為慰燕中冠盖能<lb/>
小及青眼否能不以詞客例相疾否野人無復世念所<lb/>
<pb n="KR4e0201_WYG_118-7b"/>
不釋然者足下及明卿耳明卿不從吾呉徃返亡由得<lb/>
其耗然似於仕路漸無恙也僕近購得佛藏經已就隙<lb/>
地創一閣居之頗極水竹之勝家藏書三千巻金石十<lb/>
之一名蹟百之一老作蠧魚優游其間不死足矣實不<lb/>
願二三兄弟見憐也于鱗厄危疾想服食少過足下宜<lb/>
一規之亦望足下自以為規吾兩附書不逹亦不得此<lb/>
子尺寸之牘豈郵中人盡殷豫章耶吾黨各天僅頼此<lb/>
一叚又錯迕若此真可恨也去人促書甚迫而坐有十<lb/>
<pb n="KR4e0201_WYG_118-8a"/>
餘逺客才不及劉丹楊思極惘惘<lb/>
　　又<lb/>
九月中㳺陽羡諸山問之土人云從此而道長興八十<lb/>
里殊自悵恨不早為日以要足下也出洞瘡復發抵家<lb/>
復大發委頓間有致除目者見足下山東之命不覺搥<lb/>
牀大喜吾黨固無所事此念足下免風塵中屈膝且令<lb/>
世路少洗俗態耳欲走一介相聞病不能遣乃辱手書<lb/>
慰存授以秘方及拜種種佳貺至夢游一事令元白無<lb/>
<pb n="KR4e0201_WYG_118-8b"/>
色矣問使者知動履無恙唯蘭玉尚自杳然僕瘡苦不<lb/>
可言醫云毒已散盡唯緩之俟其自平耳即不死來嵗<lb/>
三月定邀足下洞庭之汎作驚濤拍天語必不虗也承<lb/>
寄佳章及近作無非妙境而贈沈明臣一歌尤偉此生<lb/>
何多幸耶僕所為三洞記足下試觀之入選體自謂不<lb/>
减康樂亦一印證否箬翁所願為執鞭者千古大事僕<lb/>
雖非其人敢不勉旃得足下所草行状便是凌霄臺材<lb/>
木僕不苦矣族兄東昌君碑隂記來促甚急幸即揮洒<lb/>
<pb n="KR4e0201_WYG_118-9a"/>
附顧氏人來為妙豔異編附覽毋多作業也目眵手戰<lb/>
不能多及亮之亮之<lb/>
　　又<lb/>
嵗杪遇于鱗云子相髙朗多竒明卿切覈能蕞二家之<lb/>
勝者其足下乎霅中人數相過稱足下頗善病亦復善<lb/>
貧山田税益少不能食門下客然客日益進又云為客<lb/>
作嶺外書人至七十函頭目岑岑竟夕胡自苦乃爾讀<lb/>
所送邑令文絶濃冶董狐筆似不如是以子與才欲為<lb/>
<pb n="KR4e0201_WYG_118-9b"/>
吾黨作國老其無奈薑桂不相入何于鱗惘惘業㣲悔<lb/>
其行僕謂于鱗舒巻甚合古苐以龍性不易馴耳不知龍<lb/>
故善屈也舍弟不免遂北少答諸公推轂意太湖三萬<lb/>
頃僕一人饒領之不以累二三子也政恐造物來妬人<lb/>
耳新嵗匕箸稍進精神勁挺而時復有憂生之戚不<lb/>
審所以助甫書笑吳生翮婁遇鍛不知其鍛殆甚昔人<lb/>
有言仕宦不止車生耳鄙以邴曼客張長公念雖薄終<lb/>
不如柴桑君一决也汪伯玉見訪云欲與足下同汎太<lb/>
<pb n="KR4e0201_WYG_118-10a"/>
湖僕許以秋仲恐足下兹時褰帷大國矣向托族兄金<lb/>
吾勑碑隂記易期者數能終恝然乎寄于鱗四章附覽<lb/>
　　又<lb/>
昨得足下書云悠悠之談頗有以我為不當出者于鱗<lb/>
亦及之弟稍為隐耳嗟乎非二足下誰語者僕之不當<lb/>
出豈唯天下知之雖僕固知之嚮者除目初下于鱗飛<lb/>
書勸駕時僕方為誓山澤間足下故在吳閶與舍弟極<lb/>
駭僕以為不宜爾獨公瑕不强也足下寧忘之耶兹時<lb/>
<pb n="KR4e0201_WYG_118-10b"/>
僕非敢介然自附長徃之操亦非敢以誼為不當出獨<lb/>
反之此心謂先君子既負大禍僕胡顔尚托吏民之上<lb/>
被衣冠擁胥役與仕進之人同路且耳目變異遇觸私<lb/>
諱胡尾䟦疐動多枳歩一行攅眉便無舒日又以生平<lb/>
弄筆墨鼓唇吻不在人後今奈何復輕擲半殘之軀於<lb/>
好事少年之口而㑹所上疏辭見格造物者又聊蕭之<lb/>
不置公檄私移委曲慰勉老母見讁謂我不能問家人<lb/>
産數却匕箸徬徨失筴歔欷就道道得偕足下稍自寛<lb/>
<pb n="KR4e0201_WYG_118-11a"/>
耳方與足下濟寧謁徐相公渠拳拳用某某事相慰勉<lb/>
僕謂亡敢論望某即先君子詎作某比也兹時雖北行<lb/>
不携家所常翫習書巻亦無從者業以再疏上報可即<lb/>
順流而南足下别兩日疏復報格愈益篤責之而治所<lb/>
鄰西北邉當戍口十餘羽書簡書旁迕沓至既復自念<lb/>
嚮者鼎革之㑹先君子誤不為臺𤨏所憐而頼二三大<lb/>
臣之見知旁採巷議以有今日不肖兄弟既㧞之塗泥<lb/>
之中安敢悻悻自好也且僕業以不敢忘私門乃遂敢<lb/>
<pb n="KR4e0201_WYG_118-11b"/>
忘國乎求之心不懌則竊放古事其不出者一王偉元<lb/>
耳偉元與嵇侍中同記遘司馬昭甘心時渠一路人固<lb/>
未定君臣分也盖嵩為仇異日世蕃居之偉元安可出<lb/>
哉先帝既已僇嵩父子而主上復雪先君子寃今僕再<lb/>
疏再不許而又不出是仇君也以故不得已暫扶曳之<lb/>
鎮今近兩月矣郡政簡可以日晏坐堂皇不移晷而决<lb/>
然僕未嘗不五鼓起坐也食味减家十之五酒益减十<lb/>
之八非大閲祭不御服色世謬以僕資久當遷當稍簡<lb/>
<pb n="KR4e0201_WYG_118-12a"/>
吏事毋輕拂逆人乃僕日行隘理亭障簡練士卒視墨<lb/>
吏若仇不敢傳舍其官豈性好為此哉誠思一二有以<lb/>
報塞謂出為不徒者即挂冠耳子與試視僕豈嗜腐䑕<lb/>
者即一官亦何所榮僕且僕家居藉先大王父遺産足<lb/>
自老坐起萬巻左右金石丹鉛輔之時誦佛書逍遥峭<lb/>
蒨葱青間高舂而起間遇剥啄非載酒問竒即贄書乞<lb/>
言者養一二僮幹輸賦踐更不渉官府浩然諸豪傑齒<lb/>
頰之外豈不快哉小不買書及接江湖徃來客嵗杪積<lb/>
<pb n="KR4e0201_WYG_118-12b"/>
少餘鏹以答慈念老人便忻然矣五日前草一乞歸公<lb/>
牘俟觧嚴即達之兩臺更不得請小量移即卧家耳足<lb/>
下為待之<lb/>
　　又<lb/>
數承餉湘藤最後最佳知足下旦夕属我體也秋氣滋<lb/>
峻不免箧笥然無異中心之藏耳武昌瑰竒之政當自<lb/>
越凡文人無行頼于鱗一吐氣文人無用須足下洗之<lb/>
不佞寄理吳興僅五月幸不為吏民所厭惡中豪而上<lb/>
<pb n="KR4e0201_WYG_118-13a"/>
荆棘亦自不少水灾一事極意區處聊有次苐月俸悉<lb/>
送官助賑不免資家庾矣近為臺檄入省猥用廵務相<lb/>
苦覺少妨吟嘯歸興鬰浡足下過採輿人之言而從臾<lb/>
我是欲我車生耳也日來不覩足下詩長江大别吞吐<lb/>
天地秀氣胸中久矣何時一發破我磊塊家弟亦不寄<lb/>
詩來乃寄詩足下耶想近益有致足下言當不浮僕於<lb/>
詩格氣比舊似少减文小縱出入然差有真得以告足<lb/>
下大江而上自楚蜀以至中原山川莾蒼渾渾江左雅<lb/>
<pb n="KR4e0201_WYG_118-13b"/>
秀郁郁詠歌描寫須各極其致吾輩篇什既富又須窮<lb/>
態極變光景長新序論奏劄亦㣲異傳誌務使㫖恒達<lb/>
而氣恒貫時名易襲身後可念與足下共勉之時見邸<lb/>
報足下寂寂除目明卿婆娑瘴鄊于鱗小暢又以太夫<lb/>
人憂歸文章憎命似無復開濟理撫公頗憐後一月為<lb/>
處便歸襄事畢竟堅卧矣此生尚可得半完不爾必有<lb/>
悔也餘具别紙<lb/>
　　又<lb/>
<pb n="KR4e0201_WYG_118-14a"/>
數從除目求足下名不得令人悵然僕比者决意髙枕<lb/>
而乞休之疏復見寢閣且移文篤促良苦老毋復感脾<lb/>
疾幾委頓幸以其間精醫藥獲遂有瘳少用自慰耳擬<lb/>
於來月下旬束装而長臬者遷已盡雪鴻指𤓰又未知<lb/>
竟落何地也僕鬚髪强半白右輔已失其一老態漸出<lb/>
不知足下比當何如耳明卿不免臺推縱復無它亦自<lb/>
﨑嶔可歎于鱗㷀㷀草土氣乃差得王也吾曹皆空青<lb/>
丹砂而獨僕受氣濁世尚欲收為牛溲馬勃之用者徒<lb/>
<pb n="KR4e0201_WYG_118-14b"/>
不滿大雅一笑陸初平千里投足下須僕書雖不得僕<lb/>
書足下故自倒屣也不至浮沈近耗而已虞翁奏議完<lb/>
否見惠一部却不妨為草序也吳中故人無它仲蔚移<lb/>
宅蓬蒿稍剪公瑕去為平津客矣<lb/>
　　又<lb/>
春時得張使君所致書儀旋有報書附送吏去不至浮<lb/>
沉否傳足下量移耗不一尚未見除目何耶金馬碧鷄<lb/>
蒼山洱水之勝固盡入足下奚嚢中長卿逰得無倦乎<lb/>
<pb n="KR4e0201_WYG_118-15a"/>
行部多暇日訊牒省可計獲以間治私掌珠之慶能一<lb/>
見慰使幽隠破故人生涕否不肖善病状至秋良已兒<lb/>
子大者似堪箕裘其一跳地作虎子最小稚啼嬉有態<lb/>
間日痴性發罄槖装斥買書作蠧魚其間小祗園增一<lb/>
丘一島屋數椽異日為行藥偃曝之資野人不即死業<lb/>
已逾量矣哭于鱗百廿韵詩及奠章前當以得之復許<lb/>
為作墓碑尚未脱稿兒駒以其集來凡數十百萬言稍<lb/>
汰書牘之冗者付剞劂矣伯玉捐十金來為梓費且許<lb/>
<pb n="KR4e0201_WYG_118-15b"/>
草一序足下亦有意乎吾曹二三兄弟獨于鱗渠自萬<lb/>
古矣似不必避標榜嫌也比亦以于鱗故增尺牘至六<lb/>
十巻搜括書史殆盡中多舍弟及吳中名士手刻畫頗<lb/>
精并所行喬莊簡公集附覽此公𢎞正時名臣也為先<lb/>
君子了國士一念耳秋氣漸凉南中尚暖唯為道自愛<lb/>
葛守故人投荒萬里足下有以慰存之破其寥寂也<lb/>
　　又<lb/>
昨嵗暴得都下耗不勝憂以故走信霅中多危語當不<lb/>
<pb n="KR4e0201_WYG_118-16a"/>
復為雅度嬈也僕自北行數日後病良已抵彭城而苦<lb/>
水阻改道從陸以三月望後入都門去國十九年人人<lb/>
見訝容鬂以為真蘇中郎北歸日状政復作衛洗馬憂<lb/>
人㸔殺耳馬曹事多寄之三僚日晏小坐輒告畢甚足<lb/>
藏拙但此官例若傳舍恐不能久為吾有也聖主勤學<lb/>
遂無千古元輔儼若神君僕故不免自没然小祗園泉<lb/>
石時時夢中喚我矣足下書遂與明卿書同日至抑何<lb/>
神也書辭諄切字字肺腑無計出足下苦海苐此心不<lb/>
<pb n="KR4e0201_WYG_118-16b"/>
敢不盡交游間獨伯玉差工耳肖甫已自不免末路難<lb/>
工轉自於邑欲作一詩奉酬來雅當於後日齋居事筆<lb/>
墨也詢使者云後房有夢蘭意得雄須報我自愛<lb/>
　　又<lb/>
前月得舍弟書云足下有信至以弟西出甚悵怏不自<lb/>
意此役初無他乃是以資耳而尋端之士頗遂齗齗頼<lb/>
二三節槩長厚士持之耳聞伯玉乃不免當得中㫖留<lb/>
也僕不能出而再為知己所强聊應之耳今便興盡婆<lb/>
<pb n="KR4e0201_WYG_118-17a"/>
娑山城中俟南牀白簡處分畢懇上章乞歸矣今已五<lb/>
十前路足可知遂初之後事事勝作宦所慮非政府指<lb/>
不能置我於度外耳伯玉留當亦請告兄益孤奈何造<lb/>
物者頗汲汲我輩苐文士尚未脫陽九若登匡廬頂上<lb/>
有朗照而蒙氣下蔽所可恠也比間寂寂公署若深山<lb/>
中道院了得全稿詩賦文說凡四部百五十巻可百餘<lb/>
萬言只巵言諸録亦二十餘巻不作舊邾莒賦也此後<lb/>
却尋一簡易方六十不死徙入光明藏矣老蚌生珠比<lb/>
<pb n="KR4e0201_WYG_118-17b"/>
復何似助長之弊戒之戒之兄若正位臺察肯觧組要<lb/>
弟尋盟湖山間以畢餘年者大勝事也曹子念南㳺意<lb/>
以專訪兄耳其次乃汎武夷啖荔枝若渠一歌出便可<lb/>
奪季狂五花簟也<lb/>
　　荅汪伯玉<lb/>
不佞向者不得數數奉顔色然一再從友人壁間見公<lb/>
文心竊慕好以為世人方蠅襲廬陵南豐之遺不則亦<lb/>
江庾家殘瀋耳公獨厭去不顧顧為東西京言自僕業<lb/>
<pb n="KR4e0201_WYG_118-18a"/>
操觚覩世所搆撰入班氏室者唯公而于鱗與不佞亦<lb/>
竊幸同所嗜僕時時離去之又不堪整栗以此愧公乃<lb/>
者復從顧聖少集讀公序則雅以詩道見属僕自怪何<lb/>
所得此於公也既舍親王從事來致手教累紙惓惓之<lb/>
懐徃事所不敢述承慰存唯有飲泣噓欷而已居復自<lb/>
念公方為國家杖鉞萬里外拮据兵事日不暇給而僕<lb/>
負大不韙跧伏閭井名姓足以掩人之耳其緒言殘帙<lb/>
入人齒頬間且嗽而吐之公獨不然公真所謂噓枯而<lb/>
<pb n="KR4e0201_WYG_118-18b"/>
肉骨者不佞固心感髙誼苐秘之世將謂公多偏駁之<lb/>
好矣承欲傳子相集需僕序即二三兄弟後死不得與<lb/>
斯文以為公累子相没且不朽春時吳明卿書來先以<lb/>
是見托不佞不能辭子相才極髙惜猶在汗血未竟崑<lb/>
崙之馭僕序大要據實評隲亡所假借寧少負子相不<lb/>
欲子相負古作者今明卿尚未上之幕府豈意有所未<lb/>
滿耶少年善窺人以吾曹過標榜明卿久當思吾言也<lb/>
德甫長者何所中萋斐廼爾海内交㳺摧折殆盡僅一<lb/>
<pb n="KR4e0201_WYG_118-19a"/>
明卿碩果今托二天差足寄餘禄矣非公念及安敢為<lb/>
此言閩絲拜嘉辱喻嗣致蠣黄食指當日動矣以此垂<lb/>
涎蜜荔勿怪野人得隴望蜀也南中氣侯多異柱石之<lb/>
軀佐以䌓錯幸自珍重<lb/>
　　又<lb/>
周泉州來致手書盈紙讀之欣然獨賞已出公海錯佐<lb/>
酒且噉且讀稱快耳家弟業操觚意不可一世士毎至<lb/>
得公文與于鱗詩輒手至再三不釋曰此非人間人也<lb/>
<pb n="KR4e0201_WYG_118-19b"/>
僕餘日無足送頼友于時從臾不至大寂莫久不聞朝<lb/>
事邇一聞之有足快夙心者此意端可為知已告耳宗<lb/>
生集行世皆公力也顧僕賤且負大譏於人度不足為<lb/>
此生重公能終靳一言弁之乎左太冲三都自佳必求<lb/>
𤣥晏叙者意殊可念也近越人吳仕來謁僕書干門下<lb/>
為徐汝寧所嬲不得已與之并致元人墨跡一巻計已<lb/>
達矣其人亡他長然不失稱長者公一見當自了絹素<lb/>
寫惡詩一幀并新刻薄物将逺意乞照入<lb/>
<pb n="KR4e0201_WYG_118-20a"/>
　　又<lb/>
人不可以無勢公乃能屈明卿雖然見公文終當北面<lb/>
耳<lb/>
　　又<lb/>
不佞之以書瀆記室者再矣其餘指徃徃為親故借名<lb/>
然亦貪公髙誼冀獻其醜愽清燕一笑遂亡匹夫硜硜<lb/>
之執公不唯無鄙斁之乃重致意焉閩使婁發竒刻種<lb/>
種織文之羽側生之艷奪我蒿目發我食指至讀書辭<lb/>
<pb n="KR4e0201_WYG_118-20b"/>
婉縷恍若奉公顔色又似與子長孟堅酬徃非復今人<lb/>
觀也公念不佞深推及家弟家弟翩翩雖不敢比於世<lb/>
作者差勝乃兄矣其服膺公文以為數百年無此物要<lb/>
自肥膓滿腦中發之非虛言也應徐淪落宣瑜長逝吾<lb/>
黨數子復成鄴中天下文章非公一二主盟幾便茅塞<lb/>
勉旃自愛辱喻不忘敝帚公下襲魏守之武使僕得齒<lb/>
於濟南生何幸如之然僕僇民也有巨創在膏肓不願<lb/>
為此以重累長者之德公誠不卒棄僕倘賁一言弁諸<lb/>
<pb n="KR4e0201_WYG_118-21a"/>
首使僕子孫異日知藉重家塾焉死且不朽戚將軍真<lb/>
韓白也僕私心實重之曩王兵憲者嘗欲僕叙其紀效<lb/>
新書竊恐不當也公既有成言矣則僕安敢以固陋辭<lb/>
呉平大蠧一旦授首公與戚將軍社稷之寄莫三焉每<lb/>
覽右軍王畧帖千古若新何幸生耳其事間想閩嶠間<lb/>
戰地令我神爽蒲團小小工力颺去矣俟少間當竭其<lb/>
愚為歌若謡者以附於鐃歌鼔吹之末縁去人迫不及<lb/>
就亮之亮之捐貺佛像精甚便安養香閣中四部經是<lb/>
<pb n="KR4e0201_WYG_118-21b"/>
妙諦三昧苦海餘生知公為我津梁矣然維摩經所說<lb/>
洒脫圓便不可思議楞伽是達磨老祖首授東土㣲奥<lb/>
上乘公大善知識不惜餘梓成此法果何如何如舊有<lb/>
巵言六巻自謂藝圃雞肋偶有便手聊刻成帙然不敢<lb/>
多示人今奉備一夜之覽其痛斧削之公誠有意為𤣥<lb/>
晏乎僕之願也非所敢必也近體二章少酬來羙兼有<lb/>
薄物布其區區廟路清夷旂常日懋清塵濁水餘復何<lb/>
言<lb/>
<pb n="KR4e0201_WYG_118-22a"/>
　　又<lb/>
宗人王司理者書來云每謁公輒娓娓口僕不置僕無<lb/>
味於姓名久矣乃獨涊公齒頰間公故長者得無為曹<lb/>
丘累乎僕自獻嵗來入有俯仰出困酬應為兒童項領<lb/>
所窘不可言日者見托戚將軍紀效新書序從夢囈時<lb/>
得之不能佳聊以塞責公自文章家韓白戚亦兵事中<lb/>
班揚僕所偕慕幸不已諾耳有一佳士欲貢置左右四<lb/>
明沈子明臣與諸生有聲尋厭之頗能作先秦兩漢家<lb/>
<pb n="KR4e0201_WYG_118-22b"/>
語長歌短章酒所慨慷十紙立盡而又任俠慕說古烈<lb/>
士大欲見李于鱗及公與僕耳僕戱謂見于鱗不立槁<lb/>
於太山松栢間乎盍足閩見汪公向者吳生道公禮遇<lb/>
状至欲泣然吳生自感恩此子似急知已矣見自了之<lb/>
向辱損文羽僕布素之軀不知所裁此後勿更勞筐篚<lb/>
惟饞口難屬厭耳一笑<lb/>
　　又<lb/>
昨沈山人嘉則行為作一書固其人差有材氣不負舉<lb/>
<pb n="KR4e0201_WYG_118-23a"/>
然亦貪入賤姓名公目中忘其數數耳乃公前已損傳<lb/>
食急郵訪我海上公方南逐敵拮据兵事於故人書辭<lb/>
委致乃爾昔諸葛公羽服素車治軍渭南每牘教出所<lb/>
慰撫人人自得司馬宣王歎其名士公毋論類之至於<lb/>
損下名勢敦布衣之悃奬借薄技開藝文之塞即古無<lb/>
二矣公勤勤欲薦不朽於僕甚大盛心僕能不色飛所<lb/>
以逡廵再卻者先德尚冺冺僕雖生未脫曹蜍李志耳<lb/>
然明卿處得僕詩實少僕詩文舊稿五十餘巻近稿可<lb/>
<pb n="KR4e0201_WYG_118-23b"/>
八巻中間騷賦樂府自許一班雜體小詞亦頗鷄肋公<lb/>
衮衣内召過我吳門僕焉能竟閟之不求斧削於般倕<lb/>
也戚將軍用兵僕私心實向慕以故承公命輒遂為序<lb/>
今猶在沈生所倘有可已姑為隠之何如公㧞明卿於<lb/>
齒吻間使有餘肉明卿楚士當内感入骨矣僕詩所謂<lb/>
江東歩兵席上司馬一狂一醉非公孰能憐者古人急<lb/>
知已誠然哉維摩經檢得一部奉上亦不能大佳乃比<lb/>
之藏中差有註耳似可付剞劂僕偶有䆿語附貢左右<lb/>
<pb n="KR4e0201_WYG_118-24a"/>
壬戌以前士大夫不居間壬戌以後士大夫不講學乃<lb/>
真士也得禪理者不諱禅名冠儒名者務實儒行乃真<lb/>
學也公覽之不一笑粲否知有留府之灾前徃鄙言頼<lb/>
祝融藏拙公復以精綾紫緗續之得無添蛇足乎又一<lb/>
巻稗官家物也其置之酒瓿乃見愛耳暑動計南土稍<lb/>
酷唯為天下自重<lb/>
　<lb/>
　<lb/>
<pb n="KR4e0201_WYG_118-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百十八<lb/>
</p>
<p>
</p>
  </div>
</body>
</text>
</TEI>
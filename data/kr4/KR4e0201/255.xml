<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻八十一</head> <lb/>
    <p>
<pb n="KR4e0201_WYG_255-1a"/>
欽定四庫全書<lb/>
　弇州續稿巻八十一<lb/>
　　　　　　　　　　　　明　王世貞　撰<lb/>
文部<lb/>
史傳<lb/>
　　開平岐陽寧河三王世家<lb/>
開平王常遇春者濠之定逺人其先世世為農家遇春<lb/>
長身白晳有膽力猿臂善射元末羣盗起躪江淮間而<lb/>
<pb n="KR4e0201_WYG_255-1b"/>
盗魁劉聚者得遇春而識之使為什夫長有所攻剽遇<lb/>
春敢力深入必剋獲而歸以是為聚所愛重而遇春察<lb/>
其急鹵掠毋逺志屬髙帝駐兵和州乃偕其私卒數十<lb/>
来歸居兩月未有所見自請為先鋒上曰爾饑故来歸<lb/>
耳且有故主在吾安得奪之遇春頓首泣曰劉聚盗耳<lb/>
無能為也倘得効犬馬之力于知者雖死猶生上猶弗<lb/>
許曰能相從渡江乎取太平而後臣我未晩也既渡江<lb/>
抵采石磯元兵置陣于磯上舟相去者三丈餘矢刃蝟<lb/>
<pb n="KR4e0201_WYG_255-2a"/>
集莫敢登遇春飛舸至上麾之應聲挺戈躍而上敵皆<lb/>
披靡帥師乗之大敗其衆遂乗勝取太平始授總管府<lb/>
先鋒無何進為總管上既已渡江而諸将士家屬輜重<lb/>
皆在北滁和之守備單而元中丞曼濟哈雅擁舟師數<lb/>
萬襲據采石界其中間音問絶上率大衆攻之使遇春<lb/>
多張疑兵以分其應而自帥正兵搗之既合而遇春别<lb/>
操輕舸以精兵横衝哈雅之舟分為二左右縱擊大破<lb/>
之悉俘其精鋭自是元師扼江之勢衰而南北通矣遂<lb/>
<pb n="KR4e0201_WYG_255-2b"/>
從取集慶路再從徐達取鎮江復為領軍先鋒徐達攻<lb/>
常州而降卒叛與張士誠合而圍達命遇春以師援表<lb/>
裏擊士誠大破之擒其梟将張将軍復為總管遂進統<lb/>
軍大元帥克常州遷中翼大元帥尋從徐達下寜國分<lb/>
兵取馬䭾沙遂取池州戰功最進行中書省都督馬歩<lb/>
水軍大元帥從上取婺州復有功進鎮國上将軍同僉<lb/>
書樞宻院事守婺州遂以其兵攻衢州衢州下其院判<lb/>
張斌以卒萬人降克衢州進僉樞宻院事移兵攻杭州<lb/>
<pb n="KR4e0201_WYG_255-3a"/>
久之張士誠兵来援累戰戰不大利召還京師尋從徐<lb/>
達守池州大破陳友諒之衆語具達傳陳友諒入冦薄<lb/>
我于都城之龍灣上設伏大破之遇春功復最上追友<lb/>
諒于江州遇春留守用法嚴軍民肅斂進行省参知政<lb/>
事復從上追友諒于安慶遂取江州還督龍灣寨之師<lb/>
張士誠之大将李伯昇圍我長興援兵遇之敗長興圍<lb/>
急上乃遣遇春以大軍援之兵至伯昇拔營遁俘斬其<lb/>
後軍五千餘人城安慶破池州之叛卒羅友賢斬之餘<lb/>
<pb n="KR4e0201_WYG_255-3b"/>
黨悉平上所任将帥其最著者三人曰平章邵榮右丞<lb/>
徐達與遇春榮最為宿舊且善戰既貴而驕有所不得<lb/>
志輙謀伏兵置酒要上飲而刼之事發就縳上猶語諸<lb/>
将吾欲宥榮死以慰勞臣衆唯唯遇春直前曰人臣而<lb/>
以反名寜可宥臣誼不與之共生上乃飲榮酒流涕而<lb/>
僇之以是心益愛重遇春張士誠别将吕珎圍劉福通<lb/>
于安豐上救之師至而珍已破城殺劉福通矣其兵勢<lb/>
盛而連營水陸為戰守備甚嚴時汪元帥為前鋒拔其<lb/>
<pb n="KR4e0201_WYG_255-4a"/>
中壘而據之㑹左右軍敗汪元帥兵欲出走阻于塹則<lb/>
殊死鬬卒不可敗而遇春以精騎横突其脅凡三合三<lb/>
勝大軍乗之遂大勝俘獲士馬無筭進圍安豐元将左<lb/>
君弼自廬州来救徐達與遇春逆擊大破之遂移薄廬<lb/>
州且下而陳友諒傾其國兵號五十萬来争南昌圍之<lb/>
數百重凡三月餘而上趣達遇春廬州之師歸遂從上<lb/>
往救遇于鄱陽湖之康郎山達首敗其前鋒縱火焚敵<lb/>
舟二十艘殺獲以千計而敵不退友諒太尉張定邉奮<lb/>
<pb n="KR4e0201_WYG_255-4b"/>
前犯上舟適膠淺事且迫遇春從傍射定邊中之始稍<lb/>
稍引退上舟脱而遇春舟復膠力戰以脱明日復大戰<lb/>
乘風縱火焚其舟數十里湖水盡赤友諒弟友仁友貴<lb/>
等皆焚死連戰三日友諒之卒死者過半而我兵所亡<lb/>
失亦畧相當既出湖口諸将佐氣稍稍奪欲縱之去遇<lb/>
春獨不言上悟乃移舟扼上流而别出竒兵絶餉道凡<lb/>
旬五日而友諒軍食乏其左右金吾将軍皆降友諒迫<lb/>
以百艘突圍湖口而上蹴之自辰至酉友諒中流矢死<lb/>
<pb n="KR4e0201_WYG_255-5a"/>
俘其卒五萬人斬及溺者三倍之乃班師飲至䇿勲以<lb/>
遇春及廖永忠俞通海為首賜土田金帛過當復從上<lb/>
討友諒之子理于武昌圍甫合而其丞相張必先自岳<lb/>
来援遇春以五千騎逆擊破擒之必先友諒驍将也陳<lb/>
理魄奪出降進遇春中書平章政事尋從徐達取廬州<lb/>
始别将兵畧定臨江之沙坑麻嶺十洞牛皮等寨遂定<lb/>
贛州下南安南雄韶州諸路師還取安陸襄陽復從徐<lb/>
達克泰州已克髙郵狥淮安徐宿安豐悉下之大發兵<lb/>
<pb n="KR4e0201_WYG_255-5b"/>
討張士誠命遇春仍副大将軍達而行舟師出太湖擒<lb/>
其萬户尹義等直趣湖州之毘山與士誠兵水陸勁鬬<lb/>
敵大潰遂薄其城飛車戰艦髙皆與睥睨埒其丞相士<lb/>
信掃境内兵来援築壘舊館壓我師之背遇春率竒兵<lb/>
由大全港入營于東阡却壓其背士信急抽精兵搏戰<lb/>
遇春鼓将士立破之復破其援兵赤龍船于烏鎮士信<lb/>
跳舊館之卒降得六萬人湖州亦下遂進圍平江路數<lb/>
破其城中兵凡八月始克之縛士誠以歸籍其兵得二<lb/>
<pb n="KR4e0201_WYG_255-6a"/>
十五萬時上猶稱吳王召見㦸門所以慰勞備至進銀<lb/>
青榮禄大夫上柱國録軍國重事封鄂國公上念遇春<lb/>
功大欲尊貴之而李善長徐達已為左右相國不能復<lb/>
置相乃以遇春為平章軍國重事制禄秩與相國等復<lb/>
議討中原遇春有所獻䇿語具徐達世家遇春之前議<lb/>
討張士誠䇿亦如是大較欲輕兵直搗其心腹肢節當<lb/>
自瓦解上持重不之用也而心伏其勇至是命遇春為<lb/>
征北副将軍與大将軍達率歩騎二十五萬以北上親<lb/>
<pb n="KR4e0201_WYG_255-6b"/>
禡旗于龍江諭諸将當百萬之衆摧鋒䧟陣所嚮披靡<lb/>
無如副将軍遇春第吾不虞其不能戰虞其輕戰耳夫<lb/>
遇春大将也而好與一小校争能甚非吾所望也遇春<lb/>
頓首拜詔既行呉王即皇帝位冊立皇太子以遇春領<lb/>
其少保遇春師與大将軍合畧定山東諸郡遂破汴梁<lb/>
走其帥李景昌進攻河南元兵五萬陣洛水北将合遇<lb/>
春單騎突其陣敵以二十騎攅槊刺遇春遇春發一矢<lb/>
殪當先者大呼而入麾下壯士從之遂盡殺其二十騎<lb/>
<pb n="KR4e0201_WYG_255-7a"/>
敵遂大潰河南下諸郡邑悉平上為幸汴梁至之二日<lb/>
而遇春馳入謁上勞之曰将軍與大将軍北征不踰嵗<lb/>
而下中原之半功亦大矣勞且倍矣遇春頓首曰亡元<lb/>
之民服上威徳耳臣等祗奉成筭以效驅馳固大幸也<lb/>
上悦三日辭復往河南遂與大将軍畧定河北進逼其<lb/>
大都元主北走遂取之移兵狥太原元太傅河南王庫<lb/>
庫特穆爾自保安還師来援其鋒鋭甚遇春與達謀曰<lb/>
我騎兵雖集而歩卒未至驟與之戰必多殺傷且未易<lb/>
<pb n="KR4e0201_WYG_255-7b"/>
决也夜刼之彼必有走而潰耳達曰善夜刼之庫庫果<lb/>
潰而走太原下改遇春為左副将軍居右副将軍馮宗<lb/>
異上出寨取大同轉狥河東西渡關下奉元路遂與宗<lb/>
異合而西逼鳳翔其平章李思齊率所部十餘萬衆奔<lb/>
臨洮鳳翔下㑹元丞相伊蘇以兵冦通州至白河而遁<lb/>
上乃遣遇春以所部馳至故元都部署将士而浙江行<lb/>
省平章李文忠副之遇春諜元主在開平乃選歩卒八<lb/>
萬騎一萬取道三河經鹿兒嶺抵恵州敗其将江文清<lb/>
<pb n="KR4e0201_WYG_255-8a"/>
于錦州獲士馬千計次全寜遂與伊蘇遇復敗之進次<lb/>
大興州遇春使分千騎為八伏徼其歸大興之守兵走<lb/>
伏發大敗之擒其丞相托和濟遂薄開平元主已前走<lb/>
追北數百里俘其宗王慶生平章鼎珠等斬之凡得将<lb/>
士萬人車萬輛馬三千匹牛五萬頭子女貨寳稱是師<lb/>
還次栁河川暴得疾卒年僅四十上為震動喪車至龍<lb/>
江親出奠為文哭之叙其功甚詳已而大慟始命有司<lb/>
制聞大臣訃用宋太宗為韓王趙普舉哀禮擇𦵏地鍾<lb/>
<pb n="KR4e0201_WYG_255-8b"/>
山之隂明器芻靈凡九十一切皆官給不以煩其家仍<lb/>
驛書報大将軍達使歸而㑹𦵏特贈翊運推誠宣徳靖<lb/>
逺功臣開府儀同三司上柱國太保中書右丞相追封<lb/>
開平王謚忠武復推恩王其三代皆賜謚時猶襲元故<lb/>
明年論功賜金幣一與大将軍等而封子茂鄭國公嵗<lb/>
禄二千石予誥劵配饗髙帝廟庭與祠雞籠山功臣廟<lb/>
皆次大将軍為第二遇春為人沈鷙果毅撫士卒與同<lb/>
甘苦皆樂為之用出則摧鋒退則殿後未嘗敗北雖不<lb/>
<pb n="KR4e0201_WYG_255-9a"/>
習書史而用兵决勝與古人合年差長于大将軍二嵗<lb/>
數從征伐奉節制進止赴期不敢爽毫髪大将軍雅亦<lb/>
推愛之終始無小間惟性稍好殺而淫以此不能比大<lb/>
将軍而一時稱名将者猶曰徐常徐常云而上亦均重<lb/>
之晩節每舉以勵諸将帥必曰中山開平二王不偏廢<lb/>
也鄭國公茂者弱冠而封其婦父復為宋國公馮勝以<lb/>
是益驕貴不練事上亦知之故不復使将封十七年而<lb/>
𨽻宋國公勝比北征納克楚茂念諸徹侯位其下皆得<lb/>
<pb n="KR4e0201_WYG_255-9b"/>
有偏禆任而已獨不得偏禆任邑邑不樂多不奉宋國<lb/>
公約束而宋國公兒子畜之數加責誚茂故慢辭以應<lb/>
宋國公恚而㑹納克楚請降詣右副将軍藍玉營譲酒<lb/>
與衣相忤納克楚悔欲出而茂直前搏之納克楚走茂<lb/>
復斫之傷而部卒頗有驚潰者宋國公得脩恚上書増<lb/>
飾其狀以為茂激變詔即軍械繫至京而茂亦列上宋<lb/>
國公貪淫不法事上乃収宋國公大将軍印而削茂爵<lb/>
安置廣西之某所然猶念遇春功别封次子昇為開國<lb/>
<pb n="KR4e0201_WYG_255-10a"/>
公茂至流所而龍州守某土夷也慕茂家世以愛女事<lb/>
之而與他土夷争為所發茂聞之伏毒死或云龍州守<lb/>
隠之他所實不死上為窮索茂且發大兵繼之而卒不<lb/>
得茂踪跡或云定死矣乃小解而昇嗣公之明年加太<lb/>
子太保建文末以抗靖難師得罪安置雲南之臨安以<lb/>
憂死子繼祖繼祖子寜寜子復𢎞治中録六王後得拜<lb/>
南京錦衣衞指揮使子紹襲紹卒子經襲經卒子鳳襲<lb/>
鳳卒子𤣥振襲嘉靖中繼絶世封懐逺侯號為開國輔<lb/>
<pb n="KR4e0201_WYG_255-10b"/>
運推誠宣力武臣階特進榮禄大夫勲柱國嵗禄千石<lb/>
卒子文濟嗣文濟卒子𦙍緒嗣<lb/>
弇州外史曰髙帝以神武定天下其臣皆莫及然至于<lb/>
中山開平二王則心儀焉開平之甫定大業而不與其<lb/>
榮宜帝之悲思之也世談開平之勇而誠意之謀皆怪<lb/>
而陋夫喑烏跳盪百夫雄耳彼豈知有所謂大将者夫<lb/>
封鄂而謚忠武唐之尉遲氏宋之岳氏併開平而三大<lb/>
将之材岳氏則吾開平伯仲哉<lb/>
<pb n="KR4e0201_WYG_255-11a"/>
岐陽王李文忠字思本泗之盱眙人父曰隴西恭獻王<lb/>
貞母曹國公主上之長姊也貞農家子無他長獨有醇<lb/>
謹而公主歸之生文忠甫十二而公主薨時淮南北盗<lb/>
起父貞携之東西走鋒鏑間㡬不能活聞上已起兵滁<lb/>
陽間關往投之至則相抱而哭皇子幼上多蓄童稚之<lb/>
材勇者子之時文忠尚名保兒使冐國姓而從皇姪文<lb/>
正列延師誨之讀書史傍習兵法上嘗携所業傳示幕<lb/>
僚曰平世一卿士也雖然要當于馬上習之俾以舍人<lb/>
<pb n="KR4e0201_WYG_255-11b"/>
從軍䇿應池州奮擊破陳友諒之卒驍勇為諸軍冠時<lb/>
年僅十九無何以舍人率所部取青陽石埭旌徳皆下<lb/>
之敗元樞宻院判鄂爾和於萬年街遂敗苗軍于於潛<lb/>
昌化獲其婦女輜重甚夥文忠念士飽飲且驕夜潛殺<lb/>
所獲而焚其輜重以激之曰患不力戰耳何患不富貴<lb/>
乎遂前襲破洪元帥營降其衆千餘尋㑹鄧愈胡大海<lb/>
之師取嚴州超為帳前總制親兵左副都指揮使兼領<lb/>
元帥府事鎮之時嚴新下城壘未固而張士誠来争挾<lb/>
<pb n="KR4e0201_WYG_255-12a"/>
苗獠之衆水陸數萬人奄至文忠以輕兵從陸逆擊大<lb/>
破之馘其首標之槎而放之中流水兵見之亦夜遁遂<lb/>
克諸暨進浙江行中書省左丞苗将蒋英賊殺其帥参<lb/>
政胡大海以叛文忠急擊破之蒋英走諸暨守将謝再<lb/>
興亦叛挾張士誠冦我東陽文忠馳救復破之再興走<lb/>
文忠以反側郡處兩叛間又與强敵接壌而練兵繕甲<lb/>
屹不可屈始文忠所築逼諸暨而城者曰新城士誠之<lb/>
司徒李伯昇悉兵號二十萬来圍新城文忠救之令去<lb/>
<pb n="KR4e0201_WYG_255-12b"/>
城十里而軍新城之将来告謂賊勢盛不敵盍小避其<lb/>
鋒俟大軍至而後合擊之文忠曰俟大軍至城為彼有<lb/>
矣将在謀不在衆寡遂誓師而鼓之曰彼衆而囂我寡<lb/>
而整何彼之虞且聞彼之輜重山積矣是天以富賜若<lb/>
曹也勉之衆咸奮戰既合文忠横槊引鐡騎數十乗髙<lb/>
馳下直出賊陣斷其中堅賊列騎迎戰文忠手格殺數<lb/>
人縱横搏擊所向草靡賊駭而亂相蹂躪大軍乗之城<lb/>
中守兵亦鼓噪而出呼聲動天地無不一當百賊遂大<lb/>
<pb n="KR4e0201_WYG_255-13a"/>
潰斬首數萬級擒将校七百人委棄鎧仗芻粟彌亘數<lb/>
十里伯昇僅以身免自是氣索不能軍矣上召文忠歸<lb/>
宴勞彌日賜名馬金幣甚厚進右丞使統全浙兵攻張<lb/>
士誠之杭州取桐廬新城富陽進攻餘杭一夕而下之<lb/>
叛将謝再興之五子降杭帥潘平章原明使其員外方<lb/>
彛納欵文忠詰之曰兵未交而遽納欵得無姑為緩師<lb/>
計乎彛謝曰王師所過秋毫亡犯杭之吏民鼓舞而慶<lb/>
有主何敢緩文忠見其誠引之卧内與飲而授之約束<lb/>
<pb n="KR4e0201_WYG_255-13b"/>
明日原明如師師遂入文忠營于麗譙下令曰敢有擅<lb/>
入民居者殊死一卒下借民<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>立磔以狥自是中外皆<lb/>
安堵如故就加榮禄大夫行省平章政事還李姓上即<lb/>
位封文忠父貞恩親侯食禄奉朝請上念姊已久死獨<lb/>
貞在而又醇謹宴見不以時每有征行輙令守宫省文<lb/>
忠既父子當腹心寄親重無與比尋討平閩之叛冦還<lb/>
為偏将軍從開平王遇春北討由遵化度鹿兒嶺進薄<lb/>
上都克之走元君獲其士馬萬計語具開平王世家俄<lb/>
<pb n="KR4e0201_WYG_255-14a"/>
而開平王卒于軍文忠代将詔移兵陜西與大将軍合<lb/>
而攻慶陽行次太原慶陽則已平而元東攻大同甚急<lb/>
文忠曰兵可無西也援大同便軍吏以為疑文忠按劒<lb/>
叱曰閫外之事吾得専之敢言不援大同者斬遂出雁<lb/>
門次馬邑敗其邏騎數千擒劉平章進次白陽門擒四<lb/>
大王前軍已去敵五十里而營文忠遽移之五里前阻<lb/>
水自固敵果夜率衆来刼我不可動質明文忠望見敵<lb/>
益大至乃以二營委敵俾死戰久之度其饑疲乃選精<lb/>
<pb n="KR4e0201_WYG_255-14b"/>
兵為左右翼奮擊大破之乘勝逐北擒其驍将圖魯卜<lb/>
俘斬及降者萬餘人窮追至孟克桑而還論功賜金幣<lb/>
當大将軍之半明年進征北左副将軍與大将軍分道<lb/>
北討文忠以十萬人出野狐嶺進師既擒其平章都沁<lb/>
諜知元順帝殂太子阿裕爾寶哩達喇即位其衆離文忠<lb/>
喜兼程而進大破其候騎遂圍應昌明日破之太子走<lb/>
獲皇孫宻迪哩巴拉后妃宫人暨諸王省院達官将吏<lb/>
等駝馬牛羊無筭并獲宋元玉璽金寳十五玉冊二鎮<lb/>
<pb n="KR4e0201_WYG_255-15a"/>
圭大圭玉帶玉斧各一選精騎窮追至北慶州不及而<lb/>
還道興州降其兵民三萬七千人至紅羅山又降其兵<lb/>
民萬六千餘人㨗聞上大悦為御奉天門受羣臣朝賀<lb/>
大封功臣文忠為開國輔運推誠宣力武臣特進榮禄<lb/>
大夫右柱國大都督府左都督曹國公同知軍國事食<lb/>
禄三千石賜誥劵世襲尋領都督府事西蜀平命文忠<lb/>
因兵威拊循其地還復以左副将軍北討出東路師至<lb/>
哈喇莽賚元人遁文忠乃留輜重廬朐河人齎二十日<lb/>
<pb n="KR4e0201_WYG_255-15b"/>
粮兼程進至圖拉河元太師哈喇章曼濟悉衆渡河留<lb/>
其妻子北嚮而嚴騎以待文忠力戰却之逐北至騁海<lb/>
敵来益衆文忠乃據險自固而多張疑兵以刼敵敵疑<lb/>
稍稍引去文忠亦解而歸迷失道乏水渇死者甚衆文<lb/>
忠患之忽所乗馬跑土泉隨湧出士馬賴以俱濟文忠<lb/>
軍雖名為全而所失多得不足償而大将軍之出中路<lb/>
者竟敗績矣尋復與大将軍行邊嘗出朔州擒其太尉<lb/>
巴延布哈又嘗駐代縣分遣兵出至繖巴喇者俘其平<lb/>
<pb n="KR4e0201_WYG_255-16a"/>
章陳安禮至順寜陽門者斬其知院戬矩嚕至白登者<lb/>
俘其國公鄧博囉特穆爾又破大寜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>州斬其宗王托<lb/>
多錫哩皆鹵子女人畜歸敵益避逺邊竟無事矣文忠<lb/>
與大将軍皆折節延諸儒生講説經義彬彬而文忠尤<lb/>
號有文采上益雅重之始命與李善長通知中書省大<lb/>
都督府事御史臺事又命大事皆取二公處分中書省<lb/>
革命文忠特参軍國大計㡬如大将軍又兼領國子監<lb/>
事而文忠勸上少所誅僇㣲忤㫖尋得疾二月増劇上<lb/>
<pb n="KR4e0201_WYG_255-16b"/>
幸其第撫摩久之揮涕而别文忠卒年四十六贈岐陽<lb/>
王謚武靖父貞初亦封曹國公别食公禄前文忠卒亦<lb/>
贈隴西王謚恭獻有二子景隆増枝景隆生而長身偉<lb/>
姿踈眉目顧盻煒如既少奉文忠教齒諸生間與天台<lb/>
方孝儒善多習典故善談論每朝㑹進止雍容甚都上<lb/>
亦目屬之既襲爵與魏國公輝祖等分鎮中原要害地<lb/>
所使多稱進掌左軍都督府加太子太傅上崩皇太孫<lb/>
立景隆益以肺腑見親任而増枝亦婁遷至左都督進<lb/>
<pb n="KR4e0201_WYG_255-17a"/>
加景隆太子太師時兵部尚書齊泰太常卿黄子澄得<lb/>
幸上謀削弱諸王至燕而露燕兵起長興侯耿炳文武<lb/>
定侯郭英等攻之前後皆敗于是齊泰黄子澄皆才景<lb/>
隆而薦之乃命景隆為征虜大将軍北伐用裴度故事<lb/>
賜通天犀帶人主為推輪親送之江滸且令得以一切<lb/>
便宜誅賞時諸宿将多物故鮮存者而存者亦已老又<lb/>
皆景隆諸父行怏怏不肻為之下而景隆暴得意自尊<lb/>
大每升帳踞髙坐毋敢與抗禮者皆唯唯不能吐片語<lb/>
<pb n="KR4e0201_WYG_255-17b"/>
而退景隆㑹兵五十萬于徳州乘燕王之攻大寧遂進<lb/>
薄北平築壘九門為長圍以困之王還師自救景隆逆<lb/>
戰大敗死者十餘萬明日九門之師復潰死者復數萬<lb/>
乃退走王復攻大同景隆引兵出紫荆關時寒甚士卒<lb/>
墮指者什二三乃移書燕王請罷兵辭驕蹇王亦貽書<lb/>
来報而心恨之甚遂戰于白溝河北凡三日而景隆復<lb/>
大敗殺溺及被俘者㡬三十餘萬景隆乃奔濟南燕王<lb/>
来追復大敗死者二萬餘濟南遂見圍以叅政鐡鉉堅<lb/>
<pb n="KR4e0201_WYG_255-18a"/>
守不下始人主未知敗問與泰子澄謀以景隆權尚輕<lb/>
特賜黄鉞金鉦朱弓矢使者渡江而風失之復製以賜<lb/>
而景隆敗問至矣召還既陛見黄子澄慚憤極執景隆<lb/>
于朝班慟哭請誅以謝天下人主莫能問也又二載師<lb/>
屢覆燕兵悉渡江駐龍潭人主懼乃使景隆同尚書茹<lb/>
瑺都督王佐来謁燕王以割地講和請王笑曰事至此<lb/>
何地可割吾但欲得奸臣耳于是景隆等蒲伏宻輸欵<lb/>
歸佐谷王守金川門燕王至景隆等開門逆之王即位<lb/>
<pb n="KR4e0201_WYG_255-18b"/>
以景隆等黙相事機改號曰奉天靖難階曰光禄大夫<lb/>
勲曰左柱國増禄嵗一千石其太子太師如故賞埒淇<lb/>
成二公改脩髙廟實録為監脩總裁諸裁定功賞大興<lb/>
革景隆猶以班首主議天子雖外示崇重而心恨之益<lb/>
甚諸功臣咸扼腕謂彼白刅剚我而今以降虜而据我<lb/>
上其又明年刑部都察院大理寺臣論劾曹國公景隆<lb/>
包藏禍心蓄養亡命與其弟左都督増枝謀為不軌已<lb/>
文武大臣太子太傅成國公朱能等吏部尚書蹇義等<lb/>
<pb n="KR4e0201_WYG_255-19a"/>
復言之已六科都給事中張信等復言之乃下詔盡削<lb/>
景隆勲階官號絶朝請勒歸私第猶以長公主故不奪<lb/>
其爵亡何文臣羣臣復言詗事者至其家景隆猶坐受<lb/>
閽人伏謁如君臣禮大不道復株及左都督増枝因詔<lb/>
併奪増枝荆州帥符逮之與景隆同繫私第盡沒其莊<lb/>
田寳貨圖籍臧獲入之官而所繫者皆親屬矣嘗絶其<lb/>
食旬日不死始稍稍給食至永樂末而景隆竟以凍餒<lb/>
卒正統中増枝猶在以恩例聽自便又數傳而其𤣥孫<lb/>
<pb n="KR4e0201_WYG_255-19b"/>
璿為南京錦衣衞指揮使卒子濓襲卒子性襲嘉靖中<lb/>
繼六王後封臨淮侯勲號階禄同懐逺侯卒無子叔父<lb/>
沂嗣卒子庭竹嗣數領營府為漕事卒子言恭嗣好文<lb/>
學有岐陽王風委寄大約如庭竹<lb/>
弇州外史曰岐陽王不數為大将将輙有功敦詩説禮<lb/>
有儒者風斯所以肺腑哉髙帝起民間屢更燹饉兄之<lb/>
子獨大都督文正姊之子獨岐陽王而大都督不善居<lb/>
勲父子以廢徙而髙帝念之不絶其國葢二百年而南<lb/>
<pb n="KR4e0201_WYG_255-20a"/>
面猶故也臨淮之紹侯其亦髙帝遺意哉<lb/>
寧河王鄧愈者泗州虹人父曰順興有三子長曰友隆<lb/>
仲即愈愈生而有大志及長貌魁岸勇力絶人元末羣<lb/>
盗起江淮間順興從鄉里少年自保遂據臨濠與元兵<lb/>
拒戰友隆代之復病死愈復代之是時年僅十六衆頗少<lb/>
愈既出戰則先登陷陣無所不摧破衆乃喜曰使仲君<lb/>
早將何至以首予敵而㑹髙帝駐師滁陽愈自盱眙率<lb/>
所部来附授管軍總管遂從渡江而南克采石取太平<lb/>
<pb n="KR4e0201_WYG_255-20b"/>
元將陳額森合曼濟哈雅之兵凡數萬来見侵上禦之<lb/>
戰甫合而愈與徐達率竒兵繞出其後大破之獲額森<lb/>
曼濟哈雅走遂從下建康畧定溧水破鎮江愈功最多<lb/>
擢廣興翼元帥克廣徳州長鎗軍謝元帥来攻愈出輕<lb/>
兵背城戰走之俘其總管武世榮馘甲首千移鎮宣州<lb/>
别將兵取休寧績溪與胡大海合而攻徽州下之走其<lb/>
將元之苗軍楊元帥以十萬衆来争愈與大海勵將卒<lb/>
分道逆戰大破之虜其大校百五十八人楊元帥走婺<lb/>
<pb n="KR4e0201_WYG_255-21a"/>
源之禆帥汪同来降愈遣驍将王弼孫虎等因之進逼<lb/>
其城破殺其守将特穆爾布哈獲級三千餘婺源下得<lb/>
兵三千餘尋遣萬户朱國寳狥髙河壘下之遂由昱嶺<lb/>
關進攻建徳破其長鎗元帥余子貞獲馬百匹追奔至<lb/>
淳安復大破之獲戰艦三十卒三千遂克建徳以為嚴<lb/>
州進同僉行樞宻院事破元将且揚之兵于烏龍嶺進<lb/>
僉書行樞密院事饒州下愈入守之數與陳友諒角有<lb/>
功進中書省叅政僉院如故兼總各翼軍馬愈乃廣布<lb/>
<pb n="KR4e0201_WYG_255-21b"/>
上威徳撫納降附左丞吳宏等皆自拔歸以兵取浮梁<lb/>
走其叅政侯邦佐轉戰樂平敗蕭總管之衆獲萬户彭<lb/>
夀等諸屬邑皆下遂進圖洪都駐師臨川之平塘時吳<lb/>
宏既已歸上因其兵使取撫州撫州帥鄧克明欲與宏<lb/>
拒而畏愈强乃遣人詐獻地愈将以緩我愈詗得之即<lb/>
率勁兵間道夜馳二百里黎明下其三門克明出不意<lb/>
單騎走之傍邑自度不免乃以分省印及所掠撫州等<lb/>
四路南豐等十八縣印詣愈降愈遂定撫州上進兵取<lb/>
<pb n="KR4e0201_WYG_255-22a"/>
洪都降其丞相胡廷瑞平章祝宗同僉康泰等召愈以<lb/>
歩兵来㑹改江西行省叅政鎮之而命祝宗康泰仍故<lb/>
官以所部從宗泰初不欲降迫胡廷瑞意怏怏不自得<lb/>
又以愈秩卑不欲為之下而廷瑞既從上還建康從容<lb/>
為言降故非宗泰意恐有變時右丞徐達方進攻楚乃<lb/>
發使使以所部從行舟次女兒港遂謀叛掠商舟布為<lb/>
旗幟夜趣新城門舉礮破之而入愈時居故亷訪司聞<lb/>
變倉卒以數十騎走數與賊遇且戰且走從騎被殺且<lb/>
<pb n="KR4e0201_WYG_255-22b"/>
盡愈窘甚連跨三馬馬輙踣㡬不免最後得養子馬乘<lb/>
之乃得脱奪撫州門而出奔還建康以情歸于上上弗<lb/>
罪也而撫之右丞達兵復洪都走祝宗執康泰于是大<lb/>
都督文正開府洪都愈次焉明年陳友諒恣國師圍洪<lb/>
都號五十萬治戰艦髙與城等文正約束将士乘城守<lb/>
而愈得撫州門最為要衝愈晝夜不解甲者三月餘而<lb/>
上来援大破其兵射友諒殺之圍始解論功與克敵等<lb/>
尋破平鄧青等二萬人于永豐從開平王遇春蕩臨江<lb/>
<pb n="KR4e0201_WYG_255-23a"/>
之沙坑麻嶺十洞諸山寨圍贛州下之南安南雄韶州<lb/>
諸路悉降進行省右丞尋進湖廣行省平章政事平章<lb/>
位次丞相而愈時年二十八兵興諸大將蚤貴無有如<lb/>
愈與李文忠者出鎮襄陽襄陽西接巴蜀南控楚北襟<lb/>
河洛烽火旌壘相望愈披荆棘立軍府營屯練卒威恵<lb/>
甚著初建御史臺首拜右御史大夫時左大夫湯和討<lb/>
方谷珍愈領臺事上書言便宜上慰而誨之于是大將<lb/>
軍經畧中原而愈以征戍將軍畧定江淮未附州郡進<lb/>
<pb n="KR4e0201_WYG_255-23b"/>
兵取唐州又取南陽生獲守將蔡國公史克新等遂取<lb/>
隨州守將左丞王誠隆覆洪山之老馬劉寨斬獲以萬<lb/>
計均房金商地悉平髙帝即位立東宫愈兼太子右諭<lb/>
徳以征虜左副將軍從大將軍出隴右大破王保保于<lb/>
定西悉覆其衆别將招諭河州土畨大酋何索諾木布哈鄂<lb/>
爾濟等請降其西烏斯藏等亦降皆入貢請受天子封<lb/>
師旋大論功封開國輔運推誠宣力武臣特進榮禄大<lb/>
夫右柱國衞國公嵗禄三千石予鐡劵子孫世襲又明<lb/>
<pb n="KR4e0201_WYG_255-24a"/>
年以征南將軍討澧州等處溪洞蠻獠悉平之又四年<lb/>
吐蕃諸部為梗刼剽烏斯藏貢使輜重愈以征西將軍<lb/>
率都督同知沐英等往討之愈分兵為三道深入覆其<lb/>
巢窮追至崑崙山斬首捕虜以萬計鹵馬牛羊十餘萬<lb/>
㨗聞上悦使使召還中道得疾卒上聞訃哭之慟輟朝<lb/>
三日䘮車至三山門親臨奠行營視葬地以故塋隘改<lb/>
卜于城南西山之原葬事皆官給追封寧河王謚武順<lb/>
是役也都督英得封西平侯愈為人沈毅詳敏其事上<lb/>
<pb n="KR4e0201_WYG_255-24b"/>
最恭慎有所委不憚危苦功成不矜敬禮賢士大夫上<lb/>
心重之前後托寄親舊莫敢望焉有五子而鎮襲改國<lb/>
申亦數將兵從大將軍卒年二十三無子弟銘為錦衣<lb/>
衞指揮僉事有子源當後鎮而夭永樂中子梃停襲梃<lb/>
子炳𢎞治初復為南京錦衣衞指揮使卒子繼坤襲嘉<lb/>
靖初繼絶世封定逺侯勛號階禄視懐逺侯卒子祖錫<lb/>
嗣卒世棟嗣<lb/>
弇州外史曰愈之初以敢戰深入名亡㡬而建方面勲<lb/>
<pb n="KR4e0201_WYG_255-25a"/>
最多而不甚偉然汗馬者無寧嵗矣儋爵上公帶礪六<lb/>
王而以夭死不獲終饗其奉或謂髙帝末功臣鮮自保<lb/>
者得夭為幸是不然以愈之忠順勤勞雖為畢萬可也<lb/>
外史曰余游襄陽陽人至今稱衞國公云<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_255-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻八十一<lb/>
</p>
<p>
</p>
  </div>
</body>
</text>
</TEI>
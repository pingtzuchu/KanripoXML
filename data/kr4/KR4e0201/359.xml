<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百八十五</head> <lb/>
    <p>
<pb n="KR4e0201_WYG_359-1a"/>
欽定四庫全書<lb/>
　弇州續稿巻一百八十五<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　汪司馬<lb/>
前月晤長君謂公儗以兹月初出谼中於錢塘候奠譚<lb/>
司馬眞巨卿髙誼比㑹梁舍人知譚公輼輬以旦夕至<lb/>
<pb n="KR4e0201_WYG_359-1b"/>
絮酒竣酹當返第吳門一衣帶水能扁舟見過増此間<lb/>
泉石色乎弇園雖小伏雌斗酒可佐一月歡弟却買舴<lb/>
艋侍几杕東西成汗漫游也秋氣漸澄紫蟹黄雀在在<lb/>
不乏幸毋失之家弟計方出都門吳明卿昨寄音似亦<lb/>
有中散駕合并之樂於遲晩尤深邇來見邸報事事佳<lb/>
夷夏賔晏無逾此時所歉者日望卧龍之出以安吾曹<lb/>
於蝸殻而追鋒尚未下何也知不足動鵷雛一顧聊及<lb/>
之耳不腆食物敢犒從者仰祈麾頓爲荷<lb/>
<pb n="KR4e0201_WYG_359-2a"/>
　　又<lb/>
得太夫人之訃而報書時屬以乞骸疏尼公車不克上<lb/>
簡書既迫狼狽就道然亦妄自意抵建業後所使人能<lb/>
兼日豚膏粚糗可以無變薌澤而道爲二君子所妬歸<lb/>
則二豎子亦隨而凌之然寢喻亦不能忘此事也公所<lb/>
具行狀創竒而指妙得未曽有太夫人足不朽矣即僕<lb/>
亦欲有所效能無小巫之索乎哉僕之出處故是人口<lb/>
頰中物但生平無聲色奉今横以見汙有所不堪耳忽<lb/>
<pb n="KR4e0201_WYG_359-2b"/>
出之忽還之造物者似有見侮意然出不能三舍而返<lb/>
昔人謂一官轉首若夢幻然今猶幸未成夢也子與暴<lb/>
亡不能及一語後事竟無子而舊稱子者自以子與去<lb/>
倉皇立十歳孤使人蒿目向相與贈和六子乃子與于<lb/>
鱗茂秦公實子相及僕耳是五人者皆化去爲異物僅<lb/>
一碩果能不倀倀公固戚焉在疚然上以奉老伯父下<lb/>
撫愛弟爲天下文苑立赤幟千秋之軀強粥自愛僕比<lb/>
飲噉不甚减神爽差王而筋骨不稱且作老衲子行逕<lb/>
<pb n="KR4e0201_WYG_359-3a"/>
矣田畆少於鄭公業白若甌脫官逋迫𦂳酒器悉落典<lb/>
家手方謀謝客减冗食而不能以語人即語人又誰信<lb/>
者明卿數欲買舟游吳而臨發輒有阻爲子與當不免<lb/>
一行矣些章薌帛敬授一介外近作及哭子與一紙附<lb/>
覽不一<lb/>
　　又<lb/>
汪山人禹乂來得手教知强粥讀禮不以滅性爲老伯<lb/>
父憂苐仲君復有内戚誰爲治溢米者可念也貞踈懶<lb/>
<pb n="KR4e0201_WYG_359-3b"/>
日積色根己斷苐不能却酒肉以此尚逺津梁耳子與<lb/>
殘客乍退少作嬈者唯逺書日進督責文逋甚苦所謂<lb/>
自貽伊戚如何如何今天下以公一言爲赤幟然元禮<lb/>
謖謖人尚未敢有狎也禹乂短髪矣而心甚長句不得<lb/>
眼篇不得尾當令曹子念商之業己爲作序苐不知能<lb/>
使我舌覆鼻否汪惟一遂欲以身代徐氏子乞墓文似<lb/>
非體俟詠至當令具狀與幣拜門下以祈不朽也家弟<lb/>
在豫章頗習吏今年吳中大水吾州僅猶有乾地然是<lb/>
<pb n="KR4e0201_WYG_359-4a"/>
一島夷耳完國賦外遂無以爲百口筴公或未肯信也<lb/>
禹乂去附此不一<lb/>
　　又<lb/>
世貞備乏鄖鎭時檢槖中稿忽失數巻竟日惘惘不樂<lb/>
巳得之他所乃歎曰是不足愛也而不能割奈何會以<lb/>
不携家故有羨廩而其地饒梓乃屬梓人剞之聊以藏<lb/>
家塾備遺忘而已而爲親知者所伺强之又不能閟誠<lb/>
知其礙咈息召謡諑然而不敢自悔者彈射之所加雌<lb/>
<pb n="KR4e0201_WYG_359-4b"/>
黄之所被尚足受而能改也豈其敢謂一家言以希後<lb/>
世名而執事海内龍門也片言華衮疇不悉之且僕素<lb/>
獲幸於執事又疇不悉之執事以僕之幸而過賞其言<lb/>
海内以執事之賞而信僕言大惠也以僕之言而累執<lb/>
事明大罪也以故雖一及之牘末謀之次君然而不敢<lb/>
專价布幣以啟者有此懼也乃執事忽然惠賜啟椷之<lb/>
際知爲叙言踊躍絶倒即牘未既驚惶悚仄汗涔涔下<lb/>
矣執事謂漢以長沙嚆矢兩司馬加盛焉而明則北地<lb/>
<pb n="KR4e0201_WYG_359-5a"/>
肩長沙僕與于鱗肩兩司馬又謂兩司馬於詩書之教<lb/>
不相兼而于鱗兼之又謂于鱗不盡得僕廣而僕間一<lb/>
二企于鱗詣者則是僕遂抗膺而蹤古人也天下固己<lb/>
悉執事之幸僕矣僕尚一二僥倖執事之賞以苟有稱<lb/>
其以僕不腆辭而波及執事者能無八九也雖然執事<lb/>
文美矣盡善矣論篤矣縱令天下後世盡廢僕言不能<lb/>
廢執事叙也曹子桓知文章不朽盛事而不能令思王<lb/>
公幹輩潤色品定之乃區區致銜結於成侯之玦玉僕<lb/>
<pb n="KR4e0201_WYG_359-5b"/>
嘗快其不倫今於執事百世感當何如也辱委伯母誌<lb/>
銘非不欲有所效然狀筆之爲春秋孔氏也非呂氏也<lb/>
其何能加焉勉具草焚薌拜而進之其加筆削而後登<lb/>
石烈女事竒甚傳又竒甚此皆貞所借而不朽者也不<lb/>
腆另具統惟鑒納幸甚<lb/>
　　又<lb/>
掩關日忽次君來以公之手書及大幣至因得長跪問<lb/>
太公安及公孝履良慰不佞所次太夫人誌銘以懾公<lb/>
<pb n="KR4e0201_WYG_359-6a"/>
狀都不成語乃至災石能無媿也弟爲七情所鑿一行<lb/>
尸耳而天慈見憫證遇非凡故知眞誥所紀語語皆實<lb/>
恨根鈍障深未有以仰承之公多生中法器也静中亦<lb/>
自一返照否次君折節禪門數叅龍象己非昔日仲淹<lb/>
矣主人見弓影而病安能以杯勺困客公毋慮也公既<lb/>
以許表仲蔚墓即延陵劍諾矣安能以一切相例盲子<lb/>
方用幣於公次君便宜却其二布餘書刻香匣惟少慰<lb/>
其誠幸甚目疾不能執筆亮之亮之<lb/>
<pb n="KR4e0201_WYG_359-6b"/>
　　又<lb/>
次君行後爲仲蔚請不朽計當巳逹矣青烏晏生者持<lb/>
公札見示方爲二豎子把頭足展轉一荒圃目<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齒擊<lb/>
不能讀且蝸廬螘封兩巳成無所復勞之爲治裝及稱<lb/>
之一二友生處小不落莫行色耳公禫除計巳及期日<lb/>
侍太公杖屨無起色苐如宗社蒼生何弟厭苦此六尺<lb/>
身受役三寸管初賣作佛家奴近乃轉徙稱道民惠子<lb/>
五車不啻作龎居士輦置海矣公長於弟一歳固自松<lb/>
<pb n="KR4e0201_WYG_359-7a"/>
栢亦宜少斟酌鴟夷子皮汎五湖客江淮間小侯倔彊<lb/>
可也弟於九月入精舍欲焚棄筆硯僅留一管以薦公<lb/>
珠玉側而未覩全篚是以遲遲然異日終不敢負舊戍<lb/>
陳生感恩造云欲奉謁龍門貪附一信不覺縷縷秋氣<lb/>
初深加飱自愛<lb/>
　　又<lb/>
戌卒自谼中歸得次君報札云小豎咄咄來病君子且<lb/>
逺竄矣尋次君之紹者來拜教亦如之𤣥㝠行夏令武<lb/>
<pb n="KR4e0201_WYG_359-7b"/>
安頻陽之虐遍江介雖僕與元馭丈㡬不免焉入圜氣<lb/>
乃小得舒耳先師云期以重九日揮手辭萬衆刹那立<lb/>
化有辭世歌不知即老丈所傅者不又自贊六語往往<lb/>
類懸懴者不若所答諸善知識學人數十種皆精切至<lb/>
理如六祖禪又如大醫王藥也承獻歳欲見訪紫氣北<lb/>
來肉眼尚能識之苐兹時恐拜新命前茅所指當不罪<lb/>
野人以野服見也比爲元馭屬草先師傳得萬餘言其<lb/>
事頗詳覈不經化工筆恐不足稱也更五日可脱梓無<lb/>
<pb n="KR4e0201_WYG_359-8a"/>
及矣後當致之公能有意否僕己棄家兒子輩團焦中<lb/>
一瓢一緼損餉洪涯先生物既不可却復無可酬如何<lb/>
如何大集完者即不敢以例及不文辭穅秕之導也冬<lb/>
寒自愛<lb/>
　　又<lb/>
沈君典太史來謁辭師龕而後北首沾沾得御元禮云<lb/>
卧齋閣者五日公拏舟送之可得六十里㡬欲同載至<lb/>
吳閶以糧盡而返此君自負相法出唐舉上謂公嶷如<lb/>
<pb n="KR4e0201_WYG_359-8b"/>
喬嶽又似獅子王必須受應侯印審爾吾儕小人可以<lb/>
鼓腹含哺矣仲淹向者虞其龍性乃聞湛然冲然如謝<lb/>
𫝊終日無妄語將繇麯生爲木义扞耶昔讀馬新息傳<lb/>
論季良伯髙事後季良以事見法而伯髙至二千石終<lb/>
謂爲知言及攷眞誥伯髙用謹信獲度爲地仙乃知任<lb/>
俠之去道逺也弟雖己捨家入觀爲元馭學士有晨昏<lb/>
戀不能被髪入深山僅作一焚誦頭陀而巳脫苦海却<lb/>
滯淤泥彼岸尚自遼邈可歎可歎仲蔚墓草宿矣盲兒<lb/>
<pb n="KR4e0201_WYG_359-9a"/>
迫欲得公文數刺促耳境幸念之倘有以慰地下也適<lb/>
舊戍便附此併上仙師集不一不一<lb/>
　　又<lb/>
戍卒還致公手教初啟封而以碧紙署則大駭既讀知<lb/>
太公之歸道山也酸鼻者乆之念太公獲封時猶盛年<lb/>
今者副八座開八袠與太夫人差池蔗境公擁笏垂魚<lb/>
率仲子以左右侍養倫常志物之備人世無擬即太公<lb/>
履順而逝當無復小遺念虞公無涯之孝思有不容三<lb/>
<pb n="KR4e0201_WYG_359-9b"/>
公易者此非筆舌所可釋也聞夏來善病用艾至百壯<lb/>
雖己全復不無有關肺腑公之身天下萬世身也惟小<lb/>
自消息以全大孝貞比轉入一室焚誦之暇閉目㝠坐<lb/>
酒取敵寒不過三勺食取禦饑不過二簋然葷膻絶矣<lb/>
筆硯行且焚棄而獨以千里之外生平故人地下托不<lb/>
能一一都謝卒讀公教則既命之其若荒落何家弟愛<lb/>
身而能知足得小㡬㣲迕遂投劾耳非以為名髙也公<lb/>
㷀然在疚而能念之即爲道尊意蕪詞絮酒托之一介<lb/>
<pb n="KR4e0201_WYG_359-10a"/>
不能如南州躡屩千里如何如何餘不具<lb/>
　　又<lb/>
惟是太公大故貞不能倣南州故事一絮酒新都之几<lb/>
而乃勞次公苴杖千里扶服稽拜公力疾而命之辭又<lb/>
副之大幣以地下爲托毋論不佞竊從子弟行即所不<lb/>
欲效犬馬之報於知己者有如日所愧三載來讐睨筆<lb/>
硯等之娥睩捧心而惴畏其鑿劌驕不我受役者乆矣<lb/>
抑諺有之物無兩大是以太陽麗天爝火歛熄公如欲<lb/>
<pb n="KR4e0201_WYG_359-10b"/>
不佞吐一言何不小制口腕而務極千古之變如兹狀<lb/>
哉即不佞何以屬櫜鞬焉有潘之恒者致其家狀誄輓<lb/>
之類凡數十篇即自抑以下駟皆驄歩也此皆得公爲<lb/>
方圓之至弟猖狂三十年而吳門市態猶故眞足愧死<lb/>
偶腦滿及之道人作薤蒜興渠語令諸天廻鼻可笑可<lb/>
笑讀公書具善病狀詢之次公亦云然冀己乆隃祥太<lb/>
公履順而往於人間世無復憾矣千載之軀幸自寳愛<lb/>
其他眷屬摶沙耳又文思亦宜暫寛誠知斵輪游刃能<lb/>
<pb n="KR4e0201_WYG_359-11a"/>
無少累方寸弟一象罔耳毋疑其妬婦口也次公腴澤<lb/>
殊足喜象先何以尚留錢塘耶彼地驕卒脫巾肖甫暫<lb/>
出鎭想當一相聞明卿再以近製來沾沾水國夜郎王<lb/>
亦自足生活獨菰城墓草且宿耳言及怊悵不一<lb/>
　　又<lb/>
解鴈紲整得八行雖爾寂寥知爲明公手筆了若覲面<lb/>
苐中所云瞑眩咯血及讀次公書辭甚危今雖己勿藥<lb/>
猶自凛凛前覩次公云公年來衣綿須五重漫謂腹圍<lb/>
<pb n="KR4e0201_WYG_359-11b"/>
如孔父何以乃爾固知此血從嗣宗慟得來將無苦子<lb/>
雲白鳯之夢乎兒子不學而暴得名弟之謭劣自挫無<lb/>
幾時復染指世福益我疢疾耳公骨肉我故爲我喜欲<lb/>
狂當不爲我愳也太公己荷天子寵靈光施於汪世世<lb/>
也敢忘刀筆之效俞仲蔚子刺促乆矣不能不代之致<lb/>
聲念公苦而復以苦公者請亦老人十抝之一也呵呵<lb/>
　　又<lb/>
周侍御來得書知道體大勝於山園領教時殊爲暢慰<lb/>
<pb n="KR4e0201_WYG_359-12a"/>
弟己於新歳誓不受筆硯責計獨有一壽言及逺遊賦<lb/>
逋未完耳榖日方杜門而亡何再濫除目即萬萬無可<lb/>
出而具疏上書及往返無益於竿尺苦不可言尋先師<lb/>
㣲㫖似不欲弟遽被髪入山又不令尋小行逕此生無<lb/>
復望不免作圓澤例行不又知有符繻否也周侍御所<lb/>
難在破格耳格一破則早晚亨衢元馭近方有戒不作<lb/>
政府書當從容臾之適明卿過此欲留小時暫遊酒食<lb/>
獄如何造物者私肖甫甚而妬德甫遂奪之可歎春事<lb/>
<pb n="KR4e0201_WYG_359-12b"/>
漸深强飯自愛<lb/>
　　又<lb/>
前是里中兒歸得一札知入春善酒食徤飯而曹子念<lb/>
自武林從潘生所復袖一札乃云稍不如前於杯勺亦<lb/>
疎章臺春色乆不挂尊臆當繇筆硯間小受累耳精思<lb/>
能蝕脾土唯裁省太甚何如辱諭弟之玷除目與太原<lb/>
岀處不相關乃是楊石孫趙三四君子見鑿混沌以了<lb/>
彼一事弟亦只是不忍負所念非敢計及它也乃今所<lb/>
<pb n="KR4e0201_WYG_359-13a"/>
日聞見則畏途羊腸苦海鯨鬐誠不忍以半殘之軀餧<lb/>
之耳别紙具見公　尚少年責人如東濕公千古軀安<lb/>
能杯棬與之周旋弟既竊知巳誠不欲相溷也李本寧<lb/>
乆在谼中想諸賢大能居停弟文責亦漸疎秋凉當勉<lb/>
撰蕪辭一稱封人之祝便可焚筆硯矣仲蔚墓表不謂<lb/>
尚未脫稿盲子日刺促不休無以應之奈何餘不具<lb/>
　　又<lb/>
弟以重九日轉徙村落杜門深居即猿鳥無相窺者乆<lb/>
<pb n="KR4e0201_WYG_359-13b"/>
而家弟遣一椷至啟之則爲貴里人方生書又一椷而<lb/>
我老丈之蹟儼然焉其爲方生徼不朽於其皇考錢唐<lb/>
守即毋論吾丈惓惓而錢唐守文苑中快士也弟豈無<lb/>
執鞭之慕如綺語誓在世尊所何然家弟業己先辭之<lb/>
矣弟於九月初即詢戚少保請草老丈壽言一章十月<lb/>
初復狥黄舍人請繼草一章其時未即誓也雖然爲吾<lb/>
丈而小渝譴固甘之矣錢唐一僧來言老丈爲伊蒲桑<lb/>
門之饌廣供五十大善智識作華嚴會踰兩月而後解<lb/>
<pb n="KR4e0201_WYG_359-14a"/>
計方深居禪觀不容更相瀆以塵中之辭今且在世法<lb/>
故自不可廢弟自經巻衲袗外不以一物自隨搜兒子<lb/>
槖得二幣至薄劣不堪玷筐篚有未将之敬而已舍人杳<lb/>
然無一介來索草甚可怪今托吳城工書者章藻作正<lb/>
行二帋先以奉覽其書或可留也嚮歳見過及相送分<lb/>
題都不記韻草草二律附扇頭去似覺賢伯仲未免失<lb/>
約倘成爲我書一紙欲置之楣間勿更金玉爾音也家<lb/>
弟碌碌見誘世網而不自覺無能挽之如何奴子逼歳<lb/>
<pb n="KR4e0201_WYG_359-14b"/>
除幸速遣歸爲懇<lb/>
　　又<lb/>
昨馳舊蒼頭裹糧爲谼中行而心猶揺揺如風旌今者<lb/>
得八行便如世尊伏兠率天降矣區區蔬筍長辭亦何<lb/>
足當膾炙而顧有嗜焉豈天宮玉樓亦須人間措大語<lb/>
耶縁知命時狥黄舍人請而今適後有戚少保之役故<lb/>
于叙中不能不及之戚公書來言明年亦欲得文以爲<lb/>
不佞光重則鄙言者一巨鰲餌也弟貞所不忍齒者誕<lb/>
<pb n="KR4e0201_WYG_359-15a"/>
所不敢聞者壽公如有意乎於六尺蒲團地得法語數<lb/>
行足矣聞以兹月爲先司馬作無遮會而蓮池和尚亦<lb/>
預焉此子今之逺宣也得一人齋勝齋五百聲聞衆矣<lb/>
弟苦年來益見嬈衿裾不羶而蟻寢溲亦礙不得己轉<lb/>
徙深落爲逃影之所何嘗有所希證公勿輕聽次公言<lb/>
次公好竒多聞或欲借以作方便津梁耳杖履果東即<lb/>
夏甫安能不徹土室出相周還亦欲令公見我土木也<lb/>
家弟終絓時網無力挽之奈何物情滔滔有一言以解<lb/>
<pb n="KR4e0201_WYG_359-15b"/>
曰天若祚宋必無此事公善自消息相與期出世之業<lb/>
不盡<lb/>
　　又<lb/>
今歳雖欲謝筆硯屈指公懸弧之旦必欲破例爲之而<lb/>
黄光禄乃以書幣請若乃區區之誠别寓之詩歌而已<lb/>
公以文章主海内盟九合一匡齊桓爲盛自今雖衣裳<lb/>
之會亦冝少息以蘓養黎元弟尚爲人刺促不休重九<lb/>
後即轉徙入深林一蔬一衲度日而己仲淹意似欲公<lb/>
<pb n="KR4e0201_WYG_359-16a"/>
且事禪那次脩三摩鉢提不敢不以聞也<lb/>
　　又<lb/>
前是得大教謂且偕元敬少保而訪我弇上則喜色油<lb/>
然見大宅已聞元敬錢唐信則又喜巳客至云曾讀所<lb/>
刻三游記云云則又大喜己元敬子然不以老丈來則<lb/>
黯然沮詰老丈所以不來故爲仲君之羸疾也則又大<lb/>
沮元敬業爲言仲君卧起須力奄奄不能乆語也乃使<lb/>
人蹙額恨不能翼而飛度谼中一問湯藥也獨懸大記<lb/>
<pb n="KR4e0201_WYG_359-16b"/>
堂中率子弟羅拜而誦之所以千古不佞至矣第知我<lb/>
者將以老丈舒舌不至鼻不知我者庻幾以我爲亢桑<lb/>
無趾之流而我何以應之仲君所苦既乆恐湯液未易<lb/>
奏必籍蒲團百日而勝亦有以此道進者否元敬之容<lb/>
色悴矣然尚能轟飲飲酣尚慷慨有封狼居胥意弟謂<lb/>
不虞少保不推轂至推轂將有所不忍言者幸吾鄉元<lb/>
馭一瞑眩藥國是旋定吾曹得偃息衡門之下即元敬<lb/>
裹白幘而從赤松子游可也潘生役便附此候動履志<lb/>
<pb n="KR4e0201_WYG_359-17a"/>
鄙感仲君有起色幸以示我不一<lb/>
　　又<lb/>
介還附不腆以謝計乆徹記室矣傳道履殊清佳次君<lb/>
亦有起色良慰弟鄉居苦小警而客多相跡者復徙入<lb/>
城酒肉徵逐展轉無是處畫虎不成徒供人笑資耳昨<lb/>
偶與吾鄉趙宮洗書士大夫語氣節則螘走而趨渉講<lb/>
學則魚貫而進獨文苑一途蒙氣尚在有忌無惜令人<lb/>
思李賔之楊應寧既而悔之弟此語亦迦葉舞也姜司<lb/>
<pb n="KR4e0201_WYG_359-17b"/>
宼書成而强不佞序因得誦翁所撰序文毋論雄竒振<lb/>
絶鑿鑿史狐筆也第此公謂翁貶其師以見弟子美則<lb/>
有所不忍當再三求改訂亦厚道也翁姑應之而别存<lb/>
其藁何如劉子昏鏡之譏不佞又所不免矣客有李時<lb/>
養者善奕奕負國手名而其人善長者求謁門下幸與<lb/>
進之且爲一游揚於鄉黨幸甚花期之約倘紫氣遂東<lb/>
當掃來玉閣以竢不宣<lb/>
　　又<lb/>
<pb n="KR4e0201_WYG_359-18a"/>
昨者元敬少保至則出翁所撰滄洲三會記焚香誦之<lb/>
千八百言言華衮譬之服神丹者雖喜其能洗髓而憂<lb/>
其不得當也乃不及一壽字使不佞可奉以飾茅堂之<lb/>
壁大貺深矣徳星熒熒若移部而紫氣未東則元敬一<lb/>
稱仲淹病狀至稽行李葢不佞之致悵於雲雨之虗無<lb/>
者淺而致疑於不測者深也適潘景升有一急足便附<lb/>
此况門下矣方爲客所苦買舴艋跳之泖湖湖中三畆<lb/>
地塔院據之髙可以眺深可以隐殆不减維摩丈室尋<lb/>
<pb n="KR4e0201_WYG_359-18b"/>
復見跡逐狼狽而返則翁之使者以大誨渥幣至矣使<lb/>
者文其辭謂爲候即非候而出翁筐篋何忍言返雖然<lb/>
知翁之必我亮也敢拜嘉一二以見逺憶承許示春仲<lb/>
之期花事小繁逺上人豈特寛約當手操軍持貯米汁<lb/>
以待仲淹有起色且新詩奕奕足徵無恙不似吾宗家<lb/>
馭以身作渠兄出處也元馭悲思之極必欲歸第上意<lb/>
留之决奈何弟稍頑徤正得酒食力耳絶無毫髪證曉<lb/>
可歎可歎驟寒爲道自愛<lb/>
<pb n="KR4e0201_WYG_359-19a"/>
　　又<lb/>
賢小阮偕其友吳子儼然而過我則以門下之尺一見<lb/>
示俾踐成言而西新安佳山水生平在夢寐間况中㪚<lb/>
之駕稅吾蓽門者四矣而不一報弟尚得稱人哉季秋<lb/>
必發裝所不踐成言者有如日承示諸入谼道縷縷若<lb/>
指掌公之念我切矣老人不任跋履當必從水明卿豈<lb/>
能受約本寧庻㡬然聞有生母之戚恐未易出亦不必<lb/>
煩諸君子此間當挾子念或騏兒侍行也仲君豫之六<lb/>
<pb n="KR4e0201_WYG_359-19b"/>
五未覩起色前所受喻君術神驗第恐下部痿痺者氣<lb/>
不能及耳如公必不宜緩須於卦數前行之見時當爲<lb/>
相傳餘不具<lb/>
　　又<lb/>
前賢從還谼并有故人劉子天民便俱附一書想己逹<lb/>
矣劉似淹留彼中想老丈巳下榻第渠所傳行之驗否<lb/>
仲君比何似弟飲噉差勝前膚色腴粹次兒宿痾漸除<lb/>
小者婁試有司不落夾從兄筆硯間若足慰者而老妻<lb/>
<pb n="KR4e0201_WYG_359-20a"/>
驟得末疾甚危僅可不死耳都無復起色愁霖滯滛饘<lb/>
粥之地匯爲巨浸眷屬委頓尚可以搏沙一觀解之若<lb/>
啼饑敲朴之聲則匪直停耳己也葢剥膚矣向期於八<lb/>
九月叩𤣥亭陟黄山禮白嶽轄且脂矣而先君子荷上<lb/>
恩得從六卿例祭葬有司定於彼時成禮紛紜至冬畏<lb/>
寒未能出門篤慚巨卿捷遜叔夜計老丈聞之當爲於<lb/>
邑也明卿信來似欲東訪恐亦作子猷故事適汪禹乂<lb/>
之孽子元勲來貪附一信此子粗似有意其家縱不弟<lb/>
<pb n="KR4e0201_WYG_359-20b"/>
蓄之即古無枚臯哉屠長卿大拉攞可歎不如徐茂吳<lb/>
翩翩作唐人語也淹佳二仲致聲不一<lb/>
　　又<lb/>
不奉德問者㡬半載矣弟所矢志而成谼中之轄者自<lb/>
元旦以至八月如一日也而會太守期以季秋將天子<lb/>
命上冡則諸邦君大夫宗黨戚執牛酒日至匍匐而踵<lb/>
門叩謝者無虗晷至孟冬晦稍息肩而區區復濫除目<lb/>
矣病弟得告自江口入孟河馳徃候之凡半月所而始<lb/>
<pb n="KR4e0201_WYG_359-21a"/>
見則羸然非故狀矣歸上書乞骸杜門待命然朝夕從<lb/>
病者所視湯藥憂疑百端忽忽如作惡夢新嵗初乞骸<lb/>
之請不遂擬復上書陳情而輦上君子且以大誼見誚<lb/>
亦會病者稍有起色始謀以仲春望前西發然尚欲謁<lb/>
白嶽欵黄山拜老丈於里第以踐夙諾取宣城道之白<lb/>
下而親友及子姓羣咻之雖病者亦以爲不可故黽勉<lb/>
改道京口登北固望浮玉慨然歎焦光之不可作冒雨<lb/>
抵龍潭晨游攝山頗窮泉石之勝則又自恨此身之不<lb/>
<pb n="KR4e0201_WYG_359-21b"/>
能作明徵君第悚然而以江令之忘國辱己爲戒諸比<lb/>
丘道老丈盛德津津不容口且謂五月中結夏此山門<lb/>
也喜而志之三月朔之部任留事號稀簡第初至不免<lb/>
有公私累然頗以其間渉獵諸名勝閲孝陵垣飯靈谷<lb/>
寺蔣廟叩中山王墓讀髙皇帝碑出訪袁抑之先生於<lb/>
天界寺巳偕羣公餞之燕子磯飲魏公北園尋縱游東<lb/>
西二園及齊王孫同春園訪友髙坐寺踐雨花臺憇木<lb/>
末亭而後返今復且應姜宗伯王鴻臚召有牛首獻花<lb/>
<pb n="KR4e0201_WYG_359-22a"/>
之集後先皆有詩紀之差爲不負王生暮年苐猶不能<lb/>
如抑之之以葛巾芒屩㪚浪取適也此境故佳然月不<lb/>
能七日日不能三時耳而歳災民饑米價騰貴寒雨滴<lb/>
瀝二麥可虞四野多經瀆之莩六師露脫巾之萌刺耳<lb/>
蒿目不忍視聽兩得里中信饘粥之業與魚鱉共百口<lb/>
嗷嗷無計可哺而白紙催租督責不己加以病者如家<lb/>
弟刺促醫藥進退叵測老荆宛轉牀第死生未分輟食<lb/>
廢寢無時無之村童三四人鮮可與語者仰屋竊歎而<lb/>
<pb n="KR4e0201_WYG_359-22b"/>
巳區區七尺僅以外境養之而以實際銷之乃悟老氏<lb/>
有身之患而吾薄伽婆無生之樂也方司徒毎語必舉<lb/>
老丈云八月當過此又賢從一醫云以八月來僧言五<lb/>
月者誤也瓦官寺刻兩記於石且香火吾二人一給事<lb/>
杜姓者上疏欲盡廬其居鎔其像人其人以自附於昌<lb/>
黎氏之後雖知其説之不行不免小耐不敢作彼檀越<lb/>
耳謹顓一介奉咫尺之書代身以叩門下不宣<lb/>
　　又<lb/>
<pb n="KR4e0201_WYG_359-23a"/>
前墨客黄生來得手教既而賢從叔來教復加詳且有<lb/>
文事四品及機杼之製種種未聞臺城士人更拜剡下<lb/>
巖穴餉也當賢從叔來適得亡弟計四體若判五内俱<lb/>
磔委頓六尺簟上血淚涔滛了不知所云亦不能作一<lb/>
小語今者䰟神小定廼敢以狀聞左右始四月初聞亡<lb/>
弟問其時巳委<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>見所寄析産書遺囑之類以爲不得<lb/>
起矣俄而頓能噉肉飯歩履健迅與僧無心有縱談出<lb/>
世法徃來澹圃東第若不病人弟用是得自寛然㣲聞<lb/>
<pb n="KR4e0201_WYG_359-23b"/>
病根未除而頗覃思著述料理花木課子救荒種種不<lb/>
廢心甚憂之至月之十一日忽暴發十三日始絶粒十<lb/>
四日猶自力作訣弟書數百字語不及私頗虞及國是<lb/>
以不朽奉托次及元馭明卿甚晳而理結法亦不苟復<lb/>
呼無心有誦佛號千遍街鼓動坐胡牀呼水濯足巳復<lb/>
危坐瞑目小時遂逝次日就殮膚色和柔不碍伸屈訣<lb/>
書中自謂有定見定力當果爾逝者得此亦千百人之<lb/>
一耳弟業六十餘死亡無日豈堪遘此光景初擬明歳<lb/>
<pb n="KR4e0201_WYG_359-24a"/>
决挂冠亡論相守淹速欲以一把殘骨付之而竟乖變<lb/>
若此且先王父司馬公有諸孫六人諸孫女四人今澌<lb/>
盡矣獨弟㷀然與影並而己計長於此子十年弟不死<lb/>
而此子死者何也渠名行粗自立仕至京朝官第四品<lb/>
三子皆巳嶄然頭角異時循吏文苑苟占一姓名且有<lb/>
太史公在亦何恨死次公比想何如承示意有命駕之<lb/>
期鍾山大江兹時己氣色弟當爲亡者百叩首以請不<lb/>
朽先此附聞少君異禀故亡俟貲郎然次公既不任胡<lb/>
<pb n="KR4e0201_WYG_359-24b"/>
不舉故繻歸之餘不具<lb/>
　　又<lb/>
毎得翁教多從貴里人携來貪聞起居一二而忘倦接<lb/>
然其去或不以辭遂不能悉作報嚮者傳重九後出谼<lb/>
矣又云以少君弄璋之慶且止昨讀手教乃果然爾毋<lb/>
論弟心折即天闕石硊龍江𤣥武之間色飛而復沮者<lb/>
不知其㡬何時矣昨見佘中丞報政剡翁褎然其冠一<lb/>
剡何足以重大賢君子要自采風者自爲計不令人呼<lb/>
<pb n="KR4e0201_WYG_359-25a"/>
俗眼耳張給事房侍御閧而累王中丞如張所謂二十<lb/>
年弄馬騎反被驢撲者要之告訐一開局體遂變居間<lb/>
之書可從易作耶弟自亡弟變後又覩平生故人如張<lb/>
肖甫及戚少保隂司馬徐魏公皆小我一二年倐忽傾<lb/>
棄以故渇欲歸理容棺之墟前月孟浪作小建白旋上<lb/>
書乞骸倘得請可以取道白嶽報叩門下苐以亡弟䘮<lb/>
不能它行耳丁明府自是佳令又能以文雅飾之大計<lb/>
當在髙第選弟向滯人股掌間安能爲力此間大有斷<lb/>
<pb n="KR4e0201_WYG_359-25b"/>
斷者當不足相害也筆札旁午殊不盡意亮之亮之<lb/>
　　又<lb/>
數拜尊文書雖多爲鄉戚執先容者弟因而得承動定<lb/>
甚慰懸注故都爲新都士人藪無五日不相接則尊丈<lb/>
之匕箸加損靡不悉之次君第如故要之斷房室裁酒<lb/>
食減勞思是養生第一理其它導引服餌損與益略相<lb/>
當毋輕試也聞仲嘉有意外訟今定何如不致大損槖<lb/>
否不榖以亡弟之變忽忽思東歸小有建白隨上書乞<lb/>
<pb n="KR4e0201_WYG_359-26a"/>
骸而㣲情未徹至厪勉留輦上君子有謂即十上而十<lb/>
不聼者如何如何歸亦無一尺寛眉地葢興本自消索<lb/>
邇來併生趣亦遒盡矣兩猶子來相與抱首痛哭小間<lb/>
料理其遺詩文得若干巻刻之次第其事爲行狀新歳<lb/>
則令其馳叩門下懇七尺之碑以不朽也昨得一信郷<lb/>
衮少傅公推轂尊丈甚至銓曹第以無缺柱之缺至當<lb/>
無以解也尊丈豈以一出置靈府要自公論不可冺耳<lb/>
邇者龍蛇特甚多年閆蓬頭亦化去特化跡瓌竒磊落<lb/>
<pb n="KR4e0201_WYG_359-26b"/>
故是異人羅叅知聞亦能瀟灑似猶在亡弟上大抵苟<lb/>
於心鏡小磨洗亡不效者吾曹爲筆硯葛藤無了期要<lb/>
須借黄蘗師蕩除之胡元瑞至𤓰洲而病五十日不食<lb/>
氣息惙然昨自力遣信求不榖一傳以瞑大可憫也即<lb/>
勒令南矣程司農丈方豔其盛而遽聞訃音世界直是<lb/>
缺陷令人𢥠然黄生行附此力薄不能有所助也不一<lb/>
　　又<lb/>
前從楚邸人得老丈教言欲爲𤣥嶽結禮拜縁第留都<lb/>
<pb n="KR4e0201_WYG_359-27a"/>
自一二中貴外無可語者而此中貴又爲與䋲丈共以<lb/>
阿育舍利殿縁前損其槖似不能爲馮婦矣弟却有所<lb/>
懇密藏上人者法門中龍象也欲盡梓行大藏經如磧<lb/>
沙尼故事其發心甚誠而爲利益甚大與䋲及馮太史<lb/>
開之各叙其縁起即弟亦效顰焉顧未有大展法語深<lb/>
啟信心若老丈者老丈得理㡬於裴相國張天覺運筆<lb/>
隃勝白香山蘓長公倘不惜一刹那揮灑當使毫端時<lb/>
現舍利眼底悉證菩提三天子鄣善信林檀施雲集不<lb/>
<pb n="KR4e0201_WYG_359-27b"/>
日成之老丈功德與迦葉難陀並重必不唐捐矣亮之<lb/>
念之餘不具<lb/>
　　又<lb/>
弟以五月將發金陵而仲嘉至自谼中出老丈教及雅<lb/>
貺展閲如奉顔色自是間夕輒一會仲嘉亦稱之諸公<lb/>
間然不能有所道地六月四日河橋與仲嘉别九日抵<lb/>
廣陵一晤伯子屬有楚中使事治裝忽忽徵其槖甚垂<lb/>
十二日抵淮隂其夕急足以移官之命報爲停三日發<lb/>
<pb n="KR4e0201_WYG_359-28a"/>
公移與書之三相國太宰艗首南矣二十三日抵家自<lb/>
計倖免褦襶干謁之苦且獲以其間掃先壟息園廬於<lb/>
私計頗便第撫亡弟殯宮與孤嫠相對長慟歸則病婦<lb/>
卧内病兒卧外舍人子告旱災者纍纍出游里中問存<lb/>
故人多爲異物徃往折心畏影復以讞審之期迫不敢<lb/>
多戀桑梓且圖中秋之太平門外行堤枊間矣獻歳必<lb/>
當自力上疏乞骸念老丈東山之卧甚堅而廟堂大有<lb/>
物色者或出或處同心斷金故不以區區形跡間也即<lb/>
<pb n="KR4e0201_WYG_359-28b"/>
弟苟得請而蒲輪尚未下决取道奉謁從杖屨黄山白<lb/>
嶽間所食言者有如日亡弟倐己過朞歳矣葬期在庚<lb/>
寅之臘敢倣東京諸九列以下故事不佞具狀草而以<lb/>
墓碑請兒輩在苫次不能躬走谼中九稽顙堂下所具<lb/>
先弟之遺幣唯老丈念而存之埋土之骨所恃以不朽<lb/>
者在老丈九泉而有知也其敢忘踴躍秋氣漸清爲道<lb/>
爲天下自愛<lb/>
　　又<lb/>
<pb n="KR4e0201_WYG_359-29a"/>
弟以二十五日抵都門更二日履任所謂男子張君嗣<lb/>
附之疲欲死者僅餘氣息而巳讞審發疏不爲苦獨作<lb/>
長安交游書近五十函頭目爲岑岑故不能如劉僕射<lb/>
一日百函然須蟬緩不休不若彼時之寥寥數語也尋<lb/>
吳太學稼竳來己張貢士文光來己佘宗漢來獨張袖<lb/>
中出老丈書談近況良悉仲淹至不能噉粥而僅舉乳<lb/>
勢亦亟矣不知老丈所餌大丹可用否弟之疚心葢不<lb/>
特談<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>而己也諸猶子所遣奚雛既己在彼恐不能恝<lb/>
<pb n="KR4e0201_WYG_359-29b"/>
然斥之且歸成風貫虱之手能忍不爲吾生死兩人一<lb/>
出耶張生頗淋漓但未經䋲削吳生巳離汗血翩翩神<lb/>
駿當與徐茂吳分鑣此間比當亦逐客客無所之則當<lb/>
走谼中道聞谼中米價貴極纍纍皆有菜色方司農尚<lb/>
不肯歸客何所得食計亦左矣時事大不可聞吾曹大<lb/>
臣小臣在朝在野日相尋閧䦧以招卞莊子之刺良可<lb/>
歎也弟一過新歳即上書力請骸骨以老歸必不負齊<lb/>
雲之約以病恐有所不能矣吳使便附此不一<lb/>
<pb n="KR4e0201_WYG_359-30a"/>
　　又<lb/>
猶子之一介回得翁爲亡弟墓碑勝於中郎吏部逺矣<lb/>
此子前死事事可痛獨此一端差爲幸耳即以付猶子<lb/>
使覓七尺佳石及公瑕之尚能握管付之剞劂流膾人<lb/>
口吾曹竟當不知如何也猶子所上器幣比之元㣲之<lb/>
家贄白少傅不能十一而不見納愧何可言大貺勤存<lb/>
弟却不能偃然自蹈不恭外薄有所侑非敢附於獻縞<lb/>
也仲君噉粥無苦誠爲大慶知髙居太函絶跡塵鞅下<lb/>
<pb n="KR4e0201_WYG_359-30b"/>
土之士望若以爲崆峒廣成而順風下拜者時時有之<lb/>
葢吐握之夙風所致也弟報政一事横爲忌者所誣頼<lb/>
上聖明洞察得以無它然失足羅網自貽伊戚夫復何<lb/>
言今唯有懇疏乞骸而己往者以六州四十三縣鐡爲<lb/>
錯今者以檀公三十六䇿走爲上也仲嘉比何所往審<lb/>
象先如翁所云留之谼中申以義方之訓可也明卿所<lb/>
苦殆尤甚時事消息似不能佳兩鄉粒食艱己極矣將<lb/>
來不知稅駕之所一歎<lb/>
<pb n="KR4e0201_WYG_359-31a"/>
　　又<lb/>
承以邇者流言之故專信馳書見慰至七言二律貴於<lb/>
䨇明珠逺矣弟留信且兩日欲效狗尾之續而一語都<lb/>
不成既幸無催租人何縁興敗良可耻也公知弟哭吾<lb/>
仲耶不知又哭吾猶子駰也仲有四子此兒長而最賢<lb/>
不意奄逝豈惟家室之痛悲哉血𦙍已絶唯子婦有姙<lb/>
八月或庶㡬萬一耳弟乞歸疏又再上矣倘不賜允明<lb/>
春必當引疾乗新水歸海上掃跡先壟不能復出事諸<lb/>
<pb n="KR4e0201_WYG_359-31b"/>
少年也鄒考功始爲弟辨疏留中耿御史大夫之疏更<lb/>
自過情幸爲人所沮然不合刻置集中徒増一畨頰舌<lb/>
耳年過桑榆百念俱冷不唯毁者不螫舌譽者亦一切<lb/>
無味岀處之趣要亦同之張萱到否此子材似勝文光<lb/>
翁普詩故精深然未遇之人不宜遽工工則造物見忌<lb/>
恐以自没得次君書神采奕奕故知其徤飯也餘具渠<lb/>
書中不一<lb/>
　弇州續稿巻一百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百九十六</head> <lb/>
    <p>
<pb n="KR4e0201_WYG_370-1a"/>
欽定四庫全書<lb/>
　弇州續稿巻一百九十六<lb/>
　　　　　　　　　　　　眀　王世貞　撰<lb/>
文部<lb/>
　書牘<lb/>
　　荅顧益卿中丞<lb/>
弟十五年前所交㳺多文學氣誼磊落不恒之士入靖<lb/>
來耳目無所關渉强起之南都所交㳺則多老成名徳<lb/>
<pb n="KR4e0201_WYG_370-1b"/>
長者其愛我知我前後亦如是晚而得吾兄盖兼之矣<lb/>
前覧諸䟽其所規畫注措瞭然指掌文辭既鬯而復古<lb/>
雅然弟所深服者不居功不急效有古士㑹父子之風<lb/>
與趙營平經逺之畧不似今之逐逐功名之㑹者而已<lb/>
也以故於大䟽序擬少攄其區區而南中正值多事匆<lb/>
匆拈出讀之殆如夢語適有袁魯望學憲之長壻張太<lb/>
學奉訪聊附之以上而使者復至矣損俸以供故人酒<lb/>
又益之以珎貂名藥而亡弟處又拜厚奠尊兄於故人<lb/>
<pb n="KR4e0201_WYG_370-2a"/>
之誼若此苐何以為報耶弟乞歸不遂荏苒滿考抵淮<lb/>
而拜新命遂以間歸里既免驅馳褦襶之苦而不廢贈<lb/>
䕃應得之典於私計誠便苐撫亡者殯宫與孤婺相嚮<lb/>
慟哭歸對病婦視弱兒憂旱憫灾無一開眉處七月連<lb/>
得雨吾州十可救五六他邑則不能一二收矣來春餓<lb/>
莩恐不減戊子潢池之變勢所必至今外憂未已而根<lb/>
本之慮又有不可言者南九卿再䟽頗懇切皆弟所屬<lb/>
草搃束之髙閣矣太原公屈為諫臣以走為上䇿而不<lb/>
<pb n="KR4e0201_WYG_370-2b"/>
果廊廟之上智力俱困如何弟於讞審事不免於八月<lb/>
抵任至正月必乞骸矣嘗與太原公書謂幾之一字有<lb/>
在國者有在身者國之幾兄能先之而弟軰所不能身<lb/>
之幾弟軰能先之而兄不能也兄以為然否承甫不成<lb/>
行於鈴閣小寂寞然遂成山人髙節子念貧甚得兄憐<lb/>
之便是雪中炭也方為里舍兒腰領所苦卒卒作報殊<lb/>
不悉伏祈照亮<lb/>
　　吳大司馬<lb/>
<pb n="KR4e0201_WYG_370-3a"/>
翁之髙才雅望其在貞之耳者餘三十年而翁之知有<lb/>
貞當亦如之自翁之見命受伯母太夫人墓中之役而<lb/>
始辱稱文字交用是貞数薦其敝帚而翁之所以褒挧<lb/>
貺錫之者不啻百朋之益今者復受命伯父御史大夫<lb/>
公隧表之役其於感恩狥知之情未能抒其萬一而翁<lb/>
過自摧謝輕輿見過欵曲綢繆使人情事欲絶貞之此<lb/>
行可以小緩執爵都門候䟽太傅之車塵乃為虛辭所<lb/>
感狼狽治装翁破其静攝贐餞稠縟導送勤複何翁之<lb/>
<pb n="KR4e0201_WYG_370-3b"/>
厚而貞之薄也瀕行見翁神采清澈暎帯我軰追悔前<lb/>
日不能為國留賢而翁政府宻書謬見推借謂可自代<lb/>
則貞又當追恨十指當斫取譏吾鄉衮不小也江風為<lb/>
祟進寸退尺忽忽勉成一序付之曹郎不知可小重翁<lb/>
行李否蘆夾竟日無一徃來人尚未知翁成命及代者<lb/>
何公却似夢中囈語翹首鍾雲無任惆悵不一<lb/>
　　莊中丞<lb/>
不佞貞之獲附驥於嘉禾也盖廿載於兹矣中間雖一<lb/>
<pb n="KR4e0201_WYG_370-4a"/>
奉徳音而麋鹿之踪多寄岩壑更不獲親炙有道之容<lb/>
而消其鄙吝唯時時於交㳺中竊聆風猷而談政術有<lb/>
嚮慕而已昨嵗承有杖鉞江右之報為彼地士民稱慶<lb/>
未幾而尋預北司㓂之推則廟廊之上固虛席而待門<lb/>
下恐匡山左蠡之間不能長有徳星也賢器駿發髙第<lb/>
豚兒過時之人獲歩後塵復續修通家之契幸也辱不<lb/>
賜鄙而逺使致大教將以如天之貺且𢎞垂奬餙何以<lb/>
當之適以考滿事為南牀所擿盖貞以例問而銓部以<lb/>
<pb n="KR4e0201_WYG_370-4b"/>
例許乃敢成行俱非敢欺罔也方杜門待罪忽忽中不<lb/>
克覼縷薄有小效唯髙眀亮存之不宣<lb/>
　　荅徐大宗伯<lb/>
弟以十二日抵淮而得叨忝之報又三日而得刻報即<lb/>
以次日走一介投咨結於銓部而艗首南矣取廿三日<lb/>
至家謁先祠哭亡弟以次與邦君大夫師門姻戚酧酢<lb/>
甫定即擬買舟玉峯練川之間兾領清誨因小報婁江<lb/>
之餞而河魚見妬委頓三日甫有起色而使者奉如天<lb/>
<pb n="KR4e0201_WYG_370-5a"/>
之貺至矣教辭累幅所以為弟慰喜者津津不啻自口<lb/>
出而三難之説弟初亦不覺之今怳然若有悟者苐以<lb/>
不才而位遇差隃先人又隃吳中前哲則𢥠然懼且腆<lb/>
然愧矣吳文定邊廷實顧華玉三君子者弟尚不敢望<lb/>
下風今乃令當之翁豈飾畫無塩唐突西子者盖愛而<lb/>
忘其醜故耳獨一時之遘真於私計良便盖此遷稍先<lb/>
十日則遂廢考滿之典稍後十日不免行役之勞且未<lb/>
能便望里門一䘏其私果何如其幸也癸夘師門弟齒<lb/>
<pb n="KR4e0201_WYG_370-5b"/>
最少八座最晚而秩稍卑白香山有云越國山川吞碧<lb/>
海杭州城閣入青天吳興卑小君休厭為是蓬萊最後<lb/>
仙其弟之謂耶大貺出自長者不敢以例辭姑勉拜嘉<lb/>
四日後當敬造門下不唯欲㑹叔逹子柔所謂紫雲者<lb/>
併擬請見之試刺史腸何如耳諸俟面悉不贅<lb/>
　　山隂王相公<lb/>
曩甲申之冬相公與太原相公同日大拜毋論逺近加<lb/>
額有君實晦叔並命之謡而世貞時方伏巖穴僅與羣<lb/>
<pb n="KR4e0201_WYG_370-6a"/>
蠕共仰而已不敢以賤姓名自通而邇者白麻再下鄭<lb/>
公起復朝野之懽有加則世貞厠丞郎之後僅從寮長<lb/>
聨銜薦狀於㦸門之外又微聞將命者有他不知其能<lb/>
徹電覧否也踈庸之跡屡起屡躓晚癖歸嬾與世味益<lb/>
左濫竽尸禄日切歸計不意荏苒滿考行時别吳司馬<lb/>
於病中出相公報札乃知司馬以留務謬薦及不肖而<lb/>
相公亦過許之盖别之未㡬而秋官之命下矣司馬計<lb/>
沾沾自喜苐當之者慚汗不自禁耳世貞固未嘗得奉<lb/>
<pb n="KR4e0201_WYG_370-6b"/>
下風而仰清塵將無相公方厪吐握之懐故采及於葑<lb/>
菲之賤邪分當竭蹷北首展謁堂下一傾其肺腑而問<lb/>
之識者皆云既有新命例不當入都門坐是中止而敢<lb/>
以不文之啟上凟今財賦之地連遘堯湯之變盡為甌<lb/>
脱公私俱困人鬼未分朝野横議蠭起蝟發堂上竒兵<lb/>
不在小人而在君子惟相公與三四大老當必有大作<lb/>
用大幹旋其間顧非賤愚所能與知也鄙俚無識干冐<lb/>
尊嚴不勝皇悚<lb/>
<pb n="KR4e0201_WYG_370-7a"/>
　　趙汝師<lb/>
僕以得北咨晚倉皇治装又坐亢旱毒暑不敢有所過<lb/>
從而獨謁公輒辱留欵至醉飽行時一切不敢赴餞而<lb/>
公獨盛供張使玉陽公主之而身避抗席無論居平道<lb/>
義之愛其一時所以隆施於不肖者何如也初傳陸司<lb/>
㓂代震涯太宰而僕代之未敢信行至淮報者至果然<lb/>
矣更三日乃使材官齎南銓部咨結以徃即轉艗首南<lb/>
矣衰遲嬾散之人得與諸賢並升而又不廢所得恩命<lb/>
<pb n="KR4e0201_WYG_370-7b"/>
且以其間歸哭亡弟撫病妻焚昨嵗所領先大司馬誥<lb/>
黄於墓真倖事也念即欲乞身恐渉負恩非臣子之節<lb/>
故勉擬秋季履任完大讞三月作歸計矣館選已定玉<lb/>
堂諸賢逓有遷轉成均之説灼然不錯願公暫一赴之<lb/>
仕止乆速冺於無跡此吾夫子大叚作用也山鬼伎倆<lb/>
有盡老僧不見不聞無盡左右前後伎倆太原公不能<lb/>
以不見不聞處之却以獻於公如何兒子無復得預選<lb/>
理然不得更自有味公意想同之不一<lb/>
<pb n="KR4e0201_WYG_370-8a"/>
　　王㫪陵<lb/>
世貞乆玷一壑於世無所比数濫竽留省日抱歸悰以<lb/>
故於我翁左右僅以公事一再通咫尺之書而邇者叨<lb/>
冐除書方懼非任而翁儼然以大教先之謙光下臨賁<lb/>
餙逾分豈貞薄劣所敢仰承伏諗台履萬福威徳逺播<lb/>
四夷賔服八荒偃然惟是兖豫以南江表中外赤地千<lb/>
里民無半菽今雖賴聖恩隆沛可以稍起溝瀆而萑苻<lb/>
之警恐將來未已唯翁一留意焉撫填之寄則汝南張<lb/>
<pb n="KR4e0201_WYG_370-8b"/>
助甫㐮垣郭致中其人也今雖起而未用此不可緩也<lb/>
役便聊爾附謝輒申區區伏惟鑒存不宣<lb/>
　　馮侍讀<lb/>
世貞向者辱令先季祖少洲公道誼之愛已待罪青社<lb/>
則承令先叔祖冶泉公文字之契盖三十餘年矣嗣後<lb/>
則竊聞尊父老先生風猷政術表著一時至門下而遂<lb/>
晋讀秘書入侍講幄簮筆法從冠冕詞林如邇者楚棘<lb/>
程義雖僅吐一斑遂爾踔絶今古吾家文恪文成非所<lb/>
<pb n="KR4e0201_WYG_370-9a"/>
敢望也世貞少而不敏亦竊希慕觚管之業而實無所<lb/>
成就垂盡之年不意復覩名世之作者尋又聞考績恩<lb/>
綸正當門下如椽之筆不勝踴躍私幸念貞行能下中<lb/>
宦蹟低薄荆妻庸庸閨閫孱婦俱無可稱紀若先公之<lb/>
盡瘁王室南征北討孤忠勁節功大不賞易世之後始<lb/>
見褒旌贈官祭葬今已粗備詳具所上志傳行状中唯<lb/>
是先母郁恭人裔出名家端麗婉嬺事先君以慎待二<lb/>
孤以義家難二載籲天請代後死十年克終不懈於古<lb/>
<pb n="KR4e0201_WYG_370-9b"/>
彤史差不靦顔門下幸詧而詳著之則我二先人地下<lb/>
之光子孫世世之感也不腆粗幣愧不成享唯兾亮存<lb/>
萬荷<lb/>
　　葛檢討<lb/>
不佞貞以甲戌春獲瞻先太保端肅公於朝列尋竊從<lb/>
長公龍池先生於冏寺俱沐杯勺殷勤之懽盖至於今<lb/>
耿耿焉壬午之秋門下褎然領觧東省眀年遂登鼎甲<lb/>
讀中秘書晋領史局於端肅公盖有光焉而兒子騏亦<lb/>
<pb n="KR4e0201_WYG_370-10a"/>
竊玷南省蹉跎濩落幾復不偶不意得預公車之席而<lb/>
門下實司藻鑑焉韓退之以不出大賢之門下為懼騏<lb/>
可以無懼矣惟學術不加益志行不加立以負大賢之<lb/>
知則懼滋甚耳唯門下誨而朂之乃所望也世貞衰老<lb/>
無状乆廢田野誤中物色竽濫留樞今又謬叨恩寄日<lb/>
抱小草之愧唯懐賢狥知一念有不能自己者敢因役<lb/>
便布其區區伏惟炤存萬懇<lb/>
　　沈純甫<lb/>
<pb n="KR4e0201_WYG_370-10b"/>
貞辱老丈肝膽之契前後見於尺牘者非一而至靖廬<lb/>
促膝澹園夜飲数舊論心不過一二昔耳然與家弟僅<lb/>
三人今其一已為異物矣人間世缺陷可歎可歎自我<lb/>
老丈賜環之後為除目所急遂正九列然髙才直節不<lb/>
能俯仰時趣與政地少齟齬奉身而歸天下髙之且謂<lb/>
太翁太夫人俱大耋無恙老丈得日視甘㫖寕以三公<lb/>
易介惟是節聞翩然有蓬萊之㳺生事葬祭了無所憾<lb/>
二尊人真福徳人老丈真孝子也貞老矣偶後家弟死<lb/>
<pb n="KR4e0201_WYG_370-11a"/>
然去死亦無幾强顔而出强顔而食禄今又强顔而遷<lb/>
計惟有一歸耳天不悔禍根本之地水則白波際天旱<lb/>
則赤地千里周餘之黎靡有孑遺老丈讀禮之餘寕能<lb/>
恝然不置念耶用行舍藏固孔氏家法然終不以蜚鳥<lb/>
之視而忘擊磬之心也如何冗極不能躬造几筵短些<lb/>
生芻聊寄仰止唯亮存之<lb/>
　　又<lb/>
前者匆匆成一些奉奏先翁靈几得報書誦所恵志状<lb/>
<pb n="KR4e0201_WYG_370-11b"/>
者而後愧蕪辭之未能悉也執事儼然在衰絰中猶不<lb/>
忘勤存故人而顓使逺來恵之以徳音申之以雅貺盖<lb/>
怳焉若復奉顔色於澹圃中然益痛家玉樹之摧折而<lb/>
欷歔不能禁也老丈念及此更益其黯然矣世貞老矣<lb/>
今以行役之便得治其私所以未敢乞骸骨者非其地<lb/>
也月末强之任苟完大讞嵗懇上書歸里度老丈未即<lb/>
禫除尚當呼舴艫徑造通徳里門結一浮家汎宅縁苐<lb/>
恐老丈蒼生之望與猿鶴相妬耳天下事尚可為若夔<lb/>
<pb n="KR4e0201_WYG_370-12a"/>
龍巢許之地無分蜀洛則宗社之幸也見委黄庭俞張<lb/>
二䟦敢不如命苐不能逃愧於續貂耳冗次不一<lb/>
　　許孟仲京兆<lb/>
自公之别垂一載矣忽忽如有所失每念清苕菰蘆何<lb/>
異潁水門下方侍奉太公擊鮮飲醇以窮無方之飬盖<lb/>
終身欣然樂而忘天下也苐今水旱頻仍公私耗竭計<lb/>
庚寅春夏之交又當如戊子矣大則潢池小則萑苻其<lb/>
兆已見非得名世之才如公者数軰分布要地以綏凋<lb/>
<pb n="KR4e0201_WYG_370-12b"/>
攰而銷禍變將來不知其所終也公亦有意念之乎大<lb/>
學述一書及荅問数篇僕不知古今本何如苐覺公提<lb/>
掇喚醒精神躍然得千古不傳之秘王文成是单刀直<lb/>
入作用為其徒說得虚幻沒巴鼻公與之雖不無小牴<lb/>
牾而實相發即紫陽先生亦不能不以元功見譲也秦<lb/>
中諸文種種有意有色而凌雲之材扛鼎之力又能稱<lb/>
之必傳無疑唯雜詠一巻雖佳境層出而小渉議論時<lb/>
露蹊逕逺則唐人之清詣近則陳王之自然要湏於此<lb/>
<pb n="KR4e0201_WYG_370-13a"/>
處小加留神耳僕不才然辱公之知若此豈敢辭穅秕<lb/>
之導俟得命以全著作見委卒業庻有以報也暑氣初<lb/>
蠲為道為天下自愛<lb/>
　　張助甫<lb/>
嚮有一啟附吳山人去及報使者書計當俱逹記室弟<lb/>
以六月初報政至淮隂而有今命歸哭亡弟則羣從泣<lb/>
血而舉足下與眀卿之些於殯宫相嚮有餘悲矣八月<lb/>
杪彊之金陵任决筴以正上䟽乞骸而㑹臺臣有得罪<lb/>
<pb n="KR4e0201_WYG_370-13b"/>
於其長者計銓部當必外遷謀以弟之不當報政與銓<lb/>
部之不當許欲媒郄而塞其竅嘖嘖煩言賴主上洞察<lb/>
之更著為令甲然弟意興消沮了無復餘乞骸之章苟<lb/>
不獲請當再三請計半殘之身旦夕為吾有矣足下凡<lb/>
再與開府推弟私計之寓宇之内無一寸稔地大則潢<lb/>
池小亦萑苻勢所必至非得才如足下者三四人鎮定<lb/>
之吾不知所稅駕也故人佘宗漢眀府過貴郡附此此<lb/>
君詩在貞元大歴間而人則可當五栁先生元紫芝不<lb/>
<pb n="KR4e0201_WYG_370-14a"/>
直以其官配也唯足下念之餘不一<lb/>
　　王師竹<lb/>
伏審道體勝常令問日暢昨覩玉堂諸公以次遷擢殆<lb/>
盡而我公宿徳重望乃獨巋然行且奉及矣武試事想<lb/>
當仰借急欲得序論䇿一讀以窺經濟大畧僕賴庇以<lb/>
六月報政至淮而拜新命既獲免褦襶之勞又不廢贈<lb/>
録之典中間以便歸故里治其私亦云幸矣獨歸撫亡<lb/>
弟殯宫對孤嫠纍纍更増一叚苦悰耳不能遽割時趣<lb/>
<pb n="KR4e0201_WYG_370-14b"/>
勉爾之任苐國是未定國本未立吐突進李絳出水旱<lb/>
頻仍疢癘為毒前路茫茫有何可據髙眀必當饒定見<lb/>
定力也役便聊此奉候并言區區外亡弟行狀一帋附<lb/>
覧<lb/>
　　李本寕<lb/>
夏初見邸報内朝儀知足下已入金眀候除目不得適<lb/>
以報政離金陵抵淮而有新命返鷁故里則不能時得<lb/>
邸報乆之乃聞有大梁之補中州和淑八方所凑道里<lb/>
<pb n="KR4e0201_WYG_370-15a"/>
適均於布宣縣官之化為易且七年前舊物似非偶然<lb/>
者苐鳳凰池故人歩武八座寕忍坐視足下折腰外服<lb/>
賜環之召當不逺耳僕老而不能自决遂挂世網今既<lb/>
叨冐此遷贈先覃後於世法若所謂榮者殊不異波浪<lb/>
中一漚泡耳何足論也歸後撫亡弟殯宫對嫠婦孤兒<lb/>
纍纍滿眼腸為寸折次第收拾其遺詩文梓之天下大<lb/>
矣念能操千古觚翰黜陟者獨公與伯玉眀卿三四君<lb/>
子而亡弟皆得奉下風今以風猷氣誼托王元馭為誌<lb/>
<pb n="KR4e0201_WYG_370-15b"/>
銘伯玉任墓碑趙汝師作傳似可無憾獨所恃以不朽<lb/>
者其遺詩文詩文之所賴以廣而乆者足下與眀卿耳<lb/>
彼𤣥晏之序三都何能唐突不腆之幣敢塵記室伏惟<lb/>
鍳納為懇<lb/>
　　李使君飬愚<lb/>
昨因一材官候學院者不得消息資盡告歸為作数行<lb/>
計已徹台覧矣吾郡魚腹之餘賴門下加意撫綏蠲其<lb/>
繁苛而賜之樽節二麥亦遂有秋可以少廻菜色不意<lb/>
<pb n="KR4e0201_WYG_370-16a"/>
天未悔禍兩月之間旱魃為虐播種之地若焚若赭聞<lb/>
門下為民請命之誠至厪且篤此間三事庶尹憂惶亦<lb/>
如之而了不之應今計窮矣即旦夕獲㴻無及矣計惟<lb/>
有亟飛報旱之章然後按實續奏庻幾當事者不以後<lb/>
時齟齬然行之者兩臺而主之者實門下也震崖定宇<lb/>
華松諸公實同此懇而貞敢先焉惟亮而采之幸甚<lb/>
　　陳都諌<lb/>
嚮者以岩穴之踪樗朽之材辱匠石見采俾得備眀堂<lb/>
<pb n="KR4e0201_WYG_370-16b"/>
欂櫨之一用盖私心感之而不敢以言報也丁亥之冬<lb/>
僅一相聞竟末由躬造門下請教旋聞晋擢天垣陪與<lb/>
機政大䟽之在邸報者徃徃寓正直於忠厚先體要而<lb/>
後操切私心儀之竊意承滿考至都得一望見顔色欲<lb/>
有所攄吐而今者叨新命歸候㫖於留京之近地忽忽<lb/>
如有所失方今三公九卿秉羔羊之操諫官極骨鯁之<lb/>
選慶厯聖徳此其時矣然而國本未立也國是未定也<lb/>
國天未安也此三者必眀公所深留意而不佞之所拭<lb/>
<pb n="KR4e0201_WYG_370-17a"/>
目以俟者也人役發匆匆未竟諸容嗣布不宣<lb/>
　　袁都事<lb/>
僕以前月廿二日入叩尊公髙齋握手劇語而出苐覺<lb/>
其膚色稍萎黄肌體亦漸削以後連得兩書伸弇園虎<lb/>
丘之約辭㫖遒爽書法蒼勁曽未何時而訃音至矣天<lb/>
乎痛哉僕不覺哭失聲惘惘忽忽累日夜即擬奔馳修<lb/>
生芻之敬而病脾病目方以身付醫藥不能出門僅一<lb/>
效薄賻於伯子計兄此時已在苫次矣聞尊公所感微<lb/>
<pb n="KR4e0201_WYG_370-17b"/>
恙無所苦頃即奄然真人之去留固無碍也名徳位禄<lb/>
幾無所憾惟以百年為期尚未滿願耳聞兩臺已上請<lb/>
䘏之章固宜爾也諡法當得清簡或端簡之義正直無<lb/>
邪一徳不懈於尊公稱也馳奠之期在中秋後先此奉<lb/>
聞不一<lb/>
　　穆少春<lb/>
前者劉侍御以令先太公之状來問墓表於弟兹時忽<lb/>
忽為亡弟含辛勉爾塞白并有不腆薌帛就托劉君奉<lb/>
<pb n="KR4e0201_WYG_370-18a"/>
寄後得石東老書知己逹矣而未奉尊兄一帋將無弟<lb/>
文不足以為九京重耶惶愧惶愧尊兄孝思純篤談禮<lb/>
之暇他念不雜必有著述之大者以垂後若東老榮位<lb/>
隆崇委寄專篤而能持之以勤守之以黙且遂舉雄真<lb/>
足慰吾曹属望僕老矣再䟽乞歸而不獲請兩具讜言<lb/>
草而不見庸兒子之倖薦不足以觧亡弟之至痛如何<lb/>
如何已飾容棺之墟於先君子側得請之後即消揺俟<lb/>
期而已適汪山人沂去附此此老七十九而遊不已詩<lb/>
<pb n="KR4e0201_WYG_370-18b"/>
思亦不衰云與尊兄有故契貪一相聞苐不知其能逹<lb/>
遲鴻臺否也外二刻專為亡弟者附覧不一<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二十七</head> <lb/>
    <p>
<pb n="KR4e0201_WYG_201-1a"/>
欽定四庫全書<lb/>
　弇州續稿巻二十七<lb/>
　　　　　　　　　　　　明　王世貞　撰<lb/>
文部<lb/>
　序<lb/>
　　送大中丞荆門王公入内臺序<lb/>
今國家所賴以綱紀縉紳統均中外者其重則無如尚<lb/>
書吏部而御史臺實與之頏頡而相表裏其最重而號<lb/>
<pb n="KR4e0201_WYG_201-1b"/>
令宇内則無如京師而留京為之陪佐大江又為之襟<lb/>
帶之以故督江防者次重凡中外之所重而後先屬之<lb/>
一人者於治世其人則必賢其人賢則於官於地無所<lb/>
不益重僕不佞求之於一時之賢者而未有合也近獨<lb/>
見吾荆門公公始以邑令髙第入吏部於諸曹靡所不<lb/>
厯踐而其最後長文選考功公之為曹長屬時事有所<lb/>
鼎革而公獨精心於賢不肖或直而遂或婉而劑務達<lb/>
其志而後已當是時翕然以公一曹長能使其部重而<lb/>
<pb n="KR4e0201_WYG_201-2a"/>
其遷為容臺尋以銀臺理兵部黄頗號為閒局而公所<lb/>
持論鑿鑿破世窽中間嘗一使雲中上谷與其大帥摹<lb/>
畫邊備雖老將為之頫首而公自是受知人主簡佐留<lb/>
臺督江防事江上下數千里其西藪鄱陽而東藪大海<lb/>
盜發以不時而臺所蒞逺又時時與撫臣按臣錯即一<lb/>
令下而莫知所適從公至則首覈文武吏之恬嬉者其<lb/>
它一切用柱後法治之吏士捧尺檄而嚴霜凛然若在<lb/>
背所謂數千里之逺臂運指應而不敢頃刻違盜遂鮮<lb/>
<pb n="KR4e0201_WYG_201-2b"/>
起稍起亦隨就捕而公又開朗坦洞不設城府奬進賢<lb/>
豪士與之均肺腑以故其畏之者雖盛夏之霜而親附<lb/>
之者則冱冬之日葢公至而江防遂大重於它臺矣公<lb/>
今所佐御史臺其重與尚書吏部頏頡者也即拜日而<lb/>
汾陽之聲伎京兆之騶從能不有所裁損哉第説者謂<lb/>
天子冲聖茂學問三公精白寅亮以師百僚宫府一體<lb/>
逺邇率職即臺亦不過按故事奉行文書而已何所用<lb/>
風采為是不然凡使臺不見風采者最治世也使臺不<lb/>
<pb n="KR4e0201_WYG_201-3a"/>
得見風采者末世也使臺得時見風采者中世也以堯<lb/>
舜之際四凶既以除比屋可封而咎繇尚不廢為士然<lb/>
不聞其所舉按何條而其可見者與禹稷諸大臣都俞<lb/>
吁咈於一堂之上而已末世固亡論至中世而馬威卿<lb/>
薛贛君宋廣平李易之之徒始以剛稜伉爽名嗚呼亦<lb/>
豈得已哉公行矣自今而後願公為咎繇願公以九徳<lb/>
之昌言進而共化理天下俾神氣融而為元氣不亦偉<lb/>
歟藉令公重臺於公常事耳無所庸贅矣於是公之屬<lb/>
<pb n="KR4e0201_WYG_201-3b"/>
大叅王君憲副馮君善之而請為公贈<lb/>
　　送大郡伯雲溪劉君署崑山得代序<lb/>
當唐宋之季中外縉紳大夫或坐公私譴而有所左降<lb/>
為州郡之倅若長史司馬者往往以遷客視之而其人<lb/>
亦往往自廢放毋問其職業而托適於游覽觴詠之間<lb/>
髙者虚無其官以為毋足溷我卑者厭薄其官而不勝<lb/>
其㦧悽牢騷之念以庶㡬一日之量移即才如元白而<lb/>
皆有所不免觀其倡和諸篇什來往尺牘與㕔壁一記<lb/>
<pb n="KR4e0201_WYG_201-4a"/>
大要得之矣至我明而始不然然即其名能不虚無厭<lb/>
薄其官而為大臣器者亦不過喜吏事强力程課亡害<lb/>
而已疇有能以身抗上官為民請一旦之命如陽道州<lb/>
者耶用經術率先諸生彬彬嚮教化如文蜀郡者耶乃<lb/>
至我雲溪劉君而又不然君之為諸生試於鄉及上公<lb/>
車所肄程式文重天下然僅於取一第其成進士拜大<lb/>
行奉使不辱命隠然當臺閣選然僅遷一比部郎郎而<lb/>
讞决江南以明慎稱其報命不愆期誤以為愆期而擿<lb/>
<pb n="KR4e0201_WYG_201-4b"/>
之君又不自明其寃得判吾郡判吾郡而垂三載不遷<lb/>
君又不自明其淹凡連署大邑若無錫若常熟者再而<lb/>
所至一切就理最後署吾崑山未幾而臺有長賦吏胥<lb/>
逮君力爭之臺曰夫較吏胥之賦殿而加笞責者有司<lb/>
職也不足以辱臺即吏就係誰為督胥賦胥就係誰為<lb/>
督小屋賦者請一切小寛之而不肖倅請身任責臺雖<lb/>
意不懌有所誚戒然自是竟寛逮矣而君於平賦訟之<lb/>
間則進諸博士弟子而課試之以至里社小學之秀亦<lb/>
<pb n="KR4e0201_WYG_201-5a"/>
附試焉所褒予次第必當時時談説經術與制科之業<lb/>
不倦也會有新令至君且得代還佐郡事而諸博士弟<lb/>
子感恩徳而願受經者若而人而不佞從孫志伊亦以<lb/>
里社小學與焉謂不佞竊效一言之頌不佞不足以知<lb/>
君庶㡬文蜀郡陽道州之風哉天子方用考功法第諸<lb/>
道督學之臣且以吏治責二千石公異時皆其選也所<lb/>
謂大臣器固饒為之矣彼以游覽觴咏稱遷客若元白<lb/>
者雖不旋踵而顯榮操内外制烏足擬君哉烏足擬君<lb/>
<pb n="KR4e0201_WYG_201-5b"/>
哉<lb/>
　　送大叅永嘉暘谷王公改任叙<lb/>
始永嘉公之為吾吳兵備使者也其御將則毋抑其體<lb/>
以冀伸其才其御察盜卒則務精其選而厚募格以冀<lb/>
得其死力其治吏則能鉤鉅參伍以見弊而時有所縱<lb/>
舍以冀其改其待單赤則無所不勤䘏公在事二嵗餘<lb/>
而島㓂入犯公勒餘皇載組練蹙之沙而大破之天子<lb/>
進公為叅政仍故職於是以叅政才可寄劇諸非使者<lb/>
<pb n="KR4e0201_WYG_201-6a"/>
任而為漕政為水利悉以畀之自公以功名起則不能<lb/>
無忌人因縁欲困公以事而公所治理益精然公於職<lb/>
益舉則益不勝忌而會嵗行盡漕舟數百千艘悉涸於<lb/>
潤州道中諸當事者目相睨筴之毋所出公第令堰舟<lb/>
前後諸支河口悉堰而分部吏人晝夜㪺河水以益之<lb/>
不一月舟悉出京口無留者一時鼓舞稱頌謂為神而<lb/>
言路以稽故法論坐鐫秩臺謂公實不稽故復所鐫公<lb/>
又筴漕計幸悉達且將有河患而太倉儲粟可支數嵗<lb/>
<pb n="KR4e0201_WYG_201-6b"/>
陳粟皆紅腐衛士不欲得粟價驟減從容為撫臣計以<lb/>
嵗半收直而小寛之於兵民俱便撫臣計雅已定得公<lb/>
言矍然具以請言路復謂收直易轉餉難坐公避難論<lb/>
撫臣復上言公實不畏難俱報聞而是時盜賊沈命法<lb/>
益嚴前有刼者獲其人而非已報上矣當死而真刼出<lb/>
公為具實前撫臣以聞而臺不之察論前刼死言路復<lb/>
謂公初誤入之復坐鐫秩前撫臣白公誣甚峻不報國<lb/>
家雖用沈命法治盜而其格凡監司坐刼起部中以輕<lb/>
<pb n="KR4e0201_WYG_201-7a"/>
重論即刼起而如期獲者勿論且附功狀始海㓂數人<lb/>
要殺鹽塲官公移所司嚴緝不踰旬得㓂而吳閶道中<lb/>
刼傷一郎次日即盡獲之於格當附功而言路前後皆抑<lb/>
絀弗論而止論罪其前疏報仍鐫秩而後疏則調簡之<lb/>
命下矣公方謝一切事杜門取進止而余唁之且笑謂<lb/>
公使者所轄四郡一州十七邑之地皆負江海以與島<lb/>
沙隣而中為南北孔道五民之猾藪之而又日示以可<lb/>
欲即使百使者堠而率熊羆之士蚤夜而寄干陬亦不<lb/>
<pb n="KR4e0201_WYG_201-7b"/>
能保不盜也公笑曰吾不能保不盜能保盜敗且夫不<lb/>
必百使者即一使者而居要害之地專精其職而不掣<lb/>
其肘何盜之足憂夫以一使者而綰十臺四郡一州十<lb/>
七邑之職於其間上責授事而下責受事分嵗力而道<lb/>
途者九之其謁叅七之拊循二之而已分日力而案牘<lb/>
者九之其上臺六之下郡邑三之而已即竭吾足而不<lb/>
能無責於道途也竭吾目而不能無責於案牘也吾憊<lb/>
矣且歸卧暘嶴矣葢命夕下而公朝出舍於舟其喜色<lb/>
<pb n="KR4e0201_WYG_201-8a"/>
溢大宅也而吾州衿紳之大夫有觴而泣於滸者鄉之<lb/>
父老不及衣履而慟於郊者介胄之士慟於百里之外<lb/>
者而其頴若觀察使季君行太僕卿徐君右諭徳王君<lb/>
軰則謂不佞有以叙之不佞所見者跡耳夫惡能悉公<lb/>
第竊謂天子與公卿輔弼之臣非不悉公功狀也又非<lb/>
不悉公竭力而國計民瘼之是厪然不能屈二三言者<lb/>
之論而竟至移公者其意緩以收公之用而百欲全之<lb/>
也諸臺使之悉公也甚於内然而不能犯一二言者之<lb/>
<pb n="KR4e0201_WYG_201-8b"/>
論而留公者亦此意也諸襟紳介胄吏士父老之悉公<lb/>
也甚於諸臺使然而不能以死請者亦欲善公之去而<lb/>
冀公之來也公其專精神輔飲食毋遽忘我吏民天子<lb/>
一日思公治效與公卿大夫熟計而俾公開府吳即二<lb/>
三言者且幡然而謂吳非王公不可何况其它哉公它<lb/>
善政多至不可指數有祠而記之者兹不叙<lb/>
　　掌教金華胡君膺奬序<lb/>
胡君故以文學應嵗辟然其為吏部選人輒髙等兩補<lb/>
<pb n="KR4e0201_WYG_201-9a"/>
大郡倅而偶用干陬之警當調吏部惜之得掌吾太倉<lb/>
教事太倉既天下雄州其諸弟子彬彬藝文又為東南<lb/>
冠胡君之始至也温色而進之毋問束脩䞇為閑習禮<lb/>
容考校經義文成則又使之言志以觀其低昻之嚮而<lb/>
財成之諸生葢翕然稱服矣而胡君顧以倦游奏紀諸<lb/>
臺使乞歸諸臺使咸慰留之而最後鹺御史滿則下書<lb/>
亟稱胡君學行規條種種可嘉其令有司以禮幣示褒<lb/>
於是州大夫㑹稽張君始新吾州之學舍顔其後堂之<lb/>
<pb n="KR4e0201_WYG_201-9b"/>
楣曰振徳而它博士從諸弟子束帶褒衣來詣余謂振<lb/>
徳之楣甫掲而胡君之奬適至故君道尊而業明凡鼓<lb/>
舞勞來所以振徳者非欲施之胡君欲胡君體而施之<lb/>
諸弟子也吾聞宋之初始設郡學宫以肄博士弟子而<lb/>
安定先生瑗自吳興移授吾蘇其所行規條為一時式<lb/>
而諸弟子去而為名卿大夫者比比胡君豈其苗裔耶<lb/>
何其教之似安定先生也今天下人才逺隃於慶厯皇<lb/>
佑間而天子數下明詔更新約束吾州之豪傑又有不<lb/>
<pb n="KR4e0201_WYG_201-10a"/>
待文王而興者胡君振徳之績報即館閣監司且虛席<lb/>
待而奚一臺奬之足賀也博士諸弟子曰固也請以語<lb/>
胡君與君交勉焉<lb/>
　　送按察使脩吾馮公之湖廣右轄序<lb/>
當萬厯之甲戌而盜驟起江上剽蕪湖庫都下為震動<lb/>
一時節鎮監司皆有所徙置而脩吾公自晉臬入賀萬<lb/>
壽執政者才之俾以故秩鎮太平監督五郡公至則設<lb/>
方畧購募盜先後授首所創設軍令旌旗壁壘一新材<lb/>
<pb n="KR4e0201_WYG_201-10b"/>
官劒客惴惴受約束恐後談者以李臨淮之治朔方兵<lb/>
不是過也亡何而徽之屬城用爭賦閧公徐出片檄解<lb/>
之皆慴伏莫敢枝梧事遂定一切治理流傳近逺而吾<lb/>
郡與比壤綰轂江口其重倍於太平而盜藪則蓰之財<lb/>
賦訟獄則又蓰之諸議者咸以為必移馮公而後理而<lb/>
公合前後秩踰七嵗乃特超公為提刑按察使俾寄禄<lb/>
楚而監督吾吳四郡㑹代公者以守邊堠不至公兼督<lb/>
故所部自如當是時天下之寄重飭兵者莫吾馮公若<lb/>
<pb n="KR4e0201_WYG_201-11a"/>
其秩峻而望隆者亦莫吾馮公若吏民拭目滌念以待<lb/>
公公至之明日悉罷去無名供及一切不急之役爬搔<lb/>
兵弊殆盡大率將無匿卒卒無匿食至春汛公出一語<lb/>
而環海數百里翕然而聽命儲胥若增堞而餘皇若増<lb/>
翼者其文吏亷平無害公則優假之俾各盡其材用屬<lb/>
嵗侵而公所居部為吾太倉尤甚公所以緩頰臺使百<lb/>
方冀得一請命沾升斗惠雖格不盡行民之愛戴公固<lb/>
冬日也居無何而公擢右布政使遂真為湖廣縉紳衿<lb/>
<pb n="KR4e0201_WYG_201-11b"/>
裾之士相率而詣不佞謂馮公之始來也凡再易鎮而<lb/>
猶為治兵使者以重吳也其峻而秩按察使為吳重馮<lb/>
公也重吳則曷不少留馮公以惠吳為吳重馮公則曷<lb/>
不以中丞節畀馮公而使之衮衣南土也且夫楚雖號<lb/>
大藩猶閒地也右使雖稱貴重於它官猶閒秩也似非<lb/>
所以重馮公也不佞謂馮公之來也以望而其遷而去<lb/>
也以資望重則不能無狥望資深則不能無狥資今廟<lb/>
廊之所擬要鎮者若干其當是任者若干而馮公之指<lb/>
<pb n="KR4e0201_WYG_201-12a"/>
首屈焉子知馮公之以右使去也安知其不遂以中丞<lb/>
節來乎哉又安知不以中丞節開府楚乎哉於公行第<lb/>
浮大白而請曰公行矣武昌不佞所舊游地也踞黄鶴<lb/>
頫鸚鵡而蜀漢之二江合焉汪洋浩瀚浮天無畔則公<lb/>
之廣心大度與謀也大别之山玉峙凝然欱雲蒸霞則<lb/>
公之重器宏畧與謀也如公之遂開府楚楚人福也不<lb/>
然而有意於故吳哉不佞當從諸弟子竹馬江之滸矣<lb/>
　　送州牧仰松張公遷淮左史序<lb/>
<pb n="KR4e0201_WYG_201-12b"/>
張公之守吾州也葢自諫垣謫而厯丞令以遷云公之<lb/>
遷雖自通山令而其前為令髙第則常熟常熟之距吾<lb/>
州不百里以故州之吏民習聞公之風猷約束爭以其<lb/>
誠輸公公甫下車而於閭左土田之腴瘠燥濕若其夙<lb/>
所踐厯者也賈人子之乾没與吏端之首鼠曙之乎若<lb/>
皎鏡也吾吳賦最重故事守坐堂皇敲榜竟日夕至有<lb/>
斃杖下者而公第取一二大豪警之曰與而約以某期<lb/>
完不者吾立籍汝其大豪惴恐如約以次第及中小豪<lb/>
<pb n="KR4e0201_WYG_201-13a"/>
而姑緩單民之以畝甽計者故公之抶不過十而賦額<lb/>
登踰於舊諸訟人至庭中不數語立剖人人自謂若神<lb/>
明其衷者第略施之夏楚或付三老持去不責贖而至<lb/>
中豪以上重足庭下背若負霜雪矣即公有它出或謝<lb/>
病計所積案當十日而以一日决之不爽其治理一切<lb/>
流傳它州邑往往藉公為重而公以間召故所知或輕<lb/>
轝過之輒命酒曰可以大斗勞我矣酒酣耳熱談説天<lb/>
下事若指掌雖不佞亦謂公一旦握諸邊虎符可以飛<lb/>
<pb n="KR4e0201_WYG_201-13b"/>
尺一而釐定疆圉之地而乃傳有遷公為淮左相者國<lb/>
相雖秩髙於守而事寄則稍輕聞者咸怪之意公在諫<lb/>
垣扼腕而論朝事若不能無牴牾哉夫賈生之傅長沙<lb/>
則綘灌為之然漢法諸侯王相秩中二千石傅亦二千<lb/>
石重於守而賈生獨以一卑濕逺外故侘傺無聊至於<lb/>
弔屈賦鵩瀕死而後已何其狹也乃張公殊不自恨曰<lb/>
吾得長有王門幸甚即綘灌誠難我我奈何重自侘傺<lb/>
以供彼之快夫以吾家子髙之賞罰分明見惡輒取與<lb/>
<pb n="KR4e0201_WYG_201-14a"/>
夫越法縱舍有足大者賴諸公之力時時有之然子髙<lb/>
用髙第守山陽人主使之隂伺昌邑狀其所報陳不免<lb/>
有訐察語而不佞當顯信親睦之朝擁銅墨曳長裾而<lb/>
為賢王輔我不能若子髙袴褶從吏車數百兩而守王<lb/>
宫窮窘蹤跡然至飽飯眠鼾有不須㬰適哉不佞乃前<lb/>
浮白公曰吾始而得公材今乃得公器也夫太阿之劒<lb/>
出匣而風霜距發剚蛟龍剸犀象及其入而佩君子之<lb/>
躬折旋周旋雍容如也吾故知公之為器大也淮之初<lb/>
<pb n="KR4e0201_WYG_201-14b"/>
封有王榮者為右相仁廟召而為左給事公今以左給<lb/>
事往為左相夫世事若循環然逺不見子髙近不見周<lb/>
恂如哉諸大夫曰善其叙以為公别<lb/>
　　贈别汪惟一序<lb/>
新安汪惟一生毁家而業古文辭嘗以師禮禮故人徐<lb/>
左使子與已北走濟上禮李觀察于鱗如子與已又東<lb/>
走吳禮余如于鱗余固謝不敢當而是時惟一所推賢<lb/>
者汪司馬伯玉所慕説者余弟臬副敬美及吳大叅國<lb/>
<pb n="KR4e0201_WYG_201-15a"/>
倫已又久之而子與卒官江西惟一自家奔哭于江西<lb/>
弗及則又奔哭長興之廬歎曰何以報夫子地下走謁<lb/>
余叩頭以子與婦之命請曰願得子一言以文麗牲之<lb/>
石余謝不敏謂惟一嚮者吾入霅哭子與業許之矣待<lb/>
其家以狀來夫豈唯余言將七尺之贔屭與書力任之<lb/>
則又謂惟一如斯而已乎曰不佞歸而以墓中之石請<lb/>
吾司馬如斯而已乎曰不佞之俟司馬有成諾也治舟<lb/>
而之江右謁臬副以傳請溯江而上至楚謁大叅以誄<lb/>
<pb n="KR4e0201_WYG_201-15b"/>
請及不佞之未辱螻螘而有以復夫子也葢惟一之留<lb/>
余里者且兩月而子與之初稱子者自以子去而其子<lb/>
來稱嗣孫者少孱畏其大母妬又無所謀狀乆不繼問<lb/>
惟一内煎迫舌為燋巻謀復走長興趣其家狀且行矣<lb/>
一時諸友生義其為賦詩以贈余聞夫楊子雲卒而𦵏<lb/>
安陵坂上所厚善獨沛郡桓君山弟子獨鉅鹿侯芭君<lb/>
山為歛諸公賻起祠塋芭負土作墳而已亦未有以文<lb/>
之自楊太尉景謁者袁三老王封丘輩之殁諸門生故<lb/>
<pb n="KR4e0201_WYG_201-16a"/>
吏乃稍能於所謂麗牲之石為辭以紀而碑隂則皆識<lb/>
其門故名氏以昭示永永且以愧夫翟公之所謂交情<lb/>
者至崔子玉之傳張河間蔡伯喈之傳橋太尉陳文範<lb/>
郭有道則為之後者或其徒又能以天下之文文天下<lb/>
士其文與其人兩相待而成不朽亦難矣哉千餘年而<lb/>
得惟一也然子雲之厚善獨桓君山其門弟子獨侯芭<lb/>
計其所受益於子雲者不啻深而所報僅若此子與厚<lb/>
善滿天下其束贄而稱門弟子當亦不下數十百人而<lb/>
<pb n="KR4e0201_WYG_201-16b"/>
今乃僅一惟一何也顧其所受益不過詩酒談笑之緒<lb/>
非有太𤣥法言之受而惟一者得墓碑不已而又欲并<lb/>
得夫志銘傳誄以慰其師地下所稱報又何如也王封<lb/>
丘之門人有杖而斬三年者其徒或以為過惟一寜為<lb/>
三年跡而已乎惟一行矣諸友生業賦詩以義之故毋<lb/>
乃曰市義哉則非余所望也<lb/>
　　賀大宫保大司空印川公治河功成序<lb/>
潘公之卧吳興三載所而天子思公治河功俾以故節<lb/>
<pb n="KR4e0201_WYG_201-17a"/>
撫江右乆之入為少司㓂未上河復奏决詔超公為御<lb/>
史大夫領左司空以軍興法治河得便宜從事諸河隄<lb/>
使者自青墨而下至黄綬皆聽約束公乃大集羣吏而<lb/>
詢之曰今者與若治疇亟也夫漕河之有南北也淮實<lb/>
鬲之其北自徐而南抵淮則皆受黄河之水黄河溢而<lb/>
旁决則淮以北皆魚而河之故道細而不能漕淮河得<lb/>
黄河而浸益巨其尾閭洩於海而旁入維揚之漕河其<lb/>
半受淮之水尾閭壅而不時洩則旁入者怒而潰淮以<lb/>
<pb n="KR4e0201_WYG_201-17b"/>
南皆魚而河之故道與决田共而不能漕今者與若治<lb/>
疇亟也或對曰北河决而河涸不能漕也姑棄之其决<lb/>
可漕也則加導焉淮挾黄河而下莫捍也將為支河以<lb/>
殺之乎尾閭壅矣其泥百里誰能毳而畚鍤也將别為<lb/>
道乎公歎曰不然棄故河一棄不復也因决而漕易淤<lb/>
也開支河河不兩行也别道海鑿空不易也吾其先疏<lb/>
尾閭乎則又以毳而畚鍤難之公乃操輕舠循海口周<lb/>
覽而歎曰吾得之矣夫河多潰而不入海者海以淤相<lb/>
<pb n="KR4e0201_WYG_201-18a"/>
逆也河性猛而不能决淤而入海者以多潰而力分也<lb/>
欲疏淤則莫若使河順流而力專欲河力專則莫若髙<lb/>
堅其隄垾欲防河之善潰則莫若於隄垾之外為遥隄<lb/>
以郭之使潰河有所遏而歸於一議者塞公乃偕督漕<lb/>
少司徒江公具以其説上請天子覽而是之與今相國<lb/>
張公謀下其疏大司空大司空熟計利便上報可公繇<lb/>
是大庀郡國材力盡淮南北而里分之謂郎中佘君汝<lb/>
率若屬維是淮北桃源古城之南隄及遥隄増築之决<lb/>
<pb n="KR4e0201_WYG_201-18b"/>
口塞之當為壩若閘者治之謂叅政龔君汝率若屬維<lb/>
是徐邳之役視如佘謂叅政游君汝率若屬維是靈睢<lb/>
象山徐州之役視如龔謂臬副張君汝率若屬維是桃<lb/>
源之北岸至徐州南岸役視如游謂臬僉朱君汝率若<lb/>
屬維是睢寜之南岸役視如張又謂郎中張君汝率若<lb/>
屬維是淮南髙家堰而北出閘沿淮之隄増治之决口<lb/>
塞之當為壩若閘者築之謂主事陳君汝率若屬維是<lb/>
清江浦之役視如張復謂前臬副張君汝率若屬維是<lb/>
<pb n="KR4e0201_WYG_201-19a"/>
淮安之新城北舊隄柳浦灣髙家堰之役視如陳謂臬<lb/>
僉史君汝率若屬維是寳應之役視如張謂楊守虞君<lb/>
汝率若屬導髙廟至儀真淺謂淮守宋君汝率若屬治<lb/>
汝郡之閘若壩既僝工公乃偕江公往來拊循之諸君<lb/>
亦自勉與吏士分功版築間不浹嵗而告成事大約省<lb/>
費計初額減十之五役夫數十萬無饑寒死者河率由<lb/>
故道迫於隄而不得潰則專力以之海海若埽而闢者<lb/>
河得海則不移怒淮以南諸州邑之浸盡出而為南畝<lb/>
<pb n="KR4e0201_WYG_201-19b"/>
天子嘉河之復也與嵗漕之登額也特進公大司空加<lb/>
太子少保予一子官賜白金二鎰而殺文幣四各有副<lb/>
江公遷如公故官而佘君游君輩亦以序受顯擢諸吏<lb/>
卒褒賞過望於是二三君子相與稱公之碩畫而荷公<lb/>
休以不佞素習公走幣數千里徵言以為賀公後先凡<lb/>
三治河河功輒就而其再治而再報罷也不佞寔以前<lb/>
叅政馮君輩請而贈之言今者何能辭不佞葢三復公<lb/>
疏而歎曰純臣哉潘公也公之最後命加重矣天子委<lb/>
<pb n="KR4e0201_WYG_201-20a"/>
河政公舉大司農水衡賦而聽之即公胡不捐數百萬<lb/>
金錢以因决而為新河張大其功伐樹八尺碑而命之<lb/>
曰此潘公河也即又胡不捐數百萬金錢以别鑿尾閭<lb/>
之口而張大其功伐樹八尺碑而命之曰此潘公通海<lb/>
道也顧厪厪焉即故河而惟左右隄之是飭卒之河海<lb/>
之壅闢而漕不病乃其告成事不過曰借水攻沙以水<lb/>
治水而已推公意寜不獲以其身當上賞不欲使國被<lb/>
實費而河郤實利於戲豈不亦皦然純臣哉不佞嘗讀<lb/>
<pb n="KR4e0201_WYG_201-20b"/>
河渠溝洫諸書終始西京二百年所治河不過能避河<lb/>
害而已自用守畨係言而山東之餉罷未有能引之為<lb/>
利者夫以孝武之暴悍必罰而汲黯鄭當時塞瓠子之<lb/>
决輒壊而罰不報其後使者王延世塞館陶金隄之决<lb/>
功至微尠耳賜至秩中二千石爵闗内侯黄金百斤甫<lb/>
二嵗而河復决大將軍鳳言之而不以讁延世及再塞<lb/>
而復拜黄金之賜如昔彼其蠲罰崇賞視軍興令獨天<lb/>
淵殊者豈有私故哉以河變無形而功不易也今公所<lb/>
<pb n="KR4e0201_WYG_201-21a"/>
告成事不唯去河害而長有河利且天子坐明堂享六<lb/>
服威無所不加而肺腑喉咽之地得潘公為之植公縱<lb/>
不自名功所褒賜毋論延世輩又何下陶唐之於姒氏<lb/>
哉不佞竊謂公之功一世功也其言借水攻沙以水治<lb/>
水則百世功也聖人復起不易矣諸君試以賀潘公且<lb/>
質之<lb/>
　　送州學正胡小愚先生之淮藩教授序<lb/>
胡先生之自鄴倅而司吾州學也甫一月而臺使之旌<lb/>
<pb n="KR4e0201_WYG_201-21b"/>
至諸博士弟子相率而詣余乞言以贈余是時未能悉<lb/>
先生而姑以先安定之所以教吳興者期之又三月而<lb/>
諸御史之奬屢至無間牘諸博士弟子之頌無間口第<lb/>
其大要不能過二端謂先生工脩學官廢頒布束約櫛<lb/>
比網密則追列其郡政而意其足以當百里寄謂先生<lb/>
粲然文用邦君大夫所藉手章劄序記之類日益月新<lb/>
則推縁其經術而意其足以當六館選居久之先生竟<lb/>
擢淮王教授諸博士弟子愕相顧曰諸御史欺余哉其<lb/>
<pb n="KR4e0201_WYG_201-22a"/>
所以旌先生何也而去為王國官夫豈一郡邑不足以<lb/>
當牛刀而蕞爾曳裾髖髀之是擬即斤斧曷施哉夫出<lb/>
先生緒藻餙三吳之黌宫尚有所不足而僅以一宗戚<lb/>
揖讓之大之不能發廣川之對次之不能授臨卭之簡<lb/>
而使先生嘿嘿以老何也或曰不然夫御史信先生者<lb/>
也銓曹者信御史旌者也今乃不信御史旌夫天下名<lb/>
為治平而好縁餙名為急人材而緩其要以故不能盡<lb/>
先生然豈亦以先生更宦乆中有所不快故捨而佚之<lb/>
<pb n="KR4e0201_WYG_201-22b"/>
耶先生第往矣吾嘗習空同氏書其父吏隠公名士也<lb/>
而教授王門十三年時時晦酒歌曰人欲為貪吏吏殃<lb/>
及子孫人欲為亷吏吏窮餓不得行我今既不為貪吏<lb/>
又何可稱亷吏王門之下可以全身避世是故居卑者<lb/>
挫榮者也夷俗者清質者也夫此優孟之所述而東方<lb/>
生之所托寄者也葢未㡬而空同氏出竟用吏隠公聞<lb/>
天下今先生不食酒時以文自娛而諸子之業空同氏<lb/>
言者四矣其何能終晦先生先生第往哉吾又聞淮之<lb/>
<pb n="KR4e0201_WYG_201-23a"/>
諸侯王雅好士而以攝宗正條不輕為竒衺之嚮縱未<lb/>
能發對授簡踰臨卭而望廣川其待先生寜至作左吳<lb/>
輩觀哉先生謝曰可以往可以毋往吾道然也藉如子<lb/>
之所期先安定彼豈假穹爵崇位稱哉毋問吾往問吾<lb/>
道可也遂長揖而别<lb/>
　　送按察使頥齋徐公遷陜西右方伯序<lb/>
當嘉靖中不佞以一乘車游齊魯而是時公釋褐而守<lb/>
泰安泰安齊魯大都㑹公斤剖理解其刃若新發於硎<lb/>
<pb n="KR4e0201_WYG_201-23b"/>
而光攝於十步之外葢泰安治聲籍籍冠東諸侯遂晉<lb/>
丞吾吳郡而不佞已解事里居得以縱觀公之為丞丞<lb/>
所任雖少簡於守而吾郡繁當泰安十倍公所操舍不<lb/>
盡如其舊而斤剖理解其光攝於百步之外諸屬郡而<lb/>
為一州七邑之吏民争言丞而不復言守至相謂曰丞<lb/>
奈何不遂守乎亡何公遂真為守庭之所受讞兩造大<lb/>
小毋下數百千人不崇朝而空之賦訟牘案滙為吏弊<lb/>
庫藏出納稽為盜藪叢若山積滌若冰渙葢公所措置<lb/>
<pb n="KR4e0201_WYG_201-24a"/>
在咫尺而照及於幽陬蔀屋之下其筴在俄頃而惠成<lb/>
於數十百年之逺即亡論吾吳其環吳而為郡者三諸<lb/>
吏民爭言吳太守而不復言監司至相謂曰天子胡惜<lb/>
一璽書不令公遂有四郡乎而公拜山東按察副使徙<lb/>
鎮彭城吏民乃相顧歎曰公資髙矣吾四郡不能復有<lb/>
公矣然公竟用他故忤臺得報調自是數躓數起者十<lb/>
五年即吏民未嘗一日不心在公而公以大叅行治邊<lb/>
吏民相顧歎曰公資益髙矣奈吾儕望者何而公一旦<lb/>
<pb n="KR4e0201_WYG_201-24b"/>
以觀察使仍行吾四郡兵事吳之吏士以及父老紅女<lb/>
踵相躡而出逆邇者郭逺者境之外至褰車帷而視之<lb/>
曰果吾父耶是毛且二矣而顔甚壯相率加額讙呼乃<lb/>
去當公之甫下車而吳大水所至成巨浸濡首之民强<lb/>
者持白棓而睥睨積藏曰吾曹旦夕鬼唯力之是視而<lb/>
暇計其它公第以一帋諭之曰縣官行賑若且有厲禁<lb/>
攘奪至斗粟以上立死民讀之曰公不欺我即死何以<lb/>
見公遂一夕解散而吳閶大盜故宿南北奸猾探赤白<lb/>
<pb n="KR4e0201_WYG_201-25a"/>
丸者十夕而九公至而俱帖然其請賑卹蠲省發下之雖<lb/>
郡邑上之雖兩臺而公一人實幹持之每得報聞省可<lb/>
輒喜動顔色以示人葢公慈仁發於𠂻而動於表若此<lb/>
不佞最後解鎮得復謁見公公剖藩籬去城府而出其<lb/>
所謂青天白日者徐而察之則若含光承影之為刃其<lb/>
芒盡歛而㡬希乎不可覩矣公真變化達人也哉第吏<lb/>
民之奉公僅一載而公遽遷為陜西之右轄以去於是<lb/>
復錯愕相顧曰天子幸惠我公而又奪之何也且陜與<lb/>
<pb n="KR4e0201_WYG_201-25b"/>
吳孰重則又自相解曰尚猶有開府在夫嚮者吾儕望<lb/>
公之為兵使者㡬十五年而竟得之今者公位益尊資<lb/>
益積望益重是寜不可以嵗月得也於是横海濮將軍<lb/>
晨朝諸大校而問曰公去若若安所怙乎哉諸大校曰<lb/>
固也前公而使者色借我我曹才者得少伸而不才者<lb/>
因而有所逞其繼濕束我我曹之不才者戢而才者至<lb/>
今不得吐公衷之而後我曹始有怙也公今去我奈何<lb/>
則又曰尚猶有開府在濮將軍乃請於余求所以贈公<lb/>
<pb n="KR4e0201_WYG_201-26a"/>
者余姑以吏民意答之而為賦衮衣之篇曰維兹竹馬<lb/>
于江之滸將衮衣來毋或狃汝若陜伯固周召二公之<lb/>
所分理也公不暖席遷矣吾可毋贅矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_201-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二十七<lb/>
</p>
<p>
</p>
  </div>
</body>
</text>
</TEI>
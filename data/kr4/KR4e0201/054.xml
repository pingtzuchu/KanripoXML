<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻五十四</head> <lb/>
    <p>
<pb n="KR4e0201_WYG_054-1a"/>
欽定四庫全書<lb/>
　弇州四部稿巻五十四<lb/>
　　　　　　　　　　　　明　王世貞　撰<lb/>
詩部<lb/>
　詞九十三首<lb/>
　　望江南<hi>夢故鄉作</hi>
無箇事湘枕睡初酣青織晚潮縈似帶碧攅春樹小於<lb/>
簪遮莫是江南<lb/>
<pb n="KR4e0201_WYG_054-1b"/>
　　又<hi>即事</hi>
歌起處斜日半江紅柔緑篙添梅子雨淡黄衫耐藕絲<lb/>
風家在五湖東<lb/>
　　又<hi>思家</hi>
囘首處薄業太湖干半艇春洲蘆笋緑一樓風雨杏花<lb/>
寒此景放誰看<lb/>
　　又<hi>書所見</hi>
春睡足釵玉自欹斜立傍鏡臺還胍胍枕㾗纎甲印桃<lb/>
<pb n="KR4e0201_WYG_054-2a"/>
花來試雨前茶<lb/>
　　又<hi>病後戲作</hi>
閒囑病慎莫忌多才夜雨鬆它溫錦帶霜天負我軟金<lb/>
杯怕汝又安排<lb/>
　　又<hi>有感</hi>
無限事斷送在長安只見前人前事好後人誰道後人<lb/>
難青史不勝寒<lb/>
　　又<hi>晚步</hi>
<pb n="KR4e0201_WYG_054-2b"/>
隨意步芒屨破蒼苔半壁雨收殘日去滿江風送晩潮<lb/>
來此景亦悠哉<lb/>
　　如夢令<hi>秋思</hi>
殘月碧梧金井屈戍繡霜初冷徙倚不成眠紅淚一雙<lb/>
珠迸孤影孤影長自伴人宵永<lb/>
　　又<hi>偶題</hi>
韋杜去天尺五日炙錦蔫紅腐占盡洛陽春不放東君<lb/>
做主何處何處歸夢一蓑烟雨<lb/>
<pb n="KR4e0201_WYG_054-3a"/>
　　又<hi>感懐</hi>
剛是子規催去又被鷓鴣留住行不得哥哥烟雨江南<lb/>
何處難據難據央箇醉鄉為主<lb/>
　　生查子<hi>離恨</hi>
頻餘翡翠簮漸緩鴛鴦帶十二鑄愁罏百煉芳年改<lb/>
人是此生人債是前生債精衛一丸泥空去填東海<lb/>
　　長相思<hi>閨怨</hi>
風滿陂雨滿陂雨雨風風無盡時孤㠶天外遲　鶯兒<lb/>
<pb n="KR4e0201_WYG_054-3b"/>
飛燕兒飛燕燕鶯鶯雙翅低愁他掠翠幃<lb/>
　　又<hi>閒情</hi>
東陌頭西陌頭陌上香塵粘碧油見花花自羞　南髙<lb/>
峯北髙峯兩處峯髙愁殺儂行雲無定蹤<lb/>
　　浣溪沙<hi>江南詞</hi>
一夜春波醸作藍曉桑柔葉緑鬖鬖鵶鬟十五太驕憨<lb/>
　織就雙魚成比目偷將百草鬭宜男更無心緒餵春<lb/>
蠶<lb/>
<pb n="KR4e0201_WYG_054-4a"/>
　　又<hi>春悶</hi>
牎外閒絲自在㳺隔山花鳥㺯軥輈一庭芳草怨清幽<lb/>
　權把束書鈎午夢起沽村酒潑春愁放敎殘日過牆<lb/>
頭<lb/>
　　又<hi>閨思</hi>
金博山頭半吐烟玉凌波底未舒蓮韶光悄悄恨綿綿<lb/>
　柔似女蠶春再浴困如人栁日三眠細箋心語襯胸<lb/>
前<lb/>
<pb n="KR4e0201_WYG_054-4b"/>
　　又<hi>立春日病中作今嵗逄閏首尾兩春</hi>
柏葉金花自趂人青絲白玉未沾脣半牀衾冷半殘身<lb/>
　㡬度黄楊猶厄閏一年衰草再逄春東風為我太慇<lb/>
勤<lb/>
　　謁金門<hi>落花</hi>
風漸陡排比餞花春酒憔悴一枝紅欲皺問花花戀否<lb/>
　寂寞乍長清晝無計與他拖逗猶勝銷魂人去後折<lb/>
來還在手<lb/>
<pb n="KR4e0201_WYG_054-5a"/>
　　菩薩蠻<hi>春㳺</hi>
長干陌上無相識一尊偏領春山色黄鳥轉青枝銜花<lb/>
墮接䍦　不須愁逺道醉即眠芳草何處酒家胡文君<lb/>
正倚壚<lb/>
　　又<hi>太白樓作</hi>
髙樓百尺攀星漢東秦十二誇雄觀野曠覺天低天迴<lb/>
海樹齊　誰敎狂李白獨起千秋色而我亦歌呼乾坤<lb/>
一酒徒<lb/>
<pb n="KR4e0201_WYG_054-5b"/>
　　又<hi>迴文</hi>
白楊長映孤山碧碧山孤映長楊白春暮别傷人人傷<lb/>
别暮春　鴈歸迷塞逺逺塞迷歸鴈樓倚獨深愁愁深<lb/>
獨倚樓<lb/>
　　又<lb/>
斷風依約愁砧亂亂砧愁約依風斷無語對燈孤孤燈<lb/>
對語無　冷香留去影影去留香冷思後夢來期期來<lb/>
夢後思<lb/>
<pb n="KR4e0201_WYG_054-6a"/>
　　減字木蘭花<lb/>
楊花亂起揺蕩春光千萬里無限長條牽惹行人東陌<lb/>
橋　楊花落盡也有暮鴉來借問且管生前身後浮萍<lb/>
最可憐<lb/>
　　又<lb/>
楊花無語昨夜月明今夜雨斜拂征鞍不問行人便折<lb/>
看　楊花且住山鳥不啼春已暮試上章臺唯有東風<lb/>
依舊來<lb/>
<pb n="KR4e0201_WYG_054-6b"/>
　　眼兒媚<hi>春愁</hi>
青草茸茸正芳柔倩雨醸春愁問愁㡬許剛來一寸眼<lb/>
底眉頭　少年無限人間事抛擲向東流而今只辦三<lb/>
杯軟飽塗抹窮愁<lb/>
　　醜奴兒令<hi>題畫</hi>
洞庭楓落胭脂冷䘍尾香鈎舴艋輕舟一任霜風自在<lb/>
浮　緑蓑衣底寒雲膩蒲底槎頭缸面新篘縱有秋聲<lb/>
不起愁<lb/>
<pb n="KR4e0201_WYG_054-7a"/>
　　又<hi>春情</hi>
落英堆砌無人管㡬㸃蔫紅偷入簾櫳要與多情訴晩<lb/>
風　鴛鴦被冷驚春睡羞把菱銅蹙損眉峯不為風狂<lb/>
也似儂<lb/>
　　更漏子<lb/>
楚天低雲葉瑩飛過畫樓還凝蘭口蹙雪牙攅一聲春<lb/>
月寒　燈才瑩香初燼又被子規催𦂳最是你柰何人<lb/>
臨岐波眼頻<lb/>
<pb n="KR4e0201_WYG_054-7b"/>
　　阮郎歸<lb/>
畫橈初見栁邊來相逄青眼開六么檀句軟金杯飛花<lb/>
小令催　從别後思難排柴門依舊苔起挼紅荳獨徘<lb/>
徊新詞憑夢裁<lb/>
　　甘草子<hi>四時</hi>
春暮密打忩紗陣陣梨花雨韐匣迸臙脂綺袖調鸚鵡<lb/>
　輕暖軟寒相劖刴做不痒不疼心緒倩得張郎畫眉<lb/>
嫵任子規凄楚<lb/>
<pb n="KR4e0201_WYG_054-8a"/>
　　又<lb/>
長夏懶約釵鈿腕素偏幽雅越苧水精涼楚簟玻璃砑<lb/>
　如醉如醒朦朧者忽小彈花隂牆下怕是蕭郎故相<lb/>
惹去問他真假<lb/>
　　又<lb/>
秋半密約剛逄天上菱花滿掩面扇紈輕可體衫羅緩<lb/>
　丢抹腰紅勾雙腕笑指那嫦娥無伴竊藥欺郎行偏<lb/>
短守廣寒空館<lb/>
<pb n="KR4e0201_WYG_054-8b"/>
　　又<lb/>
冬盡玉澁鴉寒落照看看准别館閉猧兒為待郎來穩<lb/>
　暈月旋收霜仍𦂳怕去路香蹤還認百計悽皇為他<lb/>
穩屐齒鋪粧粉<lb/>
　　朝中措<hi>病起飲酒</hi>
是誰嫌我酒間過唆得病來磨無耐業縁尚在清尊又<lb/>
倚清歌　髙陽舊侣頻頻相勸不飲如何屈指乾坤佳<lb/>
事罏頭領取偏多<lb/>
<pb n="KR4e0201_WYG_054-9a"/>
　　少年㳺<hi>病後</hi>
朝來風面太嶙峋逄着怕他嗔篆烟磨冷束書挨破無<lb/>
計放吾顰　故園兵火何時斷歸夢碧山貧病骨難低<lb/>
酒腸新窄羞見意中人<lb/>
　　又<hi>愁</hi>
萬羣哀鴈破蒼茫無語立斜陽逺山㡬㸃髙城干堞縱<lb/>
是向昏黄　欲將杯酒和情鬭情至酒先降剽掠腰圍<lb/>
撥扶心淚醸作鬂毛霜<lb/>
<pb n="KR4e0201_WYG_054-9b"/>
　　西江月<hi>戲贈奕者李生</hi>
未轉頭時是夢此心安處為家一枰敲作冷生涯管甚<lb/>
三冬九夏　脚底東西自在人情厚薄由它杯盤隨分<lb/>
有些些且向花前醉也<lb/>
　　怨王孫<hi>春病</hi>
無柰春去㺯晴㺯雨釅緑漓紅嫩寒柔暑籬外誰展新<lb/>
蹊乳鳩啼　五陵油碧斜陽外輪聲脆㡬㸃平蕪碎獨<lb/>
餘病骨依舊掩却簾櫳怕東風<lb/>
<pb n="KR4e0201_WYG_054-10a"/>
　　又<hi>寄思</hi>
愁似中酒難禁厮守織雨黏雲困花酣栁猛見雙雀金<lb/>
翹暗魂消　那人偏自沾情緒丢不去只傍眉峯住倩<lb/>
他夢裡相㑹無那嬌鶯兩三聲<lb/>
　　鷓鴣天<hi>書懐</hi>
中酒朝來仗酒醫愛花身老妬花飛扶持白髪無長計<lb/>
㸃染朱顔有片時　悲落魄笑支離世情原與世人宜<lb/>
青山不用金錢買只礙當頭一小兒<lb/>
<pb n="KR4e0201_WYG_054-10b"/>
　　又<hi>寄懐</hi>
峭雨零霜舶棹歸玉顔初醒帶寛垂閣殘吴苑千金笑<lb/>
低損成都十様眉　能㡬日又分離别來疑夢復疑非<lb/>
莫將心向天公語天上雙星㑹㡬時<lb/>
　　又<hi>漁舟</hi>
蘋末風吹舴艋舟盪寒村酒兩三甌蔚藍天起魚鱗皺<lb/>
罨畫溪穿燕尾流　無一事不知愁緑蓑衣墊卧舩頭<lb/>
相逄莫詫無魚賣自是平生用直鈎<lb/>
<pb n="KR4e0201_WYG_054-11a"/>
　　又<lb/>
　　　尤子求畫玉洞桃花萬樹春為南屏伯子夀余<lb/>
　　　題是詞昔東方曼倩偷桃三度王母嘗喚為小<lb/>
　　　兒伯子方六十寜不為徐氏之雛也<lb/>
度索山頭根未枯天台移作美人都霏㣲映水霞千片<lb/>
旖旎含風錦萬株　穿屈戍㸃屠蘇千年結子觧偷無<lb/>
若敎王母而今見喚作徐卿第一雛<lb/>
　　木蘭花<hi>一名玉樓春</hi>
<pb n="KR4e0201_WYG_054-11b"/>
是誰約勒東君去枝上曉聲寒杜宇柔緑猶能抵死留<lb/>
妖紅不解逡巡住　灞陵一陣飄香雨宛轉玉<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>蹄下<lb/>
土記他含澁拆苞時總有千金無贖處<lb/>
　　又<hi>秋思</hi>
金堂鳯䗶勻紅淚簾外一鈎霜滿地鴛鴦被冷不成眠<lb/>
兩㸃瞳人剪秋水　千迴萬結心頭事熨貼相思裁兩<lb/>
字不須支枕盻天明十二時愁從此始<lb/>
　　虞美人<hi>别思</hi>
<pb n="KR4e0201_WYG_054-12a"/>
摩訶池上金絲栁慣愛纎纎手折來將表片時心記取<lb/>
淺黄柔緑淚㾗深　愽山香細銀燈吐乍識黄昏雨嬌<lb/>
花欲展半蔫紅錯道褪殘春事罵東風<lb/>
　　又<hi>寄懐</hi>
浮萍只待楊花去况更亷纎雨鴨頭虚染最長條醖造<lb/>
離亭清淚㡬時消　珊瑚翠色新豐酒解醉愁人否薄<lb/>
寒攛送汝南鷄偏向碧紗厨畔醒時啼<lb/>
　　南鄉子<hi>怨歡</hi>
<pb n="KR4e0201_WYG_054-12b"/>
薄行総難熬剛把黄昏醉玉簫妾似鳯凰橋下月空撈<lb/>
郎似初三十八潮　猛見舊鮫綃㡬㸃飛紅暈翠濤㸃<lb/>
起那籌和淚滴心苗火片真情冷地消<lb/>
　　踏莎行<lb/>
玉琢娉婷津含旖旎青絲細綰雙鴛尾當時一寸暗同<lb/>
心臨岐縂結秋波内　鴈返吴楓魚㳺淮沚那堪山嶽<lb/>
倉皇起便㝷桃葉到天台敎予懶向空林醉<lb/>
　　漁家傲<lb/>
<pb n="KR4e0201_WYG_054-13a"/>
細雨輕烟裝小暝重衾不耐春寒横裊盡愽山孤篆影<lb/>
閒自省天涯有箇人同病　十二巫峯圍晝永黄鶯可<lb/>
喚梨花醒兩㸃芳波揩不定臨晩鏡真珠簌簌胭脂冷<lb/>
　　蘇幕遮<hi>病中夜坐聞隔席歡笑有感</hi>
翠罏烟紅燭雨雨底銅壺滴到難捱處欲作新詩心自<lb/>
語身入中年怕作關情句　酒如油花似霧談笑風流<lb/>
一霎抛人去病與窮愁相伴住牋懇天公殘日休如許<lb/>
　　青玉案<hi>閨怨</hi>
<pb n="KR4e0201_WYG_054-13b"/>
鴨頭波軟濃於酎風起處青初皺乳燕雙雙簾幙透梨<lb/>
花未雪緑楊猶絮蠶飽桑隂瘦　無端醸出清明候忽<lb/>
憶城南乍分手十二雕欄寒更陡踏青人逺鬭茶時近<lb/>
滋味如中酒<lb/>
　　臨江仙<hi>癸丑元日醉題</hi>
撥乳酴酥新緑泛金花巧勝初裁東風殢雨印泥苔臘<lb/>
隨殘漏盡春逐燒㾗來　昨歲貪杯今歲病病時依舊<lb/>
貪杯欲填新令雪兒排小園梅未吐先報一枝開<lb/>
<pb n="KR4e0201_WYG_054-14a"/>
　　又<hi>詹簿兄遺子鵞鱘魚</hi>
有客青州常從事雨中相對留連吾兄折簡赤鬚傳鵝<lb/>
兒黄似酒鱘鼻大如船　故國風光俱入眼眼中偏愛<lb/>
偏憐欲因彈鋏問當年先生何所有苜蓿滿新盤<lb/>
　　又<lb/>
遲日三眠渾似栁起來徐步閑庭中年風物易關情不<lb/>
知因箇甚撩亂沒支撐　我笑殘花花笑我此時憔悴<lb/>
休爭來年春到便分明五原無限緑難染鬂千莖<lb/>
<pb n="KR4e0201_WYG_054-14b"/>
　　又<hi>封太史韓友蘭夀</hi>
多少神僊官府在少無拘束仙官此翁仙福漸來完庭<lb/>
前饒玉樹海上有青鸞　為問青鸞消息地一韓曽使<lb/>
三韓安期持底與傳言如𤓰雙火棗捧日一金丹<lb/>
　　一剪梅<hi>登道塲山望何山作</hi>
小籃輿踏道塲山坐裏青山望裡青山漸看紅日欲銜<lb/>
山湖上青山湖底青山　一彎斜抹是何山道是何山<lb/>
又問何山姓何髙士住何山除却何山更有何山<lb/>
<pb n="KR4e0201_WYG_054-15a"/>
　　天仙子<hi>酷暑</hi>
萬疊火雲堆落照一抹青山連晚燒不敎蘋帶吐㣲颸<lb/>
天轉峭星仍閙長安炙就紅罏小　枝上忽聞蟬語噪<lb/>
為問西風何日到男兒失足墮京塵炎也噪涼也噪不<lb/>
如銷夏灣中好<lb/>
　　河滿子<hi>春郊獨行</hi>
卵色遥垂别浦魚鱗淺甃平沙小拂東風無甚力悠揚<lb/>
自在楊花輕暖輕寒天氣半村半郭人家　碧貯蓮花<lb/>
<pb n="KR4e0201_WYG_054-15b"/>
露酒香分榖雨前茶呼取自斟還自勸烏紗任汝欹斜<lb/>
返照一行歸騎隔林㡬㸃殘鴉<lb/>
　　滿路花<hi>初春㳺目即事</hi>
穿芽徑字青壓水氷文緑山城初雪罷添粧束誰家獵<lb/>
騎揉碎千崕玉貂裘斜半掲馬尾捎生問人何處堪宿<lb/>
　青帘髙寫美酒新豐熟春色偏占早花如簇珠簾十<lb/>
二處處調絲竹夜闌金縷曲唱道明朝扶頭依舊醽醁<lb/>
　　水調歌頭<hi>上已日</hi>
<pb n="KR4e0201_WYG_054-16a"/>
三月又三日上已復清明問君㡬許髙興兒女隊中行<lb/>
數㸃洗塵芳雨一脉養花天氣信馬出郊埛年少五陵<lb/>
子金彈惹流鶯　過油璧低粉面按銀箏管絃絲竹何<lb/>
限應自勝蘭亭共酌㡬杯春醑也揷一枝楊栁歸袖任<lb/>
縱横聽取九門鑰隱隱下西清<lb/>
　　又<lb/>
　　　記丁未清明為上已予與同人出㳺西郭杯酒<lb/>
　　　落魄頗諧幽興遂成水調歌頭一闋今為庚申<lb/>
<pb n="KR4e0201_WYG_054-16b"/>
　　　十又四年矣復遇上已前一日清明偶與張郎<lb/>
　　　及一二兄弟信步舊㳺雖風景不殊而憔悴非<lb/>
　　　昔幽憂慸結徒増悽愴因復按前調遂成一詞<lb/>
　　　并書遺張及一二兄弟庶有和者消予磊塊哉<lb/>
遲日捲殘雪蒲栁㺯新晴滿城兒稚讙笑為我報清明<lb/>
花破青樓冶女草媚上䦨㳺騎金粉出輜軿㡬處上墳<lb/>
返香淚濕盈盈　對新景追往事歎飄零十年囘首一<lb/>
夢今日負平生依舊禁烟時月也解來朝脩褉憔悴不<lb/>
<pb n="KR4e0201_WYG_054-17a"/>
勝情滿眼夕陽色都在漢宫城<lb/>
　　洞僊歌<hi>傷亂</hi>
金錢磨破難迓江南信巴得書來更添悶道姑蘇臺畔<lb/>
留却㡬叢麋鹿草約畧秋風又盡　向時佳麗地結綺<lb/>
臨春醖醸韶華付寒燼便長洲陌上有日言歸家已破<lb/>
廢井荒烟無準剰㡬箇遺民怕都來不是舊時人向誰<lb/>
㝷問<lb/>
　　鳯凰臺上憶吹簫<hi>愁</hi>
<pb n="KR4e0201_WYG_054-17b"/>
經雨斜陽壓雲西嶺冉冉欲墮還浮漸譙樓三㸃喚起<lb/>
千愁與醉平分此夜猛地裏醉去難留紗忩上㣲風撼<lb/>
醒揩拭雙眸　悠悠殢人住也千百處攅心㡬處堪休<lb/>
似粘天衰草販浪殘舟悔殺太平風景等閒過抛擲東<lb/>
流㝷思遍何年向人覔換眉頭<lb/>
　　桂枝香<lb/>
　　　懋賢兄於予為先姑子同奔急難俄爾告歸黯<lb/>
　　　然問别<lb/>
<pb n="KR4e0201_WYG_054-18a"/>
東風一騎㡬日發長安欲留無計猛見柔黄嫩緑壓氷<lb/>
成水青山處處青螺小隱孤村夕陽鴉背那時離别除<lb/>
非醉後不敎愁死　記嵗暮停橈淮沚急難甥舅窮途<lb/>
兄弟雨妬霜驕了却半生滋味臨岐不盡心頭事怯鄉<lb/>
愁難更提起渭城人酒㸃㸃滴滴渭陽人淚<lb/>
　　法曲獻仙音<hi>題雙湖巻贈周君壽</hi>
剰水分江栁堤梅垞屬玉聨拳鳴喚浸玉濆珠釣童浣<lb/>
女芙蕖並頭凌亂看皓月金波散俱涵一輪滿　水晶<lb/>
<pb n="KR4e0201_WYG_054-18b"/>
館問東君酒巵無恙長日裡蘭舫繡颿相綰掩映翠琉<lb/>
璃似佳人一對纎眼碧潄紅酣瀼東西止隔花岸待年<lb/>
年嵗嵗倒着接䍦還健<lb/>
　　鵲橋仙<hi>七夕</hi>
氷盤薦巧珠簾堆瑩半捲生綃光緻嫦娥妬眼便西沈<lb/>
又早倩羲和催轡　多情瑞鵲填橋度我何不曉來迴<lb/>
避但敎三萬六千年也不弱人間百嵗<lb/>
　　百字令<hi>青州閲武偶成</hi>
<pb n="KR4e0201_WYG_054-19a"/>
竹符銅虎是何人管領東方千騎畫㦸琱戈霜萬疊獨<lb/>
譲些些麈尾璧月辭櫜蓮花離匣馬足寒飈起雷奔電<lb/>
擊一麾波靜如洗　屈指斧鉞行邊樓船横海濟甚人<lb/>
間事塗抹支吾天地老眼底英雄而已九合諸侯一匡<lb/>
天下自是真男子嚮㣲管仲吾其被髪人矣<lb/>
　　又<lb/>
　　　王明佐别創新詞數闋見示流麗清圓殊富風<lb/>
　　　人之致僕素拙於調未敢效顰聊據古大江一<lb/>
<pb n="KR4e0201_WYG_054-19b"/>
　　　章為贈辭既不工更慚作者獨記區區傾倒於<lb/>
　　　王至耳<lb/>
栁驕花横未全受眼底封姨拘束不為章臺春做主為<lb/>
有王維新曲翡翠簾垂欝輪袍就字字敲金玉櫻桃㣲<lb/>
綻一聲扶醒紅緑　堪羨鳯縷瑶筝鸞鐫牙版羯鼓催<lb/>
相逐換羽移商才不盡那怕周郎囘矚和雪人稀奏薫<lb/>
絃斷昨夜東皇恧罰敎塵世白頭長自空谷<lb/>
　　滿庭芳<hi>春夜不寐</hi>
<pb n="KR4e0201_WYG_054-20a"/>
尖側東風迷離烟雨只解排比黄昏一燈清映炯炯淚<lb/>
珠痕薫盡銅罏香炧相思被熨帖難温那堪更穿花玉<lb/>
漏㸃㸃出長門　無端千萬種新愁舊事來往紛紛總<lb/>
成就天涯一病身捱得鄰鷄報也權撇下㡬件銷魂還<lb/>
禁架楊花燕子遲日悄庭閽<lb/>
　　又<lb/>
碧嶼遥攅緑波新剪淡月㣲暈梨花薄羅香袖十指秀<lb/>
瓊芽任不寒暄半語背人處猶自憐他那堪更朱唇皓<lb/>
<pb n="KR4e0201_WYG_054-20b"/>
齒錦字走龍蛇　瞥然還暫去司空見慣老子難捱强<lb/>
將來對盞眉語交加怕被旁人看殺洛城裏難坐羊車<lb/>
臨岐約羃䍦過訪休許露些些<lb/>
　　又<hi>登道塲山作</hi>
一雨催涼千崕吐秀萬壑爭效潺湲暫停籃筍攜杖翠<lb/>
㣲間㸃㸃龍鱗玉甃堪憐處屐齒敲慳朱欄外粘天萬<lb/>
頃七十二峯間　呼尊誇更有松飊鳯吹雲岫鵶鬟又<lb/>
誰送黄鸝巧唱綿蠻漫問何山最好爭應道還有何山<lb/>
<pb n="KR4e0201_WYG_054-21a"/>
能移興新晴月色飛步上孱顔<hi>傍有何山亦佳</hi>
　　又<hi>閠六月初七夜戲為天孫賦此</hi>
玉露初零金飊㣲送銀浦垂静還波七㐮人倦纎手擲<lb/>
魚梭記得年時此夜雙星聚樂事還多生綃底天鷄唱<lb/>
醒低語别牛哥　黄昏腸斷處無情烏鵲忘却填河漸<lb/>
轉低瑶斗蹙損青蛾方悟朱明宰閠排年月恨殺羲和<lb/>
常記取人間天上要好便多磨<lb/>
　　夏初臨<hi>苦熱簡王㕘軍</hi>
<pb n="KR4e0201_WYG_054-21b"/>
燕訴餘愁蟬鳴新怨千唆萬弄斜陽斗大書齋無端夏<lb/>
日偏長碧紗單捱流光覷殘榴褪盡紅粧孤松猶瘦清<lb/>
隂正稀難據胡床　常時河朔避暑傳觴醉鄉天逺歸<lb/>
路倉皇隱嚢紗帽故人别號清涼但過何妨對弹碁散<lb/>
帙焚香逞踈狂髙歌羽聲片片飛霜<lb/>
　　雙雙燕<lb/>
　　　俞仲蔚有畫眉養之二十年竟以老死仲蔚不<lb/>
　　　忍敝帷埋之花下余為詞弔之<lb/>
<pb n="KR4e0201_WYG_054-22a"/>
廿年恩養念暖幌雕籠一時勾了低聲軟語泣别殢情<lb/>
京兆無柰春山頓老况冷斷如簧雅調辭君豈為無魚<lb/>
歎汝難同凡鳥　驚起鉤簾淺照見嫵月初生似他波<lb/>
俏飄黄摧粉總愽緑愁紅躁誰破芸牎乍曉怎忘得雙<lb/>
彎纎妙知否御愛開元鸚鵡墓傍新旐<lb/>
　　滿江紅<lb/>
五嶽先生天原付一雙髙屐端只為㡬篇詩句漏伊消<lb/>
息空自挂冠神武外依然乞食銅駝陌記玉鞭環珮夜<lb/>
<pb n="KR4e0201_WYG_054-22b"/>
朝天空陳迹　青鬂在還垂白血淚灑都成碧歎帝城<lb/>
宫樹夕陽秋色明日酬他遷謫恨西風戰盡英雄䇿喚<lb/>
白雲隨我共歸來人方識<lb/>
　　又<hi>題髙宗賜岳武穆詔後次文徴仲待詔</hi>
御墨淋漓到飛字百身難贖弹指罷遺黎夢斷舊都淪<lb/>
覆十二金牌丞相詔風波片紙君王獄恨當時巧放兩<lb/>
人歸乾坤蹙　翹首地青衣辱囘馬地朱仙哭笑大江<lb/>
東去一䕫兹足北面生看臣構在南枝死望中原復痛<lb/>
<pb n="KR4e0201_WYG_054-23a"/>
他年降表出臯亭鴟夷目<lb/>
　　春雲怨<hi>飲酒</hi>
風僝雨僽漸栁眠無力花如中酒睡怯象牙寒悄幽夢<lb/>
㡬囘渾不就燕搊華絃鶯調清管細譜新詞杜鵑噣行<lb/>
路方難歸期無據愁與悶相守　芳醪㸃出天公手解<lb/>
翻寒作暖攛辰成酉枕畔華胥暫拖逗青眼朦朧一任<lb/>
長門送來銀漏未舉尊前乍停杯後半刻也堪白首<lb/>
　　玉蝴蝶<hi>擬豔</hi>
<pb n="KR4e0201_WYG_054-23b"/>
記得秋娘家住臯橋西㺯踈栁藏鴉翠袖初翻金縷鈎<lb/>
月暈紅牙啓朱唇含風桂子喚殘醉微雨梨花最堪誇<lb/>
玉纎親自濃㸃新茶　嗟呀顛風妬雨落英千片斷送<lb/>
年華海角山尖不應飄向那人家惹新愁髙樓燕子賺<lb/>
人淚芳草天涯况潯陽偶然江上一曲琵琶<lb/>
　　解語花<hi>題美人捧茶</hi>
中泠乍汲榖雨初收寳鼎松聲細栁腰嬌倚薫籠畔鬭<lb/>
把碧旗碾試蘭芽玉蕋勾引出清風一縷顰翠蛾斜捧<lb/>
<pb n="KR4e0201_WYG_054-24a"/>
金甌暗送春山意　㣲裊露鬟雲髻瑞龍涎猶自沾戀<lb/>
纎指流鶯新脆低低道卯酒可醒還起雙鬟小婢越顯<lb/>
得那人清麗臨飲時須索先嘗添取櫻桃味<lb/>
　　又<hi>題美人捧觴</hi>
檀槽細壓紫溜泠泠滴碎珠千斛鷫鸘初贖誰揩醒卓<lb/>
女逺山黛緑朱櫻小蹙風裊處山香㡬曲捧屈巵徐露<lb/>
春芽一様纎纎玉　何事錦圍翠簇只枝頭一㸃買斷<lb/>
金谷靈犀輕囑㣲酣後記取夜來題目雙鬟趂逐扶俺<lb/>
<pb n="KR4e0201_WYG_054-24b"/>
向碧紗厨宿誇醉鄉還傍溫柔此際平生足<lb/>
　　賀新郎<hi>謝袁履善恵酒</hi>
春意歸風雨到如今緩紅舒翠一畨重起况更索居無<lb/>
一事鎮日琴書而已待醉也如何得醉多謝白衣能逺<lb/>
致把葛巾忙却科頭倚胸磊塊故應洗　瓊膏慢入清<lb/>
尊細似當年掌分莖露雪消春水欲折筒荷充泛駕憑<lb/>
借麯生為馭直引到華胥路裏遮莫歸來問名姓道清<lb/>
真袁粲頻為主天下事任公耳<lb/>
<pb n="KR4e0201_WYG_054-25a"/>
　　又<hi>謝汝欽姪恵酒</hi>
酒債㝷常有閉閒門落花芳晝獨吟搔首可恠袁君相<lb/>
贈後鎮日唯㝷緑友到驕惹傳杯之手從事督郵何足<lb/>
較但醉鄉别業吾能受君不見洗愁帚　清狂阮籍天<lb/>
應厚醉醒時漫開青眼阿咸為壽猶有焦生風格舊試<lb/>
問無功知否待徙倚臨風頻嗅曲沼㳺魚堪投饌况隔<lb/>
簾歌鳥來行酒洗盞罷酹楊栁<lb/>
　　多麗<hi>晚春雪後即景</hi>
<pb n="KR4e0201_WYG_054-25b"/>
醉飛瓊惱亂瑶池清宴吉玲琤鳳釵敲碎蕩成滿地飄<lb/>
霰送天桃武陵㡬樹伴梨花杜曲千片妬我春衫粧他<lb/>
寒食乍驚蜂蝶又猜鶯燕五陵畔雜和烟雨寳馬踏青<lb/>
轉樊樓上銀筝細炙紅罏重暖　怯寒色條桑小婦幕<lb/>
䍦輕護嬌面展纎彎一雙蓮瓣屐齒香泥粉痕淺冷落<lb/>
流光萋迷餘景東風無計玉山軟天公老被伊瞞過紅<lb/>
日㡬時見空擔閣無主野芳滿目愁怨<lb/>
　　怨朱絃<lb/>
<pb n="KR4e0201_WYG_054-26a"/>
　　　和王明佐新聲慰其不遇名曰怨朱絃<lb/>
譜朱絃一片秋聲萬壑松濤銀漢初傾挾徧侯門沈深<lb/>
似海雕欄十二嬌鶯流蘇帳底小按銀筝啞啞軋軋嚶<lb/>
嚶罵書生煞横捻冷裝酸攪破春情我道髙山流水渠<lb/>
道香雲暖雨兩語難憑怎能勾師涓老子證箇分明<lb/>
酒人哉匕首荆卿宋意悲歌髙漸沾纓應徴飛霜倚天<lb/>
雌霓長河倒瀉珠繩葡萄尚暖蝴蝶猶縈陡被杜宇啼<lb/>
醒道不如歸去歸去來兮任汝縱横魚為洞庭清樂鳯<lb/>
<pb n="KR4e0201_WYG_054-26b"/>
為蘇門長嘯飛躍争聽何須借天公兩耳枉施瑶京<lb/>
　　小諾臯<lb/>
　　　偶有所感信筆為長短句一首第以新名不足<lb/>
　　　䋲墨曰小諾臯盖取酉陽生之㫖云耳<lb/>
闔闢以前乾坤之外到了不堪窮際儘追求儘教胡突<lb/>
依形附氣何處小兒譫語羞殺井蛙蛭蟻説甚麽出世<lb/>
住世治世黄面瞿曇青牛老子更有那我家司冦伎倆<lb/>
一般而已賺人處還在此　稷下萬言河間千巻畢竟<lb/>
<pb n="KR4e0201_WYG_054-27a"/>
沒些巴鼻莫輕容古人瞞過常談俗事粧㸃㡬張故紙<lb/>
無柰藏頭露尾不採他上計中計下計濁酒三杯清琴<lb/>
一几别饒借淡風㣲月受用剰山殘水五更事休辦取<lb/>
　詞餘<lb/>
　　折桂令<lb/>
問先生酒後如何潦倒糢糊偃蹇婆娑枕底烟霞杖頭<lb/>
日月門外風波儘皇都眼眶瞧破仗青天信脚胡過好<lb/>
也由他歹也由他便做公卿當甚么麽<lb/>
<pb n="KR4e0201_WYG_054-27b"/>
　　又<lb/>
問先生不飲何如一㸃篝燈數巻殘書冷却扁舟悶他<lb/>
五栁淡殺三閭太行路都來胸腹帝京塵滿上頭顱睡<lb/>
也憂虞醒也憂虞不得酕醄怎便糊塗<lb/>
　　塞鴻秋<lb/>
月昏昏罷轉霓裳隊漏沈沈忽呀銅龍閉冷清清暗滴<lb/>
梨花淚懶丕丕繡出鴛鴦翅流蘇七寳圍破玉千金賜<lb/>
猛追㝷認做了前生事<lb/>
<pb n="KR4e0201_WYG_054-28a"/>
　　水仙子<hi>歸思</hi>
日輪踅住下坡車風伯吹開障眼花天公放下单身赦<lb/>
猛囘頭都㺯咱告蜂王且散昏衙争劉項攤塲戲耍走<lb/>
儀秦兒童鬭譁談周孔故紙生涯<lb/>
　　又<hi>丙辰偶成</hi>
蚩尤遍揷五方旗饕餮平添八面威於莵長出漫天翅<lb/>
罵張翁都是你攪乾坤任意胡為老龍呵睡眠多日螃<lb/>
蠏呵横行㡬時神龜呵曵尾塗泥<lb/>
<pb n="KR4e0201_WYG_054-28b"/>
　　畫眉序<hi>春怨</hi>
絲雨殢東風㸃透流蘇問殘夢道衾兒閒半冷暖誰同<lb/>
紅将軃喚轉簧鶯香欲散收囘么鳯倩他新織雙魚帶<lb/>
争信我玉減珠鬆<lb/>
　　前腔<hi>秋怨</hi>
纎玉上鰕鬚起喚銀鈎挂秋樹恨龍沙天逺鴈足無書<lb/>
銅壺冷淚滴清鉛金剪澁脂蔫紅絮濃霜斷角遼陽道<lb/>
知他夢裡何如<lb/>
<pb n="KR4e0201_WYG_054-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_054-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻五十四<lb/>
</p>
<p>
</p>
  </div>
</body>
</text>
</TEI>
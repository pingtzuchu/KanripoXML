<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百十三</head> <lb/>
    <p>
<pb n="KR4e0201_WYG_113-1a"/>
欽定四庫全書<lb/>
　弇州四部稿巻一百十三<lb/>
　　　　　　　　　　　　明　王世貞　撰<lb/>
文部<lb/>
　雜著十七首<lb/>
　　七扣<lb/>
齊大夫有疾吳使者造而問之阻於閽曰大夫病謝事<lb/>
乎曰爾大夫病憊乎曰未也何狀曰大夫貌若悴而中<lb/>
<pb n="KR4e0201_WYG_113-1b"/>
腴强飲鮮食口時囁嚅召醫切脈隔陛而語所繇覆藥<lb/>
空器間稱有瘳使者喜得之色排闥而進揭流蘇颺文<lb/>
幬却息敬問大夫所苦為齊吏民憂大夫曰敬謝客不<lb/>
敏不慎霜露以辱使者願請燕焉使者曰淄濰之交戎<lb/>
莽穴巢千矢飲羽二矛重喬十聚九謼番番蹻蹻其父<lb/>
老息其子弟以日耳目大夫大夫方杜請而寂居游神<lb/>
㕟齂之庭解軛縱縮之衢大夫即百不念治司敗得請<lb/>
其簡書大夫悚爾而聴幾起復卧曰有之不敏之冥蹈<lb/>
<pb n="KR4e0201_WYG_113-2a"/>
於禍也欲迅奮而就飛毋若四體之束沈痼也吾子之<lb/>
來藥之乎覿色如剖接辭如切正言以當瞑眩婉㫖以<lb/>
徐調節使者曰唯唯陶衛之區水陸湊潏前樹安邑之<lb/>
棗後産江陵之橘桑麻竹漆栀茜芋栗谷量牛馬陂計<lb/>
魚鱉車船鱗藪釀池肉垤於是使計然為之畫䇲朱公<lb/>
白圭左右僇力握算桑孔墾利悝國王孫鼓鑄烏倮畜<lb/>
殖賣漿洒削之微亦足張郅刁奴四游戎王隂易北則<lb/>
槖駞䑏疏駃騠驒騱紫貂之裘表以狕皮縁以靈璣東<lb/>
<pb n="KR4e0201_WYG_113-2b"/>
則鉛松怪石織文檿絲水碧空青㣚㣚之含可以照迷<lb/>
西則㻬琈赤堊木難火齊駞卵□麝靈羱駭犀筒巻白<lb/>
㲲指文朱提南則珊瑚扶疎丹砂流離血玉之䓘耀蛇<lb/>
之璣瑤琨齒貝織篚文機䮍蹄琢黄螭尾呈白連城照<lb/>
乗掩映的歴陸馳水奔晝走夜息指不及屈室寡留隙<lb/>
於是乃按府藏怡顔神臛遥羽膾飛鱗調芍藥寫清醇<lb/>
田池射獵擬薄君人比閭嚮風貧游趣塵此亦天下之<lb/>
至娛也可以强起大夫乎大夫曰咈哉予病未能也使<lb/>
<pb n="KR4e0201_WYG_113-3a"/>
者曰建章之傍甲第鬭雄藹然薄霄厥氏金張儋珪紫<lb/>
庭結褵椒宫據涇跨渭鄠杜旁通湯沐天腴呼吸帝聰<lb/>
玉柙珠襦題湊黄腸萬嵗之夜預賜以從於是天子獵<lb/>
甘泉祠太乙陪副車從清蹕鵕翿飄其當風禪纚煜以<lb/>
迎日馳擊縹眇謦欬温宻若離若合兩體為一若明星<lb/>
之麗霄羣臣葢遥指而彷彿天子乃大歡樂之萬舞縱<lb/>
横曼衍魚龍籋纎翮炙幽簧鳴飄雪舞廻風使伯牙鼓<lb/>
琴延涓和歌而觴之歌曰曜靈兮欲西蘭房兮桂棲子<lb/>
<pb n="KR4e0201_WYG_113-3b"/>
何偕兮不歸歘然而起憯然而悲䇿昆蹏命佽飛穿道<lb/>
北宫直抵昭陽夷施姒袖之流璧列璣行投驍舍人覆<lb/>
射中郎執㦸捧杯屏退彷徨獨承恩而賜佐奉祠酒於<lb/>
匡牀薦靡靡之哀調出窈眇之秘戲銅龍悵以思合銀<lb/>
虬杳以莫繼頺然辭别不謝稱醉銀燭列行金貂引馭<lb/>
髙舂未起冠葢填隘門無納指巷絶容騎此亦天下之<lb/>
至貴也可以強起大夫乎大夫曰咈哉余病未能也使<lb/>
者曰将以驪山之陽為壇造天法駕崢嶸降跪推轂丞<lb/>
<pb n="KR4e0201_WYG_113-4a"/>
相奉章御史承旃蹶張威弧鞮鞪㦸鋋靜若凝霜動則<lb/>
急電萬驥聳耳一麾俱先儲胥沈肅菴廬葱綪律按九<lb/>
伐功期不戰則有常鴻師望良臏為之運籌授韜絳為<lb/>
司馬穰苴法曹師曠耳占秦厲古挑賁育黝獲綽最諸<lb/>
僚投藺以嬉負籣示趫虎落長䦨龍驤不囂於是乃縱<lb/>
兵而北填蒲類踐隂山赭焉支血祁連酋首服匿敵血<lb/>
<graphic n="KR2696" url="https://raw.githubusercontent.com/kanripo/KR-Gaiji/master/images/KR2696.png" mimeType="image/png"/>蠡兩賢骨都當户且渠之屬泥頸請死渾庾屈射鬲<lb/>
昆薪藜之國革面而問冠履欃槍中没太白遥徙改騎<lb/>
<pb n="KR4e0201_WYG_113-4b"/>
西向則玉門衡闢葱領臲蕩渥洼竭産烏孫空帳廻旌<lb/>
東出則浿水方舟右渠枯骨濊貊砥平三韓稱一揚帆<lb/>
南枻則梅嶺平沈蒼梧自裂黄屋蒼波王頭北闕然後<lb/>
捲甲弢弓歸馬放牛獻俘廟社班爵通侯此亦天下之<lb/>
至快愉也可以強起大夫乎大夫曰有是哉如予病何<lb/>
即不病不能也使者曰應侯畏䜛乃進剛成文終辭訣<lb/>
平陽被徴明明元首穆穆股肱八柱承天萬象資生峩<lb/>
冠進賢幡車陽遂皇皇金章若若緑綟長史導前司直<lb/>
<pb n="KR4e0201_WYG_113-5a"/>
翼毗帝車起勞百僚屏辟玉食晨分天漿夕傳出入金<lb/>
華尚羊細旃上應太微拱極開躔艴則千榮就瘁愉則<lb/>
萬朽回鮮於是乃釗先徳躬勞劬握髮吐哺思來庶謨<lb/>
廣布皇風以蔽九區重譯獻琛王㑹垂圖五章之鳳九<lb/>
尾之狐兹白酋耳乗黄鮮隃狌狌善芳蛩蛩距虚犬戎<lb/>
吉皇白州比閭百怪瑰偉波若東趨天子乃命司冊倄<lb/>
相績表勲螭龍之鼎首名麒麟之閣施澤迤邐融光灼<lb/>
爍此亦天下之至偉樂也足以强起大夫乎大夫曰予<lb/>
<pb n="KR4e0201_WYG_113-5b"/>
病未能也即不病而以起予胡哉使者曰赤堇之精若<lb/>
耶之英萃為五彩鬱為七星純鉤湛盧觕質易傾含光<lb/>
承影窈𦕈無形慶卿不講楚瞳無成於是使風胡薛燭<lb/>
相而拂拭猿公蘭子教以習擊莊生論説孔周絶述匿<lb/>
形空岩齋志絶粒七七之期天女授術銛鋒隱腦詭瑰<lb/>
莫測决虎豹截蛟兕㨗若承蜩易若探螘若乃五父之<lb/>
衢七嬖之里匿日為氛激雷成矢切骨如姬腐心仲子<lb/>
片言即合投袂而起透佚重關跬武千里辟影驅神變<lb/>
<pb n="KR4e0201_WYG_113-6a"/>
化若鬼燕謝變色之夫聶免呼天之姊萬務恒平一畯<lb/>
不寃然後却祕怪納精𤣥龍文不化輝山媚川由侠入<lb/>
虚逍遥長年大夫色動曰劍可鑄乎曰可葛天盧之顛<lb/>
岝㠋厜㕒上聳無際<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>阣泬寥下瞰無底清流滹渺四<lb/>
周其滙乃以隂陽訢合之夕<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>縣茨山而乞其𤣥液干<lb/>
将承罏莫邪鞴風凝思太始吸嘘五方其始鎔也瞳瞳<lb/>
矓矓灔㶑鴻烿怳兮若二有之發矇煜兮若太陽之浴<lb/>
扶桑其始出也冥冥熒熒暈彩韜精杳兮若冲虚之未<lb/>
<pb n="KR4e0201_WYG_113-6b"/>
形細兮若銀漢之匿微星其始磨也奕葉煒煌英靈奮<lb/>
張夭兮若垂天之白虹又若纎阿之耀清霜其用之也<lb/>
舒巻煥炫崩目逃眴忽兮若大鹵之摧霰又若豐隆之<lb/>
驅急電未既大夫曰美矣劍矣神矣技矣病且起矣恐<lb/>
累二三子奈何使者曰未也以劍入者非𤣥之𤣥得地<lb/>
而遺天盍使廣成授要眇之誨聃史為之解契素女導<lb/>
内彭翁外衛出窈入冥調息降嗜日魂月魄立鄞完鄂<lb/>
九還七返八歸六居坎離既濟方圓夹扶谷神不死蔚<lb/>
<pb n="KR4e0201_WYG_113-7a"/>
然靈株於是北斗除籍天公主進命蒼精兮示符降青<lb/>
鳥兮馳問駕卿矞之雲旂兮馭房駟以為馬契貳揺曵<lb/>
以抗旌兮飛亷挟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而飄洒度絳河之泓澄兮白榆歴<lb/>
歴其在下奔星先而扣閽兮蒼龍白虎歛吻爪以次舍<lb/>
帝句傳於九賔兮賜湯沐而薦之命太娥奏絃兮玉妃<lb/>
按節而吹㕘差斟沆瀣之妙漿兮天鷄臛以為臇蒸旃<lb/>
塗之丹卵兮河伯侑以赤鬐碧藕千常而郁郁兮素蓮<lb/>
百子以離離鑿峑崖之玉膏兮汎以苣蕂之靈脂乃醉<lb/>
<pb n="KR4e0201_WYG_113-7b"/>
歌曰天長地乆浩無終謬恩列籍托帝宫私悲逍遥無<lb/>
與同上帝知之賜以格澤一乗粲女嬋嫣靈饌不爽氣<lb/>
醖常䣺上下天人嬉遊自然三光等朗五嶽齊堅此天<lb/>
下之極意蕩志無所肖比者也大夫可以強起乎大夫<lb/>
曰唯唯否否夫有骨仙也者有才仙也者有資仙也者<lb/>
骨仙也而流沙有敗道之籛才仙也而淮南有自殊之<lb/>
安資仙也而沙丘之肉如鮑羶不佞桎體紲形含濁嗜<lb/>
腥大鈞見限頺陽就傾雖慕軼妙實病未能使者曰易<lb/>
<pb n="KR4e0201_WYG_113-8a"/>
竒而法鈎深探賾歸連異名京焦别脉詩正而葩漸變<lb/>
風雅原騷玉辨賦則揚馬爛蔚虹霞凄切風雨蘇李五<lb/>
篇枚氏十九唐山鐃吹於何不有尚書春秋檀考孔嘉<lb/>
腐令盲史質辨艶誇先秦瀰瀰西京峩峩燦則星辰沛<lb/>
為江河柱下微言漆園導浸洸洋漫漶窅眇漸滲鷲峰<lb/>
崷崪耨波演漾精微沈冥萬細莫狀乃隱詞藪泛義漲<lb/>
咀藝脯湎談釀浮提金壺之汁太乙青藜之杖離朱心<lb/>
照輸倕意匠混沌啟朗須彌揺蕩始乎愽闚若沈冥之<lb/>
<pb n="KR4e0201_WYG_113-8b"/>
網彌山之罝弋鵬翔膾鰲樞摘天斗探珊瑚沈而思之<lb/>
兀乎若枯杖之蜩甲進綸絲於月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>霏霏忽忽若斷若<lb/>
<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>若出若没迨乎屬辭蒼昊發祥曜靈呈赫雲漢曵練<lb/>
天酒和墨研霞之紙列行奎壁於是剪蔓刋條探𤣥極<lb/>
幽堯叙五始禹疏九流百一其家萬喙寂收巴歈廢音<lb/>
齊野罷抽衣被窮紘鑑燭累葉咸喬悵夭沫政慚怯絳<lb/>
灌辭勞頗剪羞業趙李輿皂猗倮匄乞振亭亭兮獨秀<lb/>
垂綿綿兮不絶大夫涊然汗流霍然投几曰犬馬未填<lb/>
<pb n="KR4e0201_WYG_113-9a"/>
溝壑旦暮事此人而有死請畢此死揖讓之間疾病良<lb/>
已<lb/>
　　人問<lb/>
三皇以降倐朝而夕八紘之内匪咫伊尺無始無極曷<lb/>
無始無極庖羲昉聖胡弗粒蒸而血其牙以齕衡生後<lb/>
王佃漁噫嘻曷懲炎帝藥民而七十二毒是咀胡眯於<lb/>
毒而晳於解既有岐跗上夀胡寡蚩尤額鐵始制五兵<lb/>
将共工徒搏而與祝融氏爭無懐其間俗胡以龎夀丘<lb/>
<pb n="KR4e0201_WYG_113-9b"/>
之子兵師營衛未嘗寧止胡以髙揖遜而靈禽是感爰<lb/>
與終始雪不封條是曰太平胡以盈尺而表豐登疇疹<lb/>
疇祥惟五日一雨以歸帝調蕩蕩懐山襄陵誰咎之繇<lb/>
醴泉曷淆萐莆曷凋帝割中和以萃都君胡父頑母嚚<lb/>
而晜象嗣均竟不得志於倫舜舉咎繇而僇共工驩兠<lb/>
彼岳何人䛕於帝堯而共厥朝夫既比屋其人可封士<lb/>
師胡官咎繇胡庸豈其進昌言而用瘖終予擊石拊石<lb/>
百獸率舞将來自郊藪而育於圃既格而舞復於何所<lb/>
<pb n="KR4e0201_WYG_113-10a"/>
舜尚見帝乃駢娶女而源出有熊别嫌何取象欲據之<lb/>
為帝貳壻鯀自顓頊實為王父年百五十乃産神禹胡<lb/>
重華既庸而殛五世祖禹不利有苗乃振旅歸始以徳<lb/>
縻胡竄之三危而彼復扞之禹平水土九州甫治而胡<lb/>
式其貢曰蠙珠組璣怪石鉛松檿絲織皮盡彼瑰偉納<lb/>
之茅茨塗山之㑹玉帛萬邦邦有十乗從君于行墠幕<lb/>
何施于何資粻益避箕山覲訟弗與胡徳之不逮而隂<lb/>
跡舜禹衆既歸啟胡顔以處仲康肇位爰討羲和肘腋<lb/>
<pb n="KR4e0201_WYG_113-10b"/>
之命有窮制之而即武功於它唯湯王武順天應人人<lb/>
所咸與胡懔懔誓衆曰孥戮汝桑林之禱甘霖千里胡<lb/>
及九載而六責伊始或㴻而枯其後何以赫哉成湯天<lb/>
錫勇智表正萬邦胡虺辭之弗臧曰兼弱攻昧取亂侮<lb/>
亡尹五就桀其職何居将侃侃逆鱗抑嘿嘿歠醨退而<lb/>
干湯桀胡不疑商王曰履而胡支日名子弟甲兄癸子<lb/>
承親諱無所辨異亦曷勝紀泰伯虞仲以天下讓胡弗<lb/>
佯清狂而逃之吳棄古公養惟後宫百有二十一月二<lb/>
<pb n="KR4e0201_WYG_113-11a"/>
周以象天則匪髓鑿而竭則怨是失職三終陽節任為<lb/>
人父夫是以娶胡十五而有王武猶曰仲孺微子臣敵<lb/>
卒稱三仁武庚為義胡以頑民而少康曷君受剖比干<lb/>
而囚叔父箕有命在天猶寛祖伊胡七十二諌而辛甲<lb/>
不殊包茅之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>化於后宫而扞彼無良彼之無良胡弗<lb/>
儀刑文王武既克殷亦有箕微既無利黄屋而胡不遄<lb/>
歸終為西伯誰則難之武建諸社盡東北海其土匪蕪<lb/>
其社安在胡有此剪刈而稱興㓕舉廢田虞貪豕而迎<lb/>
<pb n="KR4e0201_WYG_113-11b"/>
䄍於虎豕盡而饑得人肉以脯奉體于口失不亭取大<lb/>
國之圻王畿百之國三其軍王六其師胡侯賦之衆而<lb/>
王師之微百里之邦厥賦千乗卿大夫士朝覲會聘以<lb/>
逮祭享胡不懸罄冢宰制國用嵗杪大計吏而胡王后<lb/>
弗會用啟後人以奓奸費叔鮮流言周公辟之成甫髫<lb/>
而疑九鼎一絲而始啟金縢畢召奚為王假有廟洋洋<lb/>
如莅而胡立尸以祀之生則紊之死則戲南正司天推<lb/>
筴日食夫何以旅見天子而不終禮為惑昊皇穹如富<lb/>
<pb n="KR4e0201_WYG_113-12a"/>
媪配之匪稷匪文而偕于祀胡弗惴非類胡弗虞神棄成<lb/>
王剪桐唐叔以封胡懲君之戲而遂其終萇劉興廢違天<lb/>
乃亡胡更祀二十而周猶贅龎胡重耳之覇而因齊之强<lb/>
衛武睿聖九十五而自箴抑抑德音胡先侯之羡而有兄<lb/>
祲子放鄭聲胡扶蘇舜華子衿褧裳道欲宣淫其又何懲<lb/>
昭王之不復滿已及艾胡楚之不報而馳騁荒裔卒用其<lb/>
力以剪徐䘍管辭卿禮於平周胡外抑内侈為反坫塞門<lb/>
以肩諸侯将口四維而身效其尤夫子脱驂以賻館人将<lb/>
<pb n="KR4e0201_WYG_113-12b"/>
成乎一哀胡日慟哭而辭車於受道之回伋也為位以哭<lb/>
兄妻胡自絀夫綱而白不報母慈<lb/>
　　演連珠十二首<lb/>
愚聞物無専羙配禍為福情有軋機縁恩出怨逹士悟而<lb/>
亷取貪夫昧而無厭是以荘生上相寜為曵尾之龜韓氏<lb/>
真王終作就烹之犬<lb/>
愚聞測蒼蒼之機雖兆億而或近通悠悠之情若咫尺而<lb/>
竟踈是以白虹中天嶽隔秦王之褏飛霜九夏海沉鄒子<lb/>
<pb n="KR4e0201_WYG_113-13a"/>
之書<lb/>
愚聞抱磊砢之材遇識乃顯鬱沈㝠之怨非伸莫通志士<lb/>
舎身以明用貞臣顯節而遺功是以雙足就殊尚抱荆山<lb/>
之泣連城既剖長辭陵陽之封<lb/>
愚聞逹幽𡨕之縁則了悟終始平人我之觀則兼通内外<lb/>
故以此身得度者現以此身而度人持嚴法害衆者乃用<lb/>
嚴法而自害<lb/>
愚聞事有係一絲而扶九鼎死或重太山而輕鴻毛是以<lb/>
<pb n="KR4e0201_WYG_113-13b"/>
鹿門躬耕不作出山之草羝海長牧寜慕蕩隂之桃<lb/>
愚聞岱宗崔嵬不廢丘垤渤澥浩溔毋驕行潦是以兠離<lb/>
與韶箾雜陳下里與陽春齊調鈞天廣樂蜩螗之沸自如<lb/>
夜明麗空熠燿之輝恒照<lb/>
愚聞俗士滯方圓則千機無礙拘儒執有無則萬類俱齊<lb/>
是以漆園著書知彭聃之夭殤子王舍説法稱芥子之納<lb/>
須彌<lb/>
愚聞殺機既發雖變莫回業障一深窮刼難透是以刑天<lb/>
<pb n="KR4e0201_WYG_113-14a"/>
捐脰尚銜干戚之舞窫窳㫁屍猶化食人之獸<lb/>
愚聞天厭人國必誘其主主厭社稷必賢其臣是以宋人<lb/>
之疾難療曹社之鬼不聞深目折腰鵰鷦愈愛其婦臨鼻<lb/>
長肘讐靡見庸於君<lb/>
愚聞然諾在心河山不改精誠著象金石為裂是以趙宗<lb/>
既復竟赤程嬰之頸周鼎雖移尚碧萇𢎞之血<lb/>
愚聞蠕動雖小佛性俱存乾行固尊氣機黙屬月虚而魚<lb/>
腦减星實而豕膚粟是以聖王之法天也不使一息之或<lb/>
<pb n="KR4e0201_WYG_113-14b"/>
違其體物也不使一介之弗足<lb/>
愚聞聖君不必登哲道合則從暴主不必求奸德㕘則售<lb/>
是故亷虎舜庭難免神羊之角夔龍紂世奚脱窮竒之口<lb/>
　　戲為冊虎文<lb/>
制詔丞相白額侯斑勇惟乃祖乃父叔皮仲升文武交暢<lb/>
世濟其羙以光有漢君金天降嶽樞星散精少負雄氣長<lb/>
炳文理帝齎予以右弼使嫓於青龍氏彼不寜乃職以干<lb/>
予之罰君孜孜夙夜秉徳陪佐出張爪牙入幹股肱祈父<lb/>
<pb n="KR4e0201_WYG_113-15a"/>
召叔惟君一人今将奉君之烈揚於大庭其敬聽予命君<lb/>
昔守宣城黔首飽于芻豢不克樹義乃改張舊服閭右削<lb/>
跡使君之懿稱足被遐邇君之功德一也泰山之傍民迫<lb/>
苛政聿来胥宇君以法刑其三世依依不舍昔華旦秉憲<lb/>
鯀鮮伏誅夷吾啟封伯氏没齒君之功徳二也梁益之間<lb/>
倮蟲為災婁加剪刈道絶行李君之功徳三也東海黄公<lb/>
詭妖挟詐君神武逆折赤刀不行兇渠授首君之功德四<lb/>
也晉守至忠𠂻甲粟馬冀逞其欲君挟秘計以授九尾之<lb/>
<pb n="KR4e0201_WYG_113-15b"/>
校使巽二嘘噫滕六降祥逆折厥謀種類還定君之功徳<lb/>
五也復有畸畯單豹盗太乙之寳君迴照奮威罪人斯得<lb/>
陽貨之誅光於前魯君之功德六也度索之山鬱壘神荼<lb/>
禀服大教執除妖鬼以借掃除之役洞幽逹遐無所不靡<lb/>
君之功徳七也君有七徳功實配焉章以般般視之眈眈<lb/>
廼又篤啟爾象賢之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>奔走禦侮九有之内羽毛齒革輻<lb/>
輳闤闠凡有血氣莫不神明豈唯予一人是效昔尚父非<lb/>
熊在耄鷹揚繁纓垂露革履彤弓以大表東海世世子孫<lb/>
<pb n="KR4e0201_WYG_113-16a"/>
咸血食也君之威烈視彼有光而封號不加無以稱予一<lb/>
人之意今遣御史大夫宋鵲侍中胡紫敬奉冊冊君為南<lb/>
山公進號素威上将比於天策扶桑之西葱嶺之東鴈門<lb/>
之南象郡之北諸非國家湯沐者悉以充君食邑諸少<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
具賜冠邑食有差有司毋得檢問仍遺君養牛十頭上尊<lb/>
糗糒五日尚方致異味予有不令之臣曰神羊恃其惠文<lb/>
以陽排觸君悉付之理君其安意攝精神加飯食以佐予<lb/>
不逮<lb/>
<pb n="KR4e0201_WYG_113-16b"/>
　　戲為獅猫彈事<lb/>
御史府臣言某月某日據倉部校尉申稱部界中有剽寇<lb/>
鼢氏䶂氏大小數十百軰乗夜縁刼倉糧一千五百五十<lb/>
六合有竒見捕未獲随據左右廂游徼申稱少府衣帛夜<lb/>
不知何人盜去一百餘事踐囓損二百餘事右前件地方<lb/>
俱係刺姦大将軍執金吾苗狻猊所領某月某日復據故<lb/>
納言以白衣領職鸚䳇息男吉了詣臺訴列稱故父鸚䳇<lb/>
蒙天子異恩待詔公車日承頋盼偶以忤㫖浮縶門下省<lb/>
<pb n="KR4e0201_WYG_113-17a"/>
某日夜分刺姦苗狻猊来詭稱有詔詰問未畢輙将父衣<lb/>
裾撏扯㧞髮摘捶血肉狼藉致死身尸移置别居臠食至<lb/>
盡惟餘破衣裾見存盖縁父鸚䳇存日曽為天子言苗狻<lb/>
猊過惡致乗間修郄横陷非命當日復據江北新向化人<lb/>
𤣥鳥訴列鳥自離弃北地投誠王化荷主上憐念勑将作<lb/>
大匠為置營居第一所大司農給廪食感激上恩銜結思<lb/>
報不意何者為刺姦苗狻猊帥領牙從将鳥妻及二子輙<lb/>
便撲殺貲産蕩盡栖托無所臣欲行推對縁係大臣未敢<lb/>
<pb n="KR4e0201_WYG_113-17b"/>
擅便勾攝謹按刺姦大将軍執金吾苗狻猊擁尰賤材支<lb/>
離小器謬以形似獲忝非常既列牙爪之官復寄干掫之<lb/>
任謂宜夙夜在公譙何姦竊蠲省嗜好煎滌舊痾而乃大<lb/>
肆豺虎之威自如犬羊之性齮齕命吏害及衣冠左右盜<lb/>
臣禍深城社昔梁冀帶劍入省尚書尚能叱奪禮齒路馬<lb/>
有誅而狻猊敢於禁地挟讐矯僇言路之臣白起挟詐爰<lb/>
孽杜郵之誅李廣殺降終来失道之刎而狻猊貪嗜貨財<lb/>
丼同盜賊上乖天子好生之徳下閉逺人慕化之路至於<lb/>
<pb n="KR4e0201_WYG_113-18a"/>
仲尼不欲之對臧孫詰盜之辭上行下效載有明徴鰥職<lb/>
曠官此其小者臣又聞之先民有言見無禮於君者誅之<lb/>
若鷹鸇之逐鳥雀也臣居閒見狻猊出入掖廷游戲自若<lb/>
或小遺殿上或卧吐車茵喜則揺尾怒則張牙惡不可極<lb/>
漸不可長臣謹以劾請以見事免狻猊所居官收付廷尉<lb/>
法獄治事見闕仍下三公尚書僕射以䄍日愽選賁皇之<lb/>
裔亷謹勤幹者充之其為髵䰄貌者置勿用一面督捕鼢<lb/>
䶂諸黨及根究兩廂失事状以聞<lb/>
<pb n="KR4e0201_WYG_113-18b"/>
　　與于鱗陪祀上帝歸戲柬宗吳徐三子<lb/>
夕余以于鱗謁帝帝享我鈞天之樂而樂也曰二子唯<lb/>
女哉嵗屠維恊洽昭余祈之墟女得三人焉其一豐上<lb/>
而躁一佻而侏儒一啁音脂顔爰爰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>女䇿之偕来<lb/>
焉余其享之余拜賦伯也之首章于鱗賦甫田卒章而<lb/>
退及皇太巫追以帝命曰某錫而以太山之田某而以<lb/>
東海之息壤錫女也女世職此土以夾輔大造毋抉我<lb/>
秘我則剪僇女<lb/>
<pb n="KR4e0201_WYG_113-19a"/>
　募縁疏<lb/>
　　修廣孝寺募縁偈<lb/>
廣孝寺僧欲復修故刹及莊嚴聖像已托前憲副徐君<lb/>
汝厚為疏語復謂居士能無一言乎居士病且廢於世<lb/>
無一切縁安能以讇語作大饒益不得已口占偈曰<lb/>
　　稽首十方衆　釋種婆羅門　宰官大居士<lb/>
　　若以莊嚴願　世現端正相　頗棃黄金色<lb/>
　　是身如電露　不復可究識　若以營締願<lb/>
<pb n="KR4e0201_WYG_113-19b"/>
　　轉輪王四州　及將相大臣　是身如電露<lb/>
　　不復可究識　若以供養願　富有象馬珠<lb/>
　　天食諸天樂　是身如電露　不復可究識<lb/>
　　譬彼一掬沙　而以摶海水　用發希有心<lb/>
　　破一切恡執　皈依大法王　頭目非我有<lb/>
　　而况於財物　米麥金銀錢　乃至微妙罽<lb/>
　　珍寳瓔珞衣　種種作檀施　無願亦無想<lb/>
　　不離於真諦　苾芻仗兹力　復於閻浮提<lb/>
<pb n="KR4e0201_WYG_113-20a"/>
　　而建窣堵波　像法長不壊　更以所餘福<lb/>
　　迴施諸有情　同嚮等正覺　是名無漏因<lb/>
　　是名最上果<lb/>
　　太倉州普濟寺建經閣疏<lb/>
天弢居士言昔在世尊廣示方便財法並施厥稱檀越<lb/>
智慧雙啟冀證菩提以故諸大菩薩於法華會中各覩<lb/>
喜施之因阿育利王於僧祗刼後尚獲聚沙之報破執<lb/>
者指為有漏利導者悟其無邉所望同志咸發信心破<lb/>
<pb n="KR4e0201_WYG_113-20b"/>
大慳恡𢎞衆利益太倉州普濟寺者地帶離方名標震<lb/>
旦白馬開其禎瑞朱鳥于兹翔拱詎意末法之候遂罹<lb/>
四兵之災幾使慧海蕩為尼連業林剪若槎枿烟雲聚<lb/>
散僅存清凉之名水月空茫不覩慈悲之相所頼沙門<lb/>
惟覺者苦行加持誓心締構朝經暮唄爰聚資糧銖纍<lb/>
寸鳩不私衣鉢自講堂以至齋室亦既煥乎由兩廡而<lb/>
逮中門将苟完矣唯兹甌脱之區擬建旃檀之閣将以<lb/>
祗奉三寳光昭一方而法語猶湮㨗椎未擊顧謂居士<lb/>
<pb n="KR4e0201_WYG_113-21a"/>
宜伸片言用告初地發心菩薩及聲聞大部衆凡有羊<lb/>
鹿車乗瓔珞妙衣逺悟夙生多寳之證仰希長者布金<lb/>
之諾一切非我不吝檀施庶使法鴈雙鶱趺落蓮花之<lb/>
趾天龍合部珠騰貝葉之編怖鴿将鶖子而並棲飛鷲<lb/>
與雉堞而俱聳東睇琉璃之海智日方升西瞻浮玉之<lb/>
山慈雲彌覆大小諸乗于焉萃止緇素方等悉爾皈依<lb/>
毋論見未之縁悉樹人天之果<lb/>
　　修觀音殿疏<lb/>
<pb n="KR4e0201_WYG_113-21b"/>
觀世音菩提薩埵者苦海之慈航法王之上佐也聖證<lb/>
乆明慈願未滿帶果行因用權成攝歴阿僧祗刼居補<lb/>
位而稱尊徧恒河沙衆咸現身而説法悲愛如阿耨水<lb/>
功徳勝須彌山大轉法輪於我中夏江左乃震方之慶<lb/>
地建康尤欲界之仙都舍利西來赤烏由之建刹經文<lb/>
東譯白馬所以開縁六代代興不廢雨花之地三山山<lb/>
立俱成禮鷲之塲周宋鼎革有大知識者感聚沙之宿<lb/>
因舉布金之勝事闢囂㕓而開龍藏捐火宅而種蓮花<lb/>
<pb n="KR4e0201_WYG_113-22a"/>
法象宏敷于今為盛然而邪魔間作末教易衰寳座旃<lb/>
檀不戒三災之火穹碑屓贔俄傾四大之風豈直端嚴<lb/>
妙相皈禮無階遂使清凈法門奢摩絶跡佛弟子里人<lb/>
金生白嶼者幼躭内典頗悟夙生雖混跡儒紳而投機<lb/>
正覺歎榮華之奄忽真等頽光悲像教之凌遲有同及<lb/>
溺誓决貪癡之網敢輕有漏之因特以心慕東亭願捨<lb/>
虎丘之宅家憐貧女可堪牛乳之供力不從心勢須用<lb/>
衆凡國將凡宰官凡居士長者念此皆為應身或金錢<lb/>
<pb n="KR4e0201_WYG_113-22b"/>
或布粟或纓絡寳珠慨彼元非已有檀施不分乎四衆<lb/>
告成何藉乎三時寳地重開喜覩圓好之相金箆再照<lb/>
爭依慧覺之光今際八萬四千毋陀羅臂援入西方多<lb/>
生普光功徳山王如來呼為善友天弢道人王某夙窺<lb/>
斯道樂觀厥成故稽首和南而為之疏<lb/>
　　吳郡正覺禪寺重脩大雄寳殿疏<lb/>
昔我世尊釋迦文佛慈悲發于五濁精進超乎三刼坐<lb/>
雙林樹等正覺之倐成稱兩足尊建大雄之寳號權實<lb/>
<pb n="KR4e0201_WYG_113-23a"/>
互顯愚聖同師遂使日月燈光常明震旦戒定慧教徧<lb/>
供知識在昔王舍闡化竹林之金地肇開以至忉利説<lb/>
法旃檀之寳相由起逮白馬之東邁欣丹鷲之鼎興窣<lb/>
堵甍雲旁連欲界阿蘭砌玉上等色天惟我姑蘇實稱<lb/>
勝地有大林菴者一名竹塘神畀名區代居尊宿至勝<lb/>
國居士陸士寧性同修靜托蓮社以棲禪志慕元琳感<lb/>
虎丘而舍宅中峩法像妙好端嚴别搆精藍靚深窈窕<lb/>
梅蕚冬榮頗現優鉢之相柰實夏茂不减菴羅之果慈<lb/>
<pb n="KR4e0201_WYG_113-23b"/>
篁秀發於四垂忍草叢生於三地解夏駐錫俱屬耆英<lb/>
演法傳燈無非銓要彼美常侍藉寵先朝龍吐罘罳復<lb/>
表寒陵之額螭扶贔屭奚假江令之文𢎞大師下鷄足<lb/>
山吐獅子吼入受人王之供歸為道俗之宗奏拓叢林<lb/>
逺𨽻靈谷法棟乆傾寧免波旬之累業障所纒不戒尼<lb/>
連之災像法日以陵夷僧徒時困縲絏蓮花灼爍厄火<lb/>
宅而難敷鴈王蹁躚覩彌罝而屢却平湖陸太常生由<lb/>
慶裔智表前身慨慧日之向淪扶彌天於再造不恡報<lb/>
<pb n="KR4e0201_WYG_113-24a"/>
體兾種福田時兵備廣平蔡使君佛地位人為舊府主<lb/>
三乗解其最上五馬䇿而重來割愛網以利刀了無罣<lb/>
礙納須彌於芥子曾不留難給孤獨者其夙心繼絶㓕<lb/>
者其仁政謂彼化城之頃刻多出寓言至稱有漏之因<lb/>
縁徒明實教必遲嵗月有頼檀施四衆所推圓曉其首<lb/>
凈業不染薫修有聞聘主此山俾圖修復天弢居士手<lb/>
創短疏躬捐微貲尚頼諸方共成義舉法施財施俱成<lb/>
善業之根去恡去貪勿蹈癡迷之網務使八十二相重<lb/>
<pb n="KR4e0201_WYG_113-24b"/>
覩如來之法身億千萬衆再禮瑠璃之寳界洗漁鄉為<lb/>
凈土改鹿苑於長洲凡長者布地之金至阿育半殘之<lb/>
果但能喜捨福報同歸祗園姓名等吾文之不朽靈山<lb/>
面目歴永刼以長圓<lb/>
　<lb/>
　<lb/>
　<lb/>
　弇州四部稿巻一百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百七十</head> <lb/>
    <p>
<pb n="KR4e0201_WYG_344-1a"/>
欽定四庫全書<lb/>
　弇州續稿巻一百七十<lb/>
　　　　　　　　　　　　明　王世貞　撰<lb/>
文部<lb/>
　畫䟦<lb/>
　　仇英九歌圖<lb/>
仇實父圖九歌凡九章章各有徴仲待詔書余所見數<lb/>
本皆闕禮魂而此則併國殤去之其儀從人物都不詳<lb/>
<pb n="KR4e0201_WYG_344-1b"/>
僅雲中君有少雲氣河伯持杖御一龍山鬼乗赤豹乃<lb/>
類虎而已山鬼殊窈窕令人消魂其他種種有生氣待<lb/>
詔意似草草而筆勢汎瀾可愛余嘗謂屈子偶歌此以<lb/>
下神後人各自出意摹寫其緐簡工拙之不同冝也此<lb/>
巻筆雖簡而意足視他本不啻勝之因識於尾<lb/>
　　題仇實父臨西園雅集圖後<lb/>
余嘗見楊東里先生所題西園雅集圖乃臨李檢法伯<lb/>
時筆有崇山絶壑雲林泉石之致與此圖畧不同此圖<lb/>
<pb n="KR4e0201_WYG_344-2a"/>
僅一古檜一恠石一立壁捉筆書者為子瞻學士從傍<lb/>
喜觀者王晉卿按巻對竚者蔡天啟倚樹睨者李端叔<lb/>
彼圖則有張文潜而無端叔此圖據方石畫淵明歸去<lb/>
來辭者即伯時握麈尾觀者蘇子由握蕉扇者黄魯直<lb/>
撫肩立者晁旡咎捉石者張文潜按膝者鄭靖老彼圖<lb/>
有端叔而無靖老益以陳無已若摘阮之陳碧虚與聽<lb/>
阮之秦少游説法之圓通大士與聽法之劉巨濟題壁<lb/>
之米元章與傍觀之王仲至則所同也彼圖有名姬二<lb/>
<pb n="KR4e0201_WYG_344-2b"/>
曰雲英春鶯而此皆削之楊先生又云曾見劉松年臨<lb/>
本無文潜端叔无咎噐物小異而僧梵隆趙千里亦嘗<lb/>
摹之此圖吾吳郡仇英實父臨千里本也余竊謂諸公<lb/>
踪跡不恒聚大梁其文雅風流之盛未必盡在此一時<lb/>
葢晉卿合其所與游長者而圖之諸公又各以其意而<lb/>
傳寫之以故不無牴牾耳實父視千里大有出藍之妙<lb/>
其運筆古雅彷彿長康探微元祐諸君子人人有國士<lb/>
風一展巻間覺金谷冨家兒形穢因為之識尾<lb/>
<pb n="KR4e0201_WYG_344-3a"/>
　　題海天落照圖後<lb/>
海天落照圖相傳小李將軍昭道作宣和秘藏不知何<lb/>
年為常熟劉以則所収轉落吳城湯氏嘉靖中有郡守<lb/>
不欲言其名以分冝子大符意迫得之湯見消息非常<lb/>
乃延仇英實父别室摹一本將欲為米顛狡獪而為怨<lb/>
家所發守怒甚將致叵測湯不獲已因割陳緝熈等三<lb/>
詩於仇本後而出真跡邀所善彭孔嘉輩置酒泣别摩<lb/>
挲三日而後歸守守以歸大符大符家名畫近千巻皆<lb/>
<pb n="KR4e0201_WYG_344-3b"/>
出其下尋坐法籍入天府隆慶初一中貴攜出不甚愛<lb/>
賞其位下小璫竊之時朱忠僖領緹騎宻以重貲購中<lb/>
貴詰責甚急小璫懼而投諸火此癸酉秋事也余自燕<lb/>
中聞之拾遺人相與慨嘆妙蹟永絶今年春歸息弇園<lb/>
湯氏偶以仇本見售為驚喜不論直収之按宣和畫譜<lb/>
稱昭道有落照海岸二圖不言所謂海天落照者其圖<lb/>
之有御題有瘦金瓢印與否亦無從辨証第覩此臨蹟<lb/>
之妙乃爾因以想見隆凖公之驚世也實父十指如葉<lb/>
<pb n="KR4e0201_WYG_344-4a"/>
玉人即臨本亦何必减逸少宣示信本蘭亭哉老人饞<lb/>
眼今日飽矣為題其後<lb/>
　　送沈禹文畫册<lb/>
此册前有壯游鳴盛四字為許初元復玉筯篆畫凡十<lb/>
有六幀皆絹素文待詔徴仲五仇英實父二陸治叔平<lb/>
一陸師道子傅一謝時臣思忠二文嘉休承一錢榖叔<lb/>
寶二陳括子正二其副葉則宋經箋各有唐詩一聫皆<lb/>
待詔書書體兼真行草篆𨽻古法有嶧山受禪二王渤<lb/>
<pb n="KR4e0201_WYG_344-4b"/>
海魯郡懷素眉山雙井襄陽翩翩鸞翥鳳舞畫則全倣<lb/>
詩意為之俱秀逸有深致而文仇尤自超著不讓馬李<lb/>
叔文二則周天球公瑕彭年孔嘉所譔楚楚小楷孔嘉<lb/>
尤更精絶詩十有二則子傅及其弟安道陸粲浚明顧<lb/>
奉金用徐伯虬許閏張鳳翼休承元復叔平文伯仁顧<lb/>
雲龍皇甫昉子循各又分古詩語題之雖河梁之美少<lb/>
輸前哲而臨池之蹟獨擅一時内伯虬故廸功昌榖子<lb/>
也浚明不能工書又不好作近體然代者大是佳手金<lb/>
<pb n="KR4e0201_WYG_344-5a"/>
用不辦此十指攷其筆蹤殆是婦作用婦規摩履吉聲<lb/>
名大噪或謂出藍後又有王榖祥禄之及陸芝二章則<lb/>
皆贈别之什而詩題之闕者二矣册為沈大謨禹文北<lb/>
上謁選作禹文翩翩佳公子時方盛年善詞翰裘馬醪<lb/>
肉問遺文士不絶故於其行也合吳中名筆出所長以<lb/>
贈之禹文得太常簿参兩督府遷肇慶守竟以好客故<lb/>
産盡削寄死為若敖之餒乆矣余偶得此册念與禹文<lb/>
同時者俞仲蔚劉子威因各乞一詩以補二題之闕不<lb/>
<pb n="KR4e0201_WYG_344-5b"/>
兩日仲蔚物故余乃為足成之所謂柳條花氣聫也偶<lb/>
有錢生者叔寶子來㸔摩娑乆之曰此二詩吾猶見之<lb/>
即待詔及其子彭也畫尚有待詔一幀今以休承一幀<lb/>
代之其叔寶一幀亦續補盖有竊而襍入他册者故也<lb/>
此册中人僅有一二存欲歸之沈氏則已無守者因識<lb/>
而藏之異日别録一通焚禹文墓所以薄酹侑可也<lb/>
　　陸包山寫生巻<lb/>
畫家寫生右徐熈易元吉而小左黄氏父子政在天真<lb/>
<pb n="KR4e0201_WYG_344-6a"/>
人巧間耳宣和主稍能斟酌之明興獨吾吳沈啓南入<lb/>
熈室而唐伯虎於黄氏有出藍之美陳復甫後出以意<lb/>
為之髙者幾無色下者遂脫胎矣叔平此巻卉草果蓏<lb/>
之屬四十二種種有天趣而不至出驪黄外庻幾能斟<lb/>
酌者印文甚古雅而署字不類豈所蛇足也耶漫題不<lb/>
覺滿帋<lb/>
　　再題游太湖圖記<lb/>
余以癸酉游太湖游之明年而陸丈為余圖圖成之二<lb/>
<pb n="KR4e0201_WYG_344-6b"/>
年而余果避言還里過陸丈時已病矣猶津津談明年<lb/>
當為公䫉太和以嫓太湖作天下大觀亡何竟捐舘今<lb/>
年仲蔚過我弇州園出此册摩娑乆之偶有宋紙二畨<lb/>
屬小楷書余記于後仲蔚楷法尤遒媺髙處在歐柳間<lb/>
余文不足以當三絶然施之太湖粗亦不俗而陸丈竟<lb/>
不能踐八十二之約以成我太和觀則可歎也<lb/>
　　文伯仁溪山自適巻<lb/>
東南佳山水太湖之抱於三吳者最號清遠然大較山<lb/>
<pb n="KR4e0201_WYG_344-7a"/>
不勝水自富陽而溯新安之黄山白嶽尤竒峻然往往<lb/>
水不能勝山五峰文伯仁家吳中足以窮水之勝矣而<lb/>
猶未快乃因游新安遂盡擥其竒而發之於丹青余近<lb/>
得一寓目真若坐籃轝翠㣲間使人應接不暇區區山<lb/>
隂道上行烏足以當之哉此君穢而好罵坐不知胸中<lb/>
何以富此一叚丘壑也<lb/>
　　文文水畫<lb/>
余從吳氏得諸名士手書詩王中丞履約二紙太學履<lb/>
<pb n="KR4e0201_WYG_344-7b"/>
吉四紙王吏部禄之袁提學永之各二紙皆有畫配而<lb/>
缺其一畫不著名氏欵識疑以為文待詔徴仲葢吳氏<lb/>
為待詔外家故也乃以示待詔子休承摩娑歎息審為<lb/>
渠五十七年前筆諸君皆已物故乆矣為補其缺而䟦<lb/>
於後内酌酒桂林一幀其所新補也當是時休承尚少<lb/>
而蒼老細潤不减家尊真可謂畫家羲獻矣老來精神<lb/>
伎倆聲實攷據事事埒之四君子詞翰與畫亦足三絶<lb/>
故識而留之山房<lb/>
<pb n="KR4e0201_WYG_344-8a"/>
　　畫南北二詞後<lb/>
題柳窺青眼相傳國初人作可謂曲盡張緒風流至馬<lb/>
致遠百嵗光隂有感激超曠之致而音響節奏又自工<lb/>
絶元人推以為詞中第一殆非虚也其詞既别南北而<lb/>
復分其早春暮秋景地乃謁錢叔寶作圖而周公瑕復<lb/>
以正行二體書之風日清美於文漪堂呼三雅佐展巻<lb/>
亦不辱矣惜未有雪兒以紅牙句拍唱耳<lb/>
　　題畫㑹真記巻<lb/>
<pb n="KR4e0201_WYG_344-8b"/>
撰㑹真記者元微之演曲為西廂記者王實夫續草橋<lb/>
夢以後者關漢卿此巻八分題頞者文彭小楷書記周<lb/>
天球録曲者周及彭年俞允文王逢年張鳳翼潘德元<lb/>
王復亨顧承忠管稚圭張復吾弟亦得一紙畫者錢榖<lb/>
尤求辨張生即微之者趙德麟録者王廷璧千古風流<lb/>
藝文吳中一時翰墨能事盡此矣㑹真記謂崔氏有所<lb/>
適而不言歸鄭恒西廂記則謂許鄭恒而卒歸張生後<lb/>
有耕地得崔鶯鶯墓誌者其夫真鄭恒也或以嵗月攷<lb/>
<pb n="KR4e0201_WYG_344-9a"/>
之亦不甚合合不合所不暇論第令老夫偶展閲之掀<lb/>
髯一笑如坐春風中萬卉過眼何預蒲團事耶為題於<lb/>
後<lb/>
　　天文地理搃圖<lb/>
吾州有陶翁存仁者年七十餘始得天文地理方圓二<lb/>
圖摹之其後復増摹兩畿諸省十五紙海外三紙字皆<lb/>
蠅頭而精工有楷法界畫細若游絲極可愛此翁後至<lb/>
八十餘尚能月作兩本供桂玉資今已矣攷之渾儀圖<lb/>
<pb n="KR4e0201_WYG_344-9b"/>
經亦不盡合以備故事可也<lb/>
　　李郡寫旅獒圖<lb/>
李郡出所畫旅獒圖索題内大酋之狀䫉瓌竒飾裝瑰<lb/>
異與諸小畨之恠醜么𤨏且俱能戢驁桀為戚施種種<lb/>
情性得之第所謂旅獒者大犬也見孔氏傳䟽甚明又<lb/>
左氏公嗾夫獒焉杜預註亦云猛犬也今乃畫作一緑<lb/>
狻猊大約如近代所貢者然不作黄色若佛書所稱青<lb/>
獅則尾大於斗又其種乆已絶不聞作貢郡五指如懸<lb/>
<pb n="KR4e0201_WYG_344-10a"/>
槌少加問學亦何必减蕭世誠職貢閻立夲王㑹耶為<lb/>
題於後以朂之<lb/>
　　題莫廷韓畫郊居扇<lb/>
廷韓此畫種種郊居風致視休文賦不啻過之其贈孟<lb/>
孺標格亦絶相類而雲東公乃疑其意以為二君皆非<lb/>
此中物至欲與之分半席者謝㓜輿日作王大將軍長<lb/>
史然恒自謂一丘一壑而顧長康亦桓南郡客頗能畫<lb/>
㓜輿於丘壑間人亦許之夫士相賞有跡外趣耳令僕<lb/>
<pb n="KR4e0201_WYG_344-10b"/>
果赴河南尹何必减履道里主人也季秋望後一日解<lb/>
嘲題<lb/>
　　莫廷韓竹扇巻<lb/>
箑面畫竹便是兩重清真境廷韓聚十名筆巻而藏之<lb/>
雖不能出入懷䄂作泠泠天籟篋笥中别有一種瀟湘<lb/>
界矣珍重珍重<lb/>
　　題小桃源圖<lb/>
余所見桃花源圖如趙伯繡文徴仲陸叔平詩如陶元<lb/>
<pb n="KR4e0201_WYG_344-11a"/>
亮王摩詰皆令人神爽飛越如身游其間獨至武陵求<lb/>
所謂真桃源而不可得豈陵谷滄桑之説果爾耶異日<lb/>
扁舟醉此桃花下三日足矣因題一詩以為張本<lb/>
　　又題畫池上篇後<lb/>
讀公廬山草堂記末云弟妹婚嫁畢司馬秩滿則必左<lb/>
手引妻子右手抱琴書終老於斯以成就我平生之志<lb/>
清泉白石實聞斯言然公記成未幾而刺忠州郎禮部<lb/>
司内外制連典劇郡入貳司冦而廬山之諾竟虚非此<lb/>
<pb n="KR4e0201_WYG_344-11b"/>
池上一篇何縁能䜟誑語業第公以太子賔客進少傅<lb/>
尚書分司致仕二十餘年中嘗尹河南者三嵗餘顧髙<lb/>
逸之勝芬人齒舌至於今不衰春日與元馭四十餘即<lb/>
謝禮部侍郎翰林學士歸以一黄冠偃息蓬茅中余亦<lb/>
棄弇山園泉石之勝從之賀季真八十餘始以禮部侍<lb/>
郎集賢學士乞黄冠得鑑湖之一曲唐史乃傳之隠逸<lb/>
何也古人事多不可解<lb/>
　　陳提學藏百馬圖<lb/>
<pb n="KR4e0201_WYG_344-12a"/>
余嘗見趙魏公天閑五馬圖金羈玉勒徙倚流蘇綫下<lb/>
四紫衫奚官極意秣刷噫貴則貴矣孰與此所圖百馬<lb/>
驕嘶逸逐於平沙大荒之為適也第龍鬐鳳臆往往有<lb/>
之而權竒之蘭筋不露當是葡萄宫苜蓿過飽而肥耶<lb/>
今五單于解辮長平冠軍方髙詠栢梁無所事粟汝歌<lb/>
豐頌瑞之後旦夕東封五色雲錦庻幾有攸頼哉陳君<lb/>
相士之九方歅也必能别而曹驪黄牝牡之外第不審<lb/>
誰無負千金價<lb/>
<pb n="KR4e0201_WYG_344-12b"/>
　　尤子求畫關將軍四事圖<lb/>
關將軍廟成客有請圖廊壁者余謂公以勇烈冠一時<lb/>
則無如白馬先登馘顔良首樊城破曹氏七軍僇龎德<lb/>
降于禁以勛猷垂身後則無如七日役神鬼建玉泉寺<lb/>
為荆州第一刹驅風雨剪蚩尤俾河中鹽政復故夫白<lb/>
馬樊城之跡人人能言之後二事稍秘按天台智者以<lb/>
隋開皇十二年至當陽上金龍池月夜有具王者威儀<lb/>
二人一長而美髯豐表一少而秀發長者前致辭曰予<lb/>
<pb n="KR4e0201_WYG_344-13a"/>
關某也彼某子平也漢末分擾事不果願死有餘烈叨<lb/>
王此山敢問大德聖師何枉神足智者曰欲建立道塲<lb/>
耳神曰願愍我愚特垂攝受此去一舍山如覆舩厥土<lb/>
深嘉吾二人當為力建一刹供護佛法願師安禪七日<lb/>
以須其成師既出定湫潭萬尺化為平陸棟宇煥麗巧<lb/>
奪人目神即受五戒智者具書晉王廣上其事錫以佳<lb/>
名而公遂為此寺伽藍神矣智者所謂肉身菩薩也宋<lb/>
正和中解州解池鹽至期而敗課輙不登帝召虚靜張<lb/>
<pb n="KR4e0201_WYG_344-13b"/>
真人詢之曰此蚩尤神暴也帝曰誰能勝之曰臣以委<lb/>
直日關帥可也尋解州奏大風霆偃巨木已而霽則池<lb/>
水平若鏡鹽復課矣帝召虚靜而勞之曰關帥可得見<lb/>
乎曰可俄而見大身遂充廷帝懼拈一崇寧錢投之曰<lb/>
以為信明當勑拜崇寧真君也兩藏所記當不謬而史<lb/>
志俱遺之豈用夫子不語怪神例耶按黄帝經序曰皇<lb/>
帝殺蚩尤其血化為鹵今之解池是也又真定有蚩尤<lb/>
塜七所每當祭蚩尤其日白氣貫天則蚩尤之主鹽池<lb/>
<pb n="KR4e0201_WYG_344-14a"/>
葢數千年猶在耳公固義勇使不受天台戒作玉泉功<lb/>
德縱不令堕蚩尤道其去阿脩<hi>闕</hi>　　也尤子求善丹<lb/>
青聞余語而繪公四事於絹素以獻子求之所能貌者<lb/>
桓桓紏紏之氣與指撝跳盪分身百應之神竒而已公<lb/>
所為功與其志不得也因敬為拈出之始貌公者皆赤<lb/>
面赤馬而先師所見者則晳而微酡馬亦純白故子求<lb/>
特因之<lb/>
　　李郡畫渭橋圖<lb/>
<pb n="KR4e0201_WYG_344-14b"/>
唐文皇渭橋一盟雖神算無遺亦是大不得已事非李<lb/>
藥師隂山<hi>闕</hi>鬬雪之何異城下此圖承傳頗乆然往往<lb/>
僅作挂幅而李士牧獨能創為長巻且其叙六師之整<lb/>
暇靖肅大得蕭蕭馬嗚悠悠斾旌意而玁狁之輸琛委<lb/>
賮蒲伏戚施其尊中國之體至矣第頡利方擁百萬衆<lb/>
跳梁近甸未必恭遜乃爾史葢多飾辭諱辭耳又文皇<lb/>
虬鬚蝟張神采逼人此後小酌之勿作清穆垂裳觀也<lb/>
　　李郡畫美女圖<lb/>
<pb n="KR4e0201_WYG_344-15a"/>
李士牧手貌美女自西施以至紅綃凡六十人雖人僅<lb/>
一身而絇履<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>執併其標格情性得之可謂工且詳矣<lb/>
苐中間二吳品仙品不當與媵伎並列而鄭䄂南威麗<lb/>
姢夜來玉奴麗華碧玉紫雲李娃霍小玉之類却更不可<lb/>
遺也翔風房老是緑珠前軰不當作小婢裝當更商之<lb/>
長夏倚病展此圖何異維摩天女苐色塵雖不縁影而<lb/>
嘵嘵數語似輸一籌<lb/>
　　　題海峯巻後<lb/>
<pb n="KR4e0201_WYG_344-15b"/>
海峯巻為鄉前軰金同文先生别號有祝希哲署題希<lb/>
哲又與唐伯虎各為一詩而手書之先生之子學正元<lb/>
齡分訓吳興時與文休承同舍復乞休承補圖遂足三<lb/>
絶吾州故濵海然有海而無山學正翩翩仙骨請與共<lb/>
竢之數千百年後焉知巨鰲不失足使閬風蓬萊翻來<lb/>
此作一段實話耶<lb/>
　　陳道復牡丹<lb/>
陳復甫作墨夲牡丹甚得徐熈野逸之趣記宋有去非<lb/>
<pb n="KR4e0201_WYG_344-16a"/>
先生者作墨梅絶句至今藝林以為與梅傳神復甫豈<lb/>
其苖裔耶何無聲之詩與無色之畫兩相契也<lb/>
　　為徐太僕爌題馬鞍山圖<lb/>
余後先游馬鞍山得古近體五首遠者二十五年近亦<lb/>
二十年矣嗣是凡四游皆邦君見邀於車馬行色中不<lb/>
及搦管今於巖泉太僕公處覩此圖不覺恍然若夢既<lb/>
而命書此詩則又赧然自愧得無為山靈所笑以不復<lb/>
唱渭城耶異時丘壑之日長當與公攝衣登絶頂盡取<lb/>
<pb n="KR4e0201_WYG_344-16b"/>
唐人句和之又恐有華山約束不獲如願柰何姑識此<lb/>
以俟<lb/>
　　為章仲玉題保竹巻<lb/>
人云竹祖孫不相見今章氏園不易主而王父所手植<lb/>
寧有存理章之儁簡甫乃能徴蔡九逵文徴仲許伯誠<lb/>
袁永之黄勉之王禄之以文詞紀其事而王文恪太傅<lb/>
胡孝思中丞為大書署顧文休承復圖之寘之三尺篋<lb/>
中葢三歴祀而淇園秀色猶若新也仲玉善保之夫豈<lb/>
<pb n="KR4e0201_WYG_344-17a"/>
直祖孫一相見而已<lb/>
　　題洛中九老圖<lb/>
右洛中九老黄鵠圖以遺余者鵠南陽人依武昌吳明<lb/>
卿以居貌寢甚年二十餘而能曲盡老人傀俄婆娑態<lb/>
余因戯與約更二十年貌我置其間得否九老中獨香<lb/>
山居士小解事人或謂海山仙宫有居士一院居士不<lb/>
首肯曰歸即應歸兠率天吾意頗與之合審爾當貌我<lb/>
作十三嵗兒騎黄犢吹笛三生石傍也<lb/>
<pb n="KR4e0201_WYG_344-17b"/>
　　長江萬里圖<hi>有王蒙識非</hi>
余舊有黄子乆長江萬里圖又於一友人處見夏珪所<lb/>
圖皆極微茫菴靄黏天無際之勢而不能一一辨所自<lb/>
然皆自武昌汎洞庭沿江陵而上趣峽口入蜀乃足稱<lb/>
萬里此圖則自武昌溯漢江遶故郢度襄樊抵太和山<lb/>
而止葢喆匠朝真即舟次所得而貌之者也即無論是<lb/>
否黄鶴山樵其結構演染有不合者鮮矣余自癸酉嵗<lb/>
以楚臬出京口抵武昌又於武昌入漢詣郢陵丙子解<lb/>
<pb n="KR4e0201_WYG_344-18a"/>
鄖鎮登太和下襄江詣郢陵按之皆歴歴在目眦獨自<lb/>
采石而上九江蘄黄之間江山秀發不可指數而此却<lb/>
寥寥因志於後以俟黄鶴之徒補之<lb/>
　　題殳生畫<lb/>
語云天廐萬匹皆吾師此古人匠心之妙也然自荆關<lb/>
李范北苑巨然而下皆有承傳小加化裁耳邇來白石<lb/>
翁衡山待詔亦然至於仇實父則鮮所不摹擬然而人<lb/>
巧極矣吾乆不踏足吳閶門乃聞有稱殳質甫者以為<lb/>
<pb n="KR4e0201_WYG_344-18b"/>
叔寶休承入室上足今覽其盤礴齋筆信有出藍之美<lb/>
所恨不能舍蹊逕而上之昔人論詩羚羊挂角無跡可<lb/>
尋噫嘻豈惟詩而已哉殳生其勉之<lb/>
　　錢舜舉畫水僊䟦<lb/>
錢舜舉在勝國以丹青名一時幾與吳興鴈行而卉草<lb/>
尤自超駸駸度驊騮前矣此巻水僊為華氏世藏零亂<lb/>
中有綽約迎風承露種種姿態百出葢舜舉得意筆也<lb/>
後有欵識而失之華生以為恨乞余題尾噫待欵識而<lb/>
<pb n="KR4e0201_WYG_344-19a"/>
後真淺之乎真矣<lb/>
　　周之冕花卉後<lb/>
勝國以來寫卉草者無如吾吳郡而吳郡自沈啓南之<lb/>
後無如陳道復陸叔平然道復妙而不真叔平真而不<lb/>
妙周之冕似能兼撮二子之長特以嗜酒落魄如李邈<lb/>
卓不甚為世重耳日坐弇園與花事周旋此巻遂來爭<lb/>
勝聊題數語不覺芳英爛熳筆端<lb/>
　　題倪駕部勝遊畫册<lb/>
<pb n="KR4e0201_WYG_344-19b"/>
宗少文好山水愛遠游西陟荆巫南登衡嶽欲懷尚平<lb/>
之志不遂晚歸江陵歎曰老疾俱至名山恐難徧覩凡<lb/>
所游履皆圖之於室謂人曰鼓琴動操欲令衆山皆響<lb/>
故自賢哲髙風丹青佳話昨晤倪駕部霖冲出其所圖<lb/>
二大册則凡平生宦轍所經繇都邑之鉅麗山川之名<lb/>
勝皆在焉而俾余宫洗王廷尉詹吏部亡弟太常各書<lb/>
其舊作於副簡且曰少文處而吾尚出彼故不得以羣<lb/>
方為几席而吾亦不得專一室為卧游雖然少文之杖<lb/>
<pb n="KR4e0201_WYG_344-20a"/>
屨僅楚服耳而吾之轍嚮固已倍蓰之吾之游未巳而<lb/>
圖亦未巳也我故當勝余謂駕部膂力方剛經營四方<lb/>
子寧一鑿坏老父而已耶且彼能以一室而収楚服之<lb/>
全子乃能以一篋笥而収彼之為圖者又數十楹寧但<lb/>
勝彼苐俟子之功成而後為少文子之篋笥中當作輿<lb/>
地圖矣余異日欲幀書一詩必腕指且痛姑於此塞白<lb/>
焉<lb/>
　　題張復畫二十景<lb/>
<pb n="KR4e0201_WYG_344-20b"/>
隆萬間吾吳中丹青一派斷矣所見無踰張復元春者<lb/>
於荆關范郭馬夏黄倪無所不有而能自運其生趣於<lb/>
蹊逕之外吾嘗謂其功力不及仇實父天真過之今年<lb/>
長夏為吾畫此二十幀擕行梁溪道中塵思為之若浣<lb/>
因據景各成一絶句題其副楮復畫貌山水得其神余<lb/>
詩貌復畫僅得其肖似更輸一籌也楊公伯謙游藝之<lb/>
好比余更深因割以貽之倘於機務小暇時間一展翫<lb/>
庻幾䕫龍席間不盡荒箕潁色耳公其以為何如<lb/>
<pb n="KR4e0201_WYG_344-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_344-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷一百五十九</head> <lb/>
    <p>
<pb n="KR4e0201_WYG_333-1a"/>
欽定四庫全書<lb/>
　弇州續稿卷一百五十九<lb/>
　　　　　　　　　　　　明　王世貞　撰<lb/>
文部<lb/>
　書道經後<lb/>
　　書真仙通鑑後<lb/>
麻姑壇祠記顔魯公所撰而趙道一倚之撰蔡經傳第<lb/>
其中所云麻姑再拜但不相見怱以五百餘年又說接<lb/>
<pb n="KR4e0201_WYG_333-1b"/>
侍以來已見東海三為桑田及姑取米擲地變為丹砂<lb/>
方平笑曰姑故作少年戲也吾老矣不復喜作此狡獪<lb/>
變化然則方平之得道當在盤古氏以前而及其作方<lb/>
平傳云東漢之東海人舉孝廉除郎中稍加至中散大<lb/>
夫孝桓帝時主太尉陳躭家三十餘年尸解而去則方<lb/>
平之再過蔡經家百餘年事耳度其終始不過二百歲<lb/>
許人而何以老於麻姑又云滄海三變為桑田也豈方<lb/>
平間於東漢時一出耶或别有一方平耶或過蔡經家<lb/>
<pb n="KR4e0201_WYG_333-2a"/>
事有之而傳方平者耳傅其名姓而不嘗見其文耶前<lb/>
傳言鎮青城山丸仙寶室天而後云鎮崑崙亦自相牴<lb/>
牾<lb/>
車子侯扶風人漢武帝愛其清靜稍遷其位至侍中一<lb/>
朝語家云我今補仙官武帝思之為作歌云云按此即<lb/>
奉車子侯也奉車子侯霍去病之子也帝使從封禪太<lb/>
山一夕而死帝思而歌之又語其家道士皆言子侯得<lb/>
仙不足悲桓氏新論則帝出聖才有朕兆子侯則没印<lb/>
<pb n="KR4e0201_WYG_333-2b"/>
故畏惡殺之今因其語似為仙去又不識去病子而謂<lb/>
之車子侯尤可笑也<lb/>
太極真人杜沖以周昭王二十七年聞文始尹先生登<lb/>
真乃靈宅棲𤣥學道康王特賜金百鎰完葺本第賜號<lb/>
曰樓觀聞老子在周為藏史孔子猶及聞禮後始西度<lb/>
函谷尹先生挽之為草五千言今云昭王十七年尹先<lb/>
生得道一誤也康王者昭王之祖也今云賜金百鎰完<lb/>
葺本第二誤也恐係傅㑹不可信又云周穆王好尚黄<lb/>
<pb n="KR4e0201_WYG_333-3a"/>
老崇建靈壇立廟置老君及尹真人像尤可笑彼謂穆<lb/>
王時有老君觀耶又杜沖真以昭王二十七年始學道<lb/>
道成而宗年二十受業焉年一百五十餘歲至厲王十<lb/>
三年而上昇彼謂昭王去厲王時有百七八十歲耶楚<lb/>
康王事尤誕王翦滅楚已虜其王負芻矣何得復有康<lb/>
王<lb/>
周義山傳是一博暢才人文字然厯引所見諸仙真皆<lb/>
傳記紀載無一創聞至所謂黄老無英白元君則又黄<lb/>
<pb n="KR4e0201_WYG_333-3b"/>
庭經傳世以後語今云是漢宣元時人得道恐未可信<lb/>
費長房以失符為鬼所殺華佗以愆期為曹瞞所誅此<lb/>
方術人也而列之仙可乎長房之得符自壺公見范曄<lb/>
漢書甚詳丹臺録云壺公姓謝名元一恐附㑹語劉寛<lb/>
不聞其有仙道特真誥載之<lb/>
路大安傳尤為不經據大安以順帝漢安元年壬午生<lb/>
至惠帝永康二年辛酉當為壽一百八十年矣而是時<lb/>
王戎僅七十耳乃謂大安為甥而戎為舅其鹵莽一至<lb/>
<pb n="KR4e0201_WYG_333-4a"/>
此且惠帝永康元年四月趙王倫反自為相國明年正<lb/>
月廢帝於金墉城四月反正改元永寧是永康無二年<lb/>
也惠帝不辨菽麥人也一年之内見廢於趙王倫復辟<lb/>
之後齊王冏專政帝食息不自制而何以能召大安驅<lb/>
禳厲疫所謂上真授記年與名同可以沖天遂以大安<lb/>
元年白日上昇然年號實太安非大安也此類殊不一<lb/>
聊辨而志之<lb/>
據真誥陶隠居所紀許黄民原無得道不當列之仙傳<lb/>
<pb n="KR4e0201_WYG_333-4b"/>
也胡長仙事甚奇幻俶儻第在中宗武后朝當逺出葉<lb/>
靜能張果上而史於方術不載又太平廣記搜剔不遺<lb/>
餘力於葉法善羅公逺輩紀載甚詳而獨不及長仙何<lb/>
也得非有所増飾耶<lb/>
許真君除殄妖蛟及拔宅飛昇甚幻奇俶儻足以竦動<lb/>
凡俗照耀一世今遺跡尚存讖記都在獨晉史搜羅神<lb/>
恠不減虞初傍及義雲而乃遺敬之一不可曉也郭景<lb/>
純之抗王處仲於行刑人及鵲巢樹亦載之而顧絶真<lb/>
<pb n="KR4e0201_WYG_333-5a"/>
君化鴿之跡二不可曉也真君所居既非深僻壽至百<lb/>
三十六歲白日沖舉家屬門故何止百人而有司都不<lb/>
舉聞三不可曉也真誥揚許所載晉室諸賢迨盡豈有<lb/>
長史係真君從弟而了不之齒四不可曉也陶隠居徧<lb/>
訪仙跡若渴若狂而於真君事獨杳然五不可曉也今<lb/>
者龍沙高過豫章城地仙之事當有驗者而先師曇陽<lb/>
子詩所謂五陵敎主世多不能悉而注真君傳者以東<lb/>
門之鎮為宛陵南門之鎮為浩陵西門之鎮為鵲陵北<lb/>
<pb n="KR4e0201_WYG_333-5b"/>
門之鎮為涪陵中門之鎮為泰陵以實其分野太逺而<lb/>
名亦創新未知其是否<lb/>
王子年能預知苻堅南伐之必敗而不能守能預知姚<lb/>
萇之子無畧得苻登而不能知身之見殺於萇手此大<lb/>
謬也豈釋氏所謂還債耶將無以述讖緯談休咎為真<lb/>
宰所罪耶正史不言兵解恐傳者増飾之其所著拾遺<lb/>
記十卷葢不待畢而知其詭於道也<lb/>
項曼都者誕士也與昔所傳古强蔡京之流相表裏其<lb/>
<pb n="KR4e0201_WYG_333-6a"/>
曰斥仙人者人而指目之耳而以為真仙何無識也徐<lb/>
啟𤣥為王大夫治女金英事恠甚不可言而又渉無謂<lb/>
得非啟𤣥者欲竊其女故為障眼隠形之術譸張以攝<lb/>
之耶<lb/>
蕭子雲據南史以侯景之亂避地<hi>闕</hi>　　　　　而卒<lb/>
今云還蕭山再徙居清虛館遇神人降言館之東北有<lb/>
都水坑水自東注可以徙居蕭又徙家寓焉厯二紀餘<lb/>
一旦上帝賜玉册封元洲長史仍司郁木福庭之籍神<lb/>
<pb n="KR4e0201_WYG_333-6b"/>
仙之府八十二口同隠世不復見吾不敢以為的然夫<lb/>
子雲名卿大夫也清虚館在蕭山之近隅非若地肺桃<lb/>
源之深阻也其家八十二口又非一人也何以居二紀<lb/>
而不致人主之傍求族黨之踪跡其卒之地與歲史無<lb/>
異書者何也且書家者流必舉子雲以為口實寧有遷<lb/>
化之奇彰彰如是而一不之及意或羽客之栖止清虚<lb/>
者㑹張杜曇永之仙跡而牽引子雲以為重耳<lb/>
吳道子畫蹟雖神奇然是一工師耳正史野史載其出<lb/>
<pb n="KR4e0201_WYG_333-7a"/>
處甚詳且明未有以為仙者而今云得神仙術周游人<lb/>
間𤣥宗聞而詔入宫庭有粉牆數尋俾畫山水道子請<lb/>
用墨漿一缶潑於壁以幕覆之俄頃請上臨視山水林<lb/>
木人煙鳥獸無不備具而且精妙道子徐步指㸃巖下<lb/>
一小洞叩之忽開一童子在側道子奏曰此洞有佳致<lb/>
臣請入為陛下先遂躍而入俄頃門閉守城卒曰道子<lb/>
出矣上再往視所畫處乃瑩壁無復山水何齊東野人<lb/>
誕謾無稽一至此也是不知吳道子之供奉明皇最久<lb/>
<pb n="KR4e0201_WYG_333-7b"/>
畫蹟滿宫禁及長安寺宇也可鄙可笑一至此<lb/>
許栖巖事不可知而所稱對太乙元君引黄庭老莊三<lb/>
語云但思一部壽無窮真人之息以踵其精甚真却似<lb/>
有解悟後令道士算劈太華何神立海橋何鬼又是䆿<lb/>
語大約此文唐人傳奇如嵩岳嫁女南溟夫人之類<lb/>
劉忠州晏所遇王十八事見太平廣記其文典其事亦<lb/>
覈但以所好如此所遇復如此而位宰相領鹽鐵不思<lb/>
轉首而取竄僇利令智昏其斯之謂歟<lb/>
<pb n="KR4e0201_WYG_333-8a"/>
嵇叔夜傳謂舜聽佞臣言而殺伶倫八人又云晉文帝<lb/>
令康北面受詔敎宫人康不肯從帝殺康於市又一齊<lb/>
東野人矣<lb/>
司空在南北朝為三公齊明帝之世寧有司空張岊耶<lb/>
東昏嗣位日尋殺僇豈有容司空解官令百僚餞送事<lb/>
耶大抵多宋徽時縁飾以乞恩澤者種種皆此類也<lb/>
𤣥真子隠淪之無累者也幾於道矣然所謂鋪席水上<lb/>
安坐飲酒來往若飛與顔魯公作别揮手上升則正史<lb/>
<pb n="KR4e0201_WYG_333-8b"/>
稗官與吳興掌故俱無之可謂畫蛇之足矣<lb/>
張果宇宙初闢白蝙蝠精也葉法善既以太極紫微左<lb/>
仙卿謫降其格高果逺甚何以一泄果宿因遽殞絶耶<lb/>
明皇月夜事一於西涼州觀燈兩游月宫而其所奉引<lb/>
之人曰葉法善曰羅公逺曰申元之葢一事一人而所<lb/>
傳聞異辭耳然恐亦誣罔不足信也申元之張雲容事<lb/>
别有傳奇甚詳<lb/>
鄭遨跡極奇然是隠逸之有至趣者也非仙也歐陽子<lb/>
<pb n="KR4e0201_WYG_333-9a"/>
五代史何以遺之<lb/>
譚紫霄在五代時已識得莊列之㫖與釋氏合豈不開<lb/>
士哉辭榮謝施百五十而恬然以解賢於杜光庭逺矣<lb/>
黄損仕南漢時為尚書僕射忽遁去三十二歲而歸題<lb/>
詩竟去亦奇矣然此詩所云惟有門前鑑湖水春風不<lb/>
改舊時波凡四句皆見賀季真集恐好事者妄傳之耳<lb/>
崔偉事誕幻不足信灰袋道士張口如箕五臟悉露見<lb/>
酉陽雜俎然已於舒虚寂傳見之而又皆翟天師乾祐<lb/>
<pb n="KR4e0201_WYG_333-9b"/>
弟子疑必有一誤<lb/>
李昇傳與元白飲有絶句所謂誰能無路趣名利臣事<lb/>
玉皇歸上清者鍾離雲房傳亦有之謂為吕先生作當<lb/>
以昇傳為是<lb/>
純陽傳不當入邯鄲盧生事邯鄲吕翁開元中所遇也<lb/>
純陽尚未生<lb/>
賀員外傳謂有喬仝者少得大風疾去家自棄荒山遇<lb/>
水部敎之啗松腴年八十上下水如飛數從水部東游<lb/>
<pb n="KR4e0201_WYG_333-10a"/>
過維縣元祐初來見蘇子瞻曰吾師嘗游密州識君於<lb/>
常山道中意若喜君者子瞻留之不可吾師以上元期<lb/>
我於蒙山矣子瞻作詩送仝并以絶句五解寄水部自<lb/>
是世無有見者攷子瞻集有之詩甚佳子由亦有贈然<lb/>
其時有識者云仝妄人也元無識賀員外得詩竟去誇<lb/>
於人遂絶不見子瞻<lb/>
陶隠居孫思邈陳圗南三先生皆不能斷九重還往覺<lb/>
陶公微涉有意余素好博綜負才鬼之慕則陶公我師<lb/>
<pb n="KR4e0201_WYG_333-10b"/>
晩來殊厭射欲從孫先生乞數丸藥救道上貧子歸借<lb/>
希夷一枕傳五龍睡法耳<lb/>
水丘子語不多而煞有至理當是得道者<lb/>
王筌傳始遇一婦人乳長於臍<hi>闕</hi>　曰吾蕭三娘也按<lb/>
西京雜記婦人乳垂三尺者北斗中第七星東方朔知<lb/>
之<lb/>
張拱傳載道士語曰神仙以辟穀為下然却粒則無滓<lb/>
濁無滓濁則不漏由此亦可入道子房諸人乃以丹藥<lb/>
<pb n="KR4e0201_WYG_333-11a"/>
療饑固已迂矣汝欲得此道自此不淫色可也灼然之<lb/>
事吾所服膺<lb/>
余讀宋史林靈素傳怪其誕幻甚口而無它奇術今覽<lb/>
此傳則又甚矣中間有與史不合者故記之傳言靈素<lb/>
本名靈蘁靈素者宣和所賜名也其所稱以術召致劉<lb/>
后事比之少君致李夫人尤怪偉史云靈素謂蔡京為<lb/>
左元仙伯王黼為褚慧而今云蔡京乃北都六洞魔王<lb/>
第二洞大鬼頭童貫則飛天大鬼母勸帝誅之又云與<lb/>
<pb n="KR4e0201_WYG_333-11b"/>
張虛靜侍帝晏游禁中見元祐姦黨碑因與虚靜各俛<lb/>
首致敬上詩云蘇黄不作文章客童蔡翻為社稷臣三<lb/>
十年來無定論不知姦黨是何人帝翌日以示蔡京京<lb/>
皇恐乞出而已靈蘁居通真宮宻室人所不能入京探<lb/>
知其有黄龍帳金龍牀朱紅几案以為僣妄而疏論之<lb/>
上即與京掩入其室則明忩浄几别無一物京乃伏罪<lb/>
而至云即時致西王母降於其室則又誕也史言大水<lb/>
犯都城靈素竭其術不能退而傳云水自太子致但請<lb/>
<pb n="KR4e0201_WYG_333-12a"/>
太子拜之當自退其後復上疏云臣初奉上帝命為陛<lb/>
下去隂魔斷妖異崇大道贊忠賢今蔡京鬼魁童貫國<lb/>
賊任以重權付之兵衞國事不脩奢華太甚切忌丙午<lb/>
丁未北兵長驅流血萬里兩宫天眷不能保守因乞骸<lb/>
骨歸鄉降詔不允至冬全臺攻之靈素即日封閉賜物<lb/>
攜一童子步出國門帝賜宫於温州居之明年八月朔<lb/>
攜奏疏托温守上於朝授弟子張如晦偈而化去先於<lb/>
郭外相墓令於穴下更開深五尺見龜蛇即下棺見五<lb/>
<pb n="KR4e0201_WYG_333-12b"/>
色氣不候葢土即走至百歩外俄而山崩石裂不知所<lb/>
在帝聞而震悼賜文而祭之其官曰高上神霄玉清府<lb/>
右極西臺仙卿雷霆玉樞元明普化天師洞明文逸契<lb/>
元應真傳道輔敎宗師金門羽客沖和殿侍宸行特進<lb/>
太宰同中書門下平章事上柱國魯郡開國公食邑八<lb/>
千七百户實封三千户賜紫玉方符通真達靈元妙䕶<lb/>
國先生云至淵聖即位索取元賜七寶珠尋墓所不可<lb/>
得復有雷電蛇獸之異淵聖大驚使使賜御香設醮致<lb/>
<pb n="KR4e0201_WYG_333-13a"/>
謝封為通真達靈真人據此傳稱為尚書左僕射趙鼎<lb/>
謫後所撰似必有據而史辭第云食邑實封云云不知<lb/>
政和官制無封邑也<lb/>
皇甫坦即嘗為淳熙定光宗后者淳熙晚見間椒風遏之<lb/>
至死所謂皇甫誤我即此人也此公故有道術然傳不過據<lb/>
碑誌䛕墓之辭耳陸務觀西㳺録嘗過其居殊有軒輊語<lb/>
姚平仲朱仙事大有紀之者絶類鍾離雲房若此夜功<lb/>
成即不終裹馬革亦當於通侯甲第五慾甕中淹殺<lb/>
<pb n="KR4e0201_WYG_333-13b"/>
蘇養直事葢别有紀之者非趙所張飾第嘗見一小說<lb/>
忘其名云蘇晩年病殆得丹藥以起與洪慶善云云後<lb/>
竟以老病終亦無所為元日歡飲達旦披衣曳杖出門<lb/>
馳而立化事也養直少有文行眉山長公嘗為作研銘<lb/>
太陽太隂女几諸仙此稍晦其辭耳列仙傳記之葢容<lb/>
成素女之術也如楞嚴經所稱堅固而不休息者天地<lb/>
間自有此理亦自有此事第不可為訓耳<lb/>
鉤弋夫人奇女也為武帝所識孕十四月而産昭帝燕<lb/>
<pb n="KR4e0201_WYG_333-14a"/>
齊方伎之餘士尚好言之若以為仙則夢囈耳<lb/>
傳以麻姑為王方平妺尤可笑此事惟顔魯公所撰壇<lb/>
記一見之何嘗有兄弟語<lb/>
紫素元君傳所載任生事疑即傳奇所稱封生也韓太<lb/>
華為韓安國妹貳師將軍之婦得道在易遷宫中若貳<lb/>
師婦則以巫蠱僇矣意化不在事後耶安國老死者三<lb/>
十年而貳師始貴當是最稚妹耳<lb/>
王進賢傳尚書令衍之小女為愍懷太子妃洛陽亂劉<lb/>
<pb n="KR4e0201_WYG_333-14b"/>
曜掠得之渡孟津欲亂之進賢罵曰我皇太子婦司徒<lb/>
公女而羌夷小醜敢干我乎即投河死其婢田六出亦<lb/>
不屈投河死遇嵩高女真韓西華得度居華陽易遷宫<lb/>
真誥記之甚詳按本傳太子妃字惠風劉曜拔洛陽得<lb/>
之以賜其將喬屬欲妻之惠風拔劒抗詈而死其死節<lb/>
同特死水死刃小異耳惠風以抗劉曜得死而父衍以<lb/>
勸石勒即位亦得死死等耳不有愧其女乎<lb/>
徐仙姑傳僕射之才女年數百歲常如二十四五人獨<lb/>
<pb n="KR4e0201_WYG_333-15a"/>
游江湖間寓止寺院有惡少數輩欲以刃制而辱之姑<lb/>
笑曰我女子也而能棄家雲水不避蛟龍虎兕豈懼汝<lb/>
鼠輩乎即解衣卧遽徹燭焉衆大喜欲趨之忽皆僵坐<lb/>
口不能言明日姑徐理策出山久之乃解姑往來江表<lb/>
顔色轉少其行如飛所至神明畏敬亡敢以非意干者<lb/>
愚謂毋論姑得仙道即之才有女能如此真所謂淤泥<lb/>
中蓮花也第不知少時何以過活花姑為女道士黄靈<lb/>
微也行止亦相類<lb/>
<pb n="KR4e0201_WYG_333-15b"/>
李騰空乃李林甫女人以為疑不知林甫亦謫仙也而<lb/>
況其女乎大抵宰官貴臣多夙生有來厯者要在籍失<lb/>
之耳<lb/>
　　書陳上陽金丹大要後<lb/>
陳上陽者名致虛元人也道家書幾無所不讀於文雖<lb/>
不能雅馴而亦閎肆辨博成一家語其論精氣神援據<lb/>
法語警䇿動人金丹藥物妙用亦自可采而至鼎器一<lb/>
章所謂偃月罏者必取之女子之身中則謬矣吾獨怪<lb/>
<pb n="KR4e0201_WYG_333-16a"/>
其妄引儒釋狎侮聖言以為其罪不減調達善星於悟<lb/>
真篇後已詳言之邇來江陵宜黄尚遭毒手不知二大<lb/>
夫下泥犛阿鼻時亦與此老革相見否<lb/>
　　李素庵中和集<lb/>
余始得此書而讀之覺其𦂳爽有味其於一切内外丹<lb/>
藥吐納伸經之術如黄庭參同悟真之類皆指以為傍<lb/>
門小道而究其大指多出禪門如四祖啟法融南嶽醒<lb/>
大寂語又雜以中庸飾之大要欲成一家言耳非必有<lb/>
<pb n="KR4e0201_WYG_333-16b"/>
所得也吾所聞如尹蓬頭赤度子所見如閻蓬頭劉大<lb/>
瓢輩逺者至數百歲邇者亦自強力飲噉兼人傍門小<lb/>
道行之久久亦自有益第不能出世耳此曹子眉山公<lb/>
所謂啖猪肉者也李先生所謂啖龍肉美者也<lb/>
　　書諸真𤣥奥集成指𤣥篇第六卷後<lb/>
此卷所論金液還丹最為詳切其引喻亦甚當而不渉<lb/>
彼家話紫陽之諍臣紫賢上陽之司敗也<lb/>
我曇陽師將化之夕以十六字授張厚德而志之曰絶<lb/>
<pb n="KR4e0201_WYG_333-17a"/>
筆也張子裝為卷虛左以示世貞曰惟是先師之命所<lb/>
以詔不穀而覽者稱厪厪焉則子以為奚若世貞乃拜<lb/>
手曰道至矣盡矣蔑以加矣子有心而子自了之曰子<lb/>
而由人乎哉抑鼻祖之訓曰常無欲以觀其妙又云上<lb/>
德無為而無以為上仁為之而無以為無欲也無為也<lb/>
三聖之道道之管也雖然欲不可作麄觀也為不可作<lb/>
外觀也凡境接而中有愛皆欲也凡履境而中有動皆<lb/>
為也靜而湛然廓然動而不失所以湛然廓然是故無<lb/>
<pb n="KR4e0201_WYG_333-17b"/>
欲無欲也欲亦無欲也無為無為也為亦無為也斯心<lb/>
了矣了心即佛矣了心即太上及吾夫子矣曇陽師之<lb/>
訓諸子弟葢未有如張子者也何言厪厪哉<lb/>
　<lb/>
　<lb/>
　<lb/>
　<lb/>
　弇州續稿卷一百五十九<lb/>
</p>
<p>
</p>
  </div>
</body>
</text>
</TEI>
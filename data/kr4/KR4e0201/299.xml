<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百二十五</head> <lb/>
    <p>
<pb n="KR4e0201_WYG_299-1a"/>
欽定四庫全書<lb/>
　弇州續稿巻一百二十五<lb/>
　　　　　　　　　　　　明　王世貞　撰<lb/>
文部<lb/>
　墓表<lb/>
　　中憲大夫都察院右僉都御史竹巖王公墓表<lb/>
蓋錢塘有陳善方伯先生云則世貞丈人行也日而以<lb/>
書奉故御史中丞王公錚之志銘若傳而投世貞曰王<lb/>
<pb n="KR4e0201_WYG_299-1b"/>
公於嘉隆間厯宦中外為名臣而其按滇也則嘗採吏<lb/>
民議舉不佞於既廢之後而揚之嘗以有今日不佞且<lb/>
老而王公死矣念無以報公手志狀而納之竁宫而侯<lb/>
次卿者為之傳而不佞猶有歉然古者墓有表夫表標<lb/>
也標其行而著之石以使夫過者式焉其在吾子之一<lb/>
言甚矣陳先生之厚也夫王公以公舉陳先生陳先生<lb/>
不忍於其身後而亹亹若此而王公世所稱賢者也陳先<lb/>
生蓋亦以公報王公而属之謭劣之世貞毋乃非所以<lb/>
<pb n="KR4e0201_WYG_299-2a"/>
用其報乎哉雖然以世貞之奉陳先生托而從事於<lb/>
賢者之身後則甚幸夫王公者浙之永嘉人也字子孝<lb/>
國初自台之黃巖徙不十傳而有丁數千指顯貴為京<lb/>
朝官比比而公之父鍊僅起諸生為竹山教諭遷南雄<lb/>
教授以歸教授公之宦竹山也公時從猶未娶間過處<lb/>
士藍儻儻夢冕而過者衆指曰御史中丞也質明司客<lb/>
無所得獨得公見其狀頎晳而益奇之遂以其所愛女<lb/>
女焉後封所謂藍恭人者也而公遂𨽻其邑籍補博士<lb/>
<pb n="KR4e0201_WYG_299-2b"/>
弟子數試有聲實久之膺選貢入南太學六載舉於應<lb/>
天又十載成進士授莆田令未上而以教授公及母鄒<lb/>
憂歸服除補溧陽令入為山東監察御史按河東鹽筴<lb/>
還復按雲南尋刷應天巻滿考贈教授公如其官母鄒<lb/>
孺人久之超為大理寺右丞遷左丞進右少卿遂為左<lb/>
少卿推恩贈御史公復如其官孺人曰恭人尋以都察<lb/>
院右僉都御史出撫貴州而藍處士之夢驗蓋垂五十<lb/>
載矣罷歸里聽調竟不調而以夀終始王公之令溧陽<lb/>
<pb n="KR4e0201_WYG_299-3a"/>
其土豪肉視單細而猾吏舞文為食公一切以嚴明破<lb/>
之雖貴勢有力亡敢譸張者而時時慰問田野疾苦毋<lb/>
使困徭役上官徃返供張草具毋所紛華巡撫都御史<lb/>
以是不悦公亦有所指擿而坐事被逮公得免又嘗用<lb/>
持法平忤巡按御史㡬見中而察公廉亦中止公竟以<lb/>
令髙第徴矣按河東而其長鄢自臺總覈鹽筴挾倖相<lb/>
重為威福所至傾帑公從容説之曰吏不奉行明公徳<lb/>
意而以侈名歸明公非計請小抑損之鄢語屈公手謝<lb/>
<pb n="KR4e0201_WYG_299-3b"/>
公乃勑其下鄢公不為汰取辦具而已已其地旱公徒<lb/>
走而禱雨隨㴻所勾檢宿蠧殆盡雲南之世帥沐朝弼<lb/>
者自詭以寵王多縱客為姦俠虐使其下所難獨巡按<lb/>
御史利籠之不得則孽之而公甫奉命便道過里則朝<lb/>
弼使使奉書以黃金數百它寳物亦値數百金贄公語<lb/>
之曰使而主以一束帛來敢不拜賜今非所以交際執<lb/>
法臣也既至而盡得其惡萬狀則稍取其客寘之理弗<lb/>
改則懲其家属又弗改乃具疏列上其狀天子震怒為<lb/>
<pb n="KR4e0201_WYG_299-4a"/>
禠朝弼歳禄而陳先生者前以視學至數綰按察章與<lb/>
之抗陳先生之得歸亦取朝弼中凡八年而公白其賢<lb/>
天子亦為之屈甲令而復官陳先生公按雲南久旌廉<lb/>
吏懲貪墨踣豪俠䘏孤㷀揚主威徳於萬里外為諸方<lb/>
冠他善事不可勝紀而此其大者既滿而朝弼餞之郊<lb/>
飲前行十餘舍寛覺有物<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>動喉下問左右噤莫敢<lb/>
言公乃自以意呼燒酒調砂仁而恣進之覺物下至膈<lb/>
復進之至腹則大痛洞㵼生血垂為鱉形者數百千而<lb/>
<pb n="KR4e0201_WYG_299-4b"/>
愈左右乃敢言曰公天人也中此法不解公之刷巻手<lb/>
自稽覈吏不得縁而縱舍然不為濫入曰吾非儲贖鍰<lb/>
吏也其為大理則平劑三尺所謂賣休買休曰貧民棄<lb/>
其婦懲之可而奈何傅之姦而辱之於司㓂廷辨上是<lb/>
公著為令最後貴之水西宣慰安國寧戕殺諸父與王<lb/>
師抗廷議以公才而帥之公至而總兵安大朝已從諸<lb/>
道兵深入公繼之不即平乃上疏自劾得請公一為令<lb/>
兩按滇晉所至皆有赫赫名去而又皆肖祀之其調以<lb/>
<pb n="KR4e0201_WYG_299-5a"/>
非罪氣力尚壯而自歸後絶不通朝貴人問知公者不<lb/>
當要即當要亡肯為公力者竟不用公雖不竟用然亦<lb/>
足以暴白而完其天於正寢之牖亦不為不幸也公性<lb/>
至孝為諸生時嘗以夜游憂其父遂絶不夜游當父母<lb/>
見背業皆八十餘矣哀毁㡬滅性老而及之未嘗不涕<lb/>
沾膺也家遺産悉以讓諸兄弗取布衣藿食不為貴改<lb/>
逍遥尚羊循物無競與其從子副使叔杲大叅陽徳年<lb/>
徳差次祭酒於邑里有丈夫子五人諸孫十一人彬彬<lb/>
<pb n="KR4e0201_WYG_299-5b"/>
稱其家公之貴而從少卿公南也蓋時時念竹山云吾<lb/>
起家於是故署其齋居曰竹巖所著有滇南奏疏詳刑<lb/>
議大學衍義通畧若干巻世貞故與陽徳善而陽徳之<lb/>
從季曰贈太僕少卿汝脩者以直節死難顯余故嘗表<lb/>
其墓今復表公而陳先生之義附焉曰永嘉之王有二<lb/>
君子前後表之無愧辭<lb/>
　　中憲大夫福建提刑副使少峯張公墓表<lb/>
嗚呼此有名君子張公之墓公諱情字約之學者稱為<lb/>
<pb n="KR4e0201_WYG_299-6a"/>
少峯先生其𦵏也有誌銘以幽且十一年矣而復表之<lb/>
公舉進士厯中外垂十政秩第四品矣而不稱官皆徳<lb/>
舉也其所爲德者何循於官長者於郷是故合而諡<lb/>
之君子也公之始釋褐也得推官曰處州至而郡闕守<lb/>
即攝守即能遏其嚚訟者量蠲諸鑛鑛盗用以無叛温<lb/>
多侵賦監司檄公徃覈公則囊爰書示之曰若皆此中<lb/>
物旦夕邊障老革矣今而尚可為也衆股栗上賦以食<lb/>
時報竟乃一切縱舍示縣官徳於是巡按御史王君紳<lb/>
<pb n="KR4e0201_WYG_299-6b"/>
唐君某剡薦公理行皆第一而御史有鹺政髙君葑者及<lb/>
最後巡按舒君汀俱以刻精深文自喜公名為見推重<lb/>
而不能得其意金鄉磐石二衛相搆株累數十百牘不<lb/>
解至連子孫狃以委蠧不成理而公探得其根第取輕<lb/>
刑奠之餘徃徃從革舒君覽而陽喜曰司理真理解耶<lb/>
然其齒齗齗亡所洩之而公應尚書特徴且發舒君故<lb/>
稽之俾後期僅得刑部福建司主事二御史當察吏以<lb/>
苛細謫公事稱之不介介也其治曹見器故大司冦聞<lb/>
<pb n="KR4e0201_WYG_299-7a"/>
公時得聞公一言重輙移而公以母杜安人老乞便養<lb/>
改南京兵部職方司主事遷車駕員外郎再遷武庫郎<lb/>
中公之為職方復以勾稽匿卒見器其長而所奉杜安<lb/>
人寛公養甚樂也尋以夀終公治喪𦵏偹禮既服除忽<lb/>
忽不欲出又二歳乃就部選復得南車駕公所職上供<lb/>
舟與營驛騎其累叢而官與民兩敝公令毋廣舟數滋<lb/>
民𣲖而稽其實庀材務堅良毋使舟易敗三老稍稍獲<lb/>
完家營騎以時給芻芻足而馬羸死罪在軍不即徴民<lb/>
<pb n="KR4e0201_WYG_299-7b"/>
馬驛騎疲不給以它羨金償之母獨困其騎長而徐徐<lb/>
劑自歳以次第徴補羨毋迫困民公行之久而留都士<lb/>
民能識公出則相指目曰此郎一何善為徳哉而僅遷<lb/>
九江守公之為守也務以清淨儉約為事訟庭草生沒<lb/>
階𨽻役織屨自給六曹吏魚羮菽粥猶不繼公時燕坐<lb/>
歎曰民不勝逞矣吾姑以拙相保耳三峒兵調征倭者<lb/>
所過郡邑多强市民物因而縱剽率杜闗遣犒而已公<lb/>
猶郊勞酋帥酒食其從卒儉而均北返有兵死者以文<lb/>
<pb n="KR4e0201_WYG_299-8a"/>
祭之咸感悦以相約束徃來九江若不知有兵者公以<lb/>
冦警築六門月城費取之漁陂之直而不以煩民客坐<lb/>
傍送迎例不過瓿酒斗粟兩算器食客稔其直弗恨也<lb/>
凢五載而始遷為福建兵備副使當是時倭冦歳躪閩<lb/>
亡完地公提烏合一旅批之解連江圍前後鹵斬倭數<lb/>
百人兵氣甫振而公以病瘁不支歸矣其宦而循若此<lb/>
然公歸絶不以所樹績語人故事南曹郎喪除當北公<lb/>
獨仍南郎而迴翔南北且十年又前以司理髙第徴不<lb/>
<pb n="KR4e0201_WYG_299-8b"/>
當守公仍為守守兩入計吏與上考不當閩戰地公獨<lb/>
閩戰地識者能得其自以公不濡跡政府無束帛鈞金<lb/>
之饋以叩公公不答兩臺使者周公如斗溫公如璋交<lb/>
薦之或謂可縁以起者公亦不答其讀書自六經外精<lb/>
於閩洛家言然不樹講學門作詩繇性情發能為唐人<lb/>
調然不好從少年倡和孝友忠信出天性然不欲以事<lb/>
見得久而人始追言之其最所不能掩者廉吏聲然邸<lb/>
易簀而槖枵然而後逺邇靡片言間也公真長者哉始<lb/>
<pb n="KR4e0201_WYG_299-9a"/>
公為繕部公楨次子出後駕部公祥繕部公有季子曰<lb/>
意先公舉進士封公父如之更十餘年而封公駕部公<lb/>
亦如之以是兩無憾意之副山東臬與巡按御史争曲<lb/>
直手批之用是罷而公始成進士天下以直歸意意亦<lb/>
能詩及别聲然不善藏人臧否自公之為長者而名稍<lb/>
軒輊不佞貞少於公近三十年其轉副臬與得請偶先<lb/>
公迨復出而公已捐館矣中間公再以考績至都下得<lb/>
相過從懽然無間公三子應文應武應忠皆玉立而諸<lb/>
<pb n="KR4e0201_WYG_299-9b"/>
孫中郷進士厚徳博士弟子定安媺而有文時時從余<lb/>
游余是以能悉公表公墓而無愧辭<lb/>
　　亞中大夫山西提刑按察副使蘇山陳公墓表<lb/>
當世宗朝北敵勁而南倭蔓中外之所注倚一兵部而<lb/>
兵部僅一職方是時蘇山陳公由武庫郎以明畧調長<lb/>
其曹上恌憤國威弱思所以張之而不得數下書督責<lb/>
而相嚴最用事其父子更因而導脇為姦利尚書博出<lb/>
行屯宣大而左侍郎者不欲言其名懦甚間從郎謁相<lb/>
<pb n="KR4e0201_WYG_299-10a"/>
嚴得小惡語輙股栗不能對誶而左顧郎云何陳公貌<lb/>
溫甚口從旁徐解之退而叅伍其事體可否亦不一一<lb/>
徇也浙直大帥胡公宗憲有罪詔給事御史往勘之悉<lb/>
發其陰私事而相嚴意右胡公以詰左侍郎謝唯唯復<lb/>
顧公謂郎見給事御史疏不彼亦比肩而臣者胡齗齗<lb/>
牙吻乃爾公從容曰給事御史疏郎不知郎所疏乃正<lb/>
得臣之體而好掩敗飾勝師所繇老此國人之所以皆<lb/>
不服也明日下廷臣議以臨敵忌易將解始再詔兵部<lb/>
<pb n="KR4e0201_WYG_299-10b"/>
覆議公即具草其畧曰掩瑕錄瑜以冀後效者聖明使<lb/>
過之仁也據事論摘以懲不恪者人臣奉法之義也相<lb/>
嚴雖借以薄胡公罪不誅而不能有所加於給事御史<lb/>
會王直葉完既就禽相嚴子飽其賂微風公謂殺降市<lb/>
信公正對曰帥臣陰為媾耳非有天子詔許之誰任市<lb/>
信且自王直輩之首禍東南數十郡皆魚爛大司農金<lb/>
錢埽之不足以奉戰士今不誅毋以謝天下於是直等<lb/>
竟伏法而相嚴父子稍稍不便公秋警解婁受金帛賞<lb/>
<pb n="KR4e0201_WYG_299-11a"/>
當遷為九卿而副相徐公以公文亡害薦視福建學政<lb/>
相嚴俱尼之僅以按察副使飭井陘兵備公至鎮則敵<lb/>
擁衆掠山後朔應忻崞諸州羽警旁午公整騎卒戍曲<lb/>
陽分部浮圖峪紫金關蜚狐諸隘過宋楊延昭廟念其<lb/>
能訓单旅虎踞河朔間為文紀之數徘徊祠下不能去<lb/>
所鎮獲鹿旱蝗亟發廩以賑露禱於壝雨㴻蝗盡死徙<lb/>
會持母吳太安人喪歸吏民哭於道道㡬絶服除當補<lb/>
官而公之在職方而左侍郎者固已心愧公能又嘗怒<lb/>
<pb n="KR4e0201_WYG_299-11b"/>
笞其司吏病創死公為謝曰郎不能教吏吏坐郎死罪<lb/>
且在郎左侍郎不能答以是益愧且恨公而當属大察<lb/>
吏左侍郎時驟貴以宫保鎮宣大為流言中公於省臺<lb/>
竟坐外調公聞之歎曰昔聞之三閭大夫世溷濁而不<lb/>
分兮好蔽美而嫉妬不量鑿而正枘兮固前修以葅醢<lb/>
豈其謂我耶語家老亟營莬裘吾沒齒矣始公十二治<lb/>
博士家言應試而學使者張常甫沔陽守李川甫奇之<lb/>
至攜之署夫人加盥沐焉而勞之酒食曰才固不乏州<lb/>
<pb n="KR4e0201_WYG_299-12a"/>
得童士疇乃又得陳生何易也又十年所而舉鄉薦游<lb/>
太學益肆其力於古其交游亦日進如張少保治傅司<lb/>
徒頤尹宗伯臺朱司空衡唐中丞順之輩天下所推以<lb/>
為賢豪長者皆折節願交公公於文章已追琢有聲實<lb/>
而意不自懌顧時時取孟子王先生性善良知之説而<lb/>
心體之以證於鄒文莊公守益程文簡公文徳相然可<lb/>
乃益自信聖人不欺我公之困公車者二十有二年而<lb/>
始成進士其所射䇿尤見奇張少保以質諸相嵩曰此<lb/>
<pb n="KR4e0201_WYG_299-12b"/>
甲第褎然語也相嵩故拙詘之張公退而憤憤曰誰謂<lb/>
乃公强不能伸一陳生以故公每不獲意於職方輙歎<lb/>
曰夫夫也難我非一日矣公成進士肄事工部敵適大<lb/>
入傳城而軍公佐守城闉與少宰王公邦瑞値而叩敵<lb/>
事公對甚晳王公歎曰經世才也公之繇選人格得兵<lb/>
部兵部一再徙而輙長職方蓋守城闉始之也夫士生<lb/>
世以文事勲猶二端耳公翺翔其間大有人知之苐知<lb/>
之不能用即用之不能盡顯與晦相乗是若有物予而<lb/>
<pb n="KR4e0201_WYG_299-13a"/>
復靳之者最後公厭一世法而始極意於金石竹素之<lb/>
業世亦麕趣而悦之長歌短吟若順風以呼碑板巻軸<lb/>
不踁而馳四裔自湖以南亡不知有蘇山先生者復誰<lb/>
能靳之夫此猶公自力云爾公之子文燭其辟公車治<lb/>
廷尉正出為良二千石視學政董漕計皆蚤於公而顯<lb/>
過之駸駸未艾也公以故氣益發舒寛然不為家人生<lb/>
産而享素封之樂二十年而後終其終也猶折簡召客<lb/>
為賞花會皆怡然悠然云天於公竟何如也公所著有<lb/>
<pb n="KR4e0201_WYG_299-13b"/>
見江南閣來青軒詩文選借山亭前集續集退樂軒詩<lb/>
選職方奏稿大業堂尺牘沔陽人物考數十百巻行於<lb/>
世其家行郷政珞珞饒懿矣與它感慨赴急氣誼事非<lb/>
一詳吳叅政國倫志生卒歳月世系内配子女孫詳文<lb/>
燭狀公之𦵏也其墓在某所文燭銜哀寓書幣而乞余<lb/>
一言以表之余故辱公知而以文事善文燭故不辭而<lb/>
撮公出處之大寓之七尺之石而俾樹隧焉曰是陳氏<lb/>
良也某以而張楚<lb/>
<pb n="KR4e0201_WYG_299-14a"/>
　　翰林院修撰承務郎沈君典先生墓表<lb/>
萬厯之五年丁丑上臨軒䇿天下士賜宣城沈君典先<lb/>
生為第一人授翰林院修撰而其第二人則故相國江<lb/>
陵公之子嗣修也沈先生既負國士材器相國得之喜<lb/>
以異日有通家子可憑而先生嘿嘿其間嗣修亦不可<lb/>
得而親疎居六月而相國有父喪内意欵留之而外廷<lb/>
以為不可然莫敢倡言而先生奮然貽書其客李侍郎<lb/>
勸之奔喪復遺書責言路諸貴人以不能匡正而李侍<lb/>
<pb n="KR4e0201_WYG_299-14b"/>
郎故嘗與相國計奪情者發書强嘻笑而已言路諸貴<lb/>
人愕然不能答而先生意未已復貽書嗣修謂相國為<lb/>
天子師表奈何弁髦綱常而棄之飽人以口實嗣修恧<lb/>
亦不能答先生乃與其友翰林編修吳君檢討趙君汝<lb/>
師謀各上疏請止奪情且属草而曰上即幸聽二君子<lb/>
疏已足不幸不聽則必且禍二君子我得以疏解之或<lb/>
有濟乎不然是我曹自為名而使二君子無繼也尋二<lb/>
君子疏上相國果恚而取中㫖欲下之理先生知事迫<lb/>
<pb n="KR4e0201_WYG_299-15a"/>
復具疏大畧謂上以仁孝治天下必不忍奪宰輔情即<lb/>
不獲已而奪宰輔情必不忍更以是罪言者袖而入長<lb/>
安門道遇坐主徐吏部詰先生所徃得其故即請疏觀<lb/>
之已納之袖曰中有謬誤可再商也吏部知先生疏上<lb/>
必重禍故以難先生不獲請出而呼書疏者書甫訖則<lb/>
二君子與他言者拜杖闕下矣先生自恨甚親為傅膏<lb/>
藥啖以湯粥度其出國門即移疾在告滿三月上書稱<lb/>
狗馬不任史職乞骸骨生還故里相國業已聞沈先生<lb/>
<pb n="KR4e0201_WYG_299-15b"/>
諸前事大恨曰我何負於天下而動魚肉我若是縱沈<lb/>
先生歸於是諸得相國心者頗以其所忌畏揚於人冀<lb/>
有以報而江南諸大吏則爭釣奇欲以沈先生身為餌<lb/>
餌相國先生卧陵陽敬亭之傍築一室溪水中兩頭貯<lb/>
書籍坐起唯意長嘯自舒適有胡中丞者伺先生過亡<lb/>
所得得一不羈客羅致之欲使自誣共先生為妖言客<lb/>
至死不能染而相國意亦小緩先生乃稍稍憩息九華<lb/>
尋西游谼中陟白嶽黃山泝嚴灘下羅刹江汎西湖六<lb/>
<pb n="KR4e0201_WYG_299-16a"/>
橋盡擥兩髙之勝己出語兒口挈馮太史開之訪屠令<lb/>
長卿於由拳遂循婁水謁王宗伯元馭即不佞貞亦獲<lb/>
從焉時元馭之女曇陽子道成矣属先生去而謂元馭<lb/>
曰嚮客來者何人不可失也元馭曰毋若彼之任俠何<lb/>
曇陽子曰俠者果鋭而不顧滯此可以激進也於是元<lb/>
馭露之先生以曇陽子之化期來曇陽子且化嘱之曰<lb/>
人道修身聖道修神神在身中以有情為運用用情不<lb/>
用為修持凡好名好事分别是非一切種種總持善趣<lb/>
<pb n="KR4e0201_WYG_299-16b"/>
亦属塵縁先生寳奉之若頭目且少負大志多奇夢夢<lb/>
再之上帝所有所遇至是益自信以神仙可立致而天<lb/>
下之事亡足難者然弗能遽絶耳目之好欲兼得之而<lb/>
客以異端進謂循此亦可襲而得道如悟真之謬注先<lb/>
生信之方自以為快而病乗間起矣㑹相國之子書報<lb/>
先生謂相國殊自悔不能以金馬三尺地留先生使天<lb/>
下笑我且人生若隙駒不以時樹勲業而坐槁巖穴為<lb/>
筴得耶否歟先生心動且束裝客聞之則爭趣先生門<lb/>
<pb n="KR4e0201_WYG_299-17a"/>
周旋報謁亡寢食暇而病益劇已夢曇陽子趨之去又<lb/>
夢所奉關帥者亦趣之曰不能為斯世挽先生柰何先<lb/>
生醒而曰已矣不復有所為矣顧其子有則趣嫁諸姬<lb/>
之無子者而卒嗟乎先生前後所夢真耶幻耶豈幻者<lb/>
真而真者幻耶抑真與幻皆夢耶先生諱懋學字君典<lb/>
號少陵一號白雲山樵其父少叅公寵為名臺察敡厯<lb/>
中外皆著聲實而又好稱餘姚之學先生顧不肯帖帖<lb/>
一家言工属文亦不純治經誼而旁通諸子史尤精於<lb/>
<pb n="KR4e0201_WYG_299-17b"/>
天文地理黃石陰符短長姑布方朔之術為人短小精<lb/>
悍秀眉娟眼便㨗饒力善射歩走山磵若飛以至跳丸<lb/>
㺯鉤戲馬擊毬鼓琴握槊諸技亡所不習曉寛仁喜施<lb/>
意豁如也嘗上春官不第則走之塞上長揖大將軍與<lb/>
談縱橫畧行游獵出飛狐穿塞抵花馬池而後歸悉攬<lb/>
形勢要害營壁堡壘目眺手畫慨然有封狼居胥意暇<lb/>
則與六郡良家子射生取熱血作生洛河倒服匿注挏<lb/>
馬酒使胡姬剪頭雛歌出塞吹觱篥而和之塞外客見<lb/>
<pb n="KR4e0201_WYG_299-18a"/>
者謂是何吳兒貌而氣凌我出傖父上數倍也先生家<lb/>
故饒以義散之揮霍千金不挂齒既為俠不已則漸窶<lb/>
而亟從他豪借貸以繼或風之輙笑曰裴叔則何人哉<lb/>
損有餘補不足豈所不解而從汝曹斤斤升斗如十三<lb/>
賈人子亦褌中死虱耳以故其賜及第日而賢豪搢紳<lb/>
甲胄下至劒客酒徒亡不扼擥言國家必有異禎乃得<lb/>
先生而及其歸亡一鳥散者出則益麕集而至于死相<lb/>
率悲惋而嘔誄之州里逺近不問識不識咸咨嗟歎恨<lb/>
<pb n="KR4e0201_WYG_299-18b"/>
其不可作而族戚之受恩偏者為之慟哭歐血獨其家<lb/>
窶益甚諸受責者以劵來不可已而欲從受責者償之<lb/>
抱空劵而不盡可跡矣先生之詩與文不名一家而縱<lb/>
橫捭闔徃徃出人意表人亦喜稱之而不自留藁草與<lb/>
先生交最厚者屠長卿已為之傳甚詳而汪司馬伯玉<lb/>
使來言謂先生近游谼有金石諾我當任其幽而子任<lb/>
其明可也於是有則以長卿傳來請表墓憶與先生游<lb/>
微徴庚辰事先生不盡答而趙汝師嘗從容言之與先<lb/>
<pb n="KR4e0201_WYG_299-19a"/>
生初同志者管登之復言之余因以益信先生之為長<lb/>
者而尤惜其死之早也老子云死而不亡者夀自夀也<lb/>
夫豈其叔孫氏之所謂三立而已蓋必有真不亡者惟<lb/>
曇陽子知之沈先生之不亡吾雖畧得之而不敢以表<lb/>
先生墓姑取其應跡之似以志余惜而已雖然先生豈<lb/>
以余惜為信然哉<lb/>
　　贈資政大夫南京吏部尚書南圖趙公墓表<lb/>
余宦游楚而及事今太宰趙公於中丞幕府也蓋嘗為<lb/>
<pb n="KR4e0201_WYG_299-19b"/>
其王父贈公歌董村小隱云夫胡以歌董村也公故世<lb/>
為濟寧之南圖里人属歳侵捃拾亡所得乃奉其母劉<lb/>
攜息弟而轉徙汝陽行游至董村愛其土稍沃而民風<lb/>
龎茂因家焉其始頗受税隙地躬先為力作稍贏十一<lb/>
而息之以是家漸起而所以薦母劉甘旨日亦進息弟<lb/>
之依公及長挾母而為敖公所以柔愛者有加久之愧<lb/>
悔能助公為家母劉病公於醫禱毋所不致及卒不顓<lb/>
為戚𦵏以禮於是人人益推公以孝弟長者而公之始<lb/>
<pb n="KR4e0201_WYG_299-20a"/>
耕董村也有二姓者故豪而僑視公加侵侮焉公如弗<lb/>
聞也見必恂恂恭謹人或謂公何故下之夫僑者弗自<lb/>
振弗樹也公謝曰吾不知吾僑與其人顧吾自牧當爾<lb/>
尋二姓者亦愧悔折而與公交至通姻好不絶公雖已<lb/>
起家董村然猶念其故南圖里不已因以署其齋鄉人<lb/>
亦稱之曰南圖翁南圖翁公之卒夀七十有六舉丈夫<lb/>
子五人諸孫十餘人有貴為崇之中常侍者能得崇秉<lb/>
業益拓而少子某以信誼稱子即太宰賢太宰之子進<lb/>
<pb n="KR4e0201_WYG_299-20b"/>
士夀祖王子曰當余之歌董村也中丞雖顯重格不及<lb/>
贈公猶稱處士云十年所而處士者稱副都御史矣已<lb/>
亦稱太宰矣天子為頒五采之綸所以褒揚公隱徳不<lb/>
一而太宰公猶以為慊於志因即公葬所飾棹楔𢎞隧<lb/>
剪棘而置麗牲之石且属余表之嗟乎公之先卿士夙<lb/>
佐晉而伐霍啟耿以有成季宣孟世世光輔乃其自周<lb/>
而徙者叔帶為晉始今公自濟徙實為汝始也當晉時<lb/>
叔帶之有名位顯異不可知今太宰暴起諸生貴重至<lb/>
<pb n="KR4e0201_WYG_299-21a"/>
追贈其先二世俱上卿毋論太宰材視夙孰隃公於叔<lb/>
帶不亦顯融有光哉夫予言則何足以重君子公諱某<lb/>
字某配某有隱徳贈夫人<lb/>
　　上林苑監嘉蔬署署丞守西沈公墓表<lb/>
當嘉靖初而故左給事中沈水西翁數上封事以伉直<lb/>
通國體聞最後言益直至觸上怒下詔獄榜訊瀕死者<lb/>
數矣於是翁之子署丞公嘉謀詭楚服入侍翁于血肉<lb/>
狼籍間旦夕浣濯傳膏藥共湯餌凡二十有七日而出<lb/>
<pb n="KR4e0201_WYG_299-21b"/>
獄得不死乃顧謂署丞公曰而吾身也公蓋甫踰冠耳<lb/>
於是水西翁既罷歸不自懌稍稍放意山水而又好客<lb/>
客至輙留亡問供具所自署丞公殫貲力而從事水陸<lb/>
之珍與耳目之玩集不必時產不必地蓋竟水西翁身<lb/>
無一日弗適者而是時公為太學上舍属文有聲再試<lb/>
不利輙棄去曰吾翁不獲奉吾君而歸我何忍倍翁出<lb/>
即出誰與適翁者因署其齋曰守西以見志焉郷人人<lb/>
稱守西公真能守則又曰水西翁有子矣水西翁以老<lb/>
<pb n="KR4e0201_WYG_299-22a"/>
夀終公哀毁備極既𦵏侍其繼母俞太孺人依依不忍<lb/>
違者十餘年而始謁吏部為選人三事諸公有知公從<lb/>
水西翁獄事者慕而願交公公又善冰鑑諸達官貴人<lb/>
來叩得失踵相囓公人人為稱别懸契無爽故太宰楊<lb/>
襄毅公父子與後太宰陽城王公尤善公至目公曰令<lb/>
唐叟而吾子必不失剛成君而公退而自守泊如也楊<lb/>
公時領大司馬有將家子微知之槖千金求公為道地<lb/>
邊任公恚却之曰奈何以市人品我公之謁選得上林<lb/>
<pb n="KR4e0201_WYG_299-22b"/>
嘉蔬署丞笑曰是將使我不茹蔬益自約為毋染而馭<lb/>
其下則簡易嘗行署於它室中得露櫬十餘具亡主名<lb/>
為設薄酬而𦵏之已滿考念俞太孺人七十因引疾予<lb/>
告歸奉觴為夀盡懽亡何俞病卒公少於俞僅十歳所<lb/>
而持服易戚如禮諸喪𦵏費一切不以累弟姪獨身任<lb/>
之服除意且倦而會先帝初御極下書褒揚言事者而<lb/>
水西公超七秩而進太常少卿又賜祭公叩首謝上恩<lb/>
已復哭於墓而曰吾今乃知臣子之願畢也遂不復出<lb/>
<pb n="KR4e0201_WYG_299-23a"/>
而公有子封君侃能讀書治生約畧如公之奉水西公<lb/>
二孫吏部郎璟鄉進士瓚少美而文公奇之以為必貴<lb/>
每試則躬挾之曰毋使輕墮少年窺也蓋及璟之登上<lb/>
第濯濯郎曹矣公性嚴静晨起必告天以日所欲為朔<lb/>
望具衣冠拜家廟私忌不預宴會聽聲樂以為恒其於<lb/>
財能禮積而義散之尤厚晜弟孤姪為損槖樹家室矣<lb/>
公嘗舟行至湖而遇龍起攝公舟空中耳若有聞者曰<lb/>
夫夫常陰行善帝享之矣必䕶之俄而徐墮水無它公<lb/>
<pb n="KR4e0201_WYG_299-23b"/>
歸因悉取細民積劵直二千金焚棄之謂一介瑣尾何<lb/>
以當上帝知割貪而為惠庶㡬報哉郡邑鉅寮聞而益<lb/>
重公業郷飲則争延公大賔公謝憊不任既而曰小善<lb/>
也何足齒且行而使人知之非陰行也公既謝計然筴<lb/>
不為至生平所好奕亦厭棄晏居深坐焚香展黃庭經<lb/>
而已既病彌月且革精爽不亂呼藏具閲之而瞑得年<lb/>
七十有二娶於金少公四歳先五年卒子孫婚嫁皆名<lb/>
族語具志中嗚呼古有變服為獄卒以脱被考者獨行<lb/>
<pb n="KR4e0201_WYG_299-24a"/>
之士於其府主能之焚劵而不責償徒手以報者誼俠<lb/>
之儔於其因主能之而况公之於其父於其身至親切<lb/>
哉則亦豈甚髙難能哉乃至上感㝠㝠而下嘖嘖人口<lb/>
者何也蓋末世所希覯爾藉令讓耕畔郤遺金於西伯<lb/>
岐豐之間者奚取擇也神之相之不辱鱗蟲逾施逾贏<lb/>
既榖且豐孫枝虬騰蔚為時宗天於公何如哉余始與<lb/>
公遇巡臺幕公謂余可八座差不酬而又以余有道氣<lb/>
足教至於今心營營然竊因吏部請特表其墓以勸夫<lb/>
<pb n="KR4e0201_WYG_299-24b"/>
勉為善者<lb/>
　　恩例冠帶卓見齋翁墓表<lb/>
余與光祿署丞卓明卿游而明卿實托余志其母氏三<lb/>
十三年之𦵏而曰吾不忍竟死吾母也亡何其父見齋<lb/>
翁以夀考終而明卿始謂余志之已而泣曰孤欲使七<lb/>
尺石翹然而標於松檟之間而過者人習之不猶愈泯<lb/>
泯萬歳夜哉余乃曰吾不知而母以而知而母也今者<lb/>
乃以而暨而母知而父其友葉之芳曰不然當以卓翁<lb/>
<pb n="KR4e0201_WYG_299-25a"/>
賢知澂甫可也於是讀明卿所次行卓氏之先顯自侍<lb/>
郎敬有復初公敦者其從父弟以侍郎抗節故跳而為<lb/>
塘栖贅塘栖之贅蓋自瑞安而奉化而山陰三徙矣遂<lb/>
為仁和人卓翁之兒時其父行賈齊魯間不歸則已能<lb/>
事母某把持門户矣稍長從師受書以穎悟强記稱垂<lb/>
就而父竟奪之賈其能計母錢出入子息析秋毫跡若<lb/>
累纎微起家者而實廓落不喜為鉤距乾沒嘉隆間歳<lb/>
大侵卓翁悉出其儲粟而賤糶之又煮糜啖饑者而棺<lb/>
<pb n="KR4e0201_WYG_299-25b"/>
死者人或謂若儲粟之謂何卓翁曰吾所以儲非自封<lb/>
也東家閉出飽欲死西家閉入饑欲死吾衷其間足矣<lb/>
於是邑有大徭役與非時軍興調輙推卓翁卓翁為立<lb/>
應而它所散以氣誼為百金者不訾數又别規臯亭之<lb/>
麓以𦵏其王父母父母身所樹庾田宅割而推諸息弟<lb/>
咸極所欲諸息弟旦夕朝猶家君也卓翁有所置媵舉<lb/>
子文卿其後夫人某舉明卿美而材卓翁時時撫之曰<lb/>
兒曹知卓所以徙乎即不能如先侍郎毁宗以殉志異<lb/>
<pb n="KR4e0201_WYG_299-26a"/>
日操觚管時公車拊循郡邑吏民而脩太傳褒徳侯之<lb/>
業隆隆振家聲即不及而吾挾素封以老而人笑此飽<lb/>
蹲䲭公沙為者我何以瞑目於是二子咸感奮讀書文<lb/>
卿舉於郷早卒而明卿益博通古文辭繇太學上舍補<lb/>
大官丞待次郡國守令為明卿名髙故市牛酒請行明<lb/>
卿得交懽卓翁又推臺格奉冠帶已又春秋禮致之鄉<lb/>
飲賓卓翁為一應之即謝弗肯再曰寧吾任哉卓翁既<lb/>
用髙年著名義畫䇿善斷居傍邑無逺近咸取裁卓翁<lb/>
<pb n="KR4e0201_WYG_299-26b"/>
得一言即有所不可亦强為解而卓翁度其且解輙去<lb/>
之曰郭解一俠魁耳尚不欲操邑賢士大夫權今乃以<lb/>
汙我卓翁姿癯而清善步履食酒溫克好為詩明卿之<lb/>
為詩以風格著而卓翁顧取適情興近道理時時取宋<lb/>
儒先生遺訓筆而列之座左右然間從衲子方外游大<lb/>
出訾建大善禪寺葺永清菴兩祐聖院造里人橋者二<lb/>
人或謂卓翁故為福耶將市義耶笑不答自是人能賢<lb/>
卓翁不能得所以賢蓋年七十八而卒有丈夫子六人<lb/>
<pb n="KR4e0201_WYG_299-27a"/>
諸子女婚嫁皆名族嗟乎自余之不别治生數宦削產<lb/>
今覩卓翁於財義聚而義散之其散浮聚者數矣而卒<lb/>
不削是遵何術哉余既不獲問卓翁姑以明卿請表其<lb/>
墓愧世之齷齪諡錢愚者<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_299-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻五十八</head> <lb/>
    <p>
<pb n="KR4e0201_WYG_232-1a"/>
欽定四庫全書<lb/>
　弇州續稿巻五十八<lb/>
　　　　　　　　　　　明　王世貞　撰<lb/>
文部<lb/>
　記<lb/>
　　王文靜先生祠堂記<lb/>
錫以文獻冠履天下而其邑王子裕僉事先生尤較然<lb/>
褎然者先生以上壽卒而門下客鄭坤陸祥旭夏曰校<lb/>
<pb n="KR4e0201_WYG_232-1b"/>
盛鎜等百餘人相與追述遺德而請諡之曰文靜夫亦<lb/>
以先生之為德不易屈指數乃若威鳯騰苞章施末俗<lb/>
鴻冥高蹈釋躁夷競吉祥止止斯其大都哉即使太常<lb/>
標議諸吏文學覈之何以異旃而先生故游慧之西麓<lb/>
為方伯秦子成地蓋嘗撫孤松而樂之徬徨其下不忍<lb/>
去因手貌其峭蒨偃蹇之狀於圖而目之曰高逸老人<lb/>
明非秦五大夫埒也客既以諡先生則謀所以祠者曰<lb/>
安所得地乎於是秦君聞而致地曰先生志也客庀訾<lb/>
<pb n="KR4e0201_WYG_232-2a"/>
力而薦之先生之子孝㢘君曰未可以繁我里父兄將<lb/>
為其後者何而客益效其訾與力孝㢘固謝不可則為<lb/>
衷之曰毋過侈蓋不日而堂巋然無藉丹堊潔澤靚深<lb/>
翼以兩廡繚以周垣因深為池平橋跨之因高為臺雕<lb/>
楯㦸之祀之日客相孝廉羞以陽羨之荈若蕙沃以慧<lb/>
之第二泉靈颷肅然怳覩出入光景徘徊疑盻疑蠁而<lb/>
所謂高逸老人始儼恪如侑公乆之風謖謖來左右披<lb/>
拂又如侍祠而奉掃除者客乃謂孝廉美乎先生之志<lb/>
<pb n="KR4e0201_WYG_232-2b"/>
將少慰我於是走謁不佞俾記之不佞少則習先生事<lb/>
先生篤學砥行為閭里師壯而登朝嫻吏治一旦以供<lb/>
奉家太公故棄其節綬於未艾之年服勤養志孺慕不<lb/>
怠晩益自適輕舠短屐放浪於寳界湖山間朝有吟諷<lb/>
夕貴臨川之帋手墨猶潤羣褫吳興之練尤精畫德肩<lb/>
美文沈散騎五長台州三絶暎帶勝流芬芳異域從心<lb/>
之後沉㝠高引往往稱病謝客客益慕説之以故望其<lb/>
廬則若以為祠宇思其人則若以為異代而迨先生之<lb/>
<pb n="KR4e0201_WYG_232-3a"/>
棄客客故不能遂置先生葢覩先生之祠宇又若以為<lb/>
其廬瞻先生之肖貌又若以為猶在不死也先生之生<lb/>
死重於世如此哉吾聞夫去先生里而西有延陵季子<lb/>
祠者自其殁于今二千餘年矣而播於人口若新彼其<lb/>
晳國風陳先德纚纚洋洋固一時人文之極而讓王於<lb/>
諸子姓進不涉鄢郢之鄖退不蹈胥聖之僇優游大耋<lb/>
其為靜孰加焉然而未有以是易名者今用延陵祀祀<lb/>
先生有如以先生稱稱延陵永永並著於錫則豈唯錫<lb/>
<pb n="KR4e0201_WYG_232-3b"/>
之光實江右奕世之休先生諱問子裕其字孝㢘君名<lb/>
鑑仕為吏部郎其大槩操行如先生<lb/>
　　工部郎蒲坂王公靖變記<lb/>
萬厯壬午之三月錢唐悍卒以餉之削額也擁督軍中<lb/>
丞於軍而環噪之且將甘心焉時冬官郎蒲坂王君子<lb/>
牧以榷稅寄治南關聞而赴之從者曰請毋驅是未易<lb/>
測也王君曰驅之以戎往則不可以好往何害且彼不<lb/>
吾讐也遂入軍呼其魁前而數曰若識我乎我𣙜税郎<lb/>
<pb n="KR4e0201_WYG_232-4a"/>
王某也家大司馬公嘗秉邦政矣以片紙解北單于之<lb/>
惑而惕息請命不暇何有於若曹若曹怏怏為削餉額<lb/>
耳中丞朝奏聞而夕報可復而額不啻轉圜即餉不及<lb/>
額所虞餒餒不至死也今以一不快意故而甘心於中<lb/>
丞公有如天子赫然怒發十萬之師南渡江若曹族立<lb/>
赤矣族赤且被惡名衆有識王君者曰果𣙜税郎也是<lb/>
㢘而有惠政時時從商旅謳謠得之矣其又有稱王君<lb/>
者曰使君嘗為我曹請復餉額於中丞中丞自不許耳<lb/>
<pb n="KR4e0201_WYG_232-4b"/>
葢王君先時探得悍卒籍籍以意風中丞其人嘗聞之<lb/>
故云自是圍稍稍解而臺兩使繼至遂以中丞免其又<lb/>
二月而中丞出候代領吳興市人子狃亂卒謂縣官必<lb/>
不能正法相聚為剽刼火光燭於天王君復輕輿出入<lb/>
竿旗矛矜間反覆開諭其人雖不能盡聽亦不敢有加<lb/>
於君而㑹新中丞張公至君入謁頗為言其情狀因從<lb/>
臾張公發兵捕誅之事以大定張公既用平亂聞上𫉬<lb/>
殊賞而心義王君功乃復特具疏請旌君部以非君專<lb/>
<pb n="KR4e0201_WYG_232-5a"/>
職格不行俄王君得代去則錢唐之大夫吏民相率而<lb/>
請太宰仁和公紀其事於石矣張公之友王某病廢居<lb/>
吳中雖謝客然頗以比壤虞禍及數數問南來人稱張<lb/>
公之功十而九嘗為志之稱王君之功十而六而未有<lb/>
志也今年冬錢唐之鄉進士某等若而人諸生某等若<lb/>
而人相率造余居列王君所以平亂狀甚悉余謂微諸<lb/>
賢寧不知王君余故嘗以通家子事大司馬公往者北<lb/>
單于失其孫左大都尉掃諸部壓邊境大司馬置大都<lb/>
<pb n="KR4e0201_WYG_232-5b"/>
尉股掌間俾為雉媒以籠北單于遂盡削其威暴委身<lb/>
奉琛稱臣者再世矣此其功視魏卿綘之和戎郭尚父<lb/>
子儀之輯囘紇寧啻埓夫魏卿之子為舒惑於欒盈之<lb/>
誘車成列矣賴范鞅之言而後定汾陽之子為晞幾縱<lb/>
其卒而肆於邠矣賴段秀實之言而後定不然則魏郭<lb/>
之勛其與存者幾何今王君不重愛其七尺以片言而<lb/>
再定錢唐之變夫豈惟無隤其家聲已哉於大司馬葢<lb/>
有光矣今夫不治卒而使卒信之如蓍蔡其𣙜政孚也<lb/>
<pb n="KR4e0201_WYG_232-6a"/>
非其責而任之於白刃之林而不避其為國專也一言<lb/>
而杜羣黠之口使唯唯其辨勇大也其不賢於魏之舒<lb/>
郭之晞萬萬哉即詩書所稱干城腹心及世濟其美又<lb/>
何多讓也王君名謙萬厯下丑進士自𣙜稅郎未幾以<lb/>
賢擢吏部為忌者所搆邊尋事白入兵部今為武庫郎<lb/>
中<lb/>
　　遂初堂記<lb/>
遂初堂者何臬副王公育德與其弟大叅陽德之所重<lb/>
<pb n="KR4e0201_WYG_232-6b"/>
建也堂何以名遂初志初也甚矣其不易遂也王之初<lb/>
自台而徙温之瀕海曰永嘉塲塲故多豪其甲第棟相<lb/>
接者數十里而獨王氏為最盛王氏之為世者十二為<lb/>
見指者以千數而獨二公之王父溪橋公為最盛溪橋<lb/>
公卜居于横塘之右有二子起家佐名藩師太學彬彬<lb/>
一時名臣而佐藩者東厓公是為二公之先大人治第<lb/>
於郡治之墨池坊徙家家焉其處者自若當是時王氏<lb/>
之宗有祠而二公之故第猶有堂歳烝嘗則以時至聚<lb/>
<pb n="KR4e0201_WYG_232-7a"/>
其族祭而後成享脩先大人之束約而規之肅如也其<lb/>
避郡囂則以不時至伯仲相與攷德論業怡怡如也即<lb/>
二公名雖徙為能無廢其初者而㑹嘉靖間倭暴起海<lb/>
上勢且迫諸里中豪相率避去而獨王之老與其壯者<lb/>
不忍其桑梓而起徒兵攻之其前茅數利見以為可完<lb/>
保而陽德獨憂之自郡馳謂曰戰危事也不可狃狃而<lb/>
得敗焉亡噍遺矣盍築城以為收聚乎其壯者不聴而<lb/>
亡何果大敗前茅殱焉賊束芻而焚之廬舍半燬既退<lb/>
<pb n="KR4e0201_WYG_232-7b"/>
乃相率哭於祠謝陽德曰苟用子之言庶不及此也陽<lb/>
德奮然曰雖晩矣猶可及我而存其餘乃請於育德据<lb/>
溪以為險捐藏金者萬躬畚鍤之役以城城城成而勢<lb/>
不能奄横塘之故居㑹其中有隙地衆以為二公德曰<lb/>
微伯仲吾等不𫉬有此今寘吾等於安而棄伯仲於危<lb/>
可乎日從臾育德俾與陽德築第於其隙堂之成其壯<lb/>
麗有加於舊而陽德方游宦不及落育德乃貽書曰自<lb/>
城成而倭至仰望之若崇山也叩之若立鐵今倭且平<lb/>
<pb n="KR4e0201_WYG_232-8a"/>
矣堂成而吾幸以獲乞身先之悉徙郡之實與圖籍其<lb/>
間猶夫溪橋公初也吾之父兄子姓晨有疑而質吾於<lb/>
堂夕有緩急而籍吾於堂而亡弗應也蓋不必俟烝嘗<lb/>
而始見之其又猶夫溪橋公初也藉令城不時成而族<lb/>
且散而之四方矣吾兄弟苟即安於郡而堂之在横塘<lb/>
右者且委之賊吾東望而徒丘首之悲而不敢復其何<lb/>
有於吾初敢名堂曰遂初而俾弇州山人記之余謝不<lb/>
獲請則謂陽德公亦知夫先王之制乎哉自同里為井<lb/>
<pb n="KR4e0201_WYG_232-8b"/>
其極至於死徙無出鄉而出入相友守望相助葢五畆<lb/>
之宅未有輕棄其初者以周德之盛宅是鎬京而卒亂<lb/>
之曰豐水有芑至七月之詩於豳風三致意焉夫以人<lb/>
主之力與周之盛未嘗頃刻忘乎其初而竟莫之遂也<lb/>
東遷之後依晉鄭以希一日安於宗國邈矣而眉山氏<lb/>
策其必不振然至其自為計則有取於延陵季子之嬴<lb/>
博旦宅常而夕墓汝杳然無復蜀土之思何耶然則育<lb/>
德之名此堂其上而獲遂於周下而有初於眉山氏逺<lb/>
<pb n="KR4e0201_WYG_232-9a"/>
矣故叙其所以而勒於石俾為王之子孫者世世守焉<lb/>
　　怡怡堂記<lb/>
嚮者吾取友於中原僅二人焉而皆新蔡而又皆張氏<lb/>
其伯氏助父弱冠取甲第名震海内獨於官數起數躓<lb/>
露拙宦效仲氏見父為諸生有官棄去弗顧顧獨喜為<lb/>
詩詩名與助父鴈行而皆不耐為骫骳舍世好而擇其<lb/>
類已者首得余而善之見父至置余於師友之間一日<lb/>
造謂曰不榖受箸於先君子而始有此堂也微伯氏孰<lb/>
<pb n="KR4e0201_WYG_232-9b"/>
與授成哉不榖即不獲奉先君子於兹堂然亦幸而獲<lb/>
稱為仲以從吾伯氏而又有叔氏在敢一日而忘我兄<lb/>
弟請額之曰怡怡而屬子記之余竊謂見父之所取義<lb/>
於怡怡者寔出吾夫子而余初嘗疑其説以為朋友之<lb/>
切切偲偲豈其不當施之兄弟哉是將不欲以義掩恩<lb/>
耳夫父母而有失亦寧廢其為幾諫者而至兄弟獨能<lb/>
曰怡怡也要之父母之分尊尊則不能以意通朋友之<lb/>
分疎疎則不能以幾示居兄弟而日夕相與為怡怡是<lb/>
<pb n="KR4e0201_WYG_232-10a"/>
謂太和和之極也即内有僻念何所取萌外有僻誘孰<lb/>
從取投哉且又可以意通而幾示賢者無行而不與不<lb/>
及者無適而非師是則怡怡之效也見父既以善余説<lb/>
而謂余昔者竒章公有兄而無弟永興公有弟而無兄<lb/>
楊太保氏謹而長者亢陽道州氏洽而少者流此皆未<lb/>
既於吾所謂怡怡也吾今得子之一言請與叔氏奉而<lb/>
脩之以俟吾伯氏叔氏者字<hi>闕</hi>父今尚為諸生有聲<lb/>
　　澹然菴記<lb/>
<pb n="KR4e0201_WYG_232-10b"/>
我師觀察使季翁七十而署其燕居之室曰寧齋又四<lb/>
年而别築室於里第之後圃圃不為藩編棘而已步武<lb/>
無異卉木蒼髯緑筠而已室無翼三楹而已屋不施堊<lb/>
彩素桷而已中無它設一屏一几一榻而已案頭無雜<lb/>
袠周易中庸金剛圎覺黄庭道德諸經而已室成而更<lb/>
署之曰澹然菴人或謂季翁寧以致逺澹以明志將毋<lb/>
武侯之遺訓乎哉而胡以役役世間味至從心始悟也<lb/>
世貞曰不然是澹也季翁固恒有之夫翁少而為諸生<lb/>
<pb n="KR4e0201_WYG_232-11a"/>
而自奉諸生也及成進士宦中外至二千石而自奉諸<lb/>
生也仕不必競員耕不必膴地寢不傍媵食不再肉飲<lb/>
不再斚終其身以為天下之味無以加者季翁恒言曰<lb/>
世之所謂醇醲沃腴足於五官之用而快於心志者是<lb/>
唯未得之則若媺然一得之而猶嚼蠟矣及其稍過而<lb/>
損我稍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而障我則猶之乎酖毒矣虺螫矣吾方以為<lb/>
禍本而敢快之是徇且吾聞之澹而不厭者其德也澹<lb/>
而無味用之不既者其言也以此而交於人則若水也<lb/>
<pb n="KR4e0201_WYG_232-11b"/>
以此而交於天則𤣥酒不齊大羮不和也以此而為天<lb/>
人糧則琅膏玉霜也葢天下之至味舉無以加於澹者<lb/>
是故經云五味外美邪魔腥臭亂神明胎氣零迨其以<lb/>
澹而得之也則曰五味皆去正氣還正氣還而吾志湛<lb/>
然明矣根塵之引不接而太宇定吾宅又胡弗寧也夫<lb/>
季翁之為澹乆矣晩而始以是名菴而世貞始以澹之<lb/>
説進可乎否哉今夫味至澹極矣别味至於藥王極矣<lb/>
曼殊室利猶得而擬其後曰因味生覺了味亡了無有<lb/>
<pb n="KR4e0201_WYG_232-12a"/>
云何獲圓通然則味必至於無有而後謂之澹澹必至<lb/>
於忘而後謂之道菴雖用澹名必至於無可名世貞雖<lb/>
竊為之説必至之無可説而後庶幾乎名菴與記也季<lb/>
翁莞爾曰有是哉<lb/>
　　幻景菴記<lb/>
去吳五十由旬而遥為豫章國中有長者曰朱宗良客<lb/>
逆路底迦過居士曰長者葢有羯磨室云其阯入黄泉<lb/>
而杪造天七重寳樹以為欄楯前嶸後庌音相聞而不<lb/>
<pb n="KR4e0201_WYG_232-12b"/>
相覩左右周廊步武所不能計中有百俱胝像摩尼頗<lb/>
梨以飾幡旌紫磨直金以為軍遲鍵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貝葉梵文吾不<lb/>
知其幾千億夾而最後路迦耶芘蒭曰不然吾以分衞<lb/>
而造長者長者延之其室不過容膝而已中設一几一<lb/>
榻而已主人嗒然而坐徐啖我以脱粟已而咀之怳若<lb/>
芬旨之自香積也已四矚之又若阿僧祗獅子座臚次<lb/>
而不相碍也已不知主人之為我而我之為主人也出<lb/>
而詳之猶夫一容膝室而已然則嚮者逆路底迦所傳<lb/>
<pb n="KR4e0201_WYG_232-13a"/>
幻也居士听然而笑曰子所見陋真耶幻耶其侈而以<lb/>
為廣麗幻耶真耶昔之所傳其果幻耶子之所得其果<lb/>
真耶吾請以質之長者長者報曰不然其侈我者幻而<lb/>
陋我者亦幻其别真幻間者亦幻吾固以山河大地依<lb/>
幻立者也而況一室依幻成幻者也室中之身其我也<lb/>
耶則幻我也凡我所現六塵縁影皆幻影也且吾生而<lb/>
齔齔而童以至於壯且老所歴之景若泡夢焉露電石<lb/>
火焉吾不知景之去我者幻耶未來者幻耶其刹那之<lb/>
<pb n="KR4e0201_WYG_232-13b"/>
屬我者幻與非幻耶景之幻我耶我之幻景耶孰從而<lb/>
辨之且夫後先二人語子者皆幻人也雖然子姑為我<lb/>
幻言之而我姑幻聴之居士乃復听然而笑曰子既以<lb/>
為幻而我復以幻進可乎抑吾聞之師知幻即離不作<lb/>
方便離幻即覺亦無漸次子其覺而離耶抑離而覺耶<lb/>
居士復報曰始吾迷而真吾幻也既吾迷而幻吾真也<lb/>
子以佛世尊之言而覺我乎覺則何所事言乎哉然則<lb/>
子之傳於佛世尊者亦幻語也子亦一幻人也夫豈時<lb/>
<pb n="KR4e0201_WYG_232-14a"/>
嚮語子者也雖然姑志之以俟後覺者<lb/>
　　喬峰亭記<lb/>
喬峰者信陽王太史公所名亭也何以亭公之西圃有<lb/>
玉門暉章之二樹樹焉其下幹相距武十而近其上枝<lb/>
庇畝十而遥其下若比鄰而上若互有室退者若交讓<lb/>
而進者若交驩美䕃磅礴烈炎不侵公憩而樂之壘石<lb/>
為臺臺不取矩縁趾而已構材為亭亭不取向縁臺而<lb/>
己亭成而昉名之曰喬峰美其樹也何以峰葢太史公<lb/>
<pb n="KR4e0201_WYG_232-14b"/>
之言曰不佞嘗使闗中登華嶽絶頂下宿青柯平夜半<lb/>
起望三峰為三巨人自肩以上蒸雲封之亭亭車葢隙<lb/>
月微射如破萬葉悲風因之颼飀砰磅洪濤翻空疑雨<lb/>
疑霆倐忽莫蹤葢余爽然而快已凛乎其忡忡者歸而<lb/>
凝思未儷其境也乃者得之吾亭吾高舂而仰望不能<lb/>
得日夕不能得月伺其出没東西廼得煙霏曖曃與頂<lb/>
交翳爽籟横度逗而成聲颼飀砰磅幾希乎青柯平昔<lb/>
之三峰寧非樹耶今我二樹焉知非峰耶曰亭之樹而<lb/>
<pb n="KR4e0201_WYG_232-15a"/>
峰也㫖哉雖然夫峰也何以喬太史公之言曰吾以志<lb/>
吾樹耳兹樹也吾高王考之所手植也葢二百年於今<lb/>
矣與食邑相終始不衰夫峰言象喬言義也於是余乃<lb/>
進曰公知三峰之所以喬乎兹峰也巨靈氏之所手蹠<lb/>
也葢億萬年於今矣其陟削而上六千仞是天地之喬<lb/>
也兹二樹也其植不過二百年而自頂放踵不能過百<lb/>
尺是家之喬也夫九萬里扶搖之大鵬而方以僅尺之<lb/>
鷃為逍遥游一也雖然太上立德溢為立言超華而尊<lb/>
<pb n="KR4e0201_WYG_232-15b"/>
與嶽等堅是為太史公之喬樹耶峰耶何足以肩<lb/>
　　白業堂記<lb/>
白業堂者故講師朗公所立也朗公之同母兄曰祗園<lb/>
俱少而離俗負大智慧三藏經論總持若槖復相與叅<lb/>
五臺伏牛諸耆宿為秀法師上足尋駐錫於杭之碧峰<lb/>
山當是時祗園振法席而朗公佐之塤箎倡和不為異<lb/>
宗方之世親之始殆有間矣祗園示寂法席愈盛諸襯<lb/>
施雲集朗公不以充衣食供而買地碧峰之址大約畝<lb/>
<pb n="KR4e0201_WYG_232-16a"/>
三十而微剪棘夷塊中為堂五楹左右淨室翼之後為<lb/>
齋厨浴湢四周高墉曠潔靚深竹樹匝列隂森蔽虧結<lb/>
夏解夏毋非安地時郡守新都吳君詣公室而樂之顔<lb/>
其楣曰白業志淨土也夫業不過二端淨穢而已諸淨<lb/>
行種種深淺不一而皆歸之淨諸穢行種種深淺不一<lb/>
而皆歸之穢淨而至于白所謂純潔無疵淨之至者也<lb/>
然猶得以白而擬之以業而證之即令不思善不思惡<lb/>
了悟妙明本性無法可修無佛可作何白可擬何業可<lb/>
<pb n="KR4e0201_WYG_232-16b"/>
證哉朗公未五十而示病現化其門徒真相如蓮性印<lb/>
奉遺體瘞於堂之前而塔焉因介王徴士百榖來請記<lb/>
余舊嘗識公頎晳而長面若滿月每升堂説法巍巍金<lb/>
山海潮之音聽之驚悚宻意殷勤惟余是屬余今安敢<lb/>
辭第朗公之業余不能深窺其趣而為之弟子者羯磨<lb/>
精進毋替朗公之志以無業為白業可也夫堂則一幻<lb/>
地而已矣<lb/>
　　無住館記<lb/>
<pb n="KR4e0201_WYG_232-17a"/>
余觀處者垂五載而不能盡廢客與家逺者誘耳邇者<lb/>
誘目不得已而謀徙之深野兒騏於故居宅之西偏誅<lb/>
茅輯荆而處之屋凡三楹不斵不飾皆仍其故後設靖<lb/>
室奉大士聖祖仙師方廣不盈大以資焚誦而已中楹<lb/>
洞虚籠白鸚鵡一頭右楹空之間憩剪頭雛左廡蓄馴<lb/>
鴿十餘頭賦之餘粒以下鳥雀翫其飲啄庭中鑿方沼<lb/>
延袤各五尺許蓄金魚十餘頭亦玩其涵泳而已傍鑿<lb/>
二井以救池之渴雙梧䕃之其陽二玉樹翼之池之南<lb/>
<pb n="KR4e0201_WYG_232-17b"/>
五垂栁依之其又南與左右則側柏列直以資服餌而<lb/>
已左楹稍寛鬲其中一几一櫃貯易老中庸金剛楞嚴<lb/>
維摩數巻又左為耳室二僅可容膝其一置一瓢一笠<lb/>
一衲其一置一寢榻又左轉為龕室小又不能當半三<lb/>
時跌坐而已寢室之名曰慧觀慧觀者吾師曇陽子所<lb/>
示偈語也於兹寢矣覺之使不昏也龕室之名曰來一<lb/>
來一者亦師偈語也一者何即重陽子所云五行不到<lb/>
處萬物未生前是也來者何吾一之所自來也於此而<lb/>
<pb n="KR4e0201_WYG_232-18a"/>
思所謂來一者而後吾之空不頑也總而目之曰無住<lb/>
館兒騏請曰始者以夫子之築沈沈矣捨而去之而棲<lb/>
於弇山之北庶幾以為欲界甲焉又捨而去之而棲於<lb/>
恬澹之觀夫恬澹者其名美也而又為人所跡逐傷其<lb/>
實之不稱捨而去之以尋遂初而得廣莫之野今且復<lb/>
有畏耶將無住之謂何余曰爾烏知無住耶傴吾語女<lb/>
夫五畝之宫以寓吾七尺之軀者是境也萬境之一境<lb/>
也境日來於吾所吾敵應而已不與焉彼不吾住也吾<lb/>
<pb n="KR4e0201_WYG_232-18b"/>
與其來而不與徃吾不彼住也而後生吾心故曰艮其<lb/>
背止其所也是無住之住也非住之住也嚮者數徙而<lb/>
所不安居以有住耳今者無住而無不住也而汝疑之<lb/>
者汝猶住住也真宰從傍笑曰辨矣子數徙而子之居<lb/>
窮矣而師不而將也雖欲無住烏可得耶固然子老矣<lb/>
而不能藉而師之一刀圭吾見子之蜩甲也朝菌也雖無<lb/>
住又烏可得也余無以應也絀其理而不能不收其言<lb/>
併以記無住館<lb/>
<pb n="KR4e0201_WYG_232-19a"/>
　　來玉閣記<lb/>
由弇山園之背竇而入復轉而東得一長廊其下俯水<lb/>
而面東弇㑹積兩廊潰稍改其中為小閣凡三楹啟扉<lb/>
而眺則東弇之古樹叢花峰灘亭樹之勝一覽而盡其<lb/>
西可以得中弇背又西可以割西弇之頂毋論文漪倒<lb/>
景直盆盎中物汪司馬伯玉過我凡五宿樂之甚乃曰<lb/>
我兹去歳必復來來則宿我閣是時山記成而閣獨未<lb/>
有名伯玉謂吾故家新都新都據吳郡之西垂曰西來<lb/>
<pb n="KR4e0201_WYG_232-19b"/>
閣可也余笑謂游者覩其署不以為什公且初祖達磨<lb/>
耶而㑹伯玉方醉隤唐若玉山因請名之來玉謂伯玉<lb/>
字也伯玉大笑拊掌曰善亡何周天球公瑕過我因乞<lb/>
以大篆署之而李郡士牧畫閣之三壁有岷峨雪山一<lb/>
堵頗雄麗伯玉即不來此壁亦庶幾焉同雲之頃瀰漫<lb/>
散墜檻外諸峰巒頫仰凸凹與屋中將照耀如𤣥圃積<lb/>
玉又不然而園之西三十六里為馬鞍山亦曰玉峰秋<lb/>
杪木脱西弇之頂可掩而有之暇則浮大白延焉以代<lb/>
<pb n="KR4e0201_WYG_232-20a"/>
伯玉亦何所不佳雖然伯玉聞之將以我為善移好也<lb/>
作來玉閣記<lb/>
　　開先寺寳墨亭記<lb/>
大江以西山之最勝者曰匡廬匡廬之最勝者曰瀑布<lb/>
泉而開先寺獨据山之要以當泉之大觀是故寺之最<lb/>
勝者曰開先開先之傍刹最勝而高者曰鳴鶴寺由鳴<lb/>
鶴而稍西遂得瀑布諸雙劒香罏文殊峯之勝拱之又<lb/>
最勝而高者曰太子讀書臺故南唐中主暻貳相時寄<lb/>
<pb n="KR4e0201_WYG_232-20b"/>
跡地也有石砥平而立高丈餘衡三之中刻宋黄文節<lb/>
公庭堅手書七佛碣其左為明新建伯王文成公守仁<lb/>
破寧藩而歸勒以紀功者也文成公於八法不能敵黄<lb/>
公而此出其上駟以當黄公之下駟遂稍稱鴈行觀者<lb/>
亦並偉之而文成之勒在正德之庚辰末云嘉靖我邦<lb/>
國其明年辛己世廟即大位改元嘉靖於是觀者益<lb/>
神異其事而又六十載余弟敬美分守南康居恒自命<lb/>
曰匡廬長而㑹今少保潘公時良以中丞節行部挾敬<lb/>
<pb n="KR4e0201_WYG_232-21a"/>
美偕至其所四望而樂之左顧曰是不可以亭乎哉其<lb/>
以庇厥刻而憩游者趾得從容寓目焉敬美曰唯歸而<lb/>
發其槖得故事餞贈之潤筆鏹以庀材甓而亭之亭不<lb/>
能觴客則於傍隙地樓之樓不能盡得瀑布則又傍出<lb/>
而西為閣翼之潤筆之鏹涸而不足稍稍捐奉廪繼之<lb/>
其又不足則南康盧守整伊令堯夫亦捐奉益之葢敬<lb/>
美移佐臬而後報成事于是名其閣以張曲江語曰紫<lb/>
氛名其樓以李供奉語曰雲錦謂亭之庇二公刻也名<lb/>
<pb n="KR4e0201_WYG_232-21b"/>
之曰寳墨而皆手書以署又謂兹亭也其始事且又潘<lb/>
公之所顧屬也歸以告余俾為記始末余故嘗讀所謂<lb/>
七佛偈者雖後先人人殊大指以人受生無相中幻而<lb/>
成諸形象又即所見幻而成山河大地舍宇食服之類<lb/>
一切埽去而歸之空黄公既誤以為實而書之其書之<lb/>
石又誤而欲乆之吾子與潘公又誤而亭以庇之今又<lb/>
誤而以黄公與文成公之墨而寳之是幻也且文成公<lb/>
之稱嘉靖我邦國也亦偶然而舉之舉而偶有契而觀<lb/>
<pb n="KR4e0201_WYG_232-22a"/>
者乃以為神竒是又幻也敬美曰不然子之所以破吾<lb/>
寳墨者以七佛偈㫖也是偈也其前者凡七壞刼矣孰<lb/>
從而傳之曰釋迦傳之也曰若能知釋迦之前而受之<lb/>
七佛耶七佛者今猶在而授之釋迦耶吾之所謂幻者<lb/>
猶執實也今子乃欲以幻而破吾幻何也予不能荅苐<lb/>
謂敬美子姑以子意名之而以吾意記之俾後之具法<lb/>
眼者以實而破子實毋論諸稱墨者不必寳即兹偈亦<lb/>
不必墨子之亭亦可無作而亦可以無墨寶名予亦何<lb/>
<pb n="KR4e0201_WYG_232-22b"/>
所用吾記哉雖然黄公能奉佛者王公能印佛者果有<lb/>
知而不予言謬也以是記可也<lb/>
　　蘇松游擊將軍范君去思記<lb/>
文武之道若隂陽然相藉為用而其勢恒相低昻高皇<lb/>
帝以諸功臣力定天下事右武而㑹承平乆漸以不競<lb/>
而東南為尤甚至嘉靖壬癸間島夷之禍起廟廊之席<lb/>
爭抵掌談介胄而武士亦乗間以重至有離䟽而奪將<lb/>
印援戈而獲蟬冕者顧其人不必盡㢘潔也事至則折<lb/>
<pb n="KR4e0201_WYG_232-23a"/>
節而聽之惟其所欲為事定則持三尺而掎之甚或深<lb/>
文以中之不令其得善去迨乆而成故事小闊節者則<lb/>
飾以為汙嚴馭者則飾以為酷不能委靡者即飾以為<lb/>
䟦扈守令李官之牘晨入㦸門而臺使者白簡夕上矣<lb/>
白簡晨上之尚書而夕報聽矣吾自始解青州節以至<lb/>
今若干年所覩見大將偏裨而下幾數十百人不善去<lb/>
者十恒居七八於不善去而真為不善者十不能二三<lb/>
吾未嘗不為之扼擥歎息也雖然未有如范將軍之寃<lb/>
<pb n="KR4e0201_WYG_232-23b"/>
者也當范將軍之始至而帥劉河也儒服緩帶以一刺<lb/>
謁余坐而談天下務余時病不能盡酬對然稍覺其異<lb/>
姑謂之曰子㑹稽人也范少伯非子之先人乎哉其所<lb/>
受計倪而南極越之袐言亦胠篋誦之否將軍唯唯復<lb/>
謂曰子今治吾吳吳又子之先希文鄉也彼臆間有甲<lb/>
兵所以北禦夏人者亦心受之否將軍曰唯唯既别去<lb/>
無幾而有稱將軍善為軍政者非一然其大較所得士<lb/>
必選勤習戰射申明約束司農館金至必呼卒而面受<lb/>
<pb n="KR4e0201_WYG_232-24a"/>
之絶甘分苦勞逸與共病為醫藥死有棺槥度汛暇輒<lb/>
課其能耕者擇海傍甌脱地耕之軍儲亦稍稍充不盡<lb/>
仰縣官而居人雜吏卒而處耰鋤矛盾之用相馴狎而<lb/>
不覺凡有所建白皆堅乆利便臺使者心服將軍材薦<lb/>
疏婁上且遷而將軍猶微守其重施施自若曰使吾折<lb/>
節而媚文吏則有所不能使吾馳賂而北以求速化則<lb/>
吾有所不可夫是二者皆必取辦吾部曲則吾有所不<lb/>
忍葢未幾而稍稍露幾㣲迕一黠校規欲得將軍兵搆<lb/>
<pb n="KR4e0201_WYG_232-24b"/>
飛語中之吾嚮所謂白簡上而將軍不可留矣舊將軍<lb/>
之中白簡諸將士爭馳以訴故中丞挽留將軍風雨之<lb/>
夕覆舟而死者四人且不顧其見中丞而語甚鎩中丞<lb/>
不獲已姑為好辭慰之而哭聲且震野矣退而羣謁余<lb/>
於靖廬則又哭曰吾曹力不能留將軍則何以逭吾思<lb/>
且伐石而樹之㦸門而祈公之一言為重余辭不得迺<lb/>
曰嚮者嘗與而將軍言以范少伯希文為勉夫少伯托<lb/>
鴟夷子皮以游於江海而卒起為齊相希文見齮吕夷<lb/>
<pb n="KR4e0201_WYG_232-25a"/>
簡而夷簡竟悔焉乃有西帥之拜今之齮范將軍者皆<lb/>
世所謂賢者也是必悔悔則且更稱將軍將軍果有意<lb/>
乎吳越之南帥壘碁布何地不可容一范將軍吾所為<lb/>
文亦不必令范將軍知令後將軍毋以成敗論國士取<lb/>
范之成事而潤色之以為而曹天亦欲知而曹名其存<lb/>
者不必能為馮諼逝者不必能為魏禮乃高誼何讓焉<lb/>
將軍名朝恩起家世胄舉進士高第有邉功自漕粟都<lb/>
尉遷而拜游擊將軍官為都指揮<lb/>
<pb n="KR4e0201_WYG_232-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻五十八<lb/>
</p>
<p>
</p>
  </div>
</body>
</text>
</TEI>
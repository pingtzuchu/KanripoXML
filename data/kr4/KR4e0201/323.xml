<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百四十九</head> <lb/>
    <p>
<pb n="KR4e0201_WYG_323-1a"/>
欽定四庫全書<lb/>
　弇州續稿巻一百四十九<lb/>
　　　　　　　　　　　　　明　王世貞　撰<lb/>
文部<lb/>
　像贊<lb/>
周玉巖公廣字充之太倉州人舉進士為莆田令母憂<lb/>
歸補吉水公前後皆著亷能聲性尤公彊不發人私書<lb/>
不受一切請託而以便益語者即亡論芻蕘皆立報其<lb/>
<pb n="KR4e0201_WYG_323-1b"/>
在吉水流賊驟來攻剽公矢衆而拒之卒以城完徵拜<lb/>
監察御史未幾即抗疏言四事其一喇嘛僧蠱上為滛<lb/>
侈宜亟投之四夷以禦魑魅其二上毋得狎伶工如臧<lb/>
賢輩至引同光故事為戒其三錢寧故宦官奴乃縱之<lb/>
胄國姓稱皇子使天下日惴惴有國本慮其四諸討賊<lb/>
大帥至校卒皆首䑕不戰與賊並完而獨暴民骨草野<lb/>
大可恨疏入寧怒甚矯制謫廣東懷逺驛丞使刺客緣<lb/>
道徂撃之公易道士服間行得免廣帥武定侯勛狠而貪<lb/>
<pb n="KR4e0201_WYG_323-2a"/>
陽使使結好公薄其人不報勛伺公入省謁臺簒而致<lb/>
之府痛杖數下幾殆公骨立行意自若移建昌令復有<lb/>
恵政吏部除御史以公名上錢寧識之復矯制謫公加<lb/>
逺世宗初召復故官道遷江西按察司僉事明年擢其<lb/>
省副使九江兵偹尋改其省提學大察天下吏治旌卓<lb/>
異者十三人公與焉遂超為福建按察使填守中貴人<lb/>
内慴公行百金為䞇公寘之庫中貴人懼謝罪乃與約<lb/>
毋撓我三尺而後返之又嘗檄止中貴人之牟於織者<lb/>
<pb n="KR4e0201_WYG_323-2b"/>
將三載以右僉都御史撫江西墨吏憚公威名多望風<lb/>
解印綬去而公又欲限豪右田奪其贏歸之貧民其豪<lb/>
右弗便也筴之朝用事者以例革公廵撫尋擢南京刑<lb/>
部右侍郎又二年得暴疾卒數年予祭𦵏又三十餘年<lb/>
始贈都察院左都御史公貌嚴冷無笑容與鄉人語不<lb/>
操鄉音今像葢得大都云<lb/>
贊曰豸冠峩峩上揺星辰白簡諤諤逆批龍鱗萬目睽<lb/>
睽指為直臣大明中天其氣始伸<lb/>
<pb n="KR4e0201_WYG_323-3a"/>
南京太常寺卿方公鵬字時舉崑山人舉進士為南京<lb/>
吏部主事累遷郎中公通經術修行教誼有大人望而<lb/>
是時天子方追崇大禮朝士自卿相而下靡不欲考孝<lb/>
宗皇帝而别崇興獻王如宋濮王故事進士張璁獨請<lb/>
考興獻王而稱孝宗皇伯考尚書廖公紀時於後堂見<lb/>
諸曹郎而問曰張生議云何衆莫對公獨曰是宜反之<lb/>
心而已廖公曰善語稍稍聞外於是給事御史爭以他<lb/>
事論罷廖公而公用積次遷浙江右參議行部有老成<lb/>
<pb n="KR4e0201_WYG_323-3b"/>
聲然念言者且見侵因移疾歸而亡何璁所持議大伸<lb/>
既廖公田間起柄銓衡而公亦拜提學副使甫上召為<lb/>
右春坊右庶子兼修撰尋主順天鄉試公以一言合暴<lb/>
通顯謂非意所得悒悒不自觧而新貴人亦謂公不能<lb/>
終附麗意嗛之㑹遷南京太常寺卿遂再移疾請告亡何<lb/>
他臣僚有請告者内批削公新銜以右庶子致仕卒年<lb/>
七十餘公好讀書著述自娛為文章典雅老成母問風<lb/>
木弟鳯常為南臺御史有直聲<lb/>
<pb n="KR4e0201_WYG_323-4a"/>
贊曰汰衆求心以是信也履進思退以明志也覃思著<lb/>
書以文隠也没而微言胡冺冺也<lb/>
故廣西提學僉事方改亭公鳯者矯亭先生鵬介弟也<lb/>
少以經術藝文與兄齊名又同舉進士天下艶稱之曰<lb/>
二方授行人選得南御史以母喪歸服除改北出按真<lb/>
定當武廟時政在中官武弁公所論劾不避以事見忤<lb/>
乃復請南尋移疾歸嘉靖中復補南而所陳皆天下大<lb/>
計㑹張桂大禮之議起公力言其非是既二人者驟貴<lb/>
<pb n="KR4e0201_WYG_323-4b"/>
公又力紏之尋出視廣西學政公引疾不起時矯亭先<lb/>
生以太常得請先後卧林下先生杜門著書而公放意<lb/>
詩酒踪跡俱不及城府其議禮時有所不合天子亦知<lb/>
之然能各信所是以行其志天下所稱二方者名俱不<lb/>
挫公一子一孫皆薦鄉書以是晩途益暢適卒年八十<lb/>
餘公卒久之而少子範成進士今像頗明秀似中年所<lb/>
貌者<lb/>
贊曰久宦而官不大起仕貴伸其志何必金紫既壽且<lb/>
<pb n="KR4e0201_WYG_323-5a"/>
康多美孫子可以瞑矣<lb/>
吳訒菴公山字静之故尚書洪子也舉進士為刑部主<lb/>
事歴員外郎郎中滿九載弗遷以同諸曹郎諫南廵得<lb/>
杖久之始為山東按察副使擢陜西右參政改浙江以<lb/>
尚書喪歸服除即家遷福建按察使歴浙江左右布政<lb/>
使公所至以亷靖長厚有士大夫聲遂擢都察院右副<lb/>
都御史撫河南公嘗持臨漳王之蘖宗急為所中左遷<lb/>
浙江左參議事益白以江西參政入為應天府丞復拜<lb/>
<pb n="KR4e0201_WYG_323-5b"/>
右僉都御史撫四川亡何遷右副都御史提督南贛汀<lb/>
漳軍務未上道擢刑部右侍郎人謂公當徑上公曰前<lb/>
撫臣之候余代經年而又稽之無乃非人情乎乃赴南<lb/>
贛得新代始之部俄轉左侍郎遂進尚書諫官論翊國<lb/>
公勛罪下獄勛故寵幸久衆未測上意首䑕兩端公奮<lb/>
曰吾知法耳遂麗勛大辟獄上上内惜勛而難公守為<lb/>
持其奏不下㑹勛庾死獄中上發怒責公故遲讞亡人<lb/>
臣體禠為民以寒月單車行將抵彭城暴發疾卒年七<lb/>
<pb n="KR4e0201_WYG_323-6a"/>
十三隆慶初復其官予祭𦵏公偉軀幹音吐如洪鐘與<lb/>
人語洞見底裏不設城府今頗類之<lb/>
贊曰公之用法終始在寛及其究也以法失官雖則失<lb/>
官其道乃完白帢單練以附桐棺天王聖明還司冦冠<lb/>
故贈少保王襄敏公以旂字士招其先吳縣人也以豪<lb/>
徙江寧籍焉二十六成進士公白晳廣額豐輔音吐如<lb/>
鐘初仕上高令即有聲入為河南道監察御史按河南<lb/>
能制叛璫璟寢其謀再按福建平泉漳大盗以親老侍<lb/>
<pb n="KR4e0201_WYG_323-6b"/>
養歸凡十年服除而後起提調三輔學政遷南京太僕<lb/>
少卿改北進光禄卿擢右副都御史撫鄖陽入以左副<lb/>
都理臺事移兵部右侍郎詔經理漕河工成加禄一等<lb/>
還守故官進右都御史理南院入為工部尚書改南都<lb/>
察院左都御史尋遷兵部尚書時陜西三邊總督曾公<lb/>
銑慓鋭喜事欲以十萬衆逐河套敵戍其地與大相夏<lb/>
文愍公言意合下公㑹文武羣臣議公雖廹夏公指而心<lb/>
難之乃具疏請緩之姑預算兵食足而後可大舉上悟<lb/>
<pb n="KR4e0201_WYG_323-7a"/>
即日逮曾公而以公代之朝辭錫金幣以行曾公雖以<lb/>
敢徃得敵憚然多用軍興法徵調其下不能堪公至一<lb/>
切罷去之唯飭墻塹増臺堡課屯耕為守計而已號令<lb/>
簡靖不為煩苛其下大悦之敵亦自引避逺徙其後稍<lb/>
稍闌入公輒檄諸部逆擊破之所鹵斬及生口牛羊廬<lb/>
帳不可勝記上嘉其功賜金幣者十三璽書奬論者二<lb/>
録胄子者三加太子少保以至太保卒贈少保謚襄敏<lb/>
祭𦵏如例嗚呼始終之典偹矣公為人寬博有逺識敏<lb/>
<pb n="KR4e0201_WYG_323-7b"/>
信而慎毋論居官其居鄉亦推以為長者今像色稍紫<lb/>
則以老且塞上故<lb/>
贊曰王徙金陵而始吾吳積慶百年始鍾大夫厥才有<lb/>
餘而識亦如寬然長者不疾不徐孝養既終端公服除<lb/>
膴仕華階懸席若虛𤣥圭告成遂叅廟謨控制萬里為<lb/>
國儲胥師中三錫圍玉紆朱高塚祁連返魄故都既以<lb/>
全歸復永令譽<lb/>
周山齋公鳯鳴字于岐故尚書康僖公子也舉進士為<lb/>
<pb n="KR4e0201_WYG_323-8a"/>
刑部福建司主事遷廣西司員外郎進郎中時寧事敗<lb/>
而鈎黨竟干累嵗不决公以郎中出讞之立報上輕重<lb/>
亡枉者母喪歸服除補山東司是時諸曹獨廣東領緹<lb/>
騎獄最號難治而尚書李公承勛特器公責公理其篆<lb/>
公至則滯案一洗李公改大司馬遂奏以公移職方李<lb/>
公才於世少雙顧盡以大司馬事委公曰使諸曹郎盡<lb/>
若吾何妨坐嘯耶公遂進為大理左寺丞是時康僖公<lb/>
尚書刑部而公丞大理時人榮之公竟以持法忤㫖罷<lb/>
<pb n="KR4e0201_WYG_323-8b"/>
歸公歸凡十八年而中外薦者六十疏部為數數報聞<lb/>
則猶用前忤也公卒年六十三今像豐下而長若猶有<lb/>
隠憂者<lb/>
贊曰公佐司評法比于理其郎夏官謀出以計使當虞<lb/>
廷若咎繇士以平暴亂以詰奸宄夫誰弗良中道而止<lb/>
王司馬公積字子崇别號虛齋太倉衞人為人敦謹詳<lb/>
審家貧力學舉進士為武選主事以便養親乞南得禮<lb/>
部遷南車駕貟外郎進武選郎中出為廣東左叅議佐<lb/>
<pb n="KR4e0201_WYG_323-9a"/>
滅恩平積寇以憂歸服除補陜西左叅議遷貴州按察<lb/>
副使飭威清兵偹監省試甫畢遷湖廣右參政遂佐萬<lb/>
中丞破塘西囤苖而以省試累謫兩浙運鹽副使尋進<lb/>
其省僉事俄又進其省按察副使明年為福建右叅政<lb/>
佐朱中丞破倭擢山東按察使遂為其省右布政使再<lb/>
入福建為左擢都察院右副都御史撫山東遷南京兵<lb/>
部右侍郎以目眚乞休久之卒年七十八公有勘亂才<lb/>
事未及呐然若不任者及之則砉然中節既至而叩之<lb/>
<pb n="KR4e0201_WYG_323-9b"/>
又若不任者三佐藩而三以戰功得金幣賞然不肯為<lb/>
人言兵事其補陜西也候闕踰嵗至賣衣装為僦炊費<lb/>
乃上書乞休吏部為愧而後補之仕宦四十餘年僅具<lb/>
中人産葢吾鄉之推亷靖長者自先王父後公其擘云<lb/>
今像雖兩目盲而意了了春陽可掬<lb/>
贊曰有美司馬温如其玉雖則如玉甚栗而樸難無求<lb/>
避功弗庸録迺克忠孝信友婣睦晩雖喪明猶百身贖<lb/>
胡以百身敦鄙薄俗<lb/>
<pb n="KR4e0201_WYG_323-10a"/>
國子司業王先生同祖字繩武崑山人也先生豐下長<lb/>
目美鬚和易坦洞不設城府二十四薦南宫明年始廷<lb/>
試改翰林院授編修為詩清麗有唐人風善草𨽻一時<lb/>
才名大噪而新貴人有同年者故為先生所輕内銜之<lb/>
假大察逐先生歸葢十餘年置東宫官僚以編修兼司<lb/>
經局正字起故同輩皆顯重而先生猶僕僕一羸馬青<lb/>
衫僅遷國子司業時先生書刺字竒大人頗怪之北兵<lb/>
嵗大入邊殺掠吏民先生上書請捐内帑數百萬金以<lb/>
<pb n="KR4e0201_WYG_323-10b"/>
間逓北荒外之敵與中國夾攻而不得其主名凡再上<lb/>
御史以非所宜言紏正之先生益憤憤不自得請上還<lb/>
宫改元創新政以整齊宇内改元上所諱也見之恚甚<lb/>
幾欲置大辟尋解斥為民先生大悔恨暴得風疾久之<lb/>
卒先生雖官挫名損然負材不獲究至今為流輩所惜<lb/>
贊曰賈生久斥召而上書三表五餌其術以疎豈無為<lb/>
漢誓歸匃奴改元似諛還宫似直其直乃爾諛耳亦逆<lb/>
臣子愛君曷維其極<lb/>
<pb n="KR4e0201_WYG_323-11a"/>
右春坊右司直郎兼翰林院檢討張曉川公諱寅字仲<lb/>
明與其伯兄辰先後舉鄉薦而公成進士授高安令以<lb/>
憂歸服除補宜春令有政聲召為南京河南道監察御<lb/>
史風裁凛然以追論故相及北臺長忤㫖謫判高唐量<lb/>
移守安州不見遷客態精心職事吏人悦之擢南文選<lb/>
郎中公以直道婁躓起質有其文頗鬱然負公望時大<lb/>
補官僚而相夏所登進不甚諧時望詔太宰更補公遂<lb/>
得今官公之補既雅非相夏意而與其僚爭禮為所中<lb/>
<pb n="KR4e0201_WYG_323-11b"/>
罷歸公歸自壯年闔門灌園讀書動止有矩則人且冀<lb/>
其復召而竟弗召也老且死矣春秋六十有三子孫彬<lb/>
彬世其風<lb/>
贊曰一躓而起疇為之庸再躓不起疇扼其衝以直而<lb/>
始以直而終天乎人乎于我何恫<lb/>
朱秋崕公紈字子純長洲人其母遘家難生繫中稍長<lb/>
為諸生孤苦自立既舉進士授知景州改開州俱以亷<lb/>
恵幹濟稱擢南刑部員外郎進郎中改武選再改考功<lb/>
<pb n="KR4e0201_WYG_323-12a"/>
俱仍南部出為江西右叅議遷四川威茂兵偹副使以<lb/>
平深溝諸部寇功賜金幣加等母喪歸道遷貴州左叅<lb/>
政服除補山東尋進雲南按察使歴山東右布政使廣<lb/>
東左其在廣東以封川㨗再賜金幣進都察院右副都<lb/>
御史督撫南贛汀漳未幾改撫浙江兼督福建海道諸<lb/>
軍請一切從軍興法詔許之仍聽便宜行事公有文武<lb/>
材畧清彊峭深惡墨吏大猾如仇讐前後所操切黄墨<lb/>
以下多望風解印綬去視事日悉掃一切應酬蚤夜申<lb/>
<pb n="KR4e0201_WYG_323-12b"/>
約束通海内地奸民當是時甌粤閩粤諸貴人多家于<lb/>
海其處者與在朝者謀務破敗公所為至革廵撫為廵<lb/>
視稍削其權公聞之益怒數上章廷辨因而有侵執政<lb/>
語執政聞之亦不善也公提兵平漳州同安寇撫島夷<lb/>
六百人移填定海婁破賊餘皇又大破賊于温盤南麂<lb/>
諸洋凡數上㨗僅一拜賞而最後悉平佛郎機黑白畨<lb/>
舶虜其酋并餘衆四百餘有傳其為變者公傳令悉誅<lb/>
之言官遂訾公妄殺時公以移病得予告而削職聽勘<lb/>
<pb n="KR4e0201_WYG_323-13a"/>
之命下矣公居恒嘆吾貧無賄賂不任獄病痔不任獄<lb/>
負氣不忍詬不任獄縱天子不欲死我大臣且死我大<lb/>
臣即不死我而二粤之人必死我我死自决之不以授<lb/>
人也乃草生誌慷慨引酖以卒年僅五十有八自公得<lb/>
罪後其官亦罷不設中外揺手不敢言海禁事居數年<lb/>
海寇大作東南為魚爛者二十餘年而後定識者以為<lb/>
不罪公海當無寇而二粤士大夫猶囂然謂冦自朱紈<lb/>
始<lb/>
<pb n="KR4e0201_WYG_323-13b"/>
贊曰去惡不盡公不止以賊遺君公所恥搜巢纍俘斷<lb/>
腰膂賞不酬勞置之死為姦報讎飽姦餌倒埋太阿澁<lb/>
秋水萬厯之年振神氣惜哉胥江哭寃鬼<lb/>
張通政公寰者字允清即篠菴公之從曽孫而叅政穆<lb/>
之世嫡也父曰安甫以進士再補知祁州年四十餘即<lb/>
引告乞休太宰馬端肅公賢而請予之四品服優㳺里<lb/>
間幾大耋乃終學者稱之曰天方先生公亦成進士知<lb/>
開州母憂歸服除補濟寧入為刑部員外郎乞休養父<lb/>
<pb n="KR4e0201_WYG_323-14a"/>
父終補故官以選為通政司右叅議九廟災自陳得致<lb/>
仕遂不起公為人愷悌好樂多通縱㳺山水間遇佳勝<lb/>
即累月忘返有具酒招之者無貴賤輒赴談笑竟夕引<lb/>
接名流不憚折節筐篚之贈欣納亡餙譲間輟以資貧<lb/>
乏者亦不較也為詩及書皆以自娛適而已不自珍貴<lb/>
所至墻壁揮染自滿卒年七十六吳俗為乩以下紫姑<lb/>
仙徃徃得君詩類其生平云今像豐腴晳飄鬚落拓瀟<lb/>
散若有所自得者<lb/>
<pb n="KR4e0201_WYG_323-14b"/>
贊曰匠心而文若詩亦匠手而書之匠口而談匠足而<lb/>
㳺乎山之顛而水之湄其山水之日贏而廟廊之數竒<lb/>
仕者以為弔詭而隠者以為墨屎其與物無忤而於道<lb/>
不違者耶<lb/>
江西布政司右叅議陽湖王公庭長洲人也舉進士歴<lb/>
南曹郎有聲出為江西按察司僉事精勤於職然公素<lb/>
恬退少宦情累乞骸骨不得請既遷叅議遂决歸公歸<lb/>
僅及艾與故文待詔先生徵仲王吏部先生禄之日從<lb/>
<pb n="KR4e0201_WYG_323-15a"/>
事山水觴詠間優㳺自適而公尤以耿介守節不苟稱<lb/>
晩嵗過老頗健忘其子孝亷敬臣悉精力廢學業而顓<lb/>
共養焉公得其寬終壽八十餘<lb/>
贊曰成進士而不蘄榮以文行著而不希名有子孝亷<lb/>
能以徳承噫將使挾軒冕者望車間而却軌騰頰舌者<lb/>
指園廬而吞聲者耶<lb/>
都察院右副都御史王涵峰公守字履約吳縣人也其<lb/>
先章姓公為諸生時與其弟寵俱工秇文筆札之事而<lb/>
<pb n="KR4e0201_WYG_323-15b"/>
名不如弟然狀貌特偉麗舉止詳華時人咸器之成進<lb/>
士授南昌府推官入為吏科給事中出按秦地邊事還<lb/>
為都給事中遷光禄少卿大理寺少卿南京都察院右<lb/>
僉都御史協掌院事兼督江防歸遷右副都御史理留<lb/>
儲母憂歸服除補總理河道之任不久卒公孝友慎亷<lb/>
隅有幹理才與物無忤而厄於年未究時咸惜之<lb/>
贊曰公與厥仲聨鏕秇苑仲厄於遘而弗克顯公起政<lb/>
術九列婆娑造之弗長究也如何厥仲所得與公孰多<lb/>
<pb n="KR4e0201_WYG_323-16a"/>
南京國子博士文三橋先生諱彭字壽承故待詔徵明<lb/>
子也先生少承家學善正行草書尤工古𨽻咄咄逼其<lb/>
父以諸生久次貢授秀水訓導擢國子助教於南京時<lb/>
七十餘矣先生敦直坦易於進退取予皆稱心而受不<lb/>
為餙讓人以待詔故多優假之七十六卒<lb/>
贊曰父子俱有藝文而俱不得志於科目羸馬青衫<lb/>
潦倒散局然父視之若蠟而子甘之若飴各行此是不<lb/>
論彼非<lb/>
<pb n="KR4e0201_WYG_323-16b"/>
和州學正文文水先生諱嘉字休承彭之介弟也其書<lb/>
不能如兄工而畫得待詔一體鍳賞古蹟亦相埒以諸<lb/>
生久次貢授烏程訓導擢今官老矣乃移文乞歸歸而<lb/>
乞書畵及請鍳别者履相踵先生猶一一應之至困憊<lb/>
不支乃卒年八十三先生不能如兄渾然天真然有分<lb/>
辨不苟取<lb/>
贊曰維名與壽以及技藝宦薄家貧各足於志擬父<lb/>
則子視兄則弟<lb/>
<pb n="KR4e0201_WYG_323-17a"/>
光禄寺丞陸𢎞齋先生鰲字伯載崐山人也長身玉立<lb/>
疎眉美鬚與人談説和薰藹然而中實耿介舉進士嘗<lb/>
從王文成公㳺稍推魏恭簡公于經義多所著述欲自<lb/>
立門户不名一家師授刑部主事遷光禄寺丞以疾請<lb/>
告得致仕歸臺省使者尉薦無虛嵗而其子不肖有穢<lb/>
言怒而杖煞之為怨家所中奪職坐是不振然先生雅<lb/>
食貧寄跡一書院環堵蕭然不蔽風雨澹如也客載酒<lb/>
過先生輒醉醉則陶然若不知有身世者而間一觴之<lb/>
<pb n="KR4e0201_WYG_323-17b"/>
五嶽方寸識者窺其微不能忘世云以例復故官仍致<lb/>
仕卒年七十八<lb/>
贊曰居官而蚤引恬居家而晩食貧為學而不務立名<lb/>
以是終其身不知者疑其傷慈而知者以為亡愧于大<lb/>
倫<lb/>
陸貞山先生粲字子餘一字浚明生而朗秀長身玉立<lb/>
美鬚髯自其諸生時則已為王文恪所賞識曰是子也<lb/>
材非吾翰林所能有也而久之乃舉鄉試魁其經明年<lb/>
<pb n="KR4e0201_WYG_323-18a"/>
㑹試復魁其經以進士改翰林庶吉士凡七試皆居首<lb/>
當是時新貴人張桂長翰林先生恥為之寮約諸庶吉<lb/>
士毋得徃見張桂銜之中於上謂皆故相費公宏桃李<lb/>
以故當散館公仍試第一而僅得工科給事中先生上<lb/>
言請開𢎞文館與博聞有道之士講說政術開太學舉<lb/>
貢諸生途與進士並王國及教官材者一體遷擢士毋<lb/>
得乞逺方逺方二千石以上毋以不及調行太僕苑馬<lb/>
鹽運毋以下考遷又上久任使慎考察汰冗官復制科<lb/>
<pb n="KR4e0201_WYG_323-18b"/>
四事皆次第采納故相楊公一清見輒嘆曰子自愛真<lb/>
經世才也先生以是益自信論事亡所避主浙江試還<lb/>
而法司與厰衞獄互異上右厰衞至為斥臺長浹先生<lb/>
力信其不可以是得上怒下詔獄杖三十尋釋之時張<lb/>
與桂俱繼相擬楊公後先生遂露章劾其奸上為之罷<lb/>
二相一時朝廷肅然望治而上尋入霍詹事韜語謂先<lb/>
生緣楊公指于是首召張而楊公不自安更請去而先<lb/>
生再下詔獄以謫矣先生之自都鎮驛丞遷永新令有<lb/>
<pb n="KR4e0201_WYG_323-19a"/>
善政其士民多謳謡之而念相張數躓起不能不相中<lb/>
且母老上書乞致仕歸里居凡十八年中外論薦者無<lb/>
慮三十疏而皆報罷先生以母老多戚戚為選聲色以<lb/>
娛之而已不能無染指及母死悉屏去之先生性伉爽<lb/>
每語意氣及不平事慷慨攘臂鬚盡張其為文精雅有<lb/>
法得班氏及韓歐遺意<lb/>
贊曰其貌余識之朗乎其欲仙其辨余聽之沛乎其河<lb/>
懸其文余讀之後永叔而前孟堅其志余窺之寧璧碎<lb/>
<pb n="KR4e0201_WYG_323-19b"/>
而不瓦完盡其言庶幾經世之賈陸老其才將無籌邊<lb/>
之范韓也耶<lb/>
王雅宜先生寵字履仁後字履吉吳縣人先生與兄履<lb/>
約俱為邑諸生而名過之顧累試輒不利以年資貢入<lb/>
太學試復不利竟死得年僅四十先生朗朗玉立饒姿<lb/>
制又能為雅言言不及猥鄙詩好建安三謝及盛唐文<lb/>
學遷固甚似之顧材薄于中不盡有也書始摹永興大<lb/>
令晩節稍稍出已意以拙取巧婉麗遒逸為時所趣幾<lb/>
<pb n="KR4e0201_WYG_323-20a"/>
奪京兆價今像是二十後筆翩翩美少年而識者嘆其<lb/>
不永<lb/>
贊曰豈弟君子温如其玉其鄂郁郁曷不喬木曷不藏<lb/>
璞鄂瘁而枯玉隕而冺女所形徃名弗皆淪女實永年<lb/>
袁胥臺先生袠字永之吳縣人生五齡即知書七嵗賦<lb/>
詩有竒語十五試應天即馳聲塲屋間又九嵗而舉鄉<lb/>
試第一明年廷試第二甲第一人改翰林庶吉士時新<lb/>
貴人張公者以先生所射䇿嘗薦居首而亟言之欲以<lb/>
<pb n="KR4e0201_WYG_323-20b"/>
見徳先生不荅亦不徃報謝以故當授官密言于上謂<lb/>
諸少年浮薄非大器皆左之先生僅得刑部主事主試<lb/>
河南所識㧞多知名士還改兵部之武選未幾而司不<lb/>
儆于火以先生當于陬夕逮下獄特論戍湖州則猶張<lb/>
意也先生既工文章精筆札而湖當山水間凡所諷誦<lb/>
著述傳逺近雖在戍而名益重久之赦歸起南武部主<lb/>
事遷職方員外郎廣西提學僉事駸駸顯矣偶意有所<lb/>
不可遂拂衣有所經㳺名山皆為文記之先生歸而家<lb/>
<pb n="KR4e0201_WYG_323-21a"/>
横塘据石湖之勝著書行吟豁如也卒年僅三十六所<lb/>
著文集二十巻皇明獻實二十巻吳中先賢傳十巻世<lb/>
緯及嵗時記周禮直解又若干巻<lb/>
贊曰秇文沾沾以自喜兮六籍洋洋取足已兮經濟秩<lb/>
秩不吾以兮少而亨衢嗟中否兮寧自隠約焉骫骳兮<lb/>
前浙江按察僉事皇甫少𤣥先生涍字子安故重慶守<lb/>
録之子也晜弟四人長曰冲仲即先生叔曰汸季曰濓<lb/>
皆以科甲文學著聲先生成進士累官禮部祠祭郎中<lb/>
<pb n="KR4e0201_WYG_323-21b"/>
得其尚書心尚書入相㑹置東宫僚屬以先生補右春<lb/>
坊右司直郎兼翰林檢討甫上而為言路所訾外謫浮<lb/>
沈久之始以南刑部郎分臬浙東復坐計吏謫待次里<lb/>
中鬱鬱不樂病卒先生視其叔氏稍飭亷隅矣而自矜<lb/>
重負氣矻矻不肯下人故宦屢躓不達其卒也同舎郎<lb/>
蔡子木哭之曰五字沈吟詩品絶一官憔悴世途難人<lb/>
頗惜之<lb/>
贊曰有四玉樹挺威明庭咸阻干霄仲復先零嗚呼宦<lb/>
<pb n="KR4e0201_WYG_323-22a"/>
之不達人或與之齡之不永豈人所為<lb/>
王酉室先生名榖祥字禄之長洲人美姿容性穎敏善<lb/>
書畵為古文辭連擢進士改翰林庶吉士踰月而解就<lb/>
甲資得工部屯田主事改吏部之考功轉署文選員外<lb/>
郎數行郎中事先生持選法不肯阿私尚書鋐漸以得<lb/>
郄意忽然不樂念母老乞歸養而其兄故為嶺南幕官<lb/>
尚書用例格先生謫倅真定遂歸養母者幾三十年太<lb/>
宰李公黙雅重先生奏起之卒不應最後相國徐公階<lb/>
<pb n="KR4e0201_WYG_323-22b"/>
為政以大名倅起先生即補南選部謂旦夕且卿列先<lb/>
生復不應亡何膺末疾不能言竟卒年六十七先生有<lb/>
書癖所抄録古文籍至數百千巻咸精好令人不忍觸<lb/>
手人以書畵求者不肯輒應杜門却掃一室之内琳瑯<lb/>
金薤謐如也今像且病矣猶煜煜然足映帶餘子<lb/>
贊曰居津要而若奉朝請中無競也家㕓里而若在箕<lb/>
潁不敵應也再起官而再若無心長静也嗟嗟胡斯人<lb/>
而有斯病也<lb/>
<pb n="KR4e0201_WYG_323-23a"/>
故大中大夫太僕寺卿東白顧公諱存仁字伯岡舉嘉<lb/>
靖壬辰進士為餘姚令有聲徵拜禮科給事中以災異<lb/>
上䟽極論時事忤㫖廷杖六十謫佃保安州自是徃来<lb/>
塞外者幾三十年不得歸隆慶元年奉㫖召用未上擢<lb/>
南京通政司叅議亡何遷順天府丞再遷大理右少卿<lb/>
進太僕寺卿公自流人起不二載而至九列感上恩條<lb/>
論時事皆可見施行又請重太僕丞選及論馬政之弊<lb/>
報許公于是聘歸丞有光草寺志而身經理其凡書成<lb/>
<pb n="KR4e0201_WYG_323-23b"/>
上䟽乞歸詔許之公為人敦謹重然諾好行義嘗致田<lb/>
以贍族又益置田以資里之長賦者濟南李攀龍為文<lb/>
記之素强無疾七十餘猶矍鑠拜起如壯年俄遘疾卒<lb/>
訃聞予祭𦵏如例<lb/>
贊曰循吏于邑直臣于朝長者于鄉中為流人垂三十<lb/>
年弗改厥常聞義若渇嗜善若饑惡若探湯有傳有記<lb/>
附之家乗煥乎文章曰鄉先生尸而社之為後進綱<lb/>
雲南按察僉事皇甫先生汸字子循百泉其别號也父<lb/>
<pb n="KR4e0201_WYG_323-24a"/>
曰重慶守録先生兄弟四人皆有文彩冲不得志于公<lb/>
車以死涍濓與先生雖得第然其官不大顯而先生自<lb/>
工部郎外補不能其職改國子博士旋起為南京吏部<lb/>
謫同知某州為御史王言所捕亡命得解補開州超同<lb/>
知處州尋遷雲南按察僉事大計中白簡歸處鄉復為<lb/>
陳御史所窘家幾破先生性和易不設城府為詩文沾<lb/>
沾自喜好聲色工狎㳺而不能通知户外事以故數困<lb/>
然信心而行以文自娛于諸兄弟中獨壽老年八十乃<lb/>
<pb n="KR4e0201_WYG_323-24b"/>
卒其詩五言律最工七言次之有錢劉風調文慕稱六<lb/>
朝然時時失歩<lb/>
贊曰宦拙而窮貌短而佻其志囂囂其樂陶陶修辭之<lb/>
士而年最高者將無外為之鍳而中不勞者耶<lb/>
　<lb/>
　<lb/>
　<lb/>
　弇州續稿巻一百四十九<lb/>
</p>
<p>
</p>
  </div>
</body>
</text>
</TEI>
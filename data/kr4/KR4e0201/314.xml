<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百四十</head> <lb/>
    <p>
<pb n="KR4e0201_WYG_314-1a"/>
欽定四庫全書<lb/>
　弇州續稿巻一百四十<lb/>
　　　　　　　　　　　　明　王世貞　撰<lb/>
文部<lb/>
　行狀<lb/>
　　亡弟中順大夫太常寺少卿敬美行狀<lb/>
亡弟諱世懋字敬美先大司馬公嘗命之曰吾聞東海<lb/>
有鳯麟洲爾才庶㡬埒而兄乎署其讀書之室曰麟洲<lb/>
<pb n="KR4e0201_WYG_314-1b"/>
既甫宦而以家難歸奉母郁太恭人隠居闤闠中慕王<lb/>
君公之行别署號曰墻東生宦小達思自挹損更署曰<lb/>
損齋然而天下故知弟號麟洲其稱如故吾王之先自<lb/>
即邱子諱覧諸孫文獻公諱導傳其子諱某世世貴<lb/>
顯至五季而有諱仁鎬者為呉越王鎮海節度衙推居<lb/>
嚴之分水遂為分水人世孫宋左司諫諱縉有名臣稱<lb/>
<hi>闕</hi>傳至諱夢聲薄元徳不肯取膴仕僅應行省辟為吾<lb/>
呉之崑山州學正㡬四十年遂為崑山人後割𨽻太倉<lb/>
<pb n="KR4e0201_WYG_314-2a"/>
州徙為太倉人皇祖考諱倬歴官至南都少司馬以政<lb/>
術行誼為𢎞治正徳間名臣賜祭予塟皇考諱<hi>闕</hi>至都<lb/>
察院右都御史歴督撫薊遼諸軍更六大鎮為嘉靖名<lb/>
臣以口語中權奸歿最後復故官加贈大司馬賜祭予<lb/>
塟婦即吾母郁太恭人十九歸於大司馬公明年丙戌<lb/>
舉不榖又十年丙申舉吾弟弟生而秀頴異凡兒眉目<lb/>
如畫三嵗即善操切其下家人重足而立父母絶憐愛<lb/>
之稍長益務為寛厚出就外傅讀書輒成誦應對機警<lb/>
<pb n="KR4e0201_WYG_314-2b"/>
蠭出八歲而不榖舉於鄉弟五鼔披衣起坐大司馬公<lb/>
怪而問之曰吾有憂耳何憂曰憂他日之後吾兄舉也<lb/>
大司馬公大悦每為人説之居四載不榖守刑部郎燕<lb/>
中而公繇御史驟遷中丞南北禦圉倭冦無寜月弟皆<lb/>
從其憂虞艱險百端獨弟與太恭人共之始弟甫十齡<lb/>
而病損先天氣㡬成瘵戢其身醫藥間大司馬公憐之<lb/>
甚不欲强以佔俾任之而已弟病小間忽忽不自得因<lb/>
取邇時程式經義誦而倣之别成一篇置案頭大司馬<lb/>
<pb n="KR4e0201_WYG_314-3a"/>
公見而心異焉謂太恭人㡬失此兒乃始教以属文而<lb/>
延鄉進士茂才先後授經塾中非久輒辭去曰某不任<lb/>
師也是能見鞭影而馳中間嘗一歸就州試即冠諸弟<lb/>
子大司馬公念而促使去不竟試以學籍進補國子諸<lb/>
生祭酒郭公鎜試而竒之擢寘前列乙夘當應順天試<lb/>
其文已籍籍人耳而㑹有忌大司馬公者擿書題小誤<lb/>
獨其文不入内棘弟乃歸侍公使院公故以經術擅諸<lb/>
生名晩而益精其業為弟日切磋者三載比再逰太學<lb/>
<pb n="KR4e0201_WYG_314-3b"/>
試屢第一尤為祭酒敖公銑所稱賞遂試順天與鄉書<lb/>
然誦其程式文者猶以為屈而大司馬公意尤惜之欲<lb/>
伸之於南宫課業益篤弟所搆易義亦益精明年登己<lb/>
未㑹試當射䇿公車其文與書皆工受巻者欲上之大<lb/>
相所故事首甲必大相分讀而大相嚴時嫉大司馬公<lb/>
甚相客時與彌封者知其指掣去之遂得三甲肄事兵<lb/>
部弟馳謁大司馬公於使院汎瀾久之盖北兵方深入<lb/>
公帥勵將士逐走塞外而大相方媒公以縱敵弗擊雖<lb/>
<pb n="KR4e0201_WYG_314-4a"/>
坐僅鐫二秩而諸將校皆捕繫論死公謂弟曰吾禍止<lb/>
鐫秩耶弟叩首泣曰未敢必也公謂弟去從朝夕升散<lb/>
吾得老田里作編氓足矣時方議拔進士為庶吉士人<lb/>
謂大司馬公以郎君才諸進士中誰儷者取之若承蜩<lb/>
耳公意為動弟獨曰柰何作此念非獨慕止足也人方<lb/>
魚肉公不免而欲變化風雨耶謝弗往俄而御史之白<lb/>
簡上矣盖是時御史受相嚴客鄢中丞指中丞受相嚴<lb/>
指以是上而得天子怒逮下獄以失守論當是時變出<lb/>
<pb n="KR4e0201_WYG_314-4b"/>
叵測太恭人跳而之燕中邸與弟抱首哭亡何不榖解<lb/>
青齊綬亦至欲與弟上書請代而大司馬公間而曰上<lb/>
怒方熾是沃之膏也毋速我死而客亦摭相嚴意更以<lb/>
危言脅之不果上第相與楚服奔走搏頰諸政地塗炭<lb/>
委頓以間槖饘或入而視疾强顔以進含辛而出盖無<lb/>
日不若形影偕矣㑹事小挺㡬且得長繫弟始從不榖<lb/>
操管為詩悲歌顦顇大司馬公見之為泣數行下已而<lb/>
破顔曰而乃得從而兄雁行吾願奢矣何必膏腴其門<lb/>
<pb n="KR4e0201_WYG_314-5a"/>
也盖明年之庚申而公竟不免吾兄弟痛極瀕死者數<lb/>
矣步扶喪車下潞河且哭且躓乃以一蹇衞更代行又<lb/>
虞太恭人之毁傷也時時慰問已得民舟凢兩月而抵<lb/>
家各不自意全時方苦大水灾鄉居盗四起抵暮火光<lb/>
與噪聲應不絶乃謀請太恭人偕婦子軰城居而誅茅<lb/>
搆丙舎於藳塟之側三時進食哀號中夜歎咤誓以蔬<lb/>
素輔粥時余兄弟皆尫瘠而弟以夙疾故尤甚每月朔<lb/>
入城起居太恭人太恭人憐而憂之手和肉羮以畀弟<lb/>
<pb n="KR4e0201_WYG_314-5b"/>
泣弗忍領也凢二十七月而始茹□畢三載始除服然<lb/>
猶被白帢單衣不敢預宴㑹聴聲樂與人間慶吉禮唯<lb/>
於詩酒夙所嗜不免時時濡首相與暢怫欝澆磊塊而<lb/>
已不榖以久宦去太恭人膝下而弟供養之日長能得<lb/>
其意念大司馬公有遺産而世父之子四人家漸挫將<lb/>
大割以贍之而宗黨有窶困者時王父所置義田属之<lb/>
冡孫不治亦謀有所更益太恭人嚴不敢以聞而私謀<lb/>
之弟弟曰此懋夙心也宛轉入白太恭人許之是以得<lb/>
<pb n="KR4e0201_WYG_314-6a"/>
稍稍全義舉皆弟力也弟之始為詩用不榖故因習知<lb/>
不榖之友故李于鱗徐子與宗子相余徳甫張肖甫及<lb/>
今呉明卿張助甫而其所心服乃于鱗大司馬公之喪<lb/>
過濟寜于鱗单騎出弔弟哭不能言而且拜且睨于鱗<lb/>
亦目属之弟既服除請於太恭人與不榖間過俞仲蔚<lb/>
及呉中周公瑕黄淳父袁魯望張伯起兄弟薄㳺名山<lb/>
水有所酧倡出一語必翕然歎服而錄以叩于鱗又為<lb/>
書盛相推挹于鱗大驚賞呼之小羙至曰小美真才子<lb/>
<pb n="KR4e0201_WYG_314-6b"/>
也又謂不榖阿奴咄咄火攻伯仁不虞燎鬚耶不榖報<lb/>
之頼其邇来好米汁得少寛耳不然何所迯逼汪伯玉<lb/>
余同年兄也其文辭與于鱗並擅名海内自閩以書先<lb/>
余余為言敬美且出其近詩數十草伯玉亦大驚賞過<lb/>
望書問遺不絶當是時子與宦不達多卧霅中於過從<lb/>
易而明卿為通家兄弟詩郵往来稍不落莫矣弟既以<lb/>
大司馬公寃不白與不榖皆絶意進取治小圃居第之<lb/>
左余名之曰離薋一軒曰鷃適庋經史古文圖籍之類<lb/>
<pb n="KR4e0201_WYG_314-7a"/>
充仞其中盖又無一朝夕而不形影偕也其從兄曰世<lb/>
望從甥曰曹昌先昌先尤有文皆善排調有淳于東方<lb/>
風弟出其險竒語以相角久而厭之澹辭取適而已盖<lb/>
三載而相嵩父子敗又六載而莊皇帝登極為隆慶丁<lb/>
夘相國徐文貞公輔之滌寃滯旌直臣拔遺佚一切與<lb/>
天下更始不榖苦瘍㡬死小間與弟泣告太恭人將伏<lb/>
闕下上䟽辨雪時弟甫舉一子未彌月而殤不顧也䟽<lb/>
既上属新鄭相有所不平於徐公謂徐公多洗丹書暴<lb/>
<pb n="KR4e0201_WYG_314-7b"/>
揚先帝過其語外流太宰楊襄毅公甚寃大司馬公而<lb/>
難新鄭事㡬格弟與不榖相對洒泣蕭寺中㑹新鄭去<lb/>
國而邉臣行勘者以功狀聞盖八閲月而始獲伸弟居<lb/>
閒無事益刻意於詩詩益工是時留都之臺垣當有所<lb/>
論薦而弟及不榖與焉不榖謂弟汝當出以慰我先公<lb/>
地下吾留侍太恭人襄毅公固欲俱起之而太恭人果<lb/>
欲趣弟謁吏部選於法當得郡邑弟行至河間道中而<lb/>
報除南京禮部儀制司主事不之吏部選而徑為京朝<lb/>
<pb n="KR4e0201_WYG_314-8a"/>
官皆異數也而不榖業已召守故官天雄部楊公貽書<lb/>
不榖謂南而弟欲以近供養存者而姑北且報國而慰<lb/>
逝者不榖再䟽辭俱見寢於是與弟俱勉之官而南儀<lb/>
曹職務簡弟得以其暇肆力於古文章而六季之綺麗<lb/>
名勝觴酒詞筆靡所不領㑹居無何以郎中蓘病攝曹<lb/>
事而魏公之事起魏公者老而無嫡子其長子邦瑞弗<lb/>
愛愛嬖姬鄭之子邦寜㑹公之前夫人薨夤緣請於上<lb/>
以鄭繼封得誥命邦寜名為嫡矣誠意伯者知其事而<lb/>
<pb n="KR4e0201_WYG_314-8b"/>
故憾魏公且欲因而奪其權寄謂若卒㓜子嫡耶吾當<lb/>
廷論之魏公乃隠其事不敢以邦寜請而誠意伯之計<lb/>
詘則陽謂大司成勛臣之子當封者不入成均習禮為<lb/>
不敬大司成是而悉督促之魏公謀諸大司馬劉端簡<lb/>
公劉公曰余辱公肺腑乃敢對夫公之今夫人非正婦<lb/>
也而邦瑞生又在先則均庶也庶而不以長有國法在<lb/>
魏公矍然以邦瑞應事繇儀曹當白部少宰林公燫時<lb/>
領部喜而謂弟中山王之徳逺矣能蔽其後人不違禮<lb/>
<pb n="KR4e0201_WYG_314-9a"/>
而誠意伯者大失望頓足曰今年燥舌正為奴謬與邦<lb/>
瑞善而為之謀曰吾故善大司成若賄我我以半予之<lb/>
可得駁行而大司成之属鄭者謀與誠意伯合乃各以<lb/>
意脅大司成曰邦瑞業四十矣而始不稱胄子者何以<lb/>
邦寧故也且邦寜不為嫡而何以母拜天子誥稱國夫<lb/>
人不駁異日公當任其咎大司成復是之為駁而返之<lb/>
儀曹復返之魏公魏公中悔曰劉司馬誤我乃以二子<lb/>
俱請林公甚恨之然無以難也弟奮然移於中都督幕<lb/>
<pb n="KR4e0201_WYG_314-9b"/>
曰鄭夫人故妾也其受封應否非所敢論苐邦寜既生<lb/>
未封之先則㫁非嫡出之子邦瑞庶而長邦寜庶而㓜<lb/>
何兩請之有林公大喜謝苐一言而徐氏之事定使吾<lb/>
部自兹重矣後邦瑞卒為嗣魏公鐫禄誠意伯詘大司<lb/>
成罷而後以無賄白都人至今稱王儀曹不骳法也弟<lb/>
在南儀曹僅嵗餘而遷北為儀曹員外郎於職撿緝牒<lb/>
詳謹亡害尚書殷文通公知之而太恭人苦沈痾於家<lb/>
不榖時遷山西按察使上䟽乞扶侍不報㑹太恭人疾<lb/>
<pb n="KR4e0201_WYG_314-10a"/>
良己始出之任至秋而復發不榖移文兩臺不待請而<lb/>
行至澤州得訃晝夜馳而弟上書以病予告至池河始<lb/>
得訃先兩日抵喪次以太恭人之不及侍疾也搏頰哭<lb/>
自數且絶而蘇自是弟與不榖伏苫塊如喪大司馬公<lb/>
時唯百日之後時時親筆研於酧酢不能盡廢而已壬<lb/>
申之初冬始禫服偕一二友生汎太湖陟兩洞庭各有<lb/>
詩紀之明年正月服除以四月抵都下十月始補祠曹<lb/>
意泊如也祠曹諸郎王君象坤劉君應麒孫君鑨愽雅<lb/>
<pb n="KR4e0201_WYG_314-10b"/>
名士弟皆與之善以志行相砥礪悉取古今子史益於<lb/>
經濟者朝夕討論不倦尋遷尚寶丞盖是時同年故人<lb/>
有蒞其上者意不自安而弟事之益恭以是得謹厚聲<lb/>
尚寶居閒無事益以其間致力古文辭而故人黎惟敬<lb/>
在東掖李本寜在玉堂歐楨伯在成均丘齊之沈純甫<lb/>
在郎署李惟寅在環衞劉子大史元秉在緹帥日相與<lb/>
徴逐詩酒之社而弟時時握牛耳又善書所揮染篇翰<lb/>
流豔人目忌者緣飾有㳺閒公子之稱而是時傅御史<lb/>
<pb n="KR4e0201_WYG_314-11a"/>
上䟽論時事觸大相怒下獄得戍弟與石廷尉拱辰合<lb/>
而為治裝已劉御史自遼左論劾大相就緹繫事且叵<lb/>
測拱辰上書大相請寛之疑其指出自弟而弟又與拱<lb/>
辰偕詣相客李尚書所勸之尚書唯唯已睨視弟而私<lb/>
曰石君木強殆王生文之而弟方奉上命弔祭秦藩既<lb/>
至行禮動止詳華世子國臣靡不心敬之其幣重弟受<lb/>
飡返幣還與撫公藩臬㳺攬長安諸勝蹟浮大白弄不<lb/>
律而江西叅議之命下矣弟怡然不以為意時不榖方<lb/>
<pb n="KR4e0201_WYG_314-11b"/>
在鄖乃取藍田道經商洛山中八百里而後及相與禮<lb/>
𤣥嶽下飲均城棲汎瀾而别弟之外選也咸謂出大相<lb/>
意而南垣遂緣以衊不榖時不榖已改南大理卿矣遂<lb/>
以聴别用歸里弟惴惴恐不自免乃精心訊牒勤職業<lb/>
而所治南康道務簡無所自顯見而御史張君簡行部<lb/>
其地因獄與俱之九江饒州時分廵副使未至一切讞<lb/>
審獄牘訊牒公移悉以付弟相知戱曰是常習司空城<lb/>
旦書乎弟曰未也且以仕學耳及其治之輙精而於考<lb/>
<pb n="KR4e0201_WYG_314-12a"/>
覈官吏語皆覈而文米稱是張君以為材而異之時廵<lb/>
撫潘中丞時良者弟故人也所以慰藉保持甚至尋入<lb/>
賀萬夀抵都下諸詩酒人與忌者皆在弟平心其間不<lb/>
為町畦唯小毖慎耳既陛辭間道具絮酒雞炙哭于鱗<lb/>
之墓因㳺靈巖陟泰山觀日出祗謁闕里孔林皆有記<lb/>
及詩還至玉山引疾移文兩臺乞休俱不許盖弟猶虞<lb/>
大相之深於忮也既不獲已之任所治益精明嘗從侍<lb/>
御趙君燿按部至饒州而大相母迎養至京中貴人導<lb/>
<pb n="KR4e0201_WYG_314-12b"/>
從大相之弟都帥使使寄弟有年家分能一出㑹乎弟<lb/>
謝以故事不敢離直指致庖廪而已都帥忽忽不懌曰<lb/>
我故不足辱王叅趙君雅伉直心不附大相以是益善<lb/>
弟其滿也特薦弟堪學政而潘中丞之薦辭尤媺尋遷<lb/>
其省按察副使所任驛傳時江右之驛傳最繁苦不勝<lb/>
其供億則多取之民民又不勝其給則為議减削之過<lb/>
當乃至學官有徒步出入者弟為下諸郡議𠂻其平上<lb/>
之臺臺是之著為令已兼綰司篆及署分廵道分廵當<lb/>
<pb n="KR4e0201_WYG_314-13a"/>
省㑹至繁猥弟於吏事益習有所譏駁即老吏莫敢措<lb/>
手嘗據案草上下牘兩吏更迭錄之腕指痛欲脱盈庭<lb/>
之訟取片言立决吏私相目使君真神人也尋入棘監<lb/>
秋試御史邵君陛素悉弟才事皆以委之弟所取多名<lb/>
士而程式二䇿及後序尤以愽雅稱俄當入計南昌李<lb/>
令者以進士任可五載矣其始用小苛辦得上人意屢<lb/>
登薦書以是益驕成貪於酷用忮自掩司府相攝莫敢<lb/>
誰何弟於考語獨借夏日刺譏之臺悟以属弟盡發其<lb/>
<pb n="KR4e0201_WYG_314-13b"/>
奸狀遂露章劾而令用酷去且抵罪弟之入計也藩司<lb/>
之同事者新不能有所悉亦以属弟當省臺大㑹方岳<lb/>
覈二千石及黄綬以下噤自廢弟於中獨侃侃條對諸<lb/>
所救解可指數太宰目送之語人曰才難不其然乎今<lb/>
者覩練事敢言獨吾晉藩長與江右臬而已而弟以勞<lb/>
故且冐寒得厲頗劇上章乞骸骨辭甚至太宰故知弟<lb/>
才而以不勝忌者出之外屢得臺薦語意悔之遂用以<lb/>
拄下石之口而免南臺抨既聞太宰亟稱弟益欲收之<lb/>
<pb n="KR4e0201_WYG_314-14a"/>
至是寢其奏而㑹山東缺學使者太宰欲改補使鄉人<lb/>
一曹郎即風弟臥所弟謝曰某用臬使覲不幸有狗馬<lb/>
疾今遽起是以臬使病以學使起也太宰賢其意弗遷<lb/>
於是疾稍間例謁辭大相改容謂弟行矣旦夕當從事<lb/>
大藩山東非而任也弟謝不敢當歸而聞仙師曇陽子<lb/>
事而慕之以書托師之父宗伯元馭自通願一挂籍充<lb/>
都養是時不榖業巳前見錄矣師憫弟誠與元馭可許<lb/>
也貽書謂弟明敏絶世而戒以上智利根存其實則務<lb/>
<pb n="KR4e0201_WYG_314-14b"/>
匿其名自信篤不論人未信既承道門印可便當專神<lb/>
凝慮以待機緣向人且勿言色且勿動若愚若昏和光<lb/>
混俗而内念凛凛常如帝師對面又謂居官學道不可<lb/>
着一分穠豔氣弟得之喜不自意别去不榖竊意弟有<lb/>
所托且宦薄而勤勵故益甚嘗署案而有一字異者停<lb/>
筆呼原案校之謂吏曰若亦能手欲以一字變斯獄乎<lb/>
吏叩頭謝不能曰此出後曹胥手耳亟呼胥胥恐則投<lb/>
繯矣解而蘇併致之法盖弟離事之半歳而郵弊不可<lb/>
<pb n="KR4e0201_WYG_314-15a"/>
指數悉為欵以属諸郡守曰此皆乗諸君及我之離事<lb/>
而恣為蠧者也毋論諸君無與即署者新亦不易悉但<lb/>
覈其人與事来我為一懲而改之不以他累於是郵弊<lb/>
洗矣然弟不專狥法必以情佐理而行嘗鞫一父子相<lb/>
訟者而父辟甚弟為痛杖其子且誨之己乃命杖其父<lb/>
其子匍匐前䕶請以身代弟始釋之父子感悔如初有<lb/>
袁帥者好偵諸曹得其事謂弟曰三代不啻是矣甫百<lb/>
日而移視陜西學政道故里而曇陽子巳立化自恨弗<lb/>
<pb n="KR4e0201_WYG_314-15b"/>
及徘徊久之欲勿上不榖謂曰吾既已失先君子意汝<lb/>
勿為爾也盖先君雖在厄未嘗不戚戚以已故錮二子<lb/>
為恨至是弟始束裝就道既之任其所行約束明暢藻<lb/>
雅為他省冠諸生欣得師試貢士畢行部三原耀州延<lb/>
安未畢而有兩京臺𤨏白簡前是大相不欲持父喪而<lb/>
魚肉抗議者元馭争之力不應遂請告歸省大相心媿<lb/>
之時時露辭色而曇陽子既以化元馭具其事属世貞<lb/>
傳而弟手書授之梓給事某御史某乃極論元馭與不<lb/>
<pb n="KR4e0201_WYG_314-16a"/>
穀譸張為恠幻而留省應之至波及弟與故沈太史懋<lb/>
學業已報聞弗竟矣而弟慨然謂學使者為諸生師帥<lb/>
即弗竟而業已見指摘何顔復教授諸生乃移文兩臺<lb/>
乞骸骨而单車之境上度臺䟽發即買一舴艋徑歸諸<lb/>
生有竭蹷而送者猶為之講説秇文不倦時元馭之弟<lb/>
家馭亦自河南謝學政歸天下聞而髙此兩人以比元<lb/>
馭其賢於不榖逺久之大相死太宰第諸道學使此兩<lb/>
人俱上考家馭侍其兄苫塊弟起家提調浙江學政上<lb/>
<pb n="KR4e0201_WYG_314-16b"/>
䟽辭不赴弟名益髙而惜之者謂縣官需材甚急豈有<lb/>
材如弟而竟老丘壑者甲申春不榖亦辭南京刑部侍<lb/>
郎召就醫藥而弟以冬復起家提調福建學政閩浙俱<lb/>
天下文學地其視關中不啻倍蓰余乃謂弟可以出矣<lb/>
余處子又處無乃偃蹇天子之命而傷地下心於是弟<lb/>
意始决以嵗杪之任而大試期迫矣星馳至汀而邵武<lb/>
而建寧以兩月畢事遂馳至漳漳故才藪即龍溪一邑<lb/>
民間待試者八千餘人諸生稱是而守令皆弟同里人<lb/>
<pb n="KR4e0201_WYG_314-17a"/>
薦紳先生展轉為其子弟請属不可屈指數强有力者<lb/>
至藉開府中丞指以脅弟弟一切謝絶之而唯專其心<lb/>
神以從事諸巻恒丙夜不寐其所揚扢毋論前列即當<lb/>
下中至擿斥者丹鉛之外繼以精評盖榜出而人人無<lb/>
異詞至得覩所揚扢語不啻歎伏矣已試泉其法如漳<lb/>
試興化前使之未竟者其法如泉還試福其法如興化<lb/>
以三月畢而諸生及民間之見遺而援故事求再試者<lb/>
八郡悉集且數萬人弟一一收試之而度期且迫弟令<lb/>
<pb n="KR4e0201_WYG_314-17b"/>
人自署名巻角而自封之不别為號於是頃刻就試試<lb/>
畢而付巻胥吏使公閲之有挾父兄私書於巻者有自<lb/>
署其父兄名巻中者悉棄不收收者僅十之七而加嚴<lb/>
閲焉於是居間倩代之弊絶矣弟後先所拔多名士及<lb/>
試撤棘榜開儼然可數而解元李光縉者困諸生久弟<lb/>
覩其文而異之俾餼學宫遂冠閩士翕然歸弟鍳裁而<lb/>
弟尚以所試第一人少應格意恨恨不樂更三年則第<lb/>
一人之彚征者無限而弟巳不及覩矣弟所頒條約在<lb/>
<pb n="KR4e0201_WYG_314-18a"/>
關中雅巳著聲而閩之士習窳而僥倖者衆則其於規<lb/>
愈嚴而法益覈閩人敦行好古學㡬為之一變俄進其<lb/>
省左叅政分守福興道時從侍御楊君按部興化楊君<lb/>
性嚴察於司道鮮所當意獨雅重弟事與之謀弟多所<lb/>
寛解入賀萬夀冐暑行至呉門以期逺暫憇里中得遷<lb/>
今官報猶以左叅政秪役抵都下竣事而後拜命時三<lb/>
相公鄉人太宰有通家契皆下榻而請益弟披吐無諱<lb/>
於元馭尤切至弟既之金陵履太常任金陵搢紳先生<lb/>
<pb n="KR4e0201_WYG_314-18b"/>
欣得一遘以為祥麟威鳯户屨恒滿有所報詣倒衣出<lb/>
迓恐後筆研之請無虛日弟尚能應之不作厭斁態且<lb/>
盡欲遴江山之名勝補昔㳺之所未足緒成一家言而<lb/>
勞疾大發心肺火上升於喉咽間結閡成痰噎每食必<lb/>
多錯逆不盡受時吾呉之兩臺使者條論鄉國事宜以<lb/>
大司馬公之寃僅雪而功未盡讐為歉禮部議賜公兩<lb/>
祭全塟不榖再䟽請得贈如今稱盖身後之事畧備矣<lb/>
弟擬上書乞假歸從不榖世貞奉祼將飾兆域以鮮近<lb/>
<pb n="KR4e0201_WYG_314-19a"/>
例逡廵不果意殊邑邑久之病日益深乃移狀於卿沈<lb/>
為具䟽請下尚書吏部極稱弟賢姑予急治病病痊而<lb/>
有司奏起用如六卿大臣例報可時不榖被命留京輕<lb/>
行迓弟於奔牛弟時形瘠而色多火然神氣殊勁爽相<lb/>
勞苦案醫藥與方舟而歸不榖既不能出又不忍於弟<lb/>
業上書請一丘矣弟謂嚮者兄不云乎余處子又處將<lb/>
偃蹇天子之命而傷地下心且上之待我先公厚此一<lb/>
時也兄寜能恝然而已乎余無以荅第朝夕候伺弟消<lb/>
<pb n="KR4e0201_WYG_314-19b"/>
息小益則為寢食不遑嘗避而飲泣者數矣弟㣲知之<lb/>
強自飾而見我㑹不獲請至明年戌子二月宻戚知友<lb/>
餞别兒子新居弟尚乗小籃舁從澹圃縱觀優旃舉一<lb/>
觴始去又數日促余過别步履趫談論暢余乃得自引<lb/>
然日懸念無已時至初夏方晝寢而家人来云弟病益<lb/>
甚無起色為之驚堕床及閲其手書則曰吾食雖不至<lb/>
脾而神甚王不死也然意者欲安我耳有錄其分産遺<lb/>
戒多理身齊家要語所析雖草頭木屑井井不遺漏料<lb/>
<pb n="KR4e0201_WYG_314-20a"/>
理身後衣棺喪塟衷禮為儉令他人積日而計之弗及<lb/>
也且曰吾自今端坐以俟期而已其入與婦子訣靡不<lb/>
頫首飲泣不敢仰視弟洋洋自如明日一家人至則報<lb/>
進粥無苦已又一人至則進肉矣然自是頗矻矻著述<lb/>
有澹思子望崖内外編經子臆解属嵗大侵餓莩盈道<lb/>
日有死者弟乃倡諸大姓出囷米煑粥以啖之全活可<lb/>
萬計死者用浮屠法延名僧誦經禮懴七晝夜瞻拜甚<lb/>
謹沾沾喜曰吾胸中更無事矣然弟故課責子姓望之<lb/>
<pb n="KR4e0201_WYG_314-20b"/>
甚急而其於諸生試義分别考校他好不能奪至是益<lb/>
勤而性稍卞善恚忽欲葺離薋園一島力不稱願顧槖<lb/>
巳匱於前施及法事矣意時時不樂子姓竊憂之將百<lb/>
日病復大發二日而粒絶又二日為季夏閏望前一日<lb/>
晨興命移席中堂強起坐飲少水亭午呼楮墨手書一<lb/>
紙與余訣大槩謂種種惡證俱現恐在旦夕弟性敏有<lb/>
膽决加以學力定力遂能輕死破戀六親既已無情即<lb/>
見兄如不見也末復謂天下雖荐饑聖主能蠲賑事尚<lb/>
<pb n="KR4e0201_WYG_314-21a"/>
可為唯願廟堂勿固寵勿近小人勿聴人言搜求人過<lb/>
諸君子勿偏見勿立黨勿思報復即死無憾既椷書未<lb/>
發迫瞑目力起使人掖而據胡床盥水於足既畢兒軰<lb/>
問有言否曰四月書已盡之復何言曰不昏散否曰無<lb/>
念何所昏散翛然遂逝不榖時外出抵暮歸而家人以<lb/>
書及訃至小子駿時在邸匿訃而以書授不榖曰叔父<lb/>
亟矣讀其書二百餘言既有致結法尤精美無一筆誤<lb/>
泣謂駿此當未大故也更三日人来無復生理矣駿度<lb/>
<pb n="KR4e0201_WYG_314-21b"/>
不榖心稍定乃以訃告嗚呼痛哉弟以嘉靖丙申生歿<lb/>
於萬厯之戊子春秋僅五十三耳不榖長於弟十年齒<lb/>
髪盡堕去死無㡬乃不死而令弟死也弟至性㡬曾閔<lb/>
明悟埒子貢愽裁亞子産敏練如賈生其事大司馬公<lb/>
太恭人以志為養欬盻若一不榖意所属弟恒恐失之<lb/>
也弟間有所請不榖未嘗不心唯也尤篤倫理重名誼<lb/>
其施予視不榖稍裁而能不失宗黨戚執待而舉火者<lb/>
亡慮數十家閭左嵗時咸有所周䘏居恒不輕為公府<lb/>
<pb n="KR4e0201_WYG_314-22a"/>
居間間有之必宗戚之困阨横賦及寃抑不伸者若州<lb/>
里大利弊與单赤恫苦侃侃不憚詳矣嗜義若渇有所<lb/>
聞於晝即終夕不寐有所聞於夕唯恐未曙汲汲行之<lb/>
然猶識長慮悠然能見事後雖三老更事者見之恒自<lb/>
失少亦㣲有耳目之好觸一語立斷遣之不少牽係世<lb/>
望每自愧其濡首且謂大兄非沈溺者仁而少斷以是<lb/>
不及弟耳居宮好為條教煩不至𤨏尤能曲暢物情因<lb/>
事為功属吏之亷而有材者必為之達於上即不至贓<lb/>
<pb n="KR4e0201_WYG_314-22b"/>
濫未嘗不𢎞掩覆以是多感弟浹肺腑始以受大司馬<lb/>
公舉子業遂精治四子及周易獨㑹之趣不專訓詁晩<lb/>
視學政傍通諸經皆能蕞其大要亦喜讀釋老氏言初<lb/>
以資翰墨耳既受曇陽師誨且多從衲子㳺於西来之<lb/>
教往往有所發明獨於宗門似未得機軸若乃致虛極<lb/>
守静篤如老子所云者亦行之而未能深詣也既病久<lb/>
稍見定力去而恬然殆有未易窺量者顧弟不諱言二<lb/>
氏學恒謂吾於兩廡饗亡所貪苟陰用其實而陽詆其<lb/>
<pb n="KR4e0201_WYG_314-23a"/>
名或假竊其似而自文其陋者俱恥之以故躬書曇陽<lb/>
師傳而所撰著望崖編等書亦皆其中精至語識者謂<lb/>
不下白香山晁文元於詩雖自濟南始其所涵咏多漢<lb/>
魏晉宋以至盛唐諸大家然不肯從門入亦不規規名<lb/>
某氏業而神詣之境為勝七言律尤其踔絶者文出入<lb/>
西京韓歐諸大家間采劉義慶世説自以為得彼三昧<lb/>
而於㳺名山記尤詳婉有力善持論往往以識勝少即<lb/>
工臨池行草蕭散小𨽻踈行得晉人遺意晩而彌好之<lb/>
<pb n="KR4e0201_WYG_314-23b"/>
病甚已絶意吟咏然猶為陸司冦陰司馬作行楷盖絶<lb/>
筆也性嗜佳山水其登泰岱觀日出憇靈岩謁孔林入<lb/>
關過華嶽具行縢布屨自青柯坪而上西北臨大漠稍<lb/>
南眺岷峨積雪東俯中原一昔而下謂平生之觀毋隃<lb/>
此矣行部江右窮匡廬表裏之勝按閩縱浪九鯉湖諸<lb/>
山為幽絶觀歸自關中單騎走龍門砥柱嵩山少林神<lb/>
禹之所䟽鑿而菩提達磨之所紹統者慨然若覩其人<lb/>
至洞庭兩山京口三島固几案問物也意與境㑹輒為<lb/>
<pb n="KR4e0201_WYG_314-24a"/>
文以紀之詩亦稱是獨其於華嶽謂文不能勝于鱗于<lb/>
鱗已悉之我復何道尤好栽花果晩治一圃悉搆閩嶺<lb/>
竒卉及牡丹芍藥蓮菊之異名者萟之作學圃雜䟽謂<lb/>
兒軰吾他無所溷汝異日日致一花供我目足矣嗟乎<lb/>
使弟不死假以歲月縱其所詣其政術必為成𢎞良臣<lb/>
學術必約而窺濓洛之藩吟咏必肩二李超何薛愽綜<lb/>
廣識庶㡬宋金華楊新都書秇之名亦必侵尋文祝抗<lb/>
衡而一旦併奪之造物者之於弟何其酷也弟娶婦章<lb/>
<pb n="KR4e0201_WYG_314-24b"/>
氏封安人歸化令宗實女以淑若著稱弟亦莊之無間<lb/>
言子四士駰太學生娶袁山東提學副使公尊尼女士<lb/>
騄州學生娶沈吏部員外郎公璟女士駪聘史錦衣指<lb/>
揮同知公繼書女章安人出也士騋聘韓南京禮部右<lb/>
侍郎公世能女側室汪出也女四適雲南按察副使楊<lb/>
公道亨子太學生繼英次適兵部尚書凌公雲翼子𤣥<lb/>
㤗次適兵部員外郎楊公士元子庚穎次字南京國子<lb/>
監祭酒趙公用賢子開美適凌者側室魏氏出餘俱章<lb/>
<pb n="KR4e0201_WYG_314-25a"/>
安人出也孫女二人字徐道隆爲士駰出也所著詩文<lb/>
不榖為裒而梓之得五十五巻餘所著閩部䟽三郡圖<lb/>
説窺天外乘二酉委談學圃雜䟽前已行人間嗚呼馬<lb/>
曹慨亡於人琴東亭悼衰於梁棟不榖虛得名耳實不<lb/>
如吾弟令幸未死尚能執管紀述其行事而祈不朽於<lb/>
作者至哀無文冝其挂漏薾愞若此唯憐而不拒之豈<lb/>
唯亡者之感將存者世世之感也不勝望迫切之至<lb/>
　<lb/>
<pb n="KR4e0201_WYG_314-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百四十<lb/>
</p>
<p>
</p>
  </div>
</body>
</text>
</TEI>
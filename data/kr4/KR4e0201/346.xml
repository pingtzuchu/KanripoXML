<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百七十二</head> <lb/>
    <p>
<pb n="KR4e0201_WYG_346-1a"/>
欽定四庫全書<lb/>
　弇州續稿巻一百七十二<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　南都八坐賀元馭相公啟<lb/>
邇者巽書洊至渙汗頻頒當九重特達之知親書上考<lb/>
覃八命穹崇之寄晉領孤卿馬鬛榮施祖曽承華之峻<lb/>
<pb n="KR4e0201_WYG_346-1b"/>
秩魚軒駢集姑婦長樂之崇班兹日之李賛皇屈從齒<lb/>
胄他時之韋都尉無忝象賢縉紳已倍恒欣鄉國尤傳<lb/>
盛事伏惟某官閣下中吳孕秀東海涵靈智崇禮卑動<lb/>
由成性言規行矩妙合自然左氏之業就素臣仍公好<lb/>
惡董生之書成繁露始對天人國士無雙褎然南宫之<lb/>
選首廷魁第二允矣太史之呈祥再領成均多士皆其<lb/>
陶冶兩裁帝紀一時賴以權衡自魯連拂莱海之衣而<lb/>
嚴陵系桐江之鼎南陽隠士獨稱為臥龍洛下兒童皆<lb/>
<pb n="KR4e0201_WYG_346-2a"/>
知有司馬傅巖特召無藉金張之援漢殿同升共推丙<lb/>
魏之媺清標著於平日故中夜無可卻之金白麻播於<lb/>
内庭而外朝减徴聲之宴上不枉道以求合下毋養交<lb/>
而借名人皆望之植同已排異已公不謂爾渙小羣成<lb/>
大羣為國則舉不避讐遠嫌則恩無歸已若水若旱必<lb/>
與聖人同其憂一話一言務安社稷以為悦當慈顔之<lb/>
底豫或少展其愁眉若睿聽之轉圜庻幾緩其歸念此<lb/>
葢一人之有慶以致三后之協心雖臨軒之眷命有隆<lb/>
<pb n="KR4e0201_WYG_346-2b"/>
而循墻之讓德彌著謂青宫一品已堅辭於達書之辰<lb/>
彼素絲五紽實遠隃於章甫之貴匪故奪公之守殆將<lb/>
伸國之經某等素切儀刑遥深踴躍惟詔功詔德自古<lb/>
則然而有君有臣於斯為盛皇天之産名世已過五百<lb/>
餘年賢者之在中書何妨二十四考<lb/>
　　荅上襄王<lb/>
初秋伏惟大王德履倍常集兹千福世貞不能事貴人<lb/>
退伏田野自戊寅再辱灰心世路偶有感證削跡道門<lb/>
<pb n="KR4e0201_WYG_346-3a"/>
言官之謬舉與嚮者之見攻皆付之山神伎倆而已而<lb/>
大王拳拳念存且以東山之出推愛友于南溟之摶致<lb/>
望燕翼感悚徒切豈敢仰承惟是大幣珎箑嵗賜為恒<lb/>
野人煩暑盡除調饑有賴不敢不拜嘉耳後宫蘭夢聞<lb/>
尚未協厚積時施且小節盃斚行當繩繩振振鄙日望<lb/>
之蒙委中和軒等詩及題對謹草古體大小七章以塞<lb/>
明教素不工大筆及拙於格對惟冀尊慈見亮周茂才<lb/>
名士書法時義皆可觀蒙大王設醴之惠感深刺骨併<lb/>
<pb n="KR4e0201_WYG_346-3b"/>
此附謝不宣<lb/>
　　又<lb/>
下走天地長物丘壑餘生麋性莫馴蝸涎自潤雖挫名<lb/>
未盡或見齒於人間而削跡已深乆忘機於海上不謂<lb/>
大王恩深篤舊宛爾楚宫之穆生志切憐才念兹梁苑<lb/>
之枚叔嵗厪命使躬賁王綸兕斚製自尚方褭蹄出於<lb/>
南徼竟陵所餉足驕叔夜之鎗成都可沽無俟陽昌之<lb/>
典飲醇何既報德難名<lb/>
<pb n="KR4e0201_WYG_346-4a"/>
　　又<lb/>
嵗厪信使函致温綸如天之貺愈隆傾日之忱莫効敬<lb/>
惟襄國大王殿下温恭成性孝友禔身發政施仁美化<lb/>
既行於南國親賢篤舊遥悰尚寓於中吳即枚叔之拜<lb/>
賜梁國何以過是惟孝標之陳謝湘邸恐不稱焉下官<lb/>
濵海陋儒東山小隠偶承人乏誤玷恩私薜荔不深遠<lb/>
志化為小草桑榆漸迫文無但有當歸於聖主未竭股<lb/>
肱之誠在私門遽罹手足之變方當憒瞀徒切悚惶仰<lb/>
<pb n="KR4e0201_WYG_346-4b"/>
挹大王之雄風難隨神女之行雨下情無任感激瞻仰<lb/>
之至<lb/>
　　荅楚王啟<lb/>
下官備員臬司托在宇庇爾時大王毓德東禁未接庻<lb/>
寮徒企音徽竟暌瞻仰嗣是十有五年大王應期御國<lb/>
禮士登賢義問仁聲江澄嶽聳下官烟霞成痼丘壑自<lb/>
私誤來弓旌叨佐樞軸駿骨何補莵裘遂荒不謂踈逖<lb/>
之姓名荷蒙清燕之采録遠勞命使勤宣德音餙奬逾<lb/>
<pb n="KR4e0201_WYG_346-5a"/>
涯慙汗無已太和勝地𤣥武真官承欲修治道途以便<lb/>
恭謁豈唯至念所當祗承亦是下情由來深願苐此留<lb/>
省洊遘阻饑中産方困征輸下户甫離溝瀆祗有三四<lb/>
中貴一二勛臣但篤營生未曉縁事况下官雖有半面<lb/>
之識於此輩故非通財之交謹爾奉辭有孤來雅所賜<lb/>
幣禮敢依數告完諸惟寛宥下情無任惶悚之至謹啟<lb/>
以聞<lb/>
　　荅樊山王<lb/>
<pb n="KR4e0201_WYG_346-5b"/>
今寰宇豐洽文軌大同即朱邸諸賢王不獲辭遠遊戴<lb/>
鶡弁以樹干城之績而獲以清閒之燕寄悰毫翰流譽<lb/>
竹素抑何盛也廼者豫章三子侯大梁灌甫南陽子厚<lb/>
桂林雲仙皆與不佞雅相聞固自琅琅一時然皆爵僅<lb/>
公乗禄等銅墨未有擁南面之尊佩緑盭之華而修三<lb/>
不朽之業如大王者也伏讀訓辭謙光藹然循覽諸什<lb/>
賁文以止令人歛袵嘉服世貞老矣少不如人今精已<lb/>
銷亡矣大王過聽而奬餙之不知其心之與髪俱短也<lb/>
<pb n="KR4e0201_WYG_346-6a"/>
魚鳥之踪轉入深僻方塞兌杜機収聽反視為嬰兒之<lb/>
不暇安能復作長卿敬禮游白雪之苑坐緑苔之閣乎<lb/>
哉以此負大王大王勿怪也不腆大士經呪一夾是貞<lb/>
所刻者山園記一帙是貞所撰者大王試一寓目焉庻<lb/>
幾若不肖之獲奉清塵也冬寒為宗社為道珎愛<lb/>
　　又<lb/>
前者草草一書稍露傾挹而足下過垂餙奬尋以名世<lb/>
之文見示俾效琢劘且薦穅秕之導足下借視聽於聾<lb/>
<pb n="KR4e0201_WYG_346-6b"/>
瞽固自盛心苐使空空鄙夫偃然而當敬禮之托則大<lb/>
不類矣陳生言足下告之先王之廟而後遣信其篤誠<lb/>
足感也披窽而受彈射所不䘏其虚受足欽也至讀書<lb/>
辭摡及千載慷慨用壯一唱三歎使我忘聾瞽而躍然<lb/>
起矣足下能勿露其醜否陳生又言足下禮士若折愛<lb/>
賢若渇雖處朱門而等若蓬户每謂人且字我毋以南<lb/>
面目我此藩國之盛節小山之髙致也僕用是忘其賤<lb/>
愚而修布衣之禮以進足下亮之<lb/>
<pb n="KR4e0201_WYG_346-7a"/>
　　荅黎丘王<lb/>
世貞燥髪登朝則聞曽大父先王濓洛間隆凖也河間<lb/>
東平不足擬矣既聞踰古稀躋大耋以為諸侯王師表<lb/>
翩然乗白雲而游帝鄉則尊父今國主繼之文彩五色<lb/>
光暎江表雖八公在門而異端自屏曽見信陽王太史<lb/>
道奉常聲容文物之盛使人翩然動在齊之想不謂渥<lb/>
洼龍種復有如大王者出今大梁灌甫優游經術豫章<lb/>
宗良用晦南陽子厚縱横詞藻貞吉綜藝於洪都雲仙<lb/>
<pb n="KR4e0201_WYG_346-7b"/>
𤣥舉於桂林然皆奮自踈裔垂淪白屋未有出深宫游<lb/>
朱邸冠遠游被赤舄謝狗馬琴色之好而思操竹素之<lb/>
業以流暎千載如大王者也甚休甚休世貞不佞何足<lb/>
以與斯文而大王過聽遠賁大教春温漢回穆如灑然<lb/>
雖山川阻修鱗羽猶間而公子執轡之恭梁王授管之<lb/>
雅於楮墨間隠隠見之加以瓊章睿書雲霞舒巻龍蛇<lb/>
飛動淇園青葱托之絹素挂我四壁觸目琅玕又吳興<lb/>
大士像檢法阿羅變無論真蹟摹筆宛然若新拜賜之<lb/>
<pb n="KR4e0201_WYG_346-8a"/>
頃汗洽於背世貞老矣盧蒲之心亦短田光之精乆銷<lb/>
日坐一龕行斷諸業不揣鄙陋勉成六絶句以昭來美<lb/>
伎倆如是而已大王如更闢小山展兎苑以招來名俊<lb/>
則有屠禮部長卿胡進士元瑞及吾鄉周公瑕曹子念<lb/>
王承父王百糓皆虚左物也門人游日益尚在曵裾其<lb/>
人長者詩亦可與進而不無酒過唯優容之幸甚問寢<lb/>
多暇為道自玉以膺慶祉不宣<lb/>
　　寄用晦<lb/>
<pb n="KR4e0201_WYG_346-8b"/>
近有家人自南來却致足下報書轉附吳地者乃知漢<lb/>
上之信非易矣而楊中丞所使使到首扣足下之耗不<lb/>
獲也豈𤣥亭寂寂鮮與此曹相聞耶嚮書云乆苦脾疾<lb/>
雖已勿藥尚未腴足下方盛年胡乃爾每誦陳思王求<lb/>
通親親表及所下教覺此公腹悶當不消足下有德甫<lb/>
相倡酹時時出滕王閣望大江髙歌縱酒故為勝之此<lb/>
間故事不出按部又少過客其為面墻殆甚足下然一<lb/>
切吏事稀簡眠起頗適因得以其間理丹鉛之業意似<lb/>
<pb n="KR4e0201_WYG_346-9a"/>
愛之不敢作春明夢也外刻書畫十餘種俱完如法書<lb/>
要録名畫記之類皆在殊足供足下麈尾資惜去人不<lb/>
能多擕令各上一部<lb/>
　　又<lb/>
日坐弇園泉石間意有豫章使者則故蒼頭至矣啟緘<lb/>
得足下書悲憤感慨都不忍讀三詩妙語溢出至萬古<lb/>
風流文苑借五湖春色主恩私此是瑯琊汗後偈足下<lb/>
何從得之嗟乎僕人間一長物耳世自用之世自棄之<lb/>
<pb n="KR4e0201_WYG_346-9b"/>
於僕尚無與而乃勞足下方寸間五嶽也别册如發波<lb/>
斯裝環瑶奪目即小有微㸃無損連城宗良毎見必長<lb/>
咄咄逼人諸王孫賴足下先驅驕嘶縱騁無復蹇態豫<lb/>
章異時風流不减鄴下矣報言促卒未能厭來願想當<lb/>
盡見之也所喻果有中散駕此間一鉢亦足藏神龍不<lb/>
妨彌月布衣飲苐恐白雲不肯封丹房為偷兒窺伺耳<lb/>
家弟作吏知亦不惡而頗抱子猷之興徐卿至足下相<lb/>
與挽之何如明卿斥似不出政府意但非所急也蒙損<lb/>
<pb n="KR4e0201_WYG_346-10a"/>
貺佛經呪三十卷一啟函而知為長陵時物二沈諸君<lb/>
筆䟦尾果爾若其精絶殆似芥子之納須彌固不可思<lb/>
議也却往古玉道冠一丹成可簮而就鶴背也二詩各<lb/>
書一扇其湖紬土布比於季子之縞又竹一幀元顧定<lb/>
之筆及諸雋詩少助髙齋寓目不一<lb/>
　　又<lb/>
子與書來云與足下間一相過從猶未得沈酣如竹林<lb/>
時也游客方生謂足下倡和微倦得非日事九轉大還<lb/>
<pb n="KR4e0201_WYG_346-10b"/>
之術乎區區頑健如昨竊謂從死生大關勘破一切有<lb/>
為皆夢幻泡影苐勘破後終無着落郤轉於見在耳目<lb/>
口體間小取適耳此語雖卑可為知者道也秋來舉一<lb/>
孫即縱身杯酒至今未離口然意殊不厭之獨苦文字<lb/>
見役如責博進耳物情時事頃刻萬端亦一切聽其順<lb/>
逆德甫野處當周旋少踈諸王孫少年紛紛藝苑誰為<lb/>
千里駒者家弟堅欲拂衣止之不可足下須與子與一<lb/>
商之嘉禾道中對客不一<lb/>
<pb n="KR4e0201_WYG_346-11a"/>
　　又<lb/>
張生至得二書其一附姚山人其一附張生者足下始<lb/>
而為我喜既而為我不平春榮秋悴頃刻在足下方寸<lb/>
間僕却似觀局人耳弛擔鄉井灌園讀書差足送日無<lb/>
故而尺一呼之又無故而白簡逐之譬如夢中了不知<lb/>
其所以也僕自庚申而後食息起居事事愧心寧獨出<lb/>
處苐生平無聲色竒衺之好與所謂居閒伏謁者然彼<lb/>
偶不中窽耳况吉夫毎以續史見屬覺事大未敢擔承<lb/>
<pb n="KR4e0201_WYG_346-11b"/>
兩藏出沒無所得五十之年倐已過四如何如何子與<lb/>
不禄且無子昨入霅一哭之至作十日病亦曽為料理<lb/>
其墓事苐登其堂獨未得足下及德甫一言以為怪即<lb/>
其子弟亦怪之今始知足下將有誄些之屬幸毋緩也<lb/>
目前寧有汎愛親仁若子與者潘中丞能厚足下而不<lb/>
克薦德甫亦是世法中常理家弟計已在省得時周旋<lb/>
足下欲重勒淳化帖問之張生云是舊泉刻耳如顧舍<lb/>
人勒閣帖尚不能佳幸再計之閒來思得諸宗室於文<lb/>
<pb n="KR4e0201_WYG_346-12a"/>
字尺牘姑以字行而别取一字如徴明之為徴仲者如<lb/>
何有一信幸即付家弟可也手瘡口授侍人筆不一<lb/>
　　又<lb/>
家弟歸自言於足下不能數數也則以近例束濕云而<lb/>
足下亦多自引避德甫林居遂不獲作三雅㑹乃知人<lb/>
間世不可曉如此僕自逾始衰夢境將覺於一切意味<lb/>
靡所不厭今春忽似有所證即析薄産授兒曹别創小<lb/>
團焦僻所入秋可成即徙居之一褐一苧蔬食水飲作<lb/>
<pb n="KR4e0201_WYG_346-12b"/>
頭陀行逕矣惟翰墨間責小未償然亦不至作綺語足<lb/>
下於此尚㣲退似當入不二門而丹竈之火未息良所<lb/>
不解金砂黍珠造物至靳縱予之天上寧有財色神仙<lb/>
也佛不離心丹不離身僕此二語非孟浪者足下朂之<lb/>
南陽王孫父子有二札附足下亦能詩而雅尚書畫古<lb/>
噐其子尤可念二十工古文兼習舉子業嘗試於學使<lb/>
者輙居首僅以一束素旌之而已令人邑邑宗正條善<lb/>
書者章生自言客南昌常寄食足下所甚服髙誼又云<lb/>
<pb n="KR4e0201_WYG_346-13a"/>
足下賞鑒家有古眸子而無古物亦可笑也目疾口授<lb/>
不一<lb/>
　　又<lb/>
乆不奉兄問昨姚匡叔來出手書一紙則先輔國龍沙<lb/>
翁已西游不勝惋歎毎見陸楚生稱翁豐秀宏博有天<lb/>
人相即百嵗所不足論今雖丹井就寒石函未證而哲<lb/>
萎之嵗上肩尼父於寧順至理夫復奚憾匡叔又言翁<lb/>
能預定去日當四大分離恬然坦然了無怖亂叢林耆<lb/>
<pb n="KR4e0201_WYG_346-13b"/>
宿所不能及兄易戚備至傾貲治䘮不以煩三弱弟朱<lb/>
邸中㷀然一孝亷俱足羡也辱諭德甫出弟書云云弟<lb/>
已忘之大約兄所不足者非才也挫鋭同塵是猶龍公<lb/>
處世法弟年來少得一二益故以此分奉兄兄既已薦<lb/>
之更復何贅卒成輓章寂寥數語殊不足為重欲更有<lb/>
所效而新正筆研之誓已於佛前結却柰何柰何匡叔<lb/>
當自有説也節毁强粥以全大孝不宣<lb/>
　　又<lb/>
<pb n="KR4e0201_WYG_346-14a"/>
僕自庚辰以後入觀經行而苦喧囂廹耳至甲申夏荷<lb/>
上恩得保一壑以九日避地海隅者匝嵗尋用夜戒棲<lb/>
止山園雖視家小便而應酹見侵幾復成一酒人僅以<lb/>
斷欲之乆粗頑健耳姚匡叔來得手教具悉近况且云<lb/>
足下獨任先輔國䘮財力俱困病痞累月足徴孝誠足<lb/>
下又惓惓念及德甫身後聞渠長噐多才藝能自樹立<lb/>
且精堪輿家言第二第三郎君文筆健勝令人意豁幸<lb/>
寄聲長噐欲得德甫地下文但以一介將事狀來勿躬<lb/>
<pb n="KR4e0201_WYG_346-14b"/>
及也區區餘生念及蓼莪方寸欲裂以故懸弧之月逃<lb/>
之菰蘆中飯僧誦經大卣之貺非所敢當勿以不恭罪<lb/>
我甚幸甚幸匡叔還便附此不悉<lb/>
　　又<lb/>
嚮從姚匡叔所知兄純孝自奉先君侯大事後即長齋<lb/>
佛前精心禪那今者余世輔來謂兄益堅鑿坏之節洞<lb/>
究出世之㫖一切無明抖擻殆盡而不能無中口語山<lb/>
神伎倆何足挂意付之不見不聞而已先君侯身後辱<lb/>
<pb n="KR4e0201_WYG_346-15a"/>
以隧中一片石見委豈唯吾兄有臨淄敬禮之契而先<lb/>
君侯實備河間東平之媺不俟讇辭亦無愧色唯是傷<lb/>
於太詳有妨身後念仁人孝子用情之篤不敢以簡自<lb/>
貴也世輔善青烏語苐吳中士人棲形藏魄之地莵裘<lb/>
牛眠種種具足遂使長技弗施妙指永閟僕僅了得德<lb/>
甫一念耳此子才識精確議論英發苐不免小負國武<lb/>
子之過兄幸以長者之道時琢劘之伯玉兩走使邀僕<lb/>
秋游白嶽明卿却欲東汎滄海苐計其時以天子之恩<lb/>
<pb n="KR4e0201_WYG_346-15b"/>
命奉之先壠則且掃境以待明卿兄亦有意乎僕苟完<lb/>
此事生死皆了境也薄侑附報不一<lb/>
　　又<lb/>
始姚匡叔候僕於崑山道中既而别去及僕以三月朔<lb/>
之任無幾則匡叔尋抵白下止鷲峰然絶不相聞五月<lb/>
行盡始跡得之已出足下見寄詩及牘各一紙申各天<lb/>
之懷壯觀潮之致縁僕之此出大非得已巖居十二載<lb/>
末殺世途草衣木食以了餘日不謂除書再及堅辭不<lb/>
<pb n="KR4e0201_WYG_346-16a"/>
可咸以先子新沐恩施無可更作偃蹇而病弟頗能噉<lb/>
肉糜起止如恒人故割念一出冀非乆當遂初服入官<lb/>
之後便不由已而病弟之訃至矣既不獲挽之人間又<lb/>
不能先之地下六十餘生為日幾何而堪此創痛也病<lb/>
弟在時儘有定力問匡叔當能言之足下當同此懷其<lb/>
於誄些發自赤衷不敢贅請聞比來道履清勝杜門優<lb/>
游自有物外之致攝國一事垂成而變然陳王尚欲辭<lb/>
遠游此何足當足下一唾耶匡叔去便聊此附問百憂<lb/>
<pb n="KR4e0201_WYG_346-16b"/>
茫茫書不能冩亮之亮之<lb/>
　　答宗良<lb/>
蒼頭冐暑裹糧而致足下訊書以新詩動我起色所損<lb/>
餉杯盤足珎金華良常供噐甚荷雅念每讀足下一畨<lb/>
詩輙一畨竒進錬字琢句皆從苦心得之縱入醋甕中<lb/>
不受淹浸要當表儀昭代豈直白眉朱邸而已記得三<lb/>
年前取生平故人自前後十五子外人各一章而足下<lb/>
與焉倦於取知足下弗能寄也僕今年擬不受翰墨責<lb/>
<pb n="KR4e0201_WYG_346-17a"/>
然尚忽忽舊逋計至秋中可解移疾之䟽賴故人在事<lb/>
得以瓦全何𦙍先生傷巧退矣夫巧退之於巧進雖雅<lb/>
俗不倫其有待一也德甫遂爾冺冺可歎數行附慰用<lb/>
晦為我達之不一<lb/>
　　又<lb/>
每得公一畨詩輙復一畨竒進才情融美格意朗暢朱<lb/>
邸中乃復有斯人哉豫章諸秀翩翩藻逸公與用晦為<lb/>
之冠冕子良子雲軰不得專美於前矣宗正條能抑公<lb/>
<pb n="KR4e0201_WYG_346-17b"/>
一時不能抑公後世也僕却得南垣力偃息弇園𠻳溪<lb/>
臥石花竹禽魚皆來親人左圖右書息以酒茗真足樂<lb/>
而忘世惜時時為俗事見嬈耳辱見褒奬過情非所敢<lb/>
當素册漫爾揮寫近律不免汚紙見餉李迪畫許氏説<lb/>
文増髙齋一觀苐阿大生平無長物勿復爾也拙詩扇<lb/>
頭并薄物將遠意乞鑒入<lb/>
　　又<lb/>
生竟不能遂握手耶貞吉一發先之此竒不可復再矣<lb/>
<pb n="KR4e0201_WYG_346-18a"/>
熟知兄晚境不堪聊蕭一觴一詠且用娛性杜門中千<lb/>
百年後不乏知已物情鹵莽任之而已尊詩若成帙僕<lb/>
當為撮其媺異者行之標曰國秀集足下豈有意乎比<lb/>
來欲為德甫任地下而其子不以狀來亦不聞用晦為<lb/>
具草何意也用晦晩途殆不可解大梁灌甫宗正死矣<lb/>
此君博學通經術皇族之楨幹摧折可念僕與弇州草<lb/>
木俱老昨秋偶傳一訣粗足支持以待師期無足道者<lb/>
拙詩書扇寄懷李生致一巻素不知欲書何作幸示知<lb/>
<pb n="KR4e0201_WYG_346-18b"/>
不一<lb/>
　　又<lb/>
譚道人來再得手教及石蘭館詩讀之令人齒頰皆芬<lb/>
中間雖不無一二可商者然自是良璧無損連城前擬<lb/>
題國秀集竊謂蘭者國香也因僣改曰國香集而為序<lb/>
之并録前後往復詩及復成讀足下詩一篇於巻勿輕<lb/>
示人恐見者不無礙眼鼻夏間所聞極不可人意初亦<lb/>
為疑駭徐而察知妬婦之口也然令子累足下故不淺<lb/>
<pb n="KR4e0201_WYG_346-19a"/>
今能改玉否僕岩穴之踪復見物色以有此畫蛇之足<lb/>
業上䟽力辭恐不能如所請當再圖之雕蟲之技兄落<lb/>
醯鷄甕中尚可轉入苦海淹殺乎譚生却有方外風可<lb/>
與也餘不具<lb/>
　　答南陽孔炎王孫<lb/>
數千里走使以詩及書存我髙枕間讀之令人躍然起<lb/>
色也承見示有好古癖此是洞天清禄宋時諸王孫蓄<lb/>
法書名畫有千種者今木天中秘亦不能爾可歎也理<lb/>
<pb n="KR4e0201_WYG_346-19b"/>
帛圖古雅之甚且粧餙噐用似唐人惜為水所漬小失<lb/>
神耳馮海粟詩頗豪其誤字潦草拙手本色不足疑也<lb/>
馬河中畫清絶可愛乗興作一短歌并題數行破我綺<lb/>
語戒矣舍弟適自朝天回以尊札付之并附洪都用晦<lb/>
書彼中尚有貞吉善詩瀑泉善書畫似不减用晦也王<lb/>
屋桐栢二圖從容乞休承為之公瑕作齊雲游若仲蔚<lb/>
成異物乆矣今附墓志去并有薄致外承銅雀瓦畫巻<lb/>
之貺荷荷餘不悉<lb/>
<pb n="KR4e0201_WYG_346-20a"/>
　　又<lb/>
徐司冦北首而始以君侯書見貺無鱗羽可附遂缺然<lb/>
報謝中實耿耿葢君侯所得於徐公云云者無幾而果<lb/>
玷除目即上䟽懇辭至公車而為政府阻遣無何南牀<lb/>
之白簡上矣僕本不能出强之使出今獲賦遂初幸也<lb/>
弟生平無聲色好今以見誣何異以聲色誣師子野潁<lb/>
川丞也始常搆一閣奉佛藏旁有水竹橋島之屬名之<lb/>
曰小祗園後増奉道藏而傍畆頗益闢出後家人軰復<lb/>
<pb n="KR4e0201_WYG_346-20b"/>
有所増餙今定名曰弇州園葢取莊子山海經語也君<lb/>
侯津津乎言之且欲擊汰南渡乎往者嘗以宗正條喝<lb/>
用晦而止苐僕且為記記成以寄君侯試讀之便若徜<lb/>
徉泉石間矣天柱之登呼吸與帝聰通廼慷慨歌我三<lb/>
章異日獲藉手以朝大羅玉京則君侯惠也内鄉李先<lb/>
生人便附此適對客不一<lb/>
　　又<lb/>
下走自厭世網見牖靈真業已棄家而不能遠今秋復<lb/>
<pb n="KR4e0201_WYG_346-21a"/>
為兒曹一鳴公私見迫勉强應酧始猶染指既而嚼䗶<lb/>
又既而螫牙蹙額矣門下舉以為快且復傳所云休糧<lb/>
服氣者誤也苐絶房室來三嵗暮飲少許酒葷肉都斷<lb/>
以此形神漸相屬耳佳篇種種遒上别紙見示若謂不<lb/>
能得僕一言而與賢噐蟬嫣不休者有故門下名已就<lb/>
矣齒牙餘羡正須於少年兒郎發之且彼實國噐也春<lb/>
草馳情巻强歩之不能佳然是春草本色語所示昭烈<lb/>
像的係宋本非昭烈耳渠鬢秃所以世説有露涿君之<lb/>
<pb n="KR4e0201_WYG_346-21b"/>
誚今美鬢非也且前後皆増傳者二䟦尤可笑語既不<lb/>
倫字畫臨摹蹊跡宛然三册葉差强人意而破碎不堪<lb/>
裝潢獨眉山豫章像佳耳題數語當不辱休承已游岱<lb/>
三君子書當如命也公嗜古若渇恨不此間一游目<lb/>
　　答南陽子厚王孫<lb/>
數千里裹糧命使手書及新詩念存使者將足下意謂<lb/>
十二時中行住坐臥無非見不佞者使乎有味言之也<lb/>
公天質頴秀神明煥發雖生王家而蹈儒履不染愛樂<lb/>
<pb n="KR4e0201_WYG_346-22a"/>
早探竹素既負倚馬之才不迷亡羊之徑故所結撰朗<lb/>
朗郁郁乃爾苐聞習制科業甚工誤矣使公能窺洙泗<lb/>
之滙勒成一家書則可不然吾夫子所謂賜也賢乎哉<lb/>
夫我則不暇矣夫天以日遺足下又不以冨貴濁足下<lb/>
何以酧之僕老大摧廢一丘一壑雅意所甘今春忽似<lb/>
得少證於有為之跡悉便放下苐不免破例為足下作<lb/>
一詩也如何如何書刻數種附賢喬梓清覽不一<lb/>
　　又<lb/>
<pb n="KR4e0201_WYG_346-22b"/>
徐司冦來拜君侯書詞㫖竒峭不减胎簮熊耳四詩滔<lb/>
滔與桐栢爭流盛哉僕於文章鷄肋耳何當於足下而<lb/>
猥以八斗見推八斗故是君侯家故事也司冦言足下<lb/>
甚工於公車業此又大可念矣陳王正所謂八斗才者<lb/>
也然至欲辭遠遊戴惠文解朱紱佩青綬而甚或乞領<lb/>
一隊從大司馬驃騎之後彼誠不欲用文苑戢一身雖<lb/>
然令後世以方文烈子丹何霄壤也君侯朂之力致不<lb/>
朽而已僕本不足言跌宕文史聊以自寛不意為世所<lb/>
<pb n="KR4e0201_WYG_346-23a"/>
知又不意為世所恨于鱗子與平生石交相繼彫謝書<lb/>
及令人愴然周象賢作襄陽寓公婆娑曵裾憂在桂玉<lb/>
如何如何偶便附此不敢致他物拙集唯喬梓共之不<lb/>
一<lb/>
　　又<lb/>
得所寄三七言律寄兒子二五言律他詩五章皆宏麗<lb/>
精切字字不苟雖未脱蹊徑要之武歩間耳樂府在家<lb/>
弟所者尚未取覽渠云大有當家句兒曹骰子選偶得<lb/>
<pb n="KR4e0201_WYG_346-23b"/>
一盧何所取足下快而語津津若有味者載翫書辭所<lb/>
云托溷羣狐箸膩顔帢宗條束濕黄髪之期亦何可必<lb/>
葢大可悲矣雖然僕竊有以進足下子建求自試愈切<lb/>
而子桓父子愈抑之即令果領大將軍印俘權馘禪亦<lb/>
不過一鄧征西王鎮軍耳寧以千載思王易之然此猶<lb/>
非其至者凈飯諸子姓盡入雪山達摩視第三王子若<lb/>
蚍蜉出世業成萬劫長在足下柰何賤此貴彼也因成<lb/>
二律相廣勿笑老夫才得出溺便歌公無渡河也往年<lb/>
<pb n="KR4e0201_WYG_346-24a"/>
初答足下詩醉中命筆絶不復記憶最後復成一詩了<lb/>
不知其何似嵗杪檢拙稿讀之乃覺前後相襲如一即<lb/>
為訂改今録去於友聲集中破數行梓可也友聲二字<lb/>
有所自否白水草堂有真人事難措覺諸公亦似不能<lb/>
快僕乆於筆研外覔生趣今段似未能忘工拙也一哂<lb/>
　　答朱貞吉<lb/>
閩人王良材來得手教與所致諸石刻博山之類俱領<lb/>
訖昨嵗姚生者來能談豫章朱邸事謂老匡幾至憂廷<lb/>
<pb n="KR4e0201_WYG_346-24b"/>
尉有二壯王謀國秉垂成而屬之一王孫踈且貧者今<lb/>
得教乃知此王孫為足下伯氏也足下脱屣千乗以讓<lb/>
伯氏雖子臧延州之誼亦何足多然足下乃須幻影庵<lb/>
詩夫一庵容膝猶謂幻影雕薨寳楯誰匪蓬蓽即二子<lb/>
亦非倫當是悉達達摩上足耳僕即擬捉筆作一歌恐<lb/>
類神秀偈流汗怳忽不遽成語今先如委草像賛染來<lb/>
箋上之倘欲登石改小行令舍弟書之可也姚生又云<lb/>
用晦丹已成知仙道非遠而足下印章乃穪有家僧當<lb/>
<pb n="KR4e0201_WYG_346-25a"/>
由蓮臺玉京避妨坐位故耳僕比縱横二藏中異日往<lb/>
來足下用晦間何異屈伸臂項今猶困世法不免津梁<lb/>
如何如何王生淳實君子人已援明卿例以二絶句與<lb/>
之念彼伎倆何以終老可憫可憫偶有一帖乃是𢎞治<lb/>
間丹陽孫氏刻太清樓跡附供臨池之玩不一<lb/>
　　又<lb/>
昨嵗從用晦所使人盡得洪都諸賢書獨不得足下書<lb/>
以為怪尋聞足下不欲穪附庸而以大國之賦來固日<lb/>
<pb n="KR4e0201_WYG_346-25b"/>
望之也乃鯉緘手書與蠒絲之妙辭煜然照我茅茨矣<lb/>
諸詩五言極古雅有建安風歌行警麗竒陗近體亦自<lb/>
錚錚中間用字落字觸眼不凡何幸朱邸中見白眉如<lb/>
二三君子也損餉諸品多清閟閣物身非何𦙍何以濫<lb/>
竟陵之貺家弟每書來輙誦髙雅不已與曩時張復合<lb/>
果如來教偕用晦方舟弇山丘壑足以藏竹笈也恐終<lb/>
虞避宗正條則為貌兹園以寄君侯齋壁借撫琴動操<lb/>
之資何如扇頭惡詩小報來美并有薄物將臆唯鑒存<lb/>
<pb n="KR4e0201_WYG_346-26a"/>
不備<lb/>
　　又<lb/>
十月淨居時忽有陸山人持公一紙讀之乃知薄游楚<lb/>
澤踰秣陵小憇金焦將訪我恬澹觀以西河之戚而返<lb/>
令人悵仰無已豈東海之濵未合有真人跡耶每念陳<lb/>
思王黄初五年令有舉翮觸四隅之悲趙大年丹青殊<lb/>
絶而所貌不過京陵間五百里山水為千古缺䧟世界<lb/>
公賢於二君子多矣弟未知錦嚢中三絶可推惠一二<lb/>
<pb n="KR4e0201_WYG_346-26b"/>
否僕名為棄家而不能斷鄉里應酧與雕蟲夙障明年<lb/>
必須痛割之所餘乆要一念因姚匡叔便附㸃清覽外<lb/>
山園諸記非以其文辭或足當公臥游耳加食自愛<lb/>
　　又<lb/>
足下文采風流照暎江右能使朱絃振響叢桂增色一<lb/>
旦襲蟬冕謝清從䇿盧敖之杖追尚平之屐又獲與伯<lb/>
玉授簡本寧方舟吾家兄弟從歌白雲之謡唯冀足下<lb/>
與本寧留一詩刻名琬琰後三千年作弇山故事耳見<lb/>
<pb n="KR4e0201_WYG_346-27a"/>
委一序二詩并草書一一如命但署字無大筆猥弱不<lb/>
成觀足下自書之留僕名可也見宗良用晦幸為致聲<lb/>
尤望輓章薄酹托姚匡叔致之余德甫之賀詩托匡叔<lb/>
奠章托邦相不知後先得達否萬里之外以身為本自<lb/>
愛<lb/>
　　又<lb/>
姚匡叔來得足下八行以為慰足下即不復遠遊匡廬<lb/>
彭蠡間輕舠小輦當不乏也僕慕道而未有指授畏筆<lb/>
<pb n="KR4e0201_WYG_346-27b"/>
研如讐而未能盡郤知酒之害生而時一中之兒子輩<lb/>
失意於真我無渉而不能盡置之度外何老人之多抝<lb/>
也匡叔道返草次附報自愛自愛<lb/>
　　答雲僊老人<lb/>
昨朱師人便草草數行為報計已徹覽矣屈指翁今年<lb/>
政得八十又六而姚匡叔來則亟稱其黔鬢朱顔健歩<lb/>
履美飲噉神明之用即四十許人所不如坐定出翁所<lb/>
授書讀之則拳拳見憫以僕向衰之年必不能於身中<lb/>
<pb n="KR4e0201_WYG_346-28a"/>
覔先天一㸃且引正陽翁所指人身七事無不屬隂為<lb/>
證嗟乎翁之欲拯我可謂切矣先師見示一偈有來一<lb/>
是天尊語來一之一初亦類翁指及叩之則云不必外<lb/>
求而黄白男女又八戒所明示且南宗白虎弦氣注詁<lb/>
多自矛盾而近所傳金丹四百字亦似止以身中覔鵠<lb/>
與北宗合故於來美未盡薦耳公果有意辱収為弟子<lb/>
拈指要訣著為法語附之郵筒僕即不能遽奉行必不<lb/>
敢慢亦不敢泄也一二年後師期果不蝕小有所得當<lb/>
<pb n="KR4e0201_WYG_346-28b"/>
毋吝於翁如其杳然則雖間關萬里負笈執贄有所不<lb/>
辭僕不妄語人也匡叔復出翁大作數種往往窺天心<lb/>
透月脇䝉未得盡傾畧但驚其古雅神麗五言絶似真<lb/>
誥遺響而七言則悟真之上乗也朱舄拜賜苐不能化<lb/>
雙鳬以從栖八桂如何不腆之辭聊見仰止并刻佛經<lb/>
山記土帨侑椷唯為道自愛<lb/>
　　又<lb/>
三嵗間兩拜書及詩何翁見為之切如此也張給事書<lb/>
<pb n="KR4e0201_WYG_346-29a"/>
後發乃先至姚匡叔書最先發最後至然匡叔所傳翁<lb/>
宻信則拜誨深矣男女之術先師所戒苐戒者交接耳<lb/>
若服餌之方翁實證實得不在列也僕自甲申仲春接<lb/>
先師飛偈二百言責僕心境不凈且緩傳道之期欲使<lb/>
自悟恐衰年未能待語及此神魂𢥠然倘翁授以秘訣<lb/>
苟固色身以竢師期異日僕有㣲驗亦不敢自愛也匡<lb/>
叔行便附此不一<lb/>
　　省亭<lb/>
<pb n="KR4e0201_WYG_346-29b"/>
姚匡叔來承手教副以雅貺甚感甚感僕比再玷朝命<lb/>
䟽辭弗克咸謂先子近荷恩䘏不容更復偃蹇勉爾塗<lb/>
抹輩流既少形影自憐近更得亡弟耗幾至隕絶旦夕<lb/>
尋初服矣匡叔欲更作友雅堂一詩以續餘繭殊為蛇<lb/>
足勉爾塞白殊不能佳又薄侑將意乞照納荷荷<lb/>
　<lb/>
　<lb/>
　弇州續稿巻一百七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿卷五十七</head> <lb/>
    <p>
<pb n="KR4e0201_WYG_231-1a"/>
欽定四庫全書<lb/>
　弇州續稿卷五十七<lb/>
　　　　　　　　　　　　明　王世貞　撰<lb/>
文部<lb/>
　記<lb/>
　　相國養齋嚴公讀書堂記<lb/>
太子太保吏部尚書武英殿大學士常熟嚴公嘗讀書<lb/>
於虞山之北麓云而㑹公去諸生久其書屋漸以廢獨<lb/>
<pb n="KR4e0201_WYG_231-1b"/>
遺趾存而公之執戚蕭君者感公恩而葺之為堂五楹<lb/>
以庋公之所讀書而竢公之子孫來㳺者其進而三楹<lb/>
祠故言子㳺其又進而三楹祠故虞仲雍葢吾夫子之<lb/>
所後先推許以當逸民文學選而公之平生服膺而願<lb/>
學者也堂既據山之勝恠石攢岏而䞇目清泉㶁㶁而<lb/>
薦耳修竹茂樹中外暎帶其蒼然之色與石㑹而鑑然<lb/>
之音與泉㑹即公杖屨一再過亦為之欣然忘返而蕭<lb/>
君謂不可無述乃屬余記之以示永永余不佞竊謂公<lb/>
<pb n="KR4e0201_WYG_231-2a"/>
之服膺而願學者既無如二子然虞仲之時當未有所<lb/>
謂書而其所佩習不過太王肇基之訓而長我勾呉至<lb/>
奕世而尚未能革斷髮文身之俗僅以一惻怛之讓而<lb/>
使天下後世曉然而推通于君臣父子兄弟之際有餘<lb/>
味焉子㳺北學中國得夫子以為之依歸而置其科於<lb/>
文學顧其推而用之於武城者其跡僅在於絃歌武城<lb/>
而精微則歸之道以為君子小人之所俱不能外然則<lb/>
二子之為書大約可知也嚴公於書雖無所不讀顧其<lb/>
<pb n="KR4e0201_WYG_231-2b"/>
好既嘗在二子及其業成而用詞科入中秘以寅恭佐<lb/>
人主格天下之化者十餘年而宰銓柄叅化機其奬進<lb/>
士類必捐遺金之被裘公行不由逕非公事不造庭之<lb/>
澹臺子羽而一時之格心真若化陽鱎而神龜削虎翼<lb/>
而麟趾者然天下甫能窺公書之用而公内不勝其讓<lb/>
歸其職於天子而奉二尊人以安於鄉過者若以為華<lb/>
胥為畏壘而不知其太和至順之俗去言子之前而虞<lb/>
仲之後無幾也吾聞之世宗朝諸以禮樂遇人主至輔<lb/>
<pb n="KR4e0201_WYG_231-3a"/>
相者自愛其稽古之力而必侈其微時之所佔畢之地<lb/>
而以書院請天子亦為之嘉異而章表之然徃徃不及<lb/>
身而遂冺後之人至欲跡其地而不可得者有矣嚴公<lb/>
之讀書堂公不自名而一書生名之上不以藉人主之<lb/>
寵靈下不以煩縣官之版築與閭左肩臂之力徒以未<lb/>
剪之茨非刻之桷而嵬然與虞仲言子鼎峙而稱三不<lb/>
朽焉於戲盛哉是舉也夫豈惟公之名與堂俱永永即<lb/>
不佞與蕭君亦藉之永永矣公字敏卿嘗署其居曰養<lb/>
<pb n="KR4e0201_WYG_231-3b"/>
齋天下不敢以字稱而稱之曰養齋先生<lb/>
　　懷徳堂記<lb/>
懷徳祠者何祠故諫議平湖馮公者也公舉進士拜行<lb/>
人奉使便便有僑肹風尋入諫省論糺中貴大臣直聲<lb/>
動天下出而一領望州再宰巖邑所至號為神君而中<lb/>
厄於忌者竟挂冠歸公享壽七十<hi>闕</hi>　自成進士迨捐<lb/>
館垂四十六年然為徳於州邑以嵗數之不過十之一<lb/>
二而為徳於其鄉則十且八九以故甫公殁之踰月而<lb/>
<pb n="KR4e0201_WYG_231-4a"/>
諸生沈維鏡等若而人請於令願祠公於鄉賢三老徐<lb/>
燮等若而人約正方桂等若而人里賦長潘鈿等若而<lb/>
人塘長陸卿等若而人市人周栗等若而人鄉人孫昊<lb/>
等若而人鄰邑人朱寅等若而人復相率請於令願特<lb/>
為祠以報公令劉君異之為再覈其事咸信乃下教特<lb/>
祠祠公三老等則又相率請於令謂自黄髮而至髫兒<lb/>
齒而至齔者疇不食公徳而以煩有司之帑願得一切<lb/>
共財力從事而㑹公之子大叅敏功太學生敏效聞之<lb/>
<pb n="KR4e0201_WYG_231-4b"/>
謂以先君子徳而食報則可以先君子徳而使諸父老<lb/>
昆季勤財力而從事則不可於是議祠地地取之家别<lb/>
業之趾議祠祠為堂三楹樓三楹其門室左施藥而右<lb/>
施茶咸取之家帑議春秋祠與茶藥費咸取之馮氏之<lb/>
肆稅而官民不與焉於是三老等則又大悲喜謂名為<lb/>
報公而我曹不獲一供財力何馮公之善用徳而二子<lb/>
之善用報也則又相率請於令劉君命其祠曰懷徳而<lb/>
屬不佞記其事不佞公門下士也不敢以椎不文辭竊<lb/>
<pb n="KR4e0201_WYG_231-5a"/>
讀三老等所上事大略云公居恒謂家居不計倪不可<lb/>
以饒不饒不可以伸志夫人富而仁義附焉故自其罷<lb/>
官而具少奉羡即以收棄田而治之皆成上腴又以其<lb/>
田入益斥置傍畞已又以其法教邑中畊者已又以其<lb/>
為州邑時賦三則及助徭法語守令行之亡何邑田皆<lb/>
驟貴於是公喜曰吾可以為徳矣其首施則伯仲子姓<lb/>
有四時衣帛廩餼之供諸習儒者教之農者田之賈者<lb/>
訾之稍次施則五服之族屬其更次施則五服之親屬<lb/>
<pb n="KR4e0201_WYG_231-5b"/>
其衣帛廩餼之供逓殺而吉凶緩急靡不於我取之其<lb/>
最後施則邑之老者疾者無子者不能棺者叩之即響<lb/>
應而又推其餘饒築城當睥睨者數十雉城成而島冦<lb/>
絶不復窺修通都之土石堰十五石橋三十二浚陳塘<lb/>
為里二十七築義塜以藂討賊之殤骨而封之又以其<lb/>
暇旌節義贍孝友假典禮佐有司之權葢環公居者可<lb/>
十萬户其大半食公惠其自罷官至捐館三十四年如<lb/>
一日矣吾聞之昔賢美前王之不忘而推其實第不過<lb/>
<pb n="KR4e0201_WYG_231-6a"/>
親賢樂利之被於君子小人而已今諫議公所為徳僅<lb/>
僅一鄉邑然為之人者盡於前所云之二端而親賢樂<lb/>
利其被澤者迄今未已也夫安能遂忘公夫以樊君雲<lb/>
之工治生與賑贍不責報解訟焚券得公之近似而天<lb/>
之報之通侯者累世然未聞其仕宦善狀朱仲卿之殁<lb/>
思托祠於桐鄉而不敢望其鄉以鄉之所被徳淺也公<lb/>
守吾太倉不再閱嵗去今可三紀而士民今且議祠公<lb/>
公殆兼君雲仲卿而有之矣於乎賢哉公諱汝弼累官<lb/>
<pb n="KR4e0201_WYG_231-6b"/>
至揚州郡丞又以敏功貴封臬副而其大節著於諫議<lb/>
故特稱馮諫議云今劉君名士璦安福人有政聲<lb/>
　　呉邑令宋陽山遺愛祠記<lb/>
當宋公之自呉令入為御史也而呉人為之碑以表去<lb/>
思其辭為故吏部郎穀祥其又十五年而公以抗直忤<lb/>
世數起數躓而呉人益思之為之祠以春秋祀其記為<lb/>
故少叅廷祼二公皆彬彬質文君子不輕為然可者也<lb/>
其又五載所而呉人益思之謀飾其詞而問記於世貞<lb/>
<pb n="KR4e0201_WYG_231-7a"/>
㑹公有新命以中丞節來撫江南而呉則其宇下邑乃<lb/>
逡巡弗果曰是於格戾且未可以辱我公聞而久之公<lb/>
遷為南廷尉以去於是其父老相率而請於搢紳先生<lb/>
曰吾儕小人即一食息而無非公賜乃能竟忘公惟是<lb/>
諸君子篤親賢之思何所藉以不朽顧謂世貞盍伸前<lb/>
諾世貞竊臆公為令在嘉靖中其時國家未有宫室之<lb/>
事與南北備倭夷費鄉民坐仰南𤱔而修公家之嵗額<lb/>
以為恒然至一攝長賦則立瘠貧者破廬產徙箸鬻子<lb/>
<pb n="KR4e0201_WYG_231-7b"/>
而猶不給竄跳相屬即稍饒而孱者讎視其田田益賤<lb/>
畆不能售數鐶直公顜析其故久乃得之曰吾能為若<lb/>
主於是計賦區區率百畆抽其五畆以助長賦者邑區<lb/>
凡三十六得公田萬三千畆而公又為之正疆界擇主<lb/>
佃謹出納諸賦以重輕差次受助自呉邑行之久益稱<lb/>
便而旁大邑亦稍稍規撫公成法江南之不為公田者<lb/>
無幾以故公去令而縣官有三殿役南備倭北備狄一<lb/>
切以軍興從事大農少府水衡將作之使蝟集而有司<lb/>
<pb n="KR4e0201_WYG_231-8a"/>
尚能以下中之農支梧其間吾民亦重去其土間者一<lb/>
少蘇之畆日以貴數倍其舊矣公為吏務寬平襁褓小<lb/>
民而治而至有所掊擊非胥魁即上豪弊罔山積一閱<lb/>
立掃度後先令呉者困公私冗亡暇寢溲而公間則為<lb/>
諸生講說經術治道慷慨節概賢豪之風徵召文士為<lb/>
詞酒㳺雍容甚都呉山之間煥如其色矣士民之所以<lb/>
交思而不忘有以也吾聞之朱仲卿為北海太守治行<lb/>
第一入領大農稱賢九卿然居平自謂異日子孫奉嘗<lb/>
<pb n="KR4e0201_WYG_231-8b"/>
我不如桐鄉民問其官則一嗇夫佐令平賦訟者耳豈<lb/>
非親民之惠愛深於公卿大夫之名蹟故耶呉士民業<lb/>
已及公而生祠之久而益思新之公亦安能不有意吾<lb/>
呉若仲卿也夫以世貞之辭豈能隃前二公即以不輕<lb/>
為然可足嗣耶於是公之舊屬兵使者王君異其言而<lb/>
請勒諸石公名儀望字望之永豐人嘗舉進士為御史<lb/>
再長佐大理出治學政兵事最後撫江南有古名臣風<lb/>
　　整飭兵備右叅政暘谷王公生祠記<lb/>
<pb n="KR4e0201_WYG_231-9a"/>
王公既用給事言得調去而諸屬城之搢紳大夫追思<lb/>
謳謡之總若千萬言亡何而幕府之佐吏將校與士民<lb/>
合而肖公之像於州鐘閣之室其將校復以私錢祀公<lb/>
於二衞之共壤又久之而戍主魯君等復各以其私錢<lb/>
為祀以肖公像而春秋祀之又念事久逺更代易亡佚<lb/>
相率而謁余文以昭公之惠於永永余謂諸君誠長者<lb/>
不倍徳顧王公所為徳於若何狀試言之而試聴之諸<lb/>
君曰唯唯否否夫王公非以為吾曹徳吾曹非以王公<lb/>
<pb n="KR4e0201_WYG_231-9b"/>
之徳徳吾曹而後報之凡吾所以徳王公為三呉儲胥<lb/>
徳也當公之至而倭警稍稀則見以為無剥膚其民狎<lb/>
敵而畏兵費三事大夫囂然謂省兵則省食節縮之說<lb/>
與懈廢相表裏而公獨憂之後先請於臺凡十五事俱<lb/>
報可夫王公非能不為省也乃不欲徒省其大要組練<lb/>
省而益精可以師餘皇省而益堅可以濤烽堠亭障之<lb/>
類省而要害益脊可以如率然餉省而益逮時可以如<lb/>
果然夫能使士飽如果然者何也軍儲之有倉豪右黔<lb/>
<pb n="KR4e0201_WYG_231-10a"/>
猾毎借以匿賦兵不時給給不半蔽而自公之得臺請<lb/>
一一從漕計告完士且不枵腹矣故曰如果然也何以<lb/>
要害脊而如率然也公所部自金山而北至圌山袤八<lb/>
百里緩急不相及公攝柘林青村之戍與金山合而軍<lb/>
川沙南匯寶山之戍與呉淞合而軍劉河之戍與大兵<lb/>
合而軍孟河江隂之戍與楊舍合而軍公又移楊舎將<lb/>
於江隂移蘇松將於金山移金山將於劉河移劉河將<lb/>
於崇明無警則分有警則合擊首尾應擊尾首應故曰<lb/>
<pb n="KR4e0201_WYG_231-10b"/>
如率然也何以餘皇省而可以濤也夫福蒼船者為名<lb/>
美也薄而不能逺公所治沙船必厚郭堅柁崇檣重櫓<lb/>
而别製三翼之輕舸以左右之其哨至於千里而不虞<lb/>
潰故曰可以濤也何以組練省而可以師也公卒雖不<lb/>
多谿子少府射二百步之外淬藥機火之銳又在三百<lb/>
步之外類皆括蔽革抉劍盾之士跿跔科頭貫頤㕹芮<lb/>
者始收之又時而鼓舞之葢甲戌之役一戰而倭悉授<lb/>
首矣故曰可以師也余復謂諸君王公徳盡是乎曰烏<lb/>
<pb n="KR4e0201_WYG_231-11a"/>
可盡也公詰盜而盜發輒露其捷若神至相率避徙它<lb/>
地去督漕而為機發以致水三百里之涸立浸而漕艘<lb/>
以五日濟堡寶山則不閱嵗而城成屹然東南巨障瀆<lb/>
孟河則不踰月而河廣隱然則别漕孔道公所為徳於<lb/>
文武吏民非一吾曹被者若夏畦之偏澤而所窺者若<lb/>
巨嶽之隅勝耳夫焉敢以為公盡也余乃曰善哉言也<lb/>
雖然以諸君不私徳於王公則可以王公無徳於諸君<lb/>
則不可余里居獲時侍公公恒言今一切以居平法待<lb/>
<pb n="KR4e0201_WYG_231-11b"/>
諸校雖州邑之佐能以氣凌之而出其上白簡之所彈<lb/>
射公移之所刺按日夜鬼伺<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>擊而不休即諸校苟負<lb/>
材氣者安能淟涊抑首甘為下也其淟涊抑首甘為下<lb/>
者安能一見材也千里而奔踶者安能逃於寸目之綱<lb/>
也夫居平而一切裁之緩急而欲收其死力難哉以故<lb/>
王公強力而欲信諸君之長而掩覆其短它文吏之公<lb/>
為陵而私為中者公力絀之至階謗讟而不恤夫王公<lb/>
固不以為諸君徳寧為無徳而已耶諸君乃瞿然曰有<lb/>
<pb n="KR4e0201_WYG_231-12a"/>
是哉雖然吾曹之祀公終始為三呉儲胥徳而已余乃<lb/>
又曰善哉言也夫不背徳厚也不私徳公也祀以報之<lb/>
像以徵之文以永之詳哉諸君之為王公也公名叔杲<lb/>
字陽徳温之永嘉人魯君名邦<hi>闕</hi>君名<hi>闕</hi>　俱行都指<lb/>
揮事為戍主<lb/>
　　金山建叅政陳公去思祠記<lb/>
始陳公之去淮安守而視益部學也其士民相率尸而<lb/>
祝之曰公庻幾有以終惠我而公自益部<hi>闕</hi>　省叅政<lb/>
<pb n="KR4e0201_WYG_231-12b"/>
督漕事所治廣於郡十之九而分省淮安如故其士民<lb/>
大喜過望而公所以袵席之者非一苐用漕故徙治𤓰<lb/>
州其日復得十之九𤓰州之<hi>闕</hi>　也亡守令受束約與<lb/>
郵傳共億前使者不勝其寂寂嵗一再省視而已公獨<lb/>
徙治之即鮭菜不以煩市人嵗省費約千金而别勒商<lb/>
舶毋繇它江道必取鎮鎮遂稱巖饒冠南北而公暇則<lb/>
延諸生秀才談説經術課文義彬彬異於疇曩𤓰州頫<lb/>
大江咫而近金山踞其中公時時汎輕刀攝齊陟山頂<lb/>
<pb n="KR4e0201_WYG_231-13a"/>
之毘盧閣南望而覩千艘首艥艥上咤曰雄哉已而曰<lb/>
是黔首脂也得無朘乎北顧而千艘尾相銜而上咤曰<lb/>
雄哉已而曰是天子所以資羣辟六師者也得無後時<lb/>
以貽簡書讁乎顧諸所以佐大僚筴國儲給而民不告<lb/>
痡乃西矯首盻連山鬱鬱雲氣中巴蜀三楚之颿檣自<lb/>
萬里挾落照而來東則海門滉漾黏天無際日月之所<lb/>
吐浴意甚樂之顧謂諸生黄明昌曰此何必减峴首吾<lb/>
不擬鉅平愴將如吾何葢未幾而公以父臬副公憂歸<lb/>
<pb n="KR4e0201_WYG_231-13b"/>
𤓰州之父老孺子不勝公之思謀所以祠之而明昌曰<lb/>
廛也湫而囂是不以辱公貌夫𤓰州之觀江江之觀金<lb/>
山金山之觀毘盧閣閣故公所憇而興詫者也其稍上<lb/>
為懸崖方丈之地為室而貌公寧獨吾鎮之父老孺子<lb/>
時時寓香火即客之善吏者善詞筆者善為名者㳺而<lb/>
一瞻依焉將毋盻蠁公乎哉葢祠成而謁余記其事余<lb/>
素辱公知又嘗一再登毘盧閣竊謂公徳于淮北甚深<lb/>
且巨今僅以蕞爾𤓰州續而稱之以蕞爾祠而報之公<lb/>
<pb n="KR4e0201_WYG_231-14a"/>
雨露一勺而已諸士民毋亦斗酒一豚蹄而謝滿車之<lb/>
甌窶也雖然若士民既日思公天子方重公急公異日<lb/>
服除必開府開府必在江南北而肺腑喉咽之寄以嵗<lb/>
時行部陟兹閣而覯公像怳乎不知誰我將以為瞿曇<lb/>
先生之自忉利而下覩旃檀也耶公名文燭字玉叔沔<lb/>
陽人明昌少能脫諸生穎自幸於公公間語吾識若不<lb/>
下王中丞之於魏懋權若能作懋權國士讎耶以故感<lb/>
而倡祠公王中丞者不佞世貞也<lb/>
<pb n="KR4e0201_WYG_231-14b"/>
　　青浦屠侯去思記<lb/>
屠長卿既成進士而所草騷賦詩歌之類馳騁搢紳間<lb/>
亡抗衡者或謂漢有長卿司馬氏與長卿不為兩耶長<lb/>
卿曰我故不啻兩當司馬吮豪時我則且脫藁矣衆乃<lb/>
復稱長卿敏而欲難以所不習繇選人得潁上今潁上<lb/>
攰邑也其民貧而吏拙長卿一搖筆而理解再見顔色<lb/>
而攝吏若神明民之慕愛之若赤子之戀乳哺而不忍<lb/>
失也長卿所為文章益富刺史上計<hi>闕</hi>而松乃有青浦<lb/>
<pb n="KR4e0201_WYG_231-15a"/>
者名為巖而新其田乃割華亭上海之㑹多下中錯又<lb/>
多交關匿賦而其民又益以嘉定崑山之二垂有徭訟<lb/>
相率而互為逋藪前令僅三人兩以不振去而其賢者<lb/>
亦僅孳孳奉公牘而已不能有所振刷長卿既以才調<lb/>
其邑豪相戒匿而窺長卿之張置長卿故為一切長者<lb/>
甫至大霖雨諸堤且就潰長卿朝夕蔬食袒跣禱晴而<lb/>
間行民間使益土石於堤以捍之手褁緡鏹勞其勤者<lb/>
而囊粟以資匱者又為文責數神且願以身當嵗讀者<lb/>
<pb n="KR4e0201_WYG_231-15b"/>
為酸鼻是夕霆震雨亦為霽而民間諸堤皆堅好比秋<lb/>
諸比邑災獨青浦不受災而臺使者大興水利當農時<lb/>
悉僝赴河長卿持之曰治河以利農也而先奪其時何<lb/>
以稱利召三老率而子弟就鋤耰有我在毋患也葢農<lb/>
畢而河事亦就緒復議大均田長卿謂青浦苦賦重而<lb/>
田瘠諸賦浮田者三之二稱者僅一而田浮賦者無幾<lb/>
我將為民减賦耶將為縣官益賦也自是青浦賦不復<lb/>
益使者亦不能以格繩之邑故有田非不毛而農不任<lb/>
<pb n="KR4e0201_WYG_231-16a"/>
畊相率徙避他所田幾類甌脫長卿捐俸以倡諸豪使<lb/>
各貸匄貧農稍稍歸復矣又樹營室各城門之虩而居<lb/>
諸鰥獨者其又老疾不能自爨始歸養濟院而以時食<lb/>
之質庫有敝衣不售長卿為讎薄賈而收之亦歸養濟<lb/>
院而又有餘衣則給獄囚之裸露者曰藉令彼當死法<lb/>
死耳我不忍其生凍餒也廣文王老者廉以病卒黌舍<lb/>
長卿哭之割半嵗俸以賻他寮佐罷官不能歸無不資<lb/>
長卿槖而長卿又折節文士徃徃有所餽贈如某子甲<lb/>
<pb n="KR4e0201_WYG_231-16b"/>
輩踞上坐而責美酒梁肉供我彼臨卭令何若長卿唯<lb/>
唯謹然不以毫髮累邑人故長卿之居令垂四載而俸<lb/>
十九入公家與待客用相半居所以奉太夫人一簋肉<lb/>
一簋魚羮退與其婦對厭藜藿而已最後當上計吏以<lb/>
故事進悉却弗視所齎持不能數十金而客及吏民送<lb/>
者至蘇而長卿不忍其誠悉分予之别從他郡俠借貸<lb/>
乃得發部使者累以卓異聞始擢禮部儀制主事於是<lb/>
青浦之父老在野者曰得屠侯我且得飽而不聞胥儈<lb/>
<pb n="KR4e0201_WYG_231-17a"/>
之號呼以恐我在邑者曰得屠侯我不日耳椎朴聲即<lb/>
間耳之而無稱寃不平者吏及三伯曰事屠侯無他苦<lb/>
苦貧然至今不遘覈按而薦紳先生則謂屠侯仁心為<lb/>
質備有禮樂廉惠特其小者乃謀為之樹碑以志去思<lb/>
太學潘載甫出應曰善我任碑而侯所最重客曰徐孟<lb/>
孺彭欽之曹重甫其所最才而寃為出竒以㧞之者曰<lb/>
諸生郁孟野相率狀侯績而謁余請記余謂諸君子之<lb/>
隲長卿若何曰吾故重屠侯才乃者知其有才而不盡<lb/>
<pb n="KR4e0201_WYG_231-17b"/>
用之為難夫使屠侯盡用之將必有鉤鉅出沒之算耳<lb/>
聴目視口辨手揮之敏以聳動羣聴使可稱說吾今乃<lb/>
司之十固不發二三耳此所以為難也余曰子知長卿<lb/>
之不盡用其才難不知其不盡用於今之時更難也且<lb/>
夫子不聞漢武宣之際霍子孟用事以持法刻深為能<lb/>
魏丞相繼之而加察故趙張尹葢之徒勇於取循吏跡<lb/>
而失其意而所謂中牟密縣之効未展見今者長卿之<lb/>
令青浦時寧直子孟時也天下靡不窺測政府方寸賦<lb/>
<pb n="KR4e0201_WYG_231-18a"/>
歛之取盈刑罰之取重簿書期㑹之取速<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>擊毛舉之<lb/>
政成而循吏接踵不知其於國家元氣何如也長卿之<lb/>
所為盡在閭閻單赤而已苟可以得上知而不必為可<lb/>
以得上怒而不必不為有所中忌而不必沮有所中譏<lb/>
而不必避此長卿之所以為長卿也當長卿之治潁上<lb/>
而以書自通余累數千言遂定交既來青浦復從王元<lb/>
馭先生㳺人或謂長卿毋近名乎長卿曰吾知吾好而<lb/>
已何知名已而有快王先生及余於政府者語且及長<lb/>
<pb n="KR4e0201_WYG_231-18b"/>
卿人又謂名得無損乎長卿曰吾知吾好如故耳何知<lb/>
損於是乃益稱長卿賢謂以密中牟祠而祠司馬文園<lb/>
不亦洋洋哉長卿聞之復夷然曰吾得事元馭之家曇<lb/>
陽子以一切皆贅吾何知三君長卿名隆别號赤水所<lb/>
著書成曰由拳集余記草於甲申之春而諾於癸未臘<lb/>
月時猶未謝筆硯也<lb/>
　　朝列大夫前懷逺令信陽何公生祠記<lb/>
葢何公之去懷逺令而丞徳安郡也實嘉靖末云公去<lb/>
<pb n="KR4e0201_WYG_231-19a"/>
無何而邑士民謳思之不已則立碑以紀其績久之而<lb/>
其思又不已則相率搆祠以祀之方是時何公里居無<lb/>
恙也既搆祠而其士民從學官博士弟子請於臺使者<lb/>
邵公胡公曰在職而立祠若碑者有禁何令故里居非<lb/>
在職者也徵其所謳思則後令教之為記也邑人泰安<lb/>
守槍鄉進士良之為敘也鄉進士猷生之為問對也尚<lb/>
書郎秉陽之為詩十也金吾擢别駕夔綸太學桂等之<lb/>
為詩百也田父里婦之為謠三也葢彬彬然兼質文矣<lb/>
<pb n="KR4e0201_WYG_231-19b"/>
於是士民復言曰不腆懷逺下邑賦也徃者四鄙不勝<lb/>
求相率而徙去空其地若甌脫然何令至始招徠之稍<lb/>
稍還集為精心恤其隱而補其不足嵗時勸課農桑勞<lb/>
勞抶惰籲兩兩澍撲蝗蝗滅民帑復稍稍實矣以秋報<lb/>
輦輸庭為裁其緩急而先後之輸畢當受役復裁其緩<lb/>
急而先後之諸粟米力役之征以次辦治而不告困乃<lb/>
新學宫而優其弟子曰是選於民者也則又優其搢紳<lb/>
而禮之曰是選於士者也俗故媮乃為禮教嚴規條相<lb/>
<pb n="KR4e0201_WYG_231-20a"/>
戒飭曰所望於大夫士以先吾民而風之者也萑苻猶<lb/>
不時警乎耳令威則銷兵為畊耒矣籯金居閒者譁乎<lb/>
耳令廉不待望車門而却矣何令之為懷逺也且五載<lb/>
部使以卓異旌累上而累報聞最後得丞徳安亡不以<lb/>
令髙第當入備諫察不則亦郎署丞於格少次不當乃<lb/>
何令怡然自如也丞未幾飄然致其事歸絶口不名功<lb/>
夫何令不名懷逺功懷逺之士民胡可以不名何令功<lb/>
也於是邵公胡公曰然則捐贖鍰小資之毋盡勞吾人<lb/>
<pb n="KR4e0201_WYG_231-20b"/>
葢邵公滿而崔公為代㑹報祠成崔公布書幣使使渡<lb/>
江謂得不佞言以文麗牲之石昭何公永永余不識何<lb/>
公然嘗識公之父大復公文大復公以行誼風概稱𢎞<lb/>
徳間其文遂能振六代之凡而成正始何公故少孤當<lb/>
盡讀父書否耶何清惠爾雅之用章章如此也竊謂三<lb/>
代以上立徳與功言為一而五臣十亂各以其業顯非<lb/>
有父兄師友之素其合而為一固先天之盛萃之乃孔<lb/>
子之諸弟子雖產周末日得至聖以為之依當亦無下<lb/>
<pb n="KR4e0201_WYG_231-21a"/>
三代而由求不能通文學㳺夏不能通政術者何也說<lb/>
者以為非不盡通也謂各據其所重而言之也令大復<lb/>
公不蚤天亦何下顔閔其關中之政庻幾見一斑矣何<lb/>
公之以政術顯也據所重也吾懼世之以文苑循吏狹<lb/>
何公父子也故論著於此若何公之所繇祠見前矣何<lb/>
公有子曰學士洛文大史洛書方修其大父業重朝廷<lb/>
夫大復公不盡食徳而以貽何公何公又不盡食徳而<lb/>
以貽二子然當其所自致聲則自享之以此示懷逺之<lb/>
<pb n="KR4e0201_WYG_231-21b"/>
士民於伏臘之日讀之庻有以慰哉何公名立别號小<lb/>
坡汝之信陽人以鄉進士來邵公名某胡公名某崔公<lb/>
名某俱以進士來<lb/>
　　重建言公祠記<lb/>
弇州生曰吾郡葢有言公祠云言公者郡下邑虞人也<lb/>
諱偃字子㳺昔在宋世紹隆先聖之統而公以髙弟子<lb/>
得進爵呉而至明世宗朝罷呉封稱先賢言子其祠故<lb/>
在虞載之祀典而在郡者前守令因民之懿好而别為<lb/>
<pb n="KR4e0201_WYG_231-22a"/>
宫顧雜市囂而處且湫隘不稱今少師申公汝黙嘗讀<lb/>
書其中而陋之既貴謀所以稱公者問地而得一巷故<lb/>
名學道愛人喜曰兹地也非公之所嘗從事類居肆者<lb/>
耶抑何黙脗標著若此也乃大出賜金斥買故社學及<lb/>
傍地庀良材為堂五楹兩廡翼之㦸門屛之傍飭丙舎<lb/>
以塾受經者郡邑守令相顧跼蹐自責師帥之不稱何<lb/>
以辱我公願一切任費少師公不可既成而貽書世貞<lb/>
山中曰子為我記之世貞伏覩乗志呉之先太伯固以<lb/>
<pb n="KR4e0201_WYG_231-22b"/>
至徳三讓天下第篳路而來因循故俗不能遽有所移<lb/>
易其國至壽夢而始大然與其三子相禪以武徳則不<lb/>
競而日尋于干戈季子札始復以讓成之因北使中國<lb/>
以觀十二風之盛著為詠嗟葢彬彬矣不三紀而公始<lb/>
復㳺吾夫子之門獲聞性與天道之概而記魯論者列<lb/>
之文學之科自是二千餘年而吾呉之文學遂以鉅麗<lb/>
閎爽甲天下其黼黻章施足以表盛世之象而有餘識<lb/>
者謂季子僅嗃矢焉而公實廓大章明之其功有不可<lb/>
<pb n="KR4e0201_WYG_231-23a"/>
掩者雖然公之所謂文學也將今所謂文學而已乎哉<lb/>
穆叔有云太上立徳最次立言吾夫子之門固未嘗岐<lb/>
徳與言而二之公之視顔閔若少遜其文學不必不通<lb/>
于徳行也記者即所重目公耳不然而武城之郭絃歌<lb/>
之聲藹然而學道之對卒不屈於夫子之莞爾子夏之<lb/>
門人於樽節退遜亦既雍雍矣猶倨然而命之曰抑末<lb/>
也本之則無如之何嗚呼是本也豈今之所謂綴聲偶<lb/>
韻屬事儷辭以苟就世之耳目而已乎哉葢不特孫卿<lb/>
<pb n="KR4e0201_WYG_231-23b"/>
子之所譏稱即以語公公亦賤儒之矣少師公世所推<lb/>
以文學衡世者也然不自足反而歸之徳行以其所藴<lb/>
藉佐聖主斟酌元化與民更始夫禮樂積徳百年而後<lb/>
興髙皇帝之掃除奠定視太伯何啻萬萬徳之積為百<lb/>
年者兩矣以聖主之敬承而少師公與二三喆輔毗贊<lb/>
之其視當時何如也亡論季子論樂歸而不獲伸於其<lb/>
父兄即以公之賢得夫子為之依歸而所謂絃歌者僅<lb/>
施之蕞爾之小邑聖主方垂裳而聴少師公與二三喆<lb/>
<pb n="KR4e0201_WYG_231-24a"/>
輔郊廟之典尊尊親親詩歌樂律金聲而玉振之又何<lb/>
待哉世貞老自廢辱少師公推轂而不能應又不能通<lb/>
一介之書以謝而少師公命之記公祠豈謂於公之道<lb/>
少能窺見一二毋亦以其拘方自好庻幾澹臺之末節<lb/>
而或有當於公者故畧述公文學之所重且推公未竟<lb/>
之志以屬少師公不知少師公以為何如也<lb/>
　<lb/>
　<lb/>
<pb n="KR4e0201_WYG_231-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻五十七<lb/>
</p>
<p>
</p>
  </div>
</body>
</text>
</TEI>
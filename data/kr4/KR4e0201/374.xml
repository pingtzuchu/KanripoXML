<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二百</head> <lb/>
    <p>
<pb n="KR4e0201_WYG_374-1a"/>
欽定四庫全書<lb/>
　弇州續稿巻二百<lb/>
　　　　　　　　　　　　　　　明　王世貞　撰<lb/>
文部<lb/>
　書牘<lb/>
　　屠長卿<lb/>
始家弟歸自都下津津道所新知盡豪賢文士也而獨稱屠<lb/>
長卿者尤瑰竒不倫既沈嘉則一言之而此間有曹生亦於行<lb/>
<pb n="KR4e0201_WYG_374-1b"/>
巻一再見長卿詩而言之僕自念且老矣幸尚得當生安能<lb/>
縮地成傾蓋之故而亡何使者至矣啟椷讀之累數千言舌<lb/>
為燥而不忍乙且畏其盡也雕龍繪辭碧雞宏辨鞭霆掣雷<lb/>
摐金拊石一掃千里前無留行即使莊生談天季子論人尤<lb/>
且捧盟盤而讓牛耳况其他哉足下雖雅言二李先生而其<lb/>
許不佞獨至念不佞獨切甚謂不佞辭有于鱗有獻吉有往<lb/>
哲而又自有元美廣大變化所以極𤣥斯言也豈不佞所敢<lb/>
當然不敢以不佞故而掩足下之鍳也文章大觀竒正離合<lb/>
<pb n="KR4e0201_WYG_374-2a"/>
瑰麗爾雅險壯温夷何所不有此數言者執事所獨造<lb/>
精理之言也平生辛苦蟲魚自况出竒間道終屬偏師<lb/>
子雲十六字獄案也然其為太𤣥法言則然諸賦及諫<lb/>
單于入朝疏不盡爾也于鱗居恒謂富有之謂大業日<lb/>
新之謂盛德擬議以成其變化為文章之極則余則以<lb/>
日新之與變化皆所以融其富有擬議者也間欲與于<lb/>
鱗及之至吻瑟縮而止不意得絶響於足下也至足下<lb/>
稍有疑於僕夫足下豈惟僕疑也將僕子箴也夫僕之<lb/>
<pb n="KR4e0201_WYG_374-2b"/>
病在好盡意而工引事盡意而工事則不能無入出於<lb/>
格以故詩有墮元白或晚季近代者文有墮六朝或唐<lb/>
宋者僕亦自曉之偶不能割愛因而灾木行當有所刪<lb/>
削也嘉則雄於文與張大司馬之宏博稍加以深沈不<lb/>
憚繩剪其傳後何疑沈馮二君非足下精言之即僕知<lb/>
之亦豪舉耳沈君歸尤大氣色太史異世尚思為之執<lb/>
鞭况乃今日哉佳集詩語秀逸有天造之致的然大厯<lb/>
以前人文尤瑰竒横逸諸子兩都而持論破窽勝之苐<lb/>
<pb n="KR4e0201_WYG_374-3a"/>
足下之年與結撰日升川至今以姓氏稱集似小未宜<lb/>
也或寓别號或齋名稱稿何如扇頭一詩不足當旗皷<lb/>
苐區區莫助之愛倘不以人廢也方困客數就草數起<lb/>
而使促報甚迫不一<lb/>
　　又<lb/>
公五言絶復佳甚僕似小優於七言然亦不免為事縳<lb/>
耳嘉則至復得手教及扇頭詩再讀之覺芳蘭襲人中<lb/>
有與太白少伯抗衡者苐二子恐不能作多多許多亦<lb/>
<pb n="KR4e0201_WYG_374-3b"/>
不能無出入也大抵在情事間不縳不離乃為佛法上<lb/>
乗要與公共勉之嘉則談公不絶口僕生平愧文人無<lb/>
用一言今日賴公吐氣曹子念鬚髯如㦸亦解作情語<lb/>
奮然携所作請正想亦當針水契也<lb/>
　　又<lb/>
鄉者語足下謂具一啟當為上之師真也居三日而有<lb/>
鯉魚之札至其緘口宻而貌甚整以為果上之師真也<lb/>
則馳一介投元馭宗伯發而知其誤迺師真莞然解頥<lb/>
<pb n="KR4e0201_WYG_374-4a"/>
顧謂元馭姑志之此子才識志行非肉食者伍也苐福<lb/>
業尚未竟應須於苦海中了之又再三致聲但堅持啟<lb/>
中語時至當有為若師者不必我也蓋元馭之報札云<lb/>
爾又三日而始得足下書具悉僕於班生品中下錯也<lb/>
試令足下跡僕以為粗能讀書曉古文辭而已不以為<lb/>
世所恒言名利酒色人也幾希即令僕之左右前後親<lb/>
信者不以為名利酒色人鮮也即令自跡而能令必自<lb/>
信以非名利酒色人亦未敢也一旦誤見許於上真即<lb/>
<pb n="KR4e0201_WYG_374-4b"/>
幡然而應之其屏黜一切嗜好若承蜩而不為難然後<lb/>
知嚮之於是四者淺也足下之節堅矣其好善惡惡至<lb/>
矣是四者當不足以累足下竊亦以跡窺足下所不釋<lb/>
然者名耳夫名豈惟不釋然且好之夫豈惟好之且好<lb/>
之甚即僕所自驗其後來而最後去者亦此物耳名者<lb/>
毁之孽也毁至而名敗猶之乎可也名成而小不稱則<lb/>
造物所忌也夫豈惟忌之且侮而戲之滔滔者皆是也<lb/>
獨吾吳中劇耳足下過自摧抑謂蘭臺石室名籍素定<lb/>
<pb n="KR4e0201_WYG_374-5a"/>
而不敢覬子不仙固不敢覬蘭臺石室之有名籍子不<lb/>
登蘭臺石室又安知名籍之不有子耶丈夫患無志耳<lb/>
木可使穿石石可使作鏡而况一身中事耶勉之勉之<lb/>
師真之㫖僕當與足下共勉之勉之<lb/>
　　又<lb/>
得手教具感䕶法至意别紙數字想李使君報札也此<lb/>
君敏爽固應作針水契苐坐客何人得非吾邦大吏乎<lb/>
所謂闡提見不足與校也兄不旬日已成仙師傳詳麗<lb/>
<pb n="KR4e0201_WYG_374-5b"/>
出劉中壘上郭光禄陶都水未足儗苐僕居一再侍仙<lb/>
師意似不欲太漏光彩又亟戒僕寡言而篇中過情之<lb/>
談往往濫及僕僕不敢辭世法謗恐得罪上真耳記嚮<lb/>
者師與兄書謂大道知之不言言之不文兄不能忘言<lb/>
且又文矣其姑秘之以為篋中之寳若中間小有傳聞<lb/>
異辭輙另列上從容質元馭先生可也由拳集讀之真<lb/>
如太阿出匣霜風颯然又似甓社湖頭覩明月珠目眩<lb/>
睛遯不佞焚筆研來無數日而<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然有起色結習之不<lb/>
<pb n="KR4e0201_WYG_374-6a"/>
易祛若此序中徐長孺不滿六尺能作才語多多許亦<lb/>
可念也雅貺拜領遂附不腆之敬惟恐蕳凟為荷<lb/>
　　又<lb/>
得手教滿紙具見精進至意足下上有老親縱不能具<lb/>
三釡共旦夕五斗足分差勝菽水一行棄官世法薄惡<lb/>
誰為相念者且神君坐堂皇鳥雀晝下浮雲巻舒悠然<lb/>
自得何異深山道士輕徭省荒贍貧理寃種種皆太上<lb/>
功德何似作旁觀人僕雖具一片心無繇吐口足下但<lb/>
<pb n="KR4e0201_WYG_374-6b"/>
守先師戒勿正勿忘勿助一切愛憎煩惱以外境待之<lb/>
毋預靈臺事五載當自有竒證也爾時或可了夙諾但<lb/>
恐濃豔中更成夀者相不若于今易作衆生相耳僕向<lb/>
衰之景未盡而却非闗果勇獨居殊自足快不知究竟<lb/>
何如足下云欲見訪若八騶傳呼不免學泄柳干木如<lb/>
以一蒼頭至者僕雖不及逺公安忍拒彭澤令不援虎<lb/>
溪故事也隔水禪堂成尤可憩昨徐彭二子為元馭挾<lb/>
過破例見之舍親王茂才索一札先容不知曽贄行巻<lb/>
<pb n="KR4e0201_WYG_374-7a"/>
否先師傳更無可議幸其意亦然無妨紙貴也<lb/>
　　又<lb/>
每讀足下由拳集見與馮開之書輙娓娓不置私竊怪<lb/>
咤以為何物馮郎乃能傾倒足下尋得足下所致開之<lb/>
尺牘誦之令人口吻習習吐五色氣如夜行鄠杜間遇<lb/>
躡劍御風客亡論為仙為俠要不作人間人非足下當<lb/>
之旗亂轍靡矣僕中間所最愛者七月一書於放逸中<lb/>
出精理其他叙事殊藻雅有思不知他文定何如當亦<lb/>
<pb n="KR4e0201_WYG_374-7b"/>
不落夾也此君材髙信如足下言能幡然者異日不妨<lb/>
散僧入聖不然恐墮謝康樂道不得過白蓮池一步也<lb/>
又足下與君典書皆似為此君先容謁元馭直塘者而<lb/>
竟不至得非中流言謂元馭督過之深耶子絶長者乎<lb/>
長者絶子乎大可歎也别紙縷縷縱微足下辨亦寧信<lb/>
此事苐僕既面壁不復耳世口又不獲口世耳如何如<lb/>
何抑開之牘中有云信子之心行子之事任子之命敢<lb/>
借以為獻沈嘉則豈亦有桓征西勢耶乃能籠罩足下<lb/>
<pb n="KR4e0201_WYG_374-8a"/>
與開之若鷇雛何也將無夙世縁耶此語莫使聞之<lb/>
　　又<lb/>
仙師龕以朔後二日子時發徐墓先七日與元馭禱於<lb/>
聖師自是劇晴然煖氣炥炥如暮春東南風怒甚意憂<lb/>
之舟發三里而雨抵北郭濃翳忽輕隙日四注雲物鮮<lb/>
駁中乃有一星煜然道俗效旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>炷香前導約二里而<lb/>
遥夾轝觀者亡慮十萬人即稚子靡敢作驕笑態既入<lb/>
觀安置再畢復大雨明日偕諸弟子之元馭所叩師閣<lb/>
<pb n="KR4e0201_WYG_374-8b"/>
禮上真與師像時閣前有香井故師所選鑿也維僕與<lb/>
家弟懋往者一沾賜焉則與諸弟子約人釂一杯甫徧<lb/>
而從行者更取飲則瓿中餘水忽大濁以視井井亦濁<lb/>
矣兹事不欲聞之人特以報足下亦欲為足下精進助<lb/>
耳前後啟二通俱拜祝於几而焚之最後莫廷韓致足<lb/>
下一紙云欲令渠作小楷丹石而就剞劂甚佳傳文精<lb/>
絶無可復措商𣙜内九日化事云頂作兩髻而後却稱<lb/>
祀徐郎墓截右髻置之似小牴牾蓋是日以截右髻故<lb/>
<pb n="KR4e0201_WYG_374-9a"/>
巾裹髮前橫玉冠尋解見授去巾為左髻耳弟去前雙<lb/>
髻語可也足下或有公期來此一瓣香了未盡心僕雖<lb/>
痛謝客尚堪修廟祝裝以見<lb/>
　　又<lb/>
月來不見公竿牘一見之覺九咽中作甘露灑爽不可<lb/>
言僕雖已捐家累入觀夙興糲食僅能作一焚修人三<lb/>
庭沈沈未有覔鑰處先師示慰亦為倦馬顧秣加一鞭<lb/>
耳非遽有所印證也諭及使人愧汗公何時能一見過<lb/>
<pb n="KR4e0201_WYG_374-9b"/>
元馭丈好種植不下蘇長公環流花竹滃鬱峭蒨此間<lb/>
外境殊可觀近從續髙僧傳得鸞大師遺跡兼他所攷<lb/>
據又得二三事輙倣傳體以一記蕞之垂脫稿矣元馭<lb/>
丈刻公傳將完却并上也公才太髙誠於淡之一字加<lb/>
力應世出世何所不可田叔九絶句甚佳嚮熟其人落<lb/>
落穆穆故此中物也<lb/>
　　又<lb/>
蝸廬抱影聞履聲而避猶時時為鄉里項領及他方竿<lb/>
<pb n="KR4e0201_WYG_374-10a"/>
尺所苦然至足下一書到輙灑然自快唯恐其讀之遽<lb/>
盡也㳺仙古選及送先師十絶句故是金臺宫中語令<lb/>
秦嬴雙成輩以鳳頭鵝管奏之金毋必將欣然而思和<lb/>
也發足下書頃開之亦至儼然深山道士觀覺章臺風<lb/>
流淘洗頓盡云齋素來已三月果爾則輸三車菩薩一<lb/>
著矣兄與開之才正敵於大道入路小殊然各自有進<lb/>
處僕外狀可耳殊未得精進實如何如何來札當以示<lb/>
學士相欽歎也兩種香拜貺即於師前爇之宜真子始<lb/>
<pb n="KR4e0201_WYG_374-10b"/>
以<hi>闕</hi>　㸃鬼耳不意能慕至道去跡亦甚竒小兒頑愚<lb/>
何縁便任千令升役亦尚未見之<lb/>
　　又<lb/>
得教札飾奬令人愧死無地僕雖名為棄家而日見溷<lb/>
進香者琉璃光所謂聚蠅方寸皷發狂閙間苦親舊<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
索必獲而後已誠知惡動非静縁在學地不能不爾元<lb/>
馭毎相談及輙為攅眉不知逺公何縁必須靖節也足<lb/>
下云車中枕上朝夕不忘提醒此心而名障慾根苦不<lb/>
<pb n="KR4e0201_WYG_374-11a"/>
肯斷具諗别後體認之切政恐足下不自覺耳既覺之<lb/>
故不難克也妙明真心與妄心本無有二悟則為真迷<lb/>
則為幻知色即是空則知空即是色所以水沍為氷氷<lb/>
融為水若别求照心以破幻心則又誤也足下試一體<lb/>
察自朝至暮刹那之際何往而非聲色香味觸法感乎<lb/>
但聽其自來自去不於此而生住心可耳足下謂不當<lb/>
以六祖偈而廢秀法師此是實語不誑語秀法師但不<lb/>
合得衣鉢耳黃梅示學人何嘗一日廢拂拭正謂拂拭<lb/>
<pb n="KR4e0201_WYG_374-11b"/>
不透無繇窺最上乗忍大師一片熱血少灌頂處不得<lb/>
不墮六祖殻耳且秀法師以識字失之六祖以不識字<lb/>
得之吾儕所坐病不可不猛省也晩來出足下書元馭<lb/>
讀之歎羨無已聊用附復不一不一<lb/>
　　又<lb/>
學士方苦河魚檢槖得宋人山水花鳥兩巨冊相與披<lb/>
閱甫竟而足下詩巻至盡讀之稱快不已一日而獲兩<lb/>
鉅麗觀學士遂忘如偃成一大笑此何必减陳琳頭風<lb/>
<pb n="KR4e0201_WYG_374-12a"/>
檄也學士謂足下晨理十萬家訟賦發百函牘如劉南<lb/>
昌夜燃青藜油七晷如劉中壘何物白駒假足下舂容<lb/>
篇什也上不虞真宰嫉下不虞丹元君訴乎僕謂不然<lb/>
春萌夏敷必須東君發舒一徧然後秋水涸天根見不<lb/>
爾於萬寳告成時能無更吐穎蕚也足下雕繢滿眼中<lb/>
亭亭初日芙蓉雖極精思出之自然異時采風當入蕋<lb/>
珠宫樂府何虞也言路君子本以學士作竒貨鬻之不<lb/>
售徒自下阿鼻種耳佛言無諍儒者不辨學士庶幾近<lb/>
<pb n="KR4e0201_WYG_374-12b"/>
之如僕則鯨劓人作過即論鬼薪何礙所畏外魔易閈<lb/>
内魔難剗耳足下有皇甫威明恨何必爾世寧不曉西<lb/>
州豪傑正謂度遼少替人也一笑嘉則昨在吳閶有數<lb/>
行相聞擲來髙僧諸傳法藏碎金俱領訖不一不一<lb/>
　　又<lb/>
長孺來一再相過匡坐小語輙念叔度大雅思一傾倒<lb/>
而使者則以手教至矣承欲假行塍便輕刀見訪故是<lb/>
夙懐弟與學士商之謂彼此尚得齒頰中令君三日香<lb/>
<pb n="KR4e0201_WYG_374-13a"/>
不無礙貴人鼻息姑自抑止如何僕於焚誦暇亦擬如<lb/>
野干學比邱坐苐有可笑者於難忍難割處頗得斤斧<lb/>
力而時時受役筆研於不切身應酧亦間爾枝蔓白黒<lb/>
二念能不令起而不關心㳺念不能不起移白蓮栽清<lb/>
水中未見吐田田葉當由根器腐耳四詩從葱嶺蕋宫<lb/>
來不妨風人之致獨過見飾奬非所敢任幸寛之俟興<lb/>
到或能少酧來美也所致有公即為達訖此公雖善名<lb/>
理而不復措意竿尺僅以一刺報謝惟兄能置維摩詰<lb/>
<pb n="KR4e0201_WYG_374-13b"/>
之賞於言外乃可也吾二人曽有肺腑托之長孺想當<lb/>
悉之君典遂不出闗令人五咽皆作青精氣也<lb/>
　　又<lb/>
足下書至之三日而君典蒼頭亦至矣所叙致與足下<lb/>
報同此入雖秘書郎與奉朝請何異必不捩人眼鼻祗<lb/>
縁敬亭一片石為月旦所依故讒口易生一踏金明池<lb/>
此曹脣吻立解矣張郎故雅好文慕古亦自過庭之際<lb/>
窺得之足下除目至未耶如至者何以趣舍人裝開之<lb/>
<pb n="KR4e0201_WYG_374-14a"/>
常為念之開之又云足下易於感恩僕謂不至是所憂<lb/>
足下輕於推腹耳此君得丙夜促膝談使人都忘口戒<lb/>
遂成亹亹大抵阿蘭那人也人我相俱已輕但不宜諉<lb/>
菩薩行耳京口之變物情洶洶幸有李使君足仗李於<lb/>
此處頗作小隂德恐足下要聞之<lb/>
　　又<lb/>
扇頭五六言絶把翫不忍釋手青天無恙語近過䝉莊<lb/>
彭殤境三舍若磨銅作鏡彷彿祖師禪矣辰玉得之知<lb/>
<pb n="KR4e0201_WYG_374-14b"/>
當豁情散哀也當辰玉紛紜時學士忽見謂君典家有<lb/>
人來乞法井而不得其手書云病勢甚可畏僕憂懣之<lb/>
極從楚俗筳篿詳其㫖似猶善湯藥旬中杳絶後耗今<lb/>
得足下信當無復深慮聊作數行慰之且如來教略下<lb/>
一鍼或可於便郵致之否除目尚自杳然故當不闗足<lb/>
下五月初當為太公效不腆地下苟必欲露醜於石則<lb/>
章藻其人也餘不多及<lb/>
　　又<lb/>
<pb n="KR4e0201_WYG_374-15a"/>
旬日前有傳君典太史非常者僕絶不信之以為吳中<lb/>
人甚口當時用前病劇誤而足下已有信來云且勿藥<lb/>
故不宜遽至此居數日而辰玉自南都附一書亦云云<lb/>
方疑之尋而伯玉司馬書亦至矣此君短小精悍筋骨<lb/>
遒滿親受先師指證以為即亡論後日月等松喬小自<lb/>
消息可以盡本夀而竟為二豎子所凌造物者果何意<lb/>
耶昔人推濟勝具無隃於許𤣥度者而尰至一帖遂成<lb/>
不起巖穴筐篚竟復何益交逰中俱言此君有長卿茂<lb/>
<pb n="KR4e0201_WYG_374-15b"/>
陵之癖而廣綜吳興之藝日進北海之客得無傷於所<lb/>
恃耶追念先師所授書與戒弟子遺訓毛骨竦凛若以<lb/>
進道為疑僕寧負吾友不敢負先師與大道也伯玉以<lb/>
狀屬梅生而自任志銘又強僕以傳殆未知有足下耳<lb/>
足下幸任傳毋已僕敢效不腆於隧道一石可也邇來<lb/>
聞見可怪可憂可喜種種或鬼或神或魔或亡賴子作<lb/>
幻古宿有云老僧不見不聞無盡敢以此言進足下幸<lb/>
一切汰省之歸之恬澹方與元馭時相勉耳向倉卒具<lb/>
<pb n="KR4e0201_WYG_374-16a"/>
草不足為先公地下重萬毋灾石也<lb/>
　　又<lb/>
僕百不獲已有此雲間之役所可自解者往返得接足<lb/>
下一談耳足下清徽韶音與兩夕風月等快而虚夷澹<lb/>
泊胸中一片不朽業銷㓕都盡歸與元馭言之歎服無<lb/>
已大抵吾曹不患不日益患不日損耳所餉都布單衣<lb/>
遂不下拘尸那城白㲲欲作一詩紀之而奪他文債未<lb/>
就小間却汚佳扇别令阿段馳上也家弟計已飽張公<lb/>
<pb n="KR4e0201_WYG_374-16b"/>
玉女色可返棹元馭為尊公戀美疢剌剌無舒眉時令<lb/>
人敝見之小兒試事粗能成文辰玉孟孺筆陡健想皆<lb/>
所欲聞者記春時有甪里趙生見過以古今文辭見示<lb/>
似可進者而苦數竒今復出手篆百韻古詩讀之不知<lb/>
於蕋珠本色云何若俗調粗亦了了耳今附致足下異<lb/>
日或可作藥籠中一物也<lb/>
　　又<lb/>
前者吾兄使使相别即馳一介將不腆之書幣於吳閶<lb/>
<pb n="KR4e0201_WYG_374-17a"/>
而仙艗已發矣旋以付使者知當不浮沈也舍靖以來<lb/>
吉凶之札不能出一城外而姓名猶籍翹材館以故長<lb/>
安故人雖至懿宻如兄者亦不敢一通問得手誨娓娓<lb/>
如面所云名根洗削且盡欲根不易除此是體驗真至<lb/>
語僕何所置喙苐兄於欲素泊澹或是年力方壯觸境<lb/>
偶發不能自禁稍裁之當自弭戢耳名根却恐未易除<lb/>
賈生曰貪夫狥財烈士狥名夫狥名之過烈士所不免<lb/>
乃知其中人深也無所觸則潜伏而不之見有所觸則<lb/>
<pb n="KR4e0201_WYG_374-17b"/>
馳騖而不自覺吾儕日日受役名中意未之覺耳兄再<lb/>
從容體驗之如何僕昨春一病幾委頓幸而不死為子<lb/>
弟強小脯修差得復念百事可解而雕蟲之業政與名<lb/>
媾其累心重而耗精血不淺以故新正於大士前焚香<lb/>
誓斷之然宿諾尚擾擾未盡静也留尹竽及乃是廟堂<lb/>
捜宿物見而憐之耳此念已於庚辰嵗首煉過必不至<lb/>
復動乞骸疏上兄可為我一緩頰得早賜覆罷含菽飲<lb/>
水有餘榮矣區區此時此身如寒號鳥逼嵗無一羽可<lb/>
<pb n="KR4e0201_WYG_374-18a"/>
採放之自活不逾於在網羅耶春暖加飡自愛<lb/>
　　又<lb/>
僕自重九日辭曇靖移止鄉落環堵叢棘耳目無所覩<lb/>
聞而元馭先生與家弟言足下遘萋菲問得之何自何<lb/>
白簡不肯荅但云咄咄怪事而已夫豺狠之搏欲飽其<lb/>
嗜蠖虺之囓欲洩其毒此二者於彼無一言譬之猘犬<lb/>
驟風攖之者傷犬亦垂斃東教以為偶然西竺表其夙<lb/>
障自可彼此無惡同歸解脫足下鉛槧之業千載垂就<lb/>
<pb n="KR4e0201_WYG_374-18b"/>
如欲息而成之真宰所借日中未昃脫欲奉仙師之遺<lb/>
訓則足下自稱不能晦跡逰道太廣虚名累身造物所<lb/>
忌便是實際語今幸為足下鏟去之消揺寂莫一絲不<lb/>
掛柳州有云祝融回禄之相吾子味哉言也間與家弟<lb/>
語文士一段䝉氣在頂上似尚未散即不能為足下投<lb/>
讒有鼻寧不有子美子瞻故事可以收桑榆之用耶僕<lb/>
亦似多此一見蹇使君云搢紳憐才惜寃頗有為解裝<lb/>
者審爾尚可亡慮桂玉太夫人含飴弄孫足慰目前傾<lb/>
<pb n="KR4e0201_WYG_374-19a"/>
倒之期多在浴沂自愛不一<lb/>
　　又<lb/>
自足下東歸後雖嘗亟附訊問而不能有所致伯玉昆<lb/>
仲稱足下間過谼中與諸賢揚扢風雅微相牴牾要當<lb/>
於口吻之際小柔之耳越客來多談兄不能作生活居<lb/>
間小潤輙與客共之乃者得手書所叙窘狀真令人鼻<lb/>
楚太夫人䔍老豈可令與兄分苦昔人有炙鷄奉母而<lb/>
以麥飯食客者遇達士則為定交遘盜俠則至焚舍要<lb/>
<pb n="KR4e0201_WYG_374-19b"/>
終不以客而易母也足下雖不作於陵仲子溪刻自處<lb/>
苐客來不成炊清談而别炊則脫粟草具厨鮮宿肉當<lb/>
亦有相亮者三千里哭沈君典若必巨卿素車白馬故<lb/>
當不易即用孺子絮酒炙鷄例輕刀一葉何所藉三四<lb/>
十金也燕中交逰近始有明足下不及亂者弟縳口之<lb/>
猘舌猶狺狺化鳩之鷹眼尚耽耽天地雖廣知音者希<lb/>
大要置身法中放情物外千古之身誰能便就不使至<lb/>
冺冺足矣僕偶未死耳何足為足下道所云蓬門不啟<lb/>
<pb n="KR4e0201_WYG_374-20a"/>
始覺耳目神明皆為我有萬念都灰冥心此道頗得證<lb/>
驗甚慰慰弟恐是暫時岐路啟門之後六賊縁入依然<lb/>
故吾未可便謂證驗也所諭阿敬在仕路作火宅蓮花<lb/>
否乃兄結胞蓮花中不能不吐火燄此何可保哉大兒<lb/>
近始移止鄉落謀借三餘次兒善病時亦瀟灑小者於<lb/>
鉛槧之末間值知已辱問及深感通家之䔍辰玉十二<lb/>
日奉太夫人盡室北上矣徐孟孺有阿母之變圉圉苫<lb/>
塊中僕不能盡却筆研役然未曽受尺縷一斗粟以是<lb/>
<pb n="KR4e0201_WYG_374-20b"/>
有愧而不進者實無可奉為不腆十金竊比於微生之<lb/>
醯佐太夫人一月甘毳不一<lb/>
　　又<lb/>
得足下書千言引我通介之間寛我出處之跡中間釋<lb/>
疑解嘲無所不極雖使僕自言之必無以過苐僕不敢<lb/>
大自摽鮮為識者捧腹耳長篇之致要亦如之而亂語<lb/>
毋戀膋焫則如下三危之露醒此塵吻豈唯發矇迺知<lb/>
足下之愛我終自與世人異也僕所以不能堅匹夫之<lb/>
<pb n="KR4e0201_WYG_374-21a"/>
節者蓋有漸自入十尺靖以後謂苦海震臲中得遇導<lb/>
師天下之樂舉無以易者初不因同志之大拜而生羨<lb/>
亦不縁同氣之出宦而自孤祗為先師未有所指授間<lb/>
從所聞得其一二影響行之輙不效而茹素久脾鬲衰<lb/>
滑枯坐無聊形神削憊茅茨之廬暑不敵日寒不敵風<lb/>
乃改就園居隨俗消息氣體稍稍復故而兒女之私與<lb/>
逺邇酧酢來嬈之矣居恒忽忽當此寛大顯信之世而<lb/>
先君子僅以故官就土人子死則已不死何以自安而<lb/>
<pb n="KR4e0201_WYG_374-21b"/>
㑹臺使上書鄉衮垂憫覆盆之苦得達九重飾域鼎祭<lb/>
遂同六卿宻印金書正位司馬蓋謝疏在國門之外而<lb/>
僕之徵書復下矣一時諸公謂上恩不可久負朝命不<lb/>
可偃蹇故不能如甲申之堅辭黽勉一出兾小有所報<lb/>
効而遘此百六宇内衡生半轉溝壑才弱智淺冗散一<lb/>
官慙顔如甲已矣旦夕惟有歸耳長卿勝井丹一語足<lb/>
下至今尚懣懣嚮者小夫不能於眉睫上安足下一犬<lb/>
吠形百犬吠聲僕固保曽氏之不殺人如證者何事久<lb/>
<pb n="KR4e0201_WYG_374-22a"/>
逺明矣獨邇來洶洶尤不可解諺曰寧逢惡賔莫逢故<lb/>
人信非虚也足下既自謂於大道獨遇明師抉真秘便<lb/>
當奉母杜門優逰理性間有著述期之不朽十年之後<lb/>
天上之雲軿與人間之蒲輪一時並集兹時固唯足下<lb/>
自擇耳然僕妄謂足下才太髙志太銳氣太揚不唯戈<lb/>
㦸世態亦恐枘鑿道機勉旃勉旃老子所云昏昏黙黙<lb/>
又云和其光同其塵願共勉之與繩司冦為國憐才誠<lb/>
如足下言毎見相與扼腕足下僕嘗謂目中珠胸中金<lb/>
<pb n="KR4e0201_WYG_374-22b"/>
石皆不可少者張太學人便附此不悉<lb/>
　　又<lb/>
屢得足下書及雄篇佳箑之貺不能一一作荅及嵗杪<lb/>
始聞太夫人九十大慶欲草小序或長歌奉賀而忽忽<lb/>
為俗縁所奪因至今惄如調饑今幸有朱定國茂才便<lb/>
而尚未暇命筆敢布不腆之幣以當臺萊之祝幸賜存<lb/>
焉足下英敏絶世而於二門微尠深造故易為方袍黃<lb/>
冠長語所動若踏得實地一分則此曹自當於垣外逺<lb/>
<pb n="KR4e0201_WYG_374-23a"/>
遁矣僕已再上疏乞休俟得請謹奉候於五湖烟水間<lb/>
也沈嘉則聞病甚雖起不能久待唯足下一濡煦之不<lb/>
失為長者亡弟竟遂不起足下能不惜片言慰其身後<lb/>
乎頑兒偶竊一名粗了諸生事於僕固無與也春氣甚<lb/>
融為尊人為道自愛不宣<lb/>
　<lb/>
　<lb/>
　<lb/>
<pb n="KR4e0201_WYG_374-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻十五</head> <lb/>
    <p>
<pb n="KR4e0201_WYG_189-1a"/>
欽定四庫全書<lb/>
　弇州續稿巻十五<lb/>
　　　　　　　　　　　　明　王世貞撰<lb/>
詩部<lb/>
　七言律<lb/>
　　讀于澤州致于鱗所著詩選遺珠有感<lb/>
歴下孤墳已黯然郢中髙倡世爭傳猶疑紫氣占難盡<lb/>
更得青箱手自編一夢可能忘李白諸生真見守楊𤣥<lb/>
<pb n="KR4e0201_WYG_189-1b"/>
空齋欲讀先揮淚為憶論文倚樹年<lb/>
　　子厚宗侯貽書及詩見贈賦此奉答<lb/>
結得雙緘學鯉形商歌欲讀更愁聼龍當倦雨須名伏<lb/>
鴻不髙空可字㝠縱許平原求自試寜如中壘罷傳經<lb/>
當年却悔無休汝誰似君家眼代青<lb/>
　　李先生<hi>闕</hi>　以詩集見委序草次奉答<lb/>
徴君亭館傍嵩丘一字吟安傲五侯不向汝南誇月旦<lb/>
還從江左問陽秋驥能伏櫪寜嗟老蚌始成珠可暗投<lb/>
<pb n="KR4e0201_WYG_189-2a"/>
莫倚陽春輕索和千年孤調使人愁<lb/>
　　孫狀元冊封南陽便道還里索贈<lb/>
金吾小隊出天閶為擁文星指豫方桐栢水廻龍是節<lb/>
毘陵花發錦為鄉香同奉倩餘鷄舌賦似相如有鷫鸘<lb/>
試問詞壇諸大將江東誰不怕孫郎<lb/>
　　奉和大宗伯董公返棹之作<lb/>
初疑興盡子猷還咫尺清苕未可攀日暮碧雲離合際<lb/>
江秋紫氣有無間勞公郢里歌中雪念我祗園夢裏山<lb/>
<pb n="KR4e0201_WYG_189-2b"/>
莫笑野人虚擁篲至今猶自掃柴關<lb/>
　　陳子吉應東閣之辟蜚聲燕中乆矣今年遇余婁<lb/>
　　　水知尚困公車出徐李二相公林尚書詩見示<lb/>
　　　因繼其後<lb/>
握手江湖意悄然辟書羔鴈記游燕宫花可自翹才館<lb/>
袖草猶餘應制篇丞相總知還有命公車雖晚不論年<lb/>
却憐吾似鄒長倩撲滿投君貯幾錢<lb/>
　　董徐二進士見訪山園守公留晏而余以掃墓東<lb/>
<pb n="KR4e0201_WYG_189-3a"/>
　　　歸不復稱主人賦此志愧且訂後期<lb/>
攀栢秋原一慟廻如聞車馬破蒼苔亦知凡鳥題猶濕<lb/>
翻為求羊徑不開下榻仍慙豫章守窺園誰更廣川才<lb/>
相期倘在梅花發㑹譜雙龍笛裏催<lb/>
　　初聞應天尹命述懐<lb/>
納得鄖襄使節歸忽聞新命領留畿縱令丘壑誰論是<lb/>
若語巖廊轉更非一叟徘徊吟竹徑羣兒顚倒換蘿衣<lb/>
莫言清切丹陽尹何似山人傍少㣲<lb/>
<pb n="KR4e0201_WYG_189-3b"/>
　　乞休疏上聞見阻公車志恨<lb/>
麋性雖馴尚畏人蒼浪衰鬢已如銀陳情表上虚何益<lb/>
歸去辭成恐未真造化豈應私長物風塵元自妬閒身<lb/>
弇園何限相留態松竹依依更幾旬<lb/>
　　將赴留尹出門作<lb/>
疊鼓鳴榔試曉風倦游心事寄㝠鴻已拚車畔聞歌鳯<lb/>
何必幡頭有畵熊游客似誇輕薄尹居人應喚冶城公<lb/>
離筵欲向清洋盡依舊三弇醉夢中<lb/>
<pb n="KR4e0201_WYG_189-4a"/>
　　抵丹陽聞南中有流言即返棹<lb/>
幸不將身與念違艖符轉首便成歸紫衫頻著難長是<lb/>
白簡雖煩未盡非耳慣酒酣元不熱心安食少也能肥<lb/>
江東儘有容人處水石中間一釣磯<lb/>
　　投劾南歸抵家作<lb/>
剥啄應令稚子疑雀門風雨晝淒其能如五日張京兆<lb/>
又作當年桞士師甕底尚殘斟别酒尊前能詠解嘲詩<lb/>
祗嫌三老來催直不及山隂興盡時<lb/>
<pb n="KR4e0201_WYG_189-4b"/>
　　歸後呈元馭宗伯<lb/>
不為氷霜哭路窮將從里社逐春風一官鷄肋毋憐我<lb/>
萬事龍頭盡屬公習靜稍知前日短避言那望故人同<lb/>
采芳倘有褰裳興未少蓮花濁水中<lb/>
　　已夘元日雪中小飲試筆時以除夕立春<lb/>
柴門爆竹不須催病怯流年又一廻已遣黄鷄驅臘去<lb/>
真成白雪和春來盤中傳菜猶疑栢庭際封條總是梅<lb/>
任使䑓官傅酒誥可能兹日廢䘖杯<lb/>
<pb n="KR4e0201_WYG_189-5a"/>
　　得在籍聽用之命有感<lb/>
才㣲不合詠烏烏試看南牀白簡無豈有㳙埃禆海嶽<lb/>
仍勞約束到江湖君恩浩蕩留通籍嵗計蕭條只飯蔬<lb/>
覽鏡自然成一笑可容衰鬢脫菰蘆<lb/>
　　東泉丈解太僕歸從少春兄游有寄<lb/>
肯為浮榮擬是非嵗寒髙誼見來稀空勞貢禹彈冠在<lb/>
但好虞卿解綬歸疏草尚寒千古色纕荷差勝五時衣<lb/>
芝苓滿地䨇堪斸莫向東山咏采薇<lb/>
<pb n="KR4e0201_WYG_189-5b"/>
　　寄少春丈時刻余所贈詩文於石置遲鴻䑓<lb/>
䑓畔鴻㝠成古今臺邉龍臥轉沈深無妨宦拙閒居賦<lb/>
可怪時清梁甫吟我自餘生安木石誰從衆毁出蘭金<lb/>
勞君不淺相憐意解向王筠句裏尋<hi>沈休文書王筠詩句於壁故云</hi>
　　哭子與方伯五首<lb/>
樓船疊鼓出吳關坐見蕭蕭短旐還化劒豐城餘紫氣<lb/>
藏書天目是名山官從幾命頭先白語到千秋管自斑<lb/>
惟有寸心猶未了可能揮手厭人間<lb/>
<pb n="KR4e0201_WYG_189-6a"/>
　　其二<lb/>
豫章題字墨猶新南浦招魂事已真未老江東徐僕射<lb/>
仍為天上石麒麟虚疑欲界無長日但是詞林不利人<lb/>
四壁圖書山百畮向來吾豈念君貧<lb/>
　　其三<lb/>
慈烏别宿舊林枝寡鵠啼霜聽轉悲論比偉長差有位<lb/>
年齊摩詰總無兒吳雲欲散青籮館滇海虛傳白雪辭<lb/>
從此箬溪西去路的應難似舊游時<lb/>
<pb n="KR4e0201_WYG_189-6b"/>
　　其四<lb/>
愁將舴艋入菰蘆未到吳興淚已枯矯首乾坤諸子盡<lb/>
斷絃山水一身孤書貽王粲能傳否劒許延陵再挂無<lb/>
不少溪苕堪作供用君家法薦生芻<lb/>
　　其五<lb/>
當年西省業西京散入諸侯狎主盟握管僅殘吳下叟<lb/>
修文今嗣濟南生里存魚舍誰留食天拆龍門可借名<lb/>
但遇江湖羣潦倒豈應無淚向菰城<lb/>
<pb n="KR4e0201_WYG_189-7a"/>
　　送莫廷韓應北都試<lb/>
社酒雖漓離思濃鑑然匣底響霜鋒華亭不是羊公鶴<lb/>
洛下還驚陸士龍見說燕金貪騕䮍肎教秋水怨芙蓉<lb/>
賔歌莫動思歸念春曉須聽長樂鐘<lb/>
　　夀大司㓂錢公八十<lb/>
三朝一紀遂閒居矍鑠精神釣渭初國老夀齊錢尚父<lb/>
耆英官是白尚書瑶池醉色桃堪並𤣥圃仙姿鶴不如<lb/>
聞道辟雍修盛事吳閶早晩見安車<lb/>
<pb n="KR4e0201_WYG_189-7b"/>
　　於弇園餞馮使君之楚右轄<lb/>
别墅留聽黄鳥啼暫浮單舫當分携泝沿須緩愁源盡<lb/>
歌舞頻揮思日低小坐可移醒酒石元戎合記浣花溪<lb/>
籠紗未是山人事白板縱横信醉題<hi>時公有留題詩</hi>
　　其二<lb/>
毋論泉石殢夫君草木恩深惜離羣但是甘棠稱召伯<lb/>
還從大樹識將軍峰如衡嶽低多尺水比湘江讓幾分<lb/>
了得逍遥鵬鷃意應登楚閣賦吳雲<lb/>
<pb n="KR4e0201_WYG_189-8a"/>
　　大司馬劉公六十<lb/>
八座歸來鬢尚𤣥三朝名徳許誰先寜因水鏡繁桃李<lb/>
不為風塵損蕙荃白璧轉看蠅後瑩明珠初吐蚌中圓<lb/>
莫疑少選安車下猶去懸時一十年<lb/>
　　答和魏太學見慰之作<lb/>
倦飛誰不愛林蘿况有新詩慰藉多身是王生寜結襪<lb/>
<hi>君詩語云云</hi>門如翟尉任張羅蠹魚漸老猶飱字蛙黽何能<lb/>
且和歌奉帚主恩吾豈薄西施其柰浣紗何<hi>末語謂魏也</hi>
<pb n="KR4e0201_WYG_189-8b"/>
　　寄王大叅陽徳時公初歸永嘉以黄柑見貽<lb/>
但作歸人事事堪永嘉名勝擅東南吹笙雅稱王喬嶺<lb/>
著屐偏宜謝監巖客至風前饒白苧書來霜後有黄柑<lb/>
祗愁行樂燕京妬不怕中山謗一函<lb/>
　　感懐寄王大叅陽徳<lb/>
六代三山妬客蹤猶餘五嶽可扶笻應來我馬元非馬<lb/>
悟得人龍有似龍祭酒偶叨詩社長通侯仍傍醉鄉封<lb/>
煩君寄與何曽道到老還輸阮嗣宗<lb/>
<pb n="KR4e0201_WYG_189-9a"/>
　　劉司諌君同時舉二丈夫子然二母也其父憲副<lb/>
　　　公以吉兆命名遣乳媪先期而至邑大夫士竒<lb/>
　　　之為詩紀其事而命貞次焉<lb/>
少府齋頭栁更青藹然佳氣欲充庭崑岡乍吐雙良璧<lb/>
<hi>君治崑山而憲副命名從崑其下字左從土</hi>楚部先占二小星<hi>君楚人也小星用荀文若</hi>
<hi>事</hi>共道龍門饒續史雅聞麟筆有傳經啼聲不斷皆英<lb/>
物試㸔還應訝寧馨<lb/>
　　其二<lb/>
<pb n="KR4e0201_WYG_189-9b"/>
見說仙游夢更竒縣衙西北狀元祠<hi>君嘗夢謁顧文康公祠既至治臨祭</hi>
<hi>宛然無何而有兹慶</hi>麒麟天上傳雙趾蘭玉庭前長竝枝讀到父<lb/>
書應自易䋲來祖武定非遲二雛虛道徐卿好誰似君<lb/>
家在一時<lb/>
　　送顔司理之任平樂<lb/>
官好那愁度嶺難年青不怕瘴煙干山逢仙吏誇丹竈<lb/>
澗向明時愧考槃繪閣風簾排秀入訟庭霜筆到春寒<lb/>
從他筯竹衫蕉好只作浮雲過眼看<lb/>
<pb n="KR4e0201_WYG_189-10a"/>
　　自長興還抵峴山遇李使君冒雨邀酌屈指郢中<lb/>
　　　之㑹忽五載矣歸成二章奉寄<lb/>
小轝依㣲指白雲老僧初見怯相聞當年知識羊開府<lb/>
今日翻陪桞使君藂蓧雨來珠作供野蘋風起縠成文<lb/>
不應呵殿松間别為恐青油擾鷺羣<lb/>
　　其二<lb/>
出霅溪山暫緩愁仍從地主見風流長勞郢里陽春憶<lb/>
少為吳興夜雨留浮玉島驚新窣堵市金人指舊優婁<lb/>
<pb n="KR4e0201_WYG_189-10b"/>
明朝舴艋煙波去物色知君未可求<lb/>
　　為吳侍御贈廣西鍾提學<lb/>
中外臺端見表儀不煩霜面瘴煙披分來秘閣藜千㸃<lb/>
校後諸生桂幾枝門下陳欽談左氏<hi>蒼梧為公屬郡</hi>江東匡鼎<lb/>
受葩詩懸知獨秀峰頭坐五嶺雲霞更屬誰<hi>公讀中秘書為御史</hi>
<hi>提學南畿故云</hi>
　　喻工部邦相以前天台令謁選枉道見訪出楚中<lb/>
　　　諸集讀之感而有贈<lb/>
<pb n="KR4e0201_WYG_189-11a"/>
破浪衝炎舴艋孤偏勞物色到菰蘆文驚賈傅浮湘好<lb/>
歌愛王郎斫地無休汝蓮花依白社游燕桃樹滿𤣥都<lb/>
欲知循吏從文苑樂府應添于蒍于<lb/>
　　凌大司馬汝成成嶺表功入叅留務奉送一章<lb/>
春風十萬偃貔貅誰似元戎晉錫優五嶺輿圖開一半<lb/>
百蠻冠帶比神州銀章首考中書令畵閣肩齊博陸侯<lb/>
均佚莫言分洛好璽書連夜下長秋<lb/>
　　寄太平龍同知身之時兒子以試事過謁<lb/>
<pb n="KR4e0201_WYG_189-11b"/>
隂隂桃李遍吳關竹馬胥江望轉殷第入中興循吏傳<lb/>
何須北闕諌臣班名髙不讓諸侯羙才大長憐半刺閒<lb/>
欲識使君行樂處千秋今日是龍山<lb/>
　　其二<lb/>
杯酒吳閶惜離羣一時賔從雅能文快哉丘壑歸田父<lb/>
羙矣樓船屬使君試汎錦帆牛渚月能忘籃轝虎丘雲<lb/>
如聞兒輩窺東閣倘有餘光可借分<lb/>
　　殷無羙與沈君典狀元有南宫之好今將訪君典<lb/>
<pb n="KR4e0201_WYG_189-12a"/>
　　　於宣城賦此送之并簡沈<lb/>
當時蹀躞競空羣頭腹俱龍尚未分器業三吳殷往嗣<lb/>
人倫一代沈休文西山霧隠仍如昨南史風稜始獨聞<lb/>
此去采芳携手處誰能不妬敬亭雲<lb/>
　　北僧行脚而携諸名士巻乞詩因贈之<lb/>
叅方一鉢信心行祗為詩編錫不輕時至世尊須乞食<lb/>
古來菩薩也求名新憐江左多貧里舊詫燕中有化城<lb/>
千品蓮花隨事誦勸師須是斷無明<lb/>
<pb n="KR4e0201_WYG_189-12b"/>
　　袁黄巖寄鴈蕩圖及新詩見示頗懐壯游之感<lb/>
髙枕柴門掩緑苔素書驚為故人開如分鴈蕩羣青過<lb/>
忽挾龍湫萬玉來康樂恨長乖試屐<hi>昔人以謝康樂不識鴈蕩為恨</hi>河<lb/>
陽詩好任登䑓君家夏甫終難慕䨇足何曽限八垓<lb/>
　　夀濮遊擊四十<lb/>
千秋帶礪中原舊三翼戈船海戍長緩帶諸生談碣石<lb/>
飛書一箭下扶桑心因捧日長懸赤鬂為籌邊欲向蒼<lb/>
四十擁旄真謝椽從今更擬郭汾陽<lb/>
<pb n="KR4e0201_WYG_189-13a"/>
　　夀大宗伯吳興董公七十<lb/>
七袠三朝命世臣長從龍馬鬬精神文章海外鷄林重<lb/>
宰相山中鳯誥新歩武有園過梓澤比閭為日望蒲輪<lb/>
偏聞勝事開秋社逸老堂推第一人<lb/>
　　賀大宗伯董公孫㨗秋試<lb/>
一時名著潁川君最喜元方復有羣舊夢金莖仍沐露<lb/>
新栽玉樹已干雲徴歌盡道䋲公武命字初看竝手文<lb/>
自是天人三策在春來重向漢廷聞<lb/>
<pb n="KR4e0201_WYG_189-13b"/>
　　再寄答胡元瑞且邀相過二章<lb/>
飄然年少棄繻生每出新篇令我驚一字風雲争吐氣<lb/>
千秋日月破藏名無竒寂寞甘揚閣有好嵯峨必漢京<lb/>
五子見來今已盡那能白眼向時英<lb/>
　　其二<lb/>
不獨文章冠盛時雅聞姑射並風姿酬君一案非青玉<lb/>
寄我諸篇竝色絲清節異時隃乃父中庸今日亦吾師<lb/>
莫誇終古神交在所見俱應勝所知<lb/>
<pb n="KR4e0201_WYG_189-14a"/>
　　送曹子念赴永嘉謁謝王使君陽徳因遊天台鴈<lb/>
　　　蕩諸山<lb/>
江南十月未風沙髯客翩翩問永嘉報贈豈無青案玉<lb/>
歸装定有赤城霞鴻飛絶巘書千里蜃擁蒸波錦萬家<lb/>
最是府公為地主可能留賞及春華<lb/>
　　承明輔方伯見訊且有秘示奉答一律<lb/>
問我歸田何所云浮名損盡任離羣畏聽西竺三生語<lb/>
懶乞華陽十賚文有酒不妨長短日是身堪作巻舒雲<lb/>
<pb n="KR4e0201_WYG_189-14b"/>
知公最得無師智莫遣人間俗耳聞<lb/>
　　元馭宗伯留賞菊忽有紫牡丹一株異而賦之<lb/>
學士銀魚焚不遲居然陶令傍東籬誰云晚節無三友<lb/>
忽許天香借一枝賜紫獨應誇彩服配黄雙可薦金巵<lb/>
知公大是春秋筆能遣風光並此時<lb/>
　　李公自留都督學轉北奉常有贈<lb/>
教鐸方傳振舊京容臺忽爾傍承明行時祖帳看猶絳<lb/>
到日長齋羡獨清天地似新周禮樂星辰依舊漢公卿<lb/>
<pb n="KR4e0201_WYG_189-15a"/>
由來柱史偏諳典門下何煩致兩生<lb/>
　　穆考功敬甫以書及詩寄慰奉答志感并言近况<lb/>
已勞燕鴈破蕭疎更許唐風慰索居慈母尚投三至杼<lb/>
故人能辨一函書空華過瞬那堪捉病草逢吹偶暫舒<lb/>
欲識近來真懶態雅無餘興及樵漁<lb/>
　　穆君以近詩刻石并刻余詩寄謝<lb/>
隠豹斕斑不掩姿環臺琬琰有新辭共傳鄴下韓陵石<lb/>
全壓江東㓜婦碑倚玉乆應慙我穢漱珠時復露君竒<lb/>
<pb n="KR4e0201_WYG_189-15b"/>
怪來天際漳河色忽有雙虹暎日垂<lb/>
　　戚都督加太子太保奉賀短章<lb/>
天朝列障大論功兩綬新兼將相雄祗道元戎臨紫塞<lb/>
還聞太保領青宫輕裘繡領初盤鶴軟轂軺車舊露熊<lb/>
唯有貂蟬餘事在可能無屬銳頭公<lb/>
　　卓光禄過我弇園有作聊倚贈<lb/>
念爾真成汗漫游煙波一艇傲深秋從探茂苑名山盡<lb/>
且為愚溪少日㽜彩筆老慿添氣象青鞋輕自吐風流<lb/>
<pb n="KR4e0201_WYG_189-16a"/>
題橋賸有王孫字時復摩娑緩别愁<hi>余園有月波橋</hi>
　　殷無羙談君典築室水中謝客讀書與鄙况合有<lb/>
　　　述<lb/>
殷生纚纚說行藏令我翛然思沈郎予告乞分天一曲<lb/>
移家俱住水中央浮生轉愛青雲薄傲吏能私白日長<lb/>
料得書成應自署春秋繁露漢賢良<lb/>
　　雪夜大作晨興有報弇園之勝者病不能赴作<lb/>
初聼淅淅打簾櫳睡起俄驚天地同老圃狂呼千樹玉<lb/>
<pb n="KR4e0201_WYG_189-16b"/>
病夫貪守半罏紅行吟故讓孟處士僵臥差強袁郡公<lb/>
却憶傲寒諸俠少臂蒼穿過灞陵東<lb/>
　　臘月十日夜雷電大雨有述<lb/>
前年臘月雷電作今年雷電臘如之即開棠杏能幾日<lb/>
欲出龍蛇何所為閉陽書成弟子誚離畢語是門人疑<lb/>
襟披幘㟁事未了已有雪霰紛相隨<lb/>
　　賀學士何公弟仲君入史館<lb/>
胎簪峰色轉嵯峨桐栢雙流逼絳河學士班中鴻序近<lb/>
<pb n="KR4e0201_WYG_189-17a"/>
舍人池上鳯毛多追鋒次第穿花蕚下直聯翩響玉珂<lb/>
聞道相麻饒潤筆弟裁兄草定如何<lb/>
　　大中丞胡公入佐司徒貞以多病里居不獲一從<lb/>
　　　父老臥轍請留聊成二章以壯行色盖公之功<lb/>
　　　徳人能誦之而公之苦心人不能盡知也故於<lb/>
　　　結語中深致感云<lb/>
關西清白古來傳數到胡威更瑩然新轉地官饒建地<lb/>
近從天語見囘天尋常八座人猶羡四十三台爾更賢<lb/>
<pb n="KR4e0201_WYG_189-17b"/>
惟有苦心真絶處青燈疏草淚痕偏<lb/>
　　其二<lb/>
五雲將送畫熊車欲借先知宼不如主計十陪蕭相府<lb/>
阜財能用范鄉書窮簷盡屬吹噓後多士爭承咳唾餘<lb/>
漸老杜陵懐舊切春風寂寂浣花居<lb/>
　　庚辰元日即事<lb/>
匡牀午坐岸烏紗庭玉分行砌長芽鄰父能攙婪尾酒<lb/>
相誇不數撞門茶罏空旋喜煨楓葉坐暖從教舞雪花<lb/>
<pb n="KR4e0201_WYG_189-18a"/>
若語江城真勝事春來端合到誰家<lb/>
　　雨中即事有述<lb/>
衡門寂寂罷周旋暝色昬昬且晏眠有酒有詩無勝地<lb/>
聽風聼雨過流年累碁聊任諸兒戲開巻粗窺六祖禪<lb/>
除却自身還自了不妨喧靜但隨縁<lb/>
　　范子將有金陵之遊賦此為贈且復招之<lb/>
釜中生塵范史雲忽往金陵答所聞朱雀桁頭賣厯日<lb/>
栖霞寺裏讀碑文齊瑟總工何處鼓奚囊倘重若為分<lb/>
<pb n="KR4e0201_WYG_189-18b"/>
故園儘有鷄豚社一盞春醅且易醺<lb/>
　　徐嘉定量移離邑無羙索贈<lb/>
計吏尚書有譙訶量移才子未蹉跎中牟豈少循良狀<lb/>
即墨其如左右何舄影天疑元㑹誤琴聲人許練川多<lb/>
殷生似向兒童約竹馬無妨郡綬過<lb/>
　　和陳玉叔大叅雪夜見懐之作<lb/>
射堂飛霰㸃朱衣擁鼻㣲吟念采薇豈謂剡中游客盡<lb/>
端因郢曲和人稀漁蓑此夜寒從劇鶴氅當年貌已非<lb/>
<pb n="KR4e0201_WYG_189-19a"/>
猶記醉呼兒軰語五陵豪俠臂鷹歸<lb/>
　　二月十三日作<lb/>
苦海依稀見宿因長期抖擻出風塵從他斑管書文伯<lb/>
不博黄冠署道民舉眼便非干已事到頭須認自家身<lb/>
似聞寒雨多僝僽二月梅花始露春<lb/>
　　其二<lb/>
海上青鸞杳未還至今消息有無間毋論神女曾捐珮<lb/>
不向君王乞賜環風急亂英迷客路雨晴圓照滿家山<lb/>
<pb n="KR4e0201_WYG_189-19b"/>
雙輪任是催人𦂳見說難銷物外顔<lb/>
　　董茂才揚名以文見贄有贈<lb/>
四明狂客代不盡今汝毫翰復縱横罏中赤堇精已就<lb/>
匣裏青萍雄自鳴末路交游皮作相滿堂文酒目偏成<lb/>
毋輕潦倒寛長服漢策還須待董生<lb/>
　　傅公瑕携麗人梅花新居貽書自辨而詩有晚得<lb/>
　　　新交蕚緑華語盖指梅也且索和章賦此駁之<lb/>
　　　并用志嘲<lb/>
<pb n="KR4e0201_WYG_189-20a"/>
見說新居傍若耶時過蓮女鬂如鵶縱令觧贈金條脫<lb/>
未必真逢蕚緑華為雨為雲終屬夢非空非色向誰誇<lb/>
道人也住梅花屋紙帳疎櫺月影斜<lb/>
　　聞家弟乞休不遂有感<lb/>
草色池塘夢未真天涯難問憊和貧阿誰傳得思歸引<lb/>
令我長為誑語人竹箭自然江左貴桃花無恙武陵春<lb/>
柴門掃罷還堪掩不必塤箎聒老身<lb/>
　　其二<lb/>
<pb n="KR4e0201_WYG_189-20b"/>
神虎門頭欲解簪名髙天亦妬山林未應君相眞司命<lb/>
自古行藏好信心龍性馴來生豢法鳶肩看後起知音<lb/>
但令五技如兄短不畏藤蘿臥不深<lb/>
　　子厚王孫再寄新文有答<lb/>
一片春雲五色翰開來字字吐琅玕亦知唐叔成圭易<lb/>
不放長沙舞袖寛宅近南陽龍好臥臺偏江左鳯難看<lb/>
君知此道千秋貴試把㣲言問子桓<lb/>
　　伯承少卿自報國寺分手二十五年矣雖訊問不<lb/>
<pb n="KR4e0201_WYG_189-21a"/>
　　　廢而笑談永隔今嵗初夏復有一詩見遺聊爾<lb/>
　　　奉答<lb/>
招提杯酒散詞盟華髮蒼顔鑄此生各負一編湖海日<lb/>
不貪羣少斗山名升沉事事歸陳迹耕鑿年年飽太平<lb/>
見說白公禪觀後紫綃菱角對彈箏<hi>君詩問我祗樹林而管絃之樂日甚</hi>
<hi>故尾及之</hi>
　　答舍弟敬羙覲還復履江右臬任時偕余訪道有<lb/>
　　　遇<lb/>
<pb n="KR4e0201_WYG_189-21b"/>
春風至自薊門天念爾行藏並有縁謁帝雲裾猶五色<lb/>
逄真靈藥更千年章江竹馬迎維楫婁水茅龍引别筵<lb/>
笑殺豐城尋紫氣於今雙劒女牛邉<lb/>
　　其二<lb/>
抗疏歸田計已虛惠文重戴莫躊蹰當空月朗從圓缺<lb/>
過巘雲閒任巻舒翫世不妨身内寳誤人須辨枕中書<lb/>
茅家仲弟饒供張可道難兄去不如<lb/>
　　伯起不就公車杜門著書寄此致羡<lb/>
<pb n="KR4e0201_WYG_189-22a"/>
旋郤公車甘隠淪愛君初作自由身書成柿葉真如晉<lb/>
種得桃花不避秦湖海幾曽湮竹帛煙波隨處吐絲綸<lb/>
倦夫塵夢從誇覺爭似元無入夢人<lb/>
　　寄夀宫保大司空潘公<lb/>
淮海仙帆指日懸燕京優詔自天傳那知嶽降生申地<lb/>
已是河宗獻瑞年帝賚𤣥熊因拯世人誇白馬不沉淵<lb/>
宣房信有如椽筆能寫虞家禹貢篇<lb/>
　　戲章仲玉寫楞嚴經且用自解<lb/>
<pb n="KR4e0201_WYG_189-22b"/>
要君日日寫楞嚴曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村頭損素縑夜望神光生口角<lb/>
朝疑舍利吐毫尖行歌劒客緱將蒯調笑書生舌欲箝<lb/>
真箇法門無一字五千函巻是誰添<lb/>
　　雲巢老人走使渡江以詩相問有作序定千皇甫<lb/>
　　　謐語賦此報之仍寓懐仰<lb/>
却掃深居萬事空脩鱗珍重下江東何哉一序煩𤣥晏<lb/>
乆矣三都屬太冲老去浮名杯酒外悟來歸計佛燈中<lb/>
亦知杖屨難徴逐幸自鞍山兩地同<lb/>
<pb n="KR4e0201_WYG_189-23a"/>
　　少司馬四明范公以詩見約相過和韻奉酬<lb/>
燕市分携春復秋讓公先已占滄洲長誇謝傅圍棋樂<lb/>
不作虞卿解印愁一范髙名南斗在四明狂客古風流<lb/>
由來禹穴饒竒秘可放靈威少日留<hi>公家古文秘籍甲江左故云</hi>
　　四月二日即事<lb/>
方除忽展類西清隠隠蓮花踏處生天語獨傳三字<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>
玉衣真見五銖輕流霞欲動靈旂色滴露如殘警珮聲<lb/>
聞道穆公誇饗帝吹簫元只為秦嬴<lb/>
<pb n="KR4e0201_WYG_189-23b"/>
　　其二<lb/>
小閣文窓影緑波葳蕤不啓動輕羅競承初日芙蓉媚<lb/>
忽轉輕猋翡翠過巫雨髻鬟看漸吐楚雲環珮聼來和<lb/>
欲尋别後羣真位只在黄庭内景多<lb/>
　　其三<lb/>
五雲佳氣藹充閭一綬如虹挂太虛忽展凌波無縫襪<lb/>
貪看爭日砑光裾金庭白鹿愁驂駕玉局青羊惜授書<lb/>
灑壁天漿渾勝蜜人間大有渇相如<lb/>
<pb n="KR4e0201_WYG_189-24a"/>
　　其四<lb/>
琚聲縹緲復徐徊拂棟香雲裊未開北絶上妃應悵别<lb/>
南真司命好重來丹砂剰得仍為米桃核藏來可是杯<lb/>
最幸導師還召對畧言塵世有仙才<lb/>
　　唐明府元父母七十一<lb/>
桃花無恙訟庭春鶴髮交輝過七旬單父能諧琴底意<lb/>
萊蕪不厭釜中塵棠雲一供神明宰菽水雙為底豫人<lb/>
試欲添籌何所證唐生占相乆如神<lb/>
<pb n="KR4e0201_WYG_189-24b"/>
　　夀蕭安人七袠<hi>郎中某母也</hi>
里中蕭檜梁朝種門外蕭郎漢節歸檜厯千秋多氣色<lb/>
郎驅六傳有光輝飛來鳯五盤花誥賜出鷴雙颭彩衣<lb/>
况是海東仙跡異可無桃實令顔緋<lb/>
　　屠青浦長卿以詩采真聊爾倚和<lb/>
紫氣那從令尹孤白雲秋色滿江湖驪珠采去人人看<lb/>
鴻寳探來字字無任是緱山能跨鶴寜如葉縣早飛鳬<lb/>
相逄莫問函中記但共長房酒一壺<lb/>
<pb n="KR4e0201_WYG_189-25a"/>
　　寄處州喻太守邦相兄<lb/>
括蒼太守樂有餘兩衙無事但讀書開籠自調青田鶴<lb/>
罷酒不啖好溪魚晝長鳥雀銜吏幘秋净煙霞生客裾<lb/>
却問錢塘舊官長玉臺手板竟何如<lb/>
　　徐大宗伯以佛語見訊倚韻和之<lb/>
老來離欲正中偏差勝耆婆始上天累盡可餘迦葉舞<lb/>
慈深寕愛辟支禪開椷罔象欣珠得倚杖長庚配月懸<lb/>
悔不乞公祠部牒也堪將換沃州田<lb/>
<pb n="KR4e0201_WYG_189-25b"/>
　　答荆府樊山王以文草求訂<lb/>
時自虹光倚少㣲那無物色到漁磯人從白馬看如練<lb/>
詩向黄梅擬受衣袖裏澤蘭愁信逺懐中荆璞怨工稀<lb/>
亦知竹素千秋業敬禮人間有是非<lb/>
　　辰玉道兄游南雍應都試賦此期之<lb/>
橋門經術冠諸生藝苑風流更大名但使茅家容季偉<lb/>
不妨韋氏挺𤣥成芙蓉榜下看雲色桃葉渡頭歌月明<lb/>
處處江山堪入畫還同平子賦南京<lb/>
<pb n="KR4e0201_WYG_189-26a"/>
　　林大廸者故同年尚書對山子也閏秋之月忽訪<lb/>
　　　我海上以其所著樷桂堂草來讀之大較鴻鬯<lb/>
　　　典麗不操閩音而七言古近體尤自烺烺維林<lb/>
　　　之先父子兄弟正八座者四人其它乗朱輪組<lb/>
　　　銀艾者又十餘人大較以髙節偉行著天下盖<lb/>
　　　業先其大者而於兹途實未闢也夫豈獨閩自<lb/>
　　　待用先生與長沙諸公角善夫先生與北地信<lb/>
　　　陽諸公角而草昧尚屯時傷質勝君子猶有歉<lb/>
<pb n="KR4e0201_WYG_189-26b"/>
　　　焉今者彬彬矣篳路藍縷之徒大廸其超乗焉<lb/>
　　　媺哉余甫有筆硯戒不能為之叙而以一詩致<lb/>
　　　賞<lb/>
代有尚書能識履里多喬木總推林傳來鳯羽尋常物<lb/>
别採龍脣大始音小語時時霏屑玉新編字字比南金<lb/>
老夫且拭山陽淚報爾悠然千古心<lb/>
　<lb/>
　弇州續稿巻十五<lb/>
</p>
<p>
</p>
  </div>
</body>
</text>
</TEI>
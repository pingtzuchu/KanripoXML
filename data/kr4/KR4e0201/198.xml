<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二十四</head> <lb/>
    <p>
<pb n="KR4e0201_WYG_198-1a"/>
欽定四庫全書<lb/>
　弇州續稿巻二十四<lb/>
　　　　　　　　　　　眀　王世貞　撰<lb/>
詩部<lb/>
　七言絶句<lb/>
　　昨秋有傳殿卿左史游道山者得一絶見慰不勝<lb/>
　　　快心走筆奉賀<lb/>
春来飛夢玉京山乞得交梨一顆還徧叩金臺無長史<lb/>
<pb n="KR4e0201_WYG_198-1b"/>
祗應猶自在人間<lb/>
　　有蓮洲比丘者托康生寄一偈云法身有口能噇<lb/>
　　　飯大地無塵翳眼睛此事遥知已相悉願垂一<lb/>
　　　語印愚情率爾奉答<lb/>
噇飯莫貪香積飯無塵翻惹六根塵通身是口通身眼<lb/>
口眼應須賺世人<lb/>
　　又代僧答<lb/>
噇飯何妨香積飯無塵一任世間塵通身是口通身眼<lb/>
<pb n="KR4e0201_WYG_198-2a"/>
口眼何曽賺世人<lb/>
　　　書付印公轉寄不知到否三月偶舉似驌兒拈<lb/>
　　　曰已是印了也又曰以後再莫舉似别人問余<lb/>
　　　二詩若何曰後一偈此僧尚留目在前一偈瞎<lb/>
　　　却此僧在已而曰雖然如此是教典中話余出<lb/>
　　　兩步霍然云法身有口能噇飯有口不噇飯要<lb/>
　　　口怎麽大地無塵翳眼睛誰翳汝然已無用矣<lb/>
　　題李使君扇頭小畫<lb/>
<pb n="KR4e0201_WYG_198-2b"/>
幾重雲樹幾重山小小茅簷三兩間但許使君齎酒至<lb/>
不妨南陌荷鋤還<lb/>
　　袁繩之太常起家赴南少司空走筆為贈<lb/>
漢家清議重南宫卧雪能憐袁邵公總為太常髙第久<lb/>
璽書連旦拜司空<lb/>
　　其二<lb/>
單車軋軋度丹陽十載清名揚太常任是令公家宴好<lb/>
也應中夜減紅妝<lb/>
<pb n="KR4e0201_WYG_198-3a"/>
　　其三<lb/>
顛倒衣裳白髪侵篋中腰帶半無金當時諫草垂磨滅<lb/>
猶是區區請劔心<lb/>
　　其四<lb/>
依然藍筍叩精蘭剥啄聲停稚子歡懶病科頭當六月<lb/>
不因知已便彈冠<lb/>
　　吴生得神符治余少子士駿瘧應手即愈走筆贈<lb/>
　　　之<lb/>
<pb n="KR4e0201_WYG_198-3b"/>
眼見兒曹病骨蘇將言無鬼未全無少陵總有花卿句<lb/>
不及吳郎一字符<lb/>
　　偶成<lb/>
楚英晩節希轉輪漢獄株連千萬人清浄慈悲兩安在<lb/>
西来誰為治貪嗔<lb/>
　　其二<lb/>
讀書萬巻葛勾漏飲酒千鍾郭景純狂夫借此聊自暖<lb/>
苐恐天宫無二人<lb/>
<pb n="KR4e0201_WYG_198-4a"/>
　　其三<lb/>
疇尊武媚作越古疇字阿𡡉為總持不怕舌尖難過鼻<lb/>
只謀衣鉢且寛眉<lb/>
　　其四<lb/>
古来持律讓宣公何事貪它天食供身後擬歸慈氏院<lb/>
眼前不見西来宗<lb/>
　　其五<lb/>
于闐比漢一小縣縱令護法能幾何懊恨談禪裴相國<lb/>
<pb n="KR4e0201_WYG_198-4b"/>
不將黄蘖換青娥<lb/>
　　其六<lb/>
海山方丈不肯住要住第三兠率天只恐放教居外院<lb/>
小蠻樊素共年年<lb/>
　　其七<lb/>
白雲先生髙侍中自誇呼吸與天通斗大揚州貢賦絶<lb/>
祗縁真誥有曹公<lb/>
　　其八<lb/>
<pb n="KR4e0201_WYG_198-5a"/>
西崑艶體楊學士醉裏禪那誇更深金面棋盤都拍碎<lb/>
却因丁冦便驚心<lb/>
　　其九<lb/>
蓮經女子轉山谷五戒禅師作東坡一升一降事未已<lb/>
更四百年将奈何<lb/>
　　其十<lb/>
少年謗法晩護法<hi>闕</hi>抨魯公少温公僧雛兩耳掩欲盡<lb/>
未必西天耳盡聾<lb/>
<pb n="KR4e0201_WYG_198-5b"/>
　　其十一<lb/>
縱横說法張無垢猶自低頭妙喜公讀盡傳燈杲師業<lb/>
覺他心地未全空<lb/>
　　其十二<lb/>
長春占斷維摩刹靈噩平増徳士巾歸覩玉皇稱帝釋<lb/>
始知元是一家人<lb/>
　　樓道人一衲一笠一瓢遨逰海嶽而所携詩巻多<lb/>
　　　名士如王格太僕吳國倫參政張位侍讀同王<lb/>
<pb n="KR4e0201_WYG_198-6a"/>
　　穉登太學張鳯翼先輩昆弟之作皆在焉仍虚<lb/>
　　首簡以乞余題戲呈二絶歸之<lb/>
道人雅自毛仙伯元白韓劉詩巻多觧道蕋珠宫裏住<lb/>
盡應翻作步虚歌<lb/>
　　其二<lb/>
囊裏牛腰詩巻麄他年鶴背重還無何如負局先生好<lb/>
只挟真形五嶽圖<lb/>
　　百榖别余禮補陀出此扇索題走筆戲之<lb/>
<pb n="KR4e0201_WYG_198-6b"/>
南海南頭有落迦觀音寶座擁雲霞王郎内典應湏㸔<lb/>
此是支那小白花<lb/>
　　伯玉肖甫見過後即作書遣候明卿而殊苦一介<lb/>
　　　之難因成二絶并寄明卿<lb/>
門外初停嵇吕車殷勤仍囑武昌魚從来一㸃相知念<lb/>
不為蒲輪便破除<lb/>
　　其二<lb/>
丹楓九月大江寒欲結雙魚千萬難何似只憑秋枕夢<lb/>
<pb n="KR4e0201_WYG_198-7a"/>
泠然一夜度齊安<lb/>
　　寄黄州鄒使君廸光兼簡周𢎞禴選部<lb/>
黄州黄菊遍地黄太守飡英齒頬香若少醇醪助秋興<lb/>
袛應懸榻待周郎<lb/>
　　其二<lb/>
蒼頭信去頻丁囑赤鼻磯頭賦在無聞説使君開碣石<lb/>
不妨千載配雙珠<lb/>
　　黄州周二選部居憂作此寄之君故以星變言事<lb/>
<pb n="KR4e0201_WYG_198-7b"/>
　　　忤貴人見謫<lb/>
七月十五憶黄州中有豪賢重姓周任使綸巾為布㡌<lb/>
也能雄辨壓曹劉<lb/>
　　其二<lb/>
占星䟽草勝君房匡鼎揶揄石顯忙今日中天䝉氣盡<lb/>
可能無意向明光<lb/>
　　洞庭陸生醫而能詩以三律見投聊成二絶答之<lb/>
甪頭深處不知年忽破霜風入郡㕓買藥收書知已了<lb/>
<pb n="KR4e0201_WYG_198-8a"/>
祗應還趂太湖船<lb/>
　　其二<lb/>
壊色方袍墊角巾老夫身是佛家身勞君苦贈千秋句<lb/>
那有虚名可借人<lb/>
　　謝雲仙老人皆用古語起<lb/>
我所思兮在桂林感君屢致瑶華音縱令一語不相薦<lb/>
終是悠悠千古心<lb/>
　　其二<lb/>
<pb n="KR4e0201_WYG_198-8b"/>
湘中老人讀黄老手擷金光玉芝草他年謁帝何所徴<lb/>
一㸃蒼梧紫烟小<lb/>
　　題雙雀梅花扇<lb/>
東厨殘食競饑鴉西舍飽蜂喧晚衙豈是中庭無滯穂<lb/>
皎然雙雀坐梅花<lb/>
　　寒夜懐元馭<lb/>
無病無愁擁一氊怯寒猶自不成眠誰憐雞骨支牀者<lb/>
布㡌衝風訪墓田<lb/>
<pb n="KR4e0201_WYG_198-9a"/>
　　陸少宰與繩北上迂道見訪山中贈别<lb/>
柴門寂寂掩蒼苔小雨輕風香篆回鳥雀慣將籃筍狎<lb/>
無人知道宰官来<lb/>
　　其二<lb/>
女牛驚見一星髙煖眼初迴仲蔚蒿中散縱然饒懶癖<lb/>
可應容易絶山濤<lb/>
　　其三<lb/>
東風不作薜蘿春物色勞君到隠淪聖代夔龍方接席<lb/>
<pb n="KR4e0201_WYG_198-9b"/>
可能容得棄瓢人<lb/>
　　其四<lb/>
濁酒離亭望眼孤明朝春色傍艖䒀燕中啼鳥知無數<lb/>
莫遣空林聞鷓鴣<hi>次日立春</hi>
　　戲贈于<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>先<lb/>
七月十五夜何其正值扁舟訪我時留卿且試盂蘭供<lb/>
来嵗依稀叢桂枝<lb/>
　　庭有小方池延袤不盈丈種白蓮花且植五垂栁<lb/>
<pb n="KR4e0201_WYG_198-10a"/>
　　環之<lb/>
雪白蓮花出水開陶家仙令好徘徊縱令無酒攅眉去<lb/>
且為薫風五栁来<lb/>
　　意上人一梓甓婆羅門棄家入道通習三乗援蘇<lb/>
　　學士贈鄉僧文老例乞余一言走筆應之<lb/>
㸔君竿木向隨身知是三乗老斵輪仗作忠師無縫塔<lb/>
須彌一半萬由旬<lb/>
　　其二<lb/>
<pb n="KR4e0201_WYG_198-10b"/>
當日蜀僧過蜀客扵今吳客詠吳僧如何尚有鄉心在<lb/>
兩兩長松挂葛藤<lb/>
　　㸔李張二子奕<lb/>
疎簾落日小楸枰美作山人坐隠名一片殺機相對發<lb/>
不如青海去談兵<lb/>
　　十二絶句送敬美弟閩中學政<lb/>
一傲除書兩挂冠歸雲欲出洞門寒凝空易作千原雨<lb/>
承日還髙五色翰<lb/>
<pb n="KR4e0201_WYG_198-11a"/>
　　其二<lb/>
莫言時雨未平匀西灑秦天東入閩惟是錢塘一水地<lb/>
至今猶有望霓人<hi>中推浙學不赴</hi>
　　其三<lb/>
七閩文物有容輝吹律鄒生事已非欲向春風問消息<lb/>
一時翹首問烏衣<lb/>
　　其四<lb/>
千疊名山千疊青五更風鐸五更星莫言池草今無夢<lb/>
<pb n="KR4e0201_WYG_198-11b"/>
也要隨君到幔亭<lb/>
　　其五<lb/>
幔亭溪畔宻藏雲曲曲清流皺縠文火棗嚮来湏已啖<lb/>
前身可是武夷君<lb/>
　　其六<lb/>
倚幰㸔雲度武夷霜皮古栢隠叢祠諸生定有椒漿供<lb/>
為讀羊公墮淚碑<hi>先君遺愛祠</hi>
　　其七<lb/>
<pb n="KR4e0201_WYG_198-12a"/>
千林霞碎荔枝風火齊堆盤萬顆同盧橘楊梅知不論<lb/>
可能收得状元紅<lb/>
　　其八<lb/>
萬安橋畔水曽波紫蠣紅瑶處處多採得眀珠堪把翫<lb/>
莫教魚目笑蹉跎<lb/>
　　其九<lb/>
絳帷斜捲木蘭舟夾岸蠻音入棹謳使者觧書丁有尾<lb/>
不妨行部下汀州<lb/>
<pb n="KR4e0201_WYG_198-12b"/>
　　其十<lb/>
澹圃西連恬憺宫香煤欲冷樹號風從他猿鶴相驚怨<lb/>
自是冰心出處同<lb/>
　　其十一<lb/>
破寒三盞甕頭春臨到分離亦愴神我厭長生君用世<lb/>
可能終作耦耕人<lb/>
　　其十二<lb/>
右丞雖則戀清幽五短元應讓蜀州記取玉礬書内句<lb/>
<pb n="KR4e0201_WYG_198-13a"/>
莫容堂印挂心頭<lb/>
　　送肖甫司馬於清洋江口<lb/>
清尊紅燭暫為歡臨到分携醉醒難縱有冰壺心一片<lb/>
伴君終是怯長安<lb/>
　　再送伯玉至清洋口<lb/>
君携胡建我曹丘各擁雙株玉樹秋兩地客星分不得<lb/>
清洋中半是鴻溝<hi>君舟有胡元瑞及淹嘉二仲我舟有曹子念及瞻敬二美</hi>
　　三送與繩至<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子<lb/>
<pb n="KR4e0201_WYG_198-13b"/>
兩岸朱衣送宰官中流衲子話團圞自憐不了能仁字<lb/>
歸卧杉龕蘿月寒<lb/>
　　四送明卿夜宿玉龍橋<lb/>
玉龍橋下水縱横疊鼓廻颿斷續聲城頭一片崑山月<lb/>
多少人疑子晉笙<hi>時月卿携歌吹弄之</hi>
　　五送本寧觀潮南浦<lb/>
平原十日未從容流水千重意萬重欲對鄉人誇共載<lb/>
仙舟自有郭林宗<hi>時貞吉在本寧舟中</hi>
<pb n="KR4e0201_WYG_198-14a"/>
　　六送楨伯於城西關<lb/>
毋輕畵省老馮郎帶銙生花艾綬黄記取他年一奇事<lb/>
嶺南還策漢賢良<hi>馮唐九十復以賢良召</hi>
　　用前例送家弟敬美視閩中學然至北水關而止<lb/>
　　　盖余已徙居鄉故也<lb/>
眼枯無淚意茫然謝傅憑何遣暮年若使彈成白翎雀<lb/>
便應生斷琵琶絃<lb/>
　　鄉進士鄒道甫以嚴君之命借聽於余余實無得<lb/>
<pb n="KR4e0201_WYG_198-14b"/>
　　　也不忍逆其意以二絶酬之<lb/>
子雲有字何須問摩詰無言轉更難請㸔佛堂方丈地<lb/>
叢叢忍草蔓欄干<lb/>
　　又<lb/>
髻裏眀珠當自知無端貧里叩貧兒北邙山下千堆土<lb/>
𦵏盡神仙不觧悲<lb/>
　　黎丘大王以手書及詩畫見投寄謝并贈得六絶句<lb/>
由來龍種盡權奇七歩陳王已喚遲今日西園多應教<lb/>
<pb n="KR4e0201_WYG_198-15a"/>
可能偏少仲宣詩<lb/>
　　其二<lb/>
修竹梁園興有餘墨華長染馬卿裾怪來徧被千金賜<lb/>
習得家王鳯尾書<lb/>
　　其三<lb/>
讓帝虬髯三葉孫汝陽眉宇尚天人宫花不落砑光㡌<lb/>
羯鼓能催萬樹春<lb/>
　　其四<lb/>
<pb n="KR4e0201_WYG_198-15b"/>
芙蓉疊疊冠霓旌千乗賢王春豫情道是麻姑山色好<lb/>
便呼麟脯寄方平<lb/>
　　其五<lb/>
鵞溪百尺繭絲寛手寫淇園萬玉寒移贈王生懸四壁<lb/>
誰能觸目不琅玕<lb/>
　　其六<lb/>
慚愧何郎通隠名長齋禮佛誦無生縱然博得諸王餉<lb/>
不乞嵇家舊酒鎗<lb/>
<pb n="KR4e0201_WYG_198-16a"/>
　　贈醫者馬道人<lb/>
誰似燕中馬自然藥囊簔笠但随肩生憎董奉多牽繫<lb/>
不愛人間賣杏錢<lb/>
　　送元馭閣老二十里橋同前例得一絶句<lb/>
一葉輕舠破緑蘋驚㸔蓬底兩綸巾道人却有分擕淚<lb/>
丞相何無祗候人<lb/>
　　弇園雜詠<lb/>
　　梵王橋<lb/>
<pb n="KR4e0201_WYG_198-16b"/>
隠隠紅橋拂地開徐徐蟾魄染青苔諸天幻出金銀相<lb/>
色界天王盡下來<lb/>
　　小祗林<lb/>
佛日初開大地隂虚疑長者買祗林翛然一片浮雲過<lb/>
欲問黄金何處尋<lb/>
　　藏金閣<lb/>
㑹得參同兩漸和莊生昨夜訪維摩若教更㑹真空意<lb/>
萬巻函經一字多<lb/>
<pb n="KR4e0201_WYG_198-17a"/>
　　小罨畫溪<lb/>
輕篙刺水澹忘歸狼籍殘紅處處飛猶讓當年霅中棹<lb/>
兩山空翠撲人衣<lb/>
　　磬折溝<lb/>
灣環輕泚似金溝宛轉洄沿客自留兩岸芙蓉相對發<lb/>
即令無酒不悲秋<lb/>
　　金粟嶺<lb/>
罷繙經巻旋呼杯為愛天香桂子開醉後飛花滿巾幘<lb/>
<pb n="KR4e0201_WYG_198-17b"/>
真成金粟卧如来<lb/>
　　省穫亭<lb/>
新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>甕底嘈嘈鳴西鄰稻壠黄雲平老夫眼飽腹亦飽<lb/>
田家酒家虛得名<lb/>
　　縹緲樓<lb/>
獨立縹緲之飛樓又㸔浮雲天際頭洞庭西峰九千尺<lb/>
尺鷃不礙逍遥㳺<lb/>
　　大觀臺<lb/>
<pb n="KR4e0201_WYG_198-18a"/>
日腳低垂霧半籠虞山一抺有無中劃然長嘯天風起<lb/>
掃盡浮雲現碧空<lb/>
　　超然臺<lb/>
巉巖百尺頫澄潭天水相和共蔚藍小坐自然塵外境<lb/>
日斜無意下西弇<lb/>
　　潛虬洞傍水竇<lb/>
小小空眀逺似無泠然一水自縈紆潜虬相喚不肯出<lb/>
為惜胡髯徑寸珠<lb/>
<pb n="KR4e0201_WYG_198-18b"/>
　　綰奇臺<lb/>
小臺猶綰雙弇奇試問臺奇臺不知逰人到此意忽忽<lb/>
半學楊朱悲路岐<lb/>
　　月波橋<lb/>
兩弇中斷有橋過水束㣲風也自波最好姮娥輝玉臂<lb/>
莫容㳺擢攪青螺<lb/>
　　古亷石<lb/>
戍削風稜無媚姿主人瞻拜具冠衣乍可鬱林将壓載<lb/>
<pb n="KR4e0201_WYG_198-19a"/>
那容漢女作支機<lb/>
　　壺公樓<lb/>
壺公飲酒酒初乾誰道壺中天地寛幻出樓臺成五色<lb/>
飛来日月是雙丸<lb/>
　　玉玲瓏一名繚虹<lb/>
壓盡千峰聳碧空佳名誰並玉玲瓏梵音閣下眠三日<lb/>
要㸔繚天吐白虹<lb/>
　　青玉筍即錦川峰之佳者並蜀錦也<lb/>
<pb n="KR4e0201_WYG_198-19b"/>
百尺排空玉筍青山人端不負山靈誰分望帝陵前錦<lb/>
自是當年役五丁<lb/>
　　散花峡<lb/>
長年鼓棹穿岝㠋恰值春䦨藤花落一花墮幘酒一杯<lb/>
懊惱東風不作惡<lb/>
　　蟹螯峰<lb/>
畢郎左手偶一失遺螯千秋化為石當空怕遣酒星知<lb/>
攝向㣲垣佐瓊液<lb/>
<pb n="KR4e0201_WYG_198-20a"/>
　　流杯石<lb/>
雲根障底暗泉流蓮花瓣中蓮葉舟直疑分出君山酒<lb/>
奪得頭杯不肯休<lb/>
　　飛練峡<lb/>
游女拏舟向峡邉驚呼白練界蒼烟生来未識天台瀑<lb/>
濕着紅衫不觧憐<lb/>
　　娱暉灘<lb/>
灘頭垂楊好繫船楊枝戲水桃花顛枕流潄石從他誤<lb/>
<pb n="KR4e0201_WYG_198-20b"/>
白眼卧㸔滄浪天<lb/>
　　嘉樹亭<lb/>
嘉樹週遭一水亭不妨呼酒共沈溟當頭赤日不敢下<lb/>
拂面好風吹自醒<lb/>
　　留魚澗<lb/>
夭桃落英長自留游魚一入便堪愁梁宫亦有千迷道<lb/>
閩嶺聞歌九曲流<lb/>
　　斂霏亭<lb/>
<pb n="KR4e0201_WYG_198-21a"/>
倦鳥初棲猶未還一生貪㸔夕陽山縱令收盡人間色<lb/>
幾㸃峰尖紫翠間<lb/>
　　小浮玉橋<lb/>
一拳殘石水中央醉艇縱横也不妨喚作吳興一浮玉<lb/>
從教人笑夜郎王<lb/>
　　先月亭<lb/>
呼尊欲緩暮天愁忽有金波㶑灔浮摠為西亭最先得<lb/>
清光一抹露山頭<lb/>
<pb n="KR4e0201_WYG_198-21b"/>
　　天鏡潭<lb/>
纎鱗不起静無風倒寫青天入鏡中兩岸青山帶樓閣<lb/>
何人不道水晶宫<lb/>
　　鳯條館<lb/>
一片春雲緑正饒枝枝盡作鳯皇條他年儻得成焦尾<lb/>
不待琴心已就挑<lb/>
　　寄屠長卿<lb/>
神虎門頭一挂冠鏡湖東去海天寛人間有客都無耳<lb/>
<pb n="KR4e0201_WYG_198-22a"/>
自是相如勝井丹<lb/>
　　其二<lb/>
莫以憐才少相君提封盡跨五湖雲請㸔六字鐫官詔<lb/>
便是仙都十賚文<lb/>
　　離薋園雜詠<lb/>
　　鷃適軒<lb/>
大鵬九萬苦不足尺鷃搶榆恒有餘除却逍遥真際在<lb/>
便應方朔羡侏儒<lb/>
<pb n="KR4e0201_WYG_198-22b"/>
　　碧浪室<lb/>
百挺琅玕直復斜午薰揺入小窻紗偶然將作清漪㸔<lb/>
碧浪湖頭一釣艖<lb/>
　　晞髪亭<lb/>
九月㣲霜未授衣桑榆向暖髪堪晞不知紫翠峰頭斂<lb/>
愁見棲鴉閃閃歸<lb/>
　　壺隠亭小山<lb/>
數拳培塿小亭前澗壑峰巒亦宛然不似壺公暫時幻<lb/>
<pb n="KR4e0201_WYG_198-23a"/>
主人留結著書縁<lb/>
　　詠無住觀中物<lb/>
　　白鸚鵡<lb/>
僊音隠隠似雲和雪色衣裳推素娥生長白蓮花瓣内<lb/>
那能不遣誦彌陀<lb/>
　　雙鶴<lb/>
青田别種是胎仙午夜清音徹九天我誦黄庭換凡骨<lb/>
他時一㸃破蒼烟<lb/>
<pb n="KR4e0201_WYG_198-23b"/>
　　馴鴿<lb/>
日長行散步庭臯挿羽佳人媚寂寥五色别成鋪地錦<lb/>
千鈴忽起半天嬌<hi>挿羽佳人半天嬌皆鴿名見清異錄</hi>
　　朱魚<lb/>
猩紅數㸃媚清泠煖藻香萍度此生莫向江湖貪廣濶<lb/>
近来魚網大縱横<lb/>
　　無錫陳生自樊山王邸来将梓其詩乞序姑與飯<lb/>
　　　而以二絶句止之<lb/>
<pb n="KR4e0201_WYG_198-24a"/>
詞客淮南氣若雲莫疑山叟怯相聞自然雞黍田家有<lb/>
只是無名可借君<lb/>
　　其二<lb/>
平臺新賦許誰賢惟有相如賜獨偏若要上林天子問<lb/>
吮毫應更十餘年<lb/>
　　題畫夀大叅暘谷先生七十<lb/>
永嘉城外小緱山眀月長容笙鶴閒總為暘湖泉石好<lb/>
未教王子厭人間<hi>地有王子巖</hi>
<pb n="KR4e0201_WYG_198-24b"/>
　　其二<lb/>
千重緑嶂百重流仙籍垂登朝籍收長見嵗星甌越部<lb/>
不勞眀主訪羊裘<lb/>
　　送林光宇文學同髙吳二茂才還閩四絶句<lb/>
韓子文章日月光當時閩海一歐陽不論觀察如常衮<lb/>
分得三珠夜已光<lb/>
　　其二<lb/>
吳江霜冷落楓丹閩嶠繁花正耐㸔識字兒曹師友意<lb/>
<pb n="KR4e0201_WYG_198-25a"/>
春風桃李不成寒<lb/>
　　其三<lb/>
經術從推絳帳師還驚博學與宏詞諸林樹樹閩大色<lb/>
猶有温陵桂一枝<lb/>
　　其四<lb/>
髙子波瀾自老成吳郎神彩獨縱横他年並出延津劍<lb/>
遥見星文動洛城<lb/>
　　贈方士頼生<lb/>
<pb n="KR4e0201_WYG_198-25b"/>
還是江東頼布衣芒鞵竹杖欵荆扉于今參得茅家訣<lb/>
不向青山問所歸<lb/>
　　王陽徳大參自詫地理師而極口為江右劉生游<lb/>
　　　揚以為能得景純三昩墓田丙舍一一聽其更<lb/>
　　　定劉子来謁乃有謂其非真者戲成小絶贈之<lb/>
王叟青烏誇祕傳逢君却耗買山錢老夫儘有容身地<lb/>
且傍春風住幾年<lb/>
　　其二<lb/>
<pb n="KR4e0201_WYG_198-26a"/>
青鞋博得杖頭装笑逐胡姬喚酒嘗任使桃花開落盡<lb/>
總然還是舊劉郎<lb/>
　　贈莆陽林致逺<lb/>
曽携銀管侍瑶除懶向王門曵敝裾遺恨先朝諸殿榜<lb/>
如何不遣仲将書<lb/>
　　題文太史畫别介徴户部<lb/>
淡靄徐分逺近山孤舟相對白鷗閒他年倘訪弇州叟<lb/>
只在漁歌欵乃間<lb/>
<pb n="KR4e0201_WYG_198-26b"/>
　　術士孔生種種變幻狡獪見而贈以四絶句<lb/>
白波沈陸懶登臺一醉逢君笑口開莫怪書生偏善幻<lb/>
何人不是幻中来<lb/>
　　其二<lb/>
鬬旗纔罷復藏鈎曼衍魚龍眩未休却恨茂陵龍去逺<lb/>
不教生拜樂通侯<lb/>
　　其三<lb/>
一念才萌意已通祗縁先墮識情中老夫心在阿惟越<lb/>
<pb n="KR4e0201_WYG_198-27a"/>
笑爾逡廵化業蟲<lb/>
　　其四<lb/>
少年塲裏索相過不往如呼俗物何一任摩娑雙眼㸔<lb/>
山神伎倆苦無多<lb/>
　　余生為其父徳甫丈乞志墓其别也得四絶句送<lb/>
　　　之中間且悲且喜㦯規㦯嘲往往情見乎辭<lb/>
七尺穹碑三尺墳五君垂盡到余君却憐身後誰知已<lb/>
此意凄凉不可聞<lb/>
<pb n="KR4e0201_WYG_198-27b"/>
　　其二<lb/>
阿翁不問生人産有子徒能讀父書不為薛田荒欲盡<lb/>
可令彈鋏嘆無魚<lb/>
　　其三<lb/>
一接余郎月旦評翛然四坐欲風生請㸔朱邸王孫貴<lb/>
杜口毘邪學净名<hi>謂用晦也</hi>
　　其四<lb/>
雙眼寧輸郭景純青鞋踏徧為嚴親前山儘有牛眠地<lb/>
<pb n="KR4e0201_WYG_198-28a"/>
只要余郎自賣身<lb/>
　　梁希鴻廣陵人工古文辭貧不能詣吳門今有所<lb/>
　　　因渡江見訪得二絶贈之<lb/>
梁生日賦廣陵潮一水吳門天様遥二十四橋都踏徧<lb/>
可曽還見伯通橋<lb/>
　　其二<lb/>
揚州白鹽雪滿船揚州白苧白於綿莫将流水輕彈盡<lb/>
此調那容估客憐<lb/>
<pb n="KR4e0201_WYG_198-28b"/>
　　趙凡夫㳺太學太學師為趙丈汝師其父少叅公<lb/>
　　　凡夫之王父僉憲公同年也<lb/>
少年文采宋王孫二水三山繞帝閽携得通家名刺在<lb/>
不妨長揖叩龍門<lb/>
　　其二<lb/>
橋門霜色凛峥嶸朴教猶存聖世名何事書生紛負笈<lb/>
幾人千載遇陽城<lb/>
　　過西鄰許子㸔菊時曹子家傍焉<lb/>
<pb n="KR4e0201_WYG_198-29a"/>
籬邉五色傲霜花白酒黄雞不用賒乗興即来酣即去<lb/>
許家的的勝陶家<lb/>
　　其二<lb/>
千錢不枉買西鄰濁酒墻頭無限春曹伯許男容入㑹<lb/>
老夫叨長號王人<lb/>
　　其三<lb/>
今年菊種家家少獨自君籬細葉多差勝江州王刺史<lb/>
不湏携酒也相過<lb/>
<pb n="KR4e0201_WYG_198-29b"/>
　　其四<lb/>
醉眼摩娑不肻還任他醮鼓也如閒才穿丁邜橋頭過<lb/>
便是吾家郭裏山<lb/>
　　題慧山泉<lb/>
一勺清泠下九咽分眀僊掌露珠圓空勞陸羽輕題品<lb/>
天下誰當第一泉<lb/>
　　上人自峨眉来云欲涉海禮補陀北禮五臺走筆<lb/>
　　　二絶贈之<lb/>
<pb n="KR4e0201_WYG_198-30a"/>
曽棲巴蜀峨眉頂逺見西天鷲嶺無昨夜普賢乗白象<lb/>
向余先觧髻中珠<lb/>
　　其二<lb/>
峨眉十載住不足南禮潮音北五臺巴刼半生何處是<lb/>
眼前誰箇不如来<lb/>
　　佘宗漢令君謝全椒事歸作汗漫游者二十載曩<lb/>
　　　嵗以四律寄我方在齋居不能為和今嵗復携<lb/>
　　　七絶句見贈一談而别輙依數報之<lb/>
<pb n="KR4e0201_WYG_198-30b"/>
五桞柴桑比更青新詩字字敵山靈知君不愛郎官宿<lb/>
愛向江湖喚客星<lb/>
　　其二<lb/>
美人曽寄紅珊瑚相見仍投眀月珠十五秦城償不得<lb/>
老夫無計且盧胡<lb/>
　　其三<lb/>
七子中原雅唱酬向余何事晩方求但教尋得河源路<lb/>
天柱崑崙在上頭<lb/>
<pb n="KR4e0201_WYG_198-31a"/>
　　其四<lb/>
天許青山換布衣却防詩社畏金緋屠郎鼓吻徐郎笑<lb/>
滿載五湖眀月歸<lb/>
　　其五<lb/>
愧君虚號謫仙人一㸃仙源覔未真可為出山呼小草<lb/>
山中久自有風塵<lb/>
　　其六<lb/>
十八娘紅生荔枝蠔房舌嫩比西施更教何處誇三絶<lb/>
<pb n="KR4e0201_WYG_198-31b"/>
為有佘郎七字詩<lb/>
　　其七<lb/>
一炬叢祠逐楚瞳令君獨有狄家風從他憤惋難為報<lb/>
與說咸陽三月紅<lb/>
　<lb/>
　<lb/>
　<lb/>
　弇州續稿巻二十四<lb/>
</p>
<p>
</p>
  </div>
</body>
</text>
</TEI>
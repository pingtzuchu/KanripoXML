<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百十六</head> <lb/>
    <p>
<pb n="KR4e0201_WYG_116-1a"/>
欽定四庫全書<lb/>
　弇州四部稿巻一百十六<lb/>
　　　　　　　　　　　　明　王世貞　撰<lb/>
文部<lb/>
　䇿四首<lb/>
　　湖廣第二問<lb/>
　問天官家言談説災祥禍福若指諸掌其大槩三焉<lb/>
　有逺而不變者如元㑹所紀陽九百六之類是也有<lb/>
<pb n="KR4e0201_WYG_116-1b"/>
　近而可推者日月薄蝕五星躔度正犯之類是也有<lb/>
　卒來而不可究者彗孛凌變寒暑霜雹震騫水旱之<lb/>
　類是也然推天以徴人則於法有合有不合推人以<lb/>
　徴天則於數有騐有不驗果何也說者以爲三代時<lb/>
　人主之精誠徹於天天視聼為一而後不能盡然又<lb/>
　謂太史失其官躔野變其度而不盡能一一應然歟<lb/>
　否耶當世宗末海内報災異者不虛月而奏其祥者<lb/>
　輙上聞然至於今而寓宇寧晏外藩賔服民心忻如<lb/>
<pb n="KR4e0201_WYG_116-2a"/>
　也即徃者星異小小而聖主喆輔交相爲儆固借此<lb/>
　益脩其德以仰承仁愛顧其數有可推而其道有可<lb/>
　盡者乎諸生毋以不經對請用以觀異日<lb/>
執事發䇿而以上天之運象與災祥之應否為問諸生<lb/>
鄙人也上之不能窮神知化以契上帝陟䧏之精而下<lb/>
之束於制不能窺見天官推歩占候之法毋乃以臆問<lb/>
而令諸生以臆對乎雖然竊有以窺問者之㫖不在天<lb/>
而在人也盖執事之問三而人事不與焉其曰陽九百<lb/>
<pb n="KR4e0201_WYG_116-2b"/>
六者自然之運也載於太乙肘後甚詳曰凡四百五十<lb/>
六年而一陽九二百八十八年而一百六陽九竒數也<lb/>
為陽數窮百六隂數也為隂數窮皆所謂厄候也攷之<lb/>
羿浞而得陽九七周赧而得陽九八漢延熹光和而得<lb/>
陽九九隋大業而得陽九十周厲幽而其間得百六十二<lb/>
敬王而得百六十三六國與秦之際而得百六十四晋<lb/>
為十六國而得百六之數極而反於一五代而得百六<lb/>
之數三其分裂乖散可謂章章應矣然舜禹而得百六<lb/>
<pb n="KR4e0201_WYG_116-3a"/>
之數七小甲雍已而得陽九之數五百六之數九庚乙<lb/>
武丁而得陽九之數六不䧏而得百六之數八盤庚小<lb/>
辛而得百六之數十周成康而得百六之數十一漢明<lb/>
章而得百六之數十五唐文皇而得百六之數二此於<lb/>
時不大小稱治哉而又胡以盭戾若此也夫氣運不足<lb/>
言也至於近而可推者日月薄蝕及五星躔度正犯之<lb/>
類是也象見而天下之禍福因之所謂天感人也卒來<lb/>
而不可究者彗孛凌變寒暑霜雹震騫水旱之類是也<lb/>
<pb n="KR4e0201_WYG_116-3b"/>
幾動而天之災祥應之所謂人感天也日月之交月行<lb/>
黄道而日為掩則日食是曰隂勝陽其變重月行在望<lb/>
與日衝月入於日暗虛之内則月食是曰陽勝隂其變<lb/>
輕聖人扶陽而尊君曰日君道也於其食謹書而備戒<lb/>
之然竟春秋二百四十二年所著見不過三十六而已<lb/>
前漢二百一十三年而食者五十三後漢百九十六年<lb/>
而食者七十二豈春秋之際為能治於漢耶說者謂史<lb/>
佚而不盡載近矣而是所謂日食者其盡能為災於漢<lb/>
<pb n="KR4e0201_WYG_116-4a"/>
否也自日月而下者毋過五星為其能盡天之五行也<lb/>
嵗星最吉其所居國不可伐能伐人填星次之凡國居<lb/>
久則福厚熒惑最凶所居國受殃太白次之辰星又次<lb/>
之要之犯道變色則皆足以為災久伏不出則必化而<lb/>
為彗彗之所指靡不立禍然亦安能一一而令人應耶<lb/>
夫吉星不能挽之而使留凶曜不能推之而使去則所<lb/>
以感人者亦遼邈也吾姑舉數者以證之夫吕后以日<lb/>
食而逝然此非人主比也殁未幾而眞主自代來以二<lb/>
<pb n="KR4e0201_WYG_116-4b"/>
十二年之治而永漢祚於四百日食抑何祥也秦王以<lb/>
太白經天而有天下然此非易姓比也立未幾而仁義<lb/>
行有效以二十三年之治而昌唐歴於三百安在太白<lb/>
之為天下兵也文帝時一日而裂山者二十九一雨而<lb/>
為日者二十五壊民居至八千之衆法以為君道廢壊<lb/>
民失所應也夫君道不壊而民安佚孰有踰文帝者也<lb/>
又其四年六月雨雪法以為誅殺過當應也君仁而不<lb/>
過誅殺孰有踰文帝者也世治則鳯凰見麒麟遊芝草<lb/>
<pb n="KR4e0201_WYG_116-5a"/>
生鳯一見於漢桓之元嘉再見於靈之光和蒼麟十六<lb/>
驂駕於石虎芝草數萬供養於宣和彼四君者是遵何<lb/>
德哉世之為觧者曰三代而上人主之精誠與上帝相<lb/>
為流通上帝日卑其視聼而待之是人主與天一也故<lb/>
一遇變而立應一脩德而立改三代而下既不克齋明<lb/>
其德以黙與之契而又未甞中心慄慄以承其變是人<lb/>
主與天二也是以有應有不應也然所謂九年之水於<lb/>
堯而七年之旱於湯者亦未聞其能逆銷之也則夫箑<lb/>
<pb n="KR4e0201_WYG_116-5b"/>
脯蓂莢屈軼觟䚦之類吾不敢盡以為和德應也則又<lb/>
曰帝堯之世羲和欽昊天而其仲若叔分殷四時矣夫<lb/>
以杳眇不易測之政冠萬機而推䇿无可據之人踞四<lb/>
岳九官十二牧之上其事若迂而甚專篤是以職脩而<lb/>
動輒驗漢興太史公之職等於卜筮供奉而今且以一<lb/>
書筭白丁充之矣夫安能望其明天道而察民故也是<lb/>
或一道也則又曰分野非故也夫以益州而逺屬魏以<lb/>
冀州而屬蕞爾之衛燕在北而東配析木魯在東而西<lb/>
<pb n="KR4e0201_WYG_116-6a"/>
配降婁秦西北而鶉首次東南吳越東南而星紀次東<lb/>
北盖自古猶疑之况於今荆揚二州地半天下而戸口<lb/>
人物實當天下十之八夫躔度安得而不下移也且當<lb/>
春秋戰國時國各以地應今廢郡國而盡欲以朝事當<lb/>
之又安能一一驗也是又一道也凡此皆執事之所疑<lb/>
也愚則以為天地大矣人於其間取吾形氣之似者而<lb/>
欲配之已取吾機之相通者而測之已又取吾法之可<lb/>
推者而模範之謂天地在是矣其合者固恒而不合者<lb/>
<pb n="KR4e0201_WYG_116-6b"/>
亦恒也當嘉靖時彗若蚩尤之旗無所不犯山陜之間<lb/>
坼地千里摧百萬人之命夏霜冬雹水旱霆火靡嵗無<lb/>
之逺方波臣不得盡覩脩省之實而宗伯所陳事非瑞<lb/>
芝即白龜鹿也私心固不勝其憂矣而十載之内嵗益<lb/>
登綱紀益振朝野益恬穆無事豈所謂不在天而在人<lb/>
者盖有道耶抑髙皇帝之功德貽後者與宇宙竝而災<lb/>
祥不能撼耶客嵗象異特小小耳既非五星之精所化<lb/>
不過周伯王蓬之屬而其在閣道上下者占不過兵革<lb/>
<pb n="KR4e0201_WYG_116-7a"/>
冦竊伏姦在側耳聖主喆輔公卿臺諌恐然而交相戒<lb/>
者何也愚有以窺其故矣夫人主之攝下也無所不靡<lb/>
而其於言動也無所不快意盖天下讓尊焉使非有更<lb/>
尊而為天者以臨之而又出災異以警示之幾何而不<lb/>
日流於驕且怠耶不然徹樂避殿减膳菲服要亦責躬<lb/>
之虛文而所謂求言宥過賜租省刑亦有國之常政又<lb/>
何必待示變而始克舉也是故人主而能祗敬則大戊<lb/>
之桑榖髙宗之雉雊為大戊髙宗昭德也宋景之熒惑<lb/>
<pb n="KR4e0201_WYG_116-7b"/>
為宋景昭賢也人主而汰則含譽彗矣平慮鬼目矣甘<lb/>
露雀餳矣愚故曰執事之㫖不在天而在人也<lb/>
　　第三問<lb/>
　問史有二家左氏志編年而太史公列傳紀其得失<lb/>
　亦大略相當自荀恱袁宏之流祖左氏班固陳壽范<lb/>
　曄之倫業司馬由陳范而晉南北朝至勝國猶宗之<lb/>
　而左氏盖寥寥也至宋涑水氏始略法其凡而著通<lb/>
　鑑業以佐人主治道而已明興國大政閟於金匱石<lb/>
<pb n="KR4e0201_WYG_116-8a"/>
　室而不得窺然以脩史者徴之代出人手其賢否不<lb/>
　一也不至無矛盾否國史家乗其亦可信而徴否吾<lb/>
　欲用班固蘭臺例盡出國史之藏而使賢而才者司<lb/>
　其事務合於昔賢之所謂三長者而後成書宋以後<lb/>
　事别列為編年而續涑水氏以備人主乙夜之覽不<lb/>
　識有可以當之者否不佞請因諸君子以觀倚相之<lb/>
　緒<lb/>
愚甞讀文中子之書曰史之失自遷固始也記繁而志<lb/>
<pb n="KR4e0201_WYG_116-8b"/>
寡則又未嘗不歎其言之失也夫經有不必記者而<lb/>
史有不必志孔子之作春秋也而君臣父子夫婦長㓜<lb/>
之倫著焉中國荆蠻君子小人之界判焉盖二百四十<lb/>
二年而千萬世揆是也故經不敢續也亦無所事續也<lb/>
至於史則不然一代缺而一代之跡泯如也一郡國缺<lb/>
而一郡國之跡泯如也賢者不幸而不見德不肖者幸<lb/>
而不見慝故夫三代非無史也周衰天子之史不在周<lb/>
而寄於齊晉之盟主盟主衰而又分寄於列國國自為<lb/>
<pb n="KR4e0201_WYG_116-9a"/>
史人自為筆至秦務師吏斥百家而史亦随燼矣五帝<lb/>
之事若有若無三王之事若存若亡則非史之罪也祖<lb/>
龍為之也執事試進操觚之士而質之史其論三代有<lb/>
不尊稱尚書者乎然自舜禹湯武及桀紂而外有能舉<lb/>
少康武丁太康孔甲之詳以復者否周之季有不尊稱<lb/>
春秋者乎然自桓文而上有能舉宣平共和之詳者否<lb/>
二漢而下有不稗官晉齊諧六代期期唐書蕪宋史而<lb/>
猥瑣遼金元三氏者乎然一展巻而千六百年之人若<lb/>
<pb n="KR4e0201_WYG_116-9b"/>
新而其跡若臚列也則是史之存與不存也愚非謂晉<lb/>
氏六季唐宋而下之能史也謂治史之有地也凡天下<lb/>
之言史者有二家其編年者居其一而左氏為最紀傳<lb/>
者居其一而司馬氏為最左氏之始末在事而司馬氏<lb/>
之始末在人重在事則束於事而不能旁及人苦於略<lb/>
而不徧重在人則束於人其事不能無重出而互見苦<lb/>
於繁而不能竟故法左以備一時之覽而法司馬以成<lb/>
一代之業可相有而不可偏廢者也自漢孝獻帝命荀<lb/>
<pb n="KR4e0201_WYG_116-10a"/>
恱約略班史之文而用左法凡三十篇曰漢紀而袁宏<lb/>
復為東漢紀亦三十篇其文辭華實略相當後世頗稱<lb/>
述焉而其他如張璠孫盛干寶徐賈裴子野吳均何之<lb/>
元王邵栁芳崔龜從之流曰春秋曰紀曰略曰志曰厯<lb/>
大約又因二紀而為書執事謂寥寥者非也特其書多<lb/>
散佚不傳耳繼司馬而盛者則無如班氏而范曄之後<lb/>
漢陳壽之三國亦其亞焉大約如司馬而小變其凡例<lb/>
或不能備表志如壽耳自是而後以人主之命撰者則<lb/>
<pb n="KR4e0201_WYG_116-10b"/>
房𤣥齡等之於晉沈約之於宋蕭子顯之於南齊姚思<lb/>
㢘之於梁陳魏收之於魏令狐德芬等之於周魏徴等<lb/>
之於隋劉煦等及歐陽脩宋祁之前後於唐盧多遜等<lb/>
之於五代歐陽𤣥等之於宋遼金是也其自撰者則伏<lb/>
無忌劉珍蔡邕之為東觀記謝承之為書華嶠之為典<lb/>
張勃之為錄何法盛之為説崔鴻之為十六國春秋何<lb/>
承天徐衍之為宋鄧彦海之為代李百藥之為北齊是<lb/>
也歐陽脩紀新唐而劉昫寢志五代而盧多遜廢則或<lb/>
<pb n="KR4e0201_WYG_116-11a"/>
以其文哉述左氏者宋涑水司馬光氏故好為史而當<lb/>
熈豐之際不勝其愛君之念纂資治通鑑以上之起周<lb/>
威烈而迄後周世宗於治體無所係則寧削正史而不<lb/>
書有所禆則旁採異書而不廢雖其繁簡不能超時而<lb/>
自為法然世主稱良焉夫明興其治統政化人才卓然<lb/>
越百世而於史抑何湮略弗振也夫金匱石室之閟度<lb/>
非草茅所與聞然徃徃傳之薦紳云革除靖難之際其筆<lb/>
不能無曲與諱也輸欵而美其知義抗節而誣其乞哀<lb/>
<pb n="KR4e0201_WYG_116-11b"/>
乃至英憲孝之際秉如椽者陳廬陵劉慱野焦泌陽之<lb/>
輩徃徃鴟張其臆一人而代各賢否一事而人各是非<lb/>
甚或責闕供於仁孝之里詆掠金於戡定之臣將何所<lb/>
取𠂻哉野史亡慮數十百家其在朝者脩郄而滅其公<lb/>
是逞已而欺其獨非在野者剽一時之耳而遂為目信<lb/>
他人之舌而用為筆則又不可信也家乘稍具生卒世<lb/>
系遷轉履厯而已要之無非諛墓者改事之非而稱是<lb/>
略人之美而歸已則又不可信也愚故不自量輒因執<lb/>
<pb n="KR4e0201_WYG_116-12a"/>
事之問而有請夫班氏脩其父業而仇者以私史間之<lb/>
乃章帝益出秘書給筆札於蘭臺之署而俾續成史以<lb/>
憲帝之世天下日尋干戈而猶能命荀悦脩漢紀况於<lb/>
今聖天子秉睿哲履昌運日以文教揆海内而公卿大<lb/>
夫熟於墳典丘索之業者哉有如一旦悉出金匱石室<lb/>
之閟錄其副以授夫載筆之臣而益以郡國志記及向<lb/>
所云野史家乘之可采者使公平該愽之士持衡其是<lb/>
非而爾雅遒古之才藻潤其辭事㑹典之所輯星官之<lb/>
<pb n="KR4e0201_WYG_116-12b"/>
所職六尚書之故牘可以書可以志可以表而我明一<lb/>
代之業當無遜於西京矣其事體稍重大而有益於治<lb/>
道者或起自趙宋而至先朝用左氏之體而逹涑水氏<lb/>
之忠㣲益以文而嚴刈其雜合所謂通鑑者而上之虎<lb/>
觀諸儒得進讀於燕間而黼座之表廻清矚於乙夜其<lb/>
益非淺尠也或謂衆力易就也然見錯而辭不馴獨為<lb/>
不易也然志專而體不雜故夫左氏也司馬班氏也壽<lb/>
與曄也非晉唐與宋之可儗也歐陽氏史五代而傳史<lb/>
<pb n="KR4e0201_WYG_116-13a"/>
新唐而不傳無他衆力與獨之異也夫所謂獨者執事<lb/>
毋亦難其人乎愚以天下大矣不敢逆縮焉而謂無人<lb/>
愚故尚欲法司馬氏而竊意其於帝紀孔氏之文訓故<lb/>
尚書家語而節略之以為不稱又生不及遇左氏傳故<lb/>
其叙春秋諸世家舛忽而不詳好自發其意故於刺客<lb/>
游俠貨殖伎幸之倫徧採而不忍斥有能節其凡例自<lb/>
羲黄而下迨於今為一家言以藏之名山大川愚且願<lb/>
為之執鞭而終其身也執事毋以為迂否<lb/>
<pb n="KR4e0201_WYG_116-13b"/>
　　第四問<lb/>
　問西漢尚事功不如東漢矜節義固也然事功之效<lb/>
　能立見於國而節義則先養名而晩收效且寺人黨<lb/>
　錮之禍亦云有以激之夫晉人貴清談六代開靡詞<lb/>
　其驅江左而削弱亡論己末宋之季明理學者視其<lb/>
　人何啻天壤乃入朝而奮袂以稱恢復羣居而歛襟<lb/>
　以談性命或者謂宋勢之不復振亦與有力焉何也<lb/>
　國家履恒泰之運治平久而𢎞正間有倡古文辭者<lb/>
<pb n="KR4e0201_WYG_116-14a"/>
　其儔頗推揚之大槩少伸而多抑其卓然欲以節明<lb/>
　志者徃徃抗諫諍而殉封疆君子稱之天下北孽敵<lb/>
　南孽倭搢紳先生投筆而脩羽檄之業暴起騰貴及<lb/>
　至於性命之學興雲合而景從而一切下視為土苴<lb/>
　為焦螟也是四者於古之所矜尚同耶異耶其於世<lb/>
　果孰益而孰損也諸生有辨志之學否<lb/>
天下未嘗乏才也人主欲就天下之治故不得不求之<lb/>
以實天下之所謂才者因而自就其欲故不得不應之<lb/>
<pb n="KR4e0201_WYG_116-14b"/>
以虛應之以虛虛之久而人主卒無以得其實也不獲<lb/>
已而相襲以成虛求之以實而竟無得也人主之求亦<lb/>
虛而天下之材卒無以自見其實上與下交為虛而名<lb/>
與實相為悖如之何其得用人之益也夫豈唯無益且<lb/>
有大損今夫山鷄之於長離也鍮石之於金也碔夫之<lb/>
於玊也杞栁之於楩梓也君子見而惡之為其殽名實<lb/>
也猶之乎可也若夫狂鳥冠而似鳯脩蛇角而似龍則<lb/>
見者且却避矣何也謂其似之能為害也執事之䇿諸<lb/>
<pb n="KR4e0201_WYG_116-15a"/>
生果取其實乎抑欲得其似而遽己也愚嘗論世而竊<lb/>
思唐虞之際矣禹稷契咎繇各以其職成天下治歸而<lb/>
陳謨訓而靡匪心法也亦靡匪至文也凡執事之所謂<lb/>
事功文章節義理學者固無繇見也三代而後治日以<lb/>
駁而名始出矣漢髙帝不愛真王徹侯之印以羶恱天<lb/>
下而所謂求賢詔曰從吾游者吾能尊顯之其意不過<lb/>
欲盡一世之才而為我用而世之應之者毋論其時蕭<lb/>
曹韓彭之屬而已也輔相則魏弱侯丙少卿將帥則衛<lb/>
<pb n="KR4e0201_WYG_116-15b"/>
長平霍冠軍趙營平受遺則霍愽陸戡難則周綘侯條<lb/>
侯父子循良則黄潁川龔渤海韓馮翊材幹則趙張二<lb/>
京兆尹扶風奉使則張愽望蘇屬國立功則傅介子甘<lb/>
陳之屬人主之求材也若探囊而取之所求立至其效<lb/>
用也若探符而合之所效立驗故終西漢之世人主之<lb/>
用在下而不在上而天下之權在上而不在下雖以元<lb/>
成偷而外藩賔服黎庻愉樂郡國之政脩而國勢彊者<lb/>
其人才為國盡也光武感二龔諸賢之事故欲風天下<lb/>
<pb n="KR4e0201_WYG_116-16a"/>
以節義友莊光而不之臣褒卓太傅俾冠元勲而天下<lb/>
翕然改觀矣是故安隗托節于堅苦逢周矯志于㝠逸<lb/>
陸戴致躬於府主𢎞彪昭讓於姻封即欲出而用世者<lb/>
靡不束髪自勵羔鴈成羣舒徐而應歩武鼎鉉而年且<lb/>
老矣而李太尉陳太傅又以勁節峻行而鼓舞之李元<lb/>
禮范孟愽之流為之祓濯縷剔君俊顧及之說興而天<lb/>
下之賢士君子日與權戚佞寺角而漢事變矣當是時<lb/>
人主與左右之好惡伸於上而天下之是非各伸於下<lb/>
<pb n="KR4e0201_WYG_116-16b"/>
是故終東漢之世而賢人君子與社稷而俱盡者或以<lb/>
謂節義激之也晉氏談𤣥老而王樂為之倡至於東晉<lb/>
浸滛極矣建安脩麗辭而曹劉為之冠至於六代浮靡<lb/>
極矣夫以魏晋拓跋日侵尋於干戈而為之君臣者嬉<lb/>
嬉焉以清談麗辭而待之社稷幾何而不削且淪廢也<lb/>
然是數者皆上以是求而下以是應者也至於南渡之<lb/>
宋其國勢無以大過於東晉六代而一時諸賢名理學<lb/>
者潔脩其行而髙其說意欲一洗千古而空之而上接<lb/>
<pb n="KR4e0201_WYG_116-17a"/>
三代之緒顧日以恢復之義聞於朝而莫之響應也日<lb/>
以格致誠正之說聞於黼扆而莫之究用也退而脩明<lb/>
六經尊其統而正之曰宇宙之在漢唐忞忞耳至宋而<lb/>
始大明也藉令𤣥談麗辭者曰吾不益晉六代也若安<lb/>
能救宋亡嗚呼宋亡非諸賢罪也盖下以是待上求而<lb/>
上顧不以是待下應也至我髙皇帝神武定天下而一<lb/>
時忠藎碩畫之士若徐中山常開平李韓公劉誠意輩<lb/>
各出其長以就功名之㑹所謂雲蒸龍變盖先後無偶<lb/>
<pb n="KR4e0201_WYG_116-17b"/>
焉而上甫下金陵賢故元大夫福壽旌之為予祠春秋<lb/>
祭己才故元學士危素授之官而為其失節竄臨淮不<lb/>
復用㣲示天下以軌矣而是時方拮据馬上業乃馳書<lb/>
幣而聘宋文憲王忠文陶安魏觀輩俾之司綸綍而所<lb/>
以奬慰恩禮有加盖彬彬稱多賢焉而亡何忠文與吳<lb/>
忠節能殉滇孫左司能殉閩葉南昌能殉楚熊岐寧能<lb/>
殉敵至於鼎革之際而庥采之列為方為鐵為陳為卓<lb/>
之流其争先而就義者何衆也則是髙皇帝以實求而<lb/>
<pb n="KR4e0201_WYG_116-18a"/>
天下以實應也夫髙皇帝未嘗不言理學也其文辭發<lb/>
於論心論洪範諸書而其事見於尊崇夫子及詔天下<lb/>
先以經術而取士大指欲搢紳士大夫發明心得之學<lb/>
以黼黻皇猷佐理國事無愧夫子之教而已不欲令其<lb/>
標户别軌以出於所謂功業節義文章之外而創為尊<lb/>
也列聖益培植之盖百餘年而諸搢紳大夫徃徃以實<lb/>
應故揚文貞李文達輩出而為輔蹇忠定夏忠靖王忠<lb/>
肅王端毅馬端肅劉忠宣輩出而握銓樞于肅愍王文<lb/>
<pb n="KR4e0201_WYG_116-18b"/>
成出而戡大難庻幾哉事功有徴矣而李劉章鍾之抗<lb/>
疏是以諫明節也陳劉孫許之殉義是以守明節也所<lb/>
謂以實應者猶故也當𢎞正間天下不勝其質人文之<lb/>
所藴崇浡發而為李何徐薛輩相與脩明騷雅西京之<lb/>
業頗翕然争言古矣執事乃謂其少伸而多抑何也驟<lb/>
習之而稍怠事則抑驟言之而稍駭聴則抑露其華天<lb/>
下以其華而掩其實則抑欲自致於用天下不信其用<lb/>
而信其無可用則抑然文士類多沾沾自喜上者厭薄<lb/>
<pb n="KR4e0201_WYG_116-19a"/>
一切而下者相傾為競也自喜則途分而不為黨厭薄<lb/>
一切則多避而無所營相傾為競則各露其短而不能<lb/>
掩故其為損淺也事功之臣大者股肱腹心而次亦禦<lb/>
圉干城亡論己德靖之季而天下相率尚通以就功善<lb/>
恣肆諱而為恢廓善干謁諱而為敏㨗善詗刺諱而能<lb/>
用間善乾沒諱而能用仁甚或竭天下之力之半以内<lb/>
投隙而外就私然舉事一不當而持衡之臣猶得以議<lb/>
其後其為益與損半也節義之士致命而遂志者尚已<lb/>
<pb n="KR4e0201_WYG_116-19b"/>
其大之批龍鱗抗論扆陛之上次亦請尚方搜城社折<lb/>
檻鎻樹而不動天下髙其風而願為之下然亦有因是<lb/>
而遂自謂髙恣行胷臆而莫之能挽天下敢議而不敢<lb/>
折顧其介特自好必不忍舍其舊而下之也其為益大<lb/>
而為損小也自理學出而三者俱下風矣即篤行如河<lb/>
汾卓識如新建如新㑹而疇得而議之彼能見其大者<lb/>
逺者而芥視此數端而亦宜也奈何籠天下之鮮脩尠<lb/>
學者而合之取其最汙最下而謂為逺且大也尠學則<lb/>
<pb n="KR4e0201_WYG_116-20a"/>
避之聞見之外以為良鮮脩則避之性命之表以為卓隨處<lb/>
體認則隨處縁而喻利萬物一體則一體賢不肖混淆而<lb/>
便其私一語合則囂囂然而遽謂堯舜一不合則嘵嘵然<lb/>
而詈其非人稍抑必借巧而更揚此負必要彼而求勝故<lb/>
夫理學之為益者大而其為損者亦非小也夫所謂理<lb/>
學者非能外是三者而創為髙者也其矩矱在心而其<lb/>
用在倫常日用之内出之而業則為事功功成而紀述<lb/>
之則為文章功有尼而不得遂則為節義而其體固未<lb/>
<pb n="KR4e0201_WYG_116-20b"/>
嘗變也然則執事亦務以實求之而已求之而應以實<lb/>
則進之求之而應以虛則退之而天下自是無虛應矣<lb/>
夫精白一德竭肺腑而媚其上者應之者責也責行辨<lb/>
志眈眈逐逐以來賢者而不示好尚之隙以為天下窺<lb/>
此非應之者責也愚生之見乃爾毋亦以為虛而弁髦<lb/>
焉<lb/>
　　第五問<lb/>
　問今天下為邊害者毋如敵為漕害者毋如河即小<lb/>
<pb n="KR4e0201_WYG_116-21a"/>
　夫孺子能言之而今敵已幸<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>塞矣河幸一切徙去<lb/>
　漕道通矣說者乃尚謂敵款不足恃一旦而觧盟而<lb/>
　邊患猶故也河徙不足恃一旦而横潰而漕患猶故<lb/>
　也即胡以待之詩云迨天之未隂雨徹彼桑土綢繆<lb/>
　牗户今所以綢繆者何筴也主計之臣議通海漕以<lb/>
　助河業已睹其效矣將遂漕海耶抑姑為道以俟緩<lb/>
　急耶而功名之士尚欲計復河套未已也夫海漕可<lb/>
　暫通而河套似不可復也亦能明其所以否諸生異<lb/>
<pb n="KR4e0201_WYG_116-21b"/>
　日為國家用覩兹二者恐不宜黙黙也其悉以對<lb/>
執事以天下大筴試諸生而諸生業鉛槧者見以為計<lb/>
畫無所之耳雖然不敢不罄一得以對夫所謂天下大<lb/>
筴者邊防也漕計也國家建都燕盖北廹敵而南仰三<lb/>
呉之粟以自給故邊譬之肩背也漕河譬之喉咽也夫<lb/>
肩背喉咽者人之所恃以為命也奈之何其易言之也<lb/>
當今為邊害者莫如敵而為漕害者莫如黄河其悍猛<lb/>
善潰奔突而來若震霆而莫可禦迅疾若風雨而莫之<lb/>
<pb n="KR4e0201_WYG_116-22a"/>
控揣為勢同也居數嵗輙一潰潰輙入為候同也其潰<lb/>
而入縱横汗漫而無所不䧟害聴其來聴其息而手足<lb/>
無所措其不敵同也厚集而禦之乘險而拒之為堤為<lb/>
牆數千里咫尺之地瑕而是數千里者皆瑕矣其不易<lb/>
防同也未至而請為備大司農靳金錢弗肯予即予之<lb/>
而覈者乘其後既至而備大司農推金錢以予之予而<lb/>
不必盡用於邊與漕也其積弊同也盖嘉靖中而敵之<lb/>
雄若諳達者率其黠弟悍子以數十萬騎牧於雲中上<lb/>
<pb n="KR4e0201_WYG_116-22b"/>
谷之間而與我共不入犯三輔則東躪遼西囓晉又西<lb/>
而掠秦凉夏朔之境中國罷於奔命者三十年矣天子<lb/>
為之北顧而興嗟至數四廢旰食乃隆慶中諳達不勝<lb/>
其孽稚之愛而輸其要領以<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>我縳中行翕侯於鼎爼<lb/>
之上谷蠡屠耆而下面内請命者數百人國家因其人<lb/>
而假以封爵大小羈縻之然不為給祿食也以漢文之<lb/>
盛猶廑廑稱兄弟國焉而我明若天之覆彼而日益尊<lb/>
彼不能講敵禮也漢供呼韓邪嵗費四十四億而我市<lb/>
<pb n="KR4e0201_WYG_116-23a"/>
馬不過一二邑之租而已不為傾左藏也且納<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>之端<lb/>
在彼而不在我制<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>之權在我而不在彼即魏綘揚雄<lb/>
所稱何啻焉或以為敵詐而<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>我非也敵不<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>我何以<lb/>
制之而彼故為詐且諳達誠老厭兵其孽稚誠感我之<lb/>
厚待而思効順夫焉得為詐也又謂敵卒觧媾輕騎閧<lb/>
於互市之下而疾馳叩居庸鹵昌平緩急何以應之又<lb/>
非也夫敵將大舉必先後集諸部祠蹛林暴糒晾騎形<lb/>
見勢動而我故得先為備也大約中國因<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>而息肩而<lb/>
<pb n="KR4e0201_WYG_116-23b"/>
得專精於敵則可因<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>而息肩而遂忘敵則不可夫所<lb/>
謂專精者何也比薊鎮嵗益省調各邉鮮按伏贏金錢<lb/>
當以萬計不可裒而積之近鎮乎秋稍登商賈時集贖<lb/>
鍰爵貲不可捐而平糴以實邊乎鹽筴屯政不可時舉<lb/>
乎冗卒不可汰而驍騎不可益練乎山海而西以至鴈<lb/>
門不可削夷而為險乎猶未也而敵酋計已耄且死耳<lb/>
其貳者必杭台吉而是孽孫故不變也其勢必内猜而<lb/>
不相容䧏人之在寘顔者因中行翕侯之縳而中恨且<lb/>
<pb n="KR4e0201_WYG_116-24a"/>
自疑也當其時有能兩匈奴其國而中度遼且為維州<lb/>
其䧏人乎是一大竒也然而不敢盡言也漕之役當嘉<lb/>
靖末而黃河決而東注自華山入飛雲橋截沛以入昭<lb/>
陽湖逆厯湖陵以至谷亭四十里其南溢於徐為巨浸<lb/>
天子為之南顧而興嗟亦數四勤宵旰而大司空出計<lb/>
以為仍故道則河益狎而攻無已强捍之則暫見其利<lb/>
而終釀害謀於捍與徙之間而行求廢趾有河自南陽<lb/>
折而南東至於夏村又東南至於留城而浚之橇檋版<lb/>
<pb n="KR4e0201_WYG_116-24b"/>
築之役興而謗騰上謂捐天下之財以填無益之壑天<lb/>
子意不能無動而㑹采輔臣言委計視河者乃止前後<lb/>
役夫九萬有竒白金以兩計者四十萬而粟石稱是兩<lb/>
嵗之間漕道通而大司空再受賞而吏士賜爵有差或<lb/>
謂河不久復當變胡以費水衡錢萬萬者非也漢武帝<lb/>
之塞瓠子避河害耳而至發卒數萬人自湛白馬玊璧<lb/>
羣臣從官自將軍而下皆負薪置決口功成而築宫以<lb/>
侈之今兹通漕大計胡以費也或謂不當逆拒河也逆<lb/>
<pb n="KR4e0201_WYG_116-25a"/>
之則決而為漕害順之則借以為漕利又非也夫河性<lb/>
能決而不能安為順也言借河利者引冦而入室者也<lb/>
然則為今之計者如之何曰河決有漸也度其來或增<lb/>
築堤以抗之或決其下流而别引之霖溢有時也多集<lb/>
木石以為楗嚴耳目以為偵而已自淮而北則多橫潰<lb/>
而成溢自淮而南則或漲入而成塞皆不可不預計而<lb/>
逆為之所也夫漕河通而海運之說漸絀矣海運之說<lb/>
得之漕河阻而後入其言大計二曰嵗徃返不過四月<lb/>
<pb n="KR4e0201_WYG_116-25b"/>
而艘卒以三之二而自便耗餘可小裁而羡鏹可積也<lb/>
曰縣官即萬一以喉咽憂能别於喉咽之外而濟大命<lb/>
誠亦利便哉然而不克如勝國終始之海利者何也勝<lb/>
國業下宋而宋之戈船下瀬之卒嘯聚而不敢歸者無<lb/>
慮數萬此其人皆習風濤躑躅待命者也朱清張瑄一<lb/>
劇盗耳驟以東南天下之半而委之金虎符萬户而下<lb/>
聴其自爵賞而不從中命也錢榖聴其自出没而不從<lb/>
中訾也故清瑄得以畢見其才而為百餘年之利然國<lb/>
<pb n="KR4e0201_WYG_116-26a"/>
紀潰而清瑄亦併族矣今亡論守臣自一嚬笑外斤斤<lb/>
束三尺士亦安能舍燕中牘而見富貴乎夫艘與卒陽<lb/>
為募而隂則拘攝也别妻子若脫褓見制閫若束濕不<lb/>
待納之鯨鯢之口而稱就死矣吾固筴海漕之不可以<lb/>
久也然亦知創之者之甚難而湮之者之甚易乎哉一<lb/>
旦有緩急鑿空而後思其故則晩矣夫邊計愽而悍銳<lb/>
之臣亦或有理先帥之緒而思復河套者乎藉令國家<lb/>
都長安借河套之地以為外屏而益斥逺敵可復也長<lb/>
<pb n="KR4e0201_WYG_116-26b"/>
安今不得言重矣我以十萬之衆逐敵而敵果去也勢<lb/>
必設八衛衛五千人而後成軍何所取調也若移鎮何<lb/>
鎮可移也勢必錯衛所州邑得二萬民户以配之何戸<lb/>
可徙也勢必築五六城以犬牙錯河所取瓦石材木也<lb/>
敵必争争當以兵數萬衛之何所取餉也河池饒即可<lb/>
屯敵不能無蹂踐乎何以能且耕且戰也敵既失地獨<lb/>
不能合東大酋而併力我乎大酋即不東獨不能從之<lb/>
而西以取償於京輔乎我竭天下以奉陜而陜不益安<lb/>
<pb n="KR4e0201_WYG_116-27a"/>
乃以京輔委者非筴也故曰海運可暫通而河套卒不<lb/>
當復也海縱不暫通吾不可遽而廢其道河套縱可復<lb/>
吾且緩而待數十年之後嗚呼天下之事見以為名美<lb/>
而其實不易舉者固志士才臣所欲廹得以為功而元<lb/>
老耆哲之所徘徊而却顧者也敵<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>而吾日汲焉若有<lb/>
事即敵無<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>而吾坦焉若無事漕通而吾日虞河之決<lb/>
即河決而吾不虞漕之通舉以提衡天下易易耳寧獨<lb/>
此二端也<lb/>
<pb n="KR4e0201_WYG_116-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百十六<lb/>
</p>
<p>
</p>
  </div>
</body>
</text>
</TEI>
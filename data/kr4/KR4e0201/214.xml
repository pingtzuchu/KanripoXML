<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻四十</head> <lb/>
    <p>
<pb n="KR4e0201_WYG_214-1a"/>
欽定四庫全書<lb/>
　弇州續稿巻四十<lb/>
　　　　　　　　　　　　明　王世貞　撰<lb/>
文部<lb/>
　序<lb/>
　　世經堂集序<lb/>
世經堂集者何今致政少師元輔華亭徐公著也堂者<lb/>
何公所憩止也其名世經者何公世世以經重名之志<lb/>
<pb n="KR4e0201_WYG_214-1b"/>
不忘也公所著有奏對有視草有奏疏有序有記有志<lb/>
有銘有墓表有碑有論有䇿有説有辨有對有解有引<lb/>
有原有䟦有贊有箴有規有祭文有書有賦有頌詩有<lb/>
古近體為巻凡二十六公之諸子太常君輩鳩而梓之<lb/>
家塾以世貞之辱公知也獲卒業焉凡八閲月而始敢<lb/>
效一言於末簡曰於戲盛哉盖自古之言文者莫吾夫<lb/>
子若而其大要曰辭達而已矣又曰文明以止文於天<lb/>
地間有二其達者為經世止者為垂世而雕蟲之技不<lb/>
<pb n="KR4e0201_WYG_214-2a"/>
與焉可大之謂達可久之謂止其用雖二其原一而已<lb/>
矣當公為諸生而受經即以經明顯試南宫遂魁其經<lb/>
射䇿金馬即以其策魁天下天下豔於得公之辭而公<lb/>
於時亦不能遽無意於工拙以故其文足宏麗而晳體<lb/>
裁及其慨然有志斯道悉取濂洛閩粤之説融㑹於心<lb/>
神而躬騐之既涉其津而舍其筏以為破支離則道與<lb/>
器融而無間破藩籬則物與我融而無間其所結撰若<lb/>
講筵之沃君講席之示弟子皆務摘其精實而竟吾所<lb/>
<pb n="KR4e0201_WYG_214-2b"/>
詣而已即天下後世不能盡舎公之華以為操觚者法<lb/>
而要之談性命而約於公之止泥倫物而企於公之止<lb/>
者孰能外也公既思以其學濟天下而其在史館時用<lb/>
持先聖典得謫外公不卑厭小官諸郡邑士風吏治靡<lb/>
不以身試之而大者若國家典故名公政績下上數百<lb/>
千年之史而與之叅㑹斂而融之方寸之際而亡碍閡<lb/>
苟有所觸則功與言一發而俱就今亡論他文即肅廟<lb/>
之有顧問咸取諸倉卒度不能無喜怒而公或剴言以<lb/>
<pb n="KR4e0201_WYG_214-3a"/>
繩之正或婉言以誘之道化投石為轉圜代言之草摘<lb/>
綮洞括使河西吏人以為明見萬里之外山東父老願<lb/>
少須臾無死以待徳化人主之徳日顯而國體尊乃至<lb/>
部疏覆覈根理據事有敬輿之精而不為俳諸報藩鎮<lb/>
郡國書牘衡勢審幾有文饒之練而絀其倨其他誌銘<lb/>
碑表之類提綱絜矩有孟堅之則而超其識公之文所<lb/>
謂達者其效至於奠社稷潤生民而一旦讓跡於堂序<lb/>
歛而歸之無何有之鄉天下徒知嘉隆之際取治於公<lb/>
<pb n="KR4e0201_WYG_214-3b"/>
公不眀其所以而庶猶有可窺見者兹集在也竊聞之<lb/>
泰陵之季太和至順磅礴鬱蒸發之為獻若文天子又<lb/>
時時籲天以求真才而公始生而應之積至於嘉隆而<lb/>
後人文之化成於戲盛哉其亦不易哉昔蘇文忠有云<lb/>
言有大而非夸達者信之衆人疑焉今夫崐崘之原湛<lb/>
如耳而日夜流浸於百川水而舟陸而耕食者炊飲者汲<lb/>
其用長足而其體不少損盖公集行而後之君子有能潛<lb/>
以求夫所謂經世垂世者固隨分俱滿也即不佞言雖<lb/>
<pb n="KR4e0201_WYG_214-4a"/>
大誰得而以夸疑之是為序<lb/>
　　周易辯疑序<lb/>
余嘗為吳江孫汝化序其所著易説而竊有慨以為易<lb/>
之冠六經久矣秦存之以筮家而小漢衍之以訓故而<lb/>
支晉出之以意解而遥明束之以時制而淺盖至於<lb/>
今愈盛而愈去其真矣當是時獨汝化不帖帖時義而<lb/>
其為説獨精詳今年秋州司訓王子某復以郡丞施君<lb/>
之易學辯疑見示及卒業而後知君之所得於易者深<lb/>
<pb n="KR4e0201_WYG_214-4b"/>
也易者易也隨時變易以從道也君所為說非有絀乎<lb/>
筮家然㣲而入於理非不闗於意解然顯而周乎象非<lb/>
不根之訓故然指要而刪其蔓非不工於時制然得意<lb/>
而超乎筌君所為易非君之易羲文以至於今徹上下之<lb/>
易也吾聞之漢有沛人施讐長卿者鄉童子時從田王<lb/>
孫受易事師數十年然謙讓常稱病廢不教授及其友<lb/>
梁丘賀薦之始與諸儒雜論同異於石渠閣而所授張<lb/>
禹至丞相魯伯至㑹稽太守禹所授彭宣至大司空戴<lb/>
<pb n="KR4e0201_WYG_214-5a"/>
崇至九卿天下稱施家有張彭之學君豈其苗裔耶何<lb/>
其説之有根抵也然長卿斤斤守其師言不能有所損<lb/>
益而君獨能通古今之變以其臆合於聖人之精而又<lb/>
不詭戾于時其儒而教授於浙官而教授於髙郵咸抗<lb/>
顔坐臯比即後先諸生受易顯者比比當又何讓張禹<lb/>
魯伯也遲之天下稱今施氏學賢於長卿故多矣余不<lb/>
佞家亦世世受易前後踰二十人然僅以取科第而亡<lb/>
能名一家言施君數典大郡負賢聲其治得乾之用九<lb/>
<pb n="KR4e0201_WYG_214-5b"/>
泰之九二為多而汝化之褆身又若有資於謙之諸爻<lb/>
者皆余所深以為愧而遜焉者也故併志之<lb/>
　　荔子編序<lb/>
余所善松陵王承甫者晳而肥耐酒累數十觥船不醉<lb/>
醉即仰天叱叱自快其驟見人不喜具賔主禮及敘寒<lb/>
暄通間濶與之語即竟日不倦然不好避俗於書鮮所<lb/>
不窺而不恒讀書為文儁朗多竒思尤長歌詩大抵類<lb/>
青蓮居士而以不勝才情故間離之然識者開巻而知<lb/>
<pb n="KR4e0201_WYG_214-6a"/>
其非今人也承甫游河洛所著作輒為人梓行其游楚<lb/>
亦然而最後訪其友顧益卿於閩閩既饒佳山水其海<lb/>
錯珍苞之類又足以佐酒而益卿居恒推事承甫氣益<lb/>
發舒歌詩益富前後得詩近三百首名之曰荔子編范<lb/>
宫允伯楨胡侍御原荆期傳之而屬序於予夫荔最先<lb/>
著蜀品最下次著嶺品小勝閩最後著品最髙遂以其<lb/>
味居天下冠承甫之所遊閩者豈為荔子故耶其所為<lb/>
謌詩豈盡發之荔子耶今承甫之所咏荔子百不得一<lb/>
<pb n="KR4e0201_WYG_214-6b"/>
而其所游閩則以閩之山水足賞而益卿足依也顧名<lb/>
編而以荔子母亦承甫有所托謂其後出而能冠天下<lb/>
之味也耶余覽承甫詩一再過真若所謂絳繻綃單玉<lb/>
膚冰液望而以為海山仙人者吾不知視三危之瑞露<lb/>
何若要不在中山紫花西域蒲萄下矣雖然以之植上<lb/>
林寕能側生雜遝於霜露摧剥之餘而媚時口哉承甫<lb/>
休矣其即吾南中安矣<lb/>
　　沈嘉則詩選序<lb/>
<pb n="KR4e0201_WYG_214-7a"/>
嘉則渡江訪予山中出一編見授曰吾後先歌詩為篇<lb/>
者七千矣而今僅四百吾不欲以武夫累玉也今夫非<lb/>
詩之難而知詩之難非知人詩之難而自知之難非自<lb/>
知之難而割愛之難吾不能割吾之愛於七千篇者而<lb/>
以屬吾猶子九疇而刪之知不必盡賢於我為其無愛<lb/>
也所謂四百者不必盡賢於六千六百而是六千六百<lb/>
者不必不盡賢於四百其大較異也且也吾前詩成而<lb/>
見子子讀之瞿然賞矣然窮子以詣而子不答其故何<lb/>
<pb n="KR4e0201_WYG_214-7b"/>
也今亦可以答也夫予笑而應曰嚮者問我而吾不答<lb/>
也固爾夫格者才之禦也調者氣之規也子之嚮者遇<lb/>
境而必觸蓄意而必達夫是以格不能禦才而氣恒溢<lb/>
於調之外故其合者追建安武開元凌厲乎貞元長慶<lb/>
諸君而無愧色即小不合而不免於武庫之利鈍今子<lb/>
能抑才以就格完氣以成調㡬於純矣而子之猶子九<lb/>
疇復為羣子之玉而府之夫何虞於武夫之累也耶雖<lb/>
然亦有以子之試諸生事告者乎始而得其文以為鮮<lb/>
<pb n="KR4e0201_WYG_214-8a"/>
不可取者則多取之既而厭其同虞其溢額以為鮮可<lb/>
取者則少取之又既畢而衡其所棄者未必逺所取者<lb/>
也始不勝愛而後不勝厭也然則子之所餘六千六百<lb/>
篇者其遂已耶其將授我而更衡之耶嘉則曰吾固言<lb/>
之以大較異也嘉則名明臣别號勾章山人其於文益<lb/>
竒有秦漢風<lb/>
　　魏懋權時義序<lb/>
余治魏郡兵識魏子允中於諸生中魏子年尚少所為<lb/>
<pb n="KR4e0201_WYG_214-8b"/>
文義竒甚然不能頫就格而又善詩先後奏余詩數章<lb/>
徃徃有少陵氏風余異之贈以五言長韻致代興意今<lb/>
在集中余既已去魏則數聞魏子小試輒居首而獨不<lb/>
利於鄉又有李化龍者晩出而與之角相甲乙至癸酉<lb/>
秋李子舉鄉之第二人又三年為丙子秋而余解鄖節<lb/>
還晤吾郡兵使者永嘉王公王公實後余而守魏亦嘗<lb/>
竒二子迎而顧余曰吾嚮者謂李當遂舉舉不能第一<lb/>
人也謂魏遲之是必第一人矣使急足當孔道得試目<lb/>
<pb n="KR4e0201_WYG_214-9a"/>
即魏子第二人毌以溷我而亡何試目至果如公所屬<lb/>
余恠問之王公曰凡為文義而尚辭者華而逺其實尚<lb/>
理者質而廢其采潔則病藻短則病氣此四者未有能<lb/>
劑者也今驟而求魏子長則備之苛而求魏子短無是<lb/>
也凡為時義者則未有能超魏子乗者也尋又有傳魏<lb/>
子所試文及它試與居平之業若干篇至者余得而讀<lb/>
之而後知王公之所得於魏子者深也余不暇他舉以<lb/>
耳目所睹記吾省之王文恪儲文懿錢與謙是三四君<lb/>
<pb n="KR4e0201_WYG_214-9b"/>
子一試而其所自期與試之者之期之若取諸寄不爽<lb/>
夫固一時之操觚者少而人自披靡然亦以試者有定<lb/>
詣而試之者有定識也葢近百年而寥寥無所聞今得<lb/>
王公與魏子相為知已乃爾庶㡬有定詣定識哉王公<lb/>
乃命梓人將以風吾吴之華而逺實者而余為叙其所<lb/>
以云<lb/>
　　函野詩集序<lb/>
洛陽温公之按吴也一再屈干旄而過余問政之暇相<lb/>
<pb n="KR4e0201_WYG_214-10a"/>
與促膝論詩甚適盖四載所而余𧺫家臬天雄則公以<lb/>
中丞節開府其地八月詣臺受約束十月報解嚴亦一<lb/>
再進謁見兵事之外其相與促膝論詩如故然不𫉬請<lb/>
公篇什而又七載所公自再撫陜還洛不佞時適填鄖<lb/>
中問訊之間稍稍寓目一二而猶恨其不盡今年余罷<lb/>
南廷尉待次里居而大参王公陽徳乃始以一編屬余<lb/>
曰此温公詩也夫余然後乃始盡公嘗聞之燕趙之音<lb/>
相率為悲歌慷慨秦音則皦勁揚厲吳音則柔靡清嘉<lb/>
<pb n="KR4e0201_WYG_214-10b"/>
意者土風居多而洛陽獨稱天地中氣最為完而音最<lb/>
為和平其建都㑹自西周以至後唐千七百年間冠帯<lb/>
之所朝宗詩書藏於闤闠而至於今乃有不盡然者獨<lb/>
公起而振之大約風得之土學得之家而其所専詣徑<lb/>
悟則不必盡爾也釋褐自行人授御史以至中丞輶軒<lb/>
之跡半天下而獨於燕趙秦吳尤深且久其意象之所<lb/>
融適則冶而為吳志氣之所感觸則壯而為秦若燕趙<lb/>
盖非有意於章甫逢掖之合而要亦有以相發者然至<lb/>
<pb n="KR4e0201_WYG_214-11a"/>
欲測公之端倪而遽定公之裁格固不易也公居官所<lb/>
至有風猷而吾吳以挫島警㧞盜源其感公尤切大参<lb/>
公亦自以國士之知謀梓公集而余為序之如此公奏<lb/>
議若干巻及他文行世甚多當自有傳者故不贅<lb/>
　　海嶽靈秀集序<lb/>
海嶽靈秀集者何盡𢎞徳以還山東之名善詩者而集<lb/>
之也其稱海嶽者何山東古齊魯地也齊東表海而魯<lb/>
東表嶽夫是以有海嶽稱也其稱靈秀者何媺其詩及<lb/>
<pb n="KR4e0201_WYG_214-11b"/>
其人也盖唐有殷氏河嶽英靈例云集者誰魯同姓諸<lb/>
侯中立也吾聞之周公之造周而雅頌之盛音魯盡得<lb/>
而闤闠之又加以夫子之所刪正固亡論已齊音之敖<lb/>
辟喬志雖小見屈於夫子而札也為之歎曰美哉泱泱<lb/>
乎表東海者其太公乎乃至炎漢之初魯以蕞爾板築<lb/>
抗天下之兵以為項氏守而絃歌不絶齊之夸詐急功<lb/>
亦變而為舒緩養名而一時談經之士獨盛於詩而業<lb/>
詩者魯則申培公齊則轅固生其人皆有壽考顯名而<lb/>
<pb n="KR4e0201_WYG_214-12a"/>
傳至於瑕丘免中之屬累累不廢王式以詩諫韋孟以<lb/>
詩風而孟之孫若賢及𤣥成賞貴極於取將相天下以<lb/>
經術歸齊魯而詩尤為之冠第其所著房中鐃歌之章<lb/>
則以屬之唐山夫人鄒子樂輩而司馬相如鄒枚雄褒<lb/>
諸才士其賦頌卓然膾炙於西京者徃徃出遐僻而齊<lb/>
魯不與焉豈其所謂詩厪厪訓故守師說而不能通之<lb/>
於結撰耶明有天下百四十年以迨𢎞徳當重熙右<lb/>
文之世所鼓舞漸漬亡異於周漢之盛時而齊魯之薦<lb/>
<pb n="KR4e0201_WYG_214-12b"/>
紳逢掖未有能舎訓故而為詩者有之自邊司徒廷實<lb/>
始司徒之於詩當李何之力復古而司徒悉庀賦以從<lb/>
庶㡬鼎足哉又五十年而有李觀察于鱗觀察之於詩<lb/>
志在超乗其游吾儕間矯矯牛耳矣而諸與二君子游<lb/>
而稍後先者若殷近夫蘇允吉靳子愚李伯承楊伯謙<lb/>
馮汝行兄弟或矯勁其骨或澹雅其㫖彬彬然三百篇<lb/>
之緒而益齊魯重者固不乏哉吾又聞之申培公時與<lb/>
楚元王韋孟俱受詩浮丘伯元王既有國則禮申韋而<lb/>
<pb n="KR4e0201_WYG_214-13a"/>
師友之以迨三世祿不絶然不聞其能表二君子之<lb/>
業於齊魯何也人主以經術取天下士而詩其一中<lb/>
立乃能以今之所謂詩者表其藩之人而廣夫經之用<lb/>
其視元王可謂猶賢也已<lb/>
　　改黄太常墓序<lb/>
當建文朝太常卿黄公子澄首用知囊故筴以敉寕宗<lb/>
社不遂而死以至叅夷五宗天下為之飲泣而不敢言<lb/>
然固有筆之稗官者矣天下痛公剔腎析骸而無所歸<lb/>
<pb n="KR4e0201_WYG_214-13b"/>
然實有塟地為志銘者矣天下痛公之無後而不知一<lb/>
子走楚者為田經其後有参議表者復公姓而仕宦矣<lb/>
一子走吳者為彦修其後有博士雲者以文學顯矣萬<lb/>
歴之初元上下詔褒錄諸死事者公首合詔格當祠<lb/>
當錄後而吳之後始出而應之其扵後楚復當何如也<lb/>
公之墓發於雷善善者以為積誠之感而覈者以為疑其<lb/>
銘後有若懸記若符䜟通方者以為伎術之恒而執者<lb/>
以為譌乃余則姑两置之盖匹夫有必伸而萬乗有不<lb/>
<pb n="KR4e0201_WYG_214-14a"/>
能屈者死是也當公之於壬午也知一死而已知死而<lb/>
死則不死也夫以人主之威能寸析公之軀而不能寸<lb/>
奪公之志能致辱於公之戚屬而不能卒辱公之名然<lb/>
則能使公有後耶無後耶昔果無後耶今而始有後耶<lb/>
其有而竟無耶無而忽有耶俱不足辯矣公之墓出一<lb/>
時臺臬諸大夫豔其事立祠以祀公而博士之諸孫彪<lb/>
熊者思所以光大之㑹熊與余識以叙見屬而余不能<lb/>
辭聊為志其大都葢竊有喜於天之定而公之所藉以<lb/>
<pb n="KR4e0201_WYG_214-14b"/>
不冺者固不在此也<lb/>
　此文成既而攷所謂墓銘者不能無所疑誌内稱琬<lb/>
　之後十二世由貴於吴祖鐸生端贅於袁州按公世<lb/>
　為分宜人不聞祖之族蘇而贅劉也既贅洞庭矣何<lb/>
　縁生於袁州若言公至蘇州與姚善托孤則可然不<lb/>
　當言蘇人也當是時公有子得匿田間必當諱其姓<lb/>
　不應尚稱黄也公既以壬辰生死於壬午當年五十<lb/>
　一不當云五十三也其仕宦履歴甚略而獨載其臨<lb/>
<pb n="KR4e0201_WYG_214-15a"/>
　沒之言又皆掇拾方孝孺餘語且既云洪熙元年御<lb/>
　史劉璉著而又稱采訪使我朝前後俱無采訪使衘<lb/>
　按劉璉崑山人永樂十年進士雖嘗為御史而洪熙<lb/>
　元年以左叅政叅贊宣府軍務當時刻志銘必不敢<lb/>
　摹搨行世以完石納土中僅百五十年而剥蝕㡬徧<lb/>
　又剥蝕之文若追蠡而一字不侵泯何也銘後數語<lb/>
　若䜟皆隱今撫按道府縣諸君姓名不遺一人未聞<lb/>
　永洪間有此術士也以後黄應龍書及太常誥尤為<lb/>
<pb n="KR4e0201_WYG_214-15b"/>
　畫蛇之足吾所以不辭此文者喜節士之有祠與有<lb/>
　後耳不必熊彪之有祖也<lb/>
　　史記評林序<lb/>
太史公史記成於天漢而重於宣元之間班固氏欲自<lb/>
伸其業故互見其瑜瑕而王充劉知幾因之皆有所指<lb/>
駁而其錯節衍語異音奥㫖未易通解以故徐廣韋昭<lb/>
裴駰鄒誕生劉伯莊司馬貞張守節之流咸為之訓故<lb/>
考索學士大夫乃始彬彬成誦矣然自東京以前徃徃<lb/>
<pb n="KR4e0201_WYG_214-16a"/>
橅覈其體裁而濶略於辭法至陸機劉勰輩乃稍頌稱<lb/>
其文而後世因之第名為之小牴而實為之祖述者班<lb/>
固氏也六朝騖綺靡毋論非指嚮所在途軌殊矣其最<lb/>
稱能尊史記者毋若唐宋人然知或小近而力不足其<lb/>
甚乃不過邯鄲之歩陽為慕之而陰與悖又何取也<lb/>
明興皇猷之煥發與元精之鬱浡倍蓰徃古而其能<lb/>
為太史公者邇不出英憲而上不登臺閣學士大夫<lb/>
不無三致憾焉北地而後乃始彬彬葢至於今而闤闠<lb/>
<pb n="KR4e0201_WYG_214-16b"/>
其書操觚之士腹笥吻筆亡適而非太史公噫嘻亦盛<lb/>
矣哉第訓詁之家所傳聞異辭苦於不能徧而習者不<lb/>
得於事則姑傅㑹以文之不得於㫖則姑穿鑿以逆之<lb/>
眯法於篇則姑揜其句眯法於句則姑剽其字膚立者<lb/>
持門户皮相者務影響栩栩然自謂入龍門之室而不<lb/>
知其轍望砥柱之杪而背馳矣世貞曰余讀史記者三<lb/>
嘗掩巻而歎其未逮也乃今凌際叔先之矣際叔之為<lb/>
史記也其言則自註釋以至贊隲其人則自二漢以及<lb/>
<pb n="KR4e0201_WYG_214-17a"/>
嘉隆無所不附載而時時旁引它子史以已意撮其勝<lb/>
而為之宣眀盖一發簡而瞭然若指掌又林然若列瓌<lb/>
寶於肆而探之也自今而後有能紹眀司馬之統而稱<lb/>
良史至文者舎際叔奚擇哉或謂褚先生之續武紀與<lb/>
他傳也胡以弗刪也曰際叔任述者也非任删者也其<lb/>
既已知之毋嫌乎武夫之淆璧也然何以稱評林也夫<lb/>
有訓詁者在而獨稱評志評也其於際叔取志焉可也<lb/>
　　劉侍御集序<lb/>
<pb n="KR4e0201_WYG_214-17b"/>
夫言人心之聲而詩文乃其精者韻而詩匪韻而文其<lb/>
用本不相遠而其䆒乃不能相通以故攻之者不能兼<lb/>
造其奥而發其樞自西京以還至於今千餘載體日益<lb/>
廣而格則日以卑前者毌以盡其變而後者毋以返其<lb/>
始嗚呼古之不得盡變寕古罪哉今之不能返始其<lb/>
又何辭也已明興操觚而樹門户者非一家而稱能<lb/>
返古者北地之後毋如歴下生歴下之於變小有所未<lb/>
盡而北地之所謂盡則大有所未滿者獨吾吳劉侍御<lb/>
<pb n="KR4e0201_WYG_214-18a"/>
子威自其成進士而入侍中秘歴内外臺所至無不立<lb/>
辦然其意不欲厪厪一世循吏聲固已俯視千古而時<lb/>
自奪於晷未獲竟一旦意有所不可遂拂衣歸卧吳閶<lb/>
間子威材甚髙於子史百家言無所不治獨不喜習大<lb/>
歴以後語天假之日俾與才合負相如之慢世而毋色<lb/>
痼愛子雲之沈深而鮮酒嗜等𤣥晏之書淫而不癖動<lb/>
以故其於騷賦五七言古近體序記志傅贊頌哀誄㣲<lb/>
而極至於俳戲引喻連珠之類無不研精其思以求與<lb/>
<pb n="KR4e0201_WYG_214-18b"/>
作者合子威既以文自娱毌所托於名而世之好簡者<lb/>
疑其蔓尚率者苦其深彼不自媿其目之淺而一覽輒<lb/>
推去謂此何物語或稍稍就讀囁嚅相耳曰吾固能成<lb/>
誦矣所謂驟即之難而察之易也問其所以難易不能<lb/>
對也自是子威之名益不副實子威始雖不欲托之終<lb/>
不能無動意乃至念得如虞仲翔後世有一人知我者<lb/>
死不恨夫桓君山故通士也知楊氏𤣥必傳而其時神<lb/>
人則已語之毌自苦𤣥故難傳自今而視𤣥其猶在傳<lb/>
<pb n="KR4e0201_WYG_214-19a"/>
不傳間也子威所推許獨歴下次乃北地而刓削彈擿<lb/>
之甚苦此其托指故有在且業以今之天下無能一人<lb/>
知子威者即後之天下風益靡靡安所冀哉然子威幸<lb/>
而不甚為人知其文亦不受人役得自致其擬議外足<lb/>
於象而内足於意興而言盡而止其賢於余遠矣余固<lb/>
不如子威亦能知子威一二故不辭其請而叙之<lb/>
　　通州志序<lb/>
古益部有通州而幽揚部無通州自揚部之通州出與<lb/>
<pb n="KR4e0201_WYG_214-19b"/>
幽部之通南北對峙而兩而益部之通廢揚部之通其<lb/>
始僅一鹽官地稍稍進為州復降為邑至元而始定屬<lb/>
揚部以逮我明二百年來盬鹽之利衣食江南北而<lb/>
其設險置兵控扼吳楚屹然一重鎮矣地靈啟而人傑<lb/>
輩出冠帶履舄之盛盖殷殷焉通故領邑二曰海門曰<lb/>
崇明越在海中央以故通失之而改𨽻吾蘇之太倉而<lb/>
海門之𨽻通如故自宋孫昭先之為通志十巻明通守<lb/>
嚴敦大孫徽等後先凡六修其巻自一以至六其書或<lb/>
<pb n="KR4e0201_WYG_214-20a"/>
存或不存而海門之為志則前尹璽而後崔桐亦不能<lb/>
與通志合萬歴之三年閩林君雲程自南刑曹郎出守<lb/>
通凡三載政脩人和乃以其間攷古圖籍作而歎曰志<lb/>
其可以已也夫謂顧君養謙陳君大科其州人可取證<lb/>
也得無有所避乎謂沈子明臣史材也而遠無避也於<lb/>
是聘沈而屬之以顧陳輔焉僅及嵗而志成為巻八巻<lb/>
之為圖者一表者二志者二十六傳者十二遺事者一<lb/>
謂世貞曙於文以書介沈而請序焉覽之燦如也乃又<lb/>
<pb n="KR4e0201_WYG_214-20b"/>
秩如也已竊謂今志猶古史也古者千乗之國與附庸<lb/>
之邦皆有史官以掌記時事第不過君卿大夫言動之<lb/>
一端而所謂山川土田民物風俗兵防之類意别有圖<lb/>
籍以主之志則無所不備錄矣是故古史之失在略而<lb/>
今志之得在詳也然史之大綱在不虛媺不隱惡以故<lb/>
世子之隆崇卿相之威靈而執簡者侃然而擬其後今<lb/>
州邑之薦紳將舉筆而其人非邦君即先故盖有所不<lb/>
得不避矣是故古史之得在直而今志之失在諛也沈<lb/>
<pb n="KR4e0201_WYG_214-21a"/>
子之為通志毋論其晳體裁挈綱目博采精辨文辭瑰<lb/>
麗而已乃至官邪風慝凛乎霜鉞之加有餘畏焉夫何<lb/>
下太史公傳酷吏佞倖哉是志也豈惟在通以俟他郡<lb/>
國有餘裁也以俟一代有餘采也故因林君之請而為<lb/>
之敘<lb/>
　　江右奏議序<lb/>
今少司馬常熟徐公自釋褐而拜宜春令歴中外臺更<lb/>
撫三方凡十五政其責在為則知無不為責在言則知<lb/>
<pb n="KR4e0201_WYG_214-21b"/>
無不言以故其所蒞上而奏請之達於朝下而移檄之<lb/>
布於郡國者靡不梓而行之匪以著一時之能欲令天<lb/>
下後世有所攷見若醫者之著方書云爾公既督撫浙<lb/>
而以撫江右之奏議六巻示世貞山中俾敘之凡所以<lb/>
稱公者大略備宗伯林公兄弟憲副邵君敘中世貞既<lb/>
卒讀而竊窺仁人之用心與其言之所濟博也天下之<lb/>
名為利者莫如饒而其為害實莫如饒自饒甆出而諸<lb/>
甆盡廢縣官之共祀宴饗靡不取給宣憲之季其重<lb/>
<pb n="KR4e0201_WYG_214-22a"/>
至於傾寳玉用至於飲食海内外而當隆慶初下詔悉<lb/>
按故事上供苛責取辦公念以猩紅色不易繼而器之<lb/>
巨者不能無苦窳率百不完一盖一綱而捐中人數<lb/>
百家産於是上書力言之天子為之勉淺其色而裁<lb/>
其數饒幸以無流徙公又以屬郡邑水旱相繼為之<lb/>
請賑請蠲天子亦不以大司農之告乏而復勉申公<lb/>
之志以至議漕儲議額派議逆人田産議奬能議斥汚<lb/>
諸所請不一大指在於愛惜單赤以培國家元氣懇惻<lb/>
<pb n="KR4e0201_WYG_214-22b"/>
孚尹忠誠發於内而見於辭以故跡若小有扞格而叩<lb/>
之輒響應易益之九四曰有孚中行告公用圭而夫子<lb/>
係之曰告公從以益志也其殆公之謂耶公念國家人<lb/>
文顯融之化過前代萬萬而從祀孔廟獨一河汾公為<lb/>
未稱上疏請以故新建伯王文成公配尚寢未報豈以<lb/>
公所填撫四履之地嘗繼文成僅以為尊先喆舉祠祀<lb/>
之恒典耶而不知公之所明聖學維道統其係為甚大<lb/>
而余竊有窺於公政術之妙批郤中窽左右逢源無徃<lb/>
<pb n="KR4e0201_WYG_214-23a"/>
而非良知之觸見其所得於文成者尤深也世貞最辱<lb/>
公愛亦嘗後公撫填一方而所上事不當綮乃至以浚<lb/>
恒被口其視公信諫能無愧哉公今治浙平賦捍灾尤<lb/>
灼灼矣疏當有叙而行之者故不復贅<lb/>
　　袁魯望集序<lb/>
魯望長於余三嵗當其薦應天時甫踰冠能為古歌辭<lb/>
而又善書學士大夫爭傳譽之自是七上於春官皆不<lb/>
利然其為古文辭益習而吳郡素稱為文物大都㑹益<lb/>
<pb n="KR4e0201_WYG_214-23b"/>
多學士大夫游即有贈餞宴賞酬酢及諸吉凶事以不<lb/>
得魯望一言不為重其詩若文溢帙而最後取進士髙<lb/>
第以自引得南儀部郎以選進郎考功再以選副山東<lb/>
憲天下之學士大夫爭躡履叩門而乞言其所為詩若<lb/>
文益傳且廣然魯望之業成而病酒死矣其門人長洲<lb/>
令李君將梓之而以序屬余余竊謂天下以文名家者<lb/>
未易屈指數然大要不過二三端髙者探先秦摭西京<lb/>
挾建安頫大歴次乃沿六季華靡之好以餖飣組繡相<lb/>
<pb n="KR4e0201_WYG_214-24a"/>
豪傾其下始托於理務於簡儉以逃拙而魯望稍不然<lb/>
謂文以紀事則貴詳文以引志則貴達必不斥意以束<lb/>
法必不抑才以避格其體勢雖若汪洋淡沲而不可窮<lb/>
其指固諄諄焉若耳提面命之也余數從魯望酒間論<lb/>
文遠尊昌黎而近實規宋金華氏詩貴錢劉而不欲捨<lb/>
吾吳𢎞正之歩今試取而讀之於是數家者摹象斟<lb/>
酌為何如也今天下之文莫盛於吾吳而汝南之袁為<lb/>
吳最魯望之尊人胥臺公者位壽小亞於其子而名過<lb/>
<pb n="KR4e0201_WYG_214-24b"/>
之胥臺公尚裁以進古㣲不足魯望尚滿以頫今則有<lb/>
餘兹集行不彬彬稱吾吴文章世家哉即不登中壽奚<lb/>
憾焉<lb/>
　　蒼雪先生詩禪序<lb/>
佛無禪自達摩氏西來其教行而後有禪也三乗之上<lb/>
者曰大乗自禪之説精而後有最上乗也最上乗者非<lb/>
超大乗而自為上也詩無乗即其徒覺範皎然所不及<lb/>
自嚴儀氏論詩而後有乗也詩禪無詩自蒼雪翁而後<lb/>
<pb n="KR4e0201_WYG_214-25a"/>
有詩也夫以代定格以格定乗者嚴儀氏也詩自為格<lb/>
格自為乗者蒼雪翁也蒼雪翁之於詩采不能六代體<lb/>
不能五七言古姑即唐之律絶以近易曉學人而其所<lb/>
謂二三乗亦取其一間之未達者非若獨覺初地之邈<lb/>
隔也大指意趣在養格調在審二語盡之而所謂神來<lb/>
者從容中道氣來者觸處而發情來者悠游而得則嚴<lb/>
儀氏未前發也當蒼雪翁之論詩在仁宣間學士大<lb/>
夫尚浸淫於勝國之習而不自覺乃欲以數語抉造化<lb/>
<pb n="KR4e0201_WYG_214-25b"/>
之秘而振𧺫之不亦偉傑丈夫哉令是書行而世寕無<lb/>
興者又何必寥寥至數代而始有北地生也今天下之<lb/>
不為詩禪者鮮矣而不能無二境入悟境則坐成蓮花<lb/>
入魔境則立變荆棘然而不入魔者亦鮮矣安得𧺫翁<lb/>
於九京而一語之翁故建業楊氏其大父行佐開國至<lb/>
都督者二人有戰而死燕師者以故感家難不仕而隱<lb/>
於詩盖参方於溈山石頭者三十年而後得之亦不易<lb/>
哉翁之曽孫一洲名士也與余善故為敘其所以而行<lb/>
<pb n="KR4e0201_WYG_214-26a"/>
之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_214-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿卷四十<lb/>
</p>
<p>
</p>
  </div>
</body>
</text>
</TEI>
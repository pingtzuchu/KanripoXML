<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百六十二</head> <lb/>
    <p>
<pb n="KR4e0201_WYG_162-1a"/>
欽定四庫全書<lb/>
　弇州四部稿巻一百六十二<lb/>
　　　　　　　　　　　　明　王世貞　撰<lb/>
說部<lb/>
　　宛委餘編七<lb/>
偶一時人賦詩有陸通姓名人不曉所謂余謂此楚狂<lb/>
接輿也見莊子疏然詩入接輿則雅入陸通則俗此不<lb/>
可不知也按何氏餘冬序録考姓名頗詳然亦有未備<lb/>
<pb n="KR4e0201_WYG_162-1b"/>
者因増記於此倉頡姓侯剛氏見古篆文註許由字武<lb/>
仲見莊子釋文堯姓伊祁少昊名摯字青陽帝嚳名夋<lb/>
成湯字高密見帝王世紀臯陶字庭堅孤竹君姓墨名<lb/>
台見孔叢子註伯夷名允一名元字公信叔齊名智字<lb/>
公達見論語疏中子名伯遼見周曇詠史詩當作仲遼<lb/>
見帝王世紀彭祖姓籛<hi>音箋</hi>名鏗見論語疏其子名胥餘<lb/>
見莊子司馬彪註老子父名乾字元杲見前涼録老子<lb/>
初生時名𤣥禄見𤣥妙内篇管叔名度見史記註易牙<lb/>
<pb n="KR4e0201_WYG_162-2a"/>
名亞見孔頴達疏逄蒙之弟名鴻超楊朱之弟名布見<lb/>
列子伯樂姓孫名陽師曠字子野見莊子疏公孫𢎞字<lb/>
次卿見鄒長蒨書子産一名美見左傳註杜康字仲寧<lb/>
見魏武短歌行註孟軻字子輿見漢書并孔叢子又字<lb/>
子居見聖證論莊周字休見列子註孫叔敖名饒見孫<lb/>
叔碑計然一名研一名倪又姓辛字子文見史記索隠<lb/>
文種字子禽見吴越春秋陳仲子字子終見皇甫謐髙<lb/>
士傳漢髙祖父太公名耑見後漢書註又名煴字執嘉<lb/>
<pb n="KR4e0201_WYG_162-2b"/>
見皇甫謐帝皇世紀昭靈后名含髙祖兄仲名喜曹參<lb/>
字敬伯申公名培見史記註項伯名纒字伯見漢書註<lb/>
叔孫通名何見楚漢春秋東園公姓轅名秉字宣明夏<lb/>
黄公姓崔名廓字少通綺里季姓朱名暉字文季冉里<lb/>
先生姓周名述字元道竝髙士傳壺闗三老茂姓令狐<lb/>
見荀悅漢紀楊王孫名貴見西京雜記次非亦名荆軻<lb/>
見續博物志伏生名勝字子賤見西漢碑文翁名黨字<lb/>
文翁見張崇文歴代小誌張宗字諸君杜茂字諸公見<lb/>
<pb n="KR4e0201_WYG_162-3a"/>
陳忠傳記註楊子雲所稱李士元者名𢎞見蜀秦宓傳<lb/>
鄭子真名樸嚴君平名遵見王貢兩龔傳註張宗字諸<lb/>
公見陳忠傳註施延字君子見後漢書註田生字子春<lb/>
見楚漢春秋侯芭字鋪子見論衡丁公名固見楚漢春<lb/>
秋衛夫人名鑠字茂漪見翰墨志緑珠姓梁白州人見<lb/>
小傳吕安字仲悌君苗姓應瑒從弟俱見文選註花卿<lb/>
名敬定見舊唐書僧一行姓張名璲見續博物志竇滔<lb/>
字連波見武后記失馬塞翁姓李見髙谷詩序<lb/>
<pb n="KR4e0201_WYG_162-3b"/>
男子有雙名者夏主赫連勃勃吐蕃將乞藏遮遮國相<lb/>
尚婢婢唐琵琶客羅赫赫樂工紀孩孩劒客精精兒空<lb/>
空兒李懐光外孫燕八八元學士承㫖庫庫平章政事<lb/>
和和<lb/>
婦人雙名者隋煬帝宫婢羅羅元微之傳崔鶯鶯又范<lb/>
十郎女鶯鶯張建封妾盻盻開元中宫伎薛瓊瓊宋宣<lb/>
仁太后小名淊淊朱端朝取妓馬瓊瓊杜牧之所狎妓<lb/>
張好好元微之所歡錢唐妓謝好好畫中美人真真又<lb/>
<pb n="KR4e0201_WYG_162-4a"/>
沈將軍妾真真又元名妓趙真真同時馮漫濟妻趙真真<lb/>
錢唐妓蘇小小私藏千牛女達奚盈盈又王山所接仙<lb/>
女吴盈盈錦官城妓灼灼翟素死節婢青青常青姬紅<lb/>
紅朱虞部姬寵寵北里妓王蘇蘇鄭舉舉王蓮蓮張住<lb/>
住錢唐倡楊愛愛善和坊妓端端武氏妓賽賽張虞卿<lb/>
妓英英又楚州官妓王英英秦州妓香香范十郎女燕<lb/>
燕宋善畫婦人任才仲妾艷艷徽宗幸妓李師師義妓<lb/>
毛惜惜又張㓜謙妻羅惜惜成都角妓丁憐憐又湖州<lb/>
<pb n="KR4e0201_WYG_162-4b"/>
妓丁憐憐魏鵬妻賈娉娉榴花女石醋醋劉諷遇鬼仙<lb/>
女翹翹又理宗宫人翹翹元名妓荆堅堅李心心顧山<lb/>
山馮六六辛弃疾妾田田錢錢又有别號雙字者金趙<lb/>
學士元吳真人俱閒閒馮山人存存近有裘謙謙<lb/>
鳥雙名者青丘灌灌又鶼鶼<hi>同上</hi>崇吾蠻蠻藥山羅羅又<lb/>
鸇鸇周周見禽經行扈氏唶唶宵扈氏嘖嘖<hi>見獨㫁</hi>
獸雙名者招揺狌狌姑逢獙獙空桑軫軫泰山狪狪泰<lb/>
戲䍶䍶霍山朏朏枚臯文文又南中猩猩北荒蛩蛩交<lb/>
<pb n="KR4e0201_WYG_162-5a"/>
廣<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>
                    <hi>音翡</hi>即狒狒也羊羊螳螂也<lb/>
魚雙名者剛山蠻蠻洛水庸庸<hi>見山海經</hi>又揚州禺禺<hi>見王會解</hi>
婦人以五色名者前青青紅紅又紅綃紅線紅拂紅鑾<lb/>
紅娘紅兒輕紅飛紅綘仙綘樹綘桃綘真丹霞紫光紫<lb/>
緩碧玉緑珠素女素娥又仙女青童相如賦美人有青<lb/>
琴<lb/>
四同名者真真三同名碧玉<hi>樂府小家女</hi>又<hi>太元中司/馬義妾</hi>又<hi>喬知</hi>
<hi>之妾即窈娘也</hi>玉兒<hi>潘/妃</hi>又<hi>元樹/愛姬</hi>又<hi>陳敬瑄營妓</hi>
<pb n="KR4e0201_WYG_162-5b"/>
二同名者飛燕<hi>漢趙后唐寳歴宫中美人</hi>朝雲<hi>河間王琛婢/蘇子瞻妾</hi>夜来<hi>魏文</hi>
<hi>帝姬天寳名妓</hi>及前鶯鶯好好英英瓊瓊惜惜翹翹憐憐<lb/>
漢名士稱凉州三明太尉段熲紀明度遼將軍皇甫規<lb/>
威明大司農張奂然明也出一時以為竒矣晉南渡而<lb/>
後瑯邪諸葛恢潁川荀闓陳留蔡謨俱字道明而皆有<lb/>
名號中興三明人為之語曰京都三明各有名蔡氏儒<lb/>
雅荀葛清然則前後有兩三明而後則字俱同前則同<lb/>
郡各竒也<lb/>
<pb n="KR4e0201_WYG_162-6a"/>
湘東王有同姓名録其書今不存聊舉其灼灼者在同<lb/>
時如兩曽參一曽參殺人而致曽子之母投杼兩毛遂<lb/>
一毛遂墮井而致平原君之痛哭異世則魯秋胡因婦<lb/>
採桑調其妻投水死漢亦有魯秋胡求聘翟公女翟公<lb/>
誤傳調妻事以為薄行而不許婚俱可笑也其次如國<lb/>
師公劉秀以名應圖䜟為王莽所殺而取王莽者為光<lb/>
武亦劉秀莽遣太師安新公王匡攻更始定國上公王<lb/>
匡不勝為所執殺唐李尚書益與宗人尚書益者俱赴<lb/>
<pb n="KR4e0201_WYG_162-6b"/>
飲據上坐因笑曰今日兩副坐頭俱李益代宗用韓翃<lb/>
知制誥宰相以平盧幕府員外及江淮刺史請上書春<lb/>
城無處不飛花絶句云用此韓翃而員外得之事皆竒<lb/>
其它同時者漢時兩韓信俱髙帝時一封楚王一封韓<lb/>
王三召平一故秦東陵侯一為陳王上柱國一齊相<hi>恐東</hi>
<hi>陵侯即陳王柱國為陳封者秦自王剪父子外少徹侯矣不應有東陵侯</hi>兩王恢俱武帝時<lb/>
一浩侯一大行謀誘匈奴者也兩王臧武帝朝其二年<lb/>
以郎中令自殺一六年為太常兩王商俱成帝外戚一<lb/>
<pb n="KR4e0201_WYG_162-7a"/>
為丞相樂昌侯一為大司馬成都侯兩王章俱哀帝時<lb/>
一河平三年以太㒒為右將軍六年復為太常一四年<lb/>
以京兆尹直言死兩王崇俱平帝時一新甫侯故丞相<lb/>
嘉子一大司空扶平侯魏兩王烈一字彦方有隠徳一<lb/>
字長體有道術晉兩王渾一為涼州刺史係戎之父一<lb/>
為司徒係濟之父兩王澄一即濟弟封侯一即戎從弟<lb/>
荆州都督兩孫秀一吴降將一趙王倫嬖臣俱拜驃騎<lb/>
將軍封公兩周撫一為王敦將一為彭城内史誅梁兩<lb/>
<pb n="KR4e0201_WYG_162-7b"/>
王琳一散騎常侍一徳州刺史唐兩李光進俱代宗朝<lb/>
一為光弼弟一為光顔兄俱蕃將賜姓為節度使封公<lb/>
兩李繼昭俱昭宗時一為孫徳昭一為符道昭俱賜姓<lb/>
名降朱梁為使相宋兩王著俱太祖時一以文學典制<lb/>
一以書學待詔金兩烏格俱大將<lb/>
稍先後者吴兩公子慶忌一王僚子一夫差末年將楚<lb/>
兩莊蹻一莊王時大盜一莊王裔孫將軍平滇自王者<lb/>
漢兩王莽一右將軍一大司馬簒位者兩王鳯一大司<lb/>
<pb n="KR4e0201_WYG_162-8a"/>
馬大將軍一更始成國上公兩王譚一宜春侯一平阿<lb/>
侯兩徐幹一都䕶班超司馬一丞相曹操掾晉兩劉毅<lb/>
一光禄太夫一衛將軍兩張禹一丞相一太傅俱封侯<lb/>
兩解系一見陶璜傳一自有傳兩王愷一武帝舅一安<lb/>
帝時丹陽尹元兩巴延一太傅淮陽王一大丞相秦王<lb/>
兩蕭鈞一蕭鸞子梁武時中書郎一蕭瑀從子唐太宗<lb/>
時率更令<lb/>
異代而相類者兩王肅曹魏中領軍為魏制禮元魏尚<lb/>
<pb n="KR4e0201_WYG_162-8b"/>
書令亦為魏制禮兩王殷朱梁以節度使叛誅後周太<lb/>
祖亦以節度使誅兩王彦章梁大将為晉擒吴統軍為<lb/>
楚擒兩王珪唐侍中宋左㒒射門下侍郎皆門下相也<lb/>
兩王溥一唐懿宗一周世宗俱宰相<lb/>
仙人有兩王喬其一即子晉也其一為栢人令天墮玉<lb/>
棺以塟者僧有兩智永一梁書僧一宋畫僧<lb/>
光武時固始侯李通魏武時都亭侯李通衛大夫王孫<lb/>
賈齊大夫王孫賈魏徐邈字景山見重武帝為侍中晉<lb/>
<pb n="KR4e0201_WYG_162-9a"/>
徐邈字仙民見重武帝為中書舍人魏將軍張遼漢兖<lb/>
州刺史張遼字叔髙漢中郎將江革梁御史中丞江革<lb/>
梁李膺為蜀使至郡武帝悅之問曰今李膺何如昔李<lb/>
膺對云云晉文公有咎犯平公有咎犯善隠任政李宻<lb/>
以祖母老辭官後魏李宻以母老習醫又隋末蒲山公<lb/>
李宻則天時王方慶為相又王方慶領尚藥奉御髙宗<lb/>
初張昌宗為脩文館學士則天未張昌宗為春官侍郎<lb/>
漢宗室多同名者其自列侯以下或應有之乃至諸王<lb/>
<pb n="KR4e0201_WYG_162-9b"/>
亦自相犯何也豈非以宗正之失職耶余不能盡志姑<lb/>
志其顯者四劉慶六安王河間孝王更始燕王清河孝<lb/>
王四劉章城陽景王髙宻頃王齊哀王常山靖王三劉<lb/>
嘉梁荒王瑯琊康王漢中王三劉雲城陽哀王廣徳夷<lb/>
王東平煬王三劉定沛釐王彭城頃王甘陵貞王兩劉<lb/>
長淮南厲王濟隂悼王兩劉榮臨江閔王沛幽王兩劉<lb/>
遂趙叛王梁夷王兩劉交楚元王濟北懐王兩劉夀濟<lb/>
北惠王瑯琊恭王兩劉勃濟北貞王常山王兩劉勝中<lb/>
<pb n="KR4e0201_WYG_162-10a"/>
山靖山平原懐王兩劉武梁孝王城陽恵王兩劉𤣥淮<lb/>
陽文王淮陽王<hi>即更始</hi>兩劉旦燕剌王長沙煬王兩劉賀<lb/>
泗水戴王昌邑王兩劉授河間頃王膠東共王兩劉寵<lb/>
陳愍王樂安夷王夫以王賀廢主然泗水先封名之同<lb/>
猶可也淮南竄死趙遂燕旦以反絶國何所取而同之<lb/>
此大不可解者也<lb/>
有以人而名器物者阮咸製阮遂名為阮咸今名阮王<lb/>
右軍好鵞遂名鵞為右軍<hi>見釋常談</hi>康伯傳外國豉遂名康<lb/>
<pb n="KR4e0201_WYG_162-10b"/>
伯<hi>見愽物志</hi>僧鑒虛製湯羊遂名湯羊為鑒虚<hi>今無之</hi>番人畢<lb/>
羅好食湯麫遂名湯麫為畢羅<hi>今傍加食</hi>今人於豕肉豆腐<lb/>
及它巾服之類皆加以東坡名謂為眉山所製也有以<lb/>
器物而名人者令狐㒒射楚小婢善歌李商隠錦瑟詩<lb/>
名錦瑟韋中令臯伎善吹簫名玉簫<hi>韋事見傳竒</hi>
兄弟稱二龍者漢許䖍許劭齊柳㤝柳惔五龍即竇儀<lb/>
兄弟六龍者晉卞粹及温羡八龍者漢荀儉緄靖燾注<lb/>
爽肅專唐崔琯珙瑨璪璵玠球珦<lb/>
<pb n="KR4e0201_WYG_162-11a"/>
兄弟三虎者賈彪<lb/>
兄弟三鳳者河東薛氏<lb/>
昔人有父字其子者曹丞相操每下教稱子桓右軍與<lb/>
人書謂子敬飛白大有勢子字其父者胡母謙之見父<lb/>
輔之暑月揺扇視事呼之曰彦國胡為自貽伊慼從子<lb/>
字其叔父者袁種謂盎曰南方卑濕絲能日飲亡何說<lb/>
王母反而已有臣字其君者光武幸章陵宗室諸母酣<lb/>
悦相謂曰文叔少時謹信與人不款曲帷直柔耳今乃<lb/>
<pb n="KR4e0201_WYG_162-11b"/>
能如此<lb/>
唐文皇為天䇿上將開天䇿府置十八學士房杜等多<lb/>
至宰相後薛收卒以劉孝孫補之楚王馬希範亦為天<lb/>
䇿上將開府幕僚拓䟦恒李𢎞臯廖匡圖徐仲雅等十<lb/>
八人亦授學士<lb/>
舜重瞳項羽重瞳隋魚俱羅朱梁康王友敬永樂中楚<lb/>
王子亦俱重瞳文王四乳宋范鎡百常父子明倪文僖<lb/>
謙俱四乳<lb/>
<pb n="KR4e0201_WYG_162-12a"/>
泗州僧伽頂有一孔以絮窒之發絮則異香出氛氲滿<lb/>
室佛圖澄左乳下一孔圍七寸亦以絮窒之夜欲讀書<lb/>
發絮則光照一室時時水邊引腸胃滌之復納於内物<lb/>
理有不可致詰者重瞳四乳不足道矣<lb/>
倉頡四目唐有三耳張秀才<lb/>
柳子厚記李赤死廁鬼事以為其人慕李白故名赤已<lb/>
可笑矣霏雪録所載慕太白者張碧字太碧慕樂天者<lb/>
黄居難字樂地又富家子杜四郎自號荀鴨以比杜荀<lb/>
<pb n="KR4e0201_WYG_162-12b"/>
鶴者尤可笑也<lb/>
有舉孝亷而為人主者魏武吴大帝也狀元及第而為<lb/>
人主者夏主李遵項也<lb/>
事有極可笑異者楚懐王死於楚為人所憐項梁立其<lb/>
孫心亦號楚懐王以諡為爵也元世祖年號曰至元其<lb/>
後順帝慕之亦改年曰至元林邑王范揚邁死太子咄<lb/>
立慕父之徳亦名揚邁也<lb/>
父子同名者二人隋處士羅靖父亦名靖及范揚邁魏<lb/>
<pb n="KR4e0201_WYG_162-13a"/>
大將安同父名屈子亦名屈然則韓退之所云期其杜<lb/>
度不足道也史記鄭武公掘突譙周以為突滑而孫厲<lb/>
公突索隠以為皆非也<lb/>
王彪之臨之納之准之輿之進之凡六世王胡之茂之<lb/>
裕之瓉之秀之凡五世王羲之獻之靖之恱之凡四世<lb/>
王晏之崐之陋之徐逵之湛之聿之凡三世胡母輔之<lb/>
謙之吴隠之瞻之顔悦之愷之兩世俱仍之字<lb/>
漢有劉箕子朱孫卿許顔回晉有王彭祖梁有庾晏嬰<lb/>
<pb n="KR4e0201_WYG_162-13b"/>
庾黔婁祖孫登又孫權女孫魯班宋翟馬周皆掩古人<lb/>
姓名<lb/>
其命名有可笑者秦將軍孔子胡熟侯劉聖人更始劉<lb/>
聖公于闐國王李聖天辛太公若乳母王聖則女子也<lb/>
取字有異者史記註仲雍字熟哉又北齊將軍劉乾字<lb/>
天<lb/>
雙名而一字者任不齊字選顔之㒒字叔之類也名與<lb/>
字同者張巡字巡之類也<lb/>
<pb n="KR4e0201_WYG_162-14a"/>
師曠識駁識諫珂<hi>狐身鳥首</hi>識首陽之神<hi>狸身狐尾</hi>其二諌其一<lb/>
謏東方朔識騶牙識巫雀識藻亷<hi>水木之精長八九寸</hi>識恠哉其<lb/>
一謏其二諫<lb/>
管子知俞兒<hi>卑耳溪神</hi>東方朔又知畢方<hi>獨足鶴</hi>張寛知女人<lb/>
星劉向知貳負<hi>上郡山中械一足屍</hi>賈逵知鸑鷟胡綜知秦始皇<lb/>
厭王氣物諸葛恪知傒嚢<hi>山精如小兒</hi>陸敬叔知彭侯<hi>狀如黑狗</hi>
<hi>無尾</hi>竇攸知鼮䑕張華知龍鮓<hi>以苦酒沃之五色</hi>知海鳧毛知干<lb/>
將知臨平石鼓<hi>以蜀中桐材刻為魚形叩之則鳴</hi>知銅澡盤<hi>晨夕鳴與洛中宫鍾</hi>
<pb n="KR4e0201_WYG_162-14b"/>
<hi>相應</hi>知九館龍洞知然石<hi>以水灌之便熱</hi>知玉漿龍穴石髓束晳<lb/>
知顯節陵科斗䇿賈淵知苟晞兒冢王粲知服礬人冢<lb/>
裴子野知白題國何承天知亡新威斗陸杳知紫荷槖<lb/>
又知千里酒又知古犧樽許敬宗知帝丘李珽知内黄<lb/>
傅𢎞業知蜼<hi>形如豕仰鼻長尾有岐</hi>蘇綽知西漢故倉地杜鎬知<lb/>
秦哀公墓李章武知鐡斧為禁物沈約知東夷罨盖<hi>瓦具</hi>
<hi>髙九尺銳下平盖中有劔一蓋塟器也</hi>陸澄識服匿<hi>單于賜蘇武酒器</hi>傅奕知金<lb/>
剛石孟詵知藥金叚成式知報時鐵董養知周會狄地<lb/>
<pb n="KR4e0201_WYG_162-15a"/>
<hi>下有蒼白鵞飛去</hi>盧若虛識鼨䑕<hi>狗首虎臆大如拳</hi>杜鎬知雀餳僧賛<lb/>
寧知畫牛隠見<hi>見首巻中</hi>劉敞知龍雀刀<hi>赫連勃勃鑄</hi>又知周惡<lb/>
夫印為亞夫印劉蛻知古銅盎非齊桓公物斛斯徴知<lb/>
錞于<hi>以芒銅振之清響</hi>祖瑩知于闐國王故玉印徐鉉知海馬<lb/>
骨髙裕知陵鯉<lb/>
陸澄與王儉等徴事候商略畢談所遺漏百千條皆儉<lb/>
所未覩又與何憲等徴事悉并其舊物奪之何憲在王<lb/>
儉宅徴事以最優得五色簟白羽扇王摛後至悉奪之<lb/>
<pb n="KR4e0201_WYG_162-15b"/>
沈約與梁武徴栗事少其二沈約䇿劉顯十事顯對其<lb/>
九劉顯䇿約五事約對其二梁武䇿錦被事已盡劉孝<lb/>
標最後出十餘條南唐鉉鍇䇿猫楚金多五十事元陳<lb/>
吕數驢剛中少三十條<lb/>
古今事有絶相類者今記之以供撫掌之資如瘦沈語<lb/>
前有約後有昭略寄怨詩妻之竇前有𤣥後有滔望車<lb/>
塵之潘前有黨後有岳善畫婦人為帝殺之毛前有延<lb/>
夀後有惠逺致氷鮮之王前有祥後有延弔客驢鳴之<lb/>
<pb n="KR4e0201_WYG_162-16a"/>
王前有粲後有濟又銅錢作埒之王前有濟後有元寳<lb/>
立銅柱之馬前有援後有捴射石之李前有廣後有逺<lb/>
種玉得妻之陽前有洛陽雍伯後有盧龍翁伯怖小兒<lb/>
之麻胡前有秋後有祐又有劉胡及鬼俱曰麻胡凡四<lb/>
見<lb/>
聖主時投水人知有卞隨務光而不知有北宫無擇騎<lb/>
青牛人知有老子而不知有封達生空桒人知有伊尹<lb/>
而不知有孔子<hi>見春秋孔演圖</hi>白魚入舟人知有周武王而不<lb/>
<pb n="KR4e0201_WYG_162-16b"/>
知有宋明帝河澌氷合人知有漢光武之滹沱而不知<lb/>
有慕容徳之黎陽鳯雛號人知有龎統而不知有顧邵<lb/>
獻胙加毒以讒賜死人知有晉獻公子申生而不知有<lb/>
秦孝文王子西蜀侯惲思妾令方士致魂人知漢武之<lb/>
於李夫人而不知宋武之於殷淑儀治阿譽聞而阿不<lb/>
治人知有齊宣王之大夫而不知景公之晏子夢寐求<lb/>
相人知髙宗之傅說而不知文王之臧丈人題壁作龍<lb/>
蛇歌人知有晉文之介子推而不知晉文之舟之僑秦<lb/>
<pb n="KR4e0201_WYG_162-17a"/>
許楚地而背之人知張儀之於楚懐王而不知馮章之<lb/>
於楚王先食不死之藥而巧言以免死人知方朔之於<lb/>
漢武帝而不知中射之士之於楚王一字直百金人知<lb/>
淮南子而不知公孫子<hi>丞相𢎞著</hi>妻棄夫人知朱買臣而不<lb/>
知太公望沈江負父屍人知有孝女曹娥而不知趙祉<lb/>
女絡掘地得石槨人知有滕公而不知有衛靈飛亷㸔<lb/>
竹不問主人知有王徽之而不知有袁粲倚柱讀書雷<lb/>
震不輟人知有夏侯𤣥而不知有諸葛誕獲偷侍兒人<lb/>
<pb n="KR4e0201_WYG_162-17b"/>
試文不殺因以賜之人知有楊素之於李伯藥而不知<lb/>
有蔡興宗之於孫敬玉侍婢環執飲饌人知有王武子<lb/>
而不知有楊國忠孫晟國忠晟又俱號肉臺盤羊羹不<lb/>
徧致敗人知華元之於御斟而不知中山王之於司馬<lb/>
子期乳生湩人知有元徳秀而不知有李善綵衣娱戲<lb/>
人知有老莱而不知有伯瑜知囊人知有晁錯而不知<lb/>
有樗里子魯匡讀易至損益而歎人知有向平而不知<lb/>
有孔子佩六印人知有蘇秦而不知有欒大以石為虎<lb/>
<pb n="KR4e0201_WYG_162-18a"/>
射之沒羽人知有李廣李逺而不知有熊渠子又王充<lb/>
論衡云是養由基充以由基射晉侯中目而不能殺之<lb/>
為辨極可笑射楚王中目者吕錡由基以一矢射錡伏<lb/>
弢而死也逐兎墮馬折肋而殂人知齊主髙演而不知<lb/>
燕主慕容皝倒用印人知有段秀實之阻朱泚而不知<lb/>
有李崧之安蜀一日殺二義士人知有袁紹之於臧洪<lb/>
陳容而不知有張敬兒之於邊榮程邕之能使人主前<lb/>
席人知有賈誼而不知有商鞅蘇綽飲千日酒至期發<lb/>
<pb n="KR4e0201_WYG_162-18b"/>
塚而醒人知有劉𤣥石而不知有趙英御屏隔座人知<lb/>
有漢鄭𢎞第五倫而不知有吴紀亮紀隲杯中蛇影人<lb/>
知有樂廣而不知有南皮令應柳<hi>樂弓應弩</hi>殺孝婦大旱三<lb/>
年人知有前漢之東海而不知有後漢之上虞萬石君<lb/>
人知有石奮而不知有秦襲張文瓘留犢事人知有時<lb/>
苗而不知有羊扁食脫粟人知有公孫𢎞而不知有晏<lb/>
嬰錢神論人知有魯褒而不知有胡母民成公綏記半<lb/>
面人知有楊愔而不知有應鳯陳蕃下榻人知有徐穉<lb/>
<pb n="KR4e0201_WYG_162-19a"/>
而不知有周球雪中髙卧人知有袁安而不知有胡定<lb/>
夢贈筆人知有江淹而不知有王彪之王珣紀少瑜陸<lb/>
倕李白和凝馬裔孫<hi>其事稍異</hi>噀酒救火人知有欒巴而不<lb/>
知有樊英邵信臣郭憲佛圖澄成武丁入水戮蛟人知<lb/>
有周處而不知有澹臺子羽荆佽飛菑丘訢羊車㳺後<lb/>
宫鹽水灑地人知有晉武而不知有宋文御膳中有髪<lb/>
自數三罪以免死人知晉平公之庖人而不知光武之<lb/>
陳正因病甞糞人知越王勾踐之於吴王夫差而不知<lb/>
<pb n="KR4e0201_WYG_162-19b"/>
郭𢎞霸之於魏元忠以酒賜妬婦飲之無恙人知太宗<lb/>
之於房𤣥齡而不知莊宗之於任圜即席盡器飲酒歸<lb/>
而尚醒稱所得器人知裴𢎞泰之於裴鈞而不知潘𡵻<lb/>
之於朱梁太祖下第獻燕詩座主以明年登第人知有<lb/>
章孝標而不知有于化成刻石髙山深谷人知有杜預<lb/>
而不知有顔真卿賜行酒炙人知有顧榮而不知有何<lb/>
遜隂鍔一箭落雙鵰人知有斛律光而不知有拓㧞幹<lb/>
髙駢錦鑬事人知有隋煬而不知有甘寧然脂膏為燭<lb/>
<pb n="KR4e0201_WYG_162-20a"/>
人知有董卓而不知有滿奮還帶隂徳至相位人知有<lb/>
裴中令而不知有白中令少孤門生廢蓼莪人知有王<lb/>
裒而不知有顧歡發塚類逺祖貌人知有蕭頴士之於<lb/>
鄱陽王而不知有吴綱之於長沙王入山妻二仙女久<lb/>
而歸人知有天台之劉晨阮肇而不知剡縣之袁栢狼<lb/>
碩因食辨勞薪人知有荀朂而不知有師曠強索妾人<lb/>
知有孫秀武承嗣而不知有阮佃夫聞鼓角聲加敬人<lb/>
知有范雲之於梁武而不知有到仲舉之於陳武告靈<lb/>
<pb n="KR4e0201_WYG_162-20b"/>
不仕人知有王羲之而不知有何偃通它心觀人知有<lb/>
忠國師之於大耳三藏而不知有普寂之於柳中庸祭<lb/>
賽忘書刀在廟鯉魚為送人知有馬當山之王昌齡而<lb/>
不知有宫亭湖之估客奕棋覆局人知有王粲而不知<lb/>
有到溉製千字文人知有周興嗣而不知有蕭子範贈<lb/>
柳妾人知有韓翃而不知有李還古即位御床陷地人<lb/>
知有桓𤣥而不知有侯景誤食澡豆人知有王敦而不<lb/>
知有陸暢殯逆旅書生人知有王忳而不知有鮑子都<lb/>
<pb n="KR4e0201_WYG_162-21a"/>
寥有方橋神貌醜以足潜畫之人知有定州之張平子<lb/>
而不知有忖留神之魯般駱駝負水養魚軍中人知有<lb/>
宋孫仁祐而不知有隋虞孝仁殺負心僕人知有張詠<lb/>
而不知有柳開金蓮歸院人知有蘇軾而不知有王珪<lb/>
雋不疑劉徳大將軍光先後欲以女妻之俱辭不敢當<lb/>
俱病免後不疑以青州刺史為京兆尹徳以青州刺史<lb/>
行京兆尹事皆多所平反<lb/>
張崇還鎮率埒鬚錢趙在禮還鎮亦率㧞釘錢<lb/>
<pb n="KR4e0201_WYG_162-21b"/>
庾杲之貧人云誰謂庾郎貧食鮭常有二十七種李崇<lb/>
富而吝人云李令公食常十八種盖庾惟三韭崇二韭<lb/>
也南北一時事相類若此<lb/>
漢蔡琰有胡笳十八拍王昭君有胡笳三十六拍至二<lb/>
十一拍<lb/>
晉秦中竇滔妻蘇氏作迴文詩八百一十二字唐范陽<lb/>
盧母王氏作天寳迴文詩文亦八百十二字<lb/>
晉平公出言而不當師曠舉琴而撞之跌袵宫壁魏文<lb/>
<pb n="KR4e0201_WYG_162-22a"/>
侯出言而不當師經舉琴而撞之中旒潰之一見淮南<lb/>
子一見劉向說苑燕太后不肯以少子質齊因陳翠愛<lb/>
少子之說而許趙太后不肯以少子質秦因左師觸龍<lb/>
愛少子之說而許一見趙世家一見戰國䇿髙齊神武<lb/>
不貴慕容紹宗以留文襄唐文皇暫出李勣以留髙宗<lb/>
俱見本紀申鳴援桴而進戰為賊殺其父功成而自殺<lb/>
趙苞援桴而進戰為賊殺其母功成而毆血死一見說<lb/>
苑一見後漢書醫緩<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>晉平公而曰君之病在膏之下<lb/>
<pb n="KR4e0201_WYG_162-22b"/>
肓之上秦武王示扁鵲病而曰君之病在耳之前目之<lb/>
上謂皆以色致也一見左傳一見戰國䇿東方朔知赤<lb/>
物為恠哉飲酒十石李章武知鐵斧為厭物飲血三斗<lb/>
一見搜神記一見酉陽雜俎懐素習書盡數畝芭蕉鄭<lb/>
䖍習書盡數屋柿葉俱見法書録孫臏臏於魏而為齊<lb/>
帥司馬喜臏於宋而為中山相一見本傳一見吕氏春<lb/>
秋王濟以錢千萬與王愷賭射八百里牛一勝而探牛<lb/>
心爾朱文略以好婢與髙歸彦賭射千里馬一勝而截<lb/>
<pb n="KR4e0201_WYG_162-23a"/>
馬頭一見晉書一見北齊書卾千秋明蕭何功髙立封<lb/>
侯公孫戎明樊噲不反立封二千戸一見蕭何傳一見<lb/>
王莽傳兖州刺史李恂郡園小麥胡麻悉付從事揚州<lb/>
刺史費遂郡園小麥胡蒜悉付從事一見東觀漢記一<lb/>
見謝承後漢書孫權得諸葛恪而以老桒熟龜精張華<lb/>
得雷煥而以老枽辨狐精一見搜神記一見集異志漢<lb/>
郭林宗遇雨巾角折人遂為折角巾周獨孤信馳馬㡌<lb/>
㣲側人遂為側㡌一見後漢書一見北史嚴畯為吴大<lb/>
<pb n="KR4e0201_WYG_162-23b"/>
帝誦孝經仲尼居張輔吴昭以為鄙生請誦君子之事<lb/>
上章陸澄為齊武帝誦孝經仲尼居王衛軍儉以為博<lb/>
而寡要請誦君子之事上章一見吴志一見南齊書吴<lb/>
大帝夢人以筆㸃額熊循賀以為當作主齊文宣夢人<lb/>
以筆㸃額王曇哲賀以為當作主俱遂即位一見吴祚<lb/>
國統志一見齊書魏文帝為王時夢日墮地分為三分<lb/>
已得一分納懐中陳文帝微時夢亦然後俱為三分之<lb/>
主一見談藪一見陳本紀張茂先白鸚鵡夢為鷙鳥搏<lb/>
<pb n="KR4e0201_WYG_162-24a"/>
楊太真白鸚鵡亦夢為鷙鳥搏一見異苑一見明皇雜<lb/>
録歐陽率更見索靖碑初看云浪虛得名次日看曰名<lb/>
下定無虛士坐卧其下十日不能去閻立本見張僧繇<lb/>
畫亦然見宣和書畫譜楊司空素出見客挾侍姬紅拂<lb/>
因奔李靖郭太尉子儀出見客亦挾侍姬紅綃因奔崔<lb/>
氏一見虬髯客傳一見崑崙奴傳二人又皆劒俠也<lb/>
郭汾陽與馮道亦有相類者郭以尚父太尉中書令汾<lb/>
陽王馮以太師中書令瀛王終俱八十餘又有女俱配<lb/>
<pb n="KR4e0201_WYG_162-24b"/>
龍王皆許之而死塑骨於廟亦大竒人有題馮女廟者<lb/>
身既事十主女亦配九龍可供一笑<lb/>
劉賔客禹錫以集賢學士至京李司空紳罷鎮歸禹錫<lb/>
過之出名姬佐酒禹錫賦詩所謂司空見慣渾閒事惱<lb/>
斷蘇州刺史腸者李即以姬贈之劉後分司還洛有姬<lb/>
甚美李司空逢吉以計邀而奪之劉作四詩以擬四愁<lb/>
投李李但含笑而已竟不答末句有料得夜来天上鏡<lb/>
只應偏照兩人心語不知所奪之姬即所贈者否但以<lb/>
<pb n="KR4e0201_WYG_162-25a"/>
一禹錫而兩李司空者一贈姬一奪之可作笑柄及杜<lb/>
牧之以御史分司過留守宴問美姬紫雲而欲得之朗<lb/>
吟而起其人亦李司空也名聴<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_162-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻七十三</head> <lb/>
    <p>
<pb n="KR4e0201_WYG_247-1a"/>
欽定四庫全書<lb/>
　弇州續稿巻七十三<lb/>
　　　　　　　　　　　　明　王世貞　撰<lb/>
文部<lb/>
　傳<lb/>
　　陶文僖公傳<lb/>
陶文僖公大臨者紹興之㑹稽人也與山隂諸公大綬<lb/>
同里閈相善而其射策時上以文僖公為第一人諸公<lb/>
<pb n="KR4e0201_WYG_247-1b"/>
次之而亡何有所更置文僖公遂得第二人自是益相<lb/>
善其官史局侍講闈與鑾坡鶴禁之長佐對秉更蒞若<lb/>
左右手然諸公遂以其女女文僖公之子允宜而最後<lb/>
諸公繇吏部右侍郎兼侍讀學士捐館文僖公即日繼<lb/>
之亡何亦遂卒始文僖公之侍講闈也天子器重之數<lb/>
稱先生而不名衆以為且大拜而及其病遣中貴人問<lb/>
痊否賜羊豕酒粲𤓰蔬等物殁而復遣中貴人臨䕶喪<lb/>
賻白金米布寳鈔香燭俱視執政恩數其諭祭治葬贈<lb/>
<pb n="KR4e0201_WYG_247-2a"/>
大宗伯大略同諸公而易名之典則諸公所不敢望者<lb/>
天下之惜二公以庶幾有所展布佐成萬厯之治佹及<lb/>
而失之以為憾而於文僖公尤切公字虞臣其先世為<lb/>
彭澤人徙於台已復徙㑹稽遂為㑹稽甲族曽祖曰慥<lb/>
舉四丈夫子皆有科第而其叔子曰莊敏公諧選入翰<lb/>
林遷給事中以直諫謫徙累官至兵部左侍郎卒贈尚<lb/>
書為德靖間名臣莊敏公之子曰鴻臚序班師賢以公<lb/>
貴贈通議大夫詹事府詹事兼翰林侍讀學士舉丈夫<lb/>
<pb n="KR4e0201_WYG_247-2b"/>
子三長湖廣叅政大順次為公又次大恒公少而端嶷<lb/>
不妄笑言三四嵗時母淑人授之書即成誦已就外傅<lb/>
而有朱先生者好為禮使童子習灑掃拂几展席夷其<lb/>
貴於賤者夏不得揮扇公獨樂之曰童子分固當且夫<lb/>
習則不勞静則無暑朱先生以語莊敏公而竒之公嘗<lb/>
間至莊敏公書閣見名臣奏議輒手為裒録得數巻莊<lb/>
敏公益竒之曰是兒其中人也十二工屬文十五補博<lb/>
士弟子明年廪學官又明年應省試夜女奔公者却之<lb/>
<pb n="KR4e0201_WYG_247-3a"/>
三已遂徙居歸而與其伯氏相師友為學每謂聖狂自<lb/>
一念起署其室曰念齋公凡三試而舉於鄉又三試而<lb/>
舉禮部以至射策及第葢年三十矣授翰林院編修故<lb/>
相嚴耳公名欲致之門下數遣其子世蕃候公公戒門<lb/>
者以他出應之第一刺報而已卒不見而是時僊居吳<lb/>
給事時來慷慨慕直言公獨善之數與揚扢世務吳君<lb/>
謂世務莫先於擊相嚴公曰然吳君出其草公讀之曰<lb/>
是為名計耶為勝之則毋觸縣官諱泚筆汰其甚者已<lb/>
<pb n="KR4e0201_WYG_247-3b"/>
吳君論上不勝下詔獄詰責所共謀五毒苛備或傳且<lb/>
誣伏者公聞之㤗然日遣餉藥物醪糗為偵伺耗息吳<lb/>
君謝毋重累故人公笑曰固也奈何使君獨為善吳君<lb/>
得不死以戍去而公嘗迎韓淑人養於邸得疾卒公以<lb/>
喪歸毁瘠踰禮三載絶酒肉不御内既除服念通議公<lb/>
且老而時事亡當心不欲出通議公強之乃出仍故官<lb/>
校録永樂大典尋授諸孺璫書公每為言古寺人清公<lb/>
奉法以令終者其貪㬥負國叅夷五宗者委曲辨柝不<lb/>
<pb n="KR4e0201_WYG_247-4a"/>
已諸孺璫咸拱手曰此公異日謂我也當是時元相華<lb/>
亭公心器公數引與議國事而㑹世宗晏駕遺詔及他<lb/>
箋表徃徃公有力焉尋以通議公喪歸㑹大典成道進<lb/>
翰林侍讀公所居喪無異於韓淑人時甫公除召充世<lb/>
廟實録俄校應天試務絀浮薄所得多老成士還進侍<lb/>
讀學士掌留院嵗餘拜南京國子祭酒至則進諸生與<lb/>
講説道理經濟不為高逺竒僻之行士則之亡何以少<lb/>
詹事兼侍讀學士召侍上講讀於春宫尋進詹事仍兼<lb/>
<pb n="KR4e0201_WYG_247-4b"/>
學士如故上踐阼遷禮部右侍郎兼學士復如故前後<lb/>
凡三視院篆異數也俄解院事佐部其在經筵為日講<lb/>
脩穆宗實録為副總裁上雖在冲㓜聖質不世出公思<lb/>
所以啓翼之者首講大學謂明明德如磨鑑不虞昏新<lb/>
民如澣衣不虞汙止至善如赴家不虞逺是在於性真<lb/>
未鑿時擴充善端而已公所陳説每至謹天戒法祖孝<lb/>
親䘏民隱慎用舍廣咨訪緩工役飭邊政諄諄乎有味<lb/>
言之也公每進講左右皆目相指而上益自重之其亟<lb/>
<pb n="KR4e0201_WYG_247-5a"/>
稱先生以此賜服視一品他精鏐寶楮金符繡幣彩扇<lb/>
貂裘之賜無虛月改吏部仍日講脩史嵗首大計吏公<lb/>
去藩臬之巧附勢者二留運司之苦節跡迂者州幕之<lb/>
非疾而誣以疾者各一衆大稱服其迫欲得公大拜亦<lb/>
以此葢未幾而公卒矣得年僅四十八公孝友天至既<lb/>
與伯氏相師友伯氏數竒婁食貧然公莊事之不敢以<lb/>
㕍行進叔氏得竒疾公不忍其躁也身與之寢外而俾<lb/>
媍章夫人與其婦居内嘗手疏籲之神願減筭以代撫<lb/>
<pb n="KR4e0201_WYG_247-5b"/>
䘏寡妹尤至伯氏之子尚寶丞允淳其成進士無異師<lb/>
皆公教也公為人寛然長者然閟黙不洩尤眘取舍絶<lb/>
嗜好其以鄉進士里居有凌而奪之田於令者公弗白<lb/>
也令後知之驚以問公公竟弗白里豪有御史逮當令<lb/>
治疑其獄公徐謂曰書不云乎疑惟輕令悟趣寛之豪<lb/>
後知其自夜挾百金為壽公謝曰悞矣我何德於公公<lb/>
無厭此金<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>耶胡不易粟帛而贍族姻之饑若寒者其<lb/>
奉韓淑人諱也故陸都督柄方重伺公窘於棺遺之美<lb/>
<pb n="KR4e0201_WYG_247-6a"/>
材可百金公返其直不得後抵京而都督死矣公設薄<lb/>
酹酹之呼其子繹授直曰吾以不欺志也胡少保宗憲<lb/>
時擁節東南欲交懽公捐數百金為樹坊公嘆曰東南<lb/>
困矣以餉軍不足而我何用坊為則遜謝曰不佞業已<lb/>
有之不可強裁之至百金公又謝曰無已有外王父之<lb/>
韓大夫未樹者附一名足矣公居官二十年一切䞇謝<lb/>
俱絶門故計亡之則購名書畫犀器以餽公笑却之曰<lb/>
吾唯無好耳好則何論金帛與書畫犀器異耶公家世<lb/>
<pb n="KR4e0201_WYG_247-6b"/>
二千石産可中上而其自奉極簡約食不過筭器衣無<lb/>
重綵門不納優人跡顧其好施予獨異是友人朱泰家<lb/>
貧事親孝死無子其妻復以節死公先後為治喪葬養<lb/>
其父母又為之上狀於有司而推坊直祠之曰節孝置<lb/>
祀田若干畆有錢生者挾舊而徒步訪公於京至則病<lb/>
病發狂逆旅人走避之公為徙置精舍躬粥藥死則調<lb/>
棺殮歸之鄉公所衣食父之黨若而人母之黨若而人<lb/>
諸戚友以至閭左右若而人取之若囷廪也公恒言學<lb/>
<pb n="KR4e0201_WYG_247-7a"/>
有根而室有基不實則欹又曰為善罔極惡亦罔極譬<lb/>
之岐乎南則益南北則益北又曰善猶水也為之先者<lb/>
源為之後者理始而濫一觴終而潤九里每讀孟子至<lb/>
収放心未嘗不再三歎也且曰憂勤惕厲其古帝王之<lb/>
心璽乎又謂允宜才不可強守可強也財有所用之則<lb/>
重無所用之則輕惟儉養廉惟儉養惠公之所以能絶<lb/>
取廣予儉故也公疾得之晨趨講而<hi>闕</hi>　更衣風入之<lb/>
遂劇上所遣慰使猶強自力拜<hi>闕</hi>　乃顧謂伯氏曰書<lb/>
<pb n="KR4e0201_WYG_247-7b"/>
生誠不意得此父子兄弟舉甲科官近列如國恩何唯<lb/>
生者勉之遂瞑允宜之舉鄉㑹皆魁其經進士第授刑<lb/>
部主事又能為古文辭<lb/>
贊曰吾聞之呉君時來元相江陵公之上帝鑑圖説也<lb/>
實公發之乃世廟馮几之詔公所進於華亭公者深矣<lb/>
養正聖功也萃渙大幾也其二端皆自公公用矣人乃<lb/>
以不竟用為公惜者何也夫進善不自諱居功不自名<lb/>
公所以稱大人長者哉陶氏之聲實衣被天下未央者<lb/>
<pb n="KR4e0201_WYG_247-8a"/>
有以也<lb/>
　　為民御史傳<lb/>
萬厯初一御史上書言事忤㫖奪職歸而曰吾編氓也<lb/>
即自稱吳氓云既病劇而謂其友人曰死幸呼我為民<lb/>
御史友人者王叔承也於是叔承草為民御史狀而屬<lb/>
余傳之為民御史者胡涍字原荆世為常之無錫人其<lb/>
先有儒行而隱耕獨其王父良佩與父贈御史君觀隱<lb/>
酒贈君之與伯兄暨兄之子皆夭於是胡有三節婦而<lb/>
<pb n="KR4e0201_WYG_247-8b"/>
君之母封孺人闞獨以明淑稱甚愛君而誨束之君少<lb/>
穎秀所授書輒誦弱冠補邑諸生娶於浦後封如闞浦<lb/>
有母而嫠亦來依君君雖為諸生負儁聲然家以食四<lb/>
嫠故貧即闞姑婦拮据理生不能給而嫠之長者趙數<lb/>
責甘毳於闞君乃行館夫已氏束脩之羡得少緡錢時時<lb/>
佐趙共又不給君泣呼天曰奈何闕室長者共又獨勞<lb/>
母心耶然君亦不廢學遂舉鄉薦成進士矣㑹有詔選<lb/>
庻吉士讀中秘書人以謂君君笑曰庻吉士文弗及程<lb/>
<pb n="KR4e0201_WYG_247-9a"/>
出而給事御史令課吏高等則入而給事御史吾文而<lb/>
出乎將以吏入乎等耳令能徳於民勝於是通州進士<lb/>
顧某意與君合曰且以試筆札費沽酒共醉耳君之謁<lb/>
選得永豐令初蒞令而史白廨舍敝當治君笑謂治費<lb/>
云何立召工而授之筭率減十九有搆訟者君按情重<lb/>
輕麗法而小寛之顧購得其主文者誚曰汝筴訟之利<lb/>
而不筴訟之害也以三木囊其頸匝月曰盡此曹庭稍<lb/>
空矣邑多薦紳大夫君抑之不使食齊民而造請酬酢<lb/>
<pb n="KR4e0201_WYG_247-9b"/>
必以禮當受賦君必投謁謝謂令不敢以法加賢者顧<lb/>
諸公之謂何諸公人人悦輸恐後也客過邑故為怪衣<lb/>
冠抵掌甚口君陽過從與語得其狀立抉其妄出諸境<lb/>
有誚君胡草草者君笑弗答也客尋用宿駔盗事發他<lb/>
邑君乃曰盗而衣冠吾不失之彼衣冠而盗將奈我何<lb/>
君為令七月而丁母闞憂去官士民遮擁不得去立生<lb/>
祠祀之時有成御史薦諸朝且曰七月薦非例也能取<lb/>
諸三載以加七月者誰乎服除補安福令滿嵗入覲僅<lb/>
<pb n="KR4e0201_WYG_247-10a"/>
數舍而裝竭貸故人得二十金乃成行所報謝諸公取<lb/>
成禮而已人亦無敢望之君之治安福其操舍大率倣<lb/>
治永豐而加以文彩安福薦紳大夫不啻倍蓰至燕中<lb/>
成巷其交口譽君若一而君聞不懌曰吾得之安福薦<lb/>
紳大夫聲甚不若嚮者永豐得之耆老女孺聲也尚書<lb/>
以尺一召君試監察御史君試御史治東城戚畹緹騎<lb/>
家惴惴相戒毋犯君琅璫而君所上書有所侵中貴人<lb/>
語報聞君每朝中貴人輒目攝之曰是悍御史耶小遲<lb/>
<pb n="KR4e0201_WYG_247-10b"/>
去我曹當見魚肉而紅星犯禁垣君時已得按遼左乃<lb/>
上書言事事頗及宫壼君大約謂今天子方㓜冲慈寧<lb/>
能攝之欲以<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>史見忠而中貴人指摘有所譏切幾麗<lb/>
大辟輔臣宛曲解救乃削籍罷為民君從户部給繻出<lb/>
跨一驢都門客爭勞之曰御史也而民雖然眞御史哉<lb/>
一中貴人沃之酒以好罽衫強被君背曰毋謂我曹無<lb/>
人即從君死不難也君之為諸生固已任俠赴人之急<lb/>
甚於已而自御史罷歸其自喜為俠益甚諸微時有德<lb/>
<pb n="KR4e0201_WYG_247-11a"/>
於君者君弗忘也君所為德於人及以事見君郤者君<lb/>
如弗有已監司守令嚴重君干旄溢委巷間君不能一<lb/>
一報謝而所覯弗當意或面責之又數數為戚故醳寃<lb/>
滯寛徭役聽者外奪君勉為解去然其中不無少望諸<lb/>
受君恩愕意外且無可復償姑秘之而傍伺窺覬者有<lb/>
所請而君不能盡應則持君蹟以脩毁君夷然弗屑也<lb/>
君故宦薄而又喜俠不能無挫産顧其於倫常愈篤母<lb/>
闞殁而存嫠者姆趙丘嫂錢所以事之如闞㑹浦孺人<lb/>
<pb n="KR4e0201_WYG_247-11b"/>
有怠色君不獲已乃若示廢箸者而嵗入額米五十石<lb/>
以共二嫠即亡嵗亡廢也妹適李生而夭有一女毋女<lb/>
者君謂嫂錢姑女之及長嫁女如已女李生窶君時時<lb/>
賙之稍不給則以詈報君君好謂即詈我我必以賙報<lb/>
君既用宗戚故見窶而至於客則心好苟一技名當君<lb/>
者亦折節兄事之舍館傳餐侍酒竟夕不倦其所尤善<lb/>
即叔承舍中兒每謂人吾見主君猶嘻嘻見王郎自色<lb/>
栗也君素趫輕饒膂力嘗道晉陵醉後舟出觀白龍横<lb/>
<pb n="KR4e0201_WYG_247-12a"/>
墮水且濡矣忽矯起蹈空上觀者數百人咸異之君為<lb/>
御史而顧生以覲入與君飲適掉臂曰吾臂任御史君<lb/>
躍而立顧生臂曰御史足定何如令臂嘗與客游匡廬<lb/>
秦餘諸山客方飲山趾睥睨間君已獨身取間道陵巉<lb/>
巗而登箭闕握凍雪下勞客矣君歸而於呉越諸名勝<lb/>
靡所不究梅時𤣥墓菊時婁江桃花時蟠螭芙蓉時西<lb/>
湖术時菁山葛仙井楊梅時光福櫻桃時北固山以至<lb/>
太湖月錢塘潮虞山拂水呉淞海探華陽善權張公諸<lb/>
<pb n="KR4e0201_WYG_247-12b"/>
洞弔㤗伯延陵春申伍胥范蠡要離伯鸞遺跡陟龍池<lb/>
巗觀虎鬬金山呼黿食及網鰣魚作鱠間手採菠薐薺<lb/>
甲石耳芼羮爼佐飲若惠山梁溪園則几席之矣君所<lb/>
適毋問主其主耳君名逢迎恐後即毋論主其舍人子<lb/>
圃丁煮茗焚香前擁曰我公來耶君亦䄂緡錢見輙勞<lb/>
之以至城門候即丙夜懸筦待曰稍遲立我公則俗矣<lb/>
君以好客故益窘益貸債債家不忍迫之而君亦不忍<lb/>
負乃别從姻故起債債端無窮而産遂大挫計無所復<lb/>
<pb n="KR4e0201_WYG_247-13a"/>
之則姑托酒與肉以至竟死君死時僅四十有六也其<lb/>
罷御史以民稱者八年天下既高君之節而始疑君者<lb/>
徐察君之秉介不食私而終信之日夜兾公復召用而<lb/>
御史李學顔以疏薦君佹得罪用是薦者沮止然君絶<lb/>
不以為意君讀書好涉獵大義弗肯竟其為文辭雋朗<lb/>
饒意趣書法亦遒逸所著有采眞集若干巻<lb/>
王子曰叔承之狀君垂萬言其什八在俠十二在政行夫俠<lb/>
者季劇之流閭里雄耳烏足以名胡君叔承又言君喜佛事<lb/>
<pb n="KR4e0201_WYG_247-13b"/>
當殁之前數日與陳氏子度胡橋遇鶉衣僧胸前垂繡<lb/>
八卦嚢以梵字一赫蹏授君曰視之君笑弗視曰吾事<lb/>
去矣視何為僧亦笑竟去曰不視亦得殁之未一月而<lb/>
有胡僧持枇杷石一鸚鵡螺一寘柩前諷唄移時去竟<lb/>
莫可踪跡也客游惠山泉亭者遥見君幅巾行咏入黄<lb/>
公磵怪之曰吾聞胡君病今乃已耶則君之前殁一日<lb/>
也唉亦異矣吾聞夫夫子不語怪然徴之君鄉人而信<lb/>
故記之夫以君之慷慨論天下大體得意外以終死天<lb/>
<pb n="KR4e0201_WYG_247-14a"/>
下能惜之而不能舉其語尤可歎也然以君之遘竒證<lb/>
或幽或顯淺智又烏能倪也<lb/>
　　許本中傳<lb/>
許本中者名和歙人也其先四岳以功世世有國封至<lb/>
漢晉而脩業僊道顯名者數十百輩而轉徙於歙之東<lb/>
郭者最盛其指幾以萬計而大司成國最賢有聲本中<lb/>
其從子行也而齒尊始本中之尚少而其父純齋翁内<lb/>
賢之俾肄舉子業則善舉子業試小挫移之詩則善詩<lb/>
<pb n="KR4e0201_WYG_247-14b"/>
已棄之賈則又善賈凡賈四十年而後成其産大饒積<lb/>
逾於舊十倍旦日慷慨謂西郭之許曰吾何忍若獨食<lb/>
貧夫陶朱公何人也十九年之中而三致千金再分散<lb/>
與貧交疏昆弟而謂我不能請得而勉焉雖然若何所<lb/>
自出也今吾許之先廟夷於社偶而市囂邇之瑚簋亡<lb/>
所托不腆牲牷以共簿正而不恒繼其何有於若乃損<lb/>
其槖得千八百金盡収廟傍舍而新之已復損二百金<lb/>
置祀田俾許氏之當為宗子而謹者司之伏臈無闕烝<lb/>
<pb n="KR4e0201_WYG_247-15a"/>
矣始廟成而神道狹其傍本中室也許氏之老謀且拓<lb/>
而難之曰吾歙稠居鱗櫛尺地尺金是不可以復溷本<lb/>
中本中覺而毁室之楹可二十以除道而坊其口曰高<lb/>
陽里高陽者許望也本中乃喜曰可逮下矣遂損千五<lb/>
百金置義田畒七十而竒置義舍楹七十而竒以居許<lb/>
之貧老孤獨靡恃者而食之月受米五斗孟冬以量受<lb/>
衣絮年五十加薪炭已又推其邸舍六計嵗入緡錢可<lb/>
三十千以五千資不能婚者二千資不能葬者治義塾<lb/>
<pb n="KR4e0201_WYG_247-15b"/>
邸之右待不能束脩者義阡郭之東待不能窀穸者自<lb/>
是歙人興而為施予徃徃以義聲歸本中而本中亦自<lb/>
媮快曰我何人也而敢加陶朱公公不為制故再散千<lb/>
金而再盡之我一散而割資不能半而許之指迄今無<lb/>
食貧者為制故也本中恂恂朴茂人也孝友自天性其<lb/>
諸義事多稱父遺指行之父有子本中而糓而<hi>闕</hi>　三<lb/>
矣且死而復有子曰穉欲勿舉本中跽固請曰大人豈<lb/>
以和不任孤耶父乃已本中撫穉而教之為郡諸生有<lb/>
<pb n="KR4e0201_WYG_247-16a"/>
名本中年七十四尚壯然無子以榖之子景星復用貲<lb/>
郎格得光禄署丞<lb/>
贊曰吾聞之葉生云爾夫太史公之傳游俠貨殖津津<lb/>
乎言之曰人富而仁義附焉又曰何知仁義已嚮其利者<lb/>
為有德葢内傷其貧欲行仁義不偶而成腐也然其叙<lb/>
致猗頓烏倮程卓刁任之徒挾筴握筭以籠天下利而<lb/>
魯朱家之乘不過軥牛劇孟不能餘十金財郭解訾不<lb/>
中徙顧所全活賢傑少亦以百數其衣食徧天下毋觖<lb/>
<pb n="KR4e0201_WYG_247-16b"/>
望夫游俠不傳取而貨殖不傳予乃知其性誠各好之<lb/>
彼仁義者何嘗舍貧附富也雖然若本中者可謂仁義<lb/>
附者也夫許故侯裔也千甔之醬千鈞之鮑其人稱素<lb/>
封本中富而許之指鮮食貧者夫豈唯素封以比公族<lb/>
采食可也大司成國者今太史公傳成而試以請裁焉<lb/>
　　范母王太孺人傳<lb/>
王子曰余讀功令至旌㩁節誼事未嘗不再三歎也夫<lb/>
始寡而過三十者弗及格謂易也終寡而未五十者弗<lb/>
<pb n="KR4e0201_WYG_247-17a"/>
及格謂難保也有子而推一命榮者弗及格謂貴有力<lb/>
也乃及格矣而守令不為請部使者不為陳則非明主<lb/>
所以章闡隂教意也葢余與松江司理范君介儒善而<lb/>
得其所稱母王太孺人事者而愈有慨焉太孺人筓而<lb/>
適贈司理公時贈公之父功曹公蚤喪獨母李與生母<lb/>
孟存抗節相砥礪而太孺人䕫䕫事之均得其懽心當<lb/>
是時贈公以諾聞里中户屨恒滿酒食以不時問而太<lb/>
孺人立應之毋爽二母間相語是婦也將不特稱為順<lb/>
<pb n="KR4e0201_WYG_247-17b"/>
吾兒孝所繇樹矣而母孟病卒贈公以毁瘁故亦卒太<lb/>
孺人有二孤其長者僅垂髫尋亦卒而獨司理在甫踰<lb/>
朞太孺人乃仰天慟曰吾夫子蚤不禄幸立於吾姑而<lb/>
吾子又不禄吾何藉以生且吾為死者死則死之於是<lb/>
姑李強削悲而慰曰而不見而姑乎而姑之稱未亡人<lb/>
生二十二年耳而夫之在襁則四月也而姑不即以殉<lb/>
溝瀆而備嘗百艱以有兹日若今長六嵗仲之視而夫<lb/>
亦差長且其産也有綬蛇出而應移竈占天其或者更<lb/>
<pb n="KR4e0201_WYG_247-18a"/>
吾門乎夫為死者死則死之為生者生則不可以死太<lb/>
孺人乃起謝久之代李治家秉李素嚴至是益過為督<lb/>
讁欲以觀太孺人而太孺人益過為恭敬其治脯修飯<lb/>
羮朝脯薦如婢子閭左有睥睨家人産者假邑更徭倍<lb/>
需其緡錢太孺人輒予之不校或謂弗予便太孺人曰<lb/>
兒猶未立也彼力不能蠶食我南畆耶吾寜能禁彼之<lb/>
睥睨自是家漸旁落而司理之就外傅進為諸生其膏<lb/>
油束脩費咸自太孺人機杼中出矣李後竟以節得考<lb/>
<pb n="KR4e0201_WYG_247-18b"/>
壽終太孺人易戚兼焉迨司理成進士叅佐雄郡以文<lb/>
學政事稱既滿考贈贈公如其官太孺人封為太孺人<lb/>
王子曰余聞之天子予太孺人命所以稱揚隱德至矣<lb/>
是將昭天地垂百世奚所藉旌為雖然大母李則何寥<lb/>
寥也夫豈獨司土者之責發濳闡幽是在司理矣是在<lb/>
司理矣<lb/>
　　鄧太史傳<lb/>
鄧仲子一試而魁其鄉再試而魁天下三試而賜及第<lb/>
<pb n="KR4e0201_WYG_247-19a"/>
領金華石室事再入朝而過余山中欿然若不與也徐<lb/>
叩之而淵淵肫肫無能窺天袠者已而歎曰先德之不<lb/>
劭非小子敢聞也先德劭矣而不著天乎如不肖罪何<lb/>
仲子之歎歎其父太史公也稱太史公者何以仲子封<lb/>
也葢郎喻均盛言之矣於是仲子有朝事間而損書幣<lb/>
以其姊夫左叅議熊惟學之狀來請傳不佞野人也何<lb/>
足以傳太史公雖然其賢也葢三徴之夫匪徴匪信也<lb/>
太史公者諱儼字時望中川其别號也父曰朗為諸生<lb/>
<pb n="KR4e0201_WYG_247-19b"/>
倜儻負竒寧王濠之反下書欲以指揮使授之朗棄家<lb/>
逃之山中乃得免亡何卒娶於李有丈夫子四而公居<lb/>
仲公之哭其父雖尚少而能毁成癖疾乃與其兄弟竭<lb/>
力共奉母李當李病且殆公倡兄弟而晝夜籲天且哭<lb/>
曰有子四人使母食貧而又憊也生何用子為請各減<lb/>
筭以益母壽公又進曰如窽言者請亟死以當母罰因<lb/>
倦伏而長公忽醒呼曰頃余聞空中語削黑籍囘禄馬<lb/>
此為何而李亦暴呼公速予我粥適夢有緋衣者以一<lb/>
<pb n="KR4e0201_WYG_247-20a"/>
丸藥藥我齒間至今習習芬也我饑思粥矣亟進之盡<lb/>
數匕質明而起若亡苦者葢又四年而李以老終公號<lb/>
痛曰今者之願減筭以益母猶昔也而不騐者何也於<lb/>
是葬而復倡其兄弟廬墓攀栢之慟天地慘晦旦夕黑<lb/>
虎三匝繞而前伏若家畜然靈鵲來巢廬中虞祀輟而<lb/>
枯竹挂幡帋者復榮葢人人稱孝感云而公固孫其兄<lb/>
弟弗敢居公為諸生曉經術工屬文嘗試而司試者竒<lb/>
之以第一人薦于長長擬稍次其人狼取而燬之曰寧<lb/>
<pb n="KR4e0201_WYG_247-20b"/>
失薦毋為第二人且也若安能終抑渠然公自是屈竟<lb/>
弗薦也而伯子以誥薦矣公遂謝去經生業弗復治而<lb/>
仲子復登第始公有所假貸於人毋論子徃徃並逸其<lb/>
母而至伯子薦則盡焚其劵嘗治書學宫舍持金釵為<lb/>
膏油資而同舍生有盗者舍人子以告公公曰彼豈為<lb/>
盗釵來歟有間舍人子復言其狀甚悉公乃笑曰而誤<lb/>
也夫釵者已得之某所矣里儒甚口而誑顧獨不誑公<lb/>
曰夫誑我者我乃誑之公不誑我何以誑也當二子之<lb/>
<pb n="KR4e0201_WYG_247-21a"/>
赴計偕别有熊子亦與公謂曰而來前夫而曹之為踽<lb/>
踽凉凉者胡指也其出也思以其道易世也夫易世者<lb/>
變人者也麻之翼蓬也處世者同乎人者也蓮之在淤<lb/>
泥也夫有以處之而後有以易之齊桓公㑹葵丘而叛<lb/>
者九國公羊子曰矜之也若曰莫如我也禹周公去是<lb/>
矣葢三人者拜且汗下也而仲子第而念公欲歸公書<lb/>
止之曰老人幸健飯毋念我夫天子以名予汝而不獲<lb/>
實汝博天子名而不思報胡以歸也且夫芬華薄而寂<lb/>
<pb n="KR4e0201_WYG_247-21b"/>
勝之勝可也偏不可也内不見已外不見人不見而已<lb/>
非盡人已而無之是歸也夫豈唯無人乃獨有已非也<lb/>
仲子不敢復言歸而以上御極恩得封公如其官有司<lb/>
造公廬而賀焉公為一報謝而已以鄉飲賓請亦不赴<lb/>
人或謂邑司幸傾耳公胡不少居閒為自娯地乎公謝<lb/>
曰吾不知居閒何狀且吾徃者不居閒而今乃居閒是<lb/>
吾以兒子居閒也夫以兒子重非吾意而何居閒為公<lb/>
性孝友當其盡失怙恃則捐其室與兄弟處即一食弗<lb/>
<pb n="KR4e0201_WYG_247-22a"/>
共案弗甘也仲子既不獲謝病而公又封乃謀以公仕<lb/>
養者公又書止之曰吾不甘兄弟之食而甘若食乎亡<lb/>
何其兄弟後先卒公日夜悲思曰人四體而失其二何<lb/>
能身仲子聞之<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>竟以請急歸而熊子亦有使命時伯<lb/>
子方在侍公意稍發舒日置酒為樂而以元旦倦於客<lb/>
明日午刻更中衣及酉呼水淨齒頰匡坐翛然而逝年<lb/>
六十有九熊子葢稱公居恒好靜坐不識枕席者二十<lb/>
年内境湛如也事至毋意必事徃毋固我嘗受誣於人<lb/>
<pb n="KR4e0201_WYG_247-22b"/>
置逮甚迫竟而待之若忘時時指心而語人曰是惟無<lb/>
所係也配道義藐大人易耳奈何令外物小之與公接<lb/>
朗月霽而春風和也叩其底則青天白日矣喜為詩謂<lb/>
其能發性靈開志意而不求工於色象雕繪君子以為<lb/>
知言<lb/>
弇州生曰明興談理學者創發自江右矣呉聘君鼓之<lb/>
若胡而羅而張舞之迨文成之鐸振而遺響為聶為鄒<lb/>
為歐陽復為羅而今樹赤幟者三矣夫其分門户張頥<lb/>
<pb n="KR4e0201_WYG_247-23a"/>
頰雲蒸風從豈不偉然鉅觀哉十仞之垣三仞之<hi>闕</hi>而<lb/>
狐䑕托焉亡他其中虚也余不自量偶一及之於楚棘<lb/>
而首幾碎於狙俠之齒尚何言哉尚何言哉乃今詧鄧<lb/>
公抑何慥慥理行君子也然而未嘗有稱説之者何也<lb/>
此所以為眞也不知其人知其子余觀於仲而知淵源<lb/>
之在公也仲者誰今太史以讚也<lb/>
　　王武庫公傳<lb/>
王武庫公者諱周字宗文世為嘉興之嘉善人嘗自稱<lb/>
<pb n="KR4e0201_WYG_247-23b"/>
質齋矣而晩節以子俸奏武庫郎最封如其官又嘗習<lb/>
博士家言有聲人或謂之博士師學者間亦稱質齋先<lb/>
生而皆不著其著者曰武庫公公少而明穎負材美秀<lb/>
水徐翁見而異之曰吾女可女也館而授之粲公自是<lb/>
益肆力學問即邕夕伊吾至分丙矣而父瑜偕母呉尚<lb/>
在伯氏養公食於徐而甘則廢匕箸曰我何忍獨甘也<lb/>
蓋東望咄嗟茹泣矣自公之為博士弟子久有竒羡乃<lb/>
稍以奉二尊人然八試而八不利最後以俸業成挾之<lb/>
<pb n="KR4e0201_WYG_247-24a"/>
偕試又不利而俸褎然舉矣乃嘆曰䜿子之謂何而遽<lb/>
先我夫不龜手者誰授哉命矣夫於是罷不復應試而<lb/>
俸遂成進士有司推隆所自奉公冠帶公為之一御之<lb/>
已而指其腹曰嘻以是酬女俸之始授兵部也迎公與<lb/>
徐安人養甚懽公徐謂郎燕中玉不易熟吾去郎歸耳<lb/>
而㑹徐安人卒郎將以喪返公即前發曰吾為若治丘<lb/>
中之室以待比返則睪然墓矣公既歸絶不肯偕俸補<lb/>
官與養而藝圃㕍湖之北莊竹木成列館榭粗備故嘗<lb/>
<pb n="KR4e0201_WYG_247-24b"/>
推父遺業悉以讓伯氏迺時時呼輭輿奉以游而從里<lb/>
中十老人為眞率㑹能詩者相與詩酒者酒之毋使負<lb/>
佳日夕而郎用材舉叅御史大夫劉公軍事討嶺南冦<lb/>
便道過里中擊牛釃酒壽公不忍言行役公怒曰若戀<lb/>
戀者以身耶若身非若有以我耶則我幸健勝若且若<lb/>
亦非我有為詩五章壯其行而别授書數百言言多秘<lb/>
策郎藉以平嶺冦還甫起居畢促舍人子治裝郎入朝<lb/>
毋踰期郎入長武選以議邊互市抗不相中出守永州<lb/>
<pb n="KR4e0201_WYG_247-25a"/>
復過里公度永州守以地逺而公老亡他子必不行即<lb/>
迎謂曰上負守耶而守唯地之擇促浮大白祖道而身<lb/>
齧决示壯守前後竟不得有所請也王子曰余故識永<lb/>
州守竒男子而從武昌試事益熟當是時守治狀冠楚<lb/>
十五守㑹且入計意課最當超拜而守上書告歸養竟<lb/>
解郡去異哉武庫公後守歸三年而老壽死其葬也王<lb/>
學士錫爵實志之志曰永州守上書乞歸養人謂守父<lb/>
一人之是厪顧不一厪永為永父者數十百萬人將覆<lb/>
<pb n="KR4e0201_WYG_247-25b"/>
露之不暇而暇其私善守者則謂武庫公素難守歸歸<lb/>
且不樂乃以間叩守守謝曰固也吾嚮者數徃來里而<lb/>
不獲以養請雖然吾父外莊之而察其隱乃若有繾綣<lb/>
者其去不佞唯恐不速去而後有餘思也且也父少贅<lb/>
吾母氏然未嘗不悵望咄嗟茹涕也食於徐而甘則廢<lb/>
匕箸以不忍獨甘而能不佞之忍俾獨甘乎哉書上果<lb/>
得報可歸而公果見而相煦沫融融也已夷然安之公<lb/>
嘗置其室曰敝廬庇風雨無求則餘薄田供饘粥知足<lb/>
<pb n="KR4e0201_WYG_247-26a"/>
不盡此所以安也公所為篤親䘏友赴急信然諾宛然<lb/>
大人風而自其貴則絶跡公府有以居閒風之者公大<lb/>
驚曰若以兒子故知我固宜而乃使我以兒子故博守<lb/>
令知哉邑以鄉飲賓請固謝曰野人不任賓也里有䦧<lb/>
於貨者必宛曲劑解之度得解則属三老謂生不欲侵<lb/>
父老權若任德可耳學士之叙述公終始長者如此公<lb/>
卒年七十五王子又曰永州守貴而首推武庫公貴而<lb/>
獲終之以養生送死亡憾哉學士志之不朽矣而又属<lb/>
<pb n="KR4e0201_WYG_247-26b"/>
余以傳者何也人子之於親固無已也始公之贅也而<lb/>
徐女實稱孝女云徐翁老而病且篤國醫皆束手女痛<lb/>
之計亡所出刲股肉襍湯粥以薦徐翁已事公父瑜如<lb/>
徐翁已又事公母如父瑜公時時語人吾贅也而幸不<lb/>
使我為嘉贅者誰力也人謂永州守孝固天性木有本<lb/>
水有源其自自母孝哉夫王公則何如守而臣成之臣<lb/>
守而子成之子亦足稱慈父也矣<lb/>
　弇州續稿巻七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻十九</head> <lb/>
    <p>
<pb n="KR4e0201_WYG_193-1a"/>
欽定四庫全書<lb/>
　弇州續稿巻十九<lb/>
　　　　　　　　　　　　明　王世貞　撰<lb/>
詩部<lb/>
　七言律<lb/>
　　己丑元日即事<lb/>
嵩呼初畢捲朝班轉入𤣥宫松柏間北憶青陽開左个<lb/>
南瞻紫氣滿鍾山屠蘇却借宫官榼冐絮聊温野客顔<lb/>
<pb n="KR4e0201_WYG_193-1b"/>
卦數已周成底事不如酣卧掩柴關<lb/>
　　御花園<lb/>
危亭藻井鎻芙蓉鎭日烟雲裊自封竒石翳藤疑伏虎<lb/>
古松撑漢欲成龍金盤有露懸孤掌玉輦無時下九重<lb/>
擬向前朝詢舊績白頭中貴好從容<lb/>
　　三疊韻答太僕王翁<hi>從肩輿中得之中一韻顚倒不能正也</hi>
三楚騷壇獨汝賢五朝流輩讓君先名縁洗耳逢人說<lb/>
句自從心以後傳荏苒可忘辭印事依稀垂及杖朝年<lb/>
<pb n="KR4e0201_WYG_193-2a"/>
恠來百戰難為敵才接前茅已索然<lb/>
　　贈李太學<lb/>
鬚鬢猶鬒眉目疎宛然名下果無虛揮毫處處供人賞<lb/>
閉户時時讀父書白下隂何看漸少松陵皮陸近何如<lb/>
老夫縱酒猶頑健只是無名可借渠<lb/>
　　蘇侍御漢傑還自按滇舟過龍江余與太宰楊公<lb/>
　　　候之不得却寄一首<lb/>
故人分手惜居諸幸是天南鴈不孤益部使星知久動<lb/>
<pb n="KR4e0201_WYG_193-2b"/>
江頭仙艗未堪呼碧雞金馬曾題否洱水昆明可汎無<lb/>
一自飛章通帝坐至今霜色滿皇都<lb/>
　　同鄉楊太宰吾宗少廷尉路户部沈比部袁叅軍<lb/>
　　　王司訓會飲趙中貴園亭分韻得風字<lb/>
貴人樓閣上摩空躡屐携觴事未窮墻栁似分西禁緑<lb/>
庭花欲比上陽紅客從呉苑偏鄉語詩自延陵辨國風<lb/>
莫笑老夫豪興發依依新月鳳城東<lb/>
　　徐九公子園亭即事<lb/>
<pb n="KR4e0201_WYG_193-3a"/>
粉竇斜通宛轉廊壺中山水待長房輕雲入坐籠朱閣<lb/>
小雨將歌逗畵梁客重不虚公子席花嬌欲施令君香<lb/>
已教晝漏遲遲報猶自貪聞子夜長<lb/>
　　游徐五公子金盤李故園<lb/>
㦸門垂塌徑㣲荒猶詫中山異姓王<hi>堂榜壁聮俱録中山王誥語</hi>地<lb/>
逺禽魚偏得性年深檜栝不成行沉沉隔塢藏朱舫宛宛<lb/>
流杯出粉墻醉撚霜髭還自笑可堪䦨入少年塲<lb/>
　　坐徐四公子錦衣東園中樓即事<lb/>
<pb n="KR4e0201_WYG_193-3b"/>
别起層樓踞露臺諸峯環列似輿臺窻中塔捧金輪出<lb/>
<hi>報恩塔輪當窻</hi>檻外神驅碣石來<hi>庭中一峯秀偉為諸峯冠</hi>菡蓞華燈疑夜<lb/>
日柘枝繁鼓似晴雷主人不作元龍簡下客慚非草賦<lb/>
才<lb/>
　　游徐四公子宅東園山池<lb/>
侯家樓館勝神仙况爾烟巒四接連平臨絶壑疑無地<lb/>
忽躡危梯别有天虬洞轉深能暝晝魚波競皺欲頳淵<lb/>
支頥政爾躭幽賞無柰笙歌引畫筵<lb/>
<pb n="KR4e0201_WYG_193-4a"/>
　　送大宗伯姜翁考績北上<lb/>
津人伐鼓榜人謳為送仙槎犯女牛報政逺追師尚父<lb/>
賜車差次富民侯朱顔色奪宫袍曉華髪神凌海鶴秋<lb/>
倘遇君王問綿蕞可能聊為漢廷留<lb/>
　　寄荅邢子愿先生子愿有詩似快已之得歸而尚<lb/>
　　　有憂讒畏譏之意故云<lb/>
河朔風流邢子才紫衫抛得似黄埃愛他陶令歸能賦<lb/>
嗤我何公去復來試看海鷗誰不下但逢秋隼任相猜<lb/>
<pb n="KR4e0201_WYG_193-4b"/>
欲尋後會知何日珍重清洋醉裏杯<lb/>
　　再游鳯臺園<lb/>
平臺寂寂隠長堤羞聽輿歌及鳯兮二水三山那在眼<lb/>
病梧衰竹不成棲芟藤詰曲通新徑洗石摩娑見舊題<lb/>
翻恨大言唐李白令人疑殺白門西<lb/>
　　李臨淮竹園<lb/>
李侯髙館逼雲孤翠竹彌空赤日無一自六師煩受賑<lb/>
不妨三徑久從蕪清商似逗黄金縷上客曾誇碧玉壺<lb/>
<pb n="KR4e0201_WYG_193-5a"/>
喚作長矛三十萬紫薇詩調似官麤<lb/>
　　游徐氏莫愁湖故園<lb/>
翠顰無際壓明眸贏得湖名古莫愁過雨欲移花外徑<lb/>
斜陽爭漏竹西樓蟠松别主無拘束語鳥驕人有唱酬<lb/>
長取斷橋三兩柱也堪將繫采蓮舟<lb/>
　　贈南陽孔炎王孫<lb/>
中壘髙皇七葉孫一時文采冠諸昆時凭漢閣青藜杖<lb/>
不讀淮王鴻寳言立壁圖書無長物傳經父子有專門<lb/>
<pb n="KR4e0201_WYG_193-5b"/>
祗應竒字輸揚叟憑仗雙鴻海外論<lb/>
　　戊子秋宣城梅禹金與其從叔季豹相過從頗數<lb/>
　　　今年春禹金之從弟子馬來出其詩見示更自<lb/>
　　　斐然於其行得一七言律贈之<lb/>
雙頰㣲頳鬂尚鴉比它羣從更髙華從誇荆地人人玉<lb/>
不及梅家樹樹花舷底歌聲牛渚月袖中詩草敬亭霞<lb/>
惟憐樂府新翻調强半春風傍狹邪<lb/>
　　寄贈同守王公為族孫泰亨請也<lb/>
<pb n="KR4e0201_WYG_193-6a"/>
為問呉中賢半刺牙緋新著主恩深春風總是長依幰<lb/>
暮夜都無可卻金見贈䖍刀時出匣親栽召樹已成隂<lb/>
莫疑門下諸生頌强半酬知一片心<lb/>
　　贈故將軍劉忠父<lb/>
劉生慷慨古來聞豹隠深冥鶴在羣乍見灞陵逢醉尉<lb/>
不甘南部弄叅軍籌邊欲借青油幕倚醉狂書白練裙<lb/>
莫以鹽車輕病骨膊間猶長五花文<lb/>
　　考績至淮聞有大司冦之命便道抵家即事有感<lb/>
<pb n="KR4e0201_WYG_193-6b"/>
移官賜沐帝恩私展轉翻成觸緒悲萬目畏傳鴻鴈句<lb/>
棘心愁聽鶺鴒詩空矜晝錦東歸日况值宵衣南顧時<lb/>
八座縱榮那足羡秋風不貸鬢邊絲<lb/>
　　其二<lb/>
文犀為帶鶴為衣共詫尚書天上歸華髪鏡中差自狎<lb/>
故人杯底驟成非賢昆玉樹枯來久病婦釵荆長亦㣲<lb/>
最悔靖廬三五歩蒲團恰好讓蛜蝛<lb/>
　　明卿自楚馳信相問云秋後當訪我金陵以一詩<lb/>
<pb n="KR4e0201_WYG_193-7a"/>
　　　賀兒騏豋第以六詩苦旱答之<lb/>
楚波如黛㵼潺湲美有雙魚尾更殷中散已申秋後駕<lb/>
巨卿從破别時顔乍悲雲漢黎民詠忽羨星辰父子班<lb/>
解道起然無物念人間憂樂也相闗<lb/>
　　送凌金吾䕶潞王之國便道歸覲大司馬公還朝<lb/>
躬隨朱芾之千乗手捧金符下九霄舞綵眞娱大司馬<lb/>
賜冠新揷侍中貂由來禮樂堪元帥别有韜鈐衛聖朝<lb/>
倘問同時休汝客為言衰朽愛漁樵<lb/>
<pb n="KR4e0201_WYG_193-7b"/>
　　過大宗伯徐公留飲山池出所懽明童佐酒<lb/>
輕榕小舫受凉颸正及東山行樂時楊栁腰新宫傅宅<lb/>
芙蓉客滿衛軍池朱顔不待飡雲母白苧親調付雪兒<lb/>
懽劇翻追少年事射陽㠶底對彈棋<lb/>
　　飲徐公歸有園後旋過乃壻張伯隅園小坐有作<lb/>
徐邈飛觴故不慳仍過玉潤許舒顔穿池巧博廻環水<lb/>
搆宇能承向背山客至琴樽欣得所坐深花鳥樂相闗<lb/>
與君試問峯頭石若個中丞壓載還<lb/>
<pb n="KR4e0201_WYG_193-8a"/>
　　送鄒彦吉學憲移杭嘉兵備使者<lb/>
離得東山三舍無髙牙紅斾擁前途津頭候吏猶鄉語<lb/>
腰下懸魚是舊符尺檄可能收大海奚囊恰好貯西湖<lb/>
中朝文武如公少莫訝麒麟著䜿儒<lb/>
　　奉贈盛原濟國醫<lb/>
大似顔家少父狂箕裘籍籍有輝光青囊不博書生篚<lb/>
白帢能分御史牀任是醫和通國脉可煩臣意對師方<lb/>
生平恠殺兒曹懶擁篲爭先禮藥王<lb/>
<pb n="KR4e0201_WYG_193-8b"/>
　　承明卿大叅以詩見賀司冦之遷且訂修眞之約<lb/>
　　　而所托似非其人聊以奉酬且示㣲風<lb/>
秋風忽下楚天翰似為浮榮動古懽任使白門寛吏傲<lb/>
却妨丹竈背人寒新春實買鴟夷檝異日虗留司冦冠<lb/>
莫笑鯫生城旦對由來黄老近申韓<lb/>
　　其二<lb/>
才名饗盡復談𤣥天下英雄讓爾先老子也知離世網<lb/>
前身錯解悟眞篇馬肝時見文成死鴻寳難容子政傳<lb/>
<pb n="KR4e0201_WYG_193-9a"/>
曾讀漢時方技傳北邙髙塜葬神仙<lb/>
　　秋日發黄浦朱氏三子與張長輿顧仲韓拏舟送<lb/>
　　　别書此紀事<lb/>
傾城冠蓋擁沙洲儁少將無厭白頭晴日好停黄歇浦<lb/>
秋風追並李膺舟雕盤欲選俱名味玉麈難揮遇勝流<lb/>
不是西州有餘慟此行何異五湖游<hi>時弔潘長公歸</hi>
　　丹陽道中承宫保大宗伯姜翁出會因贈一律<lb/>
宣髪方瞳氷雪顔才聞報政即投閒久叅白下䕫龍席<lb/>
<pb n="KR4e0201_WYG_193-9b"/>
新冠青宫羽翼班榮似二疏辭漢闕髙如四皓返商山<lb/>
莫疑下客多塵思今日叨陪紫氣間<lb/>
　　徐大宗伯同唐張婁三子見餞至新洋江始别<lb/>
新洋江口好停舟淡月籠烟破暝愁君卧可能忘象闕<lb/>
予行終擬問莵裘嬌歌易作雙青眼别酒難禁兩白頭<lb/>
摠是秣陵多勝地却慚人喚鳳凰游<lb/>
　　過滸墅闗李啓鑑司農要張毛錢呉諸名士餞送<lb/>
　　　分韻得連字<lb/>
<pb n="KR4e0201_WYG_193-10a"/>
楓橋暝色隠樓船文彩風流盡此筵諸友但能河朔飲<lb/>
使君寧惜水衡錢已將歸思尋張翰若箇逃名似魯連<lb/>
乗興偶然成别語相期不必衆人傳<lb/>
　　九日家忌掩闗同年兄袁相國履善以三詩見督<lb/>
　　　尊酒聊爾倚答<lb/>
蕭條九日散賓儔裁及豋髙淚暗流摠為蓼莪捐令節<lb/>
敢將茰菊破牢愁霜嚴故國無鴻鴈氣肅髙林有鷞鳩<lb/>
慚愧寓公袁相國却縁尊酒費詩郵<lb/>
<pb n="KR4e0201_WYG_193-10b"/>
　　新樂大王明德懿親肩美齊獻被禮服義趾稱河<lb/>
　　　間耳順已逾國儲未立邇者熊夢奕奕麟趾振<lb/>
　　　振凢在同聲俱厪稱慶敬成七言律以弁巻端<lb/>
阿監傳呼銀鑰開分明玉樹主君栽渥洼馬出眞龍種<lb/>
東海珠生老蚌胎春暖雪宫添滃鬱地尊青社吐崔巍<lb/>
即看同姓諸王表琬琰鐫名上帝臺<lb/>
　　請告杜門大司成張公少宗伯趙公學士余公携<lb/>
　　　觴見枉分韻得桑字<lb/>
<pb n="KR4e0201_WYG_193-11a"/>
病起閒門日自長晩雲珍樹鬱蒼蒼騶呵並枉烏衣巷<lb/>
簮盍聊呼白玉堂此别孤踪各朝野只今何事不滄桑<lb/>
諸賢莫厭飛觴𦂳萬拆聲中滿路霜<lb/>
　　送黄季主先輩<lb/>
一時三楚汝稱雄擬學張衡賦故宫發篋秣陵餘白僕<lb/>
稱詩江夏有黄童荷衣間過長千里蒯鋏時彈幸舍中<lb/>
後夜便為天際别大江西望吐晴虹<lb/>
　　送謝太常博士謝曽使琉球<lb/>
<pb n="KR4e0201_WYG_193-11b"/>
金陵握手非初會曽讀芙蓉謝監詩鰲背尚懸唐使節<lb/>
螭頭重領漢官儀星辰午夜親嘗酎霜露商秋肅侍祠<lb/>
祖道勸君須盡醉祗今猶是不齋時<lb/>
　　事白後再上疏乞骸承伯玉司馬以二詩慰問有<lb/>
　　　感問答<lb/>
紫袖蔫陳白髪稀逄人羞說宦情㣲羊膓過盡依然險<lb/>
馬角生來可不歸谷口行厨薇蕨飯江頭初服芰荷衣<lb/>
東山司馬如相問南北風塵有是非<lb/>
<pb n="KR4e0201_WYG_193-12a"/>
　　其二<lb/>
飛章萬里叩天閽乞得閒身是主恩已荷聖朝寛毁骨<lb/>
可煩詞客為招魂行逄車馬心先折語到漁樵道便尊<lb/>
依約十年栖隠處軟莎新竹䕶柴門<lb/>
　　臘雪中承御史中丞石公納言徐公廷尉張公京<lb/>
　　　兆尹陳公鴻臚艾公過訪陳公有作紀勝漫爾<lb/>
　　　奉次<lb/>
城北林深臘意濃諸賢尊酒且從容呉天忽覩黄雲合<lb/>
<pb n="KR4e0201_WYG_193-12b"/>
鍾嶺俄成白玉封欲問狐裘慚晏子<hi>用晏子春秋對齊景公事</hi>寧勞<lb/>
鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>羡王恭知君郢里裁髙倡無那登徒老更慵<lb/>
　　陳京兆玉叔以喜雪詩見投奉和<lb/>
臘雪千門喜共傳耐它寒色為豐年謝家玉樹詩偏好<lb/>
王氏烏衣屋乍妍僵卧可煩京兆尹促歸何異剡溪船<lb/>
恠看兒稚爭收掃曾習農書汜勝篇<lb/>
　　贈談叅軍思重<lb/>
清世何縁有避讐為貪山色秣陵游間從方外稱司馬<lb/>
<pb n="KR4e0201_WYG_193-13a"/>
懶向田間詫故侯王謝風流杯底出秦淮烟月畵中收<lb/>
官衙不少如澠酒君但來過緩客愁<lb/>
　　用贈談思重叅軍韻再贈謝少連茂才<lb/>
為厭青藜夜校讐幡然聊作石城游時裁小令調盧女<lb/>
仍草長編傍鄴侯六季遺踪斑管在三山秀色錦囊收<lb/>
勞君問我眉端事除却歸來不解愁<lb/>
　　庚寅元日立春祝聖畢始以紅錦袍謁陵<lb/>
臘意將歸爆竹催爭依仙仗集蓬萊堯樽薦柏條風入<lb/>
<pb n="KR4e0201_WYG_193-13b"/>
漢省呼嵩瑞靄廻原廟漸傳銀鑰啓祠官新覩錦袍來<lb/>
不知春至眞多少明日東郊探早梅<lb/>
　　瀫陽公入佐天官兼領翰學賦此送之<lb/>
分曹猶得坐春風忽領鵷鸞向碧空三入承明階轉峻<lb/>
兩叅均統寄逾隆星辰不隔瞻依表桃李爭歸啓事中<lb/>
青省倘過張樂地莫驚江畔有冥鴻<lb/>
　　贈少司徒采山方公得請時公徙止别館未返新<lb/>
　　　都<lb/>
<pb n="KR4e0201_WYG_193-14a"/>
成風老手御風姿其那氷心聖主知不學賀公稱道士<lb/>
殊輕白傅愛分司門前羅雀從今日屋裏看山祗舊時<lb/>
無論賜金多少在君今不飲欲呼誰<lb/>
　　操江石中丞毋林太淑人夀言<lb/>
三月十六設帨辰六十六廻無限春青天共指猶圓魄<lb/>
紫誥仍輝見在身開府夾江文武吏稱觴八座太夫人<lb/>
賸道金陵好風物那能不遣鬢毛鬒<lb/>
　　杜翁少時葬親夜歸大雪幾殆若有神人送之得<lb/>
<pb n="KR4e0201_WYG_193-14b"/>
　　　免文太史圖之矣而又屬蜀人毛太史詩之久<lb/>
　　　失復得諸賢異其事倚韻和贈成巻余亦嗣焉<lb/>
死孝仍拚攀栢身生還剛及啓關辰雪深踪跡唯狐兎<lb/>
夜久扶携有鬼神萬里璧完詩不偶百年珠隕畵如眞<lb/>
莫言<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>矢男兒志惆悵誰為掃墓人<lb/>
　　陳玉叔廷尉邀大宗伯王公過飲有作<lb/>
總為襟期不待招坐深清醑緩春宵空庭月送三山色<lb/>
古樹風為九曲潮我自越音歸轉切君先郢調欲誰驕<lb/>
<pb n="KR4e0201_WYG_193-15a"/>
唯應醉裏王恭去鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>寛閒度七橋<lb/>
　　為王學士題馬鞍山<lb/>
遥從駊騀出層巒攬轡還應得大觀掲地秦鞭驅作障<lb/>
飛空穆馭且留鞍駝峯對擁春雲暖熊耳雙懸海色寒<lb/>
見說史成蒙主錫装來七寳鳯池看<lb/>
　　為王大宗伯題五指參天峯<lb/>
東南欲盡覺天寛矗立髙㠁障海瀾掩日修羅雲外掌<lb/>
摩空銅狄露中盤削成華嶽峯峯出寫出郇公朶朶寒<lb/>
<pb n="KR4e0201_WYG_193-15b"/>
寄語地靈王學士九重今借指南看<lb/>
　　顧太史北上<lb/>
仙郎青雀度梁溪夾路春花醉不迷此去依然丹禁直<lb/>
瀕年强半碧山棲南溟氣鼓寧容息北斗名成孰與齊<lb/>
寄語調羮三宰相可寛田父一扶犂<lb/>
　五言排律<lb/>
　　潘景升見訪後即游南雍應試賦此贈之以壯行<lb/>
　　　色<lb/>
<pb n="KR4e0201_WYG_193-16a"/>
自讀西征賦時推西晉才忽傳中散駕云自谼中來文<lb/>
豈淨而淺人仍美且䰄九方輕牝牡八尺是龍騋虛左<lb/>
成均席登歌京兆杯名髙鳷鵲觀氣逸鳯凰臺六舘崢<lb/>
嶸重三都次第裁他時結駟過莫遣破蒼苔<lb/>
　　題凌氏盟鷗舘<lb/>
自昔衣冠會都非江海情君今讀書處披檻湖波平鷗<lb/>
鳥時時下條風箇箇輕一羣飛的歴數㸃立分明忽破<lb/>
春山翠平添烟水清孤棲如有約一飽便無營愧殺鵷<lb/>
<pb n="KR4e0201_WYG_193-16b"/>
行地愁聽鳳沼名忘機但來往何必更尋盟<lb/>
　　賦得栁條恒撲岸花氣盡薫舟送沈子<lb/>
春風渾似剪花栁一時齊不獨藏鴉穩兼令去鷁迷三<lb/>
眠初作絮百和欲成泥旖旎粘輕浪顚狂撲大隄青絲<lb/>
愁綰折紅袖惜分擕灞岸雲初起薇垣日未西一枝從<lb/>
主賜全樹借卿栖儤直星為栁含香舌是雞河陽籹面<lb/>
好京兆黛眉低莫以為郎薄時時戀故溪<lb/>
　　送湯給事元衡入朝補舊省<lb/>
<pb n="KR4e0201_WYG_193-17a"/>
離筵一尊酒還試五時衣白簡名逾重青蒲事漸非湛<lb/>
驚新露渥聚訝舊星稀莫以天顔瘦應推海宇肥暮雲<lb/>
人怨别喬木爾飜飛倘及𢎞之事無魚老釣磯<lb/>
　　答興國判張羽王<lb/>
轉憐張别駕十載二毛侵黄口依人慣青衫戀舊深娵<lb/>
隅朝暮饌謝豹短長吟泣玉它年價銜珠此日心漸因<lb/>
窮刺骨飜作怨知音行止吾天袠文章爾陸沉數椽分<lb/>
孺子一衲老藂林如此蹄涔轍雙魚亦浪尋<lb/>
<pb n="KR4e0201_WYG_193-17b"/>
　　日長至為懸<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>之辰夜半起坐偶成<lb/>
子夜不成眠篝燈對黯然㣲陽欲動後老我未生前但<lb/>
喜初長日毋論向暮年悟來仍悄悄收得漸綿綿線任兒<lb/>
曹益弧從耆宿懸無人識余意香火競喧闐<lb/>
　　少司徒胡公蒙恩予告詩以寄情<lb/>
無辨存臣節扳留見帝仁從它貝錦客不是蠒絲臣北<lb/>
極丹心苦函關紫氣眞淚枯縁國士心死作山人欲識<lb/>
加餐意他年致主身<lb/>
<pb n="KR4e0201_WYG_193-18a"/>
　　感事得五言長律三十句時家弟敬美致關中書<lb/>
　　　為歸計因賦此寄之<lb/>
大道本何諍凡情空見憎廟廊稀闕事泉石易為䋲魔<lb/>
總百相嬈佛還三不能豈予眞白璧勞彼任青蠅會得<lb/>
無身語依然有髪僧江湖元自濶風浪定來澄嘿嘿時<lb/>
彈指涼涼對撫膺尺書傳令弟三益喜良朋草賦推司<lb/>
馬蓴心托季鷹非闗怨揺落業已削飛騰緩蠟千山屐<lb/>
來依六祖燈天寧久鍾會爾不愧孫登日月髙難毁乾<lb/>
<pb n="KR4e0201_WYG_193-18b"/>
坤大可憑鵷鶵從嚇䑕羊角定扶鵬若說函中記寧同<lb/>
漢五陵<lb/>
　　送徐汝旭游太學扶侍宗伯公并訊謝宗伯<lb/>
南州士問媺北闕帝恩繁稍慰晨昏戀仍聞詩禮尊出<lb/>
從鱣席授歸向鯉庭論荀令香雖冷何郎粉尚温通家<lb/>
余濩落喬木爾飛飜獲保野人業能忘眞宰恩風颷倐<lb/>
以過桃李竟何言唯有青山色依然傍蓽門<lb/>
　　尚進士請告扶侍者十五年渡江見訪索詩為贈<lb/>
<pb n="KR4e0201_WYG_193-19a"/>
世人欣捧檄而汝獨陳情問寢春朝美披襟游思生客<lb/>
愁過夏緩詩句渡江清指㸃婁侯國徘徊亞子城父為<lb/>
此州伯<hi>君父仰山按呉有聲</hi>兒結五湖盟不作嬰婚嫁君家尚子<lb/>
平<lb/>
　　前揮使王君化六十夀言<lb/>
少年曾任俠未老便抽身撫劍思前事登壇屬後人樹<lb/>
同司馬大𤓰救故侯貧磊塊聊全酒逍遙且任眞圍棋<lb/>
閒訪謝擊缶或歌秦聞說稱觴地瓊花刺眼新<hi>君之子分閫維</hi>
<pb n="KR4e0201_WYG_193-19b"/>
<hi>揚近迎君為夀故云</hi>
　　夀余德甫七十<lb/>
屈指燕中社俄然爾七旬五言欺大厯隻字逼先秦宦<lb/>
拙猶循吏名逃是逸民長揩翫世眼誰證到頭身珠玉<lb/>
堪娱老金緋不救貧甘從絳縣食懶作豫章賓雙躡匡<lb/>
廬屐孤垂彭蠡綸雲鴻同意態海鶴鬭精神綵筆天教<lb/>
健清尊道並醇無由尋縮地相與結朱陳<lb/>
　　癸未除夜<lb/>
<pb n="KR4e0201_WYG_193-20a"/>
憶昨逄除夜篝燈對苦吟縱無兒女態猶劇歳時心恬<lb/>
憺吾慚我蹉跎日至今衰顔不解事狂態覔知音有鐡<lb/>
皆成錯無絃始是琴明年是明旦百慮莫相侵<lb/>
　　輓皇甫子循先生<lb/>
威明頻解綬𤣥晏少歸田人識書淫疾天私黨錮年浮<lb/>
名日者傳樂事雪兒絃尚作非熊夢俄成賦鵩篇遺文<lb/>
六季盡新語衆人傳罷理登山屐誰償賣賦錢因君問<lb/>
班管不朽立言偏<lb/>
<pb n="KR4e0201_WYG_193-20b"/>
　　題故孟光禄怡老園<lb/>
昔在先皇日吾猶識孟嘉清朝倦黄閣黄髪岸烏紗疏<lb/>
傅金雖少香山社可誇比鄰共雞黍近水足魚蝦汝逐<lb/>
華胥夢人呼畏壘家霜餘大令橘暑憶故侯𤓰往事存<lb/>
喬木流年問落花不須論代變得老便生涯<lb/>
　　元馭閣老將北上要余於野次言别得二章<lb/>
相印非時授天書特地臨一鰲堪立極萬象想為霖衆<lb/>
訝商巖夢吾知潁水心戀從烏鳥劇愁向鶺鴒深朝市<lb/>
<pb n="KR4e0201_WYG_193-21a"/>
安從美山林老亦侵莫教男子淚容易便沾襟<lb/>
　　其二<lb/>
拜命金甌貴徴車竹使專共迎丞相斾還是孝亷船應<lb/>
象三台外降心一叟前堯天從汝濶佛日傍吾偏取適<lb/>
難為境貪閒亦礙禪報君從此後隨分太平年<lb/>
　　題尤生畵贈林總兵<lb/>
白雲幕松頂輕風扇茗罏此時羊太傅對客理隂符且<lb/>
捉玉如意暫疎金僕姑清言寧誤晉雅志在吞呉海靜<lb/>
<pb n="KR4e0201_WYG_193-21b"/>
烽堪冷時平將自儒寧知日出處片檄盡輿圖<lb/>
　　由隂徑而下至振衣渡又名却女津<lb/>
夷猶竟韶景窈窕此山阿越女興猶劇夕隂將奈何攀<lb/>
藤齗纎指躡草涴輕羅石碍蓮雙朶泥沾玉一窩翻然<lb/>
欲飛渡終是怯凌波<lb/>
　　文漪堂之後凉風堂<lb/>
凉風起蘋末集我鳯凰條小奪琴中理時添酒外驕廻<lb/>
光汎芍藥遺響逗芭蕉偶爾當三伏欣然至久要老夫<lb/>
<pb n="KR4e0201_WYG_193-22a"/>
憑仗汝散髪坐逍遙<lb/>
　　薄暮練川朱侯過訪小語别去寄贈一章<lb/>
一雨吐新蛤千村生夏凉傳呼邑侯至能使野人忙早<lb/>
麥鳩堪噎鄰篘蟻借嘗㣲言露雄白小坐逼昏黄有懶<lb/>
酬髙誼無求恕老狂今看孺子榻猶帶令君香車馬初<lb/>
疑夢閭閻未忍忘還同孝宣季朱邑在桐鄉<lb/>
　　王愛川先生歸馮翊詩以送之<lb/>
葉縣君其後談𤣥早棄官逺公一開社陶令不眉攅為<lb/>
<pb n="KR4e0201_WYG_193-22b"/>
識黄金界翻憎白玉棺晨鐘僧粥煖夜唄佛燈寒獅子<lb/>
現毛孔蓮花生舌端歸心鴈門市初服鹿皮冠莫戀枌<lb/>
榆好西方行路難<lb/>
　　宿泖塔佛院<lb/>
莫言初地小但覺四天寛面面芙蓉鏡層層薜荔冠一<lb/>
泓鶖眼碧九㸃鷲頭丹唄響波聲合漁歌夜色殘經歸<lb/>
龍藏易僧結蜃樓難我醉聲聞酒誰施法喜餐倦分禪<lb/>
榻卧閒借佛書看猶有㣲根在羞人喚宰官<lb/>
<pb n="KR4e0201_WYG_193-23a"/>
　　再題泖塔因贈修塔住持自正<lb/>
康會來江表由拳已陸沉五湖三𤱔地千古一叢林不<lb/>
壞金剛座長抽碧玉簮火齊搖塔杪菡蓞湧波心汝有<lb/>
誌公錫何勞長者金聚沙縁自昔塡海願如今一食分<lb/>
僧鉢三衣借客衾魚諳放生樂鳥和諷經音小緩廬山<lb/>
戒籃舁日日尋<lb/>
　　夀顧翁七十<lb/>
少習東魯學詩書執禮身晩膺西漢詔孝弟力田人好<lb/>
<pb n="KR4e0201_WYG_193-23b"/>
語時依口窮愁不上顰蘭枝葉已茂蔗境事方新莫惜<lb/>
如澠酒將分太液津<lb/>
　　謝貞吉王孫雅餉<lb/>
書是豐城劍僧為南浦鱗直繇深氣誼寧獨慕沈淪念<lb/>
君饒異物慚余非異人三絶何能報四愁虚自論古來<lb/>
無限意奚必在比隣<lb/>
　　夀曹茂來進士七十以故人仲蔚子請也<lb/>
尚憶公車日君方冠弱辰才眞如太傅老不慕平津第<lb/>
<pb n="KR4e0201_WYG_193-24a"/>
讀飬生主何論觀國賓鷗閒知易飽鶴瘦不闗貧間引<lb/>
詩娱性毋勞酒飬醇芝蘭長自玉竹柏得其眞園種樊<lb/>
侯漆溪收張翰蓴猶餘故交子來作掃門人<lb/>
　　寄鄧州劉廣文<lb/>
昔忝襄鄧節于今十四年清才豈我下黄綬属城偏七<lb/>
畧元劉向諸生仰鄭䖍扶藜過五壠探蠡酌甘泉井自<lb/>
心源出亭因覽秀傳祗愁花蠟燭不暖青寒氊<lb/>
　<lb/>
<pb n="KR4e0201_WYG_193-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿卷十九<lb/>
</p>
<p>
</p>
  </div>
</body>
</text>
</TEI>
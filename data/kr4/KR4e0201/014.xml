<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻十四</head> <lb/>
    <p>
<pb n="KR4e0201_WYG_014-1a"/>
欽定四庫全書<lb/>
　弇州四部稿巻十四<lb/>
　　　　　　　　　　　　明　王世貞　撰<lb/>
詩部<lb/>
　五言古體七十六首<lb/>
　　讀李獻吉何仲黙徐昌榖三子詩<lb/>
夔峽收英靈乾坤無真色擾擾操觚士各務狥所得怳<lb/>
若襄城轍俱迷隂陵澤明興我高帝神武肆蕩滌七葉<lb/>
<pb n="KR4e0201_WYG_014-1b"/>
開人文疇能承休徳是時北地生草昧發超識手挽天<lb/>
河流千秋鴻濛坼坐令景從軰齊聲諧其則矩歩寧敢<lb/>
渝狂者羞踐跡寧知龍變化夭矯不可即彼以蛙黽趨<lb/>
胡然矜相測<lb/>
　　其二<lb/>
孝皇握鰲極萬宇揚休光藝士被天來大雅竟難方北<lb/>
地既龍舉信陽遂鸞翔彼美在弱冠振馥戢時芳二華<lb/>
削蓮花高掌媚太陽朝霞洛溆波因颸自文章二子琢<lb/>
<pb n="KR4e0201_WYG_014-2a"/>
相就流趨互雌黄聴曲昧其名焉在譏頡頏寄言夸毗<lb/>
者冥趨良可傷<lb/>
　　其三<lb/>
伊昔吳都彦揮翰藻思披珊瑚間木難粉黛映參差豈<lb/>
乏妖麗觀適志良以稀奕奕昌榖生中道起其微青天<lb/>
盪胸表白日行鬚眉秋鳶搏羊角夏雨結虹霓泠泠松<lb/>
泉響濯濯芙蓉姿當其所得意直與作者期為郎歎寂<lb/>
寞短年悲奄遺匪但一世隘終焉造化疑貞也鄉之人<lb/>
<pb n="KR4e0201_WYG_014-2b"/>
瓣香夙所私廣陵悵云絶山水欣自知要令千嵗後更<lb/>
奏金蘭辭<lb/>
　　二貞篇<lb/>
　　　庚戌敵傅城而軍又三年癸丑島冦起躪吳㑹<lb/>
　　　余於中外得二人焉越徐學詩晉任環蓋分死<lb/>
　　　矣而不死余識之間者濶焉即其人亡平生而<lb/>
　　　願為之執鞭者况與一日也<lb/>
徐卿志恬穆闇然不自持雖復興文藻要非中所施躑<lb/>
<pb n="KR4e0201_WYG_014-3a"/>
躅儔侣間咸顧私勝之營衛若千金一捐不復疑青天<lb/>
見河嶽白日廻光儀所遇各自失焉能强攀躋汝往稽<lb/>
剡濵高視浮雲馳余復白駒篇太息不成辭<lb/>
　　其二<lb/>
任侯神明守吏道將余師東風被蒿萊欣欣各自私力<lb/>
欲洪波偃一葦恐難支俯窺龍蛇宅仰覩星辰移志士<lb/>
輕喪元白刃蹈如歸能令行間伍戚若同根枝老父撫<lb/>
國殤為侯捐不辭[婺-矛+牙]婦泣其夫身今得所施精誠貫烈<lb/>
<pb n="KR4e0201_WYG_014-3b"/>
日天聴竟能卑紏紏干城士厚禄擬何為<lb/>
　　五子篇<lb/>
　　　濟南李攀龍<lb/>
纎阿出溟渤皓魄中天發列宿豈不顯杳然精靈攝先<lb/>
秦收正始六代時汩没夫子揚嘉馨千載馭颷軏思排<lb/>
入淵曠象成自昭晰至理中所賞胡然見時悦夫子乃<lb/>
沉淪紛紛亦奄忽六合慘淡間微生借噓拂並嘯倚崆<lb/>
峒蒼蒼極秋色上有三危露芝菌芬樛結攀英啜其滋<lb/>
<pb n="KR4e0201_WYG_014-4a"/>
虹霞動靈宅却笑羡門者長生等澌沫<lb/>
　　　吳興徐中行<lb/>
藹藹洵吉士産秀自天目冷冷穆風披青陽振膏馥調<lb/>
氣翫時人幽懷被商曲客從東方來貽君以迷榖含吐<lb/>
茲未酬宛然中心篤柔條沃嘉霖雖罷中所欲良璞困<lb/>
鑢錯連城謝其琢逝將因君御並起雙鴻鵠<lb/>
　　　南海梁有譽<lb/>
大溟湛珊瑚陸離灼叢條龍伯何神舉弱緯連六鰲之<lb/>
<pb n="KR4e0201_WYG_014-4b"/>
子為國經含英奉清朝汎瀾先民藴眷念首陽椒杜權<lb/>
形俱歛匪戰理自超賤或重千鈞貴則等逝颷羅浮七<lb/>
十二一一摩層霄玉笈子長往金徽予罷操<lb/>
　　　武昌吳國倫<lb/>
高旻漏元氣瀉作黄河流排蕩識其支焉覩崑崙丘武<lb/>
昌藴夙解獨往恣神搜亥歩亦何窮原問非所讐仰窺<lb/>
太乙精冷然注天湫調浪鼓青陽餘風映素秋下士俱<lb/>
大笑哫訾不能休寧知帝弄臣坐令鞭九州<lb/>
<pb n="KR4e0201_WYG_014-5a"/>
　　　廣陵宗臣<lb/>
伊人璠璵彦履盛無嬰躬豈鮮盈門軌匪其徑寸衷為<lb/>
壽不在年千秋以為終斯道苟不蕪排衛當誰功沉淪<lb/>
知夜光鴻鵠高天風枉矢射彭城逸勁飲石梁誰謂漢<lb/>
哉廣裹餱航扶桑竦身太華顛羣途杳茫茫<lb/>
　　後五子篇<lb/>
　　　南昌余曰徳<lb/>
徳甫負耿介往往排羣好楚咻非所顧齊風乃同調續<lb/>
<pb n="KR4e0201_WYG_014-5b"/>
緡媚沈川夜光為之耀累柯刈宿楚山骨露幽峭有嚮<lb/>
必當心尋源乃深造是時西曹彦苦李在周道所以獲<lb/>
自全閩天舒清嘯<lb/>
　　　蒲圻魏裳<lb/>
魏生狷者流勃窣名理窟物好都不營而以求真悦眄<lb/>
睞當世人迷津要余筏片語識其端雄思坐超發莽蒼<lb/>
大鹵間一坏何硉兀揮手出嵩喬青天距如髪安得凌<lb/>
風翰送子排真闕<lb/>
<pb n="KR4e0201_WYG_014-6a"/>
　　　歙郡汪道昆<lb/>
伯玉人間人忽往在千古矯矯先秦則恥為東京伍匠<lb/>
郢斤成風所至自規矩一汰塵調非耳觀衆稍沮論交<lb/>
豈必面飛書示肝腑四十開閩疆黄金絓其組吾道何<lb/>
必然諸子氣亦吐<lb/>
　　　蜀郡張佳𦙍<lb/>
才士地不乏岷峨所鍾英之子試為令快若刃發硎循<lb/>
吏在中牟亦足垂其名改途遵詞苑方駕結齊盟雅鄭<lb/>
<pb n="KR4e0201_WYG_014-6b"/>
紛奏前至耳選其正白雪發高倡下流皆令聲安得凌<lb/>
風翰長翺於玉京<lb/>
　　　新蔡張九一<lb/>
助甫秉天秀弱齡藻辭鋒一出宰巖邑百吏趣下風入<lb/>
佐天子銓搢紳所景從折節禮楚纍羣諑藉相攻攬轡<lb/>
西南紀清商變炎空下蔡出傾城皎若青芙蓉寧為衆<lb/>
人妬不為衆人工<lb/>
　　廣五子篇<lb/>
<pb n="KR4e0201_WYG_014-7a"/>
　　　崑山俞允文<lb/>
俞生不偶世削跡混屯夷時冶避大質天籟竅幽機懷<lb/>
璧非所愆含英竟焉輝晨炊不逮暮室人交謫譏𤣥商<lb/>
吹衡宇霜霰無停飛悠然眉間色忽映西山薇婁水逝<lb/>
洋洋偕子以樂饑<lb/>
　　　魏郡盧柟<lb/>
盧生富結撰揚馬有遺則及乎為詩歌雅好在李白春<lb/>
風揚波瀾浩渺靡所極仰見朝霞媚俯見水五色蛾眉<lb/>
<pb n="KR4e0201_WYG_014-7b"/>
一成妬雄飛鎩其翮朝奏獄中書夕為坐上客妻子不<lb/>
殢人長歌下震澤<lb/>
　　　濮陽李先芳<lb/>
伯承俠者雄摛詞何爾雅芙蓉秀濁水清芬自堪把往<lb/>
知在傾葢擕手即中野四顧邈無儔幽懷浩傾寫行行<lb/>
愉江宰悒悒誰與解訟庭凉颸生商歌和彌寡有志廹<lb/>
未竟强為時人下<lb/>
　　　孝豐吳維嶽<lb/>
<pb n="KR4e0201_WYG_014-8a"/>
峻伯青雲姿餙玉振鳴步二十遊京邑興文粲烟霧一<lb/>
出時貴傾匪在戚與故此道行世間識者如其素豈不<lb/>
諧衆歡要覩中心慕紓懷厯下生改轍遵廣路雅鄭辨<lb/>
已勤况乃垂韶濩<lb/>
　　　南海歐大任<lb/>
歐生最晩交其識乃先曙旁獵六代言欎為西京路五<lb/>
十而釋褐微官厯揚豫一為邑文學再典州掌故游宦<lb/>
豈必達深衷托豪素掩抑再三歎少小為名悞宛宛照<lb/>
<pb n="KR4e0201_WYG_014-8b"/>
影姝沾沾不虞妬<lb/>
　　續五子篇<lb/>
　　　陽曲王道行<lb/>
明輔瑚璉姿清芬溢其齒二十典方州三十賜金紫雖<lb/>
負循吏聲雅非中所喜魔來付禪觀戰勝歸名理餘事<lb/>
乃及詩亦方開元軌貽君山林日朗曠自此始<lb/>
　　　魏郡石星<lb/>
石生昔抗章攀天動星辰芬芳一世間誰能不見親論<lb/>
<pb n="KR4e0201_WYG_014-9a"/>
交須論晩辨材須辨真肺腑一相披灼然世無人未央<lb/>
欎造霄頼子表嶙峋慨焉念漳流淪沒連城珍<lb/>
　　　嶺南黎民表<lb/>
昔余客招提黄鵠為徘徊五子臨乖隔黎生翩然來方<lb/>
響入絲桐所奏靡不諧濩落金馬門驪龍狎其頦非無<lb/>
蛾眉妬隠酒不見猜和光同其塵老氏我所推<lb/>
　　　豫章朱多煃<lb/>
驥足有八荒惜哉櫪中老王孫負竒氣少即成潦倒幸<lb/>
<pb n="KR4e0201_WYG_014-9b"/>
無詩書禁千古恣搜討窘廻長沙袖迂逐淮南寳俯仰<lb/>
宇宙間局如束濕草富貴非所求令名良自保<lb/>
　　　虞邑趙用賢<lb/>
子師名家雋出入珠玉府所獲豈不贏而以求真與將<lb/>
無一時屈所伸在千古寸鐡寧不頑連城繇茲睹入夜<lb/>
必自光朂子無輕吐秦人已睥睨荆人猶齟齬<lb/>
　　四十詠<hi>有序</hi>
　　　庚戌之春予以病休曹假伏枕不懌憶數鄉哲<lb/>
<pb n="KR4e0201_WYG_014-10a"/>
　　　彬彬多鉅公異人龍質鳳章雲蒸霞爛雖潛見<lb/>
　　　異則托就大小然亦盛矣因紬繹所聞自我明始髙代迄<lb/>
　　　今共成四十章匪辭挂漏之慚聊見仰止之私耳<lb/>
　　　高太史啟<lb/>
季廸負神啟駿發自名郡縱毫動天籟調篇黼皇運遘<lb/>
世無永晷後身有嘉問璉琢藉未工楚氓悲其瑾<lb/>
　　　黄給事鉞<lb/>
叔揚踐華省食貧無異操奮為墨衰舉匪以弓旌招借<lb/>
<pb n="KR4e0201_WYG_014-10b"/>
箸畫勤王湛淵報乆要形泯神自王松柏蒼然喬<lb/>
　　　王逸人賓<lb/>
逸人挫榮者浮沈竟闤闠折姚見𤣥理訪戴襲竒秘既<lb/>
殊紫芝宦復異鹿門娶𤣥徳誠可師毋乃為孝累<lb/>
　　　姚少師廣孝<lb/>
少師遁儒跡握筌理𤣥符業由殺機發教以神用敷赫<lb/>
赫不遷庭侑公配宏謨胡然踏迷復緇衣即永途<lb/>
　　　楊尚書翥<lb/>
<pb n="KR4e0201_WYG_014-11a"/>
楊公巋然老故人握璿璣遂令武昌戍陽春廻赭衣曳<lb/>
裾時豹隠推轂乃龍飛優游桑梓間樹惇以全歸<lb/>
　　　陳僖敏鎰<lb/>
僖敏長者度時展經綸才白馬出秦闗虬髯何壯哉河<lb/>
隴既以奠尸祝至今開豈知衿裾士威譽揚九垓<lb/>
　　　陳僉事祚<lb/>
退翁昔持憲驄馬何翩翩先䟽已致身敢望天子顔臣<lb/>
祚誠無狀百折寧不前雖或謝幾哲終焉保貞堅<lb/>
<pb n="KR4e0201_WYG_014-11b"/>
　　　俞司寇士悦<lb/>
太保禀剛峭面色凌壁鐡所至如子元網絡甚張設赭<lb/>
衣忽被體永謝孤卿列道遇金齒公後車亦齊轍<lb/>
　　　徐武功有貞<lb/>
武功藴宏畧希世遘竒表挾日肇封祚治水贊熈皥大<lb/>
勛古難恃令名當自保迢迢南中雲惻惻羨飛鳥<lb/>
　　　劉文恭鉉<lb/>
文恭達節者畏榮恒惄如羣謀狥天步獨行竟何濡食<lb/>
<pb n="KR4e0201_WYG_014-12a"/>
報遺後人位絀永令譽乃知癯然叟可以托遺孤<lb/>
　　　張提學和<lb/>
穆也非不佳節之難為弟當其射䇿時英聲動宸扆斵<lb/>
輪見老手藻鑑存清視造物亦忌人榮名淪散位<lb/>
　　　韓襄毅雍<lb/>
襄毅秀弱冠揚䇿振天路中躓廼益習晩柄諧所遇威<lb/>
伸七縱畧功成五月渡壯心寄隠跡坐惜齒齡暮<lb/>
　　　葉文莊盛<lb/>
<pb n="KR4e0201_WYG_014-12b"/>
文莊𤨏垣彦直志濟遐矚邊土仗雄望嶺越借寧隩日<lb/>
晏坐繁省歸來奏清曲古道終有諧今焉歎時服<lb/>
　　　魚開封侃<lb/>
魚侯治雄都貪吏逆洗跡中嵗賦歸歟妻子猶菜色雖<lb/>
乖清泌樂終守西山則人事良可悲天心竟焉極<lb/>
　　　劉叅政昌<lb/>
太中少頴脫往往出新詣跌宕郎署間清芬藹然萃五<lb/>
嶺窮履跡三蒼辨鼎識乃知忌者心翻然為名計<lb/>
<pb n="KR4e0201_WYG_014-13a"/>
　　　孔侍郎鏞<lb/>
司空守荒郡篳路啟山林萬面若猿猱片言剖其心簫<lb/>
鼔薦叢祠生存多饗歆是以臨没候列宿表精祲<lb/>
　　　吳文定寛<lb/>
文定秉謙退冥志在墳典所樹苟先衆寕辭步趨蹇朝<lb/>
回對花竹落日照開巻此意今所難吁嗟徳音鮮<lb/>
　　　王文恪鏊<lb/>
文恪辭家流廣庭振華轂帝時絀師臣遥跡肇枚卜豎<lb/>
<pb n="KR4e0201_WYG_014-13b"/>
人窘犬步惄焉歎一木歸卧洞庭野世往譽恒馥<lb/>
　　　陸太常釴　張脩撰泰<lb/>
二君青雲彦攄辭復同調釴也千仞壁蒼翠絶奔峭泰<lb/>
如飱芝露九咽動靈竅黼黻未章施長筭屈短造<lb/>
　　　先祖司馬諱<lb/>
昔我先司馬敡厯徧遐荒至今訟庭樹往往比甘棠藹<lb/>
如三冬日凛若九秋霜千載循吏編庶以紹龔黄<lb/>
　　　李少卿應禎<lb/>
<pb n="KR4e0201_WYG_014-14a"/>
少卿善書法强起侍中秘詔為譯經藏卿也獨奏記吾<lb/>
道有九經上其幸留意百折終不回榮名淪末位<lb/>
　　　陸太宰完<lb/>
陸公秉戎樞受脤事横征中流蕩日月殷波血鯢鯨歸<lb/>
來宴父老故里高車迎沒齒甘巨僇焉能終令名<lb/>
　　　楊儀部循吉<lb/>
儀部志狂者墳丘事冥討三十而掛冠握機豈不早胡<lb/>
哉昧逺算一出為小草攬其遺文辭悼彼耄昏夭<lb/>
<pb n="KR4e0201_WYG_014-14b"/>
　　　毛文簡澄<lb/>
毛公踐華顯秉性乃恬易杜門飲醇酒口不談世事一<lb/>
遇鼎革間鏗然踐堅議天怒百不回秋風有歸計<lb/>
　　　顧太保鼎臣<lb/>
文康自講筵磊落真主識鎻鑰見深寄版築遺芬澤坐<lb/>
客悚莫干虬鬚紫如磔少選出新聲彷彿安昌席<lb/>
　　　徐迪功禎卿<lb/>
昌榖振竒士𤣥覧意何卓芙蓉秀濁水蒼隼擊寥廓調<lb/>
<pb n="KR4e0201_WYG_014-15a"/>
古鮮同驅名高逺時作詎為坎軻恨短年亦予樂<lb/>
　　　魏恭簡校<lb/>
魏公秉淵著雅志慕古昔時衍洙水流力斷曹溪脉巷<lb/>
牖稍已乖簪纓遂中辟三絶蒼頡編往往明心畫<lb/>
　　　朱尚書希周<lb/>
尚書握留銓五十遂懸車優游更三紀塊然返其初眉<lb/>
宇藹春陽和風被里閭良璞猶未雕見者稱璠璵<lb/>
　　　周恭肅用<lb/>
<pb n="KR4e0201_WYG_014-15b"/>
恭肅故長者所厯多恬穆及乎握臺綱霜天見雕鶚藻<lb/>
鑑雖已晩彈冠衆相樂車門日夜開無金可稱卻<lb/>
　　　沈居士周<lb/>
沈生逸者流夙尚丘壑賁緬懷狥所好十日一山水游<lb/>
戱無全目縱横得真理平生所餘事耿耿乃在此<lb/>
　　　祝京兆允明<lb/>
希哲寄聲酒詼諧放情素翰墨人盡研巧者由機悟游<lb/>
龍宛霞浦芙蕖發朝露世上亦何有悲此邯鄲步<lb/>
<pb n="KR4e0201_WYG_014-16a"/>
　　　方太常鵬<lb/>
庶子負書滛終嵗勤述作謝病再起官將因傳禮樂鶴<lb/>
禁屣若遺清卿秩仍削悠悠見素心所享不辭薄<lb/>
　　　文待詔徵明<lb/>
文翁負耿介至巧亦天性髫年卻金賻中嵗辭藩聘既<lb/>
三鄭氏絶仍齒伏生境遥裔播休華千秋猶輝映<lb/>
　　　周寺丞鳳鳴<lb/>
大理世其官能文法無害執憲昌言朝如何與譴㑹音<lb/>
<pb n="KR4e0201_WYG_014-16b"/>
容自矩律筴筭幾蓍蔡積儉乃起家欒伯慚其汰<lb/>
　　　朱中丞紈<lb/>
中丞匪躬者仗鉞事專征瘴海肅鯨波舟航偃不驚渙<lb/>
羣嬰衆鑠披已乃孤誠安能對獄吏慨焉捐此生<lb/>
　　　陸太常粲<lb/>
浚明經國才所遜在勇沈雖復豪文戰而乃非素心鳴<lb/>
鳳吐朝陽漸鴻遯中林幽懷故有托寧為遘荒滛<lb/>
　　　王選部穀祥<lb/>
<pb n="KR4e0201_WYG_014-17a"/>
禄之當佐銓皛皛若氷玉歸來三十載嵗月天所属辟<lb/>
書再及門澹若雲過目何必寫匡山胸中有巖谷<lb/>
　　　先御史大夫諱<lb/>
外侮中不競踈者亦暫親矯矯先大夫一身當百身白<lb/>
日照披肝噫氣成星辰痛無九京轍為言誅佞臣<lb/>
　　　王太學寵<lb/>
履吉藉甚年灼乎舜華敷非酒使人酣况乃薦醍醐玉<lb/>
樹困霜風良騊蹶脩途其蹟猶尚新其人骨久枯<lb/>
<pb n="KR4e0201_WYG_014-17b"/>
　　　黄徵君省曽<lb/>
勉之富三餘垂言亦驚衆收名良已愽負大不易用公<lb/>
車一報罷遂甘醯鷄甕有子能象賢居然冡枯重<lb/>
　　三楊詩<lb/>
　　　三楊者廿年中人也始射洪至太僕次富平為<lb/>
　　　御史最後容城武部矣咸不自量批亢拂堅罹<lb/>
　　　大譴何言也予竊覸其志哀之妄為三章同日<lb/>
　　　之義罪亦甘矣<hi>癸丑夏時誤傳容城君已逝</hi>
<pb n="KR4e0201_WYG_014-18a"/>
矯矯射洪君累資奉卿列勛稱或後人所治多惠轍金<lb/>
紫外相縻生平一短褐權貂干天紀况挾左道蠥内禪<lb/>
移襁褓社稷絲係絶羣公滿臺省往往比稷卨相顧但<lb/>
揺首彼覩恒結舌君也義所憤草奏遂身訣神僊歸杳<lb/>
茫藥石吐祻孽秦王與漢武逺鍳乃昭晰岐嶷固齊聖<lb/>
萬幾恐未哲臣某甘碪盎為國謀豈拙是時閶闔開宿<lb/>
衛浴金鐡一傳常侍詔班行膽為裂青天朱雲檻碧日<lb/>
萇𢎞血皇靈終動變魑魈亦歸滅至今穆清表帝座烱<lb/>
<pb n="KR4e0201_WYG_014-18b"/>
長徹國事甘一身㣲誠竟何雪萬古涪江流劒嶺更嶻<lb/>
嵲<lb/>
　　其二<lb/>
天地氣不滅今古遞流行巖巖富平君所得何太贏朝<lb/>
籍未云久浩然厭承明絀志終老親食力乃躬耕貸粟<lb/>
耻監河獨行異於陵峩峩獬豸冠一出狐豕驚兩分既<lb/>
以展慷慨示平生訾亹探亂源力欲奸諛清屈指及四<lb/>
五天怒不為恒九闗下虎豹白日紛雷霆沈冥狴犴間<lb/>
<pb n="KR4e0201_WYG_014-19a"/>
血肉浩縱横十載無生晷萬死有餘誠荷校誦遺編庶<lb/>
幾演周經茹甘豈以蓼就燠豈以氷誠知非身計心各<lb/>
有重輕終荷帝垂察役服等齊氓未永鼓腹㳺溘哉大<lb/>
命傾此䟽憶昨傳夜燈盡熒熒片紙或隻言若引九鼎<lb/>
絙歸骨二華顛咸秦遍精靈<lb/>
　　其三<lb/>
躑躅廣莫間乾坤廹遲暮一接容城生遂令豁衷素往<lb/>
者大難集邊塵窘天歩<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>藩托援師皇誠柰深顧隂謀<lb/>
<pb n="KR4e0201_WYG_014-19b"/>
重借冦耗我黔首賦謂遘互市歡弭其來侵路生也呌<lb/>
閶闔畫沙請前箸堂堂如中國戚戚僅奸豎障尉適窮<lb/>
邊年命不反悟乾威<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豎魄伏機乃大露命爾尚書郎<lb/>
憂天漸成痼賜環主恩深請劒臣節固安危托將相腹<lb/>
心横巨蠧豈惟臣私憤萬口脅莫吐吏議既以深龍鱗<lb/>
遂終忤慘淡濵海臣傳章復尋訃夕卧五四起明河望<lb/>
東注頗聞草奏時業已為棺具元造竟何心茫茫一身<lb/>
付所憂在國謀敵志諧舉措大澤淪兼城瀾濤誰能募<lb/>
<pb n="KR4e0201_WYG_014-20a"/>
　　偶書<lb/>
欎欎桓魋墓白石何嶙峋惜哉三年力不能塟其身空<lb/>
見撫琴士千載悲斯人<lb/>
　　其二<lb/>
黄雀擬螳螂下乃見彈射古來奸雄軰頗復遇其敵禍<lb/>
敗狥所常勝者亦焉得<lb/>
　　其三<lb/>
邯鄲倡家女巧笑倩紅粧如無好顔色何以結不忘借<lb/>
<pb n="KR4e0201_WYG_014-20b"/>
謂鮮所私何以得為倡<lb/>
　　其四<lb/>
長安狹邪客片語黄金千歸來但壁立四座稱豪賢稱<lb/>
者漸不識零落一身偏<lb/>
　　其五<lb/>
賈客狎風波黄金如山積人云貴明珠遂適海外國垂<lb/>
老鯨鯢身嗚呼竟何惜<lb/>
　　將赴計偕呈同志<lb/>
<pb n="KR4e0201_WYG_014-21a"/>
神都亘天北長河萬里開文星起吳㑹熠煜凌金臺朔<lb/>
氣日夜深我行何壯哉君看孤舟去應驅駟馬來丈夫<lb/>
但有足跡當遍九垓長揖辭故知肯為兒女懷<lb/>
　　秋風<lb/>
燕臺廪秋速永夜何蕭蕭高樹廻天風木杪溢洪濤初<lb/>
至驚客夢忽來侵薄裯紈扇委故篋園英悴新朝烈炎<lb/>
寧久固時至詎能逃吾將感世運行矣任所遭<lb/>
　　除夜有感<lb/>
<pb n="KR4e0201_WYG_014-21b"/>
此嵗盡此夕此夕不再得大化何心去流光長自惜明<lb/>
日更明年明年重可憐花迷上林月夢落楚江烟相逢<lb/>
半游子陸沉金門裏朝典蘇季裘暮乞侏儒米千嵗逓<lb/>
相送那能屢禁此<lb/>
　　齋日作<lb/>
茲辰方致齋况乃停推剖無事卧起遲日色在楊栁瓢<lb/>
壺盈豆粥煑茗用當酒諸君勿復言予禱亦已久<lb/>
　　阻風下邳南待發有作<lb/>
<pb n="KR4e0201_WYG_014-22a"/>
積風見日色久客見容顔翳翳昏黄交桑柘自生烟惝<lb/>
怳一飛鳬乃是天際帆倐焉過舷際欲挽不得言去者<lb/>
日以去還者何時還<lb/>
　　初拜使命抵家作<lb/>
去家未十載結綬始言還惝恍夢寤間厯厯陌與阡耆<lb/>
老揖且疑安識衆少年昔别猶髫齔今來室家完酒炙<lb/>
争慰勞陸博夜喧闐觧帶著庭樹改席臨後軒離合誠<lb/>
欲輕焉覩鬒及前<lb/>
<pb n="KR4e0201_WYG_014-22b"/>
　　其二<lb/>
乍出城東門秋禾欎離離池塘漸為窞鷄犬亦聲微冠<lb/>
者五六人不能具裳衣廬舍雖如昨亦復少光輝借問<lb/>
何所因何以不成辭揺手長吏嗔惻愴涕交頥<lb/>
　　其三<lb/>
道逢皤然叟罄折前揖之叟顧何官宦姓名爾為誰光<lb/>
彩溢閭里於職竟焉宜罄折前謝叟汗洽失陳辭天子<lb/>
衠明聖叵測異威施小臣實微賤三尺安能持<lb/>
<pb n="KR4e0201_WYG_014-23a"/>
　　其四<lb/>
出户明星薄隠隠見蒼黄稻禾集若雲杵臼搗為霜東<lb/>
隣呼看社西隣饋酒漿鷄犬隨亦喧况乃童稚行挂我<lb/>
新時冠着我舊時裳居然一田父豈必言廟廊<lb/>
　　天津道中述懷<lb/>
宛然天津樹一夜風吹索停耳多哀音寓目寡鮮澤况<lb/>
乃淹道途脉焉芳華鑠浩浩四序交天地為常格憂歡<lb/>
生殊態豈必當揺落阮公廻車慟慮生誠不薄陶令愛<lb/>
<pb n="KR4e0201_WYG_014-23b"/>
沉酣中懷何能度<lb/>
　　徳州渡口<lb/>
月細僅如鈎疑升復疑没美人沙間坐白露濕羅襪低<lb/>
頭怨去船舉頭愁殘月<lb/>
　　朱象𤣥太史册封楚藩云將取道南游太嶽詩以<lb/>
　　送之<lb/>
於皇展親睦宗子介樊襄玉圭黄金册暐曄出尚方伊<lb/>
余同門友洵美清而揚詔其輟史幄爾徃欽哉將天都<lb/>
<pb n="KR4e0201_WYG_014-24a"/>
闢閶闔九奏何鏘鏘蓮燭際宸暉星裾搴御芳前呼薄<lb/>
崇椒後餞塞津橋白茅仍擁節班馬重横鑣雪裏薊門<lb/>
樹花前漢江橈漢江一千里方城暮烟紫鳴鉦蕩魚龍<lb/>
觧纜採蘭芷蓽路捧霓旌從价躡珠履帝命尊若天王<lb/>
封固於砥此時雍堤柳柔條盡抽緑上客金馬姿小兒<lb/>
銅鞮曲山問諸葛龍門訪龎公鹿羊碑摩絶翠鮫渚泛<lb/>
明玉壯游重茫然弭節太和巔揮手㺯日月盪胸拂雲<lb/>
烟中有两僊童跪捧琅函編竒字不可識閟之二千年<lb/>
<pb n="KR4e0201_WYG_014-24b"/>
今遇蓬萊客始宣至人傳歸上紫皇壽珥筆長周旋<lb/>
　　見邊庭人談壬子三月事有述<lb/>
戍從上谷來瘡痍半侵面對酒不能酌未語淚珠濺借<lb/>
問何為者告我三月戰妖氛祁連發雜部呼衍徧令速<lb/>
颷雨集臺荒烽火眩卒然遇山頭狐兎竄散漫我師不<lb/>
盈千敵衆已號萬拓弓鳴霹靂走馬蹙飛電層氷煜戈<lb/>
甲烏雲罩髪辮中間兩旗出倐忽天宇變况乃積威後<lb/>
吏士總灰汗低頭念父母黄泉去幾線亡矣存不知人<lb/>
<pb n="KR4e0201_WYG_014-25a"/>
耶鬼難辨桓桓時將軍擐甲流英盼飲水賈逸勇解鞍<lb/>
示餘筭堅重麾下當騰驤諸孫先赴敵均戴天喪元等<lb/>
飄霰屢衝亡移足再接莫逃眴批擣肉郊原喧呼濤江漢<lb/>
日莫圍未解炊烟出胸咽白馬飛䕶軍朱纓光燦燦斬<lb/>
其前却騎賞彼兵鋒冠長空雙眸疾宛轉墮一箭咋指<lb/>
大衆遁横戈鋭行殿槖駞牆外收野老溝中看痛定還<lb/>
神魂追思更揺瞑倘不天意在人盡烏鳶飰嗚呼一千<lb/>
卒將軍實樞幹昨者㨗書聞懽溢未央殿論功非常格<lb/>
<pb n="KR4e0201_WYG_014-25b"/>
行賞絶淹旦南金䮍蹏方蜀錦獸袍茜捧出皆動色光<lb/>
輝耀馳傳元戎何驕盈聞之怒椎案手自推轂臣不如<lb/>
偏禆賤十萬羽林兒膂力豈不徤節制紛下施功成違<lb/>
亦譴頭顱完萬死肝膽折一見居平慕亷吏募士黄金<lb/>
散家有鄠杜田為壽前致獻所丐假威嚴那能望恩眷<lb/>
不然卻敵身充庖若鳬鴈妻子訽未平部曲私相唁死<lb/>
生已獨當寵辱他人擅東鄰酒家胡洛陽業啇販甲胄<lb/>
為何物勛名首騰薦人奴豈衛青通侯及韓嫣紛紛貂<lb/>
<pb n="KR4e0201_WYG_014-26a"/>
尾續汲汲羊胃爛天子實明聖塗肝亦何惋所慮緩急<lb/>
膺諸邊士心玩請劍天茫茫王室勿多難<lb/>
　　薄暮發古城即所見志懷<lb/>
一水天末明餘霞亂相射錯落披金膏噴流萬瑟瑟長<lb/>
嘯招天風為我馭海席吳越指掌間黄花正秋色<lb/>
　　行淮揚境汎甓社即事有作<lb/>
湖波二百里元氣何茫茫天隨一線盡日起萬鬛張無<lb/>
論南北風但見來徃檣炯若青銅鏡掩映美人粧驚鷗<lb/>
<pb n="KR4e0201_WYG_014-26b"/>
散明玉唼藕奪氷霜纎鱗一入手大嚼無餘觴㝠見漁<lb/>
火微靜聞稻禾香榜人前後歌語語子夜長人生劇可<lb/>
樂何如近故鄉<lb/>
　　十五夜泊彭城無月呼酒既醉信口而歌成此一<lb/>
　　章<lb/>
所至無可飲欲邀中天月此夜桂樹寒姮娥蔽瑶闕玉<lb/>
兔寂無㫪焉能天香發羣山青不斷一一隨淪沒手酌<lb/>
自為歡長歌入窈忽安得掃妖氛鞭鯨度溟渤<lb/>
<pb n="KR4e0201_WYG_014-27a"/>
　　天子詔職方張君子畏發齊兵平吳世貞吳人也<lb/>
　　恨不得從一卒之列慨然歌五言長篇為贈<lb/>
太空下欃槍化作千長鯨血吹海波立高天鬭崢嶸白<lb/>
骨為丘山草木殺氣腥朅来佳艷地倐忽無所憑昨夜<lb/>
明光宫君王議南征青齊良家子少小學縱横白馬雕<lb/>
蝥弧銀鎗鬘胡纓匣中報讐劍得施懽自鳴横流一鼓<lb/>
譟黄河西北行能使赤日暗又令秋雲明不待發逺縣<lb/>
臨淄人盡兵立看徒步間往往足公卿此時羽檄使矯<lb/>
<pb n="KR4e0201_WYG_014-27b"/>
若雙千城乗傳張廷尉結襪王先生慷慨大風歌髪指<lb/>
上填膺輕颷蕩雄心散入鼓角聲長鯨肉萬類終就鼎<lb/>
俎烹舉頭笑真宰此軰竟何成惟應千年後獨書公等<lb/>
名<lb/>
　　讀梁公實詩有感<lb/>
羅浮七十峯峯峯白雲住鰲颶海上來吹君向何處咳<lb/>
唾落滄波遂成珊瑚樹欲作萬古色精英莾逥注摩娑<lb/>
三歎言胡人不可遇<lb/>
<pb n="KR4e0201_WYG_014-28a"/>
　　為彭州李徵君題㑹泉隠居<lb/>
帝女勺銀漢瀉之岷峨間怳如一匹練飛界萬仭顛喧<lb/>
奔虬龍嘯錯落瓊珠圓蜀人有李意學道殊精堅澆田<lb/>
出白璧煉藥返紅顔何如飲神瀵一住三千年<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_014-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻十四<lb/>
</p>
<p>
</p>
  </div>
</body>
</text>
</TEI>
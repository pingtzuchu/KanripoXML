<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻八十四</head> <lb/>
    <p>
<pb n="KR4e0201_WYG_258-1a"/>
欽定四庫全書<lb/>
　弇州續稿巻八十四<lb/>
　　　　　　　　　　　　明　王世貞　撰<lb/>
文部<lb/>
　史傳<lb/>
　　韓宋潁三國公傳<lb/>
李善長者濠之定逺人少有志計讀書粗持文墨而以<lb/>
筴事稱里中事推為祭酒元末劇盗起汝潁間淮南北<lb/>
<pb n="KR4e0201_WYG_258-1b"/>
俱大震善長欲從雄未果而㑹髙帝為濠帥子興大校<lb/>
以計得元横澗山兵二萬餘畧滁陽善長被書生服道<lb/>
謁上問其為里中長者禮之與語取天下大計合遂収<lb/>
以為掌書記而從容謂之曰若知羣雄之所以敗乎曰<lb/>
不知也上曰大帥與諸校不能相肺腑而中藉持牘者<lb/>
為關通顧往往市權而行怨使下不得上心上不得下<lb/>
力以至敗皮之不存毛又安傅哉且夫今持牘之得存<lb/>
者誰也善長頓首曰命之矣尋遷為叅謀自是益専精<lb/>
<pb n="KR4e0201_WYG_258-2a"/>
朝夕為上謀筴諸將有来歸者善長與語察其材言之<lb/>
上復為上布欵誠皆使得自安而中有以事力相角觝<lb/>
者委曲為調䕶俾不至齟齬善長聲稱聞子興時子興<lb/>
中流言内疑上稍稍奪其兵又欲奪善長善長謝弗肯<lb/>
往上曰主帥吾父也而安得辭善長固謝弗肯往子興<lb/>
亦不復强也尋子興死上代總其兵鎮和陽而元衆猶<lb/>
盛王子托卜堅樞宻班珠爾等分營相侵軼上屢破之時出<lb/>
復雞籠山寨留少兵佐善長曰敵至謹自保而已上悉<lb/>
<pb n="KR4e0201_WYG_258-2b"/>
俘取其寨歸而元諜知和陽守兵少亟来襲善長設伏<lb/>
大敗之捷聞上大悦曰誰謂而厪厪握算令執戈者屈<lb/>
矣因欲謀渡江善長曰我兵衆而食少舟檝不備不足<lb/>
以争江左利姑小竢之而巢湖將俞通海廖永安等以<lb/>
舟師萬餘粮數萬石請降善長乃説上曰天賛我也渡<lb/>
江此其時矣既破曼濟哈雅兵長驅汎牛渚拔采石遂<lb/>
乘勝取太平上之發采石也與善長謀置榜諭士卒有<lb/>
虜畧者必斬太平下即懸之五父逵肅然無敢犯上稱<lb/>
<pb n="KR4e0201_WYG_258-3a"/>
太平興國翼大元帥以善長為元帥府都事亡何從克<lb/>
建康東取鎮江先日上徉怒諸當行者以不能戢下欲<lb/>
悉置之法善長力救乃解鎮江下民不知有兵善長乃<lb/>
與諸將謀奉上為吳國公置江南行中書省上以右丞<lb/>
相領省事而善長拜叅議與宋思顔李夢庚郭景祥陶<lb/>
安等俱為省僚而軍機進止章程賞罰十九取善長處<lb/>
分上益禮任之凡師行善長必留守轉調兵餉無乏陳<lb/>
友諒既克我江州約張士誠夾攻我上與善長謀使持<lb/>
<pb n="KR4e0201_WYG_258-3b"/>
友諒所知康茂才書誘之来許内應而伏兵欲取之善<lb/>
長曰方患之何為更誘之上曰友諒躁而果雖與張士<lb/>
誠約不能待也小緩則士誠合而我兩受敵矣友諒果<lb/>
至遂大敗其衆殱焉改樞宻院為大都督府善長兼領<lb/>
其府司馬進中書省叅知政事時平章左右丞皆有兵<lb/>
行善長以叅政寔長省事髙帝之克江州兩平洪都援<lb/>
安豐討廬州下武昌善長皆居守將吏帖服居民安堵<lb/>
尋奉上為吳王超拜善長右相國時猶仍元制尚右故<lb/>
<pb n="KR4e0201_WYG_258-4a"/>
偽漢平善長等稱賀列上彭蠡死事將臣丁普郎等三<lb/>
十五人祀於康郎山復祀平章趙徳勝等十四人於洪<lb/>
都始善長請㩁兩淮鹽立茶法既復制錢法於洪都設<lb/>
三局湖廣開鐡冶定魚税諸利孔雖若煩悉而裁取有<lb/>
衷民不以為困而國用益饒上與諸將計討張士誠善<lb/>
長請緩之上不聽語見徐達傳善長乃力請上即帝位<lb/>
曰殿下提三尺劒不階尺土而成大業比肩之孽剗削<lb/>
且盡不以兹時正位號何以慰海内心上曰吾居恒笑<lb/>
<pb n="KR4e0201_WYG_258-4b"/>
陳友諒甫得一隅而黄屋左纛卒以畀我若棄屣我安<lb/>
能復效之令後人笑也天命果在我自有時毋庸汲汲<lb/>
大將軍達已破平士誠上猶以善長有轉餉勞召見㦸<lb/>
門封宣國公賚賜如大將軍更百官制始尚左上從容<lb/>
謂羣臣吾以布衣起兵時李相國里居最宻邇徐相國<lb/>
及他大將逺不過百里寧自望貴今者賴諸公力一旦<lb/>
而舉天下大半雖然中原未平焦勞之日豈能坐守一<lb/>
方而忘逺慮乎於是善長與大將軍謀北伐及狥東南<lb/>
<pb n="KR4e0201_WYG_258-5a"/>
諸州郡上之初渡江頗用重典一日謂善長法有連坐<lb/>
三條不巳甚乎善長因請除之既而命與御史中丞劉<lb/>
基等悉裁定律令成賞賚有差善長乃復率羣臣勸進<lb/>
凡三表乃許以即位儀上之上御新宫告于上帝皇祗<lb/>
稱帝賜英賢為臣之輔盖歸徳善長達等既即位禮畢<lb/>
奉四代考妣為帝躬上冊寳于太廟尋立妃馬氏為皇<lb/>
后封皇太子諸王善長皆充大禮始改中書左丞相善<lb/>
長請縁元舊以皇太子領中書令上不許曰非典禮也<lb/>
<pb n="KR4e0201_WYG_258-5b"/>
毋狃於近戾於古且令吾子尊師傅習經傳通古今識<lb/>
達事宜他日軍國機務皆令啓聞何中書令也于是議<lb/>
置東宫官屬以善長兼太子少師授銀青榮禄大夫上<lb/>
柱國録軍國重事餘如故已率禮官進議郊社宗廟禮<lb/>
上幸汴梁善長居守者三月一切聽便宜行事尋奏定<lb/>
六部尚書以下官制議官民䘮服三師朝賀東宫儀朝<lb/>
臣大小服色俸賜天下嶽瀆神祗名號封建藩國功臣<lb/>
爵賞事無鉅細悉委善長俾謀之中丞基右丞楊憲而<lb/>
<pb n="KR4e0201_WYG_258-6a"/>
行之命監纂元史史成賞賚有差時大將軍方與副將<lb/>
軍遇春等將兵大者定中原小者亦取閩越州郡善長<lb/>
居中雍容無所見績然上自知之三年大封賞謂善長<lb/>
雖鮮汗馬勞然事朕年久給足軍食其功甚大因進封<lb/>
韓國公授開國輔運推誠守正文臣特進光禄大夫左<lb/>
柱國太師叅軍國事嵗禄四千石子孫世世勿絶賜鐡<lb/>
劵仍免二死子免一死告辭謂東征西伐日不暇給爾<lb/>
獨守國轉運粮儲供給器仗未嘗缺乏剸繁治劇和輯<lb/>
<pb n="KR4e0201_WYG_258-6b"/>
軍民各靡怨謡昔漢有蕭何比之於爾未必過也賚文<lb/>
綺帛百匹時大將軍達為元功位猶在善長下善長雖<lb/>
寛博有器畧然意忌不能専平叅議李飲氷楊希聖恣<lb/>
而稍侵善長權善長按其罪奏黜之又與中丞基争法<lb/>
而訽基不自安請告歸上所寵任者張㫤楊憲汪廣洋<lb/>
胡惟庸㫤憲以事誅廣洋亦數譴而善長事寄如故既<lb/>
貴富極意稍溢而勌上始㣲厭之明年引疾乞解任賜<lb/>
臨濠地若干頃佃户稱是復為置守冢百五十守仗士<lb/>
<pb n="KR4e0201_WYG_258-7a"/>
二十家與魏公等隃年病良巳命督吏士建臨濠宫殿<lb/>
既數月上念善長行役久以牢醴茗粲賜之復謂善長<lb/>
臨濠吾豐沛地數苦流移蕪莱不治今徙江南冨民十<lb/>
有四萬田其地公為我經畧毋使失所自是留臨濠者<lb/>
數年上推恩擢善長弟存義為太僕丞二子伸佑皆為<lb/>
羣牧所官尋以長女臨安公主歸其子祺拜駙馬都尉<lb/>
初定婚禮公主修婦道甚偹光寵赫奕時人艷稱之居<lb/>
一月而御史大夫汪廣洋陳寜疏糺太師善長自子祺<lb/>
<pb n="KR4e0201_WYG_258-7b"/>
尚主狎寵自恣陛下病不視朝㡬及旬而不知問候駙<lb/>
馬都尉祺六日不朝宣至前殿又不施禮大不敬請付<lb/>
所司論法善長父子免冠請罪上赦之又踰月而特勅<lb/>
追數善長過削其禄嵗一千八百石善長自是意忽忽<lb/>
不自得尋起與曹國公文忠議軍國凡中書省大都督<lb/>
府御史臺有大事悉聽裁審而後奏行督南郊圜丘工<lb/>
洪武十三年御史中丞凃節告左丞相胡惟庸等反狀<lb/>
上親臨鞫獄具謂惟庸嘗以女兄妻善長弟存義子佑<lb/>
<pb n="KR4e0201_WYG_258-8a"/>
相表裏為威福其定逺故里第水中忽生石筍水溢數<lb/>
尺三世塚皆夜有光怪燭天而數以事見督上遂起邪<lb/>
謀誘吉安侯陸仲亨平凉侯費聚使出招士馬為外應<lb/>
間與存義謀始圖之善長善長大驚曰爾言何為者寜<lb/>
欲盡滅九族耶存義懼不敢應居旬日惟庸復謂存義<lb/>
苟事成盡捐淮西地王太師以語善長善長心動乃歎<lb/>
息起曰吾老矣惟爾等所為又旬日惟庸謂善長延之<lb/>
東西嚮坐屏左右欵語良乆人不得聞但遥見頷首而<lb/>
<pb n="KR4e0201_WYG_258-8b"/>
已惟庸自是與倭通俾以精兵寓貢舶挾詐害上而掠<lb/>
庫兵入海上乃賜惟庸與御史大夫陳寜死時費聚已<lb/>
前死羣臣請併誅善長與吉安侯上謂吾年二十七而<lb/>
識善長于兵間善長年四十一所言多合遂命掌簿書<lb/>
賛計畫為功臣爵以上公女女其子陸仲亨年十七父<lb/>
母兄弟俱亡以一升麥藏草間朕見而呼之曰来遂從<lb/>
朕長育以功封侯此吾㣲時股肱腹心其勿問遂止誅<lb/>
存義併赦佑時左大夫陳寜伏法死右大夫安然罷歸<lb/>
<pb n="KR4e0201_WYG_258-9a"/>
復命善長理臺事其嵗天夀節善長率羣臣請朝賀不<lb/>
許再請乃許遣征南將軍下滇南議自善長巳賀平滇<lb/>
南又預議文臣贈封䕃叙例復請老而祺亦自以能有<lb/>
所任使洪武之二十一年肅清逆黨榜列勲臣猶前善<lb/>
長又二年所善長年七十七矣耄不能檢飭其下嘗欲<lb/>
營第宅從信國公和假衞卒三百人役和探得上㫖攘<lb/>
臂曰太師敢擅發兵耶宻以聞而復有謂坐惟庸株累<lb/>
當徙邊者皆豪而善長私之數以給其親上惡之㑹有<lb/>
<pb n="KR4e0201_WYG_258-9b"/>
言星變其占當移大臣于是御史上書論劾善長上復<lb/>
為捕存義之子佑伸置獄具謂惟庸初為寜國令善長<lb/>
薦之超為太常少卿以黄金三百兩謝及惟庸反謀定<lb/>
善長遣家奴耿子忠等四十人從皆厚得其金帛而惟<lb/>
庸復以西域古劒白玉壺玉刻交龍蟠桃杯酬善長羣<lb/>
臣奏請誅善長不許仍手詔慰諭之召詣奉天門與語<lb/>
開創艱難為流涕至右順門謂羣臣太師老矣吾欲曲<lb/>
宥佑伸死以慰太師心羣臣固言善長反狀明甚三尺<lb/>
<pb n="KR4e0201_WYG_258-10a"/>
法非陛下所得私上曰法如是奈何善長大慟曰臣誠<lb/>
負陛下恩無面目見羣臣歸而自經死佑伸及吉安侯<lb/>
皆坐棄市特赦諸子弗誅以禮葬善長䘏其家都尉祺<lb/>
後數年卒有二子以公主推恩芳為留守中衞指揮次<lb/>
茂旗手衞鎮撫後罷世襲善長死之明年而御史解縉<lb/>
代虞部郎中王國用為稱寃言善長與陛下同心出萬<lb/>
死以取天下勲臣第一生封公死封王男尚公主親戚<lb/>
拜官人臣之分極矣富貴無復加矣藉令欲自圖不軌<lb/>
<pb n="KR4e0201_WYG_258-10b"/>
未可知而今謂其欲佐胡惟庸者則大謬不然夫人情<lb/>
愛其子必甚于兄弟之子安享萬全之富貴者必不僥<lb/>
倖萬一之富貴善長于胡惟庸則猶子耳于陛下則親<lb/>
子女也使善長佐胡惟庸成不過勲臣第一而巳矣太<lb/>
師國公封王而巳矣尚主納妃而已矣寜復有加于今<lb/>
日且善長豈不知天下之不可倖取取天下之百危當<lb/>
元之季欲為此者何限莫不身為虀粉覆宗絶祀能保<lb/>
首領者㡬何人哉善長胡乃身見之而以衰倦之年身<lb/>
<pb n="KR4e0201_WYG_258-11a"/>
蹈之也凡為此者必有深讐激變大不得已父子之間<lb/>
或至相挾以求脱禍今善長之子祺備陛下骨肉之親<lb/>
無纎芥之嫌何苦而忽為此若謂天象大臣當災則尤<lb/>
不可天下聞之孰不解體臣亦知善長巳死言之無益<lb/>
所願陛下作戒將来耳上雖不能用亦不罪也<lb/>
賛曰高帝神武所斷决皆自臆而善長奉行之即善長<lb/>
功胡能比蕭鄼侯哉爵為上公位至太師贈王之約同<lb/>
于帶礪其班先徐武寜恩數百劉文成而中不恧人亦<lb/>
<pb n="KR4e0201_WYG_258-11b"/>
不異議者帝固有以心知之也人臣無將將必誅身從<lb/>
逆而再屈法以寛之必不得己而聽其自盡以禮葬䘏<lb/>
帝之恩徳不亦深厚加諸公萬萬哉雖然其初獄抑何<lb/>
瞹昧少證也隠之十年而後發發之後一獄辭視初十<lb/>
年而加詳者寜能使善長瞑也嗟乎王國用之疏可味<lb/>
也巳<lb/>
馮勝者初名國勝更名宗異最後名勝其先世繇泗徙<lb/>
光州再徙濠之定逺遂為定逺人父文質有三子長曰<lb/>
<pb n="KR4e0201_WYG_258-12a"/>
國用季曰勝皆驍勇饒智畧國用貌都雅動止舉舉而<lb/>
勝長軀偉面磊落慷慨生時黒氣滿舎若煙霧經日不<lb/>
散里中異之淮南兵大起國用與勝從惡少年數百人<lb/>
立砦以自固屬髙帝以兵畧地至妙山國用舎衆来謁<lb/>
上顧國用儒服謂曰若書生耶試為我計安出國用曰<lb/>
建康龍蟠虎踞帝王都㑹自古記之幸而近我其帥懦<lb/>
弱不任兵宜急擊下其城踞以號召四方事倣仁義勿<lb/>
貪子女玉帛若羣䜿子者天下不難定也上大悦曰此<lb/>
<pb n="KR4e0201_WYG_258-12b"/>
吾心也遂召致左右俾預進止機宜當李善長亞而有<lb/>
所攻戰輙擐甲直前奮擊時國用已進勝上尤愛異之<lb/>
兄弟俱備宿衞從克滁州三汊河之戰國用手獲其帥<lb/>
與勝偕攻和之板門寨先登又敗雞籠山冦上謀渡江<lb/>
國用與李善長請待舟楫而後濟㑹得巢湖水寨兵遂<lb/>
賛上㧞采石取太平上大破陳額森兵盡覆其衆獲之<lb/>
赦額森與盟插血而嘔國用曰其人必叛叛形見矣額<lb/>
森果叛而為其下所殺子兆蘇復擁大衆據方山與中<lb/>
<pb n="KR4e0201_WYG_258-13a"/>
丞曼濟哈雅分水陸而軍以相救衆各數十萬國用等<lb/>
從攻破哈雅已大破降兆蘇盡得其衆上選降卒之驍<lb/>
勇者五百人為宿衞獨國用與勝擐甲侍帳中上寢息<lb/>
自如五百人皆感服上即以屬國用勝將而攻金陵先<lb/>
登復從取鎮江俱授萬户復從取寜國定泰興宜興俱<lb/>
進大元帥國用尋擢帳前親兵都指揮使専侍謀議從<lb/>
征金華進平紹興功最多屬疾卒上親臨奠哭之慟賜<lb/>
葬江寜贈郢國公明年勝代為都指揮使陳友諒䧟太<lb/>
<pb n="KR4e0201_WYG_258-13b"/>
平進逼我龍灣上禦之大戰于石灰山未决勝率宿衞<lb/>
士直擣其中堅遂大破之溺死者數萬俘七千人窮追<lb/>
至采石復敗之遂復太平師旋再從上討友諒掩其安<lb/>
慶水兵長驅至江州友諒倉皇走武昌江州平進親軍<lb/>
都䕶張士誠以兵圍安豐丞相劉福通請救上帥師援<lb/>
之福通已敗見殺安豐且下勝從解其圍第功多遷同<lb/>
知樞宻院事從下武昌克廬州走元將左君弼移兵取<lb/>
江西諸郡復同相國達平章常遇春合兵下淮東尋以<lb/>
<pb n="KR4e0201_WYG_258-14a"/>
勝圍髙郵下之語見達世家尋取淮安安豐從討張士<lb/>
誠下吳興破執其將吕珍遂進圍蘇州踰八月始破之<lb/>
論功次平章遇春進銀青榮禄大夫都督府右都督尋<lb/>
從大將軍北討下徐宿青兖濟南凡得郡國十餘立皇<lb/>
太子以功臣<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>宫宷勝領詹事俄坐小法奪一官為都<lb/>
督同知總諸衞兵取樂安守將俞勝遁獲其將右丞别<lb/>
部兵溯黄河㑹取汴梁河南二郡西趣潼關其將張徳<lb/>
欽等来逆戰大敗之遂奪潼關守焉復西下華州旋顧<lb/>
<pb n="KR4e0201_WYG_258-14b"/>
汴梁謁上于行在上慰勞之拜征西右副將軍命守汴<lb/>
梁還從大將軍達下山西從武渉取懐慶踰太行克碗<lb/>
子城取澤州遂取潞州轉戰平陽敗其左丞田保保徐<lb/>
伯昌于絳州獲之平陽絳州平制詔右副將軍勝居遇<lb/>
春下偏將軍湯和居勝下偏將軍楊璟居和下渡河發<lb/>
陜西取鳳翔李思齊走臨洮獲其大將薛平章等遂度<lb/>
隴克鞏昌降其總帥汪凌沁布進兵逼臨洮還從大將<lb/>
軍攻圍慶陽執叛將張良臣全陜平前是上諭達大軍<lb/>
<pb n="KR4e0201_WYG_258-15a"/>
已下慶陽右副將軍權鎮之節制諸路兵馬而大將軍<lb/>
與偏將軍和先還京議功賞達遂還達還之五十餘日<lb/>
而勝亦至上責之曰將軍不奉詔耶吾欲將軍外遏敵<lb/>
内鎮撫關内所寄豈淺鮮而一旦弁髦之何也勝頓首<lb/>
請死上以其功髙弗忍下吏至定賞頗列其事金幣不<lb/>
能當大將軍半俄復為右都督再以征西右副將軍同<lb/>
大將軍出西安擣定西大破王巴拜之師鹵其士馬數<lb/>
萬王巴拜即庫庫特穆爾也分兵自秦州南一百八渡<lb/>
<pb n="KR4e0201_WYG_258-15b"/>
狥畧陽禽元平章蔡琳遂入沔州又遣别將由鳳翔入<lb/>
連雲棧合攻興元克之蜀地大震移兵平西薄征哨極<lb/>
于西北凱還論功授開國輔運推誠宣力武臣特進榮<lb/>
禄大夫右柱國同叅軍國事封宋國公食禄三千石賜<lb/>
劵予告以勝兄弟親同骨肉痛切肢體又謂勝十餘年<lb/>
間内則除肘腋之患外則建爪牙之功平定中原佐成<lb/>
混一所以稱揚甚至賜文綺帛八十疋明年宋公勝按<lb/>
陜西脩城隍簡士馬又明年大發兵出塞勝以征西將<lb/>
<pb n="KR4e0201_WYG_258-16a"/>
軍率五萬騎由西路出金蘭取甘肅以疑敵且分其勢<lb/>
勝至蘭州遣右副將軍傅友徳以驍騎五千為前鋒連<lb/>
戰敗敵遂定甘肅進至伊濟鼐路降其守將巴延特穆<lb/>
爾次别篤山口岐王多爾濟巴勒走獲其平章昌嘉努等<lb/>
及馬駞牛羊十餘萬時大將軍達兵不利左副將軍文<lb/>
忠所失得相當獨勝以捷聞而有言其匿所獲槖駞馬<lb/>
者賞不行自是連以將軍印練兵臨清北平繼往大同<lb/>
復自大同討元諸將繖巴喇等還鎮陜西改河南冊其<lb/>
<pb n="KR4e0201_WYG_258-16b"/>
女為周王橚妃夫人何氏卒于京上賜璽書慰藉加餐<lb/>
夫人身後吾已任之即欲南從容委事于偏將而後行<lb/>
與議葬畢復之鎮董建周王宫府成民不告勞大將軍<lb/>
北討伊爾布哈勝以征西將軍練兵河南待發數賜書<lb/>
慰勉時大將軍達左副將軍文忠皆前卒而元丞相納<lb/>
克楚擁大衆由金山數窺伺為邊患上乃拜宋公勝征<lb/>
西大將軍穎國公友徳永昌侯藍玉左右副將軍率叅<lb/>
將南庸侯趙庸等以歩騎二十萬乘之鄭國公常茂曹<lb/>
<pb n="KR4e0201_WYG_258-17a"/>
國公李景隆申國公鄧鎮并子侯等皆從軍上復遣故<lb/>
所獲納克楚部將鼐喇固奉璽書諭之降勝等至通州<lb/>
諜敵有屯慶州者遣永昌侯玉以輕騎乘大雪掩之殺<lb/>
其平章多喇大獲士馬而還勝出松亭分築大寜寛河<lb/>
等四城遂駐大寜踰兩月留兵五萬守大寜以全師壓<lb/>
金山納克楚見鼐喇固而驚曰爾尚在乎鼐喇固頗為<lb/>
述上恩徳且示以富貴納克楚喜即遣其左丞特黙齊<lb/>
等至勝軍獻馬且窺虚實勝己隃金山至女直奎騰降<lb/>
<pb n="KR4e0201_WYG_258-17b"/>
納克楚之將慶國公衮通初納克楚分其衆為四一曰<lb/>
榆林一曰養鵝莊一曰龍安一曰秃河其人畜輜重富<lb/>
于元主不肯預朝㑹召之亦不往勝大軍直前逼納克<lb/>
楚度不敵乃因鼐喇固請降勝使藍玉以輕兵往受之<lb/>
納克楚覘知明兵盛乃指天嘖嘖曰不復與我有此衆<lb/>
矣遂率數百騎詣玉約降玉大喜出酒與飲甚洽納克<lb/>
楚别酌所携酎醻玉玉譲之先納克楚即先飲復酌醻<lb/>
玉玉解衣衣之曰請衣此而後飲納克楚譲弗肯衣玉<lb/>
<pb n="KR4e0201_WYG_258-18a"/>
亦持弗飲久之納克楚取酒澆地顧其下咄咄語鄭國<lb/>
公茂者勝子壻也時在坐勇而疎勝故欲兒子畜之茂<lb/>
不受且迫欲自見而其部將趙指揮解方言謂茂此且<lb/>
欲遁也茂遽前搏之納克楚驚起欲就馬茂拔佩刀砍<lb/>
之傷臂不得去都督耿忠遂以兵擁納克楚馳而見勝<lb/>
其將士妻子凡十餘萬在松花河者聞而驚潰勝遣降<lb/>
將衮通往諭之亦降凡四萬騎并得其各愛馬所部凡<lb/>
二十餘萬羊馬驢駞車服至百餘里勝以禮宴待納克<lb/>
<pb n="KR4e0201_WYG_258-18b"/>
楚令耿忠與同寢食遣使奏捷罪狀鄭國公班師次亦<lb/>
迷河獲遺車四萬五千輛馬數千匹傷痍及老弱二萬<lb/>
四干餘上聞大悦使使諭勝等所以勞賜納克楚玉帶<lb/>
龍衣及其部曲金幣無算械鄭公茂至京㑹有言勝娶<lb/>
于元及受良馬無算者又失其殿都督濮英三千騎而<lb/>
茂亦自陳所以搏納克楚故且訐勝過上乃命収大將<lb/>
軍印勝還京命歸鳳陽里第奉朝請而諸將士亦無封<lb/>
賞者茂削爵安置嶺右勝自是不復將大兵有所任使<lb/>
<pb n="KR4e0201_WYG_258-19a"/>
如調東昌等處番兵下雲南按行永寜戍僉山西平陽<lb/>
諸郡邑兵大同屯牧還即上事仍奉朝請久之加太子<lb/>
太師時列勲臣望重者八人勝仍居第三賞賜黄金至<lb/>
三百兩白金二千兩鈔萬錠上春秋髙多所猜忌而勝<lb/>
號為雄勇又時時失上意洪武二十八年暴卒諸子皆<lb/>
不得封而國用之子誠積戰功雲南累官至中軍都督<lb/>
府左都督<lb/>
賛曰馮國用不死其在韓公岐陽伯仲乎勝有大將材<lb/>
<pb n="KR4e0201_WYG_258-19b"/>
積戰功乆而其中不能無欲且又時時見驁桀焉能免<lb/>
乎金山之役璽書凡三下以中山開平二王為喻始而<lb/>
勉之中而戒之終而愧焉雖然勝功大罪不能相掩讁<lb/>
廢可也嫌死不可也不王可也不侯不可也今世知六<lb/>
王不知六王之為韓宋二公而後不王者作李善長馮<lb/>
勝傳<lb/>
傅友徳者宿州人也少驍勇多力擊刺騎射冠絶一時<lb/>
元季避亂潁川碭山中為大盗李喜喜所得從破山東<lb/>
<pb n="KR4e0201_WYG_258-20a"/>
焚燒上都宫闕<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>關隴轉剽入蜀常為軍鋒冠李喜喜<lb/>
敗歸明玉珍玉珍疑之不能用走武昌從陳友諒為别<lb/>
將忽忽無所展聞髙帝舟師伐江州而歎曰此吾主也<lb/>
以所部謁見于小孤山上竒之俾為别將屬常遇春從<lb/>
援安豐掠廬州還從逆擊陳友諒于鄱陽湖友徳操輕<lb/>
舟盪其鋒身被數創戰益力手殺數百人復與諸將徼<lb/>
之涇江口友諒死師旋第功最復從上親征圍武昌城<lb/>
東南有髙冠山下瞰城中上顧諸將誰能奪此山者賞<lb/>
<pb n="KR4e0201_WYG_258-20b"/>
友徳即率萬人先登一鼓而奪之流矢中頰鏃出腦後<lb/>
復洞脇不為沮武昌平超授雄武衞指揮使復從徐達<lb/>
下廬州西取夷陵畧衡州襄陽安陸俱取之與元守兵<lb/>
戰身被九創破擒其將任亮還師淮東克秦州進逼淮<lb/>
安破張士誠援兵于馬驢港獲戰艘千復大破元將珠<lb/>
展于安豐所過焚其積聚上即呉王之元年而友徳守<lb/>
彭城而王保保之大將李二来冦勢張甚友徳度兵寡<lb/>
不敵詗其衆方肆掠率歩騎二千自吕梁渡直趣擊之<lb/>
<pb n="KR4e0201_WYG_258-21a"/>
李二有驍將曰韓乙者出戰友徳單騎奮槊刺之墜馬<lb/>
師乘而進遂敗之友徳度賊且復至開城門陣于野使<lb/>
皆卧槍以待聞鼔即起李二果盛兵至輕我師寡競而<lb/>
囂友徳鼓之士騰躍搏賊遂敗之縛李二以獻上大悦<lb/>
召友徳還建康進江淮行省叅政命以麾葢鼔吹送歸<lb/>
第翌日復命中書叅議李飲氷楊希聖携音聲伎人一<lb/>
部就友徳飲飲氷等裸而酣上怒皆黥之而喻友徳曰<lb/>
若擐甲胄出百死一懽之固當而彼士人何為者吾不<lb/>
<pb n="KR4e0201_WYG_258-21b"/>
而咎也明年大將北征上所褒勉不四五人而獨謂叅<lb/>
政友徳與右丞薛顯勇畧冠諸軍可授之選鋒當一靣<lb/>
復召喻友徳曰漢髙帝角項羽而彭越别從山東始汝<lb/>
其努力友徳遂從大將軍破沂州斬其將王宣下青州<lb/>
元丞相伊蘇率數萬騎来争大將軍設伏友徳以輕騎<lb/>
五百為誘師敵追至伏而迴師擊之伏盡發伊蘇敗走<lb/>
遂取萊陽明年從取東昌棣州樂安復從克汴梁河南<lb/>
及収諸山寨復從渡河取衞輝彰徳遂東取廣東臨清<lb/>
<pb n="KR4e0201_WYG_258-22a"/>
滄徳進克元都以精騎偵邏古北諸隘掩其殘卒獲馬<lb/>
千六百疋牛羊八千頭車二百五十輛畧大同而還從<lb/>
狥保定中山真定皆下畧平定州遂克太原王保保自<lb/>
保安以大衆来援兵未交萬騎突至友徳帥死士五百<lb/>
拒却之因與大將軍謀夜伏兵掩其營王保保乘驏馬<lb/>
以十八騎走友徳追至土門關弗及盡獲其士馬四萬<lb/>
餘復敗賀宗哲于石州擊四大王逐珠展至宣府敗圖<lb/>
魯卜友徳功最多復從大將軍西入關走張思道于鹿<lb/>
<pb n="KR4e0201_WYG_258-22b"/>
臺逼臨洮降其大帥李思齊大將軍圍慶陽友徳以驍<lb/>
騎扼其走路慶陽下關陜悉平預賜白金文綺從上典<lb/>
又明年復從大將軍擣定西大破王保保收其士馬輜<lb/>
重移兵伐蜀友徳領前鋒出秦州奪畧陽關虜其平章<lb/>
蔡琳遂入沔分兵由鳳翔入連雲棧合攻漢中克之以<lb/>
饋運不繼還軍西安蜀將吴友仁謀復漢中兵大至守<lb/>
臣告急友徳以精騎三千攻斗山寨夜令人人持十炬<lb/>
列山上蜀兵驚遁凱還大封功臣授開國輔運推誠宣<lb/>
<pb n="KR4e0201_WYG_258-23a"/>
力武臣榮禄大夫柱國潁川侯食禄千五百石尋進同<lb/>
知大都督府事是嵗冬議伐蜀征西將軍湯和副將軍<lb/>
廖永忠由瞿塘以舟師趣重慶友徳為征西副將軍由<lb/>
秦隴以歩騎趣成都既受命上復宻諭友徳謂蜀人聞<lb/>
我西伐必悉其精鋭東守瞿塘北阻金牛以抗我師若<lb/>
出其意外直擣階文門户既隳腹心自潰兵貴神速不<lb/>
在巧遲勉之友徳疾馳之陜集諸軍揚聲出金牛而潛<lb/>
使人覘階文守禦果單弱因引兵出陳倉攀援巖谷晝<lb/>
<pb n="KR4e0201_WYG_258-23b"/>
夜兼行抵階州守將丁世珍倉皇拒戰擊走之階州下<lb/>
遂趨文州蜀人斷白龍江橋自固友徳督兵脩橋以渡<lb/>
拔五里關遂拔文州渡白水江所至皆不戰而潰進拔<lb/>
綿州漢水漲乃伐山造百艦而以木牌數千書克階文<lb/>
綿州日月投漢水順流而下郡邑見之皆解體艦成遂<lb/>
渡圍漢州其丞相戴夀太尉吴友仁等撤瞿塘之守兵<lb/>
以援漢州至則友徳已大破其守將向大亨兵謂將士<lb/>
曰援師至不憂也破大亨奪其膽矣親督勁兵迎擊大<lb/>
<pb n="KR4e0201_WYG_258-24a"/>
破戴夀夀走遂拔漢州進圍成都夀等出戰以巨象載<lb/>
甲士前列友徳勒强弩挾火器衝之象皆却走夀兵躪<lb/>
籍死者亡數而㑹副將軍永忠得木牌書率所部直前<lb/>
破扼江渚進逼重慶其偽主明昇降夀等聞之乃籍府<lb/>
庫倉廩反縛詣軍門得士馬三萬分兵狥州邑之未下<lb/>
者克保寜執吳友仁送京師上大悦曰潁川侯友徳冐<lb/>
越險阻首克階文破綿漢成都保寜諸郡功最大賜白<lb/>
金二百五十兩文綺二十表裏人猶以為薄未厭云是<lb/>
<pb n="KR4e0201_WYG_258-24b"/>
時故誠意伯劉基上平蜀頌上不自居推勞諸將臣别<lb/>
為文首褒揚友徳而永忠次之征西將軍不與焉明年<lb/>
副征西將軍馮勝由西路出金蘭友徳先率驍勇五千<lb/>
騎馳趣西京遇元將實勒們突戰敗之至永昌又敗其<lb/>
將多爾濟巴勒獲其馬牛羊十餘萬進畧甘肅手射殺平章<lb/>
布哈降太尉索諾爾等獲馬萬匹至𤓰沙州破其守將<lb/>
獲金印三馬牛羊二萬是時師出三道獨友徳獲全勝<lb/>
而以主將勝坐小法不被賞踰年大軍復出鴈門西北<lb/>
<pb n="KR4e0201_WYG_258-25a"/>
廵長城外友徳為前鋒敵聞之絶漠徙去追獲其平章<lb/>
鄧博囉特穆爾等還軍鎮平北上疏言便宜五事其一<lb/>
謂漕粟須轉般至長蘆則河間之卒運而抵通州北平<lb/>
之卒運之入省永平之民自雅洪橋陸而運北平者道<lb/>
頗逺為通清河涞水故道便其二流民越境為邊患不<lb/>
淺宜招撫安輯給以種具復三年便其三古北等隘舊<lb/>
以民守一夫應役二夫給之費夥而不収實效宜發兵<lb/>
千人代之戍便其四關外新附丁口貧宜給衣粮厚䘏<lb/>
<pb n="KR4e0201_WYG_258-25b"/>
之便其五北平郡嵗供億大軍乆宜有以紓之便上報<lb/>
曰將軍言是其下所司悉從將軍尋召還扈皇太子諸<lb/>
王講武荆山下與諸徹侯俱増嵗禄千石同中山侯和<lb/>
發兵駐延安以備巴延特穆爾偽請和上乃陽召和還<lb/>
而留友徳以誘之巴延特穆爾果入冦友徳設伏縱擊<lb/>
大破之獲其士馬輜重無算其衆縛以降上將下雲南<lb/>
命友徳廵行川蜀永寧雅播等處修城郭繕關梁因兵<lb/>
威撫納金筑普定等諸土夷皆納欵還獻馬五百匹上<lb/>
<pb n="KR4e0201_WYG_258-26a"/>
别選内廐良馬十五匹賜之當濟勒布哈冦邊復以征<lb/>
夷右副將軍從大將軍達出塞抵北黄河夜覆其灰山<lb/>
寨獲士馬以千計洪武之十四年命友徳為征南將軍<lb/>
率左副將軍藍玉右副將軍沭英諸徹侯大將歩騎三<lb/>
十萬討雲南軍行上親餞之龍江而命之曰朕不能親<lb/>
至其地然嘗覽輿圖詢彼地豪傑而得其阨塞取之之<lb/>
計當自永寧先遣驍將别將一軍向烏撒大軍繼自辰<lb/>
沅入普定分據要害乃進兵曲靖彼所必守地下曲靖<lb/>
<pb n="KR4e0201_WYG_258-26b"/>
三將軍以一軍趣烏撒應永寧之師大軍直擣雲南彼<lb/>
此牽制破之必矣下雲南大理必次下餘郡邑部落可<lb/>
撫而有也友徳并急傳二十日而至湖廣分遣都督胡<lb/>
海洋等選精卒五萬由永寧趣鳥撒而自率大軍由辰<lb/>
沅取貴州道進攻普定克羅鬼犵狫諸苗望風降至普<lb/>
安復攻下之遂進兵曲靖梁王把咱爾斡爾宻遣其司<lb/>
徒達爾瑪来拒戰友徳用右副將軍英筴勒兵至白石<lb/>
江與相拒揚聲欲渡而别遣將以精卒數千潛從下流<lb/>
<pb n="KR4e0201_WYG_258-27a"/>
掩其背衆亂友徳乃麾衆畢渡悉師薄之右副將軍馳<lb/>
鐡騎擣其中堅下流之師表裏合擊遂大破擒達爾瑪<lb/>
俘其衆以萬計友徳縦之歸農讙聲聞逺邇友徳遂自<lb/>
率衆數萬搗烏撒而遣兩將軍趣雲南梁王走死雲南<lb/>
平兩將軍遣徹侯曹震等分道狥雲南友徳兵已抵烏<lb/>
撒欲通胡海洋兵循格孤山而南諸蠻皆遁遂城烏撒<lb/>
工甫集蠻復大至友徳故持重不戰以老之士踴躍思<lb/>
奮乃前為陣蠻麋集友徳鼔士騰赴遂大破其衆斬首<lb/>
<pb n="KR4e0201_WYG_258-27b"/>
三千餘級蠻遁遂城烏撒得七星關以通畢節又克可<lb/>
渡河于是東川烏䝉芒部俱請降威楚曲靖中慶澂江<lb/>
武定及諸路亦降左副將軍藍玉等復進兵下大理虜<lb/>
其帥段世分兵取鶴慶畧麗江蕩金齒俄而烏撒諸蠻<lb/>
復叛友徳討之斬首三萬餘獲馬牛羊十餘萬縱兵搜<lb/>
山谷亡脱者其强首靄翠亦降雲南悉平時上前後下<lb/>
璽書友徳等凡數十懸斷萬里外委曲中窽友徳等所<lb/>
以奉行不敢爽諸因土俗定租賦興學校瘞戰骨廣屯<lb/>
<pb n="KR4e0201_WYG_258-28a"/>
田逺邇畏悦以是遂大定乃詔友徳玉等還京而右副<lb/>
將軍英以數萬衆留鎮之友徳入見所以宴勞有加進<lb/>
封潁國公食禄嵗三千石予告及鐡劵子孫世襲錫錦<lb/>
綺帛二十表裏鈔百錠再賜米千五百石以皇女歸其<lb/>
子忠尋以征西左副將軍同大將軍勝北襲元將納噶<lb/>
楚于金山盡降其衆大將軍以譴召歸留友徳撫降衆<lb/>
尋亦召還率辰沅貴州諸衞兵討平廣西之部落反者<lb/>
東川蠻復叛據烏蠻山道路友徳復以征南將軍率諸<lb/>
<pb n="KR4e0201_WYG_258-28b"/>
軍往討之且討越州之叛酋阿咱爾道築平夷千户所進<lb/>
擊阿咱爾破之斬首千餘級阿咱爾請降遂平平越諸叛苗<lb/>
詔還軍駐沅州尋召還京為征夷前將軍率副將軍趙<lb/>
庸曹興王弼孫恪等赴北平練卒從燕王出古北口襲<lb/>
元太尉鼐爾布哈丞相耀珠等降之悉収其部落駝馬<lb/>
輜重詔友徳以諸降將還朝尋命援信國公和例還鄉<lb/>
賜黄金三百兩白金二千兩鈔三千錠文綺三十匹綾<lb/>
十疋加賜鈔五百錠給兵百二十人為衞再以征夷將<lb/>
<pb n="KR4e0201_WYG_258-29a"/>
軍率定逺侯王弼武定侯郭英等于淮北山東北平諸<lb/>
屬衞選練精卒備邊賜白金二百兩鈔二百錠尋從燕<lb/>
王捕諸畨將阿實哩等復命同宋公勝凉公玉往陜西<lb/>
練將士未久召還嘗請懐逺田千畝上曰爾不聞公儀<lb/>
休事耶禄賜不薄矣而復侵民利何居友徳慙而退復<lb/>
出理山西諸衞兵巳副宋國公總山西河南兵馬屯田<lb/>
公侯在事者悉聽節制還進兼太子太師尋復與宋公<lb/>
勝往北平山西備邊聽宋燕二王節制自藍玉敗友徳<lb/>
<pb n="KR4e0201_WYG_258-29b"/>
與宋公相繼暴卒子孫不得襲封云<lb/>
賛曰友徳之顯以敢力戰也然十餘次失身冐百死而<lb/>
無一足稱及其遇真主虎變龍從刅不虛下筴不虚畫<lb/>
以至列通侯進上公嗚呼天哉當時持重善將將無如<lb/>
中山王至喑嗚跳盪獨開平王而友徳差次之稱二虎<lb/>
將開平死大封之後友徳始益展而有方面勲取巴蜀<lb/>
定滇笮其昱昱葢庻㡬中山矣後友徳公者為凉公藍<lb/>
玉其戰功亞友徳至上寵任之友徳弗如也然卒以謀<lb/>
<pb n="KR4e0201_WYG_258-30a"/>
反死<lb/>
藍玉者鳳陽定逺人開平王之婦弟也長身頳靣有勇<lb/>
畧從開平王之麾下每戰先登䧟陣所當無前開平王<lb/>
數稱于髙帝帝亦以王故寵異之初授管軍鎮撫進武<lb/>
徳衞千戸改親軍千户累轉武徳衞指揮使皆自積戰<lb/>
功超為都督僉事十一年同西平侯沐英討西畨擒其<lb/>
酋癭脖子鹵斬以千計獲馬二萬餘匹牛羊十餘萬還<lb/>
封永昌侯乆之以征南左副將軍同潁川侯討雲南轉<lb/>
<pb n="KR4e0201_WYG_258-30b"/>
戰平之事見潁川侯傳増禄五百石再以征夷右副將<lb/>
軍同宋國公襲金山納噶楚降之并降其衆十餘萬遂<lb/>
即軍中拜征夷大將軍代宋國公踰年諜元主特古斯<lb/>
穆特爾在捕兒海率勁騎十餘萬自慶州間道襲之用<lb/>
定逺侯王弼謀戒諸軍皆穴地而㸑毋使見烟火距其<lb/>
營八十里遂直前薄之敵方整衆北行不虞我軍至大<lb/>
驚其太尉曼濟輕来逆破而僇之衆遂潰皆請降元帝<lb/>
與其太子天保努丞相實勒們知院納恰等數十騎遁<lb/>
<pb n="KR4e0201_WYG_258-31a"/>
去玉遣精騎追之不及獲其次子地保努后妃宫主百<lb/>
三十餘人吳王多爾濟等將相官校三千人男女七萬<lb/>
七千餘口馬四萬七千匹駝四千八百頭牛羊十餘萬<lb/>
車二千餘輛并得其傳國璽寳玉金印聚其鎧仗而焚<lb/>
之復破降其太師哈喇章獲將士萬五千八百人馬駞<lb/>
四萬八千餘匹捷聞上大悦使使齎敕諭玉比之衞青<lb/>
李靖玉傲而淫私元主后事露后自縊死凱旋上特賜<lb/>
玉白金二千兩鈔一千錠文綺五十匹然猶面責數之<lb/>
<pb n="KR4e0201_WYG_258-31b"/>
擬封梁國公嚄唶且久乃改封凉國公而鐫其過于鐡<lb/>
劵尋討平散毛峒擒土酋刺惹等萬餘人置大水田千<lb/>
戸所進平施南忠建二宣撫司叛蠻還増嵗禄五百石<lb/>
賜鈔千錠尋詔還鄉錫金帛給兵如潁國公尋與魏曹<lb/>
二公措置陜西邊事至蘭州墜馬㣲傷上手詔慰勞之<lb/>
比于中山開平二王尋召還賜米千五百石復出理蘭<lb/>
州莊浪等七衞兵玉追捕逃冦祁者孫遂畧西畨罕東<lb/>
之地玉兵入罕東欲大掠畨衆皆逺遁而㑹蜀故降將<lb/>
<pb n="KR4e0201_WYG_258-32a"/>
伊埒特穆爾反使玉移師討之至則禆將瞿能等巳大<lb/>
破其衆伊埓特穆爾走栢興玉以計誘縛其父子送京<lb/>
師斬之而盡降其餘黨便宜請増設諸衞且請籍民人<lb/>
為兵上報設諸衞而不許籍民遂班師定東宫官屬玉<lb/>
兼太子太傅意不樂居宋潁二公下詬曰我乃不堪太<lb/>
師耶玉故恃上寵多蓄莊奴假子數千人常占東昌民<lb/>
田民訟之御史為置獄玉執御史笞而逐之度喜峯關<lb/>
關吏以夜不時納玉大怒縱兵毁關入上聞之不善也<lb/>
<pb n="KR4e0201_WYG_258-32b"/>
玉間有奏請不盡聽退而謂所親上疑我矣遂謀反為<lb/>
錦衣指揮蔣瓛所告獄具磔于市夷三族榜其狀示天<lb/>
下玉之誅徹侯功臣文武大吏以至偏禆將卒坐黨謀<lb/>
死者可二萬人勝友徳用材武且名位極雖不入蜚語<lb/>
亦皆不良死又四年而上崩燕師稱靖難宿將皆盡無<lb/>
與抗者<lb/>
　<lb/>
　弇州續稿巻八十四<lb/>
</p>
<p>
</p>
  </div>
</body>
</text>
</TEI>
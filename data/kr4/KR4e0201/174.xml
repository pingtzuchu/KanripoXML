<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百七十四</head> <lb/>
    <p>
<pb n="KR4e0201_WYG_174-1a"/>
欽定四庫全書<lb/>
　弇州四部稿巻一百七十四<lb/>
　　　　　　　　　　　　明　王世貞　撰<lb/>
説部<lb/>
　　宛委餘編十九<lb/>
漢武内傅王母設膳於漢武乃命王子登彈八音之璈<lb/>
董雙成吹雲龢之笙石公子擊昆庭之鐘許飛瓊鼓震<lb/>
靈之簧阮靈華拊五雲之石范成君擊洞隂之磬段安<lb/>
<pb n="KR4e0201_WYG_174-1b"/>
香作九天之鈞武夷山古記秦始皇二年八月十五日<lb/>
武夷君魏子騫㑹鄉人於幔亭命張安陵打引鼓趙元<lb/>
竒拍副鼔劉小禽坎鈴鼓曽少重擺鼗鼓喬知滿振嘈<lb/>
鼔髙子春持短鼓鮑公希吹横笛何鳳兒拊節板東幄<lb/>
奏賔雲左仙之曲次命董嬌娘彈坎篌謝英妃撫長琴<lb/>
吕荷香戞國腹<hi>即琵琶</hi>黄次姑噪悲慄<hi>即篳篥</hi>秀淡鳴洞簫<lb/>
宋小娥運居巢<hi>笙</hi>羅妙容揮䤶銚<hi>銅鈸</hi>西幄奏賔雲右仙<lb/>
之曲行酒進食乃令彭令昭唱人間可哀之曲二事及<lb/>
<pb n="KR4e0201_WYG_174-2a"/>
樂器名多異因記於此<lb/>
四真降南嶽魏夫人各有歌太極真人方諸青童扶桑神<lb/>
五清虚真人王母贈魏夫人歌雙禮珠彈雲璈而答<lb/>
髙仙肹遊洞靈見上清元君龜山君二真乃命持文王<lb/>
延賢于廣運等彈雲林琅玕之璈安徳音范四珠擊昆<lb/>
明之筑左抱容韓賢賔吹鳳鸞之簫趙運子李慶王<lb/>
拊流金之石辛白鵠鄭辟方燕婉來回雙連等四人合<lb/>
歌<lb/>
<pb n="KR4e0201_WYG_174-2b"/>
九華安妃降楊司命有紫㣲王夫人右英王夫人桐栢<lb/>
山真人清靈真人中候夫人昭靈李夫人太虛南嶽真<lb/>
人<hi>赤松子</hi>方諸青童南極紫元王夫人俱作歌<lb/>
又楊君夢遊蓬萊山有石慶安張誘世許玉斧丁瑋寧<lb/>
俱作詩此外青靈大君西成真人王小有真人王方諸<lb/>
東華靈妃太㣲𤣥清左夫人禁元中郎將辛𤣥子定録<lb/>
中候茅季偉俱有詩<lb/>
周子良為華陽弟子有保命府丞樂道士嵩髙馮真人<lb/>
<pb n="KR4e0201_WYG_174-3a"/>
張仙卿洪先生華陽童俱授詩<lb/>
神仙之跡未有如晉許氏之盛而亦未有如許氏之不<lb/>
相蒙者陶貞白極重真誥真誥稱許穆與兄揆次兄虎<lb/>
牙子玉斧門客楊羲俱為仙官而羲穆最貴中有許邁<lb/>
與穆二書貞白所著許長史碑穆世名謐仕至䕶軍長<lb/>
史散騎常侍得道卒年七十二揆世名毗虎牙名聫皆<lb/>
得道又云第四兄字逺遊永和四年嘉遁不返晉書許<lb/>
邁傳字叔元一名快句容人後名元字逺遊與王右軍<lb/>
<pb n="KR4e0201_WYG_174-3b"/>
善遊名山不知所終好道者謂之羽化然不為謐作傳<lb/>
亦不及其仙事而今世所崇奉許真君者名遜據列仙<lb/>
傳為逺遊弟嘗與郭景純俱參王敦軍切諫景純兵解<lb/>
而真君隠去以隂功重僊品最髙為九天採訪使真誥<lb/>
又略不之及何也晉史既非隠書真誥亦是真文貞白<lb/>
又烺然如彼而許真君又赫然如此都不相及何也右<lb/>
軍有元度腫至一帖黄長睿楊用脩遂引以駁晉史謂<lb/>
元度實病死乃云服巨勝仙去不知元度乃許詢非邁<lb/>
<pb n="KR4e0201_WYG_174-4a"/>
也續晉陽秋曰詢字元度髙陽人風情簡素辟司徒掾<lb/>
不就早卒世説盛稱之晉史既不為詢作傳僅附見孫<lb/>
綽傳中亦無服巨勝語此皆不可曉者<lb/>
抱朴子載華譚字令思髙才洽聞之士也而事之不經<lb/>
者多所不信後有道士説黄白之方乃試令作之曰以<lb/>
鐵器銷鈆散藥投中即成銀又銷此銀以他藥投之乃<lb/>
作黄金又從此道士學徹視之方行之未百日即卧便<lb/>
見天文及四隣了了不覺復有屋室籬障又妾石瑶華<lb/>
<pb n="KR4e0201_WYG_174-4b"/>
者已死乃見形與之言語如平生又祭廟聞廟神答其<lb/>
拜牀似動有聲譚乃歎曰世間乃定無所不有五經雖<lb/>
不載不可便以意斷也真誥云華僑者晉陵冠族世事<lb/>
俗禱初頗通鬼神常夢同共饗醊每爾輒静寐不覺醒<lb/>
則醉吐狼籍俗神恒使其舉才用人前後十數若有稽<lb/>
違便坐之為譴僑忿患遂入道於鬼事得息漸漸仙真<lb/>
來遊始亦止是夢積年乃夜半形見裴清靈周紫陽至<lb/>
皆使通傳音意於長史而僑性輕踈多漏説㝠㫖被責<lb/>
<pb n="KR4e0201_WYG_174-5a"/>
仍以楊君代之僑後遷江城縣令家因居焉今江乗諸<lb/>
華皆其苗裔也二華事頗相類又皆渉仙道因筆於此<lb/>
以俟其後人補譜傳之遺<lb/>
真誥所載楊羲仙階甚重第運題象首章仙女萼緑華<lb/>
以升平三年十一月十日夜降羊權家贈詩一篇并致<lb/>
火浣布手巾一枚金玉條脱各一枚又興寧三年乙丑<lb/>
六月二十五日夜紫㣲王夫人同金臺李夫人少女九<lb/>
華真妃降楊室備言真妃服飾之美年齡之少又顔容<lb/>
<pb n="KR4e0201_WYG_174-5b"/>
瑩朗鮮潔如玉五香馥芬以一枚乾棗食之所謂得叙<lb/>
姻縁懽願於㝠運之㑹依然松蘿之纒及臨别小留在<lb/>
後執手下牀恐非宜也惟相贈二詩有相攜雙清内上<lb/>
真道不邪又上道誠不邪塵滓非所聞庶幾不涉魔境<lb/>
耳至六月二十六日口授書亦然而加詳僑以泄漏被<lb/>
斥楊君筆之書乃不罪何也<lb/>
第二巻有九華安妃此即林靈素所稱明節劉后者<lb/>
也<lb/>
<pb n="KR4e0201_WYG_174-6a"/>
第四巻保命君答許長史云郗回父無辜僇人數百口<lb/>
取其財寳殃考深重惋主恒訟訴天曹法應滅門但回<lb/>
修徳既重一身免脱子孫豈得全耶回當保其天年但<lb/>
仙道之事去之久矣回方回也父即鑒也陶隠居注鑒<lb/>
清儉有志行不應殺掠如此或是初渡江時攝併所致<lb/>
不爾則在涼時殺賊有濫也又小君説郗鑒今在三官<lb/>
為劉季姜所訟争三徳事却後紫㣲夫人又言郗回若<lb/>
得道者乃當為太清監隠居又注鑒年七十餘終即保<lb/>
<pb n="KR4e0201_WYG_174-6b"/>
為禮官職頗矛盾不可曉<lb/>
又真誥内保命君云左理中監大府長史韓崇字長季<lb/>
吳郡毗陵人累遷汝南太守年七十四得隠解法入大<lb/>
霍山注晉陵上有韓墓右理中監王瑋𤣥是楚莊王時<lb/>
侍郎受術於玉君注若是春秋時楚莊王者疑侍郎之<lb/>
官不似古職漢楚王無莊諡後任者劉翊字子翔潁川<lb/>
人舉計掾到長安拜郎中遷陳留太守行達陽平遇馬<lb/>
皇先生將入桐栢山中注漢書字子相潁隂人為郡功<lb/>
<pb n="KR4e0201_WYG_174-7a"/>
曹拜議郎出為陳留太守出闗殺車牛以濟知故不繼<lb/>
遂俱餓死定録府執法郎淳于斟字叔顯㑹稽上虞人<lb/>
作徐州縣令大將軍辟掾後入烏目山中注叅同契淳<lb/>
于叔通舉方士為洛陽市長太極仙侯張奉字公先河<lb/>
内人太傅袁隗妻以女後棄世入剡山得道領九宫尚<lb/>
書注魏書張範字公儀河内脩武人太尉袁隗妻以女<lb/>
不受仕為議郎建安十七年卒弟承字公先累拜趙郡<lb/>
太守隨魏武西征病亡王脩傳往來南陽止張奉舍然<lb/>
<pb n="KR4e0201_WYG_174-7b"/>
此張奉河内人明晨侍郎張桃枝司𨽻校尉朱寓季陵<lb/>
母與陳蕃同誅注寓故在八俊列同李膺杜密下獄死<lb/>
不與陳蕃同誅中君言童初府上帥劉寛文饒為司徒<lb/>
太尉年七十三遇青谷先生授杖解法注為太尉中平<lb/>
二年卒年六十三又真誥許長史七世祖肇字子訶注<lb/>
檢譜七世祖名敬字鴻為光禄勲拜司徒應劭漢官儀<lb/>
載崔瑗表許敬年且百嵗猶居相位其不能無矛盾如<lb/>
此又注謂蜀司徒許靖字文休是長史六世族祖徴士<lb/>
<pb n="KR4e0201_WYG_174-8a"/>
邵字子將是五世族祖尤誤按文休於子將為從兄俱<lb/>
知名並有人倫之稱而私情不協子將為郡功曹排擯<lb/>
不得齒叙以馬磨自給今注似靖興劭父子何也其漏<lb/>
誤如此黄長睿乃欲引以證黄庭之誤耶<lb/>
古稱生為名臣殁為名神其最炳著者北土則城陽景<lb/>
王江左項王神於吳興尤烈及江神伍相員按景王即<lb/>
朱虚侯劉章平吕氏之亂封王之二年而卒僅可二十<lb/>
四五嵗項王據吳興太守正衙為祠太守避不敢居每<lb/>
<pb n="KR4e0201_WYG_174-8b"/>
履任則殺車牛以祭之不然立死其幸而不死者一二<lb/>
人耳而臨汝侯蕭猷至每享神輒對飲盡歡竟日比散<lb/>
神像亦色赭又嘗為猷破大盜見猷傳員素車白馬驅<lb/>
江潮神亦著唐狄仁傑采訪江南盡毁諸淫祀獨留員<lb/>
及泰伯季札祠而移檄項王喻以大義乃毁其吳興廟<lb/>
自是絶肸蠁而城陽祠久不著伍相靈亦漸消歇豈鬼<lb/>
神之氣不復能持久耶漢壽亭侯初不聞為神後至<lb/>
隋世於荆州玉泉寺見靈跡尚未表章至宋崇寧時以<lb/>
<pb n="KR4e0201_WYG_174-9a"/>
破蚩尤復鹽池見靈遂封為崇寧真君今香火徧天下<lb/>
兒童婦女皆知崇重則又久而始見神不可曉也<lb/>
伍員死而為江海之神見古本吳越春秋越絶書録異<lb/>
記吳㑹分地記水經注史記正義其事甚詳獨怪其神<lb/>
今不著響以為英靈漸消散耳偶覽湘中記子胥廟古<lb/>
銅器宋元嘉中沙門釋亮啓此廟器鑄丈六金像夜夢<lb/>
神語云今捨此器相與發願免此神形豈果由此得解<lb/>
脱耶抑釋亮故為此説耶要之佛語謂六道皆有罪業<lb/>
<pb n="KR4e0201_WYG_174-9b"/>
斯言當不誣耳<lb/>
狄梁公盡毁諸淫祠獨留泰伯季札伍員而於吳興項<lb/>
王廟馳檄以毁之其肸蠁遂歇今據其文曰鴻名不可<lb/>
以謬假神器不可以力争應天者膺樂推之名背時者<lb/>
非見幾之主自祖龍御宇横噬諸侯任趙髙以當軸棄<lb/>
蒙恬而齒劒沙邱作禍於前望夷覆滅於後七廟墮圮<lb/>
萬姓屠原鳥思静於飛塵魚豈安於沸水赫矣皇漢受<lb/>
命𤣥穹膺赤帝之貞符當四靈之缺運俯張地紐彰鳳<lb/>
<pb n="KR4e0201_WYG_174-10a"/>
紀之祥仰緝天綱鬰龍興之兆而君潛游澤國嘯聚水<lb/>
鄉矜扛鼎之雄逞拔山之力莫測天符之所㑹不知厯<lb/>
數之有歸遂奮闗中之翼竟垂垓下之翅葢實由於人<lb/>
事焉有屬於天亡雖驅百萬之兵終棄八千之子以為<lb/>
殷鑒豈不惜哉固當匿魄東峯收魂北極豈合虛承廟<lb/>
食廣費牲牢仁傑受命方隅循革攸寄今遣焚燎祠宇<lb/>
削平臺室使蕙幃銷盡羽帳隨煙君宜速遷勿為人患<lb/>
檄到如律令然吳興項王碑隂有顔魯公題云西楚霸<lb/>
<pb n="KR4e0201_WYG_174-10b"/>
王當秦之末與叔梁避仇吳中葢今之湖州也雖滅秦<lb/>
而宰制天下其魂魄猶思樂兹邦至今廟食不絶其神<lb/>
靈事跡具竟陵子陸羽所載圖經大厯七年真卿蒙剌<lb/>
是州十二載姦臣伏法恩命進真卿上都剋期首路竟<lb/>
陵是諗予以故碑顛趾嘗因仍草莽已而復之真卿乃<lb/>
命崇樹以紀之時則仲夏方生明之日觀此題則顔公<lb/>
時廟尚在祭祀不絶豈狄公既毁而湖人竟復之耶二<lb/>
公俱以忠直方正名而所見不同如此<lb/>
<pb n="KR4e0201_WYG_174-11a"/>
今所稱正一嗣教大真人張氏者其始祖天師張道陵<lb/>
即張陵也同時張角行天師道持九節杖為符祝教病<lb/>
人叩頭思過因以符水飲之陵法略與角同加思静室<lb/>
服罪之人一著山上上之天一埋之地一沈之水謂之<lb/>
三官病者家出五斗米故號曰五斗米師角在中國事<lb/>
露至反族滅漢亦因以亡而陵在蜀漢用僻故幸不敗<lb/>
傳至子衡孫魯遂據巴漢垂三十年曹操破之始請降<lb/>
封侯萬戸五子皆侯傳國累葉至唐宋間復世掌道教<lb/>
<pb n="KR4e0201_WYG_174-11b"/>
繡玉繻傳遂與宣聖之裔相終始而寵幸時過之良可<lb/>
笑也<lb/>
李膺蜀記云張陵避病瘧於邱社中得呪鬼術書為是<lb/>
遂解使鬼法入鵠鳴山自稱天師漢熹平末為蟒蛇所<lb/>
噏子衡奔走尋屍無所乃假設權方以表靈化生縻鶴<lb/>
跡置石崖頂到光和二年遣信告曰正月七日天師昇<lb/>
𤣥都衡為係師衡子魯為嗣師以法惑亂天下然則今<lb/>
之所傳張道陵者乃蛇腹之餘飡耳李膺非元禮漢葢<lb/>
<pb n="KR4e0201_WYG_174-12a"/>
有兩張衡兩李膺也<lb/>
宋崇寧時蚩尤神壤鹽池帝勅天師張虚靖召闗侯勝<lb/>
之鹽池復故封侯為真君今所傳祠廟尚有破蚩尤畫<lb/>
壁按黄帝經序云黄帝殺蚩尤其血化為鹵今之解池<lb/>
是也則蚩尤之主鹽池其説久矣<lb/>
今人稱玉皇曰張大帝又曰祠山張大帝酉陽雜爼載<lb/>
其事尤可笑云天帝劉翁者惡張翁欲殺之張翁蓄一<lb/>
白雀恒先期為備劉翁自下觀之張翁盛陳賔主醉其<lb/>
<pb n="KR4e0201_WYG_174-12b"/>
從官䇿乗龍上天塞北門劉翁徘徊不能上乗其餘龍<lb/>
人間為災張翁患之封之太山及覽殷芸小説晉咸康<lb/>
中周興死而復生天帝召見升殿仰視紫氣鬰鬰面方<lb/>
一尺問左右曰是古張天帝耶答曰上古天帝久已仙<lb/>
去此是近曹明帝耳<lb/>
太宗嘗夢二神人言南處海濵來輔家國明日禮官言<lb/>
閩中靈濟二真君事遂遣使函香請神像於宫城西南<lb/>
作宫祀之英宗初加封九天金闕明道達徳大仙顯靈<lb/>
<pb n="KR4e0201_WYG_174-13a"/>
普濟清微洞𤣥沖虚妙感慈恵護國庇民崇福洪恩真<lb/>
君九天玉闕宣化扶教上仙昭靈博濟髙明𢎞静沖湛<lb/>
妙應仁恵輔國佑民隆福洪恩真君記文稱二神皆南<lb/>
唐義祖之子一名知證封江王一名知諤封饒王按南<lb/>
唐書江王知證後進封魏王元宗時猶在入宫行家人<lb/>
禮卒年四十三饒王知諤為金陵尹進封梁王博采竒<lb/>
物寳貨充牣嘗以五十萬錢易蜀客鳳頭朱冠紺毛金<lb/>
喙星眼文彩如生人咸異之後遊秫山除地為廣塲編<lb/>
<pb n="KR4e0201_WYG_174-13b"/>
虎皮為大幄率僚屬㑹於下號曰虎帳忽暴風飄帳碎<lb/>
如飛蝶知諤驚遽棄歸數日卒二子事如此耳其神與<lb/>
否吾不得而知也但生既無功徳於民死又無禦災捍<lb/>
患可見之跡而禮崇聖朝爵亞上帝不亦負乗之至幸<lb/>
者乎<lb/>
今天下所最崇重者太嶽太和山真武及岱嶽碧霞元<lb/>
君當永樂中建真武廟於太和幾竭天子之府庫設大<lb/>
璫及藩司守之而二廟嵗入香銀亦以萬計每至春時<lb/>
<pb n="KR4e0201_WYG_174-14a"/>
中國焚香者傾動郡邑真武號百字有混元六天傳法<lb/>
教主修真悟道濟度羣迷普為衆生消除災障八十二<lb/>
化三界祖師大慈大悲救苦救難三元都總管九天游<lb/>
奕使左天罡北極右垣大將軍鎮天助順真武靈應福<lb/>
徳衍慶仁慈正烈協運真君治世福神玉虛師相𤣥天<lb/>
上帝金闕化身蕩魔天尊叙其得道之由以為在此山<lb/>
然大略掇拾佛氏修行之跡而已真武葢北方𤣥武之<lb/>
神以避宋宣祖諱故名真武龜蛇亦取北方像耳而加<lb/>
<pb n="KR4e0201_WYG_174-14b"/>
之以大將軍號又碧霞元君者其説起於華山上有小<lb/>
石池水冬夏不涸因名之曰玉女洗頭盆附㑹者因謂<lb/>
玉女為王母第三女又轉訛而為太山至使嶽宗之神<lb/>
降若侍衛者俱可笑也且以西嶽之神而據東嶽位以<lb/>
北方之神而據西南方位其事若符契語所謂有其人<lb/>
則有其神信哉<lb/>
按神異經云西方大荒中有聖人焉長丈其腹圍九尺<lb/>
踐龜蛇戴朱鳥然則後人於大石中得龜蛇像歸之真<lb/>
<pb n="KR4e0201_WYG_174-15a"/>
武者疑即此徴也真武以此聖人擬之亦可若謂神農<lb/>
時有浄樂國王皇后之説尤不經可笑<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_174-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百七十四<lb/>
</p>
<p>
</p>
  </div>
</body>
</text>
</TEI>
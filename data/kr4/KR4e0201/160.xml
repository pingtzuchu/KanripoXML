<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百六十</head> <lb/>
    <p>
<pb n="KR4e0201_WYG_160-1a"/>
欽定四庫全書<lb/>
　弇州四部稿巻一百六十<lb/>
　　　　　　　　　　　　明　王世貞　撰<lb/>
說部<lb/>
　　宛委餘編五<lb/>
爾雅謂唐虞曰載夏曰嵗商曰祀周曰年都元敬謂舜<lb/>
典歲二月東巡守則唐虞亦稱嵗禹貢作十有三載乃<lb/>
同則夏亦嘗稱載太甲三年復歸於亳則商亦嘗稱年<lb/>
<pb n="KR4e0201_WYG_160-1b"/>
洪範惟十有三祀王訪於箕子則周亦嘗稱祀按唐開<lb/>
元天寳間改稱載復稱年<lb/>
王履吉别號雅宜山人按雅宜山舊名娜如元虞伯生<lb/>
始改名何仲黙號大復山人大復山一名胎簪山故仲<lb/>
黙作文賦七之類多稱胎簪子<lb/>
孔子生於周靈王二十一年己酉冬十月庚子日卒於<lb/>
敬王四十一年辛酉夏四月乙丑日年七十三孟子生<lb/>
於周定王三十七年四月二日卒於赧王二十六年正<lb/>
<pb n="KR4e0201_WYG_160-2a"/>
月十五日年八十四正月十五日後之十一月十五日<lb/>
也其日日長至鄒人是日廢賀按江以北人俱不賀至<lb/>
似未因孟卒日也<lb/>
王順伯高徳基謂姑蘇乃姑胥也凡山與臺皆以伍胥<lb/>
得名吴人鄉語以鬚為蘇故誤曰姑蘇後遂為蘇州按<lb/>
續圖經記云姑蘇臺一名姑餘史記正義云在吴縣西<lb/>
南三十里姑蘇山上山水記闔閭作春夏㳺焉又云夫<lb/>
差作越絶書云闔閭造九曲路以逰姑胥之臺然則姑<lb/>
<pb n="KR4e0201_WYG_160-2b"/>
蘇之或謂姑胥或謂姑餘不可知而始於闔閭成於夫<lb/>
差豈得云因伍胥而誤也姑蘇自是故名第古以名臺<lb/>
今名驛而正徳中纂志書者冠以姑蘇却大可笑<lb/>
樂毅書故鼎返乎磨室徐廣注磨歴也戰國䇿新序作<lb/>
歴室周官遂師抱磨亦音歴<lb/>
虎丘山千人石有顔魯公書虎丘劍池四大字米元章<lb/>
書史以為大字第一今志亦載之又刻清逺道士詩有<lb/>
金氣騰為虎語按唐避太祖諱改虎丘為武丘虎林為<lb/>
<pb n="KR4e0201_WYG_160-3a"/>
武林神虎門為神武門纂脩隋書凡虎皆曰猛獸白樂<lb/>
天有東武丘西武丘及武丘寺路等詩而諸公集中亦<lb/>
有不盡然者豈臨文不諱耶抑為宋人校正梓刻也至<lb/>
於大書刻石魯公必不爾其為宋初善顏書者假托無<lb/>
疑<lb/>
常怪蘇長公以學士出鎮金山作機語不能勝了元輸<lb/>
所繫玉帶於山門以為非三品所服及攷葉夢得云親<lb/>
王宰相皆服金帶元豐官制行上欲寵嘉岐二王乃詔<lb/>
<pb n="KR4e0201_WYG_160-3b"/>
賜方團玉帶著為朝儀先是乘輿玉帶皆排方故以方<lb/>
團為别二王力辭不許乃請加金魚詔以玉魚賜之親<lb/>
王玉帶佩玉魚始此然前此熙寧中復熙河百官班賀<lb/>
神宗解所繫排方玉帶賜王安石使服以入賀固辭不<lb/>
得已受詔次日即釋去大觀中復青唐徽宗援例賜蔡<lb/>
京玉帶仍排方以京位太師故也京請琢為方團又請<lb/>
佩金魚自是何執中王黼鄭居中童貫蔡攸皆横被此<lb/>
賜夢得又云故事玉帶皆不許施於公服及攷輿服志<lb/>
<pb n="KR4e0201_WYG_160-4a"/>
亦然又云三品以上得用金玉犀帶蓋常服也若我朝<lb/>
則正從一品其朝衣公服常服三帶皆用玉或素或花<lb/>
隨意而尚書二品遇特賜皆得繫之其禮覺更優也常<lb/>
服帶通用方團天子黄鞓親王紅鞓人臣黒鞓以為别<lb/>
石林燕語京城士人俱用青涼傘祥符五年詔親王得<lb/>
用之六年兩府亦許用以其有席帽故謂之重戴若餘<lb/>
官出京城門許用凉傘必去帽則所謂重戴之名以兼<lb/>
用席帽凉傘而得也青箱雜記謂國初猶襲唐風士子<lb/>
<pb n="KR4e0201_WYG_160-4b"/>
皆曳袍重戴出則以席帽自隨李巽累舉不第鄉人侮<lb/>
之曰李秀才空去空回席帽甚時得離身攷輿服志則<lb/>
云重戴唐士人多尚之蓋古大裁帽之製本野夫巖叟<lb/>
之服以皁羅為之方而垂簷紫裏兩紫絲組為纓垂而<lb/>
結之頷下蓋折上巾又加以帽故謂之重戴宋初御史<lb/>
臺皆重戴餘官或戴或否後新進士亦戴釋褐即止淳<lb/>
化二年詔兩省及尚書省五品以上皆重戴三司使副<lb/>
則否中興後御史兩制知貢舉官新進士上三人許服<lb/>
<pb n="KR4e0201_WYG_160-5a"/>
之按重戴即席帽可以避日石林加傘之說固誤而青<lb/>
箱雜記既云曳袍重戴又云席帽自隨亦非也古有席<lb/>
帽山其来已久又兩制臣有疾須一服清凉傘亦謂兩<lb/>
府方得用之故耳<lb/>
用脩云古者女子出門必擁蔽其面後世宫人騎馬多<lb/>
著羃䍦全方障之又首有圍帽謂之席帽垂絲網之施<lb/>
以珠翠煬帝淫侈欲見女子之容詔去席帽戴皁羅巾<lb/>
幗而以席帽油之御雨唐永徽中用帷帽施裙到頸漸<lb/>
<pb n="KR4e0201_WYG_160-5b"/>
為淺露開元初宫人馬上著胡帽靚粧露面古制薄盡<lb/>
矣然則男女皆有席帽而羃䍦之制又自小異唐人男<lb/>
子不去席帽而婦人去席帽尤可笑也<lb/>
政和三年以燕越二王屬尊出入百官不避特賜三接<lb/>
青羅繖一紫羅大掌扇二塗金花鞍韉茶鐐等物以為<lb/>
儀衛又以蔡京辭兩國公封特賜青羅繖塗金儀仗等<lb/>
物悉如二王馬前圍子手二百人惟無紫羅掌扇耳<lb/>
阿濫堆蘇幕遮俱曲名阿濫堆驪山鳥也明皇采其聲<lb/>
<pb n="KR4e0201_WYG_160-6a"/>
為曲又作鷃濫堆段成式云此鳥色黄一變之鴘色如<lb/>
鶖鷩鴘轉之後及至累變臆前漸漸白蘇幕遮髙昌女<lb/>
子所戴油帽<lb/>
陳武帝九錫文妖酋震慴遽請灰釘李商隠露布飛走<lb/>
之期既絶灰釘之望斯窮宋人引杜篤論都賦燔康居<lb/>
灰珍竒椎鳴鏑釘鹿蠡用脩引何子元餘冬論證其非<lb/>
謂曹爽在獄中乞棺與灰於司馬懿其事本不僻云云<lb/>
按王淩既降未測懿意故乞棺釘與之淩乃仰藥死曹<lb/>
<pb n="KR4e0201_WYG_160-6b"/>
爽幽處第中糧盡告急於懿懿給米肉糗糒且以書慰<lb/>
之爽大喜過望未幾獄具夷三族今以灰釘事歸曹爽<lb/>
抑何舛也<lb/>
長安厨門其内有厨官故城門曰厨門如淳曰今名廣<lb/>
門也秦王與燕太子丹誓所謂厨門木象生肉足謂此<lb/>
蓋門置木象以為觀美耳<lb/>
彭城故彭祖國也城東北角有層樓下曰彭祖冢列仙<lb/>
傳諸書俱言彭祖為殷王所忌西入流沙不知所終而<lb/>
<pb n="KR4e0201_WYG_160-7a"/>
此云冢者豈亦橋陵葬衣冠之類耶<lb/>
陳留風俗傳酈食其有封髙陽侯其後酈峻字文山官<lb/>
至公府掾按食其自稱高陽酒徒耳高帝號之曰廣野<lb/>
君初未嘗封侯而其子疥始封高梁侯改封武陽風俗<lb/>
傳誤也<lb/>
魏興郡壻水南歴壻山溪又東逕七女冢冢夾水羅布<lb/>
如七星髙十餘丈周迴數畝元嘉六年大水破墳崩出<lb/>
銅不可稱計得一磚刻云項伯無子七女造榔酈道元<lb/>
<pb n="KR4e0201_WYG_160-7b"/>
云世人疑是項伯冢按史記項伯名纒封射陽侯子睢<lb/>
封後以罪除平臯侯名它碭郡長至曽孫勝罪除桃侯<lb/>
襄最後封子舍為丞相而四侯中𤣥武侯者史記漢書<lb/>
年表俱遺之然則所謂項伯無子七女造冡皆妄也班<lb/>
表以桃侯為桃安侯不言項伯名纒應劭風俗通謂六<lb/>
年封楚令尹項纒射陽侯碭郡長項他為邢丘侯邢丘<lb/>
桃安恐不如史記之的然也<lb/>
漢髙既有天下未及封功臣而諸將聚沙中偶語以留<lb/>
<pb n="KR4e0201_WYG_160-8a"/>
侯言先封雍齒乃人人自安今按功臣年表曹參至陳<lb/>
平九人皆以十二月甲申封張良至陳豨十三人以正<lb/>
月丙午封周竈以丁未封丁復以戊申封吕青以壬子<lb/>
封雍齒始與郭蒙以戊午封而諸將陳武等以三月丙<lb/>
申庚子等日繼封然則曹參諸公逺者先三十四日而<lb/>
沙中偶語之輩僅陳武輩二十餘人耳此曹非有大功<lb/>
何敢偶語意者歸美留侯之溢談未必實也<lb/>
水經沔水又東逕左桑昭王沉水處也百姓於此佐喪<lb/>
<pb n="KR4e0201_WYG_160-8b"/>
言左喪訛也又東得合驛口朝廷驛使合王喪於此也<lb/>
注又有大歛口言昭王於此殮也又東謂之横桑得昭<lb/>
王喪處也又東得死沔亦言王尸於此也<lb/>
今南陽有諸葛祠又有諸葛草廬在郡城西南七里卧<lb/>
龍岡上疑在漢末為曹劉兵衝非諸葛避兵之所復閱<lb/>
宋人一小說曰南陽乃襄中之鄉名也水經沔水又東<lb/>
過山都縣東北注新野山都縣治沔水又東徑樂山北<lb/>
注諸葛好為梁父吟多所登逰俗以樂山為名沔水又東<lb/>
<pb n="KR4e0201_WYG_160-9a"/>
逕隆中注孔明舊宅所謂三顧臣於草廬之中即此地<lb/>
也劉和之鎮襄命李安作宅銘此似可據<lb/>
推命者有子平五星宋景濓謂詩云我辰安在鄭氏謂<lb/>
六物之吉凶王充論衡所謂覩命禄而知骨體皆是也<lb/>
況小運之法本許慎說文已字之訓空亡之說原司馬<lb/>
史記孤虚之術蓋以五行甲子推人休咎其術之行已<lb/>
久矣沿及後臨孝恭有禄命書陶𢎞景有三命抄略唐<lb/>
人習者頗衆而張一行桑道茂李虚中咸精其術虛中<lb/>
<pb n="KR4e0201_WYG_160-9b"/>
之後唯子平尤造閫奥五星之說景濓則謂其說多本<lb/>
於都利聿思經都利益都頼也西域康居城當都頼水<lb/>
則今所傳聿思經者蓋婆羅門術也李弼乾實婆羅門<lb/>
伎士而羅㬋計都亦胡梵之語其術盖出於西域無疑<lb/>
十一曜之說景濓以為無之而吴伯善甄鸞劉孝孫張<lb/>
胄𤣥之造但七曜而已按子平名居易五季人與麻衣<lb/>
道者陳圖南游今所謂徐子平則宋末徐彥昇耳其實<lb/>
非子平也<lb/>
<pb n="KR4e0201_WYG_160-10a"/>
今天下稱孔氏必曰先聖之後然衛有孔達宋有孔父<lb/>
鄭有孔叔陳有孔寧齊有孔虺而鄭子孔之孫又為孔<lb/>
張先聖既七世單傳而漢所謂孔將軍居右者何人耶<lb/>
洪景盧謂宋時升朝官有出身人為太子中允無出身<lb/>
人為太子中舍無出身人蓋任子之類也近士大夫或<lb/>
不能曉乃稱中書舎人曰中書殊可笑云然則今之中<lb/>
書舍人固當稱為中舍矣<lb/>
元日飲屠蘇酒從小者起按時鏡新書晉有問董勛者<lb/>
<pb n="KR4e0201_WYG_160-10b"/>
曰俗以小者得嵗故賀之老者失嵗故罰之唐詩稱婪<lb/>
尾則以老者後得酒當有餘以優老見莊季裕鷄肋若<lb/>
崔寔月令過臘一日謂之小嵗拜賀君親椒酒從小者<lb/>
起則又不在元日矣婪尾又曰啉尾一云出侯白酒令<lb/>
巡匝末坐者連飲三杯末坐逺酒行到遲出故連飲以<lb/>
慰取貪婪之義一云啉為燣如鐡出火貴其出色此尤<lb/>
無謂<lb/>
唐太宗作魏徴碑髙宗作李勣碑明皇作張說碑徳宗<lb/>
<pb n="KR4e0201_WYG_160-11a"/>
作段秀實碑宋太宗作趙普碑仁宗作李用和碑神宗<lb/>
作韓琦碑大明太祖作徐達碑孝宗作張巒碑<lb/>
余甞見孫兆孺言永順永靖二宣慰酉陽宣撫之民至<lb/>
今尚冠白巾云為諸葛武侯服孝後閱避暑録載所覩<lb/>
唐明皇幸蜀圖山谷間民皆冠白巾以為蜀人為諸葛<lb/>
武侯服所居深逺者後遂不除然則諸葛之道行於蠻<lb/>
貊一至此哉永順永靖皆楚地不知初定荆州時抑平<lb/>
孟獲後也今土官正堂皆供諸葛像不敢中坐官民守<lb/>
<pb n="KR4e0201_WYG_160-11b"/>
其三約惟謹<lb/>
趙弼作文山傳既赴義其日大風揚沙天地盡晦咫尺<lb/>
不辨城門盡閉自此連日隂晦宫中皆秉燭而行群臣<lb/>
入朝亦爇炬前導世祖問張真人而悔之贈公特進金<lb/>
紫光禄大夫太保中書平章政事廬陵郡公諡忠武命<lb/>
王積翁書神主洒掃柴市設壇以祀之丞相博囉行初<lb/>
奠禮忽狂飇旋地而起吹沙衮石不能啓目俄捲其神<lb/>
主於雲霄中空空隠隠雷鳴如怨之聲天色愈暗乃改<lb/>
<pb n="KR4e0201_WYG_160-12a"/>
前宋少保右丞相信國公天果開霽按正史文集皆不<lb/>
載此事傳疑可也信公至我朝景㤗中賜諡忠烈人不<lb/>
能知故附記之<lb/>
盧多遜既卒許歸葬其子察䕶喪權厝襄陽佛寺將易<lb/>
以巨櫬乃啓其屍不壊儼然如生遂逐時易衣至祥符<lb/>
中亦然豈亦五月五日生耶使釋氏得之當又張大其<lb/>
事若今之所謂無量夀佛者矣<lb/>
余甞怪蘇子瞻職為尚書學士承㫖定州馬步都總管<lb/>
<pb n="KR4e0201_WYG_160-12b"/>
官至端明侍讀二學士而階勛僅左朝奉郎騎都尉又<lb/>
無爵邑以為怪後閱本傳知階勛不至大夫者以生平<lb/>
不請磨勘故也至攷子由所草行狀則甞封武功縣開<lb/>
國伯食邑八百戸子瞻生平亦不以入銜故本傳遺之<lb/>
耳<lb/>
舍弟甞得一古剛卯有細篆文不能辨余後復得一剛<lb/>
卯製如之蓋純白玉而血侵入赤若鷄冠按王莽傳予<lb/>
前在大麓至於攝格深惟漢氏三七之阸赤徳氣盡思<lb/>
<pb n="KR4e0201_WYG_160-13a"/>
切廣求所以輔劉延期之術靡所不用以故作金刀之<lb/>
利幾以濟之今百姓咸言皇天革漢而立新廢劉而興<lb/>
王夫劉之為字卯金刀正月剛卯金刀之利皆不得行<lb/>
其去剛卯莫以為佩除刀錢勿以為利按剛卯㱾改也<lb/>
大剛昴以逐鬼也㱾改大開堅也服䖍注曰剛卯以正<lb/>
月卯日作佩之長三寸廣一寸四分或用玉或用金或<lb/>
用桃著佩之當中央從穿作孔以綵絲葺其底刻其上<lb/>
文曰正月剛卯既央靈殳四方赤青白黄四色是當帝<lb/>
<pb n="KR4e0201_WYG_160-13b"/>
令祝融以教夔龍庻疫剛癉莫我敢當又曰疾日嚴卯<lb/>
帝令夔化順爾國化仗兹靈殳既正既直既觚既方庻使<lb/>
剛癉莫我敢當晉灼曰剛卯長一寸廣五分當中央從<lb/>
中作孔而文微有異顏師古云今往往於土中得玉剛<lb/>
卯按大小及文服說是也後漢輿服志佩雙印長寸二<lb/>
分方六分乘輿諸侯王公侯以白玉中二千石以下至<lb/>
四百石皆以黒犀三百石以至私學弟子皆以象牙上<lb/>
合絲乘輿以縢貫白珠赤罽諸侯王以下以係赤絲蕤<lb/>
<pb n="KR4e0201_WYG_160-14a"/>
縢絲各如其印質刻書曰正月剛卯<hi>云云同前</hi>慎爾周伏化<lb/>
兹靈殳<hi>云云同前</hi>凡十六字然則雙印者兩剛卯也分寸文<lb/>
字又當以此為據陶九成則謂當以服注為據蓋剛卯<lb/>
乃漢之制而莽禁之金刀則莽之所自鑄悔而復禁之<lb/>
者也余所有正合長一寸二分方六分之制<lb/>
宋趙丞相鼎庚申生繼之者韓平原壬申生繼平原者<lb/>
史衛王甲申生繼衛王者鄭太傅清之丙申生每一相<lb/>
長一紀<lb/>
<pb n="KR4e0201_WYG_160-14b"/>
宋人有金廷事實一條國中自宰執公卿下至判司簿<lb/>
尉有罪犯者亦不能免杖責如在廷之臣有忤其主意<lb/>
者則去衣卧地令侍衛之人以杖箠數足則止名曰御<lb/>
斷攷金史自平章而下俱然今之廷杖其殆是乎第古<lb/>
刑不上大夫則士以下亦所不免耳<lb/>
宋時上梁文有兒郎偉偉者闗中方言們也其語極俗<lb/>
至道九老太子中允張好問年八十五太常少卿李運<lb/>
年八十故相吏部尚書宋琪廬州節度副使武允成皆<lb/>
<pb n="KR4e0201_WYG_160-15a"/>
七十九賜紫吴僧賛寧年七十八郢州刺史魏丕年七<lb/>
十六左諫議大夫楊徽之年七十五故相司空李昉水<lb/>
部郎中朱昂皆七十一然以蜀㓂作不及宴其明年昉<lb/>
卒遽罷若洛社耆英則前懐州司馬胡杲年八十九衛<lb/>
尉卿致仕吉旼年八十六前右龍武軍長史鄭據年八<lb/>
十四前益州刺史劉真年八十二前侍御史内供奉官<lb/>
盧真年七十八前永州刺史張渾刑部尚書白居易俱<lb/>
年七十而秘書監狄兼謩河南尹盧貞以未七十雖與<lb/>
<pb n="KR4e0201_WYG_160-15b"/>
會而不及列洪景盧謂此會有兩盧真蓋誤以真為貞<lb/>
也後洛社耆英則開府儀同三司守司徒武寧軍節度<lb/>
使致仕韓國公富弼年七十九河東節度使開府儀同<lb/>
三司守太尉判河南府兼西京留守司事潞國公文彥<lb/>
博司封郎中席汝言俱年七十七太常少卿致仕王尚<lb/>
恭七十六太常少卿致仕趙丙秘書監致仕劉几衛州<lb/>
防禦使致仕馮行已年七十五太中大夫天章閣待制<lb/>
提舉崇福官樊建中年七十三司農少卿致仕王謹言<lb/>
<pb n="KR4e0201_WYG_160-16a"/>
年七十二太中大夫提舉崇福宫張問龍圖閣直學士<lb/>
通議大夫提舉崇福宫張燾俱年七十端明殿學士兼<lb/>
翰林學士太中大夫提舉崇福宫司馬光六十四援盧<lb/>
狄例在會而不預圖檢校太尉宣徽南院使判大名府<lb/>
王拱辰年七十一時出鎮預列而不在會前社多髙夀<lb/>
而後社名位重樂天又有宴致仕裴賔客九十餘王尚<lb/>
書八十餘白為太子少傅劉夢得為太子賔客俱七十<lb/>
三潞公又與中散大夫程暘朝議大夫司馬旦司封郎<lb/>
<pb n="KR4e0201_WYG_160-16b"/>
中席汝言作同甲會在洛社之次年杭州在正統間大<lb/>
理正郎子貞八十一封吏部員外郎孔希徳八十禮部<lb/>
郎中蔣廷暉七十八處士項伯藏九十三孫適郭文敏<lb/>
皆七十三又有稽勲郎中鄧林布政使姚肇以寓公與<lb/>
會而年不及<lb/>
契丹之先一主曰尼格特一髑髏在穹廬中覆之以氊<lb/>
人不得見國有大事則殺白灰牛以祭始變人形出視<lb/>
事已即入穹廬復為髑髏因國人竊視之遂失所在復<lb/>
<pb n="KR4e0201_WYG_160-17a"/>
有號曰沃赫戴野猪頭披猪皮居穹廬有事則出退復<lb/>
隠入穹廬如故後因其妻竊其皮莫知所如後一主曰<lb/>
珠爾瑪克圖養羊二十口食十九留其一次日復滿二<lb/>
十口皆極怪異見葉隆禮遼志而本史不載<lb/>
先睢陵元公晉書列傳人臣之首其時位太保在太傅<lb/>
鄭冲下然以其實考之未嘗任晉官職也内云帝新受<lb/>
命祥等耆艾篤老希復朝見帝遣侍中仕愷諮問得失<lb/>
及政化所先祥以年老瘦耄累乞遜位帝不許是終無<lb/>
<pb n="KR4e0201_WYG_160-17b"/>
答也御史中丞侯史光以祥久疾闕朝會請免官詔曰<lb/>
太保元老髙行朕所毗倚以隆治道者也前後遜讓不<lb/>
從所執此非有司所得議也遂寢其奏祥固乞骸骨詔<lb/>
聽以睢陵公就第是終無入朝也咸寧初詔太宰安平<lb/>
王孚太傅冲等十二人存銘太常配食于廟而獨無公<lb/>
是終不以為晉臣也夫豈惟髙貴鄉公之慟哭文王之<lb/>
不拜而已<lb/>
晉史司馬宣王張皇后傳言帝避魏武辟命托以風痺<lb/>
<pb n="KR4e0201_WYG_160-18a"/>
甞一日曬書遇暴雨不覺自起收之家惟有一婢在側<lb/>
后手殺之以㓕口而親執爨後欲誅曹爽復詐稱風痺<lb/>
爽黨李勝别之使兩婢侍持衣衣落指口言渇婢進粥<lb/>
帝不持杯飲粥皆流出霑胷臆何仲達之善托疾乃爾<lb/>
又太平御覽所引晉書髙祖以漢祚將終不欲失節曹<lb/>
氏辭以風痺魏武遣親信令史微服於髙祖門下䕃息<lb/>
七月七日髙祖方曝書令史還報魏武遣辟仍敕曰若<lb/>
復不動可便收之髙祖懼而應命與后紀事牴牾殊甚<lb/>
<pb n="KR4e0201_WYG_160-18b"/>
王伯厚困學紀聞云孔廟崇寧二年改用冕十二旒服<lb/>
九章攷孔氏東家雜記無之至𢎞治初以尚書王恕言<lb/>
始用天子禮樂嘉靖九年復如舊<lb/>
在鄖陽迎春日鄉民以三尺木作篐聚土實其中使堅<lb/>
而擊之為村歌且舞曰此古擊壤遺法也按周處風土<lb/>
記云以木為之前廣後銳長尺三寸形如履先側一壤<lb/>
於地遥於三十四步以手中壤擊之中者為上按壤之<lb/>
為字從土且一中則已何所取節奏而歌乎周所記恐<lb/>
<pb n="KR4e0201_WYG_160-19a"/>
亦非是<lb/>
刻水經者直云桑欽撰新唐志以為欽撰又云一作郭<lb/>
璞撰按前漢儒林傳古文尚書塗惲授河南桑欽君長<lb/>
晁氏讀書志欽成帝時人杜佑辨之云濟水過夀張本<lb/>
夀良光武所更名東北過臨濟本狄縣安帝所更名荷<lb/>
水過湖陸本湖陵章帝所更名汾水過永安本彘縣順<lb/>
帝所更名必後漢人撰王伯厚則謂武侯壘乃諸葛武<lb/>
侯所營處魏興曹魏分漢中立魏興亦非後漢人所撰<lb/>
<pb n="KR4e0201_WYG_160-19b"/>
也其以為郭璞撰者豈用是乎抑本桑欽撰而後人以<lb/>
意改益之也<lb/>
王伯厚記姚宏云戰國䇿遺逸如司馬貞引馬犯謂周<lb/>
君徐廣引韓兵入西周李善引吕不韋言周三十七王<lb/>
歐陽詢引蘇秦謂元戎以鐵為矢史記正義引九門本<lb/>
有宫室又康成註禹貢云碣石在九門而今本皆無之<lb/>
史稱張歐未甞按人鼂錯之父母妻子同産無少長棄<lb/>
市廷尉歐與丞相青翟中尉嘉奏也于定國民自不以<lb/>
<pb n="KR4e0201_WYG_160-20a"/>
為寃而趙蓋韓楊之死皆其成獄也<lb/>
襄陽城枕大江即漢江也按陸澄地里記云襄陽無襄<lb/>
水十道志荆楚之地水駕山而上者皆呼為襄故陳水<lb/>
之上流亦名襄水無定名也今楚中不聞有此説<lb/>
漢宣帝圖畫功臣霍光等十二人於麒麟閣按漢宫殿<lb/>
疏天禄麒麟二閣蕭何造以藏秘書畫賢臣者三輔故<lb/>
事則云天禄石渠二閣不言麒麟閣也光武畫功臣鄧<lb/>
禹等於雲臺不言閣也按洛陽地志云雲臺髙閣十四<lb/>
<pb n="KR4e0201_WYG_160-20b"/>
間唐文皇畫功臣長孫無忌等於凌烟閣初名戢武閣<lb/>
後昭宗徙洛陽宰相柳璨奏四鎮元帥梁王勛業冠古<lb/>
可創一閣圖畫以旌之詔曰魏賞彭陽之功别創紀勲<lb/>
之觀齊旌泗水之績乃嘉崇徳之棲式視新規爰從舊<lb/>
典宜令所司於皇城内擇善地别造凌烟閣圖寫賜名<lb/>
天祐旌功之閣蓋閣成而簒弑遂矣真功臣之辱也凌<lb/>
烟名亦不雅秦二世為之欲與南山齊者<lb/>
大業記載煬帝命虞世基等撰造郡邑圖志一千二百<lb/>
<pb n="KR4e0201_WYG_160-21a"/>
巻巻頭有圖别造新様紙卷長二尺叙山川則卷首有<lb/>
山水圖郡國則巻首有郭邑圖城隍則巻首有公館圖<lb/>
圖上題書字極細並用歐陽肅書肅即率更令詢長子<lb/>
草𨽻為時所重書家載詢子通而不言肅蓋肅重於隋<lb/>
通重於唐也<lb/>
語云汗青又曰殺青風俗通殺治也治竹作簡書之耳<lb/>
新青竹有汁易蠧故於火上炙乾之陳楚間謂之汗汗<lb/>
者去其汁也<lb/>
<pb n="KR4e0201_WYG_160-21b"/>
索虜拓㧞氏為李陵後見宋史云其國俗極諱之至本<lb/>
史則以為黄帝昌意之後<lb/>
廣記載世說李元禮冽冽如長松下風周君颼颼如小<lb/>
松下風按世說元禮肅肅如松下風無此語<lb/>
通語諸葛亮見殷禮而歎曰東吴菰蘆中乃有此人作<lb/>
書與兄瑾曰殷徃嗣秀才今之僑肸也用脩尺牘云殷<lb/>
往嗣今之僑肸也東吴菰蘆中乃有竒偉如此人晉書<lb/>
王敦與導書云温太真别来幾日作如此事下云表諸<lb/>
<pb n="KR4e0201_WYG_160-22a"/>
奸臣以嶠為首下云募生得嶠者當自㧞其舌司馬通<lb/>
鑑云温太真别来幾日作如此事當募人生致之㧞其<lb/>
舌用脩尺牘亦因之故記於此<lb/>
偶閱張伯雨贈納琳大監詩䟦云曽疏請以蜀文翁之<lb/>
石室揚雄之墨池杜甫之草堂皆列祀典又為甫請得<lb/>
賜諡曰文貞虞奎章集紀其事按元史有納琳傳而不<lb/>
載此事又杜甫之諡文貞亦出竒聞<lb/>
菩薩蠻詞杜陽編謂大中初女蠻國貢雙龍犀明霞錦<lb/>
<pb n="KR4e0201_WYG_160-22b"/>
其國人危髻金冠瓔珞被體故謂之菩薩蠻當時倡優<lb/>
遂製菩薩蠻曲文士亦往往聲其詞優者作女王曲音<lb/>
詞宛暢傳於樂部按此詞太白集已有之何得言大中<lb/>
初貢也<lb/>
董仲舒讀書不窺園者三年法真趙昱皆歴年桓榮十<lb/>
五年何休十七年<lb/>
新唐書盧鴻當為鴻一見舊史與中嶽劉真人碑内所<lb/>
書同南齊張融云昔有鴻飛天首積逺難明越人以為<lb/>
<pb n="KR4e0201_WYG_160-23a"/>
鳧楚人以為乙人自楚越鴻常一耳鴻一之名取此見<lb/>
困學紀聞亦可謂好竒矣<lb/>
韓退之子昶改金根車為金銀車貽笑於世二子綰衮<lb/>
皆擢第衮為狀元退之名若山斗而不聞世有知狀元<lb/>
衮者史亦闕之以此知科名之不足恃也<lb/>
今吴郡之長洲一名茂苑獨王伯厚以為古之長洲非<lb/>
此地吴王濞都廣陵漢郡國志廣陵郡東陽縣有長洲<lb/>
澤吴王濞太倉在此東陽今盱眙縣故枚乘說吴王曰<lb/>
<pb n="KR4e0201_WYG_160-23b"/>
長洲之苑韋昭以為在吴東蓋廣陵之吴也長洲名縣<lb/>
始於唐武后時萬嵗通天中此說似可據<lb/>
杜周傳三尺法注謂以三尺竹簡書法律鹽鐵論云二<lb/>
尺四寸之律曹褒新禮亦寫二尺四寸簡三尺者舉成<lb/>
數也<lb/>
左傳鄭莊公寤生驚姜氏遂惡之風俗通云俗說兒墮地<lb/>
未能開目視者謂之寤生杜氏註則云寐寤而莊公已<lb/>
生故驚而惡之<lb/>
<pb n="KR4e0201_WYG_160-24a"/>
論語逸民於朱張不論其行王弼註朱張字子弓即荀<lb/>
卿以比孔子者也<lb/>
宣和中以戸部幹當公事李寛奏凡聖字為名者通行<lb/>
禁止尋又用給事中趙野奏禁君皇天三字再禁龍王<lb/>
主玉凡八字蘇之承天寺改為能仁寺見中吴紀聞<lb/>
唐書載武宗寵王才人欲立為后弗果帝大漸即自經<lb/>
於幄中張祐集載孟才人以歌笙獲寵帝疾亟才人為<lb/>
帝歌河滿子曲甫發聲腸斷而絶或以為一人或以為<lb/>
<pb n="KR4e0201_WYG_160-24b"/>
一事李衛公兩朝獻替記則謂自上臨御王妃有專房<lb/>
之寵以驕妬忤㫖日夕而殁群情無不驚懼然則才人<lb/>
者固於晏駕之前不良死與傳所記大不同<lb/>
楚昭王避吴師自郢涉睢濟江入於雲中遂奔鄖鄖即<lb/>
鄖子國在宋為安州今為徳安府非今之鄖縣也雲中<lb/>
即雲夢地江南為夢江北為雲郢本楚都在江陵北十<lb/>
二里紀南城所謂南郢也陽春白雪之倡在是矣今之<lb/>
承天初為安陸蕭梁唐宋為郢州所謂北郢也其在楚<lb/>
<pb n="KR4e0201_WYG_160-25a"/>
非都會地然則郢曲仍當歸之江陵乃為當也<lb/>
王楙云唐時揚州為盛通州為惡而引元白之詩所謂<lb/>
通州海内恓惶地司馬人間冗長官又云折君災難是<lb/>
通州又云黄泉便是通州郡蓋指今維揚之通州也不<lb/>
知元微之之通州司馬在蜀中其全集可攷<lb/>
唐遺史載賈島於逆旅中不識宣宗忤㫖謫遂州長江<lb/>
簿北夢瑣言載温庭筠亦於逆旅中不識宣宗忤㫖謫<lb/>
方城尉摭言謂島所忤武宗非宣宗也島死於武宗世<lb/>
<pb n="KR4e0201_WYG_160-25b"/>
遺史所載似誤第以未登第舉人而得官簿尉皆有謫<lb/>
詞其時制度有不可曉者<lb/>
李翰作鳳閣王侍郎傳論序曰太子晉之後有錯為魏<lb/>
將剪為秦將自秦至漢有吉有駿自漢至晉有祥有覽<lb/>
其正緒也則恱洽珣珉其傍支也則渾戎衍經野客叢<lb/>
書云渾濟坦之濛脩之属皆太原裔後漢隠士霸之後<lb/>
祥覽敦導義獻之流皆瑯琊裔漢御史大夫吉之後也<lb/>
渾戎衍澄亦瑯琊裔祥之别派也肅恂䖍愷蘭陵人後<lb/>
<pb n="KR4e0201_WYG_160-26a"/>
漢良之後也儀陽城人魏脩之後濬彜矩暢𢎞農人晉<lb/>
世王氏無慮十餘𣲖而瑯琊為盛<lb/>
天開為灾見漢恵二年齊東昏陳後主時可謂驗矣而<lb/>
見者往往為貴徴余謂見天開而傍人無覩者此自其<lb/>
目光坼也余每被酒目熱見月為二其圓瑩光彩無異<lb/>
凡二十餘度了不為灾祥以此推之可知矣<lb/>
楊衒之洛陽伽藍記王肅初入國不食羊肉及酪等常<lb/>
食鯽魚羮本傳則云肅在南嗜鯽魚羮及茗飲汁至北<lb/>
<pb n="KR4e0201_WYG_160-26b"/>
則嗜羊肉及酪漿髙帝曰羊肉何如魚羮茗汁何如酪<lb/>
肅曰羊陸産之最魚水族之長羊比齊魯大邦魚比邾<lb/>
莒小國唯茗飲不中與酪作奴因呼茗酪奴其載不同<lb/>
如此<lb/>
　<lb/>
　<lb/>
　<lb/>
　弇州四部稿巻一百六十<lb/>
</p>
<p>
</p>
  </div>
</body>
</text>
</TEI>
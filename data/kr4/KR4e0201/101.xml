<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百一</head> <lb/>
    <p>
<pb n="KR4e0201_WYG_101-1a"/>
欽定四庫全書<lb/>
　弇州四部稿巻一百一<lb/>
　　　　　　　　　　　　明　王世貞　撰<lb/>
文部<lb/>
　頌二首<lb/>
　　晉頌<lb/>
嵗隆慶庚午山西按察使吴郡王某時備乏外察預采<lb/>
訪秋月上事晉陽以暇考見吏民覩其俗愿朴而勤共<lb/>
<pb n="KR4e0201_WYG_101-1b"/>
四塞綰轂其口靡盖藏之實然頫仰粗給而不虞嵗國<lb/>
宗亡慮數百千人禄僅周口以其禮義閑朱邸而不虞<lb/>
憍國戚大小兢兢闔門而不虞法中貴人抑首出上闌<lb/>
以禮造請士大夫而不虞侈復以暇耳之則交口而加<lb/>
額稱其國之主賢若一夫民貧而不虞嵗者頼其主施<lb/>
也國宗貴戚而不虞憍者奉其主禮也國戚衆而不虞<lb/>
法者畏其主裁也中貴人近而不虞侈者則其主共也<lb/>
夫主邸諸王子也入承大宗世桐圭之社以撫有太原<lb/>
<pb n="KR4e0201_WYG_101-2a"/>
其左相朋寔奉經幄首陳東平經誼行善之㫖主再拜<lb/>
受之以時勞苦國吏士錫予加厚以沁源田千畝食河<lb/>
汾諸生敵傅城以庾廩百斛食戍卒詔募兵晉以三千<lb/>
金為資裝晉侵以廩百斛粥饑者尋又大侵廩如初以<lb/>
二百金瘞其骸天子創皇極殿以三千金助者一城晉<lb/>
陽以千金五百金助者再主之宗王榮澤薨旌徳薨弟<lb/>
鎮徳薨都御史遷髙右布政使逵死官以百金賻調棺<lb/>
斂喪事者五主之王太妃屬疾晝夜侍湯藥露禱山<lb/>
<pb n="KR4e0201_WYG_101-2b"/>
川叩顙漬血特賜醫鈞禮醫畢技奏疾間傾帑中金錢<lb/>
為酬嵗時奉觴太妃行家人禮白首斤斤無怠色天子<lb/>
廉主仁孝狀下璽書為棹楔旌之具如典於是按察使<lb/>
某謹昧死敢言之某不佞備乏外察預采訪恭誦天子<lb/>
褒揚晉王璽書與吏民所交口加額王仁孝狀不勝忭<lb/>
甚竊謂晉之先君文侯與其裔孫文公甞一再被周天<lb/>
王命卣鬯朱戸納陛虎賁弓矢斧鉞至隆崇赫然多述<lb/>
也然其要僅以奬率諸侯拱衛帝室威有所外宣而澤<lb/>
<pb n="KR4e0201_WYG_101-3a"/>
不必内究乃今王固非有方伯連率之實然世世稱上<lb/>
仲兄國首先百藩能禔身敦行推汪濊之徳佐天子平<lb/>
章恊和之化遭世治平威無所不加無事履霜露振旗<lb/>
斿以逸行徳天子心賢之雖備物少遜而褒誠獨深可<lb/>
紀也已乃拜手颺言曰<lb/>
參井之分為燕右肩帝省其私壯王填焉世稱介兄垂<lb/>
二百年翠薨朱杗罘罳翼然乃睠淑宗入纂厥虚曰叔<lb/>
父伯舅卒偕爾妻孥以共國租嵗時行省吏民咸賜大<lb/>
<pb n="KR4e0201_WYG_101-3b"/>
酺三簋之膳用充君厨帝發七萃星言啓行婦祖于宫<lb/>
駒秣于塲豈不虞征俶理厥裝漢宫既災乃營建章精<lb/>
鏐三千以佐天梁涓涓天澤入谷乃閼匪唯繹之又布<lb/>
濩之沕沕我民罔知帝功匪唯已不居又歸庸之芃芃<lb/>
之囿靈卉萃止王奉太母式燕以喜雍雍者耆執經以<lb/>
趨王曰匪臣我箴我模粉澤雜遝巧笑都倩袂不停拂<lb/>
目無黨盼温如酒徳頽緩泮渙為儉毋損施為善母近<lb/>
機蔽不新成與物熙怡故曰上不僣上下不逼下與人<lb/>
<pb n="KR4e0201_WYG_101-4a"/>
同者物必歸有大而能謙必豫王之謂也<lb/>
　　封少師永懐翁徐太夫人八十夀頌<hi>有序</hi>
嘉靖中不佞世貞成進士長安中而今少師興化李公<lb/>
狀元及第是時封少師永懐翁與太夫人徐奉其尊人<lb/>
贈少師公無恙也居二紀所而少師公以碩徳受簡世<lb/>
宗皇帝入預機務遂膺特命進首揆永懐翁婁封如少<lb/>
師公官久之少師公寅亮之化成五單于内面請命南<lb/>
粤授首天子推功相府所以褒錫翁父子非一少師公<lb/>
<pb n="KR4e0201_WYG_101-4b"/>
稽首固請歸政天子弗獲已下璽書賜金續廩俾以故<lb/>
相侍永懐翁於是永懐翁與徐太夫人偕八十矣水陸<lb/>
之宴以勞慶者逢迎太和與世更稚杯匕雜進無異彊<lb/>
年釐祝之典傾動海内而不佞世貞方居里自廢其<lb/>
明年改吉乃始藉手不腆之言以從華封人後不佞盖<lb/>
竊窺夫判權輿以還元氣漓解即公卿大夫居鼎冢之<lb/>
位未有能及二親存者明興二百餘年天子敦龎鴻鬯<lb/>
之化充塞宇宙而一時喆弼耆俊又有以仰承之於是<lb/>
<pb n="KR4e0201_WYG_101-5a"/>
乃有江陵常熟二公併永懐翁為三顧翁所得有獨至<lb/>
者少師公之舉寔冠多士而其在相位又為百僚冠以<lb/>
再榮翁與徐太夫人一也翁與太夫人奉其尊人贈公<lb/>
以臨少師公及第二也翁與太夫人八十時含飴而弄<lb/>
其五世孫三也少師公甫耳順而謝大政得以專精神<lb/>
輔湯粥四也翁有次子諸孫曽大者珥簮握管備諸從<lb/>
其少亦衿裾之秀以待用五也翁負天地獨厚帝所寵<lb/>
綏少師公為國元老以大造天下即能言之士疇不欲<lb/>
<pb n="KR4e0201_WYG_101-5b"/>
效其一得而況不佞世世受知稱門下客者哉敬為頌<lb/>
頌曰鴻濛始分民人剖醇自有父子以稱君臣厥倫五<lb/>
之孰際其真福亦五之疇備其純於赫李翁累行滋穀<lb/>
藏名杜權以黙養福於惟夫人專靜若淑曰慈曰儉以<lb/>
徳承毓皇皇大李維帝所啓啓之伊何爰有令子射䇿<lb/>
魁庭晉熙帝紀斗杓元漿潤澤萬韡鼎釡之養寔惟天<lb/>
禄弗甘其飴惟水惟菽槖解疏金手扶薛轂顔奪衫紫<lb/>
肌凌帶玉大徳得名得禄得位使福使夀使多喆嗣古<lb/>
<pb n="KR4e0201_WYG_101-6a"/>
之善祝於翁未備阿魄長圓地維無墜北帶長淮東衿<lb/>
大江中有慶門百福攸龎金緋在庭璫珮盈堂客稱萬<lb/>
年主酬未央南極騰煜寳婺含藻相星徳星左右環曜<lb/>
如日升海若雲擁嶠翁以令子長為世傚<lb/>
　賛二十五首<lb/>
　　開國功臣賛<lb/>
夫天柱折則煉石之勲始昭地維崩而斷鰲之業斯偉<lb/>
姚姒揖遜湯武征誅厥徳懋矣功亦選焉然而澤有因<lb/>
<pb n="KR4e0201_WYG_101-6b"/>
漸用惟勘戢夫使虞不發庸僅淺放勲之化受早殂落<lb/>
或衍微仲之仁宇宙自如日月未改然猶諡為帝王鼎<lb/>
甲今古而乗時輔弼佐命之士五臣十亂次者䕫龍爰逮<lb/>
伊虺載在彛釜炳於旂常天下詩謳而書誦之迄於今<lb/>
不衰若乃兩儀混而乍闢七曜昏而復昭掃百葉之塵<lb/>
氛運九有於再造巍乎如天蕩乎難名則孰有㡬我<lb/>
髙皇帝者乎古稱大人雲蒸龍變股肱心膂奔走禦侮<lb/>
不亦茂又林林哉是故聮百萬之衆摧陷廓清如六飛<lb/>
<pb n="KR4e0201_WYG_101-7a"/>
在御靡所不被此則中山氏之所以開帝統也批擣磔<lb/>
裂前無衡敵卻掃千里血流漂鹵此則開平氏之所以<lb/>
揚帝威也給漕饋餉軍行無乏創立章典衣被黼黻此<lb/>
則李韓氏之所以熙帝業也推測象緯籌筭帷帳群力<lb/>
自歸獨智潜起此則誠意氏之所以賛帝謨也他或入<lb/>
備鼎鉉之寄或出膺干城之托或冠冕藝林或儲胥方<lb/>
隅靡不摧酈躪陸頫絳超灌於乎盛哉余以三吴蠛蠓<lb/>
之畯誤忝簮履端委熙朝概頗牧之英聲則撫鼙思奮<lb/>
<pb n="KR4e0201_WYG_101-7b"/>
仰晏子之嘉謨則執鞭願馭甞逰鷄山覩丹青之繢已<lb/>
而獲駿奔太廟觀配位徘徊悵慕者久之爰序所懐人<lb/>
别為賛庶㡬楊班袁陸之㫖凡三十三人曰太傅中書<lb/>
右丞相征虜大將軍魏國公中山徐武寧王達太師中<lb/>
書左丞相韓國李公善長中書平章軍國重事征虜副<lb/>
將軍鄂國公贈太保開平常忠武王遇春御史中丞誠<lb/>
意伯贈太師劉文成公基大都督朱公文正征北將軍<lb/>
左都督曺國公岐陽李武靖王文忠征戍將軍右都督<lb/>
<pb n="KR4e0201_WYG_101-8a"/>
衛國公寧河鄧武順王愈左都督信國公東甌湯襄武<lb/>
王和征虜大將軍太子太師宋國馮公勝征虜大將軍<lb/>
太子太師潁國傅公友徳征南將軍西平侯黔寧沐昭<lb/>
靖王英中書平章政事越國胡武莊公大海中書平章<lb/>
政事鄖國廖武閔公永安徳慶侯永忠同知大都督府<lb/>
事虢國俞忠烈公通海南安侯通源越雟侯通淵同知<lb/>
大都督府事泗國耿武莊公再成長興侯炳文親軍都<lb/>
指揮使髙陽郡侯韓公成同知大都督府江隂侯江國<lb/>
<pb n="KR4e0201_WYG_101-8b"/>
吴襄烈公良同知大都督府事靖海侯海國吴襄烈公<lb/>
楨親軍副都指揮使濟陽郡丁公普郎樞宻院判東丘<lb/>
郡侯花公雲同知大都督府事鞏昌侯陜國郭宣武公<lb/>
子興左都督武定侯營國郭威襄公英定逺侯王公弼<lb/>
翰林學士承㫖兼太子賛善大夫宋文憲公濓翰林待<lb/>
制贈學士王忠文公禕御史中丞章公溢征虜大將軍<lb/>
太子太傅涼國藍公玉中書左丞相忠勤伯汪公廣洋<lb/>
大都督府僉事樂浪郡濮忠襄公真賛曰九有中摧澆<lb/>
<pb n="KR4e0201_WYG_101-9a"/>
風代扇狂瀾滔天驚塵比甸坤覆乾承川凝嶽洊末教<lb/>
凌夷衆雄髳靦三山鰲擊大陸龍戰天篤髙皇神武丕<lb/>
憲靈珓示符赤蛇棲弁江介初啓神州攸奠紛梗削平<lb/>
㳺䰟逺遣重朗日月先驅虹電功超五始樂成九變桓<lb/>
桓中山寔為帥首黄鉞載麾駝金壓紐批漢無堅拉張<lb/>
若朽齊洛角崩秦燕指授𤣥黄爭屬壺簞慚後廟無移<lb/>
簴室不改蔀永綏舊都啓我元后帶礪常新蟬貂世守<lb/>
堂堂韓公國之老成托契藩幕遂冠時英蕭規喬謀是<lb/>
<pb n="KR4e0201_WYG_101-9b"/>
殫是馮開物創典欝為法程惜哉就殂上應祲冥孰是<lb/>
克終鑒厥初誠糾糾開平有力如羆豈不懐恩真主必<lb/>
歸殱諒禽誠若俯拾遺狡矣庫庫晨軍余師一矢騰菔<lb/>
萬馬皆披蒲類北填遂奪燕支河魁告殞百身曷追英<lb/>
英劉公卓識朗詣洞徃千載知来百世人謀鬼謀生天<lb/>
生地力賛安攘黙紓真秘揣敵隂符懸捷兵氣定鼎卜<lb/>
洛仰禆天計相排雖切主恩毋替返駕青田遺榮芝桂<lb/>
行行文正受賑國門親則猶子地寔維藩提衡弱矰抗<lb/>
<pb n="KR4e0201_WYG_101-10a"/>
閼鯨奔真王剖符爰發后昆終言不令國以永存帝乙<lb/>
歸妹以産岐陽有卓岐陽英武夙章作鎮於嚴哮虎是<lb/>
將擒梟下雄斷臂扼吭北逐亡元至止應昌名王閼氏<lb/>
纍纍就降振旅敷文禮讓煇煌烈烈寧河有煜其眄遇<lb/>
大則勇無衝不先始畧江淮遂平漢沔伯哩收虹崑崙<lb/>
回霰中道奄淪八州流唁懿懿東甌龍潜誼定三吴席<lb/>
捲七閩波靜平蜀師還功存不競始冠徹侯終膺九命<lb/>
隂諧帝志釋兵休請㡬失彭英恩隃賈鄧矯矯宋公玉<lb/>
<pb n="KR4e0201_WYG_101-10b"/>
立而武克紹哲兄牙爪心腑宣力中原揚威大鹵儋珪<lb/>
上公啟茅殷土丈人之吉以忝征虜天愛西南乃生潁<lb/>
國惟潁之雄開平是則喑嗚震盪兆衆辟易劍閣中夷<lb/>
昆池永闢碧鷄再鳴白雉重譯豈不崇封帝省其籍於<lb/>
爍黔寧戚均皇胄豪鷙神啓機權中秀玉關師出葱嶺<lb/>
衡仆移兵佐潁樹績留後六詔稱一百蠻歸凑篳路魋<lb/>
編熊莊何陋世裔開府若若兩綬武莊長身頰色立鐵<lb/>
横槊雄呼濤偃山裂作鎮婺邦襟控全浙峻猷垂念狂<lb/>
<pb n="KR4e0201_WYG_101-11a"/>
刃中發兆應神光靈昭殄㓕鄖公宏畧飛舠大江首定<lb/>
集慶如漢闗中戰深陷敵矢義就終遥封未享貤澤難<lb/>
弟鄱陽師軋日月虧蔽陸舟横擣百戰彌厲迴旌西指<lb/>
岷蜀崩潰帝訓昭回垂耀千祀巢湖之艦威均六師倚<lb/>
歟虢公沈算先㡬委力劬瘁伏節驅馳南安越巂寔克<lb/>
繼之蟬纚並曜㦸垣差池簡簡泗公果毅能整入賛樞<lb/>
衡出奠越嶺匪昧衣袽需泥在頃遹䔍象賢孤誠愈秉<lb/>
疏勒長興敵憯曷逞為況為弇丹青彪炳彭湖鏖勁嶽<lb/>
<pb n="KR4e0201_WYG_101-11b"/>
坼天咷列宿徘徊神龍泥淖兩賢既厄六竒誰效髙陽<lb/>
眩敵王服死告伋子齊貞紀侯肩耀良既駿奔禎亦鵰<lb/>
翔左提右挈草昧王綱蜂屯斥堠螘列餘皇淼淼江海<lb/>
載啓大邦康山之祀普郎為烈捐脰敵舟横戈握血太<lb/>
平既屠花侯就殉披襟蝟射詈賊霆震神翁白首間闗<lb/>
嗣𦙍重瞳愴矚恩波渥潤簮纓駢降汾陽之里陜公既<lb/>
鍚營公疊起一呼隕敵天顔為喜平滇鮫窟探胡虎子<lb/>
匪藉椒房再膺彤矢定逺驍虣戎行髙掲一騎衡颷雙<lb/>
<pb n="KR4e0201_WYG_101-12a"/>
刃環月迅若流電搏如沒鶻南掃不毛北逾窮髪𨽻潁<lb/>
佐涼名收九伐恂恂宋氏徳言君子煌煌辟書東觀昉<lb/>
啓帝輯華衮女其粉米鷄林波譽龍池擅美天漿御調<lb/>
鑾騘噦止華川之彦時稱厥匹雄愽川淵天謨甲乙窮<lb/>
編奉使幽憂深室賈辨未終酈烹永窒鴻翥章公鷹揚<lb/>
其猷虬髯㦸張稜稜紫眸再集鄉旅遏懲冦仇出入風<lb/>
裁三事允脩灼灼藍公雄威踸踔烈火騰崑霜華吐鍔<lb/>
西極龜莎南收羗笮渾邪授首旌旗絶漠碣勒推班侯<lb/>
<pb n="KR4e0201_WYG_101-12b"/>
封比霍廣洋幹敏帝曰良哉三入中書再長西臺拮据<lb/>
吏道控揣時才貴極生驕功成不賞崇庸懿烈寔委草<lb/>
莾曽如濮侯義不二君刳膓若飴不湼島氛陵厲秋日<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>靄天雲翼翼諸賢真宰所私力佑元氣汛滌妖霏惟<lb/>
昔禹功河洛瞻思嚮微明德吾魚之悲崇關巨塹道通<lb/>
岨夷九原可作斯人庶㡬<lb/>
　　太宗功臣賛<lb/>
奉天靖難諸功臣故漢王髙煦榮國公河間張忠武王<lb/>
<pb n="KR4e0201_WYG_101-13a"/>
玉太師英國公定興忠烈王輔太子太師征虜大將軍<lb/>
淇國丘公福太子太傅征夷將軍成國公東平朱武烈<lb/>
王能太子少師贈少師榮國姚恭靖公廣孝中軍都督<lb/>
府都督同知涇國陳襄敏公亨太保兼太子太師領宗<lb/>
人府兼中軍都督府事寧陽侯濬國武靖公懋征南將<lb/>
軍太傅黔國公定逺沐忠敬王晟都指揮崇安譚忠節<lb/>
侯淵都指揮金鄉王忠壮侯真後軍都督府都督同知<lb/>
安平侯莒國李忠壯公逺中軍都督府都督僉事武城<lb/>
<pb n="KR4e0201_WYG_101-13b"/>
侯漳國王威毅公聰前軍都督府左都督永康侯蔡國<lb/>
徐忠烈公忠後軍都督府左都督豐城侯茂國李剛毅<lb/>
公彬征西前將軍中軍都督府左都督武安侯漳國鄭<lb/>
忠毅公亨保定侯滕國孟忠勇公善駙馬都尉富陽侯<lb/>
景國李恭敏公讓駙馬都尉廣平侯沂國袁忠穆公容<lb/>
中軍都督府都督同知成陽侯潞國張忠毅公武泰寧<lb/>
侯靖國陳忠襄公珪鎮朔大將軍太保陽武侯鄞國薛<lb/>
忠武公禄平江伯陳恭襄侯瑄少師隆平侯鄭國張襄<lb/>
<pb n="KR4e0201_WYG_101-14a"/>
僖公信太子太傅征夷將軍安逺侯融國柳襄愍公升<lb/>
兵部尚書兼詹事府詹事贈少師金忠襄公忠太子太<lb/>
師掌戸部事贈湯隂伯郭忠襄公資少師吏部尚書贈<lb/>
太師蹇忠定公義少師兵部尚書華蓋殿大學士贈太<lb/>
師楊文貞公士竒少保戸部尚書贈太師夏忠靖公原<lb/>
吉少師工部尚書謹身殿大學士贈太師楊文敏公榮<lb/>
左春坊大學士翰林院學士解公縉凡三十三人皆文<lb/>
皇帝壬午將相也或䇿勲戡定或奏績毗亮或開拓荒<lb/>
<pb n="KR4e0201_WYG_101-14b"/>
裔或創遏強冦彬彬一時之盛哉于湯有光視代匪易<lb/>
叅之中山諸公抑亦其亞也他若曹茹之達變柰李之<lb/>
先㡬雖亦乗遘致顯則逕庭矣故不敘及<lb/>
賛曰於戲嗣皇力政為紀絃促柱迫帝遴英藩俾奮幽<lb/>
朔甲除君側鉅野龍戰𤣥黄其血靡膴不漬脩江既馮<lb/>
爰革大君廟貌無易改紀政教以彌天地滉漭再闢惟<lb/>
我介子雄勇冠鋒所當靡敵為彰為憲而武不終卒以<lb/>
貴溢咨彼賢豪左右翼飛如構斯植有赫河間峻謨首<lb/>
<pb n="KR4e0201_WYG_101-15a"/>
倡以節狥堅爰貽定興崔巍如山突騎無前禹跡茫茫<lb/>
三廓南荒貂緜蟬聮矍鑠淇公首寄元戎崇封褒然握<lb/>
十萬衆以騁大荒與身俱捐東平靈武王略茂昭遂開<lb/>
土田篳路驅魋不弔大烈有象者賢懿懿恭靖勿弁其<lb/>
髠隂符啟兵誰哉鷹揚乃徠陳公用社於涇懋克繩武<lb/>
受服寄膂耄而簮纓奕奕沐王靖滇拓交亦屏亦楨淵<lb/>
既冠鋒真特百夫而弗覩厥成鎮逺回面入猷出鈐鬼<lb/>
方敉寧安平武城信古名將持重堅忍受脅悍帥謀弗<lb/>
<pb n="KR4e0201_WYG_101-15b"/>
獲選駢首狂刃豐城永康收勲褁創並寄留藎黆黆武<lb/>
安雲中之績牧尚是凖洸洸保定危身果殺易名斯允<lb/>
珪盟册府城陽埒恩奕葉昌𦙍富陽肺腑廣平儷之亦<lb/>
克戎賑僴僴陽武萬雉如虹為國儲胥優優平江萬艘<lb/>
如雲為國乳餔隆平内晢為龜為蓍皇省厥圖安逺外<lb/>
摧為虎為貔在交之墟忠叅帷幄資賛轉餉司馬司徒<lb/>
曰義士竒弼諧青宫原吉禆謨榮出六竒毋若縉一言<lb/>
屹然國樞吁彼五臣偃風傾陽事取權濟林林羣彦畫<lb/>
<pb n="KR4e0201_WYG_101-16a"/>
筴宣力以輔皇帝雖績於家而逆是取峻命不易豐亨<lb/>
豫訢威靡不信窮髮遥裔皇帝殿坐麟㧞酋耳咸充琛<lb/>
贄顧成之廟上為太宗羣辟列配豈伊不推庸於列考<lb/>
龍變雲㑹我陳雅詩比於丹青爍煜萬禩<lb/>
　　續髙士賛<lb/>
　　　夫叔夜傳髙兼取市朝孝緒著隠首匿姓氏雖<lb/>
　　　逺邇異觀要之混跡者遺名遺名者混迹探其<lb/>
　　　大致將無同哉吴中仲蔚家貧讀書談道娱性<lb/>
<pb n="KR4e0201_WYG_101-16b"/>
　　　乃采髙士自榮公至陶徴君凡三十六人人為<lb/>
　　　之賛因寄所托簡質沈逺彬彬然稱其家言矣<lb/>
　　　所收即衰周而前亡紀者杳邈未易志也終晉<lb/>
　　　而後亡稱者傷其後之淆實也烏乎永興之穴<lb/>
　　　筐篚苞苴剡下之宇土木文繡下田居傳蠶室<lb/>
　　　求逝不可凌夷至於終南之捷北山之移固已<lb/>
　　　腥泉石而桎烟霞矣然獨恠夫幼安龍徳不曜<lb/>
　　　天人豈其一二見少仲蔚耶吾乃復繇漢而隋<lb/>
<pb n="KR4e0201_WYG_101-17a"/>
　　　益之以十六人人别為賛以補仲蔚之闕文夫<lb/>
　　　魯連先生隠辨者東方大夫隠吏者郭林宗隠<lb/>
　　　通者阮步兵隠酒者此其人非不髙以非仲蔚<lb/>
　　　意也姑略不志<lb/>
　　梅福<hi>漢</hi>
夀春子真明尚書穀梁春秋為南昌尉托疾以休數因<lb/>
縣道上變求假郵傳請上毋顓外家而僇忠諫再書不<lb/>
納飄然東歸讀書養性優游自怡忽棄妻子擊柝吴市<lb/>
<pb n="KR4e0201_WYG_101-17b"/>
人以為僊莫知所逝有壻羊裘而傲漢帝<lb/>
　　楊王孫<hi>漢</hi>
王孫者何孝武時人習學黄老家累千金厚為奉養意<lb/>
至必臻及病且終戒其子曰布囊盛尺入地七尺從足<lb/>
引脫以土就魄友人祈侯諫令勿薄王孫答書死返其<lb/>
真返真冥冥亡形亡聲亡形亡聲乃合道情飾外以華<lb/>
厚塟以鬲鬲以棺槨裹以幣帛支體絡束口含玉石欲<lb/>
化不得欝為枯腊千載之後棺槨腐拆迺得歸土孰其<lb/>
<pb n="KR4e0201_WYG_101-18a"/>
真宅死者不知生者不得是謂重惑祈侯曰善臝而長<lb/>
息<lb/>
　　王君公<hi>東漢</hi>
王生者何明易為尚書郎言事不用自汙與官婢通詳<lb/>
為清狂儈牛市中口不二價卒以狂終時人為之語曰<lb/>
避世墻東王君公<lb/>
　　韓康<hi>東漢</hi>
京兆韓康賣藥市間口不二價三十餘年女子識其名<lb/>
<pb n="KR4e0201_WYG_101-18b"/>
跳㶚陵山桓帝徴之柴車先發弃車牛而逸不知所適<lb/>
猗歟伯休竟以身匿<lb/>
　　孔元方<hi>東漢</hi>
許昌元方郄左同師厭謝世用而道是資火㷊其次家<lb/>
人救之箕踞笑曰爾来何為鑿窟休舎旬月乃出栢棘<lb/>
蒙翳伏若蛇蟄終委妻子㳺於蓬室<lb/>
　　袁閎<hi>東漢</hi>
猗歟汝南司徒太傅是為諸父心竊非之欲投深林以<lb/>
<pb n="KR4e0201_WYG_101-19a"/>
母老阻乃築土室肆周於庭不復為戸自牖食飲旦於<lb/>
室中東向拜母母一思子輒往就視數言而去母没哭<lb/>
泣不為制服以心茹苦時莫能名謂為狂生袁閎夏甫<lb/>
　　閔貢<hi>東漢</hi>
閔貢仲叔含菽飲水同郡周黨遺之生菜受而不食晩<lb/>
家安邑病須肉味日買猪肝一片令為給置仲叔問其<lb/>
故嘆以口腹累鑿坏而遁乃客於沛<lb/>
　　韓楷<hi>東漢</hi>
<pb n="KR4e0201_WYG_101-19b"/>
河南公超棲放自遂學靡不貫徴聘皆不至就除平隂<lb/>
令三日視事弃官而遁學者隨之所在成聚華隂南土<lb/>
遂有公超市䇿拜光禄大夫辭疾不起束帛𤣥纁郡守<lb/>
遣致優㳺杜門樂以卒嵗<lb/>
　　鄭𤣥<hi>東漢</hi>
髙宻康成長八尺餘受書馬融業過其師何舞陽聞之<lb/>
迫以就辟幅巾詣辭一宿而退莫知所之黄巾數萬環<lb/>
拜其廬渤海而東文舉是依寔成祀於尼宫<lb/>
<pb n="KR4e0201_WYG_101-20a"/>
　　管寧<hi>東漢</hi>
有漢管君寧北海朱虚人十六喪父中表憫其孤貧咸<lb/>
共贈賵郤不肯納華邴同聲砥礪相恱行鋤黄金揮同<lb/>
瓦礫冕而過者華出覸之還遂割席避地遼左三十餘<lb/>
年穿坐當膝隣牛暴田牽至凉處為善飲食男女爭汲<lb/>
鬬䦧隂為多買器爭者自息時有王彦方躬行至徳與<lb/>
寧化海外聲及中國皂帽西歸三府交辟笑謂華司徒<lb/>
本欲作老吏乃故榮之泌之洋洋可以樂饑委順還化<lb/>
<pb n="KR4e0201_WYG_101-20b"/>
八十有竒<lb/>
　　索讓<hi>晉</hi>
索讓偉祖辟名自逺太守隂澹造焉忘返退而嘆曰於<lb/>
乎先生收人所弃弃人所收宅不彌畆志忘九州莊生<lb/>
孫髙黔婁孫清遂諡之為𤣥居先生<lb/>
　　朱百年<hi>宋</hi>
山隂朱百年携妻孔氏入南山伐樵與采若將置周道<lb/>
間旦旦復如是取者悟留錢得錢買繒綵歸以遺其妻<lb/>
<pb n="KR4e0201_WYG_101-21a"/>
逢人輒共飲酒間復失之母以冬月亡斂不能具綿終<lb/>
身恒衣裌不復避寒單嗟嗟百年孝且廉<lb/>
　　禇伯玉<hi>南齊</hi>
吴郡元璩父為娶婦從後門而遁遂隠瀑布性耐寒暑<lb/>
時比之王仲都徴為議曹不就退復剡居郡太守僧達<lb/>
禮致停郡信宿數言而退復書丘珍孫古之逸民華隂<lb/>
城市此子索然談討芝桂<lb/>
　　宗測<hi>南齊</hi>
<pb n="KR4e0201_WYG_101-21b"/>
敬微居江陵亟辭叅軍辟自言同鱗羽棲止在丘壑袖<lb/>
携莊老編飄飄廬山側子孫泣相挽長嘯如不識魚復<lb/>
為江州厚餉遺敬微敬微前致辭狂疾少相加量腹進<lb/>
松术度形衣薜蘿淡然分已足豈容當此施<lb/>
　　仲長子光<hi>隋</hi>
仲長子光不曜其事菴於河汾傭力自藝守令謁者辭<lb/>
瘖而避著頌獨逰聊以托意彈琴餌藥以終其世宅乎<lb/>
無為合道㝠㝠諡曰天隱河渚先生<lb/>
<pb n="KR4e0201_WYG_101-22a"/>
　　朱桃椎<hi>隋</hi>
桃椎成都披裘帶索浮沈不仕益州行臺迫為鄉正不<lb/>
言而逝逃入山中夏則裸息冬則依樹手織芒屩道而<lb/>
鬻者置米乃取髙帥禮之降階與語張目直視於乎桃<lb/>
椎非僊非鬼其人如是<lb/>
　　敖士賛<lb/>
　　　嘉靖中余守尚書郎九嵗不遷當自劾罷客有<lb/>
　　　過者謂貴人申申而詈子非吴中小兒耶柰何<lb/>
<pb n="KR4e0201_WYG_101-22b"/>
　　　闊武鷹視不置長安睫間也而又多使酒罵坐<lb/>
　　　抵掌談說世事一二少年嬲之不休夫夫安能<lb/>
　　　自罷客謂吾子敖士也余愧謝無有因憶曩者<lb/>
　　　不自懌間從歴下小媍索苦滿引實不敢作步<lb/>
　　　兵眼孔向人性畏熱伏時從曹中還以急謝謁<lb/>
　　　刺不善捉髪晨恒令家人捉之以故蓬解不受<lb/>
　　　櫛腰腹小肥磬折差礙耳即使酒罵坐與世齷<lb/>
　　　齪争長豈真能為敖者夫客亦知禰正平耶其<lb/>
<pb n="KR4e0201_WYG_101-23a"/>
　　　人得敖之粗而遺其精中散色絶喜愠而非湯<lb/>
　　　武其人得敖之體而遺其用文舉調忽曹氏仲<lb/>
　　　翔骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>孫公其人取敖之偏而曶其全楊侍中<lb/>
　　　之盤馬玉平子之探鷇螭虎之沐頭僧達之擲<lb/>
　　　坐其人竊敖之似而悖其真吾所謂敖者老子<lb/>
　　　而下七人耳因為之賛略叙所以<lb/>
　　老子<lb/>
昔有柱下微言五千吾師歎之其猶龍焉専氣致柔嬰<lb/>
<pb n="KR4e0201_WYG_101-23b"/>
兒以全不為物先物莫敢先請諡曰敖厥敖在𤣥<lb/>
　　柳下恵<lb/>
魯有展氏三黜士師可以去乎怡然無辭袒裼裸裎由<lb/>
由與偕自貴其道物莫能過請諡曰敖厥敖在和<lb/>
　　列子<lb/>
禦冦師一而友伯昏手為妻㸑食狶如人雕琢復朴於<lb/>
事無親國君大夫等余齊民所最戒者先不已若請諡<lb/>
以敖厥敖在狎<lb/>
<pb n="KR4e0201_WYG_101-24a"/>
　　莊子<lb/>
莊生漆園洸洋自恣抑彭等殤詆訾孔氏笑謂楚相犧<lb/>
牛以譬上下千載莫得而殽請諡曰敖厥敖逍遥<lb/>
　　魯仲連<lb/>
魯連先生不知所始下聊摧衍再發而已其出如雲其<lb/>
斂如神逃之海上卒為逸民請諡曰敖厥敖在冺<lb/>
　　東方朔<lb/>
東方先生仰師游龍海鷗武皇草芥羣公染跡朝市聊<lb/>
<pb n="KR4e0201_WYG_101-24b"/>
以從容支離覆逆滑稽不窮清質濁文卒以樂終請諡<lb/>
曰敖厥敖在同<lb/>
　　阮籍<lb/>
阮氏籍者以醉自匿謔浪天地陶然真則箕踞放曠見<lb/>
憎禮法口無雌黄眼乃青白請諡以敖厥敖在黙<lb/>
　<lb/>
　<lb/>
　弇州四部稿卷一百一<lb/>
</p>
<p>
</p>
  </div>
</body>
</text>
</TEI>
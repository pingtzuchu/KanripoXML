<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百四十三</head> <lb/>
    <p>
<pb n="KR4e0201_WYG_317-1a"/>
欽定四庫全書<lb/>
　弇州續稿巻一百四十三<lb/>
　　　　　　　　　　　　明　王世貞　撰<lb/>
文部<lb/>
　䟽<lb/>
　　為光復孔廟舊典訂定從祀諸儒以昭聖化以慰<lb/>
　　　衆心䟽<lb/>
臣自束髮而從諸生後誦法孔子髪今巳盡白矣竊覩<lb/>
<pb n="KR4e0201_WYG_317-1b"/>
聖道炳如日月愈久愈新即自漢唐宋以迨前元而隆<lb/>
崇之典亦愈久愈盛我髙皇帝因仍無改且式廓之至<lb/>
憲孝二朝采賢臣王恕周洪謨等議佾舞則益而八籩<lb/>
豆則益而十二盛矣極矣蔑以加矣世宗皇帝下明詔<lb/>
易像為主易王稱師此萬古獨信之真足破迂儒淺陋<lb/>
之見然其意未嘗不欲致其隆崇而一時輔臣禮官以<lb/>
言禮驟貴曲加迎傅遂至佾舞籩豆之數皆有所裁損<lb/>
下僅同諸侯王而大成殿名更為先師廟上不得與釋<lb/>
<pb n="KR4e0201_WYG_317-2a"/>
道並紳衿之士入與駿奔色沮而不敢吐者六十年矣<lb/>
天下後世不免有所窺見以聖主隆師重道之盛心附<lb/>
末世尊君卑臣之㣲指臣竊以為奉行者之過也今幸<lb/>
遘禮樂將興之㑹當議論無諱之朝若不以時改正後<lb/>
復何兾為此冒昧上請乞下禮官及館閣大臣㑹議除<lb/>
木主師號外其餘一切光復其於聖化不為無補臣又<lb/>
考得廟祀所謂四科十哲者盖孔子偶追陳蔡之厄思<lb/>
不及門之士而記者追列其人耳不然何傳道若曽子<lb/>
<pb n="KR4e0201_WYG_317-2b"/>
者而不與也顧使宰予冉求濫竽其間竊所未曉夫宰<lb/>
予相齊身中田常之難其中所紀雖不盡覈然而朽木<lb/>
糞土之誚見鄙聖門短喪自便之私得罪名教冉求為<lb/>
季氏陪臣聚斂以益其富鳴鼔之攻非徒之責凜乎霜<lb/>
鉞陛下方以孝治天下故追咎權相之奪情以亷勵百<lb/>
僚故屢飭有司之掊尅而予求於臣子之倫何如天下<lb/>
萬世之論何如乃使之偃然於大聖一堂之上與顔閔<lb/>
比肩何其謬盭不倫至此也臣以為宜降置兩廡必欲<lb/>
<pb n="KR4e0201_WYG_317-3a"/>
補十哲之缺則有有若南宫适二子其言行盖為純媺<lb/>
庶可從顓孫師之例進補臣又考得嘉靖年間於從祀<lb/>
諸儒有所進斥固極精當然所進歐陽修者文章士也<lb/>
其行誼政術亦在中上獨嘗議摘易繫非聖無法而驟<lb/>
貴之臣祇以其所著濮議㣲合新禮遽登從祀臣以為<lb/>
登歐陽修不如登范仲淹仲淹力振綱常首扶神器又<lb/>
能於戎馬倥偬之際以中庸誨引張載俾成大儒仲淹<lb/>
之賢視歐陽修何啻倍蓰合無併將臣前後所言進斥<lb/>
<pb n="KR4e0201_WYG_317-3b"/>
四科十哲及兩廡諸儒道禮官館閣大臣㑹議定奪庶<lb/>
幾聖道益隆聖徳益顯臣本腐儒竊覩追隆孔子之典<lb/>
婁益於累代而驟損於盛朝不無有慨於中及抵南京<lb/>
嘗以春秋丁已顧瞻廟貌徘徊堂廡私心搖搖怦怦如<lb/>
有所失敬披肝腑一得之愚遂忘尸祝越爼之戒陛下<lb/>
采之公議歸之獨斷臣不勝幸甚斯道不勝幸甚為此<lb/>
具奏<lb/>
　　為申飭部規傍及時務少有獻納以効裨補疏<lb/>
<pb n="KR4e0201_WYG_317-4a"/>
竊念臣海濵棄臣不謝時宜苟安畎畆飭中待盡陛下<lb/>
過采廷臣之議還貳常伯之秩俾賛留鑰恒慚濫竽亦<lb/>
欲少抒一得之愚奉佐維新之化而知識短淺志慮昏<lb/>
忘間者傍觀延採粗有聞見釐為九欵其間多有臣職<lb/>
守所闗者伏乞聖明勑下該部斟酌覆請其應行應寢<lb/>
非臣之愚所敢與聞為此開坐具奏<lb/>
　　計開<lb/>
　一武舉之設選用新任幼官指揮千百户及各官應<lb/>
<pb n="KR4e0201_WYG_317-4b"/>
　　襲兒男示以有勇知方之教使備干城腹心之選<lb/>
　　且許六年一次比照武舉事例取其馬步射技及<lb/>
　　䇿論明習中式者得以應試㑹場兼資推用踈劣<lb/>
　　不堪者黜革但以武舉之法而加之黜革之人則<lb/>
　　是首二場之不合式者反得以拙避咎而便騎習<lb/>
　　射之士徃徃以長見短其於事體大屬不安合無<lb/>
　　將初貳場馬步射不入格者仍令入第三場其騎<lb/>
　　射拙而䇿論頗工或䇿論拙而騎射甚精者俱免<lb/>
<pb n="KR4e0201_WYG_317-5a"/>
　　其黜革若有奇材偉畧明識愽覽綽綽乎藝文之<lb/>
　　表者即杜預之拙不穿劄韋叡之弱不習騎間亦<lb/>
　　破格收錄一二臣又攷得唐宋以來天下郡國俱<lb/>
　　設太公望廟配以穰苴孫吳韓信諸葛諸名将今<lb/>
　　獨兩都有武學而南不為太公立廟國家采其筴<lb/>
　　而畧其祀讀書而忘其本甚缺典也合無於南武<lb/>
　　學隙地更創太公廟一所仍查前代舊典以諸名<lb/>
　　將配俾師生於丁日釋奠先師以戊日釋奠太公<lb/>
<pb n="KR4e0201_WYG_317-5b"/>
　　廟行禮庶使纓弁之徒少知報本之誼而於振揚<lb/>
　　武功作興士氣亦不無小助伏惟聖裁<lb/>
　一國家之制公侯伯及武職大小官員上下馬不得<lb/>
　　用杌衣去地必過五寸非直以其紈袴而故裁之<lb/>
　　盖欲其便騎習武備一時緩急之用也節經言路<lb/>
　　申明奉有嚴㫖兩京一體遵守然臣自入南京所<lb/>
　　見都督錦衣下至坐營官無不乗輿以兩騶肩擁<lb/>
　　者盖武弁之門其有蓄馬之櫪寡矣積偷成嬾積<lb/>
<pb n="KR4e0201_WYG_317-6a"/>
　　嬾成忘浮慕薦紳褒博之風豢就紈袴驕惰之熊<lb/>
　　尚安望其披堅執鋭分士卒横草之功抑控從送<lb/>
　　工疆埸趨風之技哉臣以為所當急行禁革如有<lb/>
　　犯者聴臣本部及科道衙門㕘究重治若文臣一<lb/>
　　槩用輿出入非臣職守所敢與聞獨兵馬指揮職<lb/>
　　在干掫役當奔走似與武臣事體相同當一體禁<lb/>
　　革伏惟聖裁<lb/>
　一南京㕘賛機務實兼内外守備之職而分理之非<lb/>
<pb n="KR4e0201_WYG_317-6b"/>
　　直以佐行文移苟且具員而已有匡救彌縫之責<lb/>
　　有防杜遏折之機是以職居夏官而班首六卿時<lb/>
　　當考績則免其離任何者誠重之也今每遇㕘賛<lb/>
　　缺守備官諉以舊例不行㑹請署事官員苟徇一<lb/>
　　時之便罔思留鑰之重相沿成習殊非事體臣以<lb/>
　　為南之㕘賛重于北之協理協理缺則兵部為之<lb/>
　　請署㕘賛缺則守備當請之九卿㑹行兵部右侍<lb/>
　　郎無侍郎即行别部尚書侍郎之掌印者兼理其<lb/>
<pb n="KR4e0201_WYG_317-7a"/>
　　於慎幾微裁横肆不無小補若曰領勅官非奉上<lb/>
　　㫖不得徑署則提督糧儲操江大臣獨非領勅者<lb/>
　　乎而何以㑹行署事也伏惟聖裁<lb/>
　一髙帝統一區宇化家為國一時功臣如六王者既<lb/>
　　以𢎞治詔官其後人為錦衣衛指揮使又以嘉靖<lb/>
　　詔進爵通侯世世勿絶恩徳至隆渥也而一時當<lb/>
　　事大臣不能詳攷故實獨遺所謂太子太師潁國<lb/>
　　公傅友徳太子太師宋國公馮勝者攷之友徳於<lb/>
<pb n="KR4e0201_WYG_317-7b"/>
　　洪武三年以戰功封潁川侯其後下秦隴轉破階<lb/>
　　文遂定西蜀髙皇帝躬御天藻首頌膚功尋統大<lb/>
　　兵三十餘萬蕩平滇南拓土萬里歸啟公封數提<lb/>
　　將鉞終老牖下勝於洪武三年以平定汴洛秦晉<lb/>
　　功封宋國公列於衛國公愈之上自是連總雄師<lb/>
　　北殱强敵勛臣榜中名列第三止是金山之役偶<lb/>
　　以一眚㣲忤上㫖然任遇無改名爵如故二臣之<lb/>
　　歿在洪武二十七八年間上既倦勤於政一時勛<lb/>
<pb n="KR4e0201_WYG_317-8a"/>
　　貴大臣通未有議及贈諡及襲封者後世因其優<lb/>
　　䘏之㣲遂飾以嫌忌之説使髙帝之心不白累朝<lb/>
　　之典尚冺臣以為是二臣者功不下六王而報同<lb/>
　　凢庶甚非報本追逺興㓕繼絶之義也合無勑下<lb/>
　　吏禮兵部㑹同館閣大臣查考金匱石室之藏詳<lb/>
　　覈二臣社稷之勳或追崇王爵或加贈上公賜以<lb/>
　　易名之典仍推求子孫比照𢎞治六王事例䕃録<lb/>
　　指揮等官倘用事乆為嫌則漢之末季尚有追錄<lb/>
<pb n="KR4e0201_WYG_317-8b"/>
　　鄼絳之後者寧謂聖明御極而有所不逮也伏惟<lb/>
　　聖裁<lb/>
　一臣以萬厯二年任鄖陽廵撫嘗極言勾軍逺戍之<lb/>
　　苦大約謂應勾者孱弱之氓就斃道路姦黠之輩<lb/>
　　甫至即迯且以一軍而致累押解二人使之無罪<lb/>
　　而廢廬産鬻子女觸冒寒署凌厯瘴險以與軍共<lb/>
　　一旦之命於萬里之外請令於原籍五百里内從<lb/>
　　便改補則以天下之兵補天下之伍而伍不缺且<lb/>
<pb n="KR4e0201_WYG_317-9a"/>
　　其便有四應勾之戸樂於近而不易規匿使吏胥<lb/>
　　得䇿為一便應補伍者宜於水土而不至困絶為<lb/>
　　二便近則不迯迯亦易跡為三便解户不至破家<lb/>
　　為四便盖疏上而部臣以方遣清軍御史惡臣沮<lb/>
　　撓寢不為覆盖十餘年而勾軍逺戍之苦日甚一<lb/>
　　日未能繼臣而言者又臣至南京兵部見各都督<lb/>
　　府有解軍湖廣四川者一軍而用千戸一員舍人<lb/>
　　一名給驛傳送計其乗騎傳廩之費徃返不啻百<lb/>
<pb n="KR4e0201_WYG_317-9b"/>
　　金且方今嚴慎郵傳至監司守倅科道部屬之任<lb/>
　　不給符繻而䕶一罪人至戌所乃屈衛官主之又<lb/>
　　使之馳驛徃返何政體之倒置一至此也合無勑<lb/>
　　下該部將臣前疏詳酌通行及行本部此後解軍<lb/>
　　仍照外縣僉解伏惟聖裁<lb/>
　一南京輦轂之地其一應差役最為煩苦而邇年以<lb/>
　　來貧富不均輕重失劑大至破家小亦損槖其弊<lb/>
　　端多自五城兵馬指揮盖兵馬指揮起家貲郎不<lb/>
<pb n="KR4e0201_WYG_317-10a"/>
　　繇經術獧巧㨗給之才雖不乏而亷公恪慎之守<lb/>
　　多不聞臣自入京以來怨讟之聲滿耳竊謂上元<lb/>
　　江寧二縣知縣本係親民之官又皆科目之選而<lb/>
　　於編役一事了無所闗甚非事體合無今後遇有<lb/>
　　編役五城巡視御史㑹同應天府行上江二縣正<lb/>
　　官同兵馬司官編審呈請裁定庶幾私弊肅清人<lb/>
　　心協服妄意此法於北京亦便伏惟聖裁<lb/>
　一上元江寧二縣知縣髙皇帝盖倣古長安洛陽二<lb/>
<pb n="KR4e0201_WYG_317-10b"/>
　　令之制而髙其秩為正六品非特標異赤縣實欲<lb/>
　　昭重神京其後更以秩髙不得與給事御史之選<lb/>
　　即治行稱最者不過為散曹郎次則郡倅州長而<lb/>
　　已且在京輦之下頗多牽掣遂使甲科推避不肯<lb/>
　　就選而類以舉貢充之任者志望日以卑事權日<lb/>
　　以輕而體面日以殺甚非髙皇帝標重神京赤縣<lb/>
　　初意也臣又思得府之下為州州之下為縣天下<lb/>
　　之州大約二百有奇而雄𦂳者居其半大則連城<lb/>
<pb n="KR4e0201_WYG_317-11a"/>
　　小亦百里其體髙於縣而止以格不得給事御史<lb/>
　　故甲科之選遇之則蹙額而思避士民之品及之<lb/>
　　則抵掌而見狎及主爵之抑之也雖以髙第入副<lb/>
　　曹郎不計舊資惟錄新俸授主事者髙卧而得監<lb/>
　　司而此猶不敢望郡守徃徃神采沮廢威令不行<lb/>
　　亦豈古時賢君所以重守令意也合無此後上江<lb/>
　　二縣知縣缺必以進士二甲選末或三甲選首補<lb/>
　　之政績卓異者比照部屬改科道事例不妨取擢<lb/>
<pb n="KR4e0201_WYG_317-11b"/>
　　其宛大二縣及順應二府推官亦同凢遇各州正<lb/>
　　官缺亦必先其雄𦂳者多以甲科除授次則及縣<lb/>
　　令之有聲實者陞補入佐曹郎論俸陞遷必從州<lb/>
　　任併筭若有政績卓異者六年之外超補郡守三<lb/>
　　年之外徑遷吏禮清曹庶物情既平吏治可望伏<lb/>
　　惟聖裁<lb/>
　一貪酷不謹官員遇朝覲考察累朝奉有明禁不得<lb/>
　　收錄至於詔恩加級復官通不覃及祖宗徳威明<lb/>
<pb n="KR4e0201_WYG_317-12a"/>
　　若日月嚴若霜霰而自近年以來矯抵過正務通<lb/>
　　物情至壬午一詔不申朝覲考察二禁一切徑行<lb/>
　　復官至因而加級者有矣朝覲雖極貪酷有指不<lb/>
　　行提問矣貪酷去官者不追原領誥勑矣此何以<lb/>
　　激懲百吏慰服衆心合無勑下吏部都察院查照<lb/>
　　累朝詔㫖通行天下凢遇貪酷不謹官員一切改<lb/>
　　正不許復官加級提問軍徒追奪誥勑如例伏惟<lb/>
　　聖裁<lb/>
<pb n="KR4e0201_WYG_317-12b"/>
　一蘇松常三府財賦甲天下半而簿書期㑹獄訟兵<lb/>
　　防徃徃稱是舊止以按察副使一員統之精神伎<lb/>
　　力管攝難遍奔走逢迎疲頓不支以故設有㕘政<lb/>
　　一員專理稅糧坐劄蘇郡蘇郡之人以不堪撫按<lb/>
　　駐節之煩而併厭之倡為阻議乍設乍革其後巡<lb/>
　　按御史鄧錬請復而不果今者新設水利副使許<lb/>
　　應逵於松江其人資望己深名位故重合無量陞<lb/>
　　㕘政一銜令其兼管税糧不妨於松江坐劄大抵<lb/>
<pb n="KR4e0201_WYG_317-13a"/>
　　水利方興之際則以水利帶稅糧水利既通之餘<lb/>
　　則以稅糧帶水利員既不䌓事亦易措且此二官<lb/>
　　實相表裏言者若以其擾費而復尼之臣竊謂天<lb/>
　　下諸藩之賦大者尚不敢望蘇州一郡而設有藩<lb/>
　　臬二司有設税糧水利各府俱有守巡兵備等官<lb/>
　　豈獨易於諸藩而難於三府也又豈獨諸藩之務<lb/>
　　䌓於三府而三府之供億窘於諸藩也夫屑屑焉<lb/>
　　為朝夕饘粥縷析而銖計此閭閻之氓所競而薦<lb/>
<pb n="KR4e0201_WYG_317-13b"/>
　　紳大夫之所不言也臣又有欲陳者即三郡有巡<lb/>
　　撫有巡按有操江有巡江有巡鹽有巡倉而以一<lb/>
　　兵備應之到任必謁出巡必迎必送其撫按年節<lb/>
　　生日小有吉凶之事必㕘是盡收兵備之日力而<lb/>
　　委之道路也竊以通行一切禁革為便伏惟聖裁<lb/>
　　㑹劾司禮監張鯨疏<lb/>
臣等竊覩邸報該科道衙門交章論劾提督東厰辦事<lb/>
官校司禮監太監張鯨及錦衣衛提督辦事官校左都<lb/>
<pb n="KR4e0201_WYG_317-14a"/>
督劉守有等罪狀皇上於御史何出光疏辭批下法司<lb/>
將事内有名人犯提問劉守有革任囘籍張鯨策勵供<lb/>
事該法司問明奉㫖邢尚智監候處决李登雲張繼徳<lb/>
烟瘴地面永逺充軍獨於張鯨止令痛加省改䇿勵供<lb/>
事而鯨弟都督張書紳所犯亦從免究以故中外洶洶<lb/>
不平法司抗辭執奏九卿大臣科道等官聮章論劾而<lb/>
吏科給事中李沂辭尤愚戅不根致觸聖怒下鎮撫司<lb/>
用刑嚴究其批諭内閣九卿雖云張鯨已有處分而所<lb/>
<pb n="KR4e0201_WYG_317-14b"/>
謂處分者則但聽其引疾乞休准私宅調理而已夫私<lb/>
宅調理者所以處中貴人老疾之辭而非待罪人之體<lb/>
也張鯨罪至無將法所不宥皇上之意不過念其供事<lb/>
日久侍奉㣲勞不免屈法以示寛未必予假以需用而<lb/>
逺邇物情傳聞驚詫意張鯨必多方以求復進蓄憤以<lb/>
思一逞且謂劉守有重臣也一疏而斥逐甚易邢尚智<lb/>
等餘黨也一讞而死戍不疑而元惡大憝之張鯨乃寛<lb/>
假之優䘏之不一而足臣等未測聖意所在第竊聞之<lb/>
<pb n="KR4e0201_WYG_317-15a"/>
書曰從諌弗咈去邪勿疑又先賢諸葛亮云宫中府中<lb/>
俱為一體黜陟臧否不宜異同今皇上之待言路若此<lb/>
其待近習又若此臣等不知於從諫去邪宫府一體之<lb/>
誼何如也且三尺法者髙皇帝所定以貽皇上者也九<lb/>
卿大臣皇上所與共理天下者也法司皇上所用以正<lb/>
綱紀者也言路皇上所藉以發奸伏者也今以一張鯨<lb/>
而骫三尺之公法以一張鯨而屈盈廷之公論切為皇<lb/>
上惜之臣等職在踈逖見多後時特以備員部院宜切<lb/>
<pb n="KR4e0201_WYG_317-15b"/>
股肱上不忍累皇上之聖徳中不忍醸宗社之隠憂下<lb/>
不忍叢天下之指議為此激切具實上請伏乞大奮乾<lb/>
綱將張鯨仍行盡法究問或謫發南京閒住遺下監厰<lb/>
職事急選老成清愼之人代之明示中外不復收用其<lb/>
李沂見奉廷杖死生未分倘䝉小减俾以㣲職効用邉<lb/>
徼則陛下雷霆之威更為解釋而日月之明無不離照<lb/>
矣天下幸甚臣等幸甚<lb/>
　　披誠獻言仰禆聖徳聖政疏<hi>係南九卿㑹上具草</hi>
<pb n="KR4e0201_WYG_317-16a"/>
臣等恭閱邸報内朝儀自萬厯十六年九月以來皇上<lb/>
視朝稀簡乃至正元嘉㑹萬國嵩呼策士金門傳臚玉<lb/>
殿國家莫大之典俱未䝉臨御逺邇臣工謁辭思一瞻<lb/>
天表親承徳音而不可得尋奉聖諭朕近因動火免朝<lb/>
臣等不勝憂惶乃今詢知聖躬萬福而兩月以來猶然<lb/>
未聞視朝臣等於上憂聖體之念雖少安而仰虞聖徳<lb/>
之心則轉切竊唯我太祖髙皇帝櫛風沐雨以取天下<lb/>
御極三十餘年未嘗一日不視朝亦未嘗一疏不躬覽<lb/>
<pb n="KR4e0201_WYG_317-16b"/>
故能統一華夏享有上夀衍祚無極皇祖世宗皇帝雖<lb/>
以晩年躬修𤣥理跡若倦勤而親閱章奏朝發夕下手<lb/>
攬乾綱威攝羣小然憑几一詔尚有餘悔乃聞近日逺<lb/>
邇章奏少或詆諆時事或觸冒近習輒留中不下二祖<lb/>
七宗以來未有如此者也祇是正徳中權奸劉瑾朱寧<lb/>
江彬乗上不省章奏盗匿私家大小數千餘本後皆舉<lb/>
宗殱夷始將原本搜出貽譏史冊以至於今此前事之<lb/>
明鑒也臣等於上年十一月内及大小九卿科道等官<lb/>
<pb n="KR4e0201_WYG_317-17a"/>
追論司禮監太監張鯨罪狀乞行斥逺亦在留中數内<lb/>
臣等所以不敢死諍者竊意皇上前已處分必無係戀<lb/>
而比聞天怒不恒聖衷未定小人睥睨覬覦之情當何<lb/>
所不至羣黨趨附羽翼之謀亦何所不有萬一復寄要<lb/>
樞彼必創為迎合之策以固其寵收召不逞之徒以張<lb/>
其權盡修睚眦之怨以快其志廣開苞苴之路以補其<lb/>
槖貽憂社稷流毒縉紳竊謂皇上既以天下公議而去<lb/>
之不當復拂天下之公議而用之也抑又聞之醇醲適<lb/>
<pb n="KR4e0201_WYG_317-17b"/>
口而為腐腸之藥妖麗悅目而為伐性之斧五步之内<lb/>
怒而流血非萬乗之劍也屏帷之間不備不虞非九重<lb/>
之固也皇上之寶位乃髙皇帝所授之位皇上之聖躬<lb/>
乃先帝所寄與天下臣民所仰屬之躬伏望上念宗社<lb/>
之係為重下不以臣等芻蕘之言為輕日御朝門躬親<lb/>
庶政俾臣工快覩四夷朝貢之使仰瞻天顔清豫忭舞<lb/>
欣悅凢有章奏即時付閣擬票該部覆題行止内節嗜<lb/>
慾之好外杜奸邪之窺親近儒臣講詳治道使經筵日<lb/>
<pb n="KR4e0201_WYG_317-18a"/>
講之規不致久廢將見聖徳日隆聖政日媺臣等幸甚<lb/>
天下幸甚臣等雖在隔逺分均股肱不忍黙黙尸位以<lb/>
故不避斧鉞披瀝肝膽冒昧上陳不勝悚懼戰栗之至<lb/>
為此謹具奏聞伏候勑㫖<lb/>
　　䘏典事䟽<lb/>
武庫清吏司案呈奉本部送據原任南京兵部尚書今<lb/>
病故隂武卿男官生隂鎔通狀告稱有父隂武卿由嘉<lb/>
靖三十五年進士除授南京戸部雲南司主事丁母憂<lb/>
<pb n="KR4e0201_WYG_317-18b"/>
復除刑部浙江司主事陞本部江西司員外郎陜西按<lb/>
察司提督學校僉事江西布政司左㕘議本省按察司<lb/>
副使隆慶四年改廣西提督學校副使福建布政司左<lb/>
㕘政萬厯二年陞江西按察使陜西布政司右布政使<lb/>
本司左布政使應天府府尹太常寺卿萬厯十年陞都<lb/>
察院右副都御史巡撫保定地方本年六月内厯三品<lb/>
俸三年考滿具奏奉聖㫖隂武卿着就彼復職䝉給誥<lb/>
命授通議大夫䕃一子入監讀書時因邊夷内附叙錄<lb/>
<pb n="KR4e0201_WYG_317-19a"/>
軍功獲䝉欽賞尋陞都察院左副都御史恊理院事兵<lb/>
部右侍郎轉本部左侍郎十三年三月内厯三品俸六<lb/>
年考滿具奏奉聖㫖隂武卿授正議大夫資治尹屢因<lb/>
軍功俱䝉紀錄十三年八月内陞南京工部尚書十五<lb/>
年循例自陳奉聖㫖卿職司留土宜益用心供職不准<lb/>
辭尋改南京兵部尚書㕘賛機務不幸於十六年七月<lb/>
二十九日在任病故緣照國家舊典凢兩京文官二品<lb/>
見任并致仕病故者例有贈官賜諡祭塟錄䕃况厯尚<lb/>
<pb n="KR4e0201_WYG_317-19b"/>
書實俸巳經三十三箇月偶因王事勞瘁染疾身亡相<lb/>
應遵例奏請縁鎔隻身扶櫬還鄉並無丁男堪以詣闕<lb/>
不得己謹將履厯縁由備狀赴告代為題請等因送司<lb/>
案呈到部巻查本年七月二十八日尚書隂武卿病故<lb/>
隨該臣世貞等題報去後今准前因臣等看得本官才<lb/>
識精詳行業端慎入仕三十三載無公私纖毫之譏居<lb/>
官一十九政有樂利久逺之績視學則宏菁莪之化屢<lb/>
騰薦書撫畿則著保障之猷數䝉優賚迨賛留務逾展<lb/>
<pb n="KR4e0201_WYG_317-20a"/>
訏謀綏輯流移馴擾驕悍人但見其鎮静之底績而不<lb/>
知其拮据之苦心至於羔羊之節終始不變易簀之際<lb/>
垂槖蕭然伊男匍匐奔喪間闗扶櫬勢不能叩閽陳情<lb/>
懇乞身後䘏典臣文華有交承之誼臣世貞托僚寀之<lb/>
末知之最真憫之實至查得萬厯初年本部尚書劉采<lb/>
吳嶽致仕身故俱䝉聖恩備予贈諡祭塟又上年内南<lb/>
京都察院右都御史海瑞病故右副都御史王用汲代<lb/>
為題請䘏典今隂武卿厯官深於海瑞勤事著於采嶽<lb/>
<pb n="KR4e0201_WYG_317-20b"/>
臣等代請又與用汲相同為此據實具題伏乞勑下吏<lb/>
禮二部俯賜給與贈諡祭塟庶㡬恩造有終勞臣知勸<lb/>
縁係䘏典事理為此具本<lb/>
　<lb/>
　<lb/>
　<lb/>
　<lb/>
　弇州續稿巻一百四十三<lb/>
</p>
<p>
</p>
  </div>
</body>
</text>
</TEI>
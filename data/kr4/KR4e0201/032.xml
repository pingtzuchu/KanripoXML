<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻三十二</head> <lb/>
    <p>
<pb n="KR4e0201_WYG_032-1a"/>
欽定四庫全書<lb/>
　弇州四部稿巻三十二<lb/>
　　　　　　　　　　　　明　王世貞　撰<lb/>
詩部<lb/>
　五言排律五十九首<lb/>
　　送姜僉憲始分省江西<lb/>
萬庾敖倉粟千帆下瀨兵伊誰任保障南北一書生命<lb/>
豈馮唐晩恩元介子輕拮据雙鬢在留滯寸心明金紫<lb/>
<pb n="KR4e0201_WYG_032-1b"/>
當年物丹青異日名除書厯下里襆被斗邉城家接三<lb/>
江近人如九派清還逢獄中劒拂拭請長纓<lb/>
　　新樂端惠王輓詩一首<lb/>
帝紀年元狩先王建社初地分齊渤海親比漢朱虚壁<lb/>
有先賢籍門多處士車蛟龍一夕變雞犬亦無餘明月<lb/>
空丹輦流雲自綺疏猶聞劉向在能讀枕中書<lb/>
　　聞島冦警有感因呈兵憲王使君<lb/>
烽火年年是乾坤處處殘倉皇趨白羽澒洞及黄冠忽<lb/>
<pb n="KR4e0201_WYG_032-2a"/>
改汾陽色知登漢将壇天横須慮<hi>海舟也見越絶書</hi>合月上庵<lb/>
廬<hi>軍營也見揚雄賦</hi>寒劒客雄爭奮兵符靜不讙揮鞭畫吴海<lb/>
飛捷動長安名已丹青刻嚢毋赤白㸔漁樵吾計晩戈<lb/>
甲此身難籌䇿須時定農耕稍自寛好将鐃吹曲來奏<lb/>
栢臺端<lb/>
　　寄張見父<lb/>
萬事俱不作終年恒論詩伯氏既以屈汝詩欲何為清<lb/>
淮破白後上蔡飛蒼時兄酬復弟勸吹塤還和箎片語<lb/>
<pb n="KR4e0201_WYG_032-2b"/>
不孤賞焉用他人知<lb/>
　　其二<lb/>
吴下忝兩陸汝南推二陳毋論青雲器各致白雪身五<lb/>
馬驅騀駊雙鴻散逡巡晉楚齊秦匹東西南北人何當<lb/>
一杯酒相嚮和陽春<lb/>
　　過子與二十韵<lb/>
汝官今復罷吾晩欲㸔誰一棹滄江色孤城落木時應<lb/>
門懽競發倒屣喚猶遲青眼窮交甚蒼頭夙嗜知岕茶<lb/>
<pb n="KR4e0201_WYG_032-3a"/>
雲入筥渚稻雪分匙軟剥迎霜栗纎供裛露葵鹿寒紅<lb/>
玉肪魴鱠白銀絲畫燭雙頻換清尊百不辭坐移難辨<lb/>
客談勝各相師逺漏寒聲短疎櫺曙影窺凌兢追徃事<lb/>
飛動及新詩天欲人才盡身仍我輩私總無慚鳳徳應<lb/>
不悔蛾眉野服安羣態時名舍衆疑酒徒殊未少醉尉<lb/>
爾何為<hi>有盛丞者欲相要</hi>老厭乾坤束歸憑日月欺浮雲輕劒<lb/>
玦返路有塤箎好展求羊徑重為嵇吕期此生唯鬭健<lb/>
得句莫傷離長揖苕溪畔茫茫信所之<lb/>
<pb n="KR4e0201_WYG_032-3b"/>
　　哭徐汝思憲副十韻<lb/>
平原公子道氷雪見追尋<hi>己未之變别君徳州</hi>我自愁梁獄君能<lb/>
操越吟古今成握手天地各抽簮急難朋情露艱虞物<lb/>
態侵一官身併擲萬巻恨俱沈病但憐埋玉窮誰問鑠<lb/>
金芰荷辭世早蘿薜畏人深風鬰銅川色雲横石室隂<lb/>
烟波遲執紼山水悵知音未有延陵劒空餘國士心<lb/>
　　書懐<lb/>
欲詢歸後况髙枕即生涯懶入時情甚衰從物態加浮<lb/>
<pb n="KR4e0201_WYG_032-4a"/>
蹤付蕉鹿宿痾笑弓蛇酒漸輸中戸詩仍諱大家寛心<lb/>
籬外鷃寄恨井中蛙星斗終何預江湖敢自誇畏稱徵<lb/>
士栁羞種故侯𤓰不齒交游盡何顔嵗月賖榮名真嚼<lb/>
蠟眷屬似摶沙唯有空王觀能消夢裏花<lb/>
　　賦得雙紗屏十韻<lb/>
雲母翳槐席火齊列延清詎若兹屏麗湛湛復盈盈織<lb/>
從鮫手細畫出虎頭精含霧花如笑棲烟鳥欲驚蠅令<lb/>
仲謀誤牛作武秋鳴玉魄壺堪濯氷神鏡轉明窺粧却<lb/>
<pb n="KR4e0201_WYG_032-4b"/>
月豔障舞避風輕清芬晝不隔澄暉夕未傾星流帝女<lb/>
製池奪影娥名自有淮王賦春光甲漢京<lb/>
　　王明佐北歸頗責買山之資因述長句二十四韻<lb/>
　　凡二百四十言<lb/>
王生裂繻後西行入咸陽使氣平津邸縱横劇孟場一<lb/>
朝頓錯莫萬事皆摧藏下客彈蒯鋏羣臣和栢梁方朔<lb/>
饑欲死次公醒而狂頗自誇鸚鵡徒能惜鷫鸘時時傍<lb/>
黄射卒卒付陽昌因爾動秋興翻然歸故郷蓽門棲倦<lb/>
<pb n="KR4e0201_WYG_032-5a"/>
雀蓬室掩寒螀長統無樂志安仁有悼亡虚開蒋詡徑<lb/>
誰拜龎公牀牀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寒自老徑跡雨仍荒羞澁嚢中玉牢<lb/>
騷鏡裏霜筆花還夢奪詞草欲愁忘項領早暮變襟裾<lb/>
嵗月長何人借顔色何地著文章昔忝秋卿署論交燕<lb/>
市傍眼底互青白舌在各雌黄兩奇不相下衆咻安得<lb/>
詳微官成棄置歸色鬭凄凉自乏監河粟難容剡下装<lb/>
余誠愧公業爾誤許君房鮒轍沾雖易蝸涎割更妨感<lb/>
恩與知已天地漸茫茫<lb/>
<pb n="KR4e0201_WYG_032-5b"/>
　　送張幼于扶侍還越舅家因檀施諸寺<lb/>
寜親為令子似舅即賢甥我有王維句重貽張仲行玉<lb/>
㸔家宅相花作板輿程峰色兩髙紫松隂九里清忘憂<lb/>
行際草惜别夢中荆鈿寳施貧域箆金引化城莫深慈<lb/>
母慮斟酌錦嚢輕<lb/>
　　贈崑山何丞之靖江國官<lb/>
一尊從父老握手吴江湄舊讀何侯傳能貽宦後思莫<lb/>
尋陶令興便托去來辭客席今虚左王門儘自冝賦髙<lb/>
<pb n="KR4e0201_WYG_032-6a"/>
梁苑雪花滿鬰林枝卧㸔馳驅者應言漢使卑<lb/>
　　奉送子敬宗兄之建寜司理因簡明卿邵武<lb/>
大令吾宗彦風流今在君八蠶清轉勵五馬重仍分瘴<lb/>
色憑驄破郷書與鴈聞名題峴山月詩憶幔亭雲獄吏<lb/>
愁丹筆門人惜練裙如逢郢中客何以結殷勤<lb/>
　　夜宿天池雨歸作<lb/>
石榻夢能淺偶然甘雨零亂烟縈處合幽梵坐來停薜<lb/>
挂疑相媚松眠乍欲醒遥淙鬭飛白斷壁吐空青澗發<lb/>
<pb n="KR4e0201_WYG_032-6b"/>
琴中水池添鏡裏星破萍龜浴甲綴草鶴梳翎步步堪<lb/>
迴屐時時忽建瓴肯分香積飯十日代翻經<lb/>
　　月夜天池上方作<lb/>
天池此夜月迴彩映諸天忽自牟尼捧如從象罔懸千<lb/>
林青瑣碎一澗碧潺湲峰奪五湖色城嘘萬井烟靜聞<lb/>
僧偈惋深現佛燈圎玉借蓮花頂金添貝葉編獨棲成<lb/>
水觀小坐息塵縁何處生公石殘更又管絃<lb/>
　　卧病掩關即事有感示友人<lb/>
<pb n="KR4e0201_WYG_032-7a"/>
三旬不冠櫛始可稱閒居衰至頗知疾懶來兼廢書悠<lb/>
然紫薇靜時見白雲舒稚子爭為傲窮交也自疎卿應<lb/>
用卿法吾亦愛吾廬雞黍從耕有鶯花逐夢除子桑今<lb/>
自得泄柳古何如莫作時名擬身拚齒頬餘<lb/>
　　答贈戚都督二十韻<lb/>
十年纒殺氣閩海欲沈淪自展風雲略因窺天地仁一<lb/>
飡思報主百戰肯謀身寳劒酬心熱錢刀結侠貧擣批<lb/>
期盡敵跳蕩不無神纊挟單言轉醪投萬念均昆陽愁<lb/>
<pb n="KR4e0201_WYG_032-7b"/>
虎豹充國譲麒麟夢協非熊乆恩㸔錫馬頻重茅頒節<lb/>
鉞雙綬綰金銀日月寛南顧星河捧北辰耳聞鈴閣暇<lb/>
手冩道經新餘力開文苑孤懐寄酒人忽來鴻鴈色乍<lb/>
與薜蘿春縞紵郷仍貴瓊瑶報未真病餘疑管鮑意外<lb/>
得雷陳己鎩摶猋翼誰沾涸轍鱗千秋空在掌五嶽自<lb/>
為隣筐篚慚宗測壺歌憶祭遵幾時青雀舫相對白綸<lb/>
巾頗詫為漁舊桃花好問津<lb/>
　　久病作<lb/>
<pb n="KR4e0201_WYG_032-8a"/>
一卧三鑚火扶攜厭此身驗來方漸少㸃罷藥堪貧萬<lb/>
事須歸病千秋肯傍人傲春僵後木愁影釣餘鱗緑醑<lb/>
判教負黄花也自顰乆甘吾道左翻得物情真書癖仍<lb/>
𤣥晏詩名豈照隣亦知多掩鏡攬罷易沾巾<lb/>
　　傅司理母守節<lb/>
握手無存没遺孤自始終此生唯泣鵠不死為丸熊玉<lb/>
貌先年毁氷心後日融天留素機月人誦栢舟風太史<lb/>
詩垂采僊郎籍已通事歸彤管上名在紫泥中雋箸時<lb/>
<pb n="KR4e0201_WYG_032-8b"/>
堪進潘輿樂未窮請㸔臣向傳能復幾人同<lb/>
　　焦山作<lb/>
勝地幽能闢奇探倦轉豪一丸分鐵甕雙柱是金鰲潮<lb/>
壓樓䑓小雲含薜茘髙中峰帶海色半壁漱春濤僧飯<lb/>
齋時得郷愁醉裏抛欲尋焦處士今古只蓬蒿<lb/>
　　其二<lb/>
青山望不斷一一鳳凰飛駕海雙輪古襟天匹練肥魚<lb/>
因聴梵出鶴為瘞銘歸客坐苔能席僧房薜自衣爭潮<lb/>
<pb n="KR4e0201_WYG_032-9a"/>
漁鼓亂離岸寺鐘微餘興還能賈長歌送落暉<lb/>
　　題琉璃河新橋<lb/>
御水瀛州北新橋大鹵中橋横三輔壮水壓九河雄的<lb/>
厯瓊瑶砌蜿蜒霧雨籠神人為驅石車馬若排空洞偃<lb/>
初虧月楣飛欲霽虹梵天從幻降𤣥圃或潜通鯨躍昆<lb/>
池雨烏驚銀浦風霜蹄催鑿落霞舫破沖瀜真作布金<lb/>
地如窺獻寳宫今來題柱客應小乗輿功<lb/>
　　贈疊石戈生<lb/>
<pb n="KR4e0201_WYG_032-9b"/>
君家何處住家住虎丘東茘薜門初闢芙蓉服自工移<lb/>
山一拳小鞭石五湖空陵陸須㬰事烟霞指顧中我仍<lb/>
輸老圃而豈後愚公欲覓支機供銀河倘許通<lb/>
　　故關<lb/>
四塞河山險中通一線行雄關蔽全趙叠嶂拱神京尺<lb/>
地分寒暑中天各晦明秋英開繡壁夕照吐金城屋似<lb/>
浮空置田疑傍漢耕雲根穿作竇石髓借為粳樹雜旌<lb/>
旗擁峯陪劒㦸迎符從㐮子計陣擬率然名廣武堪稱<lb/>
<pb n="KR4e0201_WYG_032-10a"/>
客成安未曉兵古來興廢事太半誤儒生<lb/>
　　贈魏生十四韻吾邇來未嘗作此許人語也其毋<lb/>
　　負我<lb/>
秀氣鍾全魏名家自信陵風期一代出眉宇九秋澄龍<lb/>
産㸔為驥鯤游化是鵬霜蹄寛小蹶月窟勇先登法取<lb/>
䕫州細才從大厯増五言融擺脱隻字鬭驍騰不作依<lb/>
劉表誰堪御李膺天雄驅建節雲卧奪中興得汝愁真<lb/>
破歸與老自矜句淘漳水濁談削太行層白雪無前後<lb/>
<pb n="KR4e0201_WYG_032-10b"/>
朱顔有愛憎流年姑裋褐要路阻擔簦骨在金終許脛<lb/>
傷玉可憑還将代興意對酒頌如渑<lb/>
　　題寄殷無美掩關<lb/>
桃李飛欲盡衡荆猶寂如無勞長者轍自有古人書白<lb/>
眼酬交少清尊問字虚禽情寛漸狎草色傲能舒業已<lb/>
潜夫就終難求仲疎還将一鳴意從爾扣三餘<lb/>
　　九里松<lb/>
未叩三天竺先過九里松青葱表河潤<hi>九里</hi>夭矯失秦封<lb/>
<pb n="KR4e0201_WYG_032-11a"/>
雲結諸天座風和萬壑鐘翔空尾鸞鳳坼地甲虬龍花<lb/>
滿餘杭醸<hi>王方平事</hi>脂充石室供<hi>寗封事</hi>唯輸道傍客行止一<lb/>
藜笻<lb/>
　　靈隠寺<lb/>
步屧徑垂盡招提天忽開山驅丹鷲下泉捲白龍迴石<lb/>
氣清僧席藤隂裊佛臺鐡衣雙大士<hi>謂徐駱也</hi>金粟萬如來<lb/>
<hi>桂子</hi>寺愧題名隠詩憐異代才游人日何限無地着蒼苔<lb/>
　　贈吕光禄<lb/>
<pb n="KR4e0201_WYG_032-11b"/>
少小事結束薄游傾五陵飄然杖屨去不愛帛書徵人<lb/>
擬白衣相自稱黔鬢僧雄心付磨滅幽思削憑陵汗馬<lb/>
乾坤小雕蟲嵗月増妙能探衆有窮始向真乗踏盡空<lb/>
山錫誰堪續日燈相逢但指口吾意慕孫登<lb/>
　　富陽至桐廬道中<lb/>
揚舲溯流上秋色競紛紛翠荇波仍繡丹楓壁自文路<lb/>
疑千嶺盡山為一江分夕照髙低出灘聲逺近聞薜衣<lb/>
過木客椒酒問桐君欲叩幽棲意峰峰多白雲<lb/>
<pb n="KR4e0201_WYG_032-12a"/>
　　大中丞潘公自吴興扁舟見訪醉我小祗園各抒<lb/>
　　遯况得十韻以謝<lb/>
薄宦容休沐幽棲得故人蓬今開仲蔚花似識安仁餉<lb/>
我烏程酒兼之千里蓴片言心轉合一醉俸堪貧兕斚<lb/>
驕増色<hi>公所贈也</hi>梟盧捷有神態知頽玉好交入斷金親共<lb/>
愛浮家易仍誇澤國鄰風塵生塞兑嵗月老知津予忝<lb/>
分麾舊公仍啟事新爭為五湖長此拜定誰真<lb/>
　　過沁州一舍大風雨即事<lb/>
<pb n="KR4e0201_WYG_032-12b"/>
峭崿撐天漏妖雲蔽日翔千山俱鼎沸萬樹各鴟張迸<lb/>
雨排銀鏃飛湍挂玉梁左擔愁絶澗西顧失連岡濕束<lb/>
人偏小愁催路轉長行行畏魚腹步步怯羊腸自哂隨<lb/>
車謬翻疑叱馭狂安危此身在大地有康莊<lb/>
　　黄中貴園亭小燕<lb/>
筋骨秋來倦郇厨可一過青山屋裏岫曲沼鏡中波<hi>黄於</hi>
<hi>室中創山水</hi>院洗㳙人馬籠肥内史鵞酒憑官法貴肴按食<lb/>
經多修事羊渾脱煎腸鹿落河兎園才競秀金谷令從<lb/>
<pb n="KR4e0201_WYG_032-13a"/>
苛更進婆娑舞新翻敕勒歌莫輕錢積破帶馬贈和哥<lb/>
<hi>時大出纒頭</hi>
　　哭李于鱗一百二十韻<lb/>
厯下無真氣詞林失大賢那能詛岱嶽誰與問髙天才<lb/>
去垂三斗悲來遍八埏人應疑頓挫帝或悔陶甄念爾<lb/>
千夫俊生操萬古權仁禽産丹穴僊驥秣青田妙取星<lb/>
弧發清驚月脇穿鉤深百丈餌摶捷九秋鸇文許先秦<lb/>
上詩卑正始還五言珠錯落一字玉規圎思逸龍雲表<lb/>
<pb n="KR4e0201_WYG_032-13b"/>
神超象帝先殷盤髙詰曲周雅美便嬛獨表齊風大俱<lb/>
疑汲冢前崢嶸露頭角擺脱謝蹄筌海濶珊瑚老雲深<lb/>
石髓堅錦裁還蜀郡璧就必于闐繞筆江生蕋芬裾屈<lb/>
氏荃乍窺饒駭異精識解鑚研有眼㸔從白為郎意尚<lb/>
𤣥志長輕濩落才大得屯邅不欲過千石憑他滿百愆<lb/>
傲時誇襆被貧肯較偷氈縱倒中郎屣能辭太尉牋交<lb/>
游盡緋紫嵗月耗丹鉛路鬼揶揄去腰符累若懸扶風<lb/>
京尹亞㐮國輔城專推案姦爭吐操斤劇自剸買牛因<lb/>
<pb n="KR4e0201_WYG_032-14a"/>
解劒飲馬亦留錢治理聞丞相徴書下潁川手堪為木<lb/>
鐸腹曉别桮棬漢殿勞将作秦山募梓楩法冠巍揭宿<lb/>
藻鏡迥臨邊衿傍函關擁帷從太室褰驪𤓰真結實華<lb/>
井獨搴蓮宛駿收垂畢𡨕鴻興杳然叱迴卭坂馭歸作<lb/>
剡溪船避客同干木逃封似魯連蓽門寛偃蹇蓬鬢詘<lb/>
周旋自撫髙山操人收白雪篇披雲凌<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲乗月㺯潺<lb/>
湲雷澤深堪釣讙隂近可佃居疑潜洞穴出競指神僊<lb/>
芝术鋤端有芙蓉木末搴探真採離坎觀道得坤乾懸<lb/>
<pb n="KR4e0201_WYG_032-14b"/>
圃壺開境崑崙雪滿巔縱饒家累迫斷不世途牽過客<lb/>
寜歌鳳門生乃獻鱣中興逢鼎革聖主下旌旃省鸐初<lb/>
欣入臺烏再賀遷錦開梁左席花覆越來舷喣沫沾江<lb/>
表澄清劃澗瀍九苞騰見瑞萬蟻率歸羶暴斧猶拈手<lb/>
潘輿未息肩氷霜挫慈鳥天地幻啼䳌髮短窺吴練腸<lb/>
迴斷郢絃壊梁通寤寐辟穀悮真詮始作步兵慟長躭<lb/>
北海眠春秋麟獲日庚子鵩來年營魄三尸妬膏肓二<lb/>
豎跧本因支骨毁翻訝捧心妍<hi>以心痛卒</hi>玉樹埋将迫金莖<lb/>
<pb n="KR4e0201_WYG_032-15a"/>
病不痊慰書煩孝緒却藥少醫扁撫舊人人戀傷心事<lb/>
事捐魂辭宋玉去藁托所忠傳伏櫪駒差壯歌盆鵠早<lb/>
瞑夜臺依聖善秋閤鎖嬋娟不及分香履猶聞墜寳鈿<lb/>
有情推入夢無累割歸縁日月長何補風雲快自便朗<lb/>
融歸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>霮混沌脱雕鐫佩惜干将化棺堪麈尾填蒼皇<lb/>
鮑山色冷落㟙湖烟馬鬛封猶壮魚燈闇詎㸐纍纍墳<lb/>
四五矗矗劒三千宰木俄圍拱佳城易鬰芊埋光騰斗<lb/>
柄含氣吐蜿蜒本自成夸父猶疑侣偓佺訃霾秋照黯<lb/>
<pb n="KR4e0201_WYG_032-15b"/>
妖孛嵗星躔直是魑将魅寜分蟻與鳶舊游俱短氣何<lb/>
事不堪憐思入張衡苦<hi>二甫</hi>悲将吴質纒<hi>明/卿</hi>殷侯<hi>正甫</hi>呼咄<lb/>
咄許掾<hi>殿卿</hi>涕漣漣七子孤徐幹<hi>子與</hi>生平一仲宣衷腸須<lb/>
繞晉烈魄肯投滇忽報驚難定徐徵或有焉聴來杯酒<lb/>
墮語罷帶圍朘<hi>減損也</hi>怳忽時譫語怦營曉索篿那知寸<lb/>
草折翻斷百愁煎蹤跡堪驚虎幽憂更怯弦羸軀困薖<lb/>
軸跛足類拘攣滿掬揮鮫淚輕裘漬酒綿暫馮青鳥達<lb/>
莫怪素車延欲哭仍枯眼将歌已塞咽悠悠思徃嵗娓<lb/>
<pb n="KR4e0201_WYG_032-16a"/>
娓訴重泉茅本曽名蕙䕫今反惜蚿欲知吾變魯總為<lb/>
昔游燕刪筆推丁廙忘形到鄭䖍雄雖唳黄鵠哀不廢<lb/>
鳴蟬竊喜陪膺乗猶甘譲祖鞭尊分御露美管奪彩霞<lb/>
鮮左癖編三絶輸攻下九淵縱衡儒後侠跌宕酒中禪<lb/>
不受尚書命横翻開府筵中清籌罷漏赴懶影過磚風<lb/>
格留揚扢波瀾借泝沿商空爭矯健大鹵放騰騫身任<lb/>
呼癡物官初並冗員跡甘龍蠖近名忝鴈鴻聨慰别勤<lb/>
加飯分貲與槖饘調歸形影合交入肺肝偏霓䍐招難<lb/>
<pb n="KR4e0201_WYG_032-16b"/>
轉羲輪去更遄代興愚敢任後死恨逾緜痛欲随蘭槁<lb/>
狂今愧瓦全浮生長寂寂怒目縱睊睊百六貽多口尋<lb/>
常飽老拳弔形添惨澹無計覓連翩牛耳誠貪執鷄尸<lb/>
敢放顛蕭條五子詠乖隔二鳴編欲勒太丘石親題京<lb/>
兆阡詞場空滿目誰定筆如椽<lb/>
　　為顧莘夫尚寳題露香園八韻<lb/>
吴下風流地重聞顧辟疆一丘官自拙三徑意難荒杖<lb/>
底千秋出壺中萬象藏搆分蒼鹿柴穿得白鷗郷竹露<lb/>
<pb n="KR4e0201_WYG_032-17a"/>
冩清韻荷颸來暗香破雲施短屐過雨進輕航雞舌忘<lb/>
為吏金莖不願嘗可容王子敬門外踞胡床<lb/>
　　張仲立移居<lb/>
汝意在窮巷生涯誦卜居庚桑新畏壘苦竹舊張廬孝<lb/>
友元無間蓬蒿了不除地今仁里美池是譲泉餘宛爾<lb/>
雙桐並蕭然五柳疎移家無擔石立壁有圗書不改㸔<lb/>
山戸初迷問字車東林夜來月强半為君舒<lb/>
　　吾婁江東西二潮俱㑹於學宫之傍邑侯徐先生<lb/>
<pb n="KR4e0201_WYG_032-17b"/>
　　居焉因自號曰㑹川而尤子求為之圗<lb/>
東西兩潮水各向一川平不作淄澠異還疑穀洛爭雙<lb/>
龍驕欲鬭萬馬怒俱鳴落似并刀剪來添泮璧明波臣<lb/>
車轂擊越女棹謳迎舟楫才将老烟波計已成穴堪丹<lb/>
鯉出天借白鷗盟清泌衡門下棲遲寄此生<lb/>
　　陳子道易向客徐相公所以忤陸都督出游謁余<lb/>
　　營丘有舍館之契今年夏初復訪海上留少時雖<lb/>
　　才氣不衰而髮種種矣賦此惜之且以贈别<lb/>
<pb n="KR4e0201_WYG_032-18a"/>
昔作平津客能侵臨汝侯片言不稱意匹馬遂西游所<lb/>
至多蓬累居然一蒯緱賣文安損價貰酒迫驅愁命信<lb/>
天公活身從地主收訪余歸茂苑每語必營丘邴俸雖<lb/>
云薄融尊可暫留青迴斯世眼白對故人頭縞帶郷元<lb/>
賤綈袍暑不求有珠堪照乗為汝夜中投<lb/>
　　輓觀察俞丈汝成八韻<lb/>
宦蹟乾坤滿歸悰日月偏罷談雲夢獵<hi>公歸自楚臬</hi>懽擁雪<lb/>
兒眠聲酒雄心好園林勝事專刪詩備九代為樂及當<lb/>
<pb n="KR4e0201_WYG_032-18b"/>
年月樹傳清響風花雜委鈿庚申尸入譛單閼鵩來旋<lb/>
佩黯金魚色箏迷銅雀烟西州門外客支䇿誦遺篇<hi>謂瞿</hi>
<hi>叟也</hi>
　　贈劉君北還兼簡謝丈茂秦<lb/>
汝師吾老友詩律向來寛事徃綈袍易時平蒯鋏難五<lb/>
言摧落魄隻字問加餐遣使同端木逃名可段干蕭條<lb/>
下客具顛倒豎儒冠莫話江南好人情試自㸔<lb/>
　　游石公山東連雲障入劒樓<lb/>
<pb n="KR4e0201_WYG_032-19a"/>
地是排雲上天從破澗通乍㸔雙劒豁不數五丁雄一<lb/>
轉成開闢千尋接混融竦身爭鳥道側足瞰龍宫鼉擁<lb/>
髙低石鯨嘘斷續虹張空帝子樂叠浪大王風響答歌<lb/>
増壮尊扶力未窮欲尋前相蹟明滅古苔中<lb/>
　　過莫丈方伯園再過伯子雲卿園作<lb/>
别分仁誨第自起辟疆園窈窕藏春癖縈紆選勝繁倒<lb/>
池深栁色微雨逗禽言梓澤真堪號潘詩許再論地應<lb/>
占宅相書可勝家尊㸔竹知無忤王郎好弟昆<lb/>
<pb n="KR4e0201_WYG_032-19b"/>
　　送崑崙山人王叔承游楚<lb/>
桃葉墮三湘風吹作酒香懐中雙玉笛把贈一王郎不<lb/>
必誇鸚鵡唯須典鷫鸘衆嫌文士薄吾愛酒人狂遂鴈<lb/>
回天柱登樓快武昌稍聞魚價賤莫使鋏歌長<lb/>
　　大中丞臨海王公以舉逺樓十六韻見示命和率<lb/>
　　爾續貂殊忘醜陋不足辱楣棟問也<lb/>
逼漢髙開閣籌邊壮冩圗指南通海國走北餉天都星<lb/>
欲重簷墮雲将列雉扶淮流遥控楚江勢下吞吴白馬<lb/>
<pb n="KR4e0201_WYG_032-20a"/>
宣房頌𤣥熊大禹謨轉輸寛戍卒利涉盡漕艫匹練通<lb/>
流細千帆挟霧粗龍腥春動海蚌吐夜明湖羽衛雲同<lb/>
合敖倉雪並鋪已聞遷計相仍借領兵符闔闢新名重<lb/>
浮沈徃論徂䇿勲須第一有賞必稱殊事業能書鼎詩<lb/>
篇可好竽偶然存舊社未肯忘迂儒貴豈雕蟲在寛容<lb/>
尺鷃紓知公意拂拭矯首望長途<lb/>
　　白光禄自晉陵枉駕海上感舊有贈<lb/>
上客平津閣先朝建禮門時名五字貴國體片言尊倐<lb/>
<pb n="KR4e0201_WYG_032-20b"/>
忽風雲變消揺嵗月存乍堪鷄作口不並鶴乗軒詩即<lb/>
香山社家為履道園清時人自失晩節事重論題鳳吾<lb/>
何避登龍爾漸敦黄公酒壚伴强半欲招魂<lb/>
　　采石謁太白祠<lb/>
苔堦擁立壁遺像挂蠨蛸誦爾天門句不風江自濤千<lb/>
秋無正始一代見才豪三山雲作供姑孰水為醪霞明<lb/>
銅棺日天墮宫錦袍那能不相待空自躡金鰲<lb/>
　　京山李右伯師孟五鼔餞予觀音巗作<lb/>
<pb n="KR4e0201_WYG_032-21a"/>
勝地停車得離筵載酒勤巖飛四時雨樹鎖一溪雲似<lb/>
借軍持滴疑将梵唄聞草成瓔珞相石作貝多文催舞<lb/>
雞三唱驚棲鵲數羣潮音喧寂改曙色去留分戀戀皈<lb/>
慈氏沾沾御李君秋山如有意蒼翠轉氛氲<lb/>
　　鄭君義方亭<hi>二子鎣茂俱第</hi>
子真家谷口瓊樹已成行並秀池塘草俱為大國香雲<lb/>
霄鴻序近日月鯉庭長舊里名通徳新亭表義方一經<lb/>
為世業雙璧奏天閶宅相誰能擬知從魏劇陽<lb/>
<pb n="KR4e0201_WYG_032-21b"/>
　　封太常陳翁八十<lb/>
珪組離塵格烟霞見貴人繡盤鸂鶒舊金蹙茘枝新鶴<lb/>
骨何妨瘦霜毛已自鬒問年方夢獵有子舊批鱗為戀<lb/>
舞衣樂言辭補衮臣桃源如度索琴水好垂綸歌妓青<lb/>
油舫新篘白葛巾過從無約束含鼓任天真一效莊生<lb/>
頌㸔君比大椿<lb/>
　　哭袁提學魯望十韻<lb/>
名家稱父子誰似汝南袁死繼修文職生同命契言拮<lb/>
<pb n="KR4e0201_WYG_032-22a"/>
据無素産跌宕有清尊白髪收經術朱幡仗主恩鏟埋<lb/>
爭煥發識汗必騰奔海岱神猶王風雲變可論毁真銷<lb/>
至骨招不返游魂舊客髙陽少諸生稷下存一經遺魯壁<lb/>
匹練傍吴門為報泉臺叟孤兒是愍孫<hi>君晩始得一子僅七嵗</hi>
　　新安汪将軍父嘗從戚都督平閩冦積功至三品<lb/>
　　将軍有文武才棄諸生謁大司馬銓得父官以歸<lb/>
　　賦此壮之<lb/>
憶昨嘉隆際乾坤闢睿謨飛書購閩越挟筴走匈奴一<lb/>
<pb n="KR4e0201_WYG_032-22b"/>
入樓船幕雙懸虎豹符蒿萊國士見喬木世臣俱接武<lb/>
人如玉敦詩将是儒㸔君燕頷在投筆未應孤<lb/>
　　過羊開府祠<lb/>
但語羊公廟那能不黯然殘碑無一字墮淚有千年敵<lb/>
折從恩巧君明得譲偏吞吴付身後薦杜及生前似展<lb/>
㐮江濶長増峴首妍習池南去是也許世人傳<lb/>
　　過習家池亭<lb/>
山簡一時適習家千古亭中原天擾擾刺史日冥冥白<lb/>
<pb n="KR4e0201_WYG_032-23a"/>
帢人何在銅鞮客試聴池留歌眼碧峰壓酒痕青勝地<lb/>
真堪醉清朝漸愛醒婆娑欲小住眠鷺起遥汀<lb/>
　　鄖陽道中<lb/>
蜀道難從昔鄖山不易哉分峨雲作戍如灧雪成堆忽<lb/>
頫龍宫迫俄驚鳥道開旌旗從地湧鼓吹薄巖迴無虎<lb/>
心時動非猿響亦哀脅肩峰岝㟧囓履浪喧豗麇子甘<lb/>
從徙鄖公肯再來俱言叱馭好未有鑿空才<lb/>
　　答曽翁<lb/>
<pb n="KR4e0201_WYG_032-23b"/>
不待投簮後髙名衆始知里元春雪地官亦白雲司清<lb/>
世無哀郢良辰有浴沂斵輪餘老手推轂付佳兒景愛<lb/>
扶藜慢甘從噉蔗遲軍城正愁絶頥解為新詩<lb/>
　　淨樂宫<hi>在均州所謂凈樂國也</hi>
神農昔撫世凈樂已名都末法開金相真王得寳符天<lb/>
從百戰順人役萬靈趍羽衛齊宸極丹青出睿謨神功<lb/>
隨現有至理入論無莫泥羣真位遺編悮老儒<lb/>
　　玉虚宫<hi>即真武所拜玉虚師相名也</hi>
<pb n="KR4e0201_WYG_032-24a"/>
霞矗黄金界虹飛白玉橋帝居開顯赫天路入岧嶤薜<lb/>
網雲常掛松珠露不消步将塵世隔境許俗心調聖水<lb/>
流仍暖僊衣靜自揺可知笙鶴度特底引王喬<lb/>
　　遇雨投紫霄宫宿<lb/>
千山入窈㝠萬壑助泠泠鳥道春元合龍宫夜不扃摩<lb/>
雲峰展纛擲火帝流鈴倦引投枝易寒驚灑面醒更衣<lb/>
朝紫極添篆讀黄庭却憶明朝路峰峰洗更青<lb/>
　　謁太和宫<lb/>
<pb n="KR4e0201_WYG_032-24b"/>
一柱太和宫千巖元氣中芙蓉寒不謝僊掌近還空地<lb/>
是鈎盤上橋從貫索通日輪團倐火天樂斷罡風麇氏<lb/>
為宗國幽方反寓公赤明無信史吾欲證崆峒<hi>将問之廣成子</hi>
<hi>也</hi>
　六言律五首<lb/>
　　自嘲<lb/>
雕蟲一代誰貴倚馬千言自才璞在腊驚周市金多骨<lb/>
立燕臺棲身何處三畆落魄生平一杯辦取青蠅吊客<lb/>
<pb n="KR4e0201_WYG_032-25a"/>
毋煩鴆鳥為媒<lb/>
　　邢州郡齋同于鱗分賦十二體得遺字<lb/>
毋論躑躅三輔且共沈冥一巵為郎我甘牛後縱飲汝<lb/>
亦鴟夷比鄰萬里長在片言千秋所遺抗手詰朝為别<lb/>
太行白雲紛馳<lb/>
　　贈味茶山人<lb/>
華胥乍停午駕羲皇即在北牎山家穀雨初展石鼎松<lb/>
風漸降此時月團兩片絶勝白璧一雙啜罷胸中何似<lb/>
<pb n="KR4e0201_WYG_032-25b"/>
澄露秋滴空江<lb/>
　　喜吴明卿遷叅政内地寄調之<lb/>
十載卑地長沙猶自愁人齒牙春風一吹貴竹腰帶也<lb/>
解生花誇他山鬼過嶺喜汝波臣到家唯是談經天外<lb/>
何人為作侯芭<lb/>
　　游武當山五龍宫<lb/>
聴雨過青羊澗披雲出紫葢峰曲曲蜿蜒複道層層厯<lb/>
落怪松嵌巗幾㸃靺鞨擁殿千朶芙蓉倦時但引三爵<lb/>
<pb n="KR4e0201_WYG_032-26a"/>
睡法不輸五龍<lb/>
　六言排律一首<lb/>
　　江南樂<lb/>
亞字城西沽酒桃花塢頭放船春城處處啼鳥寒食家<lb/>
家禁烟榜枻飄來羅帶羃䍦抛却珠鈿么童攝客施粉<lb/>
姹女當罏數錢隙日金鱗擁釣柔風玉鬛垂鞭五陵侠<lb/>
客空老何似閶門少年<lb/>
　<lb/>
<pb n="KR4e0201_WYG_032-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百四十五</head> <lb/>
    <p>
<pb n="KR4e0201_WYG_319-1a"/>
欽定四庫全書<lb/>
　弇州續稿巻一百四十五<lb/>
　　　　　　　　　　　　明　王世貞　撰<lb/>
文部<lb/>
　偈<lb/>
　　貝多寮偈<hi>有叙</hi>
𤣥幻影菴之步武有廊焉迺不能尋袤倍之其中以庋<lb/>
佛書數十百巻居士榜之曰貝多寮貝多者西天竺樹<lb/>
<pb n="KR4e0201_WYG_319-1b"/>
名也其正語曰多羅此云岸樹髙四十有九尺䕃如之<lb/>
葉廣長如佛舌色光澤可鑑宜黄白金漆書凡阿難總<lb/>
持之文悉在焉今所謂貝多者筠也桑皮也繭也非葉<lb/>
也其語漢語也非梵也其書𨽻也非西竺也其義則經<lb/>
於是居士以屬天弢道人俾為偈曰<lb/>
　　如是我佛在舍衞　　　慈愍一切諸有情<lb/>
　　願以正法盡攝受　　　而彼初地及四天<lb/>
　　乃至無坱闡提智　　　如以一蠡測大海<lb/>
<pb n="KR4e0201_WYG_319-2a"/>
　　佛以種種因縁故　　　廣為譬喻及解說<lb/>
　　分别三乗大中小　　　醍醐酥酪非異味<lb/>
　　所得深淺隨根性　　　前後四十有九載<lb/>
　　愛弟阿難所總持　　　蘇伐羅汁多羅葉<lb/>
　　衣以㣲妙净白罽　　　象馬馱載百千夾<lb/>
　　今汝所蔵獨不然　　　妙法大乗大方廣<lb/>
　　菩薩親受佛心印　　　梵天帝釋共寶䕶<lb/>
　　汝今奉行不唐捐　　　在昔開士空中書<lb/>
<pb n="KR4e0201_WYG_319-2b"/>
　　風雨避去不侵濕　　　而况譚潤善弟子<lb/>
　　毫端往往吐舎利　　　乃云啖蜜以甜故<lb/>
　　従蜜得甜無論蜜　　　四十九載佛說法<lb/>
　　至竟無一法可說　　　汝當諦識妙明心<lb/>
　　是貝多者筌蹄等<lb/>
　　梓行法華經偈<lb/>
善行比丘發心梓行大乗妙法蓮花經弟子無名居士<lb/>
王世貞倡諸善智識以貲資之合掌和南而作偈曰<lb/>
<pb n="KR4e0201_WYG_319-3a"/>
　　我聞佛世尊　在耆闍崛山　廣㑹諸天人<lb/>
　　而說妙法華　億萬百千界　六種大震動<lb/>
　　大梵帝釋天　阿脩摩睺羅　有想及無想<lb/>
　　人非人等衆　一切悉皈依　諸有學弟子<lb/>
　　聲聞阿羅漢　各各佛受記　各各當来佛<lb/>
　　寶塔千由旬　忽従地湧出　而升於虚空<lb/>
　　口出大音聲　往刼滅度佛　来聴說妙法<lb/>
　　大方諸世界　無央無邊際　各化七寶樹<lb/>
<pb n="KR4e0201_WYG_319-3b"/>
　　下踞師子座　一一化身佛　來聴說妙法<lb/>
　　佛以摩訶愍　宛轉示方便　三界諸盲子<lb/>
　　悉登白牛車　脫離火燄宅　不受三途苦<lb/>
　　譬彼逃亡兒　一旦遘慈父　而亨積珍賄<lb/>
　　實非家外寶　導師雙樹林　明星時證道<lb/>
　　云胡僧祗刼　已成等證覺　說法五十年<lb/>
　　住世七十九　云胡夀無量　萬刼長不滅<lb/>
　　紫磨真金身　厪丈有六赤　云胡盧舍那<lb/>
<pb n="KR4e0201_WYG_319-4a"/>
　　千丈徧法界　藥王暨藥上　昆季二薩埵<lb/>
　　以何因縁故　焚身作供養　妙音觀世音<lb/>
　　東西二薩埵　以何願力故　在在表應圓<lb/>
　　普賢法王子　藥王與勇施　毘沙門持國<lb/>
　　領佛所囑累　故說陀羅尼　云胡十羅刹<lb/>
　　咒惱法師者　頭破作七分　乃知妙法華<lb/>
　　為大乗經王　權實互相顯　理事了無碍<lb/>
　　人天所尊禮　逺過扵頭目　受持讀誦人<lb/>
<pb n="KR4e0201_WYG_319-4b"/>
　　傳冩教人冩　功徳比財施　一分之億分<lb/>
　　而此支那國　大信行比丘　念各有漏福<lb/>
　　往往皆唐捐　是故衣鉢資　悉捐付剞劂<lb/>
　　我聞印施力　如佛丈六軀　化為百千億<lb/>
　　又如湏彌目　有目皆得觀　以此况功徳<lb/>
　　真不可思議　我佛說法時　上慢五千衆<lb/>
　　羣然各退散　而佛不制止　恐益疑謗辟<lb/>
　　今兹淪末教　闡提蔑戾車　日結阿鼻縁<lb/>
<pb n="KR4e0201_WYG_319-5a"/>
　　而有此比丘　是故善智識　相與成勝因<lb/>
　　譬五百商衆　各捐一株木　造巨採珤舶<lb/>
　　珊瑚摩尼珠　瑪瑙硨磲等　富可及七世<lb/>
　　以此况功徳　復不可思議　昔有法達師<lb/>
　　誦持此經咒　巳滿三千部　反乎見曹溪<lb/>
　　怳忽一句亡　雖則一句亡　其誦恒如故<lb/>
　　雖則誦如故　不為經義緩　敢以告比丘<lb/>
　　及發心菩薩　持此作法檀　共證無上果<lb/>
<pb n="KR4e0201_WYG_319-5b"/>
　為半偈庵主王百榖作五十像偈<lb/>
　　汝不従像生　亦不偕像留　云胡自西來<lb/>
　　住此支那境　云胡壞色袍　藤竺皂方履<lb/>
　　云胡頭陀行　而不除鬚髮　云胡示淫慾<lb/>
　　亦不墮深染　稽首兩足尊　我今已知非<lb/>
　　覔非不可得　非非亦非是　名障與利障<lb/>
　　乃至綺語障　一切悉芟薙　亦不求聲聞<lb/>
　　純行菩提道　昔如來說法　四十有九年<lb/>
<pb n="KR4e0201_WYG_319-6a"/>
　　而無法可說　今汝稱半偈　維摩不二門<lb/>
　　半偈義不負<lb/>
　　題妙喜泉偈<lb/>
宋張無垢侍郎作阿育王寺妙喜泉偈曰心外無泉泉<lb/>
外無心是心即泉是泉即心或者疑之以問居士心是<lb/>
妙喜泉是育王云何不察合而為一居士曰來汝其聴<lb/>
取妙喜未來泉在何處妙喜來止泉即發生心非泉乎<lb/>
泉非心乎謂余未然妙喜其次之妙喜泉大師復作偈<lb/>
<pb n="KR4e0201_WYG_319-6b"/>
題其後曰謂泉即心謂心即泉無垢居士作一串穿有<lb/>
出有入有正有偏居士恁麽妙喜不然徐六擔板若見<lb/>
一邊泉只是泉難喚作心心只是心決定非泉是義不<lb/>
正亦復不偏泉乎心乎亦非棄捐擬議思量十萬八千<lb/>
此碑在寺中沈於水近始出之錢子搨一本見示盖所<lb/>
謂宗門無肯語也雖然亦只是打諢作筋斗跳耳因復補<lb/>
一偈<lb/>
謂泉即心謂心即泉無垢合之作一串穿心只是心泉<lb/>
<pb n="KR4e0201_WYG_319-7a"/>
只是泉妙喜打開各在一邊渴飲兩瓢足則棄焉一串<lb/>
一邊俱沒交闗妙喜未來曷嘗無泉妙喜既來泉亦能<lb/>
言寄聲寺僧再與沈淵無是無非且寛眼泉<lb/>
　　演蘇眉山十八羅漢偈<lb/>
　十六應真者佛十六大弟子分居四大部洲皆梵相<lb/>
　也後作梵漢各八老少如之則巳失其意矣其稱十<lb/>
　八者何居然蘇長公業巳為之頌而其辭超邁洒脫<lb/>
　居然葱嶺門風龔嘉興手書勒石以一通遺我不覺<lb/>
<pb n="KR4e0201_WYG_319-7b"/>
　有㑹遂别為之偈其不稱頌者示不敢與長公齒也<lb/>
第一尊者結跏正坐鬼使稽顙于前侍者取書通之<lb/>
偈曰結集甫周魔使来言為再轉輪將遂湼槃我以縁来<lb/>
亦以縁去不嗔汝遂不因汝在<lb/>
第二尊者合掌趺坐老人發蠻奴櫝中有琉璃缾貯舍<lb/>
利十數<lb/>
偈曰佛有舍利諸天建塔我傳佛心焉用此物不作敬<lb/>
想不作慢想是故不起趺坐合掌<lb/>
<pb n="KR4e0201_WYG_319-8a"/>
第三尊者晏坐巗中白沐猴獻菓<lb/>
偈曰白猴捧菓候我出定問汝自來有無佛性莫知有<lb/>
無來自牛頭一失懶融了不可求<lb/>
第四尊者側座屈三指荅胡人之問<lb/>
偈曰我聞天龍只一指禪用之不盡垂五十年指屈而<lb/>
三將用三世或表三果俱置不視<lb/>
第五尊者臨洲抱膝而坐神女出水獻書<lb/>
偈曰尊者臨淵必無羨魚龍女何為出而獻書賢刼所<lb/>
<pb n="KR4e0201_WYG_319-8b"/>
蔵經皆誑汝如來在生默無一語<lb/>
第六尊者拊穉獅子而坐馴擾若家畜然<lb/>
偈曰獸中輪王此穉獅子一念皈依立失王位帝釋懐<lb/>
憂來問尊者不貪血食天食奚取<lb/>
第七尊者臨水側坐有龍出焉吐珠其手<lb/>
偈曰念汝吐珠為汝說法鳥王得汝饑不能唼汝珠一<lb/>
獻遂不復再我說法竟我法常在<lb/>
第八尊者立膝而坐有神人湧出於地捧盤獻寶<lb/>
<pb n="KR4e0201_WYG_319-9a"/>
偈曰入無想定我不自見何物神人乃以寶獻我有一<lb/>
寶不堪汝償鵞王食之依舊鵝王<lb/>
第九尊者食巳覆鉢持數珠而坐童子搆火具茗又有<lb/>
埋筒注水蓮花池中<lb/>
偈曰作五觀巳楊枝淨牙活火烹茗灌水灌花是花倐<lb/>
起代我說法而彼灌者一枯死骨<lb/>
第十尊者執經正坐仙人焚香扵前若修供者<lb/>
偈曰香以合知離則無有汝供非氣我受非齅仙人五<lb/>
<pb n="KR4e0201_WYG_319-9b"/>
通此一不通我無一通與<hi>闕</hi>皆空<lb/>
第十一尊者趺坐焚香侍者拱手胡人捧函<lb/>
偈曰鼻息偶觸何従何着由是意消怳然真覺我此旃<lb/>
檀價值羅浮利那燼寒了無可酬<lb/>
第十二尊者入定枯樹中神騰於上大蟒出於下<lb/>
偈曰泯泯孤坐神騰於上誰為侍者下有大蟒福不蟒<lb/>
報業不我與汝喜即我我嗔即汝<lb/>
第十三尊者倚杖垂足而坐有虎過前童子怖甚匿而<lb/>
<pb n="KR4e0201_WYG_319-10a"/>
窺之<lb/>
偈曰倚杖山嵎有虎過之童子怖焉匿而竊窺我無分<lb/>
别不知為虎汝無殺心虎不噬汝<lb/>
第十四尊者持鈴杵誦呪有蛇一角若仰訴者<lb/>
偈曰梵響凌雲天樂不作而有訴者蛇而一角業由心<lb/>
造誰汝當怨汝訴非訴我見非見<lb/>
第十五尊者鬚眉皆白胡人拜伏於前<lb/>
偈曰是長老者湏麋皆雪前如來生後如來滅汝若為<lb/>
<pb n="KR4e0201_WYG_319-10b"/>
人終無息期若不為人住此奚為<lb/>
第十六尊者横如意跌坐下有童子發篆烟侍者注水<lb/>
花盆中<lb/>
偈曰有盆自花有罏自煙我不豎義如意長眠童子何<lb/>
知而水而火煙燼水涸無來溷我<lb/>
第十七尊者臨水仰視飛鶴其一下集侍者附之一童<lb/>
子取果實投水中似餧魚<lb/>
偈曰有魚比丘鶴勒那衆自業自縁謂佛操縦戾天躍<lb/>
<pb n="KR4e0201_WYG_319-11a"/>
淵其樂匪真曷不聽法蚤弃二身<lb/>
第十八尊者植拂瞪目而坐有二童子破石榴以獻<lb/>
偈曰童子得榴以薦其師如大輪王千子纍纍我以慈<lb/>
悲而乳法喜盡大地中孰非我子<lb/>
　　覺上人脩頭陀行中歳剃染乞余一偈<lb/>
令子祝髮成比丘形似逺得歸如夢始醒頑石說法子<lb/>
當勉聴子之長技頗工丹青雖應世法不作汝能莫起<lb/>
愛想有愛有憎當子去時無一可憑迴心大雄勿縛小<lb/>
<pb n="KR4e0201_WYG_319-11b"/>
乗暢則海天厄則淵氷子如不然問佛法僧<lb/>
　　合造妙法蓮花經送補陀潮音庵䕶持偈<lb/>
妙法蓮經諸經中王我觀世音菩薩中王衆善智識合<lb/>
造此經二十四部歸於補陀大士道塲如音梵音與海<lb/>
潮音㒺晝夜間一切聖凡能轉此經縦為經轉功徳大<lb/>
小永不唐捐我見是利故說此言烏王龍王脩羅波旬<lb/>
皈依䕶持有毁侵者頭破七分<lb/>
　　觀一之上足曰果沙彌自號空山余不能和諸君<lb/>
<pb n="KR4e0201_WYG_319-12a"/>
　　子詩而姑為偈語問之<lb/>
若欲空汝山汝山作麽空若不空汝山作麽山不空汝<lb/>
山既巳空汝空元不空以此不空義為汝成真空<lb/>
　頌<lb/>
　　釋迦牟尼世尊苦行像頌<lb/>
不可說刼前香稻如来今何以尚在學地摩耶夫人腹<lb/>
中諸天拱䕶說法今何以無一闍黎侍兠率宫受上妙<lb/>
天食供今何以僅一麻一米丈六金剛不壊法身今何<lb/>
<pb n="KR4e0201_WYG_319-12b"/>
以瘦削迺爾下生時周行七步今何以兩足如繫指地<lb/>
指天稱唯我為尊今何以黙無一字咦竟孰非而孰是<lb/>
　　釋迦如來成道像頌<lb/>
菩提樹下明星現際霍然一悟别有天地大三千界盡<lb/>
收脚底阿僧祗刼總入目皆菩提帝釋咸大歡喜以法<lb/>
輪時至而獨波旬請速涅槃曰無嬈我魔事真耶戯耶<lb/>
咦波旬如是雲門亦如是<lb/>
　　太上郡真圖頌<lb/>
<pb n="KR4e0201_WYG_319-13a"/>
太上郡真圗一巻被鬖髪中坐者太上老君道徳天尊<lb/>
李諱其左立而侍者東嶽上真卿司命茅諱次右弼侍<lb/>
帝晨桐栢真人王諱右立而侍者玉虚侍中左相張諱<lb/>
次九天都官大使旌陽真君許諱皆隂功宏鉅真斑髙<lb/>
峻與帝出王輔教行化者也左斑方而右趣者文始真<lb/>
人尹諱冲虚真人列諱南華真人莊諱司少卿東方諱<lb/>
參同真人魏諱羅浮先生葛諱上清司命南嶽夫人魏<lb/>
諱九華玉真妃安諱東華司命楊諱上清真人許諱水<lb/>
<pb n="KR4e0201_WYG_319-13b"/>
官監郭諱蓬莱都水監真白先生陶諱太白真人孫諱<lb/>
希夷先生陳諱紫陽真人張諱凡十五尊皆博綜九流<lb/>
潛脩百行與形偕妙㳺藝入神者也右方而左趣者東<lb/>
華帝君王諱九天聖師元君蘇諱清㣲天聖師真君朱<lb/>
諱正陽真人鍾諱純陽真人吕諱海蟾真人劉諱重陽<lb/>
真人王諱丹陽真人馬諱長眞真人譚諱長生真人劉<lb/>
諱長春真人丘諱玉陽真人王諱廣寧真人郝諱清浄<lb/>
仙姑孫諱我師曇陽仙姑王諱凡十五尊皆默修無漏<lb/>
<pb n="KR4e0201_WYG_319-14a"/>
葆真還元頓超上乗了悟普現者也世貞沈淪障業為<lb/>
日已深追惟根源去塵杳隔然未甞不皈依大道扳慕<lb/>
髙𤣥仰瞻法相永奉香火近聞郡城黄氏頗蔵善本因<lb/>
購請一幀逾十餘位尚闕右方東華等四聖重陽等八<lb/>
真適翰林檢討信陽王祖嫡逺寄元人所圖猶備精妙<lb/>
又承我師指示聖祖元君真君名號輙乞良工以意模<lb/>
冩位為之頌其左右方次第略等年歲為之至於名位<lb/>
大小功行深淺故非下土小兆所敢臆定頌辭蕪陋猶<lb/>
<pb n="KR4e0201_WYG_319-14b"/>
足汗顔苐管窺蠡測雖全體未曙而昭昭混混一端不<lb/>
爽譬之如来法身或百由旬或僅丈六大乗初地所覩<lb/>
不同以比一切闡提差有間耳其頌辭曰<lb/>
太始渾淪中分二氣兆庶林林疇醒長寐惟我𤣥元尊<lb/>
超象帝元始令息靈寶晜弟應期毗教入周乃備何以<lb/>
徵往青牛在紲何以徵旋青羊在肆坐嘯玉局天真列<lb/>
侍韶音金振㣲文珠綴卓冠九州炳烺遥裔謂司命茅<lb/>
女䇿昆季良常句曲盤石天市即宫其間總攝羣位次<lb/>
<pb n="KR4e0201_WYG_319-15a"/>
則桐栢王子所治芙蓉為冠白珠衣綴柱劔而談金庭<lb/>
中事張君陽都寶籙恒佩龍旂虎賁以為容衞虬髯電<lb/>
目埽制妖魅赫哉許侯拜都官使與張同勣而惇孝誼<lb/>
千秋度師石函標識濟濟四尊班崇秩貴與帝出王演<lb/>
化敷恵於惟<hi>闕</hi>方凡十五尊右趣而前恂恂誾誾紫氣<lb/>
在空識者闗門守中致柔以保谷神五千微言奉而書<lb/>
紳列子所貴肆任治身不生生生受之伯昏冷然御風<lb/>
且將二旬疇云宕心西方是尊漆園洸洋若壑縱鱗抉<lb/>
<pb n="KR4e0201_WYG_319-15b"/>
息踵源渡逍遥津勿訝齊物超物自珍彼所息死匪死<lb/>
而存快哉曼倩徳幾與鄰海鷗武皇衆狙貴臣支離滑<lb/>
稽跌宕沈淪譬之醊漓不汩厥醇淵淵伯陽黙竅先天<lb/>
問易重輕權之一斤顛倒坎離以濟乾坤悟則吾主迷<lb/>
則吾賔稚川師鄭宏覽𤣥墳而苦丹砂句漏是厪胡不<lb/>
返照以修崐崘是故三賢倦跡亦倫有嫕賢安冲黙静<lb/>
仁遂感羣靈授以秘文三十一巻蕋珠玉宸總轡霄空仰<lb/>
擲雲輪金臺夫人實産鬱嬪雲髪瑶姿五齊馥芬下匹<lb/>
<pb n="KR4e0201_WYG_319-16a"/>
楊椽示偶證因㩦手紫庭齊軿九闉有美楊椽如玉出<lb/>
壟技追逸少悟等子貢天期既恊雝雝和氣吳越萬神<lb/>
職司所統長史黙修非禮無動靈真未即心香遙奉玉<lb/>
斧前引虎牙後擁翼以遠㳺七世所種景純瓌竒大瑰<lb/>
丸弄獵色匪荒沈飲寧縱深幾為人以義自衷修然兵<lb/>
解得無所痛皎皎貞白都水非重獨志超伉羣能博綜<lb/>
松飈清吹煙霞法供方瞳左炯神識先中華原聖童器<lb/>
大難用逄屯霧隠遘泰雲從秘方之撰與陶司諷物命<lb/>
<pb n="KR4e0201_WYG_319-16b"/>
匪戕仙秩母降希夷王佐避世澒洞寧為社樗詎作國<lb/>
棟五龍授法鼔跌不夣蓮花遁形挧挧若羾紫陽至人<lb/>
與物無閧胡為三譴㒒㒒迎送同類為餌造化所訟皈<lb/>
心禪那始脱冥霧右方之真數亦如之左趣而前熈熈<lb/>
怡怡東華王君青陽肇倪御太晨宫胎易仙基抉要標<lb/>
潜以示鍾離真中之真師表之師大史司冦裔有淑姿<lb/>
是為元君生而狥齊𢎞静髙明至徳巍巍度籍童真以<lb/>
薦西池於赫真君能静且慈昭靈博徳列職清微啟我<lb/>
<pb n="KR4e0201_WYG_319-17a"/>
國姓翼我皇釐靡幽不燭母危不持雲房虬髯頳而環<lb/>
竒頂分雙髽日兮月兮居謂生門乃藏死機蓓蕾玉蒂<lb/>
葳蕤鉛枝純陽挺秀而鍾是規五試皆過一真自持劔<lb/>
斷無明丹起沈尸養魄朱陵混跡浮提宗成相遼感累卵<lb/>
危五鼎萬鍾棄之若遺醉跨白驢引碧眼兒大海魚樂<lb/>
長空鳥飛有髯如鍾膚晳而脂是曰重陽與禪同歸郁<lb/>
郁金蓮一蒂匕枝盡大地間受𤣥風吹宜甫朗悟遂首<lb/>
師資三髻表尊十化分梨闘貧不貧無為而為超登三<lb/>
<pb n="KR4e0201_WYG_319-17b"/>
宫翺翔紫微譚子長真末疾寖劇抱足分和湏麋再植<lb/>
是故與物無競為徳金光頂透恬然安寂劉君冠弱而<lb/>
慕𤣥黙松筠並清雪月交白分形狴犴闡化京國何以<lb/>
前徴三生井石丘公蚤穎重陽法嫡磻溪髙蹈王庭前<lb/>
席正殺化貪與世生息長春之春造化罔極彼美<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>陽<lb/>
師所遥錫飲酖委和避兵先識金緋被躬等若逄掖印<lb/>
心雖間顯教斯赫廣寧隠卜而知歸墨志頼王堅行由<lb/>
譚激沃橋水觀如逹磨壁竟遘神君發揮心易孫姑悟<lb/>
<pb n="KR4e0201_WYG_319-18a"/>
道與鳯分翼各探驪珠罔象先得用氣莫麄舒緩見則<lb/>
醍醐仙樂悠然自適吾師閨秀千載正脉補陀現應清<lb/>
微詳迪西池奏名北斗落籍日現雲表離中坎畫凡此<lb/>
羣真應世後先或學而能或生而然或擅總持或諦妙<lb/>
圓或示無文或工立言溥博淵泉如天如淵我儀圖之<lb/>
朝夕奉焉譬毘盧佛變化億千法相叵測疇能寫旃一<lb/>
刹那際三身現前慈威大小各所覩縁下土蟣兆劌心<lb/>
静專寶以周還逍遥永年<lb/>
<pb n="KR4e0201_WYG_319-18b"/>
　　廣聖主得賢臣頌<lb/>
漢王子淵此頌成於宣帝時其㮣言聖主遇臣之難賢<lb/>
臣遇主之不易一旦得之歡然交欣論説無疑鴻毛順<lb/>
風巨魚大壑胡禁不止曷令不行太平之責塞優游之<lb/>
望臻臣藉君而顯君享臣之逸雖孟氏之急先務孫卿<lb/>
之請布基何以易此第不原所繇得之本與既得之之<lb/>
用是以談業甚微而無真術䆒績雖宏而鮮雋味况彼<lb/>
雜覇之朝僅庸覈能之輔而舉盛際之事歸之殆猶其<lb/>
<pb n="KR4e0201_WYG_319-19a"/>
時眩神鳥之五章而不審鶡雀之非徳也敢廓其㫖探<lb/>
其原而嗣頌其辭曰<lb/>
昔陶唐命南北正㠯司地天而人輔缺焉乃登媯氏於<lb/>
有鰥俾槖九有而司化權實惟五佐以胥後先赫乎逖<lb/>
哉莫可擬測已成湯氏之開殷紀也凡五進阿衡而五<lb/>
捐之忽合忽離是何后臣之艱厥而托國之需遲耶迨<lb/>
武丁之徵説而姬文之遇尚精誠貫徹虖幽夣遂超徒<lb/>
歩而拜卿相此所謂天作之合帝啟其衷萬姓藉以奠<lb/>
<pb n="KR4e0201_WYG_319-19b"/>
安三靈寄而崇隆然我觀夫伊氏之為佐也厥人紀之<lb/>
肇修繇從諫而弗違儼明命之顧諟敬恭洞乎神祗革<lb/>
夏政而撫九有實一徳之所茂綏説啟心而沃帝在慮<lb/>
善而動時監成憲以無愆學古訓乃有獲粤丹書之示<lb/>
戒敬怠勝而頖㓙吉此深宫之燕間而四夷之所景式<lb/>
盖孟氏有言將大有為之君必有所不召之臣學焉而<lb/>
後臣之夫是以卑而長為天下尊今夫綱維紛脞易畫<lb/>
也疆圉弱削易益也甲彫兵瘦易飭也禮弛樂廢易師<lb/>
<pb n="KR4e0201_WYG_319-20a"/>
也其最艱者君不有其徳而唯臣之徳臣不愛其心而<lb/>
君心之非之是格彼夫髙平之任術與愽陽之濟寬雖櫛<lb/>
比其一支殊未探乎大端營平折衝廣漢鈎距于黄中<lb/>
外稍稱平恕趙堯等之司四時若畧法乎先王雖匃奴<lb/>
崩角而孽已兆于椒房政若粲乎其外媺而精膏爍焉<lb/>
而内亡夫沛乎巨壑縱鱗翼乎鴻毛順風龍變雲蒸猋<lb/>
附景從豈不快哉如披聾盲然必内滌百私外采庻忠<lb/>
泰之九二寧不曰上下志同而其繇曰包荒用馮河不<lb/>
<pb n="KR4e0201_WYG_319-20b"/>
遐遺朋亡是以吉莫鉅乎渙小羣而危莫峻乎月幾望賢<lb/>
與否其相遼敬怠頖于毫芒當齒爪之未墜又何異乎<lb/>
肺與腸夫豈唯其下者即周公之赤舄而非金縢幾不<lb/>
能保其終厥咎寧直成王嗚呼盛哉亦可畏哉<lb/>
　　汪門烈女方氏頌<lb/>
方氏之死汪道耆也葢稱烈女云夫既已歸汪矣何以<lb/>
不婦也曰不成婦也其不成婦何女十三笄而歸汪氏<lb/>
然事姑室也居五年其舅姑命之曰以冬十二月與道<lb/>
<pb n="KR4e0201_WYG_319-21a"/>
耆成禮秋七月而道耆病溺血甚女始視湯藥然而弗<lb/>
靣也道耆且死意若有憂者女聞之曰是其為我乎即<lb/>
絶粒道耆死女始發䝉袂而靣曰吾夫也制斬縗服盡<lb/>
哀家媪謂曰是不為夫胡服也女曰不為夫而胡以舅若<lb/>
父姑若母不為夫而胡以奉汪氏之烝嘗於寢也吾女<lb/>
也然而非方女也旦日伯氏司馬公來婢子夾持出跪<lb/>
請曰以舅姑及亡者之後伯氏前致辭謝諸内外尊戚<lb/>
至夕沐浴自縊死死時光明滿室及殮而貌逾於生也<lb/>
<pb n="KR4e0201_WYG_319-21b"/>
其得稱烈者何風人之為風也發於情止於禮義婦之<lb/>
死夫義也情得毋十二乎哉女之死夫不及情者也雖<lb/>
然未字而夫非夫也為他人死也女女而歸汪有婦道<lb/>
矣婦而未伉不及情矣其發以義其止以禮是足以當<lb/>
風之首乎司馬傳而表之不佞世貞繼頌焉其篇曰<lb/>
英英白華其白乃雪女而婦節其矢也潔<lb/>
皎皎白璧既白且堅婦而女身其歸也全<lb/>
生而事之惟舅與姑死而靣之乃以為夫<lb/>
<pb n="KR4e0201_WYG_319-22a"/>
生而字之其跡處也死而殉之其心許也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_319-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻一百四十五<lb/>
</p>
<p>
</p>
  </div>
</body>
</text>
</TEI>
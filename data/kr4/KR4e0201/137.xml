<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百三十七</head> <lb/>
    <p>
<pb n="KR4e0201_WYG_137-1a"/>
欽定四庫全書<lb/>
　弇州四部稿巻一百三十七<lb/>
　　　　　　　　　　　　明　王世貞　撰<lb/>
文部<lb/>
　畫䟦四十一首<lb/>
　　史道碩八駿圖巻<lb/>
謝赫畫品謂史道碩師曹衞與王微齊名而王得其意<lb/>
史得其似不無甲乙至李嗣真續畫品雖屈第中上然<lb/>
<pb n="KR4e0201_WYG_137-1b"/>
在二曹顧陸前則與赫異矣貞觀公私畫史稱史有八<lb/>
駿圖為隋朝官本宋宣和帝因之遂入畫譜此卷首雖<lb/>
殘破然有秘殿印記即趙吴興白錢塘亦定其為史本<lb/>
無疑也余甞攷圖畫見聞志謂晉武帝臨御得穆王時<lb/>
八駿圖本令道碩摹寫之歴宋齊梁陳以為國寳至隋<lb/>
破臺城為賀若弼所有齊王暕以駿馬四十蹄美錦四<lb/>
十叚購得之尋獻煬帝至唐貞觀中勅借魏王泰因而<lb/>
傳摹於世今此卷無貞觀小印當是人間摹本第其絹<lb/>
<pb n="KR4e0201_WYG_137-2a"/>
素精古筆力髙妙與郭若虚所記騣鬛腹項蹄尾色狀<lb/>
無不脗合雖神彩小剥落而騀駊蹀躞權竒㓕没之態<lb/>
固可按而想見也少陵咏曹霸與後世所稱二韓陳閎<lb/>
龍眠吴興較之不知當何如耳萬歴初黄金臺買此以<lb/>
為差勝駿骨遂識於後<lb/>
　　題勘書圖後<lb/>
右一巻相傳為唐文皇訓子圖閻侍中立本画元故恒<lb/>
陽文正王手定為神品第一圖中隠几而坐者天顔肅<lb/>
<pb n="KR4e0201_WYG_137-2b"/>
穆目力注視奕奕有生氣童子娟好靜秀展巻畏篤一<lb/>
武將拱立豐下而謹若不敢肆者然可想見其褰旗挾<lb/>
將之力餘一侍童二介士皆各得其意上有宣和殿印<lb/>
初翳若霧余令善工浣之則硃色隠透光彩射眉睫間<lb/>
而器物之妙絹素之精斷有非後人所能贋者第文皇<lb/>
面赬而髯虬挺發可畏以故世稱之曰日表曰髭聖今<lb/>
像頗不甚合且爾時教承乾則不應命立本圖教髙宗<lb/>
則已長亦似未通而余又甞考宣和畫譜立本所遺無<lb/>
<pb n="KR4e0201_WYG_137-3a"/>
此圖僅有偽蜀黄筌勘書圖二巻此豈其一耶盖宋初<lb/>
諸降王中獨孟㫤有天人相見於花蕋夫人所供其童<lb/>
子為𤣥喆武士為趙廷隠而當時進御者以勝國故不<lb/>
敢具其實故目之為勘書圖理稍近耳第其冠服類六<lb/>
朝不甚似五代則有未可曉者姑闕以俟精鑒愽識之<lb/>
士<lb/>
　　石刻十八學士圖<lb/>
右十八學士圖督府叅軍李子獲閻中令舊本摹勒上<lb/>
<pb n="KR4e0201_WYG_137-3b"/>
石所謂周昉貎趙郎併得情性者也内薛收不早死何<lb/>
减房杜許敬宗得早死不與李猫同傳生亦有幸有不<lb/>
幸耳余舊甞為朱司空題此圖末句云諸公詰朝且虚<lb/>
左雟州流人来上坐意謂王魏兩侍中也不知此圖今<lb/>
在司空所否然此十八文學之士以庻僚為秦王叅預<lb/>
謀議耳髙武朝始有北門學士及崇𤣥集賢漸以官著<lb/>
聞盖至於今而極矣當李子兄少師公為學士時至十<lb/>
餘人併英宗朝李文達公軰亦十餘人為我明前後盛<lb/>
<pb n="KR4e0201_WYG_137-4a"/>
事焉知後世有不托之繪史也耶<lb/>
　　摹閻立本十八學士<lb/>
余為李叅軍書十八學士石刻之明嵗而公瑕以畫本<lb/>
見遺云自青𤨏摹得者其人物極為精雅服有緋紫青<lb/>
緑四色皆巾裹而獨蘇世長黄冠秃無髮腦傍有七黒<lb/>
黶若星者極肥而短頷胡鬖鬖被口與虞世南面皆皺<lb/>
紋盖二公仕隋代甚久年可六十房杜少而澤與史合<lb/>
也其間有牴牾者圖稱房𤣥齡字喬年薛莊字元敬陸<lb/>
<pb n="KR4e0201_WYG_137-4b"/>
元朗字徳明姚東字思亷顔相時字師古而唐書稱姚<lb/>
思亷字簡之房喬字𤣥齡以字行陸徳明薛元敬字即<lb/>
名也沈存中欲以是盡而證史之誤余又考之史蘇典<lb/>
籖名朂今曰旭顔相時亦不當字師古師古相時兄也<lb/>
又唐武徳中制三品服用紫五品以上朱八九品用青<lb/>
緑腰帶搢垂頭於下用撻尾勲官隨品加佩刀礪紛帨<lb/>
貞觀初始以深緑為六品淺緑七品深青淺青八九品<lb/>
服今所不可曉者房杜既勛邸元僚官品並等不宜杜<lb/>
<pb n="KR4e0201_WYG_137-5a"/>
青而房緋豈房封臨淄侯而如晦僅建平男耶按五等<lb/>
爵男亦不宜青也蘇世長以陜府長史為軍諮祭酒故<lb/>
宜紫然不宜于志寧陸徳明亦紫二君官甚卑傳可攷<lb/>
又助教盖文達緑而佩印𤣥齡虞世南緋而佩紛帨世<lb/>
長志寧兼佩印及紛帨徳明亦佩紛帨而他無之也衣<lb/>
皆窄袖短下束帶遒緊無逶迤寛博之象豈其時服制<lb/>
尚未定耶存中博極群書其易持論固宜然吾意尚不<lb/>
敢以史而廢圖今欲以圖而糺史亦未之敢也姑識以<lb/>
<pb n="KR4e0201_WYG_137-5b"/>
俟知者<lb/>
　　王摩詰演教羅漢<lb/>
摩詰演教羅漢圖一軸上有徽宗御題押按宣和畫譜<lb/>
摩詰羅漢凡四十六軸此其一也公繪事既妙絶而奉<lb/>
佛尤篤所画羅漢於端嚴靜雅外别具一種慈悲意袈<lb/>
娑文織組秀麗千載奕奕有生色此君當云夙世自禪<lb/>
伯前身應画師乃稱耳<lb/>
　　陸宣公畫像後<lb/>
<pb n="KR4e0201_WYG_137-6a"/>
余偶得唐陸宣公像於楚中絹素極古行筆有昉幹爭<lb/>
趙郎風而幞頭作折上盖貞元末公卿大夫已盛行軍<lb/>
容様獨袍色慘淡似紫而已黯盡或忠州别駕時服也<lb/>
愚甞恠崇陵之於公有大不可曉者其在翰林日雖不<lb/>
能盡用公之言而公於言少所不盡又為之一屈通微<lb/>
再屈參以伸公而自公之拜相也言之所不能盡者十<lb/>
之二事之所不能盡者十之八而又為之伸縱誕無恥<lb/>
之延齡以屈公而公遂一讁而不復振豈延齡之才真<lb/>
<pb n="KR4e0201_WYG_137-6b"/>
有足勝參與通微者人主之侈心日益開而賢者之言<lb/>
與事日益厭薄少味故也公殁而始見召召又踰嵗而<lb/>
哲孫立然是時公僅五十三耳即不死而元和之烈昭<lb/>
昭於蜀蔡河朔者豈邠公晉公所得有耶然後世欲究<lb/>
唐之弊皆在公疏而驗公之言皆在史至謂公文於張<lb/>
文成而宻於賈太傅三代而下以王佐歸公而無愧色<lb/>
公亦不可謂不盡也今天下名為治平無諱之朝不知<lb/>
公而在尚有可言者否與能盡公之言否所以稱公相<lb/>
<pb n="KR4e0201_WYG_137-7a"/>
業能大異唐否吾與公之耳孫廷尉與繩善因書其後<lb/>
以遺之與繩旦夕且大用才氣足繼公當於其身驗之<lb/>
也<lb/>
　　擘阮圖<lb/>
擘阮圖相傳為周昉畫一人坐而擘阮即蔡京詩所謂<lb/>
左彈右擘弄清音者也一坐而持扇若拍口若啓所謂<lb/>
手撚輕蕉口自吟者也一坐而傾聴意甚專所謂側耳<lb/>
含情披月影者也京不足道其詩亦長語第奉宣和帝<lb/>
<pb n="KR4e0201_WYG_137-7b"/>
命題此詩而帝手署三字用瘦金體極遒美押法尤妙<lb/>
攷宣和画譜不載昉擘阮圖僅周文矩有之文矩五代<lb/>
人亦一時名手此圖設色運筆風神態度㡬可與顧凱<lb/>
之陸探微爭衡似非文矩所辦若文矩畫帝亦不令京<lb/>
題詠也豈譜成而昉此画最後得之者耶記以俟夫鑒<lb/>
識者<lb/>
　　宋徽宗紅橋鸂鶒圖<lb/>
宣和帝逰後苑龍翔池見雙鸂鶒翹足紅欄之上因戯<lb/>
<pb n="KR4e0201_WYG_137-8a"/>
為此圖設色不甚深而目睛羽文駢栖自得之状描寫<lb/>
都盡復作數百言叙其事書真所謂瘦金體乍看不得<lb/>
佳結法亦時時露疎穉而天骨遒美逸趣藹然於細翫<lb/>
得之信不在李重光下也按鄧公夀畫繼稱宣和五年<lb/>
賜宰臣以下燕瓊林侍從皆預酒半遣中使持大杯宣<lb/>
勸因以此圖示群臣靡不環立聳歎稱服神妙然則當<lb/>
其時帝固自寳愛之若此而四百餘年後乃入吾手為<lb/>
逰目助不大幸耶鯫生見帝書画便以為議論中竒貨<lb/>
<pb n="KR4e0201_WYG_137-8b"/>
吾不爾也衞懿公好鶴鶴乗軒以亡國而紐滔母愈好<lb/>
之人固有宜有不宜耳因志以當抵掌<lb/>
　　徽宗三馬圖<lb/>
里人顧君出宣和帝三馬圖示余或以行筆稍露蹊逕<lb/>
疑為臨本顧其飲齕騰嘶之態溢出縑素間縱爾亦是<lb/>
隆凖公的裔耳似非邯鄲子輿也當宣政時青羗赤狄<lb/>
千里之貢日至天廐萬匹往往吾師而秘府所藏曹韓<lb/>
神品不下數百千軸宜其妙也度至五國城盡觀北地<lb/>
<pb n="KR4e0201_WYG_137-9a"/>
騊駼駃騠窮姿極變要必有進於是者而浮沉沙漠中<lb/>
不可得矣為之一慨<lb/>
　　范寛山水卷<lb/>
范仲立画與李營丘甲乙俱在神品此巻層巒疊嶂掩<lb/>
映向背自有條理與宋人評逺望不離坐外者誠相合<lb/>
哉燕中投刺作勞歸獲一展閱塵襟如洗<lb/>
　　髙克明雪霽溪山圖<lb/>
宋絳州髙克明受眷仁廟累官至少府監主簿賜紫仍<lb/>
<pb n="KR4e0201_WYG_137-9b"/>
畫院供奉大梁劉道醇第其格鴈行李營丘范華原雖<lb/>
屈居妙品第一而謂其端愿謹退尤喜幽黙多行郊野<lb/>
間博山水之趣箕坐終日歸則求静室以居沈屏思慮<lb/>
神㳺物外景造筆端所請豪舉之士即勢迫利購弗應<lb/>
也今世稱二馬劉夏要亦以易知之耳若克明殆猶顧<lb/>
陸之於張吴豈可同日語哉此巻雪霽溪山圖其飄瞥<lb/>
窅窕映帶深淺曲盡灞橋剡溪象態而筆力蒼古風格<lb/>
遒勁妙出丹青蹊逕其神物也巻尾二䟦為徐武功吴<lb/>
<pb n="KR4e0201_WYG_137-10a"/>
文定書亦是素師首坐蘇長公入室當武功時巻在劉<lb/>
完庵所文定為沈石田周題已不無楚弓之歎今又再<lb/>
易主屬之家弟矣弓之得失何足計但令此神物在在<lb/>
䕶持天地間豈不快哉作一歌仍題其後<lb/>
　　題郭熙畫樹色平逺圖卷<lb/>
右郭熙樹色平逺圖一卷按熙河陽温人渠宗若虚稱<lb/>
其施為巧贍位置淵深雖復學慕營丘亦能自放胸臆<lb/>
巨障髙壁多多益壯至宣和帝則盛推李成而謂熙與<lb/>
<pb n="KR4e0201_WYG_137-10b"/>
范寛王詵雖自成名僅得一體然熙之傳世者多號平<lb/>
逺與若虚所記頗不同余甞得戴文進倣熙卷絶愛之<lb/>
時置几案間以當卧游之樂今覽熙此圖乃覺文進尚<lb/>
有蹊逕也孤亭木末平楚蒼然遥艇小橋時自映帶若<lb/>
深若淺或晦或明㡬欲置身此間文進三舎矣巻尾趙<lb/>
松雪虞道園馮海粟柯丹丘軰皆勝國名士恨語不甚<lb/>
稱耳<lb/>
　　題文與可畫竹蘇子瞻詩後<lb/>
<pb n="KR4e0201_WYG_137-11a"/>
東坡先生甞贊石室先生畫竹曰詩不能盡溢而為書<lb/>
變而為畫又為作篔簹谷詩曰漢川脩竹賤如蓬斤斧<lb/>
何曽赦籜龍料得清貧饞太守渭濵千畝在胸中後石<lb/>
室復貽東坡書云近語士大夫吾墨竹一派近在彭城<lb/>
然則石室真能以書為畫者耶若東坡縱横八法中寧<lb/>
無篔簹谷筆也余所有此一幀乃石室先生竹而東坡<lb/>
先生題語真足三絶清晝焚香燕坐一展閱覺眉睫間<lb/>
有潯陽紫極宫色九咽皆作清冷氣誓當與此君偕老<lb/>
<pb n="KR4e0201_WYG_137-11b"/>
殆是前縁<lb/>
　　又<lb/>
此巻有李衎題衎宋人善畫竹者也鄧文肅趙仲穆柯<lb/>
丹丘皆元名士也舊在文待詔徴仲所文極愛之時寘<lb/>
几案間舍弟得與寓目焉余不意購得一賈人肆中殊<lb/>
自愛且以慶此巻之得所歸也<lb/>
　　題煙江疊嶂圖歌後<lb/>
余既已和蘇長公韻題此巻後續覽宣和畫譜目有秘<lb/>
<pb n="KR4e0201_WYG_137-12a"/>
藏晉卿煙江疊嶂圖及考聖朝名畫譜則又稱煙江疊<lb/>
嶂圖行於世然則晉卿作此畫有二本其行世者為王<lb/>
定國畫而長公作歌者也當宣政間詔天下斷公文及<lb/>
墨跡進御之本豈應復留公歌於後而畵首乃有秘閣<lb/>
圖印盖定國之本僅餘公墨蹟而畫已失矣御藏晉卿<lb/>
别本又有江山平逺及千里江山圖安知不流落人間<lb/>
好事者取以配公書為一巻作藝林竒翫耶若以為延<lb/>
津之合則吾未敢盖歌辭與畫境小牴牾耳至於分布<lb/>
<pb n="KR4e0201_WYG_137-12b"/>
搆結紆徐掩映之狀妙極工緻斷非南宋勝國人所能<lb/>
辦而蘇長公筆法精純古雅為平生冠又不當㕘置蜉<lb/>
蝣之足也書此以俟夫真賞鑒者<lb/>
　　趙千里画船子和尚卷<lb/>
趙千里名伯駒宗室子也船子和尚得南泉逰戯三昧<lb/>
者此圖不甚精而稍具言外意後先題贊者毋慮數十<lb/>
人皆名僧而語不了了余乃為作一轉曰千里墨蹟奕<lb/>
奕若新和尚自荼毗後頓絶影響然究竟不知誰在誰<lb/>
<pb n="KR4e0201_WYG_137-13a"/>
無也<lb/>
　　李龍眠畫十六應真後<lb/>
龍眠居士畫馬㡬落馬趣故其於十六應真供養變化<lb/>
窮極幻巧乃爾人物皆儼雅衣褶作蘭葉描古木蟠屈<lb/>
遒勁吾不能多見吴道子王瓘今當亦無忝矣䟦尾獨<lb/>
所謂道衍即榮國恭靖公乃真爾其他元人似别題渡<lb/>
水羅漢者語意不相属宜去之勿使人有蛇足之歎也<lb/>
　　題僧梵隆畫十六大阿羅漢巻<lb/>
<pb n="KR4e0201_WYG_137-13b"/>
袁汝陽歌謂梵隆以畫名一時思陵稱其與李龍眠伯<lb/>
仲此卷画十六大應真及山神羅刹狻猊龍虎之類行<lb/>
筆極精細古雅而精彩煥發一展巻間恍然覺此身如<lb/>
入五臺國清與阿羅漢對語眉睫鼻孔皆動吾不知於<lb/>
尉遲乙僧吴道元如何信不在龍眠下也獨恠此僧筆<lb/>
妙絶乃爾而畫繼不詳不審其故題語多宋元名僧是<lb/>
石霜趙州棒喝派後三䟦出武進薛應旂太原王道行<lb/>
與余雖頗掇拾禪門礫屑譬之窮措大把刀箭手勢不<lb/>
<pb n="KR4e0201_WYG_137-14a"/>
似也<lb/>
　　飲中八仙圖後<lb/>
唐開元中八仙為少陵拈出覺竹林太寂寂也攬此圖<lb/>
翩然動把臂之興第畏長史顛墨供奉醉歌難為酬往<lb/>
耳汝陽三斗固不足道也<lb/>
　　馬逺十二水<lb/>
馬河中逺畫水逺不以水名而所畫曲盡其情狀吾不<lb/>
知於吴道子李思訓孫知微若何然自崑崙西来至弱<lb/>
<pb n="KR4e0201_WYG_137-14b"/>
羽之沼中間變態非一無復遺致矣畫凡十二幀幀各<lb/>
有題字如雲生滄海層波疊浪之類雖極柔媚而有韻<lb/>
下書賜兩府三字其印章有楊娃語長軰云楊娃者皇<lb/>
后妹也以藝文供奉内庭凡逺畫進御及頒賜貴戚皆<lb/>
命楊妹子題署云然不能舉其代及徧考画記稗史俱<lb/>
無之獨往往於逺他画見楊蹟如一按逺在光寧朝後<lb/>
先待詔蓺院最後寧宗后楊氏承恩握内政所謂楊娃<lb/>
者豈即其妹耶又后兄石谷俱以節鉞領宫觀位至太<lb/>
<pb n="KR4e0201_WYG_137-15a"/>
師時稱大兩府二兩府則所謂賜大兩府者疑即石也<lb/>
此巻初藏陸太宰全卿家李文正吴文定王文格俱有<lb/>
䟦而不能詳其事聊記以備再考<lb/>
題畫後考陶九成書史㑹要楊娃者果寜宗恭聖皇后<lb/>
妺也書法類寜宗凡御府馬逺畫多命之題所謂大兩<lb/>
府者果楊石也因記於後<lb/>
　　李山風雪松杉圖<lb/>
右金秘書監李山畫風雪松杉圖而黄華老人王庭筠<lb/>
<pb n="KR4e0201_WYG_137-15b"/>
題叅寥詩於後二君皆宋名家子為完顔氏禁近有聲<lb/>
余偶得二絶句題其後云云令二君而在不免泚顙然<lb/>
李用筆瀟洒清絶有致出蹊逕外庭筠翩翩遂入海岳<lb/>
庵三昧皆可寳也此君僅四十有七而没然時時自稱<lb/>
黄華老人極可笑䟦後所謂萬慶者庭筠子仕至行省<lb/>
右司郎中金史誤作曼慶當以此為正<lb/>
　　石刻髙宗尼父七十二賢像贊<lb/>
宋李龍眠所畫尼父及七十二弟子圖思陵手自書贊<lb/>
<pb n="KR4e0201_WYG_137-16a"/>
而刻石于臨安之太學後有僕射秦檜記宣徳二年吴<lb/>
御史訥刓去之而志其事于後余搨得一本精采尚新<lb/>
可覽也思陵研摩八法入山隂門逕龍眠丹青妙天下<lb/>
諸賢器服古雅令人望而知仰獨伯玉視尼父為前軰<lb/>
而公伯寮季孫之客而毁仲尼者其人賢否雖殊不當<lb/>
寘之門弟子列均也内顔噲恠狀不類人而澹臺豪武<lb/>
若子路孔子云以貎取人失之子羽此恐别有據識以<lb/>
俟考<lb/>
<pb n="KR4e0201_WYG_137-16b"/>
　　石刻聖賢圖像後<lb/>
石刻古今聖賢圖像凡百二人在紹興郡學三代以前<lb/>
雖内府所藏亦以意會耳唐文皇虬髯遶喙天下稱為<lb/>
髭聖今本虬而不髯明皇目細而長今作巨目梁武晚<lb/>
節一短瘦老公而今狀偉甚隋文以魁異驚世而今特<lb/>
細瘦文中子髯下垂至腹見其書今微鬚而短夫求古<lb/>
人之跡於史求古人之心於其所著書猶不能盡合而<lb/>
况區區貎肖之遺能數傳而無牴牾也噫<lb/>
<pb n="KR4e0201_WYG_137-17a"/>
　　宋刻絲僊山樓閣巻<lb/>
宋刻絲仙山樓閣頗精工而不甚得画趣盖宣政間裝<lb/>
經像函物也若唐伯虎文徴仲歌陸子淵顧華玉䟦及<lb/>
君謙民懌軰題稍可重耳巻初藏顧御醫世安子淵外<lb/>
弟亦雲間賞鑒家髙皇帝初禁人間不得蓄伎巧一時<lb/>
妙蹟永絶諸君以為歎詫嘉靖中有巧工得舊刻絲思<lb/>
之一夕而悟遂能作此今人間盛行新刻或故令揉涴<lb/>
成舊以索髙價然亦不難辨也<lb/>
<pb n="KR4e0201_WYG_137-17b"/>
　　元髙尚書房山巻<lb/>
髙房山尚書作米家山如孟襄陽詩大自簡逺巻中䟦<lb/>
畫勝國名士如趙虞二文敏鄧文肅鮮于困學皆精八<lb/>
法者虞公詩是兩馬中皮囊逮後筆尤可念也<lb/>
　　趙文敏長江疊嶂圖<lb/>
趙文敏公此圖冲澹簡逺意在筆外不知於李營丘如<lb/>
何駸駸欲度荆郭前矣吾歌所云直將清逺苕霅趣寫<lb/>
出滉瀁金焦竒公故吴興人聊用為戯耳其於海門吞<lb/>
<pb n="KR4e0201_WYG_137-18a"/>
楊子浮天浴日怒雷驚濤之勢固少遜至杳靄澹蕩出<lb/>
有入無潤氣在眉睫間不至作公家大年朝京觀也䟦<lb/>
尾諸詩虞伯生柳道傳勝國名流陳敬宗吴原博先朝<lb/>
學士精八法者而啟南尤畫史中董狐言故足重也<lb/>
　　又<lb/>
吾嚮者見公畫以為公吴興人故類苕霅間山水耳大<lb/>
江中行十日不遇風波平如席病小間推牎對江南北<lb/>
諸山閱此巻便似芙蓉鏡中美人黛眉湛睩使人心醉<lb/>
<pb n="KR4e0201_WYG_137-18b"/>
以此知前軰之不易嘲也<lb/>
　　天閑五馬圖<lb/>
趙承㫖孟頫天閑五馬圖或謂臨李伯時筆奚官二紫<lb/>
衣杖而立者端嚴有威度朱衣而刷者與馬受刷者一<lb/>
馬齕草者二齒相齮癢者二各極意態垂柳朱闌怳然<lb/>
若飛龍天廐之在目竊謂閻右相韓晉公合為此圖不<lb/>
必伯時本也王處仲擊唾壺時以此佐之當更神王耳<lb/>
　　黄大癡江山勝覽圖<lb/>
<pb n="KR4e0201_WYG_137-19a"/>
近来吴子軰爭先覓勝國趙承㫖黄子久王叔明倪元<lb/>
鎮畫㡬令宋人無處生活余甚為扼腕今觀子久江山<lb/>
圖僅尋丈耳而有萬里之勢且用筆極簡而意恒有餘<lb/>
真西施洗鉛粉立苧蘿時狀我見猶憐況老奴乎因題<lb/>
而寳藏之戊辰夏五月極熱於蘺薋園書<lb/>
　　又<lb/>
王右丞詩云江流天地外山色有無中是詩家極俊語<lb/>
却入畫三昧黄子久江山勝覽圖是畫家極秀筆却入<lb/>
<pb n="KR4e0201_WYG_137-19b"/>
詩三昧吾甞挾短笻北固於輕隂薄暮時置眼黯澹間<lb/>
逺樹若薺人家若蜃市怳然此巻之在目歸從青箱中<lb/>
拈出列之几案亦似此身復在北固取右丞二語髙咏<lb/>
之都非人間世物也<lb/>
　　黄大癡山水為楊二山題<lb/>
一峰老人此畫不甚類居平筆而清潤多逺致自出南<lb/>
宋諸公表䟦尾預為老僧作證不令人巧取豪敓然僧<lb/>
臘有盡又安能計弓之失得耶少宰公具道眼當作雲<lb/>
<pb n="KR4e0201_WYG_137-20a"/>
霞變幻觀可也<lb/>
　　王叔明阜齋圖<lb/>
黄鶴山樵畫阜齋圖有二幀當是一向一背以極其趣<lb/>
耳松鬛極得米海岳所稱李營丘剛針法峰巒竹木室<lb/>
榭穠麗詳宛大是本色佳境及讀沈啓南歌所云此圖<lb/>
彷彿竹裏館茨茅翛然傍川水倚牀張册白日長似題<lb/>
前幀復有孤桐置髹几則後幀也阜齋不知何許人啓<lb/>
南北之輞川應亦不俗吾家小祗園寧减此第此中暫<lb/>
<pb n="KR4e0201_WYG_137-20b"/>
闕主人耳曹茂来先軰持以䞇余文覽之不覺憮然<lb/>
　　黄鶴山樵雲林小隠圖<lb/>
黄鶴山樵王叔明為錢塘崔彦暉作雲林小隠圖叔明<lb/>
所長在重巖復嶂楓丹栗黄宏麗之致耳而此圖則清<lb/>
逺滃鬱大有北苑襄陽妙致驟見之以為大癡老人又<lb/>
疑老人不辦是也圖後意似小未盡問之王百榖云猶<lb/>
及見全本盖少有浥瀾為裝師裁去耳題署者僧泐季<lb/>
潭叔明既手書所撰雲林辭而同時為辭賦記叙詩歌<lb/>
<pb n="KR4e0201_WYG_137-21a"/>
者凡廿七人多佳士而余所知僅山隂王裕金華蘇伯<lb/>
衡始豐徐一夔嘉興鮑恂桐廬俞和臨安錢宰會稽唐<lb/>
愚士而已沈道禎戱謂余惜不及文待詔生當一一為<lb/>
攷以報盖待詔最能詳勝國先朝士大夫始末故也歸<lb/>
而書之以志余陋<lb/>
　　倪雲林山隂丘壑圖<lb/>
雲林生平不作青緑山水僅二幅留江南此其最精者<lb/>
也若近若逺若濃若澹若無意若有意殆是西施輕粧<lb/>
<pb n="KR4e0201_WYG_137-21b"/>
臨緑水不勝其態倉卒見之靡不心折據題初寫寄趙<lb/>
士瞻後入鄒惟一家惟一所托以殁者書法亦遒婉雅<lb/>
勝其生平時<lb/>
　　雲林西園圖<lb/>
雲林此圖乍看不似西園而細求之乃無不合作其用<lb/>
筆似弱而老似淺而深工力最多是得意筆也<lb/>
　　方方壺雲山巻後<lb/>
方方壺在勝國於趙吴興軰亡所推讓畫家者流登之<lb/>
<pb n="KR4e0201_WYG_137-22a"/>
逸品此巻江山秋興從董巨大小米来而遒勁古雅别<lb/>
有搆結非凡筆也留余山房時一展翫以當卧游方壺<lb/>
名從義字無隅貴溪道士也與張伯雨齊名<lb/>
　　石刻𤣥元十一子像<lb/>
𤣥元十一子像吴興趙承㫖手摹書贊登石者今雖稍<lb/>
剥落其意像之古雅與書法之精工尚可據而想見也<lb/>
其人與事僅見于莊列所稱欲以配吾孔氏十哲耳佛<lb/>
髙弟子亦十人事事模倣乃爾<lb/>
<pb n="KR4e0201_WYG_137-22b"/>
　　錢舜舉洪崖移居圖<lb/>
洪崖移居圖吴興錢選舜舉筆服餙不甚古而神彩秀<lb/>
發<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御亦作天人相覽之令人洒然雖然吾欲拍此老<lb/>
肩却畏侍者侏儒叟異日作上帝弄臣道梯仙界長短<lb/>
也<lb/>
　　又<lb/>
按真誥所稱洪崖先主為青城仙伯者與赤松子俱為<lb/>
神農氏師此則唐張氲先生也先生生於隋一名藴字<lb/>
<pb n="KR4e0201_WYG_137-23a"/>
藏真亦自號洪崖人以為即其現身云長七尺五寸眉<lb/>
目疎秀戴烏帽衣紅蕉葛衫烏犀帶短靿鞾携卭竹杖<lb/>
所乗白騾曰雪精從者五曰橘栗术葛拙負六角扇垂<lb/>
雲笠方木鐙二𤣥書木如意長生瓢魏恵壺不柱杓常<lb/>
應開元帝召欲爵之不應辭去尋乗騾入彭仙煉丹井<lb/>
以化今攷舜舉此圖貎飾乗從種種靡不合者盖即其<lb/>
人也當是時盛言張果先生而不言張藴先生豈先生<lb/>
能杜徳機更勝之耶唐傳竒又云李泌鄴侯任誕多大<lb/>
<pb n="KR4e0201_WYG_137-23b"/>
言甞得酒留客而曰今夜洪崖先生過宿當為具人皆<lb/>
笑之夫以為古青城仙伯則誕以為張氲先生不足誕<lb/>
也鄴侯自靈武功成後失不匿跡耳不然夫安知鄴侯<lb/>
之不為真而先生之不為誕耶放筆作一笑<lb/>
　　搜妖圖巻後<lb/>
右崇寧真君搜妖圖一巻盖元人筆或謂元本後人所<lb/>
拓也為神鬼吏兵七十有六鷹犬三為陸妖者二十五<lb/>
水妖者二十二人而妖攝者六為人物者一百三十有<lb/>
<pb n="KR4e0201_WYG_137-24a"/>
二飛者走者匿者懾而跳者怒而逐者戀而顧者争先<lb/>
者桎者刄者矢者磔者攘者跽稟命者立而屬耳者坐<lb/>
而指揮者其為態不可指數然往往巧盡其勢運筆工<lb/>
緻而遒勁設色之精俱非後人所易及其事之幻妄狂<lb/>
獝所不暇論也自勝國諸公画以意勝而吴士大夫憚<lb/>
于日力目之以為俗工置弗視噫固然矣顧陸張吴之<lb/>
所以妙絶千古者此非其一班也耶余故留置之篋笥<lb/>
以備一家而志於後<lb/>
<pb n="KR4e0201_WYG_137-24b"/>
　　趙吴興畫陶彭澤歸去来圖題和詩後<lb/>
趙吴興畫陶彭澤歸去来縱極八法之妙不能不落䜿<lb/>
儒吻盖以永初之不臣宋與至元之仕元趣相左耳若<lb/>
其風華秀潤標舉超逸虎頭㸃拂雲麾烘染所謂趙郎<lb/>
併其情性而得之者與彭澤人品文章真足三絶又不<lb/>
當以此論也余詩為惡韻所窘不免墮䜿儒口業令嗜<lb/>
古者見之其不罵為殺風景者㡬希書畢一笑<lb/>
　　古畫山水<lb/>
<pb n="KR4e0201_WYG_137-25a"/>
余癸酉秋自建業揚㠶歴采石皖城眺九華匡廬之勝<lb/>
徘徊於黄岡赤壁間所遇無非此圖者遥岑近渚空青<lb/>
潤翠或挂眼睫或撲衣袂苦竹黄蘆低橋斷岸與舫子<lb/>
相出没真令人樂而忘返今来鄖城中如斗大坐卧一<lb/>
齋閣忽忽無頼驟見此圖怳若故人相值納節東歸之<lb/>
日更尋季鷹蓴鱸境一畨作夢覺也若其畫品之妙髙<lb/>
可以攀馬逺父子令伯虎與周臣極意為之亦自不逺<lb/>
　<lb/>
<pb n="KR4e0201_WYG_137-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百三十七<lb/>
</p>
<p>
</p>
  </div>
</body>
</text>
</TEI>
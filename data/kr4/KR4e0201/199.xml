<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二十五</head> <lb/>
    <p>
<pb n="KR4e0201_WYG_199-1a"/>
欽定四庫全書<lb/>
　弇州續稿巻二十五<lb/>
　　　　　　　　　　　　明　王世貞　撰<lb/>
詩部<lb/>
　七言絶句<lb/>
　　王山人承父赴顧益卿中丞之約道經錫山詣陳<lb/>
　　　穉登言别陳為叙出塞之艱涕泗不已承父愀<lb/>
　　　然返棹作四絶句記之余屬和焉<lb/>
<pb n="KR4e0201_WYG_199-1b"/>
一曲陽闗淚黯然出門旋作剡溪船似憐思婦流黄淚<lb/>
難向遼陽夢裏傳<lb/>
　　其二<lb/>
白狼河北㨗書聞獵火千山上屬雲幕府鐃歌知自草<lb/>
祗無王粲和從軍<lb/>
　　其三<lb/>
李廣封侯數不竒欲翻遼海洗臙脂班生未上青油幕<lb/>
誰勒燕然第二碑<lb/>
<pb n="KR4e0201_WYG_199-2a"/>
　　其四<lb/>
縱然雙足畏紅塵那便菰蘆老此身見説毉無閭頂色<lb/>
待君新句鬭嶙峋<lb/>
　　為俞子贈醫朱壽甫<lb/>
肘後青囊也自竒一膏肓起一刀圭豎儒那有隋珠報<lb/>
祗乞王郎七字詩<lb/>
　　朱大夫見貽古鼎辭之而侑以一絶句<lb/>
博山青裊篆烟孤未論酬君值有無從向匡廬躡雲氣<lb/>
<pb n="KR4e0201_WYG_199-2b"/>
肯從人世覔香爐<lb/>
　　戲題斳尚祠<lb/>
不知前後表何因袁盎名僧斳尚神翻恨佛門開懴悔<lb/>
到來京洛有讒臣<lb/>
　　白乳泉<lb/>
沸泉迎日似明璣穿破雲根乳自肥何似世尊將作供<lb/>
不教新犢雪山饑<lb/>
　　品外泉<lb/>
<pb n="KR4e0201_WYG_199-3a"/>
張陸真成足跡踈譜中泉味未應如園林百果登科盡<lb/>
荔子纔將首寄居<lb/>
　　中貴人致牡丹一株頗麗雨中對之悵然停飲因<lb/>
　　　寄仲氏敬美<lb/>
金陵汝醉牡丹下余亦故園呼一尊今年花發原無異<lb/>
我向金陵汝故園<lb/>
　　其二<lb/>
緑跗紅蕚兩鄉同峭冷狂霖一慨中留得洛陽培土法<lb/>
<pb n="KR4e0201_WYG_199-3b"/>
明年並蒂賞東風<lb/>
　　其二<lb/>
亦知春事易闌殘思到鴒原淚不乾却恨蒼頭供卯酒<lb/>
誰家白屋有晨餐<lb/>
　　捨身臺<lb/>
般若何曾有此因如來偶醒戀身人黄金臺上髙千尺<lb/>
天下誰人不捨身<lb/>
　　獻花巖<lb/>
<pb n="KR4e0201_WYG_199-4a"/>
自從偷破信師緘百卉雖繁鳥不銜無奈兒孫誹祖失<lb/>
至今猶號獻花巖<lb/>
　　懶融洞<lb/>
雪裏垂垂長白蓮不言不起更悠然汝家初祖曾何道<lb/>
翻結神天有漏縁<lb/>
　　宗人光禄華松鴻臚王繼山邀余於王貢士園看<lb/>
　　　牡丹後復同光禄看芍藥戲成一絶<lb/>
坐深那論主和賓總是烏衣巷裏人差勝紅丹與白藥<lb/>
<pb n="KR4e0201_WYG_199-4b"/>
一般花蒂兩番春<hi>牡丹為芍藥所接而前後花故云</hi>
　　金陵人家門多種樹樹頭巢烏噪不止甚厭之戲<lb/>
　　　為一絶<lb/>
吳門舊曲厭烏栖又聽長干烏夜啼丈人屋頭有何好<lb/>
不如清曉汝南雞<lb/>
　　戊子初中夏金陵祈晴祈雨者各一而大宗伯姜<lb/>
　　　公主之應因呈公一絶<lb/>
禾田宜雨麥宜晴前後青泥叩玉清姜氏重瞻灌壇令<lb/>
<pb n="KR4e0201_WYG_199-5a"/>
秣陵初遇束長生<lb/>
　　大宗伯姜公倡諸公祈雨澍應偶成一絶奉覽䝉<lb/>
　　　賜疊四章不揣鄙陋輒依韻補上忘其續貂恐<lb/>
　　　蹈蛇足不知羣公能遂翕如成此勝事否<lb/>
欲將祈雨續祈晴日日雲璈禮上清自是天公在方寸<lb/>
占風莫問管先生<lb/>
　　其二<lb/>
擬攀真宰叩隂晴祗仗清卿徹底清一望秣陵黄土色<lb/>
<pb n="KR4e0201_WYG_199-5b"/>
不知新緑為誰生<lb/>
　　其三<lb/>
村村抱耒怨天晴無奈鍾山氣轉清可為乖龍眠欲醒<lb/>
千江鱗甲片時生<lb/>
　　余自三月朔抵留任于今百三十日矣中間所見<lb/>
　　　所聞有可憂可憫可悲可恨者信筆便成二十<lb/>
　　　絶句至於適意之作十不能一亦見區區一叚<lb/>
　　　心緒况味耳<lb/>
<pb n="KR4e0201_WYG_199-6a"/>
仲春初旬辭故林鮮腆盧胡直至今一片真心終自見<lb/>
不從兒軰覔知音<lb/>
　　其二<lb/>
啼饑哭死徧長干唯有烏鳶意覺寛山色江聲空自好<lb/>
不如聾瞽任春殘<lb/>
　　其三<lb/>
殘年故國已無秋頗解民憂與國憂今日憂來渾不減<lb/>
更添慚愧到心頭<lb/>
<pb n="KR4e0201_WYG_199-6b"/>
　　其四<lb/>
老去心情百不宜未甘清影坐成移雖然書巻衰無味<lb/>
差勝敲碁捲白時<lb/>
　　其五<lb/>
散衙微緩日初西稚子能勤進肉糜西去街頭三五步<lb/>
不知烟火幾家齊<lb/>
　　其六<lb/>
學道頻年懶未成偶將身世付流萍縱教自勘應難答<lb/>
<pb n="KR4e0201_WYG_199-7a"/>
出愛微官處愛名<lb/>
　　其七<lb/>
侯門猶自鬭豪華一宴中人産一家馬食鶉衣它日事<lb/>
銀罌翠釡片時誇<lb/>
　　其八<lb/>
紅女機裁供奉稀外家無復恃恩私江東父老聊須活<lb/>
此是堯湯水旱時<lb/>
　　其九<lb/>
<pb n="KR4e0201_WYG_199-7b"/>
麒麟蹙起帶圍頳琬琰連旌二相名莫恠君王重調燮<lb/>
近來暘雨較分明<lb/>
　　其十<lb/>
長夏轅門解甲時輕衫十萬羽林兒不知一半耕農死<lb/>
飽飯城頭日日嬉<lb/>
　　其十一<lb/>
總為天王徳意真傾家多作賑饑人兩都多少黄金穴<lb/>
不救區區白屋貧<lb/>
<pb n="KR4e0201_WYG_199-8a"/>
　　其十二<lb/>
殘妻病弟三貧息刺促家音奈我何六十三年牙齒落<lb/>
此生垂盡亦從它<lb/>
　　其十三<lb/>
五湖小㓂如饑禽一疏輕揺朝野心但使使君能信賞<lb/>
何愁豎子不成擒<lb/>
　　其十四<lb/>
五侯池館只如常千騎傳呵也不妨恬澹摠來才二字<lb/>
<pb n="KR4e0201_WYG_199-8b"/>
可教容易便相忘<lb/>
　　其十五<lb/>
書來病弟已加餐離緒千頭且暫寛便是天恩賜休沐<lb/>
可能同覔少年歡<lb/>
　　其十六<lb/>
少年才氣頗縱横來問衰翁與借名他日名成君自悔<lb/>
祗將牙頰送餘生<lb/>
　　其十七<lb/>
<pb n="KR4e0201_WYG_199-9a"/>
數拳頑石㸃庭臯蔓草踈花遶四遭似與搶榆減歸念<lb/>
弇中終自有逍遙<lb/>
　　其十八<lb/>
超回直欲與丘齊才到功名識便迷祇為崔巍大成殿<lb/>
宰公東坐冉公西<lb/>
　　其十九<lb/>
六朝諸帝摠沈淪古壠寒蕪社鬼隣何事彼都諸士女<lb/>
刲羊爭賽蔣侯神<lb/>
<pb n="KR4e0201_WYG_199-9b"/>
　　其二十<lb/>
雞鳴山頭祀功臣蟬冕雖蔫天澤新頴公舌枯宋公餒<lb/>
縱有㣲勞何處論<lb/>
　　嘲周公瑕館鈔庫街<lb/>
秦淮南岸小行窩八十微慳七十多與説周郎寛誤曲<lb/>
任他商女亂嘲歌<lb/>
　　游莫愁湖徐氏莊<lb/>
青山如黛水如油埀柳千條拂地柔不須真見盧家婦<lb/>
<pb n="KR4e0201_WYG_199-10a"/>
才聽湖名解莫愁<lb/>
　　其二<lb/>
坐中吳語覺清便三白新篘縮項鯿把向石湖相較看<lb/>
祗應輸却木蘭船<lb/>
　　其三<lb/>
斷橋頽壁隠蒼烟僵石枯藤夕照邊將比莫愁應不似<lb/>
徐娘雖老尚堪憐<lb/>
　　其四<lb/>
<pb n="KR4e0201_WYG_199-10b"/>
一葫蘆酒一沙鷗喚作盧姬與勸酬陌上少年知自悔<lb/>
青樓抛盡錦纒頭<lb/>
　　哭敬美弟二十四首<lb/>
一口空齦兩鬂星可能知已不凋零那堪此夜山陽笛<lb/>
吹到原頭病鶺鴒<lb/>
　　其二<lb/>
偷得餘生能幾時不須腸斷為分離唯愁業識難憑據<lb/>
枉向泉臺無會期<lb/>
<pb n="KR4e0201_WYG_199-11a"/>
　　其三<lb/>
一訃驚傳漸已真但來相慰各沾巾誰能洗却闗情話<lb/>
祗道乾坤無此人<lb/>
　　其四<lb/>
當時奉諱十年强何夕何曾不對牀但落人間成聚散<lb/>
更堪天地兩茫茫<lb/>
　　其五<lb/>
乆將情字付莊周有淚何曾汗漫流今日淚來禁不得<lb/>
<pb n="KR4e0201_WYG_199-11b"/>
始知真痛在心頭<lb/>
　　其六<lb/>
端坐能抛火宅身共言前路不迷津惟憐忍位無無着<lb/>
那可翛然送世親<lb/>
　　其七<lb/>
澹圃烟波似輞川薋園花木小平泉而今總是銷魂地<lb/>
斷送餘生蠟屐縁<lb/>
　　其八<lb/>
<pb n="KR4e0201_WYG_199-12a"/>
新詩十巻寫初成滴淚和丹字字評喚作家雞應不分<lb/>
風神多自濟南生<lb/>
　　其九<lb/>
初從六季倣先秦晩節成風妙斵輪若使餘年天假後<lb/>
老夫甘作衛夫人<lb/>
　　其十<lb/>
容易金門四挂冠不言田里起家難前頭正是雲霄路<lb/>
收拾雄心付葢棺<lb/>
<pb n="KR4e0201_WYG_199-12b"/>
　　其十一<lb/>
尚憶當年廢蓼莪悽然弔影兩湘纍那知白日迴光處<lb/>
已傍崦嵫奈爾何<lb/>
　　其十二<lb/>
子猷當日痛人琴剛是乾坤死别心若使彈成山水調<lb/>
更應腸斷為知音<lb/>
　　其十三<lb/>
尚書阡栢紫雲屯新奉君王表墓門莫較生前供養日<lb/>
<pb n="KR4e0201_WYG_199-13a"/>
九泉先得侍晨昏<lb/>
　　其十四<lb/>
談𤣥未竟又談禪似淨身心未了縁何事又添名理障<lb/>
病中猶著望崖編<lb/>
　　其十五<lb/>
晨朝煑粥啖饑貧夕向寒林施鬼神豈是好生非帝意<lb/>
不教留却善縁人<lb/>
　　其十六<lb/>
<pb n="KR4e0201_WYG_199-13b"/>
支分身後析秋毫爾自從容見似勞慚愧老夫臨去日<lb/>
一抔黄土聽兒曹<lb/>
　　其十七<lb/>
晨晡一哭淚全枯淚到枯時氣稍蘇無奈陡然衝念發<lb/>
數聲天際鴈行孤<lb/>
　　其十八<lb/>
一病經年百感侵到頭方騐道根深銀臺化佛空勞至<lb/>
不解無生忍處尋<lb/>
<pb n="KR4e0201_WYG_199-14a"/>
　　其十九<lb/>
長將勇退抑飛騰火色鳶肩未可憑别有數行家國淚<lb/>
宋文皇帝語王𢎞<lb/>
　　其二十<lb/>
欲將何物擬傳真遺墨縱横妙絶倫不展如何便忘却<lb/>
展來一字一傷神<lb/>
　　其二十一<lb/>
當時得御李龍門愛爾長呼小陸雲今日人間留不得<lb/>
<pb n="KR4e0201_WYG_199-14b"/>
可應相替一修文<lb/>
　　其二十二<lb/>
閩海諸生雅並奇山摧斗折為君悲那知匹練吳門馬<lb/>
髪白顔公在此時<lb/>
　　其二十三<lb/>
遺書一字不闗情相度須宏士氣平縱美兹言誰為達<lb/>
阿兄無意問燕京<lb/>
　　其二十四<lb/>
<pb n="KR4e0201_WYG_199-15a"/>
四十金緋已歎遲腰章一紀未全移莫言卿少年仍老<lb/>
得老于今也不悲<lb/>
　　上人將謁補陀過金陵謁詩為别<lb/>
百日都無一日閒暫閒如在補陀山難將靣目從師勘<lb/>
且向潮音洞裏還<lb/>
　　其二<lb/>
寳地蓮花不動尊如何移足向紅塵請公但問金陵客<lb/>
若個能抛火宅身<lb/>
<pb n="KR4e0201_WYG_199-15b"/>
　　贈閩人姚應誥林諧林故司㓂汝雨公子也<lb/>
姚生擁鼻無閩語林子裁篇有父風恠得延津饒紫氣<lb/>
贈余雙劍有雌雄<lb/>
　　李宗伯以四絶句慰余請告賦此奉酬且伸後約<lb/>
清狂賀監雪盈顱再乞君王舊鏡湖最愛青蓮李供奉<lb/>
掌中投贈四驪珠<lb/>
　　其二<lb/>
一書馳奏請林臯旅病經時骨自髙十月霜濃流潦降<lb/>
<pb n="KR4e0201_WYG_199-16a"/>
憐君空賦廣陵濤<lb/>
　　其三<lb/>
肯向朝賢歎積薪從他籍底日沈淪若教容易居薪上<lb/>
已作君㕑㸑下塵<lb/>
　　其四<lb/>
金陵市酒黒於油公肯來尋從事不莫道老夫歸思惡<lb/>
比他陶令尚風流<hi>公有𤣥亭還擬載郫筒語故及之</hi>
　　贈詹常卿與其弟仲發兩茂才<lb/>
<pb n="KR4e0201_WYG_199-16b"/>
詹家玉樹兩分行文酒丹青事事强却有一言應莫笑<lb/>
不知誰得使君狂<lb/>
　　其二<lb/>
水到休陽分外清喬髦二子早知名爭先出匣龍淵色<lb/>
容易交他樂令評<lb/>
　　送潘溧陽徵復應朝便道省覲御史大夫公<lb/>
尚書尺一問潘郎可是河陽讓溧陽河陽種花千萬樹<lb/>
溧陽祗曉課農桑<lb/>
<pb n="KR4e0201_WYG_199-17a"/>
　　其二<lb/>
河隄使者酒如泉仙令婆娑舞膝前但使雙鳬似雙舄<lb/>
不愁元日誤朝天<lb/>
　　其三<lb/>
殷勤致問張京兆親引郎星上帝都懐縣潘郎應更好<lb/>
不知明主賜金無<lb/>
　　少宗伯李公引疾請告援前例訊之得四絶句<lb/>
朝霞片片錦官城負弩諸侯待長卿見説君王愛詞賦<lb/>
<pb n="KR4e0201_WYG_199-17b"/>
不教消渴怨金莖<lb/>
　　其二<lb/>
恒時杯底黒頭公擬探梅花未許同可是長干春酒薄<lb/>
教人無賴憶郫筒<lb/>
　　其三<lb/>
空遡長江望故山知君終自不成還金陵正好文星爛<lb/>
玉壘那無紫氣殷<lb/>
　　其四<lb/>
<pb n="KR4e0201_WYG_199-18a"/>
青春容物冠留都難向明時乞鑑湖白髪江東醉司馬<lb/>
可能無念到蓴鱸<lb/>
　　辱宗伯李公賜和六章詞麗意深不揣續貂四絶<lb/>
　　　仰塵清覽<lb/>
天禄髙從漢省開著書誰似子雲才自言清淨元無染<lb/>
第少陶家歸去來<lb/>
　　其二<lb/>
六朝風調本無倫結綺臨春俗殺人帶得烟霞兩三字<lb/>
<pb n="KR4e0201_WYG_199-18b"/>
看君新句已如神<lb/>
　　其三<lb/>
衫紫圍金髪正𤣥如何稱病倦朝天君家玉局翁應笑<lb/>
藏史埋名二百年<lb/>
　　其四<lb/>
漏洩春風六和章白門花柳盡施粧王𢎞自有江州榼<lb/>
莫向陽家典鷫鸘<lb/>
　　永嘉方子謙能詩奕品在第二過武昌吳明卿特<lb/>
<pb n="KR4e0201_WYG_199-19a"/>
　　　作長歌贈之既而薄游金陵無所遇將謁東諸<lb/>
　　　侯於其行也得四絶句續明卿後<lb/>
可為金陵住少時緑楊搖曳䕃銅池城南别墅家家有<lb/>
祗是無人會賭碁<lb/>
　　其二<lb/>
武昌元自長騷壇那有楸枰似建安未作圍碁大中正<lb/>
已容髙品過方干<lb/>
　　其三<lb/>
<pb n="KR4e0201_WYG_199-19b"/>
一枰碁了一篇詩謁徧諸侯橐尚垂宣城若遇羊𤣥保<lb/>
為乞當年賭郡資<lb/>
　　其四<lb/>
顔鮑墓荒程李死人間祗合剰方郎<hi>謂揚州方也</hi>君行乞得<lb/>
孤山譜來向交游詫二方<lb/>
　　西宫御溝<lb/>
清泚彎環白玉溝叢叢緑草襯澄流自從天北金輪逺<lb/>
不染深宫粉黛愁<lb/>
<pb n="KR4e0201_WYG_199-20a"/>
　　璋上人自新都還鷲峯汪司馬伯玉尊之為大摠<lb/>
　　　持而以文及詩侑之余亦得四絶句<lb/>
新都司馬病維摩説法雖多法不多若使見時無一字<lb/>
曼殊何處起風波<lb/>
　　其二<lb/>
師子林中大摠持何人不伏四威儀爭如軟草鋪裀卧<lb/>
過盡諸天兩不知<lb/>
　　其三<lb/>
<pb n="KR4e0201_WYG_199-20b"/>
説法歸來卧鷲峰鉢中收得一盲龍似聞魔事吳門盛<lb/>
休遣波旬定裏逢<lb/>
　　其四<lb/>
綺語塲中誤立身一生塗抹費精神于今較得些兒子<lb/>
便覺無名可借人<lb/>
　　戲贈髙坐寺僧<lb/>
髙坐道人談十地醉鄉司馬聽三車但教胡餅傳生菜<lb/>
何必諸天晝雨花<hi>僧作餅為諸寺甲</hi>
<pb n="KR4e0201_WYG_199-21a"/>
　　送樂天和尚叅五臺和尚謂我忘言乆矣兹欲叅<lb/>
　　　五臺而路警嚴甚借子一詩以禦闗吏呼可乎<lb/>
　　　笑而許之<lb/>
五臺拔地五千丈猶起浮屠挿漢孤我有一尊無縫塔<lb/>
煩師將寄老文殊<lb/>
　　其二<lb/>
弇山居士詩名久一字堪師作傳繻其奈西方𣺌然路<lb/>
自家猶少䕶身符<lb/>
<pb n="KR4e0201_WYG_199-21b"/>
　　談思重寫梅花贈李茂承為題一絶句<lb/>
談郎寫梅今絶倫貌得羅浮月下神玉笛江城吹不落<lb/>
一枝留伴謫仙人<lb/>
　　沈孺休乞送曹生詩得之即别索一絶句為贈<lb/>
沈瘦能强它客肥風流三絶見應稀雙珠博得酬知已<lb/>
了却塵縁無是非<lb/>
　　黄白仲以二十絶句見投答之得六首<lb/>
憐君藻思若懸河何自清時挂網羅西去汀洲鸚鵡緑<lb/>
<pb n="KR4e0201_WYG_199-22a"/>
古來名士患才多<lb/>
　　其二<lb/>
明海稽山兩道民轉從詞筆弄精神老夫自是前車轍<lb/>
不二門中好立身<lb/>
　　其三<lb/>
共愛通侯下士名沈深甲館隠傾城氷心自是俱無染<lb/>
偶為相如字長卿<lb/>
　　其四<lb/>
<pb n="KR4e0201_WYG_199-22b"/>
如聞抖擻學無生日飽僧㕑不糝羮習氣恐然消未得<lb/>
夢中猶記五侯鯖<lb/>
　　其五<lb/>
鏡湖如黛染山螺莫似黄庭換白鵝三疊琴心留自賞<lb/>
從他門外有風波<lb/>
　　其六<lb/>
博得才名恨尚遲名髙他日自應知五更家寳抛人去<lb/>
揩眼倉皇向墨池<lb/>
<pb n="KR4e0201_WYG_199-23a"/>
　　周山人稚尊游豫章時己十餘年矣今日忽訪我<lb/>
　　　金陵容鬂非昔而風範不衰復出吳興徐生一<lb/>
　　　札徐别亦十年屢有言其無常者似一日得兩<lb/>
　　　故人喜成二絶以贈稚尊時己丑之夏四月也<lb/>
憐君雙鬂已蒼浪意氣能如客豫章惟是長干顧新曲<lb/>
有人知是舊周郎<lb/>
　　其二<lb/>
十載南州徐孺子幾回梁月夢魂新因君忽得雙魚信<lb/>
<pb n="KR4e0201_WYG_199-23b"/>
一日真逢兩故人<lb/>
　　汪山人沂者故伯玉司馬宗人也年七十九矣而<lb/>
　　　詩不衰貌又不衰其游又不衰將之趙魏間依<lb/>
　　　穆考功而老焉乞余詩為贈得二絶句<lb/>
三輔游成鬢已銀蹇驢猶自踏紅塵明年試斬淇園竹<lb/>
西入咸闗把釣綸<lb/>
　　其二<lb/>
司馬盟壇衆所宗為愁年少不相容穆生學得王家醖<lb/>
<pb n="KR4e0201_WYG_199-24a"/>
三尺糟丘擬𦵏儂<lb/>
　　題畫梅寄吳江趙令君季兆君廣平人也宋廣平<lb/>
　　　嘗賦之故云<lb/>
空庭一樹影横斜玉瘦香寒領嵗華解道廣平心似鐵<lb/>
古來先已賦梅花<lb/>
　　自瓜洲追大司馬吳丈不及有懐<lb/>
風流華省接鵷班一作㝠鴻不易攀前路數峰青似染<lb/>
分明秀出是箕山<lb/>
<pb n="KR4e0201_WYG_199-24b"/>
　　其二<lb/>
依稀紅斾影前途欲近仍遙問却無一片交情與鄉思<lb/>
先隨明月到姑蘇<lb/>
　　追大司馬吳丈及之俄而告别有感<lb/>
喜及前茅笑語新終成離别轉傷神莫疑肝膽非男子<lb/>
祗為人間少此人<lb/>
　　其二<lb/>
亦知相别在相逢無那殷勤意萬重若過延津曉離合<lb/>
<pb n="KR4e0201_WYG_199-25a"/>
古來雙劍是雙龍<lb/>
　　贈僧叅方一絶<lb/>
落迦南浸勝蓬萊西有峨眉北五臺寄語圓通三大士<lb/>
可能端為一僧來<lb/>
　　大宗伯徐公攜阿倩見餞婁江命賦之得二絶<lb/>
紅綃中單白玉膚問著恐是徐卿雛不須劉尹評身價<lb/>
但道方回勝也無<lb/>
　　其二<lb/>
<pb n="KR4e0201_WYG_199-25b"/>
窄衫微捲按歌頻人道春卿桃李春若使青蓮聽一曲<lb/>
悔將潭水比汪倫<lb/>
　　其三<lb/>
飛白傳糺坐不空乍迴秋水剪雙瞳若教攜得金陵去<lb/>
樂府應添明下童<lb/>
　　吳江趙令君特訪我吳閶走筆得二絶句贈之<lb/>
閶門祖道如干舫誰似君侯一片情此去吳江楓落候<lb/>
好題紅葉到留京<lb/>
<pb n="KR4e0201_WYG_199-26a"/>
　　其二<lb/>
姑蘇七邑摠騷然唯有吳江耐熟眠不向西疇較收穫<lb/>
神明茂宰是豐年<lb/>
　　送張先輩公覲四絶句<lb/>
少年文價重公車大貝南金總不如見説安昌後堂坐<lb/>
可曾傳得戴崇書<hi>君為張大司成所賞識時與談經術故云</hi>
　　其二<lb/>
武昌前度别吳郎又見張郎出武昌談笑才情宛相似<lb/>
<pb n="KR4e0201_WYG_199-26b"/>
不煩抵掌悟莊王<hi>君姿調絶似明卿</hi>
　　其三<lb/>
風調吳儂敵楚狂嶺南詩酒更披猖未論今夕烏衣巷<lb/>
天上三星并姓張<hi>姑蘇張子獻翼嶺東張子萱俱在席</hi>
　　其四<lb/>
臨岐握手莫欷歔白酒黄雞樂有餘若使徒斟建業水<lb/>
可能贏得武昌魚<lb/>
　　送鄭茂才梁辭梅錦衣賓館還閩<lb/>
<pb n="KR4e0201_WYG_199-27a"/>
貴主妝臺半蘚紋金吾新第藹如雲幕中名士從他數<lb/>
誰似青氊鄭廣文<lb/>
　　其二<lb/>
楓亭驛前荔子丹萬安橋下蠣房寛從教山水金陵好<lb/>
摠是難禁苜蓿盤<lb/>
　　題趙幹烟靄秋涉圖<lb/>
澹靄徐分逺近山一溪新漲碧灣環行人不道褰裳苦<lb/>
却似清沂出浴還<lb/>
<pb n="KR4e0201_WYG_199-27b"/>
　　贈陳簿<lb/>
楚臣銜憤出昭闗五嶽猶然方寸間説與傍人誰解惜<lb/>
不如欹枕看鍾山<lb/>
　　其二<lb/>
由來避世有牆東祗合丹陽作寓公新社摠知無約束<lb/>
酒罏詩巻任春風<lb/>
　　余以秋月履任有閩人孫司獄者廉慈著狴犴間<lb/>
　　　不久遷廣東幕僚憔悴不自得瀕行搏顙乞言<lb/>
<pb n="KR4e0201_WYG_199-28a"/>
　　　憫之為賦二絶句<lb/>
微官逺道不須論過里先髙駟馬門非闗獄吏生來貴<lb/>
為是于家有子孫<lb/>
　　其二<lb/>
青衫羸馬帝城西祖道無人落日低猶有若盧方畆地<lb/>
頳衣能作數行啼<lb/>
　　送吳翁晉游永嘉<lb/>
三春看盡秣陵花乗興扁舟下永嘉製得錦囊塵不染<lb/>
<pb n="KR4e0201_WYG_199-28b"/>
滿中都貯赤城霞<lb/>
　　謝宜興令惠新茶<lb/>
宜興紫笋<hi>陽羡茶名</hi>未成槍團作氷芽一寸方白絹斜封親<lb/>
揀送可知猶帶令君香<lb/>
　　其二<lb/>
中泠新水潑氷絲<hi>宋第一茶名</hi>瀉向宣州雪白甆念爾欲澆<lb/>
詩思苦千山緑竹曉衙時<lb/>
　　送王季中北上謁選<lb/>
<pb n="KR4e0201_WYG_199-29a"/>
莫言相識冶城遲才到胸中便吐竒却語父時東海客<lb/>
只今王掾不為癡<lb/>
　　其二<lb/>
仍攜何遜上皇州處處江山有倡酬自是宦成詩亦就<lb/>
永嘉今代出風流<lb/>
　　其三<lb/>
當君白下趨朝日是我青山獨往時若向尊庭問猿鶴<lb/>
已應慚較十年遲<lb/>
<pb n="KR4e0201_WYG_199-29b"/>
　　昔年歸臥江左新安汪惟一惠我五湖長印不出<lb/>
　　　者再稔嵗矣庚寅春永嘉林逸民仍刻以惠我<lb/>
　　　不五日許放歸一絶志喜即題扇贈之<lb/>
一竿當日釣菰蘆蓑底名銜長五湖却被鴟夷生奪去<lb/>
勞君仍與舊魚符<lb/>
　　又答竺西子<lb/>
春風病眼日摩娑衣底牟尼在濁波自是老夫明不得<lb/>
君今明得待如何<lb/>
<pb n="KR4e0201_WYG_199-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_199-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二十五<lb/>
</p>
<p>
</p>
  </div>
</body>
</text>
</TEI>
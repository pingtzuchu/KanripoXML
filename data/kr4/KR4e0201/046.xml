<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十六</head> <lb/>
    <p>
<pb n="KR4e0201_WYG_046-1a"/>
欽定四庫全書<lb/>
　弇州四部稿巻四十六<lb/>
　　　　　　　　　　　　明　王世貞　撰<lb/>
詩部<lb/>
　五言絶句三十七首<lb/>
　　劉太常亟言大城令忽君之賢也其善狀非一至<lb/>
　　禱雨立澍矣予聞而賢之爲賦四絶句<lb/>
試按扶風部應先數大城神依灌壇令民頌束先生<lb/>
<pb n="KR4e0201_WYG_046-1b"/>
　　其二<lb/>
自是神君雨那因少女風河陽萬壠緑千樹亦爭紅<lb/>
　　其三<lb/>
霡霂沾衣樂滂沱破塊寛好星元有雨星是漢郎官<lb/>
　　其四<lb/>
汝禱亦已久六事無可責宻雲天際來宛然桑林色<lb/>
　　過息題息嬀<lb/>
君王愛侵地賤妾偶酬心欲竟無言恨那堪言外深<lb/>
<pb n="KR4e0201_WYG_046-2a"/>
　　買雞<lb/>
兒童愛春懶爲買汝南雞不曉幽人意翻令拂曙啼<lb/>
　　鄖陽偶成<lb/>
坐見斜陽影離離西過楹問愁無可答底是少心情<lb/>
　　其二<lb/>
驟作中年身都無快心事不知筋與骨何處將衰至<lb/>
　　茅阜峯<lb/>
茅君顧我笑誰校從官多欲語囊中祕其如六耳何<lb/>
<pb n="KR4e0201_WYG_046-2b"/>
　　健人峯<lb/>
共工觸不周巨靈擘太華何似此健人立石天門下<lb/>
　　繫馬峯<lb/>
天馬走長空兹峯偶一繫萬象欲現時聊將繫吾意<lb/>
　　滴水巖<lb/>
一滴一露珠病渴猶恨少倘借行雨翁前村成浩淼<lb/>
　　隠僊巖<lb/>
真僊不住山那有山中跡同是謫僊人相逢不相識<lb/>
<pb n="KR4e0201_WYG_046-3a"/>
　　風巖<lb/>
一決土囊口居然萬壑同人應自寒暑風不解雌雄<lb/>
　　獨陽巖<lb/>
朔風寒不盡慘淡結浮隂念此閉闗日悠然天地心<lb/>
　　淩虛巖<hi>希夷誦經所</hi>
誦經淩虛臺留骨希夷峽何似學劉伶未死先荷鍤<lb/>
　　榔梅嶺<lb/>
人言榔梅亭真果已堪證無奈老饕何只愛蘇家杏<lb/>
<pb n="KR4e0201_WYG_046-3b"/>
　　青崖<lb/>
斷崖數千尺隠然一輜軿即看揺落候不改芙蓉青<lb/>
　　瓊臺<lb/>
當時受册地今日瓊臺宫阿母瑶池色能如晩照紅<lb/>
　　淵黙亭<lb/>
兹亭字淵黙我憩亦何言忽有天門闢森然帝座尊<lb/>
　　試心石<lb/>
陡出三尺崖下臨千尺地道人呼試心無心可將試<lb/>
<pb n="KR4e0201_WYG_046-4a"/>
　　試劒石<lb/>
我有昆吾劒不將持試石白璧隠荆山剖出長虹色<lb/>
　　磨針澗<lb/>
鐵杵磨作針白石化作金還憐磨杵客不勝化金心<lb/>
　　蒿谷澗<lb/>
野蒿長如人菉葹亦不離我欲搆一區爲延張仲蔚<lb/>
　　金雞澗<lb/>
遥望雞鳴峯神瀵湧如射時聽金雞聲人間道天赦<lb/>
<pb n="KR4e0201_WYG_046-4b"/>
　　摘星橋<hi>即㑹仙橋</hi>
夜半橋上星如螢拂衣袂爲摘歲精來欲驗偷桃事<lb/>
　　閒居無事偶億古人恒語成聨者因以所感足之<lb/>
　　不論其合與否也<lb/>
何所聞而來何所見而去人自不闗身身有闗人處<lb/>
　　其二<lb/>
前不見古人後不見來者此事久已然如何初涕下<lb/>
　　其三<lb/>
<pb n="KR4e0201_WYG_046-5a"/>
蘭以香自焚膏以明自煎崐岡一失火頑石未聞全<lb/>
　　其四<lb/>
我自用我法卿自用卿法卿法多愛憎我法無生滅<lb/>
　　其五<lb/>
莫言一種物雙名亦易曉處則爲逺志出則爲小草<lb/>
　　其六<lb/>
有情癡故佳無情黠亦爾瑯琊王伯輿終當爲情死<lb/>
　　其七<lb/>
<pb n="KR4e0201_WYG_046-5b"/>
人言阿龍超阿龍故自超濟南一下語北地不成驕<lb/>
　　其八<lb/>
法護非不佳僧彌難爲兄長安噉名地語語蘭芬生<lb/>
　　其九<lb/>
有兒不明經好讀子與史仲容已預之卿不得復爾<lb/>
　　其十<lb/>
解綬還神虎買舟向呉㑹冷如鬼手馨強來捉人臂<lb/>
　　鄖府偶成<lb/>
<pb n="KR4e0201_WYG_046-6a"/>
濁酒杯誰共殘燈影自親不應開閣後千騎上頭人<lb/>
　六言絶句一百首<lb/>
　　偶成<lb/>
游絲自縈白日疾羽忽界蒼烟先生中酒難起卧讀南<lb/>
華幾篇<lb/>
　　戲題燕市所見<lb/>
繡帢緹騎爭道雕欄貴人索錢羣兒馬通自給小婦牛<lb/>
飲髙眠<lb/>
<pb n="KR4e0201_WYG_046-6b"/>
　　其二<lb/>
相君築堤西弄詞客待詔公車鳴騶定先宿鳥彈鋏不<lb/>
愁無魚<lb/>
　　游薊城樓<lb/>
登危不妨蠟屐踞坐自側烏紗鐵嶺髙天一線漁陽落<lb/>
日千家<lb/>
　　其二<lb/>
青草春閒突騎黄雲晝慘穹廬揮鞭畫蒲類海立石封<lb/>
<pb n="KR4e0201_WYG_046-7a"/>
狼居胥<lb/>
　　秋日過于鱗郡齋分韻賦十二體<lb/>
使君盡酒不醉郡閣先秋自寒乾坤乍容車馬湖海漸<lb/>
入衣冠<lb/>
　　有聞<lb/>
鴆告余以不好鵩語余以其期西山白雲自若東市黄<lb/>
犬何之<lb/>
　　順義公署雜興<lb/>
<pb n="KR4e0201_WYG_046-7b"/>
歸雲小樹先暝啄雪殘鴉自喧候吏強名栢府濁醪故<lb/>
作柴門<lb/>
　　其二<lb/>
架上道書數巻牀頭濁酒一瓢不作莊叟齊物笑他嵇<lb/>
生絶交<lb/>
　　其三<lb/>
空庭積雪無恙小牖青山自如何物消除官廩呼兒㸃<lb/>
檢琴書<lb/>
<pb n="KR4e0201_WYG_046-8a"/>
　　風寒濟南道中兀坐肩輿不能開巻因即事戲作<lb/>
　　俳體六言解悶數之政得三十首當喚白家老婢<lb/>
　　讀之耳<lb/>
有論已乖養性無書自成絶交且從李耳視舌不與陶<lb/>
潛鬭腰<lb/>
　　其二<lb/>
狗監故知犬子太𤣥自守童烏任他出山小草甘老東<lb/>
呉菰蘆<lb/>
<pb n="KR4e0201_WYG_046-8b"/>
　　其三<lb/>
愛弟策名京兆嚴君奏㨗未央不才也能隨例年年管<lb/>
領長槍<lb/>
　　其四<lb/>
無思無爲足矣不笑不取何居生兒但識丁字慎勿讀<lb/>
父之書<lb/>
　　其五<lb/>
但誇酒賢酒聖莫論錢愚錢神爲龍爲蛇亦可應牛應<lb/>
<pb n="KR4e0201_WYG_046-9a"/>
馬誰真<lb/>
　　其六<lb/>
小驛殘茅短籬偶爾濁醪一巵却似區區天地野夫寄<lb/>
此何爲<lb/>
　　其七<lb/>
趨府不休自憐人生幾許流年不羞挂名牛後所恨望<lb/>
塵馬前<lb/>
　　其八<lb/>
<pb n="KR4e0201_WYG_046-9b"/>
丈人石畔雲起女郎峯頭雨來可怕千秋望斷只愁風<lb/>
横吹開<lb/>
　　其九<lb/>
薄薄斜陽剰照輝輝殘雪留姿天公任汝搬弄畢竟能<lb/>
過幾時<lb/>
　　其十<lb/>
賀監八旬捨宅白傅六袠分司那知七百年後笑殺李<lb/>
家小兒<hi>謂于鱗也</hi>
<pb n="KR4e0201_WYG_046-10a"/>
　　其十一<lb/>
莫言無下筯處二十七種菜鮭自勸自斟佳客一丘一<lb/>
壑人家<hi>青陽驛在山水間</hi>
　　其十二<lb/>
何用勞他白僕喚來將伴朱提去日薰蕕莫恨到時還<lb/>
隔雲泥<lb/>
　　其十三<lb/>
袖中束書數巻車後挂酒一瓢任爾風塵度日猶勝政<lb/>
<pb n="KR4e0201_WYG_046-10b"/>
府逍遥<lb/>
　　其十四<lb/>
哥舒明駝難得道將快牛未逢借問長安相府何如兼<lb/>
領司農<lb/>
　　其十五<lb/>
檀氏沐猴無怪謝郎鸜鵒更工爲語當筵鮑老莫笑欽<lb/>
明八風<lb/>
　　其十六<lb/>
<pb n="KR4e0201_WYG_046-11a"/>
華不注何﨑嶔青天削立峯岑寄語三周鐵騎其如一<lb/>
杖登臨<lb/>
　　其十七<lb/>
飯罷從容捫腹汝胡許大乃爾詩書淘洗欲盡空空如<lb/>
也而已<lb/>
　　其十八<lb/>
冠蓋人人白雪生涯處處青山莫怪攀龍任誕王生猶<lb/>
落人間<lb/>
<pb n="KR4e0201_WYG_046-11b"/>
　　其十九<lb/>
離騷未稱佳士莊叟竟不異人乞取楞嚴一巻消除幾<lb/>
日殘春<lb/>
　　其二十<lb/>
欲雪千山自暝將風萬樹知寒償債半生車馬誤人一<lb/>
世衣冠<lb/>
　　其二十一<lb/>
衣冠是處故人不如一呉國倫七品十年不賤千金片<lb/>
<pb n="KR4e0201_WYG_046-12a"/>
語那貧<lb/>
　　其二十二<lb/>
翛翛檜栝風𦂳藹藹桑榆日斜莫怪牛羊不下中峯自<lb/>
有人家<lb/>
　　其二十三<lb/>
曹公治窟何意丙相問喘莫論止是輸他兩吏歌呼復<lb/>
吐車茵<lb/>
　　其二十四<lb/>
<pb n="KR4e0201_WYG_046-12b"/>
明年罷官歸去山田不論俸錢三山六水任意兩粥一<lb/>
飯安眠<lb/>
　　其二十五<lb/>
車公一言拜相李廣百戰不侯自是人間常事莫將造<lb/>
物追求<lb/>
　　其二十六<lb/>
泣麟思鳳且止怨鶴驚猿莫論問君幾許經濟抛擲驃<lb/>
騎車門<lb/>
<pb n="KR4e0201_WYG_046-13a"/>
　　其二十七<lb/>
既少桓譚數語又無侯芭一人胸中萬巻何用到了還<lb/>
他渾淪<lb/>
　　其二十八<lb/>
何必陶公能賦杜鵑也歸去來生寧與雀等伍死不呼<lb/>
鴆爲媒<lb/>
　　其二十九<lb/>
世事一清一濁人情有愛有憎胸中八九雲夢何勞瑣<lb/>
<pb n="KR4e0201_WYG_046-13b"/>
瑣淄澠<lb/>
　　其三十<lb/>
富不如貧魏擊生不如死曹涂片語千秋萬古兩袖三<lb/>
江五湖<lb/>
　　即景二首<lb/>
平林鳥驚新月小巷犬吠松聲主人酉酒未解稚子也<lb/>
倦逢迎<lb/>
　　其二<lb/>
<pb n="KR4e0201_WYG_046-14a"/>
斜陽逺山一抹流水桃花幾灣橛頭受風欺住缸面且<lb/>
自偷閑<lb/>
　　醉後放言<lb/>
快哉老伶荷鍤至竟還輸一籌死亦不須埋我教他蟻<lb/>
樂鳶愁<lb/>
　　其二<lb/>
神僊自有官府朝市翻誇隠淪何用爲渠評隲醉鄉且<lb/>
住逡巡<lb/>
<pb n="KR4e0201_WYG_046-14b"/>
　　其三<lb/>
杖頭一瓢共飲但醉莫問姓名無才無德老子半癡半<lb/>
黠先生<lb/>
　　其四<lb/>
秫田七百斛米屈指未了殘年東家新篘正熟耐可甕<lb/>
畔酣眠<lb/>
　　舟行即景<lb/>
落鴉千㸃萬㸃流水一灣兩灣漁燈南垞北垞鳥道前<lb/>
<pb n="KR4e0201_WYG_046-15a"/>
山後山<lb/>
　　謝吳總兵贈白苧幃<lb/>
不須元帥武帳敢學中郎綘幃領取新秋白苧睡醒瑶<lb/>
臺露晞<lb/>
　　夏日偶成不復倫次共得廿首復作長山道中故<lb/>
　　事耳<lb/>
一貴一賤轉眼得意失意片言丈夫自管六尺莫擬輕<lb/>
受人恩<lb/>
<pb n="KR4e0201_WYG_046-15b"/>
　　其二<lb/>
眷屬偶然萍聚此身亦是蓬飄從他千古萬古何異明<lb/>
朝昨朝<lb/>
　　其三<lb/>
爲問夾轂周道何如耦耕老農六州鐵鑄成錯一尺布<lb/>
尚可縫<lb/>
　　其四<lb/>
糓秕不如稗成貴死不如賤生東家送䘮鼓吹西家嫁<lb/>
<pb n="KR4e0201_WYG_046-16a"/>
女哭聲<lb/>
　　其五<lb/>
在山亦名小草辭釣却喚陽鱎何似一羣鸞鶴飽喫鰍<lb/>
鱔翀霄<lb/>
　　其六<lb/>
小人請學爲圃愚公始愛移山不至終身錢孔似勝天<lb/>
下轍環<lb/>
　　其七<lb/>
<pb n="KR4e0201_WYG_046-16b"/>
劉項蝸角千里彭<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>蜉蝣片時唯有騰騰酒睡喚作小<lb/>
刼須彌<lb/>
　　其八<lb/>
右丞輞川勝地少傅履道新居此生大堪假息身後豈<lb/>
必吾廬<lb/>
　　其九<lb/>
法書名畫古鼎詩巻茶罏酒鎗人呼六一居士自號烏<lb/>
有先生<lb/>
<pb n="KR4e0201_WYG_046-17a"/>
　　其十<lb/>
試茶初動蠏眼臨帖更畫烏絲啜罷冷淘槐葉微吟雙<lb/>
調柘枝<lb/>
　　其十一<lb/>
姓名琬琰四海文字金石千秋秖堪曳尾沙畔那可跨<lb/>
鶴揚州<lb/>
　　其十二<lb/>
湖田未論厚薄頗堪伏臘之資吾意無可不可世途已<lb/>
<pb n="KR4e0201_WYG_046-17b"/>
而殆而<lb/>
　　其十三<lb/>
車公一言拜相司馬三賦爲郎既與此人同世取舍更<lb/>
自茫茫<lb/>
　　其十四<lb/>
握管頗成快事銜杯差不讓人何曾在下援上亦否辭<lb/>
富居貧<lb/>
　　其十五<lb/>
<pb n="KR4e0201_WYG_046-18a"/>
重權一佩六印巧宦十至九卿八十日陶彭澤福薄苦<lb/>
要歸耕<lb/>
　　其十六<lb/>
時事十羊九牧世情暮四朝三莫憂深源難起自信中<lb/>
散不堪<lb/>
　　其十七<lb/>
有子萬事非足無官一身不輕僊人自來忍辱居士難<lb/>
矣淨名<lb/>
<pb n="KR4e0201_WYG_046-18b"/>
　　其十八<lb/>
脩羅怨爲兵刃調達謗作笙歌大梵天宫自在光明不<lb/>
照娑婆<lb/>
　　其十九<lb/>
黄雀入水爲蛤青鳩乗春化鷹升沈偶然所遇強弱豈<lb/>
爾之能<lb/>
　　其二十<lb/>
踰冠已叨銀艾三十謬領金緋總就迴波六字唯向君<lb/>
<pb n="KR4e0201_WYG_046-19a"/>
王乞歸<lb/>
　　題梅巻贈虛上人<lb/>
羅浮寒玉千樹折贈闍黎一枝欲識西來真意暗風吹<lb/>
到軍持<lb/>
　　其二<lb/>
隴頭玉笛吹遍哀響不到僧家爲問阿師微笑世尊拈<lb/>
示天花<lb/>
　　戲題<lb/>
<pb n="KR4e0201_WYG_046-19b"/>
詞林豈必陽九世路自足朝三雞肋棄之有味羊腸欲<lb/>
上不堪<lb/>
　　其二<lb/>
蹉跎顔駟雙鬢落魄髙陽一身彈章亦合文苑除目終<lb/>
疑酒人<lb/>
　　再題<lb/>
三十年前塗抹二千里外折腰磨蝎當宫合賤雕蟲小<lb/>
技誰驕<lb/>
<pb n="KR4e0201_WYG_046-20a"/>
　　其二<lb/>
臨卭負弩小事長沙賦鵩胡云那用爭他絳灌歸來笑<lb/>
擁文君<lb/>
　　阻風黄石磯<lb/>
桃葉江南江北桃花千山萬山捲簾但看白浪沽酒不<lb/>
減朱顔<lb/>
　　其二<lb/>
長江宛如白龍怒起鱗甲千重唯是江頭山色居然不<lb/>
<pb n="KR4e0201_WYG_046-20b"/>
改芙蓉<lb/>
　　疊字峯<lb/>
千尺霞牋燦爛數行雲篆横斜莫驚此峯疊字西去水<lb/>
亦成巴<lb/>
　　金鼎峯<lb/>
十年文火武火一夕星飛霧飛惆悵雲臺夜色子春獨<lb/>
自東歸<lb/>
　　雲母巖<lb/>
<pb n="KR4e0201_WYG_046-21a"/>
朶朶傲風雲葉層層薄日霜華傳得彭籛飱法移來此<lb/>
地爲家<lb/>
　　黑虎巖<lb/>
何事山君變服弭首𤣥武行宫不憂西華白帝可怕東<lb/>
海黄公<lb/>
　　白龍巖<lb/>
朝來卵色初動白雲四馳不寧疑是玉龍行雨滿山鱗<lb/>
甲崢嶸<lb/>
<pb n="KR4e0201_WYG_046-21b"/>
　　硃砂巖<lb/>
毋煩安期遣信何用勾漏逺尋方寸不生凡火大地盡<lb/>
作黄金<lb/>
　　歘火巖<hi>鄧天君修真之所</hi>
五十餘年清淨一念歘火纏糾却似班生投筆虎頭燕<lb/>
頷封侯<lb/>
　　皇后巖太子巖<lb/>
太子宛如悉達皇后亦似摩耶一巻西來勘罷五斗無<lb/>
<pb n="KR4e0201_WYG_046-22a"/>
復生涯<lb/>
　　妙花巖<lb/>
六銖姹女天衣貪散天花不歸我醉露眠巖側滿身花<lb/>
雨霏微<lb/>
　　萬松亭<lb/>
蘇門山人坐嘯華陽隠居卧游嘈然數部鼓吹猶自傳<lb/>
響山頭<lb/>
　　龍泉觀<lb/>
<pb n="KR4e0201_WYG_046-22b"/>
摩天羣峭石骨護壁萬緑松髯過橋泉聲忽怒破竇風<lb/>
意時尖<lb/>
　　烏鴉廟<lb/>
不學淮南雞犬一時相隨上天試問叢祠受賽何如江<lb/>
畔迎船<lb/>
　　僊碁石<lb/>
山中爛柯樵者世上負局先生最是聖凡難别欲煩橘<lb/>
叟題評<lb/>
<pb n="KR4e0201_WYG_046-23a"/>
　　雙溪澗<lb/>
一泓蠏眼吐沫雙澗燕尾分流人道渭清涇濁俱從天<lb/>
柱西頭<lb/>
　　飛雲澗瀑布澗<lb/>
急淙瀑布千丈飛雲冒絮百重更許餐霞煮石山人衣<lb/>
食從容<lb/>
　　天池<lb/>
天上莫疑銀漢池底亦自青天白雲徐動玉皺明月初<lb/>
<pb n="KR4e0201_WYG_046-23b"/>
起珠圓<lb/>
　　鄖中雜言八首<lb/>
晨興兩塸脫粟逼暮三杯濁醪幸不妨他黄巻猶堪拖<lb/>
故紫袍<lb/>
　　其二<lb/>
乍雨乍晴天色自開自落花枝蟻浮誰賔誰主蛙吹爲<lb/>
公爲私<lb/>
　　其三<lb/>
<pb n="KR4e0201_WYG_046-24a"/>
上書時時不報往事忽忽自嗔腰間有骨爲祟眼底無<lb/>
計藏身<lb/>
　　其四<lb/>
鄖山排坐西入漢水遶郭東傾話來頗令神爽飽看何<lb/>
曾眼明<lb/>
　　其五<lb/>
塗鴉半成梵字爲蠧三食僊名虞初稗官使者摩詰竺<lb/>
乾先生<lb/>
<pb n="KR4e0201_WYG_046-24b"/>
　　其六<lb/>
晚得一城斗大云胡不游漢隄見說宜城酒薄小兒未<lb/>
解銅鞮<lb/>
　　其七<lb/>
無才癡頑老子強學解事小兒吾末如之何也胡不歸<lb/>
去來兮<lb/>
　　其八<lb/>
雨餘殘果自墮日落倦鵲爭喧手攜南華一巻不妨坐<lb/>
<pb n="KR4e0201_WYG_046-25a"/>
待黄昏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_046-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻四十六<lb/>
</p>
<p>
</p>
  </div>
</body>
</text>
</TEI>
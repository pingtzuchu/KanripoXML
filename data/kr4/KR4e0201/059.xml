<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻五十九</head> <lb/>
    <p>
<pb n="KR4e0201_WYG_059-1a"/>
欽定四庫全書<lb/>
　弇州四部稿巻五十九<lb/>
　　　　　　　　　　　　明　王世貞　撰<lb/>
文部<lb/>
　序十首<lb/>
　　贈大中丞潘公時良序<lb/>
天子徃即家起大中丞潘公也葢河告决矣先是嘉靖<lb/>
末河决濟沛間潘公以中丞節佐朱大司空治之河一<lb/>
<pb n="KR4e0201_WYG_059-1b"/>
切復故道轉漕亡害而至是河患稍南徙决睢寜瀦其<lb/>
陸輕舟從下泱而北者曹家口至沛之直河赭為平野<lb/>
淤漕艘九百六十糧四十萬餘天子悼河功之不成厪<lb/>
宵旰衣食諸公卿大夫旁皇深思和瓠子之歌而潘公<lb/>
以故節來蒞事至之日即召諸司道大夫計之或謂故<lb/>
河卒不可復冝因睢寜决而導之者公曰不然夫避難<lb/>
趣易争一時之便而畧其害非長䇲也快於襲功於身<lb/>
而遺艱於後人非純臣之節也故河見以為難集功耳<lb/>
<pb n="KR4e0201_WYG_059-2a"/>
吾不忍苟趣於睢寜决以病來者於是議復故河河有<lb/>
神最靈公移文責之神見夢從吏曰為我謝潘公方隂<lb/>
翊若力柰何責我公為具一少牢以謝當是時决口凡<lb/>
四十餘所計以土舟或簍石塞者即不能既淇園之竹<lb/>
以楗而公獨曰語不云乎搴長茭兮湛美玉神饗我一<lb/>
少牢許我矣吾今而得所以塞者伐河栁為骨而草衣<lb/>
之土實其中大者圍徑二丈縋巨絙下之口立塞益調<lb/>
夫傍浚深廣逾於舊居一月餘而河復公方益調夫治<lb/>
<pb n="KR4e0201_WYG_059-2b"/>
茭具不休無何雨大作挟以巨颶黄河之桃花水来已<lb/>
山東諸泉來囓隄口立潰公方病背疽小間褁創出拊<lb/>
循其吏士而厲之亦㑹所調夫具方集其决口就塞如<lb/>
故又月餘麥黄水復以風來公先吏士按行隄所與水<lb/>
力争得不潰至六月而奏功凡用役夫五萬水衡金十<lb/>
一萬八千所浚河以丈計者萬六千二百有竒築捍堤<lb/>
以丈計者四萬三千二百有竒其所浚築深厚再倍於<lb/>
故河而費半之於是諸司道大夫馮君敏功張君純軰<lb/>
<pb n="KR4e0201_WYG_059-3a"/>
方思所以侈大公功立石而樹之永永而㑹公持議與<lb/>
勘河給事左脩漕課用浮議擿公罷去諸君不勝念走<lb/>
幣數千里乞辭於不佞以重公行謂不佞實習公故則<lb/>
諸君之言曰甚矣潘公之不易也日紛紛建䇲時幾於<lb/>
築室道傍矣公排羣咻而身任之覯究利害曲盡其巧<lb/>
以與河力敵而卒勝之迂思廻慮逆待其變變至而若<lb/>
素大於收功而約於較費夫縣官安能二三潘公而輕<lb/>
棄之也漢武誅匈奴平蕩滇越遼蜀固不愛通侯之賞<lb/>
<pb n="KR4e0201_WYG_059-3b"/>
而亦重脩其罸大者抵罪小者奪爵而所任汲仁郭昌<lb/>
鄭當時不以河故而少貶其秩乃至親臨祭令羣臣從<lb/>
官自将軍已下皆負薪寘决河功成而歌咏之蓋真見<lb/>
夫治河之艱於治邊也今天子坐法宫不動聲色而五<lb/>
單于解辮彼豈亦弁髦一河而所謂厪宵旰衣食者以<lb/>
未悉潘公則可夫豈遂能輕棄潘公哉潘公乃謂勘河<lb/>
給事實知我我髪且種種矣安能為吾病疽而日夜行<lb/>
河隄死矣而幸愈不死舟挂觸樹杪幾覆身半濡死矣<lb/>
<pb n="KR4e0201_WYG_059-4a"/>
而不死給事今授我以身而逸我以太湖之畆也吾安<lb/>
所不愉快也雖然令尹子文不以三仕己而動喜愠舊<lb/>
令尹之政徹以告新令尹孔子予之計公所以語代公<lb/>
者亡異子文矣公即歸天子思公再起再効旦日尚書<lb/>
被尺一趣召公苕霅間公亦安能竟辭𤣥圭之鍚哉<lb/>
　　贈呉叅将遷江北副總兵序<lb/>
世之言搢紳介胄士往往不能持衡而相為用今夫四<lb/>
封之裔陽寄命於介胄而隂操權於搢紳者何限也故<lb/>
<pb n="KR4e0201_WYG_059-4b"/>
天下見而形以為有事已則材将重稍見而形以為無<lb/>
事已則材将弗重大司馬據考功令行黜陟将見材矣<lb/>
而它重争之則遷将急即見材矣而它無所更重則遷<lb/>
将緩緩可以窺無它重不它重可以窺無事形然而淺<lb/>
慮者樂其形而深思者虞其機謂其末足以摧将志而<lb/>
弛邊守若夫材将則不然重而不挟其所為重不重而<lb/>
毋失其所以重緩而時養其所以待乎急急而不驟奪<lb/>
吾之緩不佞世貞家東海上束髪而窺用事臣所以待<lb/>
<pb n="KR4e0201_WYG_059-5a"/>
横海諸将軍輕重緩急之態若一乃後先横海諸将軍<lb/>
所以自待者末有稱也葢晩而始得今叅将呉公云呉<lb/>
公産中州起自百夫長非生而習戰陣與挟子侯舍人<lb/>
之素也一旦擁輕騎手縳萑符之魁奮身從戈船下瀬<lb/>
出沒於粘天浩汗中視以為若䇿騊駼康荘者數戰而<lb/>
數鹵首獲生以㨗上當是時縣官方外急冦而内重将<lb/>
以故呉公得婁推移至帥閫為温處叅将而乆之冦警<lb/>
漸以弛呉公亦僅移吾地當呉公之移吾地時後先開<lb/>
<pb n="KR4e0201_WYG_059-5b"/>
府大中丞見以為無事形而䑓使者從㬰之諸所以議<lb/>
减削士伍者非一状大指不欲使兵勝食而郡邑守令<lb/>
理官負其指睨天而延武吏罄折唯唯惟謹一言不相<lb/>
當刺訶随之公獨行意自若也凡所建白上記開府䑓<lb/>
使者務精詳其目不敢以銷兵解曰即一旦緩急何以<lb/>
應之吾支梧朝夕易耳吾不欲以難貽後吾者接見郡<lb/>
邑守令理官亦畧如平常曰柰何使我僕僕謬為恭謹<lb/>
少年前乎且也不欲以吾一官易吾體葢呉公之為叅<lb/>
<pb n="KR4e0201_WYG_059-6a"/>
将前後積數年不調當為大帥者再輙報罷公方出夫<lb/>
人簮珥市牛酒饗士也曰使吾推金長安道中毋寜推<lb/>
金帳下士乎哉然公所蒞以威愛稱其㢘介之操與恬<lb/>
静之行即開府大中丞䑓使者不遽悉之徐而得之吏<lb/>
士老稚之口彼見以所建白若逆耳而無以易其䇲見<lb/>
以無加禮若刺目而無以易其守固未能一一心曉愛<lb/>
之未嘗不騰書推呉公第一而大司馬按資簿酌以考<lb/>
功令亦竟不能終後公矣今年春淮揚以副大帥缺請<lb/>
<pb n="KR4e0201_WYG_059-6b"/>
天子進呉公秩奉璽書徃公諸部曲某某等不能忘公<lb/>
恩謂不佞世貞實悉公宜有以光顯其行不佞謂今副<lb/>
大帥不為重公也耶西北䕶帝鄉有陵寝在稍東扼漕<lb/>
綱天下喉咽之地南據留京之上㳺而介然一幕府當<lb/>
之即江南稱肺腑宜不足比數然謂縣官果急副大帥<lb/>
也五單于解辮奉正朔南越授首海不揚波者數年于<lb/>
今矣世固以見無事形於士伍時削而不時益乃至於<lb/>
大帥或罷而或留非真有所急也吾所以謂呉公者前<lb/>
<pb n="KR4e0201_WYG_059-7a"/>
固云重而不挟其所為重不重而毋失其所以重緩而<lb/>
時養其所以待乎急急而不驟奪吾之緩公固饒為之<lb/>
願毋忘之而已<lb/>
　　送太倉州學正李君之南寜推官序<lb/>
李子之司敎吾州也實用天官選人第一云居八月所<lb/>
而超拜為南寜郡司理故事選人由鄉貢拜司敎者稱<lb/>
署司敎某率以秋比之八月聘主省試明年應南宫試<lb/>
取第不第而又乆之序遷為郡邑長佐六館師即無以<lb/>
<pb n="KR4e0201_WYG_059-7b"/>
八月所遷者而李子之來司敎也御史劉寔檄之俾轄<lb/>
四郡肄業諸生而僅以休沐歸延見故弟子攷問學業<lb/>
談説經義時務懇懇然不能以旬日計李子行而弟子<lb/>
某某軰惘然若失其恃怙也為歌詩頌美之未已人相<lb/>
率而乞言於不佞以為行李重不佞試問愽士弟子昔<lb/>
子夏授經於西河之上趣而受之者即家家焉因而成<lb/>
市陽道州為司業七年遷刺史諸生詣闕而請留者數<lb/>
百人凡此固其師之美與所稱誨不倦者乃以乆故今<lb/>
<pb n="KR4e0201_WYG_059-8a"/>
李子名為司敎者八月所為弟子攷問學業談説經義<lb/>
時務者僅半八月何以得此聲人人也諸愽士弟子曰<lb/>
然歟否否吾師乎吾師乎束脩之贄杜不令面以為它<lb/>
愽士先其有所誨廸也剔腎腸劌肝腑唯恐其有隠識<lb/>
也獲片善揚之唯恐其未竟也獲不善偲偲焉誨之唯<lb/>
恐其弗革也已匿之唯恐其若傷也不腆之奉不足以<lb/>
共伏臘而諸弟子即不幸而有疾病不諱於我乎資亡<lb/>
問劵也下帷之日指授屬文手自行酒漿脯酏取諸其<lb/>
<pb n="KR4e0201_WYG_059-8b"/>
宫中而用之亡問供也諸弟子即不幸而不能以八月<lb/>
留吾師人葢一嚴父慈母驟得之而驟失之能無惘然<lb/>
悲思哉不佞今而後乃知李子所以得此聲人人也縣<lb/>
官念荒服之外與我共此民者其郡守倅理官乎迫欲<lb/>
遴真才而治之又廹欲見李子才故八月所而奪我州<lb/>
司敎以去且南寜非古所謂邕州乎哉南逼欽欽隣為<lb/>
交阯北逼羈縻溪峒界至不能名自儂智髙亂蒿棘閭<lb/>
井以勤王師四百年而稍稍蕃其齒育顧聲名文物時<lb/>
<pb n="KR4e0201_WYG_059-9a"/>
有所遜焉而錯獠獞於四境之外内夫以秦之彊而其<lb/>
申戎約也曰秦犯夷輸黄龍一雙夷犯秦輸清酒一鍾<lb/>
葢猶欲以柔道來之而不能禁今縣官至治累葉威無<lb/>
所不加要荒萬里外奉首三尺恐後此其過秦逺甚李<lb/>
子以愽士髙第奉天子命用理官臨蒞之寜敢有越厥<lb/>
志者哉乃不佞願李子母純用三尺濕束之亦願毋以<lb/>
羈縻例視之也惻怛惠利誨養之意所以驗於州弟子<lb/>
者時損益焉俾其誠流通於法中而恩時出於法之表<lb/>
<pb n="KR4e0201_WYG_059-9b"/>
逺方之氓含齒戴髪不自異孰非弟子哉陽道州日熟<lb/>
二斛粥與饑民共之不勤催科厪厪乳吏耳無足儗也<lb/>
蠻夷猾夏俾咎繇作士明五刑於方迓之間甚或有苖<lb/>
弗格舞干羽於兩階不亦迂濶事情哉然以之格苖而<lb/>
賓蠻夷若取寄李子淑問身臨蒞其郡郡有咎繇矣愽<lb/>
士絃誦餘業亦何謝干羽稱舜世也故李子行而不佞<lb/>
承諸弟子意為叙之若此乃其愽識至行卓犖嶺表則<lb/>
户部郎黎生禮部郎梁生數數為余稱之矣<lb/>
<pb n="KR4e0201_WYG_059-10a"/>
　　贈兵備副使廣平蔡公遷督山西學政序<lb/>
往呉郡守闕詔即家起前守廣平蔡公任之度蔡公已<lb/>
至呉則遷為按察使者下璽書兼督晉陵雲間京口凡<lb/>
四郡而度公所治四郡業已效則仍故節易璽書視山<lb/>
西學代君守者呉君某及晉陵守某雲間守某京口守<lb/>
某合丞倅司理而下若干人俱稱公屬吏以不忍舍公<lb/>
故相率而造不佞之廬以請曰唯吾子之幸習公也敢<lb/>
徼惠一言不佞既謝作而曰雖微諸公之請不佞固有<lb/>
<pb n="KR4e0201_WYG_059-10b"/>
言也甚矣蔡公之德吾呉深也再為守一為使者不佞<lb/>
其宇下人也乃又幸習公不佞葢嘗聞之師矣夫子適<lb/>
衛既用富之而敎之之㫖首發於冉有而有弗敢當也<lb/>
其言曰如其禮樂以俟君子即夫子亦知之曰千乘之<lb/>
國可使治其賦也不知其仁也今天下公庾匱私閻竭<lb/>
外不足共九邊内不足奉一人大司農日夜講究至白<lb/>
首而不得其畧冝冉氏之所難而顧易之大宗伯所掌<lb/>
治典禮奉郊社宗廟且又合古大司徒庠序造貢之職<lb/>
<pb n="KR4e0201_WYG_059-11a"/>
而為一雖最鉅盛典然循軌奉經一有司足辦耳而冉<lb/>
氏胡刺促自愧也豈所謂禮樂者精神心術之運必本<lb/>
於天德而所謂敎化者鼓舞匡直之妙不在於文具耶<lb/>
今夫督學使者固號稱外臣其於一方職大宗伯也蔡<lb/>
公始為吾呉守蠲苛賦削冗役聘享迎送事取成禮它<lb/>
公私費一切减省置常平倉待水旱不踰嵗而田價増<lb/>
溢二民之業艾而歸農本貴末賤嵗課自集公猶以非<lb/>
急所急者呉俗訾薄好靡哇詞麗装竒衺工巧痛抑斥<lb/>
<pb n="KR4e0201_WYG_059-11b"/>
之民強以為儉公猶以非要其要乃在立鄉約尊禮讓<lb/>
厚風化彬彬師師其良者庻幾革心公又創立書院萃<lb/>
衿髦之俊而躬誨之俾以時進其業而日強其志公最<lb/>
後遷使者所任職簡士馬治戈船脩斥堠轉餉海漕糺<lb/>
察墨吏大豪所部治益廣緒益繁奏牘訊牒以百千萬<lb/>
計邇者縷析逺者綱攝即有所掊摘惴惴以為神而公<lb/>
大指未嘗不在尊禮讓厚風化也稍間進諸生談說經<lb/>
義明心學未嘗不諄諄乎言之也公固不齷齪治冉氏<lb/>
<pb n="KR4e0201_WYG_059-12a"/>
材得一旦從夫子幾希乎聞四代之取節哉統均者若<lb/>
窺得公之微而用公以試公禮樂敎化於晉耳不佞則<lb/>
故嘗從事晉諸生守其師説不能如吾呉闤闠詩書然<lb/>
多樸茂木訥任重道逺之器况其地西南為唐虞姒氏<lb/>
故都人文之首近而河汾稱能紹明其統脩其業者世<lb/>
世不乏公一振德之其有益於世豈淺淺哉公行矣異<lb/>
日所稱大宗伯司徒合而佐理天下者始此亡所事一<lb/>
方矣<lb/>
<pb n="KR4e0201_WYG_059-12b"/>
　　又<lb/>
蔡公之飭兵吾四郡實用呉郡守最遷云而是時諸武<lb/>
吏雖目公良二千石然以寛平重風教得最聲又時時<lb/>
為諸生談説經義褒愽儒緩意不欲言兵事公至則延<lb/>
見武吏謂使者謬從田間起踞諸公上幸有以敎我己<lb/>
大閱差次賞罰不小爽顧謂某某日作某過某盗某餉<lb/>
某朘某貲頼而帥不時上不者惠文法立彈治汝矣諸<lb/>
武吏惴惴請死退而自疑所作某過即妻子不知何以<lb/>
<pb n="KR4e0201_WYG_059-13a"/>
得此蔡公也已按樓船将軍部士若干毋得占虛籍為<lb/>
斥堠若干某最要某次之轉餉以時給士不虚廪廪不<lb/>
虚士即部曲數百里外若旦夕周還公而其亷無害者<lb/>
善為伍者勇前者咸各以其長進逺近狙魁盗優咸羣<lb/>
蒲伏袒跣請效麾下顧其為諸生談説經義益甚而亡<lb/>
何詔下公仍故秩移督山西學政諸武吏乍聞之人人<lb/>
自失也曰公柰何捨我公實我父母而外嚴師我舍公<lb/>
何以免於辠雖然我固疑公之遷也乃好為諸生談説<lb/>
<pb n="KR4e0201_WYG_059-13b"/>
經義益甚其稍慧者曰不然公固多暇夫諸吏不習蔡<lb/>
公乎哉其布耳張目手運神觧一諷不再忘立斷不再<lb/>
剖且子之敝甲彫戈有重勞公屈指者乎設䇿布筭有<lb/>
攖公思者乎諸生誦法孔子著為經義根抵理道秋實<lb/>
春葩論議是非凛若霜雪决䇿得失蓍筮鑑别是固有<lb/>
以當公也公今去而秉鐸三晉間即盡龍門河汾之彦<lb/>
衍圖書之指下淇園之竹以書之曽不足當公一夜之<lb/>
閲有如天子一旦委公長城係五單于之死命韓甲代<lb/>
<pb n="KR4e0201_WYG_059-14a"/>
馬摶㧙如電戛札霆發繁弱夏服左右宛月公不為之<lb/>
欣然而色懌也哉公又何專好焉王子聞之曰楚則失<lb/>
矣齊亦未為得也夫謂公專好文者非知公好者也謂<lb/>
公兼好文武者非知公無好者也詩不云乎文武吉甫<lb/>
萬邦為憲蓋孔子嘗辭於衛曰爼豆之事則嘗聞之矣<lb/>
軍旅之事未之學也其它日乃曰我戰則克至夹谷之<lb/>
㑹以好往而具三司馬奪萊夷之膽於立談間而敵自<lb/>
服彼其所敎諸弟子即粗而名之曰藝有不具文武者<lb/>
<pb n="KR4e0201_WYG_059-14b"/>
乎蔡公仁義成性發而經緯為憲萬邦夫豈有二道哉<lb/>
且公之師帥而也毋寜異於師帥諸生也惻怛以将之<lb/>
肅括以衡之詳其科條而寛其入曲成而不遺巨細乃<lb/>
其𠂻淵乎穆乎中心無為以守至正而已夫豈又有二<lb/>
好也諸武吏曰善請授簡為公贈<lb/>
　　又<lb/>
不佞嘗承乏晉臬預試事得以縱觀晉諸生之文厪厪<lb/>
守章句不悖其師説如西河弟子云爾其評隲前哲决<lb/>
<pb n="KR4e0201_WYG_059-15a"/>
䇲時務務為剴切中窽不求華於辭以故造士之數視<lb/>
它大省恒不相當云既竣事獲以間陟太行西南望中<lb/>
條王屋之勝洪流浡來龍門柱之因以慨想唐虞之際<lb/>
聖哲彚起發為人文炳烺萬古迨于茲今蕞爾之郡三<lb/>
四鉅公龍虎變化出入将相為世模楷士不在多要之<lb/>
實用辭不在工要之實體而已即令大江而南學士大<lb/>
夫樹頥頦决喉吻懸錐之指一揮而竟側理之紙者數<lb/>
十巨經細緯中宫諧商以與晉之藝角長而疵短誠不<lb/>
<pb n="KR4e0201_WYG_059-15b"/>
可同年而語即異時施之用吾未見其盡合也往者嘗<lb/>
以是説質廣平蔡公公首肯之葢公嘗守呉再遷兵備<lb/>
使者於職無所不統而其大指在上臣之道欲以張呉<lb/>
文而棫樸其人材每得呉諸生文手之不置已條析其<lb/>
可否使人人極意去退而未嘗不豔其盛也曰令吾得<lb/>
一日顓師若約之以禮而已無所事愽矣既遷而督視<lb/>
晉學政而不佞喜可知也雖然竊有告於公詩不云乎<lb/>
如琢如磨夫以實則璞而已矣何所事琢磨為所為事<lb/>
<pb n="KR4e0201_WYG_059-16a"/>
琢磨者将以發其光而貴其用也今夫三晉之才猶璞<lb/>
也其幸而薦者重足以當天下半而嵗收不能當天下<lb/>
二十之一則不幸而不獲薦者比比即母論巨經細緯<lb/>
中宫諧商以與呉之藝角長而疵短司柄者執皮相而<lb/>
淪其輪囷欝茂之器能無重惜乎哉所以發其光而貴<lb/>
其用者是在公矣蔡公听然而笑曰子嚮者固言之吾<lb/>
以晉誨呉以呉誨晉可也當公守呉日且報政而意有<lb/>
所不可遂投劾歸是時太倉守馮君某稱屬吏矣天子<lb/>
<pb n="KR4e0201_WYG_059-16b"/>
思公治效從里中起復為守而某守太倉如故公之遷<lb/>
兵備使者治太倉益習於公行念無以報德而屬不佞<lb/>
贈言故為叙其所嘗論隲云爾公治状天下第一語具<lb/>
他叙中<lb/>
　　又<lb/>
世宗朝縱出沮格之法嚴而士大夫以三尺奉意郡國<lb/>
有司争相趣為刻深而不佞嘗承乏西曹郎獲治京兆<lb/>
都官獄數抱案争尚書前有所覆出不能奪尋奉命北<lb/>
<pb n="KR4e0201_WYG_059-17a"/>
察畿輔囚得以縱觀先後成獄不佞時有所讞釋因竊<lb/>
自歎異日獲備監司一方庻幾千古所謂無寃民者而<lb/>
最後遷兵備副使治青州屬悍御史按部有所授㫖而<lb/>
不佞不能盡承守令有所授㫖而不佞不能無同異以<lb/>
故不佞所伸十恒僅七八而彼見以為十屈其二三幾<lb/>
用睚眦中法讁自余罷青州歸而伏里中而後愧悔之<lb/>
也夫民命大矣士守志大夫守官吾不獲伸其一即奉<lb/>
其一以去而何淟涊至二三為然竊伏覩諸監司即未<lb/>
<pb n="KR4e0201_WYG_059-17b"/>
有不為不佞者也居吾下而有所入吾不以為可一讞<lb/>
駁而問者如故状再移案而它問者如故状三移案而<lb/>
謗随之吾持異而不能勝其同居吾上而吾有所出上<lb/>
者不以為可吾一成獄而見駁再成獄而駁加峻三成<lb/>
獄而怒随之吾求同而不能勝其異則所謂監司者兢<lb/>
兢幸以亡害遷夫安見奉其一不伸而去也吾州有王<lb/>
生嘗捕一叛奴弗勝而搆訟奴結族之黠者要生於道<lb/>
而狙撃之又撃一病夫死誣之而㑹他邑令脩睚眦坐<lb/>
<pb n="KR4e0201_WYG_059-18a"/>
生殺人罪州民巷聚畆狽而相語其寃也薦紳大夫心<lb/>
知之目攝而噤弗出口也他治獄吏則據案施施受畫<lb/>
一而已無它逾近上則逾逺而不得其情故也一旦而<lb/>
當兵備使者蔡公立訊而立得其情脱梏拲出之一移<lb/>
案而獄吏膽奪莫敢枝梧州之大夫吏民讙聲雷動稱<lb/>
蔡公神明朝上獄御史夕報可或謂公獲上信下所措<lb/>
置無肘逆者以故其辨王生獄若承蜩然假令公稍自<lb/>
疑或疑人而不能自堅於毁譽之外其又奚能快焉王<lb/>
<pb n="KR4e0201_WYG_059-18b"/>
生既得脱度無以報公而㑹公遷視山西學政乃來謁<lb/>
不佞請贈言不佞葢三贈公言矣夫以公治吾四郡善<lb/>
状即半嵗所大小亡慮數十百條多用便冝行諸䑓使<lb/>
唯諾唯謹而今乃毛舉其細者以為頌胡謬也是不然<lb/>
易火山之旅曰君子以明慎用刑而不留獄其説曰慎<lb/>
刑如山明而不留如火君子之嫺於刑而猶取法天地<lb/>
之用如此其重也蔡公乃佹及之夫賤臣下獄六月飛<lb/>
霜孝婦磔死三載大旱以匹夫鰥女之㣲其精誠之感<lb/>
<pb n="KR4e0201_WYG_059-19a"/>
天地為之震動是尚得為細耶蔡公居最上最逺而遽<lb/>
獲其情此何稱毛舉哉且也吾所以重愧蔡公者公先<lb/>
為呉守垂報政稍失御史意輙投劾去留檄及於門單<lb/>
舟在於閶楓之外矣追者塞於滸哭者沸地而公揮手<lb/>
謝弗顧也此所謂奉其一不伸而去者也冝其爾也<lb/>
　　贈州倅蕭侯遷太湖令序<lb/>
蕭侯之為吾州倅也或曰是去郡倅而州者乎夫遷客<lb/>
易伉貴耻伍厭劇雅飲待次不則邑邑不聊外為共謹<lb/>
<pb n="KR4e0201_WYG_059-19b"/>
而已而侯獨否侯所任催科晨興坐堂皇進諸鄉賦長<lb/>
而語之曰乆勞苦若曹毋所事常例也則曰吾姑為若<lb/>
限限盡而賦舉不盡者罪如格則又曰某鄉豐豐非吾<lb/>
所急某鄉瘠瘠吾所緩某鄉在豐瘠間而謬當瘠名時<lb/>
匿賦以累豐者乃豐鄉之姦人跳其賦於瘠而互為利<lb/>
吾已悉得其主名若可與偕來受限不者立痛杖若併<lb/>
家破矣鄉賦長人人惴恐不知侯何所得之歸而語其<lb/>
人則又大惴恐相戒來受限也侯取片語足賦於罷煩<lb/>
<pb n="KR4e0201_WYG_059-20a"/>
之地而亡所事敲朴則以其間召鄉三老為談説孝友<lb/>
忠信事咸叩首稱蕭使君不欺我轉為其子弟稱説之<lb/>
不已葢催科而敎化之意藹如也侯既用治理流聞轉<lb/>
署崑山令崑山賦差重於吾州而令責數倍倅諸所取<lb/>
給侯者非一侯不動聲色而一切辦治邑大夫士暨其<lb/>
吏民大喜念得侯晩且曰侯胡不遂真令我也已又署<lb/>
長洲令長洲賦又重於崑山又最居衝郵使絡驛道路<lb/>
兩䑓之榭旁午遇侯輙立解邑大夫士暨其吏民則又<lb/>
<pb n="KR4e0201_WYG_059-20b"/>
大喜曰何乃使崑山先之侯胡不遂真令我也乆之真<lb/>
令至至而吾州大夫士暨吏民喜又可知也趣前迎曰<lb/>
還我蕭侯侯吾父母耳葢一州二邑之人争願有蕭侯<lb/>
不得分侯身而三之也亡何而侯遷為太湖令太湖地<lb/>
居僻非有綰轂之道以奔走郵置而為令撓其人戸視<lb/>
吾州六之一租賦九之一巨室猾吏省可十之八詞訟<lb/>
十之六七又况其俗夙稱尚淳質好儉約率性真直賦<lb/>
商務農故易於吾州邑什百哉夫以侯之才三加劇而<lb/>
<pb n="KR4e0201_WYG_059-21a"/>
三加理其何有於太湖也居吾獨恠當事者日為乆任<lb/>
之説以困夫敦實寡援之吏而别為徑以待夫巧宦若<lb/>
司馬安之流一名為䑓𤨏或衡地不待考而列九卿叅<lb/>
藩臬至使侯一令邑一倅郡一倅州再署巖重而猶不<lb/>
離令然至於及物之德有真當於心而不朽於後者知<lb/>
必不以彼易此也夫以卓褒德之賢而三更令至老矣<lb/>
一旦而人主嘉重之俾位三公之上列雲䑓爵通侯乃<lb/>
元勲若鄧呉輩猶不得而先之固國家所以勸勵師帥<lb/>
<pb n="KR4e0201_WYG_059-21b"/>
之典要亦屈伸之幾哉侯行矣不即遂褒德而有意乎<lb/>
甘棠之鄉吾尚能從舍中兒竹馬以待<lb/>
　　送兵備副使咸寜盧公遷四川叅政序<lb/>
始盧公之飭呉兵備也寔起自田野而呉搢紳先生習<lb/>
公者曰公故大人必能安我吏人於踧踖齮攩之中而<lb/>
袵席我則又曰是嘗握虎竹控士馬馮扶間當開大府<lb/>
數四者或即家遷矣遲之車跡境不及逮遷矣又遲之<lb/>
集軍吏聴約束甫受計遷矣公至而吏人始敢有公也<lb/>
<pb n="KR4e0201_WYG_059-22a"/>
公於一切苛煩文法罷去不用曰何所汗我刀錐為而<lb/>
請興除利害者立却之曰興利興弊除害除美且吾詎<lb/>
賢於前十百君子哉請得以身備耳目者公笑曰吾推<lb/>
腹心人而何耳目也且是孰非我耳目也上好名民得<lb/>
以名中之上好釣竒民故為竒以釣吾釣上好察小猾<lb/>
以察投之大猾故為愚若墮為之察而反避吾察凡此<lb/>
者非其下罪也吾示之竇而彼始求入也公之持論云<lb/>
爾葢盧公稱為備兵使者六閲月道路十之七其所提<lb/>
<pb n="KR4e0201_WYG_059-22b"/>
衡鼓舞不必求之名法比詳内而四郡大治守令奉職<lb/>
為亷平然不至虞退食曰免於操切毛鷙矣兵帥而下<lb/>
至禆堠長距躍興曰吾飽妻子之餘以餉士不至賂詗<lb/>
卒也訟師次且垂改業民顧其耒而嘆曰所得與訟孰<lb/>
安也公果以資重當擢叅省政而䑓使者疏請得遂治<lb/>
四郡賦㑹已用臨川舒公不可遂進叅蜀省政以行吏<lb/>
人環其搢紳先生而問曰胡奪公速也則又曰公輩固<lb/>
言之是不愈於甫集我曹聽約束而受計遷者乎猶得<lb/>
<pb n="KR4e0201_WYG_059-23a"/>
延須㬰以沾德化之及毋論弱者帖席而黠者革面矣<lb/>
第蜀越在萬里外與呉號畿輔孰重大司農嵗入蜀賦<lb/>
一之呉賦九之孰要備兵使者護諸大校督東南餘皇<lb/>
組練以遏島冦與叅省委蛇政旬宣吏孰急縣官誠重<lb/>
呉要呉而急呉使者而又才盧公則胡不以湯公例處<lb/>
之也湯公者今撫鄖襄大中丞也嘗滿三載當遷而以<lb/>
䑓使者言用叅政治兵使者事故云王子獨不然曰縣<lb/>
官非蜀重而奪盧公非必才公而畀之蜀也當天下安<lb/>
<pb n="KR4e0201_WYG_059-23b"/>
時吏抱簿程資秩而叙其遷者恒也資衡而有所急則<lb/>
望望衡而有所急則實盧公望實精矣有如呉一旦緩<lb/>
急開府之地能無藉公而蜀亦安得長有公而已哉於<lb/>
是公之屬州馮守者曰不榖以職守奉兵使者四而最<lb/>
後幸在盧公下風夫豈惟無虞於操切毛鷙公實覆露<lb/>
我以出湯火不榖之拜公賜也實先二三子以及吏人<lb/>
也敢藉手一言為行李重王子謝不敏不獲敬次其所<lb/>
問對如此<lb/>
<pb n="KR4e0201_WYG_059-24a"/>
　　送太僕寺丞永寜張君遷南地官序<lb/>
余束髪而登朝則知故大司馬張襄敏公之數扼敵也<lb/>
敵中人攝公目為張太師云公歿可十餘嵗而敵破躪<lb/>
石州時公有孫曰某某甫以公任為郎休沐還里適䧟敵欲<lb/>
廹之降誓死不屈敵問知状咋指曰是故張太師後耶<lb/>
夜縱之歸天子髙其誼為遷丞吾太僕以風示邊塞者<lb/>
而張君之丞太僕也葢日夜砥礪攻駒事云甫三嵗遷<lb/>
為南户曹郎以去先是余以間過張君所縱説世事慨<lb/>
<pb n="KR4e0201_WYG_059-24b"/>
謂張君今論天下財力所從出姑畫大江而南北之則<lb/>
南困財而北困力夫所謂力者其最重非馬也耶今太<lb/>
僕馬嵗亡慮十餘萬匹内以奉衞士而外以奉邊戍邊<lb/>
戍所得馬不能勞苦與冦角馳逐亡所用之而衛士得<lb/>
馬以便騎乗而已縣官給芻費割以自共分鬻市糟啖<lb/>
馬馬不能飽而以醉乆之則先其齒而老死矣馬所從<lb/>
産則責駒馬所寄秣則責肥甚至家破而人繼之然豈<lb/>
獨馬今江淮嵗漕粟四百萬石悉以予衛士食而餘粟<lb/>
<pb n="KR4e0201_WYG_059-25a"/>
盡令入白金共邊戍夫邊戍者猶曰能執干戈以為儲<lb/>
胥捍而予衛士食譬之摶雪而塞衝何所取功焉然是<lb/>
二者見以為固然而無能有所變也幸而為縣官衛士<lb/>
則日芻豢之而彼不任德不幸而為縣官民則日魚肉<lb/>
之而不敢任怨者此何説也張君拱手而謝曰公言大<lb/>
非某所與聞也即某治馬不能亡賦賦能不以賦累共<lb/>
賦者而已夫使某為贏取以損償必不為使某稽故以<lb/>
期累必不為今者獲用治馬從公後三嵗而不羅道路<lb/>
<pb n="KR4e0201_WYG_059-25b"/>
之咨則竊以一日得治賦亦如是而已余乃嘆曰夫卜<lb/>
式有言治天下者亦若牧羊而已今君去而郎者不南<lb/>
户曹也耶凡東南職貢之入所不藉而北者即藉以南<lb/>
而君又時有寄委譏𣙜督攝之類比比焉然病莫大於<lb/>
贏取稽故者君故絶不為之則已思過半矣今馬幸稍<lb/>
足詔賦其賈藏太僕太僕有餘藏而民不甚困馬漕比<lb/>
時至大農告陳陳而嵗亦不至厲民藉令盡如君者而<lb/>
丞吾太僕郎户曹又安至如吾嚮所憂哉君行矣勉之<lb/>
<pb n="KR4e0201_WYG_059-26a"/>
人主察公卿子有材器能任将相者必於君乎取君又<lb/>
當拜矣<lb/>
　　麻城穆侯均賦頌序<lb/>
天下稱巖邑自吾三吳外則莫若黄之麻城而其稱羯<lb/>
羠不易均者亦莫麻城若明興而為其令者亡慮百人<lb/>
其以善徙者可指數而已余守太僕時偶與其邑之人<lb/>
耿中丞劉金吾輩語及之而二君津津稱其前令穆侯<lb/>
不容口且曰是以髙第入南曹名為善徙而物意猶未<lb/>
<pb n="KR4e0201_WYG_059-26b"/>
厭也久之穆侯乃復以郎髙第守晉陵而金吾之兄諸<lb/>
生守巽暑行二千里而奉通邑之大夫士父老指以請<lb/>
曰蕞爾敝邑不腆之賦不足以供國家一饗士而乆乃<lb/>
使畊者訟畔輸者訟逋強者食不税之田而弱者負無<lb/>
田之税其弱者計以為不徙則死耳以故麻城雖謬托<lb/>
為巖邑而多不毛之地類若一甌脱即令素負强幹者<lb/>
至吾邑則懾惕思用小故觧去而其巧催科者亦至吾<lb/>
邑而拙穆侯之來無幾而輒得其故歎曰夫吏負以強<lb/>
<pb n="KR4e0201_WYG_059-27a"/>
幹而又巧催科而至此邑輒拙者非真拙也巧盡於催<lb/>
科而不得不拙也夫巧在賦者末也巧在田者本也吾<lb/>
今而知所以用巧矣於是邑之田有稱全官者稱夾官<lb/>
者侯一切削去之曰是皆王土耳何田非民何民非官<lb/>
乃議均田已而又思之曰是均田者其自經界始乎乃<lb/>
親行規田所其東北因山西南因水中大溪界之以都<lb/>
分界以號分都都有長有副里有總里小里制夏秋税<lb/>
畆二升六合不為偏重偏輕以啟弊總邑之賦數有奇<lb/>
<pb n="KR4e0201_WYG_059-27b"/>
羡而無損减即强者人不得匿田田不得匿賦弱者賦<lb/>
與田相知而官民不兩困矣始不便侯筴者曰是未可<lb/>
以嵗月計也築室道傍三年不成侯豈能為吏長子孫<lb/>
哉乃不淹旬月而報成事相與歎詫以為神而邑亦稍<lb/>
稍復故巖色其士民即不能楚其辭以張大侯功德竊<lb/>
有不腆之詩歌以從故大司馬劉公後其幸先生一言<lb/>
以弁之余不敏竊窺嘉隆之際廟堂乃稍稍課責守令<lb/>
吏治今號稱極盛而其大指乃以程較國賦用贏縮為<lb/>
<pb n="KR4e0201_WYG_059-28a"/>
最耳未有能深探其所以贏者得其所以贏則下與上<lb/>
交益不得其所以贏則上與下俱病穆侯葢得之矣常<lb/>
固肺腑大郡也賦百於麻城弊亦稱是吾嘗恠夫班氏<lb/>
之傳循吏皆郡守事僅一召翁卿者有榖陽上蔡稱而<lb/>
亦不載其實即地節五鳳間人主所最加意不過曰與<lb/>
我共此者良二千石耳豈其時政皆郡守發之令不能<lb/>
自為德耶穆侯一令而能自為德使其人咏歌之不衰<lb/>
如此吾日於常乎有望矣<lb/>
<pb n="KR4e0201_WYG_059-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻五十九<lb/>
</p>
<p>
</p>
  </div>
</body>
</text>
</TEI>
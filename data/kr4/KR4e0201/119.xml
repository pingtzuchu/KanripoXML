<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百十九</head> <lb/>
    <p>
<pb n="KR4e0201_WYG_119-1a"/>
欽定四庫全書<lb/>
　弇州四部稿巻一百十九<lb/>
　　　　　　　　　　　明　王世貞　撰<lb/>
文部<lb/>
　書牘二十四首<lb/>
　　汪伯玉<lb/>
閩事棘國家急得公如天球大貝一旦借公力略定閩<lb/>
不經事少年從而擬其後頼廟計差定耳公所謂獨孤<lb/>
<pb n="KR4e0201_WYG_119-1b"/>
猶鏡磨之益瑩且此舉僅六月息扶揺羊角九萬益上<lb/>
苐臺諌類若此異日縣官緩急何頼僕擬汎一棹從公<lb/>
為緑野之客傾吐揮霍使千古色動因謁齊雲登黃山<lb/>
而歸大媮快念老母不能逺出行復自笑造物者當忌<lb/>
此舉動吾曹不利人乃累公耶昨偶見一友人云公能<lb/>
轟飲至數斗不亂與公同年近十載始得公文又十載<lb/>
始得公酒可為晩合然至於命樽罍呼盧握槊分籌鬬<lb/>
白又未卜何日也語及更益怊悵耳沈生自是湖海氣<lb/>
<pb n="KR4e0201_WYG_119-2a"/>
有足當尊意者吳郎妬除目躑躅武夷建溪間竟不知<lb/>
作何状也彼驟失公如奪乳兒恐難自生活矣公久拮<lb/>
据兵事歸奉年伯老先生顔色當益驩苐聞百口多負<lb/>
責公又垂槖得無虞共養耶二詩欲抒鄙素遂略忌諱<lb/>
外具真野人之敬希鑒入為荷<lb/>
　　又<lb/>
公别後亡何而上書人歸書寢弗下宰公者貽札數百<lb/>
言責僕以大義謂當出相公言則少而辭加峻已又属<lb/>
<pb n="KR4e0201_WYG_119-2b"/>
鄊人郭吏部坐一介吾家謂不出何以復宰公命時僕<lb/>
尚未脱布帽鹿裘枕維摩楞嚴而卧室人娓娓交讁矣<lb/>
固强弗應乃竊聞老母為損匕箸曰吾何以供而之食<lb/>
客也又弗應則又曰而不念而父之事未竟也而拂造<lb/>
物者夫造物者造而父而拂之以自完則可吾何頼於<lb/>
後不獲已乃姑為若出者因季狂徃附數行以報公然<lb/>
匆匆未悉也至京口輒又復上書乞歸而撫臺以秋期<lb/>
來檄又不獲已移舟至彭城待命時有邸報相公厭政<lb/>
<pb n="KR4e0201_WYG_119-3a"/>
事還里僕竊自喜庻幾其遂余私乎所上書人再歸而<lb/>
書再寢如故也盖宰公之言加峻云又不獲已而徃之<lb/>
魏今稍量移也且一載而僕僕不休意若甘禄食者盖<lb/>
春時復上書上書人遇盗幾殞委頓返欲復上書則見<lb/>
以為矯而飾情或謂躁不安其官上之臺臺輒格謂幸<lb/>
壮無害奈何亟拜亟返乎以故噤弗敢請而先大夫之<lb/>
事得之於臺者乃不得於省曰胥後命然則不佞之出<lb/>
竟何頼為追憶舟中領公見誨語有味乎其言之也春<lb/>
<pb n="KR4e0201_WYG_119-3b"/>
時相公謂僕吾所以欲起若者非為若也宰公亦不必<lb/>
以吾故知若今恐不然矣跡其語今似少驗嗟夫世固<lb/>
不能知僕而乃欲强僕之所不欲得者而予之僕又安<lb/>
其所不欲得而忘其所不可公以子非夫哉四月蒞浙<lb/>
藩謂公當以例出西湖之上却掃飛來峯以待而不聞<lb/>
問當是細君見憐矣昨覩邸報旌閩功旦夕璽書開府<lb/>
之召天下以文人業操觚不曉事無益安危之數一贅<lb/>
疣耳非公出不能大洗之僕當歸為公代理烟霞之業<lb/>
<pb n="KR4e0201_WYG_119-4a"/>
兹專急足布此以候起居且有薄懇并希鑒亮<lb/>
　　又<lb/>
昨不腆尺素以授曵裾者計當達臺下矣山中傳入樞<lb/>
府之命不任踴躍蒲州公得明公何異稚圭得永叔也<lb/>
今五單于面内南粤授首而明公從容運籌其間且以<lb/>
餘力發為鐃歌鼓吹揚詡昭代之盛如椽大筆縱橫燕<lb/>
然山石上固千載一時也不肖勉襄先事方循俗傳謝<lb/>
卒卒無可道近從仲蔚所從臾之將束裝而以明公報<lb/>
<pb n="KR4e0201_WYG_119-4b"/>
不成行贄贐俱返烏鵲繞樹作依依可憐色幸小有以<lb/>
慰謝之公瑕意似猶豫已為力請或可取陸而南也于<lb/>
鱗全集更半月可完計三十巻公所許序急付來吳明<lb/>
卿想暫歸里亦煩為督一序殷相公誌銘與不肖所草<lb/>
傳頗及評隲故不復贅嘉則在小山朱邸間仰仗不淺<lb/>
季狂落拓兩賢無乃相扼耶即二甫亦須攝國者加意<lb/>
耳薄懐縷縷非毫素可悉唯加飡自愛<lb/>
　　又<lb/>
<pb n="KR4e0201_WYG_119-5a"/>
不佞昨以一价馳不腆之幣於門下虞其愞不任行役<lb/>
且長風大濤未審得自逹㦸門大纛下否審明公從舟<lb/>
行吳閶之傍不嫌嗣宗服尚能以青眼佐緑醽也肖甫<lb/>
中丞時邇亦或可共周旋楚史事諸公皆廻車然魏順<lb/>
甫之恩明公甚於衣食之也此君治濟南有仁明稱無<lb/>
論其沾沾御李所坐祗以公事左當路文致它譴然非<lb/>
應大黜典明公一或拂拭之道傍之苦得遂飣筵其為<lb/>
吾黨生氣何如耶俗冗卒卒非子墨所罄南溯江雲不<lb/>
<pb n="KR4e0201_WYG_119-5b"/>
任馳情<lb/>
　　又<lb/>
蒼頭歸則以使者偕至啟椷而尺一之牘後先者再焉<lb/>
六月為期期之吳閶今及秋矣能不神爽先馳於檇李<lb/>
越來間也所示諸集丁戊之際獲一與寓目焉乃今選<lb/>
益精驪珠滿握靡不照乘詎宜必用七寸式作取舍耶<lb/>
獨集中三四齒不佞欲增重嫫母之賈使後世不見軒<lb/>
鼻結喉状獲比肩夷施良汗愧耳于鱗集已完凢三十<lb/>
<pb n="KR4e0201_WYG_119-6a"/>
巻今附上鄙意欲得公序者公於世文章獨執牛耳不<lb/>
腆敝賦寔奉盤血以從而世眼齪齪謂此子文多詰曲<lb/>
聱牙語即一二稍習太史氏者我太史氏無是也不知<lb/>
于鱗法多自左丘子長韓非吕覽渠固未盡習也公能<lb/>
忍于鱗忍不開天下後世覺乎集已行須急就付梓為<lb/>
懇公之來竊有請也倘遂取陸而北不佞不能作長安<lb/>
書敢遽有請也張相公知我且慰存我髙相公遂不見<lb/>
擯大司馬休休感恩則有之燕間能徼一言之惠以謝<lb/>
<pb n="KR4e0201_WYG_119-6b"/>
乎至不肖近跡頗治泉石臺榭花木之類益闢搆法書<lb/>
名畫金石古文不惜觧衣質買匪惟寛身且用自汚耳<lb/>
以公寵靈我而不即溝壑也日操七寸之觚以從忻然<lb/>
終其身矣諸處士不受徴竟拜朱邸之賜無乃過乎然<lb/>
貧士易為德耳魏使君任楚史極佳筆力小窘須成後<lb/>
出郢斤裁之夏熱頗輕為道自愛<lb/>
　　又<lb/>
公所命材官至拜大教兵事鞅掌不忘鄙末雕䖝之技<lb/>
<pb n="KR4e0201_WYG_119-7a"/>
俾效祝太翁太夫人惟是鄙末得以㣲技為太翁太夫<lb/>
人役則大幸也前黃舍人已徴言矣所以不敢辭者不<lb/>
佞才有既而一念未既也重錦盈篚北味充槖觧衣推<lb/>
食足深國士之感謹拜大貺天子雖㓜冲而聖睿夙成<lb/>
委寄賢喆此千古一時也明公表裏夾輔王室區區流<lb/>
言何足介懐不肖行就禫矣蒙示江陵相公頗見許以<lb/>
為藥籠中物幽谷之卉誰能自芬頼公吹噓欲寘之䄄<lb/>
褥耳亡論草土餘生未忍言出即此身尚在喉吻間焉<lb/>
<pb n="KR4e0201_WYG_119-7b"/>
能再辱耶不然時清若此且有一二大老知已少負韈<lb/>
線之長者誰不欲自見哉子與因學憲顧逼試日婆娑<lb/>
行巻中不如仍舊貫得早推遷足矣明卿除目應亦須<lb/>
試後公憐才求舊至念故不當求之今人也近游太湖<lb/>
得一記及諸詩不辭續貂之誚聊以附覽廵邉之暇必<lb/>
有篇什并所規畫大計幸賜指迷萬荷<lb/>
　　又<lb/>
春時頼我公之庇以有此官嘗走一价候起居而是時<lb/>
<pb n="KR4e0201_WYG_119-8a"/>
節鉞尚在𤣥莵浿水傍以故不得奉大教為歉楚之役<lb/>
實相公用雕蟲之技知我而留我於周南也生平惡愽<lb/>
士弟子業徃在晉時偶一弄筆所謂老翁效兒戱耳豈<lb/>
謂其好之而又饒習之耶御史雖不以恒時面孔相嚮<lb/>
然反覩杯棬之状衰鬢種種亦自厭怪矣徃者身固困<lb/>
毁譽間而尚庻幾鉛刀之割以少吐文士氣而今已矣<lb/>
嘿嘿不自得托之酒酒復易醉小詩擬作適詩亦避去<lb/>
唯泚筆理案牘顛衣倒裳以趣臺期耳相公佐天子千<lb/>
<pb n="KR4e0201_WYG_119-8b"/>
古盛際我公從容陪議朝野熈樂使一野人少伸其重<lb/>
於不爭之地亦何所不可耶塲事畢當以不任請骸骨<lb/>
幸為從臾之少遲則論囚上計相逼矣適魏順甫氏以<lb/>
志告成而何氏亦以志來也間閱之毋論何氏即順甫<lb/>
可稱具草耳鄙意欲郵致公為加裁削而時以質於相<lb/>
公何如<lb/>
　　又<lb/>
昨有一啟附我公匆匆中不知作何語也今已辭臺買<lb/>
<pb n="KR4e0201_WYG_119-9a"/>
舟而東稍尋社中兒與稚子輩開臈酒為卒嵗計耳來<lb/>
教云相公甚急不佞唯相公所為辭亦美苐昔人有三<lb/>
不可知之說即蒲州公一證也且今召起累累若項王<lb/>
軍中聞四面歌時態安能䇿蹇並馳耶公至云復有後<lb/>
命此自愛我深耳即入計斥幽之惴惴而敢它望乎苐<lb/>
不佞故吳中布衣歸不難耳辱喻及舍弟傳相公欲為<lb/>
兩制擇人所見後進唯夷陵守袁昌祚佳耳其人長者<lb/>
於文氣調甚古而暢又能取辦倉卒次則南兵部郎管<lb/>
<pb n="KR4e0201_WYG_119-9b"/>
志道也魏順甫清脩介峻已推轂臺使者張助甫千里<lb/>
才也用之邉地便當脫頴此皆相公藥籠中物能從容<lb/>
一薦之否公欲梓敝帚長安邸中且許有珠玉之導甚<lb/>
厚盛心苐令人駭謂此嶺外客何縁走簏箱長安不以<lb/>
為伴朱提來亦且見而唾矣幸緩之即死亦當以不朽<lb/>
累執事也<lb/>
　　又<lb/>
自宋世人主假色臺諫至其勢重而不可返不勝不止<lb/>
<pb n="KR4e0201_WYG_119-10a"/>
當其重時其所鷙擊鷇探若張湯杜周之治獄雖賢者<lb/>
而有所不免及其狼狽更以其口為權臣之尻而掊君<lb/>
子公試讀永叔子瞻輩白簡語能一人不受察者乎乃<lb/>
至元祐朝宣仁尚在扆而劉元城至即與二吕范忠宣<lb/>
凡六疏擊歐陽甚而六稱程正叔為五鬼其人俱皆賢<lb/>
者此何也以在公今日何異也<lb/>
　　宗子相<lb/>
三君祖道握手涕零遂不能復奉顔色愈愴然矣舟中<lb/>
<pb n="KR4e0201_WYG_119-10b"/>
拜長歌之賜更取十絶讀之色驕行者亡論萬鎰伐皷<lb/>
揚舲於栁色蒹葭中網鮮傾醇其樂何限第念豪傑海<lb/>
内能幾半載之内去者茂秦公實併僕為三子與復有<lb/>
分司之章于鱗倘遂褰帷之請足下能不落莫耶上下<lb/>
百千年南北萬里得之有神失之豈偶足下幸自愛勿<lb/>
遂為世網困也僕之一身麤可自了唯坐家君覊旅之<lb/>
跡見㧞主上忌者必欲置之危地巢卵私憂誠所不醳<lb/>
耳巻素汚訖附上幸麾置之<lb/>
<pb n="KR4e0201_WYG_119-11a"/>
　　又<lb/>
過淮不能待足下留詩傳吏及再附書浮沉得無達否<lb/>
歸後事小撥構一樓扁曰萬巻擬了此春夏島冦暴發<lb/>
倉卒奉老母避兵吳中洶洶越警恨身不能兩耳期促<lb/>
又北首装念足下抱膝吟時也何乃天壤哉于鱗竟以<lb/>
郡出明卿昨乞假去後幾時交㳺眼底落落星散可怪<lb/>
也眇君子竟不為我和五子詩昨聞在王國中多從俠<lb/>
少倡家逰晩節栁三變何為也不憶一旦叛去爾爾尋<lb/>
<pb n="KR4e0201_WYG_119-11b"/>
于鱗移文責之足下行時三君尚援送僕例前有寄示<lb/>
者别來亦有見懐一篇否七月望可抵廣陵能輕舟見<lb/>
過劇談通夕深所願耳且僕不訪足下令足下出視僕<lb/>
可笑也<lb/>
　　又<lb/>
久不得問昨遂成二詩及草一啓奉候遅回去人未發<lb/>
把扇欲揮舊𨽻即至二札中語愴然心折稍讀諸篇格<lb/>
律清峻意味雋永誠是當家海内神交若此竒矣元白<lb/>
<pb n="KR4e0201_WYG_119-12a"/>
慈恩院逰相寄大是一段佳事我輩乃足當之來教謂<lb/>
茂秦云云弟意亦復爾幾欲削去五子之一冀其不逺復<lb/>
也何如于鱗順德亦可若蕭望之用經術為九卿而以<lb/>
試吏故守右扶風藉令一學掾便足榮于鱗何淺淺也<lb/>
公實留别詩為人所梓政不必作此態弟苦干戈叢中<lb/>
走出舊思荒落昨偶成一文幾作龍城公語悵然久之<lb/>
非兄不敢以告也<lb/>
　　又<lb/>
<pb n="KR4e0201_WYG_119-12b"/>
毘陵道中得使者書知為期遅我湖滸便宛然對足下<lb/>
也幸北上期小緩可遂得遷延兄縱不見召弟能忘於<lb/>
心乎蓮花池邉必着我䨇屐矣明日可度江抵揚州須<lb/>
五日泊更二日抵兄欲作一段胸中語苦碌碌久從吳<lb/>
下諸君未易擺脫耳今嵗賊冦我地焚掠不可言倉皇<lb/>
奉老母避郡始從父老操戈殳自衛幸不犯田廬無恙<lb/>
史籍所記亂離之状身必見之向語多難無朝野乃成<lb/>
䜟可笑使者云兄為我夕起食停匕數四此骨肉交也<lb/>
<pb n="KR4e0201_WYG_119-13a"/>
俄當面未盡所言强飯自愛<lb/>
　　又<lb/>
書來念我殊至唯有揮淚耳酒間見答一章慷慨高咏<lb/>
清霜晝飛即僕不死而二三君子健飲無恙天地未大<lb/>
窮也訊牘計將畢後五日可遂東抵盧龍踽踽無足談<lb/>
者吾以漆園擬吳生以湘纍視足下以腐令當于鱗以<lb/>
盲史肩子與日自相下上耳不能鬰鬰久作使者態也<lb/>
長安諸貴人橫弄風雨即盡逐我輩相苦耶苦我輩者<lb/>
<pb n="KR4e0201_WYG_119-13b"/>
如人之苦飛鳥鎩而縧束之無奈耳逐之廣莫之墟乃<lb/>
所以相樂也足下無害<lb/>
　　又<lb/>
招提惋别無復晤理乃更有白雲之逰也足下所携苦<lb/>
太多恨醉昏然便旦耳炊飯畢就道跬歩業海河間牘<lb/>
山積旬日了之即寢溲是物于鱗相聞計太欲得僕然<lb/>
道出中山須烹葵之月可顛倒邢使君裳耳頃聞政府<lb/>
此人云吾老不分見輕薄少年吾去之略盡獨竟餘王<lb/>
<pb n="KR4e0201_WYG_119-14a"/>
某也家君頗鬰鬰書來誚僕何状作何筴免余謂所坐<lb/>
非墨汚敗墮宗緒即不以施市人而詘朝士之籍者請<lb/>
十嵗盡人間書十嵗盡人間㳺屐從南嶽還道鈐岡絮<lb/>
酒知己之酹彼豈其惡余哉足下自愛彼視而當門蘭<lb/>
也徐生盈巻相寄大自意氣中不無裁割故具弱耳去<lb/>
人需送行一律四絶宿觀中諸篇毋令徒手返也<lb/>
　　又<lb/>
齎疏人還得足下書知近獲佳麗良慰暑可無慮消渇<lb/>
<pb n="KR4e0201_WYG_119-14b"/>
否細君比何所道足下過選部不大煩苦耶某遂復完<lb/>
恒鎮牘旬後可遂握手于鱗矣足下要我作觀中詩而<lb/>
負之又負我一律四絶何也豈羊腸世途頓爾戒吟耶<lb/>
將為殿脚女戀戀無暇筆硯耳古體政佳可别作之勿<lb/>
背舊約也外短歌一章以當抵掌不盡所言<lb/>
　　又<lb/>
某以三日治邢獄畢則過于鱗齋中矣牽生鹿手刺殺<lb/>
出蔡姬酒薦血腸作熱洛河飲噉醉飽分十二體悉賦<lb/>
<pb n="KR4e0201_WYG_119-15a"/>
之御風雨登郡樓歌兩欲决章河灌襄國也然無日乃<lb/>
不念子相作長安貴人耳及洺而疏吏廻得書知起居<lb/>
扇頭諸篇伉爽貴倨坐大行雲表萬象下伏竒哉子與<lb/>
明卿大寥闊不知作何面孔嚮人也老謝追余於魏城<lb/>
其意求田問舍耳某無以藉手奈何盧柟覺稍莽莽可<lb/>
談郡王丞羅倅佳士也意麟鳯我軰不以使者折節明<lb/>
當發舟汎河而北三輔疏畢上矣勉旃自愛無多言<lb/>
　　又<lb/>
<pb n="KR4e0201_WYG_119-15b"/>
昨得書知足下已轉勲部甚慰世貞則日侍家君談業<lb/>
海中態令人憮然不早引謝戀戀至此寧免周子南之<lb/>
搥牀已裂兩中裠作袴褶矣足下知吳中添一健兒耶<lb/>
伯承亦遂飛鳥依人呉峻伯邇時眼孔作何許彼能識<lb/>
于鱗與僕故非時人耳幸與進之<lb/>
　　又<lb/>
讀足下寳劒篇覺三尺䥫從風胡冶中來耶袖而弹之<lb/>
天門劃然中開東海泱泱乎大風矣寳劔取其斷决腰<lb/>
<pb n="KR4e0201_WYG_119-16a"/>
帶勉以禔身神羊利用觸邪敢不敬拜早夜韋弦之佩<lb/>
以嘉承君之大貺抑世貞有言嚮者吾與足下僇力矯<lb/>
志寔左右濟南以啓不朽麟鳯之喻中心藏之雖謝生<lb/>
中叛梁亦奄化而武昌跳踉闌入盟所一時彬彬自謂<lb/>
無讓西京之盛何期河嶽東徙貝錦滔天輦上君子眈<lb/>
眈虎視獨足下翺翔乎天府李尚衣衿乎闗内差未短<lb/>
氣耳今武昌手板豫章長興刀筆江左僕復袴褶戎馬<lb/>
之域令萬世後謂為何時然吾與長興猶足蝸涎自濡<lb/>
<pb n="KR4e0201_WYG_119-16b"/>
呉生仰面看人奔走僚幕緑衫𥪡子猶得作先軰眼孔<lb/>
向之其窮甚矣足下即自唯日所逰從諸君得此人一<lb/>
舌底語否足下勉旃無忘夙𠂻幸甚幸甚峻伯虛懐甚難<lb/>
上東門便可同出所喻欲令歌百花洲或大江以别足<lb/>
下此故懐也弟神氣已見大巫而索耳<lb/>
　　又<lb/>
潞河揮涕作别足下書竟不知何語舁行氷雪中皮面<lb/>
剥裂殆如多年木居士以立春日抵省桮棬腰脊苦痛<lb/>
<pb n="KR4e0201_WYG_119-17a"/>
不可道盖未及謁撫臺而募兵之檄下矣三千卒不難<lb/>
致調發無已為之奈何青州大盗俠處處皆是探丸殺<lb/>
吏以為酒杯間作劇見兵無一可用者積墮之後所謂<lb/>
馬如羖羊矛如銕錐耳而以雄聞天下豈不羞哉礦脉<lb/>
已㣲細官所負徒工價甚多睊睊胥讒矣而側聞内意<lb/>
未巳當事者遂不聴輿人之誦乎僕夜雖寤寐間猶臲<lb/>
卼且竭區區圖之不濟數也生死人間小事恨不得開<lb/>
巻不分足下諸君䟦扈過濟南升于鱗堂因以謁太夫<lb/>
<pb n="KR4e0201_WYG_119-17b"/>
人于鱗徑携蔡去無頼哉明卿消息若何嚮者吾悲之<lb/>
乃不知世貞更大苦海也如念吳峻伯者可戒之令勿<lb/>
出<lb/>
　　又<lb/>
昨除目從郵來子相已遂離政府出治閩武夷天姥便<lb/>
自氣象丈夫足跡何可只踏長安城耶二三君子拊掌<lb/>
拍腹要自娛快耳計足下便道還上尊公壽以何時抵<lb/>
任嫂途次安穏否世貞本末無所復言爾時漏網計足<lb/>
<pb n="KR4e0201_WYG_119-18a"/>
下力也佛法衆生得殺為觧脱亦是薄障未滿故青州<lb/>
土猾大盗以觧散讀書灌園聊用自娛而北使至則敵<lb/>
十萬騎䦨入遼西家君冐鋒鏑逐出塞僅破一障耳而<lb/>
所鹵斬頗亦相當竟坐鐫一官羽檄日上邉吏益輕毎<lb/>
念及肝膽臲卼進退之間宇宙如束奈何奈何子與守<lb/>
汀亦吾儕餘意也審此呉生必無復起理足下乃得踞<lb/>
見子與故當耳于鱗貽余文又四詩鏗鏗也世貞毎讀<lb/>
吾軰文不能己昔賢覽鏡之泣此何以全於世哉一兩<lb/>
<pb n="KR4e0201_WYG_119-18b"/>
日前成贈足下歌行頗怪偉使今日得信後不復就矣<lb/>
薄物非敢云賀聊見千里亮之<lb/>
　　又<lb/>
念昨嵗得子相報書不相聞者五改火矣所懐計同之<lb/>
也邸中流言島冦數躪閩諸逗撓當從坐者甚衆乃子<lb/>
相與焉以子相才佐省事百不發一靡然就辦慮未悉<lb/>
汀守治状耳于鱗日言歸竟歸矣毎苦趨省若就逮今<lb/>
以于鱗故抶輿人恨不須臾至也彼偃蹇稱病不任客<lb/>
<pb n="KR4e0201_WYG_119-19a"/>
三徑蓬蒿矣而獨要吾為十日布衣飲徐左參許相國<lb/>
數得止坐隅焉子相胡不約汀守走一信相聞也于鱗<lb/>
歸而僕留子相坐上子與受事明卿薄謫吾黨信無所<lb/>
不有哉張助甫一札麟鳯吾軰至矣第未見其詩其書<lb/>
遂不减二三子信竒人也青州戎莽株㧞嵗復就稔卒<lb/>
無能以漢法中我然長卿故倦㳺且歸矣勉旃加飯自<lb/>
愛<lb/>
　　又<lb/>
<pb n="KR4e0201_WYG_119-19b"/>
走萬里使裹半嵗糧相訪故人意乃爾第椷題以七月<lb/>
發兩改火矣則所為君處南海不佞處北海風馬牛之<lb/>
不相及也故七言悲歌慷慨泣數行下不止也吾黨信<lb/>
難為逺哉足下滯閩即閩多冦警矣廼欲以萬户侯遺<lb/>
足下乘長風破巨浪劍客翼前技擊衡後視被髪燕市<lb/>
中時勝不也所喻曾參軍者尚未至毋多募齊兵徒自<lb/>
苦耳不佞甚熟之稍一二豪俠不易出為縣官用出即<lb/>
探丸殺人發塚亡命名挂獄吏牘者計以僥倖自贖勝<lb/>
<pb n="KR4e0201_WYG_119-20a"/>
來受事不勝輒鳥獸散日者乍浦之役君子六千人一<lb/>
夜無跡且所至好剽略陸愽跕屣鳴琴未便以平法治<lb/>
也江淮間不借閩兵乎閩又胡以乏告借他兵為也足<lb/>
下書决然挂冠不佞一詩庻幾有味其言世貞幸漏黜<lb/>
籍獨明卿再貶不知所坐是不欲此子在人間耳明聊<lb/>
哉明卿哉于鱗杜門如昨徐大夫憂歸矣吾二人苦海<lb/>
中兩葉舟何所問途後㑹未期努力强飯<lb/>
　　又<lb/>
<pb n="KR4e0201_WYG_119-20b"/>
友人浮繫呉郡王世貞再拜隕淚移書故憲使宗君子<lb/>
相吾與子相琳宫托宿風雨如晦鳴鷄絶袂不謂今者<lb/>
遂乖各天毎小展念五内摧磔記僕扶服奔難時得郵<lb/>
信将子相一札問僕難所從起今何状作何筴宛轉片<lb/>
語千致讀之嗚咽涕涔滛下也適㑹卒卒無南去之便<lb/>
因循報章今便己矣子相雖號就奄漠然而遺藻煜發<lb/>
英聲踔踸僕遘禍屬毛銜寃刺骨塗炭以來雖綫息守<lb/>
魄而萬念蹈𡨕子相如生不佞猶死則幽明之軌未岐<lb/>
<pb n="KR4e0201_WYG_119-21a"/>
抑塞之𠂻尚可暴也向僕𨽻爽鳩子相後至稱僚寀杯<lb/>
酒然諾之好而己既當事貴人驟識賢者峻領藻鏡衣<lb/>
襟薦紳三事以降莫匪還徃而僕方逡廵守刀筆敗裘<lb/>
羸馬甘其俛陋乃子相不鄙從前顧尚書所得敝帚恱<lb/>
之下榻論心斷金稱利使僕忘棄援上之誡厭射鰥居<lb/>
之操濟南呉興二三君子牽挽左右亦既斐然么麽詖<lb/>
側之士謬意傅㑹吾黨可以獵取浮名掩庇遂欲尋響<lb/>
而來聆聲而去既戾厥望便生諍心以僕與子相為竒<lb/>
<pb n="KR4e0201_WYG_119-21b"/>
貨賣之嗜者簧鼓牙舌指搐諱忌子相既不獲安鳯池<lb/>
而僕之餘浸徑沿尊人沬血廻腸方寸蠆螫欲逝不可<lb/>
在生無術試為子相數辛丙中故五六年僕南使子相<lb/>
移告半之實得三年耳休沐之夜率相過從擊鮮釀醇<lb/>
刻燭命題賦就輒吟吟罷輒飲飲過輒醉鼔掌掀眉談<lb/>
究古曩比興所繇之㫖上下數百千嵗汙隆之調角勝<lb/>
自賢徃徃移丙連五無復知旦坐是竒聲不得盡閟時<lb/>
時有聞人間然未嘗與子相隻語及長安中人事也毋<lb/>
<pb n="KR4e0201_WYG_119-22a"/>
論子相慎宻雅重僕即狂不檢獨不念家大人出没荆<lb/>
棘為于垣累乎且為文章不已其效能使智者妬愚者<lb/>
厭弱者獻讒力者出㧙大抵勢當然耳其所以乃在慕<lb/>
同調薄異已疎易親賤隃貴少加長增敖益惰遺落富<lb/>
勢脫疎寒暄親䁥麯蘖倦罷禮數此數者僕不幸與子<lb/>
相間有之彼長安人事大小如蠛蠓之度大空何挂吾<lb/>
子相目也今謂吾黨日夜簸脣頰非刺長短不亦繆悖<lb/>
大寃哉至又謂僕與子相嘗為文哭竹書姓名人以聳<lb/>
<pb n="KR4e0201_WYG_119-22b"/>
動大臣令甘心我記其人自䧟辟後不佞竊以國家於<lb/>
法已盡矣念居平逰好腊肉絮酒一力助掩長揖而退<lb/>
當寛大顯信之朝即扈輒脂習可免提湯同日之誅足<lb/>
矣豈有形之翰墨以干大僇者哉子相之于斯人固未<lb/>
半面也今者謂文出僕又謂出子相謂出僕也者陽為<lb/>
子相也者謂出子相也者陽為僕也者其陽為二人觧<lb/>
也是不欲吾二人一存也於乎令吾身當之易耳而以<lb/>
中吾尊人哉僕雖存故不如子相也且僕年少不更練<lb/>
<pb n="KR4e0201_WYG_119-23a"/>
誤録有司肉血躁熱氣志衡厲毎多籍康嗜醉之癖而<lb/>
負斶斗抗名之敖間懐傅班投筆之志自庚戌變後尊<lb/>
人忽被非常之命洊治兵革僕虞深巢幕過自懲刈跬<lb/>
武山嶽揺吻鱗尾功名二端等之啖蠟第令太宰御史<lb/>
考吏時稱有不謹王生削職於計遂矣何圖青蠅之巧<lb/>
變白為黒迅霆之濫擊蟄逮株僕不惮左手奉尺牘右<lb/>
手握歐刀於北闕之下所以拜跪乞哀延旦夕之息者<lb/>
冀日月之廻照而雷雨之有時憤激暴伉非有益於生<lb/>
<pb n="KR4e0201_WYG_119-23b"/>
存故也事本末獨子相知之僕吞聲久矣不敢白之地<lb/>
上白之地下耳嗟乎子相僕獨何心苟住世間不記單<lb/>
閼之嵗西邸中語耳子相謂僕夜夢黃衣而牒者云云<lb/>
吾不復能久矣僕夢亦如是因相與詫歎惋然久之笑<lb/>
曰彼真以為能死余耶即使曹蜍李志雖至今生存何<lb/>
益也子相夢既以稍稍讐何獨難僕哉德甫來言子相<lb/>
則不能無王融中郎恨作此寂寂竟鬰拂釀病審爾子<lb/>
相不亦明珠抵鵲也居又聞子相之夫人當得報投井<lb/>
<pb n="KR4e0201_WYG_119-24a"/>
幾絶救之乃觧子相寧能恝然逝也若婦竒妬未有子<lb/>
痛哉吾為歌三章詩近體二章其所欲吐而不敢者固<lb/>
不啻是茲與子相約異日冀得沐恩赦奉家大人南還<lb/>
以菽水之間當徒歩哭子於邗溝之隂<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>所著書籍汰<lb/>
次其事與于鱗序而傳之脫不諱亦欲子相治一容膝<lb/>
之室泉臺傍待我也僕與子相朝司命君詰所以拮据<lb/>
我軰之故彼而神也其寧無靦顔而枝辭也<lb/>
　<lb/>
<pb n="KR4e0201_WYG_119-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百十九<lb/>
</p>
<p>
</p>
  </div>
</body>
</text>
</TEI>
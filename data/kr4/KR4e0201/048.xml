<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十八</head> <lb/>
    <p>
<pb n="KR4e0201_WYG_048-1a"/>
欽定四庫全書<lb/>
　弇州四部稿巻四十八<lb/>
　　　　　　　　　　　　明　王世貞　撰<lb/>
詩部<lb/>
　七言絶句一百二十五首<lb/>
　　送顧子行員外謫判太平五絶<lb/>
天門秋色挂帆開候吏遥從采石來醉着錦袍明月下<lb/>
千年人道謫僊才<lb/>
<pb n="KR4e0201_WYG_048-1b"/>
　　其二<lb/>
晉朝姑孰接秦闗飲馬淮流一線間今日中原無揷羽<lb/>
不妨詞客醉龍山<lb/>
　　其三<lb/>
客路仍聞送逐臣與君那得不沾巾秋雲桐栢離帆影<lb/>
霜落丹楓兩地新<lb/>
　　其四<lb/>
樓船疊鼓大江流别駕新開南豫州四郭春驕羅綺色<lb/>
<pb n="KR4e0201_WYG_048-2a"/>
向來僊客不知愁<lb/>
　　其五<lb/>
公檄寒稀郡事饒試陪賓從上凌歊只今惟有黄山月<lb/>
猶似蛾眉恨未消<lb/>
　　揚州訪張有功不值<lb/>
遥聞李白在揚州銀甕葡萄晚自愁曲罷廣陵人不見<lb/>
蕭條楓葉映寒流<lb/>
　　其二<lb/>
<pb n="KR4e0201_WYG_048-2b"/>
當時恩譴異長沙春見唐昌兩度花幕府夜來頻問帖<lb/>
玉鞭金勒向誰家<lb/>
　　寳應湖<lb/>
波揺匹練界長空天濶千帆處處風入霧樓臺先暝黒<lb/>
隔林楓葉後霜紅<lb/>
　　其二<lb/>
長天漠漠水淙淙鼓吹中流引畫艭南人過此看不足<lb/>
北人即怕莫推牕<lb/>
<pb n="KR4e0201_WYG_048-3a"/>
　　聞子相歸不能待寄之<lb/>
桐栢江頭春鴈稀故人聞向日邊歸扁舟欲繫遥相待<lb/>
萬戸清霜夜搗衣<lb/>
　　送家兄君美復之江右幕職<lb/>
滕王髙閣枕江開萬里濤驅雪色來幕府只今誰上客<lb/>
知君舊有子安才<lb/>
　　其二<lb/>
東湖水鋪如鏡平百花洲上百花明宫袍小舫醉歌去<lb/>
<pb n="KR4e0201_WYG_048-3b"/>
笑殺襄陽空得名<lb/>
　　其三<lb/>
紫薇省中花正芬任他公檄自紛紜不妨傲吏烏皮几<lb/>
卧看西山生白雲<lb/>
　　其四<lb/>
呉江花發暮春衣暫逐童冠一醉歸君去正如彭蠡鴈<lb/>
年年還向薊門飛<lb/>
　　其五<lb/>
<pb n="KR4e0201_WYG_048-4a"/>
香罏峯畔紫烟生鐵柱觀頭雷雨明麻姑僊人數相過<lb/>
倘到吳門好寄聲<lb/>
　　暑中戲簡謝時臣索畫廬山障<lb/>
亭午湘簾暑未殘謾勞朱李薦冰盤須君貌寄廬山障<lb/>
卧對飛流萬尺寒<lb/>
　　即事偶成<lb/>
閶闔兵戈烏夜啼薊門禾黍雉朝飛北人愁北欲南去<lb/>
南人愁南不敢歸<lb/>
<pb n="KR4e0201_WYG_048-4b"/>
　　其二<lb/>
不分朝回只晏眠春逢雨雪壓花天鄰家禁釀罷開市<lb/>
贏得囊中無酒錢<lb/>
　　喜明卿舍人至口號<lb/>
昨夜承明萬井開露寒星斗共崔嵬虛將紫氣歸燕石<lb/>
自有荆人抱玉來<lb/>
　　寄臨清方符處士因問訊猶子元煥茂才元煥善<lb/>
　　書工新聲<lb/>
<pb n="KR4e0201_WYG_048-5a"/>
春風錦纜三千舶夜月朱薨十萬家俠客新傳方處士<lb/>
彩毫題徧石榴花<lb/>
　　其二<lb/>
君家小阮不可當春日騎驢辭帝鄉醉後曲裁梁苑月<lb/>
興來裙掩墨池霜<lb/>
　　還呉初抵閶門夜泊獨坐有懐<lb/>
十載時時問故鄉歸來朋舊又相忘城頭弦月烏棲曲<lb/>
疑是幽州萬樹霜<lb/>
<pb n="KR4e0201_WYG_048-5b"/>
　　嘲吳舍人新娶<lb/>
汝去含香露未乾欲憑春破紫微寒片帆飛盡瀟湘雨<lb/>
十二峯頭黛色殘<lb/>
　　題西濱隠君<lb/>
隠君家住大河西楊柳雙橈水拍堤明糚落日浣紗女<lb/>
夾岸桃花春欲迷<lb/>
　　再贈子與十絶<lb/>
　　　子與行余既以長歌餞别矣臨岐悵然飛龍之<lb/>
<pb n="KR4e0201_WYG_048-6a"/>
　　　乖隔羽翼之無從也因復爲十絶以呉音度之<lb/>
　　　棧馬躑躅行徒掩涕矣<lb/>
問余何事滯燕京擊筑徐卿大有情此日悲歌向誰和<lb/>
凉風千樹起秋聲<lb/>
　　其二<lb/>
白虹髙屬薊門秋風暝滹沱水逆流自是别離闗氣象<lb/>
不須開匣問呉鈎<lb/>
　　其三<lb/>
<pb n="KR4e0201_WYG_048-6b"/>
東呉王生太可憐别汝灑淚西風前一榻梁間都不下<lb/>
自瞪雙眼看青天<lb/>
　　其四<lb/>
秋深桐栢水曾波明月輕帆鼓吹過倘遇少文煩致訊<lb/>
卧游山色不勝多<lb/>
　　其五<lb/>
呉王臺下水漫漫榆柳蕭條兵氣寒無那興來催棹去<lb/>
到時應自憶長安<lb/>
<pb n="KR4e0201_WYG_048-7a"/>
　　其六<lb/>
灞陵車馬斷行塵狂客新豐酒見親抵醉不曾交片語<lb/>
只今誰是語中人<lb/>
　　其七<lb/>
太湖南坼貯烟霞山繞菰城十萬家歸路莫愁雲色占<lb/>
飛流千尺㵼桃花<lb/>
　　其八<lb/>
罨畫溪頭秋水多紅糚百疊剪青羅醉後徧題蓮葉句<lb/>
<pb n="KR4e0201_WYG_048-7b"/>
蘭舟翻入女兒歌<lb/>
　　其九<lb/>
寂寥揚子著書年誰似桓譚與太𤣥心賞共期千古在<lb/>
莫教零落借人傳<lb/>
　　其十<lb/>
李生騎馬向邢臺擁傳君仍去未迴一柱天孤撐震蕩<lb/>
千巖日墮失崔嵬<lb/>
　　送表兄盧生南歸<lb/>
<pb n="KR4e0201_WYG_048-8a"/>
大江南去水茫茫到日秋風爲解裝棲鳥漸閒人漸少<lb/>
不知何處是家鄉<lb/>
　　其二<lb/>
白雲無盡片帆飛樽酒踟蹰涴客衣不爲别離生感慨<lb/>
故園今日尚能歸<lb/>
　　題畫贈别王使君<lb/>
杯酒踟蹰日易曛青山處處惜離羣莫言秋色難分贈<lb/>
君自青雲我白雲<lb/>
<pb n="KR4e0201_WYG_048-8b"/>
　　走筆二絶贈弈者劉生<lb/>
曾陪太傅東山墅不向君王賭郡符敲罷一枰何所道<lb/>
片帆秋色滿江湖<lb/>
　　其二<lb/>
金溝清泚楝花香一局逢君坐夕陽莫向秋風誇石室<lb/>
人間歲月野夫長<lb/>
　　贈蘇洲<lb/>
此翁不知何許人醉墨灕漇若有神夜半酒醒尋不見<lb/>
<pb n="KR4e0201_WYG_048-9a"/>
滿天風雨散龍鱗<lb/>
　　于鱗寄太行諸篇走筆以謝<lb/>
太行峯色黨青天刺史搴帷紫氣前中夜星辰低摘盡<lb/>
憶余飛贈薊門烟<lb/>
　　夜半醉過子相<lb/>
北斗下卓河西流先生醉歌吟未休不爲長安一片地<lb/>
何人能破古今愁<lb/>
　　贈文都昌<lb/>
<pb n="KR4e0201_WYG_048-9b"/>
挂帆南去楚天賖大庾峯頭明月斜我贈白雲仙尉去<lb/>
書來應報折梅花<lb/>
　　别李邢州宗考功徐比部吳給事諸君時方有三<lb/>
　　輔之役<lb/>
濁漳西坼未安流大麓千巖風雨愁五馬過題春已徧<lb/>
猶聞使者下邢州<lb/>
　　其二<lb/>
金河楊柳未堪齊馬首傳觴白日低俠客自來輕别甚<lb/>
<pb n="KR4e0201_WYG_048-10a"/>
醉乗虹雨薊門西<lb/>
　　其三<lb/>
塞雲吹盡出榆闗不斷冰天指掌間應是爾曹髙興發<lb/>
忽驚飛雪捲燕山<lb/>
　　其四<lb/>
未從燕市賦招魂東海虛明孝婦寃爾道行春三輔徧<lb/>
蕭條秋色老中原<lb/>
　　贈别于鱗還邢州<lb/>
<pb n="KR4e0201_WYG_048-10b"/>
白雲寒鎖郡齋深人道朝天不可尋總爲股肱驅傳去<lb/>
仍勞明主賜黄金<lb/>
　　其二<lb/>
石門髙峽沙丘臺紫馬春停天地開無限北風吹不到<lb/>
萬家明月待君來<lb/>
　　其三<lb/>
葡萄美酒玉壺寒寫向離筵淚並殘縱有隋珠髙月色<lb/>
不知中夜向誰看<lb/>
<pb n="KR4e0201_WYG_048-11a"/>
　　其四<lb/>
薊門揮手各風烟並馬中原别思懸我欲東觀遼海日<lb/>
煩君西拄太行天<lb/>
　　上已與趙憲副郊游趙取小婦由闗中適至口占<lb/>
　　戲之<lb/>
秦中好女勝羅敷翡翠爲裳香作車不用相逢問夫婿<lb/>
東方千騎上頭居<lb/>
　　其二<lb/>
<pb n="KR4e0201_WYG_048-11b"/>
千金西去買娉婷萬樹梨花斂色迎聞道燕京誇祓禊<lb/>
讓君先賦麗人行<lb/>
　　盧龍署中偶成<lb/>
朱簾翠箔過楊花睡起中庭日未斜却似深閨嬌小婦<lb/>
樓頭癡坐怨天涯<lb/>
　　西山道起蒼兔草中逐之不得<lb/>
馬頭蒼兔剪春風一線光騰杳靄中落日平原青草色<lb/>
不知鷹隼爲誰雄<lb/>
<pb n="KR4e0201_WYG_048-12a"/>
　　盧龍署中有寄<lb/>
山城小雨鷓鴣啼楊柳辭寒緑正齊我夢春閨獨不見<lb/>
怕乗雲雨問遼西<lb/>
　　飲歐陽鎮朔即事有贈<lb/>
琵琶曲按古凉州急管清尊玳瑁愁勸爾軍中髙太白<lb/>
秋來應挂郅支頭<lb/>
　　其二<lb/>
旌旗春偃白龍堆教客休停鸚鵡杯歌舞未殘飛騎出<lb/>
<pb n="KR4e0201_WYG_048-12b"/>
月中生縛左賢來<lb/>
　　其三<lb/>
欲從鈴閣借前籌姑衍條支一劒收爾自虎頭飛食肉<lb/>
不教猿臂羨封侯<lb/>
　　其四<lb/>
曼纓白馬下雙鵰䧏敵轅門氣不驕爲問渾邪能騎射<lb/>
可如新帥霍嫖姚<lb/>
　　過懐來羅將軍駐兵因贈二絶<lb/>
<pb n="KR4e0201_WYG_048-13a"/>
碧山無限鎖龍堆羌笛胡笳漢使哀日暮春風鳴白羽<lb/>
知君突騎射雕迴<lb/>
　　其二<lb/>
將軍按甲古嬀川萬馬驕嘶苜蓿天但使王庭能絶幕<lb/>
未勞車騎勒燕然<lb/>
　　寄紫荆龔都督二絶<lb/>
牙旗髙擁黒雲間匣裏并刀龍雀環夜夜胡笳吹落月<lb/>
秋聲不敢近燕山<lb/>
<pb n="KR4e0201_WYG_048-13b"/>
　　其二<lb/>
闗頭畫角鎖殘霜十萬竒兵易水傍却恨單于穿塞去<lb/>
不教飛將取金章<lb/>
　　過于鱗郡齋分賦十二體<lb/>
千峯西北擁岧嶤立馬寒雲豫讓橋俱道挂冠同指掌<lb/>
不知山色爲誰驕<lb/>
　　衞河夜汎<lb/>
衞河秋望接天迴大艑髙帆擁月來爲問乗槎諸漢使<lb/>
<pb n="KR4e0201_WYG_048-14a"/>
幾人元是謫僊才<lb/>
　　其二<lb/>
白波如練掣長空上下銀河一色通歌罷朝來新樂府<lb/>
滿天寒色起丹楓<lb/>
　　懐徐子與<hi>時使江南因還霅</hi>
馬首平城雨雪多故人僊棹霅中過寧知日暮江南曲<lb/>
不異秋風塞上歌<lb/>
　　其二<lb/>
<pb n="KR4e0201_WYG_048-14b"/>
駐馬相逢邢大夫玉巵親上紫酡酥俱稱漢使由來貴<lb/>
爲問徐卿定有無<lb/>
　　懐吳明卿<hi>時謫江西幕</hi>
使君車馬自風塵聞爾匡廬發興新落日千峯秋色裏<lb/>
不知何處鬭嶙峋<lb/>
　　其二<lb/>
遥憐李白在潯陽縱酒狂歌秋興長夜夜銀河縈斗色<lb/>
肯教龍劒吐風霜<lb/>
<pb n="KR4e0201_WYG_048-15a"/>
　　題沈參軍竹林圖<lb/>
誰家十萬碧琅玕箇箇春雲秀可餐我是王猷君更熟<lb/>
何妨一問主人看<lb/>
　　提兵海上戲呈袁將軍<lb/>
十年文戰薊門空東海兵符倚畫熊却恨少時疎劒術<lb/>
欲將身事白猿公<lb/>
　　寄遼陽羅將軍<lb/>
十年遼海鬭兵稀邊馬乗秋轉更肥共道嫖姚新按塞<lb/>
<pb n="KR4e0201_WYG_048-15b"/>
不愁明月滿金微<lb/>
　　其二<lb/>
醫無閭畔暮雲齊回首軍城萬壘低莫怪鮮卑驚白馬<lb/>
使君原是舊安西<lb/>
　　調唐將軍<lb/>
將軍盪寇大江還蹀躞霜蹄未擬閒自是封侯飛骨在<lb/>
任教明鏡負刀環<lb/>
　　其二<lb/>
<pb n="KR4e0201_WYG_048-16a"/>
十萬樓船下瀨兵已乾東海腊長鯨如何戍角依然在<lb/>
夜夜征夫向月明<lb/>
　　呉峻伯校諸生走筆二絶<lb/>
羣山秀色靜臨衙日暖風微綘帳紗萬馬自應空伯樂<lb/>
千人重見屈田巴<lb/>
　　其二<lb/>
何人東嚮坐諸生倡雪懸河稷下傾組練鎏戈霜一色<lb/>
使君親教五家兵<lb/>
<pb n="KR4e0201_WYG_048-16b"/>
　　和峻伯蓬萊閣六絶<lb/>
坐看紅日映天雞曙色中原一瞬齊雄觀古來誰得似<lb/>
崑崙髙柱大荒西<lb/>
　　其二<lb/>
虛無紫氣映蓬萊水落青天忽對開已借鰲簪爲島嶼<lb/>
還從蜃口出樓臺<lb/>
　　其三<lb/>
綘節秋逢鸞鶴羣安期遣信欲相聞袖中亦有千年棗<lb/>
<pb n="KR4e0201_WYG_048-17a"/>
不羨瀛洲五色雲<lb/>
　　其四<lb/>
早晚蒼龍自在眠春波織就蔚藍天風雷忽捲秦橋去<lb/>
日月還依禹碣懸<lb/>
　　其五<lb/>
萬乗秋風屈布衣滄桑今古定誰非田横五百應如在<lb/>
徐市三千竟不歸<lb/>
　　其六<lb/>
<pb n="KR4e0201_WYG_048-17b"/>
君汎僊槎擬問津我從東海學波臣隋珠却墜雙明月<lb/>
鯨島寒光夜夜新<lb/>
　　　于鱗嘗爲四懐詩寔首余世貞焉其次四寄某<lb/>
　　　某子甲也乃世貞則亦首于鱗餘三人同之寄<lb/>
　　　倍之矣風雨如晦飛龍乖隔每一諷詠淚下綆<lb/>
　　　縻然又有私慰焉于鱗故已挂冠垂當得㑹耳<lb/>
　　　寄以言托也是不必數子見之<lb/>
　　懐于鱗<lb/>
<pb n="KR4e0201_WYG_048-18a"/>
黄鵠秋翔太華顛坐攀僊掌撲青天乗風忽傍東溟轉<lb/>
矯首扶桑帝日懸<lb/>
　　懐明卿<lb/>
鴻歸重枉豫章書不向鈞天夢帝居若使府公誇束帶<lb/>
便攜妻子入匡廬<lb/>
　　懐子相<lb/>
越王山擁七閩秋天入東南大海收雨後虹霓看不見<lb/>
何人截取釣鰲鈎<lb/>
<pb n="KR4e0201_WYG_048-18b"/>
　　懐子與<lb/>
武平之山勝武夷汀江如巴學字移但道江山多氣色<lb/>
不知新著謝公詩<lb/>
　　寄俞仲蔚<lb/>
病後青山足卧游愁時白雪自爲酬開門草色迷三徑<lb/>
刺史干旄不可求<lb/>
　　寄謝茂秦<lb/>
亦知留趙魯先生片語能尊萬乗名何事平原無上客<lb/>
<pb n="KR4e0201_WYG_048-19a"/>
却教雙璧贈虞卿<lb/>
　　寄李伯承<lb/>
漢帝秋風在栢梁一時詞賦有輝光那知此日文園令<lb/>
猶有金莖露未嘗<lb/>
　　寄盧次楩<lb/>
大伾山頭花滿烟春來竟日酒罏眠不知妻子闗何事<lb/>
乞取囊中賣賦錢<lb/>
　　寄魏順甫<lb/>
<pb n="KR4e0201_WYG_048-19b"/>
白雲髙省意蹉跎華髮蕭條掩鏡過莫怪相聞多楚調<lb/>
秋風自傍楚人多<lb/>
　　寄余徳甫<lb/>
當年握手帝城春館客平津日夜新君自誤傳流水調<lb/>
朱門只許抱竽人<lb/>
　　寄張肖甫<lb/>
離亭太白瀉流霞馬首横刀意氣誇一自相如歸使後<lb/>
至今春雪滿三巴<lb/>
<pb n="KR4e0201_WYG_048-20a"/>
　　寄應在明<lb/>
寒燈暈碧影重重匣裏呉鈎欲化龍莫向尊前論舊事<lb/>
滿天霜色鎖芙蓉<lb/>
　　于鱗慰余哭子有答<lb/>
讀罷新詩涕暗垂朱簾愁對月如珪自來天上無知已<lb/>
虛怨庭前玉樹枝<lb/>
　　其二<lb/>
十年空抱兩麒麟依舊天涯一病身欲付五車王粲去<lb/>
<pb n="KR4e0201_WYG_048-20b"/>
薊門猶有受書人<lb/>
　　戲呈王僉憲入賀<lb/>
故人相見時相及但道嵇生懶自如囊裏俸錢沽酒盡<lb/>
不須重草絶交書<lb/>
　　過靳八公題壁<lb/>
　　　相傳靳題十字於壁已遂僊去筆畫遒偉勢若<lb/>
　　　飛動而不可識余時已醉遂信筆焉<lb/>
縱横風雨尚如新下馬摩挲讀未真此際靳公應大笑<lb/>
<pb n="KR4e0201_WYG_048-21a"/>
笑余虛是謫僊人<lb/>
　　其二<lb/>
虬書晝隠薜蘿寒石髓如粳絶可餐但得長生似王烈<lb/>
不須重索秘文看<lb/>
　　答呉峻伯<lb/>
李生華嶽吾岱嶽各有新詩在上頭不散星辰南北極<lb/>
未交風雨占中州<hi>呉書來云近得足下太山李于鱗華山詩何處更着吾手</hi>
　　其二<lb/>
<pb n="KR4e0201_WYG_048-21b"/>
才看鳴鏑破垂楊又報金城一葉霜爲問佽飛諸惡少<lb/>
何人先縛左賢王<lb/>
　　其三<lb/>
峯迴天目柱天南千尺飛流百尺潭奉使相如曾不到<lb/>
却教秋興屬盧柟<lb/>
　　雪後有懐數君子率爾相問<lb/>
聽罷塞鴻愁更少夢迴池草思偏多疎籠雪墮驚鸚鵡<lb/>
誤報風流刺史過<hi>李有鸚鵡予至輒報</hi>
<pb n="KR4e0201_WYG_048-22a"/>
　　　右李太守<lb/>
小徑端爲二仲開至今籃轝不曾來山隂最好乗舟夜<lb/>
怕遣王猷興盡迴<lb/>
　　　右李給事<lb/>
爲問萋迷金谷地可能推倒玉山無輕絃莫度思歸引<lb/>
自寫新詞付緑珠<lb/>
　　　右石給事<lb/>
虛勞從事青州暖任遣梁園白雪寒一自主人蓮社後<lb/>
<pb n="KR4e0201_WYG_048-22b"/>
冷家庭館勝袁安<lb/>
　　　右冷太僕<lb/>
　　李憲使示蜀中諸詩率爾酬答<lb/>
芙蓉萬仞揷天寒樂府新傳蜀道難把向風流賀賓客<lb/>
不知還擬謫僊看<lb/>
　　剪鶴翅偶成<lb/>
并刀初剪六銖衣欲向瑶池夢裏飛此日還應爲竹住<lb/>
他年不許伴琴歸<lb/>
<pb n="KR4e0201_WYG_048-23a"/>
　　其二<lb/>
慚愧開籠支道林祇憐寒月九臯音不辭放爾翀天去<lb/>
弱水丹丘何處尋<lb/>
　　道得薊門書舍弟生一子口號<lb/>
銀箭初調玉露零乍啼開府試來聽不知奎壁光多少<lb/>
添得荀家最小星<lb/>
　　書懐四絶<lb/>
上馬琵琶别漢宫玉顔休更怨東風看他前殿麒麟閣<lb/>
<pb n="KR4e0201_WYG_048-23b"/>
也自黄金問畫工<lb/>
　　其二<lb/>
休言談笑却邊烽秦將功多自不封一片平陽歌舞月<lb/>
可曾雙匣照芙蓉<lb/>
　　其三<lb/>
早聞金印出長安諸將人人擬築壇却向樂通侯館去<lb/>
玉闗雙鬢不勝寒<lb/>
　　其四<lb/>
<pb n="KR4e0201_WYG_048-24a"/>
相如元自倦爲郎五馬雙鞬也不妨聞道枚臯方獻賦<lb/>
可煩含筆待長楊<lb/>
　　十五夜夢中作<lb/>
落日長穿虎豹羣鸊鵜初淬五星文羞言尺八專諸鐵<lb/>
不挂徐卿墓上雲<lb/>
　　感懐<lb/>
戰罷西風萬樹殘又看桃李徧春山不知天地元何意<lb/>
惟有長松了不闗<lb/>
<pb n="KR4e0201_WYG_048-24b"/>
　　其二<lb/>
年年秋色飽雲門留滯殊深聖主恩莫向山城輕白日<lb/>
請看風雨易黄昏<lb/>
　　醉調徐汝思不飲<lb/>
去辭杯酒讀兵書明月青山恨有餘我自三騶車畔飲<lb/>
看他千騎上頭居<lb/>
　　髙唐王席上有懐齊東故王<lb/>
一曲清商露未收坐間枚叟淚潛偷那堪花蕚樓頭色<lb/>
<pb n="KR4e0201_WYG_048-25a"/>
半入池塘夢裏愁<lb/>
　　髙唐王邸夜宴口占<lb/>
翡翠春温金屈巵青天璧月浸蛾眉君王莫更留髠飲<lb/>
政是能勝一石時<lb/>
　　送客呂生謁趙生因問謝山人<lb/>
叢臺歌舞四時春君去平原客更新雙璧連城都不換<lb/>
却教將贈立談人<lb/>
　　其二<lb/>
<pb n="KR4e0201_WYG_048-25b"/>
平明䇿馬渡漳河回首東秦紫氣多若見謝榛應借問<lb/>
不知華髮傍誰過<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻四十八<lb/>
</p>
<p>
</p>
  </div>
</body>
</text>
</TEI>
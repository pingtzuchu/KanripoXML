<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻二百六</head> <lb/>
    <p>
<pb n="KR4e0201_WYG_380-1a"/>
欽定四庫全書<lb/>
　弇州續稿巻二百六<lb/>
　　　　　　　　　　　　明　王世貞　撰<lb/>
文部<lb/>
　書牘<lb/>
　　荅胡元瑞<lb/>
一郵卒自西南來者得足下書累紙紙累數百千言見<lb/>
懐五言十律讀鄙集七言二律他雜詩三巻生不覩鉅<lb/>
<pb n="KR4e0201_WYG_380-1b"/>
麗之觀久矣何幸於足下見之而又身當之耶始者見<lb/>
家弟與曹甥子念稱足下已又見殷無美稱足下近得<lb/>
家弟一書謂縱横藝苑中自于鱗外鮮所畏顧獨畏足<lb/>
下與李本寜耳本寜文筆峭峻而指竒新能出人表足<lb/>
下宏放奔逸若飛黄躡景頃刻千里而步驟操縱有度<lb/>
不至負嚙决之累詩格調髙秀聲響宏朗而入字入事<lb/>
皆古雅家弟畏之固當即令僕整幟而遇前茅不亦三<lb/>
舍哉而自庚午辱與本寜之尊人方伯公游其明年辱<lb/>
<pb n="KR4e0201_WYG_380-2a"/>
與本寜通其又二年癸酉辱與足下尊人少叅公游其<lb/>
又明年辱與本寜㳺而於足下尚未有通也誠不意足<lb/>
下之過知僕若是足下謂詩文騷賦雖用本相通而體<lb/>
裁區别獨造有之兼詣則鮮又謂精思者陿而簡於辭<lb/>
博識者濫而滯於筆篤古則廢今趣今則逺古斯語也<lb/>
誠學士之鴻裁而秇林之匠斧也亡論目前足下執是<lb/>
以程昔之人而且難之顧獨過舉以歸僕則豈僕所敢<lb/>
當哉記僕初㳺燕中僅踰冠與于鱗軰倡和時妄意一<lb/>
<pb n="KR4e0201_WYG_380-2b"/>
䇿名秇苑不至終作吴地白眼兒足矣既稍有知識私<lb/>
心所慕好雖不能如執事所謂亦畧近之而中間三十<lb/>
年來數起數躓官中刀筆十之三家門宗戚大小十之<lb/>
六幽憂病苦又時錯之加以不幸負邈籍之好膏油之<lb/>
晷多奪而奉杯勺以故不獲盡究其力於學生平所撰<lb/>
述既不能自裁割彚為一帙偶失數巻徬徨廢寝適鄖<lb/>
中有餘梓以不携家有餘俸稍為鋟鏤置之家塾用備<lb/>
遺失而已不謂露其醜於足下而足下復好之也以足<lb/>
<pb n="KR4e0201_WYG_380-3a"/>
下才雖過於稱僕而晳於論學乃爾僕尚何所道勉旃<lb/>
深造自得而已才騁則禦之以格格定則通之以變氣<lb/>
揚則沈之使實節促則澹之使和非謂足下所少而進<lb/>
之進僕所偶得者而已本寜前有一信至荅之極鹵莽<lb/>
行将錄一通寄彼也詩不能盡和聊成二律四絶少酧<lb/>
來美廣文先生彭稚修者故是足下同盟計日相與下<lb/>
上張令以惠文彈治瞷氏豪彼中士論云何有便指示<lb/>
為幸<lb/>
<pb n="KR4e0201_WYG_380-3b"/>
　　又<lb/>
喻蘭溪人來得足下手書及絲葛之貺念我深矣新詩<lb/>
朗朗詠之令人神王僕初擬八月入茅屋三時清齋與<lb/>
比丘道人共行逕已授産兒輩生平所好古典籍法墨<lb/>
名畵之類悉不留阿堵中文字結習與生平故人亦不<lb/>
免一刺獨足下未識面為恨耳信如來札所諭有叔夜<lb/>
千里駕尚當於團焦穴一竇對語信宿也仙師化在旦<lb/>
夕世外之冗遂不減塵中不克覼縷外芙蓉幄一頂戈<lb/>
<pb n="KR4e0201_WYG_380-4a"/>
扇二握庶足下帷帳明月懐袖微風若與不佞相晤也<lb/>
諗方校讐宋太史詩此公亦何幸然不免令足下神瞀<lb/>
耳一笑<lb/>
　　又<lb/>
兩日前奉師龕入觀未暇尋三田主人僅擬息肩華胥<lb/>
以蘇病骨而足下所成曇陽登真篇已及令人兩腋習<lb/>
習有飛動意又家弟西筴似不以一學使為重得足下<lb/>
六篇重耳氣色髙華真足撲太華三芙蓉挹瓣中沆瀣<lb/>
<pb n="KR4e0201_WYG_380-4b"/>
近亡論李本寜不知仲黙于鱗前亦有之否僕老矣擬<lb/>
辦兩青鞋作西歸津梁計不意中道為易遷宫所要然<lb/>
𤣥闗一竅大較非異足下仙材也能有意捐夙障從我<lb/>
㳺乎<lb/>
　　又<lb/>
毎念海内才子如兄辱推挹以為確然國士如兄而至<lb/>
今不獲一見寜非缺䧟世界也以書及詩授子念南而<lb/>
失之復以詩及書授子念北而又失之古所謂萬里比<lb/>
<pb n="KR4e0201_WYG_380-5a"/>
鄰者獨於兄乎不然何也兹舍弟之江右復以扇詩及<lb/>
書幣往盖三易矣八月間當削迹遯世得亡與兄竟為<lb/>
神交之人哉有叔夜千里駕幸蚤圖之至望<lb/>
　　又<lb/>
足下聚書三萬巻揷架不減鄴侯日枕席坐卧其中世<lb/>
間事無足上眉尖胸次者以僕所見當今博洽士陳晦<lb/>
伯可稱無二然不無書簏之恨楊用修頗以綴屬稱而<lb/>
踈鹵百出㸃檢不堪自李獻吉戒人讀書當令此道彌<lb/>
<pb n="KR4e0201_WYG_380-5b"/>
厄海内故不乏雋流纔一篇一叶有味便厭薄六代以<lb/>
還即晉唐諸史髙閣束之矧其餘者自分此生已矣何<lb/>
意晩嵗從少年中得足下家弟毎嘖嘖足下過目不忘<lb/>
髫丱時讀書幾與身等今已學亡不窺浸浸有䧺視百<lb/>
代意而獨稍降心於僕噫足下故劉子政張茂先軰也<lb/>
僕非其人詎敢當剡谿一棹何日來東傾筐倒庋與足<lb/>
下連床作十日語望之望之<lb/>
　　又<lb/>
<pb n="KR4e0201_WYG_380-6a"/>
嚮者一月内所致兩書悉達其見寄五言律十章近作<lb/>
數種俱領教足下詩大抵格調髙古音節鴻鬯目中所<lb/>
見自屠青浦外鮮偶者即老將非十萬卒慿堅城當之<lb/>
未易支也唯歌行洶洶不無才多之慮小加裁損乃愜<lb/>
中耳僕年事轉暮日求蔵身挫名而不可得綺語作障<lb/>
不減追逋所尤可恨以此身付齒舌以此日耗酧酢念<lb/>
竒人如足下非一促膝晤言寓托千古亦缺䧟世界也<lb/>
殷無美有父䘮恐偕計便亦須入弔之當掃弇園片石<lb/>
<pb n="KR4e0201_WYG_380-6b"/>
以俟舍弟將入覲可同行否尊公在滇想自佳外拙詩<lb/>
二章書扇頭請正曹子念亦足下意中士也因其謁永<lb/>
嘉王使君聊爾相聞不一<lb/>
　　又<lb/>
喻蘭溪邦相人來辱長箋見誨副以衣履新詩種種啟<lb/>
之如龍泉太阿乍出匣霜風肅然不能矘盼僕遂得見<lb/>
懐及㳺仙十二章即異日跨一蹇㳺芙蓉城出槖装以<lb/>
驕毛僊翁張洪崕先生不亦大幸哉苐僕之此舉正為<lb/>
<pb n="KR4e0201_WYG_380-7a"/>
挫名避思朝夕焚埽冀小懺綺語宿憯耳而過為賢豪<lb/>
長者描飾之又動迦葉定中蹈舞習恐終成堕落奈何<lb/>
奈何所命綠蘿館集序足下方如日升川盈豈僕一語<lb/>
所能定僕亦何自破筆研戒以世人理待足下而足下<lb/>
意似不可已且慮後世有兩竒不相值之歎故勉而命<lb/>
筆僕於交㳺少所推僅于鱗耳有足下于鱗不為死也<lb/>
氣色髙華聲調爽俊而縱横䟤䟦有揮斥八極凌厲千<lb/>
古意僕三十年中所接如足下真耳目中無兩所望者<lb/>
<pb n="KR4e0201_WYG_380-7b"/>
思西京未雕之質平原才多之戒而已邦相無一毫俗<lb/>
吏態㳺覽倡和令人慨想臨川之美足可紙貴見除目<lb/>
尊君已復故物苐碧鷄萬里不虞初平羊作石耶一笑<lb/>
一笑新暑未劇加飡自愛<lb/>
　　又<lb/>
辱損致全集瓌竒䧺麗變幻縱橫真足推倒一世僕嚮<lb/>
為足下作序僅覩計偕岩棲二種中諸體尚未備故末<lb/>
以西京建安相朂今讀卧㳺諸作古詩樂府已深入漢<lb/>
<pb n="KR4e0201_WYG_380-8a"/>
人壼奥平處尚可馳騖公幹仲宣不知曹氏兄弟為何<lb/>
如耳歌行如贈汪司馬等篇才思滚滚不減信陽而送<lb/>
沈純父七百言氣骨錚錚並馳北地尤為當行近體自<lb/>
是當世所推于鱗外首稱獨步可也僕老境何幸獲此<lb/>
大觀使旋附致不一<lb/>
　　又<lb/>
生平交友垂盡何意鑿坏之日復接海内賢豪如足下<lb/>
於愿足矣恨肺病方深不能竟所傾吐然與足下神交<lb/>
<pb n="KR4e0201_WYG_380-8b"/>
十餘年彼此郵筒所致肝膈底裡亡不具陳所少者惟<lb/>
一靣耳今足下儼然而命千里之駕且云以僕故勉為<lb/>
公車一出即握手片言固賢於十年衆也以僕而觀足<lb/>
下詩必大家文必名家苐體氣清羸宜稍節泛酧馳騖<lb/>
之作四十以後必須講求出世住世學問僕今未有所<lb/>
得不能相告也欲作魏茂權太常書亦以病不果夜來<lb/>
囁嚅一律為餞而方寸冲冲迄未能就俟兒子北上致<lb/>
之<lb/>
<pb n="KR4e0201_WYG_380-9a"/>
　　又<lb/>
久不見竒男子得足下一顧遂愈頭風屬其時尚惙惙<lb/>
不獲大傾倒為恨雖然針芥相投固不在爾頃也足下<lb/>
河東賦久已就吹嘘上天此其際矣縱公車令不爾而<lb/>
以場屋相困出嚢底亦足了之知無落夾也華陽碣石<lb/>
間四方豪儁雲集足下便為登壇大帥中興諸將建節<lb/>
亡若岳侯之年少者艷羡艷羡倘小畢經生業障結伍制<lb/>
軍約束旗鼔𢎞正嘉隆之業自此而三宇宙間一大快<lb/>
<pb n="KR4e0201_WYG_380-9b"/>
也鞭弭中原遂有人否以報老夫屬兒子北上手筆記<lb/>
存不一<lb/>
　　又<lb/>
僕有書附舍弟去而足下書附喻令之使來計其日不<lb/>
相逺昔人所謂神交信非偶矣計舍弟與二賢登髙釃<lb/>
酒賦詩一時之盛苐坐中不無少一人否僕於世故一<lb/>
切抹摋不願與賢豪相接八月閉闗雖謦欬不落人耳<lb/>
矣如何如何初暑愁霖强飯自愛不一<lb/>
<pb n="KR4e0201_WYG_380-10a"/>
　　又<lb/>
得手札以家弟一歸為快暮年兄弟差獲聚首誠如所<lb/>
言僕既舉體皆凡事渠亦方治老農老圃業何敢上希<lb/>
皇民伯仲也陽春館之作必須了此而後焚筆硏苐興<lb/>
不易發何如必欲役丹元子為之有所未敢也一笑<lb/>
　　又<lb/>
損致新刻真如山隂道上雪後行令人應接不暇惟謬<lb/>
以鄙言冠之不免佛頭抛糞耳僕於足下非不極傾嚮<lb/>
<pb n="KR4e0201_WYG_380-10b"/>
而氣吃詞屑不足以發近却乘興為足下作得陽春館<lb/>
廿絶句或可贖兹序罪耳久已付子念不謂尚作殷洪<lb/>
喬使還附致不一<lb/>
　　又<lb/>
使者來伏承尊甫先生杖履無恙足下日㺯雛親側為<lb/>
樂不可言山房清燕門無雜賔日坐卧四部書中㳺目<lb/>
千秋恣意萬巻孝標士深殆難為前加以春秋甚富稍<lb/>
益嵗年震旦中將遂無竹素可窺者奈何僕嘗謂𢎞嘉<lb/>
<pb n="KR4e0201_WYG_380-11a"/>
之際諸公秇業亡不斐然惟博綜一途寥寥絶響僅一<lb/>
楊用修而訛戾坌出餘益下風恐遂成國朝大缺䧟今<lb/>
既得元瑞不虞此矣宇宙鴻業将來足下一人望之朂<lb/>
之僕老矣師丹多忘沈約耄昏何能以五鹿之角岳岳<lb/>
公前也尊翁先生傳據足下原草㸃定成篇不能於意<lb/>
外描寫如太史之傳萬石君班椽之傳龔渤海緣邇來<lb/>
小有証驗方在斥慮憚於吮毫耳蹄棗種種拜領勿笑<lb/>
老饕邇信陽王内翰致古銅缶一自言得之冢中貯水<lb/>
<pb n="KR4e0201_WYG_380-11b"/>
加冽希世珍也昔人云異物須歸異人僕得之無所用<lb/>
聊以侑柬不宣<lb/>
　　又<lb/>
張幼于來致足下哭家弟七言律十六章及寄㒒五言<lb/>
律十六章髙華䧺鬯整栗沈深而用事用意變幻百出<lb/>
描寫如生可謂當代絶倡豈直今人不能為即古人未<lb/>
易也僕嘗謂元瑞詩紀律森嚴則岳武穆多多益善則<lb/>
韓淮隂至年少登壇㝢内風靡非太原公子不足當之<lb/>
<pb n="KR4e0201_WYG_380-12a"/>
家弟生平所推轂僅于鱗與吾元瑞今已矣人琴俱亡<lb/>
不勝感慟宜足下過於用情方圖梓其遺集幸為作一<lb/>
叙毋忘鄙言<lb/>
　　又<lb/>
僕故有秇苑巵言是四十前未定之書于鱗嘗謂中多<lb/>
俊語英䧺欺人意似不滿僕亦服之苐渠所棄取却未<lb/>
盡快人意得足下詩藪則古今談秇家盡廢矣方對客<lb/>
草草不一<lb/>
<pb n="KR4e0201_WYG_380-12b"/>
　　又<lb/>
僕於文章本不能入𤣥解而謬為諸賢所誘輕於操管<lb/>
生與人齒吻偕晩途學道又不能守綺語戒輕於操管<lb/>
乃至上累師真下累良友老衰無味姓名復螫人齒吻<lb/>
方欲搏頰唶指以自懲創而足下更誘之不已豈必欲<lb/>
鹽車我耶足下所與論隲千載前後誠雋語僕尚稱病<lb/>
未能四詩歌之喜氣浸淫滿大宅尺牘樂府擬古霍然<lb/>
而起屨及於窒皇矣急取維摩不二法門作小轉首乃<lb/>
<pb n="KR4e0201_WYG_380-13a"/>
得解始知闥婆奏樂迦葉定中起舞非虛事也十九首<lb/>
最難言離之則虞落節前軰俱所不免合之則虞捧心<lb/>
于鱗亦微用為累足下加之矣唯在更刓鋒巧露其質<lb/>
木而已陽春館額并十六詠僕不能夷猶其間亦須受<lb/>
足下一寄但日來已斷苦思俟其自來毋為日可也足<lb/>
下麈尾恐不能佳偶得一柄奉佐談津不一不一<lb/>
　　又<lb/>
山中良晤殆匪偶然别後時時於松竹葱蒨間輙念風<lb/>
<pb n="KR4e0201_WYG_380-13b"/>
雅而嬾放杜門不能得嚴江之棹通咫尺問衰病殘人<lb/>
不堪筆研新正朔日於大士前誓斷此緣然尚矻矻了<lb/>
殘嵗逋而除命兩至雖寒灰無復火念而上辭疏草辭<lb/>
啟無益竿尺日有三四往返殊令人厭苦奈何奈何弇<lb/>
園勝賞奄有一時豪傑真足千古諸賢怯於先鳴得郢<lb/>
雪倡之不虞寡和矣二酉山房日與作者揖遜念之神<lb/>
王見委記係嵗前靣許必不敢負苐小寛我俟興至即<lb/>
命筆也蔵書目序非不感兄見推亦寜無標榜之畏幸<lb/>
<pb n="KR4e0201_WYG_380-14a"/>
且秘之去嵗已作得末五子篇今錄上亦用心賞心期<lb/>
可也助甫中丞近有書至意服兄而甚易長卿大海從<lb/>
魚躍長空任鳥飛二語甚有味尊公長者而推兄之愛<lb/>
勤勤不已過庭之餘為我道謝不一<lb/>
　　又<lb/>
家人自處州歸者得足下手書具悉此曹子忌足下大<lb/>
似蜉蝣撼樹若僕則逃名之不暇而暇惜雌黄之口乎<lb/>
哉浙中一同人傳足下非常者初亦為駭然既而諗其<lb/>
<pb n="KR4e0201_WYG_380-14b"/>
妄也僕今年六十死人口者不知其幾而竟無恙然後<lb/>
來必須一實也呵呵漳南顔生踰三千里而來謁其文<lb/>
慕古而未達詩則逺矣無以酧之令謁足下為小加罏<lb/>
䍋可也<lb/>
　　又<lb/>
足下書凡三及矣其寄示詩藪者又再矣始而胡運副<lb/>
來時值大暑病河魚且哭亡弟無虚晷一行見客即為<lb/>
客所困流汗送迎褦襶報謁凌晨出門薄暮始歸歸不<lb/>
<pb n="KR4e0201_WYG_380-15a"/>
暇問食且踞虎子委頓欲絶矣以故於胡君處欲作一<lb/>
詩送之不能其作足下報書尤不能盖報足下書非可<lb/>
據案立就故也後得一書知以詩藪序為急第三書亦<lb/>
如之足下於詩緣世定格緣格定品以故秩然經緯而<lb/>
至於本性之情窮極窈𦕈因常究變曲盡劌剔昔人所<lb/>
謂上下三千年縱横一萬里前無古人後無繼者殆非<lb/>
虛也足下意以此序非僕不可僕生平不自愛其文即<lb/>
三家之社如君家釘鉸者亦且應之而今得遂以巵語<lb/>
<pb n="KR4e0201_WYG_380-15b"/>
為詩藪前驅豈非至幸極快雖然兄説之盡矣何所復<lb/>
贅且足下於有明作者雖極為假借以彰一代之盛然<lb/>
猶不盡惜雌黄而至僕獨過垂飾奨幾遂超何李之乘<lb/>
許及亡弟亦在鴈行竊懼世人之笑我以我互相標榜<lb/>
也雖然僕豈敢以拙而避足下之工又豈敢以嫌而孤<lb/>
足下之望旦夕必須一搦管露其醜穢足下病稍間即<lb/>
脱稿上記室也今年長夏如坐熾罏中悼逝憂生荼苦<lb/>
百緒而東南操觚之客無不以詩為贄噫吁亦盛矣大<lb/>
<pb n="KR4e0201_WYG_380-16a"/>
抵膚響粗備精理不足且廟堂之上往往諱言此事伯<lb/>
玉不登啟事明卿永絶薦剡本寜厭厭苫塊長卿茂吴<lb/>
逐逐衣食他遂無一振者大抵諸君亦微有以取之然<lb/>
何至使清朝右文之意如掃也此當有任其責者足下<lb/>
自愛公車之事當與兒軰共之不朽大業則唯足下是<lb/>
寄僕旦暮人耳無能為矣尊公萬福聞老蚌生珠甚為<lb/>
慰心事然須顧惜蚌胎兩英物當益長成相見未期北<lb/>
望悵然不一不一<lb/>
<pb n="KR4e0201_WYG_380-16b"/>
　　又<lb/>
前得足下書始能一報荅然謂公車已至長楊邸故付<lb/>
郵筒寄之豚兒所昨忽覩蒼頭接足下黯澹片紙乃知<lb/>
扶病抵𤓰洲病益甚日啜粥不盡一器甚為懸情及覽<lb/>
書辭見托作傳且謂病恐不可起須此文而瞑酸楚宛<lb/>
篤使人腸寸寸折雖然足下年未强仕虚恬少欲何恙<lb/>
不已而慮至此劇也恐拂病者意敬為作傳且馳一介<lb/>
相慰問足下自愛勉進匕箸鷁首且南歸見二尊人顔<lb/>
<pb n="KR4e0201_WYG_380-17a"/>
色㺯稚子暢其憂思行且愈矣詩藪少遲當為草序足<lb/>
下不朽大業已就天下萬世知有胡元瑞矣夀夭窮達<lb/>
一付之度外達磨惠能黄蘖趙州語不可輕放過也雅<lb/>
貺祗領足下至此尚能為故人衣食念乎薄意附侑不<lb/>
一<lb/>
　　黎吏部<hi>故人惟敬子</hi>
貞自丙子納節丘壑自放戊寅再辱無意人世因獲方<lb/>
外之證屏處蝸廬交㳺盡廢雖以公之清標令望如威<lb/>
<pb n="KR4e0201_WYG_380-17b"/>
鳯祥麟世所快覩而貞托在世契之末既無繇一奉清<lb/>
塵又不獲通咫尺之問惟是尊公長者辱在肺腑殘嵗<lb/>
尚蒙記存并𨽻筆三字煥若神明五月從家弟所得歐<lb/>
楨伯虞部寄朱王孫刻所撰夢記齒及不榖方以為竒<lb/>
而䟦尾則云三日而逝真夢楹之奠矣尊公文彩藝能<lb/>
操行標格大率與吾吴文待詔伯仲詩並祿位過之夀<lb/>
則少讓此老有芙蓉城消息矣寜能不日望尊公作寮<lb/>
宷也貞亦善病病輒羸削草一奠章數倦數乙都不成<lb/>
<pb n="KR4e0201_WYG_380-18a"/>
語然而脱稿久矣鱗羽為虞適得戚少保便附上副以<lb/>
瓣香布素幸為奉之几筵尊公全集曽付梓人否刻成<lb/>
見寄一部以留吾子孫也<lb/>
　　沈嘉則<lb/>
昨有姑布生求謁顧冲庵托足下先容貪欲得足下信<lb/>
為發數行計已達矣比從朱君所得累紙文義燦然且<lb/>
以僕所草拙序為謝而以朱君傳為托竊自惟一念之<lb/>
誤落讇語障筆研受役垂老矻矻不休深自厭之而不<lb/>
<pb n="KR4e0201_WYG_380-18b"/>
能脱也乃於足下故所願為執鞭者即有所讃述恨其<lb/>
未盡何鄭重乃爾曹君文亦須撰無但足下紹介即其<lb/>
人長者而著作多爾雅不至令我曲筆也苐舍弟初歸<lb/>
人事波及甫解褦襶即勇杯勺脱稿須在中秋夜不免<lb/>
更煩蒼頭一來耳所示佳章領誨并海鰕之貺以佐酒<lb/>
即當念足下耳薄物附忱不一<lb/>
　　又<lb/>
自僕入圜後少能與客相聞然至如足下故不受客例<lb/>
<pb n="KR4e0201_WYG_380-19a"/>
也厨人擾擾當是王宗伯烹露葵燒筍蕨作賔頭盧供<lb/>
耳質明而一蒼頭以足下刺進即馳訊家弟所艗首西<lb/>
矣得書知復出甬計旦夕過由拳能與長卿偕訪否威<lb/>
明雖善稱病寜為趙壹此間苦竹不深必不至作張廌<lb/>
有把臂入林而已言路伎倆漸窮猥用宗伯塞白遂謗<lb/>
及靈真僕齒牙餘涊也復何足道正憂此曹生作善星<lb/>
比丘耳子念迫桂玉不免逺㳺張将軍詩為兠鍪揜却<lb/>
埋之豐城非足下誰為出之餘不多及<lb/>
<pb n="KR4e0201_WYG_380-19b"/>
　　又<lb/>
昨冬偕戚少保與足下髙㑹時覺奕奕神王春時聞足<lb/>
下嵗杪舉一䧺又嗣得一雌不勝喜躍男子長貧不為<lb/>
害所不可缺者此事耳足下以何日過吴中當浮大白<lb/>
相稱快也甬中人來齮齕屠長卿至不可聞聞足下以大<lb/>
義持之因而牴牾大厦拉攞非一木所支朋友中不可<lb/>
無此段事徐吴江入䑓矣偶便附此容修賀不一<lb/>
　　周公瑕<lb/>
<pb n="KR4e0201_WYG_380-20a"/>
昨有數行及先師像紬綿捧去不得報言恐去力浮沈<lb/>
耳黄庭内景校讐頗精計足下欣然便為捉筆兩藏妙<lb/>
典及近代名手幾滿一簏箱獨少壓巻者異日欲結蕋<lb/>
珠宫一大緣勿謂道人習氣未除也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>承叔寳猶在人<lb/>
間而不能握管意興敗盡梅花屋兩日當甚佳翠禽啁<lb/>
啾惱足下清夢莫更又以為蕚綠華否<lb/>
　　又<lb/>
得教具悉念存之切公築室避喧數十里外春日如小<lb/>
<pb n="KR4e0201_WYG_380-20b"/>
年風氣清淑於綠隂紅雨中焚香燕坐乘興對鄧尉山<lb/>
色㺯筆寫黄庭貽王元美故人間第一快事何緣似一<lb/>
葉舟兀兀了此私所未解勿謂僕以貪心作挑鬬語廹<lb/>
促能事也吴君誠佳士其如得之晩何月來避客苦竹<lb/>
以公書勉見之僅落穆數語而别耳殊無以慰其意也<lb/>
　　又<lb/>
僕自昨秋冬時感霜露小恙耳而為鄉里應酧所困病<lb/>
羸削至春三月而始知就醫六月病瘧三日良已又七<lb/>
<pb n="KR4e0201_WYG_380-21a"/>
日食微不能謹右腹掣痛如直塘所苦且作汗五日良<lb/>
已則腹羸削今大有起色矣苐不遇枚叔發陳琳檄耳<lb/>
肖甫昨有一札云伯玉已至錢唐而不相及以為恨一<lb/>
得代則呼青雀相尾訪我弇中将使我投杖而曲躍乎<lb/>
今得公札信然公念我至又推食食我苐果餌過豐不<lb/>
無破山人例也中秋後先月色佳甚明聖之㑹公與伯<lb/>
玉作趙武屈到而羣詩人捧盤敦以從誠大竒事足下<lb/>
所言坐罵者何人雖然此湖久為絲竹粉黛所溷何異<lb/>
<pb n="KR4e0201_WYG_380-21b"/>
武安侯第今其主者戚大将軍部曲耳尚不敢望田丞<lb/>
相焉能使坐客無灌夫也公有意於偕肖甫伯玉而過<lb/>
我弇園目界雖小根脚自大一觴一咏足令公肺腑楚<lb/>
楚也昨伯起集成刻僕所草序而煩公大筆如白鹿皮<lb/>
薦蒼璧愧不可言中有三誤字已報伯起改訂之矣餘<lb/>
不一<lb/>
　　張幼于<lb/>
新涼方有髙陽客日跌宕杯斚間而使者持古阿羅漢<lb/>
<pb n="KR4e0201_WYG_380-22a"/>
像至幾欲下拜以米汁供之即日逃禪室成可移奉矣<lb/>
新集見委商定不佞何能為役苐竊窺足下此畨識解<lb/>
比舊殊異百尺竿頭上一步人也五七言近體皆佳而<lb/>
七言尤自錚錚態度都雅音徽清媺時造真境七言古<lb/>
絶似髙岑而間有費力處押仄韻少操吴音諸銘𤣥思<lb/>
古調得周家三昧雜文齊梁而上能以東京之質禦之<lb/>
不作近代歌頭曲尾祭文甚藻竒而押韻亦不免操吴<lb/>
音此或白璧之小瑕也更似宜撰五言古一二章壓巻<lb/>
<pb n="KR4e0201_WYG_380-22b"/>
端何如見傳戴仲徳雉經且駭且惜得無為厠鬼所引<lb/>
耶不然非有魏齊之迫豈以一公子難見而遽授首也<lb/>
然此子自謂相法星命不能過三年有一瞽者云戴君<lb/>
内恕耳恐不能過一年其術何神也蔡孝亷既許西館<lb/>
便當來贄迎之半月後可發汎彭蠡登匡廬亦何異洞<lb/>
庭家山水也弇園泉石殢人縱除目下得一小鎮當不<lb/>
以此地易之姜司成汪司馬故是廟廊之器豈闗僕菰<lb/>
蘆人耶足下自厪我軰胸次耳<lb/>
<pb n="KR4e0201_WYG_380-23a"/>
　　又<lb/>
得書及明卿分韻四章者佳而排律尤整麗諗且買舟<lb/>
詣白下就明卿何必減郭生之於羊叔子也僕自入觀<lb/>
來足跡不能一出城獨以送伯玉肖甫至清洋口而止<lb/>
與明卿蟬緩夜乃抵玉龍橋宿歸不免就佛前懺悔何<lb/>
能作吴閶㳺也子與遺集為其門人汪生郭生所佚諸<lb/>
詩及尺牘祭文之類可四五巻逺不作李長吉近不作<lb/>
康徳涵而遘負心漢乃爾宜與足下相倡酧之有所失<lb/>
<pb n="KR4e0201_WYG_380-23b"/>
也石湖名勝當與㳺人共之昔固非足下有今亦豈徐<lb/>
氏物異日質之范致能當相與拊掌大笑足下見僕弇<lb/>
園記䟦否一切勘破人人摶沙事事嚼䗶耳新茗拜貺<lb/>
附謝<lb/>
　　又<lb/>
僕業已得請專一壑矣即不敢希補劓之隟成一家言<lb/>
或庶幾抱卵之工小遂所慕而城居與囂塵接衣裾麕<lb/>
集殆無已時不擾擾墨逋則徴逐書郵以故匿跡舊里<lb/>
<pb n="KR4e0201_WYG_380-24a"/>
幸有苦竹畆許剪茅其陽長日宴坐一室如土狗木鷄<lb/>
日進三盌糜佐少鹽蔬晩酌亦不過一二合使餘綫息<lb/>
而已不謂尚存故人齒錄娓娓慰借隠嚢綦履覺竟陵<lb/>
之餉子晳尚為侈也所云百谷以數行見排耳報語不<lb/>
中噉書又拙惡不足換羊肉如何家弟不免復罣世網<lb/>
與足下相對時當不言酒食阿鼻苦袁宗伯見寄一疏<lb/>
草為御史解難故自超如姜司㓂二君子出必有以自<lb/>
見不至作僕冺冺腐草雖然饑而食則丼之如不饑者<lb/>
<pb n="KR4e0201_WYG_380-24b"/>
雖芻豢亦嚼䗶耳足下既時時相親亦聞其鼻息否<lb/>
　　張伯起<lb/>
昨以不能具主禮又不獲展三載契濶以是歉然足下<lb/>
大雅故當不置方寸也金吾舉體金吾司空滿口司空<lb/>
雖見慣者不能不嘔噦乃忍使叔度周旋其間乎僕近<lb/>
驅兒子出復竄入觀中而尚不免竿尺之累二尺蒲團<lb/>
面生衣矣佳集尚未及盡展俟家弟自松陵歸即付之<lb/>
若穅秕之導必不敢作隔嵗逋也次君得一㑹南陽朱<lb/>
<pb n="KR4e0201_WYG_380-25a"/>
邸父子皆才人其子子厚尤可念也仰止足下甚亦有<lb/>
以慰藉之否<lb/>
　　又<lb/>
殘嵗受役貴客却作朱修之面孔不能與足下旗鼔相<lb/>
當盖至今猶恨之吴中如足下不肯就公車文子騑甫<lb/>
得佐大郡視若敝屣真桐鄉一絲也令長平冠軍里中<lb/>
兒愧死矣春寒甚忽忽擁爐幾與筆研讐近始得舒勉<lb/>
效佳集珠玉之導久不措意工拙既成讀之不知何語<lb/>
<pb n="KR4e0201_WYG_380-25b"/>
足下為我藏拙可也仲君越㳺恐不能大快出門十步<lb/>
外無孟嘗信陵不如足下抱膝為佳耳<lb/>
　　王百榖<lb/>
春來數從㳺客得足下手教旋聞有遣樊之耗所傳非<lb/>
一不敢轉致候問今始悉之蒙示諸篇至古離别令傍<lb/>
人一讀尚堪涕零何况作者項王㧞山盖世不能割情<lb/>
虞兮足下此段抑何忍也苐使不喚江郎魘覆水可再<lb/>
收今已矣其斥雌顔竣勿見徐以净名觀處之天女當<lb/>
<pb n="KR4e0201_WYG_380-26a"/>
自來侍耳孤憤詩曲盡時變見贈之作奕奕有神致未<lb/>
能一一拈讃欲成奉荅奉慰兩章方對客不及下筆少<lb/>
選馳一介報謝却有所致也黄雀名醖拜貺當佐茂世<lb/>
半日拍浮矣辱委畵䟦不免汚繭却上<lb/>
　　又<lb/>
僕自東徙於竿牘都廢然至讀足下一札數行輙用灑<lb/>
然於靈府中下一沆瀣也比益清勝章生稱兩郎君俱<lb/>
㳺泮甚慰甚慰鄒彦吉眼中安刄致此斷斷却盡為家<lb/>
<pb n="KR4e0201_WYG_380-26b"/>
弟作巢窟不爾何地可着除目耶屠長卿雖過作達苐<lb/>
罰作鼓吏必不敢仍操漁陽撾何至遂削籍可嘆可嘆<lb/>
所覩家弟白首見招小暢耳文苑中一段蒙氣尚未豁<lb/>
天日也足下所稱李本寜固自宜爾楚衣僂行少年固<lb/>
已尾之一着朝士服即攬其袪矣僕在人口過活一世<lb/>
晩始小自由解弢隳<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>以了餘日木食草衣覺輕肥之<lb/>
瞠後此味願與足下共之聞談思重日駕艖符縱飲吴<lb/>
市槖中装尚可作萬人供何至如足下云負郭不能半<lb/>
<pb n="KR4e0201_WYG_380-27a"/>
蘇季子審爾即使日噉脱粟僅堪活七人半耳呵呵<lb/>
　　又<lb/>
扇頭二律精切婉麗於煙霞中作情事語我世尊雖開<lb/>
不二法門不能不為破顔也僕本羊腸服箱欵段疲極<lb/>
思息借此以逃諸賢不察以為類有小得者毎一循省<lb/>
若負芒刺春來多香火客羅雀之門剝啄不已公結語<lb/>
莫種五陵花微㫖宛然僕方苦之終須被髪入山耳朱<lb/>
在明云公乃虞及桂玉甚訝之讀五庫書翫古金石丹<lb/>
<pb n="KR4e0201_WYG_380-27b"/>
青亦足自飽必不至作原思趙壹也吴生誠佳士如來<lb/>
諭所恨得之晩僕轉從兒曹丐衣食度日貴人竿尺盡<lb/>
廢何以慰之<lb/>
　　又<lb/>
扶病與公相見惙惙如不能續語公殆季梁我矣别後<lb/>
漸自能起小輔以藥食覽鏡欣然覺形神復親公知之<lb/>
當為一快也久旱将雨公所謂北牗晩凉西山爽氣故<lb/>
自佳尚未及田家停桔橰濁酒相命計嵗功之為親切<lb/>
<pb n="KR4e0201_WYG_380-28a"/>
也何觀察所致新刻不足言獨僕舊於周氏錄得游山<lb/>
記四鉅册久滯渠架今始歸我怳如見故人矣章生舊<lb/>
携一札書云致李使君者不言是何人今知是觀察即<lb/>
達之矣扇頭絶句附去非敢相誚欲公於方寸中覔普<lb/>
陀落伽真境耳一笑<lb/>
　　又<lb/>
二詩具見風人之致至及屠孟卿則忽戄然憐之與恨<lb/>
政當各半耳僕六時晏坐澹然無營足下嘲我未能遽<lb/>
<pb n="KR4e0201_WYG_380-28b"/>
焚君苗筆研筆研故當焚但世無士衡以此二物得小<lb/>
延苐令生塵若史雲釜可也吴幼安乃能念僕但僕靦<lb/>
顔偷生言及懸弧膓寸寸磔安敢當賀即足下以孤山<lb/>
例訪我雖謝客尚能具濁醪脱粟以待不然者索我東<lb/>
海雲氣中矣<lb/>
　　又<lb/>
自春徂夏得足下書凡十餘紙而不能一荅報緣以足<lb/>
下書紹者一見而目為筌蹄絶去不復顧膏盲之嬾當<lb/>
<pb n="KR4e0201_WYG_380-29a"/>
亦任之知不謂我薄也邇來賤體頗健但山妻暴感末<lb/>
疾頼盛三從鬼門奪回今尚是牀褥中物瞥見兒女憂<lb/>
悴之狀令人忽忽鮮生趣知足下有意外事處仲終是<lb/>
英䧺不與季倫同趣何時過我當以摶沙一觀銷之今<lb/>
年宗伯用御史言先君子得沾上恩僕可藉手地下附<lb/>
聞不一<lb/>
　　又<lb/>
夏中出門見皂衣人致足下一書及食物二種尋令人<lb/>
<pb n="KR4e0201_WYG_380-29b"/>
跡之不可得矣聞足下近有微恙旋已勿藥周郎發矣<lb/>
何不汎輕舠出京口指燕磯而上窮秣陵花月之勝乎<lb/>
僕自二月失計别猿鶴日就籠檻方欲起冶城之鐡以<lb/>
鑄錯而前閠十九日忽得亡弟訃駭痛絶倒次日遂成<lb/>
疾覺疾轉甚今尚在湯藥間念昨冬賢兄奄逝足下損瘦<lb/>
至不可識認然足下深友于之痛而僕則兼知己之感<lb/>
足下唯傷逝之悲而僕則兼憂生之恨且僕長於亡弟<lb/>
十年矣餘日之幾何乃遘此事痛唯亡弟名行粗立雕<lb/>
<pb n="KR4e0201_WYG_380-30a"/>
蟲之技著於宇内中嵗頗収循吏之績晩節頓悟無生<lb/>
之㫖三兒嶄然僅一小者未見頭角耳所恨年不配徳位<lb/>
未稱才流唁盈朝含軫同志已矣獨兾得足下一誄或<lb/>
小傳耳僕過聖誕後當上書乞骸歸歸即料理塟事俟<lb/>
行状脱草方敢踵門拜請兹則未敢也病中欲成一奠<lb/>
語尚不能僅得廿四絶句辭不倫類聊附足下一讀之<lb/>
伏枕口授不一<lb/>
　　又<lb/>
<pb n="KR4e0201_WYG_380-30b"/>
得足下手書知近有霜露之恙旋已平善長卿一賦能<lb/>
腐毫而聘茂陵女宜其消渇也足下倚馬千言故未至<lb/>
損靈府然造物善妬才多以尤物中之幸自消息勿落<lb/>
彼度内僕長於亡弟十年尚鼔棹苦海與鯨鯢作敵耶<lb/>
業上書乞骸骨足下當候我於楓橋烟雨間矣馬叅軍<lb/>
佳人也而未足妬乃亦奪之遺槖蕭然幾無以殮僕亦<lb/>
小效脱驂之賻渠遺言娓娓以志銘見托須足下先狀<lb/>
之故爾談叅軍病卧旅邸大是遼落今似可起矣僕亦<lb/>
<pb n="KR4e0201_WYG_380-31a"/>
再過之不能如劉丹陽甘輕薄尹足下何自有三至之<lb/>
疑乎傳街中盛行謀野集乃不以相寄無慮中郎談進<lb/>
也一笑<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_380-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州續稿巻二百六<lb/>
</p>
<p>
</p>
  </div>
</body>
</text>
</TEI>
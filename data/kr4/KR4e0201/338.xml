<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州續稿巻一百六十四</head> <lb/>
    <p>
<pb n="KR4e0201_WYG_338-1a"/>
欽定四庫全書<lb/>
　弇州續稿巻一百六十四<lb/>
　　　　　　　　　　　　明　王世貞　撰<lb/>
文部<lb/>
　墨蹟跋<lb/>
　　有明三吳楷法二十四冊<lb/>
有明三吳楷法第一冊吳郡宋仲温書趙文敏閣帖跋<lb/>
按文敏跋閣帖而敘及書家源體故當有意仲温亦似<lb/>
<pb n="KR4e0201_WYG_338-1b"/>
以有意書之結法精純圓媺比之七姬帖差不為古然<lb/>
亦足以暎帶來學矣陸子淵謂陳文東品勝仲温又有<lb/>
以文東肉勝仲温骨勝者文東此書聖主得賢臣頌筆<lb/>
法全倣永興精熟可愛而亦微使人狎又書張懷瓘録<lb/>
章草三品人名氏韋續五十六種書懷瓘十體斷内章<lb/>
草一條雜正行體而皆有小法風度溢出所臨急就幾<lb/>
于優孟抵掌釋文小楷尤精後書葉夢得及自撰小跋<lb/>
皆與前三書筆同大抵仲温作章草勁而露文東則柔<lb/>
<pb n="KR4e0201_WYG_338-2a"/>
而蓄正書其猶魯衛也髙槎軒季迪所作眠雲軒詩雖<lb/>
非大得意語而翩翩度驊騮前書法亦近仲温特小疎<lb/>
耳此君既以事見法而又寥寥象賢此帋幾於吉光零<lb/>
羽矣姚道衍廣孝書所作凡<hi>闕</hi>十<hi>闕</hi>首得意句小楷亦<lb/>
楚楚而自謂筆不佳故多偏鋒王文恪陸文量紀姚公<lb/>
年或以為八十四或以為六十五按公以永樂四年書<lb/>
此自云七十二年而十六年始物故國史稱其少時與<lb/>
季迪楊金載齊名則為八十四無疑也吾吳詩盛於昌<lb/>
<pb n="KR4e0201_WYG_338-2b"/>
榖而啟之則季迪書盛於希哲徴仲而啟之則仲温若<lb/>
文東則雲間之破天荒者二沈鼎貴此其濫觴故紀之<lb/>
如右<lb/>
第二冊沈學士民則凡三紙其一為孔子世家其一為<lb/>
金氏墓志銘王賛善汝玉撰其一字稍大為諸葛武侯<lb/>
出師表沈大理民望字最小為虞書益稷篇孔子世家<lb/>
筆勁而氣拘餘皆圓懿肉好真魯衛也波折處於永興<lb/>
尤近雖温雅可親而不無佐史之歎夏太卿仲昭以書<lb/>
<pb n="KR4e0201_WYG_338-3a"/>
供奉者四十年而始為呉文定公書此一帋吳公時尚<lb/>
為太學諸生也太卿公業已老矣而精謹乃爾令人肅<lb/>
然盧中令為已凡二帋一種德堂記一拙齋詩皆遒勁<lb/>
而不克去俗其可恨又非二沈比也<lb/>
第三冊有拙齋銘一賦一詩三楊宗伯仲舉為銘錢山<lb/>
人子書為賦杜山人用嘉陳山人紹先劉少詹宗器為<lb/>
詩其辭與書法俱伯仲也徐武功元玉二帋其一臨禇<lb/>
河南哀冊文行體蓋微得其勢耳遒放横逸則雙雕並<lb/>
<pb n="KR4e0201_WYG_338-3b"/>
運意其一東原生傳東原生者即杜用嘉也有隱德而<lb/>
文公此書蓋中年筆頗於虛和中出姿態書傳後者吾<lb/>
吳周鼎伯器結法亦蕭灑伯器工屬文頃刻千言立辦<lb/>
嘗韋靺叩金尚書軍門從破閩冦僅得一幕官以老又<lb/>
國初亦有一周鼎伯器者檇李人文行亦相類然非此<lb/>
伯器也<lb/>
第四冊李太僕貞伯凡二紙一紙臨蘭亭記而行筆皆<lb/>
趙吳興公生平以奴書誚吳興此何也陳言疏謂中書<lb/>
<pb n="KR4e0201_WYG_338-4a"/>
舍人多至八十餘員蓋當時傳奉之敝人所蹙額捄嗉<lb/>
者抗言之無隱且以攻天曹大臣不能如杜祁公之遏<lb/>
斜封直哉言也第身非臺瑣而訐詈過當所論蔣生者<lb/>
是都御史琳子琳以寃死而公稱其為極刑後亦是牛<lb/>
呞宿因然攷之家乘及國史俱不載當是疏垂上而尼<lb/>
耳吳尚書原博王醫師墓表中有塗乙然無一筆潦草<lb/>
呂翁墓表字稍大俱步趣眉山而時時有鍾意蔡九逵<lb/>
孔目嗣命議以秃筆取勁姿盡骨全大抵李吳純綿裹<lb/>
<pb n="KR4e0201_WYG_338-4b"/>
鐵蔡則强弩透札然李不盡汰俗吳不盡汰濁蔡不盡<lb/>
汰生以此小有恨耳<lb/>
第五冊祝京兆古近體詩十五首是行巻上公卿者中<lb/>
多曹娥洛神風格清氣朗朗射眉睫其辭亦秀儁不作<lb/>
晩嵗應酬而所儗元日早朝排律重押新人臣字不可<lb/>
曉也又雜詩二首別搆一體久看乃能識其用意處右<lb/>
皆早年筆演連珠并序十三首卿巒風木行一首尺牘<lb/>
四首皆中年以後筆駸駸逼歐禇黄道中致甫字說稍<lb/>
<pb n="KR4e0201_WYG_338-5a"/>
大約齋間録又大則皆晩年筆進可入元常室退亦不<lb/>
讓伯施所謂幽深無際古雅有餘明興一人而已黄道<lb/>
中致甫者吾故人淳甫初名字也為其尊人五嶽山人<lb/>
乞集序潤筆余謂此汝南家乘奈何畀人則曰使不佞<lb/>
而仍故名與字知非公有也且公文成非汝南家乘乎<lb/>
為一笑而留之<lb/>
第六冊祝京兆勸農圖記赤壁賦著思録序字體俱不<lb/>
能小其楷法亦得十之七八而淳古秀勁之氣溢出結<lb/>
<pb n="KR4e0201_WYG_338-5b"/>
搆間或似率而密或似拙而巧信乎書家上乘也唯赤<lb/>
壁一賦陗健而小涉佻耳勸農圖記又自超駸駸在趙<lb/>
吳興上舊有文待詔畫一幀余姑割愛去之而留此書<lb/>
第七冊祝京兆梅谷記比之勸農帖差大成趣園記又<lb/>
大於梅谷本作正體微取行法以助姿耳而不勝其筆<lb/>
勢遂作行然遒勁古雅中媚態溢發天真爛然真墨寶<lb/>
也成趣園記文雖渉繁然明婉有味當是潤筆不乏耳<lb/>
第八冊文待詔徴仲書皆小楷其一為余録早朝近體<lb/>
<pb n="KR4e0201_WYG_338-6a"/>
十四章用古髙麗繭結搆秀密神采奕奕動人是八十<lb/>
四時筆也其二古詩十九首極有小法其妙處幾與枚<lb/>
叔語爭衡是八十八時筆也又一條三行射禮有鹿中<lb/>
云云尤精甚而攷據典覈偶於散帙得之附於後其三<lb/>
書錦堂記差大於古詩結力遒勁是六十七時筆也其<lb/>
四拙政園記及古近體詩三十一首為王敬止侍御作<lb/>
侍御費三十雞鳴候門而始得之然是待詔最合作語<lb/>
亦最得意書攷其年癸巳是六十四時筆也吾所綴緝<lb/>
<pb n="KR4e0201_WYG_338-6b"/>
皆待詔中年以後書真吉光翠羽萃而為裘後人慕臨<lb/>
池者其寶有之<lb/>
第九冊文待詔甲子稿詩凡五十二首文八首極精謹<lb/>
可愛而不甚脫學究氣是時年僅三十有五聞公每嵗<lb/>
輒手書其詩文前後凡六十餘冊皆為徽賈從其家購<lb/>
之此特吉光之零羽耳徐博士昌榖落花七言律十章<lb/>
是未見獻吉以前語生於沈啟南文徴仲而趣勝之小<lb/>
楷如新鶯未成長音羽宛宛自見春意贈仇東之二絶<lb/>
<pb n="KR4e0201_WYG_338-7a"/>
句則皆進於是矣待詔又有致仕三疏中不無塗竄而<lb/>
結法亦佳家弟乍目謂為公稿本費十鐶得之以乞余<lb/>
偶章簡甫之子藻見而摩娑不已曰吾父筆也郡守欲<lb/>
梓之付吾父録以示公故有塗竄尋別録一本留公處<lb/>
耳余遂作章簡甫觀已而笑曰昨乃眼中耳今乃耳中<lb/>
眼也漫附於此俟家弟歸當詰之<lb/>
第十冊錢文通公原溥書陳氏碣銘蓋宋仲温泒也硜<lb/>
硜負峭骨所乏者姿耳張南安汝弼二五言律皆倒韻<lb/>
<pb n="KR4e0201_WYG_338-7b"/>
而語亦平平後有數行極推伏陸務觀以為李杜之後<lb/>
便到此翁小巫氣索宜其爾也南安多狂草吾吳人又<lb/>
不好收之今此小行雜楷法幾於優鉢曇花然純熟中<lb/>
有𦂳密恐不減李貞伯陸文裕子淵小楷尤不易得今<lb/>
此尺牘凡四首中間行法十三楷法十七居然有北海<lb/>
吳興風度其語却多凡情可笑張侍郎文光者陸公門<lb/>
下士也陸以書薦之貴溪相得供奉永陵驟顯貴第不<lb/>
為臨池家所許而此蘭亭叙特楚楚如士人所恨不堪<lb/>
<pb n="KR4e0201_WYG_338-8a"/>
三復耳雲間自二沈後不復能與吾郡抗衡南安躑躅<lb/>
黄池文裕跳梁城父宋晉不競或思狎主終未足撑天<lb/>
半壁<lb/>
第十一冊王履吉閔已賦進學解千字文皆精入永興<lb/>
三昧極書家之媺觀矣然不如拙政園一記四詩張琴<lb/>
師傳渾渾有鍾太傅意使人愛而復敬之然又不如退<lb/>
之琴操使人敬而不便解大抵以古藏雅以拙成巧在<lb/>
八法獨覺等覺間庶幾上乘之將逹者也跋尾仲蔚與<lb/>
<pb n="KR4e0201_WYG_338-8b"/>
家弟評此君書若訟而皆有訟理故兩存之<lb/>
第十二冊陳白陽復甫千字文屈原傳各一帋此君字<lb/>
不易楷楷不易小而吾乃兼得之又陶靖節詩三十七<lb/>
首尤覺以拙勝字形稍大而於昔人評右軍書黄庭曹<lb/>
娥各盡意態今求所謂正則淵明觀者不可得也唯酷<lb/>
似山田中一老父或以無求於世少可采耳<lb/>
第十三冊楊憲副夢羽法駕曲三章為故相夏文愍代<lb/>
筆耳老腕遒而少姿致王考功禄之與其師履吉尺牘<lb/>
<pb n="KR4e0201_WYG_338-9a"/>
精謹有法後有陳履常墓志銘及答同年伊侍御書皆<lb/>
藁草兼正行結法彷彿吳興而傍墮僧趣名實俱損矣<lb/>
陳方伯子兼三槐堂銘蠅頭體妍秀而少遜骨蜀中詩<lb/>
自云倣鍾太傅體古雅而微乏韻陸尚寶子傳金剪行<lb/>
張烈婦二章全得麻姑壇法而以色澤傅之遂為一時<lb/>
書家冠詩調亦典麗生平所希若雜文二章則中多竄<lb/>
改而筆法亦自清勁文博士壽承為余書五子篇五子<lb/>
者謝榛李攀龍徐中行梁有譽宗臣併余六也為篇凡<lb/>
<pb n="KR4e0201_WYG_338-9b"/>
二十有五壽承此書最為圓熟豐妍其後五子稍有去<lb/>
取辭亦微改易第其人併書家四君皆游道山僅余一<lb/>
碩果耳循覽之際為黯然低回久之<lb/>
第十四冊文休承學正為余書沈宋蘇杜諸君七言律<lb/>
二十二首是七十九嵗筆而精謹雅麗逾於少年時又<lb/>
書嵇叔夜養生論及蘇子瞻續養生論清俊之極而微<lb/>
覺佻卞彭孔嘉山人書余廣五子詩及近體數首是古<lb/>
髙麗繭能於率更内斟酌温勁精澤光彩動人蓋中年<lb/>
<pb n="KR4e0201_WYG_338-10a"/>
最合作筆也若晩途則一束枯草耳許元復太僕一帋<lb/>
老筆圓媺流利而所書龎居士傳語尤可喜黄淳父居<lb/>
士前一古體虞永興之有鋒鎩者後十二詩是晩年筆<lb/>
差小退周光韜叔初出道復而此書醉鄉語酒德頌精<lb/>
嚴有古意程大倫子明全摹徴仲而鸚鵡鷦鷯兩賦風<lb/>
斯下矣乃知共父元晦之競師承殊未足確也<lb/>
第十五冊俞仲蔚為余書少陵七言律四十六首皆隋<lb/>
珠卞玉第何縁用起語四字作題却大可笑書極有小<lb/>
<pb n="KR4e0201_WYG_338-10b"/>
法得栁誠懸度人經意雖小傷挑剔無妨大雅又一帋<lb/>
書見贈古體八章稍加圓熟已上皆六十以後書又一<lb/>
帋古近體凡十四章尤精謹可愛周公瑕為余書王維<lb/>
李頎崔灝髙適岑參七言律三十四首鄭喁津陽門行<lb/>
一章皆精雅工緻而津陽尤細而有法又自作詩二十<lb/>
章字形稍大筆亦稍放二君子自履吉而後狎主齊盟<lb/>
者也紙有宋經牋蜀牋髙麗繭皆余山房中舊藏勝於<lb/>
魚文側理多矣<lb/>
<pb n="KR4e0201_WYG_338-11a"/>
第十六冊徐奉化伯臣書黄庭内景經一帋伯臣本非<lb/>
當家用筆圉圉而時吐鍾意初為飛鳬人加染古色雜<lb/>
識舊印以希重價余一見而辨以示其子文果泣曰先<lb/>
子得意筆也又黄彪遺我參同契用趙吳興贋識以示<lb/>
客客多以為吳興也割去之留於此冊蓋重其文也伯<lb/>
臣筆生然久看逾雅彪甚熟然久看愈俗此書所以貴<lb/>
人品也余識伯臣吳興時年七十七矣自詭黄金可立<lb/>
就然不兩月而卒今故北書謬脫者三十之一又闕後<lb/>
<pb n="KR4e0201_WYG_338-11b"/>
六章然則伯臣之所謂黄金者可推也彪與伯臣年行<lb/>
不相及其品亦薫蕕特以經故合為一巻<lb/>
第十七冊顧德育牡丹一賦結法酷似徴仲唯老密處<lb/>
有別耳袁提學魯望書七言近體十五首其辭與筆皆<lb/>
流利典詳而乏古意王逢年舜華詩十三首政如吳中<lb/>
子弟輕俊而不受繩墨書亦如之至所謂七十二號可<lb/>
怪可喜可笑皆有之留以供醒睡可也張伯起書李供<lb/>
奉絶句五十二首又李杜髙岑律體十一首此君生平臨<lb/>
<pb n="KR4e0201_WYG_338-12a"/>
二王最多退筆成塚雖天趣小渇而規度森然矣毛豹<lb/>
孫書王江陵絶句二十六首亦自楚楚<lb/>
第十八冊王學士錫爵書郭景純游仙詩七首學士自<lb/>
挹不主墨池盟筆法秀穎依稀有翡翠蘭苕狀家弟提<lb/>
學懋書周詩不能盡合大雅而老健足風骨亦是當家<lb/>
莫太學雲卿書中唐律錢左司七首劉隨州九首韋蘇<lb/>
州三首皇甫兄弟四首郎士元二首韓君平四首盧綸<lb/>
員外二首司空圖侍郎張𤣥真子各一首清麗有態殊<lb/>
<pb n="KR4e0201_WYG_338-12b"/>
足詩句雁行其自作近體瞠乎不倫矣王太學穉登書<lb/>
王右丞七言絶十九首書不能稱詩其書所自造七言<lb/>
律廿三首雅相當矣大抵書貴骨勝不貴肉勝莫君肉<lb/>
勝而佳王君骨勝而不佳此不可曉也<lb/>
第十九冊王太學衡書司馬長卿大人賦王好仙道甚<lb/>
厪於此賦似有深感故筆意翩翩近之又陳思王五言<lb/>
古體張茂才元舉陳山人爾見各得十六首陳王此詩<lb/>
極建安黄初一時選又謝康樂十章則徐太學益孫筆<lb/>
<pb n="KR4e0201_WYG_338-13a"/>
也康樂才一斗繼陳王八斗後餘一斗似屬少陵少陵<lb/>
歌行為文茂才肇祉書者十三首蓋四之一耳王雖骨<lb/>
未成而有飛騰蹀蹀之勢徐能起雅去俗惜用筆不遒<lb/>
張子則公瑕之衣鉢陳生則子兼之箕裘而小不免俗<lb/>
肇祉佻側僅僅得從父休承而都無精理小阮若是何<lb/>
縁入竹林為之一笑<lb/>
第二十冊皆杜少陵七言歌行陸士仁得十四章文從<lb/>
先得十一章顧紹辰得十四章錢允治得十九章始予<lb/>
<pb n="KR4e0201_WYG_338-13b"/>
以為五言選莫盛於思王謂能窮雅之變也七言歌行<lb/>
莫盛於少陵謂能極風之變也故乞諸名家合書之總<lb/>
二冊此冊皆近時名筆端雅有致陸當擅塲佻側寡情<lb/>
顧風斯下矣<lb/>
第二十一冊楷筆人垂徧而得吾州王應賔<hi>闕</hi>　吳郡<lb/>
章藻仲玉因乞王書盛唐歌行李嶠宋之問郭元振各<lb/>
一章張謂崔顥各二章王維李頎岑参各三章髙適四<lb/>
章草書李白十六章酒間一展咏真足動金石遏行雲<lb/>
<pb n="KR4e0201_WYG_338-14a"/>
第王學娜如子亦能窺藩章倣隆池生小足竹堂以槩<lb/>
永興率更未之得也後有餘簡㑹張元凱子予見過書<lb/>
近作十七首毋論結法其詩與諸賢作河南屏脚庶幾<lb/>
不辱耳<lb/>
第二十二冊唐人絶句婁孟堅得王勃以下七十二首<lb/>
徐奉禮兆曦得朱慶餘以下三十二首沈昌期得賀知<lb/>
章以下四十八首周茂才子先得杜甫十六首縁不相<lb/>
知檢故小有重者而自王龍標李供奉外唐人快語幾<lb/>
<pb n="KR4e0201_WYG_338-14b"/>
盡矣偶後有餘帋而康太學時萬尤山人道恒過此因<lb/>
戲令康書坡仙洹經一則尤書異域數事俱足鼓吹幽<lb/>
閒者六生翩翩屬城書史之雋兒駒汗血可望千里但<lb/>
未遇曹成王於蹄塵下定低昂價耳<lb/>
第二十三冊莊子逍遥游王履吉之從孫慎修書也逍<lb/>
遥游横肆竒詭超軼象外而以圉圉未舒之筆紀之殊<lb/>
不相當也華茂才之方書連昌宮辭琵琶行精密可愛<lb/>
吾從子士駰甫脫塗鴉而亦冩駱賔王歌行頗有致將<lb/>
<pb n="KR4e0201_WYG_338-15a"/>
來不妨箕裘僧大林書所作平倭行一帋伉浪非本色<lb/>
其結法頗近率更然是藁本非為經意筆也僧明因書<lb/>
顧歡袁粲明僧紹孟景翼張融酬徃釋道優劣事見南<lb/>
史明因與余善是方袍中之粗有意者金用元賔婦書<lb/>
履吉白雀詩凡三十二首元賔為履吉上足故書法亦<lb/>
因之綿麗多態而閨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之氣未除昔賢紀六朝唐詩俱<lb/>
以僧及婦子殿尾吾故仍之蓋采枯樹屏脚故事耳<lb/>
第二十四冊皆石刻宋仲温書七姬瘞志烺烺人目以<lb/>
<pb n="KR4e0201_WYG_338-15b"/>
為竒事竒文竒書按所謂潘左丞者張王貴壻也後歸<lb/>
明老牖下以死既負婦翁又負此七姬髙季迪詞與楊<lb/>
用修跋得其情矣仲温此札不為工取其能去俗存古<lb/>
耳祝希哲王文恪墓志精整端嚴剛柔劑克完然垂紳<lb/>
佩玉氣象毛夫人志銘運筆差圓形差匾古雅稱是唐<lb/>
初諸君子微帶一二行筆能斟酌伯施信本間幾欲踞<lb/>
河南上書家最上乘也陸翁墓碣字稍大而最古元常<lb/>
之典刑矣昔元祐秘閣續帖取右軍蘭亭樂毅厠之真<lb/>
<pb n="KR4e0201_WYG_338-16a"/>
蹟蓋謂無他本故也二君子書名為我明第一而此又<lb/>
其手勒石者不妨用此例存之<lb/>
　　王履吉書雜詩跋<lb/>
此巻乃履吉後先為金元賔書者其月夜登上方一帋<lb/>
何大復六子詩一紙皆𦂳勁似疎而密牛首山秘書省<lb/>
召試各一紙風神逸秀翩翩與白雀詩帖同結搆甲申<lb/>
五月一紙自謂大醉書豈所謂真大醉耶然顛縱而中<lb/>
自有骨可翫也跋尾兩朱君子价最與履吉善故四詩<lb/>
<pb n="KR4e0201_WYG_338-16b"/>
皆悽惋動人而書法尤精謹象𤣥蓋竭蹷而趍者又有<lb/>
龍文者羅氏也與逆人同見法欲去之感右軍帖楷侯<lb/>
君集名氏以為狹而止<lb/>
　　王履吉贈何氏詩跋<lb/>
右履吉先生贈何元朗兄弟詩仲蔚休承題尾謂其與<lb/>
白雀寺贈王元肅詩同結法蓋先生庚辛以前筆豐潤<lb/>
秀美字字取姿態而不能無肉勝至其末年則風骨遒<lb/>
逸天真爛熳交錯掩暎有不可形容之妙元朗兄弟視<lb/>
<pb n="KR4e0201_WYG_338-17a"/>
先生雖後進而才實迫之以故其奬許健羨不啻口出<lb/>
雖任謝齒牙之芬何以過是二巻今皆落余手毋論先<lb/>
生早歸道山而所謂元肅及元朗兄弟成異世人久矣<lb/>
書畢一歎<lb/>
　　王履吉詩墨<lb/>
履吉此冊汎太湖登東西洞庭詩十之八語雖壯而不<lb/>
甚秀似不能與湖山鬭竒也若其書之遒媚瀟洒姿態<lb/>
溢發置之銷夏石壁無愧色矣<lb/>
<pb n="KR4e0201_WYG_338-17b"/>
　　王雅宜詩稿<lb/>
王雅宜履吉山房雜興古近體五十七首頌一首凡三<lb/>
千七百七十字皆作小行體而正書僅十之一蓋丁亥<lb/>
嵗筆也時書道已成故雖不甚經意而自然精整正書<lb/>
尤自超詩語亦在雁行<lb/>
　　王履吉小楷四六<lb/>
履吉此書皆四六雅語蓋青箱白樸之流亞也懶儒鹵<lb/>
莽覩此真令人汗下雖然履吉有此錦囊而竟不售何<lb/>
<pb n="KR4e0201_WYG_338-18a"/>
也李銀臺嗜法書而於小楷尤甚聊為跋而歸之<lb/>
　　王彭二顔體書<lb/>
彭孔嘉為余書送王大夫入覲長韻皆家廟八關齋體<lb/>
乖離中失去後一行及名跋今年春偶得王履吉一壽<lb/>
頌亦此體雖峭整微遜而潤秀勝之履吉故永興入室<lb/>
也與平原圓方殊不類不知何由與孔嘉並得其門也<lb/>
前輩書家工力類如此余既甚愛而愧之因合為一巻<lb/>
以寓目焉<lb/>
<pb n="KR4e0201_WYG_338-18b"/>
　　陳白陽詩稿<lb/>
陳白陽道復雜詩一巻為篇八十二多近體為字三千<lb/>
七十兼正行體中雖有塗乙處而行筆大小無纎毫失<lb/>
度結搆雖小傾側而不疎時時見意態世人不甚重陳<lb/>
書至於詩則覆瓿久矣故特收之<lb/>
　　陳道復書陶詩<lb/>
陳復甫書能於沓拖中生骨於龍鍾中生態以柔顯剛<lb/>
以拙藏媚或老或嫩不古不今第不脫散僧本來面目<lb/>
<pb n="KR4e0201_WYG_338-19a"/>
耳此所書陶詩尤為合作然世知之者益鮮矣知之者<lb/>
謂之自然雖然比於陶詩自然尚隔塵也<lb/>
　　陸儼山手札<lb/>
陸文裕公結法無一筆苟雖尋常家人語施於所親狎<lb/>
者亦精審遒密有二王尺牘遺意觀此與周一之四札<lb/>
可知己一之雖視公後進然皆能詩博古而腰膂間皆<lb/>
有傲骨宜其相得如此<lb/>
　　題豐存禮詩後<lb/>
<pb n="KR4e0201_WYG_338-19b"/>
豐存禮傲睨一世而傾倒嘉則乃爾信乎為才服也計<lb/>
其書時當已病辟痱無一筆不顫而猶有山隂典刑詩<lb/>
雖不能整栗而命㫖綢繆宛然建安遺韻也昔裴成公<lb/>
病劇迴盼一語猶能使夷甫心折今得無類是乎嘉則<lb/>
有世人皆欲殺吾意獨憐才歎故為題其後<lb/>
　　豐存禮手札<lb/>
儉嵗鮮食人有以豐道生手書雜說鬻者竟月無所遇<lb/>
余乃以五斗米得之其所論文罵宋儒前闕數行亦不<lb/>
<pb n="KR4e0201_WYG_338-20a"/>
甚成語所論詩自喜其江天樓獨倚風雨酒初醒亦恒<lb/>
語耳金潞太史以為勝少陵勲業行藏之句則亟稱之<lb/>
有胡瑛者以擬趙嘏則極罵之其論書稍推文太史祝<lb/>
京兆次則陸詹事而於馬一龍沈愷王逢元陳鶴楊珂<lb/>
沈仕皆痛詆醜擬不遺餘力二沈不聞有臨池名乃亦<lb/>
置喙何也其評沈仕謂如夏四倚主夏四何如人當是<lb/>
一貴家僕豐或曽見侮耳人言此君憨定不虛也然行<lb/>
筆最遒勁結搆亦密比之生平書最為合作留此以備<lb/>
<pb n="KR4e0201_WYG_338-20b"/>
一家<lb/>
　　又<lb/>
豐考功病馬行中雖雜用唐人語法亦不能無少瑕而<lb/>
感慨悲壯寄托懇至其書擘窠行草為吾鄉張銀臺寰<lb/>
作且引孫過庭所云感惠狥知為一合其自負亦不淺<lb/>
矣展巻猶圉圉至五六行後筆意逸發風骨洞朗令人<lb/>
如見古人而中亦有不滿意處然使罵陳沈楊馬則有<lb/>
餘矣吳中前軰毎見黄翰書則棄之吾甚愧其意然豐<lb/>
<pb n="KR4e0201_WYG_338-21a"/>
書比黄故大自徑庭不可同日語也<lb/>
　　又<lb/>
余毎覽豐人翁書輒怪其胸次有服能聚古碑於筆端<lb/>
而腕指却有鬼掣搦之不使縱其外擫以取姿態孟孺<lb/>
所藏此巻乃與其鄉人包明府者前二詩句與筆皆有<lb/>
精采後則皆尺牘老手紛披殆若東城父老談開元鬭<lb/>
鷄事雖復纚纚舉舉不免沓拖人翁生平不齒王履吉<lb/>
以其結搆疎故履吉當亦不齒人翁孟孺精八法者其<lb/>
<pb n="KR4e0201_WYG_338-21b"/>
為我衷之<lb/>
　　蔡侍郎詩<lb/>
子木於余為先逹而齒位不甚髙故於燕中詩相規酒<lb/>
相狎也此巻距今二十有八年其捐館亦十二年矣覽<lb/>
之不勝山陽之慨<lb/>
　　李于鱗詩牘<lb/>
于鱗素拙書不待發齡石七十函已有訛筆而余軰愛<lb/>
其辭更取以為嫵媚嘗戲謂子與此何必減宣示黄庭<lb/>
<pb n="KR4e0201_WYG_338-22a"/>
耶于鱗所遺余尺牘詩篇極多不無零落前年聞其訃<lb/>
始帙之為一巻手加料理時時有淚痕漬紙上余老矣<lb/>
留示兒子欲令其知前軰交誼且審一時有竒人竒語<lb/>
也<lb/>
　　吳峻伯詩<lb/>
峻伯為比部郎時與余同舍長夏無事墨和筆精遂書<lb/>
此一巻詩時得清語但調未去偏耳書法亦豐妍但骨<lb/>
未離弱耳當是時峻伯名甚盛却折節於余與于鱗山<lb/>
<pb n="KR4e0201_WYG_338-22b"/>
東以後頓長一格後官漸髙不復能爾也初夏曬書為<lb/>
手裝藏之時峻伯久捐館季子稼竳翩翩起矣<lb/>
　　方元煥書荆軻傳<lb/>
方晦叔嘗欲書太極圖說西銘以贈余余謂不如荆軻<lb/>
傳尚得一快讀晦叔遂以行草書此傳見寄青社當時<lb/>
北方之學者山斗晦叔得片紙隻字珍若拱璧今來吳<lb/>
中不直一錢蓋晦叔目中無書學腕中無書力而好以<lb/>
意行筆宜其淪落乃爾余愛荆軻傳文甚不忍以覆瓿<lb/>
<pb n="KR4e0201_WYG_338-23a"/>
而姑留之既以賀晦叔之遇而又惜荆卿之不遇也<lb/>
　　黄淳父書田園雜興錢叔寶圖<lb/>
范文穆致能手書吳中四時田園雜興凡六十首真跡<lb/>
在余所雜有眉山豫章襄陽筆意龍蛇飛舞真墨寶也<lb/>
句不能甚工然描冩吳中風物人情可為曲盡吳興凌<lb/>
𤣥旻復精擇之僅得四十首托故人黄淳父書而錢叔<lb/>
寶為作圖叔寶入白石翁三昧又家吳趨其描冩詩意<lb/>
亦曲盡矣𤣥旻之尊人同守君稚德出示余俾題其後<lb/>
<pb n="KR4e0201_WYG_338-23b"/>
按文穆作此詩時以大資領洞霄歸里第未幾物故而<lb/>
又用蚤貴北使元西南帥嶺蜀入備法從參大政其獲<lb/>
髙枕於石湖之濵者無幾而稚德成進士出入省郡僅<lb/>
數年而避讒歸卧余雖稍稍困敡歴然亦家食之日多<lb/>
自今而往吾二人相與結一汎宅縁於麥隴翳桑間細<lb/>
取致能句味之所得當尤不淺也第𤣥旻汗血而與淳<lb/>
父俱凋喪不無哲人之感書畢泫然<lb/>
　弇州續稿巻一百六十四<lb/>
</p>
<p>
</p>
  </div>
</body>
</text>
</TEI>
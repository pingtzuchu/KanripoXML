<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻一百二十</head> <lb/>
    <p>
<pb n="KR4e0201_WYG_120-1a"/>
欽定四庫全書<lb/>
　弇州四部稿巻一百二十<lb/>
　　　　　　　　　　　明　王世貞　撰<lb/>
文部<lb/>
　書牘三十一首<lb/>
　　余德甫<lb/>
弟自前嵗附一書足下輙得疻痏疾幾死久之昨春有<lb/>
天子詔匍匐與家弟北上留滯國門之外至秋始得從<lb/>
<pb n="KR4e0201_WYG_120-1b"/>
昭雪追唯疇曩但有感痛耳歸理書室得足下手教滿<lb/>
紙及拜雅貺新詩已入無漏境界令人且讀且賞嵗杪<lb/>
與于鱗談足下詩視燕中時隔一大刼知萋斐之軰助<lb/>
足下不少矣聞復為冦憎且有祝融之變造物者何意<lb/>
幸老鐡尚在不足多惜不才蹤跡誤玷山公啟事中然<lb/>
此生斷無出理坐卧萬巻作老蠧魚此饕何似食大官<lb/>
膳單舫䨇屐放浪湖山間何似車塵馬足旦暮躡屣慈<lb/>
闈問顔色何似候光範門非足下不敢道也用晦句意<lb/>
<pb n="KR4e0201_WYG_120-2a"/>
時自超勝與足下倡和良佳然渠一瓣香竟落何所湏<lb/>
足下為拈破徐氏人去迫種種所欲言付之烏有奈何<lb/>
扇頭詩亦出草次不足存也明卿三折肱知為良醫政<lb/>
恐仕宦不止執虎子耳子與貧然客日益進餘不悉<lb/>
　　又<lb/>
用晦所使人至得足下書叙致縷縷且為先君子哀些<lb/>
輓歌情文備極時僕襄事甫畢還越而有晉臬之除以<lb/>
嵗告墓取奏之栢間神飈格磔痛復新矣寄來近集翩<lb/>
<pb n="KR4e0201_WYG_120-2b"/>
翩有厯下風而老語時自陡健用晦駸駸欲度驊騮前<lb/>
豫章斗文不在于莫令人快賞何極芙蓉社稿已為作<lb/>
序并奉酬二首湖上草堂一首試讀之何如郢匠之斤<lb/>
也僕久絶意世路而為造物者所强復就羈靮雖一再<lb/>
遷覺景象不大佳也上書納告為歸耕計矣子與白首<lb/>
銀艾足下差得金紫明卿屈膝又足下抱膝時也肯以<lb/>
彼易此否比苦舍弟北上百冗如蝟而乞文者踵接出<lb/>
毛孔間語應之極不有致行年四十五髪强半白右輔<lb/>
<pb n="KR4e0201_WYG_120-3a"/>
忽墮其一仕宦不止車生耳思之令人悚然<lb/>
　　又<lb/>
昨内戚中有郁教諭者附一書新刻足下不至浮沉否<lb/>
涓人來得手教累紙具悉近况幽憂之軀不能奮飛渡<lb/>
大江揖足下匡廬五老間政當於梁月想像顔色耳徐<lb/>
吳二生作萬里外人于鱗遂成隔天昨年有李翰林維<lb/>
楨者贈一同人詩云中原七子已無多誦之毛髪悚然<lb/>
竟爾成䜟所刻芙蓉社吟稿聲應録即吾二三兄弟隻<lb/>
<pb n="KR4e0201_WYG_120-3b"/>
語無遺失者足下誠一片有心人也于鱗全集凡三十<lb/>
巻梓之期來春三月内完足下可多致側理為刷幾部<lb/>
并及豫章諸王孫好事者見和大咏悲愴用壮令不佞<lb/>
便欲擊唾壺然至千里之念則久耗磨之矣二章奉酬<lb/>
來雅并薄有書刻之類以佐鄴架幸賜麾納用晦有東<lb/>
下意果爾當為掃一石小祗園也然不虞濕束宗正條<lb/>
否<lb/>
　　又<hi>兼寄順甫</hi>
<pb n="KR4e0201_WYG_120-4a"/>
昨有一啟附順甫兄計已徹覽矣賢王開館蘭臺以全<lb/>
楚史見屬二君子何必减左史倚相宋大夫班管餘泚<lb/>
揮洒篇什令三湘九疑增色健羡健羡第此事全頼伯<lb/>
玊握牛耳今復内拜恐諸君遂成參差且淳父前郤幣<lb/>
仲蔚復滯行公瑕亦在躑躅慨然徃者獨嘉則耳雖僅<lb/>
西南一方而上下千古私心慮之不肖少時聞顔亳州<lb/>
作隨志以為佳後得而讀之殊不滿人意且編年非體<lb/>
也近來青志稍可耳于鱗集已完梓可三十巻伯玊前<lb/>
<pb n="KR4e0201_WYG_120-4b"/>
許作序亦復以属明卿二兄有哀輓幸速寄來欲置巻<lb/>
後嘉則便附此不一<lb/>
　　又<lb/>
二陸生歸得兄手教及鵝鮓之貺怳如面存佳句日新<lb/>
慰懐非一弟九月間買一舟汎太湖登兩洞庭覺此身<lb/>
飄颻出塵世外歸偶子與於胥門容鬢憔悴斗酒相勞<lb/>
已而甚憐之也詞人百六無减于昔僅伯玊肖甫兩君<lb/>
氣差王然伯玊已不免齮齕矣足下與新例雅合苐陽<lb/>
<pb n="KR4e0201_WYG_120-5a"/>
喬甚衆而中丞公長者少具眼恐不能㧞兄於驪黃之<lb/>
表然大江以西有操千古物外權者似亦不在長安冠<lb/>
盖間也二陸生沾沾御李復感推食之惠以為眼中無<lb/>
此人縱忤桓大司馬不恤也扇頭之作故顓及此亮之<lb/>
亮之張元春者吾小友也從思伯㳺嶺南毋論思伯雅<lb/>
士元春畫品在徴仲叔寳雁行書法亦精工足下試目<lb/>
之便一日千里矣日苦文債填委草不及悉况丈為致<lb/>
聲欲作一詩寄之尚未成也<lb/>
<pb n="KR4e0201_WYG_120-5b"/>
　　又<lb/>
邸使來得所寄書及讀新詩感激用壮令人立髮見須<lb/>
為太公立傳不佞從子弟後職當效勞何至辱筐篚哉<lb/>
苐知足下欲重之聊拜賜耳拙筆不足以重太公復自<lb/>
媿也楚臬之補當事者似為塲屋見借不免一行以答<lb/>
其意事畢即當拂衣稱五湖長耳邸使傳行時太公㣲<lb/>
有霜露之恙想兹時已勿藥肖甫干旄見存杯酒揚扢<lb/>
甚快但苦百城趨謁之吏波及衡荆更成擾擾兒軰又<lb/>
<pb n="KR4e0201_WYG_120-6a"/>
有婚事徴文人不减催租擬於伏中避暑金焦間吳楚<lb/>
不得而有足下以為何似作傳日凡二十起始就一書<lb/>
亦五起武陵天台間人真堪妬也餘不具<lb/>
　　復肖甫<lb/>
不肖行乞燕市中一奉顔色嗣後絶不聞問僅從徐子<lb/>
與得足下謫状之略而已目前有郵卒馬生者來言遇<lb/>
足下潁上念及不肖語縷縷則知足下臬潁上己又云<lb/>
有新命視滇學政則足下又臬滇矣居無何而使者至<lb/>
<pb n="KR4e0201_WYG_120-6b"/>
以書與幣來開椷讀之叙致疇徃所不忍竟嗟乎肖甫<lb/>
足下以君奔命之身且有行色百冗蝟起而猶能存溝<lb/>
壑故人胸臆間若此朋友之節猶未墜地也諸篇聲調<lb/>
極佳已坐開元堂奥間僕近有論藝六巻自謂頗窺作<lb/>
者之藴刻尚未完俟後陸提舉任滇南當附覽也陸子<lb/>
僕師也足下幸憐而視之如視僕也外又有好事者刻<lb/>
僕與于鱗徃復詩足下試一觀之僕一立骨耳世好了<lb/>
不相闗小頼篇翰文寂寞送餘晷先君子可以入土則<lb/>
<pb n="KR4e0201_WYG_120-7a"/>
有飾巾待瞑耳足下無以為念也不腆将逺臆并希鑒<lb/>
入谷永有言萬里之外以身為本勉旃自愛<lb/>
　　又<lb/>
昨奉謁不能操豚肩斗酒一伸州民之敬而開府忘分<lb/>
循舊盡傾家釀俾嗣宗白眼隗俄於大将軍側偶乏潁<lb/>
考不見譙訶醒而内感且自慚也次日袁抑之太常復<lb/>
見挽醉卧劍池千頃雲極思得江州鹵薄耳承有東廵<lb/>
耗旦夕掃小祗園以待忽拜手札知且為皖城之行不<lb/>
<pb n="KR4e0201_WYG_120-7b"/>
唯此間泉石色阻公所留邢州小槽真珠能無嘖嘖望<lb/>
御耶此段或一月可竣尚不孤竹馬公神略潜授梟逆<lb/>
授首上寛宵旰忝在交知不勝慰情所喻于鱗集序豈<lb/>
唯太冲托重之意亦自吳季子挂劍髙誼耳如以幾務<lb/>
為累弟當勉爾效顰政恐不免唐突西子也别示云云<lb/>
不論當否世尚自有人<lb/>
　　又<lb/>
得足下書知按部近况許以旬間過我小祗園也泉石<lb/>
<pb n="KR4e0201_WYG_120-8a"/>
卉木至鴟夷赫蹏種種色動思御矣新詩雄麗宏放幾<lb/>
欲槌碎黃鶴華髮漸㸔天地老語又令人悽然相見無<lb/>
復它僅堪浮三雅銷之耳拙篇不足效顰聊見奉要意<lb/>
第所謂延之五君者不可不自脫然也明卿逺相存弔<lb/>
故誼不落莫楚大澤去潢池非逺祝融又其郷人何無<lb/>
状乃爾耶世界缺䧟要不足多恠于鱗集序當如命苐<lb/>
恐遇識者謂不如牀頭捉刀人乃真英雄也一笑一笑<lb/>
明卿寄來樂府覺過模擬不堪見大巫唯于鱗亦中之<lb/>
<pb n="KR4e0201_WYG_120-8b"/>
然時時作精詣有摩天自運之勢承示真所謂有識不<lb/>
異人意也<lb/>
　　又<lb/>
弟以前月二十九日抵襄陽而是時孫中丞以其日走<lb/>
宜城僅一再相聞耳三日上代疏因發都下書得百函<lb/>
即欲遣信候足下而念無可使者談蜀道難輙吐古乃<lb/>
拜郢陵還過均州武當鬰鬰若作眉間色以望日早發<lb/>
遂轉入深山中沿洄漢江時寒水涸澄碧透底怪石競<lb/>
<pb n="KR4e0201_WYG_120-9a"/>
出如象如馬何啻百千舁人右囓趾水即左擔時縹緲<lb/>
破雲際忽降若墮深谷吾以為劍閣灧澦之險不過如<lb/>
是耳顧從者而唾何獨畏訊張使君次日闢㦸延見吏<lb/>
民頗檢積牘報諸鎮書更不能一念寘足下遂以又次<lb/>
日遣信凡所欲告足下者具别紙足下日奉太君即無<lb/>
意人間世世固不能無意足下也鄖城如斗大千峰牙<lb/>
距四䕶之江水流几席間亦一竒也苐老態嵗比甚聲<lb/>
啞齒豁不堪吟嘯又鮮適與為酒人者當復尋愽士行<lb/>
<pb n="KR4e0201_WYG_120-9b"/>
逕耳獻嵗便五十後期轉迫勉旃各自愛不腆一詩五<lb/>
扇及它機杼之餘可以佐太君晨㫖者惟財納為幸<lb/>
　　吳峻伯<lb/>
子相書來知足下已至京甚恨僕得一官不復能奉教<lb/>
左右也向者附數行張孝豐當得逹否足下二十年名<lb/>
家猶令僂行抱案輦上君子不自厚顔乎符節令頗闕<lb/>
或得方朔金馬之興且與二三子唱和足遣也僕疎節<lb/>
濶目東方千騎聊以適趣而已不日擬復理漁獵之業<lb/>
<pb n="KR4e0201_WYG_120-10a"/>
與足下相見無期欲求平日詩稿一録庻幾展玩之餘<lb/>
不忘萬里比鄰意耳顒俟<lb/>
　　又<lb/>
使者來齎諸土物種種烟霞間色也復從宗生致先後<lb/>
二滿紙足下念僕深矣所叙家難縷至令人酸鼻不復<lb/>
能誦雖然詞人百六豈唯足下讀禮之間猶得經始玊<lb/>
華属厭泉石僕案牘中老吏耳季之所得孰與仲多耶<lb/>
知欲請外甚力金馬落寞殊不足辱長者第閉目掩耳<lb/>
<pb n="KR4e0201_WYG_120-10b"/>
不妨作東方先生監司腰膂乃非丈夫所堪僕既已湛<lb/>
浮苦海不得不為足下預憐耳鐡網中十年珊瑚一旦<lb/>
披示踴躍震眩無異賈胡足下不悔暗投僕亦何敢自<lb/>
外幸少寛其期旬日後可上也松蘿之契宛爾髙度吾<lb/>
東吳菰蘆人敢仰覬足下縁得浮家泛宅徃來苕霅間<lb/>
此段致非此不長足下同之矣臘月初繳冊便發取道<lb/>
上東門能夜出一相訪否宿抱如洗子相為人精進不<lb/>
可不日下上也伯承沾沾自喜竟無作風塵面孔時宜<lb/>
<pb n="KR4e0201_WYG_120-11a"/>
詣耳<lb/>
　　又<lb/>
暑迫謁臺遂為所强留滯彌月聞兒病疾驅東歸則小<lb/>
棺卧壁間三日矣摧痛幾不聊生間取佛書讀之粗得<lb/>
過耳訊諜縱橫强出視事無面孔可以嚮人僕雖未敢<lb/>
效西河之毁亦安遽附東門之逹進不得為夷甫退不<lb/>
得為元歎房櫳若掃粉黛削色足下知之能不一掩袂<lb/>
耶太山之篇草遽不足以辱大譽三詩清絶可咏覺風<lb/>
<pb n="KR4e0201_WYG_120-11b"/>
味藹然時來濯人爾時眉頭鮮復可觧政頼一二友生<lb/>
耳珎謝珎謝足下以何日還臺僕亦欲西也天目諸峰<lb/>
時鬰盤吾胷中雖歸計齟齬要當非逺足下歩武僕便<lb/>
先驅<lb/>
　　又<lb/>
夏時為舊部曲所强不免作一書附凟當上記室否明<lb/>
卿來言足下詩佳甚然不能譽其語僅從助甫處得十<lb/>
九章讀之信佳也捧表者不知為何公故無從問足下<lb/>
<pb n="KR4e0201_WYG_120-12a"/>
起居世法大自應爾諸佳宦如織獨山東部吳使君儼<lb/>
然于此不凡不凡世貞兄弟自槖饘外日有眼淚洗面<lb/>
耳居閒無賔客觧救即萬方不入也獨以白羽小息而<lb/>
竹宫之釐多上瑞者冀以衆免耳委巷中毎見歌薤露<lb/>
人輙便嘆慕以人理既窮都不如逝者之快又有所不<lb/>
可輒黽勉就飯食耳張司農故知也當世貞患難時所<lb/>
以慰藉存問不避眈眈有古烈士風以嘗備足下属吏<lb/>
欲受面焉使世貞書先之敬以起居足下<lb/>
<pb n="KR4e0201_WYG_120-12b"/>
　　李伯承<lb/>
使者至致手教嘉幣殊荷記存三詩為東秦生色矣樂<lb/>
府選體大是風人典刑此段悟境前軰絶少湏數日為<lb/>
足下細評雖然僕乃一長槍手也将無為毛錐揶揄乎<lb/>
哉所諭茂秦云云君子成人之美固然僕語亦不甚作<lb/>
劇盧柟落魄不齒乏鄉曲之譽故是數百年賦手也謝<lb/>
宣城奨進小才至謂無惜齒牙餘頬覽教殊所未觧或<lb/>
他有聞否<lb/>
<pb n="KR4e0201_WYG_120-13a"/>
　　又<lb/>
樂府緜麗抵掌叔敖併其風神似之五言選亦多造心<lb/>
之語間可商略者十得二三亦非鏦錚時人名比也知<lb/>
足下愛僕深所評隲不敢以諂進足下無罪其狂兹顓<lb/>
人封上近體更希示教僕粗已成帙旬日後過上東門<lb/>
倘遂命駕不敢不出政恐飾畫無鹽唐突西子耳<lb/>
　　又<lb/>
昨羅生來得兄詩馬太史吳提學來復再得兄詩兄三<lb/>
<pb n="KR4e0201_WYG_120-13b"/>
及我詩矣而缺然不報即寢食無甘焉一則以賤姓名<lb/>
如蕕縉紳間疾走而避之懼其㸃也而何以辱長者一<lb/>
則東邁之後濡首刀筆桮棬其要思都廢矣即寒暄無<lb/>
益之語又何以辱長者然竊聞足下則晉為侍從尚符<lb/>
璽雅歩承明之廬以為故人光重幸甚足下吾黨出為<lb/>
外臣僅于鱗老愽士師可與言詩己耳如弟綰兩綬訊<lb/>
諜譏駁日至盈庭寢食起上皆白跖也足下天上人不<lb/>
一哀其窮加手援耶匆匆間拈得一五言律忘其似否<lb/>
<pb n="KR4e0201_WYG_120-14a"/>
足下有以教之餘不悉<lb/>
　　又<lb/>
伯承仁兄念問忽辱詩寄及便與謝李軰宣之不覺愴<lb/>
然南望雪涕也追僕昔覯與足下落落耳既漸覩所作<lb/>
心稍敬愛之足下折而與我好古所謂知己則未也亡<lb/>
何足下銜命東土濶踰半嵗間時追過投分之淺愈益<lb/>
係思迨復見愈益親且真也更見不知作何如好耳足<lb/>
下勉旃簿書見牽慎無厭薄一邑數千萬家生死足下<lb/>
<pb n="KR4e0201_WYG_120-14b"/>
喜怒中可畏也<lb/>
　　又<lb/>
昌平南道出碧雲寺坐泉聲取執事書讀之良快復自<lb/>
恨不得與兄共此境界耳次日便蹈足苦海簿書堆案<lb/>
不覺林泉之思與縁都盡業已傅河間牘七月間可㑹<lb/>
邢大夫矣風塵中差此慰心數厯過日又未審何時得<lb/>
奉談笑也京師態比當益甚不妨逹摩面壁某疎狂自<lb/>
許一觴一咏今叚刀筆亦自錚錚捧腹自笑老子韓非<lb/>
<pb n="KR4e0201_WYG_120-15a"/>
同傳也子相不可不㑹同年中楊膳部其人人物志也<lb/>
亦一二下上否<lb/>
　　又<lb/>
上事人回再得書相問殊至邢大夫粟一麋待我就刺<lb/>
取血酒池中牛飲各成十二體别矣謝茂秦盧次楩謁<lb/>
我於魏城中一日竟去某當遂東汎河取道益津也京<lb/>
師中態日益甚嫫母眈眈足下於何處藏蛾眉耶見須<lb/>
敝稿且就緒詩若文可得千餘首昔人所謂仰面看屋梁<lb/>
<pb n="KR4e0201_WYG_120-15b"/>
冷淡生涯耳鍾期何人哉勉旃自愛<lb/>
　　又<lb/>
比自庚午奉教後棄官南歸再起出入燕楚時時念兄<lb/>
無異粉署而鱗羽為艱近從李史君處得手教怳若奉<lb/>
顔色且連有三熊之夣不勝慰心白香山官位差小進<lb/>
耳聞濮上園亭若履道者四蠻素綃角又更倍之渠僅<lb/>
有阿龜不堪遼落兄篇章朗著又非彼所及也所冀禅<lb/>
心不墮魔女手中時時容綵筆翫世耳新刻甚精苐記<lb/>
<pb n="KR4e0201_WYG_120-16a"/>
得兄白鹿舊聮世逺六經藏入壁丹成五老化為峰是<lb/>
前人所未道語今却改上句覺景雖勝而聲事不稱仍<lb/>
舊貫如之何吾家弇山園真足稱三山六水宏麗幽絶<lb/>
事事可意為呉中少年共之鄖城僅如斗大安能久匏<lb/>
繫耶所輸兄者此一着耳承諭後進何如人天下大矣<lb/>
句踐尉佗崛起江海間不無大國之賦主盟故當自難<lb/>
兄表裏河山故無害也李史居然有慷慨擊唾壺意亦<lb/>
是一恠事可笑可笑<lb/>
<pb n="KR4e0201_WYG_120-16b"/>
　　魏順甫<lb/>
前春一附書及詩順甫也計當已逹何寥寥若此得報<lb/>
知順甫還為舊曹馮生白首之歎豈唯在昔雖曹事薄<lb/>
足以佐順甫開巻無害也世貞竄跡海郡無可復言塵<lb/>
念不能自割絶當借人了之耳明卿豫章詩絶佳雖已<lb/>
稍遷然文法吏益得以濕薪束之矣山居四載著述必<lb/>
富何以教我寸隂可念即一墮身手板間行當悔惜也<lb/>
李實夫還部否所與徃者何人不惜指示為属春雪作<lb/>
<pb n="KR4e0201_WYG_120-17a"/>
寒强飯自愛<lb/>
　　又<lb/>
至後得足下六月書附承起居為慰知數過于鱗甚眤<lb/>
徃者乃壺公試長房耳四律氣色奕奕射眼梁甫鮑山<lb/>
聮小似杯棬杞桞然不傷句愈見苦心年來白眼倦㸔<lb/>
人有味乎言之也僕不即死猥復浮沉里社中真難着<lb/>
眼鷄肋此生時自覽鏡私恨七尺為千古慙人開端獨<lb/>
詩筆縱橫靡所不破以此小小快心如阿鼻中甘露洒<lb/>
<pb n="KR4e0201_WYG_120-17b"/>
耳覽足下新詩令人想見司馬宣王拒諸侯渭北時状<lb/>
嵗月其馳勉旃勿輕失于鱗也近體聊見鄙懐并有于<lb/>
鱗一巻可就索苦讀之<lb/>
　　梁公實<lb/>
昨足下行未幾僕遂銜命出問途中人足下動止厯厯<lb/>
恨莫及耳抵家苦應酬久稍稍醳方築一室未庋置圖<lb/>
史海冦猝發倉皇避兵吳中吳中世情太不减京邑且<lb/>
更北耳于鱗書來言賢弟復得雋大喜足下眠更穏<lb/>
<pb n="KR4e0201_WYG_120-18a"/>
番禺饒山水璇房葯室中多列仙隠君子相游從甚樂<lb/>
也苐丹砂未易化石髓難識亦有不死術足下知之耶<lb/>
廣陵遇吳明卿為我停數日過從倡和致極不俗同舟<lb/>
梁生落落别可人意小比當得面子相風塵中不意有<lb/>
此段事于鱗出守以貧故不能具太夫人饘粥故聞謁<lb/>
臺使者邸中長揖徑上莫能詰也故是吾軰作用增城<lb/>
香山二公㑹否其守論云何知必無鉤絡足下强飰自<lb/>
愛後晤未涯朂之而已<lb/>
<pb n="KR4e0201_WYG_120-18b"/>
　　寄陸與繩<lb/>
弟此行殊不得已苦當路聊蕭之不置且無辭以對耳<lb/>
六月觸暑就途公私追餞十日内遂無頃刻休如陸叔<lb/>
平周公瑕及二三宗戚居然至情此外不免張君嗣之<lb/>
歎矣今日至丹陽稍間料理故人遂能急兄走一价相<lb/>
聞滁陽距江上百里兄之不能㑹弟猶弟之不能㑹兄<lb/>
也肖甫出京中報書云兄非久即北召乃數偃蹇除目<lb/>
何耶如弟猶更杳然雖時時信一及然旦夕事異安能<lb/>
<pb n="KR4e0201_WYG_120-19a"/>
望栢樹子成隂哉每讀李于鱗詩竒數能令遇合變美<lb/>
材常被功名愚此際尤覺有味也肖甫毎謂弟與繩所<lb/>
至推轂足下奈何寥寥齒頬間弟謂與繩以道眼觀弟<lb/>
弟尚隔一塵以世眼觀固自愛其所當意者何能不推<lb/>
轂也若弟所以報與繩則異是願與繩無赫赫名願與<lb/>
繩無德於人而已徐相公之愛兄甚其次則我相公佛<lb/>
地位人也而外議猶謂臺監為之快意弟不自量欲出相<lb/>
公於怨親界而不能奈何奈何不腆扇頭一詩及機塾之遺<lb/>
<pb n="KR4e0201_WYG_120-19b"/>
将濶臆乞照入夏熱雖溽滁陽公署若蓮花水月觀當<lb/>
不苦也<lb/>
　　王明輔<lb/>
郡城飲十日甚驩二布衣遂獲虛左也雖然彼所以重<lb/>
使君至矣颿飽無恙遂抵益津治牘畢且比日取盲史<lb/>
腐令書佐濁醪以當二三君子耳于鱗比復相聞否理<lb/>
箧中僅一箑捉筆書二詩遺足下及羅君有力者負之<lb/>
而趨可也别封為我遺盧生匆匆不多及<lb/>
<pb n="KR4e0201_WYG_120-20a"/>
　　又<lb/>
曩嵗以獄吏持少緩而家大人念先壠則從囹圄中刺<lb/>
促世貞歸也以故得道謁門下廼門下不忘故歡進之<lb/>
先國歩次家難縷縷叙致即不以酒食奪區區守而枉<lb/>
車騎傳舍餼廩繼焉歸無何則傳有非常之耗狂走氷<lb/>
雪不能告别門下竊自謂旦夕人耳亡以報長者洗沐<lb/>
恩唯是敝廬饘粥之田以席二天庇至都乃不遂捐孑<lb/>
然之息居閒逕絶躑躅覆盆之下希回照耳平生還徃<lb/>
<pb n="KR4e0201_WYG_120-20b"/>
削跡且盡而乃辱門下遺之書至損奉禄之貺入與家<lb/>
大人言之出則對老母相隕涕以邦君髙誼所罕當者<lb/>
又昆從繇家來稱僑産它邑幾不免控揣門下為移邑<lb/>
免報自中禍來盡室而北拮据桂玊家乏紀綱非門下<lb/>
憐而寛之不併為溝壑之瘠耶他日萬一奉赦歸僅有<lb/>
一子為府主踐更亦所忻耳家大人一二門生輒為瀆<lb/>
門下此欲自盡其所以為家大人者門下之念愚父子<lb/>
至矣固不必爾也悚愧悚愧神明之政翕然遐邇旌書<lb/>
<pb n="KR4e0201_WYG_120-21a"/>
日聞節鉞在屬恐不能為父老久借公奈何世貞比状<lb/>
無可奉聞者太乙祠釐不休差用小寛耳<lb/>
　　又<lb/>
毎與陸太常語公清度津津溢齒頰間也大梁無信陵<lb/>
夷門之風者二千餘年于今矣于鱗非久輒去唯公有<lb/>
以復起之世貞故是丘壑中物昨為造物者所强已不<lb/>
免深源㑹稽王之歎今段事勢至此豈可更流湎濡首<lb/>
二月初即上書乞休無何老母忽感脾疾幾遂委頓幸<lb/>
<pb n="KR4e0201_WYG_120-21b"/>
在扶侍漸就痊可置身醫藥不復挂人世事矣承公惓<lb/>
惓慰存唯有感歎公此遷倘在江浙尚能扁舟出迓棠<lb/>
隂下也偃曝無事戱題雜畫十二絶念欲得佳笥藏之<lb/>
適公使至聊以奉歸<lb/>
　　又<lb/>
向有梁生者云欲西北逰太華因附奉懐詩於扇頭并<lb/>
徃所草巵言乃聞其人尚留滯金陵恐終不逹矣懶癖<lb/>
怯暑不欲與人世事忽有球琳之翰從雲間墜讀之則<lb/>
<pb n="KR4e0201_WYG_120-22a"/>
怳若對芝宇於鷃適軒也僕近得隙地於隆福寺西頗<lb/>
饒水竹前結茅宇後構一髙閣安藏經時時戢身其中<lb/>
不復知天地為廣恨宿障太重魔來嬈人不能洗盡耳<lb/>
公所為就正録序益見造詣之深魯君可稱大力人太<lb/>
極圖元大逗漏然讀所剖析又是一重公案覺明卿數<lb/>
言簡切耳宋時措大掩竊前賢訓故操戈入室邇來似<lb/>
有天意僕恐後之視今亦猶今之視昔也闗中諸名集<lb/>
荷一一將致僕嚮者略聞之李斯云擊甕叩缻彈筝搏<lb/>
<pb n="KR4e0201_WYG_120-22b"/>
髀而歌呼嗚嗚快耳目者真秦聲也想公亦以為然耳<lb/>
向巻誠惡札頼偷兒為我藏拙不堪再塵鄴架矣近成<lb/>
戚将軍新書序并雜刻二種赤牘一種扇書詩請教物<lb/>
候向暑冀加飱自愛<lb/>
　　又<lb/>
嵗大受計寔藉口公與不肖以文兹舉而公竟不免夫<lb/>
孰非命也得手教三復之怡然以一二知己為快而不<lb/>
以銷骨為恨殷深源小豎子耳即虞仲翔亦似芥慸吾<lb/>
<pb n="KR4e0201_WYG_120-23a"/>
法藏中固自有人也不肖幽憂如昨宿業所纒作老蠧<lb/>
魚齮齕不已翰墨時時自入邇又於小祗園增一邱一<lb/>
島一渚屋十餘椽水木芙蓉數百本異日把蟹螯拍浮<lb/>
酒船中野人生計足矣不覩李都尉循髪時語丈夫豈<lb/>
堪再辱耶不佞椎不文無能為先府君重何再承筐篚<lb/>
之損念一信四千里不易敢拜嘉薄有所效以當於吳<lb/>
縞之誼幸賜裁納所需舍弟書渠臨池之技遂出不肖<lb/>
上不敢隠也却上四紙薄寒<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>慄北土尤甚㷀然之身<lb/>
<pb n="KR4e0201_WYG_120-23b"/>
小節哀思以為兹道不宣<lb/>
　　又<lb/>
自入鄖吏牘小簡得從事鉛槧暇輒屈指故人心旌搖<lb/>
搖太行白雲間也暑退擬走一介以候門下而郵傳紛<lb/>
紛格司馬法不能發符繻以俟小間而使者先之矣公<lb/>
方黜羡杜機以與羣真四果地位人㳺乃不忘舊知而<lb/>
使雲霞之跡屈重於風塵不佞固喜欲狂然不能無中<lb/>
嗛也所諭新築在千雉内跬武丘壑放意圗書超覽宇<lb/>
<pb n="KR4e0201_WYG_120-24a"/>
外而不鮮離索之感乃知三徑非難二仲未易僕比不<lb/>
携家僅一有髪僧耳日受堂㕘而無法可說稍得静坐<lb/>
滋味似見阿閃又似為總持一念所奪俱不堪奉獻也<lb/>
小疏時上多齷齪長語然已荆棘世眼謂不病呻吟老<lb/>
翁作兒態矣公何自賞之乎公自稱守鄧時得臺一温<lb/>
語增價十倍敢不敬拜下體之誨不佞即黃綬以下未<lb/>
嘗不假以色也太夫人七袠不能稱觴從子姓之末以<lb/>
為歉不腆之辭庻幾少効勞焉來月當恭効左右諸惟<lb/>
<pb n="KR4e0201_WYG_120-24b"/>
為道自愛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻一百二十<lb/>
</p>
<p>
</p>
  </div>
</body>
</text>
</TEI>
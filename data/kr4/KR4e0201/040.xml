<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇州四部稿巻四十</head> <lb/>
    <p>
<pb n="KR4e0201_WYG_040-1a"/>
欽定四庫全書<lb/>
　弇州四部稿巻四十<lb/>
　　　　　　　　　　　　明　王世貞　撰<lb/>
詩部<lb/>
　七言律八十八首<lb/>
　　己巳大名元日試筆<lb/>
馮扶帝里未全遥物色王正喜更饒四海三新隆慶朔<lb/>
百年兩見孝宗朝條風應候吹仍暖臘雪留祥炯不消<lb/>
<pb n="KR4e0201_WYG_040-1b"/>
一酌椒花還自慰頗聞遷地近漁樵<lb/>
　　于鱗自浙藩遷長汴臬時予實為代有贈<lb/>
十年清泌未蹉跎已見三臺嵗裏過盛世詞壇牛耳在<lb/>
中原宦跡鳳毛多梁園再起千秋雪汴水遥増萬里波<lb/>
薇省至今江左地代興公意竟如何<lb/>
　　正月十六日于鱗㑹于齊河挾一生為姑布術者<lb/>
天涯得代非為逺元夕初過尚勒春小酌可成燒尾宴<lb/>
壯心俱付耗磨辰原無蔡澤輕肥想自喜桓倫厯落人<lb/>
<pb n="KR4e0201_WYG_040-2a"/>
不是誇君輕去就五湖生事未全貧<hi>是日為耗磨日</hi>
　　過滁州贈太僕簿許元復<lb/>
郵亭徙倚對斜暉宦興如君可不㣲小吏時時牽馬過<lb/>
新書種種換鵝歸蒼山跡憶環滁古青史人堪擬峴非<lb/>
勝具自來饒許掾莫教春色負褰衣<lb/>
　　渡江天界寺㑹舍弟作<lb/>
北風歸騎巻黄埃栁色江春一棹開厭俗聊依天界住<lb/>
參方端為世親來曇花暖借荆花發鴈塔髙鶱鴈序廻<lb/>
<pb n="KR4e0201_WYG_040-2b"/>
任使逺公饒酒戒可能相見廢銜杯<lb/>
　　渡江承吳中丞惟修出訪有贈<lb/>
二月江春霜色寒俄聞驄馬出臺端借來漢劒環同賜<lb/>
哭罷秦庭璧遂完一代風稜南史筆兩朝天意惠文冠<lb/>
孝陵只在鍾山裏紫氣千秋仗爾看<lb/>
　　鶯脰湖洗天亭月夜與公瑕子念王復舍弟飲别<lb/>
湖光天色澹相和今夜離筵樂更多雲作翠屏装寳鏡<lb/>
風為金斗熨青羅尊前鸚鵡知衡在曲裏含桃柰鄭何<lb/>
<pb n="KR4e0201_WYG_040-3a"/>
一水峭帆歸便得不須低首怨驪歌<lb/>
　　其二<lb/>
為爾狂歌思欲飛壺中天地到應稀玉山偏軟烏程酒<lb/>
銀露徐欺白苧衣月色總依雙斾在風流俱逐片帆歸<lb/>
西湖自好誰行樂始信浮榮有是非<lb/>
　　錢塘遇江侍郎順之南歸有贈<lb/>
江上逢君對莞然自矜揮手秣陵烟兩朝傾捧心長赤<lb/>
八座歸來鬢尚𤣥天意筆留常侍在主恩車借大夫懸<lb/>
<pb n="KR4e0201_WYG_040-3b"/>
故人潦倒仍趨府愁記含香並署年<lb/>
　　履省任後之吳興部戲作<lb/>
縱然名姓墮塵寰身比闍黎可較閒錫杖乍飛天竺寺<lb/>
芒鞋還踏道塲山三生公案聊須檢十部除書了不關<lb/>
細雨斜風應便住故鄉原在一帆間<lb/>
　　自吳興寄于鱗大梁<lb/>
憶醉齊南白玉壺浮雲天地為踟蹰髙名自汝中諸嶽<lb/>
傲吏堪誰長五湖亭午夷門過結轡乍晴苕上有歸艫<lb/>
<pb n="KR4e0201_WYG_040-4a"/>
他時大陸儀鴻羽囘首中興意未孤<lb/>
　　由錢塘門度六橋堤<lb/>
拂幰鶯啼出谷頻長堤天矯跨蒼旻六橋天濶争虹影<lb/>
五馬飈輕散麯塵碧水乍揺如轉盼青山初沐競舒顰<lb/>
莫輕楊栁無情思誰是風流白舍人<lb/>
　　夜登吳山訪紫陽庵即事<lb/>
吳峰頂畔市烟霏裁脫紅塵便翠微城外春山城裏色<lb/>
樹根流水樹頭飛逶迤踏月疑沾屩䆗窱藏雲暗濕衣<lb/>
<pb n="KR4e0201_WYG_040-4b"/>
解道丁家留鶴蛻至今華表未聞歸<lb/>
　　同年馬通政吳太常顧沈二臬及凌守要予與蔡<lb/>
　　憲使飲太虚樓<lb/>
不須槎上訪蓬萊咫尺雲霄法象開挾日千峰凌睥睨<lb/>
浮天萬頃浸樓臺西泠棹影烟從破下界鐘聲晩自來<lb/>
十載故人塵外景醉翁寧為酒徘徊<lb/>
　　岳王墓<lb/>
落日松杉黯自垂英風蕭颯動靈祠空傳赤帝中興詔<lb/>
<pb n="KR4e0201_WYG_040-5a"/>
自折黄龍大將旗三殿有人朝北極六陵無樹對南枝<lb/>
莫將烏喙論勾踐鳥盡弓藏也不悲<lb/>
　　飛來峰<lb/>
濤聲不斷舞蒼虬忽爾巑岏萬玉抽刼盡修羅移佛土<lb/>
願深阿育湧南洲懸崖宛轉疑龍藏叠嶺鶱騰盡鷲頭<lb/>
自有真如飛不去幻軀天地任沈浮<lb/>
　　玉泉寺觀魚<lb/>
寺古碑殘不記年清池媚景且留連金鱗慣愛初斜日<lb/>
<pb n="KR4e0201_WYG_040-5b"/>
玉乳長涵太古天投餌聚時霞作片避人深處月初弦<lb/>
還將吾樂同魚樂三復莊生濠上篇<lb/>
　　北髙峰望大江暮歸即事<lb/>
捫蘿直上鷲峰頭縹緲平沙瞰碧流匹練中分吳越地<lb/>
雙髙對表帝王州憑虚霽景驕相襲入暝湖光炯不收<lb/>
扶路嘯歌那覺晩麗譙清響滴銀虬<lb/>
　　游南髙峰<lb/>
從游指點南髙勝躡屩攀蘿興不賖畫裏餘杭人賣酒<lb/>
<pb n="KR4e0201_WYG_040-6a"/>
<hi>可以望餘杭城中</hi>鏡中湖曲棹穿花千巖半出分秋雨一徑㣲<lb/>
明逗晩霞最是夜歸幽絶處踈林燈火傍漁家<lb/>
　　山行至虎跑泉庵次蘓長公石刻韻<lb/>
百草沾風蠶月香雙鳩喚雨麥秋涼過橋已覺世情少<lb/>
到寺始知僧日長拂蘚石留行腳偈挂瓢泉是洗心方<lb/>
良公更有茶𤓰在禪恱能容取次嘗<lb/>
　　游浄慈寺<hi>寺數燬數起有五百羅漢堂雙泉芙蓉洞</hi>
擁刹芙蓉翠欲翔拂雲雙練吐寒香十千乾闥婆天樂<lb/>
<pb n="KR4e0201_WYG_040-6b"/>
五百阿羅漢道塲未必應真超刼火還因勝地屬空王<lb/>
南園實傍珍珠墅指㸃烟蹤並𣺌茫<lb/>
　　與諸公攜酒昭慶戒壇陳少參從僧講律儀口嘲<lb/>
白蓮社前倒玉缻僧將戒律宰官聽三車菩薩何妨聖<lb/>
五栁先生不愛醒家家湖水門前緑處處春山雨後青<lb/>
識得此中無染意波旬能唱梵王經<lb/>
　　送比部吳樞季之金陵時舍弟在儀部<lb/>
東山六月下何遲此去風流建業知行李夜投朱雀巷<lb/>
<pb n="KR4e0201_WYG_040-7a"/>
墨花秋染白雲司棠隂故郡迎舟出槐色清人抱案移<lb/>
欲覔陽春春署在儂家圑扇是新詞<lb/>
　　贈潘中丞時良嘗視北畿學按部南中<lb/>
十年華省隔鳴珂驚見勲名霄漢多攬轡馬羣空冀北<lb/>
按章霜色掃牂牁中丞餉道專持節天子宣房寵賜歌<lb/>
何似君家潘愽士蕭條拙宦二毛過<lb/>
　　邀中丞潘時良大參陸理之登峴山作<lb/>
峴山雲鎖玉璘珣窪頂尊開興自新名勝東南元此地<lb/>
<pb n="KR4e0201_WYG_040-7b"/>
文章潘陸更何人平湖漲起髙青雀刺史吟成老白蘋<lb/>
鰕菜吳興知不貴過從休惜郡厨貧<lb/>
　　陸大參别余與潘中丞登飛英塔<lb/>
招提只在白雲封絶頂岧嶤望莫從忽有丹梯通箭栝<lb/>
還如玉井䕶芙蓉<hi>塔中空如井有小白塔</hi>菰城午色烟争裊苕水<lb/>
春流雨自重可道諸天無别思愁君明日度千峰<lb/>
　　袁魯望考功奏最不上與舍弟留飲白下賦此促<lb/>
　　之<lb/>
<pb n="KR4e0201_WYG_040-8a"/>
三月朝天理傳車不將留滯惜居諸清曹愛弟難為别<lb/>
上考知君已自書酒盡長干須䇿馬花明幕府又牽裾<lb/>
何如且作移旬去鱸鱠蓴絲到有餘<lb/>
　　黎惟敬内翰自南海訪余吳興登峴山分韻<lb/>
為具青山莫厭貧天涯驚見賞心人還將温室中郎樹<lb/>
來咏吳興太守蘋<hi>君嘗侍中</hi>霅水逺拖雙帶玉何峰斜抹一<lb/>
鈎銀明朝塵世應誇取未必蓬萊事事真<hi>得蘋字</hi>
　　其二<lb/>
<pb n="KR4e0201_WYG_040-8b"/>
峴山亦是關情地屈指從君話舊長此夕梅花辭大庾<lb/>
十年秋鴈隔清湘應徐筆底多陳跡吳粤尊前暫一鄉<lb/>
披蘚為磨方石在祇憑詩句敵襄陽<hi>得湘字</hi>
　　贈别惟敬北上兼簡梁舍人<lb/>
𣺌𣺌吳江西逝波峭帆風𦂳奈君何遇來龍劒無長合<lb/>
裁就驪駒未忍歌雞舌可沾供奉賜鳳毛誰較舍人多<lb/>
中朝舊是誇聨璧曉對雙星白玉珂<lb/>
　　送長谷徐先生赴羅僊翁約煉藥玉陽山房<lb/>
<pb n="KR4e0201_WYG_040-9a"/>
青鳥銜書向薜蘿下元今日上升多西行侍者還徐甲<lb/>
無上僊人是大羅玉柱故應句曲有瑶箱只待阿環過<lb/>
三天倘草諸公制誰應宏詞第一科<lb/>
　　其二<lb/>
聞君擬煉大還丹與唱僊家行路難空裏雲車驕欲墮<lb/>
風前石髓健堪餐胡髯日射黄金鼎蛻骨天遺白玉棺<lb/>
何似羃䍦藏宛若年年春色醉長安<lb/>
　　峴山贈故孫憲副<lb/>
<pb n="KR4e0201_WYG_040-9b"/>
十年歸汎五湖舟蓬鬢翛然守一丘家似桃源非避難<lb/>
身如桑楚更奚求紫衫不解為何物青眼唯將向舊游<lb/>
好語吳興諸掌故峴山今日重風流<lb/>
　　寄陳太常廷祼<lb/>
帝念先朝折檻郎徴書賀色動明光還將白簡酬青𤨏<lb/>
不厭清齋守太常天峻容臺多日月夜嚴宣室傍星霜<lb/>
未須論到波臣事推案看山也自強<lb/>
　　御史大夫南充王公俯為先君子作傳悲感之極<lb/>
<pb n="KR4e0201_WYG_040-10a"/>
　　情見乎辭<lb/>
中丞自握如椽筆絶勝班生在石渠片語褒能光日月<lb/>
千秋事敢借吹嘘從看京兆阡頭草長䕶延陵墓裏書<lb/>
縱有鮫人一掬淚不堪持報愧恩虚<lb/>
　　寄贈楊錦衣今太宰公子時上以秋日大閱楊當<lb/>
　　扈從<lb/>
左櫜明月繡蝥弧右箙連星銀僕姑别賜㦸門丞相里<lb/>
新從緹騎執金吾山西將帥古來有越公兒郎天下無<lb/>
<pb n="KR4e0201_WYG_040-10b"/>
奪得頭標還草檄君王宴鎬賜醍醐<lb/>
　　同年彭子殷貽詩見寄君令新淦三月而調郎白<lb/>
　　下一歳而免<lb/>
屈指行藏轉自嗟讓君今日弄烟霞千秋建業歸時草<lb/>
三月河陽夢裏花攬鏡清霜争嵗色題詩白雪失天涯<lb/>
江州鹵簿由來簡倘許相攜過酒家<lb/>
　　栁洲亭即事作<lb/>
紫微分館曲城阿碧甃朱欄奈勝何一一芙蓉争插漢<lb/>
<pb n="KR4e0201_WYG_040-11a"/>
雙雙舴艋戲回波烟將暝色歸蘿薜風引歌聲出芰荷<lb/>
今日吳興使君道栁洲佳較白蘋多<lb/>
　　送范狀元伯禎召入尚寳時君鄉大水予方有疏<lb/>
　　請䘏<lb/>
先朝開殿䇿賢良第一鵷班侍玉皇僊籍謫來唯太白<lb/>
歳星收去是東方西清共識含香吏中禁仍呼尚璽郎<lb/>
最是天顔朝暮接可能垂省度支章<lb/>
　　大宗伯董丈用均初度<lb/>
<pb n="KR4e0201_WYG_040-11b"/>
屈指先朝供奉班栢梁髙倡更誰攀寧因八座方稱貴<lb/>
總為千秋暫許閒吏部文章天北斗吳興名勝地東山<lb/>
當時乞取仙桃在煉得瑶池醉裏顔<lb/>
　　宗伯董丈枉飲峴山泛碧浪湖時范太史伯禎陳<lb/>
　　都諫體乾在坐太史將赴召北上宗伯遂成一章<lb/>
　　予嗣得其二一用公原韻一用近贈公韻<lb/>
諸賢名價重南州峴首吳興亦勝游痛飲争呼明月至<lb/>
狂歌欲斷彩雲流那知碧浪重湖夜别作金臺萬里秋<lb/>
<pb n="KR4e0201_WYG_040-12a"/>
我是安期饒落穆過江今日始言愁<lb/>
　　其二<lb/>
承明促入舊仙班此日膺舟尚許攀返照只看歸鳥樂<lb/>
臨風仍羡去鴻閒夕郎髙議傳青瑣學士清盟向碧山<lb/>
獨有周南留滯客懶將秋水照頺顔<lb/>
　　朱山人見過碧瀾懽飲卻去賦此贈之<lb/>
醉石先生不愛醒一瓢初過碧瀾亭那無令尹占真氣<lb/>
忽漫呉興下酒星鬚似蘋洲憐我白眼如苕水為君青<lb/>
<pb n="KR4e0201_WYG_040-12b"/>
何當夜半揚舲去與報牀頭雙玉缾<lb/>
　　覽何使君振卿所編游名山記有寄<lb/>
筆底青山杖底知書成不數子長竒雙峰太華真如掌<lb/>
萬里岷峨半入眉婚嫁向平何日事卧游宗炳暮年期<lb/>
玉京人鳥須彌頂更有新編擬付誰<lb/>
　　胡通參汝臨枉駕霅中夜坐有感君在獄十年而<lb/>
　　始出嘗同難者<lb/>
握手青燈夜色孤欲談千緒見來無那將薄禄羞牛後<lb/>
<pb n="KR4e0201_WYG_040-13a"/>
且為餘生記虎鬚出獄劒文寒自好酬恩珠淚暮垂枯<lb/>
人間似有風塵意究至鴟夷識五湖<lb/>
　　候臺使自餘杭安溪登陸抵縣郭即事<lb/>
老去逢迎損壯懐祇憑游目未全乖黄綿覆壠家家樂<lb/>
碧玉圍城面面佳地僻官曹寛禮數溪清漁網鬬生涯<lb/>
方平自詫餘杭酒那有青帘插栁街<lb/>
　　寄汪中丞伯玉時以録閩功賜金幣特詔推用<lb/>
一書天散五湖蹤囘首黄山意萬重我出未應終誚鳳<lb/>
<pb n="KR4e0201_WYG_040-13b"/>
君歸争已識屠龍弓藏戰伐身猶在鼎立文章代偶逢<lb/>
俱道雲中須魏尚馮郎占對帝從容<lb/>
　　其二<lb/>
至竟徴書及謝安風塵差不愧㣲官千金為駿聊先骨<lb/>
六月摶鵬暫養翰聞道解衣明主在須留負弩細君看<lb/>
烟嵐瘴海還生色銅柱當年墨未乾<lb/>
　　送四明周廣文之襄藩紀善<lb/>
冠蓋錢塘雅自雄青衫憔悴出江東曾陪謝監觀滄海<lb/>
<pb n="KR4e0201_WYG_040-14a"/>
更向襄王對大風薦草功名微禄外曳裾心事倦游中<lb/>
恠來枚叔躭梁苑應為人間眼未工<lb/>
　　九日省中諸公邀游兩髙遇雨不遂小酌靈隠<lb/>
秋山鐃吹擁登臺龍藏含雲鬱未開天際兩髙風雨色<lb/>
客中重九弟兄杯茱萸插罷偏成感竹葉飛時不待催<lb/>
昬黑上方那可到諸君虚有大夫才<lb/>
　　同年吳太常馬通政顧憲副沈憲僉邀楊大參共<lb/>
　　汎西湖分韻得遲字<lb/>
<pb n="KR4e0201_WYG_040-14b"/>
輕筵單舫事相宜促膝論心好自知湖水雅如交意淡<lb/>
嶺雲徐共宦情遲尊中醴色呼顔轉坐裏談鋒逼景移<lb/>
努力浮沉俱自愛與君能復少年時<lb/>
　　題馬大夫九里松隠居<lb/>
偃蓋垂髯一萬株鬱葱佳氣冠江湖長依漢地三天竺<lb/>
<hi>三天竺寺路也</hi>不數秦時五大夫永夜濤聲遥自合髙秋嶺色<lb/>
未全孤無勞白眼輕人世雨後芝苓好更鋤<lb/>
　　其二<lb/>
<pb n="KR4e0201_WYG_040-15a"/>
雲物蒼然滃不開中原真欲壓徂徠龍鱗日聳天朝幹<lb/>
烏尾霜訛御史臺半嶺只聞鸞鳳嘯百年誰辨棟梁材<lb/>
饒他新息封侯好楊栁蕭條曲易哀<lb/>
　　大司馬張公惟静著皇明文苑成復為先公作誄<lb/>
　　敬賦以謝<lb/>
不煩分洛見經綸泉石清時業自新四海文章歸藻鑑<lb/>
九朝人物借陶鈞歌中春雪元無敵字裏風霜若有神<lb/>
痛殺宣城遺烈在中興一頌有名臣<lb/>
<pb n="KR4e0201_WYG_040-15b"/>
　　大宗伯董丈用均用前押韻三章見貽惜别陳懐<lb/>
　　徴之夢寐至云遥想六橋冠蓋集知無一日酒杯<lb/>
　　閒又云水國共憐門似水山神應望屐登山其托<lb/>
　　羡湖山寄好風雅真無匹矣復以三章追輓先君<lb/>
　　子奏之松栢之間霜颷驟零真足腸斷不揣輙復<lb/>
　　和謝依來數其亂篇專志哀感知鑒泣烏之私不<lb/>
　　以續貂為誚也<lb/>
先朝詞客勝揚班地近烟霞許暫攀髙卧不招衰鳳歎<lb/>
<pb n="KR4e0201_WYG_040-16a"/>
中興翻覩伏龍閒遥飛郢里歌中雪怳踏苕溪雨後山<lb/>
却恨南潯夜深路祇令如鏡映離顔<lb/>
　　其二<lb/>
薇省虚塵列㦸班金莖露表逈難攀身從手板聊稱賤<lb/>
意托爰書可廢閒不分歸人私日月唯堪到處有湖山<lb/>
新詩看灑齊紈滿歌到涼颷一解顔<lb/>
　　其三<lb/>
詞客蘭臺舊姓班些成松栢慟堪攀非熊自枉車中載<lb/>
<pb n="KR4e0201_WYG_040-16b"/>
汗馬那容牖下閒人向九京廻白日天留三管施青山<lb/>
痛來南北風塵思不入麒麐將相顔<lb/>
　　西亭王孫許殿卿左相逺寄牡丹芍藥賦此志謝<lb/>
牙牌占彩貼紅紗嫋嫋雙莖欲努芽玉案遥將溱洧水<lb/>
金盤絶勝魏姚家分從漢掌俱沾露種出梁園不讓霞<lb/>
為報江南佳麗甚王孫春色到天涯<lb/>
　　題月溪巻贈時生<lb/>
月色溪容雅更宜石門羅屋好棲遲溪稱愚叟元非辱<lb/>
<pb n="KR4e0201_WYG_040-17a"/>
月與幽人故有期入暝銜流澄似練當秋濯魄澹如珪<lb/>
君知天地元無係卷裏烟波手自隨<lb/>
　　送董原漢之南光禄卿<lb/>
璽書仍下<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>湖潯緑鬢卿曹豈滯滛四海舊傳三傑疏<lb/>
一官今見九朝心冰霜省署真無改雨露園陵意轉深<lb/>
欲問長安望中色鳳皇臺上有晴隂<lb/>
　　遷晉臬栁洲亭别省中諸老<lb/>
五馬踟蹰立翠微與君何計不分違江南佳麗如杭少<lb/>
<pb n="KR4e0201_WYG_040-17b"/>
海内交游入晉稀坐惜殘更仍進酒歌當别調易沾衣<lb/>
湖山處處留人色祇是浮雲出未歸<lb/>
　　移晉臬將發寄别黄使君執甫及諸僚友<lb/>
乍聞移晉事還真虚說旬宣長吏民抗疏未能寛白屋<lb/>
除書終自忝朱輪腰間罄折官無改眼底流亡淚轉新<lb/>
努力羣賢須好在古來長孺是何人<lb/>
　　用晦宗侯余徳甫憲副寄詩貺問兼致先公輓些<lb/>
　　賦此奉酬<lb/>
<pb n="KR4e0201_WYG_040-18a"/>
章江江北彩雲流總有連城客未酬五馬長抛持節使<lb/>
雙貂不愛侍祠侯招魂有些還呼只敵手稱曹好配劉<lb/>
絮酒莫驚千里近由來故事在南州<lb/>
　　其二<lb/>
歳晏凄其意自憐懐人鴈素劇連翩名從鄴下風流得<lb/>
法向梁園雪後傳斗夜忽飛雙劒至星江元待一犀燃<lb/>
君看不朽千秋在莫問區區失馬年<lb/>
　　湖上草堂為徳甫賦<lb/>
<pb n="KR4e0201_WYG_040-18b"/>
負郭堂成萬象開使君真有五湖才西山雨並踈簾挂<lb/>
彭蠡烟從返棹來過客偶裁漁父對當歌不避海鷗猜<lb/>
何年一繫青絲笮與瀉流霞三百杯<lb/>
　　灌息軒為用晦賦<lb/>
西園公子安足竒漢隂丈人真我師㤀機頓覺天地濶<lb/>
息意不受風雲疑汲罷蛟龍歸曉甕灌餘鱗甲長春畦<lb/>
朱門信是絃堪絶為爾仍翻流水辭<lb/>
　　庚午元日試筆<lb/>
<pb n="KR4e0201_WYG_040-19a"/>
今旦江城景物饒珂聲亦似帝鄉驕尊前蕚媚連枝棣<lb/>
頌裏花傳故國椒五夜星辰廻紫極一官南北係清朝<lb/>
祇憐霜色時留鬢見拂春風也未消<lb/>
　　庚午元日日有食之<lb/>
甲寅元日雨不食庚午正元食稍微稱賀先朝無抗表<lb/>
省躬今聖有垂衣金輪萬象光旋復玉珮千官䕶卻歸<lb/>
拱極葵心應稍慰當尊栢酒莫教違<lb/>
　　子與久宦楚中貽書見訊而余有晉臬之除賦此<lb/>
<pb n="KR4e0201_WYG_040-19b"/>
　　奉答<lb/>
東西歳晏走除書轉覺徐郎姓字踈薄劣偶先燕市駿<lb/>
羈棲寧為武昌魚臺中白簡霜容老湖上青衫草色如<lb/>
莫向并門頻問訊病夫無意太行車<lb/>
　　奉題龍沙草堂<lb/>
髙帝歌風帳宴除至今龍䕶子侯居星空紫劒時雙犯<lb/>
雨暮朱簾宛自舒地僻長沙旋舞袖國貧鴻寳出藏書<lb/>
靈光莫問王文考八斗君才故有餘<lb/>
<pb n="KR4e0201_WYG_040-20a"/>
　　張山人游吳留一月以詩畫為贄賦此贈之<lb/>
南中平子雅三絶來向吳江歌四愁自謂暫因雙鳳住<lb/>
不然歸作五羊游玉壺小醉閶門月銀管長驕藝苑秋<lb/>
莫問區區借名姓此生端擬不驚鷗<lb/>
　　寫西湖碧浪諸詩付瞻美因題其後<lb/>
吳興使君清且尊時復錢塘領畫幡月夜小維浮玉島<lb/>
花朝已踏湧金門官移西北天雙戒家傍東南水一村<lb/>
不論長卿游果倦可能無䟽乞田園<lb/>
<pb n="KR4e0201_WYG_040-20b"/>
　　春日感興<lb/>
稱病江城絶可憐入春風雨妬朝天揮絃杳杳過黄鵠<lb/>
步屧萋萋逢杜鵑萬巻世仍看長物一歸吾自制殘年<lb/>
東鄰社甕芳醅滿且向花前索醉眠<lb/>
　　故河間守史公顔其庵曰蠧祝京兆為題巻文待<lb/>
　　詔賦之㑹其卷失去而公之嗣鴻臚尊丈命予追<lb/>
　　書以補予素拙於筆且吳下能為文祝家書甚衆<lb/>
　　史丈必以見屬者豈謂不佞亦有杜征南之癖耶<lb/>
<pb n="KR4e0201_WYG_040-21a"/>
　　故不辭而題於後<lb/>
人間長物是雕蟲爾為三餘故不同蹤跡汗青科斗後<lb/>
生涯垂白豕魚中緑窻明月應猶在芸簡芳烟舊已空<lb/>
曾蝕神仙三遍字可隨蒼蝶㝱春風<lb/>
　　吳君家黄山中即其地别號鳳源於是尤子求寫<lb/>
　　圖贈之而予系以詩<hi>尤號鳳丘余鳳洲也</hi>
黄山七十二峰色中有一峰成鳳皇皛皛飛泉出丹穴<lb/>
雝雝中石諧清商蒼梧翠竹結終好五彩九苞誰為藏<lb/>
<pb n="KR4e0201_WYG_040-21b"/>
長離寫圖鵷雛詠好逐虞帝棲阿房<lb/>
　　乞休杜門日侍老母湯藥朝來眉顰稍舒知有牡<lb/>
　　丹已零落矣為之一慨<lb/>
春風喚愁愁日親癡坐兀兀動經旬上書解綬不得報<lb/>
引疾杜門何所陳舊愛酒杯時避手新知藥裹實縈身<lb/>
朝來問寝北堂美初見牡丹來媚人<lb/>
　　其二<lb/>
中庭殘花欲墮枝瞥見還疑初發時自開自落不成態<lb/>
<pb n="KR4e0201_WYG_040-22a"/>
乍雨乍晴將殢誰辭病敢言書作癖問醫端誦藥為師<lb/>
潘輿故里真無恙王馭天涯返恨遲<lb/>
　　送百榖應試北上嘗入校秘書當得官不就時予<lb/>
　　方上乞休疏<lb/>
江東才俊數諸王念汝新文復擅塲奪解欲傾京兆尹<lb/>
鎖㕔曾試校書郎飛來五色為鵷鷟賣得千金是驌驦<lb/>
倘問右軍重誓墓為言疎懶合滄浪<lb/>
　　王司成元馭轉北露章請告時予乞歸之疏已上<lb/>
<pb n="KR4e0201_WYG_040-22b"/>
　　矣賦此奉問<lb/>
初聞<hi>闕</hi>　　　　　　　　　　　　　　　　詔去<lb/>
帝師元愛赤松游兩都新賦<hi>闕</hi>　　　　　生自請留<lb/>
争似使君公望淺皁幡容易出并州<lb/>
　　夀户侯蔣子宜時以才分閫<lb/>
不為東陵戀故封自將符紱授元龍堂前鵲起初成印<lb/>
席右鳩來欲上笻舞對雪兒矜矍鑠餌成雲母轉從容<lb/>
清商一部依身老好施吳山七十峰<lb/>
<pb n="KR4e0201_WYG_040-23a"/>
　　題夏太常墨竹<lb/>
先朝供奉去修文寫竹髙名祗尚聞筆筆枝頭裊鸞鳳<lb/>
家家障子鎖烟雲乾坤只合留清氣丘壑端應貌此君<lb/>
解道夾池饒勝色不知原自兎園分<lb/>
　　焦山五鼓起候新月<lb/>
焦山月出垂五更呼樽起酌逸興生一星兩星傲曙色<lb/>
千樹萬樹争濤聲偶從缺雲見鐵甕幾欲騰空凌玉京<lb/>
人間好景不易再况乃别思催縱横<lb/>
<pb n="KR4e0201_WYG_040-23b"/>
　　金山閣坐候京口酒至<lb/>
閣坐翛然景色殊滄波逺近縠文鋪晴黿戲水緑於染<lb/>
健鶻粘天青欲無極望千峰争日出中懸一柱擘雲孤<lb/>
倚䦨興劇盻京口忽有扁舟來百壺<lb/>
　　觸暑渡淮寄舍弟<lb/>
渡江已見鄉心發及渡淮河重惘然回首風雲恒自變<lb/>
出門天地總堪憐疲駒顧影時時立畏日驕人故故懸<lb/>
欲覔舊歡那可得北牕還許對牀眠<lb/>
<pb n="KR4e0201_WYG_040-24a"/>
　　至歸徳過故人李憲副子中小飲<lb/>
握手踟蹰坐未安旋看河斗畏將闌主人第進鸕鷀杓<lb/>
稚子争先苜蓿盤天入中原真自好路逢知已不辭難<lb/>
休追濟上衣裳㑹耆舊於今半已殘<lb/>
　　贈李憲副子中<lb/>
見君容貌知君勝十二年來不識愁醉裏花奴嬌似玉<lb/>
伏中蓮勺冷於秋五湖今日誰争長千騎東方並上頭<lb/>
最是經綸誤人事羊腸詰曲有雙輈<lb/>
<pb n="KR4e0201_WYG_040-24b"/>
　　晨過歸徳城西二十里溪蓮盛開喜而有賦<lb/>
宋州西陂劇可憐陂中十萬妝相鮮紅袖欲飜争自媚<lb/>
素珠時迸不成圓微風墮月方沾恨初日含霞忽倍妍<lb/>
卻似長門零落後乍承湯沐扈甘泉<lb/>
　　入太行遇風雨回望中原即景有述<lb/>
百盤天益孟門雄趙魏山川指掌中一柱雨繚穿落日<lb/>
千巖雲腳斷廻風黄龍倒挾河流上白馬俄驚練影空<lb/>
自是壯游尊馭在不將愁向阮車窮<lb/>
<pb n="KR4e0201_WYG_040-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0201_WYG_040-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇州四部稿巻四十<lb/>
</p>
<p>
</p>
  </div>
</body>
</text>
</TEI>
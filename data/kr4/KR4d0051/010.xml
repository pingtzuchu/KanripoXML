<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集巻十</head> <lb/>
    <p>
<pb n="KR4d0051_WYG_010-1a"/>
欽定四庫全書<lb/>
　錢塘集巻十<lb/>
　　　　　　　　　　　　　宋　韋驤　撰<lb/>
　　進興龍節功徳疏<lb/>
右臣伏以光華盛旦幸逢誕聖之辰精確䖍誠仰<lb/>
祝後天之算集緇黄於浄宇演道釋之秘文藉為<lb/>
臣子之勤欽奉邦朝之慶恭惟皇帝陛下膺圖繼<lb/>
統御世承平性均二帝之仁政邁三王之治祥推遶<lb/>
<pb n="KR4d0051_WYG_010-1b"/>
斗適當千載之期節慶興龍咸讃萬年之夀憑真詮<lb/>
之至妙介景福之無疆永助堯齡豈愧梯航之獻遥<lb/>
瞻魏闕更希葵藿之傾臣無任瞻天祝聖激切屏營<lb/>
之至<lb/>
　　又<lb/>
右伏以千齡景運欽逢誕聖之辰四海驩心競起祝堯<lb/>
之敬精懇仰祈於萬夀真詮共演於三旬恭惟皇帝陛<lb/>
下獨攬權綱紹隆統業黙運至仁之化增髙極治之風<lb/>
<pb n="KR4d0051_WYG_010-2a"/>
昌期擁帝腃之休慶旦協嵗成之候臣忝司逺部遥致嚴<lb/>
宸憑梵衆之䖍誠即金僊之淨宇宣揚秘典合集勝縁<lb/>
縢寶軸以載馳望玉階而恭獻伏願鴻圗惟永勢等于<lb/>
乾坤睿算無疆數均于箕翼臣無任祈天頌聖驩呼激<lb/>
切之至謹具疏以聞謹疏<lb/>
　　又<lb/>
右臣伏以上主誕辰運協千齡之慶四方翹首懇祈萬<lb/>
夀之隆敬宣秘典仰祝鴻休雖乾坤之賜欲報而無由<lb/>
<pb n="KR4d0051_WYG_010-2b"/>
盖臣子之心有誠而必盡恭惟皇帝陛下仁如堯舜治<lb/>
軼商周紹隆先烈之光增重太平之業清明華旦夙欽<lb/>
電斗之祥向慕逺人悉奉梯航之獻臣忝司遐裔遥跂<lb/>
中宸先期憑梵衆之勤彌月演真詮之妙伏願帝圗惟<lb/>
永對北極以齊尊聖算無疆與南山而共乆臣無任祈<lb/>
天頌聖激切驩呼之至謹具疏以聞謹疏<lb/>
　　坤成節功徳疏<lb/>
右臣伏以應千年之運慶辰密比于中元贊萬夀之祺<lb/>
<pb n="KR4d0051_WYG_010-3a"/>
䖍懇率同于下國彌月集緇黄之衆維時宣道釋之經<lb/>
庶竭臣誠仰祈睿算恭惟太皇太后陛下徳隆任姒仁<lb/>
邁勛華固宗社于無疆納生靈于至治聖神誕節適當<lb/>
坤徳之成遐邇驩心共祝帝齡之乆臣官居蜀部迹逺<lb/>
嚴宸效傾藿以徒勤跂稱觴而莫及忻逢盛旦遥欽魏<lb/>
闕之尊敬藉真詮竊慕華封之祝臣無任瞻天望聖激<lb/>
切屏營之至<lb/>
　　又<lb/>
<pb n="KR4d0051_WYG_010-3b"/>
伏以玉律在申正協坤成之候素舒既望雅符聖誕之<lb/>
期慶辰丕顯于明昌率土悉同于鼔舞演真詮于彌月<lb/>
禱睿算于後天恭惟太皇太后陛下仁邁唐虞徳隆任<lb/>
姒納寰瀛于至治之極固龜鼎于無疆之休節繼中元<lb/>
密契千齡之遇情均下國仰祈萬夀之延臣等恪守逺<lb/>
官忻逢盛旦飭精䖍于梵衆藉勝妙于貝文遥欽魏闕<lb/>
之尊輒效華封之祝臣等無任瞻天望聖抃躍屏營之<lb/>
至<lb/>
<pb n="KR4d0051_WYG_010-4a"/>
　　又<lb/>
右伏以聖神誕節盛當坤徳之成臣子歡心仰贊帝齡<lb/>
之永集緇黄于精舍演釋道之秘文彌月伸䖍溥天一<lb/>
致恭惟太皇太后陛下仁參覆載化被華夷保基業于<lb/>
安强納生靈于富庻運符千載慶辰密亞于中元誠祝<lb/>
萬年勤禱率同于下國臣等職拘閩部迹逺楓宸稱觴<lb/>
莫繼于簪紳向日但希于葵藿藉真詮之有助祈睿算<lb/>
于無疆臣等無任瞻天祝聖激切屏營之至謹疏<lb/>
<pb n="KR4d0051_WYG_010-4b"/>
　　進興龍節功徳疏<lb/>
右臣伏以遇聖神之誕日曲盡䖍誠演釋道之秘文仰<lb/>
祈睿算雖乾坤之賜難報盖葵藿之心必傾恭惟皇帝<lb/>
陛下繼統明昌持盈憲度光大祖宗之業均齊堯舜之<lb/>
仁繞斗效祥昭契千齡之盛興龍慶節咸歌萬夀之祺<lb/>
爰藉力于真詮永延洪于景祚拳拳馳敬遥欽魏闕之<lb/>
尊懇懇獻言竊紹華封之祝臣無任瞻天祝聖激切屏<lb/>
營之至<lb/>
<pb n="KR4d0051_WYG_010-5a"/>
　　又<lb/>
右臣伏以祥電繞斗雅符聖誕之辰飛龍在天盡冒君<lb/>
臨之澤率土敬祈于萬夀真詮共演于三旬恭惟皇帝<lb/>
陛下治越成康徳侔舜禹納生靈于富庶保基業于隆<lb/>
平昌期擁帝眷之休慶旦協歲成之候臣忝司閩部遥<lb/>
跂楓宸憑梵衆之精䖍就佛宫之嚴潔宣揚秘典成集<lb/>
勝縁緘寶軸以逺馳望玉階而仰祝伏願鴻圗惟永齊<lb/>
乆于乾坤睿算無疆比隆于箕翼臣無任瞻天頌聖激<lb/>
<pb n="KR4d0051_WYG_010-5b"/>
切懽呼之至謹具疏以聞謹疏<lb/>
　　天寜節進功徳疏<lb/>
右伏以千齡慶節允符天徳之寜萬國誠心共祝聖人<lb/>
之夀集緇黄于寶刹演道釋之真詮敬修彌月之勝因<lb/>
仰贊無疆之睿算恭惟皇帝陛下性仁御極稽古紹圗<lb/>
守成光七聖之規發政出三王之表言納蒭蕘而輿情<lb/>
上達恩霑動植而和氣四充流渚繞樞幸遇誕辰之盛<lb/>
望雲就日咸輸精禱之勤臣恪守州符遥欽魏闕藉䖍<lb/>
<pb n="KR4d0051_WYG_010-6a"/>
誠于浄侣宣秘典于累旬伏願龜鼎靈長佑明昌于億<lb/>
世冕旒垂拱保安治于萬年臣無任瞻天頌聖驩呼激<lb/>
切之至<lb/>
　　又<lb/>
右臣伏以造化元功方慶嵗成之序聖神誕節允侔天<lb/>
徳之寕寰區欣千載之逢鐘梵祝萬年之算恭惟皇帝<lb/>
陛下徳參覆幬明合照臨建皇極以承天運陶鈞而御<lb/>
史智執兩端而用中如舜仁不徧愛而急賢若堯熙熙<lb/>
<pb n="KR4d0051_WYG_010-6b"/>
極治之時皥皥可封之俗光輝自昔咸欽繞斗之祥謳<lb/>
頌于今競起望雲之禱臣恪司符竹遥仰闕廷集淨侣<lb/>
以先期演真詮于彌月伏願皇圗鞏固益隆不拔之基<lb/>
聖夀增榮永保無疆之福臣無任瞻天頌聖驩呼激切<lb/>
之至<lb/>
　　進興龍節銀表<lb/>
　　　進奉興龍節銀一千兩<lb/>
右臣伏以明聖誕辰咸祝萬年之算方隅禮貢莫先九<lb/>
<pb n="KR4d0051_WYG_010-7a"/>
牧之金前件銀山實效珍地非愛寶助盛旦充庭之末<lb/>
輸逺臣任土之誠冒凟宸旒臣無任瞻天望聖激切屏<lb/>
營之至謹附福州綱詣闕上進以聞謹進<lb/>
　　同前<lb/>
右臣伏以誕聖慶辰幸遘千齡之運望雲恭貢敢希九<lb/>
牧之金前件銀任土效珍充庭致禮仰祝後天之算遥<lb/>
傾向日之誠干凟宸旒臣無任瞻天望聖激切屏營之<lb/>
至其銀謹附南劍州綱詣闕上進以聞謹進<lb/>
<pb n="KR4d0051_WYG_010-7b"/>
　　同前<lb/>
右臣伏以慶節光華咸祝萬年之算貢金明潔可參前<lb/>
列之龜前件銀地不蔵珍禮由任土式助充庭之末敬<lb/>
伸向日之誠臣無任瞻天望聖激切屏營之至<lb/>
　　進奉坤成節銀狀<lb/>
右臣伏以俔天誕聖協千載之慶辰列國望雲祝萬年<lb/>
之睿算均驩心于無外致貢物而有常前件銀任土所<lb/>
宜效珍于逺願充庭實之末庶竭葵傾之誠干冒宸慈<lb/>
<pb n="KR4d0051_WYG_010-8a"/>
臣無任瞻天望聖激切屏營之至<lb/>
　　進天寜節銀絹狀<lb/>
　　　銀五百兩絹五百疋<lb/>
右臣伏以上主誕辰咸起後天之祝四方禮貢各修任<lb/>
土之儀前件物山岳效珍蠶桑致用敢備充庭之末仰<lb/>
祈萬夀之隆干冒宸旒臣無任瞻天望聖激切屏營之<lb/>
至<lb/>
　　又<lb/>
<pb n="KR4d0051_WYG_010-8b"/>
右臣伏以君王誕節有生皆樂其聖時臣子勤誠任土<lb/>
各修其方貢前件物精堅為品組織效能仰塵北闕之<lb/>
嚴上祝南山之夀干凟旒扆臣無任瞻天望聖激切屏<lb/>
營之至謹録上進以聞謹進<lb/>
　　代楊侍郎使北表奏書狀<hi>賀十二月七日生辰</hi>
　　白溝謝御筵奏狀<lb/>
肅將信幣方趣赴于慶辰始及鄰疆遽逺頒于禮宴旋<lb/>
省馳驅之迹仰銜犒勞之私感激良多敷陳曷諭<lb/>
<pb n="KR4d0051_WYG_010-9a"/>
　　新城謝撫問表<lb/>
叨被恩私曲加存撫<hi>中謝</hi>竊以睦鄰修好慶誕講儀擁節<lb/>
光華將致國書之重傳辭温厚載懐郊勞之優榮感所<lb/>
并情誠莫罄<lb/>
　　燕京謝酒果奏狀<lb/>
載馳驛騎方憩留都渥恩與厚禮兼隆嘉實共醇醪並<lb/>
賜益滋銜荷難極叙陳<lb/>
　　檀州謝賜湯藥表<lb/>
<pb n="KR4d0051_WYG_010-9b"/>
馳慶寶鄰念修程之遄邁拜嘉珍劑荷殊惠之駢臻<hi>中謝</hi>
竊以聘節在途時寒應序曲被撫存之厚逺貽服餌之<lb/>
良仰冒眷慈内深兢惕<lb/>
　　副使奏狀<lb/>
叨陪修聘方跋履于長途幸預拜恩獲緘藏于良劑仰<lb/>
戴撫存之惠伏增感激之誠<lb/>
　　中京謝皮褐衣物等表<lb/>
荐辱寵私逺頒衣褐<hi>中謝</hi>竊以恭修國聘寅奉使華荷賜<lb/>
<pb n="KR4d0051_WYG_010-10a"/>
有加曲降凝嚴之備撫躬知幸都㤀衝冒之勞惠雖被<lb/>
于體膚感實深于悃愊<lb/>
　　謝簽賜酒食奏狀<lb/>
信睦顓修方此車徒之憩匪頒遽及沛然醪饌之均仰<lb/>
味恩霑第增誠感<lb/>
　　謝舘宴奏狀<lb/>
乍息乗軺方勤授館遽承宴犒尤荷寵綏仰優渥之所<lb/>
加叙懇悰而㒺既<lb/>
<pb n="KR4d0051_WYG_010-10b"/>
　　謝合食酒果奏狀<lb/>
觴豆曲頒仰銜醇厚之味果餚兼賚飫享甘鮮之珍叨<lb/>
美貺以滋多揣愚衷而甚怍<lb/>
　　謝生餼奏狀<lb/>
兹展慶儀屢䝉禮賜既霑榮于宴勞復拜貺于餼牽感<lb/>
與愧并情非言究<lb/>
　　謝射弓御筵奏狀<lb/>
義隆鄰好禮浹賔榮肆筵敦示惠之情講射尚和容之<lb/>
<pb n="KR4d0051_WYG_010-11a"/>
節敢自矜于彀率徒有愧于堵觀荷遇從容省躬悚幸<lb/>
　　謝春盤幡勝奏狀<lb/>
春陽應候禮餽適時嘉蔬助旅食之甘綵勝增使華之<lb/>
美累膺寵賚倍積感慚<lb/>
　　謝餞筵奏狀<lb/>
致幣奉觴既成儀于誕節還朝復命仍叩賜于祖筵即<lb/>
就道以言旋唯銘心而倍荷<lb/>
　　回燕京留守三幅<lb/>
<pb n="KR4d0051_WYG_010-11b"/>
振轡使軺將講寶鄰之好假途留鑰幸瞻宗戚之風荷<lb/>
華翰之首貽在鄙誠而倍感<lb/>
　　副使<lb/>
叨陪使驛幸過留都首䝉誨翰之華仰服謙沖之度竊<lb/>
深榮荷曷罄敷陳<lb/>
　　謝燕京留守請赴筵<lb/>
持旄蹔弭幸通謁于門闌飛翰見期重伸誠于觴豆仰<lb/>
銜厚意尤激深情<lb/>
<pb n="KR4d0051_WYG_010-12a"/>
　　副使<lb/>
假道宗藩幸參使事貽書賓館特辱禮招荷睠勞之過<lb/>
勤懐悸慙而彌甚<lb/>
　　謝燕京留守餞筵<lb/>
使畢南歸復閲别都之盛禮勤東道特伸祖席之華感<lb/>
厚遇以不忘叙繁言而莫既<lb/>
　　副使<lb/>
復繼還軺荐經留鎮方在脂車之隙更叨餞席之榮荷<lb/>
<pb n="KR4d0051_WYG_010-12b"/>
徳彌深銘衷無已<lb/>
　　回中京留守三幅<lb/>
馳慶誕辰方恭修于國聘假途留鑰將仰覿于賢規敢<lb/>
意謙沖先貽緘翰其為感怍何以諭陳<lb/>
　　副使<lb/>
參華持節取道别都敢圗厚徳之沖先損緘題之况荷<lb/>
慙無已敷叙奚殚<lb/>
　　謝中京留守召赴筵<lb/>
<pb n="KR4d0051_WYG_010-13a"/>
行方弭節幸少憩于留都待以肆筵固益欽于主禮仰<lb/>
當寵召深愧勤誠<lb/>
　　副使<lb/>
忝陪銜命幸獲披風敢希留務之餘特有燕私之召愈<lb/>
增感服難盡喻云<lb/>
　　謝中京留守餞筵<lb/>
禮成復命再出名都義重叙違更勤勝餞唯仰欽于顧<lb/>
遇但併積于感銘<lb/>
<pb n="KR4d0051_WYG_010-13b"/>
　　副使<lb/>
畢聘言旋歸途載復何幸蕃宣之重過形餞送之勤拳<lb/>
跂謙光鏤銘心曲<lb/>
　　回中京留守攀迎狀<lb/>
聘好已修方迴䇿馭道塗所歴復過封畿仰睠意之益<lb/>
隆辱緘題之先貺感慚之甚悰悃不勝<lb/>
　　副使<lb/>
叨貳使車既成講好復經留甸載獲望風過䝉枉教之<lb/>
<pb n="KR4d0051_WYG_010-14a"/>
光益甚厚顔之愧<lb/>
　　回諸州攀迎<lb/>
好通鄰域道出樂郊方叱馭以言還遽飛文之見及感<lb/>
勤兹甚叙懇奚周<lb/>
　　副使<lb/>
出疆訖事還闕戒行忝參貳于傳車復經繇于樂土首<lb/>
辱緘幐之貺竊深佩刻之悰<lb/>
　　謝諸州請赴筵<lb/>
<pb n="KR4d0051_WYG_010-14b"/>
趣還馳傳復道名疆遽沐榮緘曲形嘉召欽勤誠之相<lb/>
厚寘鄙意以獨深<lb/>
　　副使<lb/>
幸陪歸使再歴要藩敢煩治具之延何意貺音之逮㥏<lb/>
慚殊劇紓述奚窮<lb/>
　　回諸州餞送<lb/>
馭叱星軺心馳天闕更煩祖餞之禮尤助歸途之榮載<lb/>
仰勤劬不勝銜感<lb/>
<pb n="KR4d0051_WYG_010-15a"/>
　　副使<lb/>
還貳輶軒復經名壌辱貽書而加禮煩供帳以餞行悚<lb/>
荷兼常敷宣莫及<lb/>
　　回諸州逺迎<lb/>
恭持聘節幸出治封欽厚意之特勤枉柔緘而先辱即<lb/>
諧展叙聊致款誠<lb/>
　　代鴻臚陳卿使北表<lb/>
　　謝白溝御筵奏狀<lb/>
<pb n="KR4d0051_WYG_010-15b"/>
恭持信幣顓奉慶辰戒行將謹于出疆加禮首煩于命<lb/>
介仍霑宴衎益佩恩榮感懌所深情誠莫既<lb/>
　　新城謝撫問表<lb/>
叨被睠私曲加撫問<hi>中謝</hi>竊以講睦鄰之好修慶誕之儀<lb/>
寅奉使華將肅成于禮命仰膺郊勞巳懽服于徳言旋<lb/>
省愚衷第知厚幸<lb/>
　　燕京謝酒果奏状<lb/>
受辭文陛馳慶寶鄰方憩止于别都遽頒宣于嘉惠醇<lb/>
<pb n="KR4d0051_WYG_010-16a"/>
醪溢榼美實盈籩仰味恩慈深銘肺腑<lb/>
　　檀州謝湯藥表<lb/>
仰奉臚傳曲頒藥餌<hi>中謝</hi>竊以睦鄰講信持節在途執獻<lb/>
夀之清觴將陪盛禮錫尚毉之良劑首服除私拜命載<lb/>
惟撫躬增感<lb/>
　　謝賜毛褐衣物表<lb/>
逺諭綸言榮頒毳褐<hi>中謝</hi>竊以恭修國聘夙駕使軺方趨<lb/>
奉夀之辰先荷賜衣之禮服之以拜固知狐貉之非温<lb/>
<pb n="KR4d0051_WYG_010-16b"/>
被而在躬孰謂雪霜之可畏刻肌彌感叙懇莫殚<lb/>
　　謝舘宴奏狀<lb/>
乍息乗軺遽䝉授舘將講鄰歡之信叨承宴犒之儀優<lb/>
渥所霑悚惶彌劇<lb/>
　　謝簽賜酒食狀<lb/>
甫及誕辰将伸慶禮方車徒之就舍俄飲饌之霑恩仰<lb/>
奉睠存但增銜感<lb/>
　　謝合食酒果狀<lb/>
<pb n="KR4d0051_WYG_010-17a"/>
致幣稱觴恭修鄰好投醪懐核屢浹賔榮仰厚遇之有<lb/>
加俯卑悰而知愧<lb/>
　　謝春盤幡勝狀<lb/>
新春應序嘉貺適時俎有珍蔬助甘滋于旅食首加綵<lb/>
勝增賁飾于使華第切忻銘不勝悃愊<lb/>
　　謝生餼奏狀<lb/>
恭修賀慶巳䝉宴犒之優曲被恩私更及餼牽之厚仰<lb/>
懐遇待愈積悸慙<lb/>
<pb n="KR4d0051_WYG_010-17b"/>
　　謝射弓御筵奏狀<lb/>
寵厚肆筵禮優講射幸享娯賔之厚愧無中鵠之功聲<lb/>
畫所窮悃誠莫究<lb/>
　　謝餞筵奏狀<lb/>
禮成誕節將復命于明廷義重鄰歡載承恩于勝餞行<lb/>
矣言旋之迹悠然懐感之情<lb/>
　　謝觀打毬表<lb/>
駿馬争驅廣場增氣神珠應手衆目駭觀<hi>中謝</hi>竊以載舉<lb/>
<pb n="KR4d0051_WYG_010-18a"/>
宴儀曲優賜節既豆觴之嘉惠復馳擊以侑歡臣等將<lb/>
命兹時預觀為幸仰念寵嘉之厚益增愧荷之深<lb/>
　　回燕京留守三幅書<lb/>
講驩鄰域叨使指以載馳假道留都幸宗臣之相際首<lb/>
辱緘幐之貺但深銘感之懐<lb/>
　　回燕京留守請赴筵<lb/>
乗軺假道方幸于晤言飛翰見招益欽于禮意其為欣<lb/>
荷曷罄叙陳<lb/>
<pb n="KR4d0051_WYG_010-18b"/>
　　謝燕王餞筵<lb/>
兹幸使還復經留鑰曲䝉主禮更肆祖筵仰厚意之益<lb/>
勤俯深誠而增愧<lb/>
　　回中京留守三幅書<lb/>
馳慶誕辰假途留鑰方幸披風之便首䝉枉翰之勤感<lb/>
怍所深敷陳奚究<lb/>
　　謝中京留守餞筵<lb/>
還轅復命再出留都具禮餞行重勤祖席仰欽睠厚第<lb/>
<pb n="KR4d0051_WYG_010-19a"/>
切感銘<lb/>
　　回中京留守攀違<lb/>
持節言旋既䝉厚禮飛文叙别益仰勤誠在愧感以難<lb/>
名唯保調而是請<lb/>
　　回諸州攀迎<lb/>
幸成使事復過郡封荷雅睠之曲敦枉華緘而先及即<lb/>
諧曕晤可罄欵誠<lb/>
　　謝諸州請赴筵<lb/>
<pb n="KR4d0051_WYG_010-19b"/>
還叱輕軺復繇樂土遽辱餞題之貺將伸觴豆之勤竊<lb/>
荷嘉招但銘私悃<lb/>
　　謝諸州餞送<lb/>
使還假道既幸于晤瞻主禮致勤重煩于餞送情非言<lb/>
喻感與愧并<lb/>
　　代衛尉陳少卿使北表奏啟狀<lb/>
　　白溝謝御筵狀<lb/>
因時講好尤重春元銜命出疆首䝉恩渥仰荷宴慈之<lb/>
<pb n="KR4d0051_WYG_010-20a"/>
及益增使事之光竊感固深繁言莫究<lb/>
　　新城謝撫問表<lb/>
叨承音㫖曲被撫存<hi>中謝</hi>竊以改歲慶元睦鄰修好恭持<lb/>
信幣道方肅于宵征逺冒徳言禮有加于郊勞其為榮<lb/>
感莫罄悃悰<lb/>
　　燕京謝酒果奏狀<lb/>
使軺遄邁方憩别都禮賜逺頒益欽異數既享醇醪之<lb/>
味兼嘗美實之珍銜感無窮書言曷致<lb/>
<pb n="KR4d0051_WYG_010-20b"/>
　　檀州謝湯藥表<lb/>
交慶春朝將展寶鄰之聘拜嘉樂土遽䝉珍劑之頒<hi>中謝</hi>
竊以擁節馳驅際時凝凜曲軫修程之跡特推良餌之<lb/>
恩祗受載維仰銜無已<lb/>
　　副使奏狀<lb/>
參陪使節馳騁鄰封荷軫䘏之異恩捧調和之良劑唯<lb/>
珍服餌彌刻肺肝<lb/>
　　中京謝皮褐衣物等表<lb/>
<pb n="KR4d0051_WYG_010-21a"/>
星軺言邁天氣冽寒曲被恩慈逺加衣褐<hi>中謝</hi>竊以恭修<lb/>
國聘肅奉使華衝冒遵途方有凝嚴之惮匪頒在笥遽<lb/>
承温燠之私撫已增榮銘心知感<lb/>
　　謝館宴奏狀<lb/>
乗軺稅上拜賜稠重既䝉授舘之安復荷加籩之禮寵<lb/>
綏所逮銘鏤奚殚<lb/>
　　謝簽賜食奏狀<lb/>
車徒方憩將展慶儀醪饌有加均霑寵數極情誠而增<lb/>
<pb n="KR4d0051_WYG_010-21b"/>
感在筆舌以奚窮<lb/>
　　謝合食酒果奏狀<lb/>
樽罍曲賜醇美既霑餚核旅陳珍鮮並享仰冒眷慈之<lb/>
重愈深銜感之誠<lb/>
　　謝生餼奏狀<lb/>
恭致國書屢承臺餽宴犒巳霑于優渥餼牽復繼于頒<lb/>
宣感㥏不勝敷陳㒺既<lb/>
　　謝射弓御筵奏狀<lb/>
<pb n="KR4d0051_WYG_010-22a"/>
射惟觀徳宴以示慈兹縁鄰好之修遂玷賔榮之貺能<lb/>
非志彀徒有釂觴慙荷休恩充盈卑悃<lb/>
　　謝春盤幡勝奏狀<lb/>
律變時春恩加節物柔蔬薦味綵勝增華益欽禮餽之<lb/>
優幸作使光之助<lb/>
　　謝餞筵奏狀<lb/>
禮成修聘將復命以言旋恩厚肆筵叨餞行而知愧皦<lb/>
皦永懐于心曲慺慺難盡于筆端<lb/>
<pb n="KR4d0051_WYG_010-22b"/>
　　回燕京留守三幅<lb/>
講好鄰邦取途留府何幸藩宣之重先形翰墨之華感<lb/>
怍兼深紓陳奚既<lb/>
　　副使<lb/>
叨貳使軒幸經留鑰敢圗謙徳首辱榮緘荷禮遇之勤<lb/>
劬在悃悰而悚息<lb/>
　　謝燕京留守請赴筵<lb/>
兹幸假途獲睹旌麾之盛特勤飛翰見期觴豆之延祗<lb/>
<pb n="KR4d0051_WYG_010-23a"/>
服睠私彌深感愧<lb/>
　　副使<lb/>
弭節留都幸聆廣譽枉書候館曲被嘉招仰欽存勞之<lb/>
私第積感慚之素<lb/>
　　謝燕京留守餞筵<lb/>
訖事旋歸道載經于留鑰伸誠將送禮尤厚于祖筵銜<lb/>
荷不忘指陳莫極<lb/>
　　副使<lb/>
<pb n="KR4d0051_WYG_010-23b"/>
幸參華節再歴名都方重别于音徽更叨承于飲餞彌<lb/>
深感仰曷罄敷宣<lb/>
　　回京留守三幅<lb/>
馳驛鄰邦方勤于修聘假途留鑰將幸于聞名敢意撝<lb/>
謙先煩飛翰感慚滋甚敷諭奚周<lb/>
　　副使<lb/>
叨陪使節幸涉留都荷睠與之特勤枉緘封而先及其<lb/>
為感㥏曷罄敷陳<lb/>
<pb n="KR4d0051_WYG_010-24a"/>
　　謝中京留守召赴筵<lb/>
蹔憩星軺幸兹授舘遽承珍翰期以肆筵仰厚意之過<lb/>
勤撫深悰而增愧<lb/>
　　副使<lb/>
參貳使華之行獲經美治敢希留務之隙時枉寵招悚<lb/>
荷所深喻名奚究<lb/>
　　謝中京留守餞筵<lb/>
使軒云復幸再歴于名疆主禮尤勤重叨承于盛餞倍<lb/>
<pb n="KR4d0051_WYG_010-24b"/>
銜厚遇第極鄙情<lb/>
　　副使<lb/>
參陪復命再假歸途方伸取别之情更辱餞行之禮感<lb/>
衷彌甚溢幅奚殫<lb/>
　　回中京留守攀迎<lb/>
已畢聘儀復經留甸切荷謙沖之量先形緘翰之光悚<lb/>
怍良多指陳莫喻<lb/>
　　副使<lb/>
<pb n="KR4d0051_WYG_010-25a"/>
忝貳使軒已恭修于聘好荐經留府將載邇于風猷荷<lb/>
尺牘之先貽銘寸心而不泯<lb/>
　　謝觀打毬表<lb/>
騰踔廣場睹追風之駿足斡旋妙技駭應手之神珠<hi>中謝</hi>
竊以義重睦鄰禮優展慶申惠私而加宴肆馳擊以侑<lb/>
觴臣等弭節兹時寓觀為幸激懦衷而愈感寫深悃以<lb/>
難周<lb/>
　　去日回諸州攀迎<lb/>
<pb n="KR4d0051_WYG_010-25b"/>
修聘鄰封取途治府首煩華翰仰荷勤誠感戢所深布<lb/>
宣莫逮<lb/>
　　副使<lb/>
幸叨乗遽獲涉治封敢意謙沖先貽緘翰俯慙無巳縷<lb/>
述奚殚<lb/>
　　去日回諸州請赴筵<lb/>
蹔休馳驛方幸假途特枉榮緘曲形嘉召彌荷勤劬之<lb/>
睠尤增㥏恧之情<lb/>
<pb n="KR4d0051_WYG_010-26a"/>
　　副使<lb/>
叨陪星使方凟館人更辱緘題之榮曲垂觴豆之約感<lb/>
慙益甚敷致何窮<lb/>
　　回日謝諸州攀迎<lb/>
兹叱還軺載經㑹府荷謙勤之見及損翰墨以先貽第<lb/>
切悚銘莫殫剖述<lb/>
　　副使<lb/>
忝參復命載飭還轅先沐枉書尤欽厚意在深衷而彌<lb/>
<pb n="KR4d0051_WYG_010-26b"/>
感非累幅之可陳<lb/>
　　回日謝諸州請赴筵<lb/>
趣還上國復過名城辱竿牘之見貽具壺觴而為召深<lb/>
銜禮遇曷罄指陳<lb/>
　　副使<lb/>
幸參迴節荐歴名疆既䝉授館之勤仍沐壺觴之召不<lb/>
勝愧荷無以喻云<lb/>
　　進奉郊禋羅<lb/>
<pb n="KR4d0051_WYG_010-27a"/>
右臣伏以聖神繼王重反始于祖宗禋祀肇修大推尊<lb/>
于穹昊盛矣圜丘之事驩然萬國之心包茅並馳琛賮<lb/>
交獻見夷夏懐仁之至誠邦朝濟治之隆臣忝守封疆<lb/>
阻承鹵簿不獲駿奔于大禮第唯想望于清光貢物有<lb/>
常敢踰任土之制充庭甚薄深懼黷君之誅前件羅差<lb/>
教練使某乙管押上進臣無任瞻天望聖激切屏營之<lb/>
至謹進<lb/>
　　上廣西漕章少卿<lb/>
<pb n="KR4d0051_WYG_010-27b"/>
右某言念自違恩庇日企徳輝悵道里之甚遼拜旌麾<lb/>
而莫及頃濫遷于省局嘗馳謝于郵筒竊惟懇款之深<lb/>
仰被聰明之照恭以運使少卿量含宏厚識際淵源乆<lb/>
著正人之聲獨髙舊徳之萃搢紳慕其格度當扆噐其<lb/>
材猷連捧芝圅之榮兩司桂管之重雖朝廷之意欲惠<lb/>
于逺方然廊廟之資尚淹于大用佇聞不次之命以塞<lb/>
至公之評某夙冒奨知尤增瞻頌伏望上為邦社精調<lb/>
寢興無任激切依歸之至<lb/>
<pb n="KR4d0051_WYG_010-28a"/>
　　上鄭内翰啓<lb/>
右某伏審拜命上前擁麾方面中外之望猶為赫然東<lb/>
南之情不勝幸甚仰惟鎮撫之始福禧以凝恭以某官<lb/>
稟粹天元游心聖奥以伊臯任巳之重以堯舜致君之<lb/>
明風迹髙于本朝聲華映于近古潤色大業方繄鴻筆<lb/>
之攄頒條巨邦俄便安輿之奉雖承宣逺副于當宁而<lb/>
膏澤尚拘于一方未諧當軸之權終蔚薦紳之望顧惟<lb/>
鄙樸尤頌髙明附風雲之程嘗叨于曩日逺珪璧之度<lb/>
<pb n="KR4d0051_WYG_010-28b"/>
已涉于積年欣聞桑梓之間獲被埏鎔之造第悵縻軀<lb/>
于職局莫由齎謁于門闌拳拳有誠縷縷難罄伏望上<lb/>
為倚注精調寢興<lb/>
　　上章少卿罷廣西漕<lb/>
右某伏審解印南方擁麾北闕蹔休經畫之慮即戒川<lb/>
途之程仰惟衝冒之間福休以相恭以某官秉心純正<lb/>
涉道精深識通幾微政有根本材猷乆服于羣口風迹<lb/>
著聞于九重黽勉數年振嶺表列城之敝奔趨三節副<lb/>
<pb n="KR4d0051_WYG_010-29a"/>
朝端前席之詢行膺不次之恩聊塞至公之論某夙叨<lb/>
奬遇尤切瞻頌屬官局之有拘望車塵而莫及伏望上<lb/>
為眷倚精調寢興<lb/>
　　上河陽富相公<hi>代浙漕段大卿</hi>
某言念乆違鈞庇日企台光悵外計之所拘拜髙牙而<lb/>
莫及伏惟鎮撫多暇福休荐臻恭以某官與國輝光為<lb/>
時間傑心游仁義之粹學際天人之交發䇿決科經綸<lb/>
夙著出疆専對荒獷乆寕非堯舜不陳于君以稷契自<lb/>
<pb n="KR4d0051_WYG_010-29b"/>
任于巳志巳充于功業望益重于老成勤勞邦家被三<lb/>
朝之注意出入將相聳四海之具瞻握樞輟謀畫之煩<lb/>
擁節遂優閒之請雖清衷加厚狥所欲于勳賢然輿論<lb/>
難平願復還于鈞軸某素叨奨顧尤極頌言伏望上副<lb/>
倚毗精調寢味<lb/>
　　上集賢曾相公<lb/>
右某言念牋封上凟愓愚慮以方深教訓下頒仰台光<lb/>
而如近迹繫外臺之役心馳東閤之榮伏惟燮理多餘<lb/>
<pb n="KR4d0051_WYG_010-30a"/>
神明來相恭以某官術髙經濟道著將明柱石三朝蓍<lb/>
龜萬化謀謨入告自比伊䕫之誠勳業大凝逺逾房杜<lb/>
之噐贊盈成于無逸避譽聞于不居增重太平之風優<lb/>
游賢相之體四方奠枕莫非偃草之從百辟具瞻悉荷<lb/>
秉鈞之庇某衰遲晚節黽勉東州獲逃漕輓之愆盡出<lb/>
埏鎔之賜在持身而愈篤于頌徳以益深伏望上為邦<lb/>
家精調寢餗<lb/>
　　上省主韓端明狀<lb/>
<pb n="KR4d0051_WYG_010-30b"/>
縻軀漕局曠迹計庭望徳滋深與時浸永方貢成而未<lb/>
幾遽拜教于不圗榮慰雖多跂瞻愈切伏惟經畫餘暇<lb/>
福休迭來恭以某官識洞淵源噐函方格奮身胄族之<lb/>
貴平步鼎科之雄公忠乆荷于倚毗材術累更于踐歴<lb/>
剸煩曩日肅天邑之浩穰任重此時贍邦財之用調未<lb/>
遂鈞衡之用尚淹廊廟之資而某夙被奬知日䝉庇賴<lb/>
既貫行于戒命且善頌于聰明願觀當軸之榮躋以快<lb/>
輿情之竊議伏望上為邦社精調寢興<lb/>
<pb n="KR4d0051_WYG_010-31a"/>
　　上兩省以上起居問候狀<lb/>
職局轉輸奔馳列郡嵗時遷變違逺髙閎雖乆曠于貢<lb/>
音固不㤀于慕徳伏惟氣體養正神明降休恭以某官<lb/>
噐等珪璋量包淵藪秉赤心而内固歴華貫以荐更廊<lb/>
廟未登尚抑謀猷之逺冕旒載眷佇聞委寄之優伏望<lb/>
為國自將副人善禱<lb/>
　　上知郡錢少卿<lb/>
某不競舍田即學竊玷仕版既朴無他長每自顧以義<lb/>
<pb n="KR4d0051_WYG_010-31b"/>
而不敢苟于進取故衮衮微宦勉力以資祿養者幾二<lb/>
十年名聲不能動人氣力不足立事仰思古之豪偉魁<lb/>
磊之士唯愧恨其不及而所不怍者所守未嘗違所學<lb/>
耳曩者次補逺邑易地兹土既至之始乗圯敝紛揉之<lb/>
餘鷄鳴而起孳孳從事日赴于庭者不啻蟻聚烏合之<lb/>
衆而習俗輕悍人人爭勝相軋以錙銖毫髪為校而求<lb/>
其所以平參以筦庫犇走簿書期㑹藂于蕞然雖極力<lb/>
以為之常懼材智淺鈍不勝其任而絓吏議故僶勉區<lb/>
<pb n="KR4d0051_WYG_010-32a"/>
處不遑少安惟是晨昏定省之外他皆所不暇也若其<lb/>
江山清曠之興嵗時逰從之樂不知為何等事官况至<lb/>
此良為未愜乃所幸者冒執事照庇之賜異于等倫庶<lb/>
幾猶可為也苟或不然則引去也乆矣仰託恩力如是<lb/>
其肯作慢以取威怒于不測乎雖牧兒蕘子之愚亦知<lb/>
其不可為也且某獨何心而為之乎某前日以虧利之<lb/>
咎輒勤有司此不職之所宜得在著令之文明如秋陽<lb/>
而不可掩雖子弟不能覬幸于父兄之手也其名為罰<lb/>
<pb n="KR4d0051_WYG_010-32b"/>
其理不足以辱則心無所動也以其不能覬幸則憾無<lb/>
所從起也于無動無憾之間而返加横逆于承檄之人<lb/>
是足為狂疾人也然則何歟盖若人舊役于縣累有宿<lb/>
愆逋責久挂官籍慙于煩凂聴覽不敢數數申請乗其<lb/>
來之便遂令了一名件此犯情尤不良亦祗畧與訖竟<lb/>
不圖興訴以干階屏今日捧受使檄乃知縁此追逮吏<lb/>
輩震恐慙恧汗流及趾不肖之迹不能逺嫌于未然其<lb/>
被罪也固不敢逃唯蘄髙明委曲垂恕而亮其踈拙而<lb/>
<pb n="KR4d0051_WYG_010-33a"/>
無他心不謂不知厚徳之及而疎絶之則幸甚<lb/>
　　上省判皮郎中<lb/>
右某伏審光膺詔檢榮贊計庭伏惟慶慰恭以某官學<lb/>
窮根本識照幾微聲華一時風采羣彦蚤更噐使之重<lb/>
宻簡上知之明北道宣勤贍兵儲于不日中朝遴選佐<lb/>
國用于復來豈唯積勞竭慮而致財賦之饒將見高翔<lb/>
闊步而攄醖藉之廣某嘗叨奬遇尤極頌瞻悵職局之<lb/>
所縻走門闌而莫及下情無任欣抃之至謹具狀起居<lb/>
<pb n="KR4d0051_WYG_010-33b"/>
陳賀<lb/>
　　上翊善馮學士<lb/>
右某言念自違恩閥日企徳輝悵道里之阻長貢款誠<lb/>
而稀闊伏惟道諭之暇神明其休恭以某官涉道粹深<lb/>
處躬夷亮蓍龜萬變標矩一時智謀淵淵贊計庭之財<lb/>
賦風迹凜凛肅天邑之典型雅協宸衷之至貴遷王府<lb/>
之佐至誠以固居有可尊之名清議所歸佇膺不次之<lb/>
用某夙叨奬遇尤極頌瞻聴諄誨而末涯馳鄙心而彌<lb/>
<pb n="KR4d0051_WYG_010-34a"/>
切<lb/>
　　上發運皮度支<lb/>
右某伏以抱非常之略微劇任不足見其所施對有為<lb/>
之時唯鉅賢乃可分其所寄材與世而相㑹義兼命以<lb/>
不違亦振古之所難逢在吾儒而為盛事若簪紱傾風<lb/>
之衆馳慶争先而門闌荷徳之生致誠獨後豈自貽于<lb/>
譴絶盖乆困于拘攣少平恐懼之衷輒恃高明之度仰<lb/>
惟經畫餘裕福休在躬恭以某官氣稟純和量函方厚<lb/>
<pb n="KR4d0051_WYG_010-34b"/>
術學堅正智謀博通應事變以無窮適時宜而有要作<lb/>
清平之重噐奮夷亮之大心未涉四鄰之榮蹔顓六路<lb/>
之計風力揚于朝右事權半于寰中無愧古人真得壯<lb/>
行之志實繁輿議尚淹入告之猷某頃冒奬知復叨庇<lb/>
育銘誨言而歴歴向恩義以拳拳何日望塵得伸却掃<lb/>
之禮惟時欽頌固有戀軒之情伏望上副倚毗精調寢<lb/>
膳<lb/>
　　賀陳院鄧舍人<lb/>
<pb n="KR4d0051_WYG_010-35a"/>
右某伏審光奉恩俞榮顓制命正人翔步多士驩心顧<lb/>
惟門下之生少慰胷中之望恭以某官學行自信徳性<lb/>
素髙以純誠結主上之知以博噐為衆賢之重勇當言<lb/>
責每焚草以慎傳審治官聨惟擇材而密啟方藉英華<lb/>
之氣獨承綸綍之裁然侍從雖優豈足盡逺之志儻疑<lb/>
丞未拜烏能使輿論之安某竊玷奬知尤深忻頌悵海<lb/>
壖之拘迹企台屏以馳情伏祈上為廟朝精調寢餗<lb/>
　　賀判監侍講學士<lb/>
<pb n="KR4d0051_WYG_010-35b"/>
右某伏審光膺詔檢入奉經筵聞風一時交語相慶恭<lb/>
惟某官存誠務逺涉道資深術應變以無窮智運才而<lb/>
莫敵獻言中禁早悟天心擁節東州力宣君澤重噐難<lb/>
淹于外補封軺遽促于北歸秘殿論書必盡唐虞之道<lb/>
上庠主教益敦鄒魯之風佇聞大任之榮以愜至公之<lb/>
議某竊叨顧遇尤劇頌瞻悵跧縮于海瀕阻奔趨于門<lb/>
下伏望上為邦社精調寢興<lb/>
　　問候陳院鄧舍人<lb/>
<pb n="KR4d0051_WYG_010-36a"/>
右某自違徳庇日企台光悵拘迹于海壖曠馳誠于恩<lb/>
閥伏惟草制餘裕對時納休恭以某官噐業宏深踐修<lb/>
方正學際天人而守之以晦智通事物而應之以虚綽<lb/>
有大儒之風儼為多士之望履亨翔歩雖榮侍從之班<lb/>
兼善存心猶欎將明之藴某竊叨顧遇尤劇頌瞻願觀<lb/>
大任之陞蚤慰輿言之切伏祈上副睠倚精調寢興<lb/>
　　問候江東運使職方<lb/>
右某言念乆逺恩閎日欽徳表阻道途之綿邈貢音繹<lb/>
<pb n="KR4d0051_WYG_010-36b"/>
以濶踈仰恃高明之有容庶幾愆責之可逭伏惟按歴<lb/>
多暇福休並臻恭以某官噐業宏深材謀超邁累膺使<lb/>
指之重夙被宸衷之知移節江東雖慰一方之望納忠<lb/>
朝右尚稽三接之榮某素荷愛存倍深祝頌伏望上副<lb/>
睠倚精調寢興<lb/>
　　賀前淮漕俞學士移命<lb/>
右某伏審光奉詔書榮趨魏闕屬拘官之有守望行斾<lb/>
以無縁戀徳益多馳誠莫究恭以某官材謀超逺噐業<lb/>
<pb n="KR4d0051_WYG_010-37a"/>
宏深智應變以不窮學逢原而自得乆聳仕途之望早<lb/>
參公府之華上簡宸衷特預書林之選出膺使指暫分<lb/>
淮甸之憂撫疲瘵以方寜廣咨詢而未足召節遽至輿<lb/>
情若為然近用非宜固也速吁俞之命而對揚不晚庶<lb/>
乎恢膏澤之資某竊荷奬知尤增瞻慕願為邦社善調<lb/>
寢興<lb/>
　　賀杭州知府待制沈興宗<lb/>
右某伏審光膺飛詔雄領便藩豈唯耀閭里之觀誠足<lb/>
<pb n="KR4d0051_WYG_010-37b"/>
慰東南之望一時清議交口均驩伏惟坐鎮雍容納休<lb/>
駢萃恭以某官材猷超逺徳誼髙深學見于行智酬于<lb/>
變奮迹忠嘉之道致身侍從之榮撫育全呉雖朝廷之<lb/>
優寄贊承密席在噐業以尚淹某乆逺輝光倍增瞻仰<lb/>
悵縻軀于簿領阻伏謁于門闌日對訟棠益想端人之<lb/>
表心馳恭梓聊輸不肖之誠伏望上副倚毗精調寢味<lb/>
　　問候發運張職方<lb/>
右某言念乆逺輝光日增嚮仰再叨庇育中竊忻愉但<lb/>
<pb n="KR4d0051_WYG_010-38a"/>
拘烟海之瀕難走旌麾之下在愚誠莫能少貢盖音驛<lb/>
不敢僭馳豈自絶于賢門肯輒忘于禮遇仰祈明廓之<lb/>
鑒委照蕞微之衷伏惟經畫多餘福休兼萃恭以某官<lb/>
噐鍾間異材藴將明學逢自得之源智應無窮之變累<lb/>
膺邦寄早結主知未涉四隣之榮暫顓六路之計風力<lb/>
盛揚于朝右事權幾半于寰中何愧古人真得壯行之<lb/>
志實繁輿議尚淹入告之猷某未遂望塵第深頌徳謹<lb/>
縁一介之便聊獻積年之情伏兾上副倚毗精調寢餗<lb/>
<pb n="KR4d0051_WYG_010-38b"/>
　　謝前海門徐主簿<lb/>
右某乆濶緒言積瞻思而無算向縁同事忻際遇之有<lb/>
涯旋審見星之行遂虚披霧之願弦朔易改音郵莫傳<lb/>
幸单介之遽來荷尺書之逺及伏望俯就禮制載安寢<lb/>
興宿學周才難乆淹于栖隐修途清貫行仰聴于飛翔<lb/>
㑹晤尚賖保調是請<lb/>
　　賀冬<lb/>
右某伏以剥往復來物心將㤗隂消陽長賢履所宜恭<lb/>
<pb n="KR4d0051_WYG_010-39a"/>
惟某官告徳在躬純誠應物遘此令辰之㑹納諸繁祉<lb/>
之休某跧縮窮深縈縻職守第望風而申禱圗拜夀以<lb/>
無縁<lb/>
　　滁倅到任謝監司<lb/>
右某伏奉勑差前件差遣巳于今月十八日到任訖非<lb/>
材佐郡方䖍視事之初髙位鈞仁固識托庥之幸恭惟<lb/>
某官聰明坐照徳誼内充表儀羣吏之端振舉百城之<lb/>
治某乍顓職守仰奉聲煇未能聴教于門闌第用馳誠<lb/>
<pb n="KR4d0051_WYG_010-39b"/>
于音驛<lb/>
　　滁州陳内翰<lb/>
比者濫膺宸紱叨贊郡條方依徳之有涯竊省躬而自<lb/>
慰恭惟知府内翰性鍾間異道涉淵源以嘉謨直節而<lb/>
結上主之知以碩學鉅材而聳時賢之望踐玉堂之清<lb/>
近更天府之浩穰偶鎮偏封坐極承宣之效佇迎大任<lb/>
行攄經濟之猷某景嚮積年㕘陪有日預忻披霧將仰<lb/>
于台光先謹發函輒塵于藻鑒伏望上為邦社精調寢<lb/>
<pb n="KR4d0051_WYG_010-40a"/>
興<lb/>
　　又<lb/>
言念近貢牋函方悸慙于塵冒遽貽誨牘但感仰于謙<lb/>
光伏承山國寒微鈴齋甚暇穆若神明之相晏然氣宇<lb/>
之和式慰逺瞻且符善頌恭以知府内翰術撡經濟材<lb/>
藴將明外夷險而以道自期㤀貴富而以徳自任剖符<lb/>
蹔屈限膏澤于一方趨節佇聞聳儀刑于四海某即奔<lb/>
官守漸邇台輝唯祈召拜之少延庶慰傾依之夙望伏<lb/>
<pb n="KR4d0051_WYG_010-40b"/>
覬為時自夀副下所瞻<lb/>
　　賀冬監司<lb/>
伏以日在北陸陽萌黄宫嵗功為布徳之初人道重履<lb/>
端之始惟時賀慶之禮莫盛賢明之歸恭惟某官噐業<lb/>
髙深忱誠渾厚對令序而順適納純修而獨多坐撫列<lb/>
城均致福綏之及佇膺大任倍迎寵數之優某跧守備<lb/>
員阻趨為夀遥企門闌之峻徒增祝頌之䖍<lb/>
　　賀運使韓司勳<lb/>
<pb n="KR4d0051_WYG_010-41a"/>
伏審光膺詔檢榮領漕權凡冒徳庥舉增誠恱恭以運<lb/>
使司勳材猷高逺噐業宏深蔚有古人之風周知當世<lb/>
之務霄岐翔步行膺三接之榮淮甸先聲立致百城之福<lb/>
某縻軀職局企踵旌麾未修伏謁之勤姑獻頌瞻之懇<lb/>
　　賀提倉李國博<lb/>
伏審光膺宸詔出按淮邦惟時列城壹意相慶恭以某<lb/>
官材深應變噐重適時要劇累更聲煇獨盛尚淹高躅<lb/>
未慰愜于輿言蹔屈逺謀為福休于一道某尸官山郡<lb/>
<pb n="KR4d0051_WYG_010-41b"/>
引領車塵未伸一拜之勤聊謹寸誠之獻<lb/>
　　上本路監司<lb/>
比者叨被恩俞幸分郡寄將依徳庇預慰誠心恭以某<lb/>
官噐業宏深材猷高邁中外屢更于要職事功綽著于<lb/>
昌辰持節東呉雖厚一方之福飛聲上國佇膺三節之<lb/>
招某指日戒途之官瀕海望使臺而漸邇伏賔次而有<lb/>
期敬遲參承併紓懇款謹先奉狀起居<lb/>
　　賀豐待制<lb/>
<pb n="KR4d0051_WYG_010-42a"/>
右某伏審光奉恩綸榮顓方面列城千里相慶一辭恭<lb/>
以某官徳望素高學行甚偉以忠讜蚤揚于諫列以剛<lb/>
明乆貳于卿曹蹔離侍從之聨出展藩宣之效睢陽近<lb/>
甸頃辭留鑰之崇浙右名邦來統兵鈐之重晝錦旁輝<lb/>
于鄉國歌襦翕振于民聲某之官海濱假途節下修桑<lb/>
梓之敬匪夕伊朝仰旌㦸之嚴既欣且幸先馳緘慶曷<lb/>
究款誠謹奉狀賀<lb/>
　　賀謝蘇倅<lb/>
<pb n="KR4d0051_WYG_010-42b"/>
右某伏審及𤓰受代解印還臺竊惟慶慰恭以某官性<lb/>
資沖厚術學精深藹然愷悌之聲美矣承宣之助宣勞<lb/>
澤國惠民物而有終奏課宸庭被龍光于不日曾惟衰<lb/>
拙遂失瞻依辱誨翰之先貽在悃誠而深愧即期邂逅<lb/>
以罄叙陳謹奉狀賀兼謝<lb/>
　　賀章倅學士<lb/>
右某伏審涓辰已諧視事竊惟慶慰恭以某官學深造<lb/>
道徳粹秉彛冠多士于南宫耀英游于文舘露章請外<lb/>
<pb n="KR4d0051_WYG_010-43a"/>
蚤攄及物之誠明詔發中佇聴急賢之召曾惟衰拙將<lb/>
幸瞻依欣慰良深敷陳㒺既謹奉狀賀<lb/>
　　到任謝監司<lb/>
右某言念叨奉恩除誤膺郡寄涓辰惟謹始視事以厲<lb/>
精冒庇云初竊撫躬而知幸兹焉依仰至矣情誠恭惟<lb/>
某官徳量淵宏材規高逺副九重之揀擢振二浙之風<lb/>
聲持節此方其盡光華之實旌能不日佇躋清近之班<lb/>
某尸職海瀕馳心節下未遂參承之願且通悃愊之勤<lb/>
<pb n="KR4d0051_WYG_010-43b"/>
傾向攸深叙陳㒺既謹具狀謝謹狀<lb/>
　　賀台州樓朝請<lb/>
右某竊審涓辰巳諧視事伏惟慶慰恭以知郡朝請材<lb/>
猷敏劭術學粹深禔身固乆于中庸莅政獨多于愷悌<lb/>
分符海角蹔為福于斯民趨節日邉佇迓恩于伊夕曾<lb/>
惟衰拙幸邇風聲念馳慶之未遑辱貺音之先及感慙<lb/>
彌甚敷諭奚周謹奉狀賀兼謝謹狀<lb/>
　錢塘集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集巻七</head> <lb/>
    <p>
<pb n="KR4d0051_WYG_007-1a"/>
欽定四庫全書<lb/>
　錢塘集巻七<lb/>
　　　　　　　　　　　　　宋　韋驤　撰<lb/>
　　柵山驛早起<lb/>
柵山孤驛夜寒清襆被㸐柴坐遲明行斾動時紅日上<lb/>
肩輿經處白雲生連峯峭恠濃鋪翠流水盤紆數送聲<lb/>
自喜區區王事外縱觀佳境有餘情<lb/>
　　望崖上遺構<lb/>
<pb n="KR4d0051_WYG_007-1b"/>
萬仭蒼崖聳碧空誰為危室䃭雲中雙扉虚闢無人到<lb/>
疑是飛仙逞妙工<lb/>
　　四十八渡<lb/>
山盤水轉路岐開揭厲凡經六八回若向芳春桃盛發<lb/>
㡬何非自武陵來<lb/>
　　送劉公儀典四明<lb/>
人間離合固尋常契義稠重豈易忘崇政青春同擢第<lb/>
文昌白首並為郎東城判袂情懐慘南國分符興味長<lb/>
<pb n="KR4d0051_WYG_007-2a"/>
唯佇東風慰瞻望治聲當不減龔黄<lb/>
　　和何子温郎中家園一首來詩有風月同吟之語<lb/>
　　　故篇末及之<lb/>
江河清興渺無邊又睹新詩憶故園仙爪雖欣搔癢背<lb/>
布音還愧過雷門秪聞松石誇朋舊應免紛華遺子孫<lb/>
何日幅巾陪燕坐共將風月快吟魂<lb/>
　　自峽之䕫過竹竿山<lb/>
行路始知難覆盆千石間為逃人鮓甕敢憚竹竿山晩<lb/>
<pb n="KR4d0051_WYG_007-2b"/>
日羣峰碧春風兩鬢班何時似都護還度玉門關<lb/>
　　荅宋茂宗詩巻<lb/>
䕫府春殘暫息肩感君佳遺意飄然頓忘巇嶮三千路<lb/>
為得風騷五十篇山水清音歸老筆球琳秀氣滿新編<lb/>
雖無健句酬來貺終日吟哦興自全<lb/>
　　宿雲安雲巖寺<lb/>
去國三千里攜家四十程雲巖暫投宿聊使夢魂清<lb/>
　　雨中觀白蓮一首<lb/>
<pb n="KR4d0051_WYG_007-3a"/>
終日飄零酷暑平白蓮池上獨含情已憐瑩潔添花色<lb/>
更愛淋浪打葉聲宫女洗妝餘粉澤水仙欹弁濯瓊瑛<lb/>
漫攜玉盞銜冰酒氣味須教一等清<lb/>
　　讀潘閬再過錢塘一絶<lb/>
昔年潘閬足詩情曽過錢塘眼暫明今日天涯聞此句<lb/>
無窮鄉思逐江聲<lb/>
　　和答韓循之送行詩<lb/>
歸隠無田計未成區區叱馭又遄征自慙白首猶尸禄<lb/>
<pb n="KR4d0051_WYG_007-3b"/>
何補清時漫逺行談麈追思揮玉色送篇珍重發金聲<lb/>
欲知天末相望處雲水蒼茫白帝城<lb/>
　　和荅劉子先舍人送行詩<lb/>
梯險航深岐路賒國恩未報敢咨嗟感公秀句渾驚俗<lb/>
送我孤蹤逺使巴民訟稀疎幾吏隠官居岑寂似山家<lb/>
舉頭霄漢思賢躅聊和來篇示拜嘉<lb/>
　　明恕齋<lb/>
明恕題標榜心隨目所瞻平反長在念燕適自無嫌山<lb/>
<pb n="KR4d0051_WYG_007-4a"/>
氣侵朝幌江光射晝簷幾何非吏隠危坐興難厭<lb/>
　　中秋夜待月不見一首<lb/>
中秋待月異尋常桂魄如何特晦藏疑是天心忌盈滿<lb/>
故將雲影蔽輝光徬徨注目瞻霄漢冷落呼燈照豆觴<lb/>
須記今宵有餘恨明年此㑹莫輕忘<lb/>
　　寄明守劉公儀<lb/>
去年更直宿文昌今日暌違各一方遐想四明安坐府<lb/>
肯思三峽險乘航恨無羽翼親談席應有笙歌簇燕堂<lb/>
<pb n="KR4d0051_WYG_007-4b"/>
舊好未宜因逺廢郵筒時且寄篇章<lb/>
　　九日<lb/>
重九蕭條秋巳深登髙更在蜀江潯黄花未肯趁時吐<lb/>
白酒秪如常日斟絶塞煙雲長滿目故園風物愈闗心<lb/>
須憑酩酊酬佳節追感齊山不浪吟<lb/>
　　宿縉雲僧舍一首<lb/>
石磴躋攀上縉雲九峯蒼翠與天鄰巖崖佛屋疑神助<lb/>
煙靄禪扃絶世塵此日乘軺宿寒夜他年屈指數青春<lb/>
<pb n="KR4d0051_WYG_007-5a"/>
山僧莫笑忩忩去尋勝能來有幾人<lb/>
　　過温湯寺一絶<lb/>
一竇飛泉煖似湯池魚無數自洋洋不須遶寺尋碑刻<lb/>
知是南平古道場<lb/>
　　武龍道中<lb/>
四十年前前進士三千里外外官人手提邦憲平寃抑<lb/>
敢不公心報大鈞<lb/>
　　放船一首<lb/>
<pb n="KR4d0051_WYG_007-5b"/>
崢嶸歲垂盡泛鷁下岷江鳴櫓風聲壯揺旌日影雙巨<lb/>
灘何累累急鼓促韸韸語疾軀生翼論危頸縮腔栖遲<lb/>
憑漆几睥睨近紗忩解纜侵朝霧休程傍晩矼童山連<lb/>
岌岌古木競摐摐岑絶行荒縣間闗按列邦俗書慵注<lb/>
目薄酒倦開缸仙迹徒追羡<hi>如忠之豐都景徳觀有王方平隂長生五雲洞及萬</hi>
<hi>之南浦有岑公洞</hi>名篇乃素降<hi>如忠有白傅詩夔有杜子美詩</hi>有誰陪亹亹竟<lb/>
夕聽淙淙幽興將詩遣還嗟語意厖<lb/>
　　正月二日飲茂宗官舍一首<lb/>
<pb n="KR4d0051_WYG_007-6a"/>
然燈數百照青樽香穗縈回酒半醺却怪預為元夕態<lb/>
撩人鄉思亂紛紛<lb/>
　咏八仙<lb/>
　　撚鼻<lb/>
道氣本冲融胡為撚鼻中知無願言嚏聊以快吾衷<lb/>
　　爬背<lb/>
刻成纖手利癢背可施功豈待麻姑爪攜持意自通<lb/>
　　呵欠<lb/>
<pb n="KR4d0051_WYG_007-6b"/>
引手如雙翼俄然一欠伸須臾端顧眄别是好精神<lb/>
　　櫛髪<lb/>
搔首意不滿聊憑象櫛功髙情唯自適豈恤鬢如蓬<lb/>
　　鼓琴<lb/>
萬事不闗心悠悠在一琴非山亦非水何必問知音<lb/>
　　吹簫<lb/>
内樂本無聲吹簫且任情於兹代長嘯自是一般清<lb/>
　　横笛<lb/>
<pb n="KR4d0051_WYG_007-7a"/>
不是樂繁音吹揚興自深數盃醇酎罷更學水龍吟<lb/>
　　撚耳<lb/>
撚耳意陽陽林泉白晝長市朝聲自逺聰聽又何妨<lb/>
　　丁承受放目亭一首<lb/>
擇地為亭智思全飛甍如翼揷蒼煙身栖一鬨喧聲外<lb/>
目逆千山秀色邊臘雪春葩饒映帶峽雲江月每流連<lb/>
所嗟此境藏䕫府不入當年子美篇<lb/>
　　人日太寧道中一首<lb/>
<pb n="KR4d0051_WYG_007-7b"/>
改年三日立青春涉七風光日日新列岫漸生千靄媚<lb/>
幽禽初弄小聲勻籃輿度嶺官兵汗紅斾穿林野雉馴<lb/>
白髪自憐猶逺使何時歸棹浙江濱<lb/>
　　白帝祠一絶<lb/>
瞿塘峽口江聲急古木隂中白帝祠猶有餘靈憑險阻<lb/>
往來舟楫禱安危<lb/>
　　奉節道中望羣山有雪<lb/>
臘去春來只數朝逺山殘雪未全消崑岡玉出清光瑩<lb/>
<pb n="KR4d0051_WYG_007-8a"/>
滄海潮横白浪遥天外畫圖終日展雲端仙佩許誰邀<lb/>
長途極目添幽興更折寒梅渡野橋<lb/>
　　和劉公儀見寄<lb/>
﨑嶇巴峽走單車瀟洒鄞江想載旟馳款比追前日好<lb/>
開緘忽奉去年書篇章互及情皆見蹤跡相暌義不疏<lb/>
但使鱗鴻勿虛過何須臨紙恨躊躇<lb/>
　　忠州木蓮花二絶<lb/>
喬木開花似水蓮畫圖逺自昔人傳<hi>唐白傅有畫木蓮花圖</hi>化工<lb/>
<pb n="KR4d0051_WYG_007-8b"/>
既許殊凡品落在遐方亦可憐<lb/>
綠葉枝頭灼爍紅尚疑輕易比芙蓉根苖不自汚泥出<lb/>
只合移栽近佛宫<lb/>
　　寄明守劉公儀<lb/>
海角天涯相去遥郵筒還往勢迢迢兩篇佳咏兼金重<lb/>
三復長吟萬慮銷已向宦途驚聚散休將桂籍論榮凋<lb/>
承誇倒載清歡數使我流涎鄉思揺<lb/>
　　擺繡雞<lb/>
<pb n="KR4d0051_WYG_007-9a"/>
異質本難馴金籠擺繡頻文華真出類舒巻速如神怒<lb/>
角雙枝翠垂緌九葉新燕堂春晝永注目屢逡巡<lb/>
一片垂丹臆鮮明錦不如殷紅間深翠半斂又全舒未<lb/>
遇奪真畫猶虛博物書雖非孔鸞比儻可詫其餘<lb/>
　　戯答宋茂宗<lb/>
穿山君蹈險逆浪我乘危玉事以勤濟人生少暇時多<lb/>
材看騰踔無補愧衰遲巳飽殊鄉味何煩覺後知<hi>予至部後</hi>
<hi>歲餘</hi>
<pb n="KR4d0051_WYG_007-9b"/>
　　寄李世美<lb/>
都門執别再經春相望天涯引脰頻峽外山川愁倦翼<lb/>
江西風月羡怡神來書雖闊情還密舊咏重窺意似新<lb/>
聊寄短篇追往好莫緣無雁便因循<lb/>
　　送宋茂宗<lb/>
三年持節使巴䕫今日飄然受代歸去棹勇爭江水急<lb/>
前旌遥趁峽雲飛陟明佇聽躋華貫榮覲應欣著綵衣<lb/>
肯記天涯留咏處翠巖幽洞亦幾稀<lb/>
<pb n="KR4d0051_WYG_007-10a"/>
　　渝南九日<lb/>
草草開筵重九日區區奉使第三年黄花不肯趁時節<lb/>
薄酒可堪無管絃秋雨岷山猶漲水夕陽巴嶠自生煙<lb/>
登髙興味空惆悵萬里鄉闗在目前<lb/>
　　南陵坡<lb/>
南陵坡對巫山縣直上青㝠百八盤此日身由歲巡到<lb/>
他年愁向畫圖看可堪雨濕羊腸險更怯風衝狐腋寒<lb/>
却想九天朝謁罷禁街平穏躍金鞍<lb/>
<pb n="KR4d0051_WYG_007-10b"/>
　　金山<lb/>
金山目逆路之隅峭壁竒峰畫不如若使崢嶸近京雒<lb/>
未應聲價減南徐<hi>潤有金山在揚子江心</hi>
　　瘦驢嶺<lb/>
馬瘏前咏閔馳驅登嶺今朝歉瘦驢自是老來情味減<lb/>
欲圖靡盬可安居<lb/>
　　石榻平望七峯山<lb/>
路過黔江石榻平七峯竒傑翠崢嶸秪應自有神仙宅<lb/>
<pb n="KR4d0051_WYG_007-11a"/>
肯向人間浪得名<lb/>
　　宿木宗驛<hi>涪州武龍界</hi>
暮投荒驛傍巖隈更柝聲頻夢易迴半夜忽驚飛霰急<lb/>
凌晨還喜凍雲開雪凝山表平如截梅發林坳迥若堆<lb/>
問俗觀風何所補勤勞唯有馬虺隤<lb/>
　　二月<lb/>
二月渝南春已老西園桃李頓蕭然傍簷飛絮紛如雪<lb/>
貼水圓荷大似錢覽物未能忘感槩紓情聊且綴詩篇<lb/>
<pb n="KR4d0051_WYG_007-11b"/>
馮郎白髪知多少更向巴山聽杜鵑<lb/>
　　鄰垣<lb/>
官路蹉跎晩景斜更堪蹤跡在天涯江春已老猶寒色<lb/>
山雨相仍減物華留滯唯知搔白首衰疲何可泥丹砂<lb/>
無聊情思翻成喜喜見鄰垣架上花<lb/>
　　夀安縣君挽詞一首<lb/>
鄉黨推賢懿宗婣慕孝慈享年非及耄造物固難知神<lb/>
護銘旌逺龜從葬宅宜幽㝠復何恨夫子映清時<lb/>
<pb n="KR4d0051_WYG_007-12a"/>
　再和張從道<lb/>
　　二月<lb/>
天氣融融近禁烟巴渝風俗自熈然排門沽酒易成市<lb/>
著處看花不用錢一帶江山入圖畫幾番雲雨促詩篇<lb/>
獨嗟久使無裨補終日歸心趁杜鵑<lb/>
　　鄰垣<lb/>
官舍相依吾二家碧山之麓水之涯秖知閒暇交談屑<lb/>
不覺逡巡改歲華坐喜良農得麰麥行聞異俗貢氊砂<lb/>
<pb n="KR4d0051_WYG_007-12b"/>
<hi>近報張程二蕃巳到溱川堡予昔官主客閱西南諸蕃貢目唯貢氊砂</hi>銜杯且盡兵㕑釀<lb/>
安用呼兒索五花<lb/>
　和唐韋相國盛山十二咏<lb/>
　　宿雲亭<lb/>
無心固無戀猶愛宿危簷況復尋幽客髙情豈易厭<lb/>
　　隠月岫<lb/>
隠月月非隠岫名誠强名清光中夜滿誰謂礙崢嶸<lb/>
　　茶嶺<lb/>
<pb n="KR4d0051_WYG_007-13a"/>
種茶當嶺上日近地先春始自鈞陶手遺芳及後人<lb/>
　　梅谿<lb/>
青影籠寒水幽香逐晩風和羮人已逺谿上自芳叢<lb/>
　　流杯渠<lb/>
渠灣水流速杯漾酒行遲莫誚經營巧清懽得所施<lb/>
　　盤石磴<lb/>
盤石以為磴縈紆上翠岑披雲矚佳境適此慰登臨<lb/>
　　桃塢<lb/>
<pb n="KR4d0051_WYG_007-13b"/>
當日桃花塢多應傚武陵春風今寂寞猶以舊名稱<lb/>
　　竹巖<lb/>
櫛密翠嬋娟結根巖石前不饒塵土地自信雪霜天<lb/>
　　琵琶臺<lb/>
象物名臺勢琵琶出自然登臨得真趣所樂類無絃<lb/>
　　胡蘆沼<lb/>
沼有胡蘆狀成非疏鑿功宵澄星月影彷彿似壺中<lb/>
　　繡衣石榻<lb/>
<pb n="KR4d0051_WYG_007-14a"/>
繡衣無已久石榻尚依然不識尋山客幾人能愛賢<lb/>
　　上士瓶泉<lb/>
上士體虛無瓶泉與道俱倘餘涓滴潤可救衆焦枯<lb/>
　　清逺閣<lb/>
屹然虛閣並蓮宫似出塵寰擾擾中浩蕩乾坤來爽氣<lb/>
崢嶸欄楯倚晴空江奔吳楚流何急山接岷峨望不窮<lb/>
清逺榜題真有意登臨聊以裕吾衷<lb/>
　　横翠亭<lb/>
<pb n="KR4d0051_WYG_007-14b"/>
勝槩本天成增營智亦精何年丹檻敞終日碧山横青<lb/>
靄飄來薄澄江瀉去明官居況相邇杖屨不勝情<lb/>
　　九日<lb/>
四逢九日峽江湄竊祿無功秖自嗤把酒又遲今歲菊<lb/>
開編還愧去年詩牛山悽感何其昧藍水歡吟乃所宜<lb/>
白髪不辭吹帽落更登山閣醉佳時<lb/>
　　答王晉叔<lb/>
區區行役臨南浦忽奉來書墨未乾見報新恩移亳社<lb/>
<pb n="KR4d0051_WYG_007-15a"/>
便疑衰迹近長安山危水惡行將免宦思鄉情日漸寛<lb/>
朝夕放船來就别贈言應許遺琅玕<lb/>
　　遇黄志仁<lb/>
舟楫逢迎涪水濱久違應訝鬢霜新按廉雖共相望闊<lb/>
邂逅於斯兩喜鈞對艤晴沙旗影動交談寒夜燭花春<lb/>
遲明又向東西去回首滄江霧色勻<lb/>
　　别張從道<lb/>
官居相並日相過盈歲光隂不覺多每幸開心互詢度<lb/>
<pb n="KR4d0051_WYG_007-15b"/>
都忘倦迹久蹉跎新除忽遂東歸欲雅好其如逺别何<lb/>
把酒不辭金盞溢預將離索就消磨<lb/>
　　别王叔重<lb/>
區區奉使越三年晚得渝南刺史賢美政日聞行舊學<lb/>
高懐時見發新篇近違方得揮談麈逺别俄驚徹祖筵<lb/>
回首寒江初放鷁牙城隠隠隔雲煙<lb/>
　　送張公度之官南安<lb/>
盡道清時多汲引夫何高翮尚卑棲迢迢别乘欣然去<lb/>
<pb n="KR4d0051_WYG_007-16a"/>
苒苒輕裝寡所齎坐想推餘先嶠北行聞流譽出江西<lb/>
更將學行規逢掖桃李無言下自蹊<lb/>
　　送勝之宰仁和<lb/>
霜風掠野巻愁雲紞紞催船畫鼓頻方喜鄉閭得賢宰<lb/>
却驚燕席失佳賓去鄞迤邐窮殘臘渡浙依稀傍早春<lb/>
恰幸主人真愷悌承宣相與慰斯民<lb/>
　　和舒信道中丞<lb/>
臘月纔飛玉律灰物情已若在春臺高懐果動山中興<lb/>
<pb n="KR4d0051_WYG_007-16b"/>
秀句歘從塵外來兵釀可應隨日熟官梅能不為時開<lb/>
何當舉白西河上茗艼須容倒載回<lb/>
　　又和<lb/>
淺雪初成玉石灰冒寒擁腋上層臺那嗟晚景催人老<lb/>
且喜新春入手來戢戢庭萱芽始迸娟娟池栁眼先開<lb/>
㡬回騁望南湖轍坐想高談腸九回<lb/>
　　臘月十八日乙夘立春丁夘㑹飲開元呈信道中<lb/>
　　　丞<lb/>
<pb n="KR4d0051_WYG_007-17a"/>
瀟洒江城雪後天訪尋幽境就開筵數聲晚角催殘照<lb/>
三日新春入舊年鼎坐探題頻擊鉢杯行度曲有危絃<lb/>
莫論俯仰成陳迹頃刻清歡亦可憐<lb/>
　　再和<lb/>
湖山清迥雪霜天結客尋幽布錦筵猛作清歡送殘臘<lb/>
㝠搜佳句待新年共欣愛日臨樽俎暗覺和風入管絃<lb/>
數品香葩為時發潛知造物以相憐<lb/>
　　春後五日即事呈信道中丞致平學士<lb/>
<pb n="KR4d0051_WYG_007-17b"/>
閏餘中朔蚤歲暮巳春回沼沚全消凍林園半落梅南<lb/>
風濕舊礎暮雨送新雷節物逡巡變衰顔忍不開<lb/>
　　再和二篇<lb/>
㑹飲臨登燕<hi>亭名</hi>逢春第一回筝移未歸雁笛送巳飄梅<lb/>
北海俄空酒南山忽隠雷交談幸投隙塵慮此時開<lb/>
春歸雖斗頓寒去尚裴回已放沙茸草猶將雪掩梅清<lb/>
吟陵鮑謝高誼薄陳雷倘緩西行興芳筵願數開<lb/>
　　復以前韻示别<lb/>
<pb n="KR4d0051_WYG_007-18a"/>
泛鷁兹辰去前騶幾日回離觴釂浮螘暮角聽吹梅雪<lb/>
嶠初消玉濤江逺震雷應多解頥句歸覲錦囊開<lb/>
　　元正二日小宴呈席客<lb/>
二日新年半月春朝來小雨破輕塵依稀帯雪梅枝老<lb/>
髣髴籠金栁色勻投隙㑹并宜勉强轉頭光景秪逡巡<lb/>
不應萬㸃花飛後方許傷多酒入唇<lb/>
　　和章致平西興見寄二首<lb/>
金玉來音忽邇聞開緘恍若對丰神始知渡浙元宵逼<lb/>
<pb n="KR4d0051_WYG_007-18b"/>
遥想乘時樂事頻恨不銜杯同此夕<hi>十五日書至</hi>可應聨咏<lb/>
屬他人果然佳句先垂寄依舊餘輝返照鄰<lb/>
天為元宵巻暮雲團團放出月精神隨時行樂與民共<lb/>
若處觀燈徹席頻玉斚坐邀同醉客瓊枝懐想未歸人<lb/>
更抽鄙句招回棹早復官居壯徳鄰<lb/>
　　石都講仲謨挽辭二首<lb/>
高翮欲騰超年華忽早凋名言在宗室休譽滿公朝卜<lb/>
逺靈輿逝傷春挽鐸揺南明此時路花草為蕭條<lb/>
<pb n="KR4d0051_WYG_007-19a"/>
桂科名舊峻玉殿對新歸異寵行將及英魂遽巳飛貴<lb/>
來年不待志在命先違還葬春山曉空歌薤露晞<lb/>
　　嘉燕堂<lb/>
屋角翬飛棟宇深簷前老木翠森森琤琮雖欠泉聲玉<lb/>
瑣碎仍多竹影金勝槩豈顓供主席清驩唯欲浹朋簪<lb/>
但令廣座嘉賓滿不惜融樽罄所斟<lb/>
　　九經堂<lb/>
屹屹危堂近紫煙傍堂雙檜亦參天四時風月收羅盡<lb/>
<pb n="KR4d0051_WYG_007-19b"/>
千里山川矚望全阮屐登來何必蠟陶琴攜上不須絃<lb/>
賜經雖缺名猶在此樂終為古所賢<lb/>
　　鑒亭<lb/>
虛亭屹立沼中央古匠施工亦異常略彴相聨虹對影<lb/>
漣漪四面鏡涵光雕楹圓檻環然敞碧瓦飛甍勢欲翔<lb/>
杖履時來滌塵慮可能隨事見毫芒<lb/>
　　探春軒<lb/>
東園亭榭巧相因更闢東軒探早春面直小橋通沼沚<lb/>
<pb n="KR4d0051_WYG_007-20a"/>
背臨宏搆擁松筠鳥鳴魚躍先時得栁綻桃苞入眼新<lb/>
造物也知揺落久應憐著意伺芳辰<lb/>
　　宿鳯亭<lb/>
碧梧千尺覆櫩楹宿鳯何年被美名鷰雀不棲如有畏<lb/>
煙雲常近豈無情林間日月於兹永物外塵埃豈復生<lb/>
危坐忽驚年籥晚漫吟嘉瑞樂昇平<lb/>
　　和舒信道二首<lb/>
樽前雖闕舊年人舊事重論迥若新記得長春為絶唱<lb/>
<pb n="KR4d0051_WYG_007-20b"/>
依稀難和似陽春<lb/>
謫仙居處枕湖邊手種垂楊已繫船勿謂門庭岑寂久<lb/>
天將巨用理當然<lb/>
　　和信道以詩見邀<lb/>
揺揺畫隼過寒汀為得新詩欲餞行飲散十洲回首處<lb/>
暝煙疎栁不勝情<lb/>
　　次韻周開祖清明㑹景之作<lb/>
難并四者重良長寒食風光澤國春日滉湖光千頃綠<lb/>
<pb n="KR4d0051_WYG_007-21a"/>
煙披汀栁萬條新鈴齋投隙登臨好吟筆裁篇氣格淳<lb/>
顧我不能酬絶唱聊将鄙句慰邦人<lb/>
　　又和㑹月波樓與范徳鎮賡唱之什<lb/>
屹屹樓依檇李城月波標榜映雙楹未逢秋夕披襟坐<lb/>
且向春風曳履行詩伯高篇先獨唱使君健筆許誰爭<lb/>
還朝滯客方無賴對此飄然思亦生<lb/>
　　吳大夫挽詞二首<lb/>
浩氣忽凌虛飄然厭虎符風流失循吏術學喪醇儒飛<lb/>
<pb n="KR4d0051_WYG_007-21b"/>
旐衝霜外哀歌慘路隅螭蚴有賢嗣遺憾想公無<lb/>
邂逅淮東别逡巡二紀餘豈期還故里止得望靈輿直<lb/>
道欽遺譽高門仰舊居鄙情憑薤唱聊以解欷歔<lb/>
　　至節蔣穎叔見召以病不赴<lb/>
一陽潛復自黄宫難變霜髯作少容方伯以時均宴衎<lb/>
野人不幸困龍鍾望塵修敬慙無及舉白承懽恨莫供<lb/>
但有誠心騰善頌願隨夀斚祝椿松<lb/>
　　和周開祖即席<lb/>
<pb n="KR4d0051_WYG_007-22a"/>
海雲收雨作新晴春日開筵趣早成六席共年誰獨少<lb/>
千齡幾半互相兄須憐東道情尤厚況是西歸蓋始傾<lb/>
更玩掌中珍句好不知簾外玉蟾生<lb/>
　　和周開祖賦㑹有美堂呈權府察院<lb/>
共陪紅斾陟巍峩有美軒楹氣候和樽酒融融懽廣座<lb/>
梁塵拂拂應清歌風隨江浦霜濤急日下湖山翠靄多<lb/>
何處追談此佳趣主人不晚在鸞坡<lb/>
　　和宇伯修侍郎㑹中和堂二首<lb/>
<pb n="KR4d0051_WYG_007-22b"/>
燕堂髙㑹勢峩峩拂面薰風氣候和廣座初陪文字飲<lb/>
滿城重聽袴襦歌錦裀藉舞矜回雪玉麈揮談沛決河<lb/>
牧伯娛賓同衆樂庾公清興未為多<lb/>
華構崢嶸倚碧霄開筵瀟洒聚英僚衣霑翠靄天收雨<lb/>
目送銀山海上潮半日清歡浹觴咏幾畨涼吹韻笙簫<lb/>
醺酣老客依帡庇歸隠而今豈俟招<lb/>
　　憶遊金華洞一首寄婺守陳子文<lb/>
不到金華四十年碧溪深洞想依然故人為郡應多暇<lb/>
<pb n="KR4d0051_WYG_007-23a"/>
何日雙旌翠靄邊<lb/>
　　和宇文侍郎觀潮<lb/>
江上雙峯屹若門秋潮湧出勢横奔先聲何翅雲雷震<lb/>
猛逝直疑溟海翻壯觀平分吳與越激波遥自巽之坤<lb/>
驅除殘暑長空凜噴薄晴光列岫昏衝涉唯驚兀舟楫<lb/>
遷騰那復論鵬鯤仙槎逺泛時相際野馬兼馳力更掀<lb/>
華信築塘無宿恨子胥乘浪有忠魂吳兒勿詫輕身弄<lb/>
自古馮河豈足言<lb/>
<pb n="KR4d0051_WYG_007-23b"/>
　　送吳聖取給事<lb/>
忠嘉早結九重知隙駟徒驚晷景馳祥鼓素琴猶累月<lb/>
恩除青瑣巳先期秋風慘處違丘壟霜栁疎中即路岐<lb/>
得志澤民賢者事佇觀功業映清時<lb/>
　　送深闍梨之越開講<lb/>
家世事簪紳方袍早出塵詩書捐舊習戒律悟前身杯<lb/>
度吳川雪經繙越嶠春逆知専講席著意警迷津<lb/>
　　和韓琯山齋<lb/>
<pb n="KR4d0051_WYG_007-24a"/>
愛君築室踞青山髙躅寧容俗士攀吏隠幽懐潛物外<lb/>
詩成秀句落人間濤江逺向忩扉見竹塢靜宜巾履閒<lb/>
顧我衰殘倦登覽偶來聊此共開顔<lb/>
　　劉握大夫挽詞二首<lb/>
平生端素履四紀仕清朝移守將前邁修齡忽後凋琴<lb/>
書遺淡泊几杖捨逍遥有子光承績幽堂慰寂寥<lb/>
棄養臨茗水傳聲到武林仁賢沒何遽老友慟尤深珠<lb/>
玉藏前咏風摽起舊欽靈輿不克送薤唱寓空音<lb/>
<pb n="KR4d0051_WYG_007-24b"/>
　　劉欽止承務挽詞一首<lb/>
年始踰强仕俄從逝水沄秪應懐永慕遂爾繼先君利<lb/>
器方施手髙翔未及雲嗚呼今已矣衆歎漫紛紛<lb/>
　<lb/>
　<lb/>
　<lb/>
　<lb/>
　錢塘集巻七<lb/>
</p>
<p>
</p>
  </div>
</body>
</text>
</TEI>
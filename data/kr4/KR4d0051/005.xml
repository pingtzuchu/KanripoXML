<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集卷五</head> <lb/>
    <p>
<pb n="KR4d0051_WYG_005-1a"/>
欽定四庫全書<lb/>
　錢塘集卷五<lb/>
　　　　　　　　　　　　　宋　韋驤　撰<lb/>
　　和立春日東風雪意偶作<lb/>
紞紞城頭五鼔催東風連夜逐春回物心方喜寒威改<lb/>
雲色猶將雪意來㦸戸勸農牛破土琴堂介夀螘浮醅<lb/>
何妨盈尺饒嘉瑞發滯開萌有迅雷<lb/>
　　和山城燈夜<lb/>
<pb n="KR4d0051_WYG_005-1b"/>
山城燈夕興厭厭俗樂年豐令節参竿首挂星還拱北<lb/>
雲中廻鴈倦圖南笙簫度曲喧芳席綵翠交光結秀巖<lb/>
邦伯欲歸人戀戀帳兵休報皷聲三<lb/>
　　上元後南溪泛舟聫句<lb/>
野渡半篙水春風一葦航<hi>繹</hi>桞梢舒嫩緑梅蕚泛幽香<lb/>
<hi>驤</hi>繡羽驚波起翠鱗跳日光<hi>繹</hi>環城得佳趣清思滿髙<lb/>
塘<hi>驤</hi>
　　和適意<lb/>
<pb n="KR4d0051_WYG_005-2a"/>
陽春催物態清暇養天和求外於情薄陶真所得多梅<lb/>
苞新爛熳松影舊婆娑此日銜盃樂何如鼓腹歌<lb/>
　　和春隂倦遊<lb/>
鈴閣興何幽公庭訟不留未能清晝寢偶作夾城遊竹<lb/>
色仍煙翠梅香趂水流持杯聽暮角一任起樓頭<lb/>
　　和新晴<lb/>
泛鷁兼乘竹髙低秀色間鴨頭生野水鳯翼展晴山紀<lb/>
摭青春態消磨白日閒郡園䨇白鷺投晩逐人還<lb/>
<pb n="KR4d0051_WYG_005-2b"/>
　　謝惠瓦墩<lb/>
百尺危亭舊路榛自公呼吸變蘭蓀更憐數奉親輿到<lb/>
分惠芳齋碧瓦墩<lb/>
　　謝惠山花菜<lb/>
鈴下琱盤送山蔬雅惠沾亂絲銀鯽鱠交疊玉龍髯日<lb/>
膳榮分美晨羞荷見添題詩授來使珍重豈知饜<lb/>
　　和見招逰城東園<lb/>
東城老圃埽青苔竹栢深中一逕開桃蘂桞芽俱有意<lb/>
<pb n="KR4d0051_WYG_005-3a"/>
安排春態待公来<lb/>
　　賦新笋<hi>用杜子美詩語為首句</hi>
竹裏行厨洗玉盤旋抽新笋正檀欒柔鞭乍斷泥猶濕<lb/>
嫩籜初苞蘚未乾象箸偶存遺様短瓊林纔拆冷光寒<lb/>
如何且緩琱觴薦留作青林虎豹㸔<hi>退之詩云㸔皮虎豹存</hi>
　　迎春花<lb/>
欺梅壓栁肯相然佳號迎春豈浪傳細葉茸茸垂緑髪<lb/>
繁英璨璨簇金鈿先時不入林鶯妬晩節唯容露菊鮮<lb/>
<pb n="KR4d0051_WYG_005-3b"/>
繡在羅衣真有趣不將紅紫累嬋娟<lb/>
　　以前韻作春寒攀迓<lb/>
春寒山色似昏煙風度譙門晝漏傳露桞軟條金綴紐<lb/>
雨苔圓㸃翠遺鈿登樓引領情方逺行帳来詩墨尚鮮<lb/>
坐想琅邪歸路晩兩行紅蠟代嬋娟<lb/>
　　再和春寒<lb/>
雲迷暁日山頭闇風落春梅水面香十里郊原皆有趣<lb/>
一畨歌吹從尋芳佳辰浩蕩情懐惬化國優游晷刻長<lb/>
<pb n="KR4d0051_WYG_005-4a"/>
更把高才酬勝景他年吟誦信難忘<lb/>
　　賦石棊子以機字韻<lb/>
靈岩山下石採拾比珠璣圜璞生雖小文楸數可圍紛<lb/>
紜星並霣黒白玉争輝賦質神工妙磨礲俗巧非透關<lb/>
經手耐争道轉心稀落落無情甚誰為勝負機<lb/>
　　滁上間日隂晴聫句<lb/>
隂晴淮海氣何殊一昔風光互惨舒<hi>繹</hi>大塊養春禆造<lb/>
化繁雲間日蔽居諸<hi>驤</hi>暖回沙磧催來鴈寒徹冰池怯<lb/>
<pb n="KR4d0051_WYG_005-4b"/>
上魚<hi>繹</hi>山色晦明如代謝花枝涼曝似相於<hi>驤</hi>朝暾忽<lb/>
蕩川原净夕翳還籠井落踈<hi>驤</hi>快適得朋釃醁酒困眠<lb/>
無興讀殘書虹霞灼灼飛琳館煙靄濛濛襲隼旟<hi>繹</hi>定<lb/>
與物情均燥濕殆非星好有盈虚<hi>驤</hi>連空雪意迷高桞<lb/>
遶舍陽和坼嫩蔬<hi>繹</hi>林外昏鵶啼野盡城頭新月上簾<lb/>
初<hi>驤</hi>
　　和觀新厯<lb/>
玉琯初回太蔟春新頒中朔到淮濵眼前節物南來鴈<lb/>
<pb n="KR4d0051_WYG_005-5a"/>
出處知時似智人<lb/>
龍蛇蟄久待春雷鴻雁圖南去却回山國不驚時節改<lb/>
九天新賜厯書來<lb/>
　　雨後城上種蜀葵效轆轤體聫句<lb/>
不惮移根逺姑憐向日姿春風從自得<hi>繹</hi>夜雨况相資<lb/>
敏速飛霜钁婆娑擁碧枝幽葩兹有待<hi>驤</hi>雜卉漫多竒<lb/>
野藿非余尙庭蘭盍爾知<hi>繹</hi>傾心安所守衛足豈其私<lb/>
得地何妨徙<hi>驤</hi>干霄固可疑采幢須夏節緑餅與秋期<lb/>
<pb n="KR4d0051_WYG_005-5b"/>
莫以藂生陋<hi>繹</hi>唯其秀出宜遷非㧞茅進愛豈揠苖為<lb/>
<hi>驤</hi>色解凌溪錦花應當酒巵遶欄窠尙小<hi>繹</hi>傍砌影猶<lb/>
卑援䕶情宜倍栽培力已施<hi>驤</hi>桃蹊容爛熳竹逕聳参<lb/>
差不待毛嬙妬<hi>繹</hi>何嫌魯相辭土培憂壓嫩竹挿為扶<lb/>
欹踈宻齊行列<hi>驤</hi>芳華逓疾遲纎莖簮間導繁蘂珥交<lb/>
垂<hi>繹</hi>恐踐禽須逐防侵草必夷飬完先固本採折俟乘<lb/>
時屢戒園夫守<hi>驤</hi>頻煩墨客窺拾來同地芥吟就比江<lb/>
蘺泛與蕭蒿長偏饒雨露滋何如君子徳修直任榮衰<lb/>
<pb n="KR4d0051_WYG_005-6a"/>
<hi>繹</hi>
　　和答代簡二絶<lb/>
逺想隂雲鎻碧山坐聴簷溜響潺潺却驚漏洩洪鈞妙<lb/>
變化風雷頃刻間<lb/>
暁風吹聚幾山雲掩抑朝暉氣候昏想望城頭飛盖阻<lb/>
郡齋應樂舊書温<lb/>
　　和城頭相望<lb/>
雨餘山溜漲春溝欲上危亭奉燕逰前望籃輿轉城角<lb/>
<pb n="KR4d0051_WYG_005-6b"/>
恍疑仙歩在鰲頭<lb/>
　　畫舫泛春偶聯一絶<lb/>
近郭風光日日新城頭溪上互尋春<hi>驤</hi>欲知昨日籃輿<lb/>
客便是今朝畫舫人<hi>繹</hi>
　　和野歩自幽谷之寺荘<lb/>
出郭愛暄韶芳蹊接澗橋輕車侵草色飛蓋拂林梢自<lb/>
得行春樂且無眠晝嘲淺黄㸔栁嫩淡碧辨山遥此院<lb/>
逰曽記他林隐倦招放懐天地濶落日聴歌樵<lb/>
<pb n="KR4d0051_WYG_005-7a"/>
　　茅亭觀雨中杏花得中字<lb/>
茅亭高對杏花叢漠漠隂雲小雨中蜀錦濯来添潤色<lb/>
燕脂洗出變輕紅幽香肯怯殘梅妬膩艶尤便弱栁籠<lb/>
不改晴陽老芳態令人曲意度春工<lb/>
　　幽谷謝惠新釀家饌奉親<lb/>
花裏深深使語傳銀壺乘酒副珍鮮翰林舊德垂情至<lb/>
鶴髪慈親荷惠偏壽琖此時添樂只綵衣今日倍忻然<lb/>
却吟鄙句通鈴閣匪報尤慙木李萹<lb/>
<pb n="KR4d0051_WYG_005-7b"/>
　　和櫻桃花開帳飲口占<lb/>
櫻桃花裏置行厨一榼瓊漿數尾鱸勇趂紅芳集賓履<lb/>
玉山傾倚照氷壺<lb/>
　　又和行字二韻<lb/>
東風如酒醉朱櫻終日酣酣弄秀英天上謫仙乘興賞<lb/>
一畨歌吹傍雲行<lb/>
　　和正閏晦日<lb/>
孟陬閏晦半春光夜刻初消晝刻強谷鳥有聲皆得意<lb/>
<pb n="KR4d0051_WYG_005-8a"/>
林花無處不飄香池經夕雨添新渌栁舞東風發故狂<lb/>
亭壓高城延過躅湛然清興引盃長<lb/>
　　和春晩過幽谷口占<lb/>
先春當日探芳芽瞬息而今已落花碧實有心應見笑<lb/>
豈須新艶引流霞<lb/>
　　又和至叢山堂口占<lb/>
殘紅新緑媚朝晴脚到叢山眼倍明春老物情皆有趣<lb/>
只因猶欠早鶯聲<lb/>
<pb n="KR4d0051_WYG_005-8b"/>
　　和小雨乘興逰城西竹園<lb/>
冷逼林坳笋未筠潤通花底砌無塵且傾文舉盈樽酒<lb/>
莫惜林宗折角巾<lb/>
　　和㑹飲牡丹叢間<lb/>
移樽近檻就香多輙效花前小子歌願擴酒腸無惜醉<lb/>
淡紅樓子獨嵯峨<lb/>
　　倒用前韻<lb/>
宛轉眉山效蜀峨花前執板為清歌歌聲暗與春風合<lb/>
<pb n="KR4d0051_WYG_005-9a"/>
催折芳心不厭多<lb/>
　　再和前韻仍以峨字為首尾<lb/>
峨冠莫惜挿花多多挿名花壯醉歌歌罷襟懐肆夷曠<lb/>
願平羣險剗嵯峨<lb/>
　　和山行廻坐臨清橋啜茶<lb/>
雲軿廻處引笙簫疑向春宵度鵲橋橋上茗杯烹白雪<lb/>
枯腸搜遍俗緣消<lb/>
　　再和<lb/>
<pb n="KR4d0051_WYG_005-9b"/>
醉向溪頭按洞簫夜瞻略彴似星橋清歡未足班荆坐<lb/>
一任紗籠爉炬消<lb/>
暮角清聲雜鳯簫一時冠帯似圜橋謫仙詩句春泉湧<lb/>
萬斛量愁頃刻消<lb/>
　　偶疾未平不得預龍蟠之逰輙成詩以迓還斾<lb/>
山城春物已䦨珊病肺朝來强自寛疲薾未堪隨驥尾<lb/>
髙明空想到龍蟠日烘欄楯花枝卧風衮階除桞絮團<lb/>
索筆題詩待廻馭肯將塵語累清歡<lb/>
<pb n="KR4d0051_WYG_005-10a"/>
　　牙城話别口占<lb/>
移節名藩去有期牙城重上思依依落花也似人情戀<lb/>
撲袂飄香不浪飛<lb/>
　　餞别勸飲<lb/>
垂楊樓上卷珠簾歌扇輕揺落絮黏邦伯指期移絳節<lb/>
州人終日擁彤襜危絃脆筦催金盞芳草青山照畵簷<lb/>
酩酊願公無惜醉祗應羲馭駐峯尖<lb/>
　　送别廻作<lb/>
<pb n="KR4d0051_WYG_005-10b"/>
祖餞初還重仳違懶鞭款叚入城扉旌旗人去山川晚<lb/>
䑓榭春歸花藥稀鼓吹漸遥空望望旄倪相顧共依依<lb/>
自憐無以紓誠戀唯有詩筒殆庻幾<lb/>
　　和耿天隲翦綵梅花得開字<lb/>
根如芝草不因栽葉似春雲容易開應有靚粧偷艶去<lb/>
且無狂蝶為香來殷勤玉盞頻飛舉酬酢金刀巧剪裁<lb/>
爛賞更於何處好蟾光雪色在瑶䑓<lb/>
　　元日<lb/>
<pb n="KR4d0051_WYG_005-11a"/>
蔟律新聲應寅杓舊觀還三朝思北闕萬壽祝南山謬<lb/>
忝金閨籍遐違玉笋班山城濡滯迹望日想天顔<lb/>
　　席上勸仲元著作勿辭酒<lb/>
百盞先甞一盞醇三分纔破一分春花間剔火香煙細<lb/>
竹外垂縑畵筆新落日穿林照簷額緒風吹草動堦脣<lb/>
莫愁酩酊辭公勸金斚空時迹已陳<lb/>
　　和蘇正甫勸飲之作<lb/>
芳陌草萋萋相逄又觧携栁梢迷緑酒歌韻怨春低蘭<lb/>
<pb n="KR4d0051_WYG_005-11b"/>
菊時難一鷦鵬樂自齊送君須滿飲未放錦障泥<lb/>
　　賦迎賞欲開杏花得花字<lb/>
閏月春光助物華杏園迎賞欲開花晝慵閨繡工猶淺<lb/>
暁起宫粧色漸佳嫋嫋風枝偏弄送酣酣煙蘂自交加<lb/>
對君安得辭昏醉更作狂歌恣所夸<lb/>
　　又用花字為即席<lb/>
春色漫漫不可涯謫仙亭館最幽佳歌聲闇逐風中絮<lb/>
酒筭旁㸔盞裏花擊鉢題詩助清曠藏䦰傳令止喧嘩<lb/>
<pb n="KR4d0051_WYG_005-12a"/>
他年追念從真適炊熟黄粱一夢賖<lb/>
　　陪秋叔逰幽谷即席賦一川花<lb/>
城南幽谷去非賖踏石穿雲境趣佳門下車魚情浃洽<lb/>
道旁旌斾影鬖髿笙簫宛轉隨風逺䑓榭参差對日斜<lb/>
白玉為船載瓊醑未容輕負一川花<lb/>
　　和社日小飲<lb/>
挑菜佳辰過夕醺又逢春社舉清罇不為歸遺東方態<lb/>
且對韶妍一醉昏<lb/>
<pb n="KR4d0051_WYG_005-12b"/>
　　賦牡丹黄虀<lb/>
依欄凋謝若為情旋拾殘紅入鼎烹吞秀嚼香須細細<lb/>
送春唯此一杯羮<lb/>
　　和范子功學士留題二賢堂<lb/>
屹然榱桷傍雲烟榜揭堂名以二賢翰苑鉅公存徃躅<lb/>
集仙膚使出新篇寒光共杳山椒月幽韻相投隴下泉<lb/>
一等聲輝驚海内後先蹤迹似忘年<lb/>
　　真守侯公輔見留之勤因辭以詩言欲遽徃早還<lb/>
<pb n="KR4d0051_WYG_005-13a"/>
　　　之意<lb/>
洗滌炎蒸夕雨凉瞥然行役過鄰邦旅懐耿耿通秋漏<lb/>
征舸蕭蕭倚暮江禮豆輙辭蘄義許緒言傾聴秪心降<lb/>
莫疑踪跡便奔走雲下孤親雪髩䨇<lb/>
　　夜宿淤丘<lb/>
古岸維舟夜向深胡床踞坐絶囂音烟林隱隱成孤壘<lb/>
水月輝輝滉碎金勉强官途情易厭衝䝉狙詐力難任<lb/>
予心欲道從誰語祗有清宵一苦吟<lb/>
<pb n="KR4d0051_WYG_005-13b"/>
　　泛滁河<lb/>
十里之間五六灣行舟終日繞青山更為先後楓林翠<lb/>
互出東西古屋閒酒為孤斟心易倦詩非共賦思仍慳<lb/>
秋風颯颯吹襟袂可是無情促髩斑<lb/>
　　出滁口入江峽<lb/>
逆風吹浪雪花翻舟出滁河浩蕩間柂轉一聲鳴似鼓<lb/>
櫓揺數丈漩如環路通淮右千源水望斷江南一帯山<lb/>
莫恨區區緣吏役此時清曠亦開顔<lb/>
<pb n="KR4d0051_WYG_005-14a"/>
　　和徐仲元以詩見送<lb/>
火雲湧起勢崔嵬行舸紗忩一一開自是宦途無定迹<lb/>
莫嫌䑓檄屬非材徃還倐忽南柯夢離合殷勤北海罍<lb/>
更謝人為離别語果然朝暮得歸來<lb/>
　　呉六合道原席上<lb/>
單舸西來六月初偶逃逺役且躊躇幽尋古寺塵懐放<lb/>
髙㑹虛堂暑氣除地主延留情已厚故人邂逅樂何如<lb/>
廻頭陳迹無尋處姓字閒於壁上書<lb/>
<pb n="KR4d0051_WYG_005-14b"/>
　　李白祠堂<lb/>
祠宇前臨姑熟溪溪流湛湛清無泥春來秋去幾百載<lb/>
朝雲夜月長相繄堂間畫像氷玉質高風爽氣何凄凄<lb/>
文章光㷔本萬丈來此寂寞由讒擠當時放蕩沉清骨<lb/>
因有聲名不漂没莫論楚屈與吴胥誰有高才追髣<lb/>
髴<lb/>
　　姑熟州宅後泛舟清飲<lb/>
古郡蕭蕭草木秋牙城北出上扁舟喬林有隙山㣲見<lb/>
<pb n="KR4d0051_WYG_005-15a"/>
曲岸無風水自流竹色雅如侵筦研鳥聲時似勸觥籌<lb/>
勿咍吏役行拘束酒興詩腸亦自由<lb/>
　　過九華山<lb/>
旌騎前頭是九華未能遊厯已咨嗟好將秀色開塵眼<lb/>
又被浮雲一半遮<lb/>
　　冠幘峰<lb/>
渡江行役走埃塵路過名山興味新冠幘危峯勿相笑<lb/>
儼然雲外亦辛勤<lb/>
<pb n="KR4d0051_WYG_005-15b"/>
　　閲九華録<lb/>
仙居岩巘幾千重秀入青冥氣勢崇他日却來尋勝境<lb/>
且將圖録記諸峯<lb/>
　　宿九華驛阻雨<lb/>
喜無簷溜滴空堦秣馬輕裝入夜催一陣松風驚暁枕<lb/>
又疑天外雨聲來<lb/>
　　又過九華山<lb/>
昔年甞慕此山遊今日經行不暇留好意尙為塵迹累<lb/>
<pb n="KR4d0051_WYG_005-16a"/>
碧雞山鳯勿相尤<lb/>
　　登齊山<lb/>
臨岐䟦馬向齊山苒苒烟蘿試一攀恠石何年居物表<lb/>
白雲終日伴僧閒氣吞城郭紛囂外勢接江湖浩蕩間<lb/>
况是重陽時節近紫微前詠好開顔<lb/>
　　弄水亭<lb/>
清溪翠巘兩相宜雄構峥嶸壓貴池弄水得名應有謂<lb/>
登山留詠想同時<hi>弄水亭本唐刺史杜牧所作牧於此有登齊山詩</hi>角聲北起<lb/>
<pb n="KR4d0051_WYG_005-16b"/>
秋雲動橋影西横晚照遲佳趣古今㸔不盡前人遺美<lb/>
後人思<lb/>
　　離池州過長圍嶺<lb/>
孤城西出夕陽偏嶺上行行思𣺌然草木髙低共秋色<lb/>
江湖左右各天邊凌風短髩無由掠投宿輕蹄不用鞭<lb/>
一簇人烟紫岩驛解鞍聊㸔月嬋娟<lb/>
　　别滕元發侍郎<lb/>
塵役間關旅思収幸瞻旌㦸少淹留多年目斷丹霄歩<lb/>
<pb n="KR4d0051_WYG_005-17a"/>
再拜心輕萬户侯三節行催虎符去䨇毛將近鳯池㳺<lb/>
門䦨欲别徒惆悵吟對江山㢠不休<lb/>
　　宿楊梅驛<lb/>
兩壁萬千嶂一邨三四家度橋逢古驛下馬踏秋花夜<lb/>
永蛩尤苦雲空月自華冷官無好趣安用五書車<lb/>
　　早行<lb/>
雞聲喔喔似相催秣馬登途酒一杯海日欲升山頂赤<lb/>
林霏初散嶺頭開自憐旅夢經千變誰謂離腸衹九回<lb/>
<pb n="KR4d0051_WYG_005-17b"/>
苟禄奔馳還竊笑未能容易賦歸來<lb/>
　　暁離楊梅驛<lb/>
長坡峻阪足﨑嶇暁出楊梅古驛孤山腹帯雲如曵練<lb/>
稻梢垂露欲流珠穿籬鴨脚深深碧近水雞冠小小株<lb/>
行役雖勞遇佳境且将幽句慰瘏痡<lb/>
　　即事<lb/>
舞蝶雙飛穿宿露鳴禽相喚弄朝暾澗盤石逕長蛇轉<lb/>
山入秋空翠鳯騫楓葉園林㸔自好菊花時節與誰論<lb/>
<pb n="KR4d0051_WYG_005-18a"/>
髙懐不為塵勞減安用笙簫簇酒樽<lb/>
　　過麵山渡<lb/>
碧溪深水不勝篙船尾嘔啞一櫓揺岸北岸南秋色好<lb/>
西風吹葉馬蕭蕭<lb/>
　　食鱖<lb/>
踰尺秋江鱖貲輕愧自深穿腮窺秣頳引鬛訝塗金調<lb/>
鼎情雖鋭飛刀愛不任何須鱸滿箸始動季鷹心<lb/>
　　對鑑<lb/>
<pb n="KR4d0051_WYG_005-18b"/>
寒光滿尺餘拂拭在朝晡敵面知相應纎毫肻見誣壯<lb/>
顔隨嵗老短髪任秋枯皦皦胸中事君能照得無<lb/>
　　建德道中感興<lb/>
穿雲度水渉脩程日日長亭復短亭秋老聲音聞過鴈<lb/>
夜凉精彩見飛螢羇懐遇物如縈絮詩思投閒似建瓴<lb/>
却羡野人収刈畢寂然無事掩柴扄<lb/>
　　思侍<lb/>
旅宦經秋厭路塵家書累日寂無聞勞身江左馳单傳<lb/>
<pb n="KR4d0051_WYG_005-19a"/>
極目淮東望白雲俚聴難將至音悅天和不學衆人焚<lb/>
趨庭徃往逢寒律叱馭廻轅兩未分<lb/>
　　感懐<lb/>
埃壒滿祗禂誰矜意氣豪獨知安履坦寧復嘆屯膏劍<lb/>
氣藏秋匣弓聲閉古弢臨風浩歌罷短髪不勝搔<lb/>
　　憶後城覧秀亭登望<lb/>
村落園林有幾家隔墻遥出拒霜花自憐馬上㸔秋色<lb/>
不似城頭覧物華<lb/>
<pb n="KR4d0051_WYG_005-19b"/>
　　過查林<lb/>
路向山腰轉雲從隴首飛曉天初衣裌村驛罕乘肥覧<lb/>
物驚秋老論心悟境非歸期且寛計雨雪或霏霏<lb/>
　　落日<lb/>
郊原爽氣入衣巾佳趣源源立馬頻落日山川無限思<lb/>
秋風江海未閒身<lb/>
　　闡陽驛觀中秋月<lb/>
却掃隂雲藉晚風十分圓月挂天東中秋此夜光華盛<lb/>
<pb n="KR4d0051_WYG_005-20a"/>
萬國鈞情喜翫同何處樓䑓恨偏照幾家樽爼對寒空<lb/>
自憐獨宿荒山驛浩興長歌未易窮<lb/>
　　宿壇石驛六首<lb/>
秋高征袂怯西風寂寞郵亭倍旅悰獨有無心清夜月<lb/>
更深山裏也相逢<lb/>
山館蕭條冷似氷黄昏四壁但蛩聲無端更惡飛螢㸃<lb/>
强起前簷鬭月明<lb/>
歸期尙逺路程賖已覺秋林菊漸花莫恠臨風多北望<lb/>
<pb n="KR4d0051_WYG_005-20b"/>
琅邪山外寄吾家<lb/>
求官窮僻本藏頭逺冐風霜不自由豈是有才如碩䑕<lb/>
可能無術似蝸牛<lb/>
紛紛貴賤則錙銖義命由來共取諸推已及人人所慕<lb/>
不然何以稱襟裾<lb/>
獨賢安敢輙咨嗟靡盬當知載舊詩廻轡未堪期早晚<lb/>
望雲終日起親思<lb/>
　　想廬山三首<lb/>
<pb n="KR4d0051_WYG_005-21a"/>
昔年曽過九江秋引睇廬山不及逰行役今朝垂欲到<lb/>
無端牽制又廻輈<lb/>
訪水尋山好已迂勝逰難必果何如二林咫尺還淹興<lb/>
空讀匡廬易覧書<lb/>
走徧江南二十州廬山未到謾悠悠故知人事相邀阻<lb/>
唯想他年取次逰<lb/>
　　適江表<lb/>
水落山髙古渡幽馬蹄輕徤蹴溪流朝行暮止三千里<lb/>
<pb n="KR4d0051_WYG_005-21b"/>
叙舊逢新一十州倦聴亂蝉催落日喜㸔黄菊助殘秋<lb/>
不才於世無禆補强就奔馳祗自羞<lb/>
　　中秋十八夜雨望月阻興<lb/>
賞過中秋纔兩夕人心獨待月華多也知不惜饒光照<lb/>
争奈閒雲好事何<lb/>
　　饒守游晉老席上偶成<lb/>
西風吹葉影悠悠行役江城旅思収名慕荆州忻一見<lb/>
道經鄱水愛三秋芙蓉欲蘂斜陽轉鴻鴈初飛爽氣浮<lb/>
<pb n="KR4d0051_WYG_005-22a"/>
不用樽前苦相勸斗筲唯恨怯觥籌<lb/>
　　再答和篇<lb/>
落日山川晩鼓休西風樓閣逺烟収清談亶亶忘塵役<lb/>
醁酒深深戰暮秋獨恨去當霜草路不能留見菊花浮<lb/>
更慙徤句酬衰唱刻燭甘輸第一籌<lb/>
　　又和答并叙别<lb/>
風騫繡額爐香轉江照金樽宿靄収塵客輕装渡寒水<lb/>
主人佳句壓清秋自忘逺馭瘏兼病豈顧閒書沉與浮<lb/>
<pb n="KR4d0051_WYG_005-22b"/>
回首高城空企望馳情無筭不堪籌<lb/>
　　龜峯<lb/>
偶向塵勞得勝遊縱觀三十六峯秋巢雲負月幾千嵗<lb/>
欲問神龜不轉頭<lb/>
龜鳯猿鰲各定名峯峰峭恠倚青冥也知造物無情甚<lb/>
凝結如何特肖形<lb/>
　　别鉛山楊公濟<lb/>
征塵淟涊暮秋時税鞅登堂暗澣衣久别自憐心欝欝<lb/>
<pb n="KR4d0051_WYG_005-23a"/>
相逢今喜語霏霏池中盡謂蛟難畜塞上行㸔馬自歸<lb/>
落日西風滿襟袖臨岐廻首重瞻依<lb/>
　　行赴雲門驛<lb/>
石逕踏羊腸朦朧曉日光久行情易厭少事興還長林<lb/>
表霜楓赤山根露菊黄從來清冷趣今日倍陽陽<lb/>
　　謝簡夫太博惠茶<lb/>
越嶺掇春英淮城惠不輕一杯分爽氣千里想高情啜<lb/>
與幽人共烹宜庻子清揮毫答珍貺還愧玉川名<lb/>
<pb n="KR4d0051_WYG_005-23b"/>
　　海陵按事<lb/>
山城幽趣逺海國暮寒多委𤨏從誰遺拘攣祗自訶庭<lb/>
虚哀度鴈巷閴絶鳴珂案牘縈仍外陳編亦可磨<lb/>
　　琅邪三十二詠<hi>并序</hi>
　予官滁踰年矣每投隙逰琅邪山愛賞不知厭已雖<lb/>
　數有篇句然恨其池䑓亭閣景物之多而冩之不能<lb/>
　盡乃為三十二詠以别之<lb/>
　　琅邪山門<lb/>
<pb n="KR4d0051_WYG_005-24a"/>
雙鶴棲華表仙山自此通雲霞是扄鎻塵土若為攻<lb/>
　　長松逕<lb/>
十里開幽逕松隂互蔽虧山翁心亦侈歩幛用青絲<lb/>
　　净鏡亭<lb/>
路轉翬簷出山廻秀氣多亭名不須㸔對鏡已如何<lb/>
　　翠㣲亭<lb/>
謝屐低前齒登臨勢漸雄嵐光動衣袂知在翠微中<lb/>
　　白雲亭<lb/>
<pb n="KR4d0051_WYG_005-24b"/>
路作兩岐分亭多聚白雲無心本無戀於此尙紛紛<lb/>
　　醉翁亭<lb/>
醉翁雖已沒遺構在山阿不比陶潜石清時樂自多<lb/>
　　薛老橋<lb/>
流泉渟處濶跨石石橋横題柱無蹤跡茫然薛老名<lb/>
　　遜泉<lb/>
兩竇涓涓㵼無何後却前誰能來酌飲廻意學相先<lb/>
　　班春亭<lb/>
<pb n="KR4d0051_WYG_005-25a"/>
雲木氣氤氲風光日日新風謡隨五馬來此聴班春<lb/>
　　石流渠<lb/>
鑿渠䟽白石繞檻走清泉不為流觴醉來當滌萬緣<lb/>
　　琅邪山<lb/>
晉王曽此隱釋子住何年泉石無今古圖經有後先<lb/>
　　廻馬嶺<lb/>
有意尋幽勝躋攀固所懐如今嶺路稳鞍馬不須廻<lb/>
　　開化寺<lb/>
<pb n="KR4d0051_WYG_005-25b"/>
架巘及依崖軒窻次第開等為方外客於此更清懐<lb/>
　　御書閣<lb/>
岌岌中霄漢風傳寳閣香三朝神翰在奎壁夜交光<lb/>
　　陽氷篆<lb/>
筆力真竒偉磨崖幾百年勿嫌人貴耳此學世無傳<lb/>
　　庶子泉<lb/>
宫相湮淪久兹泉日夜生泉存人不見空復著虛名<lb/>
　　白龍泉<lb/>
<pb n="KR4d0051_WYG_005-26a"/>
殿角滀泓澄源髙登地靈老僧來洗鉢不畏白龍腥<lb/>
　　酴醿軒<lb/>
詰曲小軒斜酴醿一架遮春風零落後渾似雨天花<lb/>
　　寂樂亭<lb/>
踏石穿林去披雲就坐來禪翁寂寞地猿鳥肯相猜<lb/>
　　招隱堂<lb/>
小蹊回石角締構倚山腰一片幽棲地誰令便可招<lb/>
　　歸雲洞<lb/>
<pb n="KR4d0051_WYG_005-26b"/>
石洞何時有名傳事或非那知為雨後却向此中歸<lb/>
　　清風亭<lb/>
松竹繁隂滿峯巒秀色并暑風從此度别是一般清<lb/>
　　大厯井<lb/>
竹裏藏深井欄鐫大厯春不知開鑿後幾個鍊丹人<lb/>
　　千佛塔<lb/>
礲石施丹艧凌雲勢亦孤如何千種相併在一浮圖<lb/>
　　石庵<lb/>
<pb n="KR4d0051_WYG_005-27a"/>
不獨烟霞窟天然石作庵坐禪遺跡在岩溜自香甘<lb/>
　　曉光亭<lb/>
東靣雙峯缺遐瞻萬里平朝朝滄海日先向此中明<lb/>
　　了了堂<lb/>
了了還未了都忘了始真登堂知此意方悟死前身<lb/>
　　望日䑓<lb/>
曽有長安客題為望日䑓樵蘓人不測到此亦裴回<lb/>
　　石屏風<lb/>
<pb n="KR4d0051_WYG_005-27b"/>
造化非無意都如圖畵中猶嫌未竒恠更出石屛風<lb/>
　　㑹峯亭<lb/>
勝槩當衝要回環擁翠巒煙雲藏不得如在掌中㸔<lb/>
　　法華池<lb/>
㑹峯亭下路斜帯法華池不待觀池水塵迷已頓離<lb/>
　　東峯亭<lb/>
山中時節早地勢近春華嵗嵗東風至先㸔傍砌花<lb/>
　　客舍早春<lb/>
<pb n="KR4d0051_WYG_005-28a"/>
早春晴靄乍悠悠客舍深沈物趣幽日薄草頭初破甲<lb/>
風旋鳥毳偶成毬庭柯憔悴紅猶逺池水澄明渌漸浮<lb/>
隱吏近來多鞅掌紓懐何處一登樓<lb/>
　　栩栩亭<lb/>
碧崖高處築遺基締構岧然得所依境趣似仙探絶迹<lb/>
登臨如夢悟輕飛路穿幽谷雲霞宻勢接豐山草木稀<lb/>
欲識主公題榜意不容紛擾累忘機<lb/>
　　偃盖松<lb/>
<pb n="KR4d0051_WYG_005-28b"/>
摧折風霜久猶傳偃盖松只憑文筆力何必大夫封<lb/>
　　春曉<lb/>
百舌穿林語未完悠悠歸夢忽驚殘心知庭外春霜重<lb/>
裘壓单衾覺曉寒<lb/>
　　海陵逢春<lb/>
海角春初至林樊氣未和天寒梅發晩沙近鴈飛多窻<lb/>
紙䟽明玉簾旌蕩翠波旅懐隨日長索莫不勝歌<lb/>
　　感興<lb/>
<pb n="KR4d0051_WYG_005-29a"/>
富貴功名豈足邀鷦鵬所得各逍遥古今多少難齊事<lb/>
燭理都如見睍消<lb/>
　　觀飛鴈偶十有三<lb/>
肅羽度春晴差肩足弟兄何時别燕塞此日類秦筝應<lb/>
律聲猶剰排空字宛成冥冥奚所滯惆悵弋人情<lb/>
　　憶梅二首<lb/>
去年幽谷探寒梅把酒曽將累句催不意今年行海角<lb/>
玉英開盡未歸來<lb/>
<pb n="KR4d0051_WYG_005-29b"/>
向來踏雪舊枝旁指日相期折素香可是去春吟太苦<lb/>
闇招離别間清狂<lb/>
　　近元夕懐景純少卿<lb/>
憶逐雙旌下暮城嵗華垂盡魄哉生瞬眸已見元宵月<lb/>
歸歩猶淹累日程逺想笙簫同衆樂坐憐刀筆久相嬰<lb/>
馳情只有清輝共更走詩筒代寄聲<lb/>
　　燈花<lb/>
燁燁銀檠上開榮歘爾新芳心唯報喜艶色不關春翠<lb/>
<pb n="KR4d0051_WYG_005-30a"/>
幕障風稳蘭膏借潤頻屢占皆取騐始信有花神<lb/>
　　水精筆架<lb/>
璞琢窮工巧書帷適用高得鄰輝寳墨棲跡卧文毫匪<lb/>
月光長在非氷暑自逃千金不論直一字若為褒<lb/>
　　自寳豐鎮移紅蕉於永陽後圃<lb/>
為愛紅蕉品格殊移根千里渉﨑嶇不知今嵗秋陽裏<lb/>
能有丹心似舊無<lb/>
　　風琴<lb/>
<pb n="KR4d0051_WYG_005-30b"/>
穴竹張弦聳碧空不勞抑按任天風莫誇有智藏聲足<lb/>
須信無心觸處通明月夜深飄更逺閒窻人静聴何窮<lb/>
知音弗辨山兼水都在洪鈞一噫中<lb/>
　　鴈屏<lb/>
羽翮本雲程丹青入小屏長年離逺塞盡日啄寒汀暮<lb/>
角無驚勢春風悄去翎幾回疑繋帛旅枕夢初醒<lb/>
　　春寒<lb/>
簷霜重如雪池水冷于氷鳥舌生根澁花心起怨憎旅<lb/>
<pb n="KR4d0051_WYG_005-31a"/>
人尤倍覺年少尚難勝欲作新春飲高樓未可登<lb/>
　　春隂<lb/>
雲靄結青冥成隂重復輕雖知飬春色終是惨人情索<lb/>
莫初花態躊躇去鴈聲芳時不宜忽紫陌待暄晴<lb/>
　　詠馬<lb/>
種格得房精權竒豈易名耳批秋竹薄蹄蹴水雲輕徒<lb/>
受雙覊制誰知千里程未為良樂遇春陌自長鳴<lb/>
　　詠素扇<lb/>
<pb n="KR4d0051_WYG_005-31b"/>
不羡裁紈妙唯憐入手輕月從天上落風向座中生却<lb/>
暑期宣力經秋任寡情人心能似此及物豈無成<lb/>
　　火筯<lb/>
勁直不容偏纎纎體並圓附炎非曲致執熱藉雙全熾<lb/>
炭隨方減寒灰應手然洪爐在調適持此以為權<lb/>
　　桔橰<lb/>
露井無窮惠機心在桔橰淺深皆應取俯仰不為勞固<lb/>
免贏瓶悔全勝短綆操如何飜鄙笑抱甕自孤高<lb/>
<pb n="KR4d0051_WYG_005-32a"/>
　　投壺格<lb/>
古來壺矢樂今日亦鈞情慶馬誰亡法論籌却有評較<lb/>
能分勝負按數計虧盈好是摧機中収功特地輕<lb/>
　　花鐡書鎮<lb/>
鐡尺平如砥銀花貼軟枝成由巧匠手持以鎮書為弹<lb/>
壓全繄爾推遷實在台不能柔繞指方册最相宜<lb/>
　　鵰狐圖<lb/>
戢翼下雲中驚狐計遂窮筆端傳擊搏座上感英雄猛<lb/>
<pb n="KR4d0051_WYG_005-32b"/>
勢㸔如活妖䰟覺已空推姦當若此不獨畫為工<lb/>
　　詠影<lb/>
所賦一何鈞悠悠各一身行藏寧逆物進退本由人向<lb/>
晦都忘累逢明固任真含沙尙能禍辨早莫因循<lb/>
　　詠聲<lb/>
寂寞曽非迹能聞乃辨聲於人縁有感在物本無情濤<lb/>
怒中秋盛雷威百里驚更論空谷答至理自相傾<lb/>
　　陳後主<lb/>
<pb n="KR4d0051_WYG_005-33a"/>
綺閣寳為床庭花曲韻長三妃惑沈湎十客助驕荒不<lb/>
作强鄰備還罹獨足殃胡顔猶侍飲更獻請封章<lb/>
　　方竹杖<lb/>
鈞是龍孫種憐方與衆殊既能同勁直還自表亷隅雨<lb/>
露恩雖一風霜迹更孤端人以為杖氣類雅相符<lb/>
　　訪隱<lb/>
暫出紛囂外相尋寂寞鄉埽門風竹影撲座露花香白<lb/>
玉為琴軫丹砂貯藥嚢疑年閒試問甲子亦都忘<lb/>
<pb n="KR4d0051_WYG_005-33b"/>
　　詠煙<lb/>
漠漠復霏霏因風任所之山家晨起後漁舍晩歸時散<lb/>
逺連雲沒飄斜悞鳥隨更堪縈旅思悵望碧江湄<lb/>
　　探後園桃花二首<lb/>
憶對殘花邀客醉留連花下惜芳辰而今只待㣲紅露<lb/>
便向枝頭覔舊春<lb/>
藉草開樽徃興深揺花落盞十分斟當時已有今年約<lb/>
肯放花殘負賞心<lb/>
<pb n="KR4d0051_WYG_005-34a"/>
　　溪上桃<lb/>
數本臨溪岸春多色更夭暗香穿水膩細蘂入風嬌枝<lb/>
卧侵微草紅繁蔽小橋武陵迷客路與此不相遼<lb/>
　　多景樓<lb/>
盡道人間占勝遊天將多景遺斯樓江山逺顧窮千里<lb/>
風月平分入兩州日日高明疑後夜年年瀟洒覺先秋<lb/>
不知今古登臨客消却塵懐㡬斛愁<lb/>
　　和吕景純以梅花盛開見寄<lb/>
<pb n="KR4d0051_WYG_005-34b"/>
曉寒雖在有春催坐想庭梅爛漫開滯迹方愁氷蘂過<lb/>
清風還喜玉音來傳芳酷重裁雲手比美遥評傅粉腮<lb/>
歸見餘花須共醉相宜况有水精杯<lb/>
　　又和燈夕見寄<lb/>
瞥來海國未言旋歘見新春換舊年佳節阻陪千騎樂<lb/>
元宵空想萬燈燃民聲喧溢豐時嵗酒價飛騰要市鄽<lb/>
多謝高情不遐棄清詩相寄寳珠圓<lb/>
　　春思五首<lb/>
<pb n="KR4d0051_WYG_005-35a"/>
庭前弱栁黄金線池畔新苔緑玉錢可是燕鴻戀韶景<lb/>
猶將健羽度晴天<lb/>
香心夭艶尚包藏蜂蝶優㳺苦未忙何處紙鳶飛白晝<lb/>
幾家歸燕認琱梁<lb/>
青煙拂拂撲晴暉簾幕無風永日垂不恨離人歸不早<lb/>
只疑春色故相欺<lb/>
近來碧瓦減朝霜春意垂垂滿衆芳未睹花光照庭榭<lb/>
且㸔草色繞池塘<lb/>
<pb n="KR4d0051_WYG_005-35b"/>
半惨半舒雲外日似無似有水邊風覉愁不為陽和減<lb/>
只恐因春緑髩空<lb/>
　　春遊<lb/>
春遊是處接紛華寒食風光日欲斜栁拂畵橋嘶玉勒<lb/>
草綿香陌度金車雲邉蹴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>聲相逺花外鞦韆影半遮<lb/>
莫羡少年多意思隨時行樂自無涯<lb/>
　　將歸<lb/>
他鄉理訟改新年事竟歸心頓釋然坐厭簾間窺晝景<lb/>
<pb n="KR4d0051_WYG_005-36a"/>
行將馬上看春天無窮芳草含朝霧幾許初花倚暮烟<lb/>
長陌風光應漸好覊懐朝夕付金鞭<lb/>
　　蔡仲逺内翰出虢州劉龍圖所寄詩因次其韻<lb/>
暫離翰苑出南州匼匝金覊絡馬頭泉石清幽為已物<lb/>
耕桑勤苦共民憂筆驅滯事如飛電語決塵縁似破漚<lb/>
内閤舊交詩逺寄心期猶未許裴休<lb/>
　　和仲逺留題方鋭長老方丈<lb/>
當知迷悟不相因舉手如何拂鑑塵試問禪翁住方丈<lb/>
<pb n="KR4d0051_WYG_005-36b"/>
近來多少晩参人<lb/>
　　又和仲逺答鋭長老二首<lb/>
庭栢經霜色半黄暫安禪室意陽陽高懐洞見人間世<lb/>
鳬鶴紛紛自短長<lb/>
山前旌劍弄晴光瞻謁裴回殿角香却坐靈堂問禪伯<lb/>
莫持迂論作金湯<lb/>
　　送周開祖赴闕引對<lb/>
君繇鴈蕩解官時我亦琅邪受代歸邂逅故鄉方道舊<lb/>
<pb n="KR4d0051_WYG_005-37a"/>
逡廵行舸又成違十年離合都如夢千里衝䝉勿自欷<lb/>
况是楓庭將奏課好攄竒藴動恩輝<lb/>
　　和鄧温伯内翰九月七日約遊北高峯<lb/>
幸奉清遊入翠㣲隂雲漏日照旌旗登高預整孟嘉㡌<lb/>
訪古閒尋白傅詩桂子正傳飄岝峉菊英先喜泛瑠璃<lb/>
公歸留宿湖山暮恐誤郊關竹馬兒<lb/>
　　用别韻再和<lb/>
岱嶽参天十八盤當年旌斾許追攀兹逰况近重陽節<lb/>
<pb n="KR4d0051_WYG_005-37b"/>
何幸還陪一日閒陟巘舍車登岌岌愛泉持酒聴潺潺<lb/>
玉堂徤筆成高詠欲和臨池恨思慳<lb/>
　　和温伯道舊見寄<lb/>
憶隨星騎按膠東屢說餘杭氣象雄今日共為鄉里慶<lb/>
㸔公雙擁斾旌紅回環山水仙壺外高下樓䑓畵幅中<lb/>
剰把豪篇傳美槩免教清話又成空<lb/>
　　又和九日有懐見寄<lb/>
九日風光不可辜更堪瀟洒在江隅興如藍水真能適<lb/>
<pb n="KR4d0051_WYG_005-38a"/>
詩比齊山亦自娱莫向三秋悲齒髪須將一醉等賢愚<lb/>
酒䦨忽憶膠東路䟦馬隨軒望上都<lb/>
　　致政孫朝請過故里為五老之㑹<lb/>
榮参天上列星躔閒向人間作地仙故里相逢十華鬢<lb/>
一時同㑹五高年圖傳略過商山叟齒序幾齊洛宅賢<lb/>
有子奉觴公最美繡衣使者綵衣鮮<lb/>
　　胡巨源郎中挽詞三首<lb/>
官榮符列宿政術妙専城未盡平生藴俄從長夜行怛<lb/>
<pb n="KR4d0051_WYG_005-38b"/>
情歸浩蕩爽氣入清明獨有南州俗空傳遺愛聲<lb/>
語論常驚座精神迥照人中途多坎壈久疾遂湮淪髣<lb/>
髴朱輪改裴回畫翣新秋風入哀挽行路亦傷神<lb/>
汲守卧猶治馮郎髪半華冥鴻方避弋美玉已埋砂露<lb/>
濕銘旌重風隨輓紼斜九原無甚恨嗣子善傳家<lb/>
　　汴上簡陳成伯學士<lb/>
除書何日到宣城水驛迢迢引斾旌千里謳謡猶在耳<lb/>
䨇溪風月豈忘情行庖薦玉淮魚美坐席浮香楚醴清<lb/>
<pb n="KR4d0051_WYG_005-39a"/>
何幸舊遊衰晩者得隨舟尾共修程<lb/>
　　次韻答所和<lb/>
蒼茫雲水度淮城檣影聯聯注羽旌汴泗幸隨行舸末<lb/>
瀟湘况重故人情晨征共濟襟懐豁夜泊交談氣味清<lb/>
應有高篇思宛句可無美酎繼烏程<lb/>
　　和見寄<lb/>
公到蓬瀛十五春我猶碌碌似輕身自忻今日旌軒遇<lb/>
却憶當年研席親髙論聳聴多皦皦孤衷懶叙且循循<lb/>
<pb n="KR4d0051_WYG_005-39b"/>
試將軰學樽前數白髪相逢有幾人<lb/>
　　和丹陽守許仲途朝議春深飲㑹即席二首<lb/>
寳爐香穗戰春寒四座融怡極日懽且樂杯觴隨水曲<lb/>
莫愁煙雨滿江干首題詩句争傳詠欲挿花枝更細㸔<lb/>
衆客為公須一醉何妨倒著接䍦冠<lb/>
疑恠和風却暮寒華堂賓主正酣歡人間高㑹真難偶<lb/>
身外浮名豈足干緑螘泛杯春可吸紅英近燭夜宜㸔<lb/>
梁塵莫逐歌聲轉只恐紛紛撲醉冠<lb/>
<pb n="KR4d0051_WYG_005-40a"/>
　　勸酒<hi>集句三首</hi>
二月已破三月來青春白日映樓䑓勸君更飲一盃酒<lb/>
一月人生笑幾迴<lb/>
　　離丹陽<lb/>
人從北固山前去雲水蒼茫日向西今夜渡江何處宿<lb/>
楊花落盡子規啼<lb/>
　　惜花<lb/>
東風吹園雜花開不忍虚擲委黄埃且來相就飲一斗<lb/>
<pb n="KR4d0051_WYG_005-40b"/>
漸老逢春能幾迴<lb/>
　　和陳成伯小飲<lb/>
布素平生友如公乃逹人相逢臨逺水累嵗望清塵萬<lb/>
語難窮意三杯且混真鵬鷦各飛舉同是未歸身<lb/>
　　再和<lb/>
百丈卷河濵相歡席上人香飄清近水歌動净無塵良<lb/>
㑹誠難必開懐好任真心期在他日湖海共閒身<lb/>
　　再和陳成伯見寄<lb/>
<pb n="KR4d0051_WYG_005-41a"/>
兩篇藻思敵青春開撥塵昏向此身道舊悠悠言易感<lb/>
論心炯炯誼還親光隂似轂何難轉事物如環且謾循<lb/>
白雪調髙知寡和强歌徒愧郢中人<lb/>
　　舟次栁子小飲呈成伯學士<lb/>
久客無佳思長途有戒心繫舟偕擇地擊柝互傳音西<lb/>
月光猶淺南薰候已深一樽雖冷落所幸不孤斟<lb/>
　　石懿老大夫生日<lb/>
萬石風流盛中秋氣序清門弧當日慶壽琖此時盈庭<lb/>
<pb n="KR4d0051_WYG_005-41b"/>
下芝蘭茂腰間印綬榮况髙頥養術龜鶴得長生<lb/>
　　留别張樞言龍圖二首<lb/>
䕫臯事業久聲華尚鬱謀猷世所嗟専閫収功全整暇<lb/>
偃藩從請示優嘉髙談聳服三千客和氣融怡十萬家<lb/>
不日九天飛詔下行㸔騕褭蹴堤沙<lb/>
政成西蜀肆高懐乞得東呉盛府開千里惨舒都在手<lb/>
百城趨禀孰為才恩寛疲瘵精神徤威懾姦憸膽氣摧<lb/>
下客拳拳唯慕誼欲違旌㦸更徘徊<lb/>
<pb n="KR4d0051_WYG_005-42a"/>
　　陳公武中散生日<lb/>
身作名卿早挂冠飲氷清節久堅完門弧逺想當年慶<lb/>
壽琖宜深此日歡簪紱詵詵侍佳讌絃匏苒苒戰輕寒<lb/>
葭莩敢以詩為獻唯祝公如衛武安<lb/>
　　過金陵上僕射王舒公<lb/>
天眷皇圖盛真儒徳性髙文章追孔孟事業過伊臯難<lb/>
進輕三幣功収變一陶斗樞符斡運主柄賛持操萬務<lb/>
繇吾揆千齡慶所遭邦財理豐本民力較秋毫惠徧農<lb/>
<pb n="KR4d0051_WYG_005-42b"/>
無乏輸均役不騷保兵知警守禄吏絶貪饕信令朝廷<lb/>
重伸威塞境牢深謀壓夷狄侵地復岷洮萬里耕桑富<lb/>
中原氣象豪河淤開億頃海貢集千艘著義尊經典更<lb/>
科待雋髦養材從引類設學𣲖紛袍試士先三尺傳師<lb/>
或六韜進賢輕似汲去弊勇如薅化俗遷狙詐乗時等<lb/>
鳯翺赤心全皦皦鄙議過滔滔表正銷羣靡言深决衆<lb/>
謟郭崔奢自減楊墨謬皆逃勲烈輕銘鼎光華外奏驁<lb/>
台階迴逺趾仙觀乞閒曹異寵藏珍帯優恩避節旄鍾<lb/>
<pb n="KR4d0051_WYG_005-43a"/>
山歸舊隱槐府輟先勞不宰經綸效潛忘簡䇿褒煙雲<lb/>
供笑咏風月共遊遨古寺唯輕屣秋溪只小舠羮調梅<lb/>
歛實旱救雨収膏寰宇恬安枕衣冠賦執翿何時傳入<lb/>
覲羣望慰嗷嗷<lb/>
　　送范子鎮承議同年宰清源<lb/>
願君安慮宰清源已雪南閩大獄寃勿嘆割雞猶屈刃<lb/>
當知容駟可髙門解舟蘭水春沙淺税鞅榆關夏木繁<lb/>
所得最多公誼在他年冨貴豈須論<lb/>
<pb n="KR4d0051_WYG_005-43b"/>
　　中書張侍郎生日<lb/>
薰風初泛舜絃聲崧嶽儲精王佐生巨室當時慶弧矢<lb/>
熙朝今日賛機衡燕堂榮映台躔近壽琖光浮晝景清<lb/>
願祝修齡如衛武長揮相筆化隆平<lb/>
　　遷居近局謝陳成伯假車惠茶<lb/>
冷官逺室足間關疲馬羸兵倦徃還局左卜居甘廹窄<lb/>
城東寓迹謝寛閒短轅助載方銜惠靈荈蠲煩愈厚顔<lb/>
兩腋風生家事少併吟慚匪昔賢班<lb/>
<pb n="KR4d0051_WYG_005-44a"/>
　　再和答篇<lb/>
為困奔馳乃近遷勿咍飛倦不知還趂朝遂免三更起<lb/>
歸舍新添數刻閒謾致鄙篇酬雅貺却煩秀句解衰顔<lb/>
髙軒若許來驚座陋室杯盤亦可班<lb/>
　　又和來篇<lb/>
已愧蒼葭倚玉難更慙投礫引珠還盧生破屋居新穩<lb/>
韓子豪篇語自閒雖有清樽佇高躅須期黄菊奉朱顔<lb/>
自惟雅集猶淹緩詩戰雄師未必班<lb/>
<pb n="KR4d0051_WYG_005-44b"/>
　　和趙逹夫元夕禮闈鎻宿<lb/>
元宵鎻宿禮闈清春意寒威兩戰争月照樓䑓疑晝景<lb/>
風傳車馬訝雷聲蹉跎自愧青雲志勤苦須憐皓首生<lb/>
勿嘆拘攣度良夕共開精鍳選經明<lb/>
　　次韻楊久中将試進士<lb/>
䨇扉盡日關舊觀恍然還進士將紛集經生且暫閒較<lb/>
材歸俊傑兀坐屬踈頑逺想駒空谷移文愧北山<lb/>
　　又和鎻宿即事<lb/>
<pb n="KR4d0051_WYG_005-45a"/>
金門拜敕望嚴宸禁陌聯鑣傍早春此日貢闈身亦與<lb/>
昔年文陣意如新為僚况偶羣英集投隙何妨雅論頻<lb/>
共念殘科多滯士歸期緩指甲申旬<lb/>
　　示黄彦發歐陽勉甫道舊<lb/>
浮世難逢故舊併貢闈風月可忘情當年論事皆陳迹<lb/>
此日評文亦浪名荏苒光隂踰一紀間關志氣話平生<lb/>
且將觴詠消閒隙鵬鷃逍遥理自明<lb/>
　　和久中聞笛<lb/>
<pb n="KR4d0051_WYG_005-45b"/>
風揺古木影蕭森何處飄來暮笛音杳杳恍如天上曲<lb/>
悠悠不減隴頭吟未逢明月心猶恨却憶殘梅興亦深<lb/>
幽思縈迴長不斷欲量應及数千尋<lb/>
　　和達夫雪齊<lb/>
雪餘著處是瓊瑶惜向春風勢易消野色澄明經一洗<lb/>
鳥聲喧滑自相招潤通弱栁晴林媚清逼歸鴻雲路遥<lb/>
浩蕩幽懐吟不盡高樓斜日望寥寥<lb/>
　　戲呈呉伯固同年<lb/>
<pb n="KR4d0051_WYG_005-46a"/>
白玉墀前共得仙而今邂逅半華顛評文我辨異同字<lb/>
出義君持難易權畏簡不能成共酌紓情莫惜寄新篇<lb/>
上林春晩歸鞭動意思何如癸已年<lb/>
　　又次前韻答所和詩<lb/>
裁句清如李謫仙揮毫放浪近張顛偶於貢部同官責<lb/>
更向詩壇擅將權戲筆謾追丹桂舊報言還愧木𤓰篇<lb/>
一樽何處偕吟嘯浩興猶堪逐少年<lb/>
　　和久中春風<lb/>
<pb n="KR4d0051_WYG_005-46b"/>
三月東風勢𣺌漫侵陵和景作清寒發揚造化非無力<lb/>
鼓動芳菲自有端鬭草戲兒憂手瘃懐邉思婦忍眉攅<lb/>
祗輸便腹忘機者不廢書帷晝寢安<lb/>
　　寄陳君佐<lb/>
山陽判袂幾三紀鐡柱題名過十年聚散信如萍逐水<lb/>
光隂奚翅筈離絃高材未用君猶徤弱羽無心我自全<lb/>
鳬鶴短長何足算相逢樽酒且留連<lb/>
　　和呉子友貢院作<lb/>
<pb n="KR4d0051_WYG_005-47a"/>
曉躍驊騮紫禁開詔音不許少淹迴斜鞭忽過天街栁<lb/>
曵履還侵佛閤苔晝幕四垂如近漢夜燈相比似占台<lb/>
㑹將精識掄荆璞當有孚尹應手來<lb/>
　　和中裕古鑑<lb/>
君有青銅獨可憐規模竒古衆疑年寒光不減誰人致<lb/>
真鑑無期本自然秋水未堪方洞照霜蟾應是恨長圓<lb/>
主人較藝還如爾坐别嫫施醜與妍<lb/>
　<lb/>
<pb n="KR4d0051_WYG_005-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘集巻五<lb/>
</p>
<p>
</p>
  </div>
</body>
</text>
</TEI>
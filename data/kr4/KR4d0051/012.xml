<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集巻十二</head> <lb/>
    <p>
<pb n="KR4d0051_WYG_012-1a"/>
欽定四庫全書<lb/>
　錢塘集巻十二<lb/>
　　　　　　　　　　　　　宋　韋驤　撰<lb/>
　　賀杭州林待制<lb/>
右某伏審光膺明命榮殿巨邦敬惟鎮撫之餘坐擁福<lb/>
休之萃恭以知府待制器涵方格學造本原遠存乆大<lb/>
之資優踐中庸之域陞華内閣將攄經濟之才移治名<lb/>
藩蹔假寛平之政迅召願稽於三節疲甿庻起於一方<lb/>
<pb n="KR4d0051_WYG_012-1b"/>
某違徳踰年縻軀逺部每馳情於恭梓第引領於台麾<lb/>
慶謁莫前頌瞻徒極伏望上為廟社精調寢興卑情無<lb/>
任激切之至謹具狀起居兼賀謹狀<lb/>
　　代陳學士賀文潞公加兩鎮節鉞太師致仕狀<lb/>
伏審光奉册書仰還政事加上公之衮紱備兩鎮之節<lb/>
旄極大臣報國之能盡明主優賢之禮四方交慶萬舌<lb/>
同辭恭以某官夙禀元精蚤膺大任徳髙輔弼聲懾𦍑<lb/>
夷進善去邪聳儀形於百辟出將入相竭忠瘁於三朝<lb/>
<pb n="KR4d0051_WYG_012-2a"/>
露章堅懇於引年拜命尤榮於佚老燁燁乎功名冠世<lb/>
嶢嶢然寵數深前道雖恊於伯陽勇於身退望仍齊於<lb/>
師尹壯爾民瞻某素冒鈞陶深増抃躍向恩閎而勤頌<lb/>
託音驛以馳誠伏望順時節宣副上眷倚<lb/>
　　謝李太尉授節鉞謝啟狀<lb/>
伏審光膺制命榮授節旄伏惟慶慰恭以某官性資沖<lb/>
厚器業宏深行學不回養心有術繇親賢而當選尚素<lb/>
富貴而守謙虗優游方册之間澹泊軒裳之際歷嵗華<lb/>
<pb n="KR4d0051_WYG_012-2b"/>
而彌劭動天眷以慰隆重鎮推襃渙若宸恩之異廣廷<lb/>
布告翕然士論之歸某瞻徳積勤望風馳喜造門闌而<lb/>
展慶方念拘文拜緘翰之遜言敢期辱賜悸慙巳甚敷<lb/>
叙奚殫<lb/>
　　謝國學秋貢髙等行啟<lb/>
竊審較藝秋闈薦名禮部方坐馳於同喜忽靣辱於長<lb/>
牋先輩材美而充學優而勵取先多士固已驚於一鳴<lb/>
决勝危科更願觀於三㨗感懌之甚叙陳曷周<lb/>
<pb n="KR4d0051_WYG_012-3a"/>
　　尚書省奉㫖召試入髙麗界回逺迎狀<lb/>
恭承明命逺撫遐陬敢謂馳驅之勞特煩候迓之禮<lb/>
良深所感姑報以言<lb/>
　　謝髙麗國王送遺狀<lb/>
特損緘題曲垂惠贐文犀飾帶知逺物之可珍寶<lb/>
匣將儀見深誠之相契勉受勤渠之意益増感怍之<lb/>
情<lb/>
　　回國王叙别狀<lb/>
<pb n="KR4d0051_WYG_012-3b"/>
兹縁將命屢獲披風宣無外之君恩有加軫䘏盡同寅<lb/>
之臣禮足見忠勤方告别以言旋遽貽書之見及既慙<lb/>
厚意更祝善調<lb/>
　　與撫守石大人狀<lb/>
言念聆廣譽以欽風坐馳惟舊造崇閎而請見伏謁<lb/>
未縁仰惟鎮治多餘福休來相恭以某官性資方厚<lb/>
術學精深智逺照㣲材髙應變一麾剸劇固游刄而<lb/>
有餘三節召還佇陟明於不次伏祈為國自夀副人<lb/>
<pb n="KR4d0051_WYG_012-4a"/>
所瞻<lb/>
　　謝監司狀<lb/>
此者恩綸從請符竹叨榮方祗命以就途遽涓辰而視<lb/>
事幸親髙庇殊愜深悰伏以某官器識淵宏材猷超逺<lb/>
出領外臺之寄上分旰食之憂緫治有方均被列城之<lb/>
福陟明伊邇佇聞三節之招圖修謁以未縁第欽風而<lb/>
彌極伏祈為國自夀副人所瞻<lb/>
　　謝轉司農上提轉狀<lb/>
<pb n="KR4d0051_WYG_012-4b"/>
卿官立貳居者固難其才帝澤優賢得之尤足以貴俯<lb/>
伏拜命驚惶失圖何則朝廷清明國家閒暇正臣當軸<lb/>
端士告猷臺閣聚精神軒墀多蹇諤爵禄之器安有假<lb/>
人車服以庸未嘗濫賞或越等倫而擢其事業或累嵗<lb/>
月而不及顯髙灼然黜陟之行甚若丹青之著僥求者<lb/>
罪所以激貪夫恬守者榮所以嘉清節盡出至公之道<lb/>
復還治古之風在冠冕之班班宜忠良之一一而某衰<lb/>
遲晩節僶俛外藩分符積年剸劇無効昨代歸於泗水<lb/>
<pb n="KR4d0051_WYG_012-5a"/>
因得請於光山腹背之毛分不増於遠翮口耳之學聊<lb/>
自養於㣲軀咫尺鄉閭優游物局作疎閑之身計期終<lb/>
畢於天年豈謂聖睠尚回周行引重不使廢去未諧私<lb/>
謀旋領職於富川仍遷曹於右棘而况司農繫乎重寄<lb/>
歴代謂之大官竊省匪能曷臻斯地此盖某官借名特<lb/>
甚推庇殊深天幸雖至而不敢自盈官責愈髙而第知<lb/>
加懼戒存肺腑何必循墻事極慮思願忘閉閤仰答生<lb/>
成之賜俯全按舉之威懇欵所潛指陳奚究<lb/>
<pb n="KR4d0051_WYG_012-5b"/>
　　代馮漕學士祫享乞恩例狀<lb/>
右某伏以親祫太堂盛典曠而復修均恩四方服官優<lb/>
者尤幸雖遠駿奔之列亦䝉寵渥之霑恊于賞延得以<lb/>
親舉臣有男某長無他技業素學儒念其遘於明時不<lb/>
敢使之自廢儻被乾坤之賜庻㡬弓冶之傳其男某乞<lb/>
於文資内安排干冒聖威臣無任瞻天俟命激切屏營<lb/>
之至謹具奏乞以聞伏候勅㫖<lb/>
　　答梓路提舉王朝散<lb/>
<pb n="KR4d0051_WYG_012-6a"/>
右某引領髙風因久欽於時譽息肩遠部幸竊冒於鄰<lb/>
光念馳欵之未遑愧貺音之先及伏惟提舉朝散材猷<lb/>
敏劭器識宏通列城雖頼於深仁三節佇聞於迅召更<lb/>
祈珍嗇以慰傾誠謹奉啟起居兼謝不宣<lb/>
　　問候成都王寶文侍郎<lb/>
右某言念自違庇冐日企輝光旋叨被於誤恩復載驅<lb/>
於遠部旄麾甚邇悵通謁以未由音驛可修愧馳誠之<lb/>
尚緩伏惟鎮撫餘裕福休倍臻恭以某官造道粹深秉<lb/>
<pb n="KR4d0051_WYG_012-6b"/>
心方正諫垣清近夙罄謀猷計省浩繁比勞經畫俄輟<lb/>
中臺之重寄暫臨西蜀之雄藩徳政融融莫匪去思之<lb/>
本民聲亹亹猶多來暮之嗟行俟詔音之傳即聞柄任<lb/>
之召伏望上副眷倚精調寢興卑情無任懇禱之至謹<lb/>
具狀起居謹狀<lb/>
　　謝瀘南畢撫<lb/>
右某比者銜命之官涓辰視事方竊依於鄰庇尚稽致<lb/>
於郵書先承翰墨之華愈重情誠之愧伏惟某官受材<lb/>
<pb n="KR4d0051_WYG_012-7a"/>
通敏執節端平久參使幕之雄行迓廷恩之渥佇期還<lb/>
馭即欵髙標更丐珍頥以符善禱謹奉狀謝<lb/>
　　賀許右丞<lb/>
右某伏審光奉絲綸復登輔弼播傳四海驩躍一心盖<lb/>
鉅賢進則朝廷益尊輿望塞則士民胥慶况在埏鎔之<lb/>
舊固深鼔舞之情恭以尚書左丞禀天元精為國重器<lb/>
文章魁傑於當世徳業輝華於盛時曩日廟堂端謀謨<lb/>
而不撓累年區宇望膏澤之載加果符倚注之深還陟<lb/>
<pb n="KR4d0051_WYG_012-7b"/>
賛襄之任熈載力毘於大政秉鈞増茂於前休沛然爰<lb/>
立之音佇聞於朝夕顒若具瞻之衆始慰於邇遐某尸<lb/>
職巴陲馳精台屏無縁趨走敬參旅謁之勤姑獻悃𠂻<lb/>
少叙輿情之賀某卑誠無任欣忭依歸之至謹具狀上<lb/>
賀謹狀<lb/>
　　賀蔡右丞<lb/>
右某伏審光膺綸綍進秉鈞衡四方聞風羣口交慶盖<lb/>
真賢用則膏澤逺大任重則朝廷尊凡預甄鎔之輩舉<lb/>
<pb n="KR4d0051_WYG_012-8a"/>
増驩躍之誠恭以尚書右丞氣鍾間異徳邁明誠學造<lb/>
聖心之㣲政通儒術之要出為藩屏固久著於治功入<lb/>
賛謀猷廼益髙於衆望果膺眷倚之重遂陟疑丞之隆<lb/>
即聼奮庸究極致堯之效佇欽注意播傳命説之音某<lb/>
尸職逺疆馳精崇屏未由趨走一參旅謁之儔姑獻悃<lb/>
𠂻少致輿情之賀某卑誠無任欣懌依歸之至謹具狀<lb/>
賀謹狀<lb/>
　　賀蔡内翰<lb/>
<pb n="KR4d0051_WYG_012-8b"/>
右某伏審拜命中宸陞華内相大儒陟用謀猷當宻賛<lb/>
之初舉世傳聞抃躍有同辭之慶恭以侍讀内翰為時<lb/>
間出履道中行材髙應變之機學至逄原之妙巨藩累<lb/>
鎮宣王化於無窮八座榮躋阜邦財於不擾登北門之<lb/>
清近副南面之簡求潤色訓辭雖極文章之選沛餘膏<lb/>
澤尚淹經濟之資某逖在逺官莫偕旅慶即聼奮庸之<lb/>
任更勤仰頌之誠卑情無任激切之至謹具狀上賀謹<lb/>
狀<lb/>
<pb n="KR4d0051_WYG_012-9a"/>
　　賀正旦<lb/>
右某伏以寅杓始建春律初回人統得天心之中陽長<lb/>
為君子之慶伏惟某官誠忱篤厚踐履端平茂膺令序<lb/>
之和并集繁禧之粹屬拘官守逖逺風規通慶謁以未<lb/>
縁在瞻祈而徒切<lb/>
　　問候成都劉樞宻<lb/>
右某言念自違鈞庇日企台光悵久逺於門闌愧缺修<lb/>
於竿牘仰惟鎮撫之暇翕受福休之繁恭以判府端明<lb/>
<pb n="KR4d0051_WYG_012-9b"/>
樞宻禀天元精為國重器機宻預坐籌之久藩宣分顓<lb/>
靣之權雲闕九重應佇謀猷之告坤維巨屏尚繄感愛<lb/>
之明行聞趨節之光還陟秉鈞之任庻平輿議以愜一<lb/>
時某跡限疆封心揺旌㦸踧踖未階於參造勤拳徒劇<lb/>
於頌瞻伏望上為廟朝精調寢餗某卑情無甚䖍切之<lb/>
至謹具狀起居謹狀<lb/>
　　賀中書許侍郎<lb/>
右某伏審光膺制命進貳台衡熈帝載於一時具民瞻<lb/>
<pb n="KR4d0051_WYG_012-10a"/>
於四海真賢當軸増重明昌之期輿論同辭相為欣躍<lb/>
之慶恭以某官氣鍾間異道極髙明柱石中朝之隆蓍<lb/>
龜大政之要弼亮久安於邦體謀猷宻契於宸𠂻仰膺<lb/>
南靣之咨詢愈顯西臺之崇峻國鈞重秉愈深膏澤之<lb/>
施揆序尚虗猶鬰搢紳之望某尸官巴裔引領台階喜<lb/>
抃傾風與羣情而竊倍奔馳展慶繼旅謁以未由某卑<lb/>
誠無任欣懌依歸之至<lb/>
　　賀曽樞宻太尉<lb/>
<pb n="KR4d0051_WYG_012-10b"/>
右某伏審光膺制恩崇顓樞府播傳四方欣躍一心盖<lb/>
鉅賢任重則朝廷益尊輿望愜心則士民胥慶恭以某<lb/>
官天元異禀道妙資深燭理有蓍龜之明安邦如柱石<lb/>
之固籌畫折衝於萬里謀猷入告於九重顯奉咨俞之<lb/>
音緫持機宻之政聳具瞻之有衆雖極邇遐聼爰立之<lb/>
休聲尚勤朝夕某尸官巴裔引領台階喜抃傾風固倍<lb/>
羣情之劇奔馳展慶莫參旅謁之勤某卑誠無任忻懌<lb/>
依歸之至<lb/>
<pb n="KR4d0051_WYG_012-11a"/>
　　賀蔡左丞<lb/>
右某伏審拜命中宸陞華左轄真儒大任賛至治而益<lb/>
隆羣口同辭聳具瞻而交慶恭以某官髙文貫道盛徳<lb/>
映時傑然間世之資沛若經邦之術弼亮久熈於帝載<lb/>
謀猷宻契於上心荷眷注以彌深奉恩俞而尤篤肅機<lb/>
進陟愈光四輔之榮緫揆延登猶鬰輿情之望某尸官<lb/>
巴裔引領台階展慶勤拳難追蹤於旅謁望風喜躍徒<lb/>
馳敬於尺書某卑情無任忻懌依歸之至<lb/>
<pb n="KR4d0051_WYG_012-11b"/>
　　賀王右丞<lb/>
右某伏審拜命中宸陞華右轄大儒任重助至治而益<lb/>
隆羣口同辭聳具瞻而交慶恭以某官謀謨純正徳業<lb/>
輝光道探本原誠貫金石勸講久參於經幄紏繩屢振<lb/>
於臺綱銓綜官師方表儀於八座進登丞弼爰翊賛於<lb/>
萬機當清𠂻眷注之隆慰舉世傾祈之素某尸官巴徼<lb/>
引領台階展慶奔趨莫厠簪紳之末望風抃喜第馳竿<lb/>
牘之勤某卑情無任激切依歸之至<lb/>
<pb n="KR4d0051_WYG_012-12a"/>
　　回新渝守王學士<lb/>
右某伏審光膺宸命榮剖郡符念瞻晤之有期在情誠<lb/>
而竊幸知郡學士文華貫道器業映時輟蓬瀛著撰之<lb/>
功分巴蜀承宣之寄鬰然盛暑想叱馭於險途颯爾清<lb/>
風傳擁麾於近境尚未遑於修詗俄先辱於貺音感懌<lb/>
所深敷陳罔既謹奉狀起居兼謝<lb/>
　　賀成都鄭右丞資政<lb/>
右某伏審光膺明詔移鎮鉅邦百城聞風羣口交慶仰<lb/>
<pb n="KR4d0051_WYG_012-12b"/>
惟撫馭之始翕受福休之繁恭以判府資政右丞生禀<lb/>
天元學窮聖奥中臺秉政右轄増輝方成熈載之功俄<lb/>
遂偃藩之請北都觧印旄倪一意於去思西蜀建牙途<lb/>
路共歌於來暮宣化承流而分憂宵旰寛民急吏而助<lb/>
治明昌徳惠遽霑維慰一方之望鈞衡後任已勤四海<lb/>
之祈某違逺台光拘攣巴裔未由進謁敬瞻旌㦸之華<lb/>
姑用馳誠聊致牋函之慶伏望上副睠倚精調寢興某<lb/>
卑情無任激切依歸之至謹具狀起居兼賀謹狀<lb/>
<pb n="KR4d0051_WYG_012-13a"/>
　　賀蔣内翰<lb/>
右某伏審拜命楓宸陞華翰苑碩徳進而昌時愈盛大<lb/>
儒顯而熈朝益尊莫非胥慶以同辭况在冐恩之舊物<lb/>
恭以内翰太守材髙應變學粹逄原仁誼充於胷中聲<lb/>
聞溢於天下出顓帥閫𦍑戎重足而畏威入治王畿姦<lb/>
盗革心而逺罪伸矣壯行之志偉哉中立之賢副南靣<lb/>
之柬求登北門之清近謀猷宻啟雖欽内相之榮膏澤<lb/>
沛餘猶為四鄰之望某尸官巴峽引領門闌修慶謁以末<lb/>
<pb n="KR4d0051_WYG_012-13b"/>
由第頌瞻而尤切佇聆當軸之拜少慰薦紳之情某卑<lb/>
誠無任欣抃依歸之至<lb/>
　　謝䕫守王大人到任啟事<lb/>
右某伏審精擇剛辰榮臨要郡竊惟慶慰知府大夫受<lb/>
材宏慱涖任敏明仕途久播其佳聲朝寄雅當於遴選<lb/>
緬想承宣之始已愜民心佇聞謳詠之傳必嗟來暮未<lb/>
遑馳喜先辱貽書載欽辭意之勤彌切感慙之素謹奉<lb/>
狀賀兼謝<lb/>
<pb n="KR4d0051_WYG_012-14a"/>
　　賀彭尚書啟<lb/>
右某伏審逺抗牙旌榮臨江國涓辰恊吉視事謹初千<lb/>
里鈞情一時胥悦恭以知府尚書待制降材高邁造道<lb/>
粹深文章冠天下之英注錯發胷中之藴被九重之眷<lb/>
遇聳八座之光儀天允懇祈暫偃藩於鄉部世欽徳業<lb/>
覬廣澤於廟堂曽是愚𠂻尤深善頌莫從旅慶之末始<lb/>
獻尺書之勤伏望上為邦朝精調寢餗某卑情無任激<lb/>
切之至謹具狀起居兼賀謹狀<lb/>
<pb n="KR4d0051_WYG_012-14b"/>
　　廷評謝授官<lb/>
右某啟伏䝉聖恩授前件官仰冐寵靈就安里落皆自<lb/>
吹嘘之力載華衰朽之蹤愧感交指名奚究<lb/>
　　乾元節啓建疏<lb/>
右伏以薰風應律熈然萬寳之心祥電繞樞盛矣<lb/>
一人之慶幸逢誕聖之日率罄瞻天之誠恭惟體天<lb/>
法道欽文聦武聖神孝徳皇帝陛下明配照臨徳參<lb/>
覆燾膺一千之景運邁三五之休規未嘗自安荷宗<lb/>
<pb n="KR4d0051_WYG_012-15a"/>
祖承平之業所以致治得生靈愛戴之情均惟逺方樂<lb/>
此華旦效葵霍之傾嚮托謳歌而發揚宸扆光華願齊<lb/>
於北極帝躬久固祈比於南山復飭緇黄預精焚誦蕩<lb/>
蕩之恩莫報慺慺之懇徒深臣無任望闕祝聖之至<lb/>
　　興龍節開啟文<lb/>
右臣伏以光華盛旦式欽誕聖之期宣演秘文仰祝齊<lb/>
天之算緇黄咸集彌月伸䖍頌祝同聲普天一致恭惟<lb/>
皇帝陛下膺圖有大御極繼明光紹祖宗之基逺隆堯<lb/>
<pb n="KR4d0051_WYG_012-15b"/>
舜之治祥推繞斗應休運於千齡節慶興龍起驩心於<lb/>
率土藉真銓之至妙讃萬夀之無疆今者某官内罄䖍<lb/>
誠躬臨法㑹敷揚梵典已凴釋衆之勤懇叩佛慈更效<lb/>
華封之禱<lb/>
　　賀林樞宻<lb/>
右某伏審光膺中詔榮陟西樞朝進真儒助太平於四<lb/>
海仁居髙位交慶悦於一時恭以某官間世鉅材元精<lb/>
異禀學造聖賢之妙智窮事物之㡬銓量士類而八座<lb/>
<pb n="KR4d0051_WYG_012-16a"/>
推先潤色王言而三長兼善徳業夙髙於衆望謀猷久<lb/>
恊於上心果奉疇資之音進登機宻之任公忠許國賛<lb/>
成熈載之功膏澤下民行慰具瞻之衆某尸官巴裔引<lb/>
領台階展慶奔馳莫繼簪紳之末嚮風抃喜姑修竿牘<lb/>
之勤某卑情無任激切依歸之至<lb/>
　　賀祖提刑禮上<lb/>
右某伏審涓擇剛辰按臨劇部幸餘輝之將及想清晤<lb/>
之非遥復此馳誠以前展慶勤渠所致敷諭奚周謹奉<lb/>
<pb n="KR4d0051_WYG_012-16b"/>
狀賀謹狀<lb/>
　　賀運判李朝請禮上<lb/>
右某伏審涓辰已諧親事幸於聨職尤切懽悰緬惟衝<lb/>
冐之餘駢集起居之福即期候迓併叙欵誠更冀保調<lb/>
以符跂祝謹奉狀賀<lb/>
　　回王學士以生日寄示夀星夀香<lb/>
右伏䝉尊慈以某生日特貺星香仰荷勤誠固深愧感<lb/>
伏思厚禮難以捧當謹奉狀回納兼謝伏惟照察<lb/>
<pb n="KR4d0051_WYG_012-17a"/>
　　賀正<lb/>
右某伏以萬物棣通化工方盛三陽交泰賢履所宜伏<lb/>
惟某官養德冲和秉心端正兹茂迎於令序當倍擁於<lb/>
純休佇聞寵陟之光行副瞻祈之切無縁慶謁徒劇情<lb/>
誠謹奉狀賀<lb/>
　　謝權梁山王朝奉<lb/>
伏審涓辰已諧視事辱長牋之見及荷勤意以彌多知<lb/>
郡朝奉術學素深材猷兼茂臨事肯違於中道長民必<lb/>
<pb n="KR4d0051_WYG_012-17b"/>
愜於輿情佇聆惠政之傳以慰鄙懐之俟尚遥覯晤更<lb/>
祝保調謹奉狀謝<lb/>
　　賀謝王安撫轉遥刺再任<lb/>
右某伏審光膺宸命重綰使權顯矣遥麾之榮優哉連<lb/>
任之寄愧馳誠之尚緩荷貽翰之特先伏惟安撫鈐轄<lb/>
作坊材器素高聲華夙振投筆蚤當於遴選擁旌靜鎮<lb/>
於遐方俄治譽之藹聞致恩輝之被及輕裘緩帯風威<lb/>
頗類於祭軍増秩賜金寵異果符於漢表未縁謁慶但<lb/>
<pb n="KR4d0051_WYG_012-18a"/>
切忻愉謹奉狀陳賀兼謝謹狀<lb/>
　　謝新知全州王左藏<lb/>
右某伏審光膺宸命榮綰郡章伏惟慶慰竊以知郡左<lb/>
藏學通儒術智逹兵機久攄將領之能果陟承宣之任<lb/>
方圖馳慶先辱枉書欣感尤深指陳莫究<lb/>
　　賀王運判<lb/>
伏審涓辰巳諧視事竊惟慶慰某官材猷高邁術學淵<lb/>
通譽藹周行進膺妙選慙臨逺服方擁節以宣風佇見<lb/>
<pb n="KR4d0051_WYG_012-18b"/>
列城率鈞懽而䝉恵顧惟衰晩同此按亷維謁晤之未<lb/>
能在傾馳而彌甚謹先奉狀賀謹狀<lb/>
　　回答高麗人使書狀<lb/>
　　答正使先狀<lb/>
伏審逺持使節安乗滄海之舟來奉國憂追仰鼎湖之<lb/>
駕方遂披風之便遽承枉教之勤感怍所深叙陳莫既<lb/>
謹奉狀攀迎兼謝<lb/>
　　答副使<lb/>
<pb n="KR4d0051_WYG_012-19a"/>
伏審安若乗槎適在中秋之候勤先同軌敬趨七月之<lb/>
期佇弭節以蹔休䝉枉書之首及第深愧荷無以諭言<lb/>
謹奉狀攀迎兼謝<lb/>
　　答正使謝大排<lb/>
此者設席肆筵幸使華之戾止飛觴授爵愧主禮之闕<lb/>
然珍題更荷於不遺媿汗固深於有泚謹奉狀謝<lb/>
　　答副使<lb/>
伏承特迂使馭來屈公堂方慙治具之疎更辱飛文之<lb/>
<pb n="KR4d0051_WYG_012-19b"/>
厚感并於愧言曷究情謹奉狀謝<lb/>
　　謝正使送土物<lb/>
此者授館云初披風既幸雲牋飛翰繼沭於温言土物<lb/>
將誠更䝉於多品彌懐厚意秪益靦顔謹奉狀謝<lb/>
　　謝副使<lb/>
此者既遂郊迎挹清風而竊幸遽貽篚實嘉逺物之可<lb/>
珍載惟情禮之隆第有感銘之切謹奉狀謝<lb/>
　　答正使賀九月旦<lb/>
<pb n="KR4d0051_WYG_012-20a"/>
伏以降霜及物仰化育之成功合朔在天敬光華之順<lb/>
序伏惟奉慰尚書中和有守業履素高對令節以納休<lb/>
養清心而安正方修詗候之禮遽沐緘㬺之貽感愧無<lb/>
窮敷紓罔既謹奉狀賀兼謝<lb/>
　　答副使<lb/>
伏以節届授衣在起居之順履禮隆改朔宜詗問之交<lb/>
修伏惟奉慰侍郎局度端平材猷敏劭對此良辰之盛<lb/>
擁夫純祉之休未遑馳誠先辱枉翰感銘兹甚叙述奚<lb/>
<pb n="KR4d0051_WYG_012-20b"/>
殫謹奉狀賀兼謝<lb/>
　　答正使先狀<lb/>
伏以大明繼照生靈鈞鼔舞之情逺域嚮風玉帛謹梯<lb/>
航之獻遽聞使節首逮郡疆沐華翰之先貽在深誠而<lb/>
竊愧謹奉狀攀迎兼謝<lb/>
　　答副使<lb/>
伏以寶位嗣興率慶昌辰之盛樓航善濟殊勤逺使之<lb/>
來方圖授館以少休遽辱貽書之先及其為欣感曷罄<lb/>
<pb n="KR4d0051_WYG_012-21a"/>
敷陳謹奉狀攀迎兼謝<lb/>
　　答正使謝大排<lb/>
伏承特枉使華肯臨公燕念酒餚之不腆方竊厚顔沐<lb/>
翰墨之甚勤難當盛意愈深感怍曷究叙陳謹奉狀謝<lb/>
　　答副使<lb/>
此者載飭肆筵特䝉枉馭公堂酌醴漫勤獻酢之儀賔<lb/>
館濡毫更辱緘題之貺唯其叙感何以措辭謹奉狀謝<lb/>
　　謝正使送土物<lb/>
<pb n="KR4d0051_WYG_012-21b"/>
伏以郊迎既展幸際覿於清標方物遽貽獨㥏慙於厚<lb/>
禮情重感言莫能周謹奉狀謝<lb/>
　　謝副使<lb/>
伏承特損華緘曲垂美貺禮將誠而兼重物自逺而愈<lb/>
珍愧荷良多紓陳奚究謹奉狀謝<lb/>
　　答正使賀九月旦<lb/>
伏以金行脱節方物理之告成月吉佳辰在人情而重<lb/>
始伏惟朝賀尚書秉彛正履持節出疆兹逄氣序之良<lb/>
<pb n="KR4d0051_WYG_012-22a"/>
宜擁福休之集方圖修詗遽辱貺音感激所深指陳難<lb/>
盡謹奉狀賀兼謝<lb/>
　　答副使<lb/>
伏以秋時云暮月朏欲生蕭然爽氣之來安若直躬之<lb/>
履伏惟朝賀侍郎公忠出使頥飬順時遘令序於海邦<lb/>
納殊休於賔館將馳詗候俄首沐於貺音祗荷謙懃第<lb/>
倍深於銜感謹奉狀賀兼謝<lb/>
　　答正使重陽<lb/>
<pb n="KR4d0051_WYG_012-22b"/>
伏以龍山吹㡌傳晉彦之風流藍水看茰播唐英之吟<lb/>
詠伏惟朝賀尚書逺攄賢業出擁使華將趨雙闕之嚴<lb/>
蹔憇四明之隘適逄令節倍納純禧顧馳悃之未遑遽<lb/>
貽緘之先辱情誠深荷筆舌奚殫謹奉狀賀兼謝<lb/>
　　答副使<lb/>
伏以江涵秋而鴈翼初飛曽動齊山之詠菊盈把而酒<lb/>
樽入望素傳彭澤之情伏惟朝賀侍郎逺泛鯨波將趨<lb/>
鳯闕伏忠懐而濟險遇佳節以納休修問尚稽貺音先<lb/>
<pb n="KR4d0051_WYG_012-23a"/>
及在感慙而相半欲叙述以難窮謹奉狀賀兼謝<lb/>
　　答正使先狀<lb/>
伏審畢使事於天庭悠然回棹趨歸期於海域復此取<lb/>
途將伸候迓之勤先沐緘題之貺第深感刻難罄敷陳<lb/>
謹奉狀攀迎兼謝<lb/>
　　答副使<lb/>
伏審奉幣造朝已致候藩之禮遵程還國載揚使節之<lb/>
光方欲展於郊迎俄先形於書貺其為感戢無以喻云<lb/>
<pb n="KR4d0051_WYG_012-23b"/>
謹奉狀攀迎兼謝<lb/>
　　答正使不赴大排<lb/>
兹者將修主禮之勤庻㡬肯顧未許使華之辱敢不敬<lb/>
從在跂望以彌深欲指陳而莫究謹奉狀謝<lb/>
　　答副使<lb/>
伏以敬邀軒從肆筵愧乏於嘉聲遽枉牋題左顧不䝉<lb/>
於重諾第勤嚮望難盡叙陳謹奉狀謝<lb/>
　　答正使賀五月旦<lb/>
<pb n="KR4d0051_WYG_012-24a"/>
伏以律當午位氣肇一隂屬改朔之令辰有安時之妙<lb/>
理伏惟奉慰尚書秉心處正順序納休茂膺榖旦之和<lb/>
倍擁繁禧之集阻趨舍館辱枉緘題荷徳固深撫躬増<lb/>
愧謹奉狀賀兼謝<lb/>
　　答副使<lb/>
伏以晏隂成物允恊令時合朔在天欣逄榖旦恭惟奉<lb/>
慰侍郎才華輝映器宇恢宏深明消息之機倍納駢繁<lb/>
之祉未遑展慶先辱貺音徒積靦顔曷勝染翰謹奉狀<lb/>
<pb n="KR4d0051_WYG_012-24b"/>
賀兼謝<lb/>
　　送答正使物帛<lb/>
伏以寵貺物儀永佩至勤之好敬馳餽贐敢將匪報之<lb/>
誠具列别牋第増深愧謹奉狀諮聞<lb/>
　　送答副使物帛<lb/>
伏以持節而來既首貽於方物揚舲以徃取輙獻於贐<lb/>
儀聊致㣲誠具陳他幅謹奉狀諮聞<lb/>
　　答正使先狀<lb/>
<pb n="KR4d0051_WYG_012-25a"/>
伏審肅奉國珍望赤墀而入貢茂膺宸渥擁華斾以言<lb/>
旋將遂披承先貽緘翰仰佩謙勤之意益深銘感之誠<lb/>
謹奉狀攀迎兼謝<lb/>
　　答副使<lb/>
伏以望雲來貢蚤幸覿於風規航海言還將載瞻於聲<lb/>
采首貽華翰益佩撝謙感愧之深敷宣曷究謹奉狀攀<lb/>
迎兼謝<lb/>
　　送答正使物帛<lb/>
<pb n="KR4d0051_WYG_012-25b"/>
伏以南國珍竒過勤來貺中州菲薄輙浼將行雖誠意<lb/>
之有加愧物儀之不腆具陳别幅尚憚虗拘謹奉狀諮<lb/>
聞<lb/>
　色羅七匹色綾八匹色紗一十九匹土絹四匹<lb/>
右謹随狀塵浼伏惟留納<lb/>
　　送答副使物帛<lb/>
伏以曩貽方物深荷意於勤隆兹奉贐儀竊懐慙於輕<lb/>
浼有少㣲品具于别牋謹奉狀諮聞<lb/>
<pb n="KR4d0051_WYG_012-26a"/>
　色羅八匹色綾一十匹色紗一十九匹土絹四匹<lb/>
右謹随狀塵浼伏惟留納<lb/>
　　答正使謝赴大排<lb/>
兹者肆設維勤仰威儀之秩秩獻酬有序敬徳義之温<lb/>
温方慙情禮之疎又辱緘題之重欵誠所積筆舌難窮<lb/>
　　答副使<lb/>
兹者開筵有待慙不腆於豆觴擁節肯來幸少留於輿<lb/>
馬不圖謙徳更辱華緘感與愧并情非言盡<lb/>
<pb n="KR4d0051_WYG_012-26b"/>
　　答正使賀端午<lb/>
伏以角黍薦甘靈符祛癘襲風流而惟逺驚節候之遽<lb/>
遷伏惟奉慰尚書徳度汪洋材資瑰瑋遘良辰於行館<lb/>
集休祉於直躬方圖竿牘之脩首沐緘㬺之貺其為悚<lb/>
荷莫盡指陳<lb/>
　　答副使<lb/>
伏以乗時採藥幽人矜肘後之方當晝曬書高士衒腹<lb/>
中之藴伏惟奉慰侍郎霜松挺節火玉凝姿順履令辰<lb/>
<pb n="KR4d0051_WYG_012-27a"/>
宜膺多福方欲馳誠而修慶遽䝉枉翰以示謙懐感實<lb/>
多形言難盡<lb/>
　　上王内翰書<lb/>
具位某謹齋沐裁書有獻提舉内翰閤下某聞道之難<lb/>
行也唯徳可以行之道之難明也唯文可以明之以徳<lb/>
而不以文其傳也不足以逺以文而不以徳又可傳乎<lb/>
哉二者相湏而成以為斯道之主者必有命世者當之<lb/>
孔子没異端起邪説誣民孟荀楊相繼於曠代而以是<lb/>
<pb n="KR4d0051_WYG_012-27b"/>
為巳任使聖人之道復振於頺圯墜絶之間而後之人<lb/>
不䧟溺其良心者皆其力也久而陵夷至于有唐獨韓<lb/>
氏奮起排非救失其功不後三子降及五代彫敝尤甚<lb/>
我朝之興剗革衰亂雖百有餘年而教化已被然而世<lb/>
之士類未能向本學以組綉為得而不知有經術之用<lb/>
行以智巧相高而不知有仁義之守鉅人間出徃徃橫<lb/>
身肆力圖所以矯變之趣若其徳足以行文足以明堅<lb/>
厚醇粹傑然而不可儗者唯公一人而巳天下之士踐<lb/>
<pb n="KR4d0051_WYG_012-28a"/>
履術業有所未正莫不指公以為羞其間至與不至雖<lb/>
未可以量其於翕然成風亹亹不已而日入於敦實之<lb/>
域豈為小補焉且公豈人人而教之乎如人人而教之<lb/>
則力亦不給矣然則何以哉公之文本六經而明之者<lb/>
也公之徳安中庸而行之者也其所以育天下之材者<lb/>
以此也夫唯如是則公之功又不後於韓氏也去韓氏<lb/>
之逺想見形采而不可得猶襲其繪像之遺而瞻慕之<lb/>
况生而與公同時竊被教育而不能一拜于左右豈不<lb/>
<pb n="KR4d0051_WYG_012-28b"/>
負矣哉此士人所以汲汲爭先於門闌也某生而貧賤<lb/>
不能他為以讀書考古為事性雖顓䝉粗識所向當在<lb/>
㓜少固已知公之誼可為依歸廼致誠欵請聞名於將<lb/>
命而公從容降接不以不肖視之諄諄導諭勉之以充<lb/>
擴之本期於有所植立方是時受公之賜不為不多也<lb/>
既而冐取禄仕淟涊塵土不邇輝光者逾一紀焉奔走<lb/>
之隙雖不舍所學以期樹立第所得之寡不足以補其<lb/>
所亡返思曩時導諭之重誠可深愧然而天下之士竊<lb/>
<pb n="KR4d0051_WYG_012-29a"/>
被訓育猶以不拜左右為所負况某也承教之舊豈以<lb/>
欿然于心而自絶於大君子之庭哉是敢叙慺慺以聼<lb/>
命於屏下謹獻近所為論一編鄙淺無取徒為摯見之<lb/>
禮且以發請誨之端也干浼威嚴不勝惶懼不宣某再<lb/>
拜<lb/>
　　上滕舍人書<lb/>
月日具位某謹再拜上書糾察舍人閤下某聞古之君<lb/>
子所以大過人者以其善推所為以及人知富貴利逹<lb/>
<pb n="KR4d0051_WYG_012-29b"/>
之所以自任而不以富貴利逹之勢介放胷中則位益<lb/>
高心益廣其所以推而及人者日益逺且大也於其所<lb/>
及人之間其數甚愽而莫大於道義樂育其類夫樂育<lb/>
之者非在於日講月諭規規諄諄於尋寸毫髪之中彼<lb/>
能適然而向我者我察其材志而扶導之引翼之使之<lb/>
自我而至於有為而后止此誠大君子之任也恭惟執<lb/>
事以巨材厚徳致身高顯所施廓大皆有原本欲以兼<lb/>
天下之善而未嘗以翲忽矯天下之士真所為知富貴<lb/>
<pb n="KR4d0051_WYG_012-30a"/>
利逹之自任而不以其勢介於胷中也士人滿門其被<lb/>
扶導引翼之賜者為不少益以日月則孰不至於有為<lb/>
真所謂善推所為以及人也某江湖野人㓜喜讀書二<lb/>
十來京師求禄仕同時進取之流素不識面者徃徃或<lb/>
道名而指背究其所縁皆執事譽飾之致也未㡬附風<lb/>
雲之末僅竊科第一落塵土閒闗無狀雖自信之心愈<lb/>
於前時而蹤迹淟涊去門闌日以踈也因循嵗時㡬十<lb/>
五年今日赴銓衡㑹執事有典制之拜地雖愈崇而㣲<lb/>
<pb n="KR4d0051_WYG_012-30b"/>
蕞之舊不敢自棄於將命謁既上矣執事遇之如平昔<lb/>
詢之以術學朂之以不倦益又知執事以利逹自任而<lb/>
忘其勢欲推所為以及人之甚也使某也愚而無所欲<lb/>
為則已如欲有為則舍執事之門奚徃哉謹録新文古<lb/>
律詩共八十篇塵獻几席非敢以為文章徒以為請教<lb/>
之資且明年雖加而學未畫也惟執事不以狂狷之進<lb/>
而咎之不以挾故之問而欲之則幸甚幸甚干冐威重<lb/>
不勝戰懼不宣某再拜<lb/>
<pb n="KR4d0051_WYG_012-31a"/>
　　上太守書<lb/>
月日具銜某再拜獻書某官閤下夫榱題之材施於大<lb/>
厦能勝其任者棟梁借之勢也腹背之毛傳於鷦明舉<lb/>
而冲天者六翮借之勢也雖有利鏃與之勢則犀革可<lb/>
貫否則魯縞不入雖有輕車與之勢則千里可至否則<lb/>
跬歩不進豈物獨有是殆人亦然矣今天下之吏官小<lb/>
而任重者縣令為甚縣令之權裁制萬室雖舒惨在手<lb/>
而其勢實資於刺史刺史與之勢則利可以興害可以<lb/>
<pb n="KR4d0051_WYG_012-31b"/>
去事之疑者可以聞政之便者可以專所革易以遷所<lb/>
集易以成下之難化者不能輕議以動揺若然患胷中<lb/>
無有耳何為而不得哉其於㓜學而壯行庻㡬無憾也<lb/>
刺史奪之勢則利不可興害不可去事之疑者不得以<lb/>
聞政之便者不得以專所革難以遷所集難以成下之<lb/>
難化者莫不輕議以動揺若然惟擯斥是憂奚暇於設<lb/>
施乎故曰在下位不獲乎上民不可得而治矣然獲乎<lb/>
上有道非脅肩謟笑耦意求從而獲之也必將誠於身<lb/>
<pb n="KR4d0051_WYG_012-32a"/>
悦於親信於友然後獲之也獲之不敢豫於巳曰有義<lb/>
不獲不敢非其上曰有命然則不賢者能若是乎故上<lb/>
之人孳孳聼察者假借於其賢者以其有為也某不敏<lb/>
生於田野不習他技專意經史遭時得官才不應用强<lb/>
勉驅䇿為貧而仕自此闗柝所向未能發其志所立未<lb/>
能聞於時塵泥十年食粟而已誠可羞愧今此何幸吏<lb/>
于執事鎮撫之下得邑褊小尤利於拙視事六月矣無<lb/>
分寸之美挂人齒牙而譴責不及誠執事庇育優賜也<lb/>
<pb n="KR4d0051_WYG_012-32b"/>
然而迹逺麾斾無縁時伏左右仰聼教命且致一言以<lb/>
宣鄙心之萬一惟日餒矣祗役兹便來拜庭下豈復黙<lb/>
黙以自取棄故敢叙其説干叩將命以為資勢之兆則<lb/>
於從政也豈云小補哉覬執事亮其誠不以狂妄咎之<lb/>
則幸甚幸甚不宣某再拜<lb/>
　　上通判官<lb/>
月日具銜某齋沐拜書某官閤下某聞聖人之言曰君<lb/>
子易事而難説説之不以道不説也及其使人也器焉<lb/>
<pb n="KR4d0051_WYG_012-33a"/>
小人難事而易説也説之雖不以道説也及其使人也<lb/>
求備焉嗚呼斯言至矣乎夫易事則人樂為用而難説<lb/>
則君子進焉以君子之高明粹美而其類日進於前故<lb/>
其智慮益廣而其道益尊也雖事則人不樂為用人不<lb/>
樂為用而易説則小人進焉以小人之狹隘敖僻而其<lb/>
類日進於前故其智慮益淺而其道益卑也然則小人<lb/>
之事易事也雖有便巧之資㨗給之材求耦其意而為<lb/>
之任也固不可得矣若夫善悦則將安施乎君子之事難<lb/>
<pb n="KR4d0051_WYG_012-33b"/>
事也雖有宏逺之器兼濟之術求其見信也固不可得<lb/>
矣若夫妄説則其能為乎是以古之君子擇所事而事<lb/>
之未嘗妄仕也至有膰肉不及不税冕而行千里而至<lb/>
不受禄而去必不得已則乗田委吏抱闗擊柝為辭富<lb/>
辭尊之計耳今之仕者非若古人然古人之仕於魯不合<lb/>
則於齊又不合焉則於鄭於陳於楚於燕俟其合而止<lb/>
也今人之仕受官於朝𨽻職於外唯其所事而事焉姑<lb/>
㓗巳自信理義自養廼其遇之難易有幸與不幸也夫<lb/>
<pb n="KR4d0051_WYG_012-34a"/>
何擇哉幸而得所事不披心腹極思慮蚤夜孳孳竭其<lb/>
所能而為之用者可謂智乎某無狀㓜而罷軟不能任<lb/>
農工之勞又恥遭明時而不自植立不得接踵薦紳以<lb/>
設施仁義之藴謀明王道之原故勉力讀書十年而仕<lb/>
仕十年矣而官為縣令食粟而巳所為蓄縮未足動人<lb/>
耳目而際昔賢之畛域唯夙宵皇皇常恐碌碌與俗吏<lb/>
相頫仰於一世中耳乃所幸者獲事執事之賢且明也<lb/>
到官之始趨謁庭下執事引之坐末霽威誨語諄諄不<lb/>
<pb n="KR4d0051_WYG_012-34b"/>
巳廼知執亊開易亊之心而少加亮於愚𠂻也坐局臨<lb/>
政行將滿嵗而不被譴斥豈非執事之賜乎圖欲俯伏<lb/>
左右道胷中之一二且聼教命而執事逺臨他郡又數<lb/>
百里而逺也所守拘繫願未獲伸第瞻頌盛徳而不知<lb/>
止極充於心而形於言故筆之書以寓獻几格恭惟執<lb/>
事信道甚篤自知固明不以其言為妄説也至於披心<lb/>
腹極思慮蚤夜孳孳竭其所能而為之用則某不敢棄<lb/>
智就愚而失所事於君子也干冐尊嚴不勝皇恐不<lb/>
<pb n="KR4d0051_WYG_012-35a"/>
宣某再拜<lb/>
　　上章郎中書<lb/>
某聞古人有言曰㓜而學之壯而欲行之夫行之有二<lb/>
窮則行之身逹則行之民行之民之尤切者宜莫若郡<lb/>
守縣令守之於令卑高之相逺其間不能以寸雖所施<lb/>
有大小而其趣無以異也而其治未嘗不相資以成守<lb/>
得其令可遺一邑令有賢守有遺一身遺之非忘之也<lb/>
無可慮之患而知其必以濟也若其不虞之憂則君子<lb/>
<pb n="KR4d0051_WYG_012-35b"/>
不憂且郡守筦攝其下有貴重之勢視令之才則變置<lb/>
之易如奕棊耳至於得其人猶悦以自慰况令焉者進<lb/>
退在守而獲遇其賢且明則其樂而自幸也宜如何哉<lb/>
樂於中必形於言既樂矣苟為能言不宜緘黙以自舍<lb/>
然或遲遲其言者蓋將待可言之際耳故曰言未及之<lb/>
而言謂之躁言及之而不言謂之隠非躁非隠其可言<lb/>
之際乎善知本者事其上之賢也不當以是夫某不敏<lb/>
生田壄間㓜不他習而喜於學學十年而仕仕之年十<lb/>
<pb n="KR4d0051_WYG_012-36a"/>
而治官纔再耳僶俛其位夜氣以存雖毫髪之務不敢<lb/>
輕以視從公之餘則頫仰羣籍資取理義以益胷中之<lb/>
未逮能雖未知抑不可謂不知其本者矣臨邑無狀逃<lb/>
責逾嵗始獲事於閤下迎拜麾斾之初固巳樂而自幸<lb/>
矣然而視不敢仰語不敢出縮縮然與於旅進之後非<lb/>
愚於自棄也誠以塵賤之迹未見亮於閤下苟言之不<lb/>
既失於躁乎今聼命於局三月矣政無可稱而譴斥不<lb/>
加鄙朴之守庻㡬稍安而閤下必少加察也居可言之<lb/>
<pb n="KR4d0051_WYG_012-36b"/>
際或反箝結以自隘某獨何心哉故敢叙其欵以露獻<lb/>
於左右冀閤下憐其誠而納焉則幸甚幸甚干冐清嚴<lb/>
不甚悚息不宣某再拜<lb/>
　　謝章守書<lb/>
某謂詭言似正順言似佞苟辨其詭不可惑於似正而<lb/>
取焉苟察其順不可惑於似佞而拒焉是為知言之至<lb/>
也某今日之言順言也恭惟明公不以似佞而拒之夫<lb/>
師帥千里如古諸侯之任近而與生民興利去疾遠而<lb/>
<pb n="KR4d0051_WYG_012-37a"/>
為天子宣布風化非高明簡重知治體之君子明敏而<lb/>
才者將孑孑苛刻務為煩碎非徒無益而又擾之迂而<lb/>
滯者將靡敝不振坐視其下受患而巳耳且自淛而東<lb/>
婺為大邦人多高貲習俗素薄悍鬬嚚訟相軋務勝朝<lb/>
廷難其尹而别為簡擢之地明公居之期嵗矣政舉治<lb/>
成得寛猛之中吏民帖然莫不心悦而誠服真所謂高<lb/>
明簡重知治體之君子也某竊守下邑偃仰教命之久<lb/>
惟知貫行夫復何措明公不以某為不才召置節下使<lb/>
<pb n="KR4d0051_WYG_012-37b"/>
治訟數月雖朝夕僶俛悉力從事而昭昭之前事至見<lb/>
本重輕取舍罔或違道指諭條理無有齟齬徒欲作聼<lb/>
明為毫髪之補不可得已退歸故局遽逺言誨乃心茫<lb/>
然如失所依徐而精思第知仰公治體之明而頌公盛<lb/>
徳之美耳明公恩於鄙朴矣不有佞言干求之疑是敢敷<lb/>
為順言以獻左右在明公自知不惑必不謂其似佞而<lb/>
拒之也干冐清嚴情悸顔泚不宣某再拜<lb/>
　　謝楊倅書<lb/>
<pb n="KR4d0051_WYG_012-38a"/>
夫挾故而問君子所不答也何則資於師者不當恃舊<lb/>
故而易視之苟有恃而至其不受之宜矣此特以道義<lb/>
之貴雖一問焉不可有所挾况從政事上其勢愈於彼<lb/>
其又可以有挾乎蓋曰法在焉而已耳且義之末然後<lb/>
有法及其至也義或不勝其重上下有分之謂法故舊<lb/>
不遺之謂義今從政事上而不可挾故是義不勝法之<lb/>
重昭矣然而上焉者主於法而義得以兼下焉者唯守<lb/>
法而俟其義而已某拜閤下之徳舊矣典邑于此復冐<lb/>
<pb n="KR4d0051_WYG_012-38b"/>
閤下之庇曩者被檄假治督郵朝夕趨走左右言必公禮<lb/>
必吏私心欿然不敢有一芥之挾曰守法可也閤下霽<lb/>
威嚴而接之又援之以備所薦豈獨主於法而兼義邪<lb/>
殆將先義而後法也還邑七八日驟違門闌惟仰高威<lb/>
義之不暇情動語發書畫不能究盡姑獻其畧以瀆視<lb/>
聼幸閤下少加亮焉不宣某再拜<lb/>
　　上使憲使書<lb/>
夫士之有常心而不變於異物者以其仁義禮知根於<lb/>
<pb n="KR4d0051_WYG_012-39a"/>
中非有待於外而然也故富貴不能滛貧賤不能移威<lb/>
武不能屈其所以自視常欿然而其志未始一日倦於<lb/>
為善非所謂慕賞飾而畏罰沮也其知天之所與而趨<lb/>
向操守適當然耳是故其臨下也恕其事上也忠取舍<lb/>
有義進退有命巻而畜之終身無足憂充而擴之兼善<lb/>
固有餘裕志得不以泰不得不以憾求乎在内而不求<lb/>
乎其所不在焉故曰人知之亦囂囂其尊徳樂道不如<lb/>
是不足以有為也然則有是心也豈或詭激以取聞乎<lb/>
<pb n="KR4d0051_WYG_012-39b"/>
美言以求合乎不由是而聞不由是而合其必歸於與<lb/>
正也天下之與正者常少而好詭激説美言者常多是<lb/>
以士之有常心者不常聞且合也某愚無似學粗知本<lb/>
僶俛㣲宦一紀于兹所施蓄縮固不足道而滋養舊藴<lb/>
不舍所受未嘗敢以簿領冗未而輙忘去也若其尊徳<lb/>
樂道雖未足以有為有亦庻㡬有常心而不變者矣恭<lb/>
惟明公宿徳大度敦與正之心按視一道察羣吏之知<lb/>
長善否昭如秋陽明白不可蔽至於詭激美言皆明公<lb/>
<pb n="KR4d0051_WYG_012-40a"/>
之所不取也某今日之幸以屬邑吏迎拜麾斾之下獲<lb/>
吐一辭以歸高誼豈所謂取聞求合之正乎亦樂於見<lb/>
賢而不得閉黙以自棄也惟明公察焉而進退之不宣<lb/>
某拜<lb/>
　　上王漕書<lb/>
某月某日具銜某上書某官閤下某㓜貧而愚不能習<lb/>
知他事唯讀書考古學為文辭規速化之術且不自度<lb/>
謂仕則行道如反掌耳弱冠而得官奔走十餘年志未<lb/>
<pb n="KR4d0051_WYG_012-40b"/>
及舉氣未及舒凡至所措置去離繩約僅或容髪則有<lb/>
履禍之畏况道之欲行其可竊覬邪所不失者從公之<lb/>
餘則偃仰圖史耽味經籍究前人之是否評衆事之得<lb/>
失發於詞章議論誠雖不才固亦足以自樂也得是樂<lb/>
也其敢謂之自致乎幸而𨽻明公按舉之下民信吏戢<lb/>
庻務條理故朴鈍之守亦見包蓄而不加擯斥遂得樂<lb/>
於此耳然不幸所典窮僻不得一拜麾節仰聼教誨以<lb/>
發胷中之未逮則前所謂樂者抑未為足矣今將代歸<lb/>
<pb n="KR4d0051_WYG_012-41a"/>
豈宜無言以謝鉅徳具宣鄙心之萬一哉謹致文字若<lb/>
干非敢以為文庻公知治下之吏有荷公之賜而得樂<lb/>
如此也干冒清嚴無任悚息不宣某再拜<lb/>
　　上王漕攝青谿書<lb/>
今月七日伏奉使檄差權睦之青溪青溪劇邑宜得才<lb/>
者以當剸治如某等輩僅守繩約何足任使而執事遣<lb/>
之承乏意將驅䇿鈍弱使之動心極力以成駿健也固<lb/>
當奔走承命不可少緩然敢以辭者某頃在東陽閲歴<lb/>
<pb n="KR4d0051_WYG_012-41b"/>
半歲近被音㫖纔復舊局家有疾病治療未起遂即逺<lb/>
道實所未堪且官期逾邁代者至不可度日月不多政<lb/>
不能久徒使兩邑擾於送迎耳是敢敷露愚欵仰叩將<lb/>
命伏惟執事容徳照隠察其慺慺而安全之則幸甚干<lb/>
冐威嚴無任悚息不宣某再拜<lb/>
　<lb/>
　<lb/>
　錢塘集巻十二<lb/>
</p>
<p>
</p>
  </div>
</body>
</text>
</TEI>
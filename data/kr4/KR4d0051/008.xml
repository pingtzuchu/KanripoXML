<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集巻八</head> <lb/>
    <p>
<pb n="KR4d0051_WYG_008-1a"/>
欽定四庫全書<lb/>
　錢塘集巻八<lb/>
　　　　　　　　　　　　　宋　韋驤　撰<lb/>
　　利州路轉運判官謝上表二首<lb/>
　　皇帝<lb/>
臣某言伏奉告命授臣利州路轉運判官巳於四<lb/>
月二十九日到任管勾訖漕將之選誤及孤蹤敕<lb/>
戒之嚴仰膺睿訓兼修程而叱馭涓吉日以莅官<lb/>
<pb n="KR4d0051_WYG_008-1b"/>
責重望輕迹榮心愧臣某誠惶誠懼頓首頓首伏<lb/>
念臣智非應變學愧知方篆刻文章竊儒科於皇<lb/>
祐之末間關州縣脫選調於熈寜之初僅三紀以<lb/>
逶迤秉一心之朴拙俛仰恥隨於曲俗巻舒輒意<lb/>
於古人不希畫餠之虛聲唯逺素餐之公患而蔑<lb/>
然善狀慙五十之無聞故慨若昌辰念千一之徒<lb/>
遇分永投於冗散甘自棄於輪囷豈圖冐被宸俞<lb/>
濫分使指况逺方之所寄在慎柬以尤詳若臣之愚<lb/>
<pb n="KR4d0051_WYG_008-2a"/>
其實非稱此蓋伏遇皇帝陛下皇明委照鴻造曲成網<lb/>
羅遺材綱紀至治拔淹振滯盡公議於一時進善黜邪<lb/>
宣休風於四海曾惟微蕞亦玷選掄臣敢不勉罄其衷<lb/>
恪修所職省徭均賦下齊郡邑之為肅吏寛民上副朝廷<lb/>
之意庶幾補報少助涓埃臣無任瞻天荷聖激切屏營<lb/>
之至謹奉表稱謝以聞臣某誠惶誠懼頓首頓首謹言<lb/>
　　太皇太后<lb/>
臣某言<hi>同前</hi>擇使逺方豈容虛授擢材多士必厭公言寒<lb/>
<pb n="KR4d0051_WYG_008-2b"/>
蹤獲預於遣中驚寵實踰於意外即星馳而就職唯夕<lb/>
惕以疚懐臣某誠惶誠懼頓首頓首伏念臣性本倥侗<lb/>
器非宏愽早塵科第久玷朝紳齟齬百端固乏趨時之<lb/>
智蹉跎三紀信知行學之難念倖位以是羞肯苟為而<lb/>
自棄晦迹或幾於瓦合存心寧蔽於雷同然而歴郡邑<lb/>
以承宣曾微善最累歲月而遷陟僅脫譴訶方偃仰於<lb/>
熈辰敢覬覦於銳進夫何天幸兹被甄收付之漕運之<lb/>
權飭以訓辭之戒在於遭遇奚以克勝此蓋伏遇太皇<lb/>
<pb n="KR4d0051_WYG_008-3a"/>
太后陛下化極聖神仁齊覆幬增廣太平之業延洪累<lb/>
盛之朝為官擇人每資於博採因能任職必協於僉諧<lb/>
迺若孤生亦叨煩使臣敢不竭誠莅事勁節徇公激濁<lb/>
揚清勸十州之吏治抑强扶弱安一道之人情期有補<lb/>
於毫釐庶不辜於驅策臣無任瞻天荷聖激切屏營之<lb/>
至<lb/>
　　賀擒獲鬼章上皇帝表<lb/>
臣某言伏聞八月十九日諸將攻圍洮州擊破蕃賊生<lb/>
<pb n="KR4d0051_WYG_008-3b"/>
擒首領鬼章等者戎虜肆兇驟干邊障神兵仗義生獲<lb/>
渠魁稟聖筭於無前伸國威於不陣蠻夷膽落將帥凱<lb/>
還四方傳聞萬口稱慶臣某誠歡誠忭頓首頓首竊以<lb/>
虞舜舞干而苗格周文因壘而崇降蓋聖明之徳動於<lb/>
無知則桀黠之情感而自悔倘拒違而不改固翦滅以<lb/>
為宜何兹醜類之尤獨昧盛朝之化暨聲教而狼心如<lb/>
故霑雨露而蜂蠆復生輒興犯塞之狂以取覆巢之禍<lb/>
皇赫斯怒秋霜助肅殺之嚴天奪其心晚霧絶遁逃之<lb/>
<pb n="KR4d0051_WYG_008-4a"/>
計縛酋豪於反掌埽種落於亡蹤自昔命征之雄微斯<lb/>
決勝之敏此蓋皇帝陛下神機淵妙睿斷髙明既隆柔<lb/>
逺之文復振摧姦之武威加閫外鼓行皆貔虎之師勢<lb/>
震洮東係頸盡氐羌之長正邦刑於萬里壯軍實於一<lb/>
時臣拘迹逺疆馳誠雙闕阻觀都䕶歸奉萬年之觴徒<lb/>
效詩人仰歌三捷之咏臣無任瞻天望聖喜躍屏營之<lb/>
至謹奉表稱賀以聞臣某誠歡誠忭頓首頓首謹言<lb/>
　　太皇太后表<lb/>
<pb n="KR4d0051_WYG_008-4b"/>
臣某言伏聞八月十九日諸將攻圍洮州擊破蕃賊生<lb/>
擒首領鬼章等者天威震逺塞境戒嚴將略受成兇渠<lb/>
就執埽蕩豺狼之窟振揚貔虎之功風聲所加鼓舞以<lb/>
聽臣某誠歡誠忭頓首頓首竊以犬戎遺種鬼族擅强<lb/>
屢擾邊陲久逃鈇鉞貪鷙之情不已猖狂之計復興脅<lb/>
黨類以相連嬰城郛而自固未伸螗臂死當戰陳之前<lb/>
已屈獸心生致檻車之内俾遊魂於霜鍔將就戮於槀<lb/>
街惟兹斬馘而獻俘甚若摧枯而拉朽轟雷霆於絶域<lb/>
<pb n="KR4d0051_WYG_008-5a"/>
重華岱於偏師壯驩呼於奏凱之間雖同自昔紀擒獲<lb/>
於書勲之際獨盛於今此蓋太皇太后陛下道合髙穹<lb/>
徳均厚載武不黷而所修必備兵不玩而所舉必平致<lb/>
其専閫之臣應機以勝捽彼黠羌之首係頸而旋正治<lb/>
世之大刑增熈朝之偉觀臣尸官逺部引領上都念阻<lb/>
造庭共慶㨗書之獻願聞虛堠永光信史之傳臣無任<lb/>
瞻天望聖喜躍屏營之至謹奉表稱賀以聞臣某誠歡<lb/>
誠忭頓首頓首<lb/>
<pb n="KR4d0051_WYG_008-5b"/>
　　福建運判謝上表<lb/>
臣某言伏奉告命授臣充福建路轉運判官臣巳於二<lb/>
月十九日到任管勾訖仰冒宸恩再叨使指跼蹐訓辭<lb/>
之重烏敢少忘精勤職事之初唯憂不稱臣某誠惶誠<lb/>
懼頓首頓首伏念臣倥侗末學樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小材遭逢聖時黾<lb/>
勉仕路竊第倏逾於三紀恪官敬歴於四朝雖微績效<lb/>
之可名固有朴忠之自信頃繇誤選嘗使逺方賴徳澤<lb/>
之廣而年登盜衰幸教令之明而民紓吏戢汔終更而<lb/>
<pb n="KR4d0051_WYG_008-6a"/>
安守獲逃譴以代歸巴蜀十州方休於督察甌閩一道<lb/>
復佐於轉輸奔走周星之間﨑嶇萬里之半顧身勞而<lb/>
何憚念責重而可虞短技易窮懼難堪於屢試壯行不<lb/>
競徒有愧於初心旋省微軀曷膺煩使此蓋伏遇皇帝<lb/>
陛下堯仁徧覆舜智兼明愛人及物則不異邇遐為官<lb/>
擇才則罔遺鉅細如臣孤拙尚預采收申命丁寧尤矜<lb/>
幽逺臣敢不夙宵盡瘁俛仰竭誠進善糺邪庸警齊於<lb/>
衆職興利除害以便安於列城庶幾犬馬之能不負乾<lb/>
<pb n="KR4d0051_WYG_008-6b"/>
坤之造臣無任瞻天荷聖激切屏營之至謹奉表稱謝<lb/>
以聞臣某誠惶誠懼頓首頓首謹言<lb/>
　　謝恤刑詔書表<lb/>
臣某言進奏院遞到詔書一道賜臣令恤刑禁仍散下<lb/>
管内常切提舉無令曠慢者天時方暑起畏憚於羣心<lb/>
宸詔遽頒戒滯淹於庶獄奉十行之申飭督列郡以遵<lb/>
承共深欽恤之懐上副丁寧之訓臣某誠惶誠懼頓首<lb/>
頓首恭惟皇帝陛下徳參覆載道極聖神徧愛追堯舜<lb/>
<pb n="KR4d0051_WYG_008-7a"/>
之仁措刑邁成康之術雖存五辟以助治每慮一夫之<lb/>
不辜眷盛夏之在辰軫纍囚於率土敷揚明命儆厲攸<lb/>
司潔完先自於圜扉滌濯仍臻於三木貧而無餉者給<lb/>
之以粟疾而難縱者濟之以醫期無淹繫之徒必絶濫<lb/>
加之罰幅員萬里競趨逺罪之風遐邇一心咸戴好生<lb/>
之恵臣敢不仰膺言綍恪舉憲條勉一道承宣之勤寛<lb/>
九重矜惻之廣庶幾犬馬之效不負乾坤之施臣無任<lb/>
瞻天望聖激切屏營之至謹奉表稱謝以聞<lb/>
<pb n="KR4d0051_WYG_008-7b"/>
　　代虞學士遺表<lb/>
臣某言逢辰竊祿愧乏涓埃之勞忍死獻言徒伸犬馬<lb/>
之戀脫官聮而安沒荷乾造之有終重違清時猶抗餘<lb/>
息魂欲去體辭多不倫臣某誠悲誠懼頓首頓首伏念<lb/>
臣生而朴野學亦空疎蚤塵儒科晚玷文館義有可守<lb/>
則未始枉尋而直尺事有可舉則罔或吐剛而茹柔間<lb/>
闗三紀之餘遭遇四朝之盛荐叨器使獨病材難敢謂<lb/>
致身之未髙唯憂陳力之不迨贊畫天府嘗助浩穰之<lb/>
<pb n="KR4d0051_WYG_008-8a"/>
煩曳裾王門久尸講解之職而桑榆勢迫藥石功虧疾<lb/>
疢暴深精爽垂盡想赤墀而隕涕瀝血懇以懐慙直節<lb/>
何為殊無報國之效哀鳴不已尚冀敝帷之恩伏望皇<lb/>
帝陛下特軫天衷曲從人欲憫其舊物貸以深仁俾臣<lb/>
遺蹤獲有箕裘之紹則臣瞑目甘為溝壑之捐臣歴任<lb/>
三十七年並無譴累久在諸王府供職見理提刑資序<lb/>
本家未有兒男食祿欲乞一恩例霑及寒族臣長男芹<lb/>
年若干曽應進士舉得解伏望聖慈特賜俞允於文資<lb/>
<pb n="KR4d0051_WYG_008-8b"/>
内安排干冒旒扆臣無任兢危隕越之至謹奉表陳乞<lb/>
以聞<lb/>
　　代楊侍郎謝授寶文閣待制知廬州表<lb/>
　　皇帝<lb/>
内閣寵名實中朝之髙選方州重寄乃外補之最榮拜<lb/>
優命以稠重揣卑悰而警惕<hi>中謝</hi>伏念臣降才不敏涉道<lb/>
非深遭逢盛時叨竊膴仕守朴忠於無撓當盤錯而勿<lb/>
辭嘗濫長於理官每戒得情之喜繼忝陪於司寇第謀<lb/>
<pb n="KR4d0051_WYG_008-9a"/>
助治之寛旋陞民部之劇繁唯謹邦財之經費雖無善<lb/>
状亦免瘝官冒先皇拔擢之恩䝉陛下包涵之賜日月<lb/>
浸永筋骸始衰比緣銜命之勤偶致愆和之疢難久妨<lb/>
於賢路仍倖處於省曹陳誠輒叩於九重引跡頻尸於<lb/>
一郡傾葵心而仰俟感天聽之曲從以禁近之職而飾<lb/>
其陋軀以安閒之壤而使之顓面恩出望外愧深胷中<lb/>
夫何微蹤及此厚幸此蓋伏遇皇帝陛下斡聖神之妙<lb/>
廓天地之仁憐其犬馬之勞假以丘山之恵臣敢不深<lb/>
<pb n="KR4d0051_WYG_008-9b"/>
銘悃愊䖍奉龍光夙夕兢兢方守循牆之戒始終皦皦<lb/>
彌堅報國之心臣無任瞻天荷聖激切屏營之至<lb/>
　　太皇太后<lb/>
效職累年恐衰疲之敗事露章兩上堅懇乞於罷麾恩<lb/>
俞既與其便藩寵秩復加於内閣仰承優渥深積兢惶<lb/>
<hi>中謝</hi>伏念臣本出寒儒早從末宦勤勞三紀朴拙一心幸<lb/>
逢盛世之明昌叨遇元朝之奨拔擢由棘寺進貳刑曹<lb/>
殊未著於官能驟已陞於民部事之利疚罔不竭精時<lb/>
<pb n="KR4d0051_WYG_008-10a"/>
所戚休得以宣力更炎凉而浸久偶瘝曠之未形方懐<lb/>
持祿之慙敢衒剸繁之術陛下未加顯黜尚謂小材輟<lb/>
其坐局之勤付以出疆之命冒苦寒於逺道感微疢於<lb/>
中宵迨此使還難安省列竊畏尸官之譴且慮妨賢之<lb/>
譏遂亟請於偏州冀少全於素分天威重冒方懼雷霆<lb/>
之嚴聖造曲從遽䝉雨露之澤畀之禁近之職授以清<lb/>
閒之邦於臣所望有加若臣何幸及此此蓋伏遇太皇<lb/>
太后陛下神機運用坤徳包涵憐其孤進而無他憫其<lb/>
<pb n="KR4d0051_WYG_008-10b"/>
久勞而不懈徇犬馬之私欲推丘山之至恩臣敢不激<lb/>
勵懦衷祇膺明命誓秉糜捐之志終酬覆載之仁臣無<lb/>
任瞻天荷聖激切屏營之至<lb/>
　　知廬州到任謝上表<lb/>
　　皇帝<lb/>
臣某言伏䝉聖恩授臣充寶文閣待制知廬州已於某<lb/>
月某日到任訖職秩既優幸參華於内閣事權甚重顓<lb/>
分控於長淮方謹始於頒條唯厲精於宣化自慙朴拙<lb/>
<pb n="KR4d0051_WYG_008-11a"/>
實玷龍光<hi>中謝</hi>伏念臣早緣末學竊綴下科﨑嶇歴官黾<lb/>
勉從政積寸長而何助懐小智以無堪越俎治庖戒於<lb/>
侵職畫墁志食恥在素餐宜於公者勢可舉而必行便<lb/>
於時者力可為而必盡久剸理官之劇再遷省部之煩<lb/>
愆尤偶逃疲薾非稱乞郡章而外補感天聽之下從途<lb/>
不束裝已獲承宣於善地身雖去國仍叨侍從之榮名<lb/>
仰冒誤恩深踰素分此蓋伏遇皇帝陛下至仁覆露洪<lb/>
造包涵察其技窮而猶未遽捐念其勞久而假之暫逸<lb/>
<pb n="KR4d0051_WYG_008-11b"/>
臣敢不始終一節夙夜竭誠撫養羣元上廣堯舜之澤<lb/>
望瞻首善遥馳魏闕之心庶殫犬馬之能仰答乾坤之<lb/>
施臣無任瞻天荷聖激切屏營之至<lb/>
　　太皇太后<lb/>
臣某言<hi>同前</hi>文閣清華叨誤恩於増秩淝川曠静冒優寄<lb/>
於分符下車首見其吏民奉詔仰宣於徳澤力輕任重<lb/>
心愧迹榮<hi>中謝</hi>伏念臣樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>微材斗筲淺器出逢盛際進<lb/>
躐周行義有可為則奮不顧軀道之所枉則恥於投步<lb/>
<pb n="KR4d0051_WYG_008-12a"/>
頃貳刑曹之要荐陞民部之煩渠渠唯盡於公忠碌碌<lb/>
苟逃於謗責偶愆和於弱質輒露請於偏麾遽䝉天眷<lb/>
之曲從復過愚衷之始望忝近班之賁節獲善壤之寛<lb/>
閒去國不遥目想雲中之雙闕幸時無事坐安淮右之<lb/>
列城方莅政之云初念致身之有自此蓋伏遇太皇太<lb/>
后陛下運聖神之造垂雨露之仁察臣悉力有涓埃之<lb/>
禆貸臣少休俾承宣於外加寵光而汎及庇孤陋而曲<lb/>
成臣敢不恪守官箴勤恤民隠廣朝廷恵養之意成畎<lb/>
<pb n="KR4d0051_WYG_008-12b"/>
畆便安之情兾微助於隆平庶仰酬於覆育臣無任瞻<lb/>
天荷聖激切屏營之至<lb/>
　　賀坤成節表<lb/>
金風應律當造化之成功玉殿稱觴慶聖神之誕日四<lb/>
海致梯航之獻庶邦傾葵藿之心熙然覆載之間幸此<lb/>
明昌之㑹<hi>中謝</hi>恭惟太皇太后陛下俔天唯睿御世以仁<lb/>
翕張萬微鼓舞羣動力庇帝圖之盛道侔坤徳之宏慶<lb/>
辰密邇於中元賀禮交修於上國請方前古逺超文母<lb/>
<pb n="KR4d0051_WYG_008-13a"/>
之徽願比南山盡效華封之祝臣忝司偏郡阻造彤庭<lb/>
奉萬年之杯既逺鵷鸞之列望九重之闕但馳犬馬之<lb/>
情臣無任瞻天荷聖抃蹈激切之至<lb/>
　　䕫路提刑謝上表<lb/>
臣某言伏奉告命差提㸃䕫州路刑獄公事已於三月<lb/>
十七日到任管勾訖列職禮曹頫竊郎潛之奉按刑䕫<lb/>
服仰承聖訓之嚴即叱馭於險途已莅官於逺部才微<lb/>
責重心惴迹榮臣某誠惶誠懼頓首頓首伏念臣起自<lb/>
<pb n="KR4d0051_WYG_008-13b"/>
諸生幸於久仕中立雖完於素守壮行已負於初心不<lb/>
攘畫餅之虛名唯恥獲禽之詭遇自叨使指屢易歲華<lb/>
嘗再領於轉輸並偶逃於瘝曠巴閩兩部首尾六年川<lb/>
陸兼行往還萬里一忝司賓之選每懐尸祿之憂方謀<lb/>
自斂於冷官豈謂復叨於煩使况庶獄必資於明慎而逺<lb/>
甿尤在於撫綏非髙材不足以窒羣枉之萌非精識不<lb/>
足以糾一成之失此焉退省臣則冒居斯蓋伏遇皇帝<lb/>
陛下獨化日新至仁天覆明罰止期於助治好生深軫<lb/>
<pb n="KR4d0051_WYG_008-14a"/>
於非辜不限地之邇遐必擇人而刺察曽惟陳力之末<lb/>
亦被遣行之光臣敢不益勵愚衷䖍遵渙命責羣吏盡<lb/>
心之實必使無寃成一方逺罪之風庶幾有補下伸螻<lb/>
蟻之志上報乾坤之恩臣無任瞻天荷聖激切屏營之<lb/>
至謹奉表稱謝以聞臣某誠惶誠懼頓首頓首謹言<lb/>
　　謝賜厯日表<lb/>
臣某言今月十九日進奏院遞到准太史局牒送到合<lb/>
賜紹聖三年厯一巻者恩出中宸頒朔必先於正歲厯<lb/>
<pb n="KR4d0051_WYG_008-14b"/>
由太史授時爰及於逺方捧受致恭奉行知敬臣某誠<lb/>
惶誠懼頓首頓首恭惟皇帝陛下對天御世稽古保民<lb/>
分飭羲和之官詳推日月之運筭成密法示隂陽消息<lb/>
之期布在綿區儆稼穡艱難之序臣敢不䖍遵國令上<lb/>
體君仁糾正奪農之違戒除暴物之戾庶圖小補仰報<lb/>
大鈞臣無任瞻天荷聖激切屏營之至謹奉表稱謝以<lb/>
聞臣某誠惶誠懼頓首頓首謹言<lb/>
　　又<lb/>
<pb n="KR4d0051_WYG_008-15a"/>
臣某言某月某日進奏院遞到宣一道賜臣紹聖三年<lb/>
厯日一巻者厯為大紀恊正統於天心恩出九重謹頒<lb/>
宣於歲首按逺方而有守拜明命以尤榮臣某誠惶誠<lb/>
懼頓首頓首恭惟皇帝陛下徳命乾坤道齊堯舜發政<lb/>
必循於時令成書爰敇於日官叅符緹室之灰密著清<lb/>
臺之法布於率土使知敬授之方儆彼安甿不失先期<lb/>
之備臣敢不欽承重賜敦諭列城助陽推慎罰之端順<lb/>
序舉劭農之職庶圖小補仰報洪鈞臣無任瞻天荷聖<lb/>
<pb n="KR4d0051_WYG_008-15b"/>
激切屏營之至謹奉表稱謝以聞臣某誠惶誠懼頓首<lb/>
頓首謹言<lb/>
　　又<lb/>
臣某言今月十六日進奏院遞到宣一道賜臣紹聖四<lb/>
年厯日一巻者君命布宣逺賜萬年之厯臣心祗敬率<lb/>
同四海之濱方拜受以知榮遂寶藏而遵用臣某誠惶<lb/>
誠懼頓首頓首恭惟皇帝陛下對天育物體道御民順<lb/>
時令而隂陽弗違命日官而中朔必正書成大紀敕敬<lb/>
<pb n="KR4d0051_WYG_008-16a"/>
授於攸司賚及萬方謹奉行於有政臣敢不恪承明貺<lb/>
敦勉列城徳刑循舒慘之期稼檣儆作成之備庶符恊<lb/>
氣仰贊昌辰臣無任瞻天荷聖激切屏營之至謹奉表<lb/>
稱謝以聞<lb/>
　　謝中使傳宣撫問表<lb/>
臣某言今月二十九日入内内侍省髙品闗琳到渝州<lb/>
傳宣撫問者王人将命傳天語之丁寧臣子拜恩荷聖<lb/>
衷之軫恤雖在方隅之逺如瞻象魏之光欽戴撫存竊<lb/>
<pb n="KR4d0051_WYG_008-16b"/>
深榮悸臣某誠惶誠懼頓首頓首恭惟皇帝陛下仁參<lb/>
覆幬明合照臨紹重熙累洽之休大持盈守成之徳儲<lb/>
神正宁不忘宵旰之憂興念逺臣尤憫邊陲之役遣使<lb/>
星馳於萬里宣言澤及於四方臣敢不上體睿慈俯修<lb/>
職業唯知盡瘁誓殫犬馬之能庶有微勞仰報乾坤之<lb/>
賜臣無任感天荷聖激切屏營之至謹奉表稱謝以聞<lb/>
　　又<lb/>
臣某言正月二十九日巡歴至雲安軍遇入内内侍省<lb/>
<pb n="KR4d0051_WYG_008-17a"/>
内西頭供奉官王懐志傳宣撫問者星軺遽至臨六服<lb/>
之幽遐天語敬傳冒九重之存撫光榮雖甚隕越是憂<lb/>
臣某誠惶誠懼頓首頓首恭惟皇帝陛下治掩成康徳鈞<lb/>
堯舜運神機於獨斷紹先烈於重熙宵旰儲精措幅員<lb/>
之寧謐歲時軫慮念邊鄙之勤勞遣中使以載馳恤逺<lb/>
臣而敦諭絲綸降被戴恩知挾纊之温葵藿齊傾向日<lb/>
罄推心之赤臣敢不恪修職業上體睿慈誓殫犬馬之<lb/>
能仰報乾坤之賜臣無任感天荷聖激切屏營之至謹<lb/>
<pb n="KR4d0051_WYG_008-17b"/>
奉表稱謝以聞<lb/>
　　謝恤刑勅書表<lb/>
臣某言某月某日進奏院遞到勅書一道賜臣令恤刑<lb/>
禁仍散下管内常切提舉無令曠慢者夏暑藴隆動九<lb/>
重之惻怛詔書儆勅軫庶獄之滯淹恪官況在於按刑<lb/>
承命尤資於盡瘁寅膺欽恤之訓倍謹哀矜之誠居不<lb/>
遑寧日惟加勵臣某誠惶誠懼頓首頓首恭惟皇帝陛<lb/>
下天臨萬國子育兆民雖嚴五辟以沮懲不忍一夫之<lb/>
<pb n="KR4d0051_WYG_008-18a"/>
抵冒念時炎燠難堪縲絏之中發號清明廣布幅員之<lb/>
内聳有司之兢惕憫被繫以安全圜扉必戒於潔凉三<lb/>
木必勤於滌濯視貧而給之以食察疾而濟之以醫趣<lb/>
聽讞於平停屏推求於滋蔓枉直悉由乎審克重輕不<lb/>
失其簡孚庶使無寃成囹圄空虛之治豈為小補助乾<lb/>
坤長養之功臣敢不敬服宸綸肅持邦憲下繩郡邑共<lb/>
堅慎罰之心仰戴朝廷推廣好生之徳臣無任感天荷<lb/>
聖激切屏營之至謹奉表稱謝以聞<lb/>
<pb n="KR4d0051_WYG_008-18b"/>
　　又<lb/>
臣某言今月日進奏院遞到勅書一道賜臣令恤刑禁<lb/>
仍散下管内常切提舉無令曠慢者天時方暑動宵旰<lb/>
之儲思君詔遽頒軫寰區之庶獄䖍稟丁寜之訓益勤<lb/>
欽恤之誠戒飭列城奉行明命臣某誠惶誠懼頓首頓<lb/>
首恭惟皇帝陛下愛民猶子覆物如天發施仁政而推<lb/>
不忍之心明罰勅法而期無刑之治矜羣愚之抵冒慮<lb/>
圜土之滯淹炎威當三伏之隆渙號達萬方之逺儆有<lb/>
<pb n="KR4d0051_WYG_008-19a"/>
司之怠忽䘏被繫以求全潔清至桎梏之微濟助有餉<lb/>
醫之給斥吹毛之滋蔓督閱實之平停遐邇一堂孰起<lb/>
向隅之泣生靈四面咸欽祝網之恩臣敢不敬服宸綸<lb/>
肅持邦憲下繩郡邑效君子盡心之方仰戴朝廷廣聖<lb/>
人好生之恵臣無任瞻天荷聖激切屏營之至<lb/>
　　賀興龍節表<lb/>
臣某言遘誕聖之慶辰大時成歲起祝堯之善頌四海<lb/>
鈞情有生共樂於明昌無逺不同於鼓舞臣某誠懽誠<lb/>
<pb n="KR4d0051_WYG_008-19b"/>
抃頓首頓首恭惟皇帝陛下運神明而獨斷繼統業以<lb/>
丕承幹萬化以大中之權納羣元於至治之域允作百<lb/>
王之髙規豈惟三代之同風節應興龍感鴻圖之紀瑞<lb/>
樂方儀鳯贊紫殿之稱觴臣忝使巴陲阻趨魏闕惓惓<lb/>
雲漢倍深拱北之衷懇懇精誠䖍禱後天之筭臣無任<lb/>
祈天頌聖激切驩呼之至謹奉表稱賀以聞臣某誠歡<lb/>
誠抃頓首頓首謹言<lb/>
　　又<lb/>
<pb n="KR4d0051_WYG_008-20a"/>
臣某言伏以律更大吕月臨成歲之功運應千齡天啓<lb/>
降真之日萬物盡懐於生意四方共起其驩心臣某誠<lb/>
懽誠抃頓首頓首恭惟皇帝陛下髙邁三王丕承六帝<lb/>
持盈成而寶龜鼎廓聲教而服華夷誕辰紀電斗之祥<lb/>
光輝不極禮貢致梯航之獻鼓舞無窮臣承之閩封馳<lb/>
誠魏闕仰天威於不逺祝睿筭於無疆稱慶捧觴阻伏<lb/>
簪纓之末傾心向日敢希葵藿之情臣無任瞻天望聖<lb/>
激切屏營之至謹奉表稱賀以聞臣某誠懽誠抃頓首<lb/>
<pb n="KR4d0051_WYG_008-20b"/>
頓首謹言<lb/>
　　又<lb/>
臣某言祥電繞樞應千齡之嘉運瑞蓂夾陛茂八莢於<lb/>
隆冬當聖人慶誕之辰正海㝢太平之日羣生鼔舞萬<lb/>
國梯航<hi>中賀</hi>恭惟皇帝陛下徳耦堯仁明符舜智丕顯盈<lb/>
成之業増髙繼述之猷賞刑信而善惡勸懲聲教逺而<lb/>
車書混一興龍紀節昌期恊成嵗之功儀鳯奏音列辟<lb/>
奉後天之壽臣迹拘遐裔心仰嚴宸拱北傾誠悵周行<lb/>
<pb n="KR4d0051_WYG_008-21a"/>
之獨逺望雲䖍懇祝睿筭以無疆臣無任祈天頌聖激<lb/>
切驩呼之至謹奉表稱賀以聞臣某誠懽誠抃頓首頓<lb/>
首謹言<lb/>
　　謝轉官加勲表<lb/>
臣某言今月初四日進奏院遞到告一道伏䝉聖恩授<lb/>
臣朝請大夫仍加柱國者年勞無状愧當考課之程國<lb/>
賞有常獲冒陟明之典官勲並進榮悸兼深臣某誠惶<lb/>
誠懼頓首頓首伏念臣江湖末族蓬蓽寒儒遭逢聖時<lb/>
<pb n="KR4d0051_WYG_008-21b"/>
塵綴仕籍間闗幾及於四紀朴直唯肩於一心利於公<lb/>
者知無不為施於政者思止其位壯行所學雖潛負於<lb/>
素懐苟合以容固恥隨於流俗自叨簡拔愈竊兢危未<lb/>
嘗枉道以求從何敢謀身而幸進備郎官於再歲持使<lb/>
指於十年方虞總核之明難逭黜幽之辱第知分守豈<lb/>
意序遷夫何累日之勤亦被自天之渥振逺方之觀望<lb/>
増小已之光華拜寵若驚撫窮無措伏遇皇帝陛下乾<lb/>
剛獨運離照繼明昭法度以綱紀四方審予奪以勸懲<lb/>
<pb n="KR4d0051_WYG_008-22a"/>
多士俾庶績之咸考雖小臣而不遺遂令微蕞之軀輒<lb/>
玷進陞之賜敢不永端晚節彌激懦衷受而益恭願效<lb/>
循牆之戒圖其稱報用逃濡翼之譏更俯誓於糜捐庶<lb/>
仰酬於覆燾臣無任感天荷聖激切屏營之至謹奉表<lb/>
稱謝以聞<lb/>
　　賀受玉璽表<lb/>
臣某言伏奉近降徳音敬聞五月朔受傳國寶禮畢者<lb/>
聖政日躋恊千年之景運珍符天錫垂萬世之休光禮<lb/>
<pb n="KR4d0051_WYG_008-22b"/>
成大慶之崇澤霈四方之逺生靈鼓舞宇宙晏清赫然<lb/>
昌辰偉矣盛事臣某誠懽誠抃頓首頓首恭惟皇帝陛<lb/>
下徳參堯禹道揜商周紹祖宗之業而増大盈成贊覆<lb/>
載之功而致隆皇極刑賞明而必信賢邪判而不淆吏<lb/>
稱民安同歸于治鳶飛魚躍各遂其情藹乎至符之充<lb/>
紛若殊祥之應建安翔鶴裴徊和氣之游集慶靈光緣<lb/>
飾太平之象於鑠咸陽之壤聿興玉璽之珍蓋神物之<lb/>
䕶藏待聖時而呈露諸儒考古原至寶之攸傳路寢陳<lb/>
<pb n="KR4d0051_WYG_008-23a"/>
儀敬髙穹之所授新樂章而恊比酌禮典以敷施輝映<lb/>
古今震聳夷夏繼河洛圖書之瑞小郊藪麟鳯之祥受<lb/>
命永昌寶篆顯延洪之福錫民大賚厖恩推宥過之仁<lb/>
臣糜職巴陲馳精魏闕奉觴稱慶莫參鵷鷺之行拱極<lb/>
傾誠徒想雲龍之㑹臣無任瞻天頌聖激切懽呼之至<lb/>
謹奉表稱賀以聞臣某誠懽誠抃頓首頓首謹言<lb/>
　　明州謝上表<lb/>
臣某言伏䝉聖恩差知明州軍州事已於某月某日到<lb/>
<pb n="KR4d0051_WYG_008-23b"/>
任管勾訖䕫方按獄雖久尸官亳社分符未容及境優<lb/>
渥再承於明命光華假守於便邦已見吏民敬宣徳澤<lb/>
臣某誠惶誠懼頓首頓首伏念臣蚤由末學獲仕昌朝<lb/>
審義命之可尊篤公忠而自信退有誠身之道進忘出<lb/>
位之思不為易缺之嶢嶢幾近無竒之碌碌曩誤膺<lb/>
於簡拔愧無補於事功區區使指之勤忽忽歲華之久<lb/>
念因循而冒處懼衰薾之難堪仰叨九閣覬州麾之可<lb/>
乞俯從微物荷天聽之不遺矧此近鄉畀之善地山竒<lb/>
<pb n="KR4d0051_WYG_008-24a"/>
水勝昔人曽況於蓬丘事簡民良今日頗優於澤國載<lb/>
惟委寄之重宜得承宣之能自揣不材誠為非據此蓋<lb/>
伏遇皇帝陛下仁參覆載道極聖神增廣太平之基廓<lb/>
開衆正之路公予奪以聳四方之聽均勞逸以懐羣下<lb/>
之情迺以寒蹤䝉兹厚幸臣敢不恪修職業上體睿慈<lb/>
知師帥不可以苟為思所以養人之術知民社不可以<lb/>
虛受圖所以報國之勞庶幾循吏之徒不負大君之賜<lb/>
臣無任感天荷聖激切屏營之至謹奉表稱謝以聞臣<lb/>
<pb n="KR4d0051_WYG_008-24b"/>
某誠惶誠懼頓首頓首謹言<lb/>
　　賀生皇子表<lb/>
臣某言伏睹徳音降生皇子者天心降鑒貽上主之鴻<lb/>
休聖嗣誕生恊萬方之大慶臣某誠懽誠抃頓首頓首<lb/>
恭惟皇帝陛下堯仁博大舜智髙明敦繼述以丕承保<lb/>
盈成而獨化發政先好生之徳開邊全不殺之威民物<lb/>
乂安神靈恱善和氣四充於宇宙珍符並貺於堪輿緯<lb/>
象昭垂炳前星之燦燦元良載育増景祚之綿綿壯哉<lb/>
<pb n="KR4d0051_WYG_008-25a"/>
極治之洪基偉矣昌期之盛事臣叨分符竹逺仰闕廷<lb/>
莫預鵷行共歡呼而稱慶第欽龍喜想慈恵之均霑臣<lb/>
無任瞻天望聖激切欣躍之至謹奉表稱賀以聞<lb/>
　　賀冊立皇后表<lb/>
臣某言伏覩禮部録降九月八日制書立皇后者冊命<lb/>
隆恩推本元良之育宫闈正位密繄輔佐之勤懿徳冠<lb/>
於長秋喜氣鈞於函夏臣某誠懽誠抃頓首頓首恭惟<lb/>
皇帝陛下堯仁睦族舜法治家以身為度而考古御今<lb/>
<pb n="KR4d0051_WYG_008-25b"/>
以風化下而由内及外持盈神器雅恊鳬鷖之文正始<lb/>
褘衣昭顯闗睢之徳禁掖仰徽音之嗣旋霄麗軒宿之<lb/>
明允屬昌期式符盛禮臣糜軀守土注目望雲無緣稱<lb/>
慶於周行但極傾心於魏闕臣無任瞻天頌聖激切欣<lb/>
躍之至<lb/>
　　賀收青唐邈川表<lb/>
臣某言伏聞邈川青唐大首領率諸族歸順朝廷其疆<lb/>
土置湟鄯二州者天聲逺暨坐收不戰之功戎族來歸<lb/>
<pb n="KR4d0051_WYG_008-26a"/>
仰慕至仁之化不頓一㦸而開邊千里不鳴一鼓而置<lb/>
守二州解重鎧者莫匪傾心請長纓者豈煩虛論實無<lb/>
前之偉績屬極治之昌期萬世煇光四方鼔舞臣某誠<lb/>
懽誠抃頓首頓首恭惟皇帝陛下徳威丕冒文武兼隆<lb/>
端繼述以拱揖太平攬權綱以維持大業帝眷于上而<lb/>
珍符雜沓人懐於下而異域柔從納鄯城於反掌之間<lb/>
収湟水於銜璧之際行兵不試異周文因壘之降聖化<lb/>
所倈同虞舜舞干之格廣幅員於無外耀方策於不窮<lb/>
<pb n="KR4d0051_WYG_008-26b"/>
臣守職海隅不獲蹈舞闕庭臣無任瞻天頌聖踴躍懽<lb/>
呼之至謹奉表稱賀以聞<lb/>
　　賀皇帝登極表<lb/>
臣某言伏奉今月十三日赦文皇帝陛下寅膺顧命光<lb/>
紹寶圖號令惟新生靈胥慶臣某誠懽誠抃頓首頓首<lb/>
恭惟皇帝陛下大明繼照至徳升聞厯數在躬丕承七<lb/>
聖之統仁恩徧物允屬萬邦之歸臣職守郡符不獲躬<lb/>
詣闕庭無任瞻天望聖歡呼激切之至謹奉表稱賀以<lb/>
<pb n="KR4d0051_WYG_008-27a"/>
聞臣某誠歡誠抃頓首頓首謹言<lb/>
　　謝傳宣告諭表<lb/>
臣某言今月初九日内殿承制閤門祗候向子履到本<lb/>
州告諭兼賜官吏軍員將校僧道百姓等勅書一道者<lb/>
聖神纘紹光煇千載之期命令布宣撫諭萬方之衆在<lb/>
使華之所及荷天語以無窮臣某誠感誠戴頓首頓首<lb/>
恭惟皇帝陛下徳合祖宗仁齊堯舜繼鴻圖之赫赫膺<lb/>
寶厯之綿綿孚號惟新頒十行之温詔望雲胥慶起四<lb/>
<pb n="KR4d0051_WYG_008-27b"/>
海之誠心臣職守郡符不獲奔詣闕廷臣無任感天荷<lb/>
聖激切屏營之至謹奉表稱謝以聞臣某誠感誠戴頓<lb/>
首頓首謹言<lb/>
　　賀太后表<lb/>
臣某言伏聞皇太后權同軍國事纘紹丕圖當聖人之<lb/>
恭黙緝熙初政繄丈母之聰明渙號亟傳羣情均慶臣<lb/>
某誠歡誠抃頓首頓首恭惟皇太后陛下徳齊天妹位<lb/>
統坤儀紹任姒之大猷賛勛華之至治六宫欽戴慕美<lb/>
<pb n="KR4d0051_WYG_008-28a"/>
化于積年四海乂安聽徽音于此日臣職拘守土不獲<lb/>
稱慶闕廷臣無任瞻天望聖激切屏營之至<lb/>
　　謝轉朝議表<lb/>
臣某言今月七日進奏院遞到告一道䝉恩特授左朝<lb/>
議大夫依舊知明州軍州兼管内勸農使者天澤徧沾<lb/>
不遺微物聖恩遐暨爰及孤生奉綸綍之訓辭厲冰淵<lb/>
之誠敬臣某誠惶誠懼頓首頓首恭惟皇帝陛下堯仁<lb/>
天縱舜知日新紹七聖以丕承懐萬邦之欣戴廣宣初<lb/>
<pb n="KR4d0051_WYG_008-28b"/>
政之恵首念羣臣之勞隨班聨而汎遷盡中外而均被<lb/>
如風之行而鼔舞羣動若春之感而榮華一時而臣假<lb/>
守海濱叨䝉乾施雖積罔功之愧亦陞寄祿之階臣敢<lb/>
不俯伏再思竊慕循牆之徳夙宵不懈以圖報稱之能<lb/>
庶幾小已之愚不負大鈞之賜臣無任感天荷聖激切<lb/>
屏營之至謹奉表稱謝以聞<lb/>
　　賀生皇子表<lb/>
臣某言伏奉四月十五日詔書以皇子生大赦天下者<lb/>
<pb n="KR4d0051_WYG_008-29a"/>
誕育元良偉矣九重之慶廣宣恩宥驩然四海之情盛<lb/>
宗社之光華動生靈之鼔舞臣某誠歡誠抃頓首頓首<lb/>
恭惟皇帝陛下丕承帝業仰合天心參化育之至仁措<lb/>
幅員於極治慶流百世前星俄照於龍樓賚及萬方睿<lb/>
澤爰頒於鳯闕羣心欣戴和氣充盈臣職守郡符不獲<lb/>
奔詣闕廷臣無任瞻天頌聖激切歡呼之至謹奉表稱<lb/>
賀以聞<lb/>
　　賀天寜節表<lb/>
<pb n="KR4d0051_WYG_008-29b"/>
臣某言遘聖誕之昌辰千齡協慶仰天寜之盛節四海<lb/>
均歡皥如鼓舞之情穆若照臨之下臣某誠歡誠忭頓<lb/>
首頓首恭惟皇帝陛下仁齊堯舜業紹祖宗履重熙而<lb/>
抑畏不矜幹萬化而持循以正坦闢直言之路增深極<lb/>
治之源慶期遇震夙之時列辟奉忠勤之禱當年飛電<lb/>
曽形繞斗之祥此日稱觴感祝後天之筭臣幸逢華旦<lb/>
僻守偏州逺有列之周行心馳魏闕祈無疆之睿筭願<lb/>
效華封臣無任瞻天頌聖激切歡呼之至謹奉表稱賀<lb/>
<pb n="KR4d0051_WYG_008-30a"/>
以聞<lb/>
　　謝賜厯日表<lb/>
臣某言今月二十八日進奏院遞到宣一道賜臣建中<lb/>
靖國元年厯日一巻厯為大紀正中朔而不差恩出九<lb/>
重被邇遐而無外拜賜爰欽於敬授披文彌謹於寅遵<lb/>
臣某誠惶誠懼頓首頓首恭惟皇帝陛下建皇極以承<lb/>
天亶聰明而御世發政施仁而民神斯恱對時育物而<lb/>
隂陽以和勅密法於日官布成書於海㝢孚號遽先於<lb/>
<pb n="KR4d0051_WYG_008-30b"/>
正歲分頒逺逮於守臣臣敢不上體睿慈下修官政勤<lb/>
督耕桑之務皆使先期仰承徳恵之行必圖推廣庶有<lb/>
毫釐之補不辜覆燾之恩臣無任瞻天望聖激切屏營<lb/>
之至謹奉表稱謝以聞<lb/>
　　慰表<lb/>
臣某言伏奉正月十四日大行皇太后遺詰者東朝上<lb/>
僊奄棄大養率土仰戀莫非羣悲臣某誠哀誠咽頓首<lb/>
頓首恭以大行皇太后坤徳承天隂功被世飈御遽逺<lb/>
<pb n="KR4d0051_WYG_008-31a"/>
徽音永傳中外一心感泣萬里伏惟皇帝陛下孝慕罔<lb/>
極聖情難居願抑九重之哀以安四海之望臣拘守逺<lb/>
郡不獲匍匐奔詣闕廷臣無任瞻天望聖悲摧殞咽之<lb/>
至謹奉表稱慰以聞臣某誠哀誠咽頓首頓首謹言<lb/>
　　謝致仕表<lb/>
臣某言八月二十九日伏奉敕命宜守本官致仕者引<lb/>
年以請俯慙無補於明時得謝而歸仰荷曲成於洪造<lb/>
拜聖恩而知幸揣愚分於増榮臣某誠惶誠懼頓首頓<lb/>
<pb n="KR4d0051_WYG_008-31b"/>
首伏念臣倥侗寒品樸樕小材由末學以奮軀遘昌辰<lb/>
而從仕涵泳五朝之徳澤超踰四紀之光隂或宣化於<lb/>
便藩或司賓於華省按刑將漕屢玷於選掄竊祿尸官<lb/>
終逃於譴責爰及暮年之至自惟陳力之難乞身欲遂<lb/>
於屏居承命獲從於善去豈其孤賤能爾保全此蓋皇<lb/>
帝陛下舜知日躋堯仁天覆深固太平之業恢隆純被<lb/>
之風使萬物各安其生無匹夫或失其所致臣衰朽幸<lb/>
此退休臣敢不完一節于餘生報大鈞之巨賜雖同老<lb/>
<pb n="KR4d0051_WYG_008-32a"/>
馬力弗逮於戀棧願比露葵心不忘於向日臣無任瞻<lb/>
天荷聖激切屏營之至謹奉表稱謝以聞<lb/>
　　賀天寜表<lb/>
臣某言遇聖明之誕節玉帛奔趨起臣子之誠心簪紳<lb/>
鼔舞幸際千齡之盛仰祈萬夀之隆臣某誠歡誠抃頓<lb/>
首頓首恭惟皇帝陛下仁參化育治極明昌廣一徳以<lb/>
承天正四維而御國持盈成而守之抑畏志紹述而慎<lb/>
所更張樂聞正直之言坦闢大中之路慶辰惟永四方<lb/>
<pb n="KR4d0051_WYG_008-32b"/>
欽震夙之期睿筭無疆百辟共歡呼之禱臣恪司海郡<lb/>
遥拱楓庭仰盛旦之輝光念周行之髙逺捧觴稱慶徒<lb/>
想紫宸之班向日傾誠願效華封之祝臣無任瞻天頌<lb/>
聖激切屏營之至謹奉表稱賀以聞臣某誠歡誠抃頓<lb/>
首頓首謹言<lb/>
　　代陳少卿賀福康公主進封兖國表<lb/>
中宸有命美化務先於族親貴主進封優恩不奪於典<lb/>
禮風聲遐被中外交忻臣誠歡誠喜頓首頓首恭惟尊<lb/>
<pb n="KR4d0051_WYG_008-33a"/>
號皇帝陛下配天地之徳紹祖宗之基守無逸於持盈<lb/>
概至公於立極御逺以近齊邦以家治内等周官之規<lb/>
訓女偕帝堯之法罔媿前躅克成令猷公主分乾之英<lb/>
體巽之順雖曰愛之欲富不以生而暴榮豈湯沐不可<lb/>
一而充印綬不可一而足蓋誨育之存節故寵私之有<lb/>
階龍光一宣慈孝兩得教其有素下嫁豈忘其矩儀澤<lb/>
匪不隆四方孰謂之偏黨朝野懽浹人神氣和邁治古<lb/>
之休光增太平之盛事臣限以官守不獲奔走闕廷稱<lb/>
<pb n="KR4d0051_WYG_008-33b"/>
慶臣無任瞻天踴躍之至<lb/>
　　賀苗淑妃進封賢妃表<lb/>
正宁留神内張輔佐後宫進善下帥嬪嬙恩蓋盛於得<lb/>
人命實優於中禮綸言一出驩頌交流<hi>中謝</hi>恭惟尊號皇<lb/>
帝陛下嗣臨四方寶守重器萬機閒暇至化清明尚宵<lb/>
旰以圖徽猶起居而謀治列位既登乎俊哲中闈復選<lb/>
乎才良意出入之有裨庶言動之無失何則賢者得之<lb/>
殊稱妃由配以為名龍光不私遐邇稱慶樛木存逮下<lb/>
<pb n="KR4d0051_WYG_008-34a"/>
之諭美有所歸鷄鳴著相戒之勤驗在今日助隂教之<lb/>
綱紀副聖心之簡求法貽彤管之書寵絶椒房之侈心<lb/>
忘私謁風永邁於周南儉不曵衣譽難専於漢室全一<lb/>
時之令典綿千載之昌期臣限以官守不獲蹈舞闕廷<lb/>
無任瞻天踴躍之至<lb/>
　　代劉兵部賀兖國公主出降表<lb/>
臣某言伏審六月日内降白麻福康公主進封兖國出<lb/>
降者禮盛太平舄奕本朝之事勢榮下嫁光華舊戚之<lb/>
<pb n="KR4d0051_WYG_008-34b"/>
門築館据乎魯經附騎㳂於漢制表正人倫之大藩維<lb/>
帝祚之長四方聞風萬口稱慶臣某誠懽誠喜頓首頓<lb/>
首恭惟尊號皇帝陛下荷祖宗之業挾堯舜之心循降<lb/>
女之前規發慕親之至徳賜公主以兖國之號乃陛下<lb/>
愛育之深歸公主於皇舅之家蓋陛下孝思之永延寵<lb/>
休於勿絶繼懽好而又新物儀所稽豐約惟古義評周<lb/>
什車服避帝后之尊言采庶臣資送減先皇之子聖明<lb/>
一舉慈順兩全逺貽冊史之昭章幽致廟靈之恱喜臣<lb/>
<pb n="KR4d0051_WYG_008-35a"/>
限以官守在逺不獲奔走闕庭蹈舞稱賀卑情無任瞻<lb/>
天踴躍之至謹差某奉表以聞<lb/>
　　又代陳少卿表<lb/>
伏審六月日内降白麻兖國公主出降者國儀慎重中<lb/>
宸鍳古而展成隂禮章明公主益封而下嫁冠人倫之<lb/>
綱紀壮帝室之藩垣華夏布傳臣民慶忭恭惟我尊號<lb/>
皇帝陛下嗣守鉅業積隆太平敦睦族之令猷循降女<lb/>
之故事迺以兖國公主進加湯沐選尚親賢下適皇舅<lb/>
<pb n="KR4d0051_WYG_008-35b"/>
之家上崇先后之徳舄奕累世光華一門斯見聖明之<lb/>
心實隆仁孝之本肅雍所詠未墜周人之詩資送不踰<lb/>
尚存唐相之議榮歡乎戚里之舊恱懌乎宗祊之靈臣<lb/>
限以守職在外不獲舞蹈門闕無任瞻天忭躍之至<lb/>
　　代陳少卿謝宣賜厯日表<lb/>
臣某言十二月日進奏院遞到宣一道伏䝉聖恩賜臣<lb/>
嘉祐三年厯日者璣齊七政仰符天度之明厯校四時<lb/>
専責日官之職霈綸言於庶土布歲令於前期四方守<lb/>
<pb n="KR4d0051_WYG_008-36a"/>
臣百拜稱慶臣某誠懽誠喜頓首頓首恭惟尊號皇帝<lb/>
陛下紹隆三聖合徳二儀教化醇醲人神說喜經紀以<lb/>
之順動隂陽以之久調積為至和充塞無外筭成密法<lb/>
杪忽不遺妙探靈憲之精髙軼清臺之課求端上贊班<lb/>
朔下傳臣忝列分符預叨被賜敢不奉藏如禮聽受以<lb/>
時勿稽民事之期以戴君恩之重臣無任瞻天激切之<lb/>
至<lb/>
　　代潘郎中遺表<lb/>
<pb n="KR4d0051_WYG_008-36b"/>
臣某言臣竊祿清朝媿無補報守符偏壘將及罷歸被<lb/>
疾暴深假息垂盡君門嚴邃不復曵裾天造始終唯増<lb/>
隕涕<hi>中謝</hi>竊念臣生匪令器素持孤蹤藉先䕃之餘休遭<lb/>
明時而從宦閒闗三紀朴直一心内無毫髪之私外乏<lb/>
錙銖之援仰叨覆育幸免棄遺承命再頒於郡條積官<lb/>
一至於郎署寵澤逾分夙宵靡寜凡有益於民敢不盡<lb/>
力或害于政未嘗少容誓竭涓塵之勞兾酬穹壤之徳<lb/>
而桑榆遽逼溝壑即填神魂雖飛忠赤未折誠無顯效<lb/>
<pb n="KR4d0051_WYG_008-37a"/>
附竹帛而可傳夫何哀鳴瀆旒扆而不避然臣冒恩銜<lb/>
感非木石之頑故臣忍死獻言伸犬馬之戀臣歴任三<lb/>
十餘年兩次知州並無公私過犯本家未有兒孫食祿<lb/>
欲乞一恩例沾及寒族臣長男震年若干習進士業伏<lb/>
望聖慈特賜俞允於文資内安排干冒天聪臣無任仰<lb/>
望闕廷涕戀之至臣某誠惶誠懼頓首頓首謹言<lb/>
　　代張郎中謝轉官表<lb/>
臣某言今月五日進奏院降到勅告各一道授臣前件<lb/>
<pb n="KR4d0051_WYG_008-37b"/>
官者年勞無状惟日積憂天造不遺以時序進對寵靈<lb/>
之優渥震肝胆以悸慙<hi>中謝</hi>伏念臣性實迂疏才非博敏<lb/>
粗知古道早玷仕途所至雖切切厲精所施無班班顯<lb/>
績堅撡履於孤立抱朴忠而自明一叨符竹之休恩三<lb/>
易江湖之善壤顧惟宣力不足慰朝廷之思尚且偷榮<lb/>
未能安田里之分伏䝉皇帝陛下大明委照沛澤逺沾<lb/>
絫之以日月之勤陞之以班秩之次在陛下馭臣之術<lb/>
可謂至公於微臣報主之情不勝多媿敢不永固晚節<lb/>
<pb n="KR4d0051_WYG_008-38a"/>
誓殫寸誠恐懼深前循益恭之克戒作為慎末期後效<lb/>
之有聞庶幾犬馬之心上答乾坤之賜<lb/>
　　代章郎中賀郊赦表<lb/>
祀展圜丘方畢就陽之禮慶流沛澤盡冒如天之仁遐<lb/>
邇同心忭躍稱頌臣誠歡誠喜頓首頓首恭惟皇帝陛<lb/>
下享三靈之祐紹四聖之休躋純治於重熙廓至明而<lb/>
繼照端若持盈之慮巍然獨斷之權更為必顧於適時<lb/>
發政必謀于師古推重嚴禋之典首務躬行誕敷寛宥<lb/>
<pb n="KR4d0051_WYG_008-38b"/>
之恩復仍舊貫凡在幅員之内孰非鼔舞之情臣限守<lb/>
逺疆阻奔盛事奉承明詔敢怠於宣揚荷戴洪鈞益深<lb/>
於感激臣無任瞻天望聖懇切屏營之至<lb/>
　　謝傳宣撫問表<lb/>
臣某言今月日到渝州傳宣撫問者星軺遽至聳遐裔<lb/>
之觀瞻天語敬傳䘏逺臣而存問一時鼔舞萬里光華<lb/>
拜命肅恭戴恩跼蹐臣某誠惶誠懼頓首頓首恭惟皇<lb/>
帝陛下明齊舜智徳邁堯仁紹統業於重熙納生靈於<lb/>
<pb n="KR4d0051_WYG_008-39a"/>
極治垂衣而化務綏靖於方隅軫慮以時念勤勞於邊<lb/>
徼遣使謹奔馳之役宣言示撫勞之深臣敢不上體聖<lb/>
慈下修官業誓殫直節以圖分寸之能仰報大鈞不負<lb/>
生成之賜臣無任瞻天荷聖激切屏營之至<lb/>
　　謝宣賜厯日表<lb/>
臣某言今月日進奏院遞到宣一道賜臣紹聖五年厯<lb/>
日一巻者統合天心國永明昌之盛厯頒春始恩無逺<lb/>
邇之殊拜賜欣榮披文寅敬臣某誠惶誠懼頓首頓首<lb/>
<pb n="KR4d0051_WYG_008-39b"/>
恭惟皇帝陛下仁參覆載智運聖神對時育物而生成<lb/>
不偏導民務本而補助有法飭日官而謹職布歲令以<lb/>
授人粲若成書軼清臺之精密錫為大紀俾率土以奉<lb/>
行臣敢不益厲愚衷虔膺明貺儆承流於郡邑賛施徳<lb/>
於朝廷戒以奪農全東作西成之力斥其暴物順陽舒<lb/>
隂慘之期倘小補於熙辰庶仰酬於洪造<lb/>
　　賀興龍節表<lb/>
臣某言伏以呂助黄鍾適慶嵗成之候虹流華渚咸欽<lb/>
<pb n="KR4d0051_WYG_008-40a"/>
聖誕之辰域中均鼔舞之情方外謹梯航之供聲教所<lb/>
暨欣愉率同臣某誠歡誠忭頓首頓首恭惟皇帝陛下<lb/>
徳合勛華仁參覆載正法度以繼承六聖端政化以綱<lb/>
紀四方紛然符瑞之臻至矣明昌之盛光輝慶節隆冬<lb/>
秀八莢之蓂肅敬稱觴列辟奉萬年之壽臣官居䕫服<lb/>
迹逺楓宸傾向日之誠心遥瞻魏闕祝後天之睿筭竊<lb/>
效華封臣無任瞻天頌聖驩呼激切之至<lb/>
　<lb/>
<pb n="KR4d0051_WYG_008-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集巻九</head> <lb/>
    <p>
<pb n="KR4d0051_WYG_009-1a"/>
欽定四庫全書<lb/>
　錢塘集巻九<lb/>
　　　　　　　　　　　　　宋　韋驤　撰<lb/>
　　謝舉主陳少卿啓<lb/>
右某啓今月初九日伏聞發奏舉某堪充縣令者<lb/>
潔己而進終始或乖取人之艱古今所病矧利禄<lb/>
之兼誘則真邪之並馳廉隅易修底裏難辨仰惟<lb/>
著令尤重舉官内責公卿外憑牧守屢宜所薦無<lb/>
<pb n="KR4d0051_WYG_009-1b"/>
三適之褒一失其人有連坐之玷故居要者怠於<lb/>
汲善膠榮者恬不顧卑所抑既多彼求愈巧以至<lb/>
脅肩事諂利舌獻讒或仗勢於權豪或屈身如厮<lb/>
役止期苟得安恥屑為悠悠盡然往往皆中是以<lb/>
伊優被用端直見遺辟書不及於寒門膴仕悉歸<lb/>
於華胄夫唯有志之士豈或效尤於時寧坐而窮不<lb/>
徼而貴幸焉際於知遇足以為之振明若某者不才<lb/>
陋儒勉力初宦固以操守拙於耦從獄訟盡心未嘗<lb/>
<pb n="KR4d0051_WYG_009-2a"/>
自愧塵泥托迹詎敢躁圗雖知行誼之可依常懼单微<lb/>
之難立賴居軫下少慰胸中逃責及年撫躬甚慶况於<lb/>
意念之外復冒發揚之恩旋省愚䝉併增喜懼此盖伏<lb/>
遇知郡少卿廓精明之鑒闢中正之途報國不捐其所<lb/>
知器人不責其必備曾是疎賤亦逢挈持上叩九重之<lb/>
深使充百里之任所謂揉蟠木而薦萬乗歛微埃而增<lb/>
泰山可否未分光榮巳倍金石可敗肺腑不忘然奨飾<lb/>
既優烏得議私心之感唯忠勤以報庶不貽公舉之差<lb/>
<pb n="KR4d0051_WYG_009-2b"/>
過兹以還不識所措<lb/>
　　謝舉主潘駕部啓<lb/>
伏聞今月二十五日發奏舉某堪充縣令出於不虞悚<lb/>
若自失致讓莫及過情是憂竊惟名卿之建言本朝之<lb/>
剗弊在擇令之一事深遺恩於四方曩者忽為小官署<lb/>
以庸品不由保任之重詎間貪汚之流累月中程指期<lb/>
得調藉展私計他無善圗隂持金錢爭市膏壤殆其施<lb/>
政適足殃民進既無光榮顯赫之資退不惜髙尚清白<lb/>
<pb n="KR4d0051_WYG_009-3a"/>
之舉日暮途逺情侈意奢盡力爪牙屬饜肺腑百里之<lb/>
繫彼哉何思一軀之謀靡所不至邑邑相望人人效尤<lb/>
世所共憂下幾無告理義不足靦其靣法律不足誅其<lb/>
衷豈漸靡之使然由選用之非要暨兹革制莫不承休<lb/>
謂朝廷髙逺不可偏評其短長則牧守按臨乃宜審核<lb/>
於才實所知者俾以名進不令則咎其濫升用是有年<lb/>
號為得士幽深䝉恵凋瘵更生絃歌相聞賦役不横若<lb/>
昔單父之子賤益昌之易于間或有之曷可勝紀脫非<lb/>
<pb n="KR4d0051_WYG_009-3b"/>
挾精明之度何以副論薦之優如某者賦性近愚趨時<lb/>
寡變投耒即學彈冠應書偶塵下科獲就初仕然雖㫁<lb/>
㫁實無他能寜或庸庸以徼後福善可扶而必直惡可<lb/>
沮而必摧兾紓夙心孰愧清識而况賢威在上公道甚<lb/>
平貫行匪勞嚚訟自引天假之幸間空犴而坐曹日亡<lb/>
所營但援琴而恱徳竊安閒而持巳奚毁譽之在人未<lb/>
為竒功猶免俗吏㒺志於化敢言容駟之髙門毋枉所<lb/>
存何害折腰於五斗庶可逃責尚安望祈豈意左右汎<lb/>
<pb n="KR4d0051_WYG_009-4a"/>
傳聰明誤采以充舉吏之所請備長人之員奬飾逾涯<lb/>
驚惶無地此盖某官持衡當路推轂下僚敦易事而不<lb/>
求錄小能而必器䇿欵段而與其進括輪囷而使之材<lb/>
故雖么微亦被振發敢不永懐方格固守朴忠誓無阽<lb/>
身義不尸祿㨗徑邪至恥同躁人鑿墉益髙逺鑒古語<lb/>
完平生之藴藉遲異日之窮通萬一有為勉罄設施之<lb/>
效始終勿改仰酬顧遇之私舍兹以還不識所措<lb/>
　　代徐簽判謝憲使啓<lb/>
<pb n="KR4d0051_WYG_009-4b"/>
竊以别乗之職半刺之任贊綱紀于一郡助風化于千<lb/>
里其責匪易其人甚難往存辟署之法今開汲引之路<lb/>
自非乎朴茂之士挾幹濟之才則何足當論薦之重為<lb/>
擢用之漸若某者格局踈淺闇於臨事持守齟齬拙於<lb/>
趣時一塵科目七更州縣連蹇萬狀孤寒一節若王良<lb/>
之說豈能為之詭遇如韓子所謂誰肯轉之清波幸焉<lb/>
晚嵗偶綴通籍獲從事于壘幕誠托庇于使斾不及曠<lb/>
敗已踰意望豈料過聴反辱兹舉荷推轂之賜雖甚可<lb/>
<pb n="KR4d0051_WYG_009-5a"/>
榮懐鑿墉之懼何以自慰斯盖某官以公忠報國以明<lb/>
恕取人凡有小善而必錄不於一夫而求備故惟庸賤<lb/>
亦被振挈敢不薄略邉幅堅固藴藉監鮮終之戒卒至<lb/>
白首持不阿之志上承清朝庶幾保全無玷知奬過此<lb/>
以往不知所裁<lb/>
　　謝漕使馮學士舉京官啓<lb/>
右某伏聞發奏舉某堪充京官任使竊冒薦揚驚惶固<lb/>
甚仰惟驅䇿庸懦不勝何則朝廷髙深郡縣綿邈吏役<lb/>
<pb n="KR4d0051_WYG_009-5b"/>
于外官曹實繁奚事事之可稽豈銖銖之足較廉能惡<lb/>
得而上達旌勸曷縁而下通故闢寵榮之塗乃張保任<lb/>
之法使部察一部州舉一州限之常員拘以累日屢宜<lb/>
所薦雖不之褒一失其人則均而咎增峻彛範逆防偷<lb/>
邪爵祈不虚位欲無幸且天下從宦數常萬千而選中<lb/>
得賢十或八九然而間有廢道尚懐穿窬僥恩而榮竊<lb/>
賞而惠頻頻憸佞之黨烈烈貴權之門諂諛浸加請託<lb/>
交至所嫉雖可用退而寘諸淵所恱雖不才鑽而出其<lb/>
<pb n="KR4d0051_WYG_009-6a"/>
羽是以伊優忝軒冕之賜耿介有山林之思誠窮素之<lb/>
阻艱實公平之蠱蠧非哲人得志安能汲寒畯之蹤非<lb/>
雅吏致身何以當君子之薦如某者賦性扑鈍與時迂<lb/>
疎强遺犁鋤出即祿仕然其㫁㫁殆無它能寜或庸庸<lb/>
以徼後福有誠必盡出位必謀念幼學而壯行詎枉尋<lb/>
而直尺塵埃一命敢謂乎滯淹獄訟三年偶逃于譴責<lb/>
皆賢威之所覆在天幸以何多尚安妄圗足以自適豈<lb/>
意聰明汎采衡鑒誤收以充數於嚢封請備員於京守<lb/>
<pb n="KR4d0051_WYG_009-6b"/>
奬飾過越悸慚倍兼此盖伏遇某官以義取人以忠報<lb/>
國不於一夫而求備雖有小善而必聞曾是么微亦遭<lb/>
振挈敢不至其弗逮勉所未完礪清節而益堅秉赤心<lb/>
而愈固若窮通所繋一付於大鈞唯正直不渝永酬于<lb/>
厚遇舍是以往㒺知所裁卑情無任激切依歸之至<lb/>
　　謝轉官啓<lb/>
右某啓伏䝉恩授前件官職業空䝉冒銓衡之鉤攷寵<lb/>
靈槩及忝宸陛之臚傳頫伏載惟悸慙獨甚何則承平<lb/>
<pb n="KR4d0051_WYG_009-7a"/>
積乆從仕坌多以干進為常心指養恬為異趣飾廉隅<lb/>
以文其外廣結納以援其旁悠悠簪組之間汎汎軒裳<lb/>
之列摭寸銖而稱效絫日月以僥榮莫匪自謀幾何小<lb/>
補背毛腹毳夫豈能為乗集雙飛固奚足䘏朝端患其<lb/>
若是選法與之更新保任則減夫常員課最則增于舊<lb/>
矩欲薦揚之實必俟考盈防請託之深唯容外舉豈將<lb/>
阨汲引之路盖以待英豪之來苟非超卓之倫曷副延<lb/>
求之意如某者學靡該洽器非優長以罷軟而棄農耕<lb/>
<pb n="KR4d0051_WYG_009-7b"/>
由窶貧而圗禄宦一竊科第乆甘塵泥雖知利達而有<lb/>
為自分顓䝉之難彊逺騁逐之可惡固操修於必安發<lb/>
施無不篤於誠思慮未嘗踰其位治囚江左猶多好犯<lb/>
之民作邑淛東或有敢欺之俗鑒古人而良歉叨秩廩<lb/>
以宜羞奚虞冗散之資亦被褒陞之命孰謂自致敢忘<lb/>
所縁此盖伏遇集賢僕射相公堅贊國之懐竭代天之<lb/>
力闢公道而形四海端直表而正百官雖澄濫進之源<lb/>
常嫉蔽賢之敝欲禆巨浸不棄涓流之微欲助大明㒺<lb/>
<pb n="KR4d0051_WYG_009-8a"/>
遺爝火之細遂使迂疎之品亦由論薦而遷敢不充擴<lb/>
良能養完舊藴務端平而中立舍矯揉以外求赤心有<lb/>
不狥之忠白首無可移之節仰醻覆載之惠次答鈞陶<lb/>
之私寘兹而言曷識所向卑情無任激切知歸之至<lb/>
　　謝太守啓<lb/>
右某啓此者拜命楓宸竊玷王言之綍補官萍邑獲依<lb/>
刺史之天載省載維且懽且懼一昨濫膺章奏偶合銓<lb/>
衡繇江左之決曹徙淛東之領縣雖持已有常道而治<lb/>
<pb n="KR4d0051_WYG_009-8b"/>
民無長才第遵法令之程勉襲循良之迹然而風力所<lb/>
被未虚訟筒勸導所加猶有曠土犴或留于宿繫犬未<lb/>
免于夜鳴徒亹亹以竭精乏班班之顯效閲歴萬變因<lb/>
循數年止圗逃責以罷歸不意當途之論薦揣非功而<lb/>
見録慙以次而被遷籍名初𨽻于省中出宰合從于湖<lb/>
外念安輿之侍奉患逺道之間闗據陳此心請易兹地<lb/>
其如生齒繁夥封疆濶疎乆傳難治之聲固有先憂之<lb/>
勢借令挾利器之用烏可忽盤根之堅况欲逺希古人<lb/>
<pb n="KR4d0051_WYG_009-9a"/>
擺去俗狀上承朝家撫育之意下狥田里便安之情興<lb/>
言及斯為理非易仰有所賴庶幾自平恭以知郡郎中<lb/>
徳性素髙術學尤粹識通世務望壓仕途輟計庭經畫<lb/>
之謀即藩壌承宣之任發恩威而兼濟端錯舉而至公<lb/>
千里安甿悉紓懐而樂處一時屬吏唯拱手而貫行則<lb/>
某也奚惮剸煩良甘託質豈湏矯激易于無腰笏之勞<lb/>
敢事優游巫馬守戴星之分方叙欵誠之獻過䝉教誨<lb/>
之貽指期可伏於門闌嚮誼難窮於筆舌下情無任激<lb/>
<pb n="KR4d0051_WYG_009-9b"/>
切知歸之至<lb/>
　　謝劉兵部啓<lb/>
右某啓伏䝉恩授前件官竊叨陞擢實冒薦揚自知固<lb/>
明塞責何以拜命之始積憂已深何則百里之疆萬室<lb/>
之衆思斁所致戚休所縁教令擇後先利害審因革孤<lb/>
惸困疾之必濟强梗侵陵之必鋤均賦役之重輕訓農<lb/>
桑之勤怠皆政本之尤急在思兼而果為事或難常不<lb/>
欲苟作而徼譽敝有得易不當姑息而殃民上奉朝廷<lb/>
<pb n="KR4d0051_WYG_009-10a"/>
愛育之深下成閭黨便安之望故典邑之官則小而字<lb/>
人之職非輕况貫行于盛時剗次補于舊制率由保任<lb/>
之法宜得精明之材儻匪其人曷充兹選如某者闇於<lb/>
大體實無他能學尚柅於逢原識未宏于經逺枉尋直<lb/>
尺違俗得譏吐剛茹柔與古共耻向占名于仕版獲試<lb/>
采于江城礪愚以勤補拙唯正自謂赤心之足恃詎疑<lb/>
白璧之難為業踈誠病于技窮謀過返慚于智小方免<lb/>
愆之未暇俄被舉于不虞卒令蕞微玷此銓品此盖伏<lb/>
<pb n="KR4d0051_WYG_009-10b"/>
遇知府兵部逢時補報履道信誠不私所薦而害人不<lb/>
舍所知而蔽上持衡顯位毫隐莫容推轂下僚跡單㒺<lb/>
間曾是空頑之器亦遭汲引之恩敢不固于朴忠勉所<lb/>
充擴彈琴聴治雖微子賤之優閒腰笏衛民敢效易于<lb/>
之激切庻幾有立之漸靡及無聞之嗟上答生成次酬<lb/>
驅䇿寘是而語烏知其他<lb/>
　　代章郎中謝兩府啓<lb/>
拜命中宸榮歡固切領麾逺郡愧懼方深念委寄之匪<lb/>
<pb n="KR4d0051_WYG_009-11a"/>
輕揣才猷而莫稱竊起循墻之戒且虞假器之譏雖朝<lb/>
廷任人容有不備然師帥宣化得無自難恭惟某官柱<lb/>
石邦家鈞衡海㝢贊周道之如底輔堯仁之若天未嘗<lb/>
不為官擇人思所以與世興利耻一物之遺澤逺過伊<lb/>
臯欲伊人之長民皆如龔魯如某者濫膺掄選實積兢<lb/>
惶敢不固守朴忠厲精術學勉圗治狀豈甘碌碌之無<lb/>
竒微補昌時願效涓涓之不止仰答生成之賜次醻陶<lb/>
鑄之私舍兹以還不識所措<lb/>
<pb n="KR4d0051_WYG_009-11b"/>
　　謝運使王學士啓<lb/>
將迎既失竊羞拘滯之資苛細不誅尚賴寛明之度悵<lb/>
為謀之甚拙於自咎以宜多何則邑落幽深使麾崇重<lb/>
非按視之繇此曷瞻望之有階固當俯伏道旁奉承鈴<lb/>
下露悃忱之萬一聴教戒之丁寕豈惟盡事上之儀亦<lb/>
足悟臨民之術而某智忘適變性泥執方念積粟于囷<lb/>
倉慮繫囚於囹圄畏空城之無守計嶮路之且遥奔馳<lb/>
敢憚于暮歸參候欲圗于晨往豈意供帳都徹脂車亟<lb/>
<pb n="KR4d0051_WYG_009-12a"/>
行入境不呵耕耘之無止解鞍唯頃偵伺之難量是以<lb/>
䇿蹇莫前拜塵靡及憂霑汗背愧發頳顔雖聞飛盖之<lb/>
遼猶懼半途而畫回轡固慚於違禮越疆返懼于冒威<lb/>
進退氷淵腹心芒刺弹琴聴治耻非子賤之優閒負弩<lb/>
先驅獨逺相如之風采其為不幸烏可勝言恭惟運使<lb/>
學士道涉本原器含宏厚吏不由于末節假人微察于<lb/>
至誠故此蕞微之體得逃懈緩之譴仰戴鉅徳實將終<lb/>
身某下情無任惶懼之至<lb/>
<pb n="KR4d0051_WYG_009-12b"/>
　　上劉工部啓<lb/>
某啓伏審涓辰已諧禮上千里之内民物喜躍迺及旁<lb/>
郡莫不延頸企踵以便教命之行仁人之風其盛如此<lb/>
恭惟某官徳業宏逺志勇兼善累更重寄所至稱首爵<lb/>
賞之及未嘗不避化天下之貪激天下之懦逺比古人<lb/>
夫復何讓頃者領荆楚之漕乗嵗歉之後迫于經費假<lb/>
易供調兾紓民力卒挂吏議左授此邦在公何愧邦之<lb/>
士庶聞上拜命知公決無愠色而皆望賜于公是公之<lb/>
<pb n="KR4d0051_WYG_009-13a"/>
徳誼見信于四方深矣則公之自任宜如何其重且睦<lb/>
雖偏封數得賢守前有范趙以言謫居公今繼之煇燄<lb/>
相屬豈天獨私于是哉某不才之人嚮備奔走受公之<lb/>
恩殆為私頌公之美不為諂今兹效官幸在近境雖獲<lb/>
偃仰山邑聴輿歌之傳不能俯伏麾斾道州人之慶伏<lb/>
祈早膺大用以充郡望卑情無任激切依歸之至謹具<lb/>
啓事陳賀<lb/>
　　代章伯瞻謝沈舍人舉陞擢啓<lb/>
<pb n="KR4d0051_WYG_009-13b"/>
右某伏聞論薦引重度越倫等自顧衰晚豈不愧荷古<lb/>
語有之達觀所舉如明公之達而某也被舉不既失於<lb/>
多愛而略其所觀乎恭惟明公發徳誼之積廓兼善之<lb/>
量不以富貴自大以賞識汲引為已任雖古之才臣忠<lb/>
輔篤于拔賢進善者當不過是宜有豪傑茂美醖藉深<lb/>
逺副明公甄收之精當熈朝器使之重若某者何足尚<lb/>
哉明公曲借題品請備陞用挽而致之使出門下豈所<lb/>
謂先其所知而來所不知者邪退惟匪材敢不强勉耿<lb/>
<pb n="KR4d0051_WYG_009-14a"/>
介之守老當益壯有為之心亦所未已庶幾異日不為<lb/>
提奬之玷寘是而言詎錫何報區區之誠實罄于此<lb/>
　　謝郭省副啓<lb/>
右某竊以朝廷清明賢傑輩出中外要職㒺或輕付雖<lb/>
官非宿業仕不食舊而柬求進用平正詳審故人各自<lb/>
效宣布風力增髙太平輝映前世然猶間詔近侍參舉<lb/>
所知付之有司以備陞擢為官擇人無盛於此宜有朴<lb/>
茂瑰偉之彦宏深厚重之器達古而不跼于泥適時而<lb/>
<pb n="KR4d0051_WYG_009-14b"/>
不牽于俗材猷綽然度越夷等上副鉅賢之論薦下平<lb/>
四海之公議在于某也能如是乎忽玷明公之薦仰塵<lb/>
當宁之覽旋自省度豈不恐畏此盖伏遇某官廓精明<lb/>
之鑒持剛正之度責人甚薄未嘗矜巳小善不隐將以<lb/>
報國曾惟疎鄙亦冒汲引霜臺靖位夙荷于恩麻虎符<lb/>
逺守尚叨於齒記終始厚徳何以負戴固當倍益素藴<lb/>
堅完晚節更圗微效之立庻塞見知之深舍兹以往不<lb/>
識所措<lb/>
<pb n="KR4d0051_WYG_009-15a"/>
　　謝王學士啓<lb/>
伏聞發奏舉某堪充京官任使者無所取材分孤蹤之<lb/>
連蹇不求必備幸髙誼之甄收仰冒薦揚竊深驚懼伏<lb/>
念某學不貫道智非適時强離耰鋤出即禄仕忽忽已<lb/>
踰于一紀區區纔歴于兩官無邉幅之外修無錙銖之<lb/>
旁援獨立雖不愧直行多所違衆皆誚其迂踈心自安<lb/>
于方格敢為白璧奚憚青蠅是以門如冰寒席或塵滿<lb/>
靡圗虚譽之飾第畏素餐之尤然而賦性不靈臨事幾<lb/>
<pb n="KR4d0051_WYG_009-15b"/>
闇攝調萬室黽勉三年獄訟豈能盡其情惸獨豈能周<lb/>
其隐薄征均役盖國令之素明止盜去姦亦人情之常<lb/>
務乏優優之美政微赫赫之竒功得逃瘝曠之誅巳慰<lb/>
勤勞之慮豈謂聰明泛采衡鑒誤收擢之塵土之間聞<lb/>
之朝廷之上㒺稱驅䇿難平悸慙此盖伏遇某官充擴<lb/>
至誠主張公道别羣吏之淑慝振列城之紀綱排巧宦<lb/>
諂諛之朋絶貴權請託之路片善可摭雖寒生不遺一<lb/>
惡可摧雖美官必抑但量能于器使不格物于巳長故<lb/>
<pb n="KR4d0051_WYG_009-16a"/>
在么微亦叨汲引敢不增修踐履固守朴忠利國恵民<lb/>
則知無不為謹身樂善則沒而後已庶幾一介之節無<lb/>
玷鉅賢之門舍兹以還曷識所措<lb/>
　　謝憲使元郎中啓<lb/>
某啓幼伏草萊辱公之顧舊矣從仕十餘年常恐碌碌<lb/>
無狀為門闌之羞耳典邑窮僻官滿垂去而公按視此<lb/>
道望見麾斾愧喜兼作甫迨朞月首被論薦是公之所<lb/>
以蓄待不謂終乆碌碌而期有植立于後時也則某之<lb/>
<pb n="KR4d0051_WYG_009-16b"/>
所以自勇于善報公之徳宜如何其為守局畏簡書不<lb/>
獲奔走庭下姑獻鄙言以叙荷戴之懇惟公亮其誠略<lb/>
浼瀆之罪皇恐皇恐不宣某再拜<lb/>
　　賀章郎中移廣西察刑啓<lb/>
某啓乍違麾斾傾慕深極伏承被受新命凡邦之吏民<lb/>
無不恱喜如某等輩冒徳之厚其為抃躍以言相賀百<lb/>
倍吏民之情非賀此足以為公榮盖大君子進用之漸<lb/>
宿徳舊藴施發于他日未易可量是亦足以為賀也不<lb/>
<pb n="KR4d0051_WYG_009-17a"/>
識騎從今憩何所杭越計少留止赴治之程未知復過<lb/>
蘭汀否瞻仰威重不勝拳拳春深猶有寒氣途中倍乞<lb/>
自夀以慰衆望不宣某再拜<lb/>
　　謝守倅啓<lb/>
某啓智不察幾雖昏㝠而可念體如慢上在微蕞以宜<lb/>
憂尚賴寛明得逃譴責撫懐知愧冒徳無涯何則禮辨<lb/>
等衰律存統屬賤承于貴若級之在堂縣𨽻于州如足<lb/>
之戴首順此髙卑之分自然禮義之安苟易視而不倫<lb/>
<pb n="KR4d0051_WYG_009-17b"/>
或輕為而敢犯祇自取辱孰云善謀謗非難掩于能言<lb/>
悔吝㒺違于旋踵且不分菽麥猶知蹈此而寒心豈粗<lb/>
服典經反肯倨然而措意事出不料情當有原縁府𨽻<lb/>
之具文詣邑庭而請判詰其所命則曰承檄而専馳審<lb/>
其所須則曰附身而為据念舊槩之嘗及遂直書而不<lb/>
疑不度斯人輒連以上瀆聰明而已甚發威怒于必行<lb/>
亟窮怠忽之根芽將寘愆尤于繩約而某深思本末倍<lb/>
積悸慙汗竟趾而尚流魂去幹而重返憫愚衷之未達<lb/>
<pb n="KR4d0051_WYG_009-18a"/>
露鄙語以自明非求文過而脫身所覬宣誠而待罪豈<lb/>
謂霽嚴以納推恕而通原心特逭其因循降指唯從于<lb/>
戒飭置孤蹤于無玷貽厚幸于不虞竊惟顓䝉何以補<lb/>
報此盖伏遇某官開有容之度敦易事之風不由一𤯝<lb/>
而廢人不即一夫而求備故兹下吏獲被深仁固當勉<lb/>
所未完充其不逮誓堅清白之節仰答包含之私舍兹<lb/>
而言不識所向<lb/>
　　謝章少卿舉應手詔啓<lb/>
<pb n="KR4d0051_WYG_009-18b"/>
右某啓伏䝉奏名仰應手詔鄙朴何幸奬知獨深由門<lb/>
下之薦揚方離選集被廷中之音㫖又越等倫感恩雖<lb/>
志于無窮揣已固慙于非分喜畏兼集情言曷勝恭以<lb/>
聖人臨治之初天下乆安之日丕承乎祖宗基業尤慎<lb/>
維持所重者邦國事為難忘因革既開讜直之路復念<lb/>
滯淹之材以謂得于嵗舉則泛泛未精拘以官聮則規<lb/>
規不廣迺頒不次之命庶獲有為之賢内焉屬近視之<lb/>
臣外以委行臺之使毋有所隐各舉爾知不論品秩之<lb/>
<pb n="KR4d0051_WYG_009-19a"/>
髙卑止間貴權之族裔槩取實效壹歸至公奉兹詔者<lb/>
其責非輕與是舉者其人豈易宜收士類之翹傑以副<lb/>
上心之採求如某者器業不優操修未粹徒蓄敢行之<lb/>
志殊無應變之資凡所存誠固也效古人之守及夫臨<lb/>
事幾何非俗吏之為曩得調于銓衡獲承風于使節踈<lb/>
鈍本希於逃責聰明返誤于見知僻邑三年愧難成其<lb/>
美治薦書一上幸曲借其餘輝解官既逺于恩閎待次<lb/>
方留于里閈豈圗多愛常齒不才復推累日之勤俾預<lb/>
<pb n="KR4d0051_WYG_009-19b"/>
一時之選除官芸省方抱濫遷之憂出宰萍江遽聞煩<lb/>
使之報始悞巨源之啓益銜智伯之知敢謂當然何由<lb/>
致是此盖伏遇運使少卿至明自照特立不疑報國以<lb/>
誠取人以恕有以適用雖片善而不遺果于必聞雖屢<lb/>
言而無倦故此蕞微之品數叨汲引之私敢不涵養良<lb/>
心堅牢素履慕蹇蹇輸忠之跡屏區區膠禄之情誓不<lb/>
苟隨保松筠于霜雪庻幾有補助海嶽之涓塵上答生<lb/>
成次酬振挈過此以往不知所裁<lb/>
<pb n="KR4d0051_WYG_009-20a"/>
　　上江州劉吏部啓<lb/>
右某伏審解職霜臺頒條江國仰惟化治之暇保協神<lb/>
明之休恭以知府吏部徳業粹全聲輝充溢頃輟西畿<lb/>
之經畫入踐烏府之崇班指佞斥邪朝端畏其風角廉貪<lb/>
立懦天下慕其猷為言有中而勇于必行事或偏而期<lb/>
于必矯素耻依違之病比形執奏之堅蹇蹇自持固守<lb/>
匪躬之節磽磽見抑肯興易缺之嗟甘遷謫以獨安謹<lb/>
承宣而愈效幸哉千里獲繄布政之優奈此輿謀猶蔚<lb/>
<pb n="KR4d0051_WYG_009-20b"/>
登賢之望某尸官僻邑引領恩閎簡書有畏而進謁莫<lb/>
前麾斾且遥而馳心徒極伏望上副倚注精調寢興<lb/>
　　謝范吉州啓<lb/>
右某言念曩繇公便得遂私誠較士籍以告休伏賔陛<lb/>
而知幸纔仰誨言之益遽違徳誼之髙歸復拘攣日馳<lb/>
精爽貢懇方慚于稽晚貽書又拜于勤劬齋醖逺霑均<lb/>
美議晉賢之度瑞圗佳貺集珍欽漢守之良驟增敝邑<lb/>
之光愈積懦衷之感未縁㕘候徒切傾依伏望上副倚<lb/>
<pb n="KR4d0051_WYG_009-21a"/>
注精調寢餗云云<lb/>
　　謝運使徐郎中啓<lb/>
右某啓伏䝉發奏舉某堪充不次陞陟任使者剸繁無<lb/>
狀方深罷黜之虞與善不求遽冒薦揚之賜榮懼相半<lb/>
情誠曷勝恭惟國家緝持紀綱振補滯敝事有可革不<lb/>
牽襲故而重于更張才有可庸不患處卑而難于驟進<lb/>
故獻議多繇于草野髙蹈或作于丘樊正賢者引類之<lb/>
秋迺君子得時之㑹然非抱竒瑋之噐曷足膺振拔之<lb/>
<pb n="KR4d0051_WYG_009-21b"/>
公况當精識之昭昭豈容誤采于泛泛如某者所鍾不<lb/>
粹以學自資蚤脫犁鋤之勞即從闗柝之守盖為貧而<lb/>
無愧奚竊禄之足譏知理義有以恱心而思慮未嘗出<lb/>
位荏苒既踰于一紀因循方歴于兩官詎能枉道以求<lb/>
伸不謂憫窮之見取頃繇汲引槩預遷除安輿念逺侍<lb/>
之難劇邑遂易方之請材非虞詡當盤錯而可憂業謝<lb/>
言游在絃歌而安用自據案而臨治每窮辰而疚懐平<lb/>
賦役于錙銖之間辨情偽于毫末之始知其疾苦必也<lb/>
<pb n="KR4d0051_WYG_009-22a"/>
力行有所承宣敢或自緩然而智淺謀逺心専術踈雖<lb/>
欲慕古人之為幾何非俗吏之事豈意聰明過聴奬飾<lb/>
濫加曲形外舉之章援進下僚之迹退自揆省曷為夤<lb/>
縁此盖伏遇某官報國以忠取人以恕壓列城而恩威<lb/>
兼濟廓至鑒而賢否坐分不忽涓埃之微不遺飛集之<lb/>
寡皆籠羅摭拾欲盡致于有為故樸鈍迂疎亦見推于<lb/>
不次某敢不益完素節愈勵赤心有利于邦縦捐軀而<lb/>
何愛非義而貴誓沒齒而不居仰答生成之私次酬知<lb/>
<pb n="KR4d0051_WYG_009-22b"/>
遇之厚寘此而語莫知所從<lb/>
　　謝運判夏屯田啓<lb/>
右某啓伏䝉奏舉某堪充大藩通判任使者竊依鉅庇<lb/>
逃吏責以踰年輒玷誤知冒薦書于前日幸出不虞之<lb/>
甚憂深克荷之難伏以國家用人之常著令所守凡預<lb/>
遷陞之次率沿保任而居非示之以疑貳之端盖施之<lb/>
為誘掖之道使輕淺易揺者把持而自固罷軟不力者<lb/>
强勉以自支豈寸寸之可量在滔滔而有間加澤雖繇<lb/>
<pb n="KR4d0051_WYG_009-23a"/>
于正宁挈權多委于外臺當髙賢公舉之明必衆人皆<lb/>
可之善苟不及是奚宜致哉如某者挺身草萊從事經<lb/>
史學苐求古器非適時心惡巧而近愚性恥隨而幾僻<lb/>
為貧而仕視闗柝而不卑由義以安逺風波于莫測一<lb/>
塵士籍之末兩效官曹之微乏美最之足稱唯孤衷之<lb/>
自信僅從汲引得預改除安輿念逺侍之艱劇邑遂易<lb/>
方之請其如民物繁夥封疆夐遥知禮誼者盖稀謹教<lb/>
導而難入當兹錯節愧無利刄之資必也得情期偏鳴<lb/>
<pb n="KR4d0051_WYG_009-23b"/>
絃之樂閲嵗時而將乆緝條理而粗成未彰曠職之尤<lb/>
已慰善謀之計豈謂聰明過察賞識泛收取于列城之<lb/>
窮擢于羣彦之後曲形奏牘之重俾貳藩條之雄退省<lb/>
不勝靜思所自此盖伏遇某官至誠任已直道贊邦持<lb/>
衡當路而軒輊不偏推轂下僚而采求不備曾是迂踈<lb/>
之品亦叨挽進之私某敢不激厲逺存養完舊藴堅其<lb/>
固守之節充以壯行之心進則竭忠唯沒身而後已泰<lb/>
于從欲誓得志而弗為上答生成次酬奬遇過此以往<lb/>
<pb n="KR4d0051_WYG_009-24a"/>
詎知所裁<lb/>
　　上運使徐郎中啓<lb/>
右某啓伸於知已士心之常不如乗時古語所載稽義<lb/>
命而無愧審情言而可形况在髙明之前必寛凂凟之<lb/>
咎某生而甚朴學以自持一塵下科乆歴微宦雖無應<lb/>
變之智獨保徇公之誠未嘗違道以求從豈或屈身而<lb/>
希進職思所守固防濫竊之譏義在必行敢迹因循之<lb/>
病徒欲展區區之志未能離碌碌之間幸此效官深于<lb/>
<pb n="KR4d0051_WYG_009-24b"/>
冒庇方慚盤錯之困返被薦揚之光揆力不勝銜恩已<lb/>
厚尚安懇欵之獻盖樂門闌之歸恭惟某官敦易事之<lb/>
風廓有容之度察其非狂狷之請使之安附託之榮則<lb/>
願竭愚衷兾毫釐之可摭仰承賢畫庶萬一之有禆云<lb/>
云<lb/>
　　上䖍州劉都官啓<lb/>
右某啓念嚮慕徳名方抱積年之恨夤縁吏幹獲伸一<lb/>
拜之勤幸欵奉于霽威復飫承于餘論奔走侯封之内<lb/>
<pb n="KR4d0051_WYG_009-25a"/>
往還賓履之間更月律以再之勤舘人者數矣及乗舟<lb/>
檝之便徒想旌麾之光銜禮遇而固深貢誠音而何緩<lb/>
敢恃髙明之炤必原倥偬之情伏惟鎮撫多餘福休並<lb/>
集恭以某官吾儒懿範當世偉材術學素明聲猷相副<lb/>
興利除害心古人之心履義居仁樂君子之樂比輟外<lb/>
臺之畫蹔臨劇郡之雄雖逺民慰來暮之懐然輿論有<lb/>
淹賢之嘆佇聞大任之降以愜至公之評曾是么㣲尤<lb/>
増祝頌伏望上為邦社精調寢興<lb/>
<pb n="KR4d0051_WYG_009-25b"/>
　　謝淮漕蔣金部舉陞擢啓<lb/>
右某啓伏審發奏舉某堪充陞擢任使者風力不彊方<lb/>
虞曠職聰明誤采返玷薦書荷恩則深度已唯愧且朝<lb/>
廷嚴督責之法郡邑有承宣之難非精識疏通不足任<lb/>
今日之事非周才浹洽不足赴一時之功而某也學粗<lb/>
知方智非應變僶俛薄宦因循歴年盤錯屢當孰稱利<lb/>
噐雪霜不改自保孤筠悉心縣道之繁栖迹海壖之陋<lb/>
止待譴斥敢希奬知此盖伏遇某官履道坦夷取人汎<lb/>
<pb n="KR4d0051_WYG_009-26a"/>
博寸能必紀片善不遺故在蕞微之蹤亦叨汲引之賜<lb/>
敢不就志謀逺忘軀徇公終保自知之誠仰酬公舉之<lb/>
徳下情無任激切依歸之至<lb/>
　　謝轉太常博士啓<lb/>
右某啓今月二十三日伏奉勑告授前件官者逢時從<lb/>
仕宣力無聞累日序遷拜恩可愧傴僂雖知于益戒輪<lb/>
囷終病于非材靜以返思胡然冒進此盖伏遇某官至<lb/>
誠與物正誼接人凡其托軒輊之間莫不被含容之賜<lb/>
<pb n="KR4d0051_WYG_009-26b"/>
故使承流之末既沿攷績而陞敢不淬激于中持循所<lb/>
學願竭壯行之志庶無幸位之羞上答天仁次酬賢造<lb/>
下情無任激切知歸之至<lb/>
　　謝監司舉陞陟啓<lb/>
右某伏䝉發奏舉某堪充陞黜任使效官無狀幸吏責<lb/>
之偶逃冒庇已深况薦書之復玷出于不度感在無窮<lb/>
何則巨江以南劇縣相半曾是敝境且鄰大湖户口櫛<lb/>
比而艱于治生風俗輕悍而狃于冒法識禮義者盖寡<lb/>
<pb n="KR4d0051_WYG_009-27a"/>
賊善良而固多頗為難官足號巖邑向患侍親于逺遂<lb/>
甘易地而來既至之初悉心已治開之以孝弟之道示<lb/>
之以廉耻之端斥惰游之害農去邪蠧之妨政爭訟求<lb/>
決必也究枉直真偽之原賦役有加必也均重輕勞逸<lb/>
之勢力可為而必極慮可索而必殚間闗三年僶俛一<lb/>
意乏顯績之足道偶編甿之粗安皆髙賢涵覆之私非<lb/>
不肖剸裁之致豈意聰明過采衡鑒誤收矜其不備之<lb/>
資期以有成之噐曲加賁飾俾預遷陞自惟欿然何以<lb/>
<pb n="KR4d0051_WYG_009-27b"/>
至此兹盖伏遇某官誠心無撓徳量有容報國以忠一<lb/>
言不苟蔽賢是嫉片善不遺故在孤微之蹤亦叨汲引<lb/>
之賜敢不益堅素守愈激懦衷見義必行羞于膠禄在<lb/>
邦有補誓不顧軀庶冀踐履之完無辱奬知之重舍兹<lb/>
以往曷識其他<lb/>
　　得替謝監司啓<lb/>
右某今月十一日依准先奉勅命巳交割縣事與替人<lb/>
管勾訖治繁既乆逃責固多受代已歸荷恩有自瞻門<lb/>
<pb n="KR4d0051_WYG_009-28a"/>
闌而雖逺銘肺腑以彌深何則自江以西為邑非易況<lb/>
此巖險介于湖湘占版籍者四萬餘食墝埆者十五六<lb/>
舉皆頑鈍而難化復多輕悍以忘生詐偽衆而艱于辨<lb/>
真抵冒煩而勞于扶弱足為盤錯之地誠費剸裁之功<lb/>
故官者類不欲來而來者鮮以善去某材資朴野術學<lb/>
迂踈始因逺侍之難遂有易方之請然而據案臨事常<lb/>
懼不勝遵法衛民自疑無效倐忽三年之外間闗萬變<lb/>
之來賦役均平幸朝廷良法之降盜賊衰止藉天地豐<lb/>
<pb n="KR4d0051_WYG_009-28b"/>
年之祥間或承檄奔馳越疆營幹雖獄事絓非辜之劾<lb/>
而縣道免不職之愆知非所能寔有攸賴此盖伏遇某<lb/>
官至明兼照巨量廣包馭吏固有其方責人不取其偹<lb/>
遂使孤微之迹不形瘝曠之尤誓罄真心仰酬厚徳下<lb/>
情無任激切依歸之至<lb/>
　　謝提刑毛職方啓<lb/>
右某啓伏䝉削奏舉以陞陟者逃責歸罷已繄鉅庇發<lb/>
函論薦復玷誤知感懼文深情言兼切一昨官巖邑試<lb/>
<pb n="KR4d0051_WYG_009-29a"/>
刃盤根行所學而自持幸吾民之見幸裁決庻空于投<lb/>
銗勤渠敢後于戴星皦皦誠心雖欲慕古人之事區區<lb/>
治狀幾何非俗吏之為固微異績之可書常慮非聲之<lb/>
或過向鄰名部乆冒徳輝屢䝉善誨之貽獲免瘝官之<lb/>
失何天幸之加厚㑹使麾之改行首臨敝境之窮獨霽<lb/>
嚴威之重察大體而不誅其細假優禮而少與之權百<lb/>
里增榮二天均况及兹受代莫匪銜恩貢謝懇以方馳<lb/>
聞薦書之遽上出于踰分倍以再恩此盖伏遇提刑職<lb/>
<pb n="KR4d0051_WYG_009-29b"/>
方廣聰明之資秉中正之誼取人以恕報國以忠持衡<lb/>
當路而軒輊不偏推轂下僚而采求不備故在孤微之<lb/>
迹亦叨汲引之私敢不勉激懦衷益宏素節願違碌碌<lb/>
趣直道以安行請效涓涓滋明時而濳補庶以始終之<lb/>
守不為奬遇之羞舍斯以還不識所措下情無任激切<lb/>
依歸之至<lb/>
　　謝蹇學士張學士舉陞陟啓<lb/>
右某頃玷薦書獲序陞而固幸乆稽謝欵由宻啓而莫<lb/>
<pb n="KR4d0051_WYG_009-30a"/>
知感怍並深誠情兼至伏念某智非應變材不識時强<lb/>
違丘樊出即祿仕謂事功之可勉則知無不為謂術學<lb/>
之可施則篤于自信凡五遷于職局唯壹意于朴忠宣<lb/>
勤徒罄于區區抗迹未離于碌碌一昨拘攣海邑向望<lb/>
使麾竊冒徳以雖多悵拜塵而㒺及豈意聰明過采衡<lb/>
鑒誤收濳紓汲引之恩逺及空疎之質此盖伏遇運使<lb/>
學士取人以恕報國以忠不遺寸長必致之於有用不間<lb/>
小善必報之于勿疑故在孤蹤亦叨公舉敢不養完素<lb/>
<pb n="KR4d0051_WYG_009-30b"/>
守勉勵壯行庻幾正直之風仰酬知遇之重舍兹以往<lb/>
詎識所裁<lb/>
　　問候僕射王相公啓<lb/>
右某啓歛塵迹之微累跧淮海望台光之重乆闊門闌<lb/>
豈無犬馬之情第恨雲泥之隔故尺牘不通于左右寸<lb/>
誠不達于髙明在朝夕以拳拳歴歳時而苒苒恭惟僕<lb/>
射相公材尊命世功極代天智變若神巻舒由道以稷<lb/>
禹自任于巳非堯舜不陳于君發聖經之義而學者知<lb/>
<pb n="KR4d0051_WYG_009-31a"/>
原贊皇極之猷而人心歸厚事可圗而必立何憚艱難<lb/>
政可革而必更孰為沿襲獨蓍龜于機務絶蔕芥于浮<lb/>
言追還治古之風增重熙朝之業績既成于乆大身遂<lb/>
退于優游印綬乞還即舊邦而偃息節麾懇避領仙觀<lb/>
之清閒雖鉅賢進退之心固安于義然四海瞻依之素<lb/>
未足于情某自省顓䝉嘗陶教育悵縻蹤于末宦阻伏<lb/>
謁于髙牙願聴衮衣之歸早充輿誦之欲伏望上為宗<lb/>
社精調寢興<lb/>
<pb n="KR4d0051_WYG_009-31b"/>
　　謝發運呉兵部啓<lb/>
伏䝉論薦舉某堪充臺閣清要任使者弱羽卑栖物情<lb/>
所分髙材巨用人事之宜苟違一間而求是拒大鈞之<lb/>
勢在志士乃能安于命惟達賢有以取諸人故抜淹振<lb/>
滯則有時而為嘘枯救涸則盡力而巳要之不失于清<lb/>
議然後可符于至公若公之舉也豈所宜輕如某之愚<lb/>
也何足以稱此盖伏遇發運兵部深仁汎愛厚徳有容<lb/>
采其善而不求其完擇以心而不格以已曾是𠖇行之<lb/>
<pb n="KR4d0051_WYG_009-32a"/>
迹亦塵宻啓之言敢不充擴至誠養全舊學勉其得為<lb/>
而不牽于習俗髙其所向而無愧于古人庶幾自信之<lb/>
誠仰答見知之重舍兹以往㒺識其他<lb/>
　　海門得替謝啓<lb/>
右某啓今月三十日准勑受代訖勤勞海邑營職無聞<lb/>
荏苒天時終更遽及獲逃官謗壹賴公庥方其朝家法<lb/>
美而令嚴縣道勢輕而責重必欲奉行而底于理莫非<lb/>
精識而竭其情迺能宣上之徳澤而不為空文始可議<lb/>
<pb n="KR4d0051_WYG_009-32b"/>
民之戚休而以安蔀屋凡此皆其難務非才何以曲全<lb/>
靜維免戾之繇固有歸仁之地兹盖伏遇某官輔時以<lb/>
道待物以誠聳振列城之風激揚羣吏之治不銖銖而<lb/>
求偹嘗皦皦而有容故于朴拙之蹤亦逭迂踈之責感<lb/>
戴厚徳鏤銘深衷無任縷縷懇到之切<lb/>
　　代楊侍郎上文太師啓<lb/>
右某伏審光膺宸命榮劇帝師顓機政之大謨主經邦<lb/>
之至論四方傳播壹意抃歡恭惟某官命世鉅材濟時<lb/>
<pb n="KR4d0051_WYG_009-33a"/>
重噐出將入相乆贊無窮之基尊主庇民允成可大之<lb/>
業避榮即退閒之樂趋召副淵嘿之思戚休常係于生<lb/>
靈出處可議于宇宙位冠三公之長禮優五日之朝四<lb/>
夷方懾其威聲百辟再瞻其儀表太公之佐周室止當<lb/>
應卜之初傅說之相商朝亦在宅憂之後豈若詔聘加<lb/>
于得謝之際謀猷納于弗言之時誠夐古之所無乃昌<lb/>
辰之攸賴壯龜鼎尊安之勢慰寰瀛鼔舞之情某忝領<lb/>
州麾遽之淮甸望台階之煜煜展慶無縁貢愚欵之區<lb/>
<pb n="KR4d0051_WYG_009-33b"/>
區宣心莫及伏祈上為邦社精調寢興<lb/>
　　謝楊侍郎<lb/>
右某啓頃䝉論薦恩盖出于不虞乆懵剽聞罪難逃于<lb/>
弗敏聵聰一抉媿汗交流感衷則新冒徳惟舊竊以髙<lb/>
位以蔽賢為患志士以自媒為羞然而人才固豈易知<lb/>
巳知亦不易遇惟疏達公明之識乃克有知而不疑惟<lb/>
敏廉勁正之資乃能有遇而無負若某也間闗末宦樸<lb/>
<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小材聲迹不足以動人知謀不足以適用徒㓗身而<lb/>
<pb n="KR4d0051_WYG_009-34a"/>
奚補姑苟禄以未歸方其倅貳于淮城幸矣棲遲于使<lb/>
部第拘側僻未仰輝光遽承趨節以還空起戀軒之望<lb/>
不圗誤愛嘗玷飛章及逭責于終更即罹憂于永慕視<lb/>
息延于殆絶衣冠復于更生一來京師兩易歳序馳騁<lb/>
敢思于千里回翔僅占于一枝雖漫刺之獲投尚霽威<lb/>
之未覿膺門可貴方思再拜之榮濤啓或傳始悟積年<lb/>
之賜此盖伏遇户部侍郎取人以道照物以誠是非不<lb/>
謬于毫釐軒輊不差于蔕芥采察有要何嘗直尺而枉<lb/>
<pb n="KR4d0051_WYG_009-34b"/>
尋慰薦所加不俟聴言而觀貌此不肖銘心之感宜倍<lb/>
常情在鉅賢援手之私若為圗報誓永堅于操守庻毋<lb/>
辱于奬知卑情無任激切依歸之至<lb/>
　　代人謝及第<lb/>
淡牓載揚竊塵精選渙恩就擢深愧非材宜黜而收以<lb/>
榮為懼伏以國家養完士類辟雍尊建師儒恢張三舍<lb/>
之規延聚四方之雋崇淵微詣理之學斥破碎不經之<lb/>
文有升補以激其能有考察以砥其怠欲觀其乆則歲<lb/>
<pb n="KR4d0051_WYG_009-35a"/>
月以限必懲其甚則殿罰以終盖誘之掖之使成君子<lb/>
之噐則或出或處盡冒聖人之風宜其詔舉一傳計偕<lb/>
四集獨此羣彦取先萬邦多造道自得之倫絶異端斯<lb/>
害之黨曵袍即席氣凌風雲涉筆吐竒妙入神化極天<lb/>
人之精祲窮治亂之本源莫非瑰瑋之資足副英雄之<lb/>
彀儻不然者何其與焉豈銖銖之稱而不免于差豈一<lb/>
一之龡而或容其濫如某也降才非頴厲志自强勉勉<lb/>
弓冶之傳拳拳詩禮之訓兩繇鄉舉一預薦書雖得失<lb/>
<pb n="KR4d0051_WYG_009-35b"/>
不足以動心而智慧莫諧于乗勢因治任于千里幸占<lb/>
籍于上庠偃然樂育之間期于深造而已年彌加而意<lb/>
彌篤學愈乆而業愈疎適偶設科之求忘圖發䇿之決<lb/>
傷弓勌翮易生曲木之驚再戰疲兵徒有焚舟之誓與<lb/>
諸生而並進角一日之所長濳分罷歸敢希偶中致此<lb/>
䇿名之及詎無援已之縁此盖伏遇某官開發聖經主<lb/>
張吾道從容不倦之誨裨益有為之時變愚而明化駁<lb/>
而粹故使寡聞之迹亦叨賜第之光敢不勉所未能至<lb/>
<pb n="KR4d0051_WYG_009-36a"/>
其不逮用擴良心之藴永堅大節之端仰答生成次酬<lb/>
教育寘此而語㒺知所裁<lb/>
　　謝吕少監大夫舉陞陟啓<lb/>
右某啓勾稽竊禄方托餘庥剡奏推材遽先鄙迹出于<lb/>
不度感也甚深何則古人重傾盖之知志士甘抱闗之<lb/>
守唯得之有命守雖賤而必安唯取之以誠知雖新而<lb/>
弗舍故窮不淪于媒已達不䧟于蔽賢邈哉此風存亦<lb/>
無幾如某者養心未至涉道不精仕由為貧才豈適用<lb/>
<pb n="KR4d0051_WYG_009-36b"/>
奮力鉅創之後勉從列職之卑棲遲一枝荏苒三歳曷<lb/>
期内府之貳忽偶高賢之臨趨風纔仰于設施分行亟<lb/>
聞于遷拜馳情徒極悵諄誨之難親汎愛曲收承飛章<lb/>
之已誤此盖某官勇于進善恕以取人振蟠屈于可伸<lb/>
之時飾輪囷于有用之地故兹慰薦亦逮迂踈其在區<lb/>
區之衷敢忘皦皦之遇誓堅素節毋玷公言下情無任<lb/>
激切依歸之至<lb/>
　　上尚書右丞啟<lb/>
<pb n="KR4d0051_WYG_009-37a"/>
右某啟伏以富貴得以道膏澤下于民乃古人之深稱<lb/>
真丈夫之能事恭惟某官盛徳重啟逢辰得君奮身公<lb/>
忠致位丞弼宻若嘉猷之告廓然兼善之心四海衣冠<lb/>
同于馳仰一時議論孰不知歸而某苫塊餘生鄉閭屏<lb/>
處濳䝉大庇之及莫獻寸誠之勤兹就禮經載趨朝宁<lb/>
畏簡書之所迫圗造門而末由姑進悃衷少紓向望<lb/>
　　謝執政啓<lb/>
右某啟辭富居貧乃古人不得巳爾讓夷急病凡志士<lb/>
<pb n="KR4d0051_WYG_009-37b"/>
豈無心哉盖力有不能則戒于先迷義或可違則退亦<lb/>
餘裕當不肖輸誠之日正鉅賢容物之時收愧汗之泚<lb/>
顔聴徳言之善誘頑非木石銘在肺肝恭惟某官噐越<lb/>
伊臯道深姬孟推至懐于髙位廓兼濟于四方以匹夫<lb/>
不獲為巳憂以片善必求為已任採摭㒺遺于樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>忌<lb/>
嫌無擇于葭莩取之有方寜與十禽之詭舍其不逮盖<lb/>
矜五技之窮若某之愚其感也甚乏季路乗桴之勇有<lb/>
仲將書榜之虞方戴丘山之恩遽愆轡䇿之指唯區區<lb/>
<pb n="KR4d0051_WYG_009-38a"/>
之微悃幸皦皦之見明可忘冰淵尚負芒刺鑽皮而出<lb/>
其羽固銜振抜之端投足而轉之波更起鳴號之望庻<lb/>
幾充擴仰報奬知舍兹而言㒺識所措<lb/>
　　謝吏部梁學士啓<lb/>
右某啟託庇云初方慰勤拳之仰誤知何遽巳䝉汲引<lb/>
之恩感衷倍蓰愧汗流浹竊以命有窮達不移者志士<lb/>
之所持位無高卑可尚者正人之所與盖尊賢以能致<lb/>
其類故觀舉而逆知其倫儻非道守之優難起徳言之<lb/>
<pb n="KR4d0051_WYG_009-38b"/>
薦如某者性資朴拙術學迂踈自為囂囂未免碌碌效<lb/>
官無補乆負壯行之心養内不忘徒完夜氣之息一昨<lb/>
鉅創始復餘憊僅支彈冠再迫于薦貧竊禄敢謀于擇<lb/>
地鷦枝偶附鼠技奚施第黄巻之是躭于素餐兮孰甚<lb/>
幸逢高誼來踐名曹輒縁職局之㣲獲造門闌之峻承<lb/>
教既祛于茅塞飛章復冒于材稱雖知賁飾之榮實愧<lb/>
吹嘘之重此盖伏遇某官力行有逮自信甚明不遺片<lb/>
善而樂於進人不責全能而裕于接物故在抱闗之黨<lb/>
<pb n="KR4d0051_WYG_009-39a"/>
亦叨推轂之私敢不充擴所存端平其執庻保匪躬之<lb/>
節勿貽厚遇之羞舍兹以還㒺識所措<lb/>
　　謝李郎中林工部啟<lb/>
右某啟伏䝉髙義不遺過有論薦出于望外感激倍蓰<lb/>
伏念某降才冥昧涉道膚淺從仕乆矣成效蔑然行學<lb/>
之志徒竊愧負頃縁家難之後餘息未泯無環堵以蔽<lb/>
風雨無擔石以給晨夕自力疲薾復造表著非唯量已<lb/>
而易禄殆亦乆渴而甘飲委心鉤攷之末垂首簿書之<lb/>
<pb n="KR4d0051_WYG_009-39b"/>
際卑枝一栖壯氣何在然而事權無與吏責甚薄坐糜<lb/>
廪食苟度歲月雖忘大易任重之患亦畏詩人素餐之<lb/>
刺以是碌碌自保固巳厚顔尚何敢兾髙位君子薦之<lb/>
于朝廷之上哉伏惟某官德量渾厚藻鑒融逺持衡公<lb/>
道推轂下列以進其所知為報國之務故力之可迨則<lb/>
引類不舍如某愚陋亦與收採豈失于多愛而惑于誤<lb/>
聴耶旋自揆省第深跼蹐完冰蘗之守未足為清戴丘<lb/>
山之恩何以圗報更期勉勵于晚節庶或禆補于盛世<lb/>
<pb n="KR4d0051_WYG_009-40a"/>
且以副知遇之萬一而不貽門下之羞也不勝悃愊之<lb/>
至塵冒觀覽伏增慚懼謹啟<lb/>
　　賀謝中書胡舍人<lb/>
右某啓伏審光膺制命榮陟詞垣休聲一傳羣口交慶<lb/>
竊以朝廷清明則賢者進號令温雅則王猷尊唯要地<lb/>
可以試經綸之才非大筆不足當訓誥之重故西掖之<lb/>
髙選為上心之慎求得人于斯今日尤盛伏惟某官珪<lb/>
璋其質金石其衷噐業𢎞深文章醇正嶽嶽儒冠之上<lb/>
<pb n="KR4d0051_WYG_009-40b"/>
廣譽莫先嶢嶢諫列之中直言無詘守道不回則天之<lb/>
與我顧義所在則國爾忘身繇齟齬于半途乆間闗于<lb/>
外補難抑至公之論果符遴揀之明立螭陛以記言豈<lb/>
容淹晚傍鳯池而裁詔遽歴清華在于嚮仰之情豁若<lb/>
隱憂之釋馳寸誠而尚緩荷累幅之見勤心愜至音殆<lb/>
幾于忘味目驚竒寳寕惑于暗投益欽盛徳之謙光第<lb/>
發厚顔之愧汗款悰所感聲畫奚殫<lb/>
　　賀范待制啟<lb/>
<pb n="KR4d0051_WYG_009-41a"/>
右某啟光奉恩俞榮陞侍從正人遂進舉世忻聞萬舌<lb/>
一辭同誠相慶何則力裨國體忠賢為心膂之資識照<lb/>
事幾舊徳有蓍龜之喻雖進退之有命實慘舒之係人<lb/>
故用舍無喜愠之榮而出處係重輕之勢在今日之寵<lb/>
授冝輿情之樂傳伏惟某官涉道深醇挺身中正聲華<lb/>
冠于仕路事業邁于古人不負壯行之心獨髙仕濟之<lb/>
美曩居諫列直言嘗及于免冠累剖使符遺愛每喧于<lb/>
卧轍更炎涼而易得外夷險以自如公議乆存難緩中<lb/>
<pb n="KR4d0051_WYG_009-41b"/>
朝之髙選休恩荐至俄遷内閣之近班佇承大任之來<lb/>
行展鉅材之效尚稽馳賀首辱貺音捧累幅之煇光特<lb/>
多謙挹鏤中扄而銜荷莫克勝任愧怍所深叙陳㒺既<lb/>
　　謝户部楊侍郎啟<lb/>
右某啟區區之跡乆玷知遇不圗今者復冒論薦感㥏<lb/>
兼倍情誠靡極恭惟某官以道徳術學早登近侍而注<lb/>
措施設莫不贊國助治為志其援挽收拾宜得瑰瑋竒<lb/>
絶之材而舉之于朝使有以致用如某愚淺何足比數<lb/>
<pb n="KR4d0051_WYG_009-42a"/>
而兩塵薦牘豈失于取之太恕而聴之或過耶如其不<lb/>
然盖仁人君子儻有所知知其稍不宜捨則引之掖之<lb/>
期于利達有用而後已不忍坐視其窮而不加之力也<lb/>
繇是推之則某重被推轂之恩其所荷戴尤宜常心相<lb/>
萬若某之樸拙之守間闗之勢為公之所諒舊矣不俟<lb/>
縷縷以煩聰明其感衷自勉力行晚途兾有以上答睠<lb/>
與固亦當蔵諸心而深若銘刻不假逆陳于左右今其<lb/>
言者姑以示徳公之賜而重為之儀且以異平日之請<lb/>
<pb n="KR4d0051_WYG_009-42b"/>
見于門闌凂凟將命但增恐畏謹奉啟事陳謝伏惟台<lb/>
慈俯賜鑒念謹啟<lb/>
　　代人謝舉學官啟<lb/>
右某啟伏聞剡奏舉某堪充内外學官者明詔搜才獨<lb/>
繫禁近公言薦士誤及蕞微感恩則深揣巳唯愧竊以<lb/>
國家閒暇朝廷清明道徳教化之淳典章法度之備陶<lb/>
冶萬類煇華太平登廊廟者襲迹咎䕫列藩翰者比肩<lb/>
申召政事有龔黄之匹文章或班馬之儔抱忠履信而<lb/>
<pb n="KR4d0051_WYG_009-43a"/>
濟濟何多應變適時而人人自若膏澤充於四海精神<lb/>
㑹于一時歴攷陳編之文莫踰今日之盛然猶慮崇學<lb/>
之未至患育材之未完近繇膠庠逺迨郡國必謹師儒<lb/>
之選以顓教導之功在于昌辰兹實先務渙若丁寕之<lb/>
令發于淵嘿之嚴付慎舉于邇臣蘄兼收于羣雋自非<lb/>
銳于博習固以力行造道逢原弸中彪外傑然而模範<lb/>
正沛然而聞識强則何以上副睿訓揀求之詳下當鉅<lb/>
賢論薦之重如某者生而樸野學不該通心無自得之<lb/>
<pb n="KR4d0051_WYG_009-43b"/>
明性近困知之陋窮聖經之深逺僅涉其流慕賢業之<lb/>
光輝徒堅其志偶玷儒科之等初塵仕籍之聮方將刻<lb/>
意以進修豈足誨人而誘掖遽䝉翦拂俾應選掄循省<lb/>
非宜悸慙尤甚此盖伏遇某官竭純誠而報國推兼善<lb/>
以及人誼有可采則進之不疑力有可成則施之不倦<lb/>
適仰承于休命爰下挽于寒生使之伸銖寸之能兾以<lb/>
入涓埃之助敢不擴充素藴激勵懦衷究先王之典而<lb/>
㒺怠服膺安君子之途而永忘改步庶完操守上答奬<lb/>
<pb n="KR4d0051_WYG_009-44a"/>
知舍兹以還不識所措<lb/>
　　代楊濳古授寶文閣待制知廬州謝兩制啟<lb/>
幸假便藩叨聨近侍仰膺渙汗伏積凌兢竊以寶閣華<lb/>
資參禁中之要職淝州樂土總淮右之列城皆薦紳之<lb/>
共榮為當世之髙選宜得明哲以承寵光下慰郡邑便<lb/>
安之情上副朝廷委寄之重如某者賦才拙陋臨事迂<lb/>
踈遭際盛時玷塵膴仕長棘寺而澄清無效貳省曹而<lb/>
經畫非功勉勤瘁于積年爽冲和于此日懼貽後悔遂<lb/>
<pb n="KR4d0051_WYG_009-44b"/>
乞偏麾夫何誠懇之微冒此恩俞之異過于所望理有<lb/>
攸歸此盖伏遇某官徳度淵深義端方格推人材之倫<lb/>
品贊國體之尊安隂加援助之仁黙借吹嘘之勢敢不<lb/>
欽敬明命堅完朴忠暫休驥力之勞寜忘故步當比松<lb/>
心之壯不易晩彫庻補報之有成期始終之無玷上答<lb/>
生成之賜次酬譽飾之私<lb/>
　　又謝前執政啟<lb/>
叨榮近侍忝寄便藩仰冒寵光伏深愧畏竊以禁垣美<lb/>
<pb n="KR4d0051_WYG_009-45a"/>
職參華内閣之隆淮甸名邦分總列城之劇宜得彊明<lb/>
之雋以當付畀之難内焉可以輸獻納之忠外焉可以<lb/>
謹承宣之任乃稱盛朝之選始安輿議之公如某者識<lb/>
局不宏材資非穎誤䝉噐使常懼顛躋幸賴明時獲伸<lb/>
薄效長理官之重刑成唯慎于哀矜貳民部之繁調度<lb/>
敢違于藝極更炎凉而既乆慮疲薾以難支遂乞偏麾<lb/>
庻休勌迹何幸情誠之露遽霑恩命之優靜思厥由固<lb/>
有所自此盖伏遇某官徳髙經濟才大將明表儀四方<lb/>
<pb n="KR4d0051_WYG_009-45b"/>
羽翼多士睠舊物而嘿加庇助憫孤蹤而曲賜吹嘘致<lb/>
是拙踈玷兹華要敢不增修晩節務壯後圗戴門下之<lb/>
恩丘山愈重完胷中之守金石非堅寵驚彌戒于循墻<lb/>
功累勿虧于覆簣期始終之不跲兾補報之有成上酬<lb/>
覆肓之仁次答鈞陶之賜過此以往㒺知所裁<lb/>
　　謝韓左司啟<lb/>
右某啟曩叨公舉已冒徳于積年今幸剽聞遽輸誠于<lb/>
一日豈後恭而先倨盖情動而言形窒聰既失于晩知<lb/>
<pb n="KR4d0051_WYG_009-46a"/>
畏簡又拘于禁謁徒仰門闌之峻姑馳悰悃之微媿汗<lb/>
泚于靣顔感衷發于毫頴伏念某材資非敏噐識不宏<lb/>
間闗仕途黽勉祿食雖固時中之守巳愆行學之心恥<lb/>
脅肩而若病夏畦治龜手而未免澼絖第懐有命之俟<lb/>
敢兾當權之知在不肖貳滁之時正髙賢按部之日措<lb/>
事每承于循理剸煩嘗受于指蹤唯圗譴責之逃豈意<lb/>
薦揚之及違旌麾于千里之外更星籥者八年於兹鉅<lb/>
創更肉而復生短翮一枝而易足適棲遲于卑局獲瞻<lb/>
<pb n="KR4d0051_WYG_009-46b"/>
跂于髙風膺門方念于難登濤啟忽傳于宻致玷重言<lb/>
而既乆悟厚賜以何遲併新感怍之情尚賴包容之度<lb/>
伏惟某官量涵方格志擴公忠報國必舉所知取人不<lb/>
求其備故翦拂不遺于欵段吹嘘亦逮于輪囷敢不勵<lb/>
所存心安于履坦俾之有用寕少惑于膠榮必也終窮<lb/>
誓不移于勁節庻保踐修之正不貽奬遇之羞舍兹以<lb/>
還㒺識所措<lb/>
　　得替謝執政<lb/>
<pb n="KR4d0051_WYG_009-47a"/>
右某啟今月十五日受代已解職事者畫墁志食雖甚<lb/>
愧于無功蔵器湏時亦濳希于有用乍脫簿書之迹遽<lb/>
㤀闗柝之心盖士人惟幸于逢辰而君子莫榮乎行志<lb/>
當道揆之盛旦卒官常于累年得逃瘝曠之愆實冒包<lb/>
含之賜義命所感情言曷勝伏念某樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小材迂踈末<lb/>
學早塵科第乆涉仕途間闗凡歴于七官荏苒將盈于<lb/>
三紀剸裁數邑切于民者㒺不致詳倅貳兩州便于公<lb/>
者莫非極力飾吏敢繇于他道趣時每戒于苟為枉尋<lb/>
<pb n="KR4d0051_WYG_009-47b"/>
直尺則義不忍聞吐剛茹柔則耻之有素但非詭遇何<lb/>
恤獲禽之踈儻以先容未甘蟠木之棄一昨鉅創初復<lb/>
餘憊僅支薾然造朝勉以從事病渴固知于甘飲為貧<lb/>
寜慊于居卑投身鉤攷之間歛翮班聮之末日月易得<lb/>
孤筠四見其雪霜智力何施芒刄乆虚于盤錯兹幸及<lb/>
期而代可違尸禄之尤匪有使然烏能逮此此盖伏遇<lb/>
某官力熙帝載道亮天工擴伊吕之才而沛然有餘推<lb/>
堯舜之澤而施之無外陶成世治悉歸粹美之風表正<lb/>
<pb n="KR4d0051_WYG_009-48a"/>
官師盡勵忠良之操有惟熙之百志無不獲之一夫故<lb/>
俾區區之蹤亦同皥皥之泰遂終更而善罷保素守以<lb/>
自全某敢不愈激懦衷更堅晩節惟其所用固當盡瘁<lb/>
于明時若也終窮猶足仰歌于至化上答乾坤之施次<lb/>
酬甄鑄之恩舍兹以還靡識所措<lb/>
　　代李尚書回王學士謝舘職啟<lb/>
右某伏審光奉宸恩榮遷閣職于薦紳而共喜寔清議<lb/>
之所歸何則石渠天祿之游仙府蓬山之比珍圗秘籍<lb/>
<pb n="KR4d0051_WYG_009-48b"/>
充牣其中故老名儒萃聚于此歴代以為要地在仕以<lb/>
為美官先皇嘗罷其名聊以澄一時之敝上主復修其<lb/>
廢盖將崇百世之文要之獨難其人必也能材諸位伏<lb/>
以某官噐含方格學際淵微休聲逺過于等夷煩使累<lb/>
更于中外鉅賢引重固知公道之開盛世陟明尤貴書<lb/>
林之選棘位蹔淹于陪貳霄途佇見其超騰念展慶之<lb/>
未遑俄貺音之先及情詞良厚誦味不忘感愧所深叙<lb/>
陳曷既<lb/>
<pb n="KR4d0051_WYG_009-49a"/>
　　回王學士謝理雪啟<lb/>
右某啟曲䝉牋牘竊仰情誠非罪横罹知世人之共憫<lb/>
被恩昭雪喜君子之載亨過形推謝之言愈服撝謙之<lb/>
度伏以某官性資冲厚術學宏深蚤參文舘之游嘗預<lb/>
樞庭之屬即事功而有裕養噐業以無虧徳靡不常烏<lb/>
有承羞之患疾生無妄果成勿藥之痊市虎之善謗已<lb/>
消塞馬之亡蹤自復在旁觀而皆愜寔衆論之攸歸瓦<lb/>
弗怨飄益重遜辭之示圭方磨玷尤忻美寶之全既愧<lb/>
<pb n="KR4d0051_WYG_009-49b"/>
勤衷且馳賀意慺慺之欵縷縷奚周<lb/>
　　謝授職任啟<lb/>
右某伏䝉聖恩授前件差遣公言宻啟幸遇巳知之深<lb/>
明命曲成叨膺使指之重汲引固榮其所自甄收竊懼<lb/>
其不勝惕然情誠曷以報稱何則轉輸所總刺舉是兼<lb/>
繫一道之戚休分九重之憂慮謂邦財必裕所宜先者<lb/>
藝極之供謂民力必舒不可存者掊克之弊摘伏發姦<lb/>
則有殘苛之戒匿瑕含垢則虞偷惰之風惟公私之便<lb/>
<pb n="KR4d0051_WYG_009-50a"/>
安惟寛猛之均濟乃號稱職是為得人是非術學有原<lb/>
智能無蔽亹亹通適時之務滔滔懐應變之才則何以<lb/>
副噐使于外臺助休明于盛世如某者降才不敏造道<lb/>
未深間闗徒乆于效官蓄縮每慙于行志衆皆譏其骯<lb/>
髒心自信于迂踈識不足以窮物之微謀不足以經事<lb/>
之逺即侵尋于老境甘連蹇于仕途夫何朝論之餘擢<lb/>
以漕權之佐既私憂於任重且内省於寵驚勉圗陳<lb/>
力之疲敢有望洋之避全牛無見將希投刄之能蟠木<lb/>
<pb n="KR4d0051_WYG_009-50b"/>
不遺盡賴先容之賜此盖伏遇某官闢至公之路廓兼<lb/>
善之心以惠民報國為材難以進善舉能為已任䖍奉<lb/>
丁寕之訓詳求端正之倫因汎及于陋儒遂偶當于遴<lb/>
選振揚滯迹獲出鉅賢之門馳走修途往欽煩使之命<lb/>
敢不至其不逮求所未知察利病于列城審施為于庶<lb/>
務孰為盤錯潛忘利噐之矜何憚雪霜終保勁松之節<lb/>
上答生成之造次酬奬抜之私舍兹以還㒺識所措<lb/>
　　到任謝執政啟<lb/>
<pb n="KR4d0051_WYG_009-51a"/>
右某伏䝉聖恩授前件差遣已到任管勾者綸言督遣<lb/>
䖍奉丁寕化筆品題叨逢採拾趣辦嚴于浹日旋叱馭<lb/>
于畏途固蘄悉力以蒞官第懼非材而速戾視事云始<lb/>
操心甚危伏念某識昧通微術踈應變投步雖安于履<lb/>
坦謀身每拙于趨時仕也為貧何慕潛光而隱耀得之<lb/>
有命未嘗直尺而枉尋涉三紀以數竒秉一心而自信<lb/>
誰言髙翮不在卑栖常恨壯行未酬幼學齒髪踰始衰<lb/>
之境情誠忘銳進之歧方混迹于薦紳甘儗倫于樗散<lb/>
<pb n="KR4d0051_WYG_009-51b"/>
夫何幸㑹遽冒恩俞付一道之事權委十州之餽運曷<lb/>
由逮此固有使然此盖伏遇某官以道致君以忠報國<lb/>
邪正一歸于區别滯淹盡出于捜揚明黜陟于朝端坦<lb/>
若至公之路示儀型于天下昭然丕變之風曾惟樸樕<lb/>
之資亦玷甄收之賜敢不勵其職業慎所施為體明時<lb/>
愛物之心念逺俗懐生之意肅齊郡縣俾無擾暴之殃<lb/>
撫馭邉陲庶絶驛騷之患上答乾坤之施次醻鈞鑄之<lb/>
私舍兹以還㒺識所措卑情無任激切依歸之至<lb/>
<pb n="KR4d0051_WYG_009-52a"/>
　　謝執政啓<lb/>
右某伏䝉聖恩授前件差遣到任管勾者䖍奉綸言之<lb/>
光再叨煩使仰繄化筆之力仍玷誤知辦嚴遽涉于修<lb/>
途卜日敬臨于始事思所報稱内惟悸慙伏念某造道<lb/>
不深降才非穎迹雖安于履坦術未迨于逢原竊禄無<lb/>
功庻類畫墁而志食秉心有守曷虞為範以失禽間闗<lb/>
三紀之餘黽勉衆人之後暨齒髪之垂晩幸陶甄之曲<lb/>
成俾之宣力于逺方必也竭精于庻務既逃譴累復預<lb/>
<pb n="KR4d0051_WYG_009-52b"/>
選掄荐更漕輓之權亟付甌閩之部刄非甚利獨憂盤<lb/>
錯之當抜本易窮難强飛游之短烏敢引避第欽所縁<lb/>
此盖伏遇某官誠亮天功力熙帝載邁臯䕫之事業贊<lb/>
堯舜之聰明擇官必度其能何嘗虚授責實不求其備<lb/>
固在有容曾惟朴拙之資猶冒品題之賜某敢不益堅<lb/>
素節愈激懦衷窮利病于八州敢輕舉錯察正邪于羣<lb/>
吏必示勸懲庶職業之粗修效㳙埃之小補上答乾坤<lb/>
之施次酬鈞鑄之私舍兹以還不識所向<lb/>
<pb n="KR4d0051_WYG_009-53a"/>
　　上蔣穎叔啟<lb/>
右某言念自違鈞庇日企台光悵竿牘之莫修戀門牆<lb/>
而徒劇伏惟坐顓方靣倍擁福禧恭以判府樞宻觀文<lb/>
稟天元精為國重噐學貫古今而行之以道智窮事物<lb/>
而處之以中顒然具多士之瞻偉矣富真儒之業玉堂<lb/>
揮翰潤色訓辭之嚴樞府運籌宣威沙漠之逺功茂寝<lb/>
兵之盛懇辭秉政之勞誠心上感于清衷俞㫖曲從于<lb/>
勤請壓全呉而臨重鎮人慶歌襦過故里而擁髙牙世<lb/>
<pb n="KR4d0051_WYG_009-53b"/>
欽晝錦某夙叨恩遇乆玷仕途竊慙無補于時已遂投<lb/>
閒之乞方圗問舍即從桑梓之歸將獲望塵復戴帡幪<lb/>
之賜願延鼎鼐之召庻慰旄倪之情伏望上為廟朝精<lb/>
調寢餗卑情無任依歸祝頌之至<lb/>
　　謝新及第狀元以下十八人啟<lb/>
右某伏審蓂陛臚傳桂科魁選聲華籍甚中外翕然<hi>餘云</hi>
<hi>唱第楓宸飛名桂籍聲華靄著中外翕然</hi>竊以新恩狀元先輩行誼出倫文<lb/>
章根道射䇿吐胷中之藴程能冠天下之材<hi>餘云決科髙天下之</hi>
<pb n="KR4d0051_WYG_009-54a"/>
<hi>材</hi>輿論一時方駭飛鳴之異層霄萬里佇觀事業之光<lb/>
念展慶以未遑辱長牋之先及感慚彌切敷叙奚周云<lb/>
云<lb/>
　　謝解啟<lb/>
竊以士懐經濟之能所希乎遇主君有治安之術莫盛<lb/>
于得人盖無其位不足為兼善之資非其臣不能成獨<lb/>
化之業聖賢相濟今古一端政教之原根基于此然而<lb/>
不由道而入仕謂之竊天官不盡禮而取材謂之輕國<lb/>
<pb n="KR4d0051_WYG_009-54b"/>
噐故公朝有特起之命深谷無自媒之心聘之甚勤至<lb/>
者見用或離蔬而踐廊廟或起畆而登公卿皆髙誼之<lb/>
素聞故大任之亟授迨時寖改干進實繁採求難以見<lb/>
其詳考覈于是掄其等漢以䇿為繩準唐以賦為銓衡<lb/>
雖文詞未足盡才然輔相亦由兹選國家垂統數世紹<lb/>
隆前王伊周吕召獻其明臯䕫稷卨布其職察廉進善<lb/>
天下無沉棄之人聚精㑹神彀中皆豪雋之黨尚猶深<lb/>
講治具間頒詔音凡預鄉論俾參郡舉其在進揚之始<lb/>
<pb n="KR4d0051_WYG_009-55a"/>
亦沿聲律之程非徒角之空文盖將求于實效草萊疎<lb/>
賤不以勢而間然社稷忠良盡此途而出矣自非超異<lb/>
曷副詳延若某者性近顓愚識非通博衆皆譏其寡合<lb/>
心自信于安貧未嘗捨義而求從唯懼立身之不至學<lb/>
當為巳慕古儒而必行禄未及親與人子而同患念昔<lb/>
年之挫刄復今日以彈冠豈期誤中文評輒偕計籍顧<lb/>
藝能而知短當推薦以懐慚事出不圗恩歸有地此盖<lb/>
伏遇某官扶持文教翦拂士流贊聖人側席之求助鄉<lb/>
<pb n="KR4d0051_WYG_009-55b"/>
老登書之選飾駑成驥俟十駕而責其功揉曲為良薦<lb/>
萬乗而適于用欲使無聞之品亦皆有補于時敢不恪<lb/>
厲深衷堅持大節此焉充賦詎甘忝冒之名必也揚庭<lb/>
願脫阿諛之恥庻幾微蕞無玷奬知過兹以還不識所<lb/>
措<lb/>
　　謝及第啟<lb/>
右某啟三月二十一日皇帝御崇政殿放牓䝉恩賜進<lb/>
士出身仍當日釋褐者公選精明當收賢者聖恩恢廓<lb/>
<pb n="KR4d0051_WYG_009-56a"/>
亦及幸人拜命雖榮揣心甚愧竊以為君獨治自古共<lb/>
難必求良臣以責顯效奈至旌旟巖谷物色草萊召以<lb/>
禮不召以威取其人不取其閥棄版而相商宗聘之特<lb/>
勤舍漁而師周王遇之甚渥托一時之卜夢新四海之<lb/>
聴瞻皆謂有非常之才固當為不次之舉然兹殊典難<lb/>
格後時永惟取士之詳莫若設科之要自漢而降由唐<lb/>
以還較評雄詞區處羣彦文章凜凜共髙當世之風圭<lb/>
紱班班率借此途而出非唯試藝足號得人國家世統<lb/>
<pb n="KR4d0051_WYG_009-56b"/>
靈長治原翕赩野無棄士廷有力臣坐廊廟者以伊䕫<lb/>
處心列藩屏者以吕召任已臺閣講議輝華乎典謨膠<lb/>
庠絃歌暢導乎禮樂備閲前代無加本朝尚猶間下詔<lb/>
音廣招雋類凡預鄉書之薦俾繇禮部而陞然後引之<lb/>
天庭揭以聖訓儻有中程之狀悉膺署第之光然而聲<lb/>
律之間可容妄作爵命之重豈宜濫當髙或致槐棘之<lb/>
尊下或取郡邑之貴所繫悉大其才寔難雖在伊人之<lb/>
為盡由今日之選自非超異曷副詳延若某者生而賤<lb/>
<pb n="KR4d0051_WYG_009-57a"/>
貧性復庸野不能治産尤喜執經衆皆謂之僻儒心獨<lb/>
安于直道無闊達之度常愧于古人負空虚之資俯羞<lb/>
于浮俗始千里選一黜文評﨑嶇數年連蹇萬態學如<lb/>
短綆信未及于淵源志若疎筠曾不遷其節操時可佐<lb/>
而位無所踐親欲養而祿無所于忠孝未全日月易往<lb/>
復偶旁求之命再興妄進之懐雖焚舟以示于必行而<lb/>
發䇿尚虞其難得豈意鄉老貢迹太常籍名幸趨邃旒<lb/>
仰待明試天題淵秘落筆辭窮晝景迅馳舉目心隕僅<lb/>
<pb n="KR4d0051_WYG_009-57b"/>
綴三篇之略殊無一日之長所憂罷歸敢覬榮擢洎中<lb/>
楹之唱等唯上意之第能不圗微軀亦玷後列寵乎踰<lb/>
分理則有歸此盖伏遇某官甄陶儒風儀表世教佐主<lb/>
而求士欲無所遺噐人而盡材容有不備使淺聞之賤<lb/>
介亦見采于明時敢不永勵赤心堅持素節㒺兾金朱<lb/>
之樂願伸犬馬之能上酬國恩次答鈞造降此以外不<lb/>
知他為某卑情無任感荷激切知歸之至<lb/>
　　到任謝執政啟<lb/>
<pb n="KR4d0051_WYG_009-58a"/>
右某伏䝉聖恩授前件差遣巳于三月十七日到任管<lb/>
勾訖被遣按刑奉絲綸之明訓退思踰分荷甄鑄之深<lb/>
仁奔馳備歴于險巇督察始臨于疆境憂其非據情所<lb/>
不勝伏念某造道不深受材非敏第誠身而自信蔑求<lb/>
外以苟為間闗從仕之勞荏苒歴年之乆雖不足趨時<lb/>
而應變固未嘗直尺而枉尋持節逺方荐忝皇華之使<lb/>
坐曹中省幸參白首之郎徒堅報國之心實愧食功之<lb/>
祿方謀引迹欲丐投閒不謂誤恩復加煩使况治世所<lb/>
<pb n="KR4d0051_WYG_009-58b"/>
矜者重輕之典清朝尤恤者幽逺之氓儻匪精明之資<lb/>
曷當刺察之任汎及孤拙豈無夤縁此盖伏遇某官誠<lb/>
亮天功力熙帝載坦闢公平之路判分邪正之儔取人<lb/>
無求備之難分職有因能之妙曾惟朴陋亦玷品題敢<lb/>
不愈激懦衷勉圖微效去姦助善列城共底于澄清急<lb/>
吏寛民庻獄必祛其寃滯兾少禆于忽杪期不玷于明<lb/>
昌上酬覆燾之恩次答鈞衡之賜舍是而語詎知所裁<lb/>
卑情無任感戴激切之至<lb/>
<pb n="KR4d0051_WYG_009-59a"/>
　　上執政啟<lb/>
右某啟屈蠖求伸迺品物之常理涸鱗希潤宜至仁之<lb/>
動心在愚慮以甚危望台階而逺叩情言迫切進退凌<lb/>
兢伏念某樸樕小材倥侗末學蚤從祿仕乆困塵泥竊<lb/>
科幾四紀之深效官逃十任之責自叨使指屢易歳華<lb/>
始巡巴蜀之封旋領甌閩之部悉為逺地豈敢告勞周<lb/>
旋六載之中間闗萬里之部既每勝于諏詢謀度且備<lb/>
嘗乎險阻艱難下繩州邑之勤上賴朝廷之福財賦不<lb/>
<pb n="KR4d0051_WYG_009-59b"/>
愆于供貢盜姦畢即于誅鋤凡兩及于終更敢自言其<lb/>
善狀洎預造庭之列濫充典客之員白頭雖愧于郎潛<lb/>
素節㒺欺于士論自公退食曾不越思有道誠身未嘗<lb/>
詭遇羞㨗徑之窘步愧鑿墉而益髙僶俛再朞顓䝉特<lb/>
立幸遇聖政赫日新之盛真賢贊道揆之明未見斥于<lb/>
冷官遽復䝉于煩使仰軒陛訓辭之重念廟堂驅䇿之<lb/>
榮義難固辭樂就逺適然而離鄉六七千里去國五十<lb/>
九程每航不測之淵常蹈無窮之嶮或烟瘴浸淫于晨<lb/>
<pb n="KR4d0051_WYG_009-60a"/>
邁或虎狼驚突于晝行固奚䘏于輕身唯恐罹于曠載<lb/>
飭列城于明慎儆庻獄于公平雖未全逺罪之風亦庻<lb/>
絶非辜之嘆勤瘁不忘于終日拘攣已閲于三冬徯𤓰<lb/>
代以過期丐行符而剡奏皇皇俟命慄慄齋心重念某<lb/>
齒髪日衰闗節疢動昏花眊視渴涸消中乃縁衝冐之<lb/>
勞以病蕞微之質俾之乆處實重私憂輒希仰首之鳴<lb/>
號不避黷尊之罪戾恭惟某官功髙總揆志遂澤民以<lb/>
唐虞之道致吾君以稷契之忠任吾已不忍匹夫之失<lb/>
<pb n="KR4d0051_WYG_009-60b"/>
所贊成四海之升平察其露懇之誠寛此冒威之譴回<lb/>
台煇而下燭運化筆以曲成庻幾垂盡之愚獲被更生<lb/>
之賜誓堅晚節上報鉅恩干凂尊嚴某卑情無任惶懼<lb/>
激切之至謹具啓事陳獻伏惟鈞慈俯賜鑒念<lb/>
　　謝兩府啟<lb/>
右某啟伏䝉聖恩差知明州軍州事已于七月二十三<lb/>
日到任管勾訖過𤓰受代四年乆使于逺方剖竹分符<lb/>
數月遽更于兩郡露奏獲伸其誠府把麾遂適于鄉闗<lb/>
<pb n="KR4d0051_WYG_009-61a"/>
仰承優渥之恩悉自埏鎔之力唯知感激第切凌兢伏<lb/>
念某術學空疎性資朴拙早繇仕路乆玷朝紳竊祿幾<lb/>
四紀之深持身堅一節之守隨時頫仰鄙世俗之可羞<lb/>
與道巻舒慕古人之特立每懼過情之聞敢希虚受之<lb/>
官固宜自分于踈閒何幸誤膺于識拔與郎潜者再歲<lb/>
奉使指者十年間闗雖竭于勤勞翲忽殆忘于裨補旋<lb/>
省衰疲之質恐貽忝冒之譏剡章屢叩于九閽拜命果<lb/>
分于千里况四明之善壌為三淛之美邦民饒畎畆之<lb/>
<pb n="KR4d0051_WYG_009-61b"/>
膏腴地有山川之清勝冠盖無往來之冗厨傳絶修飾<lb/>
之勞利烟海之魚鹽衆皆樂止近武林之桑梓人頗榮<lb/>
之設令自擇以居所欲不過如此斯盖伏遇某官力熙<lb/>
帝載誠亮天工别忠邪以裨極治之朝明黜陟以贊仰<lb/>
成之政致此寒微之迹遂其安便之私某敢不鉅細悉<lb/>
心夙宵竭力承流宣化庶無愧于昔年利國惠民願有<lb/>
為于今日上答乾坤之賜次酬陶冶之仁過此以還㒺<lb/>
知所措卑情無任荷戴知歸之至謹奉啟事上謝伏惟<lb/>
<pb n="KR4d0051_WYG_009-62a"/>
鈞慈俯賜鑒念<lb/>
　　謝户部虞尚書舉自代<lb/>
右某啟竊聞剡奏舉某自代者某衰晚孤蹤荒落舊學<lb/>
無所堪可日思退縮豈謂八座髙賢一時碩徳特不遐<lb/>
遺過有論薦且榮且愧惟感惟幸恭惟某官以忠報國<lb/>
以義取人舉其所知不嫌故舊之宻施于有政祗期噐<lb/>
識之宜夫何汎及于匪材不宜少牽于多愛雖欲激昂<lb/>
以酬知遇于清明之世其如罷輭不克荷承于激引之<lb/>
<pb n="KR4d0051_WYG_009-62b"/>
恩仰銜睠録不勝惓惓之至謹具啟上謝伏惟台慈俯<lb/>
賜鑒念謹啟<lb/>
　<lb/>
　<lb/>
　<lb/>
　<lb/>
　<lb/>
　錢塘集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>錢塘集巻六</head> <lb/>
    <p>
<pb n="KR4d0051_WYG_006-1a"/>
欽定四庫全書<lb/>
　錢塘集巻六<lb/>
　　　　　　　　　　　　　宋　韋驤　撰<lb/>
　　京居<lb/>
冷官仍白髪陋巷足青苔彌月不書刺經時長覆杯未<lb/>
能依間壑空欲逺塵埃聊作支離况詩成祗自咍<lb/>
　　送馮材叔宰蘄春<lb/>
海角分擕僅十年鉅創鈞是偶生全相逢未暇聊持酒<lb/>
<pb n="KR4d0051_WYG_006-1b"/>
就别還驚欲放船顧我滯蹤徒衮衮羡君歸翅自翩翩<lb/>
蘄春豈足勞餘刃應有佳聲慰慊然<lb/>
　　韓敏之學士貳少府徃拜凡三而未覯因致以詩<lb/>
一枝棲息又逢春何幸高賢晩獲親顧我畫墁慚所食<lb/>
荷公傾盖異於新緒餘衮衮心尤慕盤辟區區禮未伸<lb/>
三望膺門漫刺字且持累句愬因循<lb/>
　　邃明生日<lb/>
昴宿儲精嶽降神乾坤鍾異鉅賢身間生慶候年彌永<lb/>
<pb n="KR4d0051_WYG_006-2a"/>
輔世休聲日又新台鼎梅調方夏實鳯池風好正南薰<lb/>
因時願祝松椿壽長賛熙朝秉化鈞<lb/>
　　致政孫大夫挽詞<lb/>
榮養如公世所稀薤歌今日勿深悲生封郎位腰金貴<lb/>
老向仙鄉擁節隨積徳已酬高閈志遺蹤何愧北山移<lb/>
義方有子聲華重千古靈丘起後思<lb/>
　　同文館試上舍和同事孔彦常學士即事<lb/>
筆陣収鋒考戰文喧喧車馬隔重門心矜力學求之宻<lb/>
<pb n="KR4d0051_WYG_006-2b"/>
目到雄辭氣不昏美寳辨來三獻惬雕蟲屏盡六經尊<lb/>
囊封奏號須明發吉夢應先徹九閽<lb/>
　　又和<lb/>
强繼髙吟豈足論聊持布鼓過雷門解頤傳咏知辭妙<lb/>
落筆酬言怯思昏霜葉舞風鳴碧瓦寒雲漏月射清尊<lb/>
好傳秀句頻驚座索馬行將戒守閽<lb/>
　　又和前韻呈彦常明叔<lb/>
軟語霏霏過夜分程文都已辨専門香焚龍腦神還徤<lb/>
<pb n="KR4d0051_WYG_006-3a"/>
書檢蝇頭眼易昏騶從傳呼金闕曉星辰環拱紫垣尊<lb/>
拆封御史何時到曵組相将謁禁閽<lb/>
　　較試將畢呈彦衡察院<hi>上官</hi>
當年京口望清塵徳論於今想記頻何幸上庠参較藝<lb/>
又依高鍳免遺珍下帷晝寂霜威歛揮麈宵寒月色新<lb/>
早晩奏名歸駛迅九衢多少避騘人<lb/>
　　又和彦常試院即事<lb/>
城壖候館勢宏開捧詔彤庭薄暮來庠序旁延優上舍<lb/>
<pb n="KR4d0051_WYG_006-3b"/>
行能参考見高才糊名獨得珠無脛摭實更忻山有萊<lb/>
賢傑聞風争入彀簞瓢何足樂顔回<lb/>
天寒簾幕氣蕭騷終日披文不厭勞但有誠心禆藻鍳<lb/>
敢矜明目察秋毫璵璠啓襲光難掩鵰鶚凌虚勢自高<lb/>
號奏身閒無一事唱酬尤喜得詩豪<lb/>
辨駿由來盡馬羣裁聲今已得龍孫不容一字虚褒貶<lb/>
可見諸生究本源衡鍳有憑宜自信毫釐無益懶輕論<lb/>
分携莫惜頻交語且盡樽前爉淚㾗<lb/>
<pb n="KR4d0051_WYG_006-4a"/>
　　呈郭奉議明叔<lb/>
嶠北分擕一紀逾浮梁唯奉數行書如何邂逅同縈絆<lb/>
遂得從容接緒餘道舊良多動嚬笑忘形不覺度居諸<lb/>
出門幸且時相顧更望新篇數起予<lb/>
　　食蛤蜊二首<lb/>
適口珍鮮品格高泥深海近不能逃若教畢卓曽知味<lb/>
豈肯甘心把蟹螯<lb/>
自衛區區亦甚勤刳腸剔柱奈何人若知射影能相懼<lb/>
<pb n="KR4d0051_WYG_006-4b"/>
應學含沙得保身<lb/>
　　謝鍾離中散公序惠草書<lb/>
留心不減漢張芝體意俱完世學稀下筆欲為來者法<lb/>
臨池時見古人非篇篇駭目神如電字字凌虚勢若飛<lb/>
多謝公餘憐所好璨然累幅遺珠璣<lb/>
　　呈戸部李尚書二首<lb/>
八座輝光道德隆陋儒何幸奉從容聴言迥出羣賢表<lb/>
顧已榮於萬戸封宻啓更慙先薦鶚高門况是晩登龍<lb/>
<pb n="KR4d0051_WYG_006-5a"/>
荷公恩意知難報勁節當先比澗松<lb/>
三紀光隂疾若馳一身孤宦亦逶迤人疑碌碌非竒節<lb/>
誰信囂囂足有為白髪精神憐晩景青雲志氣慊卑枝<lb/>
門䦨此日䝉優遇可是嚢中頴脱時<lb/>
　　呈南鄰司門盛誨之同年<lb/>
昔詠相過人不知於今想見少陵詩鄰居何幸偏依德<lb/>
交語乗閒祗隔籬攀桂當年聯歩武近蘭此日慰瞻思<lb/>
冷官罷局方無頼但向清風且樂饑<lb/>
<pb n="KR4d0051_WYG_006-5b"/>
　　過二里山<lb/>
夜宿陳倉驛朝行三里山千峯排欎欝萬石激潺潺征<lb/>
馭來何亟幽禽語自閒塵勞亦知幸勝景得躋攀<lb/>
　　御愛山<lb/>
五峯列翠儼如屏御愛知非浪得名行客勿輕加誚詠<lb/>
播遷豈是不關情<lb/>
　　鳯翔劉明復龍圖刋李茂正德政碑勒移維摩塑<lb/>
　　　像文求詩因寄<lb/>
<pb n="KR4d0051_WYG_006-6a"/>
龜趺螭首勢嵬然輕重由來在所鐫名削姦臣磨偽説<lb/>
像遷居士記真詮精文本自精誠出妙手幡因妙相傳<lb/>
以善闢邪殊可敬為公嗟嘆作詩篇<lb/>
　　和遂州太守李安上年兄見貽<lb/>
擁麾遥想陟崔嵬驟喜清談復屢陪攀桂當年追逺趾<lb/>
偃藩今日仰高才如公閎博難淹外顧我迂踈任儻來<lb/>
相遇且宜忘倍道蹔同持酒賦層䑓<lb/>
　　寄提刑岑岩起<lb/>
<pb n="KR4d0051_WYG_006-6b"/>
兩世同年世亦稀同官同路復同詞登途先後無多日<lb/>
聚論参差已過時劍外石梯方息鞅山南珍翰忽伸眉<lb/>
情知邂逅當非晚聊寓長言冩所思<lb/>
　　過朝天嶺<lb/>
崔嵬陟盡復凌兢暫捨銀鞍杖䇿行棧閣架空霄路近<lb/>
欄干䕶險曉雲平仰㸔翠壁層城峻下瞰長江一帯縈<lb/>
自惜仙才難蜀道始知難此不虚名<lb/>
　　三盤閣<lb/>
<pb n="KR4d0051_WYG_006-7a"/>
江山千里勢雄豪終日縁崖未是勞欲識寒心騎馬處<lb/>
三盤閣上㸔驚濤<lb/>
　　玉枕驛<lb/>
嵬然峭壁入青雲玉枕光輝絶世塵豈是羣仙露竒迹<lb/>
故將珍玩惑途人<lb/>
　　過故平<lb/>
間關危棧過岧嶤忽見平原旅恨銷却被飛濤送鄉思<lb/>
悠悠想見浙江潮<lb/>
<pb n="KR4d0051_WYG_006-7b"/>
　　迴宿故縣驛<lb/>
回首邉城暮靄輕亂山深處宿歸程流泉遶榻鳴寒夜<lb/>
别是勞生一叚清<lb/>
　　文劍道中<lb/>
劍閣文䑓相去遥朝行山頂暮行腰䨇眸視險睛常眩<lb/>
兩髀乗鞍肉半消空有辛勤馳逺道愧無毫末補清朝<lb/>
何時解組歸鄉國十里西湖弄短橈<lb/>
　　登科<lb/>
<pb n="KR4d0051_WYG_006-8a"/>
先世曽誇尺五天後來苖裔獨蕭然可憐三十三年内<lb/>
科第唯吾父子傳<lb/>
青雲意氣已参差白髪精神祇自嗤喜汝登科年尚少<lb/>
好攄事業趂明時<lb/>
　　黄石榴花<lb/>
六月羣芳歇榴花拆淺黄色方金菊淡體異玉簮長觸<lb/>
目猶能媚迎風不在香無勞問朱實秀發占中央<lb/>
　　大行皇帝挽辭二首<lb/>
<pb n="KR4d0051_WYG_006-8b"/>
聖文攄道妙神武拓邊封治迹超三代焦心厭九重方<lb/>
儀韶樂鳯忽駕鼎湖龍遺烈傳千世鴻基固祖宗<lb/>
檢玉將封岱遺弓已上僊新陵崇永裕舊節罷同天哀<lb/>
仗愁雲外悲笳惨月邉攀髯臣子恨萬淚欲成川<lb/>
　　再詠黄石榴花二首<lb/>
花似新鵝色澤均蕚如柘繭亂紛紛更臨返照遥凝目<lb/>
翠幄無端惹瑞雲<lb/>
佳人最愛石榴紅染作輕裙歩履同唯有此花難入意<lb/>
<pb n="KR4d0051_WYG_006-9a"/>
任教榮悴逐薰風<lb/>
　　自劍還道中寄同事蘇進之<lb/>
君寓姑蘓吾舍杭慣從雲水樂仙鄉相逢邂逅趨端禮<lb/>
同職間關到益昌疲俗未肥心所病故園何在夢偏長<lb/>
新陽欲動林泉好觴詠隨時且自强<lb/>
　　宿上亭驛<lb/>
按部嶔﨑向梓潼上亭孤驛倚寒空淋鈴盡想當時雨<lb/>
吼地愁聞竟夕風衝冐狂飈憂病體驅除宿翳懶神功<lb/>
<pb n="KR4d0051_WYG_006-9b"/>
吉朝攬轡逢清霽致敬宜將樵意同<hi>謂唐孫樵也</hi>
　　謁梓潼廟<lb/>
英威凛凛𢥠西州血食潼江度㡬秋曽運隂兵摧賊壘<lb/>
每均甘澤惠農疇翠幃半捲香烟動金榜高題日影浮<lb/>
暫止軺車聊一奠肯將曲禱累神休<lb/>
　　題岑岩起劍門詩刻後<lb/>
撲面塵埃二十年紗籠石刻頓光鮮廋辭不用題黄絹<lb/>
自有驚人秀句傳<lb/>
<pb n="KR4d0051_WYG_006-10a"/>
　　和岩起觀舊詩有感<lb/>
棄繻東去有遺篇杖節西還今㡬年莫向長岐悲齒髪<lb/>
似君行學可怡然<lb/>
　　又和十二月二十九日思封道中<lb/>
巴山險阻偹甞之笑讀豪篇似抵巇况是嵗華垂盡日<lb/>
却為賢者獨勞時寒多未放泉聲活春近先從栁眼知<lb/>
早晩星軺趣回轡東園共醉小枝枝<lb/>
　　和資守許澤翁見寄<lb/>
<pb n="KR4d0051_WYG_006-10b"/>
十年為别只逡巡喜見來篇墨色新且解征鞍同一醉<lb/>
異鄉難遇故鄉人<lb/>
　　長桞館<lb/>
地名長桞栁初長下馬臨泉却坐床客舸傍沙収百丈<lb/>
野禽窺水競雙翔<lb/>
　　筭錢鋪<lb/>
里名勝母曽車止邑號朝歌墨馭還我領漕權來此坐<lb/>
不唯自哂且頳顔<lb/>
<pb n="KR4d0051_WYG_006-11a"/>
　　見性堂<lb/>
由來迷悟盡真如見性名堂亦謾書萬變紛紛任交戰<lb/>
一心了了即安居檻花夭秀烏能凂庭栢孤高自有餘<lb/>
多謝前人為留意使予聊得寓清虚<lb/>
　　都竹道中<lb/>
隂平纔過萬山重路指江油棧閣通峯頂雲収餘夕雪<lb/>
馬蹄塵少帯春風一溪水色瑠璃碧幾塢梅花錦繡紅<lb/>
莫謂奔馳足勞苦目前佳趣亦無窮<lb/>
<pb n="KR4d0051_WYG_006-11b"/>
　　過赤岸潭<lb/>
輕軺曉過赤岸潭莫訝凝眸涉再三百丈澄瀾連底見<lb/>
千尋翠壁與天參釣絲森蔚迷芳岸鵝管参差滴秀巖<lb/>
勝槩心藏俟能畫肯教凡筆謾鐫鑱<lb/>
　　過雪峯亭<lb/>
二月春將半山高雪未消危亭在屏障萬水綴瓊瑶似<lb/>
與塵寰隔安知雲路遥區區澄按外暫得駐輕軺<lb/>
　　經望星山<lb/>
<pb n="KR4d0051_WYG_006-12a"/>
縁崖陟磴勢凌兢偏坐銀鞍傍險行更向望星山上過<lb/>
捫参方信不虚名<lb/>
　　螗啼嶺<lb/>
臲卼肩輿半側身嶔嶇石磴但無塵山行從𨽻難成列<lb/>
路轉前驅却向人更瞰江潭尤覺險獨憐桃李解粧春<lb/>
他時躍馬康荘稳莫忘欹危蹙頞頻<lb/>
　　亭溪道曉行<lb/>
白雲起處山櫻發緑栁垂邉水螘鳴唯有曉寒殊未減<lb/>
<pb n="KR4d0051_WYG_006-12b"/>
重裘還似冐霜行<lb/>
　　至白水驛輟趨文還益昌<lb/>
輟程趨疾且歸來莫訝回船在不期恐失東園桃李色<lb/>
一年深恨欲何追<lb/>
　　和許冲元内翰易元日登塔之逰為再登<lb/>
浮屠屹屹勢参天旌騎朝臨又一年一日再登清興足<lb/>
舊逰新變異時傳嘉篇却寄踰千里遺愛相仍沸兩川<lb/>
塵淟剽聞肝膽醒况陪勝覧即芳筵<lb/>
<pb n="KR4d0051_WYG_006-13a"/>
　　又借前韻為攀别之作<lb/>
紫詔催還二月天清䑓頒厯渉三年高文昔冠羣儒首<lb/>
異政今為兩蜀傳此日旌旄度危棧何時舟檝濟長川<lb/>
笳鐃漸逺勞瞻望猶想飛花傍祖筵<lb/>
　　和岑岩起見寄三絶<lb/>
别來凡歴㡬重山又報兼途䇿馬還而我病軀方覺徤<lb/>
喜時觴酒助談閒<lb/>
分擕斜日在青山不意黎明我遽還却向益昌迎馬首<lb/>
<pb n="KR4d0051_WYG_006-13b"/>
由來無定是人閒<lb/>
百丈江流萬仞山一車方徃一車還若教説著邯鄲夢<lb/>
都在胡盧掩口閒<lb/>
　　謝岩起寄鳯團茶<lb/>
北苑先春雲鳯團封題分寄墨初乾未甘金碾消磨了<lb/>
且作瓊枝愛惜㸔水異康王烹莫稱才非盧子咏應難<lb/>
强抽鄙句慚瑶報佳惠輕酬豈自安<lb/>
　　至西縣走呈岩起<lb/>
<pb n="KR4d0051_WYG_006-14a"/>
所部雖同邂逅稀今年差比去年遲蓼圖猶憶當時玩<lb/>
菊酒還陪此日持衰髩已斑烏足嘆壯心徒在竟何施<lb/>
相逢且盡從容興况是終更欲及期<lb/>
　　再和岩起以詩答謝惠團茶之句<lb/>
靈芽不減宻雲團十襲清香翠若乾蕪句聊紓情内動<lb/>
明珠更得掌中㸔輕投雅貺公為易併獲殊珍我自難<lb/>
報德酬言古人重斐章不再豈遑安<lb/>
　　城固道中先寄<lb/>
<pb n="KR4d0051_WYG_006-14b"/>
睽違旬浃似朝晡勞想清氷映玉壺謾寄小詩馳鄙意<lb/>
更能還貺雅篇無<lb/>
稅鞅行郵日欲晡漢臯重得造仙壺不知揮麈交談外<lb/>
還許攏絃入聴無<lb/>
　　凌晨馬上得惠詩再次元韻<lb/>
詩筒方訝惠音稀擊鉢來篇果不遲定欲擅場専獨勝<lb/>
豈容遺幗久相持招邀近想融樽滿徃返多慚孺榻施<lb/>
况得鸞絃聲出幌肯教馬足自稽期<lb/>
<pb n="KR4d0051_WYG_006-15a"/>
建芽精嫩鳯為團海錯珍鮮鰒作乾逺物方慙容易獻<lb/>
來篇不似等閒㸔始忻報玖情何厚幡覺陽春和獨難<lb/>
冩寄中州傳好事須教紙價踴長安<lb/>
自今酬唱不冝稀所恨詩盟結已遲兩陣辭鋒謾交戰<lb/>
一壇將鉞敢争持宦途何愧為難進老境寧當效力施<lb/>
相遇相期情誼逺莫臨觴詠数𤓰期<lb/>
　　聞胡琴一首<lb/>
園林雨過秋蕭索幅巾談笑情方樂歘然一抹四朱絃<lb/>
<pb n="KR4d0051_WYG_006-15b"/>
續續清聲透簾幕輕攏慢撚手應心如出自然非以學<lb/>
露蝉凄咽春鶯囀變化逡巡動寥廊審音度曲肅衆聴<lb/>
歌舞滿堂生寂寞自嗟投老飲量衰一舉為空金鑿落<lb/>
　　書西縣壁<lb/>
判袂知非逺馳軺約屢經猶於暮雲底回首漢臯亭<lb/>
　　聞巖起至以詩先寄<lb/>
寳峯亭下菊鮮鮮嫵媚秋風似可憐欲摘一枝分玉盞<lb/>
星軺莫惜屢揚鞭<lb/>
<pb n="KR4d0051_WYG_006-16a"/>
公來税鞅且盤桓山國蕭條正早寒雖缺鸞絃飜妙曲<lb/>
聊憑螘酒助清懽<lb/>
　　和道中詠懐<lb/>
酒軼劉伶頌茶高陸羽經庶㡬延笑語何事駐長亭<lb/>
　　和述志<lb/>
振職提三尺潛心醉六經高材難淺度豈止獄平亭<lb/>
　　和念祖<lb/>
仰服籯金訓傳家在一經况當聲教逺夜柝静戎亭<lb/>
<pb n="KR4d0051_WYG_006-16b"/>
　　和庭橘<lb/>
常思洞庭橘美實冠南方雪蘤千林謝金衣萬頃黄輝<lb/>
光依澤國髣髴在仙鄉沈詠滋迎露韋詩寄待霜逺邦<lb/>
方渴想鄰圃得清香未用矜封户何如助釂觴分甘音<lb/>
尚阻抽思韻空長豈必三吴渚寧煩一葦航搘笻即可<lb/>
到反掌便堪甞慰我東南夢殷勤送斐章<lb/>
　　又和告成寺<lb/>
嘉陵江勢並山迴山寺䨇扉對水開鑿石千尋維佛屋<lb/>
<pb n="KR4d0051_WYG_006-17a"/>
参天一舉類仙䑓白雲有意頻舒卷幽鳥無情自徃來<lb/>
心境兩忘真未易登臨便謂出塵埃<lb/>
　　送益鈴高宣事<lb/>
王孫逺噐世功勲材畧縱横舊出倫春事近違文陛側<lb/>
鈴兵遥指錦江濵贈篇累什皆通貴去國賖程少故人<lb/>
傾盖相懽一樽酒感君離思併如新<lb/>
　　過青山<lb/>
遲曉揚鑣陟峻岡馬蹄凌厲踏新霜崔嵬昨日参天碧<lb/>
<pb n="KR4d0051_WYG_006-17b"/>
蕭索今朝滿目黄墮葉離披疑虎跡曲蹊盤屈類羊腸<lb/>
按行若也多禆補敢憚﨑嶇道路長<lb/>
　　至蒼溪<lb/>
輶軒寒入蒼溪縣秀句遐追老杜詩送客泛舟空徃事<lb/>
過峯來摘似當時高材遺興千年在逺宦覊懐萬里隨<lb/>
索筆謾題行館壁可能閒料後人思<lb/>
　　自西水還少憇錦屏山廣壽院<lb/>
按行迴轡閬城南登陟﨑嶇力不堪却坐錦屏休倦跡<lb/>
<pb n="KR4d0051_WYG_006-18a"/>
暑天冰水沃醺酣<lb/>
　　雲䑓觀<lb/>
縁崖涉澗上雲䑓古觀稀逢車馬來翠栢逕深長蔽日<lb/>
玉魚池淺僅勝杯取桃人去無遺跡鎻藥爐存絶舊灰<lb/>
唯仰天師凛然像祗愁䨇劍起風雷<lb/>
　　謝巖起惠支頤二首<lb/>
几杖安身外於茲用智深見貽扶勌頷捧受識仁心本<lb/>
異支離隐何妨彦祖欽唯愁説詩善笑解恐難任<lb/>
<pb n="KR4d0051_WYG_006-18b"/>
引髭聊試頗安然正好憑依學坐禅兒女環觀齊指笑<lb/>
朱顔猶未怯䨇蓮<lb/>
　　和蘇進之見招兼簡岑巖起<lb/>
夫君捧詔獨先來趨節還先數月回聯事已憂將判袂<lb/>
列城况是未豐財翻䝉雅餞同膚使更枉清篇費美才<lb/>
若得星軺留暫駐吐茵强酒不辭陪<lb/>
　　和子方登朝京樓偶成<lb/>
登樓為喜乍晴時欲倚欄杆日己微頭上雲生還作雨<lb/>
<pb n="KR4d0051_WYG_006-19a"/>
座間風勁却添衣笑言且共須臾樂氣象休驚頃刻非<lb/>
應是催詩念前况果然高唱屬先機<lb/>
　　再和<lb/>
樓號朝京人未歸浮雲蔽日雨霏㣲静論國手饒棊路<lb/>
閒喜官身著道衣心慕孟軻潛養浩年過蘧瑗久知非<lb/>
隨時觴詠聊同樂全勝區區競巧機<lb/>
　　再用前韻奉簡<lb/>
未能形徳似支離行學由來恨力㣲罔利唯羞陟龍斷<lb/>
<pb n="KR4d0051_WYG_006-19b"/>
可言寧念卧牛衣高材幸遇同憂樂公論相投壹是非<lb/>
待向逰從廢棊局區區安用謾藏機<lb/>
　　和答前福守林中散<lb/>
使指頻將念匪宜閩山何敢憚馳驅薦賢鋭意先推鶚<lb/>
逐惡雄心肯問貍却愧裁篇為惠重况當卧轍欲留時<lb/>
光芒照眼觀華藻遥想張芝墨滿池<lb/>
　　福州古田天王院撤珠軒<lb/>
過顙因人激躍成撤珠取類亦虚名偶觀却憶鍾離意<lb/>
<pb n="KR4d0051_WYG_006-20a"/>
委地當時事獨清<lb/>
　　謝公永惠荔枝<lb/>
筠籠逺致色猶鮮咀嚼瓊英真味全多謝仁人憐病渴<lb/>
故將靈腋爽心㾓<lb/>
　　和子方夜過卧雲庵絶句<lb/>
自愧銀魚久未成區區從政謾辛勤過庵佳句撩幽興<lb/>
待買青山占白雲<lb/>
　　曹子方静常庵<lb/>
<pb n="KR4d0051_WYG_006-20b"/>
愛君新作静常庵况是佳名繼鄭南晝坐不知人擾擾<lb/>
夜存長保氣酣酣寓言記述希莊叟復命棲時慕老聃<lb/>
標榜粲然輝衆目幾何立懦與亷貪<lb/>
　　答曹子方少年弄篇翰一首<lb/>
虚堂隱几坐忽忽若假寐颯然清風來頓爾爽昏思新<lb/>
詩執在手展讀過三四初言少年弄篇翰喜道白髪聊<lb/>
自戲次驚老境今且廹豈甘物役汩其志輕視冨貴如<lb/>
浮雲極論窮通鈞一意高談念平時徤句存逺記請老<lb/>
<pb n="KR4d0051_WYG_006-21a"/>
愧襲常先期乃吾事君年纔知命耳順予闕二自此七<lb/>
星霜投紱去朝市是時取高篇却託冥鴻寄公方處要<lb/>
途利逹沛材智見詩當不嗔猶認舊書字其來不待索<lb/>
應亦念衰瘁君年方如我今日那肯抽簪餌芝术庻幾<lb/>
得以警幽情莫忘采真揮勁筆<lb/>
　　遊武夷山二絶<lb/>
泝溪遊覧絶塵紛㸔盡竒峯過所聞昔日幔亭何處是<lb/>
寂寥空想武夷君<lb/>
<pb n="KR4d0051_WYG_006-21b"/>
心愛仙山役世縁乘軺欲去謾留連更祈秋日停羲馭<lb/>
莫遣回頭怨暝烟<lb/>
　　寄陳安道同年<lb/>
執别都門四見春悠悠呉越斷音塵爾來雖幸官居近<lb/>
所得唯䝉手翰頻折桂交逰三紀外繫匏蹤跡兩溪濵<lb/>
未能把酒論離濶聊寄篇章託去鱗<lb/>
　　遊武夷山二首<lb/>
一溪秋水碧溶溶逆掉扁舟遡晩風卧㸔峯巒聳竒勢<lb/>
<pb n="KR4d0051_WYG_006-22a"/>
心疑造化衒殊功賔雲曲斷笙簫逺機石苔荒組織空<lb/>
仙理冥冥難究詰抽簪歸隱羡劉公<lb/>
融結山川鑿混元誰為窟宅遺神仙三千曽㑹幔亭客<lb/>
十六仍標洞府天崖有珍苞不縁種棺遺清骨莫知年<lb/>
披圖昔謂多増飾至此方知畵未全<lb/>
　　遊武夷山寄曹子方<lb/>
訪尋仙迹覧羣峯詰曲清溪兩槳通幡念不成秋後約<lb/>
獨遊還與未來同<lb/>
<pb n="KR4d0051_WYG_006-22b"/>
　　和蔣頴叔重山館留題<lb/>
清詩題柱幾朝曛二十餘年伴嶺雲今夜泥輪猶宿此<lb/>
隔溪依舊磬聲聞<lb/>
　　江墩舖<lb/>
郊原秋老湛無風孤坐危亭夕照中刈熟人歸荷肩重<lb/>
嘻嘻笑語話年豐<lb/>
　　宿泰寧縣驛<lb/>
紞如五鼓響寒㕔夜艾東窻未肯明一片灘聲聒幽枕<lb/>
<pb n="KR4d0051_WYG_006-23a"/>
幾番歸夢不能成<lb/>
　　離建寧<lb/>
境窮昭武入長汀溪側山根指去程䕶險欄干紅繚繞<lb/>
依稀如傍蜀江行<lb/>
　　爛石<lb/>
嵌巖爛石聳溪灣峻削陶人手不閒落在深郊猶及此<lb/>
斧斤何必嘆牛山<lb/>
　　宿寧化縣鷲峯寺<lb/>
<pb n="KR4d0051_WYG_006-23b"/>
輕軺冐雨勢匆匆晩入幽溪宿鷲峯一夜泉聲繞清榻<lb/>
夢回何待曉來鍾<lb/>
　　留題龍地巖<lb/>
應龍何日躍天衢不識還思舊隱無見説至今遺惠在<lb/>
毎興雲雨救焦枯<lb/>
　　臨汀行館十月桃花盛開<lb/>
十月臨汀氣候訛桃花零落發林阿也知欲趂春風媚<lb/>
争奈窮州地暖何<lb/>
<pb n="KR4d0051_WYG_006-24a"/>
　　宿寧化西隱院<lb/>
郵亭地逺宿禪扃夜永時寒睡思輕簷溜不鳴知雨止<lb/>
窻櫺半白悟天明更攅百㸃催兵從雞送三號起使程<lb/>
自愧區區少禆補北山文在盍留情<lb/>
　　過鱗原驛<lb/>
晨餐纔了又遄征驛榜鱗原以地名山頂寒多雪花重<lb/>
溪灣流淺玉沙明田疇有穫良農喜社鼓無聲暴客平<lb/>
奉詔非材幸無事行中時得肆吟情<lb/>
<pb n="KR4d0051_WYG_006-24b"/>
　　度爛溪<lb/>
獨木為橋度爛溪溪傍山石爛如泥高低採削材如一<lb/>
祗恐鈞陶意不齊<lb/>
　　二月十二日早按行臨汀遇大雷電而雨<lb/>
傳車十月到長汀欝奥猶如暑氣生經夕山川帯雲霧<lb/>
凌晨雷雨動欄楹乍逢旅客殊多怪慣見邦人情不驚<lb/>
聊作小詩傳所遇他年稳坐活平生<lb/>
　　晩洲嶺<lb/>
<pb n="KR4d0051_WYG_006-25a"/>
行行晩洲嶺高若離人寰肩輿薄層霄身在杳靄間朝<lb/>
天及青泥誰謂蜀道難豈如茲峻陟不類羊腸盤斗上<lb/>
五千尺歩歩須躋攀隆冬猶汗浃睥睨唯心寒旁霑宿<lb/>
雲潤下視飛鳥閒恍如陶公夢挿翼衝天關潛慕漢忠<lb/>
臣叱馭毋盤桓古語固有之酖毒比宴安君恩思未報<lb/>
何敢惮艱險臨風一長吟所嘆兩髩斑<lb/>
　　師子峯<lb/>
欲將師子號竒峯蹲踞如真倚碧空聞說近山無虎嘯<lb/>
<pb n="KR4d0051_WYG_006-25b"/>
可非潛伏畏威風<lb/>
　　䨇溪驛<lb/>
按程頗自覺淹留朝夕經行處處幽忻逢古驛雙溪水<lb/>
追憶東陽八詠樓<lb/>
　　隂山館<lb/>
圜峯聳於前鳴泉繞其後若使畵成圖誰云非傅㑹<lb/>
　　遊寳盖巖<lb/>
度溪履險得幽巖欲去徘徊意尚貪吏部祝融峯下句<lb/>
<pb n="KR4d0051_WYG_006-26a"/>
未宜留此付鐫鑱<lb/>
　　題館節堂<lb/>
建陽溪水接仙流溪上新堂氣象幽弭節柅輪從便適<lb/>
觀風問俗得優㳺凌虛岌岌圍千嶂據要衝衝控八州<lb/>
白髪書生倦奔走毎憐瀟洒為遲留<lb/>
　　寄曹子方<lb/>
度溪踰嶺一何勞霜髩鬅鬙首屢搔自愧晩年空碌碌<lb/>
唯逢佳境且陶陶㑹仙古觀風流逺館節新堂氣象豪<lb/>
<pb n="KR4d0051_WYG_006-26b"/>
不得與君同嘯傲强抽荒思引吟毫<lb/>
　　再和<lb/>
佳和殊堪渴想勞幅巾霜髩遂忘搔長言燦燦經三復<lb/>
至樂融融共一陶遇事未能全吏隐解頥幸得接詩豪<lb/>
願前𤓰代頻酬唱任秃秋蟾玉兎毫<lb/>
　　和曹子方<lb/>
遶舍方憐喜鵲鳴臨風更聴振金聲戅兒逺宦趨庭過<lb/>
善友新篇擊鉢成荒學謾傳烏足道嘉辭借譽一何榮<lb/>
<pb n="KR4d0051_WYG_006-27a"/>
鳯毛池上他年貴謙晦終難掩道耕<lb/>
　　和子方贈祖夷仲提刑<lb/>
蓬莱為别㡬秋風倅乗當年服狥公梁漢曽嗟失高躅<lb/>
甌閩幸遲擴前功税車白髪相㸔喜把酒黄堂一笑同<lb/>
行見刑清八州境里言應不詠垣東<lb/>
　　冬至三日遊水南諸寺<lb/>
曦輪飛上宿雲収晩出城南趣適幽六寺連延行複道<lb/>
一溪縈繞㵼寒流世情共喜新陽復仙境聊成極目遊<lb/>
<pb n="KR4d0051_WYG_006-27b"/>
不以篇章記登覧此時清興若為酬<lb/>
　　和公舒太守長至遊水南僧寺<lb/>
紛華盛麗已心灰䗶履尋山尚喜陪聊藉琴樽樂清景<lb/>
全勝車馬冒黄埃年登况畢三時務陽復仍忻七日來<lb/>
更愛起予傳秀句使君詩筆冨天才<lb/>
　　送曹子方<lb/>
判袂長亭嵗律殘天寒雲靄惨溪山間關唯恐君兼道<lb/>
寂寞仍愁我獨還秀句八州神物䕶輕軺千里老人攀<lb/>
<pb n="KR4d0051_WYG_006-28a"/>
他時企想音書外佇聴休聲聳近班<lb/>
　䕶國院十詠<lb/>
　　雷分石<lb/>
聞說豐隆為剖開非關星隕自天來數齊元凱峥嶸勢<lb/>
不是尋常作削材<lb/>
　　香爐峯<lb/>
由來元化作鈞陶賦象香爐峯勢高恰似羌廬山下見<lb/>
不容太白獨抽毫<lb/>
<pb n="KR4d0051_WYG_006-28b"/>
　　天然橋<lb/>
欲渡銀潢上九霄回頭雲路正迢迢誰知畧彴由天造<lb/>
全勝間關履鵲橋<lb/>
　　玉印峯<lb/>
拂雲蒼翠勢嶔崟玉印分明帯秀林變化固非緣堕鵲<lb/>
天将寳玩鎮幽深<lb/>
　　石鑑峯<lb/>
天悟迷人亦自然團團石鏡為高懸潛令演若狂心止<lb/>
<pb n="KR4d0051_WYG_006-29a"/>
忘照回情學坐禪<lb/>
　　蟄龍潭<lb/>
蟄龍潭上木隂森百丈垂絲未度深蟠屈只應如傳說<lb/>
俟時騰躍作商霖<lb/>
　　放生池<lb/>
㸔収数罟買鮮鱗縱在深池是亦仁但使校人誠子産<lb/>
自然㣲物遂天真<lb/>
　　鳯凰山<lb/>
<pb n="KR4d0051_WYG_006-29b"/>
鳯凰山色似晴光半入青雲兩翅張誰謂太平寧有象<lb/>
峯巒猶學瑞禽翔<lb/>
　　鎻翠屏<lb/>
屏名鎻翠勢彎環境勝全疑出世間枕石眠雲乃其地<lb/>
誰能先向此中閒<lb/>
　　仙茒峯<lb/>
餌茒仙去絶遺蹤屹屹孤峯倚碧空空使時人想飈馭<lb/>
寸心長惑有無中<lb/>
<pb n="KR4d0051_WYG_006-30a"/>
　　次韻推官東庵<lb/>
紫竹交隂處㣲行接小軒轆轤聲在井薜荔翠依垣自<lb/>
有山林趣何妨鳥雀喧公餘聊宴坐方寸得澄源<lb/>
　　歩雲亭<lb/>
官居瀟洒並城壖城上危亭勢屹然庨豁四簷通日月<lb/>
回環千里見山川凌虛迥絶尋常地据要追吟尺五天<lb/>
莫訝白雲隨歩起望中祠宇指梅仙<lb/>
　　又和李世美再題歩雲亭<lb/>
<pb n="KR4d0051_WYG_006-30b"/>
嶢嶢氣勢壓南閩髣髴鵬程近紫氛女堞却依丹檻底<lb/>
翬簷迥與碧霄分融樽有地留清景阮屐無時蹴亂雲<lb/>
引脰更勞西北望子牟馳戀繼朝曛<lb/>
　　和世美久雨枕上偶成<lb/>
釡中何慮致魚生庭下寧論輟運瓴夜厭繁聲驚夢枕<lb/>
朝愁潤色浥書屏無聊搔首憐垂白遣興題詩冩殺青<lb/>
此叚公居正岑寂還如舊隐掩柴扃<lb/>
　　又和久雨<lb/>
<pb n="KR4d0051_WYG_006-31a"/>
繼日霖霪勢不停淙淙高屋似翻瓴氣昏亭閣迷仙境<lb/>
雲闇山川掩畫屏壠麥潛憂化蛾白溪荷遥想没錢青<lb/>
占晴問蔡師前語罄折恭於奉鼎扃<lb/>
　　晩晴<lb/>
積雨鎻山城幡然喜晩晴園林變新緑溝澮有餘聲日<lb/>
色間何濶雲隂否已傾無才希杜賦短句且紓情<lb/>
　　紅蕉<lb/>
紅蕉秀南土對植燕堂隂每為開青眼唯憐吐赤心華<lb/>
<pb n="KR4d0051_WYG_006-31b"/>
丹天賦異凋瘁嵗寒深擬奪蘭荃譽慇懃約共吟<lb/>
　　和劉公舒題歩雲亭<lb/>
締搆岧嶤倚碧空建安氣象矚清雄自矜逺目窮天末<lb/>
更喜新篇入彀中壇指昇仙歎梅福山連夢筆想文通<lb/>
梯雲每到如平地養勇何須羡北宫<lb/>
　　五月三日見萱草一枝<lb/>
薄薄初陽曉霧披庭萱再見似相知月臨仲夏纔三日<lb/>
風折今年第一枝蘤翦兼金黄灼爍幹瑳圓玉碧参差<lb/>
<pb n="KR4d0051_WYG_006-32a"/>
好花來嵗應如舊知在何州記此時<lb/>
　　和世美吉祥為别<lb/>
山驛迢迢畏景舒星軺不肯少躊躇先之古寺圖分袂<lb/>
故約前騶幸柅車霧巻茗甌分啜罷風収談麈贈言餘<lb/>
雖知暫别非踰月尚覬郵筒數惠書<lb/>
　　又次韻慶除代<lb/>
一封黄牒下雲頭受代需時若自謀雖幸有期趨北闕<lb/>
自慚無術惠南州累年塵土甘祗役萬里烟霄想告猷<lb/>
<pb n="KR4d0051_WYG_006-32b"/>
猶頼高材見禆助不教孤跡謾淹留<lb/>
　　去冬留題管節堂世美朝請今夏按部過之為詩<lb/>
　　　見賁輙次韻奉和<lb/>
拙句慚先刻佳章幸繼遊襃題踰八字傳詠入中州舍<lb/>
館仍増麗時炎倐變秋悠悠想清思長似建溪流<lb/>
　　世美朝請賢友近按昭武還寵示道中雜詩十三<lb/>
　　　首因成拙句奉呈<lb/>
衝䝉盛暑歴山川膚使何甞嘆獨賢星騎逡巡一千里<lb/>
<pb n="KR4d0051_WYG_006-33a"/>
仙才灑落十三篇籠羅絶頂裁詩句攄發高情破萬縁<lb/>
但恨陽春難繼和暗投終辨夜光圓<lb/>
　　荔子<lb/>
閩地高材最傑然結成丹荔冐炎天堆盤火齊光芒轉<lb/>
溜齒瓊漿氣味全玉井蓮房空賦咏秀江萍實謾流傳<lb/>
更咍蜀品煩馳傳闇向紅塵動笑妍<lb/>
　　與世美奉詔㫖分督决獄甲戌判袂之武陽壬午<lb/>
　　　還宿中興寺而得世美自延平所寄詩因次韻<lb/>
<pb n="KR4d0051_WYG_006-33b"/>
盛暑宵憂動邃旒敕催諸道决纍囚承流宣澤彌兢愓<lb/>
履險航湍敢滯留南北分馳纔數夕重輕釋繋已三州<lb/>
高材想盡哀矜意美疢當從勿藥瘳<lb/>
　　八月上澣登歩雲亭<lb/>
一日優閒九日忙歩雲亭上共翺翔地高始覺秋風勁<lb/>
事隙方知晝景長戲舉禪談一重案静㸔茶戰第三湯<lb/>
吾民况有京坻望逺宦宜從嘯咏忘<lb/>
　　中秋夜雨<lb/>
<pb n="KR4d0051_WYG_006-34a"/>
秋色中分夜氣清月華今夕最澄明如何驟雨横來勢<lb/>
不徇髙樓倚望情桂子飄零無處覔燭花煇熖為時生<lb/>
莫辭盡醉酬佳節猶覬餘光接暁晴<lb/>
　　公舒朝請得福守所寄荔子佳品二而咏以二詩<lb/>
　　　乃以為示輙次韻奉和<lb/>
鄰境緘馳荔子丹黄堂矜詫滿彫盤香収殘爇餘龍腦<lb/>
牋冩新詩掩鳯團咀嚼定嫌瓊液薄形容更比水精寒<lb/>
强抽滯思聊追和珍菓清吟兩可歡<lb/>
<pb n="KR4d0051_WYG_006-34b"/>
佛宫竒品號磂黄黄縠籠珠徑寸光種異却輕萍有實<lb/>
味甘全勝蔗為漿南人拭目驚稀見北客流涎試一甞<lb/>
翻笑洞庭霜後橘豈能當暑侑持觴<lb/>
　　建安郡庠重彩記事<lb/>
泮水秋深爽氣全簮紳戾止共拳拳丹青圖冩三千禮<lb/>
藻繪形容七十賢如堵聿來觀盛集采芹應有賦新篇<lb/>
諸生好進公卿業此日風流亦與傳<lb/>
　　九日示夀隆<lb/>
<pb n="KR4d0051_WYG_006-35a"/>
九日閩中氣尚暄扶持病體坐家筵喜㸔數朶黄金菊<lb/>
强引三分白玉船浮世謾論軒冕貴佳辰難遇子孫圓<lb/>
明年汝對陶公菊應念欣欣戲綵前<lb/>
建安山水亦幾希九日登高著處宜秋杪風光自瀟洒<lb/>
老來情味少歡怡舉杯喜見黄花泛落㡌羞将白髪吹<lb/>
佳節不能成酩酊浪吟小杜昔年詩<lb/>
　　留題南劍州延平閣<lb/>
危閣横空待勝遊登臨盡道冠南州靣分列嶂環羣秀<lb/>
<pb n="KR4d0051_WYG_006-35b"/>
坐㸔雙溪㑹一流斜納朝暉長易旦逆消暑氣每先秋<lb/>
更傳寳劍深潭近半夜寒光射斗牛<lb/>
　　冷風閣<lb/>
勝槩天成所得偏一来登覧興飄然拂雲欄楯塵寰逺<lb/>
隔水樓臺畫幅全隐隐歸舟揺落日悠悠飛鳥破孤烟<lb/>
冷風可御非虛目况是層巒對演仙<lb/>
　　題尤溪縣林平鋪壁<lb/>
前嵗方離蜀道難﨑嶇今日過黄山自嗟使事殊無補<lb/>
<pb n="KR4d0051_WYG_006-36a"/>
祇向塵途歴險難<lb/>
　　題黯淡灘<lb/>
慎操舟檝度危灘脫險從安反掌間豈似俗流争利逹<lb/>
難防笑貎伏波瀾<lb/>
　　將到富沙寄世美同事<lb/>
判袂于今渉五旬馳驅無復寓書頻險途頓失徃還倦<lb/>
高誼却忻朝夕親近事欲蘄祛蔽塞新吟應許和清純<lb/>
富沙此去無多地先走詩筒致所陳<lb/>
<pb n="KR4d0051_WYG_006-36b"/>
　　和劉公舒見示生日詩<lb/>
衰遲何幸住佳章逺引吾宗及漢唐户掛桑蓬當日喜<lb/>
毫揮珠玉此時光欣臨愛景披辭藻怯向清飈動髩霜<lb/>
松栢由來交茂悦願回善頌嵗寒芳<lb/>
　　和李世美見寄兼送推官宰彭澤<lb/>
北風傳暁角宿霧鎻寒城秣馬登途早將雛振羽輕一<lb/>
經承祖訓百里儆官箴多謝龍門秀貽詩壮去程<lb/>
　　又和道中書事奉懐<lb/>
<pb n="KR4d0051_WYG_006-37a"/>
同日分携去先期掉鞅迴馳情隨道逺殘嵗怯春催客<lb/>
舍驚新栁山城嘆落梅佳篇慰翹望還馭過王䑓<lb/>
　　和劉守正月十日新茶<lb/>
乳霧浮浮啜新茗秪疑春自壑原來開筵人日踰三晝<lb/>
試焙申年第一杯首靣光肥香己透輔車津潤味全回<lb/>
不須七盌清風至滿腋依稀在楚䑓<lb/>
　　和正月十七日擕具見約<lb/>
逺宦隨時且自娱㸔㸔受代又脂車燃燈初過忘岑寂<lb/>
<pb n="KR4d0051_WYG_006-37b"/>
極日相從接緒餘瘴霧催花錦零落春風吹髩雪稀踈<lb/>
追懐古語成新詠萬事無非酒破除<lb/>
　　又和<lb/>
著處山川秀可娱何妨投隙數驅車韶華已過三分一<lb/>
嵗律纔經半月餘北海樽罍雖自滿東陽篇詠不宜踈<lb/>
惟愁南國春多雨誰把繁隂為埽除<lb/>
　　和世美以前韻惠詩<lb/>
東亭清集幸相娱暮角聲休尚柅車冷淡蓮光燈夕後<lb/>
<pb n="KR4d0051_WYG_006-38a"/>
㣲茫桂魄雨天餘交談自喜高情合投老還嗟樂事踈<lb/>
况是離懐起朝夕好憑樽酒豫驅除<lb/>
　　南園正月二十三日見牡丹因翦分送而公舒太<lb/>
　　　守以詩為報遂次來韻<lb/>
上元八日冒輕寒翦送南園兩牡丹為我果然興絶唱<lb/>
知君不作等閒㸔香餘琱檻春猶淺詠入華牋墨未乾<lb/>
更說僧坊曽寄植縱觀須待觧征鞍<lb/>
　　和世美行役不與貢第一茶<lb/>
<pb n="KR4d0051_WYG_006-38b"/>
採鳯團龍貢紫宸今年斗柄僅離寅四千里望中天闕<lb/>
第一番題北苑春拜表盡恭初遣使乗軺還念未歸人<lb/>
太平嵗集梯航獻山岳何如此效珍<lb/>
　　又和督决囚<lb/>
旰食憂民睿思焦黙懐時雪滯層霄十行新下寛囚詔<lb/>
諸道交馳奉使軺縲紲稀踈至恩浃旄倪歡感大鈞調<lb/>
宣揚徳澤慙綿弱但採堯民撃壤謡<lb/>
　　和劉守以詩約賞南園牡丹<lb/>
<pb n="KR4d0051_WYG_006-39a"/>
閒花浪蘂謾芬敷滿檻妖韶體自殊且㸔淡紅隨分有<lb/>
須知絶品此中無剪愁魏國掺掺手辨怯齊門一一竽<lb/>
已埽幽亭待清賞更煩佳句預相娱<lb/>
　　别劉公舒<lb/>
間關杖節使全閩何幸邦侯遇故人談笑一樽時得暇<lb/>
謳歌千里政如春解擕白髪情非昔贈别清篇思入神<lb/>
却想萍蹤流未逺㑹㸔飛詔趣朱輪<lb/>
　　出閩境永豐道中<lb/>
<pb n="KR4d0051_WYG_006-39b"/>
去暮愁行泗州嶺清晨喜見江東山二年巡按勞南走<lb/>
盡室安全慶北還負弩兵廻喧渡口挿秧人㸔立田間<lb/>
却嗟奉使無禆補征返徒添兩髩斑<lb/>
　　道中聞鶯<lb/>
棲止垂楊最上枝緑絲深罩欝金衣也知行客留心聴<lb/>
弄盡新聲始肯飛<lb/>
　　　水碓<lb/>
杵臼功能自古施更堪引水代人為誰知滿溢傾欹處<lb/>
<pb n="KR4d0051_WYG_006-40a"/>
却是臨機效力時<lb/>
　　滕龍圖挽詞<lb/>
踐歴清華四十年老成忽逐逝波遷鹽梅未展和羮效<lb/>
裘帯終淹分閫權忠義長為古人比功名固有史臣傳<lb/>
不材曽附風雷末逺寓哀辭倍泫然<lb/>
　　送孫聖㣲同年赴浙漕<lb/>
當時折桂共雲梯四十餘年跡久暌白首為郎方接武<lb/>
繡衣出使又分携放船汴水寒猶淺䟦馬都門日欲低<lb/>
<pb n="KR4d0051_WYG_006-40b"/>
逺想清風播仁聞融融先滿浙東西<lb/>
雄勝東南越與吴光華使節暫馳驅比年郡邑多疲俗<lb/>
今日朝廷用老儒固有風聲鎮媮薄何妨膏澤慰焦枯<lb/>
公餘且盡登臨興嚴召終難緩走趨<lb/>
　　張大資挽詞<lb/>
峥嶸儀貎國輝光曽與明堂作棟樑顓靣鉅藩方偃息<lb/>
間生英氣忽飄揚文章絶筆星辰晦徳業遺芳簡冊香<lb/>
不以修齡畀賢傑傷嗟無處問蒼蒼<lb/>
<pb n="KR4d0051_WYG_006-41a"/>
熙載功成髩未華蕃宣屢易見褒嘉鳯池舊别經年久<lb/>
鶴馭新乗去路賖哀挽聲悽霜月冷銘旌影轉曉風斜<lb/>
故山歸葬依先壠千古悠悠賢世家<lb/>
　　送莫和中刑部致仕歸呉興<lb/>
司刑華省徤精神容易飛章便乞身未老先休多有志<lb/>
似君勇退幾何人安車漸逺京塵路歸棹仍追霅水春<lb/>
而我區區尚持禄自慚鄉境謾為鄰<lb/>
　　大行太皇太后挽詞<lb/>
<pb n="KR4d0051_WYG_006-41b"/>
徳業高千古憂勤盡九年捲簾将復辟弛衛忽登仙飲<lb/>
泣均中外流恩在幅員春風低挽唱幽咽厚陵邉<lb/>
臨朝扶聖治盛烈掩姜任壽享堯齡淺哀添舜慕深靈<lb/>
衣粲翬翟謚冊刻球琳仰望軒星晦悽愁萬國心<lb/>
　　和劉公儀郎中對雪<lb/>
九陌塵埃變玉沙雲中雙闕陋仙家豐年欲啓三登兆<lb/>
大巧先裁六出花高卧洛陽逢汲引雄文梁苑動吁嗟<lb/>
郎闈自愧徒温飽坐擁炎爐歎嵗華<lb/>
<pb n="KR4d0051_WYG_006-42a"/>
　　和劉公儀省宿呈同舍<lb/>
夜宿冰㕔愁解衣南宫正是苦寒時窻含積雪猶明几<lb/>
爐撥殘煤始捲帷無所忸怩當俯仰不須容易嘆衰遲<lb/>
更為佳句貽同舍使我揮毫羨色絲<lb/>
　　次夕宿省再用前韻呈同舍<lb/>
凛烈寒威著寢衣中䑓獨宿夜分時郎潛已嘆斑馮髩<lb/>
㓜學空思下董帷直舍孤燈生暈淺禁垣清漏送聲遲<lb/>
何年追語今宵事笑向江湖理釣絲<lb/>
<pb n="KR4d0051_WYG_006-42b"/>
　　再次韻和公儀所示<lb/>
忩忩下馬脱朝衣夜直儀曹嵗晏時香穗縈回清一榻<lb/>
燭花明媚耀重帷詩成白雪音難和夢斷黄粱熟已遲<lb/>
見説遲明還剡奏懇求宫鑰待言絲<lb/>
　　和公儀索和詩<lb/>
唱酧三峡浪飛花敏㨗曽䝉秀句誇為感來篇驚嵗暮<lb/>
因成閣筆待春華見斑固已慙窺豹失酒當須鍳畫蛇<lb/>
鄙思强抽追險韻還如䇿蹇度褒斜<lb/>
<pb n="KR4d0051_WYG_006-43a"/>
　　又和憶小園梅花<lb/>
為憶新梅發舊枝勇操吟筆對晴暉幽香不到青綾被<lb/>
冷豔應迷白羽衣忽忽屢經春色改紛紛或傍笛聲飛<lb/>
祗疑渴想高情劇頻向冰㕔有夢歸<lb/>
　　和喻明仲題純粹大師虚一軒詩<lb/>
聞說琳公最佳處榜題虚一一軒清逍遥羽客真高隐<lb/>
曠逹星郎肯謾名琴挂無絃藏至樂爐存㣲火鎻長生<lb/>
未能投歩資閒適聊和新詩託寄聲<lb/>
<pb n="KR4d0051_WYG_006-43b"/>
　　和陳圖南見喜權金部<lb/>
緑槐經午轉庭隂投隙相過省闥深且喜清談共揮麈<lb/>
莫嗟白髪各盈簪鄰曹尙幸聮官樂兼局那辭冗事侵<lb/>
更辱高吟叙情舊侑歡何必濁醪斟<lb/>
　　又次韻<lb/>
詩將争功定繹騷堂堂風格等劉曹高情迭唱通三歎<lb/>
險語相先較一毫酷暑俄驚變瀟洒噪蟬何敢助雄豪<lb/>
嗟予老拙慵牽强飬勇終憐不目逃<lb/>
<pb n="KR4d0051_WYG_006-44a"/>
　　送孔彦常待制赴宣城<lb/>
宣城從古號名城新拜除書擁斾旌剡奏屢傳求外補<lb/>
偃藩蹔得遂高情虎符南國先聲重鷁首秋江去意清<lb/>
最好笳鐃將壓境敬亭山色逺相迎<lb/>
　　又和義夫學士<lb/>
開府南陵氣序秋翠屏千壘對岑樓力宣膏澤均千里<lb/>
坐賞溪山冠十州小謝篇章耐吟諷謫仙蹤跡自風流<lb/>
公餘好盡登臨興應誚區區宋玉愁<lb/>
<pb n="KR4d0051_WYG_006-44b"/>
　　胡右丞挽辭<lb/>
石轄辭榮重寄分却趨召節造天閽表儀八座方尊德<lb/>
悃愊連章乞偃藩將見辨嚴離鳯闕忽傳感疾自鴒原<lb/>
公薨不及期頤壽至理冥冥豈易論<lb/>
　　鄧左丞開府挽辭<lb/>
學術材猷間世資進登丞轄僅踰時夀非徳稱天何恡<lb/>
命與心違古所悲一品衰榮加贈典九重震悼輟班儀<lb/>
靈輿還葬從先壠嗚咽秋風薤露辭<lb/>
<pb n="KR4d0051_WYG_006-45a"/>
　　和盛中叔侍郎齋宿唱酬<lb/>
誰謂南宫夜直頻宿齋清集迥難親翌朝唯幸窺新什<lb/>
三紀尤欣叙古人共慶球琳已華國獨慙樗散謾先春<lb/>
更将鄙句追詩戰益耻弢弓託負薪<lb/>
　　甞進酒<lb/>
昔年北苑試龍茶似陟雲霄飲露華今日禮曹甞御酒<lb/>
又疑塵跡到仙家自知衮衮官身幸莫向區區俚耳誇<lb/>
此叚出於尸禄外支離形徳更何加<lb/>
<pb n="KR4d0051_WYG_006-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東田遺稿巻上</head> <lb/>
    <p>
<pb n="KR4e0154_WYG_001-1a"/>
欽定四庫全書<lb/>
　東田遺稿巻上<lb/>
　　　　　　　　　　　　　明　張羽　撰<lb/>
　詩<lb/>
　　早朝偶作<hi>丙辰春登第後二弟鵬舉下第南歸因懐之</hi>
曙色初臨五鳯城建章宫外聴啼鶯紅依御水桃花淨<lb/>
綠壓宫牆柳葉生退食從容當日午趨朝遲暮自天明<lb/>
潞河南下歸舟急不盡池塘春草情<lb/>
<pb n="KR4e0154_WYG_001-1b"/>
　　奉贈柴墟儲公<lb/>
儒雅當年定可師相留一醉亦心期宦情多暇詩頻擬<lb/>
秋興堪悲菊未知病喜家兒能檢藥靜憐簷鳥不驚碁<lb/>
身應萬仭青雲上滄海明珠㡬注思<lb/>
　　贈冒武昌南還<lb/>
五十巖廊定不遲黑頭郡節亦相宜玉除曉日瞻龍衮<lb/>
江夏春風廢繭絲門士無書通薦藁野人有祀到生祠<lb/>
歸舟千里衡湘水眀月清秋總入詩<lb/>
<pb n="KR4e0154_WYG_001-2a"/>
　　奉贈胡少參先生督餉陜藩<lb/>
霽色望秦山春雲過渭川辛勤憐去國老大獨籌邊相<lb/>
國功重問司農位久懸清江留舊業此意亦蕭然<lb/>
　　任城太白樓<lb/>
山城煙栁䕶春寒太白樓前送曉看故塚生愁虚采石<lb/>
舊恩和醉對金鑾登臨有興妨多病流落難逢笑冗官<lb/>
莫信江湖輕逺適憑髙我亦望長安<lb/>
　　邵伯湖寄柴墟先生<lb/>
<pb n="KR4e0154_WYG_001-2b"/>
湖口餘寒駐客舟鄉園猶是數程留短檠遲柝悲今雨<lb/>
丹闕青雲感舊㳺飛鵠正酣雲外路浴鷗猶眷水中洲<lb/>
當時萬巻空多興通籍金閨誤見收<lb/>
　　次韵答朱楚英<lb/>
北來鄉思漫能禁寒盡燕方雪正深日下啼猿驚泣玉<lb/>
眼中流水憶鳴琴浮生誤覺邯鄲枕緩頰慙多相國金<lb/>
明日定堪重獻䇿長沙已動賈生心<lb/>
　　三忠祠詩次韻淮陰方太守<lb/>
<pb n="KR4e0154_WYG_001-3a"/>
　　　諸葛武侯<lb/>
驅馳曾喜出南陽魚水猶懷聚一堂拜表宫中無故主<lb/>
墜星原上漫埀楊三年後死功須定百務勞生敵解量<lb/>
莫恨馬曹終竊據荆徐不得失雲長<lb/>
　　　岳武穆王<lb/>
岳王旌幟眼中空精爽褒公與鄂公萬里山河聞叱咤<lb/>
千年廟貎識英雄猶看汗馬囘生氣須到黄龍立戰功<lb/>
誰誦辨誣成浩嘆兩宫哀怨更難終<lb/>
<pb n="KR4e0154_WYG_001-3b"/>
　　　文丞相<lb/>
秋日文山塚樹蒼舊君報死亦尋常羣疑未白亡元日<lb/>
萬里猶歸侍帝傍東海無家兵已盡南冠不免死猶光<lb/>
燕京祠廟靈風急社鼓神鴉滿夕陽<lb/>
　　嚴陵曉發次夏嚴州汝梅韵三首<lb/>
官舟夜並越溪行已判青春付客程出嶂漸分嚴瀬曉<lb/>
聴鐘新識建山晴東來白雪明江縣北望紅雲擁帝城<lb/>
三輔未應愁逺適漢庭須亦試蕭生<lb/>
<pb n="KR4e0154_WYG_001-4a"/>
承恩誰賦内前行逺客來頻識水程一鳥波間閒上下<lb/>
數峰天外忽陰晴山林不解南風曲裘馬猶矜北斗城<lb/>
莫向春明門外别大梁賓客望班生<lb/>
春陰强作問畊行出淖猶堪載酒程每厭蜃樓乘海暗<lb/>
定知爝火忌天晴山陽地濕茅穿逕雪後江髙水到城<lb/>
病怯官忙無暇日銅章錯憶綠紋生<lb/>
　　送周仲鳴使歸二首次夏嚴州韻<lb/>
猶是行春隊裏仙聞名未勝見時賢交從暇日酧知已<lb/>
<pb n="KR4e0154_WYG_001-4b"/>
飲託雄文紀盛筵出郭圖書留近驛隔江燈火候歸船<lb/>
送君便重思前度不道長安逺日邊<lb/>
使回意氣望中仙曾喜風流入晉賢旌節蹔看勤傳舍<lb/>
國風猶待獻經筵星辰北極三秋夢冰雪東方萬里船<lb/>
遥憶趨朝䭾瘦馬珮聲夜過玉河邊<lb/>
　　西坡為程正夫賦<lb/>
石路縣孤墅村居倚夕陽過山窺昧谷望日認扶桑曉<lb/>
圃葵榴競秋田秔稌香東坡近為政欲避蓋公堂<lb/>
<pb n="KR4e0154_WYG_001-5a"/>
　　贈徐景禹進士<lb/>
徐郎久别亦何如笑共燈前謝起居老杜詩多看峽後<lb/>
阿䝉賢勝在呉初慰言聊致民家語病客都忘舉業書<lb/>
莫厭相留成坐久獨憐逺地故人疎<lb/>
　　登石碁枰山<lb/>
昔聞二僊侣對奕此髙峰日月推移外乾坤勝負中㝠<lb/>
心孤鳥過撫掌四山空應有傍觀者猶憐着意工<lb/>
　　過柴墟墓<lb/>
<pb n="KR4e0154_WYG_001-5b"/>
千里江淮秋色䦨九原松栢晩雲攢愁經墓下辭房琯<lb/>
誤過州西哭謝安宿草自繁承淚遍長楊空撫賞音難<lb/>
孤舟明發夷陵道空對晨星曉月殘<lb/>
　　壽何篤齋七袠<lb/>
壽星卿月照天中春曉樓船過永豐東閣襟期同汗漫<lb/>
南塘風日好從容鯉庭玉樹連枝秀鸞誥金花奕葉封<lb/>
曾共少年矜傅粉白頭林下各成翁<lb/>
　　贈林生歸嚴陵<hi>生從蔡霞山授春秋余與偕至南岩月餘辭去</hi>
<pb n="KR4e0154_WYG_001-6a"/>
憐君風格出璠璵二十工文衆不如奏賦定知觀國早<lb/>
聞詩曾及過庭初遥隨博望浮靈境頻扣中郎乞異書<lb/>
憶得問名猶少小南川堂下揖青裾<lb/>
　　閩中九仙觀用李惟正杭世卿二卿長韻二首<lb/>
尋真初識郭門山二月春深古觀閒仙去碧桃空錯落<lb/>
客來黄鳥故間闗經樓出堞看潮坐道院迷雲認樹還<lb/>
更羨留侯能辟穀只從松子住人寰<lb/>
荒碣依微認晉唐荔枝榕葉暗迴廊峰霞晩結燒丹氣<lb/>
<pb n="KR4e0154_WYG_001-6b"/>
澗溜春寒煮石香雲外紫壇穿樹覔林間瑶席拂花張<lb/>
夜歸欲假仙游夢只恐靈修吝發藏<lb/>
　　壽丹山屠都憲先生<lb/>
三朝爭識舊容儀晩節重恩荷主知分座貂蟬看故吏<lb/>
朝天珂馬共佳兒都堂再入人皆仰新法難平迹已危<lb/>
憶對南山傾壽酒年年應記菊開時<lb/>
　　呉銀臺宅食桃魚云出尚方為作一律<lb/>
御苑仙桃出絳閽恩波兼飫賜魚芬桃從武帝筵中降<lb/>
<pb n="KR4e0154_WYG_001-7a"/>
魚是文王沼内分㡬度著花供餽與定看濡沫惜殷勤<lb/>
報璚未足酬珍貺在藻還同祝聖君<lb/>
　　弔賈長沙<lb/>
嵗晩長沙路懷賢弔賈生翔鸞秋自逺妖鵩夜還鳴禮<lb/>
樂思周旦憂疑過屈平霸陵無日起湘水至今清<lb/>
　　玉岡宅同劉松石道長賦海棠用唐人錦瑟詩韻<lb/>
　　　二首<lb/>
梅花零落入新絃蜀海棠猶早占年埀蒂最先迎戲蝶<lb/>
<pb n="KR4e0154_WYG_001-7b"/>
落紅應不到啼鵑香微賸許呼仙侣艶冷如知避瘴煙<lb/>
<hi>滇中此花正月盛開</hi>為道玉峰春意滿更看桃李共依然<lb/>
生憎羯皷雜鳴絃忽對花叢憶去年嬌艶真看如中酒<lb/>
返魂應解逐啼鵑湖山靜夜深凭月燈火迴時小障烟<lb/>
剛被東風輕喚醒尚饒春睡欲茫然<lb/>
　　送劉松石歸黄州<lb/>
𤣥都舊逐看花仙憶道重來樹滿千同畏簡書行海外<lb/>
劇愁戎馬共燈前<hi>是時滇中傳言官軍逐劇盜劉七自襄湖順江而下</hi>才名避地<lb/>
<pb n="KR4e0154_WYG_001-8a"/>
應三舍齒序先君漫十年却送歸旌悲故里㡬回飛夢<lb/>
郭東田<lb/>
　　夀孫母太夫人<lb/>
院君年老髮埀絲健態怡顔似少時霞帔承恩延晩慶<lb/>
斑衣迴笑慰重慈謝家玉樹迎春滿王母蟠桃度嵗遲<lb/>
只與隣姬同甲子賸多賓客頌螽斯<lb/>
　　徳州道中次北潭先生贈别詩韻<lb/>
南雁飛時燕已西髙林欲靜逺山低流年暗裏看逢酉<lb/>
<pb n="KR4e0154_WYG_001-8b"/>
歸路秋深喜過齊問宿隔隣分火照出闗隨伴候鷄啼<lb/>
病來端覺詩情薄懶向郵亭續舊題<lb/>
　　次韵送林先生<lb/>
時名江左薄夷吾皦日中天藉手扶盛節酬恩盟帶礪<lb/>
長生乞藥問蓬壺三邊控吏遥迎馬五月歸旌忽載途<lb/>
<hi>闕</hi>
　　建溪楊太僕陶園<lb/>
陶園想見古人情采菊看松趣日成遺世自禁彭澤醉<lb/>
<pb n="KR4e0154_WYG_001-9a"/>
為官剛悟馬曹名僊溪九曲遥穿徑奴橘千頭晩傍城<lb/>
欲命巾車來入社豫從詩巻訂前盟<lb/>
　　投贈延平歐陽崇道棄官歸廬陵<lb/>
龍津孤月下城初荒洞長風拂袖餘閩海去時逢荔子<lb/>
楚江歸日到鱸魚浮榮屣脱二千石舊業珍藏六一書<lb/>
猶有郡人懷舊徳<hi>闕</hi>
　　用韻送李懐徳進士歸建寜<lb/>
冬殘歸計屢移旬漫擁干旌送逺人燕市酬金逢駿馬<lb/>
<pb n="KR4e0154_WYG_001-9b"/>
郢歌希和到陽春賓筵欲别情還戀世故相看懶重陳<lb/>
却對梅花官舍晩憶君標格恍如真<lb/>
　　贈聶鳯山都憲之南贛<lb/>
薇垣左轄稱循良栢府中丞重激揚兩月追隨傾洛下<lb/>
十年風誼憶滇陽涓人駿骨初逢賞漂技侯封漫購方<lb/>
今日須公如小范㑹應威徳靖炎荒<lb/>
　　同王龍湫翟青石遊梁園押韻賦詩仍各賦一律<lb/>
官閒幾日惜浮生弔古尋幽燕集成梁苑有基空梵刼<lb/>
<pb n="KR4e0154_WYG_001-10a"/>
杜鵑如訴答鸎聲<hi>汴人不識鵑聲余始于座上聞之</hi>上方開霽鐘先報<lb/>
髙樹迎秋葉盡驚總為文園愁病在子虚遊望不闗情<lb/>
　　人日次韻李崆峒<lb/>
幾日闗人事陰風黯鼓<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>諜回聞野戰齋卧匝隣啼積<lb/>
雪㝠鴻逺輕陽太白低元戎頻送捷有待頌淮西<lb/>
　　輓大行吳年兄勿齋<lb/>
昔從秋宴鹿鳴堂曾共歸舟問北江前輩文章推巨筆<lb/>
往時燈火憶同牕二雛風格祥麟並八月星槎畫鷁雙<lb/>
<pb n="KR4e0154_WYG_001-10b"/>
我憶九原招不起紫薇花下獨眉龎<lb/>
　　雪中送王一江少㕘之廣<lb/>
好去王公子離亭共此杯望依鳬舄逺興憶雪舟來越<lb/>
徼占行色梁園惜賦才天涯獨寥落猶喜暫徘徊<lb/>
　　送劉西陂巡洛<lb/>
劉郎相見晩悵别坐天明春雪那能急泥途不可行冥<lb/>
心通紫極灑淚對蒼生同是看花客因君百感并<lb/>
　　草堂雪霽為樊雙岩賦<lb/>
<pb n="KR4e0154_WYG_001-11a"/>
先公昔分閫曾此駐旌旗栢府良弓後茅堂肯構時原<lb/>
光揺霽雪河響坼春澌樂矣南滎曝吾君恐未知<lb/>
　　送萬安然歸南昌<lb/>
黄花落盡亂鴉啼聞道仙舟傍晩移江邑秋殘驚客久<lb/>
故園春在夢歸遲馮驩心事無魚鋏毛遂才名脱頴錐<lb/>
我亦無人識名姓對君慵寫送行詩<lb/>
　　黃潤夫别號松亭為賦一律<lb/>
咫尺徂徠有路經萬松行裏寄幽亭曉寒枯硯研零露<lb/>
<pb n="KR4e0154_WYG_001-11b"/>
春暖虚窗嗅茯苓石室可招丹鳳下草廬誰喚卧龍醒<lb/>
清高我愛黄公子座右新題晩翠銘<lb/>
　　使節榮行代儲柴墟作贈焦宗伯分韻開字排律<lb/>
瑞日氛煙靜祥春淑氣來蒼龍隨警蹕丹鳳舞蓬萊道<lb/>
泰諸靈協仁同一視該履端均朔裔布澤到寒荄玉牒<lb/>
分藩盛金縢冊典開眷言懷睦族簡命重掄才宗伯三<lb/>
朝舊時名兩制魁誦詩元浩瀚束帶久徘徊染翰終投<lb/>
筆和羮待作梅九遷躋鼎鼐三錫賁泉臺詔借皇華節<lb/>
<pb n="KR4e0154_WYG_001-12a"/>
恩看宰木培遺羮翻謝穎建鉞衆多裴野水星槎度沙<lb/>
堤晝錦囘泌清同照耀嶽峙藉崔嵬鶴壠焚鸞誥龍章<lb/>
動蝶灰幣陳中帑綺尊注大官醅湛露霑封草需雲覆<lb/>
奠盃寵華詞客賦燕醉里人陪令子休歌棘先公舊植<lb/>
槐鄉遊花正好國計驛還催咨度行須徧詩篇定易裁<lb/>
歸囊發大雅願儗贊康哉<lb/>
　　寄于文祥<lb/>
十載同書硯于今恨不平青雲未得意白社漫馳情韓<lb/>
<pb n="KR4e0154_WYG_001-12b"/>
子檠猶焰馮郎鋏欲鳴作詩聊寄舊風月助凄清<lb/>
　　中秋次柴墟先生韻二絶<lb/>
卯嵗離鄉歴丙辰無端歸計只逡巡長安亦有江門月<lb/>
今夜清光冷照人<lb/>
好懷對客醉佳辰頻教家兒數酒巡欲去且看花上月<lb/>
秋光深處易留人<lb/>
　　慧河寺留别同鄉金上人<lb/>
旅懷寥落寓京師山寺逢僧是故知兩月都忘為容日<lb/>
<pb n="KR4e0154_WYG_001-13a"/>
廿年能記出家時夜堂觀奕金蓮盡秋閣聞歌玉樹悲<lb/>
明日移家定何處藤蘿寒月照相思<lb/>
　　領淳安柴墟席上留别贈行諸公<lb/>
長安傾蓋荷先知投贈今宵賸有詩水國山晴舟去逺<lb/>
春明花早燕歸遲坐殘曙漏猶高咏數過韶華滯去期<lb/>
最是玉河堤畔栁依依偏向别離時<lb/>
　　黃潤夫北山新居<lb/>
小逕城陰繞薜蘿瓦盆相對長高荷花深山鳥時還下<lb/>
<pb n="KR4e0154_WYG_001-13b"/>
地僻儒紳蹔亦過草色雨亭生畫景爐香秋院引絃歌<lb/>
分明蕭散紅塵外未必仙居定若何<lb/>
　　九峯北潭二老同日報罷<lb/>
九峰高凌雲北潭清徹底我遊遍京洛寓目惟有此峰<lb/>
髙更無隣小草不成羙潭清足空洞鑑見衆形穢陰霾<lb/>
忽朝暗風浪兼時起衆人恐波及吾心恒仰止楊家侈<lb/>
氷山奉高空沼沚雲開潦水盡萬古此流峙<lb/>
　　至日寄都下故人二首<lb/>
<pb n="KR4e0154_WYG_001-14a"/>
冬至山陰煖氣微五更㕔事動朝衣鷄聲衙吏來應早<lb/>
雁足鄉書到亦稀天上星辰雙闕逈江邊氷雪寸心違<lb/>
寓游正憶窮愁日薄晩東齋坐不歸<lb/>
至日今年更越西京華遥望眼先迷朝衣待曙悲新約<lb/>
唫燭爭寒憶舊題簷外氷霜愁自痼山陽煙霧喜同隮<lb/>
宦途未暇滄洲逺何處浮雲不定棲<lb/>
　　元夜奉次篁墩先生韻<lb/>
今雨相逢是上元一樽殘漏未辭煩醉眸歸送鰲山盡<lb/>
<pb n="KR4e0154_WYG_001-14b"/>
離思春憎錦瑟繁北斗高居縣夜直南山孤興倚秋園<lb/>
十年曾是西莊舊圖巻依稀憶贈言<lb/>
　　春雨<lb/>
輕風逓遲折春夜苦復長脈脈夜來雨如縷縈羇腸撫<lb/>
巻不成讀篝燈熌餘光渺矣望故園帝鄉復何方伊昔<lb/>
年少心屣脱聲利塲紛如睦下吏晨莫徒皇皇佳遊劇<lb/>
遐想吏隱良參商拊心媿江雲濯足悲滄浪既乖齊竽<lb/>
調徒抱荆璞傷侯封亦漂技千金購竒方西燕正低掠<lb/>
<pb n="KR4e0154_WYG_001-15a"/>
北鴻翩迴翔物候轉目新塵顔非故常駕言阻歸牽昨<lb/>
夢勞悠揚懷哉紫荆樹連枝發幽芳况兹饑饉餘祿食<lb/>
慚赬魴明朝一雨霽南陌行春桑<lb/>
　　宫怨<lb/>
清秋宫月照牕紗重捲珠簾望翠華咫尺昭陽恩不到<lb/>
鏡中容貎枉如花<lb/>
　　贈徐生<lb/>
徐郎二八能文字暫負秋期已恨遲可愧嚴陵江上客<lb/>
<pb n="KR4e0154_WYG_001-15b"/>
功名三十少人知<lb/>
　　次韻答莊貳教志明<lb/>
喜君儒雅可吾師燕集山堂㡬訂期盛際雲龍非偶事<lb/>
閒情花鳥是深知才華自愧山公啟靜鎮猶懷謝傅碁<lb/>
淮海十年多舊侣蒹葭秋水正興思<lb/>
　　疊韻<lb/>
春歸溪口訊舟師猶悔鄉園負宿期臨事我慙程不識<lb/>
閲人誰是魏無知聞笳欲下清宵淚折屐虚懷勝日棊<lb/>
<pb n="KR4e0154_WYG_001-16a"/>
莫任江湖輕浪迹食芹曾切尚方思<lb/>
　　哀田家口號<lb/>
三月連陰四月過桑田無利有催科行人莫訝深山虎<lb/>
一入城中虎更多<lb/>
　　端午<lb/>
五月江村歸夢長又從客裏過端陽石榴輕閃風前色<lb/>
山艾時飄苑外香競水數舟那更急穿花雙蝶故多忙<lb/>
兒童不省官中好猶揷朱符説故鄉<lb/>
<pb n="KR4e0154_WYG_001-16b"/>
　　病中口號<lb/>
三十功名媿獨難秪將多病付仙丹千金市駿應誰是<lb/>
萬巻焚魚正自寛綠野雲閒秋稻熟青溪月淡夜魚寒<lb/>
遲歸已負滄洲約便信輕舟下急灘<lb/>
　　嚴陵晩泊柬同遊諸公<lb/>
客懷何處寄秋城欲與長沙弔屈平江上逢人皆社約<lb/>
舟中見樹問山名煙波日靜魚龍晩霜月天高杞菊清<lb/>
暫共建昌祠下泊上方鐘磬夜分明<lb/>
<pb n="KR4e0154_WYG_001-17a"/>
　　淮口儗别三弟文舉兼寄諸弟<lb/>
淮陰去路爾歸程欲寫愁心寄逺征雲塞忽分聮雁影<lb/>
泥途未出跛驢行三年去國身先病幾日思家夢亦驚<lb/>
傳與青春諸玉季辛勤三十媿為兄<lb/>
　　示楷<lb/>
憶從春燕共羣英鄉國虚傳甲第名千里氷霜心盡赤<lb/>
㡬人萍水眼偏青他鄉得病悲妻子薄宦歸家笑弟兄<lb/>
誰判憂虞需富貴秖應江海老浮生<lb/>
<pb n="KR4e0154_WYG_001-17b"/>
　　早春行下邳<lb/>
青草山前雨未晞東風初解試春衣過淮栁短鸎遲語<lb/>
連海沙長雁欲歸舴艋雲中河水綠鞦韆畫裏女裳緋<lb/>
行人正漫西江興到處風光賞更違<lb/>
　　晩春舟中<lb/>
風光二月成虚擲客路三千鎮獨歸去國漫憐行日逺<lb/>
到家常恐見花稀燈穿夜舫春蟲入帆過晴沙宿鷺飛<lb/>
零落當時多少事東風江上欲沾衣<lb/>
<pb n="KR4e0154_WYG_001-18a"/>
　　嚴州天寜寺<lb/>
水南石上天寜寺春盡移舟偶自登煙樹霧花猶病眼<lb/>
洞雲崖月獨閒僧樓高百里山皆出江近諸川瀉欲騰<lb/>
誰許宦遊誇勝覽鳳城宫闕百憂并<lb/>
　　茅亭<lb/>
思君千里問茅亭忙裏還能㡬日登花重雕闌晴幕啟<lb/>
香凝礱石午琴鳴醉翁喜雨應陳迹放鶴沉香漫有名<lb/>
曾是檢書當夜坐㑹逢藜火訪更生<lb/>
<pb n="KR4e0154_WYG_001-18b"/>
　　題莊志明邑博扇面小景<lb/>
猶憶西池畔蓮開七月紅波明魚度藻莎碧鷺依叢客<lb/>
舍秋天外花期病眼中莫愁歸日晩正是剝青蓬<lb/>
　　喜張邑博振卿生子麟兒短絶以志<lb/>
星樓歌鼓動新秋傳喜麟兒誕月周我亦二郎如阿仲<lb/>
與君相對醉江頭<lb/>
　　秋興同商進士景貞押韻作<lb/>
離家秋晩自初春九辨年來入賦頻病久漸能知藥性<lb/>
<pb n="KR4e0154_WYG_001-19a"/>
途窮端欲問錢神詩懷似媚江花淡旅食全甘海味新<lb/>
莫訝偷閒成夜醉定須疎散是吾真<lb/>
花期曾負曲江春摇落秋芳寄興頻蟋蟀生愁渾寂莫<lb/>
芙蓉何意更風神江邊病客終違俗河内凶年媿食新<lb/>
聞道蛾眉當北去漢家物色恐亾真<lb/>
露下江蘺綠似春寒潮西去打城頻青山舊鎖吳宫恨<lb/>
白浪疑歸胥廟神返照迴鴉楸葉淨孤舟聞雁荻花新<lb/>
玉簫明月成追憶歸夢紛紛記未真<lb/>
<pb n="KR4e0154_WYG_001-19b"/>
花栁曾沾輦路春登髙誰賦黍離頻峽雲虚綰巫蛾髻<lb/>
湘水能傳屈子神萬里九重天闕逺千金一笑主恩新<lb/>
三郎亦自慚韋武猶有傍人笑太真<lb/>
御苑離宫不耐春夕陽詞客放歌頻當時漫意禪梁父<lb/>
何處宸遊訪洛神近侍寵多賓客盛腐儒憂在鬢毛新<lb/>
秋來亦有休文痩欲倩傍人為寫真<lb/>
　　宵行<lb/>
嵐氣薄征旗溪風振弱澌飜鴉驚葉響吠犬覺花移村<lb/>
<pb n="KR4e0154_WYG_001-20a"/>
靜看燈近山深見月遲秋空蕭瑟在此景與心宜<lb/>
　　宿嚴州西觀次韻贈别周仲鳴水部<lb/>
才名曾喜動堯庭見領恩光賦出城㡬日鄉音投客話<lb/>
九秋三館惜離情蹔遲歸棹須明發定過前灘憶夜聴<lb/>
為有吳山堪寄逺侯郎知亦盛詩聲<lb/>
　　除夕同張振卿押韻作數絶<lb/>
官忙剛得夜深眠除夕它鄉更惘然貧病謾憐猶故態<lb/>
兒童浪説慶新年<lb/>
<pb n="KR4e0154_WYG_001-20b"/>
曾聴朝鷄警獨眠午門燈火夜森然一官此日天涯外<lb/>
逺効華封祝萬年<lb/>
江閣疎鐘惱客眠俸錢酤酒醉陶然明朝况是正元節<lb/>
百嵗浮生又一年<lb/>
休沐寒宵正穩眠疎遲贏得髮黟然黄楊已受春功薄<lb/>
猶恐明朝值閏年<lb/>
　　嚴州新春用林南川郡博韻<lb/>
春到無多日孤舟細雨來近郊微見麥隔水忽看梅凍<lb/>
<pb n="KR4e0154_WYG_001-21a"/>
雪宵燈約殘更曉角催新年猶旅食未試豹燒胎<lb/>
　　嚴陵舟中值雪次林緝熈韻<lb/>
雪花交白日又共守庚申興助乘舟客愁添失路人隴<lb/>
梅猶遲煖塞草未知春村酒溫新火長年語自親<lb/>
　　咏雪次洪克明邑博韻<lb/>
春寒漸勁此舟中陣陣氷花度幕風野積遥看千逕合<lb/>
岸深只放一溪通平添新漲時兼雨寄綴高枝亦藉風<lb/>
小泛㑹應乘暇日㡬人幽興得相同<lb/>
<pb n="KR4e0154_WYG_001-21b"/>
　　贈應文昭耆士<lb/>
六十青溪士迂疎白髮生舊家餘故老薄俗畏仁聲手<lb/>
種花都活爐燒藥亦靈里中推月旦猶不後諸兄<lb/>
　　題何大淵藏吕廷振畫雁<lb/>
金風力弧矢射獵紛健兒驚飛天南鄉悠悠定何之南<lb/>
人苦相求設囮横中陂稻粱非所謀網羅不可麗瀟湘<lb/>
在何處夕月虚寒枝安如圖南鳥一徙棲天池翩翩上<lb/>
林間北海還縲羇長門度深夜屬我千金詞歸飛背江<lb/>
<pb n="KR4e0154_WYG_001-22a"/>
燕春秋以為期獨坐鼓瑶瑟㑹向柱行欹<lb/>
　　畫鷹<lb/>
田車不踏蓄菟叢鷙鳥何勞送澤宫知是漢皇仁鳥獸<lb/>
虞人解自慎縧籠<lb/>
　　縣令羅公初導新河邀與小泛因呈同遊諸公寓<lb/>
　　　規勸之意得詩八絶<lb/>
日晩僊舟出逺林南風時共解煩襟行人要識䝉恩澤<lb/>
得與新河流水深<lb/>
<pb n="KR4e0154_WYG_001-22b"/>
官河晴雨紀巡遊茂宰新懐洚水憂猶有懽聲傳道里<lb/>
城中下令緩征求<lb/>
　　　右呈羅尹<lb/>
海榴花過綠成林試折殘枝露濕襟莫惜飄紅低著地<lb/>
玉顔正少主恩深<lb/>
農時得共問畊遊只有村翁不識憂為語城中官府好<lb/>
近來惡吏不需求<lb/>
　　　右呈楊丞<hi>楊有政譽</hi>
<pb n="KR4e0154_WYG_001-23a"/>
官舟簫鼓競遥林倚醉波間一散襟九夏風光千日酒<lb/>
君恩飜覺暇中深<lb/>
齋休詩健足清遊玉食還同佐邑憂今日民愁公賦急<lb/>
晩絲新穀不勝求<lb/>
　　　右呈蕭簿<hi>蕭時董賦</hi>
晩潮新漲下西林小泛回時月滿襟昨日市墟多巨浪<lb/>
使君莫較酒盃深<lb/>
天閑八駿憶周遊誰解千金破主憂定是龍媒能萬里<lb/>
<pb n="KR4e0154_WYG_001-23b"/>
涓人駿骨亦先求<lb/>
　　　右呈靳簿<hi>靳時司牧</hi>
　　贈别陳百一<lb/>
君從西州來未至動消息長步登我門顧笑一為揖江<lb/>
湖謝鄉音傾蓋如舊識殷勤寄雙魚為云柴墟客劍頭<lb/>
挂一書種種青囊錄江山覽竒勝窮海遍踪跡談𤣥出<lb/>
造化潜悟豈龜卜燒鉛期成金漫言河可塞躭奕日忘<lb/>
坐呼燈了殘局平生山水心半入瑶琴曲日來賣草書<lb/>
<pb n="KR4e0154_WYG_001-24a"/>
數紙充一食貨利輕秋毫只苦飯不足三旬惜言别挽<lb/>
之能信宿虀鹽不終厭緒言正堪續侵晨御風去盼望<lb/>
不可即茫茫水雲閒頃刻疑地縮歸來舊山中猿鳴喜<lb/>
相逐傾囊發贈言顧笑若重獲看山得佳處為結數椽<lb/>
屋待我休官日㑹尋領松赤<lb/>
　　與陳百一押韻儗作閨怨<lb/>
孤房獨夜冷凄凄睡起眉纖偃月低數過佳期憎報鵲<lb/>
喚囘好夢恠隣鷄紅顔獨壓嬌娥伴薄命翻為蕩子妻<lb/>
<pb n="KR4e0154_WYG_001-24b"/>
憔悴搗衣君莫念砧聲應不到遼西<lb/>
　　題壁間山水圖與陳百一押韻作<lb/>
看山㡬處載圖經飯顆猶嘲太痩形久判雲林非世路<lb/>
慣看麋鹿上秋庭霜崖亂葉當書下寒谷幽蘭沁酒馨<lb/>
似憶西行山水郭别來江上㡬周星<lb/>
南國繁華㡬代經孤城猶作虎龍形東山載妓閒春墅<lb/>
北嶺移文鎖夜庭朱雀無家歸燕子蒼生有恨怨寜馨<lb/>
相逢漫作新亭飲日暮歸舟㡬戴星<lb/>
<pb n="KR4e0154_WYG_001-25a"/>
　　用韻答錢邑博孔易三首<lb/>
儒官散地列清流近領恩光出上州詩酒聊同塵外賞<lb/>
容顔遲惜鏡中秋才同伏驥堪先致史繼悲麟㑹晩修<lb/>
誰念亷貧藏萬巻富兒容易置書樓<lb/>
官亷爭愛得閒偏烏帽青袍未老年靜儗詩篇酧暇日<lb/>
漫憐花鳥競春天韓公興劇盤中賞賀監狂嘲水底眠<lb/>
今日人才君獨美何如朗月暎星纒<lb/>
越水吳山舊品題詩聲近喜過淮西春便野寺衝泥到<lb/>
<pb n="KR4e0154_WYG_001-25b"/>
興遶遥峰過雪躋才子瀛洲懷玉樹仙人璚島夢丹梯<lb/>
由來孤鶴煙霄上難與羣鷄羽翼齊<lb/>
　　東田夜坐次餘姚孫惟獻韻<lb/>
晩林分火上篝燈午醉淹留坐見星樹帶鴉棲和月冷<lb/>
闌扶花睡倚春醒臨池對客看泉溜問夜停盃數漏聲<lb/>
小憩莫教牕送曙夢思剛復遶春明<lb/>
　　徐河舟中二首<lb/>
孤棹下青徐飄飄㡬日餘身遥驚嵗晩病怯覺舟虚午<lb/>
<pb n="KR4e0154_WYG_001-26a"/>
竈全炊藥宵燈倦掩書京華縣北斗風景定何如<lb/>
月暗泊舟遲河流送弱澌風波身健日氷雪嵗寒時問<lb/>
路人曽識懷家僕共悲前林歸暮鳥盡解宿髙枝<lb/>
　　臨城路見雪<hi>過徐至臨城馹屬滕邑</hi>
行過南徐路離家是㡬時鄉寒衣漸薄計日驛爭馳老<lb/>
雪迎車舞終風直面吹狐潜應有迹鷙鳥莫啼飢<lb/>
　　曉入東平<lb/>
支病起宵征清霜下四更驛圍紅樹逺月過黒雲明北<lb/>
<pb n="KR4e0154_WYG_001-26b"/>
道諳齊語東平入漢城何人愁逺戍蜀道正難行<lb/>
　　至武城望京師再雪<lb/>
北雪夜紛紛清晨客出門爐紅應自煖尊綠漫宜溫碧<lb/>
澗分平野青烟駐逺村洛城饒甲第歌吹入黄昏<lb/>
　　客夜<lb/>
寒愁渾不寐城鼓四更分夜久風銷燭天陰雪打門鄉<lb/>
闗千里隔宫闕九重尊惆悵絲綸舊清江有釣緡<lb/>
　　朝見日漫題二首<lb/>
<pb n="KR4e0154_WYG_001-27a"/>
京華去住漫難期旅食重看嵗暮時雪後報朝趨闕逺<lb/>
城中借馬出門遲宫樓曙動庭燎合禁苑春囘御栁知<lb/>
蹔任裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>遥注望舊分千室藉恩私<lb/>
春明舊迹惜暌離蹔謁官墀夢亦疑野客衣冠慚勝㑹<lb/>
隣家僕馬識朝期千牛露刅渾揮霍五鳳晨光欲動移<lb/>
忽訝西行山水縣東曹列侍漫成思<lb/>
　　新嵗唫<lb/>
新年初見雪消時拜舞懽同覲赤墀頒朔載分堯甲子<lb/>
<pb n="KR4e0154_WYG_001-27b"/>
明禋重飭漢威儀銅龍漏徹鷄人報鐡騎班迴象路移<lb/>
帝道由來嚴正始從臣還儗太平詩<lb/>
　　送何篤齋宰浦城<hi>在京師作</hi>
東郊晴雪滉征衣北闕晴雲動曙暉建水郎官持節去<lb/>
楚江遊子及春歸與君得縣年俱長作伴還鄉願亦違<lb/>
淮海音書看不逺定應貧乏慰庭闈<lb/>
　　賞蓮押韻同孫惟獻諸公賦因呈<lb/>
沅芷湘蘭怨楚臣習池風景賞猶真秋唫靜愛山依閣<lb/>
<pb n="KR4e0154_WYG_001-28a"/>
宴坐馴看鳥傍人盃沁碧荷翻下露衣沾紅雨濕餘春<lb/>
山公老興依稀在消遣流觴到座頻<lb/>
九夏風光任達臣池亭歌舞樂全真戲裁蓮葉欺紈扇<lb/>
笑羨荷花惱玉人華屋夢回梁燕午金蓮歸憶禁鸎春<lb/>
由來懽賞從閒得記取偷閒賞亦頻<lb/>
水仙綽約合為臣取次詩騷品鑑真碧葉團欺池面月<lb/>
紅粧嬌妬景中人緇泥不染元同幻剪綵常新賸借春<lb/>
更與浮萍有深愛憐渠踪跡往來頻<lb/>
<pb n="KR4e0154_WYG_001-28b"/>
秋水紅蓮入幕臣重來風格認猶真一尊海外酬佳節<lb/>
千里花間見故人唫送碧筒紅燭晩歌飜白苧錦箏春<lb/>
長沙亦是悲秋客猶惜湘纍寄興頻<lb/>
未分飄蓬笑逺臣天涯勝㑹更投真莫驚嵗晩同遷客<lb/>
只對花清是故人七澤秋光連玉井六郎丰采照青春<lb/>
便期東道為蓮社對景分題未厭頻<lb/>
御苑風光媚近臣繁華囘首夢疑真獨憐荷芰花間月<lb/>
曾照芙蓉闕下人玉屑恩沾仙掌露金錢醉憶曲江春<lb/>
<pb n="KR4e0154_WYG_001-29a"/>
天涯零落多幽思何處秋山篴送頻<lb/>
　　天台桃源<lb/>
桃源舊路逺微茫問勝尋幽傍夕陽流水無媒花自落<lb/>
胡麻未熟日空長峰迴晩碧匀眉黛川弄明霞作舞裳<lb/>
却笑塵容渾未洗玉真莫認是劉郎<lb/>
　　天姥峰次俞英之韻<lb/>
天姥山髙風露清下方路轉上方平花先得日開偏早<lb/>
鳥慣聞鐘宿不驚飛閣危從雲外起迴泉幽似鏡中傾<lb/>
<pb n="KR4e0154_WYG_001-29b"/>
夢遊更覺雲霓逺儗借仙人鶴背輕<lb/>
　　天津施憲副席上觀雅樂次韻二首<lb/>
羽籥分曹暎幕油筵間蹔許寄雙眸瑟傳清廟䝯文思<lb/>
舞愛韶箾象徳休伴吕亡齊終放逺離騷懐楚合兼收<lb/>
從伶莫浪移宫羽座有高人舊姓周<lb/>
午筵剛見續膏油舞佾真便豁醉眸季子賞音心苦晩<lb/>
孟公留客意忘休歌殘雅頌猶餘韻調入伊凉亦漫收<lb/>
豈是腐儒偏好古由來先進亦從周<lb/>
<pb n="KR4e0154_WYG_001-30a"/>
　　病起贈韓時元國醫<lb/>
上國新春惜鬢絲病囘真識有良醫一家兒女皆䝉力<lb/>
千古岐黃㡬試竒貰券逺遺寜望報同鄉數去不須期<lb/>
却緣豎子潜難及豈是當時漫不知<lb/>
　　寄東鄉大伯父<lb/>
十年不過東莊宅嵗晩高堂拜白頭喜到出門遥認馬<lb/>
送歸攜杖近經丘黄花徑裏開詩巻紅稻香時泛酒甌<lb/>
聞説别來强健在㡬迴天外望雲浮<lb/>
<pb n="KR4e0154_WYG_001-30b"/>
　　山居圖為嚴陵方氏賦<hi>正徳己巳</hi>
空谷逺朝市幽人心所嬰偃蹇烏角巾終謝冠紱縈出<lb/>
門四山曉一水相與明吾意聊適耳匪希高尚名村醪<lb/>
薦園果山花逞竒英良朋逺相求春禽鳴嚶嚶呼筵劇<lb/>
傾倒一飲輕十觥酣來卧崖石松風為解酲一醉遺萬<lb/>
慮百畝稱閒氓竹林豈狂者桃源非世情白日復欲暮<lb/>
閉門聞瀬聲扁舟者誰子風波勞爾生<lb/>
　　嚴州天寜寺留别貫上人<lb/>
<pb n="KR4e0154_WYG_001-31a"/>
蕭邱蘭若昔相從仙露明珠近再逢深院焚香迎玉節<lb/>
上方披闥挹金容重來似憶身前事久住那驚飯過鐘<lb/>
更欲逺依方外去憑君先記寺門松<lb/>
　　上饒南巖寺漫題<hi>寺在巖洞中北向</hi>
南巖萬古靈北户向幽扃緣洞逢三殿窺空逗七星泉<lb/>
疑鳴錫處石帶補天形不共山僧語還看是武陵<lb/>
禪宫作意留來隔㡬峰求洞覆簷牙過雲依佛面浮栖<lb/>
真迷白鹿駐景憶丹邱嵗晩輸樵者長謌任此遊<lb/>
<pb n="KR4e0154_WYG_001-31b"/>
　　五級峯<hi>在南岩</hi>
靈山空自靈<hi>靈山在上饒境與南岩五級峯相望山出水晶</hi>廬嶽逺相形五級<lb/>
通寥廓諸天隔杳㝠風煙孤客去木葉九秋零落日南<lb/>
岩靜僧閒自誦經<lb/>
　　居山祠<hi>祠在南岩不知何神</hi>
仙岩草樹青春夢憶前經逕入驚峰墮林迴放日停風<lb/>
波喧下界鷗鷺起長汀歸路江煙暝遊人醉未醒<lb/>
　　贈某公歸田<lb/>
<pb n="KR4e0154_WYG_001-32a"/>
南國人龍忽在田辭榮學道得長年懽同社日扶春醉<lb/>
閒憶衙時廢午眠<hi>時已致仕</hi>觀奕愛逢花外墅躭吟驚出<lb/>
瀼西篇<hi>闕</hi>
　　疊前韻<lb/>
樹外朱扉暎水田風光端屬隱居年鶴知人意偕童舞<lb/>
花戀春光學栁眠當席按歌頻寄調分題倚和動連篇<lb/>
山靈更識留賓意㑹遣飛流作醴泉<lb/>
　　送友出都<lb/>
<pb n="KR4e0154_WYG_001-32b"/>
郎署焚魚舊等威王家卜鳳疊恩輝湖山秋色迎烏帽<lb/>
閨閣春容上衮衣齊瑟久緣千世拙虞簫終惜賞音稀<lb/>
江東鮑謝猶餘韻張翰歸來迹已違<lb/>
　　席上觀伶戲次韻<lb/>
綺席初陳畫障迴暗除黄帽試金釵等閑面目屏間在<lb/>
取次梳粧鏡裏佳故事翻新恩怨易後觀隨衆笑顰偕<lb/>
分司此日渾多思豈有狂言雜劇俳<lb/>
　　棄妾嘆次前韻二首<lb/>
<pb n="KR4e0154_WYG_001-33a"/>
郎家憎妾少低迥棄置還同匣底釵恩怨難憑詞客賦<lb/>
容顔那托畫工佳春囘繡閣懽猶懶夜靜蘭閨影與偕<lb/>
可是倚門人盡悦此身端恥學優俳<lb/>
靜思那論日九迴臨鸞羞睹嫁時釵自緣薄命逢姑惡<lb/>
空負青春倚壻佳貎似月娥憐獨宿身非梁燕媿重偕<lb/>
笑顰若爾無憑凖應恐傍人說是俳<lb/>
　　觀伶舞次韻<lb/>
翩如矯鶴出青田燭底低迴絶少年長袖欲欺風栁弄<lb/>
<pb n="KR4e0154_WYG_001-33b"/>
倦眸嬌暎海棠眠謾誇假髻玲瓏様只辦纒頭錦繡篇<lb/>
共詫阿書能掌舞<hi>阿書家僮</hi>霓裳何處送溫泉<lb/>
　　凃賓賢按廣<lb/>
驄馬出番禺青春畏簡書蓮峰迎玉節椰葉拂雕輿按<lb/>
部唐封舊觀風越吏餘鳴琴音尚逺攬轡意何如<lb/>
　　送周國英赴寜鄉幕<lb/>
好道寜鄉近清秋楚望分驛連黄蘖嶺舟過碧湘門縣<lb/>
劇才還稱官亷勢亦尊長沙多古意傳語問靈均<lb/>
<pb n="KR4e0154_WYG_001-34a"/>
　　送俞秋官宅仁赴衡陽太守<lb/>
頻年來往赤城霞憶過衡陽太守家遶屋峯巒含晩翠<lb/>
隔溪梅栁競春華雙龍紫誥承恩舊五馬朱幡入郡賖<lb/>
豈為蒼生煩賈誼憑傳幽意過長沙<lb/>
　　拜陵途中有感<lb/>
寺外西山翠結層鳴騶未動意先登陰雲漫欲低平野<lb/>
病眼遥能認泰陵曾負少年悲作客細尋往事得逢僧<lb/>
鍾山紫氣東南在秋晩凭髙思正騰<lb/>
<pb n="KR4e0154_WYG_001-34b"/>
　　出使至長沙院中次壁間詩韻<hi>庚午年作</hi>
野燒明山雪人煙隔戍牆九州淹嵗晏羣盜劇年荒警<lb/>
翼頻喧樹赬鱗自戀塘有懐憐賈誼寂寞賦臨湘<lb/>
　　益陽院後小軒<lb/>
江上兵常梗湖南嵗又新小堂開傳舍高榻謝車茵氷<lb/>
雪深迴座山泉近結隣未應躭此景猶是逺行人<lb/>
　　桃川宫秦人洞<hi>武陵源在龍陽縣</hi>
桃川川上望仙宫峭壁重巒半古松騎馬到崖遥度水<lb/>
<pb n="KR4e0154_WYG_001-35a"/>
入林迷路忽聞鐘花開洞裏應長好鹿過軒間蹔亦逢<lb/>
當日秦人何處在數家茆屋隔西峯<lb/>
　　次韻秦人洞二首<lb/>
桑竹深村好自由眼前贏得去秦州雲邊野燒逢渠斷<lb/>
雪後春溪過驛流問路偶隨漁父入尋真空憶洞仙留<lb/>
湘纍千古騷魂在蘭芷遥堪託薦羞<lb/>
隱居非是學巢由敲朴那當制九州洞裏尚憂秦慘刻<lb/>
江東今襲晉風流䝉恬萬里城方急徐市三山去已留<lb/>
<pb n="KR4e0154_WYG_001-35b"/>
<hi>闕</hi>
　　界亭驛次壁間韻<lb/>
亂山行出見幽亭返照髙林忽易傾村舍尚傳戎馬過<lb/>
炊烟初傍驛樓生伏波銅柱功差立<hi>時總制新報平湖省賊</hi>荆<lb/>
國青苗禍已成<hi>先是當路聚斂湖省賊由是起</hi>正是徬徨愁不去候人<lb/>
鼓角報嚴程<lb/>
　　常徳院中值雪次壁間詩韻<lb/>
看雪山齋起不眠餘寒猶覺入新年三分春色深無頼<lb/>
<pb n="KR4e0154_WYG_001-36a"/>
一樹梅花好自憐兎外陰雲連楚澤鵰邊朔氣隔胡天<lb/>
窮崖空谷渾蕭瑟煖在朱樓碧樹顛<lb/>
　　山火<lb/>
風急吹山燒煙光逺障空草根延木杪西麓走東峯晩<lb/>
照曛殘蝀青天下火龍秪應便樵獵有路入深松<lb/>
　　郵亭次韻徐用先道長<lb/>
南山荗草朝生霧棲鶻巢邊起新路客子心懐履險憂<lb/>
馬頭春色空遲暮<lb/>
<pb n="KR4e0154_WYG_001-36b"/>
　　平越院中小憩用壁間韻二首<lb/>
院中高樹出城頭石路縈迴帶水流㡬處過山剛到晩<lb/>
一從為客數逢秋川源燒没夷酋部旂幟風高漢戍樓<lb/>
立馬七盤愁望絶青煙恍惚極齊州<lb/>
陌頭輕雨浥黄埃逺道春旂度嶺來楊老城邊逢客去<lb/>
吳公陂下憶花開繡衣持斧憐南徼畫省焚香夢北臺<lb/>
溪洞頻年猶報警候人漫自送餘盃<lb/>
　　龍里驛次王蘭亭文濟韻口號<lb/>
<pb n="KR4e0154_WYG_001-37a"/>
官閒曾喜住蓬萊痩馬巔崖路轉迴破敵尚須魚鳥陣<lb/>
賦詩空儗鳳凰臺陽城不諫終當去吕誨先知更讓才<lb/>
憶别𤣥都春正好桃花想見一番開<lb/>
　　至貴陽贈王蘭亭文濟<lb/>
經時多病怯長途到處先供煮藥爐二月天涯逢故友<lb/>
去年花裏醉皇都山分夷漢憑看誌野有流亡合繪圖<lb/>
未訝南中行路險風波終日滿江湖<lb/>
　　貴陽與徐用先道長押韻聮句别後作此寄意<lb/>
<pb n="KR4e0154_WYG_001-37b"/>
南州聲望故依然㡬處還逢下榻眠秋晩為期春始到<lb/>
客中相憶夢常牽詩人自昔多憂事才子論功重䇿邉<lb/>
不獨好辭驚絶藝試從萬選看青錢<lb/>
　　和韻贈白㕘將<lb/>
連營刁斗互迴縈漢將威名舊姓程嶺上建牙迴小隊<lb/>
幕中籌敵借長纓弓戈外閫遥分制谿洞先聲㑹請平<lb/>
應惜春農勤戍守武成遺算貴精明<lb/>
　　滇南喜雨次玉岡韻<lb/>
<pb n="KR4e0154_WYG_001-38a"/>
畏日薄翳景薰風轉祥氛雨氣颯欲至飛蠓低作羣庭<lb/>
蕉足志喜疎㸃聲先聞巢烏方拮据未陰心恒勤昆明<lb/>
擊鯨波太華<hi>山在昆明</hi>嘘龍雲農憂劇公田仰兹寛一分稍<lb/>
見夏畦潤似嗅秋秔芬帝澤霈無涯雨珠非所忻邈矣<lb/>
商巖翁為霖憶書云陳詩向玉岡磨崖紀隆勛<lb/>
　　午日偶題弔屈原<lb/>
沈湘何許太凄其愁絶中流競兩旂郢俗狂猶投角黍<lb/>
騷魂醒欲扈江蘺九歌天外憂空切五日人間弔不知<lb/>
<pb n="KR4e0154_WYG_001-38b"/>
賈誼少年徒解賦霸陵無事漫興悲<lb/>
　　黔國别號玉岡用喜雨詩韻為賦此詩<lb/>
玉峰出南海鬱鬱蟠靈氛逸勢驅㸃蒼金碧那爾羣<hi>㸃蒼</hi>
<hi>金馬碧鷄皆滇中山名</hi>清華入攬擷峻極詶前聞躋攀絶崇階仰<lb/>
止徒殷勤瀛洲足波濤龜䝉膏雨雲眷兹元化精太璞<lb/>
殊未分朝從玉岡遊春風襲蘭芬貞懷良不玼發容人<lb/>
所忻古來稱嵩髙不讓坏壤云終期覆簣初竟此為山<lb/>
勳<lb/>
<pb n="KR4e0154_WYG_001-39a"/>
　　玉岡以厯百本饋南園司徒南園報以美人圖一<lb/>
　　　幅玉岡舉以見示為賦一絶<lb/>
鳳厯蛾眉兩鬬妍書中端自有嬋娟風流却憶張公子<lb/>
雪月風花看百年<lb/>
　　客久夢中代内作二絶<lb/>
梅蘂先春發山茶寒著花郎從前日去蚤晩過長沙<lb/>
南去長沙萬里程清猿啼斷鷓鴣鳴相思不識闗山逺<lb/>
夢裏隨郎一處行<lb/>
<pb n="KR4e0154_WYG_001-39b"/>
　　次韻玉岡秋興四首<lb/>
江上青山秋更竒賞懷猶隔楚天涯丹楓欲障千林晩<lb/>
黄鵠歸飛萬里時往事燈前悲昨夢流年暗裏惜芳姿<lb/>
霜寒鳥雀依叢急恠底飢鳶苦見欺<lb/>
何處秋生詩律竒杜陵蕭索蜀江涯孤舟淚迸啼猿後<lb/>
三峽濤迴落木時鷗鳥自飛閒不去芙蓉雖晩故多姿<lb/>
楚鄉雲雨還朝暮宋玉風流亦漫欺<lb/>
瀘水煙銷秋日晶闗河風色慘邊情年光暗惜江蘺晩<lb/>
<pb n="KR4e0154_WYG_001-40a"/>
秋鬢愁看客鏡明十道羽書聞夕警五更城角落寒聲<lb/>
季鷹自昔多幽思不為鱸魚嘆逺征<lb/>
露下澄塘浸水晶芙蓉花落太無情青山近擁孤城壯<lb/>
銀漢高臨萬戸明小院松篁增爽氣誰家絃管劇商聲<lb/>
秋原莫哭誅求急薇蕨生多尚足征<lb/>
　　出滇至平夷館適覩合溪張天益道長留一詩壁<lb/>
　　　間見候次韻為報<lb/>
社裏逢君可惠連華宗分派各江天千山雲樹蠻煙隔<lb/>
<pb n="KR4e0154_WYG_001-40b"/>
五月音書驛使傳詩好總知心獨苦官閒贏得事多便<lb/>
相期共振埋輪業猶有豺狼滿道邊<lb/>
　　至普安察院合溪道長復留一詩見候次韻<lb/>
歸路依微取次尋前山日日厭登臨寒經索嶺霜林靜<lb/>
瘴入盤江晝霧深古驛荒凉驚嵗晩野雲容易結秋陰<lb/>
驅車縱獵輸誰子蔓草斜坡羨獲禽<lb/>
　　中山道中<hi>真定府趙州古中山地也</hi>
二月中山道風塵障早行病思千日酒懶拂衆人情客<lb/>
<pb n="KR4e0154_WYG_001-41a"/>
夜便投寺兵時喜到城使君方謝事憐爾縣官迎<lb/>
　　贈國醫趙良臣<lb/>
秋來鬢髮欲添絲笑見兒行病起時貧憶宋清多義事<lb/>
疾逢秦緩足良醫刀圭苦口收餘味蘭蕙回春得故姿<lb/>
獨有江湖憂轉癖别君無語重凄其<lb/>
　　里人陳生善歌舊嘗識之十五年後再聞其歌因<lb/>
　　　贈<lb/>
餘音尚憶小梁州十五年前作漫遊重上朱樓歌一曲<lb/>
<pb n="KR4e0154_WYG_001-41b"/>
楚天凉月在西樓<lb/>
　　贈陳百一山人<hi>客予家者數年今歸</hi>
六十看君白髮新江湖人笑往來頻機心已息碁常負<lb/>
談舌猶存食未貧折栁重驚南浦暮種桃空憶武陵春<lb/>
津亭渺渺應回首故國并州意更真<lb/>
　　釣臺次韻建徳舟中作<lb/>
六十羊裘道路難九重鳳詔㡬回丹交遊便合君臣定<lb/>
廊廟何如江海寛桐水一絲名節在雲臺千尺畫圗寒<lb/>
<pb n="KR4e0154_WYG_001-42a"/>
十年塵土嚴陵夢明日扁舟過釣灘<lb/>
　　客中<lb/>
春風珂馬曲江城曾共梅花賦廣平兄弟甲科猶有恨<lb/>
縉紳文字浪知名並遊年少皆能貴今日朝廷幸自清<lb/>
萬里風塵江上客長安遥望眼偏明<lb/>
　　港口小泊口號酧莊貳教舟中見贈<lb/>
符分山縣記當年泛盡溪流笑靡然叢爵自依新赤子<lb/>
蠧魚曾出舊青編每忻芹暴因思獻見履庭霜識戒堅<lb/>
<pb n="KR4e0154_WYG_001-42b"/>
貧乏只今消息在雀生猶藉<hi>闕</hi>知傳<lb/>
　　贈鄭山人<lb/>
脈理依稀寄掌紋眼中竒伏定難論秦闗百二金城在<lb/>
建業東南紫界分形勝未銷人共棄豪華欲盡石終存<lb/>
他鄉我亦嫌官拙還擬攜君看舊村<lb/>
　　聞雁與陳百一作押韻<lb/>
菰老蘆黄障淺池晩晴初喜凍雲披忽驚鳴雁霜中度<lb/>
似覺秋風塞上移胡騎漫勞矜碎栁棲烏正自㨂寒枝<lb/>
<pb n="KR4e0154_WYG_001-43a"/>
年年惆悵金河客錯憶岐周賦鳳儀<lb/>
　　病中喜友人王繼武逺過不能出迓口號寄意<lb/>
不見王郎三十年病中看刺轉生憐吹簫橋上悲秋月<lb/>
沽酒樓前瞥野烟詩格總知猶健在鬚髯驚説已皤然<lb/>
君應問我龍鍾態約畧如君六載前<lb/>
　　楊大用大尹見示晩年生子詩次韻答賀<lb/>
賀客閧堂少白丁共誇椿樹老逾靈同時器識推楊子<lb/>
晩節芝蘭有謝庭宰邑定知陰徳在承家端儗䇿名馨<lb/>
<pb n="KR4e0154_WYG_001-43b"/>
他年㑹約乘軒過聴取摩空作賦聲<lb/>
　　大用見示述懷之作因次韻<lb/>
青山晩愛攜笻往華髮秋憐覽鏡知江上浮鷗馴自好<lb/>
塵中驅馬去何之閒尋謝墅圍碁侣病隔梁園授簡期<lb/>
坎止流行看更定豈因時態學悲絲<lb/>
　　病中喜雨<hi>在保定作</hi>
伏枕聞鳴雨開牕愜病心天公神叵測旱魃爾何侵優<lb/>
渥應千里斯須可萬金更祈三日止牟麥忌恒陰<lb/>
<pb n="KR4e0154_WYG_001-44a"/>
　　題扇景<lb/>
湖上生秋雨簷間滴翠陰竹西風景在别路一驚心<lb/>
江晩山色遥黄蘆雁初起漁歌何處歸聲落滄浪裏<lb/>
　　夜至銅巖驛逢臧進士張茂才<lb/>
木葉下秋山歸人傍晩寒見燈投驛逺過雨涉溪難詩<lb/>
客逢侯喜碁儔憶謝安勝遊難可繼莫負吏情閒<lb/>
　　黄希武宅觀奕<lb/>
奕鬬未全非開枰對夕暉過河乘勝算爭道觸危機老<lb/>
<pb n="KR4e0154_WYG_001-44b"/>
馬頻憂蹶竒兵忽冒圍羊公在江上陸抗莫専威<lb/>
　　鄉居用八弟鵠舉詩韻聊述<lb/>
東風近浦送漁歌澌盡平溪漫緑波野望獨便吟處逺<lb/>
春寒猶較病來多閒看稚子排新局醉傍村翁藉輭莎<lb/>
遲暮未成投老計巢鳩聊寄北山阿<lb/>
幽居底事動長歌老大心知感逝波花外枯桑爭日永<lb/>
鏡中華髮逗春多薄田遶舍差宜黍小徑緣村漫掩莎<lb/>
何處㝠鴻飛正逺更看鸞鳳競巢阿<lb/>
<pb n="KR4e0154_WYG_001-45a"/>
　　寄陳别駕汝耀<lb/>
三山雁使隔年囘傳道甘棠樹重培别駕風流餘簿領<lb/>
郡齋蕭散到蓬萊榕陰暗裏衙聲合荔子紅時吏俸來<lb/>
獨向樵川愁病在好音遲子笑顔開<lb/>
　　拿口驛午憩次壁間詩韻<lb/>
山行彌月未論旬又聴前灘數候人太守十年從白髮<lb/>
樵陽兩度見青春風波險欲摧心折政事書堪與淚陳<lb/>
愁絶杜陵渾太痩謫仙詩好為傳真<lb/>
<pb n="KR4e0154_WYG_001-45b"/>
　　壽李通判母<lb/>
華筵阿母下瑶臺彩服仙郎試老萊鸞誥舊從天上降<lb/>
蟠桃新出海中來釀分禄米恩波注錦簇官衙壽域開<lb/>
記取年年延賀客小春時節任徘徊<lb/>
　　次韻黄小江中秋是嵗閏八月<lb/>
桂香蘭馥夜交清心賞還同寄鶴城影合三人憐月色<lb/>
望遥一水憶簫聲病看簮紱真為祟忙覺𤣥泓久敗盟<lb/>
三五秋光吟過老盍簮愁咏少年行<lb/>
<pb n="KR4e0154_WYG_001-46a"/>
烏石風吹晩篴清閏年羇思黯閩城星河際海涵秋影<lb/>
鸞鶴凌風矯夜聲重見月圓還照酒似防秋去更尋盟<lb/>
銀蟾玉兎無才賦起看黄楊遶砌行<lb/>
　　贈黄北山<lb/>
書工如畫畫如詩王掾當年固不癡昨日里中歌舞伴<lb/>
人前解唱北山詞<lb/>
　　聞簫<lb/>
鳳樓縹緲接雲霄環珮聲微夜寂寥弄玉由來有仙骨<lb/>
<pb n="KR4e0154_WYG_001-46b"/>
時人莫浪學吹簫<lb/>
　　小孫輩病起謝戴元道國醫<lb/>
五十歸田計未遲西風肺氣欲蘇時久躭月俸遺家累<lb/>
稍喜秋成給藥資老戀山林真有癖病愁兒女豈無私<lb/>
江邊千室渾凋瘁何得從君遍問醫<lb/>
　　秋雨<lb/>
桑竹陰陰淺䕶村午天風雨未開門時從屋底窺峰頂<lb/>
擬過橋西看水痕嵗事一㕓憂菽麥秋租三限急鷄豚<lb/>
<pb n="KR4e0154_WYG_001-47a"/>
當年曾説心勞日欲起陽公與細論<lb/>
　　風雨歸舟次韻<lb/>
客到尋常不整巾旋羞鷄黍供清貧孤舟分袂秋同逈<lb/>
獨鶴隨笻晩自馴曾迓雪中迴剡曲定從花外説秦人<lb/>
于今更憶𤣥真子細雨斜風入詠新<lb/>
風雨應愁墊角巾相看渾笑出途貧知津更試輕舟捷<lb/>
諳路寜論老驥馴眼底風波懷共濟望中仙侣詫傍人<lb/>
明朝挂席期重到潦盡川平霽色新<lb/>
<pb n="KR4e0154_WYG_001-47b"/>
　　送劉尚絅赴桐廬幕<lb/>
送君明發遡江干越舶吳檣逓𣺌漫山鳥語更傾白苧<lb/>
海潮聲漫切猗蘭桐廬附浙元名縣蓮幕親民足好官<lb/>
獨有幽懷憐逺道夢隨飛舄落嚴灘<lb/>
　　明妃<lb/>
絶漠琵琶漢苑心胡雛漫聴豈知音自緣花貌渾難畫<lb/>
不是丹青故索金<lb/>
　　贈國醫張從實<lb/>
<pb n="KR4e0154_WYG_001-48a"/>
來往三神漫醉醒玉桃瑶草妬長齡丹砂九轉新傳訣<lb/>
道徳千言舊注經南渡世家原共脈東田交誼久忘形<lb/>
煙霞僻處稀人迹却為逢君眼重青<lb/>
　　贈殷道士<lb/>
少年曾喜誦南華解指隣山説是家九轉自調丹竈火<lb/>
千年應見碧桃花青溪道士寰中鶴碧海仙人袖裏蛇<lb/>
不為觀鵝頻過館駐顔端欲乞靈砂<lb/>
　　送黄主簿詩<lb/>
<pb n="KR4e0154_WYG_001-48b"/>
仙帆西去水連雲彭蠡匡廬楚望分黃憲未妨稱世徳<lb/>
趙堯終不愧斯文移家嵗晩留鴻跡佐邑功存計馬羣<lb/>
好在年豐身健日太平林壑荷吾君<lb/>
　　輓潘主簿詩<lb/>
塵世浮榮夢不憑槿花先夕嘆飄零安仁病去曾誰誄<lb/>
邠老詩存漫托名五月孤嫠歸旅櫬千家父老泣銘旌<lb/>
東山山下流泉咽應為憐君帶哭聲<lb/>
　　送朱縣丞<lb/>
<pb n="KR4e0154_WYG_001-49a"/>
新來初握長官符漫訝歸裝問去途多病獨便抛簿領<lb/>
逺來應自劇江湖一官遲暮馮唐傳孤棹夷猶范蠡圖<lb/>
吾老東田慵卧在北門供帳有人無<lb/>
　　題劉大㕘函闗圖<lb/>
卯金公子托金蘭惜别秦川雪滿山何處思君天萬里<lb/>
祗應清夢到函闗<lb/>
　　題美人圖<lb/>
幽牕誰爇返魂香恍惚仙姿出洞房畫裏呼名渾欲語<lb/>
<pb n="KR4e0154_WYG_001-49b"/>
琴中傳意故成狂愁顰西子憐傾國心謝東隣絶踰墻<lb/>
却恨丹青枉圖畫燕脂山外泣王嬙<lb/>
　　咏牡丹用唐人韻<lb/>
沉香亭路到無因悵望東風欲度春穠艶重逢木芍藥<lb/>
麗詞應泣謫仙人糚臺醉浥葡萄露錦襪香留瑞腦塵<lb/>
不用凭欄傷往事玉環元只是前身<lb/>
浪蕋浮花謝俗塵洛陽移種獨饒春雨中淡泊同幽客<lb/>
天與繁華鬬麗人開向驪宫驚羯皷落從金谷印香塵<lb/>
<pb n="KR4e0154_WYG_001-50a"/>
東君珍重非韓令十二雕闌許托身<lb/>
　　題徐都司宅上海棠<lb/>
雨膩煙霏曉夢酣東風扶醉倚危欄遊人遥隔雕牆外<lb/>
桃李成林欲認難<lb/>
　　西園春曉<lb/>
二月東風曉逗寒西園剛借摽梅看幽人興落春華外<lb/>
不奈新紅上竹闌<lb/>
　　秋晩過堯卿弟莊<lb/>
<pb n="KR4e0154_WYG_001-50b"/>
白髮看吾弟兒童共昔年謝家偏玉樹何氏勝林泉病<lb/>
起能招客秋深為放船吾衰如杜老吟罷意茫然<lb/>
　　登絅卿弟東樓<lb/>
南風送花雨攜客上東樓遲景兹多暇微凉兼似秋雲<lb/>
空吳望濶草綠楚騷留眷此連枝㑹高吟愧昔遊<lb/>
　　題醉學士<lb/>
天上歸來老集英醉中嵗月漫崢嶸先生不是髙陽侣<lb/>
自笑三閭説獨醒<lb/>
<pb n="KR4e0154_WYG_001-51a"/>
　　别友人<lb/>
殘燈明曙鼓晴鐸報春城月出銀河隱林開鳥雀鳴故<lb/>
人憐易别舊事笑難憑寄語今年去休忘管鮑情<lb/>
　　贈郭生<lb/>
郭郎人盡笑髮白不憂貧賣藥來通市分錢與餓人洞<lb/>
簫飛月夜郢曲度陽春有客渾曾識休論見面新<lb/>
　　聴琴<lb/>
嵇康昔疎放孤桐托竒音陶潜自曠達空撫無弦琴君<lb/>
<pb n="KR4e0154_WYG_001-51b"/>
懷廣陵曲我愛柴桑吟那能悦俚耳所貴崇古心<lb/>
　　喜張處士枉過次韻答意<lb/>
詩客春殘病未興白頭漫興秪如曾江蘺彌望空憐晩<lb/>
甸麥緣貧稍藉登閒伴海鷗浮浪蕩醉過隣叟對鬅鬙<lb/>
幽情更愛𤣥真子漁父詞工和未能<lb/>
　　别王南原憲副<lb/>
相送曹門道離情秪自憐西風吹汴水南客問呉船佩<lb/>
劍明秋日鳴笳入暮天遥知彩衣樂猶及桂花前<lb/>
<pb n="KR4e0154_WYG_001-52a"/>
　　次韻答丁茂才有道<lb/>
丁度青雲器窮年對古書文辭殊秀雅風骨宛蕭疎賞<lb/>
合涓金重音稀郢曲餘吾衰慚狗監徒爾識相如<lb/>
　　春日集八弟鵠舉園用韻二首<lb/>
春遊便野服翻覺厭鳴琚緩步新開徑閒看近得書何<lb/>
心嬰世網有客待公車好在莵裘老無勞更卜居<lb/>
池芰亭新蓋風篁戛素琚清標吾獨愛疎節客曾書鷄<lb/>
黍招同社兒童候小車春園幽勝在差擬浣花居<lb/>
<pb n="KR4e0154_WYG_001-52b"/>
　　放舟疊前韻書絅卿弟扇頭<lb/>
春水纔容棹松風暗學琚酒從彭澤醉詩倩阿咸書已<lb/>
乞仙人藥深辭長者車那知林薄外亦有老農居<lb/>
　　松鶴軒贈處士蔡良翰<lb/>
西軒棲隱處松鶴與人閒素節終相保㝠飛豈易扳痩<lb/>
寜知衛祿清不受秦衘子和孫枝秀還渠藉好顔<lb/>
　　輓詩<lb/>
凱風悲棘心蘐夢杳春深陟屺迷長望鳴琴眷好音膽<lb/>
<pb n="KR4e0154_WYG_001-53a"/>
丸劬栁母羊棗泣曾參寵渥年來下哀榮出華陰<lb/>
　　竹齋為劉尚絅題<lb/>
美人居傍竹西亭氷玉相看眼更青伺鳳翔鸞渾未解<lb/>
軒間試亦鼓湘靈<lb/>
　　雪夜與鵬舉弟過禪房<lb/>
夜久真消雪水茶聴琴觀奕共燈花當年㡬許留詩在<lb/>
不向山僧問碧紗<lb/>
堂上曾分佛供茶憶僧遥問木蘭花相逢更愛毘盧煖<lb/>
<pb n="KR4e0154_WYG_001-53b"/>
笑煞塵途抗帽紗<lb/>
　　東樓夜集<hi>得銀字絅卿弟宅</hi>
秋盡江南訪隱淪江南風物總宜人洞庭橘綴山頭錦<lb/>
笠澤魚抛水面銀<lb/>
　詞<lb/>
　　壽沐國公詞<lb/>
　今年冬十月廿三日玉岡先生逢其初度者適三十<lb/>
　年而予萬里來滇得稱觴致詞為夀亦一勝㑹也<lb/>
<pb n="KR4e0154_WYG_001-54a"/>
　頋聚合不可常而玉岡仁靜宜老夀後三十年予東<lb/>
　西南北未可期也而年年生日縱令一歌此詞公庶<lb/>
　幾憮然興懐猶如東田之在座耳詞之調為金菊對<lb/>
　芙蓉<lb/>
黄綴庭槐碧收營栁朝來畫㦸霜凝更煙霏瑞腦日麗<lb/>
雕甍華階鶴舞南飛曲降阿母青鳥低鳴又何須用金<lb/>
貂換酒銀甲彈箏　相共祝取長生記當年此日光岳<lb/>
鍾靈喜干戈將印不負蜚英舊家燕子歸來慣見滇海<lb/>
<pb n="KR4e0154_WYG_001-54b"/>
萬里波澄羣仙道是人間元老天上長庚<lb/>
　　送朱思齋詞并序代作<lb/>
　伏以國家惟用賢以養民守令必親下而獲上雖豪<lb/>
　傑之士不待人興頋公輔之階亦由譽召恭惟寅長<lb/>
　朱老先生大人閣下天才挺異人望歸隆世承折檻<lb/>
　之風夙纉考亭之緒蜚英兩制伯仲聨芳出宰一麾<lb/>
　江淮嫓美下車伊始游刃有餘崇儒儲歌鹿之需閔<lb/>
　農切書蝗之警均田之議方劇而持志益堅行水之<lb/>
<pb n="KR4e0154_WYG_001-55a"/>
　智既殫而成功永賴防危則重投石超距之賞化俗<lb/>
　則嚴珥筆教訟之刑誠信下孚聲華上逹氷檗之操<lb/>
　允出臺評夏楚之施奚嫌輿議某等叨居僚貳與有<lb/>
　榮光睹薦剡之屢騰知徵車之孔邇久陪宴笑忻聞<lb/>
　三月之謡宿荷帡懞懼失二天之庇敬裁鄙製用作<lb/>
　後徵詞之調為喜遷鶯<lb/>
琴堂新霽正凉入薰絃潛消殘暑帝日中天郎星分野<lb/>
望極碧穹如洗蒲境謳歌滿路潘縣春風桃李相看取<lb/>
<pb n="KR4e0154_WYG_001-55b"/>
問東君政績前賢傳裏剛喜應秖是栢府嚴霜解作花<lb/>
封雨竹馬迎來花驄催發江郭放教容與屈指𤓰時易<lb/>
即棠樹垂陰曽幾頻向説繡衣行部爭留好語<lb/>
　賛<lb/>
　　雲安胡君遺像贊<lb/>
　湯溪胡君以邑博卒于官其友東田子題其像曰<lb/>
三丘崔嵬維君之姿雙溪漣漪維君之辭肆仁以靜亦<lb/>
淵以思何實修而譽卑嗟負大而小施賞音難逢值數<lb/>
<pb n="KR4e0154_WYG_001-56a"/>
或竒懐哉雲安今其已而嗚呼噫嘻道崇繜絀守尚谷<lb/>
谿穉肅蕃儀雁門鄙規融獨沮膺壤遭孔嗤胡殤匪彭<lb/>
胡陵不夷繄君陶鑄無私躍冶多乎顔化弓裘罔斁過<lb/>
庭嘉乎鯉趨典刑猶存庻㡬來兹<lb/>
　<lb/>
　<lb/>
　<lb/>
　<lb/>
<pb n="KR4e0154_WYG_001-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東田遺稿巻上<lb/>
</p>
<p>
</p>
  </div>
</body>
</text>
</TEI>
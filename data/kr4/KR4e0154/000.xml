<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東田遺稿</head>
    <p>
<pb n="KR4e0154_WYG_000-1a"/>
欽定四庫全書　　　　　集部六<lb/>
　東田遺稿　　　　　　　别集類五<hi>明</hi>
　　提要<lb/>
　　　　<hi>臣</hi>等謹案東田遺稿二巻明張羽撰羽字鳳<lb/>
　　　　舉奉興人𢎞治丙辰進士官至河南左布政<lb/>
　　　　使是集詩文各一巻為其季子楨所編門人<lb/>
　　　　儲洵序之羽為御史抗疏劾劉瑾直聲震朝<lb/>
　　　　野文雖不多其方正之概凜然見于行間詩<lb/>
<pb n="KR4e0154_WYG_000-1b"/>
　　　　亦規摹盛唐不落纖巧之習葢𢎞治正徳之<lb/>
　　　　間去明初前輩猶為未逺流風餘韻往往而<lb/>
　　　　在而羽之澹静峭直又出天性雖其博大富<lb/>
　　　　健不及李東陽程敏政排奡鉅麗亦不及李<lb/>
　　　　夢陽諸人而不為舊調之膚廓亦不為新聲<lb/>
　　　　之塗飾肖心而出務達所見而止在明作者<lb/>
　　　　中可以自為一隊矣乾隆四十六年十月恭<lb/>
　　　　校上<lb/>
<pb n="KR4e0154_WYG_000-2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4e0154_WYG_000-3a"/>
東田遺稿序<lb/>
君子消長之道值其時而文隨之時進而章明勃乎蒸<lb/>
雲以利以澤時巻而懷則儼乎崇山逸氣上濟望者仰<lb/>
而誦之非道之異也國朝𢎞正之間籍顯地以雅實自<lb/>
任而能振拔士類如西涯李公篁墩程公海内舉稱文<lb/>
宗于時列曹署如我文懿公白巖虎谷九峰二泉諸公<lb/>
彬彬郁郁皆文行豪特之選東田先生始釋褐至京師<lb/>
一日以文名遂揖公卿席賔敬若古歐蘇學士云者故<lb/>
<pb n="KR4e0154_WYG_000-3b"/>
暇則游從談燕以詠以奕夜寒刻燭不覺漏曙别則爭<lb/>
賦詩飲餞巻聨愛直慷慨閎議升車而行搢紳偉之先<lb/>
生長身玉晢廉潔清方神秀頴發博聞强志不取合於<lb/>
流俗真翩翩振鷺也始令淳安讀鐵翁去思碑仁愛好<lb/>
教化以寛平稱良晉内臺伸威提法風裁徵明不為利<lb/>
疚不以勢詘讀地震開礦取燈諸疏危苦激切嚴聽敢<lb/>
毅表坐正人照彼佞者吁不得盡其極也當衡忌補掖<lb/>
郡保定賸左襠齧城之狐視先生敬憚之三月無敢撓<lb/>
<pb n="KR4e0154_WYG_000-4a"/>
治讀孫司徒九峯書悲其志連章乞歸再薦起貳藩臬<lb/>
踰年歸亟薦正左轄不浹時歸讀其言曰朝廷以廉退<lb/>
用臣臣敢不以名節自愛夫自愛以節三仕而三已進<lb/>
退之道抑時也哉先生曠逺峭直得一善則盱衡擊節<lb/>
黄見眉端即非其意雖籠富貴分糜爵奚啻傷損晩休<lb/>
東田偕其弟北渚先生髙情旁薄周流情理之間無溢<lb/>
言曼辭以為侈大無病畦厲色以資讇訒勁特而不能<lb/>
屈已寡禱而罕於曲應咏歌先王之澤滋暢正始之宗<lb/>
<pb n="KR4e0154_WYG_000-4b"/>
讀其詩琅琅有遺音矣嗚乎髙山大川不田不舟水土<lb/>
所珍以先生砥行而未大行以濟命也夫先生季子楨<lb/>
收次遺編從弟刻之家授簡命洵夫𤣥之秘芭習之韓<lb/>
之文漢叙之先生可得而聞者洵愚瞢然媿其能辭先<lb/>
生諱羽字鳳舉位望行歴載南溪中丞誌中洵特論其<lb/>
世繫哭門之思云爾嘉靖癸卯夏四月望賜進士第奉<lb/>
政大夫福建提刑按察司僉事前兵部郎中門人儲洵<lb/>
拜書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>陳剛中詩集卷一</head> <lb/>
    <p>
<pb n="KR4d0469_WYG_001-1a"/>
欽定四庫全書<lb/>
　陳剛中詩集卷一<lb/>
　　　　　　　　　　　　　　元　陳孚　撰<lb/>
　觀光藁<lb/>
　　出門别親友<lb/>
停君漢水浮鴨之翠杓聴我嶧山栖鸞之綠桐男兒拂<lb/>
衣出門去龍泉三尺光如虹君不見磻溪鶴髮釣魚者<lb/>
偶擲漁竿来牧野白旄麾開炮烙烟桓圭朱芾侯青社<lb/>
<pb n="KR4d0469_WYG_001-1b"/>
又不見南陽臥龍人不識一朝佐漢坐很石羽扇輕摇<lb/>
蛇鳥驚火精焰焰天西極旗亭四月柳如藍紫騮嘶風<lb/>
黄金驂豈無叩牛歌亦有捫蝨談天生巉巖崒嵂骨蒿<lb/>
萊槁死誰能甘我欲登泰山扶笻欵天關東溟若木如<lb/>
可攀手弄日月青雲間我欲渡黄河赤脚凌秋波水仙樓<lb/>
閣銀嵳峩徑叱海若笞蛟鼉停君翠杓聴我緑桐真人<lb/>
開天六合同風騶虞鳳凰飛舞鎬宫有線五色獻于重<lb/>
瞳補舜衣裳山龍華蟲虎豹九關兮不可以達吾則脱<lb/>
<pb n="KR4d0469_WYG_001-2a"/>
冠歸来兮丹丘之青峯長揖二三子目送西征鴻<lb/>
　　拜辭先隴而行<lb/>
晨陟馬鬛封血淚如雨滴父兮曩即世宿草十改碧平<lb/>
生熊豹姿虬髯身七尺豈無千里心柰此驥伏櫪家有<lb/>
三萬卷手自校朱墨親傳不肖孤今亦字僅識名未成<lb/>
父志何以慰窀穸墓下當自誓素操堅鐵石<lb/>
　　過鏡湖<lb/>
鏡水八百里水光如鏡明偶尋古寺坐便有清風生天<lb/>
<pb n="KR4d0469_WYG_001-2b"/>
濶雁一㸃山空猿數聲老僧作茗供笑下孤舟輕<lb/>
　　越上早行<lb/>
青鞋三十里草露惹衣斑潮落曹娥渡雲昏夏禹山秋<lb/>
聲黄葉裏天影白鷗間欲問錢塘路漁家半掩關<lb/>
　　夜泊六和塔下<lb/>
碧天如幕垂露濕星磊磊漁燈射寒沙萬㸃亂光彩壯<lb/>
哉大江水浩浩東北滙西風捲潮来鐵馬擁萬鎧木落<lb/>
烟嶂横鴟夷魂安在臥聞黄帽郎一曲歌欵乃扣舷起<lb/>
<pb n="KR4d0469_WYG_001-3a"/>
和之逸興𣺌雲海<lb/>
　　鳳凰山<lb/>
浮屠百尺聳亭亭落日鴉啼野蔓青故國盡銷熊虎氣<lb/>
荒山空帶鳳凰形金根輦路迎禪駕玉樹歌臺語梵鈴<lb/>
惟有錢塘江上月年年隨雁過寒汀<lb/>
　　湖上感舊<lb/>
昔日珠樓擁翠鈿女墻猶在草芊芊東風第六橋邊柳<lb/>
不見黄鸝見杜鵑<lb/>
<pb n="KR4d0469_WYG_001-3b"/>
　　和靖墓<lb/>
北邙翁仲拱朱門玉椀時驚古帝魂誰似孤山一抔土<lb/>
梅花依舊月黄昏<lb/>
　　葛嶺行<lb/>
葛嶺相君之故居昔年甲第臨通衢錢横花間甃作徑<lb/>
錦鋪泉底流為渠後庭三千傾城姝歌舞絶世冰肌膚<lb/>
麒麟銀裳龍綃裾佩以文螺木難珠相君出擁萬虎士<lb/>
各操鬭㦸左右趨劒履上殿帝賜坐駞蹄七寳分御㕑<lb/>
<pb n="KR4d0469_WYG_001-4a"/>
望塵拜者頌元老伊尹周公所不如豈知一旦事瓦裂<lb/>
鋃鐺鐵鏁載以驢我偶過此訪廢址狐兔縱横草焦枯<lb/>
琨臺瑶砌不復見已有野人来種蔬却怪當時鑿隧道<lb/>
挾詐出入潛如狙大臣一身佩天下版墻複壁何謬歟<lb/>
山童從我一壺酒回首落日悲欷歔摩挲仆碑共踞坐<lb/>
尚是御賜淩烟圖<lb/>
　　飛来峯<lb/>
寒峯插天出玲瓏萬菡萏微風起松際怪石勢摇撼上<lb/>
<pb n="KR4d0469_WYG_001-4b"/>
有百尺松幽花綴紅糝野猿忽躍去滴下露千㸃回首<lb/>
冷泉亭天鏡光瀲瀲游姬長眉青嬌童兩髦髧平生山水<lb/>
癖如人嗜昌歜對此一壺酒玉色翻醉臉路逢老祝髮<lb/>
絳袍金光閃兹山信自佳恨為緇塵染置之且復醉天<lb/>
竺鼓紞紞<lb/>
　　嘉興<hi>有顧野王讀書堆</hi>
燕子穿烟水荇開故家猶有讀書堆平生雙耳松風裏<lb/>
又向華亭聴鶴来<lb/>
<pb n="KR4d0469_WYG_001-5a"/>
簫鼓聲中十萬家垂楊淺映綠牕紗象梳兩兩蟬鬟女<lb/>
笑擁紅橋買藕花<lb/>
　　平江<lb/>
滄浪亭下望姑蘇千尺飛橋接太湖故里空傳吳稻蟹<lb/>
寒祠猶記晉蓴鱸芙蓉夜月開天鏡楊柳春風擁畫圖<lb/>
為問館娃歌舞處鸎花還似昔年無<lb/>
　　吳宫子夜歌<lb/>
紫貝樓闕鬱金香暖雲七十紅鴛鴦玉蟬笑擁霞綃裳<lb/>
<pb n="KR4d0469_WYG_001-5b"/>
星河不墮宫㸃長綠樽灧灧麟髓泣露重花寒秋不濕<lb/>
歈歌一聲驚怒濤海鯨夾陛如人立誰知淺顰蛾半掃<lb/>
中有疎螢滿愁沼越兵曉跨西風来碧波一夜芙蓉老<lb/>
　　吳松江長橋<lb/>
松江波萬頃橋倚碧雲端白鳥穿屏小青天落鏡寒夕<lb/>
陽明佛塔秋色老漁竿無限凭闌意何時此掛冠<lb/>
　　三髙祠<lb/>
君不見洛陽記室雙鬢皤不忍荆棘埋銅駞西風忽念<lb/>
<pb n="KR4d0469_WYG_001-6a"/>
鱸魚鱠歸来江上眠秋波又不見甫里先生心更苦河<lb/>
朔生靈半黄土夕陽蓑笠二頃田口誦羲黄思太古二<lb/>
君隠淪豈得已一生不及鴟夷子吳宫鹿走越山髙脱<lb/>
纓徑濯滄浪水丈夫此身繫乾坤豈甘便老菰蒲根古今<lb/>
得失一巵酒我欲起酹汀鷗魂<lb/>
　　常州<lb/>
毘陵城西漁火紅家家夜香燒碧空荻花離離季子塜<lb/>
楓葉索索春申宫雞聲人語三十里大船小船浪相倚<lb/>
<pb n="KR4d0469_WYG_001-6b"/>
鸂鶒一雙飛上天人在舵樓弄秋水<lb/>
　　京口<lb/>
昔日巍樓倚北門朱闌空鎖蒼苔痕金山風起水聲急<lb/>
鐵甕雨来雲氣昏仙杖無靈花已槁霸圖有恨石猶存<lb/>
漁舟只在滄浪上一笛夕陽愁客魂<lb/>
　　登北固樓<lb/>
北固閒迴首荒城夕照中烟光浮海濶天影入樓空星<lb/>
斗占吳分江河見禹功誰家兩翁仲無語立秋風<lb/>
<pb n="KR4d0469_WYG_001-7a"/>
　　金山寺<lb/>
萬頃天光俯可吞壺中别有小乾坤雲移塔影横江口<lb/>
潮送鐘聲過海門僧榻夜隨蛟室湧佛燈秋隔蜃樓昏<lb/>
年年只有中泠水不受人間一㸃塵<lb/>
　　𤓰洲<lb/>
烟際繫孤舟蘆花滿棹秋江空雙雁落天濶一星流急<lb/>
鼓西津渡殘燈北固樓商人茅店下沽酒話揚州<lb/>
　　真州<lb/>
<pb n="KR4d0469_WYG_001-7b"/>
淮海三千里天開錦繡鄉烟濃楊柳重風淡芰荷香翠<lb/>
户妝營妓紅橋税海商黄昏燈火閙塵麝撲衣裳<lb/>
　　金陵<lb/>
六代帝王州寒烟滿石頭星河天北轉江漢水東流步<lb/>
絶金蓮雨歌殘玉樹秋白頭有漁者猶説景陽樓<lb/>
　　鳳凰臺<lb/>
鳳凰臺上野烏啼笳鼓連營日又西天地無情潮寂寞<lb/>
英雄有恨黍髙低殘桁夜雨迷朱雀荒塜秋風怨白雞<lb/>
<pb n="KR4d0469_WYG_001-8a"/>
空有斷碑蒼蘚裏千年留得謫仙題<lb/>
　　臙脂井<lb/>
淚痕滴透綠苔香回首宫中已夕陽萬里山河天不管<lb/>
只留一井屬君王<lb/>
　　烏衣巷<lb/>
鳷鵲金波事已非江山何限淚沾衣臺空鳳去無人問<lb/>
只説尋常燕子飛<lb/>
　　雨華臺<lb/>
<pb n="KR4d0469_WYG_001-8b"/>
巍臺千尺梵王家雲淡秦淮月映沙天雨寳華今不見<lb/>
空聞人唱後庭花<lb/>
　　揚州<lb/>
千載殘城生亂莎夕陽吹角秋風多吳公臺下已黄土<lb/>
揚子橋頭空白波隔岸櫓聲桃葉渡滿樓燈影柳枝歌<lb/>
當年杜牧亦何意空向珠簾醉綺羅<lb/>
　　平山堂<lb/>
堂上醉翁仙去蘆花雪滿汀洲二十四橋烟水為誰流<lb/>
<pb n="KR4d0469_WYG_001-9a"/>
下揚州<lb/>
　　后土祠瓊花<lb/>
荒棘萋萋后土宫芳根已逐綵雲空男兒别有揚州淚<lb/>
不為瓊花滴曉風<lb/>
　　露筋廟<lb/>
白鳥飛空萬箭攢玉肌一夜粉痕乾殘碑何用誇筋露<lb/>
要露平生鐵肺肝<lb/>
　　髙郵軍<lb/>
<pb n="KR4d0469_WYG_001-9b"/>
吳通上國已千秋日日長淮送客舟一卷麟經孤燭下<lb/>
夜深無語過䢴溝<lb/>
文星已逐水西沉對客揮毫只此心今夜又遊臺上月<lb/>
不堪更照古藤隂<lb/>
萬頃波間寳氣浮晚来釃酒酹中流天明更欲凭闌望<lb/>
説與驪龍莫暗投<lb/>
　　甓社湖遇大風<hi>舊傳有夜光之珠</hi>
天低烟㝠㝠平湖遶淮楚一帆東南来乃為風伯侮前<lb/>
<pb n="KR4d0469_WYG_001-10a"/>
如殘葉飄後如輕蝶舞驚濤湧雪山濕浪濺銀雨嘗聞<lb/>
貝宮胎夜夜靈光吐吾無盜睡心龍兮爾何怒舟師倚<lb/>
斷桅相戒不得語亦有誦咒者拱手面如土回視天際<lb/>
雁萬㸃落逺浦彼物何悠悠吾生浪自苦<lb/>
　　寳應縣<lb/>
關河魚沸血波流喜見元符下楚州宫壼明年翬翟掩<lb/>
為誰留得採桑鈎<lb/>
　　淮安州<hi>古淮隂郡</hi>
<pb n="KR4d0469_WYG_001-10b"/>
孤帆下江北千里西風輕泊舟公路浦始見南昌亭青<lb/>
天下白露亂葉凄以聲汀洲結海色冉冉孤月生殘鴉<lb/>
感興廢斷腸悲飄零安得攜美酒臺上呼劉伶百年一<lb/>
箕踞六合皆螟蛉<lb/>
　　長淮有感<lb/>
一笛山陽上東風蜃氣腥烟迷隋帝柳潮湧楚王萍曉<lb/>
市堆淮白秋郊獵海青古今愁不盡落日蓼花汀<lb/>
　　淮隂侯廟<lb/>
<pb n="KR4d0469_WYG_001-11a"/>
漢家羅網政髙張誰有勲名紀太常戲爾築壇呼大將<lb/>
危乎操印立真王烟中草木疑殘幟沙上風濤憶故囊<lb/>
鐘室千年君莫怨未央宫殿已斜陽<lb/>
　　漂母塜<lb/>
英雄未遇亦堪羞一飯區區不自謀莫笑千金酬漂母<lb/>
漢家更有頡羮侯<lb/>
　　黄河謡<lb/>
長淮綠如苔飛下桐栢山黄河忽西来亂瀉長淮間馮<lb/>
<pb n="KR4d0469_WYG_001-11b"/>
夷鼓狂浪峥嶸雪崖墮驚起無支祁腥涎沃鐵鎖兩雄<lb/>
鬭不死大聲吼乾坤震撼山嶽骨磨蕩日月魂黄河無<lb/>
停時淮亦流不息東風吹海波萬里湧秋色秋色不可<lb/>
掃青烟暎蘆花白鳥亦四五長鳴下汀沙黄靈奠四瀆<lb/>
各剖盤古髓千載今合流神理胡乃爾漁翁一鬢霜扁<lb/>
舟依古樹隔浦欲扣之翩然淩波去<lb/>
　　清河口<lb/>
百年南北戰塵昏只指長淮作塞垣今日清河河上水<lb/>
<pb n="KR4d0469_WYG_001-12a"/>
天教洗眼看中原<lb/>
　　邳州<lb/>
沂水碧潺潺汀沙白鳥閒林邊郯子國烟際嶧陽山茅<lb/>
屋秋先破荒城夜不關烹魚呼濁酒一笑夕陽間<lb/>
　　圯橋<lb/>
履印青苔跡未消一編徑佐聖明朝祖龍流毒如洪水<lb/>
濟盡生靈是此橋<lb/>
　　白門<hi>邳之城南門吕布為老瞞圍急登此請降</hi>
<pb n="KR4d0469_WYG_001-12b"/>
布死城南未足悲老瞞可是筭無遺不知别有三分者<lb/>
只在當時大耳兒<lb/>
　　古宿遷<hi>唐宿豫縣</hi>
淮水東流古宿遷荒郊千里絶人烟征衣不脱夜無寐<lb/>
舟在西風亂荻邊<lb/>
月落狐鳴野草黄雁飛無數水茫茫數星鬼火寒沙上<lb/>
知是何年舊戰場<lb/>
　　吕梁洪<lb/>
<pb n="KR4d0469_WYG_001-13a"/>
沂泗之水来魯邦平沙千里流淙淙忽逢吕梁萬石硔<lb/>
勢與石鬭不肯降半天捲起千尺龍怒聲日夜相摏撞<lb/>
有如萬騎騰驪䮾左挾賁獲右羿逢惡若哮虎鼎可扛<lb/>
踴槊躍矢横矛鏦風雲蛇鳥萬旌幢大呼擊碎龍文杠<lb/>
死戰不復留空羫我生事業在北牕蒙莊一卷暎秋釭<lb/>
每羨老叟何其憃忠信出入言非哤及此更覺心悾悾<lb/>
西風吹衣衣茸尨茅店沽来酒盈缸篙人贈我尺鯉雙<lb/>
扣舷而歌和柷椌問禹何故留此洚何當理我小舽艭<lb/>
<pb n="KR4d0469_WYG_001-13b"/>
東浮溟海西岷江沛然一口吸老龎要使后土安鴻厖<lb/>
　　徐州<hi>項羽戲馬臺</hi>
項王熊豹姿氣欲吞天下大呼渡河来山嶽如崩瓦當<lb/>
其火秦宫血湧渭水赭嗔目叱諸侯膽落毛髮洒誰知<lb/>
隂陵路浩歌淚如瀉惟徐乃故都昔此奠宗社尚想巖<lb/>
臺上鐵槊擁萬馬酒酣笳鼓鳴旌旗蔽原野及今亦何<lb/>
有荒棘秋滿把皇天祚真主神器不可假豈有時雨師<lb/>
刈人如土苴天亡君勿悲為君奠罍斚<lb/>
<pb n="KR4d0469_WYG_001-14a"/>
　　黄樓<hi>東坡所築</hi>
長河如帶彭城東亂石蹴起百步洪昔年民歌山鞠藭<lb/>
孤城匯為河伯宫城上閃閃鯨鬛紅雪堂先生人中龍<lb/>
驚湍偃受丸泥封手援赤子魚腹中黄樓千尺雉堞雄<lb/>
巍梁畫棟光曨曨吹笙伐鼓撞歌鐘先生鏗然一枝笻<lb/>
麾斥八極綾星虹酒酣叱起楚重瞳為我㧞劒舞西風<lb/>
夘君作賦聲摩空至令讀者毛髮鬆百年事往猶飛鴻<lb/>
我獨流涕將何從孤角一聲烟濛濛又送落日沉西峯<lb/>
<pb n="KR4d0469_WYG_001-14b"/>
　　百步洪<lb/>
大山如飛虬小山如伏牛天河横空来聲撼山骨浮我<lb/>
偶石上眠夢驚霹靂怒急起扶瘦笻恐山亦流去<lb/>
　　范增墓<lb/>
七十衰翁兩鬢霜西来一笑火咸陽平生竒計無他事<lb/>
只勸鴻門殺漢王<lb/>
　　泗水<lb/>
落日漁歌何處白鷗雙墮蒼烟欲弔周家殘鼎秋風泗<lb/>
<pb n="KR4d0469_WYG_001-15a"/>
水千年<lb/>
　　燕子樓<hi>唐張建封妾盼盼之居也哀其節作長相思兩章</hi>
長相思久别離東風不暖殘燕支乳鴉困柔鸞悲櫻桃<lb/>
泫紅膩蘼蕪凋緑滋牙床琥珀枕夢君君不知<lb/>
長相思久離别珠樓無人但有月翠屏寒銀燭歇芙蕖<lb/>
為誰憐丁香空自結淚滴錦䄡褕十年化為血<lb/>
　　出彭城北門<lb/>
千載金湯拱上流只今惟有荻花秋江南客子笑無語<lb/>
<pb n="KR4d0469_WYG_001-15b"/>
閒看黄河下汴州<lb/>
　　留侯廟<lb/>
子房王佐才其風凛冰雪天遣鶴髮翁圯上授寳訣博<lb/>
浪沙中千尺鐵祖龍未死膽已裂况此喑嗚扛鼎夫不<lb/>
直秋風一劒血談笑帷幄間六合雄雌决卯金四百年<lb/>
只在三寸舌但恨漢徳非姚虞不得身為古稷契雍熈<lb/>
至治如可作豈肯脱冠掛北闕留城古祠今千載碧蘚<lb/>
溜雨眼斷碣我恐至人或不死尚有笙鶴擁玉節酌泉<lb/>
<pb n="KR4d0469_WYG_001-16a"/>
採菊往奠之回首芒碭墮山月<lb/>
　　沛縣歌風臺<lb/>
沛宫一曲大風歌誰識尊前感慨多㧞木揚沙濉水上<lb/>
大風中有漢山河<lb/>
沛上風雲志未酬彭城先有錦衣遊同為富貴歸鄉者<lb/>
只是龍顔異沐猴<lb/>
原廟衣冠久已灰斷碑無首臥蒼苔至今風起雲飛夜<lb/>
猶想帝魂思沛来<lb/>
<pb n="KR4d0469_WYG_001-16b"/>
　　陵母墓<lb/>
太傅勲名半紙殘百年人子痛如山縁何方寸非徐庶<lb/>
忍死慈親一劒間<lb/>
　　魯橋<hi>濟州南六十里</hi>
東魯三家市長橋壓怒濤寒沙秋一雁殘月夜千艘北<lb/>
極天形大中原地勢髙百年洙泗上今得浣征袍<lb/>
　　夜泊濟河<lb/>
十日淮沂上今朝渡濟河龜蒙秋燒濶鳬嶧夕陽多古<lb/>
<pb n="KR4d0469_WYG_001-17a"/>
寺雲籠塔長亭柳暎波魯邦無孔子何處聴絃歌<lb/>
　　題太白酒樓<lb/>
昔聞李太白山東飲酒有酒樓今我登樓来北風吹髮<lb/>
寒颼颼太白天酒仙人間不可留金光絳氣九萬里翩<lb/>
然而上騎赤虬左蹴大江濤右翻黄河流手攀北斗招<lb/>
摇柄瓊田倒瀉銀灣秋銀灣吸乾日月液蟾驚烏泣黄<lb/>
姑愁太白方悠然掀髯送汀鷗炯如曉霞一㸃暎秋水<lb/>
紅痕微湧玉色浮太虚變化如蜉蝣仙今何在不可求<lb/>
<pb n="KR4d0469_WYG_001-17b"/>
惟有胸中燦爛五色錦化為元氣包神州我欲起仙從<lb/>
之遊安得羽翮飛上崐崘丘<lb/>
　　東平府<lb/>
任宿須句國烟雲擁汶河長亭東接岱短棹北通阿萬<lb/>
井樓臺壯千郊衍沃多無鹽城突兀司𨽻石嵳峩夜月<lb/>
喧簫鼓春風扇綺羅鈿車香不掃步障錦相摩地尚雄<lb/>
千乗人猶慕四科故侯敦學校俊士樂絃歌紫闥懸金<lb/>
榜朱樓響玉珂自天沾湛露率土育菁莪衮冕明蟲藻<lb/>
<pb n="KR4d0469_WYG_001-18a"/>
樽罍列象犧淹中書在否稷下事如何沂詠難逢㸃鄒<lb/>
遷尚憶軻明朝燕趙去萬事付滄波<lb/>
　　望泰山<lb/>
扁舟浮泗来夜宿須句國眼明忽見玉芙蓉揷天亭亭<lb/>
千丈碧舟人為我言此乃七十二君之泰山天風吹落<lb/>
黄峴露冰花亂灑龜蒙間七十二君今何在寳符朝朝<lb/>
吐光彩千年老鶴巢雲松夜看白日湧東海東海青童<lb/>
仙踞龜啖蟹螯笑秦亭上攀蟠桃笑彼鞭石駕長橋天<lb/>
<pb n="KR4d0469_WYG_001-18b"/>
帝之孫奠天極鮑魚狂魄腥山色我有東封書中含萬<lb/>
古情欲奏天子甘泉殿手刻玉檢黄金繩寄聲為報牽<lb/>
狗老先向石壇種瑶草<lb/>
　　黄石公廟<hi>在東阿縣榖城南</hi>
榖城黄石廟古木白雲深黄石有存沒素書無古今老<lb/>
耼三世夢孺子一生心日落祠門掩殘鴉又滿林<lb/>
　　管仲井<hi>在東阿縣</hi>
畫野分民亂井田百王禮樂散寒烟平生一勺潢汙水<lb/>
<pb n="KR4d0469_WYG_001-19a"/>
不信東溟浪沃天<lb/>
　　聊城縣<lb/>
七國兵戈若沸羮詩書誰問魯諸生君看一紙聊城箭<lb/>
何似安平十萬兵<lb/>
　　髙唐州<lb/>
千里齊郊亦壯哉扶笻城上獨徘徊馬隨濟岱秋風去<lb/>
鴈帶關河夜月来驛路暎墻榆葉老漁村帶水荻花開<lb/>
吳儂誤讀襄王傳空向山東夢楚臺<lb/>
<pb n="KR4d0469_WYG_001-19b"/>
　　陵州<lb/>
五里行盡桑麻疇十里一見蘋花洲十里五里烏鳥樂<lb/>
隠隠烟火浮陵州陵州大船腹如鼓陵州梨棗賤如土<lb/>
陵州女郎金縷衣低鬟亂擁紅牕舞柳衣裊裊縈清河<lb/>
綠頭水禽飛帶波簫笙月下不肯飲一笑如此陵州何<lb/>
　　景州<lb/>
聊攝之東一千里昔為青社太公履只今但有無棣溝<lb/>
榆葉亂擁沙水流車行半夜草露濕路傍土堠如人立<lb/>
<pb n="KR4d0469_WYG_001-20a"/>
丁當鐸摇馬不驚黑天倒垂參昴星吾生百年浪自苦<lb/>
悲笳一聲殘月吐<lb/>
　　廣川大夫廟<hi>在景州北門</hi>
俯察人情仰憲天素王心事策三篇大夫不向江都死<lb/>
換盡炎劉四百年<lb/>
義利從来界限殊大夫一語破昏愚平生最笑秋風客<lb/>
只愛黄金竈鬼書<lb/>
　　阜城縣<lb/>
<pb n="KR4d0469_WYG_001-20b"/>
唐帝失金鏡六合無光晶太微摇玉床影射攙搶星河<lb/>
朔彈丸地梟獍接踵生乾犖肉未寒復有史思明鬼馬<lb/>
載鬼妾氣薰草木腥天網何嘗漏瀦宫穿濕螢我<hi>闕</hi>過<lb/>
逆壤驅車無留行安得踏東海飛戈膾長鯨<lb/>
　　御莊<lb/>
百年禮樂卯金刀忍把鴻名冠偽朝樹上一聲休也曲<lb/>
路人猶自怨鴟梟<lb/>
　　獻州<lb/>
<pb n="KR4d0469_WYG_001-21a"/>
萬里天東北西風獨杖藜雁聲秋帶魏樹色曉浮齊野<lb/>
濶青烟淡天空白日低人家在何處隠隠野狐啼<lb/>
　　河間府<lb/>
北風河間道沙飛雲浩浩上有銜蘆不鳴之寒雁下有<lb/>
隕霜半死之秋草城外平波青黛光大魚跳波一尺長<lb/>
牧童吹笛楓葉裏疲牛倦馬眠夕陽有禽大如鶴紅喙<lb/>
摇緑烟路人指我語似是信天緣我生功名付樽酒衣<lb/>
如枯荷馬如狗為問天緣可信否旗亭擊劒寒蛟吼<lb/>
<pb n="KR4d0469_WYG_001-21b"/>
　　君子館<lb/>
牢落乾坤一腐儒征岐半世泣楊朱偶逢孤館呼君子<lb/>
夜起挑燈讀古書<lb/>
　　莫州<lb/>
晨出莫州門回望古易京丹樓不復見草白寒雉鳴雉<lb/>
角角棗纂纂昔誰城此公孫瓚城南城北陂水滿寒蒲<lb/>
如劒出水低大火焚巢天不管野鳬醉眠沙土暖<lb/>
　　吕仙翁廟<lb/>
<pb n="KR4d0469_WYG_001-22a"/>
山形夭矯蒼精劒日影曈曨紫磨丹度盡世人人不識<lb/>
午烟起處是邯鄲<lb/>
　　雄州<lb/>
燕南垂趙北際昔<hi>闕</hi>義城鐵可礪城上烽火明如彗只<lb/>
今殘堞黄雲曀老榆半枯懸薜荔市翁叱馬聲嘒嘒叩<lb/>
以瓦橋潛出涕英雄虎鬭空萬世北風吹沙秋鶴唳<lb/>
　　雄州白溝<lb/>
遼宋兵戈事已休昔年曾此割神州一衣帶水殘陽外<lb/>
<pb n="KR4d0469_WYG_001-22b"/>
猶有人言是白溝<lb/>
　　涿州<lb/>
晨發白溝河薄暮宿范陽殘城無雉堞枯木鳴白狼回<lb/>
首望中原日落烟茫茫天低鶻沒處彷彿見太行緬懐<lb/>
昭烈帝八尺鬚眉蒼平生漢社稷志欲為髙光惜哉不<lb/>
得就越在天一方里人亦何知牲酒奠樓桑車葢不復<lb/>
見但有秋草黄我来已千載誰復悲興亡天明登車去<lb/>
塵霧沾衣裳<lb/>
<pb n="KR4d0469_WYG_001-23a"/>
　　良鄉縣<lb/>
過盡長亭又短亭燕京初聴曉鐘聲呼童拂拭青藜杖<lb/>
早掛琴書上帝京<lb/>
　　詠神京八景<lb/>
　　　太液秋風<lb/>
一鏡拭開秋萬頃碧天倒浸琉璃影寒飇夜捲雪波去<lb/>
貝闕珠宫黛光冷三千櫂歌摇綠烟濕鬟吹墮黄金蟬<lb/>
琪樹颼颼紅鯉躍衮龍正宴瑶池仙<lb/>
<pb n="KR4d0469_WYG_001-23b"/>
　　　瓊島春隂<lb/>
一峯亭亭湧寒玉露花不墮瑶草綠珠樓千尺星漢間<lb/>
天飇吹下笙韶曲萬年枝上槲葉滿小鸞掁掁遶龍管<lb/>
金根曉御翠華来三十六宫碧雲暖<lb/>
　　　居庸疊翠<lb/>
斷崖萬仞如削鐵鳥飛不度苔石裂嵯岈枯木無碧柯<lb/>
六月太隂飄急雪寒沙茫茫出關道駱駞夜吼黄雲老<lb/>
征鴻一聲起長空風吹草低山月小<lb/>
<pb n="KR4d0469_WYG_001-24a"/>
　　　盧溝曉月<lb/>
長橋彎彎飲海鯨河水不濺冰峥嶸逺鷄數聲燈火杳<lb/>
殘蟾酒暎長庚横道上征車鐸聲急霜花如錢馬鬛濕<lb/>
忽驚沙際金影摇白鷗飛下黄蘆立<lb/>
　　　西山晴雪<lb/>
凍雀無聲庭檜響冰花洒簷大如掌平明起視巖壑間<lb/>
揷天瓊瑶一千丈夕陽微漏光嵯峨倚欄<hi>闕</hi>　爽氣多<lb/>
雲間落葉有徑否想見樵叟猶青蓑<lb/>
<pb n="KR4d0469_WYG_001-24b"/>
　　　薊門飛雨<lb/>
黒雲如鴉漲川谷雷踴電躍風折木<hi>闕</hi>天萬<hi>闕</hi>　海来<lb/>
森森暎牕如銀竹鳳城無數<hi>闕</hi>　　珠簾半捲西山秋<lb/>
誰憐羈客家萬里一燈孤擁寒衾愁<lb/>
　　　玉泉垂虹<lb/>
雪波碧湧千崖髙落花㸃㸃浮寒瑶日斜忽奮五彩氣<lb/>
飛上太空横作橋古寺鐘殘塔鈴語回首前村猶急雨<lb/>
輕綃欲剪一幅秋又逐西風過南浦<lb/>
<pb n="KR4d0469_WYG_001-25a"/>
　　　金臺夕照<lb/>
巍坡十二青雲梯老樹偃伏猶躬圭長裾已翳星辰去<lb/>
殘陽空掛盧溝西召南六百年宗社一日黄金重天下<lb/>
精纒寳氣夜不收又見殘霞明朔野<lb/>
　<lb/>
　<lb/>
　<lb/>
　<lb/>
<pb n="KR4d0469_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳剛中詩集卷一<lb/>
</p>
<p>
</p>
  </div>
<div>
<head>陳剛中詩集卷二</head> <lb/>
    <p>
<pb n="KR4d0469_WYG_002-1a"/>
欽定四庫全書<lb/>
　陳剛中詩集卷二<lb/>
　　　　　　　　　　　　　元　陳孚　撰<lb/>
　交州藁<lb/>
　　出順承門<lb/>
又騎官馬過中原袖有芝泥御墨痕嶺海孤臣天咫尺<lb/>
五雲回首是都門<lb/>
　　過盧溝橋<lb/>
<pb n="KR4d0469_WYG_002-1b"/>
去天尺五禁城西華表亭亭柳拂堤海上飛来雙螮蝀<lb/>
雲間擁出萬狻猊太行山色浮鯨浪上國秋聲送馬蹄<lb/>
誰識太微天極象迢迢河漢玉繩低<lb/>
　　良鄉縣早行<lb/>
西風黄葉館曉起候鐘聲驛吏張燈送山童抱褥行短<lb/>
笻秋萬里長劒月三更猶有鈞天夢依稀遶禁城<lb/>
　　涿州<lb/>
乾坤萬里一征驂馬上彎弓膽氣酣回首太行青未了<lb/>
<pb n="KR4d0469_WYG_002-2a"/>
不知身在涿州南<lb/>
　　樓桑廟<lb/>
古廟千年後桑隂滿涿州亂山空北向大火已西流遺<lb/>
恨三分國英風百尺樓里人牲酒奠想像衮龍浮<lb/>
　　易州<lb/>
白雁飛殘水滿洲驛亭疎雨古槐秋平生最惡荆軻事<lb/>
手障西風過易州<lb/>
　　保定府<lb/>
<pb n="KR4d0469_WYG_002-2b"/>
聖明恩重一身輕英簜熒煌萬里行試問黄金臺上月<lb/>
清光此夜為誰明<lb/>
萬㸃寒鴉噪野烟保州城上夕陽天道傍苔碣麒麟臥<lb/>
知是誰家舊墓田<lb/>
　　中山府<lb/>
馬上秋雲擁節旄霜花如雪㸃征袍要留醒眼看天地<lb/>
不向山中飲濁醪<lb/>
定武蘭亭墮渺茫愚儒猶䕶篋中藏我来一笑無他語<lb/>
<pb n="KR4d0469_WYG_002-3a"/>
獨立西風看雁行<lb/>
　　真定懐古<lb/>
千里桑麻緑䕃城萬家燈火管絃清恒山北走見雲氣<lb/>
滹水西来聞雁聲主父故宫秋草合尉陀荒塚暮烟平<lb/>
開元寺下青苔石猶有當時舊姓名<lb/>
　　過滹沱河<lb/>
鉦鼓連天戰血紅存亡只寄寸冰中憑誰剪取鱗鱗碧<lb/>
畫作雲臺第一功<lb/>
<pb n="KR4d0469_WYG_002-3b"/>
　　宿趙州驛<lb/>
晉家曲沃舊池臺無數行人去又来可惜石橋三百尺<lb/>
只留驢跡印青苔<lb/>
攬轡欒城又趙州清霜㸃入鬢邊秋何如東院老尊宿<lb/>
不出山門到白頭<lb/>
　　望臺<lb/>
北道將軍鐵鏁開火旗萬陣渡河来君臣感㑹風雲際<lb/>
半在雲臺半望臺<lb/>
<pb n="KR4d0469_WYG_002-4a"/>
　　鄗南光武廟<lb/>
赤伏真天子𤣥圭衮藻明千年髙邑廟一笑下江兵野<lb/>
闊騰龍氣河流渡馬聲列侯冠劒合英采儼如生<lb/>
　　過臨洺驛大雨雪寒甚<lb/>
弭節發襄國飲馬清洺水山岳忽隂沍急雪白玼玼北<lb/>
風利如刀剪剪射雙耳飢烏時一鳴僕夫寒墮指人生<lb/>
三間茅豈不願鄉里天子命有行去去何敢已道傍有<lb/>
旗亭濕烟亂汀葦尚想布衾人晏眠猶未起<lb/>
<pb n="KR4d0469_WYG_002-4b"/>
　　邯鄲懐古<lb/>
數㸃寒峰擁翠嵐叢臺落日見漳南火枯襄子殘銅斗<lb/>
土蝕平原舊玉簪宫閉沙丘空有雀兵吞函谷已如蠶<lb/>
回仙逆旅今存否世上黄粱夢正酣<lb/>
　　磁州<lb/>
漳水東流繞碧灣風蒲獵獵夕陽間帽簷不奈黄塵滿<lb/>
賴有磁州數㸃山<lb/>
　　銅雀臺<lb/>
<pb n="KR4d0469_WYG_002-5a"/>
古臺百尺生野蒿昔誰築此當塗髙上有三千金步摇<lb/>
滿陵寒柏圍鳳綃西飛燕子東伯勞塵間泉下路迢迢<lb/>
龍帳銀筆紫檀槽怨入漳河翻夜濤人生過眼草上露<lb/>
白骨何由見歌舞獨不念漢家長陵一抔土玉柙珠襦<lb/>
鎖秋雨<lb/>
　　彰徳道中<lb/>
偶逐征鴻過鄴城譙樓鼓角晚連營雨垂魏武分香淚<lb/>
水湧周文演易聲林慮山髙秋靄濕湯隂里近夜燈明<lb/>
<pb n="KR4d0469_WYG_002-5b"/>
誰人得似韓忠獻鄉社猶誇晝錦榮<lb/>
　　羑里歌<lb/>
若有人兮羑里𤣥端兮玉几昔炮烙兮將纍以死今閟<lb/>
宫兮百世紀望糟丘兮朝歌彼罔有悛兮柰何横流汙<lb/>
兮滂沱河有龍兮洛有龜藐余繇兮明夷人弗問兮上<lb/>
帝臨之帝獨<hi>闕</hi>兮漳之渚水曾波兮神靈雨已矣乎文<lb/>
不在兹兮使我心苦<lb/>
　　淇州<lb/>
<pb n="KR4d0469_WYG_002-6a"/>
聨鑣下淇澳烟淡草紛紛綠竹已秋色白旄空暮雲殘<lb/>
陽孟津渡落葉比干墳尚想鷹揚叟當年此策勲<lb/>
　　衛州<lb/>
衛國多君子郊原景尚雄舟行淇水上人在邶風中酒<lb/>
不荒商邑琴猶記楚宫孟津在何處無語對征鴻<lb/>
　　黄河<hi>按此詩已見卷一題為出彭城北門</hi>
千載金湯擁上流只今惟有荻花秋江南客子笑無語<lb/>
閒看黄河遶汴州<lb/>
<pb n="KR4d0469_WYG_002-6b"/>
　　博浪沙<lb/>
一擊車中膽氣髙祖龍社稷已驚摇如何十二金人外<lb/>
猶有民間鐵未銷<lb/>
　　汴梁龍徳故基<lb/>
書来海上勸連兵已見金輪逐火精醮絶絳樓無鶴唳<lb/>
朝空丹扆有狐鳴羽袍士尚傳三洞介幘人誰報六更<lb/>
一代興亡真大夢陳橋驛畔見青城<lb/>
　　登大相國寺資聖閣<lb/>
<pb n="KR4d0469_WYG_002-7a"/>
大相國閣天下雄天梯縹緲淩虚空三千歌吹燈火上<lb/>
五百纓縵烟雲中洛汭已掩西墜日漢津空送南飛鴻<lb/>
闌干倚遍忽歸去颯颯兩鬢生秋風<lb/>
　　石假山<lb/>
晨遊大梁圻涕泗不可忍道間萬崔嵬揷天湧蒼筍尚<lb/>
想吳震澤巨斧斸嶙峋東南赤子脂已逐枯蘚盡峨峨<lb/>
神霄君瑶鐘擁鴉<hi>闕</hi>摩挲太古姿在貫右宗稹維國建<lb/>
宫室天球樹靈簨胡為黑鬅鬙羅此亂蛟蜃事往不必<lb/>
<pb n="KR4d0469_WYG_002-7b"/>
議隂雨洗殘燐囘首丹鳳門古槐葉黄隕<lb/>
　　朱仙驛<lb/>
城郭重来事已非南薰不掩柳依依舊時大慶蒼虬礎<lb/>
留與田家夜搗衣<lb/>
　　鄢陵<lb/>
鄢陵昔搆兵萬騎夜流血一矢忽飛来射落楚山月哀<lb/>
哉公子側戰骨當速朽胡為三日榖易此半樽酒我今<lb/>
不飲酒但飲落月光晉楚杳何處雉鳴烟茫茫<lb/>
<pb n="KR4d0469_WYG_002-8a"/>
　　上蔡縣驛<lb/>
上蔡城邊雉兎肥滿川桑棗綠成圍東門牽犬無窮樂<lb/>
誰遣君侯不早歸<lb/>
幽贊神明象數開要從混沌見胚胎人間别有蓍龜在<lb/>
休問荒城八卦臺<lb/>
　　蔡州<lb/>
君不見蔡州城下三尺雪緋衣小兒二尺鐵汝水鱗鱗<lb/>
蒼瓠懸不洗逆雛襟上血吏部落筆走風雨穹碑清廟<lb/>
<pb n="KR4d0469_WYG_002-8b"/>
生民語顓臾乃在邦域中君誅一臣何足詡乾坤萬世<lb/>
開皇元天戈一指清中原方將泥金泰山頂殘灰豈問<lb/>
幽蘭軒<lb/>
　　蔡州至馬鄉遇大雪有作<lb/>
北風一夜聲洶洶大地吹如銀浪湧古槐夹道萬玉虬<lb/>
向人夭矯欲飛動蔡州昔讀昌黎碑疾馳文城見真勇<lb/>
我今躍馬蹴瑶瓊馬<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>長嘶耳雙聳平生凛凛鐵石心<lb/>
意行萬里無關隴膚爪皴裂豈復問政要嵗寒報天寵<lb/>
<pb n="KR4d0469_WYG_002-9a"/>
回頭却笑鶴髮翁地爐如蝟縮擁腫<hi>鶴髮翁謂交趾老使臣也</hi>
　　黄州黄陂驛<lb/>
晨發定逺驛千崖紅櫟林午度大勝關萬壑青松隂寒<lb/>
泉瀉澎湃亂石懸崎崟呦呦走野鹿角角鳴山禽平生<lb/>
一兩屐若有山水淫天台鴈蕩路坐對清猿吟朅来擁<lb/>
使節躍馬聲駸駸誰知長淮上風露凝衣襟黄州𣺌何<lb/>
處雪堂蒼烟深因思蘇長公幅巾霜滿簪洞簫起月下<lb/>
天地皆清音千載豈云逺知我猶此心<lb/>
<pb n="KR4d0469_WYG_002-9b"/>
　　陽羅堡歌<lb/>
陽羅殘堡髙巑岏亂山勢如秋蛇蟠長江西来五千里<lb/>
雪濤怒濺秋風寒憶昔王師駐江上旌旗百萬騰龍鸞<lb/>
江神俛首不敢喘鏡平河碧無驚湍乾坤一統自此始<lb/>
坐見北極朝衣冠我来蘄黄望夏口彷彿但認烟波竿<lb/>
漁鼓數聲起何處白鳥飛盡青天寛鯶公盈尺不論價<lb/>
翛然一笑生清歡興亡往事誰復問磯頭石老蒼苔乾<lb/>
津鼓急催渡江去又見曉日浮晴巒<lb/>
<pb n="KR4d0469_WYG_002-10a"/>
　　黄鶴樓歌<lb/>
嶪嶪乎黄鶴之樓兮突起乎天之東南吾不知其㡬百<lb/>
尺兮踞石磴而仰望眩金碧之耽耽手捫星漢如可近<lb/>
但見天飇吹髮寒鬖鬖瞿唐三峽之波濤洶湧訇擊而<lb/>
下兮雷聲怒撼于江潭忽遶城以北匯淨若萬頃之清<lb/>
藍楚山數㸃鸞騰蛟躍兮碧影倒浸乎烟嵐殘霞似落<lb/>
未落兮蒲獵獵以風偃柳裊裊以露含武昌亭臺一千<lb/>
萬瓦光參差浮楩楠下視十二之衢兮炫服士女東西<lb/>
<pb n="KR4d0469_WYG_002-10b"/>
行者藐蠕蠕之吳蠶黄鶴之仙人霓冠青瑶簮御綘旌<lb/>
于列缺倒景兮偶見我以大笑欲駐我之征驂攀東溟<lb/>
之博羅曜折西極之優鉢曇飲我以蒲萄鴨頭之綠兮<lb/>
侑以洞庭之蒼柑洞庭帝子鼓軒轅之瑟兮舞干戚而<lb/>
撞宫函白也挾赤鯨以旁睨崔顥怩縮而不敢以談浩<lb/>
浩乎萬丈之氣兮長虹横空夭矯而方酣下蟠黄之輿<lb/>
上斡𤣥之堪安得挽招摇以酌元氣兮妙太極而函三<lb/>
慨彼在昔如焚如惔陶司馬之狂悖庾大令之貪惏鸚<lb/>
<pb n="KR4d0469_WYG_002-11a"/>
鵡之洲何罪而戮赤壁之磯何功而戡吾豈若二三子<lb/>
斵崑崙之璞兮輕蹈夫太阿之鐔飛来兮黄鶴跨汝從<lb/>
兮彭耼<lb/>
　　鄂渚晚眺<lb/>
黄鶴樓前木葉黄白雲飛盡雁茫茫櫓聲摇月歸巫峽<lb/>
燈影隨潮過漢陽庾令有塵汙簡冊禰生無土葢文章<lb/>
闌干只有當年柳留與行人記武昌<lb/>
　　鸚鵡洲<lb/>
<pb n="KR4d0469_WYG_002-11b"/>
大江東南来孤洲屹枯蘚中有千載人殘骨寄偃蹇貽<lb/>
漢黨錮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>薦紳半摧殄况復啖葛奴盡使羽翼翦天乎<lb/>
鸞鳳姿乃此侣猰犬想當落筆時酒酣玉色洗鸚鵡何<lb/>
足詠僅以雕蟲顯我来策蓬顆清淚悽以泫尚悵迷㡬<lb/>
先不為無道卷賢哉龎徳公一犁老襄峴<lb/>
　　吕仙亭<lb/>
昔日吕公遊洞庭玉簫吹裂蘆花汀秋空一劒忽飛去<lb/>
夜月千山烟㝠㝠天地茫茫烏兎急波濤洶洶蛟螭腥<lb/>
<pb n="KR4d0469_WYG_002-12a"/>
起呼老樹欲與語濕露亂洒苔痕青<lb/>
　　岳陽樓<lb/>
洞庭木葉風颼颼雪浪萬頃飛白鷗氣浸中天日月濕<lb/>
影摇大地山河浮數聲裂玉洞賔魄一㸃殘黛湘娥愁<lb/>
安得天瓢酌仙酒跨鯨直上扶桑洲<lb/>
　　潭州<lb/>
百萬人家簇綺羅叢祠無數舞婆娑山盤衡嶽樹林密<lb/>
水落洞庭鳬雁多染竹痕深湘女淚佩蘭聲斷楚囚歌<lb/>
<pb n="KR4d0469_WYG_002-12b"/>
洛陽年少胡為者不奈承塵鵩鳥何<lb/>
　　瀟湘八景<lb/>
　　　洞庭秋月<lb/>
月明水無痕冷光泫清露微風一披拂金影散無數天<lb/>
地青茫茫白者獨有鷺鷺去月不摇一鏡湛如故<lb/>
　　　烟寺晚鐘<lb/>
山深不見寺藤隂鏁修竹忽聞疎鐘聲白雲滿空谷老<lb/>
僧汲水歸松露墮衣綠鐘殘寺門掩山鳥自争宿<lb/>
<pb n="KR4d0469_WYG_002-13a"/>
　　　江天暮雪<lb/>
長空捲玉花汀洲白浩浩雁影不復見千崕暮如曉漁<lb/>
翁寒欲歸不記巴陵道坐睡船自流雲深一蓑小<lb/>
　　　瀟湘夜雨<lb/>
昭潭黑雲起橘洲風捲沙亂雨灑篷急驚墮檣上鴉黿<lb/>
鼉互出沒暗浪鳴艣牙漁燈半明滅濕光穿蘆花<lb/>
　　　平沙落雁<lb/>
十里黄晶熒菰蒲暎原隰亂鴻忽何来影墜西風急嘹<lb/>
<pb n="KR4d0469_WYG_002-13b"/>
唳三數行欲起又飛立水寒夜無人離離爪痕濕<lb/>
　　　逺浦歸帆<lb/>
日落牛羊歸渡頭動津鼓烟昏不見人隠隠數聲櫓水<lb/>
波忽驚摇大魚亂跳舞北風一何勁帆飛過南浦<lb/>
　　　山市晴嵐<lb/>
茅屋八九家小橋跨流水市上何所有寒蒲縛江鯉犬<lb/>
吠樵翁歸家家釡烟起共喜宿雨收霞明亂山紫<lb/>
　　　漁村返照<lb/>
<pb n="KR4d0469_WYG_002-14a"/>
雨来湘山昏雨過湘水滿夕陽一縷紅醉眠草茵暖漁<lb/>
罾曬石上腥風吹不斷野鳬沉更浮沙汀荻芽短<lb/>
　　衡州<lb/>
千里山逢十里平巍樓突兀見澄清州依岣嶁屏邊住<lb/>
人在瀟湘畫裏行海雁飛回秋渚影江豚吹老夜濤聲<lb/>
何時得似龎居士一鉢空門了此生<lb/>
　　永州<lb/>
燒痕慘澹帶昏鴉數盡寒梅未見花回雁峰南三百里<lb/>
<pb n="KR4d0469_WYG_002-14b"/>
捕蛇説裏數千家澄江遶郭聞漁唱怪石堆庭見吏衙<lb/>
昔日愚溪何自苦永州猶未是天涯<lb/>
　　湘山寺無量夀佛<lb/>
大地山河無非佛者此為真身孰則為假滔淊清湘瑶<lb/>
影如瀉一草一木亦皆瀟洒月明露寒綠烟浮野山禽<lb/>
澗鹿悉談般若我来自北金鞍鐵馬一笑石上得清浄<lb/>
捨巍乎梵宫朱門碧瓦彈指毗盧風斯在下<lb/>
　　盤石山<lb/>
<pb n="KR4d0469_WYG_002-15a"/>
懸崖千仞鐵崔嵬勢似飛虬捲海来我見只疑山欲躍<lb/>
馬蹄不敢蹴青苔<lb/>
　　全州<lb/>
城郭依稀小畫圖佛光迥照鐵浮屠斑斕歸洞見盤瓠<lb/>
格磔滿林聞鷓鴣<hi>闕</hi>　北吞雙練急湘山南聳一螺孤<lb/>
停鞭欲問炎州事<hi>闕</hi>　侏離見矮奴<lb/>
　　靈川縣觀桂林山<lb/>
碧波洗出萬雲鬟<hi>闕</hi>滿殘陽紫翠間三世眼根修得到<lb/>
<pb n="KR4d0469_WYG_002-15b"/>
天教盡見桂州山<lb/>
　　馬王閣<lb/>
千山萬山紫翠芒巍閣突起山中央煜煜金身兜率佛<lb/>
稜稜鐵面扶風王烟雲浮動貔虎氣日月飛遶狻猊光<lb/>
回望交州渺何處孤鳶跕跕南海黄<lb/>
　　七星山𤣥元樓棲霞之洞<lb/>
懸崖插天千尺餘下有靈穴呀空虛勢如瑶宫聳渠渠<lb/>
菡蓞浮動金芙蕖想當未判混沌初元氣旁魄不得舒<lb/>
<pb n="KR4d0469_WYG_002-16a"/>
鬼斧鑿裂蒼﨑嶇要令吞吐如蟾蜍浩浩大海東南瀦<lb/>
洪濤蕩激痕未除白乳滴結色雪如伏翼倒懸啄瓊琚<lb/>
滿洞雲烟誰所嘘冷翠撲人濕衣裾直疑竅通崐崘墟<lb/>
十二玉樓鈞天居日華月華佩璠璵天丁夾侍黄金輿<lb/>
飜然而下騎鯨魚流鈴佀有聲虚徐平生嗜山如猿狙<lb/>
南窮衡嶽北醫閭數年侍直承明廬章服政爾祠鶢鶋<lb/>
今朝偶捧紫泥書雕題鴂舌開象胥見山忽覺形蘧蘧<lb/>
三世熱惱為之舒手攀古藤倚栟櫚天風吹鬢寒蕭疎<lb/>
<pb n="KR4d0469_WYG_002-16b"/>
山僧留我羮野蔬問我何時返樵漁人生六合一土苴<lb/>
胡能戚施與蘧篨有江可釣田可畬便當箬笠隨舂鋤<lb/>
冠卿何人墮泥淤郡邑鞭背生蟲蛆日之夕矣吾歸歟<lb/>
欲歸更為山躊躇<lb/>
　　題水月洞<lb/>
鐵崖萬仞鬼斧所鑿長嘯一聲白雲驚躍<lb/>
　　自永福縣過八十里山<lb/>
下山如井上如梯亂石嵯岈割馬蹄正是行人行不得<lb/>
<pb n="KR4d0469_WYG_002-17a"/>
鷓鴣更在隔林蹄<lb/>
　　馬平謁柳侯廟<lb/>
詞華一代日星尊茶臼村童儼尚存山左竟令驅厲鬼<lb/>
庭中已悔乞天孫善和里隔生前淚文惠祠封死後魂<lb/>
欲奠荔蕉不知處滿池榕葉擁朱門<lb/>
　　賔州<lb/>
賔州大如斗青林掩蒼靄亂石熊豹蹲纍纍漱江瀨野<lb/>
嫗碧裙襦聚虚擁野外青篛羅米鹽飄飄雙繡帶日晚<lb/>
<pb n="KR4d0469_WYG_002-17b"/>
投古驛酸風不可奈綠竹亂生枝離披影如葢瘴雨飛<lb/>
為塵鵂鶹聲噦噦府僚跪庭前對我各一慨濁酒强為<lb/>
飲旅魂那可醉故園何日還白雲遶吳會<lb/>
　　過牂牁江<lb/>
青草風吹毒霧腥交州何<hi>闕</hi>海溟溟牂牁已恨天涯逺<lb/>
又過牂牁二十程<lb/>
　　過邕州崐崘關<lb/>
昨日過大林關酸烟毒霧山復山今日過崐崘關寒泉<lb/>
<pb n="KR4d0469_WYG_002-18a"/>
怒瀉聲潺潺道傍榕樹齊如織千柯萬葉巗崖間怪藤<lb/>
倒懸一百尺霜雪不剥皮堅頑勢如蛟螭夭矯下絶壑<lb/>
駐馬側視不敢攀<hi>闕</hi>　忽何来眼閃電光尾彎彎山童<lb/>
驚顫髮卓竪勸我急勒金鞍還因思狄天使貔貅夜度<lb/>
摧狂蠻上元燈火杳何處至今野燒痕斕斑我雖一書<lb/>
生袖有青絲綸誓将報天子肯避路險艱邕州南征士<lb/>
三萬鐵甲未解寒痌瘝我身七尺不能勇金符正爾羞<lb/>
蒼顔鐵鞭一揮出關去孔雀飛下滄江灣<lb/>
<pb n="KR4d0469_WYG_002-18b"/>
　　邕州<lb/>
左江南下一千里中有交州墮鳶水右江西遶特磨来<lb/>
鰐魚夜吼聲如雷兩江合流抱邕管暮冬氣候三春暖<lb/>
家家榕樹青不凋桃李亂開野花滿蝮蛇掛屋晚風急<lb/>
熱霧如湯濺衣濕萬人塜上蛋子眠三公亭下蛟人泣<lb/>
驛吏煎茶茱萸濃檳榔口吐猩血紅颯然毛竅汗為雨<lb/>
病骨似覺收竒功平生所持一忠壯荒嶠何殊玉階上<lb/>
明年歸泛兩江船會酌清波洗炎瘴<lb/>
<pb n="KR4d0469_WYG_002-19a"/>
　　江州<hi>在谿洞</hi>
司馬琵琶昔日歌天涯流落事如何若行今日江州路<lb/>
應是青衫淚更多<lb/>
老母越南垂白髮病妻燕北寄黄昏瘴烟蠻雨交州客<lb/>
三處相思一夢魂<lb/>
　　度三花嶺<lb/>
絶壁三千丈荒烟八九家黄茅青草瘴黑質白章蛇橄<lb/>
欖髙懸子芭蕉倒吐花嶺頭一回首何處是京華<lb/>
<pb n="KR4d0469_WYG_002-19b"/>
　　思明州元日<lb/>
去年元日步瀛洲獸舞天墀拜冕旒山驛今朝一樽酒<lb/>
微臣身在嶺南州<lb/>
三雛掌上玉娉婷拂曉嘔啞語到明今日亂山孤枕上<lb/>
耳邊忽似有啼聲<lb/>
　　思明州<lb/>
風吹蠻雨滴芭蕉杵臼敲殘夜寂寥留得孤燈床榻畔<lb/>
思明州裏過元宵<lb/>
<pb n="KR4d0469_WYG_002-20a"/>
手捧檳榔染蛤灰峒中婦女趂墟来蓬頭赤脚無鉛粉<lb/>
只有風吹錦帶開<lb/>
鹿酒香濃犬彘肥黄茅岡上紙錢飛一聲鼔絶長鎗立<lb/>
又是蠻巫祭鬼歸<lb/>
毒蟲含弩滿汀沙荒草深眠十丈蛇遥望天邊紅似火<lb/>
瘴雲飛落木棉花<lb/>
刺竹叢叢苦筍生山禽無數不知名元宵已似春深後<lb/>
龍眼花開蛤蚧鳴<lb/>
<pb n="KR4d0469_WYG_002-20b"/>
　　度摩雲嶺至思凌州<lb/>
嵳峩摩雲嶺石壁如梯遶天頂千年毒瘴鬱不消怒入<lb/>
老楓結丹癭蒼莽思凌州懸厓結屋如蜃樓寨門半掩<lb/>
刀槊健隠隠雲際聞鳴牛蠻獠下山健如虎口紅如血<lb/>
面如土手捧椰漿跪馬前山虺水蟲間肴俎對此停鞭<lb/>
空自慨吾獨何為在荒裔他年周京王會圖願借丹青<lb/>
寫椎髻<lb/>
　　祿州遇大風<lb/>
<pb n="KR4d0469_WYG_002-21a"/>
岩壑驚摇木樹摧滿空苦霧捲塵埃黑風鬼國漂流去<lb/>
赤縣神州夢寐回病馬不嘶毛似蝟征夫相對面如灰<lb/>
夜深不解征衣睡况有翻盆急雨来<lb/>
　　交趾境丘温縣<lb/>
九月出薊門北風吹雪衣裘温正月至交趾赤日燒空<lb/>
汗如水天涯海角茫茫路馬蹄聲裏光隂度萬里長空<lb/>
一飛絮飄飄知復墮何處夜瞻天極思鬱結臣身南嶠<lb/>
心北闕願頌聖皇如天福早見塗山班萬玉<lb/>
<pb n="KR4d0469_WYG_002-21b"/>
　　二月三日宿丘温驛見新月正在天心衆各驚異<lb/>
　　　因詩以記之<lb/>
至元癸巳春二月三日夕陳子使交州弭節丘温驛雲<lb/>
開林影明出門看月色但見天中間彎彎貼半璧同行<lb/>
二三子相顧各太息中原月初生去地纔數尺今胡翹<lb/>
首望月乃在東北神禹奠九州維此實異域𤣥象尚爾<lb/>
殊禮義何由識太息不能寐風動松露滴亂星不知名<lb/>
纍纍擁南極<lb/>
<pb n="KR4d0469_WYG_002-22a"/>
　　交趾支陵驛即事<lb/>
六轡南驅下寳臺交州正月已青梅富良江湧瘴雲濕<lb/>
安化橋昏蠻雨来蝙蝠穿林紅似燄蜈蚣浮海黑如堆<lb/>
防風猶後塗山會終為生靈結禍胎<hi>寳臺交趾山名</hi>
　　交趾朝地驛即事<lb/>
帝徳堯同大山河共一天璽書行萬里銅柱又千年赤<lb/>
幟明雲際烏衣拜馬前舞階干羽在未必賴樓船<lb/>
　　交趾橋市驛戲作藥名詩<lb/>
<pb n="KR4d0469_WYG_002-22b"/>
長空青茫茫大澤瀉月色使君子何来山椒逺于役虎<lb/>
狼毒草叢淚如鉛水滴更苦參與商骨肉桂海隔問天<lb/>
何當歸天南星漢白<lb/>
　　入安南以官事未了絶不作詩清明日感事因集<lb/>
　　　句成十絶奉呈貢父尚書并示世子及諸大夫<lb/>
　　　篇篇見寒食<lb/>
拜掃歸来走鈿車<hi>杜牧</hi>二年寒食住京華<hi>胡曾</hi>自憐慣識金<lb/>
蓮燭<hi>歐陽修</hi>奉使虚隨八月槎<hi>杜甫</hi>
<pb n="KR4d0469_WYG_002-23a"/>
回首扶桑銅柱標<hi>胡曾</hi>芙蓉帳煖度春宵<hi>白居易</hi>清明寒食<lb/>
誰家哭<hi>白居易</hi>折㦸沉沙鐵未銷<hi>杜牧</hi>
關山迢遞古交州<hi>李郢</hi>物換星移幾度秋<hi>王勃</hi>微雨微風寒<lb/>
食節<hi>裴廷裕</hi>夷歌銅鼓不勝愁<hi>陳羽</hi>
殘花悵望近人開<hi>杜甫</hi>不盡長江滚滚来<hi>杜甫</hi>寒食清明都<lb/>
過了<hi>參寥子</hi>鷓鴣飛上越王臺<hi>李紳</hi>
台州地濶海㝠㝠<hi>社甫</hi>人踏金鰲背上行<hi>楊蟠</hi>獨在異鄉為<lb/>
異客<hi>王維</hi>無花無酒過清明<hi>魏野</hi>
<pb n="KR4d0469_WYG_002-23b"/>
慈母年髙鶴髮埀<hi>石介</hi>鄉書無雁到家遲<hi>許渾</hi>初過寒食一<lb/>
百六<hi>白居易</hi>一日思親十二時<hi>山谷</hi>
共藉梨花作寒食<hi>東坡</hi>孟光舉案與眉齊<hi>東坡</hi>越裳翡翠無<lb/>
消息<hi>杜甫</hi>夜合花開日又西<hi>白居易</hi>
寒食家家出古城<hi>王建</hi>滿川風雨看潮生<hi>石曼卿</hi>八千里外<lb/>
飄零客<hi>白居易</hi>起向朱櫻樹下行<hi>張籍</hi>
一百五日寒食雨<hi>山谷</hi>風光别我苦吟身<hi>賈島</hi>尚書氣與秋<lb/>
天杳<hi>杜甫</hi>同是天涯淪落人<hi>白居易</hi>
<pb n="KR4d0469_WYG_002-24a"/>
海客乘槎上紫氛<hi>李商隱</hi>清明時節雨紛紛<hi>杜牧</hi>虎牙銅柱<lb/>
皆傾側<hi>杜甫</hi>水盡天南不見雲<hi>李太白</hi>
　　安南即事<lb/>
聖徳天無外恩光燭海隅遂頒南越詔載命北門儒萬<lb/>
里秋持節千軍夜執殳前驅嚴弩矢後爨擁樵蘇睠彼<lb/>
交州域初為漢氏區樓船征既克徴側叛還誅五代頽<lb/>
王紐諸方裂霸圖遂令風氣隔頓覺版章殊丁璉前猖<lb/>
獗黎桓後覬覦一朝陳業搆八葉李宗徂<lb/>
<pb n="KR4d0469_WYG_002-24b"/>
　安南本漢交州唐立都䕶府梁貞明中土豪田承美<lb/>
　據其地楊延藝結洪吳昌岌昌文互相争襲宋乾徳<lb/>
　初丁公著之子部領立傳子璉璿大將黎桓簒之桓<lb/>
　子至忠又為李公藴所簒公藴徳政日尊乾徳楊煥<lb/>
　天祚龍翰昊旵凡八傳至宋嘉定乙酉嵗陳氏始奪<lb/>
　其國陳本閹人有陳京者偽謚文王壻于李值龍翰<lb/>
　昏耄不恤政事京與弟本偽謚康王盜國柄昊旵沖<lb/>
　幼其子承簒立僭號太上皇死子光炳嗣在宋名威<lb/>
<pb n="KR4d0469_WYG_002-25a"/>
　晃上表内附國朝封為安南王死子日烜立在宋名<lb/>
　日照死今日燇代領其衆於是有國六十九年矣<lb/>
下俗澆浮甚中華禮樂無諱嫌訛氏阮托制僭稱孤<lb/>
　國諱李字姓李者皆易以阮臨文為字不成以父死<lb/>
　自稱孤子表疏文移及對其羣臣皆然<lb/>
祭祀宗祊絶婚姻族屬汙<lb/>
　雖有寢廟無嵗時祀禮惟供佛最謹國族男女與同<lb/>
　姓為婚互相匹偶以齒不以昭穆今酋之妻其叔興<lb/>
<pb n="KR4d0469_WYG_002-25b"/>
　道女也葢竊國<hi>闕</hi>　懲創而然<lb/>
尊卑雙跣足老幼一圓顱<lb/>
　民皆徒跣間有躡革履至殿則去之郊迎之際袍笏<lb/>
　百人皆跣而已男子悉髠有官則以青巾幂之民悉<lb/>
　僧也<lb/>
陟嶠輕於鹿泅波疾似鳬<lb/>
　足皮厚甚登山如飛芒刺悉無所懼父子男女同川<lb/>
　而浴冬夏皆然善水有潛行數百里者<lb/>
<pb n="KR4d0469_WYG_002-26a"/>
斜鈎青繒帽曲領黑羅襦<lb/>
　巾色深青髹繒為之貫額以鐵線前髙一尺而屈之<lb/>
　及頸以帶束反結其後頂有鐵鈎有職掌則加帶于<lb/>
　鈎家居囚首見客乃巾逺行則一人捧巾以從惟首<lb/>
　髻以皂羅包束逺望如道家綸巾而益廣出其旁髮<lb/>
　皆露<hi>闕</hi>　皆衣黑皂衫四裾盤領以羅為之婦人亦<lb/>
　黑衣但白裏廣出就以縁其領博四寸以此為異青<lb/>
　紅黄紫諸色絶無<lb/>
<pb n="KR4d0469_WYG_002-26b"/>
語笑堂前燕趨蹌屋上烏<lb/>
　語音侏離謂天曰勃未地曰烟日曰扶勃未月曰勃<lb/>
　义風曰教雲曰<hi>闕</hi>山曰幹隈水曰掠眼曰未口曰皿<lb/>
　父曰吒母曰娜男子曰干女曰于多葢夫曰重妻曰<lb/>
　陀被好曰領不好曰張領大率類此聲急而浮大似<lb/>
　鳥語趨進輕佻往来如風深黑一色如寒鴉萬㸃<lb/>
抵鴉身偃豕羅我背拳狐<lb/>
　其舁人用布一疋長丈餘以圓木二各長五寸挈布<lb/>
<pb n="KR4d0469_WYG_002-27a"/>
　兩端更以繩挈圓木上以大竹貫繩兩人舁之人側<lb/>
　其中若舉羊豕然名曰抵鴉貴者則以錦帛扛用黑<lb/>
　漆上拖黑油紙屋髙四尺許鋭其脊而廣其簷簷廣<lb/>
　約四尺雨則張之晴則撤屋而用傘酋出入以紅輦<lb/>
　朱屏八人舁之甚麗象背上拖鞍轡凡座名曰羅我<lb/>
　人坐其上拳屈如狐象頷編鈴數十行則琅琅然<lb/>
寺號千齡陋州名萬劫愚<lb/>
　使者館于太師府左有小刹曰天啓千齡寺前有碑<lb/>
<pb n="KR4d0469_WYG_002-27b"/>
　載建中八年壬辰嵗造乃其祖僭號為母李氏追悼<lb/>
　㝠福李氏偽謚慈順太后龍翰女也偽興道王陳峻<lb/>
　據萬刼府即唐浪州馬援駐兵浪西里地甚重佛故<lb/>
　州名曰萬刼<lb/>
笙簫圍醜妓牢醴祀淫巫<lb/>
　嘗宴于其集賢殿男優女倡各十人皆地坐有琵琶<lb/>
　<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝三絃之屬其謳與絃索相和歌則先哩㖮而後<lb/>
　詞殿下有踢<hi>闕</hi>上竿杖頭傀儡又有錦袴裸其上體<lb/>
<pb n="KR4d0469_WYG_002-28a"/>
　跳擲號呶婦人赤脚十指爪槎枒起舞醜態百出人家<lb/>
　門首必有小祠其神曰馬夫人刻木象猥惡不可名<lb/>
　狀朔望則陳于庭老稚羅拜之<lb/>
國尉青盤䕶軍掫白梃驅<lb/>
　當國二人其叔偽太師陳啟弟偽太尉陳曄國事巨<lb/>
　細曄啟皆専之毎至殿門下輿則二人各執二大木<lb/>
　圓如鏡色青廣六尺上畫日月北斗二十八宿意以<lb/>
　自障也毎州縣有官曰將掫司巡徼之事兼領土兵<lb/>
<pb n="KR4d0469_WYG_002-28b"/>
　有警則盡驅丁壯以往器械悉自備無弓矢惟持<hi>闕</hi>
　　　　亦有操白梃者<lb/>
閲條親獄訟明字掌機樞<lb/>
　官自司尉而下有檢法明字皆執政官今丁公文杜<lb/>
　國器黎克復等為之次有尚書亞卿翰林奉㫖判首<lb/>
　三司又有閲條則親法令刑獄其族有昭明興道昭<lb/>
　懐昭文佐天皆僭王號正月四日椎牛饗其官屬以<lb/>
　七月十五日為大節人家相問遺官屬各以一口獻<lb/>
<pb n="KR4d0469_WYG_002-29a"/>
　其酋十六日開宴酬之<lb/>
勃窣官中客鬅鬙座上奴<lb/>
　奴皆涅其額有曰官中客則官奴也曰座上奴則可<lb/>
　至酋左右餘皆白<lb/>
臺章中贊糾邑賦大僚輸<lb/>
　置御史臺中贊即中丞也刑法酷甚盜及逃亡斮手<lb/>
　足指其人甘心或付象蹴殺之國有大鐘樓民訴事<lb/>
　扣鐘州設安撫通判縣有大僚箕斂煩重魚蝦蔬果<lb/>
<pb n="KR4d0469_WYG_002-29b"/>
　悉以充斂皆大僚主之<lb/>
吏榷㯽榔税人收安息租<lb/>
　産檳榔最多其税亦重専立官榷之安息木取其津<lb/>
　及葉揉為小團大數寸嵗收租利甚厚然與西域安<lb/>
　息不類<lb/>
黄金刑莫贖紫葢律難踰<lb/>
　民間金銀雖銖兩悉徴送官有私服用者罪死官品<lb/>
　崇卑視傘為差卿相則用三青傘次二傘一傘若紫<lb/>
<pb n="KR4d0469_WYG_002-30a"/>
　傘惟親族用之他人不敢用<lb/>
安化橋危矣明靈閣岌乎<lb/>
　自館行六十里過安化橋復一里至清化橋北其上<lb/>
　為屋十九間至酋所其門曰陽明門上有閣曰朝天<lb/>
　閣左小門曰日新門右小門曰雲會門門内天井廣<lb/>
　深數十丈升自阼階閣下扁曰集賢殿上有大閣曰<lb/>
　明靈閣道右廡至大殿曰徳輝殿左門曰同樂門右<lb/>
　門曰橋應門其扁皆金書<lb/>
<pb n="KR4d0469_WYG_002-30b"/>
曲歌歎時世樂奏入皇都<lb/>
　男子十餘人皆裸上體聨臂頓足環繞而歌久之各<lb/>
　行一人舉手則十數人皆舉手垂手亦然其歌有莊<lb/>
　周夢蝶白樂天母别子韋生玉簫踏歌浩歌等曲惟<lb/>
　歎時世最愴惋然漫不可曉大宴殿上大樂則奏于<lb/>
　廡下之後樂器及人皆不見毎酌酒則大呼曰樂奏<lb/>
　某曲廡下諾而奏之其曲曰降黄龍曰入皇都曰宴<lb/>
　瑶池曰一江風音調亦近古但短促耳<lb/>
<pb n="KR4d0469_WYG_002-31a"/>
龍蘂常穿壁蔞藤不離盂<lb/>
　以龍花蕊和安息香油揉為小鋌如筯長尺許挿壁上<lb/>
　然之終日不絶香甚清馥閩廣人檳榔皆啗乾者以<lb/>
　蔞藤石灰和之交人惟啖軟檳榔取新採嫩者以蔞<lb/>
　葉二寸塗蜆灰裹而食貴者以黄銀榼僮攜之不離<lb/>
　左右終日咀嚼不少休<lb/>
玳簪穿短髮蟲紐刻頑膚<lb/>
　婦人斷髮留三寸束于頂上<hi>闕</hi>其杪再束如筆無後<lb/>
<pb n="KR4d0469_WYG_002-31b"/>
　鬢鬟亦無膏沐環珥之屬富者玳瑁珥餘骨角而已<lb/>
　錙銖金珠無有也人皆文身為鈎連屈之文如古銅<lb/>
　爐鼎欵識又有涅字于胸曰義以捐軀形於報國雖<lb/>
　酋子姪亦然<lb/>
有室皆穿竇無床不尚爐<lb/>
　屋無折架法自棟至簷直峻如傾棟雖至髙簷僅四<lb/>
　五尺又有低者故欲黑暗則就地開牕如狗竇然人<lb/>
　用蒲席地坐而向明睡榻之側必有爐熾炭盛暑亦<lb/>
<pb n="KR4d0469_WYG_002-32a"/>
　然以辟濕蒸之氣<lb/>
星華舟作市花福水為郛<lb/>
　星華府即唐驩州去交州城二百餘里海外諸畨舟<lb/>
　航輻輳就舟上為市甚盛酋叔昭文祖廟與其重寳<lb/>
　皆在實大鎮也交州無城壁土墻睥睨而已西有花<lb/>
　福州以水圍遶前有莫橋西陽麻他老邊四橋以通<lb/>
　出入<lb/>
突兀山分臘汪茫浪注瀘<lb/>
<pb n="KR4d0469_WYG_002-32b"/>
　其國西面皆山惟寄狼寳臺佛跡馬鞍於境内為髙<lb/>
　西南善汝縣有赤土山萬仞挿天將數百<hi>闕</hi>　南柵<lb/>
　江以筏渡行四十里至富良江水湍急不甚闊江之<lb/>
　南名橋市居民頗衆又四十四里曰歸化江一曰瀘<lb/>
　江闊與漠鄂等江自大理西下東南入于海即諸葛<lb/>
　武侯渡瀘之下流也有四津潮汐不常<lb/>
䑕關林翳密狼塞澗縈紆<lb/>
　丘温東南行十數里陟岡度嶺西山行兩山間初所<lb/>
<pb n="KR4d0469_WYG_002-33a"/>
　見黄茅修竹既而深林<hi>闕</hi>　水深不盈尺然周遭百<lb/>
　折或百步一涉或半里一涉凡六七十復度一嶺夹<lb/>
　道皆古木蒼藤有巨石挺出篁竹叢薄最為嶮名老<lb/>
　䑕關西行有山峯秀峙緜亘不絶是為寄狼山翠壁<lb/>
　蒼崖異木翳密鸚鵡孔雀飛鳴互答猿猱無數凡三<lb/>
　十里抵刺竹關下有兵守之關上兩山相交僅通鳥<lb/>
　道大竹皆圍二尺上有芒刺葢其國控扼之地也<lb/>
士燮祠將壓髙駢塔未蕪<lb/>
<pb n="KR4d0469_WYG_002-33b"/>
　吳士燮蒼梧人兄弟四人一為合浦太守一為九真<lb/>
　一為南海士燮為交趾太守有恵政死𦵏焉土人祠<lb/>
　之甚厚謹髙駢既定交州遂於富良江上橋市之左<lb/>
　立石塔巋然猶存<lb/>
鐵船波影見銅柱土痕枯<lb/>
　馬援征徴側造鐵船四隻沉于海今水清猶彷彿可<lb/>
　見銅柱援所立也在乾地舖其刻有云銅柱折交人<lb/>
　滅今陳日烜以土埋之上建伏波祠<lb/>
<pb n="KR4d0469_WYG_002-34a"/>
墟落多施榻巔崖屢變途<lb/>
　村落有墟毎二日一集百貨萃焉五里則建屋三間<lb/>
　四面置榻以為聚墟之所使臣至其國不復行舊徑<lb/>
　皆鑿山開道縈迴跋涉意以示險逺也<lb/>
千艘商斥鹵四穫粒膏腴<lb/>
　國無儲蓄惟恃舟<hi>闕</hi>賈販稻嵗四斂雖隆冬苗芃芃<lb/>
　然<lb/>
短短桑苗圃叢叢竹刺衢<lb/>
<pb n="KR4d0469_WYG_002-34b"/>
　桑以椹逐年<hi>闕</hi>以供蠶毎家無牆垣竹籬環之刺竹<lb/>
　大者徑七八寸刺堅如鐵斷而挿之則活<lb/>
牛蕉垂似劔龍荔綴如珠<lb/>
　芭蕉極大者冬不凋中抽一榦節節有花花重則榦<lb/>
　為所墜結實下垂一穂數十枚長數寸如肥皂去皮<lb/>
　軟爛如綠柿極甘冷一名牛蕉龍荔實如小荔枝味<lb/>
　如龍眼木與葉亦相似一菓古名竒菓有波羅密大<lb/>
　如瓠膚礧砢如佛髻味絶甘人面子肉甘酸核兩目<lb/>
<pb n="KR4d0469_WYG_002-35a"/>
　口鼻皆具又有椰子盧都子餘甘子皆珍味可食<lb/>
寳斚羅鸚鵡名香屑鷓鴣<lb/>
　鸚鵡螺色紅如雲母形嘴翅似鸚鵡故名香材最多<lb/>
　水沈栴檀亦有之似鷓鴣斑者為貴<lb/>
掲旌圖鬼像擊柝聚兵徒<lb/>
　旌旗黄黑青紅簇色四脚中畫星官天神或如羅刹<lb/>
　之狀呼集儔類則以大竹截為筒叩之雖逺亦聞<lb/>
鼻飲如瓴甋頭飛似轆轤<lb/>
<pb n="KR4d0469_WYG_002-35b"/>
　習以鼻飲如牛然酒或以小管吸之峒民頭有能飛<lb/>
　者以兩耳為翼夜飛往海際拾魚蝦而食曉復歸身<lb/>
　完如故但頸下有痕如紅線耳<lb/>
蚺皮為鼓擊蝦鬛作笻扶<lb/>
　蚺蛇大者如合抱之木長稱之腊其皮刮去鱗以鞔<lb/>
　鼓面闊數尺但用背皮腹皮不與也向明視之黑質<lb/>
　白華章如方勝交人樂以為前列巨蝦大如柱鬚有<lb/>
　七八尺長者海濵之人以為拄杖甚佳<lb/>
<pb n="KR4d0469_WYG_002-36a"/>
家必烹蛇虺人能幻虎軀<lb/>
　山蛇水虺乃其常膳間以充脯醢峒民有妖術誦咒<lb/>
　脩煉則幻形為虎搏獐鹿生啗之然不常有也<lb/>
魚鱗簷粲瓦鵲尾海浮桴<lb/>
　瓦形如板上正方而鋭其下之半如古圭然横半竹<lb/>
　以為棧以竹釘釘其瓦于棧上自簷以次相壓至屋<lb/>
　脊宛如魚鱗舟輕而長板甚薄尾如鴛鴦之翅兩旁<lb/>
　翹起操以三十卒多有至百人者其疾如飛<lb/>
<pb n="KR4d0469_WYG_002-36b"/>
水弩含沙擲山㺑出穴麄<lb/>
　水弩一曰含沙射工以氣射三十步射中其影但覺<lb/>
　紅痒即以刀抉去肉不爾必死大率毒蟲毒藥廣以<lb/>
　南多有之中州人至此不善寳䕶必為所害山㺑一<lb/>
　曰山都多在大木為巢或居巖穴獨足跳躑能眩惑<lb/>
　人葢山鬼水怪類云<lb/>
鰐魚鳴霹靂蜃氣吐浮屠<lb/>
　鰐魚大者三四丈四足似守官黄色脩尾口森鋸齒<lb/>
<pb n="KR4d0469_WYG_002-37a"/>
　一名忽雷其聲如霹靂鹿走崖上聞其嘷吼則怖而<lb/>
　墜多為鰐所啗海中大魚多有之惟海鰌最偉小者<lb/>
　亦數千尺吞舟之説非虚也蜃於春夏間吐氣蔽天<lb/>
　如樓臺宫室亦有如七級塔者人往往見之<lb/>
㝢縣傷分阻生靈困毒痡舞階猶未格折簡豈能呼大<lb/>
社初傳禡轅門合受俘貔貅微偃戢蛇豕偶逃逋天已<lb/>
殖渠惡民猶奉僭雛勢如純據隴政似皓亡吳鳳札重<lb/>
宣令狼心更伏辜幸能寛斧鑕猶自戀泥塗獻頌尊天<lb/>
<pb n="KR4d0469_WYG_002-37b"/>
子騰章遣大夫象鞮言可訂蠧冊事非誣功欲收邊徼<lb/>
威須仗廟謨沐薰陳此什禮部小臣孚<lb/>
　　交趾偽少保國相丁公文以詩餞行因次韻<lb/>
　使星飛下擁祥烟不憚﨑嶇路九千雙袖拂開南海<lb/>
　瘴一聲喝破下乗禪妙齡已出終軍上英論髙居陸<lb/>
　賈前歸到朝端須為説逺氓日夜祝堯年<lb/>
一雨隨車洗瘴烟大鵬還擊水三千南来未了維摩病<lb/>
北渡空思達磨禪使節㝷常銅柱外天威咫尺玉階前<lb/>
<pb n="KR4d0469_WYG_002-38a"/>
臨岐握手無他祝留取忠貞照暮年<lb/>
　　老䑕關<lb/>
春風又送使旌還笑掬清波洗瘴顔從此定知身不死<lb/>
生前先過鬼門關<lb/>
　　柳州道中<lb/>
五嶺炎蒸苦征夫各憚行荒哉秦象郡痛矣柳龍城水<lb/>
毒人多病烟昬馬易驚里閭彫瘵甚邊將莫言兵<lb/>
　　至永州<lb/>
<pb n="KR4d0469_WYG_002-38b"/>
萬里歸来一葉舟淡烟疎雨滿汀洲夢魂怪得清如許<lb/>
身在瀟湘第一州<lb/>
　　浯溪題元次山頌後<lb/>
羯鼓梨園跡已荒斯文猶在日星光我来細拂青苔石<lb/>
不憶三郎憶澷郎<lb/>
　　迴衡山縣望南嶽呈御史完顔正夫修撰龐夷簡<lb/>
雨洗松隂綠未乾今朝山下倚闌干一天露重月華濕<lb/>
七十二峯生翠寒<lb/>
<pb n="KR4d0469_WYG_002-39a"/>
　漠漠寒汀浮芰荷沉沉幽壑舞蛟鼉祝融峯頂定有雨<lb/>
　一夜瀟湘烟浪多<lb/>
　回雁峯前一棹孤平波如鏡浸菰蒲楚天日落碧雲合<lb/>
　山北山南聞鷓鴣<lb/>
　　　迴過湘隂縣<lb/>
　牛斗槎邊小客星北溟萬里渡南溟三生帶得烟波福<lb/>
　又泛瀟湘過洞庭<lb/>
　　　泊安慶府呈貢父<lb/>
<pb n="KR4d0469_WYG_002-39b"/>
　共擁旄幢度百蠻今朝忽過皖公山幸承乙夜君王問<lb/>
　更喜丁年奉使還舊夢未迷天祿閣新愁猶憶鬼門關<lb/>
　塵纓笑濯滄浪水少伴沙鷗半日閒<lb/>
　　　采石月題蛾眉亭<lb/>
　昔年李白身飜然袖裹明月飛上天剛風吹度瑶圃前<lb/>
　雪兎跳落千丈泉白今已去八百年明月猶向江中圓<lb/>
　我行萬里擁使旃柳根偶繫東歸船三生似結明月緣<lb/>
　銀光射牖窺我眠夜深忽夢羽衣仙神如碧沼浮疎蓮<lb/>
<pb n="KR4d0469_WYG_002-40a"/>
脚踏赤鯨跨紫烟問月何在摇玉鞭聳身忽滅鴻翩翩<lb/>
覺来試鼓朱絲絃起誦國風月出篇開篷視月月滿川<lb/>
魚龍吐浪聲濺濺<lb/>
　　交州使還感事二首<lb/>
少年偶此請長纓命落南州一羽輕萬里上林無雁到<lb/>
三更函谷有鷄鳴金戈影裏丹心苦銅鼓聲中白髪生<lb/>
<hi>孚年三十五已見二毛矣</hi>已幸歸来身復在夢回猶覺瘴魂驚<lb/>
寳劔金符笑此身灞陵今是舊將軍榻前未上征遼疏<lb/>
<pb n="KR4d0469_WYG_002-40b"/>
囊㡳空留諭蜀文七十親闈雙鬢雪八千客路一鞭雲<lb/>
何時歸棹烟江上閒對沙鷗洗瘴氛<lb/>
　至元壬辰秋九月朔詔命吏部尚書臣梁曾禮部郎<lb/>
　中臣陳孚奉璽書問罪于交趾越翼日召至便殿賜<lb/>
　金符襲衣乘馬弓矢器幣諭遣之明年正月二十有<lb/>
　四日至其國三月望日世子陳日燇遣陪臣明宇陶<lb/>
　子竒奉㫖梁文藻等奉表請命以九月至京師行李<lb/>
　之往来及期凡駐偽境五十有二日其山川城邑風<lb/>
<pb n="KR4d0469_WYG_002-41a"/>
　俗為圖一卷諭以順福逆禍為書八篇悉已上於史<lb/>
　館兹不敢述姑即道中所得詩一百餘首目之曰交<lb/>
　州藳以示同志云癸巳除夕孚敬書<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0469_WYG_002-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳剛中詩集卷二<lb/>
</p>
<p>
</p>
  </div>
<div>
<head>陳剛中詩集卷三</head> <lb/>
    <p>
<pb n="KR4d0469_WYG_003-1a"/>
欽定四庫全書<lb/>
　陳剛中詩集卷三<lb/>
　　　　　　　　　　　　　元　陳孚　撰<lb/>
　玉堂藁<lb/>
　　偕翰林學士劉東崖禮部侍郎李兩山登憫忠寺<lb/>
　　　閣<lb/>
天京朝萬國十二舜神州宫闕開中禁關河拱上游扶<lb/>
桑彤氣近析木紺光流劔佩千牛衛旌幢五鳳樓玉泉<lb/>
<pb n="KR4d0469_WYG_003-1b"/>
蟠地湧金塔插天浮北嶽瑶符出南溟瘴霧收人皆躋<lb/>
夀域我亦步瀛洲智不如犀首癡猶過虎頭帝恩難獨<lb/>
報儒術幸同儔偶此登阿閣悠然望薊丘長庚欣識李<lb/>
太乙願依劉雪擁飛狐夜風號涿鹿秋黄花堆徑濕紅<lb/>
葉帶城幽且盡一壺酒掀髯送白鷗<lb/>
　　中書大丞相安公延説四書因以詩呈<lb/>
帶礪家聲耀八寰中書獨押紫微班捧持日月祥雲上<lb/>
汎滌山河湛露間緑竹正歌淇澳美赤松聊伴穀城閒<lb/>
<pb n="KR4d0469_WYG_003-2a"/>
聖門别有經綸事更對青燈話孔顔<lb/>
　　同國子司業王士能監丞滕仲禮謁南城文廟觀<lb/>
　　　周宣王石鼔各模數本以歸<lb/>
退之昔為石鼔歌子瞻亦嘗咏石鼔我從江右遊京師<lb/>
眼見石鼔心欲舞周室中興流彘餘盡復蒼姬舊疆土<lb/>
大蒐岐下選車徒虎賁三千健於虎想當刻石紀勛時<lb/>
載命臣籕臣吉甫豈惟猗那清廟詩要紀豐功繼下武<lb/>
兌戈和弓無復存此獨不磨耀千古鯉鱮貫栁字斑斑<lb/>
<pb n="KR4d0469_WYG_003-2b"/>
勢如雷文斵天斧由漢訖唐棄草菅大觀輦致圖書府<lb/>
黄金填畫失之奢金輪已整黄河櫓燕山潭潭素王宫<lb/>
太史夜奏神光吐誰知至寶在人間乃是鳳篆龍章祖<lb/>
我皇御天開三雍石渠金馬列李杜鼓昔有十今存七<lb/>
搜剔崖藪尚可補小儒更有筆如椽作元一經配鄒魯<lb/>
　　呈性齋左丞馬公<lb/>
峩峩崑崙圃乃在天中央絳樓十二級浮空燦琳琅中<lb/>
有神仙人霞冠青霓裳兩手握元化翊此日月光箕以<lb/>
<pb n="KR4d0469_WYG_003-3a"/>
播清飈斗以傾天漿蒼生愚何知但覺太極長海亦不<lb/>
可極山亦不可量安得分刀圭滌我塵土腸<lb/>
晨登繄巫閭回望燕南垂碣石無飛埃滹沱清漣漪天<lb/>
子坐明堂十二藻火衣千官擁雉尾佩劔光陸離南海<lb/>
翥朱鳥東海翻蒼螭銅池亦何有五色光明芝大哉惠<lb/>
澤流<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>蠢亦熙熙誰憐向陽者一寸園中葵<lb/>
出自薊北門巍城鬱崔嵬大車如游龍翠盖浮紅埃堂<lb/>
皇十二衢中有千仭臺黄金不復見凍雨深蒼苔偉哉<lb/>
<pb n="KR4d0469_WYG_003-3b"/>
千載人結址羅英材精誠貫白日鐵石為之開願為雙<lb/>
黄鵠奮起凌蒿萊<lb/>
　　呈閻靜齋學士<lb/>
四海文聲重泰山十年忠讜侍龍顔屢分天上金蓮炬<lb/>
獨占人間玉筍班麟筆露寒青簡濕鳳章雲藹紫泥閒<lb/>
孤帆已有東風便喜近蓬萊碧水間<lb/>
　　承㫖野莊董公殊勲清節孚聞之縉紳紀以八詩<lb/>
<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>府旂常䇿世勲一門忠孝氣凌雲衣冠盛事誰堪比<lb/>
<pb n="KR4d0469_WYG_003-4a"/>
漢後元間萬石君<lb/>
鐵馬長驅棧路髙捷旗飛渡大江濤漢南烟栁蓬婆雪<lb/>
猶識團花舊戰袍<lb/>
手分恩露活惸嫠春滿棠隂犬有氂二十年間如昨日<lb/>
兒童猶誦衛州碑<lb/>
正色鴛行第一人危言耿耿聳朝紳忠州不負平生學<lb/>
曽與皇家去佞臣<lb/>
黒豸冠峩柏署隂誰知偃月蓄機深九重堯舜明如日<lb/>
<pb n="KR4d0469_WYG_003-4b"/>
獨照生來鐵石心<lb/>
鄭公已拜大司農倐捧詞林詔墨濃自是玉皇香案吏<lb/>
仙班合領六鼇峰<lb/>
不負朝廷七十年樓臺無地榻蕭然清名當與温公並<lb/>
只欠河南二頃田<lb/>
萬卷青燈味道腴苦心欲探魯鄒餘朝回立馬天衢上<lb/>
又典春衣買異書<lb/>
　　偕承㫖野莊公學士劉東崖侍講張西巖遊慶夀<lb/>
<pb n="KR4d0469_WYG_003-5a"/>
　　　寺憩僧牕有作<lb/>
金碧樓臺䕶紫霞一塵不到小牕紗老僧倚杖對踈竹<lb/>
童子抱琴眠落花風起亂飛千萬蝶日斜閒啄兩三鴉<lb/>
自知不是名韁客消得曹溪一滴茶<lb/>
　　八月朝回呈學士閻靜齋李野齋趙方塘<lb/>
十二光明闕神仙奠巨鼇風清雙雉扇天近五龍袍玉<lb/>
斧紅雲合金莖碧露髙聖明千載㑹喜色動旌旄<lb/>
獸舞龍墀下青衫葉半枯九重明主聖八品小臣孤鵲<lb/>
<pb n="KR4d0469_WYG_003-5b"/>
但依三帀鷹猶待一呼毎慙僚吏問袖有諫書無<lb/>
　　得家書寄呈可翁家兄<lb/>
風南枝北兩沉沉忽有書來似萬金三十年間聽雨夢<lb/>
八千里外望雲心舊書尚喜黄盈架先隴應添碧滿林<lb/>
若問客游新況味紫薇花發玉堂深<lb/>
　　燕山除夜簡唐靜卿待制張勝非張幼度編修<lb/>
萬井笙歌徹曉聞千官待漏夜紛紛奴星有栁祠窮鬼<lb/>
臣朔無柑遺細君長樂鐘聲敲碧漢廣寒簾影捲紅雲<lb/>
<pb n="KR4d0469_WYG_003-6a"/>
自知報國無他技賴有詩書可䇿勲<lb/>
　　慶夀寺有小殿榜曰聖容奉誌公泗州二菩薩皆<lb/>
　　　真身所塑也元在江左金梁王宗弼取置于此<lb/>
煌煌朱雀闕金榜瑶宫開中有二梵士巍坐芙蕖臺秣<lb/>
陵安樂禁松頂靈禽胎紫㡌姓何人適從何國來胡為<lb/>
悉萃此雪面淨黄埃惟金名王子仗鉞征南回兵鋒烈<lb/>
於火所至山岳摧遂令千載骨亦復罹其災至人身無<lb/>
寄如水浮枯荄無往亦無去澹然不可猜但有古刀尺<lb/>
<pb n="KR4d0469_WYG_003-6b"/>
天機妙剸裁坐閲金世祚變滅同寒灰聖容儼如故伊<lb/>
人安在哉稽首一笑粲檜露滴蒼苔<lb/>
　　野莊公與孚論漢唐以來宰相有王佐氣象得四<lb/>
　　　人焉命孚為詩并呈商左山參政謝敬齋尚書<lb/>
　　諸葛孔明<lb/>
當塗哮吼健於虎卯金一脉如寒土民間只有大耳兒<lb/>
真是髙光宗祏主南陽笑脱青蘿衣出試烏林萬火炬<lb/>
永安受遺輔太子漢賊未誅忠膽苦峨眉山髙錦江寒<lb/>
<pb n="KR4d0469_WYG_003-7a"/>
白旄一麾招摇怒出師兩紙流涕書三代而下無此語<lb/>
中營若不墜長星何止逆雛釁征鼔定知盛事繼蒼姬<lb/>
禮樂光華曜千古<lb/>
　　謝安石<lb/>
典午叔世失綱紐紫髯老奴垂涎久謝公笑麾九錫文<lb/>
姑熟一夜骨已朽繼以草付臣又土九十六萬猰㺄吼<lb/>
白羽從容别墅棋破賊只在一尊酒長淮西風夜鶴鳴<lb/>
坐閲兵車見雲母自古毉國到危殆始見擎天活人手<lb/>
<pb n="KR4d0469_WYG_003-7b"/>
誰能白刄在頸時正色毅然以死守如公信是社稷臣<lb/>
定論要期千載後<lb/>
　　裴中立<lb/>
唐自天寶藩臣强關東割地尊犬狼憲皇赫怒思賢佐<lb/>
十載始得緋衣郎六龍夾日升黄道魑魅誰敢爭天光<lb/>
惟有蔡州煽逆焰假鉞一指孤臣亡瘦骨昻昻五尺長<lb/>
四夷聞名驚欲僵垂紳搢笏坐台席隱然一身佩巨唐<lb/>
唐家太常紀勲烈後有西平前汾陽誰如公探皇王祕<lb/>
<pb n="KR4d0469_WYG_003-8a"/>
笑睨伊召躋羲黄<lb/>
　　司馬君實<lb/>
熙寧誤相老安石惡政變盡法三尺頭㑹箕斂禍尚可<lb/>
動驅赤子陷鋒鏑端明相君從西來大梁草木亦動色<lb/>
紫簾中坐女堯舜甘雨一洗大地赤平生受用惟忠貞<lb/>
妻無完裙面如腊十年布衾二頃田走卒兒童服至徳<lb/>
誰將誣語仆魏碑丹心自有蒼蒼識至今涑水一卷書<lb/>
尚為乾坤立人極<lb/>
<pb n="KR4d0469_WYG_003-8b"/>
　　翰苑薦為應奉文字二十韻謝大司徒并呈諸學<lb/>
　　　士<lb/>
天上金鑾客人間第一流贄為唐内相禹拜漢元侯鯤<lb/>
海三千水龜峰十二樓月寒紅燭夜風淡紫薇秋鳳誥<lb/>
窺姚姒麟篇振魯鄒佩隨宫漏逺衣染御煙浮淑氣騰<lb/>
奎璧祥光射斗牛焜煌青瑣闥縹緲紫霞洲瑪瑙濡堯<lb/>
罋珊瑚燿漢鈎駝蹄中禁釡豹尾上方騶僕本師黄卷<lb/>
生惟伴白鷗親庭雙鶴髪家事一漁舟偶預天官選來<lb/>
<pb n="KR4d0469_WYG_003-9a"/>
為帝里遊緑章蒙獨薦青史許同修故郡驚王勃新豐<lb/>
異馬周隊隨魚圉圉角喜鹿呦呦勢似飛三鳳功如輓<lb/>
萬牛桑榆終有望葑菲未為愁國士恩難報書生志易<lb/>
酬誓堅冰雪操正色贊皇猷<lb/>
　　聞胡紫山被召以詩寄呈<lb/>
明良千載事際㑹古尤艱海岳歸皇極乾坤見紫山就<lb/>
湯三聘後若孔一瓢間願為蒼生起休辭鬢雪斑<lb/>
　　史館暮春有感呈承㫖野莊公<lb/>
<pb n="KR4d0469_WYG_003-9b"/>
滿篋詩章未必傳微官束縳正堪憐蘼蕪滿院又三月<lb/>
苜蓿堆盤無一錢洛邑家書黄犬上巴山舊業子規前<lb/>
夜聽兒女青燈話似覺朱顔老去年<lb/>
　　呈承㫖忠齋留公以樂只君子遐不眉夀為韻成<lb/>
　　　詩<lb/>
大極生乾坤萬化一槖籥孰為萬化宗天其付先覺偉<lb/>
哉百世士逸響振木鐸深衣花木間清風藐獨樂<lb/>
皇皇六合間不朽惟此理至人妙氣機乃見混沌始春<lb/>
<pb n="KR4d0469_WYG_003-10a"/>
風七十年鶴髪映兒齒誰知玉雪胸千載矢天只<lb/>
公昔坐黄閣玉鉉宣殊勲今居石渠署袖手看浮雲出<lb/>
處固有意豈令俗子聞但持方寸丹期以酬明君<lb/>
聖明握龍御六合混文軌麟閣有老臣國脉長在是峨<lb/>
峨太華山浩浩黄河水寂寥百年間今見歐陽子<lb/>
仙人白玉闕踏月戲紫霞坐閲東海水秋風捲塵沙爛<lb/>
柯亦偶爾人世驚咨嗟龍漢刼運長誰能測幽遐<lb/>
蓬萊在何許縹緲烟濤浮飛仙駕飈輪徑踞金鼇頭手<lb/>
<pb n="KR4d0469_WYG_003-10b"/>
攜五色筆遊戲三千秋回語枋榆鷃識此逍遥不<lb/>
小草有臭味願附青松枝況我三世間受此露雨滋家<lb/>
庭有勝事陶冶非公私稽首拜牀下喜色津鬚眉<lb/>
神京三月春光風滿宇宙曉視紫薇庭寳烟篆金獸豈<lb/>
無魯侯詩昌熾今猶舊願泛玻璃巵起舞為公夀<lb/>
　　哭菊山學士<lb/>
太乙青藜命世儒枕中鴻寳定何如三年席上陪金馬<lb/>
一旦階前墜玉魚益部已空耆舊傳洛陽猶誦治安書<lb/>
<pb n="KR4d0469_WYG_003-11a"/>
蒲輪昔日盧龍道忽見秋風送旐旟<lb/>
　　呈李野齋學士<lb/>
青蓮居士長庚星手抉河漢翻滄溟天子呼來紅潮湧<lb/>
氷唾濺几玻瓈聲仙人上天不可見耳孫更侍金鑾殿<lb/>
欲補十二龍火衣袖中别有五色線上帝冊府紅玉田<lb/>
宫鬟對捧芙蕖烟彩毫草就雞竿詔矞雲赤遶寥陽天<lb/>
江南客子年三十布袍鴉黒秋霜濕欲買俠骨無千金<lb/>
雄龍一夜銅花泣今朝出門忽瞻驚後五百載逢長庚<lb/>
<pb n="KR4d0469_WYG_003-11b"/>
安得剛風九萬里從公横騎太乙鯨<lb/>
　　呈傅初庵學士<lb/>
天不生先覺斯文孰指南一朝真學士四海老初庵福<lb/>
備康寧五尊兼爵齒三年年衿佩合庭下祝彭耼<lb/>
霖雨商巗佐經綸百世餘又騎箕尾宿來主壁奎書社<lb/>
稷周皇極衣冠漢石渠夜聞宣室召温詔賜安輿<lb/>
　　李尚書有唐畫飛燕姊弟為嬌困相倚之態<lb/>
玉鸞支枕珊瑚几緑鬢微困嬌相倚太液東風扶不起<lb/>
<pb n="KR4d0469_WYG_003-12a"/>
一雙芙蓉裊秋水粉痕誰寫温柔鄉淺蛾對蹙烟峰長<lb/>
意中似有赤鳳凰唾花猶濺榴裙香合歡繡帶飄金縷<lb/>
含情兩兩春無語冰魂縹緲空千古月落鴛鴦渡南浦<lb/>
　　辛卯天夀聖節孚應制草前行樂章曰至聖至明<lb/>
　　　之曲樂令張温以弦管至翰苑調集之壬辰元<lb/>
　　　㑹亦孚撰進曰金階萬嵗聲敬紀以詩<lb/>
我本漁樵東海邊脚踏雲頭歌扣舷數載偶承金馬詔<lb/>
朝衣蹈舞丹墀前三十六簴列兩序黄鐘大鏞儼在懸<lb/>
<pb n="KR4d0469_WYG_003-12b"/>
摐宫扣羽韻雜遝泠泠間以朱絲絃紫衣樂使總干立<lb/>
翠衫迴電風翩翩白雪一聲度霄漢宛如戞玉聲琅然<lb/>
曲聲未已笙簫急滿空嘹亮清而圓又如疎松亂石内<lb/>
崖冰迸落千丈泉景星出房慶雲爛重華盛徳三千年<lb/>
野人忽聞靈韶調但覺魂夢遊鈞天去年協律攜管籥<lb/>
按賡至聖至明篇今年又奏金階曲瑶巵大宴蕊珠仙<lb/>
恭惟皇元混六合八音均和八風宣微臣何幸際昌運<lb/>
得與麟鳳瞻初筵惟願聖明億萬夀瑞光長照太微躔<lb/>
<pb n="KR4d0469_WYG_003-13a"/>
<hi>二詞附見</hi>
　　至聖至明之曲　　　　黄鍾宫<lb/>
鬱羅瑶文凝瑞虹中黄御陽貝闕珠宫漢盤寳露濃香<lb/>
浮太液芙蓉天九重萬國衣冠㑹同旒光一㸃海霞紅<lb/>
太平日月軒轅紀藐皇風崆峒<lb/>
　　金階萬嵗聲　　　　夾鍾宫<lb/>
絳幘籌催觚闕上暖迴虬箭聽鳴鞘聲傳鳳輦宫花閙<lb/>
蟬玉戚朱弦擁紅雲遶黄金殿皇國萬年泰階平六符<lb/>
<pb n="KR4d0469_WYG_003-13b"/>
煇現滿神州和風乍轉天開雉扇玉簫聲顫奉蟠桃慶<lb/>
瑶池宴<lb/>
　　感懐呈龎夷簡修撰張幼度應奉<lb/>
濫直承明署身閒似地仙雖無官長罵未敢酒家眠瘦<lb/>
已寛朝服貧須乞酒錢最愁親舍逺夢遶白雲邊<lb/>
五湖烟浪濶短棹早歸休有母思臣密無人問客周闗<lb/>
河雙髩晚風雨一燈秋留取金鑾夢寒汀對白鷗<lb/>
　　李妃籹臺歌<lb/>
<pb n="KR4d0469_WYG_003-14a"/>
南城之西臺巍巍欲問何代築者誰臺前老叟為我語<lb/>
創自泰和明昌時<hi>金章宗年號</hi>道陵御宇思傾國<hi>道陵章宗陵名</hi>掖<lb/>
庭婑媠千蛾眉其中榮寵震天下依稀憶得李宸妃朝<lb/>
陪金根輦升殿夕則専御流蘇幃一月日邊明炯炯<hi>章宗</hi>
<hi>與妃共對妝臺口占曰二人土上坐令妃對應聲曰一月日邊明帝大喜</hi>六宫珠翠無光煇<lb/>
恩禮殊絶與后等但無副笄翬翟衣少嘗沒入宫籍監<lb/>
<hi>本妃</hi>論妃家閥何卑微腐木作柱古所戒胡乃重色輕<lb/>
國為斯臺實昔湯沐地瓊臺開鏡迎朝曦想見雙蟬緑<lb/>
<pb n="KR4d0469_WYG_003-14b"/>
委地蘭釵半墮湘雲垂麝臍龍髓嬌不盡腰肢栁裊一<lb/>
尺圍雪艷透膚腻紅重仙姿何待鉛華施妝成獨對東<lb/>
風笑藕花一朶開漣漪君王濃香夢魂裏紫宸晏朝酣<lb/>
不知諫臣當時盡結舌空有伶者為嘲譏<hi>伶官嘗對御叱飛禽曰烏</hi>
<hi>鳥你只向裏飛</hi>一朝房山弓劔墜燕飛啄矢不復遺衛王有詔<lb/>
下永巷太阿無情血淋漓妖容寸斬何足惜金源自此<lb/>
鴻圗衰寶鈿零落今安在露桃猶似濕臙脂武元辛勤建<lb/>
大業<hi>武元金太祖謚</hi>子孫一笑寒灰飛臺非不髙築亦壯無奈<lb/>
<pb n="KR4d0469_WYG_003-15a"/>
社稷基先隳我聞叟語忽驚起謂叟不必苦嗟咨君不<lb/>
見檿弧箕服亡周國古來何限褒龍漦<lb/>
　　與李子構讀開元天寶遺事<lb/>
四十乾坤拱紫宸東風只屬倚䦨人玉鳬波煗驪山曉<lb/>
金犢烟横繡嶺春七夕有釵留羽客千秋無鏡泣孤臣<lb/>
紅塵一騎君休笑中有漁陽萬騎塵<lb/>
　　為靜齋學士講夀<lb/>
大赤冲氣開鴻濛仙人飛下方諸宫蒼麟吐書衛青童<lb/>
<pb n="KR4d0469_WYG_003-15b"/>
從以丹篆金芙蓉仙人炯炯雙碧瞳珠庭鼎角冰雪容<lb/>
倒瀉銀潢沃筆鋒玉桮繁露凌星虹絳紗鸞扇天九重<lb/>
翠鳳銜出芝泥封賜以冊府羣玉峰七寳之牀雙蓮紅<lb/>
春光蕩淡薇花風肺肝一鏡磨寒銅行須便歸碧紗籠<lb/>
永為四海斯文宗我來滿泛玻瓈鍾更無諂語歌祝雍<lb/>
君不見孔孟之道與天通願身任此傳無窮<lb/>
　　出健徳門赴上都分院<lb/>
北樓急鼔絶南樓疎鐘鳴盥櫛未及竟騶官戒晨征三<lb/>
<pb n="KR4d0469_WYG_003-16a"/>
年去鄉井已覺身飄零今朝别此去又有千里行懐君<lb/>
豈不願王命各有程小車如雞栖軋軋不得停出門見<lb/>
居庸萬仭參天青鄰家三數嫗對我清淚傾問我善飯<lb/>
否慮我衣裘輕大笑揮之去我豈兒女情<lb/>
　　觀光樓<lb/>
試上危樓望東風尺五天一溪寒瀉月萬壑暝含烟古<lb/>
塞黄雲外巍臺白雁邊誰憐家萬里有客擁衾眠<lb/>
　　龍虎臺<lb/>
<pb n="KR4d0469_WYG_003-16b"/>
雙塔聳琅玕星辰手可攀偉哉丹鳳輦駐此巨鼇山地<lb/>
拱中黄上天回太紫間微臣遥稽首想像見龍顔<lb/>
　　昌平縣狄梁公廟<lb/>
七尺衣冠儼古祠一生身佩國安危至今遼海殘霞外<lb/>
猶有虞淵取日時<lb/>
　　居庸關<lb/>
車稜稜石角角車聲彭彭鬬石角馬蹄蹴石石欲落不<lb/>
知何年鬼斧鑿僅與青天通一握上有藤束萬仭之崖<lb/>
<pb n="KR4d0469_WYG_003-17a"/>
下有泉噴千丈之壑太行羊腸蜀劔閣身熱頭痛懸度<lb/>
索一夫當關萬夫卻未必有此竒巘崿吾皇神聖混地<lb/>
絡烽火不紅停夜柝但有地險今猶昨我扶瘦笻息倦<lb/>
脚欲叩往事雲漠漠平沙風起鳴凍雀<lb/>
　　彈琴峽<lb/>
月作金徽風作絃清聲豈待指中傳伯牙别有髙山調<lb/>
寫在疎松亂石邊<lb/>
　　仙人枕<lb/>
<pb n="KR4d0469_WYG_003-17b"/>
居庸萬馬遶山前未必蒼苔睡晏然見説華山風日暖<lb/>
何如移伴白雲眠<lb/>
　　懐來縣<lb/>
榆林青茫茫寒烟三十里忽聞雞犬聲見此千家市石<lb/>
橋百尺横其下跨溈水人言古溈州殘城無乃是民家<lb/>
坐土牀嬉笑圍老稚糲飯侑山䓤勸客顔有喜足跡半<lb/>
天下愛此俗淳美醉就軟莎眠夢遊葛天氏<lb/>
　　統幕<lb/>
<pb n="KR4d0469_WYG_003-18a"/>
千里茫茫草色青亂塵飛逐馬蹄生不知何代開軍府<lb/>
猶有當年統幕名<lb/>
　　洪贊井深有六七十丈者<lb/>
洪贊山岧嶤勢如舞雙鳳大井千尺深窈然見空洞野<lb/>
人驅十牛汲以五石甕滴水寶如珠一甕十室共我生<lb/>
海東頭漣漪飽清弄嘗聞惠山泉萬里馹騎送急呼茗<lb/>
枕來試作清淨供<lb/>
　　鵰窠道中<lb/>
<pb n="KR4d0469_WYG_003-18b"/>
曉馳漠北暮居庸千里山河一瞬中江左故人知我否<lb/>
馬蹄聲裏過秋風<lb/>
車外塵沙十文黄車中客子黒貂裳拂雲堆上閒回首<lb/>
無數征鴻帶夕陽<lb/>
　　桑乾䫈<lb/>
昔聞桑乾名今日登桑乾桑乾是否不必問但覺兩耳<lb/>
天風寒大峯小峯屹相向空際谽谺一千丈燕雲回首<lb/>
夕陽間長川歴歴平於掌人家如蠣粘石壁白土堆簷<lb/>
<pb n="KR4d0469_WYG_003-19a"/>
髙半尺門外氊車風雨來平地轟轟驚霹靂漢唐百戰<lb/>
場緑草今滿磧野夫耕田間猶有舊鐵㦸道傍誰歟三<lb/>
歎息古袍古帽江南客<lb/>
　　李老峪聞杜鵑呈應奉馮昻霄<lb/>
三月十九日客行桑乾坂杜鵑啼一聲清淚悽以澘故<lb/>
園渺何處萬里隔雲巘燕子三見歸我車猶未返杜鵑<lb/>
爾何來弔我萬里逺同行二三子相顧一笑莞問我此<lb/>
何鳥怪我苦悲惋掉頭不復言日落千山晚<lb/>
<pb n="KR4d0469_WYG_003-19b"/>
　　赤城驛<lb/>
一溪流水遶千峰宛與天台景物同魂夢不知家萬里<lb/>
却疑只在赤城中<lb/>
　　雲州<lb/>
天險龍門峽懸崖兀老蒼千蹄天馬躍一寸地椒香夜<lb/>
雪青氊帳秋烟白土房路人遥指語十里是温陽<lb/>
　　獨石<lb/>
何載天星墮緑苔千㝷忽作鐵崔嵬風沙道上人誰識<lb/>
<pb n="KR4d0469_WYG_003-20a"/>
曽見天台雁蕩來<lb/>
　　秦長城<lb/>
馳車出長城飲馬長城窟朔雲黄浩浩萬里見秋鶻白<lb/>
骨渺何處腥風捲寒沙蒙恬劒下血化作川上花祖龍<lb/>
一何愚社稷付征杵長城土未乾秦宫已焦土千載不<lb/>
可問但聞鬼夜哭矯首武陵源紅霞滿川谷<lb/>
　　金蓮川<hi>金章宗與李妃避暑于此有泰和宫今廢</hi>
茫茫金蓮川日映山色赭天如碧油幢萬里罩平野野<lb/>
<pb n="KR4d0469_WYG_003-20b"/>
中何所有深草臥羊馬昔人建離宫今存但古瓦秋風<lb/>
吹白波猶似哀淚洒村女采金蓮芳香紅滿把豈知步<lb/>
蓮人豔骨掩泉下人生如蜉蝣百年無堅者安得萬斛<lb/>
酒浩歌對花瀉<lb/>
　　明安驛道中<lb/>
野鵲山頭野草黄野狐嶺上月茫茫五更但覺天風冷<lb/>
帳頂青氊一寸霜<lb/>
貂䑕紅袍金盤陀仰天一箭雙天鵞雕弓放下笑歸去<lb/>
<pb n="KR4d0469_WYG_003-21a"/>
急鼔數聲鳴駱駝<lb/>
黄沙浩浩萬雲飛雲際草深黄䑕肥貂帽老翁騎鐵馬<lb/>
胸前抱得黄羊歸<lb/>
風吹灤水湧如淮十萬雕弓飲馬來長笑一聲鞭影動<lb/>
金鞍飛過李陵臺<lb/>
　　李陵臺約應奉馮昻霄同賦<lb/>
落日悲笳鳴隂風起千嶂何處見長安夜夜倚天望臣<lb/>
家羽林中三世漢飛將尚想甘泉宫虎賁擁仙仗臣豈<lb/>
<pb n="KR4d0469_WYG_003-21b"/>
負朝廷忠義夙所尚横天青茫茫萬里隔亭障可望不<lb/>
可到血淚墮汪漾空有臺上石至今尚西向<lb/>
　　夜宿灤河觜兒<lb/>
貂裘塵土黒如鴉海角孤臣扈翠華萬里親庭應鶴髪<lb/>
一生客路又龍沙囊中粟捲蓯蓉葉盤裏蔬堆芍藥芽<lb/>
漸見馬前添喜氣五雲天近玉皇家<lb/>
　　桓州<lb/>
躍馬長城外方知眼界寛晴天雷雨急暑夜雪霜寒鐵<lb/>
<pb n="KR4d0469_WYG_003-22a"/>
騎秋呼鶻金盤曉薦貛栁營弓劔滿容我一儒冠<lb/>
　　開平即事<lb/>
百萬貔貅擁御閑灤江如帶緑迴環勢超大地山河上<lb/>
人在中天日月間金闕觚稜龍虎氣玉階閶闔鷺鴛班<lb/>
微臣亦有河汾策願叩剛風上帝關<lb/>
天開地闢帝王州河朔風雲拱上游鵰影逺盤青海月<lb/>
雁聲斜送黒山秋龍岡勢遶三千陌月殿香飄十二樓<lb/>
莫笑青衫窮太史御爐曽見衮龍浮<lb/>
<pb n="KR4d0469_WYG_003-22b"/>
　　呈杜醉經參政<lb/>
君不見貞觀天子開龍祚黄閣中羅真宰輔河海如鏡<lb/>
淨無塵但有清風一萬古城南尺五今耳孫英聲直欲<lb/>
凌鼻祖太華山髙黄河寒盡收淑氣歸肺腑醉經堂前<lb/>
耿青燈深味道腴探鄒魯萬殊同本豈獨醉要使六合<lb/>
皆鼔舞紫仗曉御明光宫絳紗芙蓉明玉斧曰汝參贊<lb/>
中書權左臯右䕫接步武相印金窠紅屈盤巍押千官<lb/>
坐政府南金象齒奏北闕御河疎栁聞健櫓旱火不光<lb/>
<pb n="KR4d0469_WYG_003-23a"/>
春融融禾麻連空賤如土天下蒼生見雍熙擊壤嬉笑<lb/>
無所苦史臣猶能作頌聲他年願繼尹吉甫<lb/>
　　戚學士有家藏仲長統<hi>闕</hi>隱<hi>闕</hi>　　　宋齊彦趙<lb/>
　　　子昻有詩次韻<lb/>
老瞞盜漢鼎不下安漢公參軍著昌言何如草𤣥雄一<lb/>
壑豈不美奈此塵羇中居然不成往千古空悲風東京<lb/>
名節士偉哉五噫鴻山間變姓名詎肯隨旌弓<lb/>
　　贈太原卜者張開夫<lb/>
<pb n="KR4d0469_WYG_003-23b"/>
張生千載後讀易見天心萬象有竒耦一天無古今疎<lb/>
簾垂晝寂短榻卧秋隂自筮何時達霜華已滿簪<lb/>
　　送羅子有奉亦愚右丞之喪歸杭<lb/>
風沙萬里一征鞍短㡌疎髯涙未乾廣武山川空阮籍<lb/>
長平賔客只任安故園有夢鵲聲急大厦無依燕翅寒<lb/>
江左故人如見問為言燈火客金鑾<lb/>
　　呈張上卿<lb/>
尚方勅賜紫金冠詔領諸仙玉府班神變紫芒雙劔上<lb/>
<pb n="KR4d0469_WYG_003-24a"/>
家傳黄石一編間瑶壇蘸罷鵷班靜金闕朝回鶴馭閒<lb/>
為問清生符在否有人望氣倚函關<lb/>
　　送修撰輔伯賢同知滑州<lb/>
又作州官去秋霜㸃髩紗風生白馬渡月冷紫薇花三<lb/>
釡娱親老雙旌放吏衙重來定何日雲路有靈槎<lb/>
　　承㫖樂山唐公八月十二日宴于其第以詩奉呈<lb/>
聖代開皇極恩波雨露沾篤生嵩嶽佐載叶渭川占社<lb/>
稷千齡㑹衣冠五福兼朱絃新律吕黄石舊韜鈐徳望<lb/>
<pb n="KR4d0469_WYG_003-24b"/>
三朝眷儀刑四海瞻摛詞追賈馬勵學探羲炎宇宙歸<lb/>
青照風雲奮紫髯議如唐陸贄詩似晉陶潛踐履剛而<lb/>
毅精神智以恬一區楊子宅萬軸鄴侯籖山色秋凝璧<lb/>
烟光晝捲簾金鑾辭秉燭玉鉉待調鹽大匠規模逺宗<lb/>
公號令嚴王臣躬蹇蹇君子徳謙謙此日鳴朝鳳清秋<lb/>
近夜蟾瑶簪環杖履寳墨出湘縑北海賔長滿東山屐<lb/>
未厭車聲闐繡户花影舞朱簷樂幸追靈運憂當後仲<lb/>
淹願施經濟具天下待鍼砭<lb/>
<pb n="KR4d0469_WYG_003-25a"/>
　　春日遊江鄉園<hi>一名小城南</hi>
城南三月花亂開花間羯鼔聲如雷蟬衫麟帶誰家子<lb/>
笑騎白馬穿花來美人如花映碧水榴裙吹舞金鵲尾<lb/>
手折楊枝擲水中腰裊如弓送窮鬼人言此是上河梁<lb/>
滿川羅綺東風香年年窮鬼送不了波心驚起雙鴛鴦<lb/>
蓮莖一寸緑芒短老盡碧桃春不管遊人醉歸夜迢迢<lb/>
十二天街御烟暖<lb/>
　　野莊公年過七十以詩為夀<lb/>
<pb n="KR4d0469_WYG_003-25b"/>
北嶽開䓤舊中朝列艾厖聲猷今第一氣量古無雙乙<lb/>
夜陪宸蹕丁年擁帥幢扈龍踰瀚海躍馬渡岷江善化<lb/>
行鄘弼威名振冉駹儀曹尊北府亞相式南邦鳩扈敦<lb/>
農稼烏臺戢吏<graphic n="KR2989" url="https://raw.githubusercontent.com/kanripo/KR-Gaiji/master/images/KR2989.png" mimeType="image/png"/>諫租寛杼軸議戰偃矛鏦霄漢常騰<lb/>
鶚郊原不吠尨信知天有柱始覺水無洚焜燿青藜杖<lb/>
穹窿碧瑣牕清絃調大吕巨茟奮長杠奥學蠡難測雄<lb/>
詞鼎可扛富惟儲古帖老不廢寒釭教義燕山竇遺安<lb/>
峴首龐一門風穆穆百世澤淙淙喜見麟垂紱還斟蟻<lb/>
<pb n="KR4d0469_WYG_003-26a"/>
泛缸占熊符舊兆飛鶴度新腔晴雪浮籩豆春風扇柷<lb/>
椌僕雖慙駑鈍公毎念愚惷鑛喜洪罏鑄鐘容寸筳撞<lb/>
陳蕃猶下榻張籍已收瀧願繼周南雅長歌福禄降<lb/>
　　至元壬辰呈翰林院請補外<lb/>
微臣官蟻虱無力報乾坤政爾廣文館何如神武門世<lb/>
情三峽險歸夢五湖昏朝市山林上無非荷國恩<lb/>
萬里家書到催歸未得歸山妻愁掩袂稚子病牽衣客<lb/>
舍園林僻官曹簿領稀清時鴛鷺滿容得一鷗飛<lb/>
<pb n="KR4d0469_WYG_003-26b"/>
索米長安市光隂電影移酒尊貧不飲藥裹病相隨憤<lb/>
激櫻桃賦凄凉苜蓿詩臣心清似水暮夜有天知<lb/>
　　送應奉張幼度同知冠州<lb/>
張子美少年濯濯春月栁夜牕三尺琴六籍洞户牖我<lb/>
遊承明廬見此真益友金匱共校讎過眼十八九僚吏<lb/>
坐俗談語乃不出口美哉徳如玉温縝世未有近詔開<lb/>
東觀天童爛瓊玖我本木强人技已陳芻狗君胡亦不<lb/>
留得州大如斗男兒抱竒氣榮進付之偶血指古則然<lb/>
<pb n="KR4d0469_WYG_003-27a"/>
今何忽袖手但莫負所學千載有不朽北風號枯桑落<lb/>
葉滿林藪過君薊南門山色照尊酒監州豈不佳千里<lb/>
離父母願回判花筆桑麻勸南畝竹馬歌兒童定勝牛<lb/>
馬走明年我南歸雲卧鼻雷吼當哦山中詩寄君一搔<lb/>
首<lb/>
　　寄揚州教胡石齋<lb/>
淮海胡文學名猶滿帝都人誰憐李白我欲泣楊朱家<lb/>
昔啼飢甚身今病渴無竹西歌吹近想見列生徒<lb/>
<pb n="KR4d0469_WYG_003-27b"/>
昔日光明闕昻然有此翁不聞前賈傅俄見罷申公瘦<lb/>
已肩如鶴貧猶氣似虹北門端有待豈必滯儒宫<lb/>
　<lb/>
　<lb/>
　<lb/>
　<lb/>
　<lb/>
　陳剛中詩集巻三<lb/>
</p>
<p>
</p>
  </div>
<div>
<head>陳剛中詩集附錄</head> <lb/>
    <p>
<pb n="KR4d0469_WYG_004-1a"/>
欽定四庫全書<lb/>
　陳剛中詩集附錄<lb/>
　　元史列傳<lb/>
梁曾字貢父燕人祖守正父徳皆以曾貴贈安定郡公<lb/>
曾少好學日記書數千言中統四年以翰林學士承㫖<lb/>
王鶚薦辟中書左三部令史三轉為中書省掾至元十<lb/>
年用累考及格授雲南諸路行省都事佩銀符久之陞<lb/>
員外郎十五年轉同知廣南西道左右兩江宣撫司事<lb/>
<pb n="KR4d0469_WYG_004-1b"/>
明年除知南陽府唐鄧二屬州為襄陽府所奪曾按圗<lb/>
經稽國制以聞事得復舊南陽在宋末為邊鄙桑柘未<lb/>
成而嵗賦絲民甚苦之曾請折輸布民便之十七年朝<lb/>
廷以安南世子陳日烜不就徴選曽使其國召見賜三<lb/>
珠金虎符貂裘一襲進兵部尚書與禮部尚書柴椿偕<lb/>
行至安南語秘不傳明年日烜遣其叔遺愛奉表從曾<lb/>
入獻方物帝封遺愛為安南國王賜幣帛遣歸二十一<lb/>
年除曾湖南宣慰司副使居三年以疾去二十九年改<lb/>
<pb n="KR4d0469_WYG_004-2a"/>
淮西宣慰司副使復以親老辭召至京師入見内殿有<lb/>
㫖令曾再使安南授吏部尚書賜三珠金虎符襲衣乗<lb/>
馬弓矢器幣以禮部郎中陳孚為副十二月改授淮安<lb/>
路總管而行三十年正月至安南其國有三門中曰陽<lb/>
明左曰日新右曰雲㑹陪臣郊迎將由日新門入曽大<lb/>
怒曰奉詔不由中門是我辱君命也即回館既而請開<lb/>
雲㑹門入曽復執不可始自陽明門迎詔入又責日燇<lb/>
親出迎詔且講新朝尚右之禮以書往復者三次具宣<lb/>
<pb n="KR4d0469_WYG_004-2b"/>
布天子威徳而風其君入朝世子陳日燇大感服三月<lb/>
令其國相陶子竒等從曾詣闕請罪并上萬夀頌金冊<lb/>
表章方物而以黄金器幣竒物遺曾為贐曾不受以還<lb/>
諸陶子竒八月還京師入見進所與陳日燇往復議事<lb/>
書帝大悦解衣賜之且令坐地上右丞阿里意不然帝<lb/>
怒曰梁曾兩使外國以口舌息兵戈爾何敢爾是日有<lb/>
親王至自和林帝命酌酒先賜曽謂親王曰汝所辦者<lb/>
汝事梁曽所辦吾與汝之事汝勿以為後也復於便殿<lb/>
<pb n="KR4d0469_WYG_004-3a"/>
賜酒饌㽜宿禁中語安南事至二鼓方出明日陶子竒<lb/>
等見詔陳其方物象鸚鵡于庭而命曽引所獻象曽以袖<lb/>
引之象隨曽轉如素馴者復命引他象亦然帝以曽為<lb/>
福人且問曰汝亦懼否對曰雖懼君命不敢違帝稱善<lb/>
或讒曽受安南賂者帝以問曽曽對曰安南以黄金器<lb/>
幣竒物遺臣臣不受以屬陶子竒矣帝曰茍受之何不<lb/>
可也尋賜白金一錠金幣二勅中書以使安南三珠金<lb/>
虎符與之仍乗傳之任淮安到官興學校勵風俗河南<lb/>
<pb n="KR4d0469_WYG_004-3b"/>
行省事有疑者皆委曽議之大徳元年除杭州路總管<lb/>
户口復者五萬二千四百户請禁莫夜鞠囚游街酷刑<lb/>
朝廷是之著為令四年丁内艱先是丁憂之制未行曽<lb/>
上言請如禮七年除潭州路總管以未終制不赴明年<lb/>
遷兩淛都轉運鹽使又明年拜雲南行省參知政事賜<lb/>
三珠金虎符尋召還京辭以母喪未葬扶柩北歸至長<lb/>
蘆有㫖賜鈔一百錠使營葬十年召為中書㕘議嘗預<lb/>
燕賜濟遜一襲十一年轉正奉大夫出為河南行省參<lb/>
<pb n="KR4d0469_WYG_004-4a"/>
知政事尋遷湖廣行省參知政事四年以疾辭歸勅賜<lb/>
藥物存問備至皇慶元年仁宗以曽前朝舊臣特授昭<lb/>
文館大學士資徳大夫累章乞致仕不允復起為集賢<lb/>
侍講學士國有大政必命曽與諸老議之延祐元年奉<lb/>
詔代祀中岳等神還至汴梁以病不復職寓居淮南杜<lb/>
門不通賔客惟日以書史自娱至治二年卒年八十一<lb/>
卒之前十日有大星隕于所居流光燭地人皆異之<lb/>
　　元諭安南國詔<lb/>
<pb n="KR4d0469_WYG_004-4b"/>
上天眷命皇帝聖㫖諭安南國陳日燇省表具悉去嵗<lb/>
禮部尚書張立道奏言曽到安南識彼事體請往開諭<lb/>
使之來朝因遣立道往使今汝國罪愆既已自陳朕復<lb/>
何言若曰孤子在制及畏死道路不敢來朝且有生之<lb/>
類寧有長久安全者乎天下亦復有不死之地乎朕所<lb/>
未諭汝當具聞徒以虚文嵗幣巧飾見欺於義安在故<lb/>
兹詔示想宜知悉<lb/>
　　元奉使與安南國往復書<lb/>
<pb n="KR4d0469_WYG_004-5a"/>
朝廷奉使吏部尚書梁曽禮部郎中陳孚謹致書于安<lb/>
南國蓋聞禮者敬而已敬孰為重敬君為重敬君孰為<lb/>
先敬君之命為先君天也君之命天之風霆也其敢不<lb/>
敬乎在禮君言至則臣出拜君言之辱使者返其拜送<lb/>
于門外至而迎返而送禮也迎必拜送必拜禮也迎送<lb/>
必拜于門外禮也安南詩書之國嫻于禮者也明詔之<lb/>
至盡禮必矣何待於議然威儀之節行人未有聞焉大<lb/>
懼弗䖍無以對揚聖天子之命夫以天威不違顔咫尺<lb/>
<pb n="KR4d0469_WYG_004-5b"/>
綿蕞未習而遽以行之是謂䙝天之威斯戾也已用敢<lb/>
布于執事其稽故典及疆而請事及郊而迓及門而拜<lb/>
及阼階而拜以受悉以升降俯伏之序條諸篇章明以<lb/>
告我嘉與擯紹者觀焉毋忽至元三十年正月初一日<lb/>
書<lb/>
　孤子致書天使大相公帳下兹審華轡星臨滿城春<lb/>
　動便覺有生意矣寶翰中諭以迎接天詔事足仭存<lb/>
　念之篤感甚感甚迎接天詔之禮自古有之祖父歸<lb/>
<pb n="KR4d0469_WYG_004-6a"/>
　順以來已定常典矧孤之身敢不克盡謹特差本國<lb/>
　執政臣黎克復出疆逺迓於其國内禮節使斾至日<lb/>
　冀垂教誨山嵐瘴瘧恐非久駐之地幸惟早命膏秣<lb/>
　以慰拳拳之望敬此回書切希鑒念不宣至元三十<lb/>
　年正月十三日書<lb/>
朝廷奉使吏部尚書梁曽禮部郎中陳孚謹致書于安<lb/>
南國嘗聞古者天子遣使于四方教之曰必咨于周周<lb/>
也者忠信而已曽等仗節萬里祇若聖天子之丕顯休<lb/>
<pb n="KR4d0469_WYG_004-6b"/>
命非遊説之士憑軾掉舌者也今有忠信之言將為執<lb/>
事告慮重譯弗詳不足以敷露悃愊故筆諸書我大元<lb/>
以神武定天下天戈所指靡有不服薄海内外寸天尺<lb/>
地悉歸職方太平混一之盛自開闢以來未之有也安<lb/>
南内附三十餘年于兹國家威徳聞之熟矣不必縷言<lb/>
詩曰殷鑒不逺在夏后之世姑以亡宋近事言之宋自<lb/>
先世尊事天朝使价之往來殆非一日中忽改圖負固<lb/>
拒命變詐百出不可億逞嵗戊午憲宗皇帝躬行天討<lb/>
<pb n="KR4d0469_WYG_004-7a"/>
師出䕫門聖上濟自江漢次于鄂渚將深入焉賈似道<lb/>
使宋京祈哀于我願奉嵗貢請罷兵息民㑹振旅北還<lb/>
宋輒包藏禍心乗時僥倖邀截我師將佐後殿者執為<lb/>
軍實幽逺方者有之𨽻伍籍者有之受俘獻㨗刻石頌<lb/>
功欺天罔人上下交賀以為江左中興殊不知宋之亡<lb/>
滅實基于此昔鄭人獲蔡司馬公子燮國人皆喜惟子<lb/>
産憂之曰小國而有武功禍孰大焉季武子以齊之兵<lb/>
作林鍾以銘魯功臧孫曰小國幸于大國昭所獲焉以<lb/>
<pb n="KR4d0469_WYG_004-7b"/>
怒之亡之道也宋無子産之智而犯魯之不韙譬猶鳥<lb/>
雀偷生蓬蒿人以鷹鸇偶搏之不中遽謂力能勝之欲<lb/>
奮而與之角不死得乎聖朝之法賞延于世同符唐虞<lb/>
父為萬户侯父陷則子襲之兄為千夫長百夫長兄陷<lb/>
則弟襲之凡己未以後熊羆之士摧鋒破陣執鋭先登<lb/>
者多陷于南將佐之子之弟也上思敵天子之愾下思<lb/>
報父兄不共戴天之讐瀝肝奮膽怒自百倍並請喋<lb/>
血于宋聖上至仁如天念南北生靈皆國赤子冀宋悔<lb/>
<pb n="KR4d0469_WYG_004-8a"/>
禍或有令圖首命翰林學士郝經持書往使乃食言背<lb/>
約執之不使復命既又誘我邊人李壇假以官職啗以<lb/>
金帛資以甲兵教以内叛天下之惡一也不忠於我豈<lb/>
忠于彼者乎復有姦慝之徒懼罪亡命訾短中國以自<lb/>
媒其身而聽其狡謀搆罪弗已蹂我漣海軼我巴蜀䖍<lb/>
劉我邊陲蕩摇我生聚我是以有襄樊之圍彼猶不悛<lb/>
人神共怒左右皆曰可伐聖上乃命右丞相興師問罪<lb/>
長江飛渡席巻吴楚錢塘之城望風而下宋於是時方<lb/>
<pb n="KR4d0469_WYG_004-8b"/>
納質子歸使者返侵地釋將佐之囚吁晚矣社稷丘墟<lb/>
君臣共虜固天運有歸亦人謀有以致之也自昔弱敵<lb/>
强寡敵衆借一則可終則必敗蓋窮國之力而無以繼<lb/>
之政如尫疾之人表證雖差而真氣索矣況宋主既死<lb/>
嗣子孤立非有父母拊循之恩股肱以勢偪而離心爪<lb/>
牙以志滿而解體舉國宴安不虞後患卒臨之以重兵<lb/>
人不堪命土崩瓦解此宋狃于己未僥倖之害也暨幼<lb/>
主就擒聖主憐其㚺獨不以祖父之罪罪之猶待以不<lb/>
<pb n="KR4d0469_WYG_004-9a"/>
死如天之仁斷可見矣使宋當此己未之後能自省悟<lb/>
思將佐士卒留于南者彼無一毫之益此無一毫之損<lb/>
奉使還北則子弟之怨不深殄殱乃讐未必若是極也<lb/>
國使之至禮而歸之則問罪之師未必舉也稽首請命<lb/>
遣質入侍弗替事大之禮邊人之叛弗納疆場之舊弗<lb/>
亂堯舜在上未必遽泯其社稷也欽以太祖聖武皇帝<lb/>
奕奕聖謨著在清廟若曰敢以顛越弗恭䲭張矯䖍從<lb/>
而征之必誅無赦其赤心效順幡然來歸寵之封爵錫<lb/>
<pb n="KR4d0469_WYG_004-9b"/>
之茅土已往之愆一切弗問垂訓萬世昭如日星獨不<lb/>
見髙麗乎髙麗之王克篤忠貞為國藩屛位至上相勲<lb/>
列柱國世祚其王以表四海𤣥菟樂浪之間民恬物熙<lb/>
雞犬相聞視宋之覆宗絶祀為何如也安南土地人民<lb/>
與夫城池之固兵革之利何敢望宋萬分之一二矧舊<lb/>
臣于宋必知宋之啓釁召禍者矣亦思本國之事或有<lb/>
與類者乎比者王旅徂征微有失利聞諸道路以謂安<lb/>
南似有矜色曽等殊未之信嗚呼此宋之覆轍也安南<lb/>
<pb n="KR4d0469_WYG_004-10a"/>
其肯蹈之乎聖朝用兵不急近效不顧小失今日攻弗<lb/>
下則攻明日今年戰弗克則戰明年至于四伐五伐六<lb/>
伐七伐不勝不已不得不休積以嵗月卒成大業舜之<lb/>
格有苗髙宗之伐鬼方是也一將死一將復出一軍散<lb/>
一軍復合見可而進知難而退亟戰以罷之多方以誤<lb/>
之始雖垂翅終乃收功養威持重以至無敵于天下髙<lb/>
祖之平項羽光武之擒赤眉是也豈若輕躁之兵舉趾<lb/>
髙而心不固再而衰三而竭者哉一勝一負兵家之常<lb/>
<pb n="KR4d0469_WYG_004-10b"/>
君臣之尊卑天下之大經也安南亦既知之數世以來<lb/>
修貢弗缺可嘉也已然事上以實不以文若不束身入<lb/>
朝徒恃區區之幣遷延粉飾求保其國是以豚蹄斗酒<lb/>
祈汙邪甌窶之滿不亦難乎聖上明照萬里之外省所<lb/>
上章深自引咎重選信使復賜温詔恩至渥也恩不可<lb/>
以屢得使不可以屢至安危之機在此一舉惟逺考三<lb/>
代兩漢征伐勝敗之驗近鑒宋之所以亡髙麗之所以<lb/>
存上遵天子之詔下察行人之辭絶去多疑一以誠敬<lb/>
<pb n="KR4d0469_WYG_004-11a"/>
乗此自新之路趨造于朝瞻覲天威剖符而還以奠南<lb/>
服則帶礪山河永垂苖裔令聞長世煇燿竹帛將自兹<lb/>
始男耕婦織桴鼓晏然無復昔之驚竄駭伏越在草莽<lb/>
豈惟宗祧之慶諸大夫國人實嘉賴之古人有言曰識<lb/>
時務者在乎俊傑逆順禍福坦然明白失今不圖悔無<lb/>
及矣執事者審思焉至元三十年二月二十日書<lb/>
　孤子書復天使大相公閣下孤辱蒙華翰圭復垂三<lb/>
　足仭教愛之篤感激感激孤臣事天朝自祖至今三<lb/>
<pb n="KR4d0469_WYG_004-11b"/>
　十餘年嵗貢不絶雖兩遭兵火終始一心所得罪者<lb/>
　獨不能造朝耳孤豈不知禮有君命召不俟駕然其<lb/>
　如常情貪生畏死何鳥髙飛魚深逝猶且惟生是懐<lb/>
　況人乎若夫天下無不死之地古今無不死之人達<lb/>
　此理者惟有佛也人誰能之敝邑之去天朝間關萬<lb/>
　里相公諒已備知設若孤以區區弱質强為是行其<lb/>
　不死亡于道路者鮮矣孤之死亡固不足恤得不傷<lb/>
　乎聖朝愛人及物之仁也乎書曰君天也孤之事君<lb/>
<pb n="KR4d0469_WYG_004-12a"/>
　甚于事天天無階而升然猶可以朝夕而對越君無階<lb/>
　而覲然猶可以朝夕而向慕孤若不量力而行其復欲<lb/>
　求對越向慕得乎孤託以故人之義語言不忌心腹<lb/>
　若剖幸惟相公曲為孤子熟圖之萬勿吝教不宣至<lb/>
　元三十年二月二十一日書<lb/>
朝廷奉使吏部尚書梁曽禮部郎中陳孚謹致書于安<lb/>
南國曽等弭節而南見世子者屢矣毎見必曰小國之<lb/>
事聖朝猶事天也然僻在一隅孤陋寡聞懼弗免于大<lb/>
<pb n="KR4d0469_WYG_004-12b"/>
戾天使辱貺下國惟是安危禍福繫于一言矜其不閑<lb/>
而賜之教誨使獲保其人民君之惠也敬同詞以謝弗<lb/>
獲因思古之君子使於四方必有専對也惓惓悃悃若<lb/>
是其至乎故即宋與髙麗逆順存亡之實論著為書以<lb/>
告執事者頃之國老丁公文及其大夫黎克復何維嚴<lb/>
實來致世子之語曰世子與天使共為帝臣然天使先<lb/>
進世子後進也以齒則天使兄也世子弟也兹以聖天<lb/>
子之命鎮撫其社稷寵之以書為賜厚矣然藴奥難見<lb/>
<pb n="KR4d0469_WYG_004-13a"/>
猶未知所以教也幸勿憚再三之瀆明以教我所謂生<lb/>
死骨肉者敢固以請翼日世子躬造舎館且復以書曰<lb/>
孤以故人之義惟曲為孤子熟圖之萬勿吝教嗚呼世<lb/>
子賢乎哉夫以惓惓悃悃求言若是其至而猶有靳焉<lb/>
仁者用心不若是恝也今有二説以復于執事一曰身<lb/>
親入朝臣子之職分也今書曰豈不知禮有君命召不<lb/>
俟駕其如常情貪生畏死何鳥髙飛魚深逝猶且惟生<lb/>
是懐況人乎噫魚鳥何知之有人為萬物之靈死生之<lb/>
<pb n="KR4d0469_WYG_004-13b"/>
理當了然于胸中天詔固曰天下復有不死之地乎夫<lb/>
死生有命大期將至不出户庭死矣豈獨道途之逺能<lb/>
死人哉如其未也惠徼天子之福道途雖逺又何患焉<lb/>
且以民人為念而憚一已之跋涉不思有以濟之非善<lb/>
于謀國者也事固有一勞而可以永逸者今趣嚴入朝<lb/>
計道途往來不過一嵗而永守其國安若磐石此策之<lb/>
上者也二曰子者身之貳也昔南越在漢曾遣子嬰齊<lb/>
入覲矣旋踵而還紹父之緒為賢諸侯蓋生于遐方而<lb/>
<pb n="KR4d0469_WYG_004-14a"/>
見中華衣冠禮樂之盛所益多矣今聞世子之長子年<lb/>
幾弱冠與其居于深宫長于婦人之手孰若使之躍馬<lb/>
萬里觀上國光乎嘗讀世子所上表有曰人有得面聖<lb/>
者為千載一遇善哉言乎夫身所以未往者以國不可<lb/>
以無主故也至于子則又何辭焉且人之有子將以幹<lb/>
父之蠱也國有大事身既未往惟子可以代之不以子<lb/>
代之區區一介陪臣可以回聖天子之意乎否也人孰<lb/>
不愛其子世子思國之大事則不可以姑息為愛能遣<lb/>
<pb n="KR4d0469_WYG_004-14b"/>
其子親詣闕下就帥往者落南官軍將佐及奉所侵疆<lb/>
土祈哀請罪天其或矜朝廷從而矜之必因其子以封<lb/>
其父亦必不使其子久淹恤在外畢事反命父子皆受<lb/>
寵榮而國定矣此其次也若夫奉琛飾幣從事虚文之<lb/>
末不以骨肉近臣而使異姓之卿備員以往是欺天也<lb/>
有明詔在行人不敢與聞曽等二人者皆讀聖人書生<lb/>
平履踐維一忠信屋漏無所愧暗室無所欺天地鬼神<lb/>
不可誣也今以世子惓惓悃悃求言若是其至故以二<lb/>
<pb n="KR4d0469_WYG_004-15a"/>
説告言不忠信天地鬼神實照臨之惟執事加之意不<lb/>
宣至元三十年二月廿有一日書<lb/>
　孤子書復天使大相公閣下孤不肖伏蒙不鄙累辱<lb/>
　賜書詞豐誼渥愛踰骨肉足仭故人拳拳之意敢不<lb/>
　盡布腹心以叙萬一如造朝一節孤伏其辜矣蓋恃<lb/>
　聖朝如天之仁故毎毎陳情哀請相公諒已知之兹<lb/>
　不復贅且如入朝臣子之榮事也孤豈不欲以子往<lb/>
　奈其口尚乳臭筋骨未壯不習鞍馬不慣風霜將如<lb/>
<pb n="KR4d0469_WYG_004-15b"/>
　道路何孤年踰而立尚慮不保此身況小子乎若其<lb/>
　視之以嬰齊故事則是又重孤之罪也官軍將佐或<lb/>
　有遺落乎敝邑者孤父在日已盡搜索如昔戾機夫<lb/>
　王部屬烏馬樊參政老少孫路蠻何奉御唐兀瓮<lb/>
　吉罹氏唐萬户胡英郭全及萬戸千户頭目官軍等<lb/>
　輩並已隨次送還訖其餘或瘴死或逃歸者則孤所<lb/>
　不知也張尚書至日已嘗言之孤尋問村落諸處至<lb/>
　今未有所得孤豈有惜此數人而棄忍一方生靈者<lb/>
<pb n="KR4d0469_WYG_004-16a"/>
　哉且孤之所以送還者果有朝㫖也抑孤自為之耶<lb/>
　彼之在此適徒自取費耳于損益乎何有孤自先父<lb/>
　去後茹素持經放生物命猶慮不足以報父恩之萬<lb/>
　一況復有囚殺天朝之將佐以累先父于地下者哉<lb/>
　相公雖以是見屬孤固不待言如侵越疆界事斯言<lb/>
　尤不可信也詩曰普天之下莫非王土率土之濵莫<lb/>
　非王臣小國雖僻在一隅亦大國臣土也邇年方遭<lb/>
　兵火百姓死亡田地蕪廢相公之所目擊今以敝<lb/>
<pb n="KR4d0469_WYG_004-16b"/>
　邑之地十室九空猶且不足何暇及其餘乎今以小<lb/>
　國臣事大國祇栗戰懼猶恐不保何敢萌此驕心乎<lb/>
　向者天使往來累造小國迎送于鹿州小國懼其侵<lb/>
　越之罪往往避之但止丘温而已孤言不信尚有諸<lb/>
　天使在今相公所諭有還疆言語誠為大懼孤素無<lb/>
　侵疆之意而敢有還疆之辭乎相公既諭之孤亦當<lb/>
　戒約其邊甿勿妄生事以體孤事天之誠也夫物所<lb/>
　以表誠也傳有獻芹詩有澗溪沼沚之毛蘋蘩蕰藻<lb/>
<pb n="KR4d0469_WYG_004-17a"/>
　之菜筐筥錡釡之器潢汚行潦之水可薦于鬼神可<lb/>
　羞于王公蓋在誠非在物也孤僻在炎荒之外逺隔<lb/>
　天日其所以表誠者在乎土宜而已今相公乃以為<lb/>
　虚閒不足以見事君之誠則孤將安所寓誠哉有以<lb/>
　寓誠猶不能免其罪戾至于無所寓誠則其罪戾又<lb/>
　當何如耶竊惟孤之身既不能造朝孤之子又不能<lb/>
　入朝舉國驚惶莫知所措惟有盡其心力託其性命<lb/>
　强遣一介心腹老臣代詣天闕陳罪今相公所諭且<lb/>
<pb n="KR4d0469_WYG_004-17b"/>
　有骨肉近臣之語孤未審何若人抑兄弟耶抑宗族<lb/>
　耶抑心腹老臣耶孤不肖皇天不恤凡兄弟宗族皆<lb/>
　無知之人不通古今不達時事設以一人强為此行<lb/>
　不惟獲罪于天朝抑又恐貽禍于小國往輩是也相<lb/>
　公豈不知之孤以為兄弟宗族名雖至親或為仇讐<lb/>
　心腹老臣名雖人臣實則父子孤未審相公之意將<lb/>
　用名耶用實耶茍欲用虚名而不用實不惟孤自負<lb/>
　不能盡情之罪而相公亦有棄實取虚之累也孤之<lb/>
<pb n="KR4d0469_WYG_004-18a"/>
　此言未免巧飾文詐幸惟相公曲盡其情而矜原之<lb/>
　孤安危死生之機繫相公三寸中儻蒙以恤孤為念<lb/>
　字民為心特為宛轉一語上達天聽陳六尺無託之<lb/>
　情明一方無告之意豈非孤一國生靈獲拜于天地<lb/>
　父母之賜雖先祖父聞之地下亦不知手之舞之足<lb/>
　之蹈之也區區圖報惟有心香一瓣奉之㝠冥不宣<lb/>
　至元三十年二月二十五日書<lb/>
朝廷奉使吏部尚書梁曽禮部郎中陳孚謹致書于安<lb/>
<pb n="KR4d0469_WYG_004-18b"/>
南國兹厪顓价寵以餽贐行人何以及此君子砥身礪<lb/>
行猶冰玉也曽等不敏嘗獲聞薦紳先生之訓矣使乎<lb/>
使乎而一旦隳其平生之素磷緇不既甚乎且自下車<lb/>
以來惟是脯資餼牽所以辱候人者多矣屬厭而已又<lb/>
焉用此若以情義之篤有不容釋者繼自今以往惟忠<lb/>
與孝一徳以尊天子使行人獲免于戾則受賜深矣<lb/>
不在貨也所有上件餽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>敬用返璧不宣至元三十年<lb/>
三月初一日書<lb/>
<pb n="KR4d0469_WYG_004-19a"/>
　孤子書復天使大相公閣下兹者伏辱華轡星臨第<lb/>
　愧敝邑蕭條無可以為長者待斾回僭以區區菲物<lb/>
　為餞禮也來翰謙撝郤之閣下之誼髙矣其如禮何<lb/>
　孤謹當分付本國使臣齎到望俯領之若夫圖報寸<lb/>
　忱則是又在心不在物也敬此回文切希鑒念不宣<lb/>
　至元三十年三月初一日書<lb/>
　　元安南國進萬夀頌并表奏<lb/>
　天錫皇帝帝錫庻民臣祝聖夀億萬年春<lb/>
<pb n="KR4d0469_WYG_004-19b"/>
　至元三十年三月吉日安南國臣陳日燇百拜進臣<lb/>
　日燇言伏以帝齡億萬方八千嵗春秋之初華祝再<lb/>
　三況五百里要荒之外普天交慶曠古未聞臣日燇<lb/>
　誠懽誠忭頓首頓首欽惟憲天述道仁文義武大光<lb/>
　孝皇帝陛下聰明日躋勇智天錫以一怒而安天下<lb/>
　以五福而錫庶民奄有四方自漢唐所無之事不遺<lb/>
　小國即堯舜所用之心有執而有容得名必得夀臣<lb/>
　日燇南荒坐井北面拱辰三十年犬馬拳拳一寸心<lb/>
<pb n="KR4d0469_WYG_004-20a"/>
　天日皎皎俯陳金鑑徒懐金闕之瞻遥奉玉觴深望<lb/>
　玉關之閉臣日燇謹齋沐親自撰冩萬夀頌一章填<lb/>
　以金冊封以金函差陪臣陶子竒等奉表稱賀以聞<lb/>
　臣日燇無任瞻天望聖激切屛營之至誠懽誠忭頓<lb/>
　首頓首謹言至元三十年三月初四日安南國臣陳<lb/>
　日燇表<lb/>
　安南國臣陳日燇謹昧死頓首百拜上言臣伏于今<lb/>
　年一月十四日恭覩天使吏部尚書梁曽禮部郎中<lb/>
<pb n="KR4d0469_WYG_004-20b"/>
　陳孚奉賫天詔俯臨下國臣日燇謹率宗族官吏奔<lb/>
　走道路焚香迎迓及至褥道躬迎三熏百拜跪讀天<lb/>
　詔曰汝國罪愆既已自陳朕復何言聖天子涵洪寛<lb/>
　大如此臣日燇等不勝歡喜踴躍之至自謂數十年<lb/>
　父子滔天之罪迄今日冰釋矣存者亡者均拜天地<lb/>
　父母更生之賜中間諭以有生之類寧有長久安全<lb/>
　者乎天下有不死之地乎臣日燇固知古今無不死<lb/>
　之人天下無不死之地而所恃者有好生之天聖天<lb/>
<pb n="KR4d0469_WYG_004-21a"/>
　子以天為心恤孤字小一視同仁則小國可以長久<lb/>
　可以安全可以不死否則何往而非死地也天詔又<lb/>
　曰徒以虚文嵗幣巧飾見欺于義安在臣日燇伏讀<lb/>
　至此精神遐漂肝膽墮落雖生若死雖存若亡臣日<lb/>
　燇此身不幸莫大既不能生于天子之朝又不能造<lb/>
　于天子之庭其所以表誠者在乎土宜而已臣日燇<lb/>
　豈不知聖朝天覆梯航萬方竒貢珍寶靡所不有初<lb/>
　何以區區小國進獻為哉然臣日燇猶不顧其罪而<lb/>
<pb n="KR4d0469_WYG_004-21b"/>
　復為是冒昧者誠為事君之義有不可廢也在天詔<lb/>
　雖以為于義安在在臣下其敢廢職耶伏望皇帝陛<lb/>
　下父母其心乾坤其量包荒含穢曲賜矜存念臣祖<lb/>
　臣光炳赤心歸順忝受封冊俾臣日燇襲恩供職修<lb/>
　貢如故上以克盡事君之誠下以克成先祖之志豈<lb/>
　惟微臣一介獲保茍延殘喘抑亦一方生靈同享天<lb/>
　地好生之大徳區區犬馬寸誠臣日燇自謂雖千生<lb/>
　萬死粉骨碎身亦不足以圖報聖恩之萬一也臣日<lb/>
<pb n="KR4d0469_WYG_004-22a"/>
　燇無任祈天叩聖昧死之至謹奏至元三十年三月<lb/>
　初四日安南國臣陳日燇奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0469_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳剛中詩集附録<lb/>
</p>
<p>
</p>
  </div>
        </body>
</text>\m</TEI>
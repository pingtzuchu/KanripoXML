<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_071-1a"/>
欽定四庫全書<lb/>
皇清文頴卷七十一<lb/>
　詩<lb/>
　七言律詩<lb/>
　淵鑑齋觀魚　　　　　　　理密親王允礽<lb/>
㶑灔波光傍玉除修鱗游泳自舒徐依蒲藉藻羣相得<lb/>
舞濶揺深縱所如百道飛泉當檻合一泓清鏡入牕虛<lb/>
臨流到處歌於牣總被汪洋<lb/>
<pb n="KR4h0149_WYG_071-1b"/>
聖澤餘<lb/>
　　太液新柳　　　　　　　理密親王允礽<lb/>
御苑垂楊二月時銀塘曲曲正流澌囬環水映靑羅帶<lb/>
浩蕩春融碧玉枝一片輕隂依鳳沼千條嫩葉拂龍池<lb/>
靈和昔日風流甚不及當今雨露滋<lb/>
　　慶雨　　　　　　　　　理密親王允礽<lb/>
三時農事重時和<lb/>
聖主精誠感召多梅雨平添三尺水麥秋還聽兩岐歌<lb/>
<pb n="KR4h0149_WYG_071-2a"/>
神臯積潤融靑壤繡隴清風荷綠蓑芳草垂楊村畔路<lb/>
可知沾灑盡<lb/>
恩波<lb/>
　　陪<lb/>
駕幸五臺山　　　　　　　　理密親王允礽<lb/>
鳳刹虹幡碧落懸盤空磴道白雲穿上方恍在諸天外<lb/>
積雪疑從太始前山號淸涼澄法界地開功德引飛泉<lb/>
曼陀花雨紛紛落總爲<lb/>
<pb n="KR4h0149_WYG_071-2b"/>
君王種福田<lb/>
　　菩薩頂雪月　　　　　　理密親王允礽<lb/>
山川皎潔一時匀始信空王道力眞蓬海三千皆種玉<lb/>
絳樓十二不飛塵侵衣夜色渾疑晝繞<lb/>
座寒光未覺春總為<lb/>
聖神徴瑞應萬年有道福駢臻<lb/>
　　金蓮花　　　　　　　　理密親王允礽<lb/>
塞外奇葩帶瑞烟却從陸海吐金蓮名同西華原無别<lb/>
<pb n="KR4h0149_WYG_071-3a"/>
色借中央倍覺妍映日似分黄繖影臨風欲傍<lb/>
御袍鮮承<lb/>
恩入夜還䝉<lb/>
召寶炬先排<lb/>
法駕前<lb/>
　　恭侍<lb/>
聖駕閲視河隄　　　　　　　理密親王允礽<lb/>
河干芳草正萋萋<lb/>
<pb n="KR4h0149_WYG_071-3b"/>
輦路逶迤接大隄新緑漸添楊柳岸春烟多在杏花蹊<lb/>
行宫日近千官集平野雲連萬幕齊淮浦昔聞憂水國<lb/>
祗今瑞麥滿平畦<lb/>
　　湖心亭　　　　　　　　理密親王允礽<lb/>
鳳艒龍艑任溯洄波心突兀起樓臺盤旋水向中間繞<lb/>
淡遠山從四面來照眼雲霞隨日麗忘機鷗鷺拂波廽<lb/>
笙歌迭奏<lb/>
宸襟合願挹梅花獻<lb/>
<pb n="KR4h0149_WYG_071-4a"/>
壽杯<lb/>
　　玉蘭　　　　　　　　　理密親王允礽<lb/>
蘢蔥芳樹倚雲端仙掌亭亭映玉欄開處毎知春欲半<lb/>
飛來却訝雪初殘瑶臺日麗生香暖湘浦風高入珮寒<lb/>
一自天隨題句後木蘭舟上好同看<lb/>
　　榴花　　　　　　　　　理宻親王允礽<lb/>
上林開過淺深叢榴火初明<lb/>
禁院中翡翠簾垂新葉綠珊瑚筆映好花紅畫屏帶雨<lb/>
<pb n="KR4h0149_WYG_071-4b"/>
枝枝重丹竈蒸砂片片融獨與化工迎暖律年年芳候<lb/>
是薰風<lb/>
　　檣燈　　　　　　　　　理密親王允礽<lb/>
㣲茫暝色起前川萬盞紅燈颭浪圓高拂林梢明碧漢<lb/>
倒廻水底麗珠躔光澄烟霧遥如覿影射蛟龍夜不眠<lb/>
知是<lb/>
御舟經宿處衆星盡拱北辰懸<lb/>
　　過天津衞　　　　　　　理密親王允礽<lb/>
<pb n="KR4h0149_WYG_071-5a"/>
津門形勝<lb/>
帝京東襟帶滄瀛左輔雄際海雲霄瞻日近滿城烟火<lb/>
慶年豐千村鹽莢熬波白萬里帆檣浴浪紅最是昇平<lb/>
王㑹盛梯航絡繹此來同<lb/>
　　賦得青歸柳色新　　　　理密親王允礽<lb/>
春光淡沲午風和一色垂楊碧縷搓淺黛乍沾新雨足<lb/>
輕隂偏傍野橋多坐當密處鶯先覺染到深時水欲波<lb/>
造物無私如有意片帆未遣拂烟過<lb/>
<pb n="KR4h0149_WYG_071-5b"/>
　　吳中農家多蓺菜春深黄花徧野偶賦<lb/>
　　　　　　　　　　　　　理密親王允礽<lb/>
細篩金粟綴瑶簪短陌長阡一色深斜帶柳隄黄不辨<lb/>
界開麥隴緑微侵香來四面栴檀海綺散千郊錦繡林<lb/>
未識東皇陶鑄巧風光總入荷鋤吟<lb/>
　　飛來峰　　　　　　　　理密親王允礽<lb/>
靈鷲高峰儼畫屏飛來竺國記圖經危梯下瞰呼猿洞<lb/>
逺靄遥連放鶴亭樹不辨名濃淡綠<hi>樵人言山樹約四百種多不能辨</hi>
<pb n="KR4h0149_WYG_071-6a"/>
石如染黛淺深靑意行更喜泉聲徹琴筑泠然盡日聽<lb/>
　　竹花　　　　　　　　　理密親王允礽<lb/>
爲愛臨流鳳尾斜不將丹粉鬬春華貞姿已放千梢翠<lb/>
修幹深垂萬籜花月影忽篩紋錯落風莖未改骨槎枒<lb/>
多應預兆江郎夢班管紛披五色霞<lb/>
　　冬至陪祀<lb/>
南郊　　　　　　　　　　　恒温親王允祺<lb/>
金闕鐘鳴夜未闌南郊濟濟㑹千官<lb/>
<pb n="KR4h0149_WYG_071-6b"/>
乘輿已命蒼龍駕鹵簿遥趨太乙壇自幸隨班瞻盛典<lb/>
正逢吹管送嚴寒河清海晏年年慶每向<lb/>
圜丘侍玉鞍<lb/>
皇太后萬壽無疆詩　　　　　恒溫親王允祺<lb/>
西池廣樂奏鈞天凝望璇宫起瑞烟梅吐一枝香正永<lb/>
蓂舒三葉歴方綿須知寳殿承歡日總是<lb/>
慈闈强飯年自愧稱觴無以佐惟歌小雅九如篇<lb/>
乾清宫侍宴　　　　　　　　恒溫親王允祺<lb/>
<pb n="KR4h0149_WYG_071-7a"/>
仙禁初舒一葉蓂瑞雲時向玉階停堯樽香滿春前舉<lb/>
天語溫多醉後聽無限恩光分几席始知樂事聚家庭<lb/>
年年此際陪歡宴四海雍和萬類寧<lb/>
　　奉<lb/>
詔舉家得遊<lb/>
御園詩以誌喜　　　　　　　恒溫親王允祺<lb/>
無限恩光下九天欣看盡室賦遊仙漫從瑶草琪花裏<lb/>
直到銀河閬苑邊樓閣開時霞氣湧山巒起處日光懸<lb/>
<pb n="KR4h0149_WYG_071-7b"/>
君王定有那居慶稽首還歌在藻篇<lb/>
　　恭和<lb/>
御製餞大學士李光地暫囘閩省詩<lb/>
　　　　　　　　　　　　　淳度親王允祐<lb/>
理學淵源誦大儒位隆鼎鼐贊<lb/>
皇謨虞廷昔日都俞美<lb/>
聖世今朝德澤敷暫向南閩歌泰運還瞻北斗憶乾符<lb/>
恩榮此際賡歌盛<lb/>
<pb n="KR4h0149_WYG_071-8a"/>
睿藻秋風餞遠途<lb/>
　　玉蘭花應<lb/>
制　　　　　　　　　　　　淳度親王允祐<lb/>
艶陽春靄正芳時<lb/>
鳳閣花開碧玉姿彷彿淡雲凝寶樹依稀白露綴瓊枝<lb/>
氤氳香氣浮烟篆皎潔清光泛水池得侍<lb/>
膝前同勝賞咸歌膏澤沛恩滋<lb/>
　　熱河夏日卽景　　　　　淳度親王允祐<lb/>
<pb n="KR4h0149_WYG_071-8b"/>
四面垂隂覆緑楊深深庭院晝方長半牀古帖從容賞<lb/>
一縷清烟自在香卷幔不知炎日苦披襟正値午風涼<lb/>
閒來一望無窮趣簾外山光接水光<lb/>
　　賦得殿閣生微涼　　　　淳度親王允祐<lb/>
好風應候自南方習習吹來殿閣涼苑外毎搖楊柳緑<lb/>
水邊時送芰荷香消將暑氣都應盡解却煩心頓已忘<lb/>
長日飄飄人自得遠天不覺又斜陽<lb/>
　　暢春園夏日應<lb/>
<pb n="KR4h0149_WYG_071-9a"/>
制　　　　　　　　　　　　淳度親王允祐<lb/>
佳辰又喜逢深夏是處園林帶早涼岸外緑楊垂似帶<lb/>
枝間好鳥囀如簧人家共被薰風遠物類齊欣化日長<lb/>
歲歲年年依<lb/>
膝下晨昏咫尺接<lb/>
恩光<lb/>
　　扈<lb/>
駕祀<lb/>
<pb n="KR4h0149_WYG_071-9b"/>
方澤　　　　　　　　　　　淳度親王允祐<lb/>
炎炎九夏景方中喜見<lb/>
方丘大禮崇長日更勞<lb/>
天子駕順時特報<lb/>
地祗功羣瞻肅肅馨香薦共睹雍雍俎豆豐自是至誠<lb/>
能感格和風甘雨樂融融<lb/>
南郊禮成恭紀　　　　　　　淳度親王允祐<lb/>
龍樓向曉<lb/>
<pb n="KR4h0149_WYG_071-10a"/>
鑾輿發肅肅<lb/>
郊壇舉舊章仰看九霄星尚燦喜逢萬國日初長樂和<lb/>
並奏簫韶響禮獻同瞻俎豆光有道太平開景運相觀<lb/>
雲氣盡凝祥<lb/>
　　望<lb/>
陵　　　　　　　　　　　　淳度親王允祐<lb/>
祥烟佳氣擁層巒鬱鬱葱葱作大觀四野廽環如鳳翥<lb/>
諸山高聳似龍蟠規模直向天中起形勢疑從掌上看<lb/>
<pb n="KR4h0149_WYG_071-10b"/>
整轡遥思<lb/>
前代烈<lb/>
興朝基業萬年安<lb/>
　　扈<lb/>
駕謁<lb/>
陵　　　　　　　　　　　　淳度親王允祐<lb/>
迢遥一望鬱蒼蒼烟靄雲嵐帶瑞光萬代共瞻<lb/>
先澤遠<lb/>
<pb n="KR4h0149_WYG_071-11a"/>
一人親展孝思長山前細聽簫韶奏松下時陳俎豆香<lb/>
盡仰發祥從此地自今永世卜遐昌<lb/>
　　桃花寺<lb/>
　行宫　　　　　　　　　　淳度親王允祐<lb/>
桃花古寺接崔嵬鬱鬱烟雲帶曉開塞外新瞻<lb/>
行殿聳天邊常喜<lb/>
翠華來人過池影氷初合僧誦經聲日㡬廻處處太平<lb/>
風景好<lb/>
<pb n="KR4h0149_WYG_071-11b"/>
宸遊獨幸得追陪<lb/>
　　早朝　　　　　　　　　淳度親王允祐<lb/>
曉入天街漏未闌遙瞻瑞色滿<lb/>
朝端輝煌銀燭連星燦縹緲紅雲帶露看仗下龍旗紛<lb/>
五色<lb/>
殿前鷺序集千官太平<lb/>
聖主垂裳日拜舞呼嵩萬國歡<lb/>
　　送<lb/>
<pb n="KR4h0149_WYG_071-12a"/>
駕　　　　　　　　　　　　淳度親王允祐<lb/>
欣逢<lb/>
聖世舉時廵况復良辰正小春肅肅旌旗懸日月悠悠<lb/>
道路淨埃塵沾<lb/>
恩拜舞連千里戴<lb/>
澤歡呼遍萬民共喜陽和生<lb/>
帝輦太平處處沐<lb/>
深仁<lb/>
<pb n="KR4h0149_WYG_071-12b"/>
　　迎<lb/>
駕　　　　　　　　　　　　淳度親王允祐<lb/>
聖朝雨露遍遐方天上<lb/>
鑾逥日月光自是人間心共慰况當<lb/>
膝下喜彌長千官敬迓雲旗下萬姓歡呼<lb/>
玉輦傍遥識瑞烟兼紫氣相隨一路報嘉祥<lb/>
　　恭祝<lb/>
兄雍親王壽　　　　　　　　怡賢親王允祥<lb/>
<pb n="KR4h0149_WYG_071-13a"/>
朱邸筵開介壽時<lb/>
九重恩眷集繁禧純誠自是承<lb/>
歡本仁厚端爲受福基三島露濃培玉樹小春風暖䕶<lb/>
璚芝年年願傍青鸞隊拜獻南山祝嘏詞<lb/>
　　奉和<lb/>
兄雍親王早起寄都中諸弟元韻<lb/>
　　　　　　　　　　　　　怡賢親王允祥<lb/>
涼風習習捲紗帷花影剛隨日影移紈扇罷揮知暑退<lb/>
<pb n="KR4h0149_WYG_071-13b"/>
袷衣初試覺秋遲喜聞魚雁傳芳訊更捧珠璣慰逺思<lb/>
屈指郵亭迓歸騎洗塵先奉酒盈巵<lb/>
　　奉和<lb/>
兄雍親王山居偶成元韻　　　怡賢親王允祥<lb/>
蓮漏無聲鳥不譁山中習靜味偏賒間尋别院新栽竹<lb/>
坐數前溪未放花小嶺日高松影直方塘風過水紋斜<lb/>
太平盛世身多暇著屐擕笻踏淺沙<lb/>
　　奉和<lb/>
<pb n="KR4h0149_WYG_071-14a"/>
兄雍親王春園讀書元韻　　　怡賢親王允祥<lb/>
紫燕穿簾西復東一庭柳絮颺春風書開緗帙迎新綠<lb/>
硯試端溪㸃落紅雨霽霞光明戶牖日斜香篆出房櫳<lb/>
分隂珍重攻文史益信前賢蘊不窮<lb/>
　　題樂志圖　　　　　　　　莊親王允祿<lb/>
安榮全荷<lb/>
聖恩周樂志園成不外謀勺水拳山藏曲折小亭疎檻<lb/>
足優游野花隨意憑開謝嘉客忘懷任去留大隱湏知<lb/>
<pb n="KR4h0149_WYG_071-14b"/>
城市穩個中容與更何求<lb/>
　　子𢎞普荷<lb/>
聖恩頒賜名茶綵扇等珍物詩以勉之<lb/>
　　　　　　　　　　　　　　莊親王允祿<lb/>
擎來珍品自<lb/>
瑶宫盡室欣傳<lb/>
聖澤隆咫尺<lb/>
天顔聆<lb/>
<pb n="KR4h0149_WYG_071-15a"/>
寳訓片時<lb/>
溫語沐<lb/>
仁風伏知<lb/>
帝德眞無際仰報<lb/>
皇恩在此中感頌衷情難悉展惟宜黽勉讀書工<lb/>
　　嘉陵江舟行　　　　　　果毅親王允禮<lb/>
千里江聲一艇收<hi>唐元微之有千里嘉陵江水聲句</hi>水牕烟景接山郵<lb/>
桃花新漲驚雷轉石黛蒼波到海流<hi>韋應物聽嘉陵江水聲詩雷轉空山</hi>
<pb n="KR4h0149_WYG_071-15b"/>
<hi>驚杜甫詩嘉陵江色何所似石黛碧玉相因依又元微之詩蒼溪縣下嘉陵水入峽穿江到海流</hi>秀疊<lb/>
錦屏長不捲<hi>錦屏山在嘉陵江南峽</hi>天清月峽曲相投朱欄靑壁<lb/>
重重數絶勝凝眸望喜樓<lb/>
　　熱河<lb/>
　行宫應<lb/>
制　　　　　　　　　　　　果毅親王允禮<lb/>
灤河北拱萬山層别殿輕飈掃鬱蒸<lb/>
清蹕朝從黃道出天階遙見紫雲凝披襟風拂瑤林樹<lb/>
<pb n="KR4h0149_WYG_071-16a"/>
入座涼生玊盌氷觀稼省耕眞樂事舜絃聲裏頌<lb/>
升恒<lb/>
　　嘉榖二首　　　　　　　果毅親王允禮<lb/>
六御廵秋出上方中田省歛重農祥零瀼玉露連莖秀<lb/>
掩冉金風五穗香龍尾<lb/>
賜觀誇頴栗豚蹄稱祝滿倉箱嘉禾篇帙今遺逸願續<lb/>
豳風譜樂章<lb/>
國寶民天重歲時嘉生同頴自離披江茅無用誇三眷<lb/>
<pb n="KR4h0149_WYG_071-16b"/>
隴麥還㸔秀兩岐榖熟名鄉稱上瑞禾興改邑叶<lb/>
昌期<lb/>
聖朝原不徴符緯寒暑惟求免怨咨<lb/>
　　新燕　　　　　　　　　果毅親王允禮<lb/>
草香微透綠萋萋掠地紅襟一剪齊簾影乍晴春社雨<lb/>
梁㾗仍帶去年泥客心戀主非無定絮語依人不厭低<lb/>
試逐流鶯尋好處上林近在<lb/>
鳳城西<lb/>
<pb n="KR4h0149_WYG_071-17a"/>
　帝京十景詩　　　　　　　果毅親王允禮<lb/>
　　　瓊島春雲<lb/>
靑帝逥鑾入太微瑤峰面面覆雲衣爲霖有意晴還濕<lb/>
出岫無心暖未歸乍見金枝蟠翠嶺旋看紫蓋䕶彤扉<lb/>
從龍霄漢非難事五色時時傍<lb/>
六飛<lb/>
　　　太液晴波<lb/>
榮光五色帝時多魚藻詩成發棹歌織女機絲通漢水<lb/>
<pb n="KR4h0149_WYG_071-17b"/>
影娥臺榭瞰汾河<lb/>
翠華高揭空中月彩枻遙添雨後波浪説瀛洲遶禆海<lb/>
蓬萊一水碧嵯峨<lb/>
　　　居庸疊翠<lb/>
太行東下勢如奔三疊高臺虎豹蹲到海仍鞭蒼石去<lb/>
際天惟度白雲㾗車書萬里通南服鎖鑰千秋壯北門<lb/>
逥首狼烟都不聳桑麻影裏罷邊屯<lb/>
　　　薊門烟樹<lb/>
<pb n="KR4h0149_WYG_071-18a"/>
薊邱雨過碧雲横遠樹迷離逗早晴日射柔條含靄重<lb/>
風吹眠柳著烟輕透春嬌鳥花間哢碾碧香車鏡裏行<lb/>
最是陽和多景物浮埃不動酒旗平<lb/>
　　　西山霽雪<lb/>
羣玉山頭望欲空<lb/>
帝城雲母列屏風花開瓊樹輕烟散玉滿藍田曉日烘<lb/>
芝草谷深迷四皓<lb/>
御爐香煖醉三公仙郎白雪今猶和盡與終南景色同<lb/>
<pb n="KR4h0149_WYG_071-18b"/>
　　　盧溝曉月<lb/>
太白離離北斗横修途輿馬戒裝行淒迷寒月征人影<lb/>
斷續荒雞旅店聲南服長征通魯衞東流分𣲖入幽并<lb/>
石欄橋下周京路十里晴沙似掌平<lb/>
　　　金臺夕照<lb/>
蕭條落葉隔溪聞寂寞荒臺一徑分暮靄横空遮遠樹<lb/>
歸鴉將子入重雲雄師已壓齊東郡駿馬應空冀北羣<lb/>
惆悵千年一囬首高城白草自斜曛<lb/>
<pb n="KR4h0149_WYG_071-19a"/>
　　　玊泉垂虹<lb/>
石磴盤紆走白虹泠泠環珮和松風乍看㶑灔空中瀉<lb/>
應有江河絶頂通練影平分高碧翠落花低逐<lb/>
御溝紅鎬京自昔神靈宅瀍澗東西輯瑞同<lb/>
　　　南囿秋風<lb/>
十二離宫木葉稀<lb/>
宸遊玉輅繞朱旗秋分銀漢傳清露天上金莖傍紫微<lb/>
御栁眠時新雁過渚蓮稀處野鷗飛鄒枚侍從多情豫<lb/>
<pb n="KR4h0149_WYG_071-19b"/>
别苑時時望<lb/>
衮衣<lb/>
　　　東郊時雨<lb/>
春日横塘翠瀫添菖蒲如㦸緑芊芊燕棲茅舎泥猶濕<lb/>
鳩拂桑林羽未便南陌遊人雙屐雨東畬田叟一簔烟<lb/>
隂陽無復憂愆伏珥筆應書大有年<lb/>
　　春草　　　　　　　　　果毅親王允禮<lb/>
不辨江蘺與杜蘅東風吹處一時生西湖冉冉尋芳路<lb/>
<pb n="KR4h0149_WYG_071-20a"/>
南浦萋萋送客情細雨迷離添杳靄夕陽掩映更分明<lb/>
垂鞭最憶花時節河畔靑靑縱馬行<lb/>
　　題唐六如畫漁翁即用六如自題原韻<lb/>
　　　　　　　　　　　　　果毅親王允禮<lb/>
一櫂烟波是勝遊投竿舉網日悠悠歌殘桃柳三更月<lb/>
醉遍蒹葭萬頃秋雨滴孤篷應破夢風飄長笛總無愁<lb/>
全家盡識滄洲趣嘯傲同登舴艋舟<lb/>
　　賦得風來花自舞　　　　　諴親王允祕<lb/>
<pb n="KR4h0149_WYG_071-20b"/>
衆卉鮮妍不染塵和風披拂到階頻千枝駘蕩全無力<lb/>
萬朶輕盈别有神曲徑飄來香婉轉方塘映去體停勻<lb/>
春園到處皆堪賞何事歌臺羡舞人<lb/>
　　冬至早朝　　　　　　　　諴親王允祕<lb/>
律轉升新佳氣催玉繩遙報早春囬日臨錦戸初添線<lb/>
雪霽香階欲放梅曉景氤氲凝<lb/>
殿闕雲光燦爛䕶蓬萊千官拜舞<lb/>
瑤墀下華祝嵩呼獻<lb/>
<pb n="KR4h0149_WYG_071-21a"/>
壽杯<lb/>
　　賦得斜日半江明　　　　　諴親王允祕<lb/>
一片澄波晚霽鮮斜陽掩映半川前暉殘逺岫横江度<lb/>
影入歸帆傍㟁牽水色溟濛連暮靄山村羃䍥帶炊烟<lb/>
樓頭極目長天外轉訝隂晴著景偏<lb/>
　　賦得草色入簾靑　　　　　諴親王允祕<lb/>
禁院風和曙景微一簾晴影帶朝暉階前細草承金佩<lb/>
砌下芳茵映錦幃緑雜苔㾗長入戶曉含露顆欲沾衣<lb/>
<pb n="KR4h0149_WYG_071-21b"/>
小齋自覺延幽賞彷彿平郊麥浪肥<lb/>
　　松風　　　　　　　　　　諴親王允祕<lb/>
㡬度風吹庭院淸松枝瀟灑泛濤聲濃排山面千重嶂<lb/>
翠掃林間萬壑鳴野鶴驚飛凌碧落仙人乘馭下蓬瀛<lb/>
最憐入夜供淸聽還勝新篁奏管笙<lb/>
　　春波泛艇　　　　　　　　諴親王允祕<lb/>
淑景銜波滑笏流晴光靄靄泛輕舟逺横畧彴如虹影<lb/>
緑漲平塘似鴨頭烟柳舒條垂短岸新萍牽蔓漾芳洲<lb/>
<pb n="KR4h0149_WYG_071-22a"/>
數聲欵乃臨溪度驚起前灘兩兩鷗<lb/>
　　霜柳　　　　　　　　　　諴親王允祕<lb/>
瑟瑟微颸度柳寒霜摧落葉滿溪灘烟浮逺岸秋容淡<lb/>
風過疎林碧縷殘㡬處靑山空暮靄一灣碧澗自淸瀾<lb/>
逥思旖旎三春日倐忽經今不忍看<lb/>
　<lb/>
　<lb/>
　<lb/>
<pb n="KR4h0149_WYG_071-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻七十一<lb/>
</p>
<p>
</p>
  </div>
</body>
</text>
</TEI>
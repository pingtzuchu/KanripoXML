<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_016-1a"/>
欽定四庫全書<lb/>
皇清文頴巻十六<lb/>
　序<lb/>
　　焦山古鼎圗詩序　　　　　　　汪　琬<lb/>
古之祀典有彜器彜之為言常也頫者為鐘卬者為鼎<lb/>
鐘鼎固彜器之大者也左氏傳曰諸侯有勲而不廢有<lb/>
績而載則撫之以彜器此天子所以錫有功也然則焦<lb/>
山之所蓄與二王子之所咏殆即其類與予嘗論之古<lb/>
<pb n="KR4h0149_WYG_016-1b"/>
器之與法書名畫並重也自宋代始蓋當累世承平之<lb/>
後朝廷無事士大夫讀書好古如歐陽永叔劉原父者<lb/>
争以博雅相高沿及政和宣和之間天子更剏禮樂亦<lb/>
寖慕三代之法物摉竒索幽取而貯諸殿閣者不可以<lb/>
數計於是李伯時黄長睿薛尚功趙徳甫之屬復相次<lb/>
而起莫不規摹其欵識研窮其字畫而諷味其文章繪<lb/>
之有圗述之有譜夫然後鐘鼎之器益見尚於世今二<lb/>
王子從登眺之暇摩挲鑑賞作為詩歌以傳道之不啻<lb/>
<pb n="KR4h0149_WYG_016-2a"/>
數百言迹其風流好事其何减於前宋諸君子哉抑予<lb/>
有感也昔春秋桓公二年書取郜大鼎于宋說者曰取<lb/>
者不當取也又曰得非其有之稱也夫魯桓宋莊其人<lb/>
皆孔子之所深惡然則一賂一取其辱此鼎也多矣此<lb/>
可謂鼎之不幸也至於焦山所蓄者雖嘗見汚嚴氏父<lb/>
子然猶幸而得反其故深自蔵匿於窮巖絶壑浮屠氏<lb/>
之精舎固不可以郜鼎者相提而語辟諸山林隱遯之<lb/>
士遭罹患難而卒能潔身以自全豈不尤為可尚也哉<lb/>
<pb n="KR4h0149_WYG_016-2b"/>
予故並論之若二王子之詩雄偉竒麗儼然子美退之<lb/>
復出則有程通判雷山人之評隲在<lb/>
<pb n="KR4h0149_WYG_016-3a"/>
　瀛臺<lb/>
賜宴序　　　　　　　　　　　　　潘　耒<lb/>
<hi>臣</hi>聞地天垂象泰交之道以成木火繫爻鼎養之義斯<lb/>
著樂有徵招角招之奏禮存三爵二爵之文彤弓湛露<lb/>
播在風詩鄷水鈞臺標于傳記自昔哲王有饗有宴將<lb/>
以訓㳟儉而示慈恵昭文章而辨等威非直黼黻升猷<lb/>
潤色鴻業而已也至如漢宫長樂依綿蕞以為儀晉代<lb/>
華林緣祓除而成俗柏梁興枚馬之辭曲水盛顔謝之<lb/>
<pb n="KR4h0149_WYG_016-3b"/>
制昆明池上筆墨横飛華蕚亭中觥籌交錯流湎之塗<lb/>
寖開莊敬之風邈矣然猶形諸聲詩被之金石鏗鏘炳<lb/>
煥千載可觀我<lb/>
皇上亶聰濬哲允武允文法夏后之卑宫師姬文之昃<lb/>
食歳下蠲租之令朝頒省罰之科轉圜從諫鞀鐸遍于<lb/>
宫廷側席求賢弓旌周于巖壑兢兢業業無怠無荒用能<lb/>
綏奠寰區削平僭逆一苞三蘖之寇駢首檻車射天逐<lb/>
日之渠傳膏齊斧跨滄溟而斮鰐掩碧落以弋狼治定<lb/>
<pb n="KR4h0149_WYG_016-4a"/>
功成仁漸義洽于是推恩臣下加賚具僚及萬幾之餘<lb/>
閒施三接之隆禮歳在作噩月惟孟秋有<lb/>
詔廷臣特垂曲宴惟瀛臺者天府之奥區宫城之陸海<lb/>
疏玉泉而作沼象蓬島以為臺洪波浩瀚浸其隈茂樹<lb/>
䓤蘢䕃其曲紅蕖緑菼吐納烟霄繡栱璇題蔽虧日月<lb/>
天子恒以炎蒸之節清暑于兹羽衛森嚴周廬交屬攀<lb/>
躋所莫逮簮裾所莫經幸沐<lb/>
㤙榮來逰來矚于是泛蘭橈浮桂檝彷徉乎靈渚瀏覽<lb/>
<pb n="KR4h0149_WYG_016-4b"/>
乎芳林溯灝氣之空明凌神颷而輕度升降脩阪徙倚<lb/>
平臯臨清漣以振纓藉細旃而凝睇俄而珥貂宣<lb/>
詔寵錫自天出内府之織文爛天孫之雲錦題名署氏<lb/>
望之有輝叠雪披霞服之無斁爾乃間花張幕倚樹開<lb/>
筵授几以班設俎有序甕人執饌膳夫進羞鱠鮮鯉于<lb/>
蓬池菹芳蓮于玉井胹熊臛豹之味充衍方圓調蘭醖<lb/>
露之珍厭沃薌澤然後流金尊騰羽爵雲漿百斛瓊液<lb/>
千鍾降天語之溫淳臨重臣以敦勸在公載燕不醉無<lb/>
<pb n="KR4h0149_WYG_016-5a"/>
歸然而肅雝在庭儼恪在序舍爵有油油之色遷坐無<lb/>
躚躚之容迨乎日晷西靡樹隂東徙相與整冠約帶鵠<lb/>
立鳬趨瞻拜<lb/>
闕廷雍容成禮以退斯可謂和樂而不濫恭敬而溫文<lb/>
者歟㣲<hi>臣</hi>幸生昇平之代為侍從之臣屬在末班預逢<lb/>
曠典豈可使<lb/>
湛㤙沛澤鬱而不宣雖戴髙履厚<lb/>
帝力難名而叩缶擊轅微忱少展云爾<lb/>
<pb n="KR4h0149_WYG_016-6a"/>
　　甲子科湖廣鄉試録序　　　　　毛竒齡<lb/>
皇上御極之二十三年值元會初開干支初闢之始禮<lb/>
臣以賔興大典恪遵成例開列諸臣應任選者仰荷<lb/>
睿鑑命<hi>臣</hi>偕<hi>臣</hi>某典試三楚伏念天下當蕩平之際東<lb/>
漸西被海波不揚而三楚介在南服自荆門以南逺至<lb/>
五嶺中間數千餘里前代雈苻跆藉不遺尺寸賴<lb/>
世祖皇帝方行克詰耆定武功江漢之間幸有寧宇而<lb/>
潢池盗兵又適當黔巫之衝浸滛衡嶽凡鋪敦師旅悉<lb/>
<pb n="KR4h0149_WYG_016-6b"/>
集之襄樊穀鄧以下與湖湘為控馭卒之<lb/>
六師張皇皆藉我<lb/>
皇上聖文神武裒荆罙入持玉斧而劈之瀾滄之外洞<lb/>
庭上下重見天日迄于今文徳振興賢書進獻者又三<lb/>
年矣古者生聚敎訓必湏時日而<lb/>
皇上以存神過他與斯民更始如風之刁嘹而萬竅齊<lb/>
發不數年間巖居谷處悉受披拂<hi>臣</hi>雖駑劣亦何敢以<lb/>
文命覃敷不加宣布獨是三物六行互相比較惟恐以<lb/>
<pb n="KR4h0149_WYG_016-7a"/>
浮文虛夸致妨徳藝是必于程硃較墨之間使言行相<lb/>
副始不負我<lb/>
皇上求賢至意用是惴惴惟謹乃暑雨宵晨既底其地<lb/>
即與二三臣工載厲厥事惟時監臨廵撫中外劼毖綱<lb/>
紀肅然而提調則布政叅政經理精詳監試則叅議僉<lb/>
事防衛周悉爰集同考試官决題發䇿進提學僉事所<lb/>
取士而三試之垂簾于堂合衆視而通以一心一若心<lb/>
入重淵而目營四海積若干日得若干人以<lb/>
<pb n="KR4h0149_WYG_016-7b"/>
覃㤙廣額増若干人并取乙巻貢成均者附若干人而<lb/>
錄文若干首以獻<hi>臣</hi>謹拜手稽首颺言簡端<hi>臣</hi>惟<lb/>
國家致治莫先用人用人之要在乎言行故三代立賢<lb/>
必以言揚行舉為旁求之則而成周三載選士必大比<lb/>
其徳行考詢其話言而後升諸宅俊以貯為世用此無<lb/>
他言者行之表徳者言之本也自西京取士有舉有試<lb/>
而分徳與言為二然且試士之目猶尚躬行如所稱賢<lb/>
良方正孝弟力田者簡拔之中仍不失砥礪之㫖故兩<lb/>
<pb n="KR4h0149_WYG_016-8a"/>
漢得人較後為盛暨隋唐以還廣立科目但以天子親試<lb/>
者謂之制科而别立秀才進士明經諸科為有司所試<lb/>
舍此以外别無他途為進身之地而于是以行求言而<lb/>
言見以言求行而行不可必見夫立言者既欲借言以<lb/>
表其所得而求言者亦即欲因言以定其生平則疏其<lb/>
辭矣必□其情也□其情矣必覈其義也覈其義矣必<lb/>
覘其情之何以通與義之何以立也夫如是而衡文之<lb/>
難也甚矣曩者漢庭制䇿首重儒術然晁錯内習申韓<lb/>
<pb n="KR4h0149_WYG_016-8b"/>
外應文學雖孝文之眀猶不辨其醇雜宋代啓髙文闢<lb/>
詭習顧劉暉私製新體而應試則謬為方正之語以嘗<lb/>
有司則雖歐陽之聰亦且為其所䝉昧而絶不之覺况<lb/>
今人之文不逮晁錯有司之職逺遜歐陽而欲以尺幅<lb/>
之間燭照數計坐見其敗也乃者兢兢業業殫精敝思<lb/>
自謂可以告鬼神而終不能少釋于寤寐者以為因言<lb/>
以求人仍不若因言以求言蓋言有偉肆而非夸者終<lb/>
不若醇謹而不流于固言有綺麗而非靡者終不若清<lb/>
<pb n="KR4h0149_WYG_016-9a"/>
真而不隣于薄言有勃窣而非僻者終不若簡易而不<lb/>
淪于一望而易盡則文字雖微亦即為維持氣運變易<lb/>
風俗之大道而况高文華國正<lb/>
聖世廸文敎所有事哉夫文體不同要歸一致前代取<lb/>
士多途總皆以登選之一意行之雖明經明法不一其<lb/>
科三年二年不一其候兩省禮部不一其地帖括經義<lb/>
不一其業然其為求賢之㫖則一也况今者家共一書<lb/>
人共一藝上以是求而下以是應閉門造車出戸而合<lb/>
<pb n="KR4h0149_WYG_016-9b"/>
登明選公夫豈有二姑無論其他即楚材晉用起自春<lb/>
秋而其後三楚人物漢唐軰出諸如黄香孟宗以孝行<lb/>
著易雄李芾以忠義見黄瓊郭翻之方正胥偃鄭獬之<lb/>
氣節龎徳公劉凝之之髙尚孟浩然皮日休之曠達以<lb/>
致幹辦如龎統向寵品量如孟嘉羅友力學如車𦙍潘<lb/>
京該博如黄琬李善詞翰如李邕歐陽詢文章如羅含<lb/>
習鑿齒王延夀杜審言輩何一非生其後者所當法式<lb/>
而其合不一以歸于至一有如是也然則言行雖殊求<lb/>
<pb n="KR4h0149_WYG_016-10a"/>
之惟一而至于文體之變猶次焉者矣臣之所自勉以<lb/>
勉多士者如此若夫有事茲役有吏臣若若例得並書<lb/>
<pb n="KR4h0149_WYG_016-11a"/>
　　歴代名儒傳序　　　　　　　　朱　軾<lb/>
盡天下之人别其業而命之士農工賈四者而己而士<lb/>
獨以儒稱重之也亦責之也戰國異端蜂起其最甚者<lb/>
為楊墨挾其為我兼愛之說以誣民而與儒抗顧其為<lb/>
術淺陋入人不深孟子辭而闢之二家之患亡矣漢初<lb/>
學者惑于黄老之術儒道大衰迨後佛敎興其所論著<lb/>
較老氏之恍惚杳㝠為尤甚而信從者益衆韓子曰古<lb/>
之民四今之民六古之教一今之教三吾謂天下之人<lb/>
<pb n="KR4h0149_WYG_016-11b"/>
不歸老即歸釋二氏之學徧天下而儒敎幾乎息是敎<lb/>
二而民五農也工商也緇流衲子也無所謂士然非佛<lb/>
老之過儒者之過也今<lb/>
聖天子崇儒重道超軼漢唐嘗謂朕所重者大儒真儒<lb/>
所惡者小儒偽儒也<lb/>
覺世牖民之盛心至矣盡矣孔子訓子夏曰女為君子<lb/>
儒無為小人儒即此意也彼佛老方張大其說以為彌<lb/>
天蓋地而莫能外又竭力殫心以工其術而儒者以其<lb/>
<pb n="KR4h0149_WYG_016-12a"/>
小且偽者當之有不退然沮喪者乎吾思大儒真儒一<lb/>
也而小與偽有别焉聖人與天地相佀惟其公而已彼<lb/>
小忠小信小㢘小謹煦煦之仁孑孑之義皆挾私用智<lb/>
之為害也然小也非偽也一渉于偽則無所不至矣是<lb/>
故有儒而阿諛取容者公孫𢎞張禹是也有儒而依權<lb/>
附勢者馬融王肅也有儒而毁禮滅義者王弼何晏也<lb/>
若夫不逞之徒以邀名市利之心假托仁義道徳之説<lb/>
以惑人聽聞久之而一倡百和别户分門同者黨之異<lb/>
<pb n="KR4h0149_WYG_016-12b"/>
者伐之甚而恣其横議變亂黑白犬吠梟鳴無所不至<lb/>
猶自號于人曰吾儒也何恠乎學者以儒為汙而相率<lb/>
入于二氏乎漳浦蔡聞之先生嘗與余言儒之雜揉謬<lb/>
亂痛心切齒余曰<lb/>
堯舜在上黜邪崇正千載一時顧欲盡去雜揉謬亂之<lb/>
穢習莫若表彰先賢使學者知儒術之有真而浮偽者<lb/>
不得而託庶少贊一道同風之聖化于萬一於是倣大<lb/>
全編次諸儒之例錄漢至元儒者凡若干各訂其本傳<lb/>
<pb n="KR4h0149_WYG_016-13a"/>
彚為一編曰名儒傳書成有難者曰何休之黜周王魯<lb/>
王文中子之僭經惡乎取之曰過不掩功也小戴以貪<lb/>
去官劉向以獻書進不錄可也曰聖之去官忤何武也<lb/>
或曰九江太守徳也非聖也向父得鴻寳祕書於淮南<lb/>
向欲不獻而不敢非以干進也始于漢而終于元者何<lb/>
漢儒拾殘經于灰燼之餘有功于道術不小晉唐如范<lb/>
寗孔頴達之徒類能發明經義以輔翼聖教至宋而濂<lb/>
洛關閩諸儒直接鄒魯之傳前乎此者開其先後乎此<lb/>
<pb n="KR4h0149_WYG_016-13b"/>
者皆紹其緒者也明儒未有史傳故弗錄也傳以名儒<lb/>
稱何也猶言純儒真儒君子儒也學術邪正之分途名<lb/>
與實而已無所為而為者為君子有所為而為者小人<lb/>
也學者誠能體察于身心之間存理遏欲進進不已則<lb/>
聖人可學而至何有于名儒乎所貴乎儒者為其學而<lb/>
至于聖人也明乎此而章甫縫掖之士能不顧名思義<lb/>
乎<lb/>
<pb n="KR4h0149_WYG_016-14a"/>
　　歴代名臣傳序　　　　　　　　朱　軾<lb/>
名臣傳始漢留侯迄元董摶霄凡二百有竒或曰人才<lb/>
莫盛於虞周五臣十亂盡之矣夏禹啓間類皆先代之<lb/>
臣殷伊尹仲虺伊陟臣扈巫咸甘盤傅說外他無聞焉<lb/>
今編名臣若干毋乃濫乎曰必如臯夔伊傅周召而後<lb/>
謂之名臣則得與斯選者幾何且取法乎上僅得乎中<lb/>
集中所載皆上法古人而卓自樹立者也孟子曰有安<lb/>
社稷臣者有大人者有天民者如汲長孺魏文貞者非<lb/>
<pb n="KR4h0149_WYG_016-14b"/>
所謂社稷臣乎漢之武侯唐之宣公宋之韓范司馬第<lb/>
其品在天民大人之間歟或謂武侯宣公韓范司馬之<lb/>
有功聖道者不少何以不列於名儒曰天生聖賢以為<lb/>
天下未有功名不本於道徳亦未有道徳而不發為功<lb/>
名者不幸而著書育才以守先待後非得已也程朱之<lb/>
不為名臣有以夫是故有堯舜而後有五臣有文王武<lb/>
王而後有十亂漢唐以下遭際不同聲績亦異總其要<lb/>
歸多由元首我<lb/>
<pb n="KR4h0149_WYG_016-15a"/>
皇上嘗訓廷臣謂非臯夔稷契成堯舜堯舜實成臯夔<lb/>
稷契吾君臣其交勉之㳟繹<lb/>
聖言夙夜警惕自念遭遇<lb/>
聖明不能感發刻勵附日月之末光垂榮施於無窮可<lb/>
謂上負吾<lb/>
君下負所學矣爰錄名臣都為一編審其所值之時所<lb/>
行之事所守之節所建之業或俊偉光明直行已志或<lb/>
委婉曲折務達其心之所誠然而後已雖不能與臯夔<lb/>
<pb n="KR4h0149_WYG_016-15b"/>
伊傅周召等量而齊觀要從此日以尚友千載高山景<lb/>
行其長人神識志氣者豈少哉夫求珠者必于淵求玉<lb/>
者必于山適伯樂之廐者纎離緑駬惟駕所適願覽斯<lb/>
集者各取法于上而設身處地叅觀效法以自奮于<lb/>
堯舜之世書曰汝翼汝為汝明汝聽詩曰有馮有翼有<lb/>
孝有徳行將旦暮遇之矣<lb/>
<pb n="KR4h0149_WYG_016-16a"/>
　　歴代循吏傳序　　　　　　　　朱　軾<lb/>
傳曰循吏仍史目也吏者涖也為天子涖此民也自牧<lb/>
伯監尹下逮一州一邑之長統謂之吏吏得其人則民<lb/>
安民安而天下治矣顧必如何而後為得人曰亷曰才<lb/>
曰慈恵曰强幹四者盡之矣而史傳不以四者名吏而<lb/>
標其目曰循循之為言良也舎四者無所謂良而卒不<lb/>
得謂之亷吏才吏慈恵強幹吏者然則所云循良者可<lb/>
會而知矣論語記仲弓子夏諸賢之為宰嘗問政於孔<lb/>
<pb n="KR4h0149_WYG_016-16b"/>
子而其為政無可考子賤子游以鳴琴弦歌傳其他亦<lb/>
未有聞焉漢史稱龔黄卓魯之治郡多異績吾不知其<lb/>
為政於聖門諸賢何如也宋張觀自謂守官以來惟持<lb/>
勤謹和緩四字又云世間何事不從忙後錯過蓋為其<lb/>
事而輒計其效則進鋭者退必速即幸而有成而急遽<lb/>
茍且終遺後日之悔彼悃愊無華之吏循守繩墨而程<lb/>
能效功日計不足月計有餘况煦育涵濡以養以教事<lb/>
不煩而民享和平之福此王道之所以悠而久也循良<lb/>
<pb n="KR4h0149_WYG_016-17a"/>
之目其謂是歟顧吾猶有慮焉庸庸者自託於簡易鎮<lb/>
静以文其迂拙固卑卑不足道其或慕古人之雅化而<lb/>
優遊無為即使子賤鳴琴而理而怨咨愁苦之聲不息<lb/>
雖日奏南風之曲能使阜財觧愠乎有恒産而後有恒<lb/>
心假而終歳不飽而欲使家弦户誦吾知子游有所不<lb/>
能也我<lb/>
皇上念切民依勤求吏治嘗謂司民牧者存一沽名市<lb/>
譽之念將有廉而矯激寛而姑息者矣朕非敎人以不<lb/>
<pb n="KR4h0149_WYG_016-17b"/>
亷亷且不可而况於不廉乎非教人以不寛寛且不可<lb/>
而况於嚴乎惟中道而行實政實心上為國而下為民<lb/>
莫善於是大哉聖謨無以復加矣蓋中者堯舜禹湯文<lb/>
武之所以傳心施之於政事即洪範無黨無偏王道平<lb/>
平蕩蕩商頌不競不絿不剛不柔敷政優優之謂也由<lb/>
乎此則處為顔孟周程出為臯夔稷契悖乎此雖一郡<lb/>
一邑可得而治乎今傳循吏若干其所為治雖未必盡<lb/>
有合於<lb/>
<pb n="KR4h0149_WYG_016-18a"/>
聖訓而優游無為與矯激姑息以立異者槩不錄焉讀<lb/>
者循覽體察庶於吏治或有少補歟<lb/>
<pb n="KR4h0149_WYG_016-19a"/>
樂善堂全集序　　　　　　　　　　朱　軾<lb/>
雍正元年我<lb/>
皇上紹登大寶<lb/>
特命朱<hi>軾</hi>侍<lb/>
皇子讀書時<lb/>
皇四子<lb/>
皇五子年甫十三歳已熟讀詩書四子背誦不遺一字<lb/>
已乃精研易春秋戴氏禮宋儒性理諸書旁及通鑑綱<lb/>
<pb n="KR4h0149_WYG_016-19b"/>
目史漢八家之文莫不窮其㫖趣探其精藴由是發為<lb/>
文章實大聲宏彬彬乎登作者之堂矣雍正八年<lb/>
皇四子自訂其所作詩文為一集名曰樂善堂文鈔命<lb/>
<hi>軾</hi>為之序固陋如<hi>軾</hi>何足以知<lb/>
皇子之文伏念<lb/>
皇子以樂善顔其堂又以名其集讀者徒以文視文雖<lb/>
揚扢諷詠咨嗟嘆賞烏足測斯編之涯涘乎凡人為一<lb/>
事而或作或輟者所樂不存焉耳<lb/>
<pb n="KR4h0149_WYG_016-20a"/>
皇子之於文窮年累月抽思探賾俛焉日有孜孜誠有<lb/>
味乎其言之矣然<lb/>
皇子之所樂者善也非文也如以文而已矣雖如宜僚<lb/>
之弄丸庖丁之觧牛得心應手亦徒虚車之飾耳於善<lb/>
乎何與哉樂善之說見於孟子所謂善者仁義忠信而<lb/>
已専言仁則為心之全徳而義在其中兼體用而言則<lb/>
仁為體而義為用對忠信而言則仁義又為用而以忠<lb/>
信為之體茍存諸中者有一毫不忠不信求幾於仁義<lb/>
<pb n="KR4h0149_WYG_016-20b"/>
可得乎易曰立天之道曰隂與陽立地之道曰柔與剛<lb/>
立人之道曰仁與義隂陽剛柔之流行不息迭運不窮<lb/>
者誠也聖人之於仁義亦如是而已矣自聖人言之則<lb/>
為誠誠者天之道也自學者言之則為忠信忠信者思<lb/>
誠也人之道也思誠之功維何格致以啓其端克復以<lb/>
踐其實戒懼以立其本慎獨以謹其幾循循於下學以<lb/>
漸幾於上達久之而私欲潛消理與心融而樂生矣生<lb/>
則烏可已也烏可已則不知手之舞之足之蹈之天下<lb/>
<pb n="KR4h0149_WYG_016-21a"/>
娯心快志之事孰有過於此者乎欽惟<lb/>
聖祖仁皇帝徳合乾坤功參化育我<lb/>
皇上欽明緝熙聖以繼聖本精一執中之心法發而為<lb/>
蕩平正直之<lb/>
皇猷萬方臣庶是訓是行矧<lb/>
皇子天禀純粹志氣清明晨夕侍奉之下其薰陶涵育<lb/>
於<lb/>
聖徳聖訓者固已日新月盛莫知其然而然矣從此敬<lb/>
<pb n="KR4h0149_WYG_016-21b"/>
承無斁優游厭飫戒於思慮之未萌恭於事物之既接<lb/>
進徳修業之功孰得而窺其所至哉<hi>軾</hi>嘗聞<lb/>
皇子之自言其文也曰詩歌賦古三百篇之流吾將以<lb/>
為山水以為樂音以養吾心焉耳㫖哉斯言凡知者之<lb/>
樂水仁者之樂山以及先儒樂觀天地生物氣象無往<lb/>
非善即無往非樂無往非樂即無往非養也書曰非知<lb/>
之艱行之惟艱夫無所得於中而强而行之則不勝其<lb/>
勞茍從事於窮理盡性而渙然有得亹亹不倦夫何難<lb/>
<pb n="KR4h0149_WYG_016-22a"/>
之有<lb/>
皇子勉之哉謹序<lb/>
<pb n="KR4h0149_WYG_016-23a"/>
樂善堂全集序　　　　　　　　　　張廷玉<lb/>
雍正元年<lb/>
皇上紹登大寳<lb/>
命<hi>廷玉</hi>隨侍<lb/>
皇四子<lb/>
皇五子講讀經書蚤夜趨承仰見我<lb/>
聖祖仁皇帝垂光錫祚舄奕綿洪我<lb/>
皇上敬承<lb/>
<pb n="KR4h0149_WYG_016-23b"/>
庭訓以裕後昆<lb/>
聖學相傳緝熙光大<lb/>
皇四子粹質天禀明敏博逹而功力縝密朝有課夕有<lb/>
程寒暑靡間有非専攻文學之儒所能希其萬一者自<lb/>
經史百家以及性理之閫奥詩賦之源流靡不博覽精<lb/>
擇講明而切䆒之每發一問立一義輒超出於思議之<lb/>
表而皆前人所未發覃心實學者之所宜辨析也含咀<lb/>
釀郁蘊蓄富有時發抒其胸中所見著為論說詩賦諸<lb/>
<pb n="KR4h0149_WYG_016-24a"/>
體之作常不假思索一揮數千言立就清詞邃㫖首尾<lb/>
爛然數年來俱不下千餘篇<lb/>
皇子自加選擇得如干首彚為一集以示<hi>廷玉廷玉</hi>受<lb/>
而循繹焉大抵意義淵深文采博贍而筆力之雄俊健<lb/>
捷邁越等倫所闡明者聖賢之精蘊宇宙之名理而所<lb/>
吐露者經籍之膏腴藝林之芳潤自昔以文章名家者<lb/>
莫能逮焉<lb/>
皇子之於文可謂才超而學邃矣抑尤願<lb/>
<pb n="KR4h0149_WYG_016-24b"/>
皇子之不以此自多也聞之文所以載道古聖賢修已<lb/>
治人明體達用之大要胥於是乎在匪直工其文詞以<lb/>
為美觀也故曰非言之艱行之惟艱<lb/>
皇子以天授之才博通古今之學循循乎祗遹<lb/>
聖訓敬勤無斁誠於載籍之指要平日口誦心惟者既<lb/>
能言之又允蹈之自此進徳修業日新歳益<hi>廷玉</hi>所樂<lb/>
得而揚其美盛者詎有涯哉<lb/>
<pb n="KR4h0149_WYG_016-25a"/>
御製樂善堂全集序　　　　　　　　張廷玉<lb/>
<hi>臣</hi>聞文以載道而道本于身故必實能明道而文始可<lb/>
貴必實能身體而道始能明我<lb/>
皇上躬濬哲之姿夙承<lb/>
庭訓緝熙光明聖學淵茂<hi>臣</hi>自雍正元年䝉<lb/>
世宗憲皇帝㤙命得侍<lb/>
左右于今十有餘年伏睹我<lb/>
皇上稽古遜修研精經術于六經四子之書儒先之緒<lb/>
<pb n="KR4h0149_WYG_016-25b"/>
論諸史之成蹟博觀約取剖晰精微舉天人性命之理<lb/>
政治之所從出皆得其大本大源之所在寒暑晨夕矻<lb/>
矻孜孜融洽貫穿與道大適故發之于文日新富有麟<lb/>
炳矞皇充溢緗帙曩者<lb/>
親定樂善堂文鈔十有四巻<hi>臣</hi>既承<lb/>
命而敬序之矣<lb/>
御極以來勑幾清宴乃合前後所著選定編次為<lb/>
樂善堂全集<hi>臣</hi>受而讀之其義藴之宏深則經緯天地<lb/>
<pb n="KR4h0149_WYG_016-26a"/>
無乎不包其辭藻之贍博則鎔鑄古今無乎不備仰泰<lb/>
岱而知衆山之卑觀河海而知行潦之細誦聖言而知<lb/>
百家衆說之凡淺巍巍乎煌煌乎洵宇宙之鉅觀也<hi>臣</hi>
仰惟<lb/>
皇上聖學高深固非擬議所及而竊謂其所以發而為<lb/>
至文者由道之蘊積者深也夫道豈獨為文而已聖賢<lb/>
本是道而垂彜訓帝王體是道而成治功<lb/>
皇上本皇極之敷言既已見諸行事中外欣欣文徳誕<lb/>
<pb n="KR4h0149_WYG_016-26b"/>
被矣而猶夙夜孜孜因言考行所謂<lb/>
聖天子建中和之極金聲而玉振之者誠在今日而是<lb/>
編也天徳王道合為一焉乾坤之容日月之光與詩書<lb/>
相表裏而世為天下則又何疑哉<hi>臣</hi>校錄之次伏讀<lb/>
御製序文竊有以知<lb/>
聖心之所存兹奉<lb/>
命綴言簡末仰至文之炳蔚而拭目以觀至治之日升<lb/>
海内臣民涵泳<lb/>
<pb n="KR4h0149_WYG_016-27a"/>
聖澤偕登大道區區蠡測所及蓋不能自己云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0149_WYG_016-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻十六<lb/>
</p>
<p>
</p>
  </div>
</body>
</text>
</TEI>
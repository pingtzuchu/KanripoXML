<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_034-1a"/>
欽定四庫全書<lb/>
皇清文頴巻三十四<lb/>
　頌<lb/>
聖徳神功頌<hi>有序</hi>　　　　　　　　　　毛竒齡<lb/>
　　惟是<lb/>
皇清嗣世撫育方夏東越溟澥西薄栁谷南底於窏汗<lb/>
　　而北極之莾䍚無垠之地其在水居者雕頟畫臂<lb/>
　　率為良民版畫其波濤而租其魚蛤其在甌脱居<lb/>
<pb n="KR4h0149_WYG_034-1b"/>
　　者大幕以南皆保塞稱藩環嚮為屬國自是而外<lb/>
　　雖車舟未到人力鮮達亦且仰<lb/>
天地之㤙昭<lb/>
日月之信風聲逺播同量一噐獨是瀰迤以西洿裸么<lb/>
　　小如彼厄魯特噶爾丹者倚恃荒昧託跡榛曠與<lb/>
　　噶爾札薩唇交齒互不思睦鄰䘏族内奉約束而<lb/>
　　乃自舍阸陿頓加夷陸侵陵我㰚衛暴殄我藩服<lb/>
　　東西爪揃罔顧禮義<lb/>
<pb n="KR4h0149_WYG_034-2a"/>
皇帝不忍加誅屢飭以法俟其湔滌勿追夙染乃復鼠<lb/>
　　穴自大終致負固伏念<lb/>
皇上曾駐蹕喜峰登臨慷慨賦黄土崖大石磯二詩以<lb/>
宸翰書之巖間兼<lb/>
諭侍臣謂是地皆前朝戍屯烽堠相望我<lb/>
太祖<lb/>
太宗創業宏逺夷夏一統致䝉古四十八部皆爲臣僕<lb/>
　　朕毎過此未嘗不念<lb/>
<pb n="KR4h0149_WYG_034-2b"/>
丕烈焉是埏紘萬里無非締造遊豫所到猶厪<lb/>
先烈其可令螽蝝肆喙蚉䖟鼓翅漸至於此夫無疆歷<lb/>
　　服匪易嗣也<lb/>
前人之光不可以遏且佚也况古聖賢經文緯武雖揆<lb/>
　　奮有人猶身挺鈹鐸手秉白旄以故黄帝親戰於<lb/>
　　阪泉而文王北伐畎落躬承盧矢以彼神聖何難<lb/>
　　命將出師髙居深拱以操制勝而乃安不忘危勤<lb/>
　　思戡亂忘萬乘之尊習三單之效哉誠以君不親<lb/>
<pb n="KR4h0149_WYG_034-3a"/>
　　將皆叔世浮文而非古王毖戎之本意也是以<lb/>
廟謨盈庭貴乎獨斷征伐之權出自<lb/>
天子乃遂張皇六師大申克詰羣䇿不足撓衆諫不爲<lb/>
　　沮集虎賁而懸豹尾肆類於<lb/>
上帝昭告<lb/>
宗廟徧望諸山川百神禡牙畿纛練時日鑿門以恭行<lb/>
　　天罰先遣撫邉大將軍由沙河抵塞剋期並進越<lb/>
　　歸化歷烏䦨河朔遏其歸路以會大軍於幕北而<lb/>
<pb n="KR4h0149_WYG_034-3b"/>
　羽林佽飛從獨石同時出闗師行三十里躧克勒隃<lb/>
　　髙齊渉敖漢越烏朱目秦凡蠻夷君長外藩諸部<lb/>
　　王可汗貝勒貝子公台吉等先後會朝以壺漿簞<lb/>
　　食迎於馬前其他北庭薦居去胡來王者悉環列<lb/>
　　跪道左觀軍容不輟廼絶大幕進拖林調兵榖車<lb/>
　　餫使武剛氷<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>不絶於路雖鹵舄之地毎乏泉水<lb/>
　　而靈源疏鑿所在湓涌會飲馬川西忽得故明成<lb/>
　　祖勒銘紀功之石於水厓灌而視之有永清沙漠<lb/>
<pb n="KR4h0149_WYG_034-4a"/>
　　之句<lb/>
上曰真永清矣遂於中夏三日直搗其境犁其庭掃其<lb/>
　　閭鳥逃鼠<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>四竄之巴顔烏喇而西路之遏其奔<lb/>
　　者迣擊於昭木多鄂爾渾河之間以比干環盾大<lb/>
　　破其勃盧之陣擒其子砲㷊其妻孥追殺三十里<lb/>
　　斬首虜二千餘級生得數千人乞降者以日至虜<lb/>
　　獲馬牛羊驢驘鬴鍑械仗無算乃大展<lb/>
皇仁任其零騎數十人負創而奔而我士卒無離傷者<lb/>
<pb n="KR4h0149_WYG_034-4b"/>
皇帝乃駐蹕黒魯侖河封拖諾之山禪之土喇遂班師<lb/>
　　焉先是<lb/>
　禁旅初行時兩浙官民念七萃勞苦旗門逺闢不無<lb/>
　　宵旰䟦渉之艱乃宿衞綦嚴眺聽秘謐行間消息<lb/>
　　不洩於外因晨夕引領北向以冀布凱驟傳管侍<lb/>
　　衛内大臣暨大學士祗奉<lb/>
諭㫖而和碩康親王亦遂有啟請班捷之奏流抄到浙<lb/>
　　浙撫臣榜之通國官民大小皆懽忭踴躍男女聚<lb/>
<pb n="KR4h0149_WYG_034-5a"/>
　　族轉相慶告遂於康熙三十五年六月十五日撫<lb/>
　　臣率司道臣以下會將軍都統暨鄉官士民數萬<lb/>
　　人焚香稽首賀㨗於軍門旋請史館詳敘<lb/>
　膚功頒示両浙立石於東海之濵而以<hi>臣</hi>故職史官<lb/>
　　屬抽筆作頌以俟載事<hi>臣</hi>伏思太輿誕大廣運靡<lb/>
　　極三古至今亦惟視君國大小以爲修陿是故功<lb/>
　　徳大者地亦大功徳小則地亦小乃自五帝三王<lb/>
　　以後漢魏迄今其歷國已一十七姓而大一統者<lb/>
<pb n="KR4h0149_WYG_034-5b"/>
　　亦復有幾即漢唐元明四代嵬然式廓而唐以藩<lb/>
　　服僭處中致歉損曾未有徳髙日域功盖月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>如<lb/>
本朝者既已提封萬國奄有八極而<lb/>
皇上復恢擴而張大之不憚躬親安攘以葆此逺塞一<lb/>
　　時之勞萬世之利<lb/>
聖徳神功莫可紀計宜立石四裔以爲我子孫億萬斯<lb/>
　　年之法因不揣鄙陋謹擬爲東海立石頌文以垂<lb/>
　　於勿壊其文曰<lb/>
<pb n="KR4h0149_WYG_034-6a"/>
粤自三古長此六服徑輪廣袤視功與徳漢唐元明盡<lb/>
有阸塞晋宋偏安比之列國惟我<lb/>
皇清闢土浩濶西隃崦嵫東近日出雖復繼世兼創始<lb/>
謨再奪昆詔三開葉榆甫復東越旋收番禺聲暨南服<lb/>
教訖海隅遂擴疆宇至於彭湖物皆安居民樂終産㤙<lb/>
肥土域澤溢朐衍綱紀百飭聰目四逺桐生本豫禾偃<lb/>
能反浮苴以南並我保塞豈惟籬落原屬經界肯容小<lb/>
醜闇爲蟲壊造謀藉兵作邉鄙害<lb/>
<pb n="KR4h0149_WYG_034-6b"/>
皇仁有容諭至於再是雖𣺌末漸不可長無庸受脤徒<lb/>
命將徃<lb/>
帝徳神勇<lb/>
聖世廣朗藉此晏安習以鞅掌武丁南征王季西攘師<lb/>
中丈人百國所仰豈如叔世髙居稱朕不計大酖而縱<lb/>
小蠢文法是崇兵革不袵諫即牽裾甚者割紖以至叢<lb/>
脞或就削弱珠崖徒捐金墉巳却蕭闗烽火幾至宮闥<lb/>
所以古王最重撻伐河魁二百太乙三千星門大闢靁<lb/>
<pb n="KR4h0149_WYG_034-7a"/>
車陡牽銅斗獸警鐵騎蟬聨白澤逺導朱雀在前是以<lb/>
初發雲興百萬繼且飈起如日斯旦箕張翼舒虎攫龍<lb/>
戰小醜伏聽早鳥獸散因之番長逺近來謁飾彼玉具<lb/>
賜以匹帛覩兹<lb/>
天威相顧翕舌道旁觀者莫不太息乃轉車粟亦載鬴<lb/>
鐎一鼓傳餐千軍共醪縱過磽舄兼履不毛畫地成井<lb/>
沿山生蒿壘若棋峙旗似電合<lb/>
九伐既濟<lb/>
<pb n="KR4h0149_WYG_034-7b"/>
三校咸發投石於林抽刃出柙觸車鱗碎近輻瓦裂巖<lb/>
谷顯漏木柴僵落譬諸㤗山下壓卵石嵼土迸陷瀚海<lb/>
坼竭何必聲罪歸曲直責以是摘莾任彼升陵帳絶烏<lb/>
鳥士摧豕熊右衛聨校前軍折衝<lb/>
廟堂之算乃在軍中爰度梓嶺轉破苻離陳以槖駝駕<lb/>
之豺貔虜其人畜俘厥子妻<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尺寸堪此鋤夷遽收<lb/>
因杅翻遇軍曲男悸<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>影女孕墮殰潛山匿水相向而<lb/>
哭受降之城何啻三築伊昔明祖親廵緣邉三犁王庭<lb/>
<pb n="KR4h0149_WYG_034-8a"/>
至飲馬川勒石天山比之燕然一沈水厓一升山巔文<lb/>
詞昭晳符䜟不諐永清而已他何有焉獨是虞廷七旬<lb/>
苖格髙宗鬼方三年始克何如<lb/>
神武指顧頃刻歷候三月恍騁八極祗我朔暨已及祝<lb/>
栗蜣肱蟣胏奚足介棘惟茲方域九有以宏内偹簫勺<lb/>
外毖戎兵金琖弗闕玉燭以明自兹以後泰階昇平皇<lb/>
皇八柱勒<lb/>
功徳銘萬方齊瞻四海永清<lb/>
<pb n="KR4h0149_WYG_034-9a"/>
　　甲子紀功徳頌<hi>有序</hi>　　　　　　翁叔元<lb/>
　　<hi>臣</hi>聞自古帝王言爲尚書行爲世法堯兢舜業紀<lb/>
　　盛徳於勲華禹儉湯仁録鴻功於謨誥迨周官有<lb/>
　　左右史之設漢世有起居注之司日歷時政之編<lb/>
　　摩流傳彌廣石室蘭臺之撰述紀載宏多職或領<lb/>
　　於他官書必藏於柱下歷考前人之信史非無著<lb/>
　　作班班欣逄<lb/>
　今日之成編乃出尋常萬萬欽惟我<lb/>
<pb n="KR4h0149_WYG_034-9b"/>
皇上天縱聖徳神授英謀崇武功以靖八荒闡文徳以<lb/>
　　臣六合等乾施之幬覆答坤載之靈長並日月之<lb/>
　　垂明應風雷之渙號時惟甲子歷啟上元四海無<lb/>
　　波九垓同軌俗漸登於仁夀治已進於唐虞乃猶<lb/>
　　未明求衣坐而待旦或臨民以求莫或望古而興<lb/>
　　懐或撤膳以省躬或在輿而訪道縹囊玉軸時繙<lb/>
　　甲乙之書掞藻摛華洪啟天人之秘<lb/>
　鑾輿所至民物於焉樂康禮樂具興天地爲之炳煥<lb/>
<pb n="KR4h0149_WYG_034-10a"/>
　　<hi>臣</hi>才慚珥筆欣傳<lb/>
　宵旰之憂勤職忝載言幸紀<lb/>
　都俞之盛羙爰自春孟迄今嵗除勒為成書凡十二<lb/>
　　巻附以渺説載在篇終而又念古者臯陶歌虞奚<lb/>
　　斯頌魯皆以㳺揚盛徳褒讚成功<hi>臣</hi>幸列<lb/>
　　侍從之班事堯舜之<lb/>
主而功徳不紀雅頌無聞誰之咎歟<hi>臣</hi>竊見<lb/>
皇上早朝晏罷夙寤晨興矢萬幾無曠之誠拒五日御<lb/>
<pb n="KR4h0149_WYG_034-10b"/>
　　門之請故天下咸知<lb/>
皇上之勤作頌一統禁衛而治兵射以觀徳命蒐田而<lb/>
　　講武安不忘危故天下咸知<lb/>
皇上之武作頌二省方觀俗清問徧於閭閻解網蠲租<lb/>
　　仁恩及於庻類故天下咸知<lb/>
皇上之惠作頌三拯黎民於昏墊精衛塡流障河瀆之<lb/>
　　狂瀾哀鴻宅土故天下咸知<lb/>
皇上之仁作頌四崇本抑末返淳俗於區中利用厚生<lb/>
<pb n="KR4h0149_WYG_034-11a"/>
　　移澆風於南土故天下咸知<lb/>
皇上之儉作頌五過魯而祀孔子儒術彌光講學以訓<lb/>
　　生徒天章載錫故天下咸知<lb/>
皇上之敬作頌六勵氷霜之操自結<lb/>
主知錫繁庻之榮用嘉臣節故天下咸知<lb/>
皇上之明作頌七謁前代之寢園奚止歷橋山之祀命<lb/>
　　有司而維䕶豈徒置守冢之家故天下咸知<lb/>
皇上之厚作頌八<lb/>
<pb n="KR4h0149_WYG_034-11b"/>
睿藻天開多寄情於民隱奎章日麗或託興於山川故<lb/>
　　天下咸知<lb/>
皇上之文作頌九動霜露之感時詣<lb/>
山陵冐風雪之嚴不辭險逺故天下咸知<lb/>
皇上之孝作頌十頌曰<lb/>
惟天行健四時不忒惟<lb/>
皇法天自强不息勿懈於位寸隂是惜自朝不遑至於<lb/>
日昃徳乃日新以熙庻績無怠無荒萬國來極<lb/>
<pb n="KR4h0149_WYG_034-12a"/>
　　　右勤政<lb/>
皇矣至徳聰明神武用戒不虞治兵振旅乃率三公下<lb/>
逮卒伍横雲置陳考鐘伐鼔四侯如樹序賔不侮九功<lb/>
既成七徳咸舞<lb/>
　　　右聖武<lb/>
粤稽舜典五載時廵不惟逸豫惟以勤民我<lb/>
皇時邁大澤流殷納民袵席煦以陽春衢歌巷舞就日<lb/>
瞻雲車書同軌天下歸仁<lb/>
<pb n="KR4h0149_WYG_034-12b"/>
　　　右省方<lb/>
在昔夏后濬畎距川六府孔脩乃奏艱鮮我<lb/>
皇臨幸相度後先增卑培薄指示井然下迨海口治之<lb/>
用專民宅其居物安其天<lb/>
　　　右治河<lb/>
人亦有言儉徳之共錦繡纂組是傷女紅戒爾守土驅<lb/>
民於農無崇侈靡以即康功敦本息華比屋可封阜財<lb/>
解愠被此薫風<lb/>
<pb n="KR4h0149_WYG_034-13a"/>
　　　右正俗<lb/>
雝雝泮宫翼翼孔廟親師釋奠崇儒論道曲蓋用章光<lb/>
逺有耀昌明六經張皇幽渺多士景從尚克用教萬世<lb/>
之師人倫之表<lb/>
　　　右崇儒<lb/>
惟吏牧民立之師保敬爾在公不貪爲寶清風灑然白<lb/>
日皜皜建官惟賢封廉録孝眷言存殁寵錫勸勞以風<lb/>
有位是則是效<lb/>
<pb n="KR4h0149_WYG_034-13b"/>
　　　右奬亷<lb/>
緬惟明祖肇造區夏三百餘年流風代謝鼎湖龍逺樵<lb/>
牧其下我<lb/>
皇惻念愾焉命駕肅拜几筵進酒三斚敬哉抔土庻無<lb/>
躪藉<lb/>
　　　右追祀<lb/>
堯稱文思舜敷文徳發揮<lb/>
宸章淋漓潑墨馳思入神横視八極音傳鈞奏聲被金<lb/>
<pb n="KR4h0149_WYG_034-14a"/>
石焜燿名山星離雲翼振古無前爲萬世式<lb/>
　　　右文章<lb/>
春秋匪懈恪恭祀事顧瞻<lb/>
陵寢享嘗勿替霜寒馬早風饕雪厲倍道馳行曾不知<lb/>
瘁永言維則是曰孝治通於神明置塞天地<lb/>
　　　右上<lb/>
陵<lb/>
<pb n="KR4h0149_WYG_034-15a"/>
神功慶成頌<hi>有序</hi>　　　　　　　　　　顧祖榮<lb/>
　　<hi>臣</hi>聞春温秋肅均爲造化之仁武偹兵威即裕安<lb/>
　　民之略故天地之大徳不外好生而帝王之逺謨<lb/>
　　尤先戡亂躋黎庻春臺之上奠㝢圖磐石之安欽<lb/>
　　惟我<lb/>
皇上乃聖乃神允文允武日臨月照統萬國之車書雲<lb/>
　　行雨施訖八荒之聲教曩嵗威申斧鉞平三逆於<lb/>
　　遐方邇年風掃欃槍收七旗於逺磧<lb/>
<pb n="KR4h0149_WYG_034-15b"/>
端拱運垂裳之治世頌永清熙皥歌鼓腹之天時當大<lb/>
　　有歷考詩書所載國家稱治從無<lb/>
　今日之承平即有天地以來方域雖遥莫非<lb/>
天朝之廣大乃有厄魯特噶爾丹者自恃遐荒弗恭<lb/>
明命初鴟張於榛莽遂䑕竊於藩籬罪合四征法難三宥<lb/>
　　我<lb/>
皇上仁同覆載義切包容念大軍之奮武必殪雕題鑿<lb/>
　　齒之倫倘小醜之投戈豈靳革面滌心之宥特申<lb/>
<pb n="KR4h0149_WYG_034-16a"/>
巽命明懸肆赦之文誰謂㝠頑不悔盜兵之罪於是<lb/>
皇上赫然震怒<lb/>
躬統六師㫁自<lb/>
乾綱親行九伐銅符虎節寧煩借箸之機宜紅粟青芻<lb/>
　　不藉開屯之方略白旄黄鉞日月生光青羽赤莖<lb/>
　　雲霞燦彩参旗河鼔開魚麗鶴陣之圖月斧星弧<lb/>
　　駕虎奮龍驤之士師行以律天効其靈甘泉湛白<lb/>
　　雪之流芳草接青天之色和風麗日行紫色之陽<lb/>
<pb n="KR4h0149_WYG_034-16b"/>
　　春青靄紅雲瞻<lb/>
　翠華於瀚海於時狐綏膽落狼顧宵奔猶逞飄忽之<lb/>
　　蹤欲逃廣漠之野豈知<lb/>
聖天子料敵若神藏機於宻早示龍韜之略預張兔脫<lb/>
　　之羅遇我西師斷其歸路朱旗乍指廻赫日以裂<lb/>
　　春氷白刃初排駕霜飇而掃秋籜笑頑梗之陸梁<lb/>
　　幾崇朝而撲滅我<lb/>
皇上猶以逆賊未靖邉民弗安既當奏凱之時仍分犄<lb/>
<pb n="KR4h0149_WYG_034-17a"/>
　　角之勢旌旗相望羽檄交馳遏狡寇之奔逃扼窮<lb/>
　　荒之要害釡魚待泣豈有潛踪幕燕就焚竟無生<lb/>
　　路迨至三冬再勤<lb/>
萬乘夙興旰食<lb/>
宸躬先軍士之勞沐雨櫛風<lb/>
聖體後征人而逸其時青蛇别部請效從王赤馬遐陬<lb/>
　　咸求入貢即茲醜類亦上降書而<lb/>
皇上察其非誠破其狡計遂以獻春之吉逺臨寜夏之<lb/>
<pb n="KR4h0149_WYG_034-17b"/>
　　區大閲師徒宻分機畧賀蘭山下倚天之劍氣摩<lb/>
　　空興武城邊匝地之戈鋒耀日兵威進逼已成山<lb/>
　　壓之形賊變内生豈有瓦全之計家餘孽子既束<lb/>
　　縛以成擒罪負違天遂驚惶而仰藥邉戸燃臍而<lb/>
　　雪憤荒陬拜手以歡呼從此大漠銷兵不照玉闗<lb/>
　　之狼燧異方重譯豈勞鐵甲於龍沙六合澄清三<lb/>
　　靈綏奠此皆由我<lb/>
皇上天地不違之徳智勇兼偹之神三度臨邉爲生民<lb/>
<pb n="KR4h0149_WYG_034-18a"/>
　　而躬歷寒燠一年底績蕩勁寇而獨運神機立千<lb/>
　　古未建之竒開萬世無疆之業是豈殱有苖於丹<lb/>
　　水遂能並此<lb/>
　鴻猷殪蚩尤於青邱可得符其<lb/>
　盛業者哉<hi>臣</hi>偹員史館叨列班行雖才慚露布未隨<lb/>
　　虎旅於龍城而日近<lb/>
天顔得聼鐃歌於<lb/>
　鳳闕遭逄<lb/>
<pb n="KR4h0149_WYG_034-18b"/>
　泰運載颺喜起之風揚厲<lb/>
　神功敬上昇平之頌謹拜手稽首而獻頌曰<lb/>
聖皇御極徳邁唐虞文明敷治神武垂謨普天之下莫<lb/>
不來享薫風解愠堯天擊壤蠢兹小醜弄兵潢池負<lb/>
㤙逞逆爰整<lb/>
王師<lb/>
聖人濯征干城是輔爲熊爲羆鷹揚奮武風和日麗水<lb/>
碧莎青<lb/>
<pb n="KR4h0149_WYG_034-19a"/>
帝徳廣運天奏神靈如霆如雷<lb/>
天威所指望影而奔不煩一矢大哉<lb/>
睿畧動出萬全授機西路露布馳宣赫赫聲靈星羅雲<lb/>
布願效從王黒山諸部雲中經畫興武親征櫛風沐雨<lb/>
爲爾邉氓孽子繫纓渠魁仰藥風驅電掃澄清大漠妖<lb/>
氛既靖<lb/>
神功告成垂裳而治永頌昇平海宇歡呼箾韶奏美典<lb/>
謨載書昭垂萬祀<lb/>
<pb n="KR4h0149_WYG_034-20a"/>
皇清睿略神功定萬世太平頌<hi>有序</hi>　　楊大鶴<lb/>
　　康熙三十有六年<lb/>
皇帝自將討平厄魯特噶爾丹凱旋告<lb/>
廟武功底定左春坊左諭徳<hi>臣</hi>楊大鶴謹拜手稽首颺<lb/>
　　言曰天命有徳君臨天下膺籙纘圖創業垂統莫<lb/>
　　不英謀沈㫁長駕逺撫戡㝎禍亂誅鋤梗頑以阜<lb/>
　　成兆民乂安九有懋建勲績顯爍炳麟聲名垂當<lb/>
　　時風美扇來葉然歷選列辟罔克純偹雖古先聖<lb/>
<pb n="KR4h0149_WYG_034-20b"/>
　　皇時事各值運會未臻不能無所遺憾自開闢迄<lb/>
　　今垂千億年<lb/>
穆清鑒觀篤生<lb/>
至聖該百王鴻業集千聖大成定萬世太平而坐理之<lb/>
　　殊尤絶跡赫聲濯靈包乾括坤至隆極盛生民以<lb/>
　　來未有如我<lb/>
皇上者也盖天下甚大羣生甚衆東至若木西抵崑崙<lb/>
　　南過朱垠北越戴斗必無一隅不承流無一夫不<lb/>
<pb n="KR4h0149_WYG_034-21a"/>
　　被澤無一物不得所浸淫衍溢㤙普徳洋然後稱<lb/>
　　極治於古殆未嘗覩也洪荒之初紛綸草昧萬國<lb/>
　　𤓰剖幅員未廣羲軒以暨夏商明聖之主雖多而<lb/>
　　職方輿圖出賦税通貢獻者數千里地而已諸侯<lb/>
　　世封即已各自爲政况要荒曠絶所云來享來王<lb/>
　　僅以虛名相結安得奉法遵軌風流令行然則治<lb/>
　　化雖隆未能溥洽也漢唐而降英主間出而因循<lb/>
　　茍安有同架漏生民陿隘熙皥無期夫上遡狉獉<lb/>
<pb n="KR4h0149_WYG_034-21b"/>
　　下迄近代不獲一日稱極治<lb/>
昊蒼之藴含蓄積釀和儲祉以昌期㤗運待我<lb/>
開天立極之大聖人爲自古帝王補缺畧爲寰海黎元<lb/>
　　圖治安爲後世聖子神孫啟無疆大歷服豈不甚<lb/>
　　重矣哉是故以日月之照以雨露之㤙以雷霆之<lb/>
　　威以九垓八埏之髙深以四時五行之變化悉畀<lb/>
　　我<lb/>
皇上兼該而并包乂用而時出而我<lb/>
<pb n="KR4h0149_WYG_034-22a"/>
皇上以聖徳之純法天行之健以<lb/>
聖徳之勇法天道之剛以<lb/>
聖量之光大含洪法天心之仁愛以<lb/>
聖學之推行通變法天體之周流凡所以運量於心意<lb/>
　　之間措施於政事之際天徳王道合同而化綏猷<lb/>
　　斂福履中蹈和漸民以仁摩民以義惠鮮懐保樂<lb/>
　　育養恬偕斯世於蕩平納蒼生於富夀固已無地<lb/>
　　不渗漉無人不霑濡無物不滋潤矣徃者三逆跳<lb/>
<pb n="KR4h0149_WYG_034-22b"/>
　　梁煽動南服<lb/>
廟謨指授以次削平臺灣負固嘯聚海隅<lb/>
　王師濯征遂𨽻版宇察哈兒乘隙倡亂西陲<lb/>
　天戈迅指即時剿絶於是琉球諸國海外曠隔之區<lb/>
　　也且遣子入侍俄羅斯諸國磧北荒邈之域也時<lb/>
　　欵塞修貢良由<lb/>
聖天子體<lb/>
天安民至誠感格故能定算廟堂而鞭笞桀驁獮薙兇<lb/>
<pb n="KR4h0149_WYG_034-23a"/>
　　頑跨滄溟以爲沼苞絶漠而爲苑境廓於章亥之<lb/>
　　所歩力通於禹契之所書納賮效琛府無虚月輻<lb/>
　　輳並進鱗集仰流而恐後也卓哉咸五登三超累<lb/>
　　代帝王而首出已噶爾丹者僻處遐裔獷悍矯䖍<lb/>
　　與喀爾喀交相讐殺乃敢䦨入近地<lb/>
皇上命將出師大敗之於烏瀾布通懲艾而去<lb/>
諭以内附昏迷不悛牽率醜徒竊踞巴顔烏喇屬藩邉<lb/>
　　塞騷動不安<lb/>
<pb n="KR4h0149_WYG_034-23b"/>
皇上仰揆<lb/>
天心俯軫民瘼深惟<lb/>
　國家社稷之計兹乃禍魁亂階剪撲不可姑緩赫然<lb/>
　　震怒自將六師以征之閲嵗再春三臨塞外渠魁<lb/>
　　隕斃荒徼永寜方<lb/>
　鑾輿之初出也羣臣未測<lb/>
睿謨交章諫沮大抵謂漠北苦寒氷霜侵爍不宜親煩<lb/>
至尊且荒野窮邉踪跡無定緩則蜂屯急則鳥舉形勢<lb/>
<pb n="KR4h0149_WYG_034-24a"/>
　　寥廓未易剪除而不知<lb/>
皇上發謀出慮之初逆計厥終早在掌握必推鋒陷堅<lb/>
　　斬馘其徒衆然後能使之弱必扼吭據險㫁絶其<lb/>
　　聲援離散其黨與召致其腹心然後能使之孤武<lb/>
　　不可以不耀謀不可以不沉計畫不可以游移機<lb/>
　　宜不可以坐失惟威乃克惟㫁乃成<lb/>
一人勞而億姓逸一方奠而萬邦輯豫見成效而爲之<lb/>
　　無不晷候應而符節同者夫使<lb/>
<pb n="KR4h0149_WYG_034-24b"/>
　六龍不行惟遣將帥即壯武如衞霍豈能一旦奏功<lb/>
皇上所以躬率羽林櫛風沐雨左屬平亂之鞬右握滅<lb/>
　　逆之矢鸛鵝熊羆千乘萬隊鐵馬金甲歕山欱野<lb/>
　　直抵窟穴揚兵拖諾山賊渠見軍容焜煌自天而<lb/>
　　下相擕潰竄不敢抗我顔行而我以正兵攻以竒<lb/>
　　兵伏右翼之帥邀而擊之斬首無算僵尸若陵賊<lb/>
　　僅隻身幸脱始知<lb/>
天子威靈之不可犯也自春徂夏八十餘日而戰功成<lb/>
<pb n="KR4h0149_WYG_034-25a"/>
　　非天下之至勇其孰能與於此迨戰勝之餘倘姑<lb/>
　　務休息致彼裒兇鞠頑終貽後慮<lb/>
皇上所以凌冬辦寒西廵朔方至鄂爾多斯相度形勢<lb/>
　　布置方畧近邉阨塞分兵戍屯斷其乞援之路西<lb/>
　　北區落遍示㤙信絶其唇齒之望賊飢無所得食<lb/>
　　謀刦餉車又爲我軍摧敗其黨方内携且聞<lb/>
皇朝寛大招撫降人給之禄秩靡不稽顙厥角争先輸<lb/>
　　欵噶爾丹亦惶懼請降而中懐猶豫我<lb/>
<pb n="KR4h0149_WYG_034-25b"/>
皇察知情偽遣使以覘之麾軍以逼之賊已在覊絡檻<lb/>
　　穽中而未能覺悟也非天下之至哲其孰能與于<lb/>
　　此賊勢已蹙或謂創殘餘衆無足措意不知一日<lb/>
　　縱敵數世之患安邉靖民豈恤况瘁<lb/>
皇上所以飈馳電發復廵河湟自雲代以抵銀夏<lb/>
　駐驛狼居胥山乘春和草生<lb/>
命將分道深入<lb/>
天聲丕振武節逺耀塞外遐國請受纓縻哈宻擒獻其<lb/>
<pb n="KR4h0149_WYG_034-26a"/>
　　孽子賊已巢傾卵破延命刻漏而其族屬親信並<lb/>
　　皆歸附<lb/>
天朝方將推刃狼頭剚鋒豕腹噶爾丹貫盈數盡服毒<lb/>
　　自裁而厄魯特部落殄絶無遺類一年之内殱此<lb/>
　　巨寇域滅區殫勢同破竹非天下之至神其孰能<lb/>
　　與於此<hi>臣</hi>嘗質之詩書攷之傳記軒轅逐葷粥伊<lb/>
　　耆蕩丹浦虞帝征有苖夏后戮防風殷髙宗克鬼<lb/>
　　方周宣王伐玁狁漢斬郅支唐擒頡利雖皆威績<lb/>
<pb n="KR4h0149_WYG_034-26b"/>
　　顯著擅羙前録而我<lb/>
皇上親征絶域指顧廓清刻銘於瀚海天山置吏於龍<lb/>
　　沙鹿塞功與古齊而神武過之<hi>臣</hi>所謂該百王之<lb/>
　　鴻業者此也稱堯者曰欽明允恭聖神文武稱舜<lb/>
　　者曰濬哲文明温恭允塞稱禹者曰克勤克儉不<lb/>
　　自滿假稱湯者曰智勇天錫寛仁彰信稱文王者<lb/>
　　曰亹亹翼翼日昃不遑稱武王者曰不泄不㤀執<lb/>
　　競無競我<lb/>
<pb n="KR4h0149_WYG_034-27a"/>
皇上法宮宵衣丹扆聼政道隆徳偹罔有缺遺而當此<lb/>
　　仗旄秉鉞除殘遏暴之時休有烈光兼具諸美<hi>臣</hi>
　　所謂集千聖之大成者此也古來治日常少三苖<lb/>
　　荆楚叛服無常三代而前毎多儆戒周家甫定洛<lb/>
　　邑而多方即廸屢不靖漢氏數百年與匈奴相終<lb/>
　　始唐突厥吐蕃回紇更盛迭衰卒為邉患息兵之<lb/>
　　難盖如此至我<lb/>
皇上今日而後敷天敉寕可永永不見兵革櫜弓衅甲<lb/>
<pb n="KR4h0149_WYG_034-27b"/>
　　歸馬放牛四方萬國莫不率俾寸地尺天盡皆入<lb/>
　　貢東漸西被北變南諧航浮索引之區火山水寓<lb/>
　　之域沐浴膏澤同仁一視發號出令而海裔承徳<lb/>
　　意諭色授而寰表趨風協氣横流休徵踵至白環<lb/>
　　銀甕山輿澤馬獨角三脊華平朱草方將紛紜絡<lb/>
　　繹以告金繩玳檢之符顯號榮名閎休偉績詎止<lb/>
　　並轍齊軌於七十二君而已哉<hi>臣</hi>所謂定萬世之<lb/>
　　太平而坐理之者此也夫頌者美盛徳之形容以<lb/>
<pb n="KR4h0149_WYG_034-28a"/>
　　其成功告於神明者也茲當<lb/>
　豐功耆定振旅班師開邸獻俘告祀<lb/>
郊<lb/>
廟下寛大之<lb/>
詔宣浩蕩之<lb/>
恩賞禁旅之勤勞恤邊民之供億扇仁風以諧九㝢矢<lb/>
　　文徳以洽四國銷金罷刃雲潤星暉暇豫優㳺作<lb/>
　　樂崇徳正宜咏<lb/>
<pb n="KR4h0149_WYG_034-28b"/>
神聖功鋪張揚厲播諸管絃鐘鼔以薦馨香<hi>臣</hi>珥筆<lb/>
　禁林職司紀載不揣庸虗謹撰<lb/>
聖清睿略神功定萬世太平頌一篇以<lb/>
　獻文義蕪淺不任悚惶其辭曰<lb/>
天生<lb/>
聖人爲萬民主首出庶物如日當午<lb/>
天生<lb/>
至聖爲羣聖宗首冠帝王與<lb/>
<pb n="KR4h0149_WYG_034-29a"/>
天比崇溯邃古初以迄近代厯服遞承垂千萬載昌期<lb/>
難叶上理誰臻山區海澨喁企鴻鈞篤生我<lb/>
皇徳兼列聖立天地心立生人命版圖式廓軼漠踰沙<lb/>
八荒我闥六合爲家仁育羣生義征不譓爲<lb/>
國興利爲民除害剪是三蘖奠此鯨波年豐人樂府修<lb/>
事和祝栗濮鉛西王日下懸度繩行山梯海架獻琛<lb/>
内府貢玉<lb/>
天朝騐風受吏九譯迢遥日照月臨雲行雨施動植飛<lb/>
<pb n="KR4h0149_WYG_034-29b"/>
濳熙熙<lb/>
盛世蠢兹小醜獨背<lb/>
太陽性惟慓狡質本跳踉黄磧引弓黒山候月豺牙自<lb/>
磨鴟翼竊發根株隱伏卵育滋蕃禍心叵測規煽我邊<lb/>
我邉如何屬國萬里櫛比魚鱗軍若臂指諸藩部落等<lb/>
内地民載撫載育痌瘝一身孰容汝奸逞凶肆毒爰軫<lb/>
皇慈整軍大僇白旄黄鉞<lb/>
自將親征告<lb/>
<pb n="KR4h0149_WYG_034-30a"/>
廟宜社雷動天行金甲雕戈龍旂日羽百萬<lb/>
王師熊羆貙虎直壓賊巢逼使竄奔潛軍截擊揮刀紛<lb/>
紜雨血風毛膏赤原野網一面開以待降者渠魁瑟縮<lb/>
罪重如山屢<lb/>
賜恩言彼昏卒頑戮梟斮鯢勢不留種匪違好生慮復<lb/>
騷動遂勤<lb/>
六飛載臨朔陲竒謀萬端深秘莫窺招徠叛徒推誠布<lb/>
信咸輸欵誠内首順<lb/>
<pb n="KR4h0149_WYG_034-30b"/>
命屯兵要害左遮右邀賊飢且窮尚希倖逃西北遐荒<lb/>
諸部星列昔與汝通今歸<lb/>
盛徳外援路絶同惡情携魚游沸鼎鳥寄危枝韎韐三<lb/>
臨河湟之表因利乘便<lb/>
天戈亟剿狼胥<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫<lb/>
御帳攸營分麾兩道深入北庭封狐將擒乳麛早捕膽<lb/>
落魂悸自罹顛仆泰山壓卵炎火燎毛詎有寸垤以存<lb/>
汝曹戈於汝喉斧於汝頸汝先仰藥職汝之幸兇渠既<lb/>
<pb n="KR4h0149_WYG_034-31a"/>
斃厥黨咸歸屈膝稽顙降附纍纍西荒之西北荒之北<lb/>
土設田官亭開戍卒自初禡纛暨今凱旋役僅三舉期<lb/>
惟一年殄滅妖氛按時剋日寰宇昇平溥天寜謐我<lb/>
皇大智如鏡斯懸鑒遐燭暗洞在目前我<lb/>
皇大勇如霆斯擊積鐵俱摧重巖盡裂我<lb/>
皇大仁如日斯春既温且煦窮塞欣欣厚澤釀膏周匝<lb/>
天壤殛凶靖良生息休飬伊古堯舜暨周漢唐孰綏絶<lb/>
幕如中土疆萬世太平自今伊始累洽重熙久安長治<lb/>
<pb n="KR4h0149_WYG_034-31b"/>
御門受賀奏凱陳俘謳吟塞路簫鐃載塗<lb/>
渙汗聿頒<lb/>
絲綸廣被湛露蓼蕭羣芳浸漬靈臺偃革天河洗兵車<lb/>
書禮樂文物聲名道藪彌恢儒林益廣五緯光聨六符<lb/>
階朗般般之獸濯濯之麟㳺郊集圃樂我<lb/>
皇仁端拱明堂升中岱嶽休烈豐功輝煌顯爍<lb/>
帝王極盛萬古一人皇哉唐哉文武聖神<lb/>
<pb n="KR4h0149_WYG_034-32a"/>
聖徳神功告成大慶頌<hi>有序</hi>　　　　　韓　菼<lb/>
皇帝誕保萬民迭用五材徂征逆命俾殄絶無遺育以<lb/>
　　寜中外甫二載<lb/>
三臨絶漠而大告武成先是師之初出也大破厄魯特<lb/>
　　於昭木多之地噶爾丹遯走既班師<lb/>
命大將留喀倫宿勁旅肅州猶頒<lb/>
㫖以好生之徳不遐遺於叛人許其自新開示以丹青<lb/>
　　之信慮賊畏罪蓄縮或奔逸求援他部乃戒諸將<lb/>
<pb n="KR4h0149_WYG_034-32b"/>
　　列據要害遮防由是賊黨益散勢益蹙<lb/>
皇帝曰時不可失莠之不薅而蘖是牙其不足復留種<lb/>
　　乃於九月復<lb/>
發京師渡河至鄂爾多斯申布<lb/>
天威來者赦後者誅餘賊震怖來降不絶其間道乞憐<lb/>
　　於同惡者所在亭障要遮無一綫通悉就擒始賊<lb/>
　　飢困甚瞷我餘糧在道遣其親信將丹濟喇等䝉<lb/>
　　死徼倖一犯顔行復大敗走至是其台吉寨桑人<lb/>
<pb n="KR4h0149_WYG_034-33a"/>
　　等皆來歸噶爾丹亦遣格罍沽英齎奏乞降<lb/>
皇帝曰吁是非欵誠特冀緩須臾死不可以縱乃留<lb/>
禁旅駐牧大同期明年春進兵三十六年二月<lb/>
車駕復發京師次大同<lb/>
命諸將取道塞外<lb/>
皇帝廵行縁邉城堡哈宻生擒噶爾丹子獻<lb/>
行在三月至寜夏諸將皆會<lb/>
皇帝大閲士馬<lb/>
<pb n="KR4h0149_WYG_034-33b"/>
指授方畧進次狼居胥山喇麻諦巴遣使來謝罪瑚瑚<lb/>
　　腦爾台吉濟農等奏請<lb/>
朝貢丹濟喇及其黨俱輸誠納欵噶爾丹脱逃無所欲<lb/>
　　面縛恨晚自知旦夕誅乃於閏三月癸已仰藥死<lb/>
　　厄魯特亡始賊横行諸部無與抗者我師致討滅<lb/>
　　不旋踵西北絶塞數千里自上世所不臣之國無<lb/>
　　不讋以服盖自初出師以至於今皆禀<lb/>
廟謨受成算兵出於不得已而後動機乘於不可失而<lb/>
<pb n="KR4h0149_WYG_034-34a"/>
　　即行遂乃從天降而若神趣師期而不老渉地角<lb/>
　　河源之逺如履戸庭逐鳥獸飄忽之踪如就羈馽<lb/>
　　納七旗數十萬流移之口歡若忘亡收千二百有<lb/>
　　餘徼外之城完如歸璧䇿狡詐之情而運諸掌握<lb/>
　　奏剋期之功而捷於聲響皇哉唐哉於鑠駿厖古<lb/>
　　未之有也六師順動義切同仇超距投石踴躍用<lb/>
　　命而<lb/>
詔書屢諭大帥以下軍士良苦餉惟額惟時毋私囊槖<lb/>
<pb n="KR4h0149_WYG_034-34b"/>
　　於其衣服飲食盖不待勞之於還役之後與出車<lb/>
　　之時要爲千萬世飬兵不用而厚其力以作其氣<lb/>
　　者胥不可以怠至於膏澤在民渗液瀝漉何歳不<lb/>
　　育及<lb/>
乘輿出幸尤加惠無已所過蠲田租一年以優其勞供<lb/>
　　億儲偫一無所與復爲之咨穴居沙磧之苦樂陂<lb/>
　　池水泉之饒且時進父老子弟與謀農桑衣食之<lb/>
　　原勗以詩書經術之誼而又深慮吏治淆濁或徳<lb/>
<pb n="KR4h0149_WYG_034-35a"/>
　　意壅於下逮殷勤惻怛惄然於懐在易有之地中<lb/>
　　有水師君子以容民畜衆<lb/>
皇帝在師中有容畜之道焉師也通於井矣井飬而不<lb/>
　　窮也井收而勿幕也繼自今薄海罔有内外元元<lb/>
　　萬民若一家子乃至跂行喙息蝡動之類莫不咸<lb/>
　　若長治久安豈有窮極唐哉皇哉湛㤙愷澤又未<lb/>
　　之有也大功赫濯大徳光昭鴻號顯名匪賔伊實<lb/>
　　羣臣拜揚萬邦燕喜<lb/>
<pb n="KR4h0149_WYG_034-35b"/>
皇帝謙讓却而弗居神禹之不矜不伐帝堯之無怠無<lb/>
　　荒結自<lb/>
聖心映流竹素渾功名於無迹如天之何言履泰豫而<lb/>
　　自强如天之不已斯尤已治長治已安愈安之大<lb/>
　　原大本足爲億萬斯年無疆之大慶<hi>臣</hi>菼至陋誠<lb/>
　　不足比於管窺蠡測顧忭躍不勝同於率舞謹綴<lb/>
　　述自<lb/>
鑾輿再駕以來非常可紀之大者不自揣其挂一漏萬<lb/>
<pb n="KR4h0149_WYG_034-36a"/>
　　復貢頌十章章十六句以足成前歌妄托於古賡<lb/>
　　載之義頌曰<lb/>
層氷萬里峨峨雪白玁狁之故<lb/>
皇帝北伐流沙不毛若螘若蠭玁狁之故<lb/>
皇帝自東寒暑載離匪棘匪紓祗為民勞不遑啟居<lb/>
鋤彼頑梗一我車書功成於今握勝在初<hi>一章</hi>
稽古師行尚矣軒轅大風青邱厥績爛然綘囊玉帳其<lb/>
書不傳<lb/>
<pb n="KR4h0149_WYG_034-36b"/>
皇帝將兵天授非人一心運用如環無端無敵爲經不<lb/>
測爲權事後皆服借箸誰前一張一弛九地九天<hi>二章</hi>
我車我馬載驅載馳次於興州會師月支呼衍須卜骨<lb/>
都谷蠡乞活稽首棄其撑犁𤓰沙是來獻其屠耆三十<lb/>
六國徃來羈縻今我玉帛逖矣譯鞮葱嶺以北王闗之<lb/>
西<hi>三章</hi>
登狼居胥慨然思古不封不禪如我梁父空峒雞頭訪<lb/>
道何所白雲間之精神告語惟整惟暇晏然樽俎彼昏<lb/>
<pb n="KR4h0149_WYG_034-37a"/>
乍覺敢汚齊斧獸斃於檻魚爛於釡欃槍氛掃廓我天<lb/>
宇<hi>四章</hi>
降不勝城山不勝銘大荒西北不吠不鳴弭節而旋大<lb/>
禮慶成告於<lb/>
皇天河嶽百靈對於<lb/>
三后福嘏用增<lb/>
寧夀東朝尊飬倍榮瑶函寶冊敬上<lb/>
徽稱<lb/>
<pb n="KR4h0149_WYG_034-37b"/>
陛下萬年大莫能名<hi>五章</hi>
大而能化<lb/>
皇帝乃聖睿智通明珠囊玉鏡是用大介罔干予正大<lb/>
謀大猷畫然定命<lb/>
皇帝曰吁予惟執競莫之或斁莫或不敬萬國以寜一<lb/>
夫猶病好風好雨予其勤政<hi>六章</hi>
聖不可知<lb/>
皇帝乃神有作物覩如日而雲祗今肅殺以布我春<lb/>
<pb n="KR4h0149_WYG_034-38a"/>
昊天四府一氣洪鈞<lb/>
皇帝曰吁事當盡人性與天道未之敢聞不識不知莫<lb/>
匪我身日用飲食子其乂民<hi>七章</hi>
赫斯一怒<lb/>
皇帝乃武徃平諸叛功難悉數今遏亂略渠魁是取餘<lb/>
不一問黨者歌舞<lb/>
皇帝曰吁受<lb/>
天之祜軍士大夫亦克具舉方語爪牙戒以祈父方念<lb/>
<pb n="KR4h0149_WYG_034-38b"/>
征人傷以杕杜<hi>八章</hi>
明明令聞<lb/>
皇帝乃文徃敷徳教大化絪緼今偃武功鼓鐘於論脫<lb/>
劍明堂蔚我虎賁<lb/>
皇帝曰吁勿兹啍啍民猶未厚吏猶未勤予欲勸歌待<lb/>
謨於隣予欲敷言佇範之陳<hi>九章</hi>
窮髙測深竭羣臣愚<lb/>
聖心萬有不加贏餘肫然至誠穆然太虚中外㫁章抑<lb/>
<pb n="KR4h0149_WYG_034-39a"/>
而未舒放勲重華史筆如圖請開玉局請論石渠兩年<lb/>
始末萬禩典謨斯詎能辭光我寳書<hi>十章</hi>
<pb n="KR4h0149_WYG_034-40a"/>
幸闕里頌<hi>冇序</hi>　　　　　　　　　　陳廷敬<lb/>
皇帝康熙之二十有三年是嵗甲子東廵狩謁<lb/>
　孔子林廟先事<lb/>
皇帝曰事先師禮重且嚴汝廷敬實惟予舊講臣其與<lb/>
　　議所宜行<hi>臣</hi>從諸<hi>臣</hi>後議具上<lb/>
詔曰俞及恭覩禮成臣不勝懽忭震躍仰惟<lb/>
皇上聖神首出化洽萬邦君師之統千禩一時乃猶屈<lb/>
　　已求賢詢輿訪道廣厦細旃之上冊書精研勤逾<lb/>
<pb n="KR4h0149_WYG_034-40b"/>
　　儒素遐瞻東魯慨想宣尼希代曠古前未有也其<lb/>
　　時三事大夫颺言曰昔者刻玉遊河披圖廵雒襄<lb/>
　　壄之駕塗山之會皆能焜燿簡籍垂於方來今兹<lb/>
　　萬國既同誠宜宣省風教展義魯邦下塞衆望<lb/>
皇上凝睿思延廷問久之廼曰朕慕聖道歷久於兹敬<lb/>
　　因省方詣先師宅里其毋重煩吾民供億於是肆<lb/>
　　赦軫農蠲租已責𢎞敷愷澤於天下乃歷吉日協<lb/>
　　靈辰壄廬警路宫正設蹕<lb/>
<pb n="KR4h0149_WYG_034-41a"/>
玉輿曉升帷殿夕御前驅朱旗屬車日羽以臨乎岱宗<lb/>
　　是時未轃夫闕里也飛斾江淮觀民設教月届黄<lb/>
　　鐘旋軫南陸聿來聖居覽觀山川雲物廟寢圖書<lb/>
　　之盛嚴恭將事禮行樂奏聖歆如荅<hi>臣</hi>廷敬雖不<lb/>
　　得偹從官之列緬懐宫墻逖稽掌故太牢特祀肇<lb/>
　　自西京褒成裸將爰及東漢貞觀定朝會之儀開<lb/>
　　元錫文宣之號噐物之賜渥於廣順陪位之班詔<lb/>
　　始祥符至和加衍聖之稱承安始曲阜之令凡爲<lb/>
<pb n="KR4h0149_WYG_034-41b"/>
　　崇儒重道是以異代同符若我<lb/>
皇上崇聖重道萬世師表之稱則與乾坤同其悠久也<lb/>
　　六經表章之澤則與日月並其光華也留<lb/>
鳳蓋於㦸門車服禮器所未偹也頒<lb/>
龍章於鄉校普天率土所共瞻也矞矞皇皇莫與京矣<lb/>
　　頌曰<lb/>
惟聖體道生民㧞萃徳踰位兮惟<lb/>
帝則聖統壹萬類位斯配兮龍飛於天周覽八極嘉鳳<lb/>
<pb n="KR4h0149_WYG_034-42a"/>
徳兮聖作物覩垂祀萬億視魯國兮<lb/>
帝開明堂于羮于牆坐則見兮<lb/>
帝㑹方岳東西南朔來殷薦兮<lb/>
鑾車戾止鏘鏘穆穆金絲肅兮<lb/>
駐蹕古亭雲霞委屬清泉澓兮上公稽首籩豆奔走昭<lb/>
世守兮暨四姓後博士童耉<lb/>
恩滂厚兮<lb/>
賜所過租歌騰于塗惠我人兮惟<lb/>
<pb n="KR4h0149_WYG_034-42b"/>
帝福我我神其妥戴<lb/>
大君兮莘莘髦士百爾濟濟頌聲美兮於赫<lb/>
帝功與天比崇無終窮兮<lb/>
<pb n="KR4h0149_WYG_034-43a"/>
幸魯頌<hi>有序</hi>　　　　　　　　　　　陳元龍<lb/>
　　嵗當甲子㑹合貞元六㝢昇平八埏底定<lb/>
皇上睿周四海念切羣生廼於是嵗之冬肇舉時廵之<lb/>
　　典燔柴肆覲名山増日觀之輝省斂採風蔀屋散<lb/>
　　春臺之澤<lb/>
㤙膏斯溥典禮用成<lb/>
法駕南還星旄北指歷奎婁之野近聖人之居<lb/>
皇上雅尚崇儒虚懐重道髙山儼在仰止惟殷駕言徂<lb/>
<pb n="KR4h0149_WYG_034-43b"/>
　　東爰至於魯<lb/>
鸞旗風動烟嵐繚繞於綢杠羽蓋香浮草木葳蕤於繡<lb/>
　　紱負洙面泗素王闡道之區鳳翥麟遊<lb/>
　先聖發祥之地越舍郊而齊宿始有事於質明入歸<lb/>
　　徳之門閟宮伊邇瞻大成之廟靈殿巋然<lb/>
一人肅穆以天行百辟森環而星從禮隆釋菜兩楹供<lb/>
　　芹藻之馨樂奏迎神六合偹宮懸之曲因師而屈<lb/>
　　修降拜於壇墀爲道而恭攝衣裳於階陛覩山河<lb/>
<pb n="KR4h0149_WYG_034-44a"/>
　　之異彩恍覿音容接堯禹之天姿若親揖讓於是<lb/>
　　過燕申之室登詩禮之堂劍佩鳬趨章縫麟次臯<lb/>
　　比獨設具講席之隆儀緗帙初陳發韋編之大義<lb/>
　　遂傳觀舊跡歷覽遺蹤硯几班稠車琴制古雷尊<lb/>
　　犧象縱横禮樂之藏漆簡竹書隱約金絲之奏杏<lb/>
　　壇無樹曲欄空文甃之華檜植餘根左紐作青銅<lb/>
　　之色觀川波逝尚立空亭習射圃荒猶留故井<lb/>
天語諮詢者屢矣<lb/>
<pb n="KR4h0149_WYG_034-44b"/>
皇情眷戀者久之巳而泝沂水之陽問昌平之墓鳥禽<lb/>
　　知敬望彩斾而髙飛荆棘避訶近雕輪而欲却樹<lb/>
　　封四尺見堂斧之崇髙昭穆三壇表神靈之奠麗<lb/>
　　尋設裀而展謁更<lb/>
駐輦以徘徊尋先賢築室之塲惟捫古楷問昔后停車<lb/>
　　之地更讀殘碑遂乃旋轡郊原<lb/>
回鑾上序<lb/>
天顔霽懌<lb/>
<pb n="KR4h0149_WYG_034-45a"/>
睿藻紛披四韻鏗鏘琢玉追金之句數行璀璨銀鈎鐡<lb/>
　　畫之書方誇<lb/>
宸翰之頒更荷<lb/>
殊恩之賜曲莖羽葆分仙仗於中階文綺金貂賁<lb/>
温綸於甲第土田加錫租賦頻蠲辟雍施帳而傳經譽<lb/>
　　髦彈冠而結綬異數均沾乎四氏<lb/>
隆恩旁及於諸姬且也銀牓髙懸<lb/>
御墨煥虬螭之彩貞珉載勒<lb/>
<pb n="KR4h0149_WYG_034-45b"/>
天章鐫贔屭之文頡字龍盤羲圖馬負永作中天之旦彌<lb/>
　　増秋日之輝信其偉而夐乎盛矣粤稽史籍代有褒<lb/>
　　崇不乏美談迄多遺議漢髙親祀安事詩書光武<lb/>
　　駕臨時崇讖緯開元有詣宅之祭道舉貽譏祥符<lb/>
　　留駐蹕之亭天書獲誚儀文偹矣實效闕焉惟我<lb/>
皇上狥齊天縱不恃生知遜志敏求惟勤好古研索闡<lb/>
　　圖疇之秘表章傳述作之心<lb/>
聖學精矣琱戈初偃木鐸彌宣返華靡於淳朴却登封<lb/>
<pb n="KR4h0149_WYG_034-46a"/>
　　而謙讓操觚童子知斥異端挾冊小儒能嗤雜覇<lb/>
聖治洽矣寤寐性天依晰仁義陶鑄百王之禮樂紹接<lb/>
　　千聖之心源聞見相承後先同揆<lb/>
聖功懋矣而且日昃不遑望道未見欽聖枉七騶之駕<lb/>
　　隆師屈<lb/>
萬乘之尊仰倣惟殷覲宫墻而如遇歩趨罔間接薪火<lb/>
　　以相傳固已親炙其精微豈特暫窺夫堂奥况乎<lb/>
　　復發<lb/>
<pb n="KR4h0149_WYG_034-46b"/>
天葩之藻河洛遜其苞符揚奎壁之華星雲資其糺縵<lb/>
　　尤足甄謨陶典駕古鑠今洵開闢之鴻庥皇王之<lb/>
　　極軌也<hi>臣</hi>菰蘆下走弇陋鄙儒忻盛典之遭逄光<lb/>
　　榮莫並壯斯文之炳蔚統緒常新蠡測管窺竊自<lb/>
　　愧於濡毫之列衢歌戸頌不敢後於含氣之儔頌<lb/>
　　曰<lb/>
於皇我<lb/>
后建極用中文謨武烈景鑠有融至治蒸洽九域既同<lb/>
<pb n="KR4h0149_WYG_034-47a"/>
匪功是伐惟道斯崇其道維何生民之始列聖相承幾<lb/>
希而已王風寢熄微言中圯天拯頽綱篤生<lb/>
夫子奎婁之精海岱之靈廼傳一貫廼定六經身雖潛<lb/>
晦吾道則明皇王萬世是憲是程<lb/>
帝念尼山精㣲之府企懐聖風表厥疆土洙泗一區靈<lb/>
光終古<lb/>
駕方東廵爰税於魯防山匪髙誕聖則尊沂水匪深毓<lb/>
粹則神鸞旂淠淠玉車轔轔百辟咸從瞻望清塵閟宫<lb/>
<pb n="KR4h0149_WYG_034-47b"/>
巍峩天地同壽我<lb/>
皇至止言獻其茒登降益䖍循牆而走豈曰爲恭隆師<lb/>
惟厚隆禮維何言登其堂諸生濟濟説經琅琅咨訪遺<lb/>
蹟故府所藏有服有噐有圖有章爰有靈柯先聖所植<lb/>
摩挲文理緬懐手澤鬱鬱松楸陟彼林域神風肅然<lb/>
駐輦憇息典禮既崇㤙膏斯被<lb/>
帝錫上公土田毎毎繡衣赤舄貂冠文綺洽我宗支遂<lb/>
及四氏倬彼雲日敷藻自天煌煌謨訓有光熊然既追<lb/>
<pb n="KR4h0149_WYG_034-48a"/>
既琢琬琰是鐫屹立階墄炳煥萬年聖道明明長夜方<lb/>
旦我<lb/>
皇體之秋陽彌燦百家騰躍風雨散渙大義昭掲如濯<lb/>
江漢惟<lb/>
皇偹道參貳兩儀駕姚軼姒追軒躡羲刪述而後統在<lb/>
聞知此心此理黙契者微若火與薪相遇斯接若水與<lb/>
乳注投斯合入室僾然肸蠁如答端拜一堂後先合轍<lb/>
雖有象魏不如鼓鐘雖有郵傳不如徳風依仁蹈義四<lb/>
<pb n="KR4h0149_WYG_034-48b"/>
方景從教思用溥文治彌隆濟水洋洋泰宇嶽嶽俎豆<lb/>
常馨宫墻儼若化協珠囊道隆木鐸漸被奕禩頌聲是<lb/>
作<lb/>
<pb n="KR4h0149_WYG_034-49a"/>
聖徳同天頌<hi>有序</hi>　　　　　　　　　勵杜訥<lb/>
　　欽惟我<lb/>
皇上好生至徳篤於天懐髙拱九重則慮周薄海時廵<lb/>
　　六服則<lb/>
清問下民惟恐一夫不被其澤一物不得其所懃拳懇<lb/>
　　摯求所以安全而利濟之者固無㣲不至是以<lb/>
湛㤙淪洽於寰中聲教暨訖於域外舉凡梯山航海來<lb/>
　　王來享之邦靡不仰沐仁風同遊化日矣惟喀爾<lb/>
<pb n="KR4h0149_WYG_034-49b"/>
　　喀部僻處䝉古遐陬七旗族屬實繁有徒不能和<lb/>
　　協日尋干戈<lb/>
皇上惻然軫念曰是雖荒逺顓䝉亦在胞與之内安忍<lb/>
　　膜外置之爰遣重臣諭令親睦猶不知悛至於挫<lb/>
　　衂廼感鏤<lb/>
帝徳肅戴<lb/>
天威於時嚮化歸誠者凡數十餘萬請附四十九旗同<lb/>
　　列藩服<lb/>
<pb n="KR4h0149_WYG_034-50a"/>
詔畀土田畜粟俾得寜處樂生雖顧復㤙勤何以加焉<lb/>
　　洎慮其素無紀綱不由法度爲之設官制刑以及<lb/>
　　賞罰事宜胥待<lb/>
聖衷裁定用是<lb/>
法駕親臨歡聲動地羽林星列禁旅雲從喀爾喀等自<lb/>
　　王以下咸於<lb/>
行殿匍匐稽顙朝見如儀爰<lb/>
賜大宴大賚受<lb/>
<pb n="KR4h0149_WYG_034-50b"/>
恩感激至於涕零復論功以次錫封一二姑存舊秩餘<lb/>
　　則寵以王爵遞至台吉下逮族屬悉付所司區别<lb/>
　　舉行甚曠典也仍<lb/>
頒勅諭訓廸肫誠務期謹度䝉庥勿罹罪戾仰維<lb/>
天澤既已稠渥規畫更極周詳是皆我<lb/>
皇上愛育生全之盛心韞於中而不容自已爾夫以數<lb/>
　　十年未附之國悉𨽻藩臣數十萬來歸之衆遽歌<lb/>
　　樂土偉烈𢎞仁炳麐霄壤洵足篤福祚於無疆爲<lb/>
<pb n="KR4h0149_WYG_034-51a"/>
　　敷天所同慶也<hi>臣</hi>叨際昌期欣逄盛事謹稽首頓<lb/>
　　首而獻頌曰<lb/>
惟天廣運覆冐無垠惟<lb/>
聖承天懐保斯民八紘九有沐浴深仁獻琛貢賮服教<lb/>
畏神繄彼西鄙僅云革面族屬自殘誓言屢變離析來<lb/>
歸乃膺渥眷安之集之爰處爰居飲之食之以贏以餘<lb/>
聿登袵席其樂只且數十萬衆誠悃競輸<lb/>
帝念逺人曷忍遐棄總總林林亟煩調劑用設專官爲<lb/>
<pb n="KR4h0149_WYG_034-51b"/>
之統繫用列科條爲之節制騰歡額手願覲吾<lb/>
君延頸跂足<lb/>
楓陛攸聞軫懐向化爰飭六軍翠華葆羽逺臨紫塞甘<lb/>
雨滂沱霱雲靉靆載路嵩呼趨迎<lb/>
行在幔城𢎞敞<lb/>
帳殿巍峩周廬環布仙仗交羅龍驤虎旅焜燿山阿名<lb/>
王部長蒲伏㦸門張筵式宴錫以上樽耄年扶杖雪涕<lb/>
銜<lb/>
<pb n="KR4h0149_WYG_034-52a"/>
恩便蕃徳意<lb/>
大賚寵頒章服赫奕錦綺斒斕分圭賜爵封拜崇班<lb/>
㢲命重申俾同藩服<lb/>
訓諭載宣永保爾禄字裏行間靄然肫篤仁至義盡於<lb/>
惟我<lb/>
皇興滅繼絶予之土疆圖維善始終焉允臧歷稽載籍<lb/>
至徳莫京登三咸五福極寰瀛同符蒼昊蕩蕩難名<lb/>
　<lb/>
<pb n="KR4h0149_WYG_034-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻三十四<lb/>
</p>
<p>
</p>
  </div>
</body>
</text>
</TEI>
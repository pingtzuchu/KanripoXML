<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_033-1a"/>
欽定四庫全書<lb/>
皇清文頴巻三十三<lb/>
　頌<lb/>
　　昇平頌<hi>有序</hi>　　　　　　　　　張　英<lb/>
　　<hi>臣</hi>竊惟自昔國家席累葉之鴻庥撫守成之大業<lb/>
　　承平既久類必有非常之功以蕩滌瑕穢而鎮撫<lb/>
　　生民然後皇威遐鬯社稷奠安有泰山四維磐石<lb/>
　　苞桑之固焉在詩有之曰薄言震之莫不震疊在<lb/>
<pb n="KR4h0149_WYG_033-1b"/>
　　書有之曰其克詰爾戎兵以陟禹之迹方行天下<lb/>
　　至於海表夫以成康之郅隆猶以張皇六師為大<lb/>
　　訓載於詩書信有徴矣漢以兵力定七國文景之<lb/>
　　業彌光尤已事之最明者哉蓋國家之有師旅征<lb/>
　　伐猶天地之有霜雪雷霆也非霜雪則萬物煩囂<lb/>
　　之氣不肅非雷霆則四時堙鬱之氣不宣非師旅<lb/>
　　征伐則亂臣賊子無所讋服懲創而不敢肆故霜<lb/>
　　雪所以開陽春也雷霆所以啓晴霽也師旅征伐<lb/>
<pb n="KR4h0149_WYG_033-2a"/>
　　所以靖祲氛致太平也天地仁愛萬物之心與聖<lb/>
　　人仁愛萬物之心皆不得已而託之乎此者也我<lb/>
國家自<lb/>
世祖皇帝戡定大統<lb/>
皇上撫御區夏以來待藩臣之恩良渥矣處之以重鎮<lb/>
　　視之以心膂睦之以懿親極之以髙爵顯秩豢之<lb/>
　　以膏腴腆禄乃物太甘則自蠧獸久畜則思觸富<lb/>
　　貴極而驕悍生驕悍生而反噬起平居則怙勢席<lb/>
<pb n="KR4h0149_WYG_033-2b"/>
　　寵以荼毒<lb/>
朝廷逺方之赤子及下尺一之<lb/>
詔則環視而起一方作俑諸方應之以盜弄<lb/>
天子之戈於潢池舉平日<lb/>
朝廷所付之疆土所屬之將士所簡閱之器械所賚予<lb/>
　　之金錢悉藉以抗<lb/>
天子之命據固阻險伏莽跳梁是非大奮我武以芟刈<lb/>
　　而薙獮之何以昭臣子萬世之經而彰我<lb/>
<pb n="KR4h0149_WYG_033-3a"/>
國家四征不庭之罰乃自始亂以來授鉞天潢分馳禁<lb/>
　　旅虎臣四出鷹揚奮興以漸次削平迄於今八載<lb/>
　　海内蕩定昭明無纖芥根株之遺可謂盛矣<hi>臣</hi>竊<lb/>
　　念身依<lb/>
闕廷趨承講幄者五年簡侍近密者又四年其逺方兵<lb/>
　　威克捷之竒戰勝攻取之略戈甲組練之華折衝<lb/>
　　陵轢之勢臣雖未得而聞且見也若我<lb/>
皇上八年來宵衣旰食之心則臣知之最深念赤子罹<lb/>
<pb n="KR4h0149_WYG_033-3b"/>
　　於湯火急欲一旦出而登之袵席之上每復一城<lb/>
　　一邑必<lb/>
嚴諭以無擾百姓至仁也武臣進止皆恭請<lb/>
廟算以行萬里之外視如眉睫之間凡一經<lb/>
聖慮則險者平難者易成功奏績刻日而應至神也簡<lb/>
　　任將帥以武勇智略為經以持重寛愛為緯疇咨<lb/>
　　而舉推轂而行至慎也減膳撤懸力崇簡約以佐<lb/>
　　天下兵食之需故軍興歳久常賦不益至儉也閫<lb/>
<pb n="KR4h0149_WYG_033-4a"/>
　　外将帥時<lb/>
賜手敕申誡其有能靖㓂撫民者則<lb/>
灑宸翰製詩篇解御服以襃異之至厚也數年來屢避<lb/>
　　正殿朝賀一方底定宫中必焚香親告<lb/>
天<lb/>
祖至敬也未明求衣昧爽聼政日昃不遑暇食夜分省<lb/>
　　覽章奏不輟以籌畫天下至勞也捷書至必敬告<lb/>
兩宫親承色笑懽聲溢於殿陛之間至孝也殲渠魁而<lb/>
<pb n="KR4h0149_WYG_033-4b"/>
　　舍脅從逆命者誅之歸命者撫之赦過宥罪布大<lb/>
　　誥於天下至信也天下之人但見八年之内殄滅<lb/>
　　羣冦綏靖地方震古躒今武功若此之盛而能盡<lb/>
　　知我<lb/>
皇上深宫之中神武勝算焦心勞思如此之不易易哉<lb/>
　　今者十月克復雲南賊渠授首十一月十三日夜<lb/>
　　露布至<lb/>
皇上時御乾清宫覽奏臣等叩頭稱賀<lb/>
<pb n="KR4h0149_WYG_033-5a"/>
御榻前<lb/>
天顔悅甚顧謂臣等曰朕今日為天下萬姓喜追思逆<lb/>
　　亂以來官民咸被荼苦更復惻然於懐臣等謹合<lb/>
　　詞對曰<lb/>
皇上仁愛之心通於天地斯所以為萬世開太平也<lb/>
聖衷之一念不忘百姓者舉類此臣因伏念古者雅頌<lb/>
　　之作以昭徳紀功周宣王平淮北而江漢興歌唐<lb/>
　　憲宗平蔡州而淮西有頌若以方今日之功力不<lb/>
<pb n="KR4h0149_WYG_033-5b"/>
　　足以當百之一當時之臣猶能撰述詩頌鋪揚國<lb/>
　　羙垂布金石焜燿史冊况我<lb/>
國家數年中東戡閩粤西定隴蜀北平察哈南靖滇黔<lb/>
　　竒功茂烈炳炳麐麐不可勝紀<hi>臣</hi>職居惇史載筆<lb/>
　　左右其敢以固陋自覆而不勉綴賡颺之末班乎<lb/>
　　謹撰頌八章曰平閩平粤平察哈平隴平蜀平滇<lb/>
　　各指一事言之也曰泰階平歸功<lb/>
廟謨也曰武功偃樂成功重休養也統名之曰昇平為<lb/>
<pb n="KR4h0149_WYG_033-6a"/>
　　萬世無疆慶也詩曰吉甫作誦穆如清風則臣滋<lb/>
　　愧也<lb/>
　　　平閩<lb/>
閩嶠峨峨閩海泱泱灘石劍立篁叢弩張狂童逆命爰<lb/>
阻我疆勢連長鯨濁亂海邦<lb/>
王師奮武載斾皇皇東由姑蔑西經豫章如霆擊枯如<lb/>
髮攖鋩繫頸以組俘於明光厦門逋宼歸我㠶檣一民<lb/>
不殲神武孔将<lb/>
<pb n="KR4h0149_WYG_033-6b"/>
　　　平粤<lb/>
古稱百粤象郡羊城昔建南藩以奠東溟乃生䝟貐怙<lb/>
勢憑陵不孝不弟為亂之萌<lb/>
天戈所指游魂載驚既歸而命既抒而誠狼子反覆黄<lb/>
鉞斯行梟巢盡毁瘴海彌清毒潭鱷掃合浦珠明五嶺<lb/>
烟蠻南拱<lb/>
神京<lb/>
　　　平察哈<lb/>
<pb n="KR4h0149_WYG_033-7a"/>
北嶽為鎮東海為垠部落環衛繡錯魚鱗中有察哈舊<lb/>
我育民居我肘腋為我藩臣蠢兹負徳忽煽烽塵元老<lb/>
秉鉞我馬駪駪師惟一戰<lb/>
命不重申殲彼强寇不返隻輪魁渠函首獻於<lb/>
紫宸<lb/>
太宗戡伐前烈維新<lb/>
　　　平隴<lb/>
隴西涇陽俗剽民勁亂臣反戈河北咸震我師旣出逐<lb/>
<pb n="KR4h0149_WYG_033-7b"/>
北乘勝頓於堅城歳靡有定<lb/>
帝曰元老往敷朕訓示之以威懐之以信矢不遺鏃兵<lb/>
不折刃崇墉夜開頫首歸命投戈而謼悔罪思順秦隴<lb/>
千禩惟以歌詠<lb/>
　　　平蜀<lb/>
古維西蜀國號魚鳬劍閣嶙峋雲棧﨑嶇一夫扼險萬<lb/>
夫歎吁况峙糗糧千里沃腴賊實藉之稽我天誅將軍<lb/>
憑陵蠶叢坦塗既克保寧遂入成都孤雛咸殪腐䑕莫<lb/>
<pb n="KR4h0149_WYG_033-8a"/>
逋夔門巫峽重釐版圖徳威赫赫時聽巴歈<lb/>
　　　平滇<lb/>
誕惟滇宼倡亂之先攘臂昆池竊踞湘川<lb/>
王師萃止如雲蔽天威武撻伐聲震八埏巨兇既殄餘<lb/>
燼猶燃寄命孤城析骸經年元戎奮武伐鼓淵淵鐵橋<lb/>
失險滇城摧堅翦彼鯨鯢膏我戈鋋亂源禍始藁街特<lb/>
懸<lb/>
　　　泰階平<lb/>
<pb n="KR4h0149_WYG_033-8b"/>
六軍振旅九服來同桃林歸馬扶桑挂弓星輝雲縵嶽<lb/>
朗川融休哉鴻烈誰其始終輔弼之英貔虎之雄祇受<lb/>
成命謨由<lb/>
聖衷智勇天錫濬哲亶聰握機鏡要神運樞中仁慈恭<lb/>
儉昭格蒼穹鞏萬世業定此膚功<lb/>
　　　武功偃<lb/>
我有弓矢願言櫜之我有戈矛載衅藏之膏澤萬物雲<lb/>
行雨施譬彼稂莠翦伐無遺今此良苖滋溉攸宜仰承<lb/>
<pb n="KR4h0149_WYG_033-9a"/>
帝祜俯恤民疲崇文敦敎返於恬熙仁風愷政浹髓淪<lb/>
肌<lb/>
<pb n="KR4h0149_WYG_033-10a"/>
至徳𢎞仁頌<hi>有序</hi>　　　　　　　　　張　英<lb/>
　　稽古稱幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>之廣曰東漸於海西被於流沙朔南<lb/>
　　暨聲教訖於四海可謂盛矣然東南以海為域西<lb/>
　　曰流沙則猶在今甘肅之境朔方亦未嘗明言所<lb/>
　　至之地三代以來歴漢唐宋元明求其王化之所<lb/>
　　及車書之所通梯航重譯之所至皆未有如我<lb/>
國家今日之無逺弗届者也<lb/>
皇上視荒逺之人無異於畿甸之赤子凡跂行喙息者<lb/>
<pb n="KR4h0149_WYG_033-10b"/>
　　皆欲令其生養安全而納之軌物之中盡兩間之<lb/>
　　所覆載不忍一方一人不獲其所書所謂光天之<lb/>
　　下至於海隅蒼生萬邦黎獻共為帝臣豈非聖人<lb/>
　　之心前後古今一轍哉曩時喀爾喀君長僻處遐<lb/>
　　陬雖屢通職貢未盡躬修臣節今者嚮慕<lb/>
徳威傾心内附願列藩臣<lb/>
皇上鑒彼精忱厚加存恤給地安置豢以牲畜芻粟以<lb/>
　　資其生恩至渥矣爰以康熙三十年孟夏之月<lb/>
<pb n="KR4h0149_WYG_033-11a"/>
車駕親自拊循期門羽林之士雲衛景從五月初吉至<lb/>
　　於邊徼之地七旗喀爾喀君長率其衆數十萬人<lb/>
　　歸誠效命於<lb/>
龍旗鸞斾之前莫不扶老挈幼稽顙流涕感頌呼籲朝<lb/>
　　見伏謁如儀<lb/>
皇上育以至仁涵以至徳錫宴頒賞咸從優渥發<lb/>
徳音下明詔嘉其嚮化之誠予以世守之爵其宗族皆<lb/>
賜秩有差復為之申法禁布規條曉以禍福廸以幹年<lb/>
<pb n="KR4h0149_WYG_033-11b"/>
　　俾與四十九旗同沾恩澤永逺生養猗歟盛哉<lb/>
皇上之徳怙冒此天地照臨並日月會合如風雲濡澤<lb/>
　　若雨露昭明法紀如三辰之麗天底定方隅如四<lb/>
　　維之奠地恩賚禮成羣心欣悅普天率土莫不謳<lb/>
　　頌前史紀載罕覯斯盛臣忝居惇史之班敢對揚<lb/>
　　休羙恭獻頌曰<lb/>
維彼逺人雖處漠北自天覆之豈有方域罔克奠居<lb/>
聖心憫惻好生之仁惟帝時則<hi>一章</hi>
<pb n="KR4h0149_WYG_033-12a"/>
靡憚暑雨跋履山川安人是亟懐逺宜先滌其荼苦賚<lb/>
以生全稽顙至止歡動八埏<hi>二章</hi>
何以宴之㫖酒維清何以錫之庭實百朋龎眉皓首扶<lb/>
杖來聽<lb/>
天膏所沛萬類皆榮<hi>三章</hi>
自古仁人繼絶舉廢存其名號勿殄厥世永為北藩版<lb/>
圖是隸帯礪之封爰及苖裔<hi>四章</hi>
聖慈藹藹申令煌煌維仁是育維義是匡教以親遜爾<lb/>
<pb n="KR4h0149_WYG_033-12b"/>
毋胥戕食我茅土率我典常<hi>五章</hi>
我徳旣敷我武孔揚如雲如電戈甲騰驤如虎如貔騎<lb/>
官蹶張<lb/>
天威赫濯震肅遐荒<hi>六章</hi>
自兹逺人保聚生息如溺斯拯如槁斯植耕田鑿井維<lb/>
帝之力錫爵分珪維<lb/>
帝之徳<hi>七章</hi>
駕轉六龍雲生九陌甘雨載塗澤我疆埸人和致祥敷<lb/>
<pb n="KR4h0149_WYG_033-13a"/>
天悅懌盛舉永光昭於簡冊<hi>八章</hi>
<pb n="KR4h0149_WYG_033-14a"/>
聖武三臨絶塞蕩寇功成頌<hi>有序</hi>　　　張　英<lb/>
皇帝承天景命臨御宇内勞<lb/>
九重之宵旰謀萬姓之乂安所以撫綏而敎養之者至<lb/>
　　矣備矣蠲柤之詔嵗必數下史不絶書嘉恵元元<lb/>
　　動以數百萬計積貯之令行於豐稔遍於州邑所<lb/>
　　在有數十年之儲凡此無非為百姓計也曩時三<lb/>
　　逆盤結為天下蠧必致荼毒生民於是大奮威武<lb/>
　　翦除而廓清之蓋<lb/>
<pb n="KR4h0149_WYG_033-14b"/>
聖人之心欲使薄海内外戴髮含齒之氓咸遂安養共<lb/>
　　樂生成同登仁夀之風永底時雍之化深宫睿慮<lb/>
　　之所孜孜圖維自朝至於日中昃不遑暇食者惟<lb/>
　　在乎此也乂安中土之心切則不得不安邊徼欲<lb/>
　　安邊徼則不得不除冦賊荒逺之區脫有梗我<lb/>
王化伏莽跳梁之人則将來必益為邊患為邊患則必<lb/>
　　調發轉輸以逺煩禁旅勞頓九州之民<lb/>
聖心所以惓惓焉為國家計久逺為生民謀休息為萬<lb/>
<pb n="KR4h0149_WYG_033-15a"/>
　　世立太平必欲蕩滌此狡寇厄魯特噶爾丹者所<lb/>
　　以安邉塞也威逺人也實所以乂安中土也維丙<lb/>
　　子季春<lb/>
聖躬親御六飛逺度瀚海戈甲耀日旌旗蔽空風馳雲<lb/>
　　集俯瞰賊壘如自天而下為狡宼之所不及料披<lb/>
　　靡奔潰獸駭鳥散勁旅堵截一鼓而草薙禽獮之<lb/>
　　賊雖遁跡荒逺而部曲盡矣牧畜空矣奄奄之息<lb/>
　　何能久存庸衆之識似更不煩車駕之再臨王師<lb/>
<pb n="KR4h0149_WYG_033-15b"/>
　　之久駐乃<lb/>
宸算制敵逈出尋常留将軍於塞上以困蹙震悚之<lb/>
聖躬以丙子冬復臨邉塞渡河至鄂爾多斯之地經畫<lb/>
　　布置丁丑春又<lb/>
親至寕夏駐蹕於狼居胥山遣師搜勦<lb/>
車駕逼臨彼之部曲惶駭離畔振如雷如霆之威兇渠<lb/>
　　自褫其魄沛如雨如露之澤黨與咸貳其心所以<lb/>
　　俘其子而來獻者彼之鄰國也遣使而輸誠納款<lb/>
<pb n="KR4h0149_WYG_033-16a"/>
　　者彼之腹心也賊雖狡悍斯時四顧無親入地無<lb/>
　　路以膏斧之軀為飲鴆之計惟有自即殄戮爾安<lb/>
　　能出<lb/>
聖謨成算之外哉總由我<lb/>
皇上躬親指示竒正兼施恩威并用視絶域於掌上羅<lb/>
　　獷獸於阱中故成功若斯之盛也蓋非至明無以<lb/>
　　審機而不惑非至誠無以歴久而不倦非至斷無<lb/>
　　以成功而不疑而總歸於<lb/>
<pb n="KR4h0149_WYG_033-16b"/>
聖心之至仁視邊方為一體而不忍數罹其災也登寰<lb/>
　　宇於袵席而不忍以一事煩苦吾民也是以三臨<lb/>
　　絶域跋渉山川冒觸寒暑<lb/>
親舉玉趾恒飲濁泉風雪則屏除帳殿減餐則俯同士<lb/>
　　卒揮黄鉞以先驅擐甲胄而逹旦指麾形勢則極<lb/>
　　在巘在原之勞籌畫機宜則窮九地九天之秘焦<lb/>
　　勞煩苦不可殫述<lb/>
聖躬皆親歴之仁天下子萬民之心至矣蔑以加矣今<lb/>
<pb n="KR4h0149_WYG_033-17a"/>
　　者逋寇悉平荒逺無不臣之國邉烽盡息諸蕃皆<lb/>
　　樂利之年大功告成盛典斯舉以副我<lb/>
皇上乂安中外之心成我<lb/>
國家太和熙皥之化永永萬年至於無極<hi>臣</hi>竊惟<lb/>
聖武三臨絶塞殄宼寕民焜燿史冊上下千古無與比<lb/>
　　隆謹撰頌九章以述盛烈頌曰<lb/>
維丙子春<lb/>
神武丕揚組練十萬氣吞朔荒<lb/>
<pb n="KR4h0149_WYG_033-17b"/>
帝親率之沙磧騰驤殲此猰㺄膏我斧斨<hi>一章</hi>
維朐臚河逺帯荒服自<lb/>
天臨之泉甘草綠立覆其巢揮戈西逐萬古不磨<lb/>
聖人之躅<hi>二章</hi>
寇方奔突西遇我軍風掃霆擊狐兎披紛飽我卒伍殄<lb/>
厥醜羣<lb/>
神謀指授耆定大勲<hi>三章</hi>
維丙子冬雨雪在塗黄河曲岸<lb/>
<pb n="KR4h0149_WYG_033-18a"/>
鑾輅馳驅除惡務本宜絶根株時哉勿失洋洋<lb/>
聖謨<hi>四章</hi>
河流浩浩虎旅雲屯震之以武綏之以恩風馳青塜化<lb/>
洽烏孫呼韓接踵稽顙<lb/>
至尊<hi>五章</hi>
天與不取昔人所嗤張我精銳燼彼饑疲乘機維哲扼<lb/>
要乃竒<lb/>
聖人之智匪衆所窺<hi>六章</hi>
<pb n="KR4h0149_WYG_033-18b"/>
維丁丑春經武西偏狼居胥山古史所傳<lb/>
天子韎韐威暢八埏逺陋西漢勒銘燕然<hi>七章</hi>
都邑聚觀孽子成俘鴟張鉅寇一夕殄誅彼脅從者咸<lb/>
輸爾孚巍功駿烈振古所無<hi>八章</hi>
玉闗萬里靡塵不清覆載之内咸震<lb/>
天聲外安中乂億載功成金函玉檢永頌昇平<hi>九章</hi>
<pb n="KR4h0149_WYG_033-19a"/>
　　平滇頌<hi>有序</hi>　　　　　　　　　孫在豊<lb/>
皇上聖神文武徳蓋八紘功函九有薄海内外罔不暨<lb/>
　　訖<lb/>
御極二十年繼序集勲恢宏煌煒躋昇平遏亂略奄甸<lb/>
　　海表盪滌南疆自西自東剗刮羣姦<lb/>
天戈所指既翦既除惟兹滇南孽醜竄穴孤城延喘嘘<lb/>
　　息王師三十萬既集雲南城下九月辛未<lb/>
詔諭諸将督趣攻拔<lb/>
<pb n="KR4h0149_WYG_033-19b"/>
睿算指授至㫁至悉於是大将軍臣章泰臣賴塔等既<lb/>
　　受方略率師賈勇登銀定山扼上游環布四面列<lb/>
　　樹雲梯乘埤入隘矢鋒雨集礟聲雷鍧十月丁未<lb/>
　　拔其城逆渠呉世璠自盡傳首京師獲其醜類殲<lb/>
　　之軍中降其衆五千餘弗殺軍民悉定雲南平十<lb/>
　　一月丁卯露布至京<lb/>
　午門宣捷臣民懽躍咸仰<lb/>
皇上天威遐暢妙運在心坐照萬里之外瞭如目中指<lb/>
<pb n="KR4h0149_WYG_033-20a"/>
　　諸掌上俾諸將得受成畫奏膚功肆靖八荒永清<lb/>
　　四海成功若此之燀赫也臣稽前古漢武拓地置<lb/>
　　郡唐䝉治僰道浮船牂牁而不下王然于輩分道<lb/>
　　四出莫能逹厥後昆明習戰以為羙談唐開六詔<lb/>
　　武徳貞觀間韋仁夀檢校南寧寄治越巂顔師古<lb/>
　　以諸州内附遂圖王㑹宋藝祖玉斧畫圖置大渡<lb/>
　　以西不問蓋自二千年間英主間出於西南徼外<lb/>
　　猶難之我<lb/>
<pb n="KR4h0149_WYG_033-20b"/>
皇上神武布昭靡逺弗届駿烈無前卓冠百王遠軼千<lb/>
　　古已臣竊惟嚮者滇南閩粤諸土分置藩翰垂三<lb/>
　　十年久將滋蔓<lb/>
皇上睿謨神智至深且遠收其部衆<lb/>
詔許乞還待以恩禮且以省供億寛民力至仁也乃滇<lb/>
　　逆首禍自取天討搆及閩粤以速誅戮<lb/>
帝用赫怒大張撻伐六師四出次第削平閩宼盗弄者<lb/>
　　三年繫頸而致之闕下平南克終臣節厥子逞狂<lb/>
<pb n="KR4h0149_WYG_033-21a"/>
　　者伏誅兩粤草竊悉就殄滅滇逆所犯秦隴以西<lb/>
　　楚疆以南黔蜀諸地一時呌讙大軍整旅而前逆<lb/>
　　氛鳥獸駭散賊桂先殪嘬鋒礪鍔掇衡岳披辰沅<lb/>
　　南定黔中跨雲棧擘劍閣西踣蜀道又以一軍略<lb/>
　　梧桂而西長驅滇界諸軍畢會盡薄城下覆其穴<lb/>
　　巢孽䜿授首八載用兵㑹朝奏績天地神人篤其<lb/>
　　慶山川河嶽效其靈昆蟲草木罔不䝉休而被澤<lb/>
　　猗歟盛哉<lb/>
<pb n="KR4h0149_WYG_033-21b"/>
聖天子有大而謙乃曰惟<lb/>
天惟<lb/>
祖宗之靈實佑庇之爰告<lb/>
郊廟昭事惟䖍<lb/>
頒詔中外湛恩霈澍車書萬國悉庭悉臣四海晏如民<lb/>
　　用休息<lb/>
帝徳丕冒嘉恵元元遐陬荒澨莫不涵泳至化皥皥熙<lb/>
　　熙羣仰幬載以䝉億萬世無疆之休永永無極臣<lb/>
<pb n="KR4h0149_WYG_033-22a"/>
　　恭遇昌期懽忻舞蹈發於聲歌不敢以猥陋闕職<lb/>
　　頌曰<lb/>
帝徳廣運撫兹萬方<lb/>
天威肆靖<lb/>
聖武維揚窮域極邊西南之荒四征不庭曰安曰攘風<lb/>
嘷虎嘯雲擁龍驤人三十萬整我戎行決䇿如神<lb/>
九重制勝誕告師中能以衆正維師武臣咸克用命滅<lb/>
此朝食一皷而奮江擘金沙山揺銀定覆巢壓卵以莫<lb/>
<pb n="KR4h0149_WYG_033-22b"/>
不順逆渠自仆刃取頭顱獻馘於京懸首於衢黨惡就<lb/>
殲已伏厥辜倒戈不殺歸命其蘇滇人帖然頓顙讙呼<lb/>
坐籌萬里實惟<lb/>
帝謨赫赫聲靈西南逺徼自古為難前史所道水戰昆<lb/>
明風烟南詔畫斧披圖解貂用勞孰與神武明威並昭<lb/>
一舉風清蠻天海嶠在昔逆醜實違於天<lb/>
帝念兆民謀其幹年坐糜餽粻莫甚於滇次之閩粤詔<lb/>
可其還蔓草之圖猶其後焉奚乃逆命是惟就殲六師<lb/>
<pb n="KR4h0149_WYG_033-23a"/>
及之行天之罰逆伺沅湘旁煽閩粤騃豎猖狂閩天䑕<lb/>
竊降走傳車以承鈇鉞維彼平南終亮其節鋤其不類<lb/>
殄其不率初征滇逆於岳於衡天之明威首誅不寧既<lb/>
干赫怒莫逭天刑是翦是刈率湖之濵迅捲而南楚疆<lb/>
以平既抵貴陽亦越武陵雲棧西連蠶叢鳥道劍閣天<lb/>
開玉壘風掃拾蜀如遺偃黔猶草粤西一軍五嶺之表<lb/>
惟堅是攻惟虚是𢷬㑹取滇池馬騰士飽諸軍雲合萬<lb/>
旐星飛月中三捷天外重圍潛狐何窟潰蟻何歸烽消<lb/>
<pb n="KR4h0149_WYG_033-23b"/>
烟滅旌旗一麾獻功<lb/>
郊<lb/>
廟布<lb/>
詔天陲建櫜衅甲萬邦以綏惟<lb/>
帝之徳諴和有衆稼穡民依車書賓貢功叙九歌道尊<lb/>
三重苖以雨膏物以風動囿茁騶虞郊遊麟鳯<lb/>
天子萬年式歌且頌<lb/>
<pb n="KR4h0149_WYG_033-24a"/>
　　平滇頌<hi>有序</hi>　　　　　　　　　徐乾學<lb/>
　　肇自<lb/>
聖人首出握乾符俯坤軸函括㝢縣車書混一海内無<lb/>
　　事惟二三藩臣猶擁兵重鎮糜大司農金錢嵗鉅<lb/>
　　萬<lb/>
皇上欲以脫劍建櫜加之恩禮賦杕杜勞還之詩然後<lb/>
　　輯干歸馬蠲租給復施近古未有之寛政以故<lb/>
俞諸鎮之請使使宣慰皆還諸<lb/>
<pb n="KR4h0149_WYG_033-24b"/>
朝嘉與祚嗣共保吉康何圖賊臣狡焉思逞滇為首逆<lb/>
　　二隅效尤爾乃宗賢授鉞宿将建牙肅将<lb/>
天威徂征厥罪<lb/>
皇上親授方略分道飇馳神殛鬼謀渠魁自斃蟻屯蜂<lb/>
　　聚跳梁傅㑹之徒送欵通章絡繹而至閩粤諸路<lb/>
　　以次底平稜威遐厲掃蕩黔蜀於是黨與㩦離脅<lb/>
　　從解散惟滇遺孽負隅嬰城我<lb/>
皇赫怒責攻益急令諸将分道並進焚巢踣穴殲厥醜<lb/>
<pb n="KR4h0149_WYG_033-25a"/>
　　徒爰以康熙二十年冬十月進逼其城圍之數重<lb/>
　　逆孽呉世璠暨偽将郭壮圖窮蹙自殺餘衆悉降<lb/>
　　滇南以平先是<lb/>
至尊進羣臣命之曰自軍興以來未忍加賦以重困元<lb/>
　　元顧一切用權宜集事予一人繹思未有攸濟惟<lb/>
　　欲永清耆定以無宿兵於三方夙夜弗遑於兹數<lb/>
　　稔今尚刻期戡定其所以休養斯民者罔或後時<lb/>
　　至是捷書<lb/>
<pb n="KR4h0149_WYG_033-25b"/>
聞<lb/>
皇上告祭<lb/>
郊壇<lb/>
太廟發政施仁示天下更始湛恩渥澤與赫聲濯靈俱<lb/>
　　遍逺邇普天率土歌咏昇平匪直巂谷之中方吹<lb/>
　　暖律昆明之上始消兵氣而已<hi>臣</hi>嘗逖覽載籍於<lb/>
　　古今治忽之故察其源流本末蓋非沈幾不足以<lb/>
　　圖功非果斷不足以集業傳曰末大必折尾大不<lb/>
<pb n="KR4h0149_WYG_033-26a"/>
　　掉理勢所至可燭照數計唐時藩鎮根柢纒結雖<lb/>
　　以子儀光弼愬燧之徒名將馳驟究不能剷滅蕩<lb/>
　　滌禍且與唐終始此無他無大有為之主恢謀遠<lb/>
　　算以作之於上也我<lb/>
皇上睿謀神運制勝堂皇選将征討七八年間諸叛削<lb/>
　　平如吹槁葉版圖尺土罔不肅清自今億萬斯年<lb/>
　　太平玉燭<lb/>
詔秩宗審定典禮樂正宣播金石貞符洊至洪庥無疆<lb/>
<pb n="KR4h0149_WYG_033-26b"/>
　　<hi>臣</hi>之職司乃兼載筆竊以易言髙宗伐鬼方三年<lb/>
　　克之其在於詩則有殷武一篇宣王之伐淮徐則<lb/>
　　雅有江漢常武唐憲宗之平淮西不過一州之地<lb/>
　　而韓碑柳雅崒然聳觀當時臣子所為揚厲鋪宣<lb/>
　　以美盛徳告成功者著之於經垂之於史其揆一<lb/>
　　也<hi>臣</hi>不勝葵藿之忱謹作頌以獻凡十有六章皆<lb/>
　　指事實録以明彰<lb/>
皇上聰明睿智神聖文武邁古髙宗宣王非唐宗之儔<lb/>
<pb n="KR4h0149_WYG_033-27a"/>
　　所可企仰萬一至仁厚徳蕩蕩巍巍嫓羙炎黄比<lb/>
　　隆堯舜於以流傳奕禩垂則無極頌曰<lb/>
維<lb/>
帝元祚文軌既同盤江洱海版𨽻驛通填壓維藩敢貪<lb/>
天功宿兵麋餉未復於農<hi>一章</hi>
假竊威靈張官置吏物產豊積潛為姦利腹忮貌恭噢<lb/>
咻為恵<lb/>
聖哲幾先帷幄謀秘<hi>二章</hi>
<pb n="KR4h0149_WYG_033-27b"/>
宸衷獨運衆慮或殊宣厥旋歸寧棘毋徐彼戢其翼其<lb/>
究将舒寢謀則暫革心則無<hi>三章</hi>
幾不可需事不可狃養癰終潰其毒孔厚<lb/>
天語温然恤其勞久有弗共命雷霆在後<hi>四章</hi>
彼昏神昧恃力猖獗敢行稱亂干我黄鉞蠢爾狂且聽<lb/>
彼誘脅一時蝟起姦宄草竊<hi>五章</hi>
於赫<lb/>
皇威整我禁旅攻車同馬震疊荆楚么麽小蟲奮臂我<lb/>
<pb n="KR4h0149_WYG_033-28a"/>
拒我奪其壁冞入其阻<hi>六章</hi>
貫盈於髦天奪其魄釡魚檻獸技窮能索天監趣罰畀<lb/>
於鬼伯裂肩分髀以俟刑磔<hi>七章</hi>
維兹闗隴維兹邊庭維兹兩粤維兹甌閩維黔維蜀咸<lb/>
曰底平折首獲醜王師有征<hi>八章</hi>
王師有征殄彼凶豎曀曀滇方如闇斯曙如熱斯濯如<lb/>
暵斯雨如渴斯漿如餒斯饇<hi>九章</hi>
四時代謝亦有金行民用五材誰能去兵<lb/>
<pb n="KR4h0149_WYG_033-28b"/>
帝纘武功既克告成武功告成<lb/>
帝曰息民<hi>十章</hi>
息民伊何民力殫矣輸将告困惟師之以矧師所處實<lb/>
多轉徙中田有棘不見秬秠<hi>十一章</hi>
帝曰施仁給復賜租斥闗去禁養老字孤滌瑕洗垢咸<lb/>
在赦除登賢進良載廣厥途<hi>十二章</hi>
小大之吏必以亷善允釐百工各守爾典武功爵級不<lb/>
叅銓選貴遊執經論秀藝苑<hi>十三章</hi>
<pb n="KR4h0149_WYG_033-29a"/>
羣工咸曰丕休萬年登三咸五鴻號光前<lb/>
聖情固讓於<lb/>
祖於<lb/>
天郊壇都宫禋祀告䖍<hi>十四章</hi>
如天之仁覆幬八荒受福<lb/>
王母有慶元良在廷肅敬濟濟巖廊夀域日躋純固敦<lb/>
龎<hi>十五章</hi>
猗與醇風臻於刑措昔陳原野惟滇之故滇功既奏天<lb/>
<pb n="KR4h0149_WYG_033-29b"/>
下大酺於昭頌聲來許垂裕<hi>十六章</hi>
<pb n="KR4h0149_WYG_033-30a"/>
　　平滇頌<hi>有序</hi>　　　　　　　　　尤　侗<lb/>
皇帝御極二十年<lb/>
命大將軍貝子章泰綏逺將軍總督蔡毓榮等進兵逼<lb/>
　　雲南<lb/>
詔若曰此窮寇不足膏齊斧兵法攻城為下勿肉薄傷<lb/>
　　士卒殄及平民其築長圍困之必自斃自二月至<lb/>
　　於十月城中食盡畔衆皆譁我師進克子城逆孽<lb/>
　　呉世璠蹙自剄偽黨開門降迎<lb/>
<pb n="KR4h0149_WYG_033-30b"/>
王師以入百姓前歌後舞壺簞載道或相與垂涕曰不<lb/>
　　圖今日復為<lb/>
王人見太平也幕府上露布至京宣捷<lb/>
　午門外羣臣咸拜手颺言曰於鑠哉此非師武臣力<lb/>
　　繄<lb/>
一人如天之福無疆惟休蓋自三桂倡亂八載於兹踞<lb/>
　　滇為窟狡焉啓疆竊我黔陽䧟我巴蜀封豕長蛇<lb/>
　　薦食三楚波及豫章之界蹂躪我城郭瘡痍我人<lb/>
<pb n="KR4h0149_WYG_033-31a"/>
　　民不寕惟是又招八閩勾兩粤誘我蟊賊以蕩揺<lb/>
　　我邊疆東南蠢動靡有寕宇於是<lb/>
天子赫怒禡牙誓師大發禁旅并良家彍騎連營百萬<lb/>
　　度支轉餉半天下舳艫牛馬終夜有聲鉦人伐鼔<lb/>
　　一月三捷大憝稔惡天用勦絶其命賊徒駭潰閩<lb/>
　　粤之人震慴流汗匍匐乞命<lb/>
朝廷下制書賜尚之信死以尺組縳耿精忠致闕下二<lb/>
　　方底定璠猶不悛收合餘燼自竄叢棘孤雛腐鼠<lb/>
<pb n="KR4h0149_WYG_033-31b"/>
　　保首領之不暇卒取覆亡為萬世僇其伏罪亦已<lb/>
　　晚矣夫以堂堂<lb/>
天朝踴躍用兵殲厥小醜摧枯振槁何憂弗克然當其<lb/>
　　始也一夫抗命三蘖連衡若火之燎於原不可撲<lb/>
　　滅矣以<lb/>
皇上天威率其股肱心膂之臣熊羆虓虎之佐運籌帷<lb/>
　　幄折衝樽俎一戰而舉荆襄再戰而收衡永西師<lb/>
　　絶連雲之棧跨劍閣搗成都東師破辰龍闗席捲<lb/>
<pb n="KR4h0149_WYG_033-32a"/>
　　貴竹直抵苴蘭城下摩旗㸃蒼之壘飲馬盤龍之<lb/>
　　津風馳電掃谷静山空自征伐以來未有驅除若<lb/>
　　斯之速者也且滇雖一隅僭始荘蹻閉巂昆明不<lb/>
　　通中國蒙社并有六詔蠶食滋大鄭趙楊干號令<lb/>
　　三嬗終歸段氏迨元始入版圖明遂郡縣其地然<lb/>
　　以世祖之雄略潁涼西平之壯謀加以十一總管<lb/>
　　三宣六慰而伯忽舍利畏造變於前阿資思任搆<lb/>
　　釁於後蠻爭觸鬬日尋干戈何者夜郎不知漢大<lb/>
<pb n="KR4h0149_WYG_033-32b"/>
　　聲敎阻絶嗜殺怙亂其習俗然也況叛臣敎之嘯<lb/>
　　其兇族逆我顏行驅市人於鋒鏑朝箕暮歛糜爛<lb/>
　　其室家此邦之人水深火熱若枯旱之望雨今<lb/>
陛下義征不庭提赤子出沸湯之中使登袵席髳人濮<lb/>
　　人回首面内胥沾闓澤甚盛徳也雖虞帝之格苖<lb/>
　　民殷宗之克鬼方何以加焉然後振旅而還告<lb/>
廟獻俘班朝飲至勲庸銘於鼎鐘名號昭於史冊不其<lb/>
　　夐乎於是<lb/>
<pb n="KR4h0149_WYG_033-33a"/>
天子沛然改容曰予一人敢不荷<lb/>
天之寵承<lb/>
祖宗三后之慶顧自軍興宵旰不遑諸大夫勤勞於内<lb/>
　　諸将士暴露於外烽燧所至毋乃驚懼子弟憂患<lb/>
　　長老其他飛茭輓粟疲於奔命者不可勝數朕心<lb/>
　　憫焉賴<lb/>
社稷之靈以遏亂略罪人斯得庶幾息平兵革與海内<lb/>
　　更始其頒爵賞蠲賦役赦殊死以下天下聞之僉<lb/>
<pb n="KR4h0149_WYG_033-33b"/>
　　謂<lb/>
皇上武功赫赫既如彼文命洋洋又若此愽恩廣施逺<lb/>
　　撫長駕車書混一符瑞響臻道侔乎乾坤業隆乎<lb/>
　　三五雖鳴和鑾奏雅樂封泰山禪梁父夫何恧哉<lb/>
　　<hi>小臣</hi>侗備員珥筆退而作頌一篇爰揚<lb/>
至尊之光烈用告太師歌以舞萬頌曰<lb/>
皇淸受命歴無疆上暢九垓下八荒大共小球皆來王<lb/>
北至肅慎南越裳<lb/>
<pb n="KR4h0149_WYG_033-34a"/>
天子穆穆坐明堂載櫜弓矢秉圭璋蠢爾強藩何跳梁<lb/>
射天逐日肆披猖二豎從之同顛狂彭彭大車拒螳蜋<lb/>
吾<lb/>
皇一怒威神張天戈下指開天閶鑿門推轂授斧斨礪<lb/>
乃鋒刃峙糗糧雷輜星駟啓戎行勢如猛虎驅跛羊大<lb/>
首旣隕羣犇亡遂挽彭蠡廻瀟湘蠶叢鳥道闢康荘木<lb/>
瓜金筑歸疆塲競牽鐵索渡瀾滄井蛙遺息走且僵藐<lb/>
然山鬼伏箐篁銅鼔一鳴魂魄䘮長鯨就戮短狐戕前<lb/>
<pb n="KR4h0149_WYG_033-34b"/>
徒倒戈爭投降君子小人篚壺漿竹王祠下迎三郎六<lb/>
軍齊轡臨城隍鞭指卭笮揮冉駹牂牁㽛町遙相望碧<lb/>
鷄晝啼金馬驤彩雲飄颻昆池旁平滇洱海成田桑市<lb/>
㕓不改耰耡長僰僮唱歌傳白狼翠毛象齒貢梯航㨗<lb/>
書飛羽奏明光<lb/>
天顔有喜夜未央百工來賀舞且颺<lb/>
帝曰嗟咨心如傷賊臣不道犯天綱良民何辜罹其殃<lb/>
居者裹負行羈韁哀我人斯亦孔将刑獄幾何念桁楊<lb/>
<pb n="KR4h0149_WYG_033-35a"/>
錢榖幾何問倉箱亟放赦令覃<lb/>
恩章<lb/>
后以誥命施四方乃開石室紀太常彤弓盧矢間珮璫<lb/>
龍旗和鈴鞗革鶬朱鷺鐃次登廟廊職方㑹同統萬邦<lb/>
王道蕩蕩臻平康大武止戈佳兵藏逝將歸馬華山陽<lb/>
功成治定禮樂彰秩宗黼黻䕫笙簧龍圖龜書出低昂<lb/>
郊遊麒麟苑鳯凰黒秬黄<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>兆豐穰青芝赤箭呈禎祥<lb/>
仰觀玉燭俯金湯羙哉丕基亘皇唐宜升介丘答穹蒼<lb/>
<pb n="KR4h0149_WYG_033-35b"/>
云云亭亭風雨翔金泥玉檢書輝煌探䇿占之夀永昌<lb/>
皇清受命歴無疆<lb/>
<pb n="KR4h0149_WYG_033-36a"/>
　　平滇頌<hi>有序</hi>　　　　　　　　　陳維崧<lb/>
　　恭惟我<lb/>
皇帝陛下履㤗承乾繼離出震春温秋肅徳符蒼昊以<lb/>
　　俱穹西被東漸績比黄輿而並愽巍巍蕩蕩<lb/>
帝徳難名祇祇威威<lb/>
皇靈有赫卿雲似蓋晨團姚后之鄉甘露如珠曉湛姬<lb/>
　　王之甕聲敎訖九圍之内典章邁百辟而前固巳<lb/>
　　遐陬異域獻狀鴻臚絶徼殊邦編名屬國驗東風<lb/>
<pb n="KR4h0149_WYG_033-36b"/>
　　而受隷碧弩充庭測海水以來王赤車集闕者矣<lb/>
　　獨此狡焉忘其蕞爾凶踰射月久倔強於九隆六<lb/>
　　詔之間惡甚詛天漸咆哮於㽛町哀牢之國始也<lb/>
　　兎惟營窟俄焉虎乃負嵎加之羣藩逞犄角之圖<lb/>
　　因而三蘖鼓連雞之勢杜弢之衆不過流民馬騰<lb/>
　　之軍無非乞活髦牛作馬遘此淪胥靡莫苴蘭遭<lb/>
　　斯荼酷此則普天率土咸切同仇負氣含靈要為<lb/>
　　共憤三辰之所不祐九伐之所必懲然而<lb/>
<pb n="KR4h0149_WYG_033-37a"/>
帝曰無庸<lb/>
王惟不怒彎雄弧而誓將首殱蛇豕聲援倚長劍以興<lb/>
　　師先揃蚍蜉種類蒼頭長鬛叱咤風雲戰艦戈船<lb/>
　　憑陵霄漢蠭旗西指則崤函之千嶂都開犀角南<lb/>
　　征則甌越之百城俱下一揮青兕交廣歸誠再濯<lb/>
　　黄龍巴巫効命屬渠兇之稔惡尋巨憝之逋珠王<lb/>
　　敦跋扈詎漏天殃蘓峻梟雄先嬰鬼僇爰是梯衝<lb/>
　　亂舞以蹙危疆鼔角狂吟而追枉矢霆轟電砉影<lb/>
<pb n="KR4h0149_WYG_033-37b"/>
　　翻鐵索之橋海走山飛聲震銅標之柱母波襍種<lb/>
　　立致土崩荘蹻何人終於獸駭遂以康熙二十年<lb/>
　　十月二十八日恢我邊疆入其郛郭蚩尤肩髀狼<lb/>
　　籍於深蹊密箐之間袁尚頭顱顛踣於邃谷殘崖<lb/>
　　之次惸惸狂穉赴此灰釘孑孑童騃隨為葅醢僰<lb/>
　　僮萬指歡呼於葛相祠邊蒟醤千罌大酺於㸑王<lb/>
　　碑下山川重秀天地再清蓋逆賊呉三桂者勝國<lb/>
　　微員前朝末將嚮者蹠穿膝暴原無勃蘇報主之<lb/>
<pb n="KR4h0149_WYG_033-38a"/>
　　誠當時擊楫臨風寕同祖逖勤王之志徒以耽情<lb/>
　　優笑蠱惑妖滛石崇之嬖幸辱在兵間羊侃之侍<lb/>
　　人歸於幢主窮而投我飢則附人魯國豎牛之惡<lb/>
　　肇始童牙魏時司馬之心彰於行路且夫圈牢小<lb/>
　　物祇工鳴吠之長縧鏇微姿僅備驅除之用<lb/>
本朝坦懐覆幬大度優容本無疑忌啟漢皇信越之嫌<lb/>
　　并鮮雄猜召明室胡藍之釁是郡處之冗散猶當<lb/>
　　銜感如天秩以寛閒尚足蒙羞入地況非親非懿<lb/>
<pb n="KR4h0149_WYG_033-38b"/>
　　寵被河山爾公爾侯勲侔帯礪爵冠樊酈而上名<lb/>
　　參寇賈之班毛郕魯衞視彼親藩羽葆旌旄升於<lb/>
　　大國湛恩巳甚寵眷原奢而乃妄矜螳臂濫干赤<lb/>
　　族之誅恣效鴟張自作湛宗之孽假僭竊以肆其<lb/>
　　無聊作披猖以益其老悖危亡相續糜爛為期能<lb/>
　　無刋之九鼎凖檮杌以同姦鑒在千秋與共吺而<lb/>
　　比慝者歟<hi>臣崧</hi>欣逄盛事敢矢雅音頌曰<lb/>
於爍<lb/>
<pb n="KR4h0149_WYG_033-39a"/>
皇清孚於凾夏爟火升禋焫蕭奏嘏鳬人縵樂笙師吹<lb/>
雅萬邦棣棣執籩侑斚<hi>一章</hi>
臘祭而膢旱祭而雩隴多馴雉澤有騶虞誓衅爾甲誓<lb/>
卧而枹曰靡有蘖苞庶用奠厥家<hi>二章</hi>
逷彼蠻髳竄於炎荒梗我聲敎侮我彞章弗賓弗庭為<lb/>
蟊為痒曰爾居維何昆池瀾滄<hi>三章</hi>
昆池浩浩育此鯨鯢瀾滄漼漼舞此醯鷄糜我芻茭哀<lb/>
我旄倪誰生厲階八年於斯<hi>四章</hi>
<pb n="KR4h0149_WYG_033-39b"/>
帝赫斯怒爰奮厥武䖍劉貙豕張皇虓虎蹙蹈巴巫騰<lb/>
驤荆楚百萬紏桓屯於城下<hi>五章</hi>
匪堅曷攻弗攻而摧匪峻曷踰弗踰而開降其脅從殲<lb/>
彼渠魁㸑舞渝歌山呼子來<hi>六章</hi>
捷書宵奏敬告<lb/>
山陵類於<lb/>
上帝時我嘗蒸燄紫嘘呵随風而升瀆鬼嶽祇戃怳凌<lb/>
兢<hi>七章</hi>
<pb n="KR4h0149_WYG_033-40a"/>
乃赦天下俾大歡喜復租賜爵刷磨垢滓甿蜡於郊商<lb/>
歌於市<lb/>
皇清有祜於萬千祀<hi>八章</hi>
<pb n="KR4h0149_WYG_033-41a"/>
　　平朔頌<hi>有序</hi>　　　　　　　　　尤　侗<lb/>
　　恭惟<lb/>
皇帝陛下御極以來揆文奮武徳化威神既平三孽下<lb/>
　　臺灣定俄羅斯收復七旗喀爾喀東西南北無思<lb/>
　　不服矣獨厄魯特噶爾丹者蠢爾么䯢<lb/>
　大邦為讐辱我使臣誘我屬國以蕩揺我邊疆侵及<lb/>
　　烏䦨布通之地<lb/>
王赫斯怒召問廷臣僉曰此小醜不足誅但當頒尺一<lb/>
<pb n="KR4h0149_WYG_033-41b"/>
諭之或曰遣将出師彼必懾伏<lb/>
天子曰吁此而不治後将滋蔓遂飭禁旅<lb/>
朕其親征丙子二月<lb/>
車駕從中路出<lb/>
命大将軍費揚古等西路並進由巴顏烏䦨追至台木<lb/>
　　多敗之噶爾丹望見<lb/>
　黄幄布城大驚遁去委棄輜重器械無算降其衆逹<lb/>
　　木巴哈什等二百餘口<lb/>
<pb n="KR4h0149_WYG_033-42a"/>
王師凱旋留大將軍駐兵喀倫將軍愽濟都統烏南逹<lb/>
　　提督孫思克等駐兵蘭州<lb/>
皇上復於是冬渡河至鄂爾多斯噶爾丹台吉丹濟刦<lb/>
　　糧為官軍所敗其黨寨桑人等先後來歸噶爾丹<lb/>
　　亦遣格壘姑英齎奏乞降<lb/>
皇上以此宼不滅終貽後患仍留兵於大同俟明年進<lb/>
　　勦丁丑二月自京出塞次雲中直抵寧夏大集將<lb/>
　　士禡牙誓師<lb/>
<pb n="KR4h0149_WYG_033-42b"/>
指授方略銜枚疾趨登狼居胥山一望沙漠幕南無王<lb/>
　　庭焉哈密回人爭先自効生擒噶爾丹子色不騰<lb/>
　　巴爾朱俘獻<lb/>
　行在諦巴亦遣使謝罪噶爾丹同族瑚瑚腦台吉濟<lb/>
　　農親臣丹濟喇阿喇布難丹津汪布等並來投誠<lb/>
　　願朝貢如舊噶爾丹自顧勢窮逃竄無所遂於閏<lb/>
　　三月十三日仰藥自殺丹濟喇携其遺骸及男女<lb/>
　　人口三百戸稽顙<lb/>
<pb n="KR4h0149_WYG_033-43a"/>
　闗下軍中皆呼萬歳<lb/>
天子曰此逋寇不足膏斧鉞<lb/>
天用勦絶其命令其子若臣悔禍來庭姑舍之以勸其<lb/>
　　後庶㡬息兵革邊境靖安與天下百姓更始樂業<lb/>
　　不亦休乎於是振旅而還飲至告<lb/>
廟望祭<lb/>
天地山川<lb/>
頒詔肆赦四海萬民深山窮谷黄童白叟無不欣欣然<lb/>
<pb n="KR4h0149_WYG_033-43b"/>
　　把酒相賀者以為<lb/>
聖天子戡亂致治重覩太平雖唐虞三代之盛蔑以加<lb/>
　　也<hi>臣</hi>伏處田間不勝大慶雖老且病不敢辭拙謹<lb/>
　　撰平朔頌一篇獻於<lb/>
　左右以備史䇿之末簡稽首頓首無任惶恐之至其<lb/>
　　辭曰<lb/>
於穆維清受<lb/>
天子命東西朔南暨九圍底定肆於時夏覃及遐方四<lb/>
<pb n="KR4h0149_WYG_033-44a"/>
十八部莫敢不來王辟彼大田蠕生蟊賊匪我族類曰<lb/>
厄魯特惟厄魯特有噶爾丹狡焉啓疆始階僭亂<lb/>
天子有詔俾汝來歸賜汝酒漿畀汝裳衣丹曰者者忽<lb/>
去忽來來則諾去則否<hi>叶</hi>驕即跳梁窮乃逋逃<hi>叶</hi>
帝謂爾丹是不可羈縻舎予斧斤荆棘将日滋乃<lb/>
召卿士大閲車馬我車彭彭我馬白赭峙我糗糧芻茭<lb/>
盈野鐵甲如墨石礟如火彤弓千斯盧矢萬斯青幟朱<lb/>
常間以綠旗赫赫業業繄<lb/>
<pb n="KR4h0149_WYG_033-44b"/>
天子之六師既占吉日遂鑿凶門肇發京畿直逹塞垣<lb/>
天子出征營在中央載<lb/>
命諸将分徂西方曰汝揚古總領三軍汝濟汝南達率<lb/>
滿兵自秦汝思克兼用漢人左犄右角前茅後勁<hi>叶</hi>爰<lb/>
由圖喇至克魯倫鳴鉦伐鼔爾丹震驚一戰而敗豕突<lb/>
狼犇遥望<lb/>
黄幄<lb/>
御寨臨城倉皇鼠竄匍伏荒原衆曰往哉急追勿失<lb/>
<pb n="KR4h0149_WYG_033-45a"/>
帝曰還歸予其少息汝揚古等暫駐蘭州背秋渉冬朕<lb/>
復来蒐朔風凄凄雨雪霏霏<lb/>
駕言行狩田車四圍渡河蒞止鄂爾多斯天寒草枯爾<lb/>
丹告飢刦我餘糧官軍逐之台吉寨桑角奔来歸爾丹<lb/>
亦云願為屬國其言雖甘其心叵測<lb/>
帝曰舍之歲云暮矣以待來年必剪滅此偃戈歇馬收<lb/>
於大同春日載陽大師克攻軍行塞外<lb/>
駕入雲中次於寕夏以修我戎狼居胥山漢家所封<lb/>
<pb n="KR4h0149_WYG_033-45b"/>
天子登之壮氣凌空亦城歸化以為受降滿人漢人哈<lb/>
密回人貔貅百萬踴躍用兵生擒王子名色不騰獻於<lb/>
行宫用幹不庭諦巴聞之遣使謝罪瑚瑙濟農朝貢受<lb/>
吏親戚叛之丹津丹濟嗟爾獨夫進退無計𠢐面慟哭<lb/>
仰藥自斃嗚呼噫嘻豈非天耶天討有罪用祚我邦家<lb/>
頭目獸散郎主載羓生不朝<lb/>
帝闕沒歸我中華及其三百户牛羊馬駝悉從入闗羣<lb/>
唱凱歌湯湯瀚海漠漠龍沙萬里無人暴骨如麻廬帳<lb/>
<pb n="KR4h0149_WYG_033-46a"/>
閴其棄甲則那誰騎野馬誰捲蘆笳由是厄魯特國屏<lb/>
之地角天涯蒙古部落實繁有徒巴林奈曼敖漢烏朱<lb/>
無小無大咸𨽻版圖烽烟永息邊鄙無虞室家相慶道<lb/>
路歡呼天子燕喜歸而振旅爰治壇圻爰修籩俎爰釐<lb/>
圭瓚爰錫筐筥以答我<lb/>
皇天以衎我<lb/>
烈祖以勞我將師以榖我士女飲我㫖酒饗我鐘鼓九<lb/>
敘惟歌七徳是舞羣臣百姓上<lb/>
<pb n="KR4h0149_WYG_033-46b"/>
尊號者<hi>叶</hi>皆曰<lb/>
陛下登三咸五大徳廣運聖神文武吾<lb/>
皇謙讓固辭弗許滿而不溢超絶前古我聞在昔七旬<lb/>
禹伐商髙三年周宣六月漢服呼韓唐臣突厥雖奏膚<lb/>
功尚留遺孽<lb/>
皇王烝哉於今為烈粤稽是役<lb/>
乘輿三駕起前仲春迄今孟夏楊栁方華黍稷既稼憂<lb/>
在<lb/>
<pb n="KR4h0149_WYG_033-47a"/>
朕躬不自逸暇我行迤北其程數千周游城郭跋涉山<lb/>
川征夫勞止予敢晏然不憚險阻豈敢遷延詩亦有言<lb/>
一月三捷斬将搴旗伏尸流血吾<lb/>
皇大威神武不殺摧枯拉朽不戰而屈一夫作難殃及<lb/>
子孫崑岡火炎玉石俱焚吾<lb/>
聖慈祥放麑示仁獲此小醜盡作王人凡斯韜略<lb/>
一人所授以戰則克以守則久豐草在前流泉在後風<lb/>
雨以時自<lb/>
<pb n="KR4h0149_WYG_033-47b"/>
天之佑<lb/>
帝命虎臣虎拜稽首四海永清<lb/>
天子萬夀彼師武臣何力之有<lb/>
帝曰俞哉<lb/>
朕行天誅<lb/>
三后在天尚克相予<lb/>
社稷馨香降福寰區百年逋寇一朝掃除亦賴臣工同<lb/>
力馳驅嘉與庶民耕鑿田廬巳清沙漠寕忘海隅<lb/>
<pb n="KR4h0149_WYG_033-48a"/>
朕将南廵採風軒車父老子弟偕樂大酺<lb/>
上帝降鑒嶽瀆獻符太平玉燭金石典謨云云亭亭成<lb/>
封禪書<lb/>
<pb n="KR4h0149_WYG_033-49a"/>
　　平蜀頌<hi>有序</hi>　　　　　　　　　翁叔元<lb/>
　　康熙十九年正月將軍<hi>臣</hi>良棟<hi>臣</hi>進寳等分道入<lb/>
　　蜀收復成都保寕等處報至宣㨗<lb/>
　午門<hi>臣</hi>不勝踴躍慶快稽首頓首<hi>臣</hi>聞天之所棄雖<lb/>
　　據險而必亡人之共讐即在逺而終戮況以順討<lb/>
　　逆應天順人不得已而用兵自有征而無戰欽惟<lb/>
　　我<lb/>
皇帝陛下<lb/>
<pb n="KR4h0149_WYG_033-49b"/>
　天縱聖徳<lb/>
　神授英謀<lb/>
　闡文徳以臣八荒<lb/>
　崇武功以定六合自古在昔不庭之族及我先世未<lb/>
　　臣之人莫不稽首來王奉朔請吏方當挽長河而<lb/>
　　洗甲飲瀚海以休兵廼逆臣三桂槃瓠為妖沈黎<lb/>
　　作慝衆惡咸具輒用憑陵庶僇不辜罹其凶害金<lb/>
　　鈴大㦸縱横六詔之山明月朱旗瀰滿三湘之浦<lb/>
<pb n="KR4h0149_WYG_033-50a"/>
　　負其地險亂我天常惟三巴庸蜀之郊實兩戒河<lb/>
　　山之首銅梁斗絶外控諸蕃玉壘天開内屏中夏<lb/>
　　既依以為固則藩籬有可守之形未克其所爭則<lb/>
　　腹心無必潰之勢方欲煽移七部蠢動三秦置陣<lb/>
　　闗東妄擬鴻門之㑹窺兵隴右隂圖亟谷之封惟<lb/>
天佑我<lb/>
皇家惟神褫其姦魄文籬武落電掃颷馳募壯士於三<lb/>
　　河選良家於六郡恭行<lb/>
<pb n="KR4h0149_WYG_033-50b"/>
天罰誕加靈誅遂乃乘間設伏分道致師澆沙聚石之<lb/>
　　營浴鐵噴金之騎始通流於資溆旋奪險於岷峨<lb/>
　　諸軍背水而攻百道緣崖而上於是窮川叛邑髙<lb/>
　　城夜開涸水游魂隂山晝哭平填隍塹踰越闉闍<lb/>
　　獻圖歸細桞之營繫組入長楊之館民歸復業安<lb/>
　　市肆而不驚户解倒懸捧壺漿而在道錦江過楚<lb/>
　　舟楫安波劍閣通秦車徒接迹<lb/>
皇帝念征人之久役痛赤子之無辜幸鳥道之已開喜<lb/>
<pb n="KR4h0149_WYG_033-51a"/>
　　梟音之既革㨗聞中外宣示臣民務與物以安恬<lb/>
　　登斯人於袵席億兆之衆共戴一天海隅蒼生咸<lb/>
　　呼萬嵗銅柱建標為界越裳重譯而來武功懋焉<lb/>
　　仁聞彰矣臣惟軒有青邱之誓堯有丹浦之師姬<lb/>
　　發難於三監漢樹威於七國罔不傳諸琬琰播在<lb/>
　　管絃薦郊廟以格鬼神侈雅頌以光史冊蓋醜莫<lb/>
　　大於犯順凶莫甚於阻兵仁莫溥於除殘武莫威<lb/>
　　於禁暴政莫急於柔遠徳莫厚於招携是以書載<lb/>
<pb n="KR4h0149_WYG_033-51b"/>
　　征苖詩稱伐密天山既定壯士長歌淮蔡削平昌<lb/>
　　黎奮筆我<lb/>
皇帝陛下負不世之資建無前之烈而謡誦闕然樂章<lb/>
　　未布記言之史載筆何辭<hi>臣</hi>仰窺<lb/>
廟算俯察輿圖睹進止之機宜知神武之獨運蓋自軍<lb/>
　　興以來六年宵旰百戰經營控天水之衝塞陳倉<lb/>
　　之口戍彞陵之道扼潭岳之津玉牒親藩建牙楚<lb/>
　　澤鹽梅上將開府秦闗訪金牛之舊踪按隂平之<lb/>
<pb n="KR4h0149_WYG_033-52a"/>
　　故壘以建瓴之勢成破竹之功臣三千而一心戰<lb/>
　　一月而三㨗若斯勝算豈曰人謀臣自惟謭劣莫<lb/>
　　贊髙深謹託不文之辭用志無窮之烈謹拜手稽<lb/>
　　首而作頌曰<lb/>
於惟<lb/>
烈祖誕迹神荒河圖受籙昌期告祥造設天地開闢混<lb/>
茫功髙初耜道冠始裳<lb/>
太宗繼之隨流而攘雷轟電擊龍起雲翔逮我<lb/>
<pb n="KR4h0149_WYG_033-52b"/>
世祖聰明時乂削平僭亂光宅宇内山輸海納日升月<lb/>
隊含牙載髪重譯欵塞功徳巍巍湛恩濊濊綿歴無疆<lb/>
與天地配<lb/>
皇帝臨御全受所覆萬國歸仁羣生在宥不廢懿親不<lb/>
遺故舊羣臣奉法同軌輻輳内除闗梁外弛斥堠同我<lb/>
太平畢來恐後蠢兹小醜逆節萌生作為不靖負險阻<lb/>
兵跨荆據益出岷窺秦泛舟湖湘據守天彭并包百粤<lb/>
倡率齊盟一呼衆和萬夫同聲維時<lb/>
<pb n="KR4h0149_WYG_033-53a"/>
皇帝端拱穆清神謀獨運羣公仰成指授方略剪刈鯢<lb/>
鯨三方犄角四面憑城窮獸排突檻猨駭奔<lb/>
帝有成言耀徳不兵哀我人斯困於軍興杼空不織軍<lb/>
屯不耕約我将士母踐稻秔解散脅從鎮撫獠氓中夜<lb/>
徬徨廢書太息作為詩歌淋漓御墨賜我元老佩兹無<lb/>
斁無勲不酬靡罰不公以天之靈如日方中士卒用命<lb/>
将帥和衷白斾央央蒼兕戎戎冒刃䧟敵徒手仰攻劍<lb/>
閣峩峩羣峰插天白鹽赤甲鐡鎖沉淵我舁臨衝往造<lb/>
<pb n="KR4h0149_WYG_033-53b"/>
崖巔或入隂平或經閬川曾不崇朝規其幅員降其奔<lb/>
師塹山盈原農不輟耕市不易㕓将吏表聞歸功於天<lb/>
惟<lb/>
帝不有憫念惻怛曰桂負恩遺孽亂略其民何辜死生<lb/>
契濶曰予受成鬼神恊贊尚賴同徳克平餘難計功賦<lb/>
賞行慶施惠母淹旬日毋格吏議六師熊熊萬邦熙熙<lb/>
民不知役惟<lb/>
帝緩之天山之歌淮蔡之碑金石刻畫臣何能為全蜀<lb/>
<pb n="KR4h0149_WYG_033-54a"/>
既定百粤歸心越裳獻雉銅柱標岑炎風朔雪闇昧阻<lb/>
深毋亂天綱毋長氛祲曷其來思我有好音<lb/>
<pb n="KR4h0149_WYG_033-55a"/>
　　平蜀頌<hi>有序</hi>　　　　　　　　　彭孫遹<lb/>
　　<hi>臣</hi>聞仁聲淪洽徳以覆物為𢎞義問宣昭功以安<lb/>
　　民為大所以舞干羽於兩階尚有徂征之命執玉<lb/>
　　帛者萬國猶行後至之誅由來神武之朝不廢驅<lb/>
　　除之略況乎八荒在宥六合為家尉置東南廣斥<lb/>
　　朱䳒之境候通西北逺包元莵之亭<lb/>
皇帝握寶筴而拜圖履泰符而凝命<lb/>
紫微帝座獨運機衡赤縣神州咸歸户闥靡不躋之仁<lb/>
<pb n="KR4h0149_WYG_033-55b"/>
　　夀煦以陽和山棲谷飲之民喁于而嚮化歳貢終<lb/>
　　王之后拱揖以從風而乃卭榖旣王聚兵肆毒且<lb/>
　　蘭被發距命興戎上負<lb/>
國恩下滋民害脅驅我吏士搖蕩我疆陲於是張九伐<lb/>
　　之威鼓同仇之氣先平闗隴旋定甌閩青海來歸<lb/>
　　蒼梧内附金戈西指則洋鳯風靡鐵騎南馳則衡<lb/>
　　湘草偃制勝<lb/>
廟堂之上成功俄頃之間若乃蕞爾蠶叢狡焉兎窟園<lb/>
<pb n="KR4h0149_WYG_033-56a"/>
　　名橘柚未修貢於職方舞號巴渝莫覲容於樂府<lb/>
　　懸巢之燕自矜堂奥之安蹈井之鼃妄詫江湖之<lb/>
　　大豈不以雙流漭沆五屼巑岏逋我刑誅寛其嵗<lb/>
　　月者乎然而幅員萬里何論黒子之偏隅天下一<lb/>
　　家忍見蒼生之塗炭爰申<lb/>
天討用播<lb/>
皇仁将軍<hi>臣</hi>王進寳躬自先登志無後顧度金牛之峽<lb/>
　　力不假於五丁據石燕之峰坂無虞其九折長驅<lb/>
<pb n="KR4h0149_WYG_033-56b"/>
　　劍閣進克閬中偽将盡殲渠魁就縳提督<hi>臣</hi>趙良<lb/>
　　棟氣吞狂寇身啓戎行褁犀革以攀崖遂開棧道<lb/>
　　浮木罌而絶渡竟涉嘉陵截白水之上流百濮襟<lb/>
　　喉盡扼克錦官之要郡三川版籍全收遂乃卧矢<lb/>
　　櫜弓擊牛釃酒芋區不擾花市無驚右粥左飱玉<lb/>
　　壘之秋毫靡犯前歌後舞錦江之春色依然從此<lb/>
　　破竹先聲建瓴直下揚旌洱海弭節牂牁二十八<lb/>
　　宿張天維於井鬼之躔一十二州綿地絡於筰卭<lb/>
<pb n="KR4h0149_WYG_033-57a"/>
　　之域在昔臨衝之舉因壘而崇降常武之勲陳兵<lb/>
　　而徐服以今方古曽何讓焉夫庸蜀之區夙稱險<lb/>
　　逺公孫因而躍馬劉牧於以閉闗峻阻自防剪除<lb/>
　　不易今則壺漿迎道枕席行師衝飇擊鴝鵲之巢<lb/>
　　齊斧抉蛛蝥之綱三巴殄定曾不淹旬雖曰師武<lb/>
　　之功實則<lb/>
聖天子之威靈所致也<hi>臣</hi>侍從<lb/>
闕廷獲觀斯盛謹稽首頓首而獻頌曰<lb/>
<pb n="KR4h0149_WYG_033-57b"/>
於昭有赫祚我<lb/>
皇清天人協贊河嶽呈貞柔逺能邇修文偃兵攝綱九<lb/>
有振維八紘蠢爾西陲蔑常亂紀乃奸王略以煩疆吏<lb/>
矯矯虎臣授兹雄劍鞠旅陳師有征無戰一收閬郡再<lb/>
舉蜀都渠帥受戮逆臣就俘波激山摧飈馳電駛㡳定<lb/>
三川揚威萬里至仁𢎞貸舊染咸新民歸如水<lb/>
聖澤如春彼溺斯援彼饑斯哺<lb/>
王師之至式歌且舞䕫巫東略卭雅南來人皆樂土田<lb/>
<pb n="KR4h0149_WYG_033-58a"/>
不汙萊釋甲投戈義風逺扇絶徼輸心好音革面昔在<lb/>
殷武用伐鬼方四方式辟亦羙宣王矧兹梁益非云荒<lb/>
服<lb/>
清問下民其何不速出師獻馘後不淹時國無刓印人<lb/>
不知罷書同軌一垂拱以治千秋萬禩式鞏<lb/>
皇基<lb/>
　<lb/>
　<lb/>
<pb n="KR4h0149_WYG_033-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻三十三<lb/>
</p>
<p>
</p>
  </div>
</body>
</text>
</TEI>
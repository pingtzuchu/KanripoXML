<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_085-1a"/>
欽定四庫全書<lb/>
皇清文頴卷八十五<lb/>
　詩<lb/>
　七言律詩<lb/>
　　乾隆四年<lb/>
聖駕南苑大閲恭紀四首　　　　　徐元夢<lb/>
盛世休和景命隆<lb/>
皇風淪浹遍寰中遐哉山海梯航至乆矣<lb/>
<pb n="KR4h0149_WYG_085-1b"/>
尊親覆載同<lb/>
聖主檢身勤夙夜<lb/>
帝心無逸詰兵戎恭逢干羽虞廷化江漢何須贊武功<lb/>
先期瑞雪報初晴<lb/>
仙仗遙臨淑氣迎南苑烟開屯虎旅崇䑓日朗耀龍旌<lb/>
已知師律符臧吉試聽輿人頌<lb/>
聖明見説<lb/>
秉旄廵壁壘六軍挾纊動歡聲<lb/>
<pb n="KR4h0149_WYG_085-2a"/>
弧矢神威自昔留弛張兼用<lb/>
睿謨周因承累洽重煕業益謹容民畜衆謀陟迹書稱<lb/>
揚武烈綏邦詩頌屢豐休<lb/>
皇心端為幾康凛共仰<lb/>
垂衣肅冕旒<lb/>
下武周詩溯哲王欽惟<lb/>
列聖在穹蒼<lb/>
皇躬作配昭孚式<lb/>
<pb n="KR4h0149_WYG_085-2b"/>
帝命靈承豈泄忘起沛遺昆皆虎拜大蒸世胄盡鷹揚<lb/>
老臣筋力慚陪從心切<lb/>
鸞旂豹尾傍<lb/>
聖駕南苑大閲恭紀四首　　　　　　福　敏<lb/>
休祥奕葉慶重輝景命祗承式九圍澤潤衢樽聞擊壤<lb/>
歌傳軒陛仰<lb/>
垂衣<lb/>
明堂脱劍銷兵氣象譯輸琛慕<lb/>
<pb n="KR4h0149_WYG_085-3a"/>
德威吉日蒐苖遵舊典吾<lb/>
皇神武嗣<lb/>
前徽<lb/>
鳴笳<lb/>
清蹕白旄揚曙色遥分組練光絡繹征徒趨甫草嵯峨<lb/>
石鼓勒岐陽雍容但順三驅禮節制寜誇七校長簡練<lb/>
元戎昭<lb/>
聖武<lb/>
<pb n="KR4h0149_WYG_085-3b"/>
威靈旁暢入遐方<lb/>
風雲<lb/>
南苑䕶高䑓<lb/>
御駕親臨八陣開金勒傳符徵頗牧彩毫分簡命鄒枚<lb/>
林披餘雪寒光薄律轉初陽暖氣來大典新成歌大武<lb/>
朱干玉戚共昭回<lb/>
翠葆雲旓夾路迎<lb/>
天門回輦日初晴鐃歌朱鷺軍容壯瑞應騶虞德化成<lb/>
<pb n="KR4h0149_WYG_085-4a"/>
本為師田昭禮讓遂因旗物辨聲名歡情旁洽<lb/>
皇風暢經緯鴻猷屬<lb/>
聖明<lb/>
聖駕南苑大閲恭紀四首　　　　　　徐　本<lb/>
瑞雪凝輝協仲冬乗時行狩整軍容屯雲虎旅排千帳<lb/>
閃日龍旂下<lb/>
九重赫濯聲靈皆典則覲揚<lb/>
光烈倍嚴恭良辰扈從趨南苑萬姓讙闐喜氣濃<lb/>
<pb n="KR4h0149_WYG_085-4b"/>
文治休明冠百王詰戎禮舉道彌光折衝樽俎由<lb/>
淵黙揮霍風雲合<lb/>
昊蒼就位金貂都鶴立分行羽騎各鷹揚恭承大閲隨<lb/>
清蹕森肅威儀網在綱<lb/>
萬壑龍吟畫角催臨觀<lb/>
親上晾鷹䑓五兵器習光於電八陣形開奮若雷預備<lb/>
㡬曾忘偉畧承平自昔飬雄材請㸔白羽頻穿札首應<lb/>
騶虞樂節來<lb/>
<pb n="KR4h0149_WYG_085-5a"/>
聖武初隨節候宣<lb/>
宸章早共日星懸要知祝網開三面未異垂裳拂五絃<lb/>
比戸恬熙胥有象羣方清晏鎮無邊禁中頗牧臣何敢<lb/>
羽舞忻歌億萬年<lb/>
聖駕南苑大閲恭紀四首<hi>有序</hi>　　　　陳世倌<lb/>
　　洪惟我<lb/>
皇上天錫勇智表正萬邦文德宣昭武功丕著爰於乾<lb/>
　　隆四年冬至月舉行大閲禮六師歡騰萬民忭舞<lb/>
<pb n="KR4h0149_WYG_085-5b"/>
　　<hi>臣</hi>世倌謹稽首拜手而颺言曰禮有六而軍禮其<lb/>
　　一軍有五而大閲為要周官大司馬中春教振旅<lb/>
　　中夏教茇舍中秋教治兵惟中冬農事已隙則通<lb/>
　　三時之教而並舉焉是謂大閲葢承平之時行大<lb/>
　　閲之禮以簡擇之則以别材力之強弱技藝之能<lb/>
　　否心志之離合由是兵知將意歩伐疾徐有節攻<lb/>
　　戰進取有方此聖帝哲王所以義取師貞而威武<lb/>
　　震叠於天下也<lb/>
<pb n="KR4h0149_WYG_085-6a"/>
皇上膺<lb/>
上天之眷佑承<lb/>
列祖之鴻庥内寜外順遠至邇安然猶不忘武備<lb/>
命所司具儀集諸軍於南苑之原是日也瑞雪初晴風<lb/>
　　和日曜<lb/>
皇上親擐甲胄指授方畧諸王大臣環侍左右都統將<lb/>
　　領督帥歩伍威儀悉備少長咸列訓以鸛鵞魚麗<lb/>
　　之形導以折衝擊刺之法龍翔鳥飛行陣肅也霆<lb/>
<pb n="KR4h0149_WYG_085-6b"/>
　　激電騖卒徒奮也萬鏃齊發角射藝也六軍羅拜<lb/>
　　効嵩呼也師整而堅士閑而鋭赫赫厥聲濯濯厥<lb/>
　　靈周禮所謂寓軍政於四時之田而戒衆旅修戰<lb/>
　　法獨詳於中冬之大閲者惟今日<lb/>
聖天子之舉行大典為然夫豈上林之射昆明之習驪<lb/>
　　山之講所可同日而語哉臣竊惟文德大備於成<lb/>
　　周而陳兵講武自永清大定以後未嘗廢而不舉<lb/>
　　其在成王蒐岐陽而㑹諸侯亦越宣王因田獵而<lb/>
<pb n="KR4h0149_WYG_085-7a"/>
　　選車徒一時臣工若史佚史克吉甫仍叔莫不作<lb/>
　　為詩歌以羙其上鋪張揚厲俾薄海億兆人庶共<lb/>
　　覩太平鴻烈臣幸際誕敷載纘之時敢忘貍首騶<lb/>
　　虞之義謹賦四章以抒忱悃召穆公曰天子萬年<lb/>
　　周文公曰綏厥兆民是乃臣矢音遂歌之㣲忱云<lb/>
　　爾<lb/>
六合塵清紀<lb/>
帝功更從吉戊講車攻<lb/>
<pb n="KR4h0149_WYG_085-7b"/>
鑾輿曉引曈曨日彩仗晴飄廣莫風陣列千軍鐃吹震<lb/>
營開萬騎角聲雄臣民共仰<lb/>
天威肅却在陽和大化中<lb/>
曉移行幄向閑田<lb/>
駕近遥聞警蹕傳禾稼秋登開禹甸郊原氣肅朗<lb/>
堯天驊騮競騁三花鬛霹靂爭飛七寳鞭越棘大弓<lb/>
親命中星輝五曜協珠聯<lb/>
雲麗層霄舜日光六師遙認<lb/>
<pb n="KR4h0149_WYG_085-8a"/>
赭袍黃龍驤肅肅魚成隊虎衛森森雁列行<lb/>
頒賚盡叨三日酺呼嵩羣祝萬年觴不忘武備勤<lb/>
宵旰獵碣岐陽未足方<lb/>
戎政修明典禮成<lb/>
聖人講武協師貞要令寰海安耕鑿淨挽天河洗甲兵<lb/>
列祖垂謨隆繼述萬方樂業享昇平拜颺願托臯賡後<lb/>
文教遐宣慶永清<lb/>
聖駕南苑大閲恭紀四首　　　　　　尹繼善<lb/>
<pb n="KR4h0149_WYG_085-8b"/>
六琯葭飛萬物春<lb/>
詔傳閲狩肅清塵<lb/>
金輿赤羽雲中出銀甲朱斿仗外陳文德覃敷光正遠<lb/>
武功丕振烈尤新紹<lb/>
庭不盡憂勤意<lb/>
睿藻先教示近臣<lb/>
晾鷹䑓逈接層霄虎帳開時直斗杓<lb/>
玉座高臨虬纛整軍營徧歴馬蹄遙千山瑞雪連天淨<lb/>
<pb n="KR4h0149_WYG_085-9a"/>
四野和風應候調建旐設旄循舊典非徒摶獸咏於苖<lb/>
南苑晴暉向曉開旌旗簇簇陣雲堆驅馳變化龍驤奮<lb/>
歩伐從容羽騎廻有喜<lb/>
天顔敷雨露無譁軍令肅風雷<lb/>
熙朝不廢修戎事赫濯聲靈萬國來<lb/>
夏諺於今意自親吾休吾助賴遊巡歡聲挾纊回陽律<lb/>
喜氣投戈洽兆民文囿騶虞仁最溥禹階干羽化彌淳<lb/>
颺言更進無荒戒憂樂關心仰<lb/>
<pb n="KR4h0149_WYG_085-9b"/>
一人<lb/>
聖駕南苑大閲恭紀四首　　　　　　留　保<lb/>
貔貅百萬衛神州<lb/>
法駕風清十二斿<lb/>
輦路遙連黃道正<lb/>
御爐徐引瑞烟浮握機一卷承皇古顯比三驅卜大猷<lb/>
武備修明全盛日黎元額手慶<lb/>
宸游<lb/>
<pb n="KR4h0149_WYG_085-10a"/>
轟雷掣電火連營疊礮叢鎗共一聲響徹八門開<lb/>
紫極雲排兩翼現金城<lb/>
神弓自教諸軍射<lb/>
御馬常先衆騎鳴甲胄詩書䨇濟羙吾<lb/>
皇智勇是天成<lb/>
賜酺有<lb/>
詔出<lb/>
離宫甲士歡騰列拜中幸際太平瞻典禮不徒大武象<lb/>
<pb n="KR4h0149_WYG_085-10b"/>
神功先春暖挹三陽麗積雪光涵萬斾紅如虎六師齊<lb/>
挾纊鐃歌聲裏仰<lb/>
鴻濛<lb/>
元靈邃閣倚南潯<lb/>
駐蹕時懐作述心詩繼<lb/>
仁皇同典訓業遵<lb/>
列祖並高深武功文德垂金鑑緯地經天作<lb/>
寶箴慚愧<hi>小臣</hi>踈筆陣敬從颺拜頌咸臨<lb/>
<pb n="KR4h0149_WYG_085-11a"/>
聖駕南苑大閲恭紀六首　　　　　　田　懋<lb/>
聖人恭已邁垂裳<lb/>
鸞輅時廵闢九閶<lb/>
文德覃敷歌鳳翽<lb/>
武功聿奮重鷹揚爰徴月令諏良日更考天心應一陽<lb/>
華葢平臨行漏轉惟聞複道㪚奇香<lb/>
日麗金門淑氣通旋移仙仗向<lb/>
帷宫三時務畢知民樂六出祥呈識歲豐霽色千郊平<lb/>
<pb n="KR4h0149_WYG_085-11b"/>
輦路晴烟九陌轉和風始知<lb/>
帝力難名處只在衢歌夏諺中<lb/>
璚宇琳宫締構宏<lb/>
聖心欽若轉屏營紹庭永矢羮墻慕景行彌深繼述情<lb/>
丕顯丕承崇<lb/>
往烈一逰一豫厪民生<lb/>
宸章題處星辰麗糺縵卿雲得載賡<lb/>
行營肅穆廣塲開<lb/>
<pb n="KR4h0149_WYG_085-12a"/>
清蹕傳宣<lb/>
萬乗來虹曵旌旄輝五色雲屯壁壘應三才干矛森處<lb/>
明於電鉦鼓喧時隠若雷歩伐止齊嚴紀律日華深捧<lb/>
晾鷹䑓<lb/>
角力呈材士氣揚桓桓虎旅盡騰驤紛紜騎擁風雲轉<lb/>
燦爛鋒生斗宿芒弓挽六鈞驚霹靂矢穿七札靖欃槍<lb/>
太平休養軍多暇武節遐宣<lb/>
國運昌<lb/>
<pb n="KR4h0149_WYG_085-12b"/>
天厨頒賜飫芳鮮抃舞雍容奏凱旋地逈正宜呼俊鶻<lb/>
風微不用載鳴鳶折衝樽爼非忘戰賞獲論功在得賢<lb/>
何幸<hi>小臣</hi>觀盛禮還期<lb/>
夙夜懋乾乾<lb/>
聖駕南苑大閲恭紀二首　　　　　　塞爾赫<lb/>
雪晴南苑淨氛埃大閲欽瞻<lb/>
萬乗來颯㳫羽林皆虎旅騰驤寳騎盡龍媒禮崇舊典<lb/>
三驅洽旂展鮮雲八陣開文化更忻兼武畧<lb/>
<pb n="KR4h0149_WYG_085-13a"/>
親臨指授迅風雷<lb/>
一聲清蹕肅連營赫赫河魁太乙兵七校按行分雁翼<lb/>
五雲作隊引<lb/>
龍旌霜原日霽吳戈耀坰野風飛夏箭鳴<lb/>
神武作君欽<lb/>
廟算丕揚謨烈慶昇平<lb/>
聖駕南苑大閲恭紀二首　　　　　　呂耀曾<lb/>
乘時閲狩重三驅<lb/>
<pb n="KR4h0149_WYG_085-13b"/>
法駕龍驤徧九衢析羽旌門昭<lb/>
聖武擁麾幄殿肅<lb/>
皇圖千官鵠立霜戈耀<lb/>
萬乘雲屯玉甲趍<lb/>
繼述同符遵典禮覲光揚烈顯訏謨<lb/>
風和雪霽動輕寒<lb/>
聖主臨軒七校團<lb/>
德耀兩階光舜日典昭九伐凛周官<lb/>
<pb n="KR4h0149_WYG_085-14a"/>
琳瑯珠玉揮毫見龍虎風雲列陣看共仰<lb/>
天威顔咫尺呼嵩舞忭奉<lb/>
宸懽<lb/>
聖駕南苑大閲恭紀四首　　　　　　張廷璐<lb/>
昇平職貢九垓同武備時修厪<lb/>
聖衷雲集千官趨帳殿星羅萬象䕶<lb/>
行宫旌旄色漾和風裏鎧甲光生麗日中畫鵠初陳飛<lb/>
赤羽<lb/>
<pb n="KR4h0149_WYG_085-14b"/>
君王親引六鈞弓<lb/>
畿南冬狩敞軍營<lb/>
輦路新開玉勒行羽衛森嚴環列宿花驄蹀躞導前旌<lb/>
龍驤自昔稱中壘虎旅由來重禁兵咫尺<lb/>
天威叨指顧期門甲士倍光榮<lb/>
野曠沙平㪚馬蹄雕戈畫㦸擁東西烟光匝地千聲合<lb/>
鼙鼓臨風萬隊齊氣壯六軍騰虎豹旂分八校耀虹霓<lb/>
武功文德兼<lb/>
<pb n="KR4h0149_WYG_085-15a"/>
昭代久已車書達象鞮<lb/>
羽林夙昔荷<lb/>
恩殊簡閲尤沾雨露濡<lb/>
賜帑更頒天庾粟傳餐同飽大官厨長楊漢苑誇逰獵<lb/>
甫草周原記選徒何似<lb/>
聖朝隆典禮歡聲雷動遍<lb/>
堯衢<lb/>
聖駕南苑大閲恭紀四首　　　　　　吳應棻<lb/>
<pb n="KR4h0149_WYG_085-15b"/>
畿南雲氣接<lb/>
宸居東望扶桑掛日車天意放晴迎<lb/>
玉輅山容展黛拱<lb/>
金輿城鴉有隊隨陽舞苑桞無言待臘舒今夜滹沱應<lb/>
解凍百靈環衛翼<lb/>
周廬<lb/>
元靈宫闕倚崔嵬賡和<lb/>
奎章頃刻裁龍虎氣從千帳出鳳鸞聲自九天來簫韶<lb/>
<pb n="KR4h0149_WYG_085-16a"/>
已奏平成業鼙鼓還思將帥才百里萊田標似錦列營<lb/>
齊對晾鷹䑓<lb/>
貔貅十萬耀戎裝共仰<lb/>
龍鱗照日光馬控流星紅赭汗弓開滿月綠穿楊旂稍<lb/>
風颭花千簇鹿角雲排卦八方兩翼中間羅萬象<lb/>
盛朝軍制邁軒黃<lb/>
恩綸大賚羽林軍踴躍歡聲動地聞將士渥沾三日宴<lb/>
山河底定萬年勲陋他漢武金鐃曲拓得周宣石鼓文<lb/>
<pb n="KR4h0149_WYG_085-16b"/>
大狩禮惟司馬職葵心一㸃捧紅雲<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻八十五<lb/>
</p>
<p>
</p>
  </div>
</body>
</text>
</TEI>
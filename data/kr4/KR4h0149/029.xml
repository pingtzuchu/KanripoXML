<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_029-1a"/>
欽定四庫全書<lb/>
皇清文頴巻二十九<lb/>
　碑<lb/>
　　睢州節烈祠碑　　　　　　　　汪　琬<lb/>
睢州節烈祠在城西隅距州治可一里故建以祠<lb/>
誥贈恭人趙氏恭人蓋<lb/>
誥封中憲大夫陜西按察司副使湯公諱祖契之配前<lb/>
江西分守嶺北道布政使司右參政今翰林院侍講斌<lb/>
<pb n="KR4h0149_WYG_029-1b"/>
之母也琬謹按前明崇禎中流賊李自成㓂開封歸德<lb/>
間所向殘破駸駸及睢恭人聞之謂其家人曰州為兵<lb/>
衝未易保也脫變起則吾夫上有老母不可死吾子又<lb/>
宗祧所係不可死吾直以一身行吾志耳徐語中憲公<lb/>
命斌讀書於北郭外斌依依不忍去輙叱遣之已而睢<lb/>
城果䧟又急語中憲公俾負其姑許夫人以逃而身自<lb/>
坐堂皇召家人謂之曰吾家世名門萬不可受辱闔户<lb/>
經於梁家人驚解之復投於井又出之恭人怒誓曰賊<lb/>
<pb n="KR4h0149_WYG_029-2a"/>
至不死非節也死不以時非義也賊尋入環刃相向恭<lb/>
人厲聲大罵不絶口遂遇害崇禎十五年三月某日也<lb/>
年三十有七斌方踰城號哭以蹟恭人而恭人則已拒<lb/>
賊死矣知之者無不太息泣下越七年為<lb/>
皇清順治五年河南提學僉事李公震成始檄知州房<lb/>
君星曄建祠故居之東每嵗率官屬往祀又十二年廵<lb/>
按御史李公粹然始具其事上於<lb/>
朝奉<lb/>
<pb n="KR4h0149_WYG_029-2b"/>
㫖旌恭人之門如故事州人老穉聞有是<lb/>
命咸讙呼奔走拜迎祠下且酌奠以告於是知州戴君<lb/>
斌顧瞻徘徊歎其地之湫隘弗稱非所以侈<lb/>
上恩厲末俗也乃率州之大夫士與湯之宗老及其子<lb/>
姓議改築而遷焉卽今祠是也鳩衆庀材自門而坊逹<lb/>
於前堂後阿其旁㫝牲有所庖湢有房徹藏祭器有庫<lb/>
俱次第訖工顔其南榮曰節烈棟宇靚深丹堊増麗畚<lb/>
埽清潔奉享以時用以揭䖍妥靈昭示逺邇俾無遺<lb/>
<pb n="KR4h0149_WYG_029-3a"/>
國家烏頭綽楔褒揚大節之意甚盛典也顧麗牲之碑<lb/>
既伐旣具乆猶無辭以刻㑹斌與琬偕奉薦舉之詔來<lb/>
集京師斌遂以屬琬琬自分文學駑下固讓不獲命始<lb/>
靦顔執筆為之辭竊惟春秋歴十有二公孔子書内女<lb/>
之賢而以烈著者宋伯姬一人而已今歸德故宋大火<lb/>
之墟而睢其西境也恭人生於伯姬守禮之郷相距二<lb/>
千餘載卒能躬蹈白刃忼慨不詘顧視屠毒甘之如飴<lb/>
以恭人之死於兵例諸伯姬之死於火庻幾其易地同<lb/>
<pb n="KR4h0149_WYG_029-3b"/>
符者揆以春秋之指其當得書也審矣至於恭人其佗<lb/>
懿行莫不可紀具詳吳祭酒偉業孫徵君竒逄所譔傳<lb/>
中概不備書特書祠之本末俾刻焉以勤來者系之詩<lb/>
曰<lb/>
上帝降衷乃叙彞倫婦也事夫臣也事君臣忠婦節二<lb/>
者則均弗撓弗汚恒性斯敦世衰道降如川之潰或懼<lb/>
於威或訹於利俛首曲䣛孰勸於義佩紱者然巾幗奚<lb/>
議恭人之賢是實女師克孝克勤克淑爾儀爾命不猶<lb/>
<pb n="KR4h0149_WYG_029-4a"/>
遘時艱危舎生赴死克全厥歸嗚呼恭人永矢貞正平<lb/>
居從容素志先定嗚呼恭人睥睨兇鋒㦸手奮詬有氣<lb/>
如虹寧碎我首寧揕我胷肯玷髪膚而犬豕從嗚呼恭<lb/>
人遺爽不沒凡厥忌辰隂氛四塞飈馳雨撃陟降怳惚<lb/>
霧車雲旗莫之可測煌煌高閎天子表之潭潭新宫守<lb/>
侯考之春禴秋嘗恭人下之于豆于登于薦蘋蘩恭人<lb/>
飲食福爾子孫豈惟子孫徧惠州人<lb/>
<pb n="KR4h0149_WYG_029-5a"/>
　　擬勒銘拖諾山恭紀<lb/>
聖武神功之碑　　　　　　　　　　張玉書<lb/>
維天丕覆春生秋肅化彌宇宙惟<lb/>
聖法天仁育義正道洽垓埏<lb/>
聖恩浩穣重譯畢至莫敢不來享<lb/>
聖威如霆四征弗譓莫敢不來庭蠢爾狡㓂僻處窮荒<lb/>
肆擾邉堠悖天虐氓蔑誓拒命洊啟逆萌相彼狂咥恩<lb/>
不可懐德不可結度彼兇謀如虺斯螫如苖有蟊<lb/>
<pb n="KR4h0149_WYG_029-5b"/>
天子曰吁蔓草易滋予其亟圖之師難遥制克敵在機<lb/>
子其親涖之廼籌軍幄諸路並馳或犄或角廼刻師期<lb/>
中夏畢㑹勿疾勿遲廼命轉粟載輸載輓勿憚皸瘃廼<lb/>
命度泉載浚載鑿罔避深堅廼治道塗廼設郵驛我軍<lb/>
用蘇廼置斥候廼謹邏偵敵情斯售<lb/>
廟謀備矣明誓六師所向迅鷙昭告神祗以禡以軷百<lb/>
靈咸熙爰建旌斿爰蒐卒乘爰飭戈矛前矛戾止中權<lb/>
鋭止後勁厲止虎旅嘽嘽捷若風雨奮若羽翰軍聲烈<lb/>
<pb n="KR4h0149_WYG_029-6a"/>
烈剪彼鴞林轢彼鼠穴彼昏實愚謂兹沙磧泉涸草枯<lb/>
王師不撓有相自天馬騰士飽彼昏實憃既覩王師駭<lb/>
自天降巻甲而逋遄奔如騖棄及乳雛西師洸洸逺渉<lb/>
瀚海注矢天狼賊兵猝邂軍鋒大鏖移時立敗俘廼甲<lb/>
兵籍廼軍械飼廼牽牲幕庭犂矣賊衆擕矣斯授首期<lb/>
矣旌門獻捷衆聲若雷<lb/>
宸謨悉協<lb/>
天子曰俞自兹邉鄙庶無後虞絶塞無垠縱横掃蕩不<lb/>
<pb n="KR4h0149_WYG_029-6b"/>
逾七旬邉沙如壘建威銷萌何翅萬里維山迤逶式名<lb/>
拖諾<lb/>
黄鉞是麾于兹停蹕于兹振旅允宜紀實我<lb/>
皇决勝衆議弗淆羣疑弗聼我<lb/>
皇握樞效順則撫搆逆則誅威以仁行謀以智神功以<lb/>
斷成肆殊方重譯歴世千億永覩兹石<lb/>
<pb n="KR4h0149_WYG_029-7a"/>
　　擬勒銘狼居胥山恭紀<lb/>
聖武神功之碑　　　　　　　　　　張玉書<lb/>
聖人在宥函宇帡幪丕洽文德載揚武功文以撫衆武<lb/>
以鋤兇稂莠既刈良苖斯豐緬彼朔漠狡冦跋扈昔修<lb/>
貢職世窟厥土自絶於天邉圉用侮聚若鳥獸散若風<lb/>
雨我<lb/>
皇覆露徳音頻仍悔罪内嚮庶汝用矜厥心不懲神人<lb/>
怨憎<lb/>
<pb n="KR4h0149_WYG_029-7b"/>
皇赫斯怒撻伐是膺乃總貔貅<lb/>
躬親韎䪒直馳中堅預阨歸路困獸猶鬬窮猿卒仆賊<lb/>
勢大摧罔敢枝梧粤自北遁巻甲西奔收合餘燼或伏<lb/>
或蹲食盡而饑逋竄孔繁<lb/>
皇曰急擊芟枿耡根<lb/>
鑾鈴冬狩減御約齎豐州之北大河之西降人踵至羣<lb/>
醜内擕執迷者滅炳若燭犀爰及早春三臨朔塞羌來<lb/>
歸俘鴞鷇就逮爰飭我旅爰敵我愾軍鋒兩道鐡駟千<lb/>
<pb n="KR4h0149_WYG_029-8a"/>
隊烈烈神武先聲載塗洊逼靈朔載張威弧賊悔噬臍<lb/>
賊懼切膚一夕自斃訖就天誅惟<lb/>
皇濯征時經一載出入萬里洪河瀚海捷書馳聞軍心<lb/>
樂愷瞻仰<lb/>
睿謨績嫓因壘<lb/>
睿謨維何早設三覆紘網恢張狡智莫售如鳥在笯如<lb/>
狖在囿以縱以擒神機盪冦方師始出整斾建旟<lb/>
九重經畫儲峙百需㕓無輟市田無算車過師十萬如行康<lb/>
<pb n="KR4h0149_WYG_029-8b"/>
衢今軍旋歸飽糗秣藁片甲不頓斥堠環保日晶月熒<lb/>
氛翳迅掃蠻戎羌氐悉遵王道<lb/>
聖心仁愛鋭意止戈一視中外立拯痏疴各謹爾職各<lb/>
寧爾家<lb/>
皇則錫福自邇訖遐繄我藩臣四十九部竝塞族居畫<lb/>
疆守宇既剪蜂螗既殛䝟貐尚協乃心載瞻我武嶽嶽<lb/>
狼胥史冊著聞<lb/>
神威遐暢親駐六軍惟天時佑惟神助欣磨崖深刻用<lb/>
<pb n="KR4h0149_WYG_029-9a"/>
昭大勲大勲告成<lb/>
皇益布德地博天崇生民允殖<lb/>
聖神文武惟<lb/>
帝時克於萬斯年祚永無極<lb/>
<pb n="KR4h0149_WYG_029-10a"/>
　　光禄大夫總督江南江西文武事務兼理糧餉操<lb/>
　　　江兵部尚書兼都察院右副都御史贈太子太<lb/>
　　　保諡清端于公祠堂碑　　　　韓　菼<lb/>
我<lb/>
國家監古王官之伯出大臣以總一方兩江地襟帶東<lb/>
南賦煩積重又聞苦兵革休息長養董統齊壹以紓<lb/>
顧憂恒難慎其人康熙二十年我永寧于公以畿内廵<lb/>
撫<lb/>
<pb n="KR4h0149_WYG_029-10b"/>
特簡來節制其地公素以清望著威名至是操益厲襆<lb/>
被單車布衣疏食吏懾望風民悅載路視事二年條教<lb/>
大行絶苞苴止僭濫清獄訟肅軍伍除稂莠安愿良有<lb/>
不便之者流言布聞不恤也以暇興庠序習禮讓數闢<lb/>
書院講學其間俗方彬彬焉天不憗遺奪我壽耉在厥<lb/>
服<lb/>
天子敉功閔勞葬贈有加親製祭文書以賜其家維時<lb/>
兩江數千里百萬生齒保抱擕持焫香望哭哀音相屬<lb/>
<pb n="KR4h0149_WYG_029-11a"/>
不絶而我蘓之民彫攰之餘視他郡為劇幸衽席于公<lb/>
尤不勝嬰兒中路之悲摧號殞慕久益不忘則相率為<lb/>
祠以祀公子來丕作地翦其隙材庀其度工一其力勞<lb/>
歌不興歡成若靈旗纛麾幢飛揚肹蠁父老子弟雜肴<lb/>
進蔬惟序維時而屬其鄉人韓菼文其麗牲之石菼旅<lb/>
進拜謁而言曰公之勞於外也久公之福於民甚溥嘗<lb/>
試言其大者從兩蒼頭招孑遺之民俾有政有居公之<lb/>
為政於羅城也民罹賊慘脫之水火大工大役身服其<lb/>
<pb n="KR4h0149_WYG_029-11b"/>
勞而民不擾公之為政於合州也削平巨盗以固巖疆<lb/>
公之為政於黄也㑹計數百萬之餉不乏軍興而身不<lb/>
名一錢公之為政於閩也申保甲以清盜藪鋤彊禦以<lb/>
甦民困尤推薦屬吏今左都御史于公府尹衛公兩公<lb/>
起而活民又無算公之為政於畿輔八州也繼自今孰<lb/>
不爼豆公我邦之民即時思召伯之棠嘗墮峴山之淚<lb/>
顧安得而私公焉雖然方公在時中外罔有大小逺邇<lb/>
屋漏衾影莫不有公或相恐曰得毋公來乎或又曰將<lb/>
<pb n="KR4h0149_WYG_029-12a"/>
毋不來所不到之地猶若或臨之也況其在宇下者匹<lb/>
夫匹婦又公平日之所惻然今者黄童白叟雜然而祈<lb/>
賽於一堂固公之家人父子爾庶或享之亦神之志也<lb/>
夫菼既退而書之石復詩以繫之以當迎享送神之曲<lb/>
容歌而薦之其辭曰<lb/>
帝勤南服寄公安危公獻其身有勞有施維卒不渝孰<lb/>
磷與緇<lb/>
王言如綍表以素絲滔滔江流曷云其逝肅肅桞荒參<lb/>
<pb n="KR4h0149_WYG_029-12b"/>
差哀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不言不辭靈徃勿亟勿捐我玦或遺我袂吳儂<lb/>
望思廟河之滸弗敢𢎞殺取庇風雨匪緻匪堅裁去鳥<lb/>
䑕妥公平生蕭然環堵嘉薦普淖粢醍在堂胼胝我餘<lb/>
不遐降嘗有苦有薇以芼以湘侑公平生唐園滿腸我<lb/>
社于斯我臘于斯<lb/>
天子有命公實來尸曷間存殁神無不之千秋兹土食<lb/>
無我違<lb/>
<pb n="KR4h0149_WYG_029-13a"/>
　　廵撫慕公免役碑　　　　　　　韓　菼<lb/>
太子少師兵部尚書副都御史慕公撫江南承民困乆<lb/>
拊循休息扶傷救敝張弛緩急大綱萬目咸劑其宜蓋<lb/>
上體<lb/>
聖天子愛養元元之盛心而行之以誠濟之以權其憂<lb/>
民之憂若急焚溺其形民之力若䕶元氣凡督撫重臣<lb/>
所不敢請者公必力言之或言之而格不行者公常獨<lb/>
奉<lb/>
<pb n="KR4h0149_WYG_029-13b"/>
中㫖報可以行於中外皆䝉其便者比比也始公當官<lb/>
即有濟天下之志既受重任念當世民之積困在賦與<lb/>
役而江南賦甲天下公為之請減請蠲請緩既更罹水<lb/>
旱力請賑往往不待<lb/>
報而以便宜發粟所全活無慮數百萬萬役法乆壊自<lb/>
公均役以便民事簡費輕減往時十分之五㑹滇黔閩<lb/>
廣相繼煽亂<lb/>
王師四出舳艫蔽大江而下所需夫役牽挽動以千萬<lb/>
<pb n="KR4h0149_WYG_029-14a"/>
計公所以調䕶之者萬方所全活又無算而調發煩數<lb/>
民猶不堪其苦康熈十八年秋公乃疏於<lb/>
朝力陳其狀大畧言自軍興以來縴夫率僱募民間給<lb/>
銀夫一錢民聞兵來爭逃匿不應募不得已計里均𣲖<lb/>
先期拘集封閉公所守候日乆官錢不敷里中賠貼又<lb/>
不敷以致饑寒踣頓相屬此兵未臨而備夫之苦及兵<lb/>
既到計船給夫悍兵及刁惡船户横索財物搜剝衣糧<lb/>
沿途鞭撻多致死傷莫可䆒詰此兵既臨而當夫之苦<lb/>
<pb n="KR4h0149_WYG_029-14b"/>
臣今酌議𦂳急軍機呼吸難緩者仍給縴夫外其凱旋<lb/>
回京及各省調遣歸標官兵每船應夫若干以其直給<lb/>
船户令僱足水手則夫可罷凡民間貨載無夫亦行兵<lb/>
船無夫不行坐水手不足船户得夫之直於僱募易且<lb/>
資日用有餘自樂從事此法若行直省一例循照無悞<lb/>
師行以恤民力甦積困便<lb/>
上命廷臣集議皆是公言行直省著為令自是之後<lb/>
王師取道荆湘江廣閩浙以至山東西河南所過相望不<lb/>
<pb n="KR4h0149_WYG_029-15a"/>
絶而民間或不知或相扶擕以觀無何問者而江南當<lb/>
孔道師尤旁午又屬屢祲民之丁男老弱須叟未死亡<lb/>
之身得無調發之煩以復從事南畝或就旦夕之饘粥<lb/>
以生以養無驚恐者孰非公此舉之賜乎蓋公之規畫<lb/>
不於其一時必其可乆不獨惠一方必及天下如是也<lb/>
塗於舞巷於歌皆曰公活我四方遠者傳誦公之疏皆<lb/>
泣下曰公活我菼無奚斯吉甫之才職在史氏側聞民<lb/>
之歡聲可懐也爰寫其情而韻之其辭曰<lb/>
<pb n="KR4h0149_WYG_029-15b"/>
五材迭用金行為兵蠢兹不譓桓桓徂征<lb/>
宵旰拊髀怒以安民一夫不獲軫我<lb/>
皇仁黄龍青雀在河之隈疾若使馬如霆如雷百丈邪<lb/>
許厥聲喧豗謷謷役夫亦孔之哀走藏無所吏呼何怒<lb/>
公家有程死生前路饑寒皸瘃彊行旋仆執朴以抶黔<lb/>
晢誰訴三年鬼方<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鼓怨咨哀我憚人命委鞭笞舟人<lb/>
之子職勞不來敢告司僕遑恤我私藹藹我公敷求民<lb/>
瘼觸目隠心妙用盤錯昔也鳴絃曾試其畧挹彼注兹<lb/>
<pb n="KR4h0149_WYG_029-16a"/>
譬若泂酌舟流靡届下上自如估客萬斛寕有後期篙<lb/>
師好手罷民何為官益爾緡爾自度之上章得請征夫<lb/>
歸止率土之濵式狂以喜夫完其婦父拊其子流亡以<lb/>
還尫羸以起昔我往矣誰藝誰樹今我來思為農為圃<lb/>
昔我往矣市㕓其空今我來思舉袂成風公在東南公<lb/>
澤侯甸嘉榖膏雨崇朝而逺公仁自今公及世世斟酌<lb/>
泉源其流不匱謀猷爾嘉於惟顯良公謝不居<lb/>
聖心無疆<lb/>
<pb n="KR4h0149_WYG_029-16b"/>
一德㑹合動罔不臧曷不和羮平我萬方<lb/>
<pb n="KR4h0149_WYG_029-17a"/>
　　鄒縣重修亞聖孟子廟碑　　　　朱彝尊<lb/>
堯舜禹湯文武周公之道傳之孔子孔子傳之孟子昌<lb/>
黎韓子之言天下之公言也當其時孔子没而微言絶<lb/>
七十子没而大義乖曾子之徒有吳起子夏之徒流為<lb/>
莊周周再傳而為孫卿蓋有以鬬問於墨翟者而孟子<lb/>
受業子思之門人舍冉閔㳺夏願學孔子其言醇乎醇<lb/>
其色粹然見於面盎於背施於四體其氣塞乎天地之<lb/>
間而毋餒於滕世子道以性善於齊王先攻其邪心於<lb/>
<pb n="KR4h0149_WYG_029-17b"/>
梁去利而先仁義春秋弟子不能贊而孟子發其微性<lb/>
與天道弟子不得聞而孟子暢其㫖此之謂名世此之<lb/>
謂大丈夫此之謂豪傑之士自韓子功不在禹下一言<lb/>
百世之論定矣乃世儒以其矯枉過直有不知而續其<lb/>
書者或刺之或非之或删之或詆之或疑之至或比於<lb/>
忍人辯士儀秦之流幾於侮聖人之言也已明之太祖<lb/>
頒其書於學官當吳元年即諭許存仁曰孟子專言仁<lb/>
義使當時有賢君用其言天下豈不定於一乎又敕文<lb/>
<pb n="KR4h0149_WYG_029-18a"/>
學之士曰朕聞孔孟於世利濟之心慮恐不及諭桂彦<lb/>
良曰孔孟一聖一賢自漢唐以來稱之諭趙晉曰孔孟<lb/>
之道卿幼學壯履大哉王言必孔孟並舉其命劉三吾<lb/>
節文者為發題試士恐啓諸生訕上之端爾乃無稽之<lb/>
言謂帝欲廢孟子錢唐進諫以腹受箭野史近誣不足<lb/>
信鄒縣為亞聖故里廟在縣南門外由來已久其初褒<lb/>
崇之典未及宋元豐六年從吏部尚書曾孝寛之請詔<lb/>
追封鄒國公政和五年太常議以弟子十八人配其後<lb/>
<pb n="KR4h0149_WYG_029-18b"/>
季孫子叔罷祀配者堂上一人廡下一十五人彝尊三<lb/>
謁廟見棟宇摧頺乆圯不治心焉負疚若疢疾之入於<lb/>
懐也嵗在乙丑丹徒張公以右副都御史廵撫山東始<lb/>
庀材以葺廟明年工畢遺彛尊書大㫖謂子之論文六<lb/>
籍之外七篇是宗廟成宜有碑曷操竒觚以志歳月彝<lb/>
尊不敢讓謹以聞於師者具書於石兼取外書遺意括<lb/>
為歌詩其辭曰<lb/>
大人藐之白羽之白輕兮楊墨距之白玉之白貞兮萬<lb/>
<pb n="KR4h0149_WYG_029-19a"/>
鍾去之白雪之白清兮源泉混混盈科後進㤗山巖巖<lb/>
雲天是参昔先王肈祀三遷之里春秋俎豆鄒嶧之趾<lb/>
遺像在屋坐以千年林有灌木井洌寒泉懿矣張公撫<lb/>
兹東土維正學是崇靡廢勿舉生民以來盛於尼父聖<lb/>
克亞之秩祀斯所<lb/>
<pb n="KR4h0149_WYG_029-20a"/>
　　重修泰安州東嶽廟碑　　　　　朱彝尊<lb/>
禮山川之祀以望其既祭也則以牲玉庪而縣之於林<lb/>
沉於水未有升髙祀者其後易壇壝為廟而五嶽皆於<lb/>
山下恒山祀上曲陽遠在數百里外猶不失古望祀之<lb/>
義焉東嶽廟在泰安州治西北隅寔嶽之南麓前三門<lb/>
門三塗樓峙其前神之居在五重端冕秉圭一如帝者<lb/>
之儀議者謂五嶽秩視三公然周禮有兆五帝之文宰<lb/>
五行配五色後蓋分祀五方而青帝得祀於岱章服之<lb/>
<pb n="KR4h0149_WYG_029-20b"/>
盛非僭也書嵗二月東廵狩至於岱宗爾雅釋山曰河<lb/>
東岱應劭曰岱始也宗長也萬物之始隂陽交代故謂<lb/>
五嶽之長相傳神掌死生之籍故曰齊度游四方各登<lb/>
泰山籙蓋自九皇六十四民以來秩祠不改彼嵩華恒<lb/>
霍特廟祀一方而已神則祀宇徧天下生民之奔走威<lb/>
福者疑神崇標峻極是處由是山椒嶽頂各飾神祠金<lb/>
碧焜煌於松栝之表至州城之廟載諸祀典祈報者或<lb/>
未之過焉惟朝廷有大典禮特命使臣祠告外則州之<lb/>
<pb n="KR4h0149_WYG_029-21a"/>
有司春秋致祭一灑掃而已廟以是久不治嗚呼抑知<lb/>
百神受<lb/>
天子職必祠官祀典所載乃其所以憑依也與<lb/>
皇帝踐位之六年躬攬大政告於海内名山大川爰命<lb/>
秘書院學士宛平劉公修岱宗之祀使旋尋奉<lb/>
命撫東土既至檄知州事林君修治扵是三司以下靡<lb/>
不率錢為助采大木於江淮由運河輦於廟明年竣事<lb/>
城之雉堞殿之垣墉户之棖樞土者為臺木者為榭皷<lb/>
<pb n="KR4h0149_WYG_029-21b"/>
鐘之樓齊湢之所杗廇楶槉瓴甋罘罳莫不畢治穹碑<lb/>
斷碣踣者復立鬼物青紅夾門左右州之男女逺方之<lb/>
人咸來覽觀小大稽首爰礲貞石以書歲月公授簡彞<lb/>
尊曰斯文也非子不可彞尊伏念岱宗為先王省方之<lb/>
地觀民設教於是乎在有孚顒若惟神是依治神人以<lb/>
和上下建神示以保邦國觀化之理一也萬物出乎震<lb/>
妙萬物者莫如神天地之盛徳仁氣備焉神之靈爽既<lb/>
妥百物以諧四時以序協乎先王望祀之義將遐邇之<lb/>
<pb n="KR4h0149_WYG_029-22a"/>
祈報者不於彼而於此焉庶無戾於古矣乃作詩曰<lb/>
萬彚之生孰秉其權隂陽相代有化必遷巖巖喬嶽善<lb/>
氣所宣降婁之躔天柱左海羣山是宗莫之與等惟神<lb/>
司職克配真宰陳書於虞考禮於周魯公三望紀於春<lb/>
秋百王之祀豈其崇邱嗟世之人不稽祀典鍵此重扃<lb/>
巒磴是踐神房寢地覆之苔蘚穆穆<lb/>
天子既親萬幾使告於岱誕及海沂親臣代祀叩神之<lb/>
扉<lb/>
<pb n="KR4h0149_WYG_029-22b"/>
帝有恩言爰撫青社小東大東綏此勞癉有淑者旂有<lb/>
鞶者馬乃廵於野乃舎於郊乃諏司牧爰暨庶寮浮木<lb/>
於江斲石於嶅公來奉符五宿山麓新門有伉四阿重<lb/>
屋亦有寢宫陳其牲玉有蒼者璧帝睟其容百靈來㑹<lb/>
爾侯爾公奕奕者廟神罔時恫欎欎唐槐丸丸漢柏樹<lb/>
以豐碑昭神之徳使山如礪報祀不忒<lb/>
<pb n="KR4h0149_WYG_029-23a"/>
　　虸蚄廟碑　　　　　　　　　　朱彞尊<lb/>
天子之大蜡八其祭坊與水庸之辭曰昆蟲毋作詩曰<lb/>
去其螟螣及其蟊賊無害我田穉故以方以社報祀於<lb/>
田祖祈年於天宗先王之勤農事可謂備矣予考之周<lb/>
官凡夭鳥蟄獸貍蟲水神蠧物為民厲者莫不掌之以<lb/>
官牡蘜牡橭象齒蜃炭方書靈皷其攻榮之術必詳顧<lb/>
昆蟲害稼者不及焉何與豈其有所未詳者與非然也<lb/>
蓋鳥獸庶蠱之妖世不恒見則攻禜之術罕傳不有司<lb/>
<pb n="KR4h0149_WYG_029-23b"/>
之無以祛民之惑若昆蟲害稼農人咸知所以敺之農<lb/>
之所不能敺者官亦不能去也故特責其事於田畯致<lb/>
其祈於田祖為之秉畀炎火而害可去先王治人事神<lb/>
之道蓋無不宜也虸蚄廟去汾州府治一十五里歳丙<lb/>
午八月予謁神之宇觀廊廡所樹碑率鄙俚不文里有<lb/>
隠君子胡庭者請子曰子盍為文紀之予惟神之名號<lb/>
未顯於前代而主民穡事近乎古之田祖至虸蚄者害<lb/>
稼之物陸機以為螟之屬也神以是名猶翨氏蟈氏之<lb/>
<pb n="KR4h0149_WYG_029-24a"/>
命其官爾矣嗚呼自浮屠道士之說興先王祀典所載<lb/>
神示物鬽之號往往潛為所變易世之祈報者久而不<lb/>
復察焉往予兒童時江南飛蝗蔽野見所禳神皆出二<lb/>
氏無稽之說蝗亦卒不去既心知其非嘗有慨乎儒者<lb/>
之不能師古輙為二氏所惑也若神之名號則猶循古<lb/>
之遺而土人之載牲擊鼓致賽於是者去祈年方社之<lb/>
祀不逺微庭之言固将以是告世之君子其或不幸而<lb/>
罹㐫旱螽蝝之災則當以此邦之人事神為法以無戾<lb/>
<pb n="KR4h0149_WYG_029-24b"/>
先王報祀之義而不為浮屠道士之說所惑庶乎其可<lb/>
已系之以詩曰<lb/>
彼汾之陽其原膴膴曰虸曰蚄痒於而稼神司厥職名<lb/>
用不懲大田既臧蠲之豆登農夫之祈維黍及稌農夫<lb/>
之報自陬越涂我從籥章載歌豳雅辨神之號告諸方<lb/>
夏<lb/>
　<lb/>
皇清文頴巻二十九<lb/>
</p>
<p>
</p>
  </div>
</body>
</text>
</TEI>
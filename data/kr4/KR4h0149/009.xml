<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_009-1a"/>
欽定四庫全書<lb/>
皇清文頴巻九<lb/>
　論<lb/>
　　黄鐘為萬事根本論　　　　　　劉　綸<lb/>
古聖人擅顯庸創制之才彰物曲人官之用其所以經<lb/>
緯萬端者雖事極乎至纎且悉莫不與以宰攝之大原<lb/>
豈事事而為之所哉亦以理必彚其元數必宗其朔即<lb/>
天壤之大古今之遥皆将範圍不過而曲成不遺也請<lb/>
<pb n="KR4h0149_WYG_009-1b"/>
得詳黄鐘萬事根本之論今夫黄鐘者在氣為中氣在<lb/>
聲為中聲其得乎理者全也均其長得九寸徑其圍得<lb/>
九分積其實得八百一十分其賅乎數者備也故史記<lb/>
曰王者制事立法物度軌則壹禀於六律而六律之中<lb/>
物不得過事民不得過臣自有黄鐘以為之君而按序<lb/>
遞生即十二曲六十調不過錯綜以寫其藴太和所以<lb/>
鼓盪於兩間也氣化所以節宣於萬類也天時人事所<lb/>
以綱維樞紐於終古也由是以之通歴而緹灰有消長<lb/>
<pb n="KR4h0149_WYG_009-2a"/>
焉以之嘉量而絫黍有虧盈焉以之凖度而圭撮有嬴<lb/>
縮焉以之平衡而銖兩有空積焉鬼神至遼𣺌也一吹<lb/>
息以格之矣鳥獸至蠢愚也一聼觸以召之矣豈非其<lb/>
旁皇周浃厥用四逹而不悖者歟然竊意前之聖人聲<lb/>
律身度正黄鐘以推萬事則一本散為萬殊後之君子<lb/>
憑器考聲執萬事以求黄鐘則大用乖乎全體彼嶰谷<lb/>
之竹亦天籟自發耳鳯凰之鳴亦物性自通耳而元音<lb/>
即有以紀之何者其神融故其迹洽也至於漢京房之<lb/>
<pb n="KR4h0149_WYG_009-2b"/>
用凖晉荀朂之用笛梁武帝之用通北齊信都芳之用<lb/>
輪扇皆不惜殫思沉慮庶㡬脗合夫黄鐘而沿襲既差<lb/>
施用殊絶不亦舛乎善夫元定律吕新書之言曰欲求<lb/>
聲氣之中莫若就黄鐘而多設之管每分遞减更迭以<lb/>
吹律元可得兹固根本之論也若夫聖作明述宿悟神<lb/>
解潛運在希聲之始而理無不精數無不貫休明鼓吹<lb/>
樂緯而禮經之俾天下皆受治焉所謂萬事萬化宰乎<lb/>
心其又當求諸根本之先也已<lb/>
<pb n="KR4h0149_WYG_009-3a"/>
　　黄鐘為萬事根本論　　　　　　于　振<lb/>
天地之化必待於物為之區事為之制則不勝其勞而<lb/>
化育之理将有時而窮聖人之制必待於事為之處物<lb/>
為之給則不勝其賾而制作之妙将有時而絀然而天<lb/>
下之事固非聖人不能區畫盡善也則聖人之處萬事<lb/>
必有其本矣今夫律吾知其髙者髙而下者下也清者<lb/>
清而濁者濁也今夫度吾知其尺有所長寸有所短也<lb/>
今夫量吾知其斗之大於龠也庾之異於釜鐘也今夫<lb/>
<pb n="KR4h0149_WYG_009-3b"/>
衡吾知其千鈞之重不以銖兩而移也是數者萬事之<lb/>
所待理而百姓之所日用而不知者也然使聖人必斤<lb/>
斤焉今日治律明日治度又明日而為之量與衡在聖<lb/>
人前民利用固有所不辭然而聖人有所不必者何也<lb/>
聖人固知本者也昔者黄帝使伶倫截嶰谷之竹㫁兩<lb/>
節而吹之制十二筩以象鳯凰之鳴雄聲六雌聲六律<lb/>
吕之生盖始於此顧六律六吕播為五音而益一以上<lb/>
生焉損一以下生焉四時和八風平功徳以是而昭符<lb/>
<pb n="KR4h0149_WYG_009-4a"/>
貺由是而集熙乎盛哉何由而致此葢有本焉則黄鐘<lb/>
者是黄鐘者子月之律也候律之法為室三重閉戸塗<lb/>
釁密布緹幔以河内之葭灰抑律兩端冬至日一陽初<lb/>
復其灰自然飛動而黄鐘應焉此固天地之氣剥而必<lb/>
復聖人制器以迎之造物無心也聖人亦無心也由是<lb/>
而律吕正焉宫商協焉而百獸舞鳯凰儀無怪矣由是<lb/>
而九十分黄鐘之長一為一分各自其十以登於引則<lb/>
度之長短視此矣由是取黄鐘之管容子穀秬黍中者<lb/>
<pb n="KR4h0149_WYG_009-4b"/>
一千二百為一龠焉又十其龠而為合焉而斗斛以上<lb/>
類然矣由是而一龠之重則十有二銖焉又倍其銖而<lb/>
為兩焉而鈞石以徃莫能外矣推而至於謀衣食興學<lb/>
校禮以節性樂以防滛凡所謂用天之時因地之利以<lb/>
導民之和者胥不外是故曰本也夫巨木之初生萌荄<lb/>
焉已耳土膏之所滋息雨露之所浸潤以達其枝以茂<lb/>
其葉髙或百尺廣䕃千畝者無他其根之所蟠者大而<lb/>
因之者有其本也黄鐘之為萬事根本也亦若是則已<lb/>
<pb n="KR4h0149_WYG_009-5a"/>
矣葢嘗論之後世之人物物而為之所事事而為之制<lb/>
宜其施之無不當矣而上下之間弊弊焉察察焉日不<lb/>
暇給者古之聖人執其簡以御其繁握其中而圗其要<lb/>
萬事無能遁焉此黄帝堯舜所以垂衣裳而治成周之<lb/>
世所由致宇宙太和之盛也歟<lb/>
<pb n="KR4h0149_WYG_009-6a"/>
　　黄鐘為萬事根本論　　　　　　周長發<lb/>
天下之事萬有不齊而莫不根本於黄鐘以為起數之<lb/>
原大數協於十長於百大於千衍於萬此其事幾疑為<lb/>
繁賾之藪而不可紀極以窮其藴者矣不知肇始黄鐘<lb/>
紀於一而三之三三積之厯十二辰之數十有七萬七<lb/>
千一百四十七而五數備矣此其説有可得而申者焉<lb/>
昔者黄帝命伶倫自大夏之西昆侖之隂取嶰谷之竹<lb/>
其竅厚均者斷兩節間而吹之以為黄鐘之宫制十二<lb/>
<pb n="KR4h0149_WYG_009-6b"/>
筩以聽鳳鳴而雌雄各六是謂律本自黄鐘以至蕤賔<lb/>
六律為陽自林鐘以至應鐘六吕為隂參分損益隔八<lb/>
相生皆還相為宫以起數此所謂律娶妻而吕生子也<lb/>
夫律以起厯此又三統三正所由兆焉黄鐘當半子初<lb/>
開之候一陽来復之時施種黄泉孳萌萬物天統天正<lb/>
定於此也由是林鐘在丑則為地統地正太簇在寅則<lb/>
為人統人正玉衡杓建天之綱也日月初躔星之紀也<lb/>
推之而小周大周小成大成月㑹嵗㑹閏法元法備基<lb/>
<pb n="KR4h0149_WYG_009-7a"/>
於黄鐘之黍絫而天下之能事畢矣書曰同律度量衡<lb/>
葢以齊逺近立民信也因律而考之度本起於黄鐘之<lb/>
長一黍之廣度為九十分十分為寸十寸為尺十尺為<lb/>
丈十丈為引而五度審矣廷尉掌之量本起於黄鐘之<lb/>
龠合龠為合十合為升十升為斗十斗為斛而五量嘉<lb/>
矣職在太倉大司農掌之衡本起於黄鐘之重一龠容<lb/>
千二百黍重十二銖兩之為兩十六兩為斤三十斤為<lb/>
鈞四鈞為石而五權謹矣權與物鈞而生衡衡運生規<lb/>
<pb n="KR4h0149_WYG_009-7b"/>
規圜生矩矩方生繩繩直生凖是謂五則職在大行鴻<lb/>
臚掌之若此者其以黄鐘為根本焉明甚然黄鐘起數<lb/>
又不特度長短者不失毫釐量多少者不失圭撮權重<lb/>
輕者不失銖黍而已也在人心亦自具黄鐘焉秉陽剛<lb/>
之氣騐来復之機喜怒協乎温肅哀樂符乎慘舒而由<lb/>
否而泰由屯而亨由剥而復天人理欲判於幾微其亦<lb/>
天開於子之精義乎所以按之五行而土屬中央騐之<lb/>
五事而思以作睿體之五常而信以統終察之五音而<lb/>
<pb n="KR4h0149_WYG_009-8a"/>
君以作始即以萬事之本為萬理之根無不合也是可<lb/>
探河洛之數而起悟矣<lb/>
<pb n="KR4h0149_WYG_009-9a"/>
　　黄鐘為萬事根本論　　　　　　汪士鍠<lb/>
天下之事不可勝舉而必有其原天下之理不可勝窮<lb/>
而必有其要推其所從生而遞以相嬗於無盡此繼天<lb/>
立極之聖人創為法制垂諸後世而事以理起舉無有<lb/>
能外焉者也昔者黄帝使伶倫取嶰谷之竹吹之以為<lb/>
黄鐘之宮制十二筩以聽鳳鳴雌雄並六比黄鐘之宮<lb/>
而皆可以生之是為律本劉歆著其說曰一備數二和<lb/>
聲三審度四嘉量五權衡稽之於古今効之於氣物和<lb/>
<pb n="KR4h0149_WYG_009-9b"/>
之於心耳考之於經傳咸得其實靡不協同數始於一<lb/>
至於十百千萬所以算數事物本起於黄鐘也一而三<lb/>
之三三積之歴十二辰之數十有七萬七千一百四十<lb/>
七而五數以備聲者宮商角徵羽也五聲之本生於黄<lb/>
鐘之律九寸為宮或損或益以定商角徵羽九六相生<lb/>
隂陽之應也律有十二陽六為律隂六為呂合樂用焉<lb/>
歌奏用焉而五聲以和度者分寸尺丈引也本起黄鐘<lb/>
之長以子穀秬黍中者一黍之廣度之九十分黄鐘之<lb/>
<pb n="KR4h0149_WYG_009-10a"/>
長一為一分積十為寸自寸至引遞以十升而五度以<lb/>
審量者龠合升斗斛也起於黄鐘之龠用度數審其容<lb/>
以子穀秬黍中者千有二百實其龠以井水凖其㮣合<lb/>
龠為合自合而至於斛皆以十遞加焉而五量以嘉衡<lb/>
權者衡所以任權而均物平輕重也其道如底以見凖<lb/>
之正繩之直左旋見規右旋見矩也權有銖兩斤鈞石<lb/>
之差焉起於黄鐘之重一龠容千二百黍重十二銖兩<lb/>
之為兩十六兩為斤三十斤為鈞四鈞為石而五權以<lb/>
<pb n="KR4h0149_WYG_009-10b"/>
制權與物均而生衡衡運生規規圜生矩矩方生繩繩<lb/>
直生凖凖正則平衡而均權是之謂五則也故書曰同<lb/>
律度量衡所以同天下齊風俗也陶唐命官授時以閏<lb/>
月定四時成歲允釐百工葢自伏羲畫八卦由數起至<lb/>
黄帝堯舜而大備以天地之風氣正十二律定黄鐘起<lb/>
於子而終於亥終而復始天地之大紀該焉歴代以來<lb/>
講求愈密而溯其始皆起於律史記曰王者制事立法<lb/>
物度軌則壹稟於六律六律為萬事根本而黄鐘者又<lb/>
<pb n="KR4h0149_WYG_009-11a"/>
六律之根本也夫作者之謂聖述者之謂明行而不著<lb/>
習焉不察斯莫識所由來耳如其因端竟委窮流溯源<lb/>
則起化有自時措咸宜引而伸之觸類而長之天下之<lb/>
能事畢矣然則聖人之所以為法於天下可傳於後世<lb/>
者其故可思也若夫縱黍横黍之辨漢斛魏尺之殊羣<lb/>
論紛紜莫所折衷非荀阮之神解李通之心契詎易測<lb/>
其淵微也哉<lb/>
<pb n="KR4h0149_WYG_009-12a"/>
　　黄鐘為萬事根夲論　　　　　　齊召南<lb/>
言道者必溯太極言數者必溯黄鐘此非有精粗神迹<lb/>
之判也太極者黄鐘之至理黄鐘者太極之元氣始生<lb/>
萬物位居中央於聲為宫於行為土於辰為子於卦為<lb/>
復於統為天於時為曰南至氣之母而聲之君也是以<lb/>
舉天下千變萬化之噐與數莫不由之以生即謂萬事<lb/>
之太極也可㫖哉黄鐘為萬事根本之説也試論之黄<lb/>
帝制律以象鳳鳴首曰黄鐘其長九寸其數九九從而<lb/>
<pb n="KR4h0149_WYG_009-12b"/>
遞相損益以極於應鐘而十二律備黄鐘正則十二律<lb/>
皆正而天下之聲無不正大樂所以同和天地感格幽<lb/>
明類致百物移易天下之風俗而鼓舞至神者黄鐘之<lb/>
為也然則謂十二律為樂之根本而黄鐘為十一律之<lb/>
根本此亦善於言黄鐘者矣雖然烏足以盡黄鐘哉今<lb/>
夫天下事之大端有五備數審度嘉量權衡與和聲並<lb/>
重者也而是四者則無一不本於黄鐘數之紀於一協<lb/>
於十長於百大於千衍於萬也夲起於黄鐘積三之數<lb/>
<pb n="KR4h0149_WYG_009-13a"/>
度之别於分忖於寸蒦於尺張於丈信於引也夲起於<lb/>
黄鐘積黍之長量之躍於龠合於合登於升聚於斗角<lb/>
於斛也本起於黄鐘積黍之龠權之始於銖兩於兩明<lb/>
於斤均於鈞終於石也夲起於黄鐘積黍之重書曰同<lb/>
律度量衡冠律於度量衡之上凡以是也至於布蓍而<lb/>
掛扐卦爻應焉尚象而規矩凖繩應焉演為歴算而春<lb/>
夏秋冬之節氣章蔀紀元之積分應焉推而族姓始於<lb/>
吹律軍聲辨於執籥星土凖於旋宫天下無有一事不<lb/>
<pb n="KR4h0149_WYG_009-13b"/>
夲於黄鐘也者又奚啻括羲和廷尉鴻臚司農之所掌<lb/>
已哉以其為施種之初也故曰鐘以其為五色之尊也<lb/>
故曰黄隂陽合徳氣鐘於子以化生萬物故由孳萌而<lb/>
紐牙而引逹而冒茆而振美而己盛者生氣之通自乾<lb/>
初九以至上九也其由咢布而昧薆而申堅而留孰而<lb/>
畢入而該閡者生氣之復自坤初六以至上六也變化<lb/>
不窮以黄鐘為樞紐如木之始於根而布於葉以暢於<lb/>
枝如水之始於夲而流為川以放於海班固所謂䆒極<lb/>
<pb n="KR4h0149_WYG_009-14a"/>
中和為萬物元又謂太極元氣函三為一洵善於言黄<lb/>
鐘者歟抑又有説有天地之黄鐘有人心之黄鐘天地<lb/>
之黄鐘月令是也故孔子贊易曰天地之大徳曰生而<lb/>
於復則曰見天地之心也人心之黄鐘喜怒哀樂之未<lb/>
發是也故中庸以中為天下之大本也處兩大之中者<lb/>
為人宰四海之中者為君君之所以理萬幾而康萬國<lb/>
者豈有他哉心而已君所以宅心者豈有他哉中而已<lb/>
致中以致和而天地協應兆民阜成百昌茂遂将所謂<lb/>
<pb n="KR4h0149_WYG_009-14b"/>
黄鐘者不在區區之噐數而在道法矣書曰皇建其有<lb/>
極此即萬事根夲之説也歟<lb/>
<pb n="KR4h0149_WYG_009-15a"/>
　　史論　　　　　　　　　　　　劉　綸<lb/>
讀諸史而不以正史爲考信則見必岐讀正史而不以<lb/>
諸史爲參稽則識必固司馬遷續父談爲史記禇少孫<lb/>
補以景武紀等書裴駰觧之而蘇子由作古史以糾之<lb/>
班固續父彪爲前漢章帝又命曹大家補八表天文等<lb/>
書顔師古註之而劉知幾作史通以糾之蔚宗沿晉人<lb/>
輕俊之風似遜孟堅一格而思精體大與班並驅或曰<lb/>
前漢失之同後漢失之誕則荀袁二紀可並採已陳夀<lb/>
<pb n="KR4h0149_WYG_009-15b"/>
三國志帝魏而退蜀雖文中子司馬公諸人俱韙之而<lb/>
大統實紊習鑿齒所以有漢晉春秋之作而蕭常亦正<lb/>
以續後漢書也夫古人史出一手至晉書乃共參著述<lb/>
其始創於何法盛等十八家其後修於房元齡等十三<lb/>
人房喬者即元齡也文多駢麗無亦兼採世說諸書之<lb/>
過歟李延夀之爲南北史也綜八代於二書以成父志<lb/>
而沈約魏收子顯思廉百藥德棻之史瞠乎後焉然其<lb/>
複也可芟其遺也可檢彚而脩之是固有待且南北史<lb/>
<pb n="KR4h0149_WYG_009-16a"/>
不作本志則如魏徵隋書所編顔孔諸人之志尤屬賅<lb/>
貫可佳而論史者專及五代何哉舊唐書權輿於韋述<lb/>
斟酌於劉昫仁宗時加刪改新唐書則梅堯臣爲方鎭<lb/>
百官表劉羲叟爲律歴五行志宋子京爲列傳而歐公<lb/>
綜紀志之成進表有云其事則増於前其文則省於舊<lb/>
當矣乃劉元城正以此爲新書之病又豈無說耶至於<lb/>
歐公新五代史葢重修薛氏舊本者自朝廷取付史監<lb/>
而居正之史不行良由煩猥失實耳宋金遼之史不及<lb/>
<pb n="KR4h0149_WYG_009-16b"/>
前代如掲傒斯歐陽元所脩尤屬不知正閏其庶幾者<lb/>
陳桱之通鑑續編他若李燾長編陳仲微二王本紀亦<lb/>
不足多矣元史作於胡粹中洪武間命宋濂纂修尤多<lb/>
舛謬欲其追嫓前史之流風餘韻葢亦難之豈古今人<lb/>
本不相及歟抑雖有史才而未盡協其用歟夫以司馬<lb/>
班范陳夀諸人其才與學與識固超出於諸史萬萬也<lb/>
以子由知幾鑿齒蕭常諸人其才與學與識未必不大<lb/>
遜於正史也然而正史之缺失亦有時不能不藉諸史<lb/>
<pb n="KR4h0149_WYG_009-17a"/>
以捄之何者正史釐爲國憲有其醇必有其疵諸史列<lb/>
於各家有偏見亦有特見今誠以正史爲一成之案而<lb/>
以諸史爲互證之佐亦讀史者之又一見也矧二十一<lb/>
史皆法尚書爲紀傳體至編年之例諸家不同而莫善<lb/>
於司馬涑水之通鑑胡文定作舉要補遺所以正其失<lb/>
也劉恕復作通鑑外紀所以備其闕也紫陽綱目規仿<lb/>
春秋至嚴且明不在永叔五代史下金履祥通鑑前編<lb/>
得其意焉珥筆者宜於何取法已方今<lb/>
<pb n="KR4h0149_WYG_009-17b"/>
聖天子盛德休烈光於青簡遴記言記動之司分繫日<lb/>
繫年之典而又纂修<lb/>
實錄以揚扢我<lb/>
祖宗累世之丕緒一時冊府芸香鸞坡鳳掖葢皆有左<lb/>
黼右黻蔚爲<lb/>
國華用能垂萬年之憲勒千古之書者矣<hi>臣</hi>其敢不拜<lb/>
手稽首以爲<lb/>
當宁獻<lb/>
<pb n="KR4h0149_WYG_009-18a"/>
　　史論　　　　　　　　　　　　于　振<lb/>
昔我<lb/>
聖祖仁皇帝以朱子綱目一書有禆於治道有益於人<lb/>
心特於<lb/>
敕幾清暇丹黄甲乙著為成書刋刻頒賜俾天下溯流<lb/>
窮源以知春秋筆削之精義又以明史未竟<lb/>
特命開館<lb/>
簡選儒臣蒐羅舊聞以彰美備<lb/>
<pb n="KR4h0149_WYG_009-18b"/>
世宗憲皇帝監於先典復加考定伏遇我<lb/>
皇上乾德龍飛生知天縱懋學日新羣臣之擬述一衷<lb/>
於<lb/>
聖明之裁定於是乎有明之史炳乎足以奄有二十一<lb/>
代之簡編矣顧<hi>臣</hi>竊惟史之難有三非具淵通之學則<lb/>
無本也非有著作之才則非體也非嫻於掌故則古今<lb/>
不具悉前後不相䝉古人云文章如面史才最難職此<lb/>
故也廿一史之名亦以其代言之耳正史之外如漢之<lb/>
<pb n="KR4h0149_WYG_009-19a"/>
袁宏荀恱晉之孫盛習鑿齒及王隱臧榮緒逮後劉知<lb/>
幾輩皆有述作蔚然可觀亦曷可少焉雖然千古之史<lb/>
才司馬子長其首也其文宕逸善叙事有牢籠萬有之<lb/>
㮣始於談成於遷補於褚少孫尚矣而班固乃逌然笑<lb/>
之謂其崇黄老進奸雄耳夷考固之為書自髙至武盡<lb/>
竊遷之舊六世之後資於賈逵劉歆其卒也曹大家為<lb/>
之竟其業則固之所自為盖無幾耳然其文筆醇古樸<lb/>
茂又非後之所及范曄倜儻小才人無足取獨其書體<lb/>
<pb n="KR4h0149_WYG_009-19b"/>
大思精所以與班馬並稱三史也三國之統自當以蜀<lb/>
為正陳壽無足責而涑水亦復仍之至紫陽作綱目而<lb/>
正統始定其為功於名教大矣晉書始於何法盛等十<lb/>
八家貞觀中以法盛等所撰未允詔房喬與褚遂良許<lb/>
敬宗等再加撰次房喬者元齡也喬以宣武諸傳論上<lb/>
所自為故曰制㫖而稱御撰焉古者修書多出一家之<lb/>
言其成於衆手而歸之御撰盖始於此前此則有沈約<lb/>
之宋書蕭子顯之齊書姚思㢘之梁陳書魏收之魏書<lb/>
<pb n="KR4h0149_WYG_009-20a"/>
李百藥之齊書令狐德棻之周書之數子者非不各竭<lb/>
其心思才力欲與班馬爭席顧有紀傳而無志書識者<lb/>
憾焉非有隋書為之補其缺畧何以信今而傳後耶隋<lb/>
書者亦修於貞觀與晉書並稱良史者也盖由太宗因<lb/>
才器使以顔師古孔頴逹博通古今故授以紀傳于志<lb/>
寧李淳風明於天文地理圗籍之學故授以志書総覈<lb/>
詳明自沈約以来所未有也其時李延壽預修晉隋二<lb/>
書究悉舊事因效馬遷體総序八代為南北史學者稱<lb/>
<pb n="KR4h0149_WYG_009-20b"/>
之而沈約魏收諸家益微矣唐書始於吳兢劉昫因之<lb/>
繁畧不均是非失實宋祁歐陽修被命為新書事増於<lb/>
前文省於舊劉元城以為事増文省正新書之失云舊<lb/>
例修書止著官髙一人歐以宋為前輩並著姓名宋感<lb/>
其退遜或謂子亰用字竒澁歐公殆不滿之故為此以<lb/>
表異耳今觀五代史之作條例嚴而體裁正史遷之後<lb/>
此為嗣響視新唐書如出兩手固非子亰所及也何况<lb/>
薛居正盧多遜李昉李穆等之繁猥無稽者乎宋有三<lb/>
<pb n="KR4h0149_WYG_009-21a"/>
朝兩朝四朝等國史元初立國史院命史臣通修遼金<lb/>
宋三史為都總裁者托克托也為總裁者特穆爾達實及<lb/>
掲徯斯諸人也明洪武中命宋濂等修元史未期而成<lb/>
自遼以下史筆蕪穢無足觀者古今人才力之不相及<lb/>
信不誣也要之作史之體雖有編年紀事之分後代以<lb/>
来亦有起居時政之錄然編年者當以春秋為法紀傳<lb/>
者當以司馬為宗至涑水創通鑑於前不過春秋紀事<lb/>
之成法朱子成綱目於後乃得聖人筆削之微權而遂<lb/>
<pb n="KR4h0149_WYG_009-21b"/>
昌尹氏永新劉氏或為之發明或表其書法皆所以尊<lb/>
史於經煌煌焉甚鉅典也<hi>臣</hi>槖筆無能簪毫有愧惟有<lb/>
勵劉向燃藜之志懐子雲給札之思引領<lb/>
彤庭庶幾藉文章以報<lb/>
國云爾<lb/>
<pb n="KR4h0149_WYG_009-22a"/>
　　史論　　　　　　　　　　　　張　漢<lb/>
大凡人臣之進說於君也衷之以經術而已六籍之微<lb/>
言無論則三代而下碩儒名臣之嘉猷讜論無有逾於<lb/>
程朱以程朱躬承聖人之統者其先則漢董仲舒漢唐<lb/>
諸儒無有過是亦守先待後之人程朱之所許也請因<lb/>
明咨而敶之考管子以德當位功當祿能當官為三本<lb/>
以節用賢佐法度誅賞天時地宜為六務荀卿以仁義<lb/>
威為三具其四齊則其治法其佐賢其民愿其俗美之<lb/>
<pb n="KR4h0149_WYG_009-22b"/>
說也漢孝文時鼂錯對賢良三䇿一以明國家大體一<lb/>
以通人事終始以能直言極諌孝武帝時仲舒三䇿則<lb/>
多援春秋經義天人治道之要明析言之盖正誼明道<lb/>
不謀利以計功其聞道者以是推之致君亦以是當是<lb/>
時賈董並稱而治安之䇿不免於矯激之論與公孫氏<lb/>
同舉而曲學阿世吏治縁餙以儒術其本原大有醇疵<lb/>
區區智囊之鼂錯審機度務正不免計功謀利之習也<lb/>
夫豈可同日語耶至言世務書嚴安以禮度防風俗之<lb/>
<pb n="KR4h0149_WYG_009-23a"/>
奢儉徐樂言安危之要賢上獨觀萬化之原各有所見<lb/>
不能大為優絀仲長統稱崔實政論與荀恱申鑒五篇<lb/>
其詳政體篇有五大抵興農桑審好惡宣文教立武偹<lb/>
明賞罰其言可採施於時政不無有禆而亦未盡簡核<lb/>
嗣是而十思之疏且詳敶十漸者當以魏徵為凖太宗<lb/>
致治雖不即幾成康而納諫如流有主聖臣直之美徵<lb/>
不盡繩以古人之禮法而抗言切諍則有古大臣骨鯁<lb/>
之風可以上比於汲黯若夫司馬光五規所謂保業惜<lb/>
<pb n="KR4h0149_WYG_009-23b"/>
時逺謀謹微務實其說皆守邦之要道唐姚崇元稹宋<lb/>
呂公著范仲淹程顥皆有十事之奏可法可傳不能妄<lb/>
議其得失直與張九齡之金鑑録韓愈之奏表陸贄之<lb/>
奏議蘓軾上神宗書及以通鑑大學衍義進講敶無逸<lb/>
圗以托諷者並傳千古唐宋以来其可嘉與者尤不能<lb/>
一一詳舉也至程朱為御史裏行及崇政殿說書煥章<lb/>
閣待制皆以古大臣自期故言先務以立志責仕求賢<lb/>
為急言大本則君心為要是以程頤方長不折說者以<lb/>
<pb n="KR4h0149_WYG_009-24a"/>
為特小失孟子引君當道之意而不知預養仁心則杜<lb/>
漸防微亦其見端朱子入告或以為正心誠意上所厭<lb/>
聞而必曰生平所學惟此四字以故在朝疏凡七十餘<lb/>
上不慮其數且辱者得其本也執是可以入諫矣管荀<lb/>
諸人覇功也雜學也因時取濟可耳豈王道之所貴而<lb/>
與純儒比論耶<hi>臣</hi>愚以為諫君之道格其心而已積誠<lb/>
以動之明理以啟之心平氣和從容而詳悉之仿都俞<lb/>
吁咈之風必期於信焉而後諫諫斯無迕然而古之諫<lb/>
<pb n="KR4h0149_WYG_009-24b"/>
臣亦有不必盡拘者信而諫有如魏徵不必信而諫有<lb/>
如陸䞇而同歸於諫行而言聼則又視乎其人以致之<lb/>
六籍所載微言孔多得其道而用之已盡於此天下安<lb/>
於磐石而歴萬年有道之長以是故也<hi>臣</hi>不揣愚陋用<lb/>
敶區區之忱乞<lb/>
聖天子垂鑒而采納焉<lb/>
　<lb/>
皇清文頴巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_028-1a"/>
欽定四庫全書<lb/>
皇清文頴巻二十八<lb/>
　疏<lb/>
　　進呈大學衍義疏　　　　　　　熊賜履<lb/>
經筵日講官起居注翰林院掌院學士兼禮部侍郎教<lb/>
習庶吉士<hi>臣</hi>熊賜履謹<lb/>
奏為進呈大學衍義以𢎞<lb/>
聖學以光<lb/>
<pb n="KR4h0149_WYG_028-1b"/>
聖治事盖致治惟在力行而修身必先窮理我<lb/>
皇上遜志典學單心基命與商宗周成後先一揆<hi>臣</hi>濫<lb/>
竽禁籞備員勸講猥獻芹藿之忱少效涓埃之補竊惟<lb/>
大學衍義全體大用之書也宋儒真徳秀書成表進辭<lb/>
曰使吾君之心炳如白日於天下之理洞若秋毫雖共<lb/>
兠雜進於堯朝豈魑魅能逃於禹鼎又曰為人君者不<lb/>
可以不知大學人君而不知大學無以清出治之原為<lb/>
人臣者不可以不知大學人臣而不知大學無以盡正<lb/>
<pb n="KR4h0149_WYG_028-2a"/>
君之法至哉斯言聖人弗易矣明太祖允其臣宋濂請<lb/>
命大書於廡壁朝夕觀覧嗣是列辟俱寘之講筵奉為<lb/>
筮鑑誠以是書洪纖包舉法戒具備千聖授受之真百<lb/>
王化理之要蔑有能外焉者矣兹<hi>臣</hi>等仰遵<lb/>
前㫖翻譯繕寫恭呈<lb/>
乙覽伏乞<lb/>
皇上邃宫之中清燕之暇<lb/>
注意存省<lb/>
<pb n="KR4h0149_WYG_028-2b"/>
留神翫閱務期洞厥微奥措諸施為則内聖外王之道<lb/>
修己治人之術寧俟他求焉仍請<lb/>
敕下<hi>臣</hi>衙門䖍付剞劂廣行頒布俾八旗子弟誦習講<lb/>
求眀體逹務備<lb/>
國家異日之用則正學表彰人才熾盛<lb/>
君徳日進於髙明而<lb/>
盛治丕臻於光大矣<hi>臣</hi>等不勝拳拳之至<lb/>
<pb n="KR4h0149_WYG_028-3a"/>
　　歲終彚進講義疏　　　　　　　陳廷敬<lb/>
康熙十六年十二月十五日經筵日講官起居注翰林<lb/>
院掌院學士兼禮部侍郎教習庶吉士<hi>臣</hi>陳廷敬題竊<lb/>
惟積日月而成嵗不巳維天合經史以為功其勤者聖<lb/>
盖典學行政道本相資溫故知新事須交盡我<lb/>
皇上亶聰亶明之資實由天授好學好問之篤度越前<lb/>
王出臨正朝則躬理萬㡬深居大内則潛心羣典隆寒<lb/>
盛暑不廢丹鉛綴衣虎賁皆通章句逮扵講幄尤切<lb/>
<pb n="KR4h0149_WYG_028-3b"/>
皇情每當敷奏先從<lb/>
天語發揮凡有咨詢逈出諸臣意表兼之虛懷若谷溫<lb/>
語如春講畢有再拜之儀特䝉<lb/>
賜免頻年有便繁之錫更荷<lb/>
重頒此皆亘古所未聞而今兹所始覩者也<hi>臣</hi>等叨預<lb/>
顧問之榮班愧乏涓埃之微助嵗華欲滿舊例宜循其<lb/>
四書講義己扵康熙十四年閏五月遵<lb/>
㫖先期彚進今將講過通鑑講義繕寫裝潢題明進呈<lb/>
<pb n="KR4h0149_WYG_028-4a"/>
伏願<lb/>
聖心折𠂻扵誦讀之餘發揮於施行之際文武之道備<lb/>
在一人堯舜之治永傳萬代矣<hi>臣</hi>等不任諄切之至<lb/>
<pb n="KR4h0149_WYG_028-5a"/>
　　進呈刋完日講四書解義疏　　　陳廷敬<lb/>
康熙十六年十二月十八日經筵日講官起居注翰林<lb/>
院掌院學士兼禮部侍郎教習庶吉士<hi>臣</hi>陳廷敬題<hi>臣</hi>
等於康熙十六年三月十三日恭侍<lb/>
𢎞徳殿進講䝉<lb/>
皇上面諭四書巳經講完講章應行刋刻欽此<hi>臣</hi>等叨<lb/>
塵法從日侍<lb/>
經幃伏覩<lb/>
<pb n="KR4h0149_WYG_028-5b"/>
皇上聖躬親講典學彌殷<lb/>
天語下詢訪道愈篤凡在六經諸史靡不極意研精至<lb/>
於四子之書實備百王之道比年以来次第進講歴寒<lb/>
暑而罔間積日月以成編固已體驗於<lb/>
宸表抑且發揮於政治除按日進覽年終彚呈盡在<lb/>
御前時厪<lb/>
睿照迺者思垂永久<lb/>
親降綸音爰令校刋宣布中外竊惟<lb/>
<pb n="KR4h0149_WYG_028-6a"/>
皇上聖學崇深真足超軼往古<hi>臣</hi>等經術淺陋曷克仰<lb/>
助涓埃顧鄒魯之大義微言炳如星日而師儒之參稽<lb/>
互訂著在簡編嘗慕宋臣以半部佐君先明敬信莭愛<lb/>
願學朱子以四字入告亦曰誠意正心即致斯世於治<lb/>
平不外明徳新民之理而使吾<lb/>
君為堯舜敢忘責難陳善之思仰惟<lb/>
宵旰之勤勞不輟<lb/>
宫闈之誦讀永光典訓示則臣民<hi>臣</hi>等謬效編摩復加<lb/>
<pb n="KR4h0149_WYG_028-6b"/>
刪潤校鋟成帙装潢進呈惟我<lb/>
皇上常垂乙夜之觀存諸几席允懷千聖之道如晤羮<lb/>
墻将見煥四海文命之敷𢎞萬世光華之治<hi>臣</hi>等不勝<lb/>
區區之意謹具題恭進以聞<lb/>
<pb n="KR4h0149_WYG_028-7a"/>
　　翰詹謝<lb/>
恩疏　　　　　　　　　　　　　　韓　菼<lb/>
題為<lb/>
聖世文治光昌教思廣育儒林寵溢恭謝<lb/>
天恩事竊惟聖人以作君而作師合道統為治統要在<lb/>
文思光被教澤深長故九徳采於虞廷三物興扵周禮<lb/>
乃自詞曹之設本以儲養羣材端尹之司亦嘗遴簡妙<lb/>
選而寵榮徒寄訓誡罕聞要未有揭聖學之精微煥斯<lb/>
<pb n="KR4h0149_WYG_028-7b"/>
文之宗主天言包括如八卦之盪摩寳墨光華倍五雲<lb/>
之絢爛曠乎萬古慶始<lb/>
聖朝恭惟我<lb/>
皇上<lb/>
徳縱自天學稽扵古心勤宥密靡不廣運旁通極建中<lb/>
和咸克兼總羙備盖性天之奥即布為萬殊故翰墨之<lb/>
工皆歸於一貫江山輝映已徧留碧落之題卿尹翹瞻<lb/>
常拜舞紫薇之字而詞臣清切<lb/>
<pb n="KR4h0149_WYG_028-8a"/>
宣賜尤多咸拱作堂顔珍為巻軸頃復<lb/>
眷念蘭臺秘省人才端在濯磨芝苑仙班大冶須加陶<lb/>
鑄<lb/>
特召大學士<hi>臣</hi>玉書<hi>臣/</hi>賜履暨吏部尚書<hi>臣</hi>廷敬至<lb/>
乾清門出<lb/>
御書道德仁藝四大字<lb/>
賜翰林院德業仁義四大字<lb/>
賜詹事府更<lb/>
<pb n="KR4h0149_WYG_028-8b"/>
虛懷下詢商酌當否<hi>臣</hi>玉書等咸各贊歎謂渾涵足蔽<lb/>
夫萬言精切適宜扵兩署既自然而不可易亦極至而<lb/>
無以加乃<lb/>
命頒賜<hi>臣</hi>等衙門<hi>臣</hi>等䖍捧自<lb/>
天仰答無地竊思道與藝合而徳備業隨義盡而仁全<lb/>
我<lb/>
皇上集往聖之大成以曲成萬物挺<lb/>
一人之先覺以𢎞覺羣迷尋又<lb/>
<pb n="KR4h0149_WYG_028-9a"/>
恩賜題辭闡揚厥㫖字字抉可聞不聞之秘言言示此<lb/>
心此理之同緬昔朱熹之作箴不逢聖主豈期<lb/>
帝歌之結契録此嘉言<hi>臣</hi>等雖列宫墻僅習章句未能<lb/>
知味徒為飲食之人昭若發䝉頓開日月之照從此西<lb/>
園東壁矢朝夕於曩編秋實春華交悚惶於岐路至若<lb/>
龍騫鳯舞如覩神禹絳霄之碑<lb/>
墨妙筆精逺過太平玉堂之額莫能名象總属化工謹<lb/>
當金碧雕鎪雙懸公廨更復貞珉摹勒永寳萬年<hi>臣</hi>等<lb/>
<pb n="KR4h0149_WYG_028-9b"/>
不勝踴躍歡忭之至為此合詞具奏恭謝以聞<lb/>
<pb n="KR4h0149_WYG_028-10a"/>
　　禮部謝<lb/>
賜訓敕士子文題明頒發疏　　　　　韓　菼<lb/>
題為恭承<lb/>
寳訓戒飭黌宫祗領歡騰遵<lb/>
㫖頒發事先該<hi>臣</hi>部等衙門㑹覆准直撫李光地疏恭<lb/>
請<lb/>
御製教條發直省學宫奉<lb/>
㫖依議<hi>臣</hi>部尋請<lb/>
<pb n="KR4h0149_WYG_028-10b"/>
皇上萬幾餘暇煥發天章更求<lb/>
御書<hi>臣</hi>部恭行國子監及直省一體勒石各學奉<lb/>
㫖候㫖頒發各欽遵在案今月十九日吏部尚書<hi>臣</hi>陳<lb/>
廷敬左副都御史<hi>臣</hi>勵杜訥編修<hi>臣</hi>查昇恭捧<lb/>
皇上親書<lb/>
御製訓飭士子文一道交<hi>臣</hi>經管衙門者竊惟學校乃<lb/>
明人倫之地士習為正風俗之關恭遇我<lb/>
皇上秉聖人在位之權為萬世斯文之主加養而加教<lb/>
<pb n="KR4h0149_WYG_028-11a"/>
作君以作師乆覃恩於正人心尤倡化於端學術凡兹<lb/>
撫<hi>臣</hi>所請早在<lb/>
睿照之中恩許<lb/>
天言惠兹多士<lb/>
玉音初下率土巳切翹瞻<lb/>
寳翰今頒羣蒙頓開聾瞶字字若春溫而秋肅言言挾<lb/>
雷動而雨施大書特書逺追虞夏典謨之訓心正筆正<lb/>
嫓美黄炎雲穗之章煥日月之光華增宫墻之羙富不<lb/>
<pb n="KR4h0149_WYG_028-11b"/>
特一時寓恥且格之妙用抑亦千秋立賢不肖之大防<lb/>
<hi>臣</hi>等伏讀不禁歡欣鼓舞之至謹遵頒發<lb/>
前㫖恭行國子監摹勒上石辟雍之鐘鼓從兹一新圜<lb/>
橋之聽觀日将萬計俟搨善本上呈<lb/>
御覽行<hi>臣</hi>衙門轉頒各直省督撫照式酌量一體勒石<lb/>
學宫可也為此題知<lb/>
<pb n="KR4h0149_WYG_028-12a"/>
　　翰林院落成謝<lb/>
恩疏　　　　　　　　　　　　　　張廷玉<lb/>
為恭謝<lb/>
天恩事乾隆九年十月南書房承<lb/>
㫖重葺翰林院落成車駕臨幸錫宴送大學士掌院事<lb/>
鄂爾泰張廷玉進署以張說東壁圖書府五律為韻賦<lb/>
東字音字二首勅諸臣各分一字賦詩又<lb/>
賜<hi>臣</hi>鄂爾泰<hi>臣</hi>張廷玉<lb/>
<pb n="KR4h0149_WYG_028-12b"/>
御書二額懸於院署閱日又奉<lb/>
㫖朕幸翰林院既與大學士等用張説五律字分韻賦<lb/>
詩顧人數為字所限編檢庶常吉士皆不獲與因復為<lb/>
栢梁體朕倡首句俾人賦一句用聯上下之情欽此伏<lb/>
惟<lb/>
殊榮賁於册府<lb/>
睿藻輝煌<lb/>
愷澤沛扵詞林<lb/>
<pb n="KR4h0149_WYG_028-13a"/>
恩華稠叠曠千秋而紀盛偕庶尹以騰歡欽惟<lb/>
皇上<lb/>
濬哲性成<lb/>
欽明光被<lb/>
接羲軒堯舜之統<lb/>
德乃日新<lb/>
掞星雲河嶽之文<lb/>
聖由天縱璿璣斡運際甲子之重開寳籙迎祥繼雍熈<lb/>
<pb n="KR4h0149_WYG_028-13b"/>
之累洽丕煥右文之典用彰稽古之榮繄是詞垣素稱<lb/>
清秩本崇政集賢之重地沿邇英麗正之遺規樸斵宜<lb/>
勤棟隆惟吉爰頒<lb/>
㢲命俾予鼎新藻井芝栭欝虹梁之特起璇題寳畫揭<lb/>
鳯榜以髙懸亭號瀛洲真成方嶠地連華盖名稱玉堂<lb/>
屬廣厦之初成展鈎陳而夙駕<lb/>
帝車紆軫光臨奎壁之垣日晷騰輝彩徹台階之次鵷<lb/>
行雲擁屹<lb/>
<pb n="KR4h0149_WYG_028-14a"/>
黼座以中開豹尾星陳啓瓊筵而肆設雲璈錦瑟聆廣<lb/>
樂於鈞天翠釡金罍酌衢尊扵丹地<lb/>
摛章寵示韻分燕國之篇染翰聯吟製仿西京之體金<lb/>
聲玉振集條理之大成乾端坤倪冠苞符而首出鐫諸<lb/>
琬琰掩八伯之咸歌逖考縹緗陋三侯之成咏斯文極<lb/>
盛振古希聞<hi>臣</hi>等幸遘<lb/>
昌期叨塵秘省仰<lb/>
王言之鄭重勉効論思誦<lb/>
<pb n="KR4h0149_WYG_028-14b"/>
睿製以驚惶多慚寅亮戴<lb/>
巍巍之至徳莫申天保報上之忱思藹藹之吉人共志<lb/>
巻阿來游之盛寵深逾分感極難名凡兹與讌諸臣共<lb/>
喜普沾<lb/>
異數在昔纈袍蓮炬尚焜燿於曩編與夫玉署金鑾苐<lb/>
鋪張於往載豈如<lb/>
今日覃被<lb/>
恩施尋巢猶記鳯池同荷需雲之渥釋屩甫来芸館均<lb/>
<pb n="KR4h0149_WYG_028-15a"/>
瞻復旦之華拜稽竊附於歌虞醉飽還逾於宴鎬波添<lb/>
瀛海<lb/>
恩重鼇山惟當共贊夫休明冀以稍酬於<lb/>
髙厚所有感激微忱理合公同具疏恭<lb/>
謝伏乞<lb/>
聖鑒施行<lb/>
<pb n="KR4h0149_WYG_028-16a"/>
　劄子<lb/>
御製論詩發示覆奏劄子　　　　　　李光地<lb/>
<hi>臣</hi>李光地謹<lb/>
奏本月十六日傳示<lb/>
御製理學論一篇湯泉應候詩一首<hi>臣</hi>反覆奉誦切惟<lb/>
易曰窮理盡性以至於命盖事物之理即吾心之性也<lb/>
吾之性即天地之命也然欲盡性至命者必自窮理始<lb/>
此大學之教所以先於格物也世儒言理者傷扵繁碎<lb/>
<pb n="KR4h0149_WYG_028-16b"/>
故㦯拘牽文義摭拾名物而不知㑹通於性命之真言<lb/>
性命者渉於空虚故㦯直指人心好言超悟而不知實<lb/>
驗於事理之著是皆不能合内外之道而得聖人之指<lb/>
也我<lb/>
皇上推極理之本原至於天命率性而以格物致知窮<lb/>
其至理之當者為盡性逹天之路盖合大學中庸首章<lb/>
之義而一以貫之不但朱子宗指不為俗儒曲學所亂<lb/>
<hi>臣</hi>愚謂聖人復起不易斯言矣嘗觀朱子平生著書最<lb/>
<pb n="KR4h0149_WYG_028-17a"/>
重者大學大學之說最要者窮理百餘年來陳獻章王<lb/>
守仁軰破除窮理之論而易以認天理致良知之說故<lb/>
士無實學而世無實用闢之者又但滯於名物粗淺文<lb/>
義支離之間亦安能有以正之哉<lb/>
皇上此論宜刋示萬世以廓清洙泗洛閩之統緒現在<lb/>
刻朱子全書大學己將告竣<hi>臣</hi>謹請以<lb/>
聖諭一章特系大學之後其於道術人心誠非小補湯<lb/>
泉詩情意懇惻音節髙妙盖<lb/>
<pb n="KR4h0149_WYG_028-17b"/>
聖心無日不與天地民物同流故觸景怡情莫非真機<lb/>
之所濬發非學士詞人敢望其規製也<hi>臣</hi>愚素不能詩<lb/>
然生逢唐虞成周之世飽聆賡歌雅頌之音勉索枯腸<lb/>
奉揚<lb/>
聖作鐘鏞之下雜以鼃黽其為顔厚何如惟冀<lb/>
皇上恕其老朽荒拙不勝幸甚<lb/>
<pb n="KR4h0149_WYG_028-18a"/>
　　請刋通鑑<lb/>
聖論劄子　　　　　　　　　　　　勵廷儀<lb/>
奏為<lb/>
御覽通鑑既䝉<lb/>
頒刻謹呈<lb/>
聖論並請發刋垂訓萬世事欽惟我<lb/>
皇上道貫千聖學統三才躬先覺以牖民觀人文而成<lb/>
化萬幾宵旰之暇猶復好古敏求於經史性理諸書無<lb/>
<pb n="KR4h0149_WYG_028-18b"/>
不乙夜披陳丹黃手勘尤以通鑑綱目法戒攸關凡<lb/>
御筆㸃定之處義例著明條分縷晰其間流傳謬誤㦯<lb/>
字簡錯落一經校正炳若日星真<lb/>
内府之秘編史家之寳籍業䝉<lb/>
頒付撫<hi>臣</hi>宋犖照式刋刻仰見我<lb/>
皇上大公垂教之聖懷至深逺也抑<hi>臣</hi>更有請者<hi>臣</hi>父<lb/>
勵杜訥於康熈二十四五年間恭侍<lb/>
皇上御㸃綱鑑大全及通鑑綱目全編敬聆<lb/>
<pb n="KR4h0149_WYG_028-19a"/>
聖論記注成書舉古今治亂之源人事得失之故忠孝<lb/>
節義之隠禮樂制作之微一一闡發精深品評確當為<lb/>
儒先所未及並謨典以不刋雖經奏准<lb/>
頒發史館而臣庶士民無由得見<hi>臣</hi>伏思詩書六藝折<lb/>
衷端在於聖人彞訓萬年敷言必本乎<lb/>
皇極惟<lb/>
聖謨之昭布斯大義之宏宣今<lb/>
御筆㸃定校正綱目全編既付棗梨請並将<lb/>
<pb n="KR4h0149_WYG_028-19b"/>
聖論刋列其上俾覽者觸目警心震聾發瞶上識<lb/>
聖天子建中立極之本下識人心天理是非善惡之公<lb/>
不惟一世之訓行相率於無偏無黨即萬世子孫黎庶<lb/>
亦咸知大中至正之則於以植綱常而厚風俗<lb/>
皇上之教澤與天地無疆矣<lb/>
<pb n="KR4h0149_WYG_028-20a"/>
　　回奏樂律劄子　　　　　　　　張　照<lb/>
伏䝉<lb/>
天語垂問古樂今樂雅樂俗樂之變律度量衡之曷由<lb/>
同樂音樂字之本末同異編鐘倍律及有設而不作之<lb/>
故<hi>臣</hi>章句鯫生不學操縵其於律呂目剽耳食而非有<lb/>
真得於心承<lb/>
問茫昧震懼失圖切惟古樂自周而廢仲尼以前魯猶<lb/>
守之季札觀樂載在左氏迨師摯適齊在魯者亦遂淪<lb/>
<pb n="KR4h0149_WYG_028-20b"/>
墜論語所記記樂亡也魏文侯與子夏問答語在樂記<lb/>
時去師摯適齊未逺列國猶有吉光片玉至於七國入<lb/>
秦而澌滅盡矣雖然觀子夏言樂與音相近而不同則<lb/>
知樂之與音猶識之與性性不離識不渉識識不同性<lb/>
不異性樂不離音不渉音音不同樂不異樂識在則性<lb/>
固無所虧音在則樂亦無所闕性雖無虧而必俟空有<lb/>
雙融始能見樂雖無闕而必俟欲淨理純始可作縦使<lb/>
搏拊考擊之法笙鏞鐘鼓之制於今冺焉而宮商角徵<lb/>
<pb n="KR4h0149_WYG_028-21a"/>
羽出於天然非人力之所得與則豈世代今古之所可<lb/>
殊古樂安得而亡况黃鐘之管曽經<lb/>
聖祖仁皇帝考定而樂器制度散見於經史者猶可沿<lb/>
流以溯源哉惟在人存政舉而已樂經曰以樂徳教國<lb/>
子中和祗庸孝友以樂語教國子興道諷誦言語以樂<lb/>
舞教國子舞雲門大巻大咸大㲈大夏大濩大武<hi>臣</hi>聞<lb/>
之師曰體中逹和所謂至徳也敬業有常所謂敏徳也<lb/>
仁孝友悌所謂孝徳也此與師氏之教同養士之本也<lb/>
<pb n="KR4h0149_WYG_028-21b"/>
興者於物興懷道者自述其意所謂詩言志也倍文曰<lb/>
諷以聲節之曰誦所謂歌永言也發端曰言答述曰語<lb/>
所謂君子於是語於是道古也雲門以下黄帝至周歴<lb/>
代之樂也盖樂徳則以理義養其心樂語則以聲音養<lb/>
其耳樂舞則以舞蹈養其血脈古人所謂以樂教者如<lb/>
此所以聲音之道與政通也後世不知樂為教之事故<lb/>
其職領於有司而己學士大夫鮮有知者其精微之㫖<lb/>
不傳而徒索之鏗鏘莭奏巳不足以和神人況太常工<lb/>
<pb n="KR4h0149_WYG_028-22a"/>
人記其髣髴用之郊廟者存什一扵千百耳其施之民<lb/>
間日用莫非子夏所謂及優侏儒猱雜子女則其所化<lb/>
之民所成之俗當何如耶此固有教養億兆之責者所<lb/>
為蒿目乎斯世也然則三代以下非古樂之不可復特<lb/>
無復之之人耳得其臣如萬寳常如蔡季通者又不用<lb/>
於彼時若我朝<lb/>
列聖相承功成治定恭遇<lb/>
聖祖仁皇帝心契天地之秘手握聲氣之元考定黄鐘<lb/>
<pb n="KR4h0149_WYG_028-22b"/>
正歴古之訛謬則又有<lb/>
君而無臣迄於今普天之下雅頌之聲未作而淫樂鄭<lb/>
聲亦未放此我<lb/>
皇上所為撫世而興歎也溯自列國時古樂既廢俗樂<lb/>
繁興桑間濮上之音流入宫掖左氏所稱撞鐘舞女吳<lb/>
越春秋所載越夫人教舞史記所載優㫋優施之屬自<lb/>
朝廷以至閭巷以娱心志以恱耳目莫不用是惟郊廟<lb/>
所用則略存古樂之鏗鏘百姓不得而知則謂之曰古<lb/>
<pb n="KR4h0149_WYG_028-23a"/>
樂亡也亦宜非樂亡也樂教亡也使鏗鏘之節同於古<lb/>
而即可謂之古樂則孔子不當云樂云樂云鐘鼓云乎<lb/>
哉矣使器必蕢桴土鼓歌必鹿鳴四牡而後可謂之古<lb/>
樂則孟子又不當曰今之樂猶古之樂矣孔孟之言必<lb/>
同而無異則古樂在今匪存而匪亡斷可識矣迨漢髙<lb/>
祖入秦有制氏者世隸太常記其度數叔孫通因之制<lb/>
為漢樂髙祖好楚聲唐山夫人為安世樂實楚聲用之<lb/>
房中安世樂秦名夀人或曰即關雎之度數至文帝時<lb/>
<pb n="KR4h0149_WYG_028-23b"/>
以奉髙祖祠廟而楚聲又混入古樂矣漢武帝以謳者<lb/>
李延年為協律都尉造新聲制樂章述己功徳陳之宗<lb/>
廟為太一天馬等歌汲黯諫丞相公孫氏斥黯誹謗先<lb/>
儒以古樂之亡斷自漢武焉嗣後俗樂音節盡入古樂<lb/>
如油入麵越世愈久愈不可考歴代雖欲脩眀無徵不<lb/>
信人自為説莫能斷其是非史氏但以用之宗廟朝廷<lb/>
者曰古樂雅樂其雖在朝廷而本出於里巷者謂之今<lb/>
樂俗樂依古有雅樂部俗樂部前明以來亦有太常部<lb/>
<pb n="KR4h0149_WYG_028-24a"/>
教坊部其源流沿革文雖煩賾而亦具有條貫濂溪周<lb/>
子有言樂聲淡而不傷和而不淫入於耳感於心莫不<lb/>
淡且和焉淡則欲心平和則躁心釋此數語者狀古樂<lb/>
之音最為明盡夫目之司視也口之司味也凡悅目悅<lb/>
口之物未有不敗道而傷生何獨於耳而有殊故凡樂<lb/>
聲激烈慷慨流蕩靡曼則耳必悅之若淡且和何悦之<lb/>
有古之作樂於以養徳後之作樂於以悦耳所以三代<lb/>
而下朝廷之上奮然欲正樂復古者屢矣而卒不能者<lb/>
<pb n="KR4h0149_WYG_028-24b"/>
盖以反乎周子之言而未嘗於此加之意歟至於度也<lb/>
量也權衡也皆本於律尚矣黄鐘為聲氣之元象數之<lb/>
本度量權衡皆於是受法度量權衡正而人生日用萬<lb/>
事筦焉<lb/>
皇上深惟事本而期四海之同誠立政之要也按漢書<lb/>
律者分寸尺丈引也本起黄鐘之長以子穀秬黍中者<lb/>
一黍之起積一千二百黍之廣度之九十分黄鐘之長<lb/>
一為一分十分為寸各自其十以陞扵引而五度審矣<lb/>
<pb n="KR4h0149_WYG_028-25a"/>
量者龠合升斗斛也本起黄鐘之龠用度數審其容以<lb/>
子穀秬黍中者千有二百實其龠以井水凖其槩合龠<lb/>
為合十合為升各自其十以陞於斛而五量嘉矣權衡<lb/>
者權重也衡平也銖兩斤鈞石也本起黄鐘之重一龠<lb/>
容千二百黍重十二銖兩之為兩二十四銖為兩十六<lb/>
兩為斤三十斤為鈞四鈞為石歴代諸儒考古制者胥<lb/>
以此為鼻祖焉夫黄鐘元聲自在天壤而造律之尺難<lb/>
得其真蔡元定律吕新書所載有周尺漢劉歆銅斛尺<lb/>
<pb n="KR4h0149_WYG_028-25b"/>
蔡邕銅龠尺建武銅尺魏杜䕫尺晉田父玉尺姑平古<lb/>
銅尺汲冡玉律尺劉曜土圭尺劉宋錢樂之渾儀尺後<lb/>
魏元延眀尺後周玉尺梁景表尺隋開皇水尺五代王<lb/>
朴律凖尺宋和峴尺李照尺胡瑗阮逸尺鄧保信尺大<lb/>
晟樂尺共二十種其同異則宋史詳之至於量周制則<lb/>
見考工記㮚氏為量章漢制則見漢書律志至梁陳則<lb/>
以古升五升為一斗後周獲晉古玉升仿其制頒天下<lb/>
徑七寸一分深二寸八分重七斤八兩以彼時官斗較<lb/>
<pb n="KR4h0149_WYG_028-26a"/>
之多三合四勺隋開皇以古三升為一升大業後復古<lb/>
升嗣後史無其文至於權衡漢志雖詳而不知其器之<lb/>
何似石勒十八年造建徳殿得圎石有名曰律權石重<lb/>
四鈞同律度量衡云又後魏景明中并州人王顯逹獻<lb/>
石銅權一枚具有銘二七十九字識者云皆王莽所造<lb/>
也梁陳以前猶依漢古稱齊以晉宋時一斤八兩為一<lb/>
斤開皇時以三斤為一斤大業中復古稱貞觀時鑄銅<lb/>
斛與古玉尺玉斗同符玉尺玉斗藏扵大樂署武后時<lb/>
<pb n="KR4h0149_WYG_028-26b"/>
亡之宋淳化間詔以秬黍依古法較定權衡史稱其制<lb/>
為精備頒之天下奸弊無所措元明兩朝無聞焉我<lb/>
聖祖仁皇帝心通天矩學貫神樞既以斗尺稱法馬式<lb/>
頒之天下又凡省府州縣皆有鐵斛收糧放餉一凖諸<lb/>
平違則有刑又恐法乆易湮且古法累黍定度度立而<lb/>
量與權衡凖焉度既不齊黍數即不合<lb/>
躬親累黍佈算而得今尺八寸一分恰合千二百黍之<lb/>
分符乎天數之九九於以定黄鐘之律尺既定矣又恐<lb/>
<pb n="KR4h0149_WYG_028-27a"/>
不寓諸器則法不可眀乃於<lb/>
御定數理精蘊書内載其法以金銀製為寸方著其輕<lb/>
重而度與權衡之凖瞭如指掌雍正九年列之為表載<lb/>
入<lb/>
大清㑹典頒行天下誠百世以俟聖人而不惑也我<lb/>
皇上以度量權衡天下猶有未同勤惓垂問仰見平均<lb/>
四海之至意<hi>臣</hi>以為在今日非法度之不立在奉行之<lb/>
未能請<lb/>
<pb n="KR4h0149_WYG_028-27b"/>
命有司按表成造尺秤法馬斗斛頒行天下再為申眀<lb/>
違式之禁務使畫一并令直省將㑹典内權量表刋刻<lb/>
頒布使人人共曉或亦同之之一法也夫五方風氣不<lb/>
齊民俗所便各異然在官者有一定之程則能以我之<lb/>
至齊者齊彼之不齊而不齊者亦齊其所不齊亦無害<lb/>
<hi>臣</hi>昔聞於<lb/>
聖祖仁皇帝者如此今䝉<lb/>
聖諭虞舜廵狩同律度量衡唯其時亦有不同者是以<lb/>
<pb n="KR4h0149_WYG_028-28a"/>
同之若其皆同何同之有然而在我者安可不同至哉<lb/>
聖言信乎<lb/>
先聖<lb/>
後聖其揆一也<hi>臣</hi>又謂立法固當深講而用法自在得<lb/>
人度量權衡雖同而官司用之入則重而出則輕以為<lb/>
家肥其鄙陋更甚者轉以此為國利譬如平糶以穀貴<lb/>
故平其價也往者有司轉就民間貴價之數略減五分<lb/>
以賣官米則加以銀色法馬使費之數必轉貴於現在<lb/>
<pb n="KR4h0149_WYG_028-28b"/>
之貴價矣於是米價以平糶而愈貴鄙陋之見曰此乃<lb/>
國之利也否則曰如此乃可告無罪也豈不與平糶之<lb/>
意適相反耶行之在上如此百姓至愚必以為度量權<lb/>
衡<lb/>
國家本無定凖浸假而民間各自為制浸假而官司轉<lb/>
從民制以為便此歴代度量權衡所以不同之本也夫<lb/>
期民間之恪守先從官司之恪守始<hi>臣</hi>愚見如此伏候<lb/>
聖訓至十二律五聲工尺樂字同異<hi>臣</hi>謹㑹同和碩莊<lb/>
<pb n="KR4h0149_WYG_028-29a"/>
親王校定聲律謹按孟子曰不以六律不能正五音是<lb/>
知六律六呂所以為五聲之筦凡物之聲有低有髙低<lb/>
可至於希微髙可至於霆震皆聲也而不可以為樂故<lb/>
以六律六呂筦之去其兩端而用其中則其聲成文樂<lb/>
記所謂聲成文謂之音也音有清濁愈濁則亦愈低愈<lb/>
清則亦愈高劃髙低為五分謂之宮商角徵羽然而天<lb/>
數五地數五五音之間必各有半聲自然之理也爾雅<lb/>
云宫謂之重商謂之敏角謂之經徵謂之迭羽謂之栁<lb/>
<pb n="KR4h0149_WYG_028-29b"/>
即半聲也即有律之必有呂也又此五音必有餘分閏<lb/>
位而餘分閏位必在陰陽互易之地故必又有二變亦<lb/>
自然之理也合五音二變謂之七音則國語所謂以七<lb/>
同其數也然國語所謂七同者謂自子至午七律皆陽<lb/>
律也而自午至子亦有七律是故倍五為十加二變為<lb/>
十二則六律六呂備二變又各有陰陽則二七為十四<lb/>
十四位成則陽律七陰律七可以比音而樂之矣樂記<lb/>
所謂比音而樂之謂之樂也夫黄鐘宫也而大吕即為<lb/>
<pb n="KR4h0149_WYG_028-30a"/>
清宮太簇商也而夾鐘即為清商姑洗角也而仲呂即<lb/>
為清角至於蕤賓一陰生矣而時方五月陰盡午中而<lb/>
即生於午故蕤賓為變徵而林鐘即為清變徵夷則徵<lb/>
也而南呂即為清徵無射羽也而應鐘即為清羽十月<lb/>
陽氣盡矣而陽無可絶之理故應鐘至黄鐘之交又有<lb/>
半黄鐘半大呂之位為變宫清變宫然後聲音旋轉不<lb/>
窮與造化同符焉皆非人之所能為也自然之理也自<lb/>
黄鐘以至半黄鐘名之曰律自大呂以至半大呂名之<lb/>
<pb n="KR4h0149_WYG_028-30b"/>
曰呂其自宮與清宮以至變宮清變宮者則皆音之名<lb/>
也律以筦音音以協律然論其名則異舉其實則同也<lb/>
樂工記數不便扵用則以其聲相似之字而又筆畫少<lb/>
易於標識者易之為十四字其曰工者即宫黄鐘也其<lb/>
曰仜者即清宫大呂也其曰凡者即商太簇也其曰仇<lb/>
者即清商夾鐘也其曰合者即角姑洗也其曰六者即<lb/>
清角仲呂也其曰四者即變徵蕤賓也其曰五者即清<lb/>
變徵林鐘也其曰乙者即徵夷則也其曰亿者即清徵<lb/>
<pb n="KR4h0149_WYG_028-31a"/>
南呂也其曰上者即羽無射也其曰仩者即清羽應鐘<lb/>
也其曰尺者即變宫半黄鐘也其曰伬者即清變宫半<lb/>
大呂也查<graphic n="KR1665" url="https://raw.githubusercontent.com/kanripo/KR-Gaiji/master/images/KR1665.png" mimeType="image/png"/>字仜字亿字仩字伬字五者本無其字則<lb/>
知其止以記數而即黄鐘等律即宫商等音非實有是<lb/>
字别有義例又可知也然而其來舊矣楚辭大招曰四<lb/>
上競氣極聲變只則周末已有之也上聲歌注曰或用<lb/>
一調或用無調一者乙字無者五字則梁時又有可証<lb/>
也但其位分雖有十四而陽七隂七陽自為陽陰自為<lb/>
<pb n="KR4h0149_WYG_028-31b"/>
陰不相叅離則雖十四而仍止七也又七音必旋相為<lb/>
宮調乃可轉而又必除去二音調乃可成則七音仍止<lb/>
五音也然則雖加二變為七而仍止於五雖倍五為十<lb/>
而陽為陽陰為陰亦仍止於五也其編鐘一架上八下<lb/>
八上為陽律下為陰律向來考擊之莭若南郊廟祀及<lb/>
臨朝大典皆用黄鐘為宫若北郊月壇則用大吕為宫<lb/>
用黄鐘為宫則止撃上鐘不撃下鐘若用大吕為宫則<lb/>
止撃下鐘不撃上鐘臨期以下鐘易置上位而撃之非<lb/>
<pb n="KR4h0149_WYG_028-32a"/>
下八鐘不撃也掌儀司向無應撃下鐘之典是以不知<lb/>
下鐘亦有時而撃若太常寺樂工則知之矣然而其所<lb/>
以然之故則各不能知也若上八鐘内又有三鐘不撃<lb/>
者則以八鐘原止七音黄鐘為宫即當以倍夷則起調<lb/>
為上字調倍無射蕤賓夷則三鐘不入調無可考撃是<lb/>
以不撃將來元旦節若以太簇為宫則三鐘皆當考撃<lb/>
而黄鐘夷則無射三鐘又當不撃矣是上三鐘亦有不<lb/>
撃者因歴來俱以黄鐘為宫故為考擊之所不及而非<lb/>
<pb n="KR4h0149_WYG_028-32b"/>
設而不作也儒生不知音律謂黄鐘為聲氣之元萬物<lb/>
之母郊廟朝廷必須用黄鐘為宫否則有碍不知黄鐘<lb/>
為宫其第一聲便是下羽除徵不入調外商角羽聲必<lb/>
胥迭用若聲聲皆是黃鐘則晏子所謂琴瑟専一誰能<lb/>
聽之况大武之樂即是無射為宫載在國語無射乃陽<lb/>
律之窮而武王用之則十二月各以其律為宫無所不<lb/>
可亦明矣况明代及我<lb/>
聖祖仁皇帝未經考訂黄鐘以前並稱以黄鐘為宫及<lb/>
<pb n="KR4h0149_WYG_028-33a"/>
考定之後始知一向誤以太簇為宫而明代盛衰不一<lb/>
我<lb/>
朝隆盛如斯則迂儒之論不足信又甚明但自黃鐘以<lb/>
上音必漸髙自黄鐘以下音必漸低其八音諧和與否<lb/>
非歴試不能明曉容<hi>臣</hi>等詳悉查考辦理再行請<lb/>
㫖謹先將源委具陳伏候<lb/>
聖訓<lb/>
<pb n="KR4h0149_WYG_028-34a"/>
　　回奏丹陛樂導引樂用鼓起音劄子<lb/>
　　　　　　　　　　　　　　　　張　照<lb/>
本月初十日<hi>臣</hi>等奉<lb/>
上諭今按中和樂及壇廟所用之樂皆柷起而敔止鼓<lb/>
以節之惟丹陛樂與夫導引之樂則用鼓起音此始自<lb/>
何時意書云下管鼗鼓謂堂下之樂也丹陛導引皆堂<lb/>
下樂故樂工等誤用鼓起耶即今俗樂亦皆用鼓起可<lb/>
細查其顛末也欽此<hi>臣</hi>等謹按㑹典中和韶樂樂器圖<lb/>
<pb n="KR4h0149_WYG_028-34b"/>
有柷敔丹陛樂器圗無柷敔樂必有作止之節柷作之<lb/>
敔止之今丹陛樂無柷敔故以鼓為作止也丹陛樂所<lb/>
以無柷敔者明代無之今因之也明代所以無者古者<lb/>
堂上堂下皆柷敔至隋時以四廂樂柷敔同時並奏轉<lb/>
至喧雜遂廢不用唐季并廢堂上柷敔宋仁宗因王珪<lb/>
言下禮官議始置堂上柷敔而堂下仍無之四廂樂猶<lb/>
今丹陛樂所謂堂下之樂也故丹陛樂無柷敔相沿至<lb/>
今至夫不用柷敔即以鼓起衆音者鼓為衆音之帥其<lb/>
<pb n="KR4h0149_WYG_028-35a"/>
來舊矣周禮太師大祭祀帥鼓登歌令奏擊拊注云擊<lb/>
拊瞽乃歌也拊形如鼓以韋為之着之以糠又云下管<lb/>
播樂器令奏鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>注云鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>管乃作也<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>小鼓也漢風<lb/>
俗通曰鼓者郭也春分之音也萬物郭皮甲而出故謂<lb/>
之鼓又漢白虎通曰鼓震音也萬物滿盈震動而生其<lb/>
本在萬物之始耶故謂之鼓是知鼓為衆音之帥也樂<lb/>
記曰鼓無當於五聲五聲弗得弗和以比學之於五官<lb/>
師之於五服然則以之為作止以之為節奏宜矣國語<lb/>
<pb n="KR4h0149_WYG_028-35b"/>
曰革木一聲漢宋諸儒皆謂金石絲竹匏土悉具五音<lb/>
若革與木則惟一聲而已故八音之序以革木為最下<lb/>
然而髙以下基洪由纖起質為文本一為萬之母革之<lb/>
器為鼓為五音之節奏木之器為柷敔為五音之作止<lb/>
無柷敔則鼓可代亦自然之序也若拊鼓即是古樂中<lb/>
之拍板以為樂句拍板木音也堂下之樂及今俗樂以<lb/>
拍板代古樂鼓之用猶夫以鼓代古樂柷敔之用皆原<lb/>
於革木一聲之理也<lb/>
<pb n="KR4h0149_WYG_028-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0149_WYG_028-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻二十八<lb/>
</p>
<p>
</p>
  </div>
</body>
</text>
</TEI>
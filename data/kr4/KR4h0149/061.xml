<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_061-1a"/>
欽定四庫全書<lb/>
皇清文頴巻六十一<lb/>
　詩<lb/>
　七言古詩<lb/>
　　塞垣對月　　　　　　　理密親王允礽<lb/>
赤烏纔下黄金丸碧霄飛上白玉盤邊城盛夏無暑氣<lb/>
凉夜清露何溥溥長空萬里浮雲淨圓光素影如懸鏡<lb/>
行宫此夜滿瓊瑶人間天上相輝映詞客漫言邊月苦<lb/>
<pb n="KR4h0149_WYG_061-1b"/>
白草蕭蕭塞上土只今四海總為家雁塞龍沙駐<lb/>
翠華但見居民安本業曾無戍卒憶天涯寒輝頓覺炎威<lb/>
失彷彿珠光射銀闕今宵心跡喜雙清試咏新詩對月明<lb/>
　　恭和<lb/>
御製見龍行　　　　　　　　理密親王允礽<lb/>
長川大澤龍所都飛空上下風雲俱我<lb/>
皇乾健協龍徳坐清海若馴天呉是時江流淨如練蜿<lb/>
蜒百尺垂縈紆伏朝<lb/>
<pb n="KR4h0149_WYG_061-2a"/>
御座鱗甲動指揮似有神靈驅昔聞黄龍出江滸負舟<lb/>
猶復儆神禹豈如<lb/>
聖徳造化參郊藪來遊翔且舞<lb/>
㸃翰惟嚴<lb/>
顧諟心中正粹精居九五禎符叶應非偶然萬國臣民<lb/>
欣作睹<lb/>
　　雙峰歌　　　　　　　恒温親王允祺<lb/>
劍臺北望得䨇峰巍然聳出青芙蓉彼此相依偏逈絶<lb/>
<pb n="KR4h0149_WYG_061-2b"/>
參差並峙何玲瓏枯藤屈曲蟠其上仰㸔體勢如虬龍<lb/>
逕仄豈容樵牧至石高時見雲霞封就中瀑布倚空瀉<lb/>
淙淙聲應千林松遊人到此竒絶處頓令洞目開心胷<lb/>
倚樹徘徊不能去冷然暮色無行蹤青溝此去知不遠<lb/>
禪關未見先聞鐘<lb/>
　　定州　　　　　　　　果毅親王允禮<lb/>
太行西峙海東絡驛路雲開博陵郭<hi>名勝志州城本漢舊基隋開皇於此</hi>
<hi>置博陵郭</hi>寒風獵獵靡橈旃唐河飛渡千緹幕<hi>清水河一名唐河</hi>典<lb/>
<pb n="KR4h0149_WYG_061-3a"/>
午璇圖江左移鮮卑曽此一成託<hi>水經注後燕慕容垂建都中山即此州地</hi>
五木誇祥束藁燃<hi>詳見晉書後燕載記</hi>定武千載空廬落只應明<lb/>
月與清風雞臺高送烟霄鶴<hi>明月清風皆此州舖站名十道志州東南有雞鳴臺</hi>
<hi>圖經云漢光武所築</hi>
　　正定　　　　　　　　果毅親王允禮<lb/>
中原左界標大郡被山帶河井閈盛峩峩北岳天作鎮<lb/>
<hi>恒山舊為北岳正定縣志正定以恒山名志望也</hi>蜿蜒率然首尾應滹沱折旋<lb/>
晉冀來<hi>楊慎外集滹沱源出代郡大戲山下循太行掠晉冀而東注於海</hi>飛騰沃蕩勢<lb/>
<pb n="KR4h0149_WYG_061-3b"/>
奔迅河北巨浸此稱首<hi>唐六典河北大川曰滹沱</hi>瀰漫浩淼平如鏡<lb/>
星昴殷冬水勢落亂流潎冽輪蹄競<hi>杜甫詩渡河不用船千騎常潎冽</hi>
參差金碧倒影垂隆興寶相人天敬銑鋈金容七丈强<lb/>
<hi>正定府志隆興寺即大佛寺在東門金身高七十三尺</hi>大千沙界雄無並<lb/>
仁皇御製勒貞珉<hi>隆興寺碑文九皆聖祖御製寺中榜額凡十有        御筆親書</hi>屭<lb/>
贔穹趺神力勁赤文緑字日月輝鼎書雲篆龍鸞映永<lb/>
鎭高山與大川千秋咸仰生民聖<lb/>
　　岐山　　　　　　　　果毅親王允禮<lb/>
<pb n="KR4h0149_WYG_061-4a"/>
泰華以西名山七崚嶒地乳當其一<hi>說文泰華以西名山七一曰岐山河</hi>
<hi>圖岐山在崑崙東南為地乳</hi>太王荒作文王述王業巳定元公出規<lb/>
天條地前無匹神靈永永此廟食<hi>岐山縣志周公廟在縣西北鳯鳴山下</hi>
娑羅白楊扶殿極<hi>縣志廟門娑羅樹二松栢三皆大逾十圍入門有白楊亦千年物</hi>清<lb/>
泉一泓治則湜<hi>蘇軾詩注周公廟後百步有泉依山湧出清冽異常國史所謂潤徳泉時平則</hi>
<hi>流也</hi>輕軒于役廹冬日遙睇宫墻緬至徳二南風化期無<lb/>
斁<hi>蘇軾和周公廟詩二南猶自有遺風</hi>
　　碑洞　　　　　　　　果毅親王允禮<lb/>
<pb n="KR4h0149_WYG_061-4b"/>
飛龍氏後史繼作<hi>古三墳伏羲始畫八卦命臣飛龍氏造六書</hi>胚胎妍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>窮<lb/>
元漠伐石摩丹示萬世岐陽岣嶁神工錯<hi>夏禹立碑岣嶁山周宣王</hi>
<hi>蒐於岐陽刻詩石鼓</hi>嬴劉而下何班班有唐初載尤超寰鳯翥鸞<lb/>
鶱競翀舉至今落翮成邱山黌宮前後臚蒼碣或露或<lb/>
覆森林立窅窱儼如洞壑幽<hi>府學文廟後有碑院石刻林立俗名碑洞</hi>磊砢<lb/>
半與土花碧聖經中列崇堂皇其餘篆籀環堵墻<hi>名勝志石</hi>
<hi>經唐文宗時國子監鄭覃以經籍刓謬與張次宗孔温業等共力讐刋凖漢舊事鐫石太學九經并孝經論語</hi>
<hi>爾雅共一百五十九巻字様四十巻開成二年告成又碑院中為元宗𨽻書孝經四壁皆石經其餘碑刻凡二</hi>
<pb n="KR4h0149_WYG_061-5a"/>
<hi>百二十餘座</hi>眞行𨽻草各殊勢招揭日月連星芒奏置憶自<lb/>
宋元祐<hi>石經本在務本坊宋元祐中漕司呂某移置學宮</hi>鴻都太學同爭購雪<lb/>
叠溪藤墨鑿池誥朝烟散風馳驟經石呵䕶有神靈諸<lb/>
刻未免隨升沈或時驪珠抵烏鵲間用琬琰充甃瓴<hi>廣輿</hi>
<hi>記向拱鎮長安摹搨三千餘本民以為苦往往鑱削其字韓縝修灞橋督工急民摩碑石供之故全者遂少</hi>
眞跡巳遙初搨少留遺可聽隨荒草我<lb/>
朝加飭守土臣䕶視歴久仍完好即今<lb/>
宸翰品入神一波一折前無鄰唐規晉矩何足數<lb/>
<pb n="KR4h0149_WYG_061-5b"/>
幾暇不廢臨摹勤<lb/>
賜書常得窺筆法奄有百代流風洽自非博覽徧諸家<lb/>
誰從巖竇穿雲峽朅來奉使劍外行還轅載歴周西京<lb/>
講閲事竣啓<lb/>
文廟肅謁<lb/>
先聖觀諸生因得周視碑版處古氣磅礴蛟龍劇剜剔<lb/>
苔蘚出節角别白同異識題署强半雖從搨本看雕鐫<lb/>
對玩神光完雅俗妍媸不一例杰作自詣乾坤端報<lb/>
<pb n="KR4h0149_WYG_061-6a"/>
命有期遑細剖往復摩挲難釋手規橅鴻筆劖一拳槐<lb/>
廡庻託長不朽<hi>前過西安有作今亦刻石其中</hi>
　　觀鹽池并謁池神廟有作<lb/>
　　　　　　　　　　　　果毅親王允禮<lb/>
參井分野郇瑕封<hi>左傳晉人謀去故絳諸大夫皆曰必居郇瑕氏之地沃饒而近盬杜預曰</hi>
<hi>盬鹽池即今池是也</hi>唐都南畔虞畿東嶽瀆宣精鍾巨浸府海不<lb/>
讓明神功縱邇横遙幅百里<hi>水經注池水東西七十里南北十七里週圍百有二</hi>
<hi>十里明劉敏寛鹽池賦畧縱邇横遥幅員百里</hi>澄淳黝窅靈源通疏列畦塍錯<lb/>
<pb n="KR4h0149_WYG_061-6b"/>
繡壤釃渠瀹注波浺瀜甘鹵密<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>液潛漉一宿霜練氷<lb/>
長空<hi>柳宗元晉問溝塍畦畹之交錯輪囷若稼若圃不知其垠俄然决源釃流交灌互澍莫知其以及神</hi>
<hi>液隂灑甘露密起廻眸一瞬積雪百里</hi>炫轉晶熒耀天日鍜椎圭璧堆玲<lb/>
瓏軺裝駞載均民食遠近給足公私豐引水首夏迄秋<lb/>
仲成實自有靈旂風<hi>鹽風洞在中條山麓毎仲夏月應候風出池水得此一宿鹽成</hi>詎<lb/>
假熬波漉沙力惟勤斥堠堅垣墉<hi>鹽池圖考環池舊築攔馬墻成化間又於</hi>
<hi>墻外築禁墻二千五百餘堵</hi>知者剏物巧者和總藉天貺回昭融<lb/>
聖朝百神並崇報一方秩祀尤優隆雲榜高揭誌信嚮<lb/>
<pb n="KR4h0149_WYG_061-7a"/>
庥光永願涵璇穹<hi>留額廟中</hi>
　　湯山春景　　　　　　　果毅親王允禮<lb/>
苔色青青遍山谷澄波無滓春水緑東風飄蕩小池平<lb/>
惟愛淪漪清可沐地靈有意瀉温湯豈因冬夏變寒燠<lb/>
四時佳景屬陽春鳥啼花放滿林麓澹烟靄靄數峰青<lb/>
登眺湏窮千里目<lb/>
　　瑞雪謠　　　　　　　　　愼郡王允禧<lb/>
北風料峭雲紛糾一夜雪深三尺厚<lb/>
<pb n="KR4h0149_WYG_061-7b"/>
紫宸朝罷晝歸來道傍偶遇擔柴叟凍梨皴錯苦禁寒<lb/>
挽衣及脛帛勒首此時家家盡閉門問叟何為此奔走<lb/>
叟言生遇太平時春種秋收樂畎畝及此三冬農務閒<lb/>
賣得枯柴足餬口今歲雨暘更時若小麥百錢換一斗<lb/>
東家西家多蓋藏兒婦圑圞酌春酒糶粟輸租百事完<lb/>
閉門那有三更叩冬來雨雪稍愆期未雨綢繆安可後<lb/>
人生百歲貴辛勤胼胝餘三必經九今朝偶爾出門來<lb/>
鵝毛雪片盈林藪漫空珠玉眼中投入地蝗蝻泉底朽<lb/>
<pb n="KR4h0149_WYG_061-8a"/>
明春畢竟是豐年好培嘉禾除稂莠含哺永作太平民<lb/>
華封願祝吾君壽老叟言畢倐然去我聞此言立良久<lb/>
九重無逸坐<lb/>
明堂挾纊恩覃愜黄耉文囿先知稼穡艱作民父母惟<lb/>
元后補入豳風七月篇永樂昇平歌大有<lb/>
　　題翁照春篷聽雨圖小像　　慎郡王允禧<lb/>
一夜春濤打船尾雨聲破夢催人起推篷曉失四山青<lb/>
柔櫓搖搖水雲裏借問扁舟何處歸去來長在釣魚磯<lb/>
<pb n="KR4h0149_WYG_061-8b"/>
幽人事業渾如此卧看江天白鷺飛<lb/>
　　曉起登畫笥樓望西山晴雪　慎郡王允禧<lb/>
三更滕六翻雪車香篝宿火重簾遮街鼓鼕鼕破初日<lb/>
廵簷起視庭前花弄寒作暖兩無賴東風潦倒紛騰拏<lb/>
振衣高樓試騁目柳絲不見黄金芽城頭好山如揖客<lb/>
界天一道霞光斜何處三百六十寺老松壓折空查了<lb/>
我欲䇿杖訪流水屐齒破凍穿谽谺雪消忽聞作簷溜<lb/>
嗒然坐對春無涯<lb/>
<pb n="KR4h0149_WYG_061-9a"/>
　　薜茘　　　　　　　　　愼郡王允禧<lb/>
薜茘條長散烟翠纏松絡石紛如織離披轇葛復騰拏<lb/>
影月翻風足幽致寂寥盡日掩柴關恍似千巖萬壑間<lb/>
更待夜凉殘醉醒虚窓高臥弄清寒<lb/>
頒賜諸王大臣瓷器恭紀　　　　平郡王福彭<lb/>
大哉<lb/>
君恩及㣲細簠簋形呈物采備羣工拜<lb/>
賜捧多珍出櫝陳庭分種類爛銀為質瑩玻璃研青入<lb/>
<pb n="KR4h0149_WYG_061-9b"/>
骨塡翡翠鵝黄鴨綠鶴頂丹貢土燒烟五色翠畫師縮<lb/>
筆染雲螺參差几案明星羅千峰萬壑靡不具虬松怪<lb/>
石縈藤蘿尺寸之地瀠江海手中往往生烟波傾壺逐<lb/>
一恣玩賞竒絶功參造化多古今蒸窯差甲乙定有芒<lb/>
兮汝釘密鳯凰山下官與私柴董精粗頗不一由來埏<lb/>
埴歸鴻圖陰陽為炭天地爐一器之成判良楛瑚璉汝<lb/>
器端型模不欹不覆聖所訓前民利用恩澤殊持盈執<lb/>
玉臣㣲軀長年歌咏堯樽衢<lb/>
<pb n="KR4h0149_WYG_061-10a"/>
　　雪後　　　　　　　　　平郡王福彭<lb/>
君不見圓者為圭方者璧漫漫無際粘天白旌旗巻凍<lb/>
龍蛇飛列騎嘶寒蝟毛磔又不見銕衣戞戞褁層氷氷<lb/>
絲萬縷鬚眉凝荷殳永夜不敢寐雪山有急三軍登吁<lb/>
嗟紫塞走封豕<lb/>
聖人用兵不得巳憂勞不倦宵旰心十萬貔貅皆赤子<lb/>
勉㫋將士殲犬戎投戈早晚奏膚功歸而飲至朝陽宮<lb/>
九州衣被春融融<lb/>
<pb n="KR4h0149_WYG_061-10b"/>
　　瀚海石歌　　　　　　　　平郡王福彭<lb/>
瀚海石晶華侵几席雕琢天工無痕跡明星之髓月之<lb/>
魄大珠小珠蚌胎闢精白梨花浮淺淡春流碧硬黄擘<lb/>
彩箋深青染嘉麥有時紅豆丹砂赤斑斕異色雜琥珀<lb/>
表裏明通照絺綌剖之定走瓊漿液我聞石者氣之垓<lb/>
漾水團沙元氣積又聞瀚海在荒磧羣鳥解羽伏大澤<lb/>
<hi>羣鳥解羽伏乳於此因名瀚海</hi>北鄰陰山寒苦劇純陰胚結匪一夕熙<lb/>
代筐篚走重譯萬里貢輸累千百瀚海石雲蒸霞蔚光<lb/>
<pb n="KR4h0149_WYG_061-11a"/>
奕奕他時化作圭與璧<lb/>
　　薊門　　　　　　　輔國將軍博爾都<lb/>
燕關一夜秋風生黄雲吹墮漁陽城剪燭無言起愁坐<lb/>
萬户千門唯月明忽聽天邊笛聲作隐隐隨風度羅幕<lb/>
鴻雁遥從塞上來月明倒影樓頭落闌干倚徧夜婆娑<lb/>
楊柳曽傷攀折多玊笛能傳千載怨就中愁聽武陵歌<lb/>
　　月夜聞箏　　　　　輔國將軍博爾都<lb/>
十二樓頭宵漏永霜月斜穿碧窓冷烏鵲南飛夜有光<lb/>
<pb n="KR4h0149_WYG_061-11b"/>
星河西下秋無影此時主客心徘徊秦箏侑酒傾金罍<lb/>
朱絲繡柱初掩抑忽然殷起南山雷俄頃沈雄變陸續<lb/>
颯颯凄風動梧竹鐵笛驚殘隴上梅銀砧敲碎階前玉<lb/>
撥拉一轉仍激揚恍如鐵騎奔沙場急雨琤琤濺碧瓦<lb/>
輕塵嫋嫋飛雕梁入曼餘音尤蕩漾四座無言久相向<lb/>
銀甲頻挑轉鬱陶鵾絃欲斷還惆悵更深筵散月倍明<lb/>
翻教哀怨難為聽何人製此關山曲冩出伊凉離别情<lb/>
　　寶刀行　　　　　　輔國將軍博爾都<lb/>
<pb n="KR4h0149_WYG_061-12a"/>
我有太乙鳴鴻刀一函秋水青綾韜流傳突厥幾千載<lb/>
至今銛利堪吹毛靜夜擎來光照室似有啾啾鬼神泣<lb/>
洪鑪淬就錦江波良工磨用陰山石當時跌蕩少年場<lb/>
寶裝玉珥何輝煌銅街横拂秋霜色金埒斜飛曉月光<lb/>
豈意我今鬚髪暮蟲網緣窓鳥巢樹抱病不聞車馬聲<lb/>
結廬却在蓬蒿處君不見干將鏌邪本巨觀龍光直射<lb/>
斗牛端張華既往雷生老飛去延津風雨寒<lb/>
　　松花石歌　　　　　　輔國將軍博爾都<lb/>
<pb n="KR4h0149_WYG_061-12b"/>
吾家有竒石乃是松所化空谷幾千春移來傍亭榭園<lb/>
林從此多清氛蒼蘚玉節依然存日斜窓外滿寒翠月<lb/>
明簾下溜層雲我至盤桓長手撫似帶幽巖舊風雨虬<lb/>
枝無復波濤驚霜皮半染莓苔古錦紋素質含菁葱堦<lb/>
前仿彿山靈通只知今日成黄石那解當年是赤松<lb/>
　<lb/>
　<lb/>
皇清文頴巻六十一<lb/>
</p>
<p>
</p>
  </div>
</body>
</text>
</TEI>
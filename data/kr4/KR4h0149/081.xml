<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_081-1a"/>
欽定四庫全書<lb/>
皇清文頴巻八十一<lb/>
　詩<lb/>
　七言律詩<lb/>
聖武遠揚靑海平定詩六首<hi>有序</hi>　　　徐元夢<lb/>
　　維我<lb/>
　國家受天眷命版圖式廓遠過漢唐九服寧一萬姓<lb/>
　　恬熙絶島窮徼罔不慕義嚮風爭為臣僕我<lb/>
<pb n="KR4h0149_WYG_081-1b"/>
皇上膺圖立極纘承<lb/>
列聖之緒<lb/>
　仁孝光昭<lb/>
　湛恩汪濊凡有血氣之倫胥戴生成之徳誠哉天下<lb/>
　　歸仁四方以無拂也羅卜藏丹津者靑海部落偪<lb/>
　　近甘凉自其先世内附有年<lb/>
聖祖仁皇帝嘉其歸誠寵以王號兄弟數人皆膺顯爵<lb/>
　　詎乃陰懷狡黠敢肆跳梁潛通逆寇策妄阿拉蒲<lb/>
<pb n="KR4h0149_WYG_081-2a"/>
　　坦首䑕兩端悖徳滅義同氣自戕<lb/>
皇上矜乃㝠頑不忍加誅遣使開諭至再至三小醜執<lb/>
　　迷<lb/>
帝赫斯怒<lb/>
指授方畧命將出師雷轟電掣所向摧靡越今年二月<lb/>
　　我師乘機深入晝夜兼行勝氣兆於風雲威聲震<lb/>
　　於原野批空擣堅犁庭掃穴生致羅卜藏丹津之<lb/>
　　母同惡之貝勒台吉等先後就擒所得輜重人畜<lb/>
<pb n="KR4h0149_WYG_081-2b"/>
　　不可計算賊窘廹無歸易衣宵遁是役也兵不過<lb/>
　　數千人為時僅十有五日較之高宗之伐鬼方不<lb/>
　　需三載方之虞舜之格有苖未及七旬<lb/>
廟畧遠頒膚功立奏洵亘古之所未有也捷書上<lb/>
聞<lb/>
聖意嘉悅晉封加秩推奬元戎輦賜帑金均勞將士普<lb/>
　　天臣庶舞蹈歡呼請<lb/>
御殿受賀<lb/>
<pb n="KR4h0149_WYG_081-3a"/>
皇帝謙讓不居曰是惟<lb/>
皇考簡用之將豢養之兵克宣乃力用奏膚功朕何有<lb/>
　　焉但朕躬即<lb/>
皇考之躬俟祭告<lb/>
諸陵勉從所請伏惟我<lb/>
皇上<lb/>
　亶聰首出睿算周詳<lb/>
　神機獨運動合天心<lb/>
<pb n="KR4h0149_WYG_081-3b"/>
聖祖仁皇帝陟降在天呼吸罔間<lb/>
豐功駿烈於是益光赫濯聲靈無遠弗震由此邊塵掃<lb/>
　　蕩氛祲廓淸櫜不戰之弓造可封之俗申有截之<lb/>
　　威受無疆之福薄海承休永永無極臣等叨侍<lb/>
　禁廷受<lb/>
恩深重愧無江漢常武之作揚厲<lb/>
神功謹各賦近體詩六章拜手稽首以獻<lb/>
熙朝文軌庶邦同靑海從來候尉通早列屏藩承正朔<lb/>
<pb n="KR4h0149_WYG_081-4a"/>
久安沙磧沐<lb/>
皇風跳梁忽軼生成外負固難容覆載中萬里驅除非<lb/>
得已神機宻運付元戎<lb/>
醜類寧敎恣蔓延師中<lb/>
錫命<lb/>
睿謀全韜鈐宻授元臣畧節制遙伸大將權刁斗森嚴<lb/>
開玉帳羽書徴調簇金鞭<lb/>
聖皇本不矜神武為掃塵氛靖九邊<lb/>
<pb n="KR4h0149_WYG_081-4b"/>
紛紛馳騎近西凉螳臂攖車不自量猛虎怒來無豕突<lb/>
神鷹搏處失鴟張氣凌山岳人爭奮陣列風雲勢莫當<lb/>
何地尚能容假息追奔威已震遐荒<lb/>
正是層氷積雪中熊羆百隊勢排空長驅直入軍聲壯<lb/>
分道窮搜士氣雄組練有光寒映月驊騮得路夜嘶風<lb/>
總因豢愛<lb/>
恩難報刻日能成不世功<lb/>
朔吹驚沙撲面迎犂庭搗穴駭神兵牛羊徧野隨征纛<lb/>
<pb n="KR4h0149_WYG_081-5a"/>
甲仗如山雜去旌塵外趨風爭附欵馬前羅拜乞更生<lb/>
應知此日收殊績制勝<lb/>
神謨頼<lb/>
聖明<lb/>
寢園躬薦正春深<lb/>
行殿欣傳報捷音<lb/>
大烈允昭<lb/>
先世烈<lb/>
<pb n="KR4h0149_WYG_081-5b"/>
皇心即是<lb/>
在天心殊方自此無傳箭重譯於今盡獻琛共仰懷柔<lb/>
文德遠還陳干羽玉階陰<lb/>
聖武遠揚靑海平定詩六首　　　　　朱　軾<lb/>
萬國輸忱戴<lb/>
至尊仁風披拂滿乾坤諸藩久沐<lb/>
生成德小醜偏忘<lb/>
覆載恩纔見師中<lb/>
<pb n="KR4h0149_WYG_081-6a"/>
天討赫俄聞閫外凱歌喧九霄溫律囘寒磧春色融融<lb/>
滿玉門<lb/>
車書一統會冠裳何事么麽敢陸梁<lb/>
命將專征乗豫順居中制勝仰<lb/>
乾剛朱旗煥爛雲霞色紫塞昭囘日月光<lb/>
輦下歡呼聲動地捷書昨夜報飛章<lb/>
七旬一月溯奇功奚似平邊半月中虎旅分行揚武衞<lb/>
龍韜萬里授元戎全銷兵氣霜降日盡惕<lb/>
<pb n="KR4h0149_WYG_081-6b"/>
天威草偃風正値辟雍光大典蓼蕭方奏又彤弓<lb/>
皇仁浩蕩播休和<lb/>
聖武丕昭慶止戈雲擁旌旄淸朔漠霜嚴刁斗靖闗河<lb/>
齊歸風敎天無外盡稟聲靈海不波從此九邊閒將吏<lb/>
軍中惟唱太平歌<lb/>
寵賚遙頒自<lb/>
九天千軍拜<lb/>
命錫金錢芙蓉小隊閒排甲楊栁新堤緩着鞭上澣受<lb/>
<pb n="KR4h0149_WYG_081-7a"/>
成中澣至鐵衣出塞錦衣旋<lb/>
王師十萬無遺鏃簫管悠揚入酒泉<lb/>
脫劍櫜弓憇六軍百官齊賀靖塵氛<lb/>
神謨奮斷承<lb/>
先志<lb/>
至德謙尊表<lb/>
大勲<lb/>
天地助靈彰赫濯<lb/>
<pb n="KR4h0149_WYG_081-7b"/>
山陵昭告薦淸芬巍巍駿烈光千載<lb/>
鳯闕長凝五色雲<lb/>
聖武遠揚靑海平定詩六首　　　　　福　敏<lb/>
波澄靑海淨氛塵遙聽軍書送喜頻反側早憐輕自絶<lb/>
指揮共仰捷如神建牙錫號推名將授鉞持權倚重臣<lb/>
不是開邊勤遠畧須知<lb/>
王化本無垠<lb/>
藩封奕葉<lb/>
<pb n="KR4h0149_WYG_081-8a"/>
聖恩長昧義無端忽啟疆不謂執迷勞<lb/>
命使尚甘跋扈阻來王潛通遠寇依聲勢近擾隣封恣<lb/>
陸梁一物豈容遺覆載長驅鐵騎掃欃槍<lb/>
底用横行十萬師前軍一戰定邊陲士縁宿飽能深入<lb/>
將為酬恩屢出奇干羽七旬聞帝典戎軒六月記周詩<lb/>
何如指日膚功奏不見闗山雨雪時<lb/>
白草黄沙壓陣雲名王面縛已紛紛受降喜氣連營動<lb/>
奏凱歌聲徧野聞革笥蝥弧看滿載明駞駿馬勒成羣<lb/>
<pb n="KR4h0149_WYG_081-8b"/>
若非<lb/>
廟畧神無敵那得元戎第一勲<lb/>
寒食朝<lb/>
陵孝祀䖍翠華行處<lb/>
玉音宣飛來羽騎傳三捷信是<lb/>
王師出萬全紫塞已看沾雨露金方從此靖烽烟非闗<lb/>
克敵<lb/>
龍顔喜喜薦豐功慰<lb/>
<pb n="KR4h0149_WYG_081-9a"/>
在天<lb/>
告<lb/>
廟升中大禮成晉封加秩荷殊榮勲名合上麒麟閣<lb/>
恩賚還均驃騎營閶闔衣冠齊獻頌明堂琛賮競輸誠<lb/>
皇威本與天無際億載謳歌樂太平<lb/>
　　甲寅元旦立春雪竟日明朝晴霽王大臣稱賀時<lb/>
　　祈榖齋期<lb/>
召入西暖閣愷切訓示恭賦長律一章用誌忻忭<lb/>
<pb n="KR4h0149_WYG_081-9b"/>
　　　　　　　　　　　　　　　　鄂爾㤗<lb/>
元日迎春春便雪囘寅恰復會三寅豐登有象<lb/>
天顔喜符兆初陳<lb/>
睿㫖諄直剖災祥闗政事重申敬怠朂臣隣辛盤<lb/>
賜出齋宮肅大瑞何須紀鳯麟<lb/>
賜遊西苑恭紀<hi>有序</hi>　　　　　　　　鄂爾㤗<lb/>
　　乾隆三年春<lb/>
上初幸圓明園率同莊親王和親王寧郡王平郡王暨<lb/>
<pb n="KR4h0149_WYG_081-10a"/>
　　張相國廷玉大司馬果毅公訥親領侍衞内大臣<lb/>
　　常明大司農海望大司空來保泛舟看花徧遊内<lb/>
　　所<hi>臣</hi>爾㤗觸景傷懷悲喜駢集不覺涕之沾巾也<lb/>
　　退直賦詩用誌悚仄<lb/>
仙館蓬洲早入門宴遊重許侍<lb/>
嚴尊驚看故我憐今我慚謝<lb/>
新恩感<lb/>
舊恩萬樹桃花紅在眼一湖春水碧無㾗問津何處思<lb/>
<pb n="KR4h0149_WYG_081-10b"/>
前席囘首山村淚欲捫<hi>問津屋兩間居河北岸前養疴内地住六所相離咫尺每  召</hi>
<hi>對輙就此沿河而南不半里許即樂志山村先帝寢宮在焉今不可復覩矣</hi>
　　甘霖普降<lb/>
特召大學士<lb/>
　内廷翰林<lb/>
　圓明園泛舟賦詩恭紀　　　　　　鄂爾㤗<lb/>
溟濛已布次瀧涷告足微愆早勅<lb/>
躬伏奏既霑時節雨讌遊初領芰荷風恩隨畫舸流光<lb/>
<pb n="KR4h0149_WYG_081-11a"/>
遠波及平田惠澤通益信<lb/>
天心感誠德作霖有愧祝年豐<lb/>
　　恭讀<lb/>
御製面賦詩敬依元韻　　　　　　　鄂爾㤗<lb/>
蓬萊洲許侍流觀一櫂玻璃海様寛<lb/>
色笑中筵頒玉管珠璣滿斛寫緗紈川舟朂望於今切<lb/>
魚水遭逄自古難豈獨近臣忻幸極岸花林鳥亦淸歡<lb/>
　　已未新正二日<lb/>
<pb n="KR4h0149_WYG_081-11b"/>
　乾淸宮侍宴賦栢梁體詩恭和<lb/>
御製元韻　　　　　　　　　　　　鄂爾㤗<lb/>
栢梁春宴領班聨<lb/>
睿藻新裁墨尚鮮忭舞爭看擎玉盞頌歌應與被丹弦<lb/>
昌年重賀元正雪小會同登<lb/>
聖主筵喜起一堂眞盛事願將<lb/>
寶訓記圖編<lb/>
　　恭和<lb/>
<pb n="KR4h0149_WYG_081-12a"/>
御製詠瓶中新荷元韻　　　　　　　鄂爾㤗<lb/>
翠蓋輕欹露㸃粗玻璃滿注育靈株疎櫺香細聞猶遠<lb/>
錦樣花多看似無淨妙<lb/>
睿襟延玉井淸凉仙骨濯氷壺芙蓉别殿承<lb/>
恩久靜挹容華敢自娛<hi>容華芙蓉草花見淮南子注</hi>
　　已未六月六日<lb/>
上賜玻璃瓶荷恭紀一章敬依元韻　　鄂爾㤗<lb/>
會於圖畫見猶粗愛出天然供幾株好相不殊空裏色<lb/>
<pb n="KR4h0149_WYG_081-12b"/>
眞香恰似有中無<hi>用老子妙有語</hi>妙蓮華注琉璃界太液波分<lb/>
藻鏡壺捧<lb/>
賜歸來心似水書窓漏永頌康娛<lb/>
　　恭和<lb/>
御製登盤山天成寺江山一覽閣元韻<lb/>
　　　　　　　　　　　　　　　　鄂爾㤗<lb/>
纓巒叠巘天成境<lb/>
翠輦纔臨氣象分四正<hi>盤山一名四正山</hi>莊嚴呈色相三盤<hi>山有</hi>
<pb n="KR4h0149_WYG_081-13a"/>
<hi>三盤分上中下</hi>烟靄入聲聞叢霄路近塵寰小洞壑風來玉籟<lb/>
紛知有仙靈羣從在蒲團<hi>石名</hi>箬笠<hi>松名</hi>總如雲<lb/>
　　敬讀<lb/>
御製幸盤山寺閣詩囘憶舊遊如夢如覺用抒鄙懷仍<lb/>
　　依元韻　　　　　　　　　　　鄂爾㤗<lb/>
廿年希到田盤路天眼糢糊地角分忽捧<lb/>
奎章忻見見却從法界注聞聞烟迷孤巘横尤出風攪<lb/>
空林靜不紛何日亭然風頂上白雲滿䄂瞰靑雲<lb/>
<pb n="KR4h0149_WYG_081-13b"/>
　　夏日侍諸<lb/>
　皇子瀛臺讀書偶成長句一首用以示勸<lb/>
　　　　　　　　　　　　　　　　福　敏<lb/>
高栁修篁四面陰纎塵不到講筵深細旃廣厦無煩暑<lb/>
要道微言須會心物我相闗方是學驕矜偶見便非欽<lb/>
子臣交責非容易莫為嬉遊廢討尋<lb/>
　　已未正月二日<lb/>
　乾淸宮侍宴賦栢梁體詩恭和<lb/>
<pb n="KR4h0149_WYG_081-14a"/>
御製元韻　　　　　　　　　　　　福　敏<lb/>
開年嘉會集班聯<lb/>
㤗運忻逄雲日鮮遐邇蒸黎登壽域融和淑氣應鳴絃<lb/>
靑陽令節方三始黄耉耆英在四筵一德從來能致瑞<lb/>
好將大有紀芸編<lb/>
多年踪跡厠班聯玉案親承<lb/>
睿藻鮮黽勉共期崇聖學優游未敢奏繁絃研求經史<lb/>
探精義貫徹天人<lb/>
<pb n="KR4h0149_WYG_081-14b"/>
御講筵今日<lb/>
仁恩徧寰宇持盈更進十思編<lb/>
　　已未冬至前三日病中䝉<lb/>
恩特賜七言近體詩一章謹用元韻恭紀二首<lb/>
　　　　　　　　　　　　　　　　福　敏<lb/>
羅雀門庭過客稀忽傳<lb/>
天語到林扉<lb/>
宸章巨麗驚殊寵<lb/>
<pb n="KR4h0149_WYG_081-15a"/>
聖意高深敢重違人笑龍鍾趨殿陛自憐顚倒着裳衣<lb/>
病身正似寒松色煦嫗端須旭日暉<lb/>
知遇由來帷幄重林泉何處勝朱扉精勤夙學衰年廢<lb/>
卓犖初心老病違懷舊懼生經過夢感恩泪灑解餘衣<lb/>
可憐遲暮今如此病草難邀春日暉<lb/>
　　淸潭應<lb/>
制　　　　　　　　　　　　　　　阿克敦<lb/>
宿雨全收拂曉晴碧泓新漲更涵淸波分天外雲光淡<lb/>
<pb n="KR4h0149_WYG_081-15b"/>
影帶洲邊草色明傍水亭臺炎暑却隔溪荷芰遠香生<lb/>
翠華臨處塵埃淨自有淵淵愜<lb/>
聖情<lb/>
　　過他爾氣嶺<hi>噶爾旦徹零之巢穴在伊里是嶺乃其門户也</hi>
　　　　　　　　　　　　　　　　阿克敦<lb/>
雪滿陰山勢自横中通一嶺類闗城飛泉百道從雲落<lb/>
亂木千重繞澗生巖仄有時難並轡石欹無處不遮行<lb/>
蠢頑恃此成巢穴化洽行看險亦平<lb/>
<pb n="KR4h0149_WYG_081-16a"/>
　　擬館試為愛寒花晚節香<hi>限香字韻</hi>　　德　齡<lb/>
葳㽔翠葉擁花黄燦映晨霞冷帶霜故向高秋標正色<lb/>
不妨孤賞後羣芳餐英人瘦神俱淡透月籬疎影亦香<lb/>
古盎移栽深䕶養要看歲暮鬬梅粧<lb/>
　　自武闗至留壩道中　　　　　　德　齡<lb/>
果熟紅黄棧路香征鞍高與雁南翔巖花淰淰縁雲濕<lb/>
澗樹沉沉壓水蒼一線林光深見日千尋山骨迥含霜<lb/>
馬蹄縮澀羊腸險猿鳥秋淸引興長<lb/>
<pb n="KR4h0149_WYG_081-16b"/>
　　初夏登樓有懷　　　　　　　　德　齡<lb/>
雪盡河湟水漫流緑楊枝外有高樓欲為登眺消長晝<lb/>
却對雲山動旅愁通德門依天北極䕶羌人在海西頭<lb/>
一家兄弟三年别偏倚長風憶少游<lb/>
　　供職<lb/>
　内廷寄呈伯兄<hi>時任西寧遊擊</hi>　　　　　　高　斌<lb/>
夙夜兢兢侍禁闈凌晨趨入戴星歸樓頭每憚更催漏<lb/>
馬上常愁露濕衣意興懶隨庭鶴舞夢魂勞逐塞鴻飛<lb/>
<pb n="KR4h0149_WYG_081-17a"/>
遙憐萬里同明月兄弟相思兩地違<lb/>
　　秋日奉差樂亭偕同人夜行四十里至海邊觀日<lb/>
　　　出　　　　　　　　　　　　高　斌<lb/>
乘興探奇渤澥旁馳看紅日出扶桑霞光彩徹連霄漢<lb/>
雲淨秋空接大荒靑鳥不來仙跡杳蓬瀛何處海天長<lb/>
魂驚沙㟁濤聲急極目徒勞歎望洋<lb/>
　　雍正十二年春䝉<lb/>
恩補授倉場侍郎再赴潞河官署舟中恭紀<lb/>
<pb n="KR4h0149_WYG_081-17b"/>
　　　　　　　　　　　　　　　　塞爾赫<lb/>
襲袂和風起白蘋荻芽蒲葉逐時新掉頭踪跡成閒夢<lb/>
到眼鷗波即故人草色平鋪堤上路栁花飛送鏡中春<lb/>
恩波湛與長河永浩浩流來自玉津<lb/>
　　恭和<lb/>
聖製已未元旦韻應<lb/>
制　　　　　　　　　　　　　　　塞爾赫<lb/>
糺縵卿雲瑞葉聯曈曨初日曙光鮮掞將<lb/>
<pb n="KR4h0149_WYG_081-18a"/>
玉藻輝三殿播作熏風入五絃白雪陽春歌<lb/>
聖澤<lb/>
紫宸淸閟侍<lb/>
恩筵<hi>小臣</hi>遭遇隆如此願傚康衢載簡編<lb/>
　　瀋陽　　　　　　　　　　　　塞爾赫<lb/>
鬱葱佳氣望中浮沃野膏腴萬落稠向<lb/>
闕羣峰皆北拱朝宗諸水盡西流高連長白標天柱<hi>山名</hi>
俯瞰滄溟敞鳯樓<hi>宮中起三層鳯凰樓</hi>城郭崢嶸民俗古巍巍形<lb/>
<pb n="KR4h0149_WYG_081-18b"/>
勢<lb/>
帝王州<lb/>
　　恭賦<lb/>
御製東作勤耕勞衆力　　　　　　　張廷璐<lb/>
乗春力作向東菑穡事方興未敢遲麥隴荷鋤烟雨外<lb/>
栁陰驅犢夕陽時催耕鳥喚平疇迥饁餉人歸穉子隨<lb/>
最是田家辛苦意閔農深荷<lb/>
聖人知<lb/>
<pb n="KR4h0149_WYG_081-19a"/>
　　恭賦<lb/>
御製風枝欲動不聞聲　　　　　　　張廷璐<lb/>
渭川千畝碧蔥蘢誰寫烟梢尺幅中疑有㣲風來几席<lb/>
似㸔清影拂簾櫳墨㾗澹處湘雲動香篆縈時宿霧籠<lb/>
漫說化工能肖物可知生意滿<lb/>
宸衷<lb/>
　　恭賦<lb/>
御製田田荷葉雨聲齊　　　　　　　張廷璐<lb/>
<pb n="KR4h0149_WYG_081-19b"/>
葉葉新荷貼水平輕風拂處晚凉生銀塘忽過霏微雨<lb/>
翠蓋遙傳淅瀝聲金掌露凝擎沆瀣玉盤珠落聽琮琤<lb/>
應添太液恩波渥霡霂還知慰<lb/>
聖情<lb/>
　　恭和<lb/>
聖製三月三日得雨詩　　　　　　　徐　本<lb/>
芳時百穀茁根荄甘雨新霑遠近皆迸玉跳珠千頃合<lb/>
扶犂荷笠萬民諧風飄繡陌紅香潤雲覆春疇碧色佳<lb/>
<pb n="KR4h0149_WYG_081-20a"/>
法駕不嫌旌旆濕<lb/>
宸章揮灑一舒懷<lb/>
　　雍正二年<lb/>
躬耕耤田詩四首　　　　　　　　　徐　本<lb/>
萬户千門聽曉鐘<lb/>
六龍飛處五雲從靑壇莅止䖍崇祀<lb/>
玉趾親臨首重農九扈職分瞻肅穆三推禮具仰從容<lb/>
我<lb/>
<pb n="KR4h0149_WYG_081-20b"/>
皇宵旰原無逸稼穡心勞事益恭<lb/>
旭日旌旗輦路分肇開東作邁思文燃蕭黙祝千村雨<lb/>
秉黛深鋤一片雲栁漸鳴鳩春意滿杏初飛燕午風薰<lb/>
衮衣成禮臨黄幄次第公卿致力勤<lb/>
鳯城環繞緑疇多羣仰<lb/>
躬耕駐玉珂兆姓盡知敦本意老農齊唱得年歌兩岐<lb/>
定見舒新麥同頴欣㸔長瑞禾<lb/>
帝德天心相契合豐登寰宇共諴和<lb/>
<pb n="KR4h0149_WYG_081-21a"/>
春臺昨夜察農祥播種偏宜黍稷良補助<lb/>
恩波民廣被辛勤穡事<lb/>
帝先嘗周原膴膴盈千畝夏甸靑靑裕萬箱不待滌場<lb/>
田畯喜歡聲早己祝無疆<lb/>
　　靑海平定詩四首　　　　　　　徐　本<lb/>
運際勲華仰化成如天覆露福蒼生八紘敷敎都懷德<lb/>
九域宣誠一舉兵靑海風驅隂霧淨紫垣星耀㤗階平<lb/>
旋師聽唱鐃歌徹桴鼔聲停沙漠淸<lb/>
<pb n="KR4h0149_WYG_081-21b"/>
王師撻伐似摧枯<lb/>
命將平羌握虎符兵接前鋒方勝策窟搜深箐已全俘<lb/>
敵情狡獪經<lb/>
宸斷軍令分明出<lb/>
廟謨去歲今年頻報㨗<lb/>
聖朝神武古來無<lb/>
幾姓羌渾未合圍出奇制勝得先幾黄雲滿塞横金槊<lb/>
皓月臨邊掛鐵衣陣設疑兵驚鶴唳幕殱殘寇見烏飛<lb/>
<pb n="KR4h0149_WYG_081-22a"/>
三軍憑仗<lb/>
天威遠共慶功成振旅歸<lb/>
曈曈日麗九重門宣示邊功<lb/>
詔語溫仗下獻俘呈斧鉞殿前行賞脫櫜鞬元戎秩晉<lb/>
三公貴上將封崇五等尊萬里烽烟從此息雷霆雨露<lb/>
總<lb/>
天恩<lb/>
　　河清應瑞詩四首　　　　　　　徐　本<lb/>
<pb n="KR4h0149_WYG_081-22b"/>
洪河迢遞自天來清晏欣逄景運開星渚似移銀漢近<lb/>
榮光疑並玉繩廻澄波蕩漾逾千里佳氣氤氲遍九垓<lb/>
治協勲華多上瑞安流更慶淨纎埃<lb/>
聖世懷柔及百川祥呈四瀆仰<lb/>
乘乾長占海宇澄淸象共沐<lb/>
恩波浩蕩天瑞雪三冬爭皎潔卿雲五色映淪漣從敎<lb/>
率土沾濡遍<lb/>
愷澤同流億萬年<lb/>
<pb n="KR4h0149_WYG_081-23a"/>
平地成天府事釐源淸流潔應<lb/>
昌期瑞逾太皥披圖日<lb/>
德邁伊耆刻玉時波靜定知塵不染光瑩直比鑑無私<lb/>
由來史冊稱稀有鳯舞麟遊未及斯<lb/>
一片澄泓萬象呈舟航如在鏡中行流從砥柱三門遠<lb/>
氣浹扶輿九曲淸協應苞符<lb/>
天眷厚敬承<lb/>
謨烈<lb/>
<pb n="KR4h0149_WYG_081-23b"/>
帝心誠鵷班此日傳<lb/>
丹詔晉秩千官荷<lb/>
寵榮<lb/>
　　甘霖普降<lb/>
特召大學士<lb/>
　内廷翰林<lb/>
　圓明園泛舟賦詩恭紀　　　　　　徐　本<lb/>
甘霖乍喜遍郊畿<lb/>
<pb n="KR4h0149_WYG_081-24a"/>
詔許新晴覽翠微萬井膏腴方被澤一園草木已含暉<lb/>
波隨櫂影初生縠凉沁荷香暗襲衣幸奉良遊瞻<lb/>
聖藻疇咨念念切民依<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0149_WYG_081-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻八十一<lb/>
</p>
<p>
</p>
  </div>
</body>
</text>
</TEI>
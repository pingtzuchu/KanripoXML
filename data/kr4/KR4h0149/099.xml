<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_099-1a"/>
欽定四庫全書<lb/>
皇清文頴巻九十九<lb/>
　詩<lb/>
　七言絶句<lb/>
　　無暑清凉　　　　　　　　　　湯右曽<lb/>
碧樹周阿夏景清三才萬物厪<lb/>
皇情每尋解愠歌薰句已覺凉颸殿角生<lb/>
　　萬樹園　　　　　　　　　　　湯右曽<lb/>
<pb n="KR4h0149_WYG_099-1b"/>
遥青不斷緑雲鋪萬木蒼然緫畫圖對面千林有瑶島<lb/>
蓬莱髙處望方壺<lb/>
　　趵突泉　　　　　　　　　　　湯右曽<lb/>
洑流噴薄雪成堆潤物資生一竇開直送<lb/>
恩波到東海俱從天上發源来<lb/>
　　石磯觀魚　　　　　　　　　　湯右曽<lb/>
穿蒲戲藻自㳺行集網垂鈎了不驚自是<lb/>
至仁周萬物一鱗一鬛總生成<lb/>
<pb n="KR4h0149_WYG_099-2a"/>
　　瀑布　　　　　　　　　　　　湯右曽<lb/>
曽從廬阜尋岩瀑憶到黄華問水簾今日銀河天半落<lb/>
恍疑兩地一時兼<lb/>
　　石壁　　　　　　　　　　　　湯右曽<lb/>
廻崖沓嶂翠浮空峭壁巉巉揷水中直是五丁開不得<lb/>
天然疊出錦屏風<lb/>
　　曲水流觴　　　　　　　　　　湯右曽<lb/>
波廻芝岸接菱汀曲水流杯眼乍經總為<lb/>
<pb n="KR4h0149_WYG_099-2b"/>
帝書真第一恍從蘭渚到蘭亭<lb/>
　　雙湖夾鏡　　　　　　　　　　湯右曽<lb/>
夾鏡澄明倒碧虛四山晴翠繞<lb/>
周廬分明圖畫西湖景此景西湖較不如<lb/>
　　稻田麥隴　　　　　　　　　　湯右曽<lb/>
稻垂麥仰足隂陽土厚泉甘草木香㑹吐雙岐銜九穗<lb/>
一星天上應農祥<lb/>
　　西嶺晨霞　　　　　　　　　　湯右曽<lb/>
<pb n="KR4h0149_WYG_099-3a"/>
軒窻面面納虹霓左是丹臺右玉梯每惜寸隂勤<lb/>
乙覽晨霞紅映數峯西<lb/>
　　芝逕雲隄　　　　　　　　　　湯右曽<lb/>
殊形特似産芝房行盡雲根别有莊横截一堤銀漢繞<lb/>
大羅天在水中央<lb/>
　　金蓮花　　　　　　　　　　　湯右曾<lb/>
移根幸植玉階旁寳地蓮臺萬品香天與十分端正色<lb/>
承<lb/>
<pb n="KR4h0149_WYG_099-3b"/>
恩先借御袍黄<lb/>
　　恭讀<lb/>
御製麥秋詩　　　　　　　　　　　湯右曾<lb/>
墨海雲煙五色鮮<lb/>
宸毫灑向麥秋天自今金匱瑶函裏併入豳風豳雅篇<lb/>
南廵聖徳詩五首　　　　　　　　　汪　倓<lb/>
蘋汀藜渚雨還風四載勤勞神禹同今日河圗親指授<lb/>
竚看宛委告成功<lb/>
<pb n="KR4h0149_WYG_099-4a"/>
時廵<lb/>
御宿應星躔章奏恭呈<lb/>
玉座前五夜手批常逹旦輝輝宫燭動朝烟<lb/>
一曲南風舜操傳香薫寳几展瑶編濬川廵狩徵前事<lb/>
恰是虞書第二篇<lb/>
廵行舊典及春畋禮射從容玉帳前一曲鐃歌纔奏罷<lb/>
君恩先賜酒如泉<lb/>
萬叠文漪湧翠螺三千香界壓銀河江心遥識天臨處<lb/>
<pb n="KR4h0149_WYG_099-4b"/>
㸃㸃華燈照玉荷<lb/>
　懋勤殿恭紀三首　　　　　　　　法　海<lb/>
天階玉燭有光輝五夜披星到紫微自謂侍臣趨直早<lb/>
不知深殿已<lb/>
宵衣<lb/>
晝漏稀聞出玉墀春風暖閣日遲遲<lb/>
乾清宫裏圖書滿盡是<lb/>
君王御筆批<lb/>
<pb n="KR4h0149_WYG_099-5a"/>
每有㣲風到玉墀<lb/>
九重廣逹四聰時閭閻莫謂<lb/>
君門隔民隐深宮盡得知<lb/>
恩賜鮮魚恭紀三首　　　　　　　　張廷玉<lb/>
弱嵗相依鳯闕居邀<lb/>
恩常得食嘉魚何期今日親承<lb/>
賜手捧銀鱗下玉除<lb/>
叨隨鵷鷺侍甘泉初割蓬池第一鮮昨夜多魚曽入夢<lb/>
<pb n="KR4h0149_WYG_099-5b"/>
定知寰海兆豐年<lb/>
日日裁書付錦鱗<lb/>
湛恩傳語白頭親喜聞眠食都如舊好作春江把釣人<lb/>
<hi>時䝉起恩問臣父  居</hi>
　　雍正甲辰夏日奉<lb/>
命隨<lb/>
皇子讀書避暑於瀛臺即景紀事得詩十六章同事者<lb/>
　　　恊理大學士事臣元夢吏部尚書臣軾學士臣<lb/>
<pb n="KR4h0149_WYG_099-6a"/>
　　　敏侍講<hi>臣</hi>世逺　　　　　　　張廷玉<lb/>
泛舟疑入水雲卿天錫氷壺六月凉乆向鳯池霑渥澤<lb/>
恩波新喜傍銀潢<lb/>
帝子天成麟鳯姿分隂珍重日長時經旬不復窺園囿<lb/>
佔畢儒生總未知<lb/>
縹囊綈帙燦如林奥義微言日探尋更向龍樓聞<lb/>
寳訓孔庭詩禮<lb/>
聖人心<lb/>
<pb n="KR4h0149_WYG_099-6b"/>
恩綸特錫五雲端多恐衰慵步屧難每到苑門纔繫馬<lb/>
扁舟先待藕花灘<hi>特㫖皇子師傅皆年老艱於步履苑  中往来令舟人艤艇以待</hi>
叨沐<lb/>
天家雨露私抱書兩世傍瑶池白頭老監相逢話猶記<lb/>
先臣進講時<hi>康熈己未庚申間監先帝避暑瀛臺臣父侍從每日進講老  猶親見之</hi>
碧樹隂中紺宇開應時甘雨潤蒿莱<lb/>
鑾輿祗為蒼生駕不是看花避暑来<hi>苑中有時應宫祀龍神</hi>
<hi>上兩次親詣祈  晴雨皆立應</hi>
<pb n="KR4h0149_WYG_099-7a"/>
千重金碧參差影一片玻瓈㶑灔光曾憶白家詩句好<lb/>
蓬莱宫在水中央<lb/>
畫屏山色層層見寳鼎香烟細細添几案何湏勤拂拭<lb/>
纎塵不到水晶簾<lb/>
擁書坐愛北窻風珍果<lb/>
恩頒自法宫露在金盤香在室珠囊先擘荔支紅<hi>䝉頒恩</hi>
<hi>賜新荔枝</hi>
氷瓮風生玉雪濤浮𤓰沉李興偏豪置身已到神仙境<lb/>
<pb n="KR4h0149_WYG_099-7b"/>
更啖綏山五色桃<lb/>
天孫昨夜試龍梭織就紅綃萬㸃荷曉露未晞烟未散<lb/>
彩雲多處一船過<lb/>
溪邉日日泛舟行溪鳥親人若送迎廊廟江湖兼占取<lb/>
青鸞隊裏白鷗盟<lb/>
丹巖百疊繡芙蓉竒石装成宛轉峯石畔蒼松幾千尺<lb/>
臨流欲化葛陂龍<lb/>
帝念民依重力田别開幽徑苑西偏稻畦百畆桑千樹<lb/>
<pb n="KR4h0149_WYG_099-8a"/>
一幅豳風畫宛然<lb/>
晚風習習下藤蘿白石橋邉振玉珂行過朱闌回首望<lb/>
凉蟬髙處夕陽多<lb/>
彎環月挂古槐枝歸去休嫌短櫂遲擕得芰荷香滿䄂<lb/>
緑楊磯畔下船時<lb/>
駕幸釣臺釣魚<lb/>
賜饌恭紀六首　　　　　　　　　　蔣廷錫<lb/>
曉山迎日燦銅青夾道香蒿湛露零豹尾光中朝氣緑<lb/>
<pb n="KR4h0149_WYG_099-8b"/>
半峰髙築釣魚亭<lb/>
緑崖一逕俯長川趨步何殊上九天百尺翠屏開水殿<lb/>
灤河環遶畫闌前<lb/>
嫩雉鮮魚<lb/>
賜上方金盤飽啖大官羊日来異味多嘗遍碧海紅蓮<lb/>
第一香<lb/>
天然平石坐清淪纔下長竿出錦鱗仁義為鈎恩作餌<lb/>
遊魚鼓躍入絲綸<lb/>
<pb n="KR4h0149_WYG_099-9a"/>
山光倒射緑萍開作隊駢頭上餌来滿缶柳根驚潑剌<lb/>
還将楊栁貫魚腮<lb/>
一縷烟雲起翠微凉風披拂釣魚磯詞臣奉<lb/>
詔先歸去不教催詩雨濕衣<lb/>
　　二十七日<lb/>
上命登興安髙處逺眺恭紀四首　　　蔣廷錫<lb/>
馬蹄得得踏寒莎日色雲光兩盪摩穏立興安最髙處<lb/>
青天左界看山河<lb/>
<pb n="KR4h0149_WYG_099-9b"/>
花飛短荻雲千叠葉落黄松玉萬株無數春蠶沙上卧<lb/>
絶勝平逺范寛圖<lb/>
掠掠風從脚下生始知身已接空㝠直將目力窮千里<lb/>
着地天垂一線青<lb/>
盪胸雲氣開秋色奔馬沙痕捲怒濤此處重陽無幾日<lb/>
山頭先已<lb/>
賜登髙<lb/>
　　恭謝<lb/>
<pb n="KR4h0149_WYG_099-10a"/>
聖恩詩四首<hi>有序</hi>　　　　　　　　　汪　灝<lb/>
　　康熈四十一年十二月二十八日<hi>臣</hi>灝同<hi>臣</hi>何焯<lb/>
　　荷䝉<lb/>
聖恩<lb/>
欽賜為壬午科舉人一體會試<hi>臣</hi>等遭逢<lb/>
盛世異數殊榮制科以来實所未有<hi>臣</hi>感激切至俯伏<lb/>
　　思惟我<lb/>
皇上學尊洙泗治駕唐虞重道崇儒大文徳於武功之<lb/>
<pb n="KR4h0149_WYG_099-10b"/>
　　後爱才隆士廣賡歌於颺拜之時<lb/>
聖藻炳若日星猶博搜夫葑菲<lb/>
天章燦如河嶽尚𢎞採乎蒭蕘宵旰萬幾不忘翰墨精<lb/>
　　勤五夜尤重文章<lb/>
聖嗣趨庭日課以詩書禮樂親藩受教時探乎邱索典<lb/>
　　墳加解額於棘闈多士羣叨樂育取異能於鎖院<lb/>
　　五經别録才華明目達聰既毫釐之必晰因心作<lb/>
　　則更小大之兼收灑湛露於九天真寰區所共祝<lb/>
<pb n="KR4h0149_WYG_099-11a"/>
　　布春風於<lb/>
三殿尤史冊所希聞臣技愧雕蟲文慚窺豹生昇平之<lb/>
　　代徒慕簡編長逺僻之鄉未嫺鉛槧賢書無分負<lb/>
　　七度之風簷大比長勞守三更之雪案親年漸老<lb/>
　　夢隔雲山壮志未抒情殷<lb/>
君國乃幸邀<lb/>
聖朝特眷遂得沾盛代深仁縫掖書生槖筆許登宫禁<lb/>
　　草茅賤士摛詞獲傍<lb/>
<pb n="KR4h0149_WYG_099-11b"/>
彤庭<lb/>
聖製煌煌容瞻<lb/>
天而敬和<lb/>
睿詞奕奕時就日以賡歌<lb/>
御筆俯賜於丹霄<lb/>
宸章仰窺於碧漢蘼蕪上逹竟荷<lb/>
天褒葵藿漫陳幸叨<lb/>
聖鑑復念<hi>臣</hi>困頓鄉闈蹉跎塲屋<lb/>
<pb n="KR4h0149_WYG_099-12a"/>
皇仁深厚仁超資格之中<lb/>
帝澤涵濡澤及尋常之外徧搜乎二十一史無此竒逢<lb/>
　　歴覽乎百千萬年罕兹異遇拜<lb/>
綸音而激勸難喻蛇銜對<lb/>
天使而歡欣莫禁雀舞蟾宫桂發<lb/>
皇恩生輪外之枝鼇禁梅開仙榜粲臺前之蕚九州海<lb/>
　　外争傳此日新榮萬載史中長頌今時特典情踰<lb/>
　　矢口感極鏤心敬擬恭謝<lb/>
<pb n="KR4h0149_WYG_099-12b"/>
聖恩詩四章隐微莫逹唯長祝<lb/>
聖夀之萬千愚陋堪慙未足表洪鈞之一二臣不勝銜<lb/>
恩感激拜手稽首恭呈<lb/>
太平<lb/>
聖治邁陶唐重士崇文沐寵光一様桂花香萬國獨頒<lb/>
金粟兩枝黄<lb/>
臘月寒枝剰幾叢破除氷凍是東風瑶階一夕生春草<lb/>
都在<lb/>
<pb n="KR4h0149_WYG_099-13a"/>
皇仁雨露中<lb/>
特将定鏡辨媸妍何幸髙天碧月懸一自<lb/>
聖人親䇿士人間玉尺總無權<lb/>
塞上烟雲捲地平已拚百里宰邉城誰知飄泊秋風後<lb/>
雪裏槐花一夜生<lb/>
　　南書房敬觀<lb/>
宸翰紀<lb/>
恩詩六首<hi>有序</hi>　　　　　　　　　　查愼行<lb/>
<pb n="KR4h0149_WYG_099-13b"/>
　　康熙四十一年十一月初八日<lb/>
皇上御乾清宫發<lb/>
御書一千四百二十七幅<lb/>
命大學士<hi>臣</hi>張玉書吏部尚書<hi>臣/</hi>陳廷敬工部尚書<hi>臣</hi>
　　王鴻緒副都御史<hi>臣</hi>勵杜訥右諭徳<hi>臣</hi>查昇展閲<lb/>
　　分類以備<lb/>
頒賜微<hi>臣</hi>慎行適奉<lb/>
命召試在南書房候<lb/>
<pb n="KR4h0149_WYG_099-14a"/>
㫖因得隨諸<hi>臣</hi>後仰瞻<lb/>
天日之光洵有生之竒遇而人世所希覯者也欽惟我<lb/>
皇上天亶聖姿日新大業體乾行之健殫<lb/>
帝徳之勤學懋功純光華炳耀<lb/>
深宫無逸㳺藝入神自真書以及行草由小楷以至擘<lb/>
　　窠或臨倣各家或親書<lb/>
御製有美畢萃無體不兼此雖極古今来專工八法終<lb/>
　　身矻矻自名一家從未有如是之多而且精者是<lb/>
<pb n="KR4h0149_WYG_099-14b"/>
皇上之御書固已超羣聖而駕百王矣而愚<hi>臣</hi>於拜觀<lb/>
宸翰之下仰見我<lb/>
皇上神功聖徳冠絶千古者更有蠡測焉伏讀<lb/>
御製北征凱旋諸詩<lb/>
廟謨獨斷勝算萬全殱厥渠魁餘寛祝網闢版圖未闢<lb/>
　　之地臣史䇿未臣之邦我<lb/>
皇上宏猷偉畧冠絶千古者其一也伏讀<lb/>
御製廵視河工省方問俗諸詩奠九有以敉寧恐一夫<lb/>
<pb n="KR4h0149_WYG_099-15a"/>
　　之不獲萬姓已共安於耕鑿<lb/>
一人恒自處於先勞遂致河海安瀾淮黄底定我<lb/>
皇上仁民愛物冠絶千古者又其一也伏覩<lb/>
御書大學聖經一章以至徃哲先賢格言銘序抉其精<lb/>
　　微揭其奥義采諸儒之懿訓成<lb/>
昭代之典謨獨於程朱二子則不書其名我<lb/>
皇上崇儒重道冠絶千古者又其一也伏覩<lb/>
御書自晋魏六朝以逮唐宋元明諸臣名蹟無不手撫<lb/>
<pb n="KR4h0149_WYG_099-15b"/>
　　心賞至再至三類皆棄所短而取所長集書學之<lb/>
　　大成為<lb/>
帝書之第一而紙尾必署云臨某某書我<lb/>
皇上聖不自聖冠絶千古者又其一也<hi>臣</hi>一介微賤遭<lb/>
　　逢盛事千載一時舞蹈謳吟自不能已譬取秋蟲<lb/>
　　春鳥生覆載之内亦知鳴天地之恩恭賦短章以<lb/>
　　紀<lb/>
榮遇<lb/>
<pb n="KR4h0149_WYG_099-16a"/>
玉檢初開五色烟淋漓元氣滿中天<lb/>
宵衣旰食無多暇更灑雲藍十萬牋<lb/>
咫尺丹霄映玉清觚稜日上入牕明忽聞風雨来天半<lb/>
知是<lb/>
君王落筆聲<lb/>
一畫真成萬世師捧来千幅更神竒銀河直與<lb/>
宸居接無數蛟龍起墨池<lb/>
霞蔚雲蒸露未乾盡驅造化入毫端萬鈞腕力皆天授<lb/>
<pb n="KR4h0149_WYG_099-16b"/>
擬學虞戈一筆難<lb/>
良工巧匠日礱磨<lb/>
淵鑒新鐫勝永和不似當年淳化閣帝王法帖笑無多<lb/>
書訣端從主敬来數行<lb/>
御札日星開可知筆正由心正入直多承<lb/>
聖訓回<lb/>
賜扇恭紀　　　　　　　　　　　　鄂爾泰<lb/>
一握蒲葵雅自珍五明<lb/>
<pb n="KR4h0149_WYG_099-17a"/>
題賜墨痕新南熏不是風風力到手深慚把柄人<lb/>
　　辛酉暮春薄遊盤山三首　　　　徳　齡<lb/>
隂隂桑柘鳥聲幽渺𣺌平灘帶緑疇誰傍名山成小築<lb/>
枳花門巷嶺西頭<lb/>
諸天樓閣畫圖中亂石幽泉一徑通知是僧厨燒槲葉<lb/>
紅簷輕颺落花風<lb/>
叅天松栢影縱横占岫嬌雲放午晴小坐僧牕證聞見<lb/>
萬株寒翠木魚聲<lb/>
<pb n="KR4h0149_WYG_099-17b"/>
　　湟中暮春詞　　　　　　　　　徳　齡<lb/>
破裘農父趂春晴白髪垂肩驅犢行山頂雪融田似玉<lb/>
一犂直上亂雲耕<lb/>
　　夏日海防閲工書所見四首　　　髙　斌<lb/>
熏風炎日歴長隄茂草蘢䕺路欲迷似喚勞人聲最好<lb/>
緑楊深處鷓鴣啼<lb/>
行趂微凉曉月妍清光一縷澈長川偶然自解詩中意<lb/>
月在河心影在天<lb/>
<pb n="KR4h0149_WYG_099-18a"/>
遍地蒲蘆葦蕩營村村籬落見花明海隅風物扶桑近<lb/>
咸有葵心向日生<lb/>
海日初生萬井烟相迎童叟盡歡然使君騎馬經過處<lb/>
笑指髯翁是地仙<lb/>
　　義州曲二章<hi>錦州北一百里</hi>　　　　　　塞爾赫<lb/>
大凌河水遶城流到海應知是盡頭白日荒荒照南郭<lb/>
行人為唱古凉州<lb/>
醫閭山前淑景微醫閭山後黄雲飛白沙北去望無極<lb/>
<pb n="KR4h0149_WYG_099-18b"/>
塞草春来馬又肥<lb/>
聖武逺揚平定青海詩八首　　　　　鄂爾竒<lb/>
捷書三月奏甘泉上將專征破虜還萬里玉闗明月好<lb/>
漢家勲業紀燕然<lb/>
雨雪曽傳賦采薇年年征伐憶金㣲何如楊栁春風裏<lb/>
早報元戎<lb/>
獻捷歸<lb/>
羌女羝奴次第擒更看葉䕶繫征輪戎王投甲齊歸日<lb/>
<pb n="KR4h0149_WYG_099-19a"/>
青海從今無叛人<lb/>
烟歛牙旗晝正晴天風吹送凱歌聲湏知<lb/>
盛世酬功重緑綬新<lb/>
頒大将營<lb/>
幾日<lb/>
恩綸下建章萬年<lb/>
天子正埀裳鸞書會見来中省玉劍無煩請上方<lb/>
降虜中宵感再生共傳<lb/>
<pb n="KR4h0149_WYG_099-19b"/>
天語羡承平<lb/>
宸心覆載原同量京觀應除紀武名<lb/>
宵旰經年切治安<lb/>
聖朝家法接殷盤<lb/>
丹宸日日陳無逸創守身兼自古難<lb/>
麗日卿雲覆玉階萬方送喜進<lb/>
蓬莱侍臣早擬編皇雅慚愧元和司馬才<lb/>
　　青海平定凱歌六首　　　　　　吳　襄<lb/>
<pb n="KR4h0149_WYG_099-20a"/>
聖主當陽六幕清西陲萬里震<lb/>
天聲竒功一戰收全部露布星馳奏<lb/>
玉京<lb/>
廟堂獨斷整王師大帥遥遵節制竒搗穴傾巢多算勝<lb/>
神謀惟有<lb/>
聖人知<lb/>
霜花十月照刀鐶三捷軍聲七日間白草黄沙誰牧馬<lb/>
天兵不放隻蹄還<lb/>
<pb n="KR4h0149_WYG_099-20b"/>
鐡騎乘機復踐蹂煢婺就縳黨全收降旂獵獵春風捲<lb/>
百萬羌番拜馬頭<lb/>
貢獒獻雉競相從脱劍投戈永息烽壮士錦衣方奏凱<lb/>
聖人黄幄正臨雍<lb/>
講學談經干羽陳格苖不用到三旬洗兵自有天河水<lb/>
更灑甘霖到八垠<lb/>
　<lb/>
皇清文頴巻九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_050-1a"/>
欽定四庫全書<lb/>
皇清文頴巻五十<lb/>
　賦<lb/>
　　秋郊大獵賦　　　　　　　　　梁詩正<lb/>
惟<lb/>
聖作覩乃文乃武智勇天錫逺邁前古道洽化淳覃敷<lb/>
下土繼志述事遹追<lb/>
皇祖緬惟<lb/>
<pb n="KR4h0149_WYG_050-1b"/>
謨烈之垂於鑠蒐苗之舉乘農隙而詰戎兵歴周原而<lb/>
臨津圃時廵經五十餘年賔服曁四十八部匪徒樂乎<lb/>
從禽實以資乎講旅爾其寒蟲作語殘蟬咽鳴域中氣<lb/>
爽塞上秋清開廣野而百里聳叠嶂之千層露㸃山楓<lb/>
丹黄成幄潦收石澗清洌無聲草淺獸肥則儦儦而俟<lb/>
俟風高馬健斯龎龎而駉駉撫凉晨之方届應令典之<lb/>
時行<lb/>
天子迺簡爾卒徒卜焉允吉六師載陳<lb/>
<pb n="KR4h0149_WYG_050-2a"/>
萬乘以出旌幟飛揚騂騏走䭿循一逕以逶迤喜百昌<lb/>
之茂實雄闗瞻眺則馬上賦詩廣陌諮諏則林間<lb/>
駐蹕戒金吾之漫驚無害我田禾<lb/>
詔賦額之量蠲克知吾民恤遂乃縈紆沙磧攀陟巃嵸<lb/>
飈凌百谷霧隠三嵕奮<lb/>
一人之神武擁千衞之羆熊左右賢王負弓弩者從公<lb/>
於邁渥洼名産效服襄者我駕旣同行聫雁翅勢總鴻<lb/>
絅森鸛鵝陣之圖法嚴赤白羽之軍容綺霞耀色皜日<lb/>
<pb n="KR4h0149_WYG_050-2b"/>
臨空壯﨣桓於七萃訖聲敎而四通則見夫野豕連羣<lb/>
黄羊彌陸雉兎星流麞麅波屬始則環林箐以成圍繼<lb/>
乃驟岡巒而爭逐任駭獸之馳奔臨<lb/>
至尊而懾伏惟時我<lb/>
皇佩烏號挾夏服澤射麋林即鹿蹂躪封豨捎接鸑鷟<lb/>
鷹逞攫拏盧供呼蹴風翎掣耳霜鋒睒目灌莾叢揺飛<lb/>
烏頸縮看一發之威張仍三駈之恩渥受殪者流血朱<lb/>
殷逸圍者驚魂觳觫用循狩野之文藉供登爼之肉陋<lb/>
<pb n="KR4h0149_WYG_050-3a"/>
上林於漢武嗤七澤於周穆於是大綏罷抗上殺紛䭾<lb/>
計鮮數獸甡甡孔多兩牡之從莫比三狐之獲奚過<lb/>
特賞聿酬乎虎旅餘恩兼逮夫鸞坡刀割火燔鱗次駢<lb/>
羅厥儀以備其禮則那此<lb/>
聖主載覲<lb/>
耿光非侈雄風之賦而從臣欣傳盛事欲賡吉日之歌<lb/>
者也夫<lb/>
聖烈克善繼繩<lb/>
<pb n="KR4h0149_WYG_050-3b"/>
大孝尤垂永乆有事武功敬將<lb/>
文母黍禾低拂扶輦塍間幕殿高張問安門右升幔城<lb/>
而怡<lb/>
色笑旣豫以康視御膳而晉肥鮮維㫖且有方閲秋中<lb/>
冉經重九受琛呈艾納之香介夀薦菊花之酒雖大漠<lb/>
其偶臨徴<lb/>
尊飬之彌厚臣職司槖筆行効服裝數奉清塵於豹尾<lb/>
獲瞻<lb/>
<pb n="KR4h0149_WYG_050-4a"/>
偉績於龍驤力乏策鞭彌慙短馭才非作賦雅慕長楊<lb/>
不諳釋氏之經未嘗止殺曾讀相如之疏頗鑒垂堂竊<lb/>
綢繆於未雨願儆戒乎作荒凛登危之明誡懷御朽之<lb/>
良方永為後式廸惟<lb/>
前光亂曰時畋兮奉祭祀戒不虞兮習戎矢考舊典兮<lb/>
禮經焕新猷兮<lb/>
天子仰<lb/>
丕烈之於昭兮奉<lb/>
<pb n="KR4h0149_WYG_050-4b"/>
慈顔之有喜凉風戒塗兮<lb/>
法駕北指雲䍐兮輕移塞垣兮戾止羽林夾扈兮連鑣<lb/>
畨部来同兮結軌大圍兮周環沿谿谷兮邐迤屹如山<lb/>
兮逝如水百獸匿兮深林裏月弓星礟兮惟<lb/>
君之使落飛鳶兮殪大兕法湯仁兮網廼弛大庖充兮<lb/>
娯<lb/>
慈寧旌門錫兮勞將士簡軍實兮柔逺邇苞桑永固兮<lb/>
千萬紀<lb/>
<pb n="KR4h0149_WYG_050-5a"/>
聖駕東巡<lb/>
　盛京恭謁<lb/>
祖陵大禮慶成賦<hi>有序</hi>　　　　　　　張鵬翀<lb/>
皇帝御極之八年秋七月奉<lb/>
皇太后鸞輿䖍詣奉天展謁<lb/>
列祖陵寢逮及從龍諸勲戚一體酹奠禮成<lb/>
御崇政殿<lb/>
頒詔加恩用光<lb/>
<pb n="KR4h0149_WYG_050-5b"/>
祀典周廵藩落順時獮狩冬十月<lb/>
車駕還京帥臣備員講官軄司<lb/>
記注竊以我<lb/>
朝發祥長白創業東京中原定鼎以來丕顯丕承<lb/>
祖功宗徳實式憑焉我<lb/>
皇上治洽重熙孝隆繼序兹行也繼<lb/>
世宗之志述<lb/>
聖祖之事煌煌乎國家之鴻儀鉅典不可無述而誌也<lb/>
<pb n="KR4h0149_WYG_050-6a"/>
　　不揣謭陋竊采成周雅頌之義廣漢代上陵之辭<lb/>
　　而為兹賦謹拜手稽首颺言曰<lb/>
猗與禕與我<lb/>
皇清之受<lb/>
天眷命而光宅四海也蓋積功累仁乆矣黙孚於<lb/>
真宰值明祚之將衰猶玉步之未改旣馨聞乎上下益<lb/>
懋敬而無怠宜其龍飛鳯翔蔚然炤燿乎符采是知萬<lb/>
邦之翼戴維新<lb/>
<pb n="KR4h0149_WYG_050-6b"/>
列祖之詒謀斯在比有邰之肇興同后稷以無悔斯<lb/>
聖子神孫所繇瞻拜<lb/>
橋陵而永懷於億載也<lb/>
聖皇奉圖受玉率<lb/>
祖攸行孝思隆於下武濊澤洽乎羣生永思維艱旣克<lb/>
肩乎宏鉅陟降左右每仰瞻乎穆清單厥心而肆靖儼<lb/>
夙夜以儲精水千年而一色山萬歲以同聲<lb/>
列祖之園陵在望<lb/>
<pb n="KR4h0149_WYG_050-7a"/>
一人之祗謁惟誠歲在癸亥月躔庚申閶風應候蕭露<lb/>
零晨恭侍金輿喜映<lb/>
慈幃之色笑遥迎玉輦長銜<lb/>
聖主之恩綸萬乘啓行於北闕兆人歡躍乎東廵爾其<lb/>
原隰畇畇黍稷薿薿近郊則烟靄萬家逺障則晴巒千<lb/>
里城頭之曉月如弓塞上之晚霞若綺貔貅列帳擁星<lb/>
廬而刁斗森嚴虎落三嵕動金鐃而弓刀奮起時廵翠<lb/>
㡌瞻雲日以就<lb/>
<pb n="KR4h0149_WYG_050-7b"/>
聖人藩服旃裘渉風沙而從<lb/>
天子舟惟玉以及瑶想當年之䟦履峯明納綠翻荼火<lb/>
之旌旗塞接銀潢壯星辰之壁壘雕弧射鹿駐輿而先<lb/>
獻<lb/>
慈寧玉醴浮觥率舞而同賡燕喜蓋桂輪將滿適當<lb/>
萬夀之辰而海屋重添正應九皇之紀依<lb/>
聖母以承歡偕<lb/>
中宫而受祉是則<lb/>
<pb n="KR4h0149_WYG_050-8a"/>
祖宗之篤祐永綏<lb/>
陵寢之垂庥未己者矣旴衡列塞控馭九邊時孟冬之<lb/>
將届<lb/>
聖駕廼蒞乎奉天王迹所肇興京在焉英額之門屹若<lb/>
隆恩之殿巍然三百里内<lb/>
三陵蔥鬱而相連羣工于是駿犇走執豆籩萃萬國之<lb/>
懽心冠裳翕集煒五陵之佳氣鸞鳯相鮮寳劔玉衣緬<lb/>
英姿之颯爽金戈銕馬挺壯氣以廻旋灑落君臣至契<lb/>
<pb n="KR4h0149_WYG_050-8b"/>
信符乎魚水馨香爼豆精靈不隔乎重泉此<lb/>
聖主矌世之仁爰及苗裔而<lb/>
興朝無疆之恤有永萬年者也祀事孔明典禮備舉<lb/>
御玉殿以慶来章<lb/>
降絲綸而隆錫予蠲租賜復惠深京邑蒸黎進秩酬庸<lb/>
榮被中朝簪組是皆繼述之大端舉運量於<lb/>
皇𠂻而率循乎<lb/>
聖祖于焉周覽風土徘徊舊基燕衎而勲戚咸集賜酺<lb/>
<pb n="KR4h0149_WYG_050-9a"/>
而邦人宴娭樂遍五行之舞歌闋三侯之辭吾<lb/>
皇于是睪然而高望穆然而深思緬葛燈之舊制撫茅<lb/>
土之堦茨能不懼後人之增華而踵侈墜前王儉樸之<lb/>
留貽乎松山杏山過征戰之故壘髣髴乎躬擐甲胄櫛<lb/>
風浴雨而驅馳後之人其可忘創業之艱難守成之不<lb/>
易而隳茂世之洪規乎蓋駿命靡常天難諶斯自古聖<lb/>
王防險戒逸居安思危昭示來兹昔遼左之一隅聿興<lb/>
鼎業今金湯之萬里不限華夷雖曰旣安矣旣治矣能<lb/>
<pb n="KR4h0149_WYG_050-9b"/>
不終固之又固之此我<lb/>
聖皇所為凛若春氷不敢躭深宫之燕佚烱傳寳籙如<lb/>
聞夫<lb/>
列祖之嗟咨者也惟<lb/>
帝眷懷是咨是度長白峩峩高山天作四郡旣開三韓<lb/>
漸拓入編伍而旂分聼指揮乎部落望祀有秩懷柔是<lb/>
若靈爽肹蠁豊功懿爍雲雷屯險溯草昧之經綸日月<lb/>
光華粲隆平之禮樂是以陪京駐輦致觀風問俗之殷<lb/>
<pb n="KR4h0149_WYG_050-10a"/>
行殿捧觴備愛日娛<lb/>
親之樂揚旌駊騀而劍舄流連弭節紛綸而威儀有恪<lb/>
誠足以荷<lb/>
靈貺之綏成稱裒對而無怍豈止眺山川之雄竒玩物<lb/>
産之饒沃海波滉漾呈徑寸之明珠地氣華滋劚三椏<lb/>
之上藥而已哉彼夫漢高豐沛光武南陽太原啓聖上<lb/>
黨興王皆歸功于創建數疇昔而慨慷逮易世之多故<lb/>
每纒悲於露霜獨我朝之<lb/>
<pb n="KR4h0149_WYG_050-10b"/>
聖聖相授實逺邁乎漢唐吾<lb/>
皇嗣統之八載臨躍龍之舊鄉百年故基問遺老其旣<lb/>
盡雲孫累葉調玉燭以彌光豈非古今之僅事而<lb/>
聖代所獨彰者與矧吾<lb/>
皇之繩<lb/>
聖武而法乾行也卜歲叶吉練時孔良百靈呵䕶十駿<lb/>
騰驤宜雨而雨宜暘而暘軔初發而清風披拂斾將廻<lb/>
而瑞雪飄揚天人恊應百福千祥猗與吾<lb/>
<pb n="KR4h0149_WYG_050-11a"/>
皇將何以敬<lb/>
天庥而答<lb/>
神貺乎漢家猛士守四方藎臣念祖扶周邦願吾<lb/>
皇帝勤側席無遺忘忠言苦口利用嘗伏蒲悃欵排天<lb/>
閶願吾<lb/>
皇帝咨交儆無怠荒不矜不伐式夏王不邇不殖儀成<lb/>
湯憂叢脞勅幾康願吾<lb/>
皇日慎一日師虞唐丕休哉吾<lb/>
<pb n="KR4h0149_WYG_050-11b"/>
皇敬慎常若此燕<lb/>
皇天昌厥後萬年景運有不昭融<lb/>
祖徳靈長哉<hi>小臣</hi>黍列赤墀之下綴青𤨏之班雖未奉<lb/>
屬車在後如長依玉殿中間昔聞玉帛初歸鑄九州而<lb/>
作鼎今見金甌永固羅四海以為闗仿漢上陵羽衛未<lb/>
妨農扈法周廵狩車攻逮及禽頒願奏囬鑾之曲徐看<lb/>
振旅而還映日成文敢次從臣之嘉頌掞天作賦惟循<lb/>
聖藻以回環重曰<lb/>
<pb n="KR4h0149_WYG_050-12a"/>
聖皇繼軆大承乾兮仁風暢普膏露溥兮開基奠鼎溯<lb/>
艱難兮<lb/>
橋陵在東鏘八鑾兮禮隆樂備鬱封巒兮永思追孝履<lb/>
霜寒兮勩勤纉武儆游盤兮<lb/>
六龍廵幸兆人歡兮荷氊被毳仰榮觀兮震威懷徳拱<lb/>
堯壇兮萬年嗣服永奠安兮<lb/>
<pb n="KR4h0149_WYG_050-13a"/>
聖駕東廵<lb/>
　盛京恭謁<lb/>
祖陵大禮慶成賦<hi>有序</hi>　　　　　　　竇光鼐<lb/>
　　乾隆八年秋七月<lb/>
皇帝時廵於東祇謁<lb/>
三陵纘舊服也臣聞之孝經曰昔者明王以孝治天下<lb/>
　　故得萬國之歡心以事其先王王者家四海子萬<lb/>
　　姓民康物阜備腯咸有所謂馨香無讒慝也我<lb/>
<pb n="KR4h0149_WYG_050-13b"/>
　朝肇基遼陽奄有區夏<lb/>
聖聖繼承肅將祀事<lb/>
皇上孝思惟則聿繩厥武奉<lb/>
皇太后而東肇禋迄用有成肹蠁周浹神人洽暢錫類<lb/>
　　推恩懽呼雷動仁孝之義備矣<hi>微臣</hi>窺天測海仰<lb/>
　　見萬一拜手稽首爰獻賦曰<lb/>
於皇時<lb/>
清<lb/>
<pb n="KR4h0149_WYG_050-14a"/>
祖宗濬哲欽明苞四葉之葳蕤殷<lb/>
二聖之光靈綿𤓰瓞於東土陶復穴而靡寧荷帝耆以<lb/>
啓運規方輿而作京於是我<lb/>
世祖乃仗大順揚天聲掃畔换蕩欃槍敷<lb/>
皇極以創業拯蒼顥之頽綱欽若<lb/>
聖祖離明重宣裒對化洽緝熙心單覲耿光於<lb/>
列聖識王業之開先溯鍾靈於遼瀋加崇樹於<lb/>
陵園薦明徳以升馨推燕及於<lb/>
<pb n="KR4h0149_WYG_050-14b"/>
皇天仁風所被羣生靡然窮髮以北越裳以南陸讋水<lb/>
慄而来賔焉有不享其贄幣者六十一年亦越<lb/>
世宗奉藩底績駕言徂東祭告是飭洎乎踐祚康田功<lb/>
而無暇逸者十三年如一日惟我<lb/>
皇上累熙洽於世業承顯懿於<lb/>
先徳瞻堂構兮依然儼羮墻兮髣髴凛陟降以保明永<lb/>
夙夜而祇栗者蓋八年於兹矣於是肆覲羣僚廣沛<lb/>
綸音宗伯議禮天官恊辰敕堪輿使䕶野兮屬方神以<lb/>
<pb n="KR4h0149_WYG_050-15a"/>
梁津戒飄風以清道兮召凍雨而灑塵然後建辰旒結<lb/>
翠蓋曵雲梢張霓斾飛九斿走七萃戢駍隠齊沛艾奉<lb/>
慈寧而御金較發<lb/>
皇輿而䇿天駟蕤綏蠖畧灕虖襂纚焱焱煜煜魚頡而<lb/>
鳥䀪兮雲軿華芝之旖旎也總總撙撙雷轟而電掣兮<lb/>
千乘萬騎之雄詭也排閶闔而啓行兮挹雲山於縹緲<lb/>
陟高衍之嵱嵷兮超紆譎之浩淼望舒夾轂而飛光兮<lb/>
羲和廻鞭而流杲水后傅警而躨跜兮山靈稱蹕而窈<lb/>
<pb n="KR4h0149_WYG_050-15b"/>
窕白虎右踞而軒鬐兮青龍左旋而夭矯夔魖潛形於<lb/>
黮<graphic n="KR2649" url="https://raw.githubusercontent.com/kanripo/KR-Gaiji/master/images/KR2649.png" mimeType="image/png"/>兮獝狂聞聲而蹶倒於是總六校用三驅横干將<lb/>
仗錕鋙彎烏號發天弧妙更嬴踰蒲且捩雄虺掃封狐<lb/>
跨野馬蹍距虛格奔兕摕飛鼯闐雲羅震地廬淫淫裔<lb/>
裔轇轕轠轤指顧倐忽屬車充盈解罘開網振旅天行<lb/>
威讋荒徼稜憺王庭旃裘魋結之長稽首稱藩獻琛執<lb/>
䞇來享王於塞下者蓋数萬以二然後躡邊月御朔風<lb/>
緣林簿翍䝉茸渡析木而羾箕尾兮駢結轡乎天東瞻<lb/>
<pb n="KR4h0149_WYG_050-16a"/>
高山而履夷行兮緬荒作之神功爾廼長白崔嵬巫閭<lb/>
巃嵸欱歕鴨綠磅礴混同滙以天池之竒亘以地軸之<lb/>
靈蟠以螭龍之窟拏以虎豹之扄及乎烟雲巻舒揮霍<lb/>
出没霅然陽開帥爾隂閉風雨之所和㑹日月之所旁<lb/>
魄雷霆之所鼓盪星斗之所伾仡霞駮波沏䝉合霧集<lb/>
蔥蔥然鬱鬱然擁<lb/>
帝陵而孔固挾王氣以成霱於是大丙弭節六軍銜枚<lb/>
鵷班匐伏雉尾中開<lb/>
<pb n="KR4h0149_WYG_050-16b"/>
乾情顧矚而愉怡禮官奉御而徘徊屯虹旃於輦路排<lb/>
仙仗於瑶階重闥寥窲以櫛密茂樹蓊鬱而氣佳乃搜<lb/>
逑索偶序賢擇能相與澡心滌慮澄神歛精返聰明於<lb/>
蠖濩之室清徒驥於錙壇之宫靡薜荔以為席兮吸瓊<lb/>
芳之露英侔神明以為資兮契元符於杳㝠廼詣<lb/>
永陵開運穹崇包孕元氣吐納鴻濛有邠館荒度之基<lb/>
焉廼詣<lb/>
福陵天柱翠沓跨躡百貊横被六合有岐陽式廓之規<lb/>
<pb n="KR4h0149_WYG_050-17a"/>
焉廼詣<lb/>
昭陵閟宫雲竦隆業居尊蒲蓮星拱有豐垣攸同之治<lb/>
焉作求世徳来許昭兹元祀惟稱百禮孔時麾葩瑵舉<lb/>
洪頤錯白茅班黄彛潔葅醢修明粢割五牲效三犧上<lb/>
卿贊采太史誦詩庶官獻幣六祝陳辭揚戡定之赫奕<lb/>
兮溯謨烈之燕詒<lb/>
天子穆穆以鬷假兮顯相駿奔而宗祈爾乃尚氣尚臭<lb/>
於隂於陽徳產畢致神保是皇進觩䚧之圭瓚和泔淡<lb/>
<pb n="KR4h0149_WYG_050-17b"/>
之秬鬯嘉栗無違普淖斯饗苾芬旁融樵蒸焜上蕭薌<lb/>
升兮熛訛焄蒿感兮悽愴於是我<lb/>
皇上遊神於漠合氣於幽心存色授目想形留流水汨<lb/>
汨崇山矗矗禹甸畇畇周原膴膴此我<lb/>
列祖之所開疆而拓土也築室翼翼四方之極軒黄熊<lb/>
墟祈帝陶邑此我<lb/>
列祖之所正方而肇域也琬琰天球刀訓河圖斑陸上<lb/>
下光越璠璵此我<lb/>
<pb n="KR4h0149_WYG_050-18a"/>
列祖之所闡珍而握符也黼純席几繪繡繽紛精矅華<lb/>
爥如生如存此我<lb/>
列祖之所衣徳而紹聞也環顧百僚濟濟蹌蹌東戣西<lb/>
劉左右奉璋此我<lb/>
列祖之所譽髦而思皇也睠言萬姓林林總總耕水耨<lb/>
火助我粢盛此我<lb/>
列祖之所惠懋而敉寧也精屬屬以徃来思勿勿以微<lb/>
探耳返聽於閴寂兮忽愾乎其聞嘆目收精於廣莫兮<lb/>
<pb n="KR4h0149_WYG_050-18b"/>
羌僾乎其有見洞廣開兮帝閽紛其乘兮白雲靈皇皇<lb/>
兮來歆吐瑞氣兮氤氲儐暗藹兮褊<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>殷靈風兮冲天<lb/>
乘太清兮降監委繁祉兮如山於是<lb/>
皇儀曁孝思展羣歡洽式榖戩報地靈所自鍾遡天潢<lb/>
所由演懷柔神祗望秩山川諸侯三公所視維䖍槱燎<lb/>
熛煬上致高煙碩麟含輝黄龍吐炎五精歆馨而顧徳<lb/>
四靈效順而攸安廼蒞盛京雲䕶日邊九市開塲萬家<lb/>
起烟居靡近逺人無後先黄童奔走白叟徃還士女頒<lb/>
<pb n="KR4h0149_WYG_050-19a"/>
斌衣冠聯翩莫不動容發聲引領駢肩詠盛徳而獻讜<lb/>
言歌曰<lb/>
帝之來兮雲飛誕我祀兮聿歸望龍旂兮裶裶懷吾人<lb/>
兮覲德輝<lb/>
天顔咫尺兮其不違<lb/>
天子顧而嘻曰咨爾父老兮殷子相望永言不忘兮惟<lb/>
梓與桑予其夙夜兮恒勤思於平康廼鳴和鈴遵通衢<lb/>
敞華闕啓<lb/>
<pb n="KR4h0149_WYG_050-19b"/>
宸居有嚴崇政有翼篤恭左冝文德右昭武功闗雎麟<lb/>
趾永奠清寧閣開翔鳯時乘<lb/>
御龍藹藹周親濟濟臣工趨丹陛而近日伏玉墀以呼<lb/>
嵩爾乃鼖鼓殷雷華鐘發鯨孤竹間奏空桑和鳴列八<lb/>
佾抗五聲盡六變齊九成韶武隠轔鈞天鏗鍧僸佅兠<lb/>
離并附雲英氣盛化神旣和且平於是命膳夫開瓊筵<lb/>
御嘉珍窮芳鮮沛宫父老把酒極驩南陽故舊載笑載<lb/>
言於焉歌豳稼穡艱難躋堂稱觥萬夀祝焉於焉歌雅<lb/>
<pb n="KR4h0149_WYG_050-20a"/>
泉原庶繁酌匏執豕君宗頌焉當斯時也雲靉靆兮雨<lb/>
滂沛恩鴻溶兮澤汪濊<lb/>
綸綍頒兮車書會謳吟同兮雷聲礚哤䀨乎寰中馺沓<lb/>
乎闕外羣臣醉徳揖讓而退<lb/>
皇上觀衆庻之説豫覽福應之繁昌仰維<lb/>
鴻烈雍容揄揚控天地以選義綜古今而成章萃人文<lb/>
以化成麗景緯而道光暢皇風於億載被金石而流長<lb/>
文徳旣昭武節是宣選徒大閲戎經申嚴赤羽日臨白<lb/>
<pb n="KR4h0149_WYG_050-20b"/>
羽月懸戈鋋星羅鎧甲霜寒次和樹表牙旗高褰鷹揚<lb/>
陳鉦虎虓張弮浸淫蹵部陣勢蹥踡鵞鸛魚麗箕翼鮮<lb/>
扁變出竒正體合方圓山苞川流地吸天旋然後收軍<lb/>
㑹衆翼翼綿綿若電收風舉翕赫乎數百里之間時則<lb/>
黑精司正律中應鐘虹藏凍地日次尾中萬乘廻簿千<lb/>
官扈從仰瞻雄闗嶢屼巊溟俯臨滄海烟恬波平扶桑<lb/>
隠映炙轂上征巨靈贔屭冠山而興神龜翕忽負圗而<lb/>
迎返斾揚鑣還我<lb/>
<pb n="KR4h0149_WYG_050-21a"/>
神京假於<lb/>
太廟告厥成功<lb/>
臨軒穆穆<lb/>
問寢雝雝可不謂元徳之盛而至治之隆乎而<lb/>
聖主猶昧旦丕顯夕惕朝乾飛聰馳明兼聽並觀撫兹<lb/>
兆庶<lb/>
祖宗之臣念兹釋兹衣食之源黄壤白墳何以奠之插<lb/>
雲渠雨何以勸之祈褫禳災何以先之流火授衣何以<lb/>
<pb n="KR4h0149_WYG_050-21b"/>
贍之惟小人之所依思無逸之所嘆審天聽之在卑知<lb/>
配命之維艱是以明徳慎罰宥災除𤯝常畏民生之傷<lb/>
也取財用物賦政任役常懼民事之荒也匹夫匹婦不<lb/>
獲自盡若已納之於隍迨至陶甄無遺雍熙有象老有<lb/>
所終㓜有所長窮有所歸廢有所養風恊五日雨依一<lb/>
旬牧人夢魚桑女聽禽曾孫之醴洽祖農夫之鼔御神<lb/>
京師之錢貫朽太倉之粟因陳守閭閻者食梁肉為吏<lb/>
者長子孫家滌瑕穢之俗人生亷恥之心上絶竒麗而<lb/>
<pb n="KR4h0149_WYG_050-22a"/>
不御下抱元化以含淳我<lb/>
皇上於是泊乎無為愷乎樂康譜虞弦於揮桐聽堯仁<lb/>
於擊壤講徳於昇平之圃登功於穆清之堂問道於崆<lb/>
峒之上考治於汾水之陽使君子小人奕世無疆賢賢<lb/>
親親樂樂利利咏歌前王於不忘者如水奔海如雲從<lb/>
龍如風偃草如網繫綱此真所謂我<lb/>
皇上合萬國之歡心以事<lb/>
先王也若夫登封泰山降禪梁父徒篆功而紀瑞無闗<lb/>
<pb n="KR4h0149_WYG_050-22b"/>
敬親與尊祖由今揆之亦猶棘林螢耀而與夫尋木龍<lb/>
燭也復安可以語哉臣忝預載筆之末推本孝治奉揚<lb/>
仁聲敢敷陳其事而美盛徳之形容頌曰<lb/>
天作高山啓王會兮<lb/>
列聖篤生信厥對兮光靈在天杳旭卉兮惟日在中司<lb/>
厥契兮聿追來孝承大糦兮民力普存融芬懿兮神其<lb/>
攸歆駢獻瑞兮仁恩滂洋渾中外兮垂衣端拱式則大<lb/>
兮明良賡颺熙帝載兮一人有慶兆民頼兮<lb/>
<pb n="KR4h0149_WYG_050-23a"/>
聖子神孫麗萬世兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0149_WYG_050-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻五十<lb/>
</p>
<p>
</p>
  </div>
</body>
</text>
</TEI>
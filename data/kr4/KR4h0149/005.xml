<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_005-1a"/>
欽定四庫全書<lb/>
皇清文頴巻五<lb/>
　論<lb/>
　　太極圖論　　　　　　　　　　葉方藹<lb/>
自易言太極至宋濂溪周氏作為圖說始以無極太極<lb/>
發明聖藴紫陽朱氏復為之觧於是斯理大顯<hi>臣</hi>謹論<lb/>
曰天地之闔闢人物之變蕃上古下今之轉運不窮際<lb/>
無極有之推行不礙總一陰陽為之然陽不能自生陰<lb/>
<pb n="KR4h0149_WYG_005-1b"/>
不能自成有主宰是氣妙合而凝之者當其無聲無臭<lb/>
無形無色朕兆未剖之中萬象森然靡一不具變化生<lb/>
息悉從此出而不知其所以然之妙此所謂無極而太<lb/>
極也<hi>臣</hi>則謂未有天地以前太極在氣化既有天地以<lb/>
後太極在聖人在氣化者不可見請就在聖人者明之<lb/>
太極非他即吾生生之心仁而已仁之未發寂然不動<lb/>
機緘苞固一渾淪之體仁之既發隨感隨應隨應隨足<lb/>
父子親君臣義夫婦别長幼序朋友信齊家治國平天<lb/>
<pb n="KR4h0149_WYG_005-2a"/>
下出之無有窮措之無不當是故能盡其性則能盡人<lb/>
之性能盡人之性則能盡物之性能盡物之性則可以<lb/>
贊天地之化育夫至於贊天地之化育而生生之仁始<lb/>
無遺憾太極之妙全乎一心矣堯舜之如天好生性而<lb/>
有此仁者也湯武之朕躬有罪母以爾萬方萬方有罪<lb/>
在台一人反而有此仁者也其他以後之君莫不好生<lb/>
而得之不好生而失之於仁或離或合具其一端而乖<lb/>
其全體終不能仁覆天下而追唐虞三代之治葢生生<lb/>
<pb n="KR4h0149_WYG_005-2b"/>
之理在我則天下共恃以為生生生之理不在我則我<lb/>
先不能自生而何以能生天下世之論太極者囿於形<lb/>
器之中但知晝夜遞更寒暑迭運四時行百物生以為<lb/>
氣化使然與己不甚關屬而不知反求諸身巻之不盈<lb/>
一握放之彌乎六合欲立立人欲達達人如是親切而<lb/>
有味故<hi>臣</hi>之論太極舉一生生之仁而豁然也或問<hi>臣</hi>
曰仁於易為元配亨利貞於圖說為木配水火金土太<lb/>
極者含四德苞五行而顧欲以一仁蔽之乎<hi>臣</hi>曰否易<lb/>
<pb n="KR4h0149_WYG_005-3a"/>
與圖說之於仁偏言之也<hi>臣</hi>之於仁專言之也易之元<lb/>
而亨亨而利利而貞貞而又元其循環不已者何物乎<lb/>
圖說之木生火火生土土生金金生水水又生木其孳<lb/>
息不停者又何物乎故曰生生之謂易圖說亦言二氣<lb/>
交感化生萬物生生不窮夫生生之理其在聖人非仁<lb/>
孰足以當之分而名之則仁義禮智信合而名之則一<lb/>
仁仁則仁之愛義則仁之宜禮則仁之敬智則仁之别<lb/>
信則仁之誠實孔子曰天下歸仁焉天下歸仁而尚有<lb/>
<pb n="KR4h0149_WYG_005-3b"/>
不義不禮不智不信者乎孟子曰以不忍人之心行不<lb/>
忍人之政不忍人之政而可以不義不禮不智不信行<lb/>
之乎故聖人有時以喜為仁亦有時以怒為仁有時以<lb/>
生為仁亦有時以殺為仁無非此生生之機發於不容<lb/>
巳時而出之使無滅息己矣程氏以為仁如榖種其喻<lb/>
最切夫穀之為物能養人則似仁之愛種類各别則似<lb/>
義之宜交生不雜亂則似禮之敬不與衆草伍則似智<lb/>
之别春生秋穫不爽其時則似信之誠實然是五者若<lb/>
<pb n="KR4h0149_WYG_005-4a"/>
不得種則無以為託程氏獨以種喻仁其即<hi>臣</hi>所謂生<lb/>
生之仁乎其即易圖說所言含四德苞五行之太極有<lb/>
二乎無二乎或又問<hi>臣</hi>曰仁為太極是則然矣然朱氏<lb/>
圖觧謂物物各具一太極則太極盡人而具今獨歸諸<lb/>
聖人豈聖人有仁而衆庶無仁乎<hi>臣</hi>曰吁何說之陋也<lb/>
周氏言之矣圖說曰聖人定之以仁義中正主靜而立<lb/>
人極焉君子修之吉小人悖之凶太極有極人亦有極<lb/>
聖人人倫之至仁本盡人同具而立極則非聖人不能<lb/>
<pb n="KR4h0149_WYG_005-4b"/>
<hi>臣</hi>又以為聖人在下位則其仁可以立極而盛德大業<lb/>
不能頃刻徧諸天下故又在乗時行道之聖人然而立<lb/>
極之事難言矣雖有聖人不敢廢求仁之功請陳其槩<lb/>
厥次惟五一曰凛幽獨人主端居法宮念慮未起外不<lb/>
與臣工接内不與婦䜿接此圖所謂無極太極○之時<lb/>
乃生生之根柢而己與物所共託命者也理欲之名未<lb/>
立則渾乎仁而無不仁可喜者此時可懼者亦此時存<lb/>
養之功無如一敬書之安汝止惟㡬惟康詩之不顯亦<lb/>
<pb n="KR4h0149_WYG_005-5a"/>
臨無射亦保如是則清明常自湛然而非幾不貢吾仁<lb/>
之本庶乎立矣二曰察幾微人心至靈豈能常寂而無<lb/>
感方寸之頃忽然而觸人雖不知而已則獨知此圖所<lb/>
謂陽動根陰□之時也生生之仁實於是乎萌蘖為理<lb/>
為欲出此入彼間不容髮過此不察遂有不及察者司<lb/>
馬光有言水之微捧土可塞及其盛也漂木石沒邱陵<lb/>
火之微勺水可滅及其盛也焦都邑燔山林維欲亦然<lb/>
故聖帝明王制未亂保未危慮必極其蚤而辨必極其<lb/>
<pb n="KR4h0149_WYG_005-5b"/>
精夫如是庶㡬弗迷所往而吾仁其不可淆矣三曰審<lb/>
言動人心既動乎中即不能不形乎外威儀詞命實傳<lb/>
吾之精微以告人此圖所謂陰靜根陽□之時也生生<lb/>
之仁實於是乎發露吾雖能審其理欲矣而一時躭於<lb/>
便安習於茍且恐其猝發而不及制持守之功可不立<lb/>
乎非禮勿視非禮勿聽非禮勿言非禮勿動聖門教人<lb/>
用力之方也然在人主聲色玩好誘之於前左右嬖幸<lb/>
伺之於後莫不欲乘其一言一動之釁而入焉閑邪存<lb/>
<pb n="KR4h0149_WYG_005-6a"/>
誠之難又有百倍於恒人者持之以勇而決之以剛夫<lb/>
如是庶幾弗撓所守而吾仁其不可奪矣四曰考實徳<lb/>
人主凛獨以來根心生色暢於四支則其理在我自有<lb/>
躬行心得之妙此圖所謂陽變陰合五行順布□之時<lb/>
也生生之仁實於是乎堅實吾仁中固有是仁義禮智<lb/>
信之五德矣然不知是五者之德果能全備於我乎試<lb/>
一思之必無不愛而後仁必無不宜而後義必無不敬<lb/>
而後禮必無不别而後智必無不誠不實而後信五者<lb/>
<pb n="KR4h0149_WYG_005-6b"/>
何以缺一而不可何以相成而不悖何以衆人皆全而<lb/>
卒不能全何以聖人克盡而我不克盡反而求之使自<lb/>
得之務令根原融洽而條理脈絡周流貫通夫如是吾<lb/>
仁之體無不具而用亦無不足矣五曰驗功化人主備<lb/>
仁之五德則有聖人之德即有聖人之功此圖所謂乾<lb/>
道成男坤道成女萬物化生○○之時也生生之仁於<lb/>
是乎推行盡利吾既歛仁義禮智信之德於身即用是<lb/>
次第敷錫之而親親仁民愛物皆在是矣雖然豈易言<lb/>
<pb n="KR4h0149_WYG_005-7a"/>
哉四海甚大萬類甚繁由戚以及疏由近以及逺由有<lb/>
知以及無知莫不待治於我人人養其欲物物給其求<lb/>
則必誠無不長偽無不消公無不伸私無不詘善無不<lb/>
舉惡無不懲利無不興害無不革凡所施為一一合天<lb/>
下同然之心理夫而後以饗天祖則天祖歆以惇九族<lb/>
則九族敘以釐百官則百官欽若以綏萬民則萬民從<lb/>
乂以長養百昌庶彚則鳥獸魚鼈草夭木喬熙熙時若<lb/>
同在太和元氣之内吾仁之全體大用兼該畢具生生<lb/>
<pb n="KR4h0149_WYG_005-7b"/>
之化在天地而生生之妙在一心矣凛之幽獨以端其<lb/>
原察之幾微以防其萌審之言動以謹其著考之實德<lb/>
以立其體驗之功化以究其用五者之功周而復始始<lb/>
而復周日新又新千變萬化不出一本故曰聖人以此<lb/>
洗心退蔵於密而求仁之功盡此矣人人可能而不能<lb/>
聖人能之而無其位則功化亦不能然則立極之事非<lb/>
乗權行道之聖人孰可當之哉太極之極先天之極也<lb/>
不求仁而仁也聖人之極後天之極也求仁而得仁也<lb/>
<pb n="KR4h0149_WYG_005-8a"/>
天地無心而成化聖人有心而無為有心者求仁之功<lb/>
無為者立極之妙<hi>臣</hi>故謂仁即太極而繼之求仁立極<lb/>
之功以為惟我<lb/>
皇上其盡之<lb/>
<hi>臣</hi>謹按周氏太極圖與今易之横圖及方圓二圖所為<lb/>
先天之學實相表裏無極而太極云者即先天圖之太<lb/>
極也動而生陽動極復靜靜而生陰靜極復動云者即<lb/>
先天圖之兩儀也陽變陰合而生水火木金土云者即<lb/>
<pb n="KR4h0149_WYG_005-8b"/>
先天圖之四象也無極之真二五之精妙合而凝乾道<lb/>
成男坤道成女云者即先天圖之八卦乾與坤交而生<lb/>
震坎艮坤與乾交而生巽離兌也二氣交感化生萬物<lb/>
而變化無窮云者即先天圖之由八卦而十六十六而<lb/>
三十二三十二而六十四也聖人定之以仁義中正而<lb/>
主靜立人極云者即先天圖之皆從中起而萬事萬化<lb/>
皆生於心也蓋自宓犧畫卦文王周公彖之象之孔子<lb/>
傳之翼之越數千年而周氏復為此圖闡明斯義其云<lb/>
<pb n="KR4h0149_WYG_005-9a"/>
無極正見無形有理有理而實無形所以發揮太極之<lb/>
妙而豈有加於四聖之㫖哉朱氏不憚重複條分縷析<lb/>
而周氏之書始昭然於天下後之學者無所用其疑議<lb/>
矣然朱氏以為周氏以此圖授二程氏而二程氏未嘗<lb/>
示門人恐其馳心空妙而不能嘿識於意言之表又以<lb/>
為此圖詳於性命之原而畧於進為之目有不可驟而<lb/>
語者<hi>臣</hi>繹思之先天以往天命之性人不能與其事者<lb/>
也後天以來率性之道修道之教人所當盡其功者也<lb/>
<pb n="KR4h0149_WYG_005-9b"/>
故在今日論先天不如論後天較為親切伏見論語曰<lb/>
仁大學曰明德中庸曰誠孟子曰性善而反求諸身生<lb/>
生之妙天地萬物聯為一體不越一仁疑此即太極生<lb/>
天生地生人生物之根本妄擬後天仁體一圖以配太<lb/>
極列其功夫節次曰凛幽獨曰察幾微曰審言動曰考<lb/>
實德曰驗功化由戒懼慎獨以臻位天地育萬物自然<lb/>
之極致使知吾身之一動一靜即太極之一陰一陽其<lb/>
理未嘗有一息之停其功不可有一息之間竊謂人能<lb/>
<pb n="KR4h0149_WYG_005-10a"/>
𢎞道非道𢎞人𢎞道之責斷在<lb/>
皇上體後天之功以合先天之撰敢因<lb/>
清問所及一竭顓愚所恨<hi>臣</hi>學問弇鄙識見卑陋聖賢<lb/>
儒先之書未能熟讀深思徒以影響浮泛之詞挂一漏<lb/>
萬於義理毫無發明此則泚筆之下既恧且懼者也<hi>臣</hi>
方藹謹記<lb/>
<pb n="KR4h0149_WYG_005-11a"/>
　　宋璟論　　　　　　　　　　　葉方藹<lb/>
易否之六二包承小人吉大人否亨象曰大人否亨不<lb/>
亂羣也夫以小人能包容承順乎君子而君子斷斷然<lb/>
拒之不受豈好為巳甚哉權利害是非之介慮之精而<lb/>
見之甚確有不如是而不可者也昔唐至中葉女主擅<lb/>
國張易之昌宗之徒專權亂政天下從風而靡獨宋璟<lb/>
挺然羣衆之中特立不撓然其時武后雖悍而於公則<lb/>
改容晉接有加禮矣易之昌宗肆無顧忌而於公則推<lb/>
<pb n="KR4h0149_WYG_005-11b"/>
位讓坐事之惟恐不至矣小人之承順如此而公絶之<lb/>
愈嚴天下之人皆為之懼不知其於是非利害之介慮<lb/>
精而見確合於大人之亨也夫小人之於君子如方員<lb/>
之不侔而枘鑿之難入一旦卑躬戢軆以相傾奉豈真<lb/>
有尊慕道徳之心哉彼以君子者當世所重欲借之以<lb/>
飾其詐而濟其私陽博折節之名陰圖自便之實為君<lb/>
子者一不知而入其圜中彼直以私人畜我而頤指氣<lb/>
使惟其所欲於此之際而思稍示同異不至於戮辱不<lb/>
<pb n="KR4h0149_WYG_005-12a"/>
止史冊所載非一事矣李固之於梁氏荀彧之於曹公<lb/>
是也彧不足道固之剛明純正豈依梁氏以求名者哉<lb/>
不能絶之於始而輕身就之馴至殺身而不悟良可悲<lb/>
也公固早鑒之矣且夫小人者雖其自處貪冐無恥其<lb/>
於邪正之數亦未嘗不明也淮南王歴數漢臣丞相𢎞<lb/>
輩皆如發蒙振落而獨憚一汲黯李師道輦金帛至長<lb/>
安而不敢登杜黄裳之門何則其嚴毅之氣足以陰折<lb/>
其謀雖逆知必不為巳用而終不替敬畏之心也易之<lb/>
<pb n="KR4h0149_WYG_005-12b"/>
昌宗之憚公者豈異是乎假令見其一日之恭敬驟與<lb/>
交歡彼將玩弄我於股掌之間而以楊再思宗楚客之<lb/>
流待之又安肻卑躬戢軆以相傾奉也哉故夫君子不<lb/>
幸而近小人茍不至固彧之蒙禍未有不如再思楚客<lb/>
之詘辱而己者也或曰易之書成於孔子佛肸之召孔<lb/>
子且欲往焉何哉曰必孔子而後可非孔子斷不可也<lb/>
孔子不云乎世之善學栁下惠者無如魯男子孟子為<lb/>
齊使王驩朝暮見未嘗與言行事孟子學孔子者也孟<lb/>
<pb n="KR4h0149_WYG_005-13a"/>
子且不能而况不如孟子者哉<lb/>
<pb n="KR4h0149_WYG_005-14a"/>
　　十三經注疏論　　　　　　　　湯　斌<lb/>
自伏羲畫八卦而象數著唐虞垂典謨而道統開姬公<lb/>
作禮樂而制度備孔子贊易刪詩書作春秋而天人性<lb/>
命之理修身齊家治國平天下之道昭於萬世矣秦火<lb/>
之後六籍殘缺漢儒收拾補綴參互考訂歴晉唐而十<lb/>
三經之注疏始定及宋元學道者益衆經旨益明其間<lb/>
得失詳畧可得而論焉言易始於田何傳於梁丘賀又<lb/>
有京房費直之學陳元鄭衆傳之其以彖象文言雜入<lb/>
<pb n="KR4h0149_WYG_005-14b"/>
卦中者自費氏始費氏興而田何遂息陳梁以來鄭康<lb/>
成王弼二注並列學宫鄭則多參天象王乃全釋人事<lb/>
天象難尋人事易習故鄭學浸微而王注獨盛其析義<lb/>
精深漢魏而降罕出其右而微雜老莊為兩晉虛無之<lb/>
祖後儒譏焉然欲一槩廢置則過也韓康伯邢璹之徒<lb/>
因而疏之唐孔頴達與顔師古撰正義亦以弼為本程<lb/>
子曰有理而後有象有象而後有數至微者理也至著<lb/>
者象也體用一源顯微無間觀㑹通以行其典禮則辭<lb/>
<pb n="KR4h0149_WYG_005-15a"/>
無所不備善學者求言必自近易於近者非知言者也<lb/>
朱子曰秦漢以來考象辭者泥於術數而不得其𢎞通<lb/>
簡易之法談義理者淪於空寂而不適於仁義中正之<lb/>
歸求其因時立教以承三聖不同於法而同於道者惟<lb/>
伊川氏之書而己然伊川專於言理而本義則又兼言<lb/>
象占易有聖人之道四焉合程朱之書庶乎備矣其他<lb/>
若李鼎祚之纂集訓解熊過來知德之殫力象數其亦<lb/>
輔程朱之不及者乎尚書則伏生口傳二十八篇作傳<lb/>
<pb n="KR4h0149_WYG_005-15b"/>
授同郡張生其後分為歐陽大小夏侯三家而歐陽最<lb/>
盛是謂今文魯恭王得壁中蔵書孔安國校之得二十<lb/>
五篇是謂古文自漢迄西晉言書者惟祖歐陽氏安國<lb/>
訓解晚出皇甫謐家雖當時大儒揚雄杜預之徒皆未<lb/>
及見故左傳所引者預輒注為逸書獨其訓觧頗多疎<lb/>
淺往往與經旨不合朱子疑是晉宋間人僞撰有以也<lb/>
孔頴達正義旨趣多乖惟宋儒蔡沈集注頗得其要金<lb/>
履祥表注王柏書疑魏了翁要義亦多可採焉詩三百<lb/>
<pb n="KR4h0149_WYG_005-16a"/>
五篇遭秦獨全者以其諷誦不獨在竹帛故也漢初魯<lb/>
有申公齊有轅固燕有韓嬰又趙人毛萇自云子夏所<lb/>
傳作詁訓是為毛詩鄭康成為之作箋齊魯詩亡韓詩<lb/>
雖存無傳之者惟毛詩鄭箋至今獨立其宣釐正風不<lb/>
可貶也疏之者惟劉焯兄弟為善朱子博考諸家斷以<lb/>
已見取裁廣而立義卓信超出百家矣獨詆斥大小序<lb/>
最嚴門人多有疑者竊以為書序可廢而詩序不可廢<lb/>
即詩而論之雅頌之序猶可廢而十五國風之序必不<lb/>
<pb n="KR4h0149_WYG_005-16b"/>
可廢何也書直陳其事而己藉令深得經意序不作可<lb/>
也雅頌之文辭易知而意易明也獨風之為體比興之<lb/>
辭多於敘述風諭之意浮於指斥蓋有反覆詠歎聯章<lb/>
累句而無一言敘作之之意者而序乃一言以蔽之曰<lb/>
為某事也且其說往往與左傳合子夏左氏皆親見聖<lb/>
人而聞其筆削之意豈盡無據乎朱子以二南雅頌祭<lb/>
祀朝聘之所用也鄭衞桑濮里巷狹邪之所作也夫子<lb/>
於鄭衞深絶其聲於樂以為法而嚴立其詞於詩以為<lb/>
<pb n="KR4h0149_WYG_005-17a"/>
戒其說誠正矣然左傳記季札來聘請觀古樂而弼鄘<lb/>
鄭衛皆在所歌使其為里巷狹邪之作則魯之樂工安<lb/>
能歌異國淫泆之辭而季札又從而聽之乎故大小序<lb/>
毛注鄭箋與朱子集注並行可也夫子春秋本文世所<lb/>
不見所編古經則皆自三傳中擇出耳然三傳經文多<lb/>
有異同如公及邾儀父盟於蔑也左氏以為蔑而公榖<lb/>
則以為昧如築郿也左氏以為郿而公榖則以為微㑹<lb/>
於厥憖也左氏以為厥憖而公穀則以為屈銀至於君<lb/>
<pb n="KR4h0149_WYG_005-17b"/>
氏尹氏一以為男子一以為婦人將以何為是乎此三<lb/>
傳經文之不能盡同也漢初胡母子都傳公羊春秋董<lb/>
仲舒以公羊顯於朝至何休作解說覃思十七年可謂<lb/>
專矣而多引䜟緯何可訓也穀梁自孫卿申公五傳至<lb/>
宣帝特好之范寗父子世守其業創名例百餘條以規<lb/>
諸儒同異之說可謂善矣而論者猶以其學不經師毋<lb/>
乃刻與况乎徐彦楊士勛之疏為邢昺所是正者又何<lb/>
足道也永平中能為左氏者擢高第為講郎賈逵服䖍<lb/>
<pb n="KR4h0149_WYG_005-18a"/>
並為訓解而杜預注盛行於時預之言曰左氏受經於<lb/>
仲尼故傳或先經以始事或後經以終義或依經以辨<lb/>
理或錯經以合異將令學者原始要終乆乃得之其論<lb/>
至精且星歴地理必考其詳方言謡辭皆窮其義後人<lb/>
不能易其說焉間有棄經信傳者凡於傳例不合不曰<lb/>
傳之謬而曰經文闕漏則其蔽也其後沈文阿蘇寛劉<lb/>
炫皆據杜說孔穎達正義則又依劉學而損益之此三<lb/>
傳注疏之大略也至胡安國始以其意探聖人之心於<lb/>
<pb n="KR4h0149_WYG_005-18b"/>
千載之上其書固所以明綱常正人心定國是垂法戒<lb/>
非經生之作也若其書字書名稱人削爵之例多有自<lb/>
相牴牾者謂盡得聖人筆削之旨不敢信也古今治天<lb/>
下之理盡於尚書古今御天下之變備於左傳今取士<lb/>
專主胡傳士子傭耳剽目刺取左氏之字句以充帖括<lb/>
蓋有傳業為大師射䇿為大官而目不覩三傳之全文者<lb/>
矣其陋不巳甚乎六經之道同歸而禮樂之用為急漢<lb/>
髙堂生傳士禮十七篇又有古經出魯淹中然皆止於<lb/>
<pb n="KR4h0149_WYG_005-19a"/>
士大夫禮其朝覲㑹同郊祀大享逸而莫考河間獻王<lb/>
奏之朝合五十六篇宣帝時后倉深明其業為曲臺記<lb/>
以授戴德戴聖慶普三家並立學宮鄭康成宗小戴作<lb/>
儀禮注而慶氏之學至曹褒失傳夫克巳復禮之功不<lb/>
出視聽言動之間而動容周旋之際即性命精微所寓<lb/>
則儀禮一書豈非學者最宜盡心者乎獨其文辭質奥<lb/>
韓愈猶病難讀况下此者乎周禮之得入祕府也亦自<lb/>
河間獻王始獨闕冬官取考工記補之夫司空掌邦事<lb/>
<pb n="KR4h0149_WYG_005-19b"/>
居四民時地利考工何足盡之其得立學宮也自劉歆<lb/>
始杜子春因以授鄭衆賈逵厥後馬融作傳授康成其<lb/>
有注也自康成始而其有釋有疏也又自陸德明賈公<lb/>
彦始聖人致太平之迹獨賴此編之存漢武以為黷亂<lb/>
不經何休以為六國陰謀既不足知之而劉歆用之以<lb/>
輔莽王安石用之以變法後人遂以為周禮不足致治<lb/>
亦巳過矣河間又得仲尼弟子及後學所記一百三十<lb/>
篇上於朝劉向檢所得合為二百十四篇戴徳刪其繁<lb/>
<pb n="KR4h0149_WYG_005-20a"/>
重為八十五篇謂之大戴記載聖又刪為四十六篇謂<lb/>
之小戴記馬融增月令明堂位樂記合四十九篇康成<lb/>
又為之注康成於三禮功最深考究名物象數曲盡其<lb/>
詳朱子深許之晉宋以來皇侃熊安生禮業最著孔頴<lb/>
達據以作正義宋儒篤信遺經淳熙有俞廷椿復古之<lb/>
編嘉熙有王次㸃補遺之錄陳澔採衆家以為集說呉<lb/>
澂合三禮以為考注其羽翼之功固皆有可言者朱子<lb/>
欲考定三禮請於朝不果行止修復王朝等禮喪祭二<lb/>
<pb n="KR4h0149_WYG_005-20b"/>
禮付門人黄幹紹成其書曰通解汪克寛又因其成法<lb/>
為補遺今之學者倘以朱子之意折衷全禮彚為一經<lb/>
俾海内獲誦習古禮之全則諸儒衞翼之功得收實用<lb/>
矣論語則何晏集孔安國七家注成之皇侃本衞瓘十<lb/>
三家說疏之孟子則趙岐注之張鎰丁公著釋之孫奭<lb/>
據以作正義當時並稱精確由今觀之於孔孟一貫忠<lb/>
恕性善盡心之旨視程朱猶霄壤也孝經為河間顔芝<lb/>
所蔵獻王得而上諸朝凡十八章所謂今文也與尚書<lb/>
<pb n="KR4h0149_WYG_005-21a"/>
同出孔壁者凡二十二章所謂古文也孔安國尚古文<lb/>
劉炫宗之劉向典校經籍以十八章為定鄭衆馬融鄭<lb/>
康成皆為之注唐明皇取王肅六家之說叅倣孔鄭舊<lb/>
義為注邢昺作正義疏之司馬温公范蜀公皆尊信古<lb/>
文指解朱子為刋誤亦復多從古文明呂維祺作大全<lb/>
本義集諸家之大成夫子曰吾志在春秋行在孝經當<lb/>
立之學官與論孟並爾雅始於周公而成於子夏誠九<lb/>
流之奥㫖也自終軍豹䑕之辨其書始行郭璞究心十<lb/>
<pb n="KR4h0149_WYG_005-21b"/>
八載草木魚蟲名物訓詁昭然備晰蓋古人之言所以<lb/>
難明者非但古人之義理難明也實古今之事物不同<lb/>
名號各異為難明也明爾雅則可以識箋注之旨歸也<lb/>
可以尋古人之精義也外此論體製則有說文諸書辨<lb/>
音韻則有四聲譜諸書皆所以輔爾雅而備同文之治<lb/>
者也可以其為小學而忽之哉總而論之漢儒去古未<lb/>
逺師友轉相傳授淵源有自後儒多因之若文質三統<lb/>
馬融之說也九六老變孔頴達之說也河洛表裏之符<lb/>
<pb n="KR4h0149_WYG_005-22a"/>
宗廟昭穆之數劉歆之說也五音六律十二管還相為<lb/>
宫鄭康成之說也是知漢儒之學長於數得聖人之博<lb/>
宋自周程張邵逮於朱蔡天地陰陽之奥道德性命之<lb/>
微深究其妙不泥前人之說其學也得聖人之約合二<lb/>
者而一之然後得聖人之全經若偏主一家是漢儒宋<lb/>
儒之經而非聖人之經也豈深於經者哉<lb/>
<pb n="KR4h0149_WYG_005-23a"/>
　　二十一史論　　　　　　　　　湯　斌<lb/>
蘇洵曰經以道法勝史以事辭勝經非一代之實錄史<lb/>
非萬世之常法是不明尚書之義春秋之旨也夫經史<lb/>
之法同條共貫尚書備帝王之業經也而通史春秋定<lb/>
萬世之憲史也而為經修史者蓋未有不祖此者也故<lb/>
道法明而事辭備此史之上也事辭章而道義猶不悖<lb/>
焉次也二者皆失斯為下矣嘗讀古今之史約略論之<lb/>
司馬遷史記創為義例上下三千餘年為五十餘萬言<lb/>
<pb n="KR4h0149_WYG_005-23b"/>
辨而不華質而不俚其意深逺則其言愈緩其事繁碎<lb/>
則其文愈簡隠而彰直而寛非豪傑特起之士其孰能<lb/>
為之班固西漢書自武帝以前守其說而不敢變其所<lb/>
自為贍而不穢詳而有體經緯錯綜瞭如指掌亦古今<lb/>
之良史司馬之流亞也然自謂漢運紹堯以古今人物<lb/>
强立差等居攝不附於漢平孺子下列於新莽安能逭<lb/>
劉知幾之所短哉王通曰遷固而下帝王之道其暗而<lb/>
不明乎天人之意其否而不交乎制理者參而不一乎<lb/>
<pb n="KR4h0149_WYG_005-24a"/>
陳事者亂而無緒乎嗚呼難言之矣范蔚宗東漢書成<lb/>
自謂體大而思精由今觀之論竇武誅中官為違天理<lb/>
論班勇使西域為遺佛書抑節義之董宣於酷吏升忍<lb/>
恥之蔡琰於列女志王喬之鳬履記左慈之羊鳴詭譎<lb/>
不經文辭繁縟春秋之義於斯盡矣然論序詳明不可<lb/>
誣也陳夀述事簡嚴張華尤善之乃以父髠之故謂武<lb/>
侯不逮管蕭以索米之故而丁儀遂不得立傳且帝曹<lb/>
魏而寇劉漢所謂正大義以黜僭竊之義謂何使非習<lb/>
<pb n="KR4h0149_WYG_005-24b"/>
彦威辨之綱目正之大統不幾終紊乎貞觀時以何法<lb/>
盛等晉書未善乃據臧榮緒書增損之至宣武本紀陸<lb/>
王二傳煌煌御撰何其盛也然而史官之事至以天子<lb/>
臨之且志傳分手叢冗駢麗語林世說盡入青編幽明<lb/>
搜神咸被採録何可不辨也宋書本承天之舊事雜魏<lb/>
晉失於限斷沈約創志符瑞不經甚矣子顯齊書實因<lb/>
江淹天文但紀災祥州郡不著戸口思亷梁陳二書實<lb/>
卒父志祖父揚名言多不典然而倉皇變亂之際鑒戒<lb/>
<pb n="KR4h0149_WYG_005-25a"/>
頗多不可得而泯沒也收之後魏借公報私毁譽失實<lb/>
百藥北齊避諱略號遷就弗端後周牛宏惟務清言德<lb/>
棻繼之率多抵牾後之君子何以覽觀焉李延夀南北<lb/>
二史刪略繁蕪編摩簡徑比之正史實為過之魏徵隋<lb/>
書本末備舉倫貫有敘陳夀以來罕有其儔劉昫舊唐<lb/>
書府兵無志藩鎮無表是昧制度之原忘喪亂之本長<lb/>
孫與敬宗並書昌黎與禹錫同傳則賢否無别功罪等<lb/>
觀目劉蕡以文苑而直節泯然例呉淑以外戚而卓行<lb/>
<pb n="KR4h0149_WYG_005-25b"/>
蔑著則大節揜於細謹髙德蔽於閥閱此曾公亮之所<lb/>
以致譏而歐宋之所以釐正也新唐書雖事增於前文<lb/>
省於舊而削去詔令王言無徵多用竒字讀者易厭姓<lb/>
氏多訛年月屢異君子歎之矣蓋歐宋平分學術稍殊<lb/>
固不若五代史之獨出一人也其文簡逺澹宕當雲擾<lb/>
𤓰分之日而君臣上下之交治亂興亡之故一唱三歎<lb/>
廻環不己蓋與司馬相表裏矣史之有本紀史之綱維<lb/>
也古之史本紀立而全史具宋史舉駁雜細碎志傳不<lb/>
<pb n="KR4h0149_WYG_005-26a"/>
勝書之事羅而入之本紀發凡起例舉無要領載事立<lb/>
傳不辨主客互紀則複累而無章迭舉則錯迕而寡要<lb/>
且巻帙最繁而缺畧不少如韓琦傳不載儀鸞司撤簾<lb/>
之事狄青傳不記與曽公亮論方略之詳又如史彌逺<lb/>
傳但序官閥兼載奏章褒刺失據衮鉞無慿何其疎也<lb/>
金史簡潔逺勝宋遼蓋元好問之原本佳耳元史雖才<lb/>
集衆長而削藁廹促夫龍門扶風父子相繼梁書陳書<lb/>
十載告成而今限以條例要以時日欲成一代良史胡<lb/>
<pb n="KR4h0149_WYG_005-26b"/>
可得也史才實難自古歎之揭傒斯曰有學問文章而<lb/>
不知史事者不可與有學問文章知史事而心術不正<lb/>
者不可與然則必才備三長而克巳無我幽明不愧乃<lb/>
能誅姦諛而發潛德安得司馬君實朱元晦其人而與<lb/>
之議史事哉<lb/>
<pb n="KR4h0149_WYG_005-27a"/>
　　經世大法在方䇿論　　　　　　魏裔介<lb/>
古之帝王承天子民未嘗任其智術詐力以馭天下也<lb/>
唐虞授受之際言精言一然後命岳命官平章協和禹<lb/>
湯文武之王皆以一中心法口授耳傳或以疇範或以<lb/>
懋昭或以緝熙敬勝故能犂舉百度陶範萬物以成忠<lb/>
質文三統之化然則先王經世之大法其即先王經世<lb/>
之心法乎先王慮後世怠棄天常流禍生民故殫精研<lb/>
思多為之所以布之於方䇿總之不離古文者近是乃<lb/>
<pb n="KR4h0149_WYG_005-27b"/>
數傳之後浸以陵彝昔孔子歎周道衰於幽厲而漢儒<lb/>
董仲舒亦曰周道之衰非道亡幽厲不由也繇是觀之<lb/>
不行先王之道雖金縢祕籙寳冊鴻文亦且滅沒於曠<lb/>
日玩時之下茍行先王之道雖片語隻字斷簡殘編亦<lb/>
可㑹通於精神徃來之間而况聖君明相所手授而心<lb/>
訂者未嘗不燦然昭垂如二曜之麗天四瀆之行地乎<lb/>
三代既降秦孝公用商鞅之法奮其私智而不師古始<lb/>
皇承之聽李斯之姦謀烹滅諸侯破壞井田焚燒六經<lb/>
<pb n="KR4h0149_WYG_005-28a"/>
自以為功超三王德過五帝然沙邱告終咸陽遂火七<lb/>
廟邱墟為天下姍笑何者仁義禮樂先王本天以治人<lb/>
乃斯須不可去者秦盡棄之而權使其士詐使其民是<lb/>
以搢紳之士積怨而發憤謫戍之卒奮臂而雲合也漢<lb/>
之武帝表章六經一時學宮喁然向風可謂宣聖之功<lb/>
臣然内多欲而外施仁義汲黯已窺其隠唐之太宗勵<lb/>
精圖治貞觀之政幾致刑措然喋血禁廷終懐慚德皆<lb/>
有志於先王經世之法而未窺先王經世之本者也夫<lb/>
<pb n="KR4h0149_WYG_005-28b"/>
先王之法後世人主所由適於治之路九逵四術五都<lb/>
之市有目者所共覩舍而之乎灌莽坑塹之區則窮矣<lb/>
之燕者不南其轅之越者不北其舟况治天下而可瞀<lb/>
瞀以從事乎說者往往以一事之失以一人之謬乃遂<lb/>
訾議先王之法以為宜於古者不可施於今是何其不<lb/>
講於變通之術也蓋為治有本末養民有先後封建雖<lb/>
不可行若夫强幹弱枝犬牙相錯間以郡縣藩衞王室<lb/>
則今猶古也井田雖難卒復若夫比閭族黨寓兵於農<lb/>
<pb n="KR4h0149_WYG_005-29a"/>
限民名田以贍不足則今猶古也三公論道六卿分職<lb/>
亷善計吏以贊天子烏有不法先王之闢門籲俊而可<lb/>
為治者乎執爵而酳執醬而饋父事三老兄事五更烏<lb/>
有不法先王之尊年尚齒而可為治者乎推之明刑弼<lb/>
教期於無刑五典克敦九功惟敘凡先王之法垂憲萬<lb/>
世者固不可更僕數矣即有黄老之虛無申韓之刻薄<lb/>
楊墨之邪慝浮屠之空幻紛紜迭起以亂吾先王之法<lb/>
而先王之法自昭著於金匱石室之間與天地同其夀<lb/>
<pb n="KR4h0149_WYG_005-29b"/>
嗚呼美矣人主誠能招延英俊朝夕講求大小兼舉巨<lb/>
細靡遺措天下於乆安長治之盛易易耳雖然法在方<lb/>
䇿矣所以法法者不在方䇿也人主得其所以法法者<lb/>
而通之於法不為膠柱之鼓也則幾矣<lb/>
　<lb/>
　<lb/>
　<lb/>
皇清文頴巻五<lb/>
</p>
<p>
</p>
  </div>
</body>
</text>
</TEI>
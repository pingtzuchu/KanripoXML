<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_078-1a"/>
欽定四庫全書<lb/>
皇清文頴巻七十八<lb/>
　詩<lb/>
　七言律詩<lb/>
聖駕北征凱旋詩四首　　　　　　　史　䕫<lb/>
鉤陳肅肅䕶黄麾電轉雲屯百萬師決策廟堂抒獨見<lb/>
運籌樽爼破羣疑靑郊選士春蒐練紫殿論兵旰食遲<lb/>
親總六軍深意在機宜不遣外廷知<lb/>
<pb n="KR4h0149_WYG_078-1b"/>
雲䍐霜旌照泬寥萬靈呵䕶百神朝春泉脉動波横溢<lb/>
朔雪花輕凍漸消為帶餘寒弓力勁緣滋嫩草馬蹄驕<lb/>
藩維部落歡呼拜<lb/>
聖武敷天自布昭<lb/>
天兵耀日震邊陲雷動星陳絶幕時王會羣矦環赤帟<lb/>
軍容千里閃朱旗霜笳雲火連亭戍金柝銅刁匝<lb/>
殿帷武節焜煌師律整祕圖誰測八門竒<lb/>
諸道分兵本<lb/>
<pb n="KR4h0149_WYG_078-2a"/>
廟謨妖星一箭落邊隅逆天豈得逃寛網背德終當受<lb/>
顯誅地極空桐廻北斗日臨窮髮似東嵎鞭梢一拂三<lb/>
千里盡仰神威曠代無<lb/>
　　賦得雲裏帝城雙鳳闕　　　　　史　䕫<lb/>
金掌銅樓直望遥鈎陳肅穆萬靈朝千門碧瓦排銀漢<lb/>
八表華星拂綺寮松棟煙霏衡岳柱芝楣霞繞赤城標<lb/>
侍臣日在紅雲裏不覺衣裾染絳綃<lb/>
　　賦得雨中春樹萬人家　　　　　史　䕫<lb/>
<pb n="KR4h0149_WYG_078-2b"/>
罨畵層嵐匝遠岑黛雲繚繞子城陰短桃巷陌紅猶濕<lb/>
新柳亭臺綠已深屋角墻頭流靄靄橋南溪北漲涔涔<lb/>
煙簑雨笠春郊路桑柘千村父老心<lb/>
南廵<lb/>
賜第恭紀<lb/>
聖恩詩二首　　　　　　　　　　　孫岳頒<lb/>
頻年賃廡嘆蹉跎忽向人間上大羅閥閲敢期容駟馬<lb/>
門庭應許接鳴珂久耽樸素除丹雘仰荷榮光到薜蘿<lb/>
<pb n="KR4h0149_WYG_078-3a"/>
廣厦庇來歡自足帡幪世世感恩波<lb/>
自昔徒聞甲第榮承<lb/>
恩今日倍崢嶸頻施雨露庭階潤絕遠塵囂耳目淸近<lb/>
侍風驅傳<lb/>
帝命微臣雀躍感<lb/>
皇情有懐報稱慚無地惟願端居詠太平<lb/>
　　奉<lb/>
命赴<lb/>
<pb n="KR4h0149_WYG_078-3b"/>
　暢春園寫扇䝉<lb/>
恩特賜筆墨恭紀四首　　　　　　　孫岳頒<lb/>
别館深居西郭遥水廻山抱建霞標卿雲偏擁林巒秀<lb/>
佳氣中含景物饒避暑暫違<lb/>
靑瑣闥封章仍奏<lb/>
紫宸朝承<lb/>
恩宣召趨蹌急何意層層歴絳霄<lb/>
鳳舞龍飛仰<lb/>
<pb n="KR4h0149_WYG_078-4a"/>
御書臨池真媿奉<lb/>
宸輿扇分斑竹千竿秀畫展湘江八景餘放眼山林神<lb/>
淡遠寄情花鳥筆蕭踈恭題祗覺難相副珍重應憐腕<lb/>
未舒<lb/>
文物遥傳映日華捧持給<lb/>
賜出<lb/>
皇家松烟紋簇雙龍脊鏤管毫生五色花豈有法書邀<lb/>
鑒賞敢當<lb/>
<pb n="KR4h0149_WYG_078-4b"/>
天語重褒嘉拜<lb/>
恩彌覺滋慙汗優禮儒臣洵莫加<lb/>
誰云烏玉久如新謾説䝉恬造自秦詎似龍香調御墨<lb/>
寜同翠羽飾湘筠㑹磨端石承零露好寫藤箋絕㸃塵<lb/>
從此茅齋增氣象祥光隱隱麗三辰<lb/>
神武北平詩八首　　　　　　　　　陳元龍<lb/>
祥開寳歴應璇樞翕闢<lb/>
神功煥<lb/>
<pb n="KR4h0149_WYG_078-5a"/>
帝圖九譯環裘歸正朔兩階干羽叶元符久知薄海<lb/>
恩皆渥豈有殊荒教未孚天末一星餘畢昴重煩玉弩<lb/>
振威弧<lb/>
借箸盈庭總未工天開祕略自<lb/>
宸衷靑邱丹浦書空紀洛水徐方事不同七萃有聲知<lb/>
禁旅五雲無際是<lb/>
行宫莫言萬里流沙遠只在<lb/>
皇綱咫尺中<lb/>
<pb n="KR4h0149_WYG_078-5b"/>
陣雲不散結黄埃箭落驚看候騎廻十萬蛇鱗新浴日<lb/>
三千鼉鼓競鳴雷峯盤束馬從天降路轉懸車鑿空來<lb/>
設險早從三覆在前軍已掃白雲堆<lb/>
雨雪遄歸又出車依依楊柳映<lb/>
鑾輿王庭坐待三犁後别部爭收七縱餘宛轉黑河人<lb/>
渡急崔嵬陰嶺馬行徐<lb/>
聖朝不是勤雄略只為蒼生鮮定居<lb/>
忽報軍書夜刺閨朱旗已過五庭西指揮俄見旄頭落<lb/>
<pb n="KR4h0149_WYG_078-6a"/>
談笑翻驚太白低礪盡戈矛人共怒蹋平關塞馬猶嘶<lb/>
拂雲祠下年年酒從此秋高罷鼓鼙<lb/>
振旅狼山度翠旛龍舟天外溯河源大荒自古無人渡<lb/>
斷岸從今有棹痕斗象南看皆奉朔流沙西去亦稱藩<lb/>
穹廬悚息同編戸不用黄雲塞上屯<lb/>
閒盡墩臺見月輪賀蘭山外斷驚塵邊關不唱從軍曲<lb/>
蕃長新為守土臣聲教已看周地軸威靈直欲逼天垠<lb/>
從來異域書難信今日輿圖遠更真<lb/>
<pb n="KR4h0149_WYG_078-6b"/>
倒傾銀漢洗天兵更覺乾坤氣象明不用披圖横玉斧<lb/>
盡收絕塞作金城山川一氣歸仁壽雲物千年紀太平<lb/>
陬澨有知齊擊壤好將歌頌佐咸英<lb/>
南廵扈從恭紀五首　　　　　　　　陳元龍<lb/>
　　　康熙二十八年正月初八日<lb/>
駕由南苑行圍出南紅門<lb/>
城南膴膴是周原路轉橋通入苑門斾擁三辰環日馭<lb/>
營分五校列雲屯馬馳朱汗圍初合兎帶靑莖草乍翻<lb/>
<pb n="KR4h0149_WYG_078-7a"/>
日暮晾鷹臺下過香塵匝地不聞諠<lb/>
　　　十三日立春<lb/>
駕駐德州<lb/>
斗柄初隨玉輅東春神捧日曉曈曨條風乍拂朱旗上<lb/>
瑞靄先回翠幄中衛水冰消微隱綠平原草暖暗生紅<lb/>
豫遊到處<lb/>
恩膏沛歡洽靑疇樂未窮<lb/>
　　　十四日<lb/>
<pb n="KR4h0149_WYG_078-7b"/>
駕駐平原縣七里舖<lb/>
特發諭㫖蠲免東省明年正賦<lb/>
靑齊又見度金輿省俗重煩問里閭共覩民風安作息<lb/>
還傳<lb/>
天語沛蠲除推恩寜待廻<lb/>
鑾日草詔頻催下馬餘聞<lb/>
命濡毫先拜舞從今汗簡不勝書<lb/>
　　　十六日<lb/>
<pb n="KR4h0149_WYG_078-8a"/>
駕幸濟南廵撫署内觀珍珠泉<lb/>
命扈從諸臣各書匾額諸臣仰請<lb/>
御書留題以光名泉<lb/>
上親灑宸翰書作霖二大字<lb/>
鵲峯晴雪映龍旌<lb/>
六馭飛臨歴下城紫氣乍從珠溜轉靑陽初向碧潭生<lb/>
虛能鑒物廻<lb/>
天眷淸可澄懐悦<lb/>
<pb n="KR4h0149_WYG_078-8b"/>
睿情一自亭邊排綵仗靈湫千古被榮名<lb/>
　　　二月初二夜泊錫山<lb/>
碧山如畵是梁溪綵幔華燈處處齊百和香風隨枻轉<lb/>
千條銀燭隔林迷霏烟徹夜圍黄幄微雨明朝展綠荑<lb/>
不是江南晴日少隨<lb/>
鑾膏澤沛春畦<lb/>
南廵聖德詩<hi>有序</hi>　　　　　　　　　陳元龍<lb/>
　　欽惟我<lb/>
<pb n="KR4h0149_WYG_078-9a"/>
皇上御極三十有八年膏澤殷流德風遐暢文思光被<lb/>
　　武烈昭宣五典慎而百度貞七政齊而九功叙懷<lb/>
　　生含氣均被太和喙息跂行並霑汪濊聲教暨訖<lb/>
　　罔不率俾囘面受吏者越漠而踰沙執贄貢琛者<lb/>
　　棧山而航海比歲肅淸甌脱迅掃欃槍剷壁壘於<lb/>
　　遐荒熄烽烟於邊徼關山萬里長無横草之驚區<lb/>
　　夏億年永絕鳴尨之擾中外禔福神人洽和惟是<lb/>
　　淮揚諸郡漕輓攸關歲委金錢時聞衝決用疏用<lb/>
<pb n="KR4h0149_WYG_078-9b"/>
　　塞徒陳賈讓之言治委治源莫定桓譚之議<lb/>
俯允臣僚之陳請<lb/>
親御玉輅以廵行更以呉會淸嘉東南奥壤兼行補助<lb/>
　　加意撫綏河嶽懷柔百神從令惸嫠歌舞萬姓慕<lb/>
　　恩而我<lb/>
皇上治功久洽於寰區孝德彌隆於宫寢慮省方之將<lb/>
　　出或視膳之久虛海晏河淸喜奉<lb/>
慈闈而養志途吟野忭敬扶<lb/>
<pb n="KR4h0149_WYG_078-10a"/>
寶幄以觀風維時惠風條暢淑景舒遲妍卉敷榮新荑<lb/>
　　挺秀桑鳴戴勝正虞書覲岳之辰水涌桃花值禹<lb/>
　　橇濬川之日言從淮右届乎平江乃自浙西歴於<lb/>
　　建業所至條狼之士弗唱辟除戴鶡之倫罷傳警<lb/>
　　蹕炷香夾道設綵連衢士女頒斌連槸而瞻豹尾<lb/>
　　旄倪雜遝企踵而仰<lb/>
龍顔正屬三春恭逄<lb/>
萬壽卿雲翔而捧日神光起而燭天里溢絃歌塗交酒<lb/>
<pb n="KR4h0149_WYG_078-10b"/>
　　醴我<lb/>
皇上布天澤宣綍音法網解而囹圄空田賦蠲而閭閻<lb/>
　　阜關征鹽筴並沐<lb/>
恩波耆老秀民咸霑<lb/>
湛露𢎞多士登進之額開長吏自新之門民事艱難無<lb/>
　　微不照田間淪棄有美必收<lb/>
王言如絲下應如草農蠶賔旅泛習習之凱風呉越靑<lb/>
　　齊被祁祁之甘雨三辰合慶九宇同歡惟我<lb/>
<pb n="KR4h0149_WYG_078-11a"/>
皇上體休戚於窮檐通寒暑於<lb/>
丹禁夙興宵寐念切痌瘝立政用人計安黎庶<lb/>
俯臨淮海親辨疏濬之宜細察黄流指示決排之策<lb/>
神謨廣運<lb/>
厚澤沾濡夏長春生顯仁藏用瞻依愛戴者真如赤子<lb/>
　　之慕庭闈蹈舞謳歌者幾忘<lb/>
至尊之臨愚賤自唐虞而降未覩此風即開闢以還罕<lb/>
　　聞其盛臣西淸末品東觀庸才幸叨侍從之班親<lb/>
<pb n="KR4h0149_WYG_078-11b"/>
　　覩<lb/>
時廵之典擬濡毫而作賦莫能名<lb/>
聖人之仁願搦管以攄詞詎足揚<lb/>
天子之孝欣逢盛事聊效衢歌謹撰七言近體拜手以<lb/>
　　獻<lb/>
興朝孝治被寰瀛此日廵方盛事并長樂宫開移畵扇<lb/>
金根車動出層城綠波晴泛牙檣遠香荇風廻鳯鷁輕<lb/>
養志怡顔隆<lb/>
<pb n="KR4h0149_WYG_078-12a"/>
聖母神厨應見萐蒲生<hi>其一</hi>
黄流勢與運渠連衝決常糜太府錢禹橇昔曾行水土<lb/>
舜瞳今復閲山川源流一覽<lb/>
宸謨定修築隨宜<lb/>
睿算全從此河宗長效順千檣漕舸往來便<hi>其二</hi>
平江一水即呉趨風會淸嘉實奥區文物總由陶鑄盛<lb/>
桑麻憑仗雨暘扶十年心憶<lb/>
鑾旂幸三度恩邀<lb/>
<pb n="KR4h0149_WYG_078-12b"/>
法駕紆虎士前驅除警蹕萬民齊仰<lb/>
睿容愉<hi>其三</hi>
雞翹豹尾泛安流周覽郊原庶彚稠宫扇影揺桑日麗<lb/>
天衣寒上麥風柔祗循繡陌移靑雀不許雕鞍破綠疇<lb/>
自是<lb/>
聖心憐稼穡扶犁野老拜<lb/>
龍斿<hi>其四</hi>
北溟南極壽無疆閶闔<lb/>
<pb n="KR4h0149_WYG_078-13a"/>
行宫淑氣翔五色日懸天上瑞萬年人進<lb/>
御前觴斑文錦綴交衢幕鵲尾爐焚夾道香民力從來<lb/>
勞軫恤不教父老費壺漿<hi>其五</hi>
末作辛勤亦可憐<lb/>
皇心軫惜次農田關門澤逮輕軺算鹽筴恩流減籍錢<lb/>
商舶賈帆覊滯少水郵山驛踏歌連紅亭鼓吹諠闐處<lb/>
甲煎香濃結紫烟<hi>其六</hi>
勾陳容衛曉駸駸比戸歡傳<lb/>
<pb n="KR4h0149_WYG_078-13b"/>
法駕臨檻外綠波麰穟秀馬前香錦菜畦深野人滿飽<lb/>
天厨味耆叟歸擕<lb/>
太府金更許蕃民還舊國佇聽八極徧謳吟<hi>其七</hi>
沃野春深景物滋<lb/>
省方到處念農時杏花菖葉留<lb/>
宸矚桑扈耕犁入<lb/>
睿詞筆灑龍鸞騰墨海韻鏘金玉煥文思寸陰還惜船<lb/>
窻暇風度牙籖桂棹移<hi>其八</hi>
<pb n="KR4h0149_WYG_078-14a"/>
　　辛丑元日紀事二首<hi>有序</hi>　　　　陳元龍<lb/>
　　康熙辛丑恭遇<lb/>
皇上六十年寳祚初周早朝慶賀禮畢偕相國馬齊松<lb/>
　　柱蕭永藻太倉王掞華亭王頊齡及遂寜張鵬翮<lb/>
　　大司農陽城田從典大宗伯貝和諾德淸蔡升元<lb/>
　　大司馬孫柱大司宼頼都韓城張廷樞總憲黨阿<lb/>
　　頼十四人詣<lb/>
乾淸門獻壽時華亭年已八十松蕭太倉三相國遂寜<lb/>
<pb n="KR4h0149_WYG_078-14b"/>
　　陽城皆年七十以上馬相國貝宗伯孫司馬頼司<lb/>
　　宼黨總憲及元龍年皆七十蔡宗伯年六十九張<lb/>
　　司寇年六十八真一時之盛退朝漫賦以紀其事<lb/>
軒紀初周六十春華簪白髪對丹宸太平<lb/>
天子真仁壽矍鑠臣工仗<lb/>
聖神竊祿幸逄全盛日趨朝相慶古稀人耆英不向林<lb/>
泉老大位高年笑致身<lb/>
未許懸車又退朝雍雍金紫髪蕭蕭鴛班首列皆黄耉<lb/>
<pb n="KR4h0149_WYG_078-15a"/>
虎拜歡聲在絳霄近沐陽和天上坐不知歲月暗中銷<lb/>
沍寒未解遲春信徙倚閒庭望斗杓<lb/>
　南書房侍直䝉<lb/>
恩引至西煖閣俯垂淸問<lb/>
命題賦詩作字恭紀二首　　　　　　徐元正<lb/>
十載含香傍鳳池承<lb/>
恩常得上<lb/>
彤墀班聨左史頻簪筆<lb/>
<pb n="KR4h0149_WYG_078-15b"/>
召對深宮命賦詩衣露未消聞晝漏玉琴在御引凉颸<lb/>
<hi>是日詩題衣小臣露淨琴張</hi>何幸陪前席願竭葵衷報<lb/>
主知<lb/>
鬱蔥佳氣滿<lb/>
皇宫寶篆凝香裊碧空委佩時看瑶草綠抒丹還映石<lb/>
榴紅揮毫悚切雲霄近授簡慚非鄒馬工却羡流鶯飛<lb/>
禁樹數聲睍睆向薰風<lb/>
　　咏院中古槐　　　　　　　　　劉　坤<lb/>
<pb n="KR4h0149_WYG_078-16a"/>
扶疎修幹拂雲長振葉揺風得午涼樹綠最宜深院好<lb/>
花黄猶似昔年忙新開兎目當寒食久結龍鱗照上陽<lb/>
不用子山新賦作良材端是際時昌<lb/>
皇帝聖德神功親征蕩平詩四首　　　查嗣韓<lb/>
赤羽遙翻豹尾紅<lb/>
至尊親出總元戎琱戈電閃蒼龍近玉勒風飈華蓋雄<lb/>
盡闢山川開<lb/>
輦道共依雲日就<lb/>
<pb n="KR4h0149_WYG_078-16b"/>
行宫誰知<lb/>
天子麾黄鉞甘苦先偕士卒同<lb/>
邊城百道走軍符上將紛來聽<lb/>
廟謨三覆掩時藏玉弩八門啓處伏金弧地中雷鼓師<lb/>
無敵天上旌旗戰有俘縱悔厥心何太晚噬臍今已累<lb/>
妻孥<lb/>
輜重漫山委道旁六軍傳箭射天狼宣威瀚海鯨鯢觀<lb/>
耀德中天日月光塞北風雲開正朔幕南版籍盡要荒<lb/>
<pb n="KR4h0149_WYG_078-17a"/>
休從事後驚神武幾度招擕自陸梁<lb/>
簫箛爭共凱歌陳况值班師飲至辰斗昔囘南今更北<lb/>
朔原無燠近逄春烽烟不動沙如鏡候火空懸月似銀<lb/>
已注東瀛消一爝普天何處不來臣<lb/>
　　院中讀書二首　　　　　　　　湯右曾<lb/>
槐㕔鈴索靜無喧金鑰傳來啓掖門五粒曉松寒夾路<lb/>
三眠晴栁綠當軒披華振秀繙官庫漬墨硏丹盡<lb/>
主恩囘憶十年吟誦處靑氊何似紫花墩<lb/>
<pb n="KR4h0149_WYG_078-17b"/>
文窻窈窕見觚稜閣在西淸第幾層金鳯印成題詔紙<lb/>
玉蟲綴滿讀書燈坐深香篆縈衣過賦罷雕闌任意凭<lb/>
敢道近䝉稽古力文章報<lb/>
國苦無能<lb/>
　　來靑軒伏覩<lb/>
御書恭紀三首　　　　　　　　　　湯右曽<lb/>
丹梯翠磴引躋攀忽到天開地闢間别有樓臺連碧落<lb/>
盡消烟霧出靑山光涵象外千重影氣結空中五色斑<lb/>
<pb n="KR4h0149_WYG_078-18a"/>
奕舄華軒懸<lb/>
御扁墨㾗鮮潤似初頒<lb/>
千峰入檻勢全卑裂帛流成洗硯池法自古傳才獨縱<lb/>
筆經天授格尤竒赤文科斗開羲畫綠樹猿猱識禹碑<lb/>
萬丈光芒三尺字扶桑逈出最高枝<lb/>
嵐浮樹豁鬱蒼蒼佳氣凭欄滿<lb/>
帝鄉紅日曉生天一角銀河秋掛殿中央詞臣憶載隨<lb/>
游筆老衲曾披<lb/>
<pb n="KR4h0149_WYG_078-18b"/>
御賜香豈獨名山留<lb/>
睿藻乾坤萬古賁奎章<lb/>
　　䝉<lb/>
御賜書澹逺堂三大字恭紀二首　　　查　昇<lb/>
春殿融和淑晷長欣瞻玉管灑<lb/>
天章九霄翰藻輝三曜八法精嚴邁百王拜領中宵騰<lb/>
寶氣歸傳奕世沐<lb/>
恩光錦函珍重茆堂上盥手先焚百和香<lb/>
<pb n="KR4h0149_WYG_078-19a"/>
躍龍卧虎仰<lb/>
神明造化從心體勢成澹泊益期堅素節服勤永遠切<lb/>
丹誠庭幃曾取當時義<hi>澹遠二字係先臣所命且訓臣曰能澹泊則能久遠臣謹識之</hi>
<hi>不敢忘</hi>
黼座容伸此日情未得捧歸蓬徑裏願鏤心版勵瓊瑩<lb/>
聖駕南廵詩六首　　　　　　　　　姚士藟<lb/>
天仗勾陳出玉墀廵方春日正遲遲陽和遍野冰先解<lb/>
淑氣迎舟栁自垂西北欃槍親掃後東南膏澤普存時<lb/>
<pb n="KR4h0149_WYG_078-19b"/>
追踪古帝浮河洛刻玉披圖受瑞宜<lb/>
聖母彤闈蘐草榮承顔遊豫見昇平龍舟愛日相依發<lb/>
鳯舸春風自在行視膳江鱗調玉饌嘗新岸筍進香羮<lb/>
仁慈錫類民歸厚芹菜壺漿夾道迎<lb/>
天上黃河九曲淸千年早為<lb/>
聖人淸負薪難禦桃花漲投璧空聞瓠子成世際帝堯<lb/>
憂洚水功高神禹拯蒼生循堤相度商疏鑿早慶安瀾<lb/>
宅土平<lb/>
<pb n="KR4h0149_WYG_078-20a"/>
土膏初動事耕耘布榖催春處處聞新灑綠簑原上雨<lb/>
遍驅黄犢隴頭雲扈<lb/>
鑾軍不驚黎庶饁餉人爭覩<lb/>
聖君無逸豳風時講誦更勞親省念農勤<lb/>
半壁東南注<lb/>
聖心為詢民隱<lb/>
駕遙臨無煩供億絲毫力轉與蠲除百萬金吏不到村<lb/>
鷄犬靜人多在野黍苗深長教婦子盈寜樂擊壤康衢<lb/>
<pb n="KR4h0149_WYG_078-20b"/>
鼓腹吟<lb/>
東封南幸幾經年父老歡迎<lb/>
御舸前江樹重沾新雨露墨花長鎮舊山川閭閻揖讓<lb/>
風逾厚比戸詩書澤久傳四海九州瞻望切<lb/>
廵行呉越荷恩偏<lb/>
　<lb/>
　<lb/>
皇清文頴巻七十八<lb/>
</p>
<p>
</p>
  </div>
</body>
</text>
</TEI>
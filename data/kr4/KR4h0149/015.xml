<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_015-1a"/>
欽定四庫全書<lb/>
皇清文頴巻十五<lb/>
　序<lb/>
　　癸丑武㑹試録後序　　　　　　陳廷敬<lb/>
嵗癸丑九月天下貢材武士於京中樞臣請舉㑹試奉<lb/>
命拔騎步射及格者七千有竒<lb/>
上曰爾廷敬其副卿馮溥徃衡其文前此未有以詞臣<lb/>
副執政大臣典㑹試者葢異數也<hi>臣</hi>謭劣聞<lb/>
<pb n="KR4h0149_WYG_015-1b"/>
命戰栗黽勉祗役既取數如額録當獻<hi>臣</hi>得綴言末簡<lb/>
<hi>臣</hi>惟國家取士文武殊科然革前代武學師太公之陋<lb/>
學統於儒師統於孔子文不兼騎射武顧兼䇿論何也<lb/>
此非難武士也誠重之也夫武而不文其人任卒伍而<lb/>
不足任偏裨任偏裨而不足任大將者也兵家者言毋<lb/>
逾孫吳吕李司馬尉繚諸書今武士合而治之闈中發<lb/>
䇿則漢唐宋諸名將已然之迹與夫天下塞障耕屯保<lb/>
伍諸事旁及莫遺又明示以七書之外之書無不當肆<lb/>
<pb n="KR4h0149_WYG_015-2a"/>
力矣士茍雅能明習得其要領發為文辭具有倫貫異<lb/>
日干城貔虎之選取諸此不已裕哉且夫麤獷桀驁者<lb/>
武士之習也一變其習使人不得以﨣桓目之而庶幾<lb/>
於古之雅歌投壺羽扇綸巾者非沐浴書䇿漸摩師儒<lb/>
不為功若此者非皆論䇿宜重之明驗乎葢自古承平<lb/>
既久勢漸輕武不惟文士輕武武亦自厭其武馴至盡<lb/>
隳武備而不可振今重武兼重文正所以常重武而不<lb/>
至於輕也草莾鄙生妄謂先之騎射武士所事也重之<lb/>
<pb n="KR4h0149_WYG_015-2b"/>
也至於論䇿則已略允若兹當其罄控縱送無不及格<lb/>
盡收之奚不可而乃决去留於操觚不亦可以已乎<hi>臣</hi>
於棘闈中從<hi>臣</hi>溥後慎簡諸士所作登其可者冀或可<lb/>
仰佐得人以無孤任使至意復著其説喻天下繼起諸<lb/>
士使皆知國家文武無畸重决拾之暇即咿唔而不敢<lb/>
有略文之心昔周之盛也左之而文無不宜右之而武<lb/>
無不有方其奉璋峩峩髦士攸宜皆卿大夫之材及其<lb/>
淠彼涇舟烝徒檝之皆將帥之選<hi>臣</hi>知自今以始人材<lb/>
<pb n="KR4h0149_WYG_015-3a"/>
蔚起克文克武雖成周之盛無多讓矣<lb/>
<pb n="KR4h0149_WYG_015-4a"/>
　　癸未㑹試録序　　　　　　　　陳廷敬<lb/>
欽惟我<lb/>
皇上統天建極治定功成於今四十有二年嵗在癸未<lb/>
春二月當大比天下士禮<hi>臣</hi>請典試事者<hi>臣</hi>自陳昏瞀<lb/>
既列狀上奏<lb/>
上弗允命<hi>臣</hi>廷敬偕<hi>臣/</hi>賜履<hi>臣/</hi>涵<hi>臣/</hi>汝霖典厥事<hi>臣</hi>廷<lb/>
敬聞<lb/>
命仿偟震悚移日伏念<hi>臣</hi>備官銓曹侍直<lb/>
<pb n="KR4h0149_WYG_015-4b"/>
内殿恐滋隕越常懷氷兢兹當校士之重寄敢弛夙夜<lb/>
之初心且多士來自草澤山陬海涯皆知<lb/>
聖人在上道濟羣生文明之化光昭下土夫既人思淬<lb/>
礪俗嚮陶甄<hi>臣</hi>又何敢不益自鞭䇿以上思答夫<lb/>
聖恩下不愧於多士乎今鎖闈畢事録文以獻例得颺<lb/>
言篇端<hi>臣</hi>不敢為枝言蕪辭謹識其大者仰冀<lb/>
省覽焉葢<hi>臣</hi>今奉<lb/>
命而論者文也夫文以載道道命於天傳於人知天之<lb/>
<pb n="KR4h0149_WYG_015-5a"/>
所以命知人之所以傳夫然後道尊而學正學正而文<lb/>
興則今日道統之傳文運繫焉此其大者也<hi>臣</hi>謹識焉<lb/>
惟天隂隲下民篤生神聖作之君作之師自伏羲神農<lb/>
黄帝堯舜禹湯文武皆以聖人之德居君師之位以行<lb/>
其政教道統之傳常在上而不在下也若有其德而無<lb/>
其位則不得君師之位以行其政教之實故自孔子以<lb/>
來道統之傳常在於下揆之天降生民之意豈適如此<lb/>
哉且夫天道貞觀無徃不復故知今日者道統之傳果<lb/>
<pb n="KR4h0149_WYG_015-5b"/>
在<lb/>
上而不在下矣在下者傳之師儒僅寄於語言文字而<lb/>
在上者則見諸行事之實我<lb/>
皇上以聖德而居天位天下大治生民乂安故知道統<lb/>
之傳果在上而不在下也昔孟子謂五百年必有王者<lb/>
興歴叙其傳亦大率以五百年為斷以今考之在上者<lb/>
莫不皆然而在下者則或不盡然也然而其始之自上<lb/>
以及下其後之由下以歸上者亦莫不皆然也孟子謂<lb/>
<pb n="KR4h0149_WYG_015-6a"/>
由堯舜至於湯五百有餘嵗若禹臯陶則見而知之若<lb/>
湯則聞而知之由湯至於文王五百有餘嵗若伊尹萊<lb/>
朱則見而知之若文王則聞而知之所謂在上者莫不<lb/>
皆然也又謂由文王至於孔子五百有餘嵗若太公望<lb/>
散宜生則見而知之若孔子則聞而知之此所謂始之<lb/>
自上以及下者莫不皆然也又謂由孔子而來至於今<lb/>
百有餘嵗自是以降或千有餘嵗或百餘嵗或不必百<lb/>
餘嵗若周子若二程子若朱子此所謂在下者或不盡<lb/>
<pb n="KR4h0149_WYG_015-6b"/>
然也若是者何也天之鄭重夫在上者之傳故以五百<lb/>
年為斷其不必五百年者葢僅寄之語言文字以衍斯<lb/>
道於絶續之交特在下者之事耳惟是師儒之統轉而<lb/>
屬之帝王則五百年之期斷然其不爽者將復合焉此<lb/>
所謂後之由下以歸於上者莫不皆然也葢自周子二<lb/>
程子朱子而來至於今五百年矣我<lb/>
皇上論世知人崇朱子之學頌其詩讀其書存諸德行<lb/>
見於文章舉而措諸天下之民使堯舜禹湯文武之道<lb/>
<pb n="KR4h0149_WYG_015-7a"/>
常在上而不在下故道統之傳由下以歸於上者此正<lb/>
其時也此乃天之所以降生下民之意也<hi>臣</hi>嘗伏而思<lb/>
之天下之士涵濡於雅化鼓舞於<lb/>
皇風者亦已久矣而聖人之道傳之在我<lb/>
皇上者天下之人將皆知之而其所以朝斯夕斯實用<lb/>
其力者天下之人或未能窺其詳也<hi>臣</hi>日侍<lb/>
内廷因得臚舉焉<lb/>
皇上總攬八紘日有萬幾舉凡立綱陳紀制治綏猷諸<lb/>
<pb n="KR4h0149_WYG_015-7b"/>
大政事發於<lb/>
聖𠂻行於天下者既莫不與古先聖王之道異世而同<lb/>
符矣而勤思至道博極羣書燕閒之頃躭情六籍慈誨<lb/>
青宫訓督<lb/>
皇子詩書講誦<lb/>
殿陛之地儼若鄒魯之鄉作為文章巍巍乎與典誥同<lb/>
風至於帖括之文百家之藝盡在<lb/>
聖明之鑒豈非道統所歸實有本末兼該源流共貫者<lb/>
<pb n="KR4h0149_WYG_015-8a"/>
與今日者親得<lb/>
聖人而為君師雖不敢與於大道之傳而亦幸在見知<lb/>
之列將見由文王以來濟濟之多士藹藹之吉人復生<lb/>
於王國以上佐<lb/>
夀考作人之雅化而時雍風動萬邦黎獻共惟帝臣馴<lb/>
至於矢謨賡歌亮采惠廸之風以幾乎唐虞郅治之盛<lb/>
則道之在上而下被其政教者將永永焉傳之千萬嵗<lb/>
而無窮又豈五百年之可以數計者哉謹以告多士者<lb/>
<pb n="KR4h0149_WYG_015-8b"/>
為<lb/>
黼扆獻焉<lb/>
<pb n="KR4h0149_WYG_015-9a"/>
御選古文淵鑒後序　　　　　　　　徐乾學<lb/>
皇上萬幾餘暇稽古右文選定古文淵鑒既成命<hi>臣</hi>編<lb/>
注别為三集上之<lb/>
御製序文冠諸篇首範圍羣籍彌綸道要煥乎之章蔑<lb/>
以加矣今年春<hi>臣</hi>乾學以䝉<lb/>
恩賜假奉辭<lb/>
便殿<lb/>
皇上面諭<hi>臣</hi>譔為後序以進祇<lb/>
<pb n="KR4h0149_WYG_015-9b"/>
命屏營退自循省<hi>臣</hi>本下里末儒學術淺狹遭逢際㑹<lb/>
備員禁林得縱觀四庫六閣之秘恢廓聞見猶恐無當<lb/>
聖心隕越<lb/>
成命而猥以爝火之光仰附星日涓滴之流助潤江河<lb/>
<hi>臣</hi>雖愚昧猶自知其不可也然<hi>臣</hi>觀自古之有選本始<lb/>
於西晉摯虞文章流别一集自後作者繼軌於今所傳<lb/>
若蕭統姚鉉吕祖謙諸家而外孔逭為文苑之選謝沈<lb/>
有名文之集唐志楚辭别集總集著録者八百一十八<lb/>
<pb n="KR4h0149_WYG_015-10a"/>
家莫不上禀朝命彚成鉅典至考其刪緝之㫖其出於<lb/>
宸衷之裁定者十無一二矣我<lb/>
皇上神明天縱尤殫心於致知格物之學本源而及流<lb/>
體道以盡器多識畜德衡量在心故以之討論今古洞<lb/>
若觀火自<hi>臣</hi>之緝此書也每篇奏<lb/>
御必親加評隲指示瑕瑜大抵近道則雖拙猶存悖理<lb/>
則雖工必斥<hi>臣</hi>備䝉<lb/>
提誨始悟讀書為文具有體要資以去取藉之成書私<lb/>
<pb n="KR4h0149_WYG_015-10b"/>
念古人著錄之本今巻帙零落所存不多其存者又未<lb/>
必盡傳而<hi>臣</hi>決是書之必傳者以悉經<lb/>
聖鑒之裁定足為後法故也<hi>臣</hi>以微末獲操鉛槧以從<lb/>
事斯局者六年於兹敢敬述所自竊附於見知之末云<lb/>
<pb n="KR4h0149_WYG_015-11a"/>
　　進易論序　　　　　　　　　　李光地<lb/>
<hi>臣</hi>惟易之為書也大而言之則六經之原天地鬼神之<lb/>
奥也切而言之則動息語黙酬物應事修之吉而悖之<lb/>
凶蓋有不可斯湏去者然其為書始於卜筮之教而根<lb/>
於隂陽之道故玩辭必本於觀象而不為茍言占事必<lb/>
由於極數而不為茍用非徒以象數為先也象數而理<lb/>
義在焉於戲易豈易學也哉欽惟<lb/>
皇上講學勤政孳孳不息則應乾之行厚德深仁視民<lb/>
<pb n="KR4h0149_WYG_015-11b"/>
如傷則配坤之道進君子退小人則察乎否泰之幾憂<lb/>
盛危明則協乎日中之戒<lb/>
皇上之體易者可謂至矣神武不殺固已見諸施行自<lb/>
天祐之吉无不利又已受其顯報<lb/>
皇上之用易者可謂神矣乃者<lb/>
特命儒臣以此經逐日進講仰見聖智之黙運上符三<lb/>
古之心傳歴數近代以來未有留心於性命之原研慮<lb/>
於天人之際如我<lb/>
<pb n="KR4h0149_WYG_015-12a"/>
皇上者也臣學易將二十年幽居潛玩之餘不無一得<lb/>
然生質愚蔽不足以窺絶學之全閒或劄記所知繫之<lb/>
每卦每爻以為異日精思明辨之地中遭寇亂未究厥<lb/>
業僅有易論數篇大抵皆理義象數之淵源易之所由<lb/>
作者也恭逢<lb/>
聖世不敢自匿譬則螢燭之微照太陽雖不為之增光<lb/>
然而積草加膏之勤亦將以之炯炯自秘此臣今日獻<lb/>
書之喻也伏惟<lb/>
<pb n="KR4h0149_WYG_015-12b"/>
皇上裁其可否而進退之臣又觀夫序卦雜卦皆以未<lb/>
濟終篇非欲其終於未濟也謂夫雖當己濟之時而常<lb/>
存未濟之心此則所謂懼以終始易之道也故六十四<lb/>
卦三百八十四爻而一言以蔽之終日乾乾是也伏惟<lb/>
皇上垂意焉<lb/>
<pb n="KR4h0149_WYG_015-13a"/>
　　進讀書筆録及論説序記雜文序<lb/>
　　　　　　　　　　　　　　　　李光地<lb/>
康熙十有九年閏八月之五日<lb/>
皇上退朝<lb/>
御乾清門顧問臣光地家居所作文字若干臣不勝惶<lb/>
懼歸而收拾舊業大抵皆經生家言不足以塵<lb/>
乙夜之覽又不敢以虛<lb/>
清問謹以讀書筆録數十條及論説序記之闗於學者<lb/>
<pb n="KR4h0149_WYG_015-13b"/>
十篇繕寫為一巻進呈而恭為之序曰臣惟學之於天<lb/>
下大矣自古未有言學者言之自殷髙宗與傅説始彼<lb/>
其所謂多聞學古時敏遜志與夫教學之相半終始之<lb/>
克念又曰非知之艱行之維艱此皆自後世聰明才智<lb/>
之士所不屑留意於其間者而彼以天縱之君帝賚之<lb/>
佐孳孳相勉若將不及是以君則繼成湯嘉靖于殷國<lb/>
臣則與阿衡嫓羙于有商學之闗于治道有如此蓋古<lb/>
今之言學者莫不曰帝王之學與儒生異臣以為不然<lb/>
<pb n="KR4h0149_WYG_015-14a"/>
夫溺於技藝滯於章句以華藻自娛以涉獵相髙豈獨<lb/>
帝王哉雖儒生非所尚也若夫窮性命之源研精微之<lb/>
歸究六經之㫖周當世之務則豈特儒者之所用心帝<lb/>
王之學何以加此葢髙宗所謂恭黙以思者性命之源<lb/>
精微之歸也其所謂學而有獲者經訓之㫖也其所謂<lb/>
監而罔愆者當世之務也此古今言學之宗亦古今為<lb/>
學之準也肆我<lb/>
皇上天挺其姿神授之識生知乃復好古將聖而又多<lb/>
<pb n="KR4h0149_WYG_015-14b"/>
能然皆習焉而不留過焉而遂化詩文字畫歴算工巧<lb/>
莫不精其道焉而無所滯於心其所以潛思實體朝講<lb/>
夕誦積年累月而不懈寒暑風雨而不休則非堯舜之<lb/>
道不使陳於前也非天人性命之書不以遊於意也臣<lb/>
愚無知竊謂<lb/>
皇上非漢唐以下之學唐虞三代之學也臣窮海末儒<lb/>
蔽於聰明之不足局於聞見之孤陋四十無聞歿身為<lb/>
恥今太陽之下燭火益微抱巻趦趄隕越無地然臣之<lb/>
<pb n="KR4h0149_WYG_015-15a"/>
學則仰體<lb/>
皇上之學也近不敢背於程朱逺不敢違於孔孟誦師<lb/>
説而守章句佩服儒者屏棄異端則一巻之中或可以<lb/>
見區區之志焉臣又觀道統之與治統古者出於一後<lb/>
世出於二孟子序堯舜以來至於文王率五百年而統<lb/>
一續此道與治之出於一者也自孔子後五百年而至<lb/>
建武建武五百年而至貞觀貞觀五百年而至南渡夫<lb/>
東漢風俗一變至道貞觀治效幾於成康然律以純王<lb/>
<pb n="KR4h0149_WYG_015-15b"/>
不能無愧孔子之生東遷朱子之在南渡天葢付以斯<lb/>
道而時不逢此道與治之出於二者也自朱子而來至<lb/>
我<lb/>
皇上又五百嵗應王者之期躬聖賢之學天其殆將復<lb/>
啟堯舜之運而道與治之統復合乎伏惟<lb/>
皇上承天之命任斯道之統以升于大猷臣雖無知或<lb/>
者猶得依附末光而聞大道之要臣不勝拳拳<lb/>
<pb n="KR4h0149_WYG_015-16a"/>
　　進大司樂釋義及樂律論辨序　　李光地<lb/>
臣惟古之王者治定功成則必有作葢非茍為彌文以<lb/>
飾觀聽而已禮樂不可斯須去身亦不可以一日不行<lb/>
於天下是故尊卑上下截然有制民志定而遜讓之風<lb/>
行者禮之實也君臣父子藹然相親人心和而敦厚之<lb/>
俗成者樂之意也篤其實而舉其文厚其意而修其節<lb/>
則禮樂之用所以著因其節文而求其實意則禮樂之<lb/>
道所以存自漢以來禮樂崩壞不合于三代之意者二<lb/>
<pb n="KR4h0149_WYG_015-16b"/>
千餘年而樂為尤甚葢自諸經所載節奏篇章器數律<lb/>
吕之昭然者而紛紛之説終不能以相一又况乎精微<lb/>
之㫖所謂與天地同其和者哉臣逃亂空山之中僅以<lb/>
十三經自隨閒以暇日叅取經文之及於樂者㑹萃成<lb/>
編深思極索追求古人作樂之本與夫羣言㫖趣之同<lb/>
葢有互相發明者自大舜后䕫以至武王周公若合一<lb/>
契信乎大樂之必易而今之樂由古之樂者斯言不我<lb/>
欺也居嘗别為樂理樂節樂章樂舞樂器樂律六篇以<lb/>
<pb n="KR4h0149_WYG_015-17a"/>
諸經之文為主以史記漢書淮南以下諸説為輔將以<lb/>
下成一家之言上備有司之采條貫已具潤色未完其<lb/>
已脱稿者則周官大司樂釋義及論説數篇竊不自量<lb/>
繕寫為一巻進呈伏惟<lb/>
皇上純誠至孝舜之所以感神也於鑠王師武之所以<lb/>
求定也文德武功巍然煥然今四方粗靖稽古禮文之<lb/>
事勢當相沿而起昔魯兩生謂禮樂百年乃可興也臣<lb/>
竊疑之葢兩生知髙祖之輕儒術故為是言以避召命<lb/>
<pb n="KR4h0149_WYG_015-17b"/>
耳若夫禮樂則豈可一日不行於天下而必待百年不<lb/>
可知之化哉今四海靡靡風聲頽敝等威無辨而奢僭<lb/>
不可止聯屬無法而鬭争不可禁奢僭者犯上之階也<lb/>
鬭争者作亂之本也由此言之辨上下以定其志教親<lb/>
愛以導其和此誠禮樂之實之意其講之豈可一日緩<lb/>
哉記曰無本不立無文不行神而明之者本也舉而措<lb/>
之者文也為宜搜召名儒以至淹洽古今之士上監於<lb/>
夏商近稽自漢唐以降考定斟酌成一代之大典以淑<lb/>
<pb n="KR4h0149_WYG_015-18a"/>
天下而範萬世臣雖區區末學猶將執持所見與諸儒<lb/>
上下其議論焉至于建中和之極者一人之事專其業<lb/>
精其藝者世官之守非微臣所能知也<lb/>
<pb n="KR4h0149_WYG_015-19a"/>
　　詩所序　　　　　　　　　　　李光地<lb/>
古者學校四術及孔門之教皆以詩首為其近在性情<lb/>
察於倫理而及其至也光四海通神明率由是也言志<lb/>
之義始於虞典夏商之間詩不槩見豈其代逺篇殘抑<lb/>
忠質之世發於文者希與周自文王有作周公繼之郁<lb/>
郁乎文哉於斯為盛矣今攷三百之篇出自文武成康<lb/>
者百二南風之自也小雅治之經也大雅德之本命之<lb/>
符周頌功之成教之至也其篇皆以文王冠惟周公之<lb/>
<pb n="KR4h0149_WYG_015-19b"/>
詩自為國風篤世業勤王家葢周室之所以安危上配<lb/>
文王者也邶鄘以下之為風六月民勞以下之為雅王<lb/>
德降焉政俗衰焉然下則有撫已言傷之音上則有憂<lb/>
國陳善之作葢性情之不可遏文武之教在乎人心故<lb/>
皆可以興可以觀可以羣可以怨邇之事父逺之事君<lb/>
而其究歸於思無邪者此也朱子鄭衞之説諸儒以為<lb/>
不然今獨信之者謂非是不足以見亂之所生為二南<lb/>
之左契抑雖其流至此猶有秉禮知義無文王而興者<lb/>
<pb n="KR4h0149_WYG_015-20a"/>
夫然後可以極無邪之變矣惟節南山以下為東遷楚<lb/>
茨以下為豳雅載芟以下為豳頌乃前儒所未定而今<lb/>
創説者夫子曰吾自衞反魯然後雅頌各得其所今觀<lb/>
大雅時世明矣小雅之亂而無緒殆不可詰如毛氏傳<lb/>
三百年間為篇纔七十餘而出於幽者將三之二是豈<lb/>
足信乎孟子言頌其詩者必論其世今失其世則又賴<lb/>
有詩存而可以推而知旁引而得也既知得所之義然<lb/>
後章求其次句逆其情稱名賾而不可厭也疊文複而<lb/>
<pb n="KR4h0149_WYG_015-20b"/>
不可亂也始於夫婦之細而察乎天地之髙深發于人<lb/>
情之恒而極乎天載之微妙夫如是則三百之繁言四<lb/>
始之宏綱小大兼舉矣夫子教人學詩近則在於牆面<lb/>
逺則使於四方要其指則曰可以興責其效則曰可以<lb/>
言嗚呼反之於身而可哉<lb/>
<pb n="KR4h0149_WYG_015-21a"/>
　　孝經天子五章衍義序　　　　　韓　菼<lb/>
<hi>臣</hi>按孝經古無章第篇名自皇侃標天子已下五孝之<lb/>
目而五等之序截然以明葢孝為王道之本萬化之原<lb/>
故曰夫孝置之而塞乎天地溥之而横乎四海施之後<lb/>
世而無朝夕推而放諸東海而準推而放諸西海而準<lb/>
推而放諸南海而準推而放諸北海而準然而無所不<lb/>
包者其體施之有方達之有漸能足乎其量而無以加<lb/>
者其用其體則足乎赤子之心無憾於匹夫之賤蔬粟<lb/>
<pb n="KR4h0149_WYG_015-21b"/>
飲水與尊養四海其致一也其用則各有其地之所得<lb/>
為與其分之所不可過諸侯不敢擬於天子卿大夫不<lb/>
敢擬於諸侯士庶人不敢擬於卿大夫其勢然也夫惟<lb/>
天子之尊足以立乎其體而稱乎其量推一念之愛達<lb/>
之於無不愛無不愛斯能愛其親推一念之敬達之於<lb/>
無不敬無不敬斯能敬其親斯湏之不愛為刻覈為殘<lb/>
忍為法令繁宻為賦歛無藝將不勝兵刑之禍而天下<lb/>
有重足之憂斯湏之不敬為傲慢為逸樂為侈靡無度<lb/>
<pb n="KR4h0149_WYG_015-22a"/>
日泰然於上而天命人心去之矣故天子之孝非特謹<lb/>
小節勤細行已也在天下安社稷固否耳此愛敬之實<lb/>
也古之聖王如大舜之䕫䕫齋慄禹之勤勞湯之立愛<lb/>
立敬文王之日昃不遑暇食皆本孝道以光大業致盛<lb/>
治至於武王郊祀后稷以配天宗祀文王於明堂以配<lb/>
上帝制禮作樂文章備具凡其禮百神和民人而御萬<lb/>
物者乃至纎悉具舉而皆可法然夫子要而贊之曰武<lb/>
王周公其達孝矣乎言愛之至敬之至也自聖王不作<lb/>
<pb n="KR4h0149_WYG_015-22b"/>
人倫廢壞即勤於為治之主不過以政教刑罰整齊天<lb/>
下而内治缺然葢教化之意微矣夫子舉先王之至德<lb/>
要道切著之為經而三復其文於天子之孝本之以愛<lb/>
敬二人而推之通神明光四海興禮樂移風俗納諫諍<lb/>
羙政教其於事親之儀節葢畧焉而至於諸侯以降則<lb/>
第勉以奉宗廟承祭祀為言行無過服勞奉養而已矣<lb/>
葢其所施固有廣狹大小之殊而丁寧之意亦少殺矣<lb/>
書曰一人有慶兆民賴之夫天子盡孝於上則諸侯卿<lb/>
<pb n="KR4h0149_WYG_015-23a"/>
大夫士庶人莫不盡孝於下而治化成矣此自然之序<lb/>
也雖然由天子而諸侯而卿大夫而士庶人此治之有<lb/>
其序也由親親而仁民而愛物此序之又有其序也而<lb/>
或者騖於汎愛博施之説托於一視同仁之大則與異<lb/>
端之所謂無差等無人我者意豈異哉夫子固曰不愛<lb/>
其親而愛他人者謂之悖德不敬其親而敬他人者謂<lb/>
之悖禮且夫不愛其親者亦必不能愛人不敬其親者<lb/>
亦必不能敬人譬諸水然溝澮者可立涸也如草木然<lb/>
<pb n="KR4h0149_WYG_015-23b"/>
根撥則枝葉必害也人君誠鑒乎此而專以孝親為心<lb/>
久之仁心漸熟義理精明不敢惡人不敢慢人之一念<lb/>
油然自生發之不禦而充之不窮於天下也何有不然<lb/>
千㝷之木旦夕而長有是理哉若夫諸儒所定十八篇<lb/>
前後次第多異同<hi>臣</hi>按開元間題章名及正義所云皆<lb/>
以三才章以下為廣叙前六七章之意則朱子刋誤定<lb/>
為經文者為不易<hi>臣</hi>今一以是為宗衍經不衍傳者傳<lb/>
從經也不衍傳故傳之章第但各存之不復論而傳文<lb/>
<pb n="KR4h0149_WYG_015-24a"/>
之義固已悉具云<lb/>
<pb n="KR4h0149_WYG_015-25a"/>
　　平定三逆方畧序　　　　　　　韓　菼<lb/>
皇帝御極以來政教覃敷恩澤翔洽薄海内外㒺不率<lb/>
俾方偃戈衅甲以文德懷柔四方煦嫗生息休養萬姓<lb/>
兼容并覆銷弭孽芽時二三藩臣久分閫於外便蕃錫<lb/>
予異數有加慮或怙寵而驕盈深欲保全其終始因其<lb/>
乞骸之陳請爰有勞還之簡書處其田廬豐其廪餼道<lb/>
里芻秣之費悉戒於有司俾歸故鄉長享茀禄生民無<lb/>
餽餉之艱士卒無逺戍之苦如天之德甚深甚厚乃滇<lb/>
<pb n="KR4h0149_WYG_015-25b"/>
逆吳三桂背恩反叛閩逆耿精忠粤逆尚之信相繼煽<lb/>
亂生民荼毒奄及八年當是時兇渠陸梁䲭張豕突醜<lb/>
類蔓延蜂結蟻聚仰荷<lb/>
天威赫濯六師四征戰守機宜悉從<lb/>
指授三方竊踞次第削平三桂窮蹙首伏冥殛精忠之<lb/>
信既降復謀叛先後皆伏誅獨三桂孽孫世璠猶困守<lb/>
一隅逋誅逆命至康熙二十年冬十月大兵平雲南世<lb/>
璠授首十一月露布至京師<lb/>
<pb n="KR4h0149_WYG_015-26a"/>
上命宣捷午門擇日告<lb/>
郊<lb/>
廟<lb/>
社稷復<lb/>
躬謁<lb/>
列祖山陵念中外軍民勞苦德音誕敷洪恩湛被諸王<lb/>
貝勒大臣暨外藩王等咸謂功德隆盛恭請上<lb/>
尊號<lb/>
<pb n="KR4h0149_WYG_015-26b"/>
上謙讓至於再三未之聽許御史臣戴王縉因疏言聖<lb/>
武布昭削平禍亂宵旰經營永清大定耿光盛烈曠古<lb/>
罕有請彚纂成書昭示無極疏上下内閣翰林院集議<lb/>
以聞禮部尚書武英殿大學士臣覺羅勒德洪等謹議<lb/>
<hi>臣</hi>聞歴代紀載功烈俱有成書迄今可考者唐興元間<lb/>
有紀功述元和間有平蔡録平淮記㑹昌間有伐叛記<lb/>
宋建隆間有龍飛日歴天禧間有聖政記熙寧間有經<lb/>
武要畧明洪武間彚征伐次第為日歴藏之金匱彼或<lb/>
<pb n="KR4h0149_WYG_015-27a"/>
借箸臣下不皆獨斷之功亦或蠢兹小醜有如摧枯之<lb/>
易猶揭之簡䇿炳耀可觀豈若我<lb/>
皇上神機獨運掃除大憝廸屢弗靖多方之衆降滅無<lb/>
遺孽告厥成功八載之間纎毫無遺算師不宿老方内<lb/>
乂安至仁大勇巍巍超越前代文之一怒武之七德罔<lb/>
不攸兼於兹兹事體大顧闕而不書雖<lb/>
聖德髙深不自居而覲揚於奕禩者或無以得其詳且<lb/>
何以使夫萬世之為亂臣賊子者懼御史言良是<hi>臣</hi>等<lb/>
<pb n="KR4h0149_WYG_015-27b"/>
昩死以請<lb/>
制曰可於是宣付史館歴次用兵以來平定方畧自康<lb/>
熙癸丑十二年三月始訖於辛酉二十年<lb/>
　<lb/>
　<lb/>
　<lb/>
　<lb/>
皇清文頴巻十五<lb/>
</p>
<p>
</p>
  </div>
</body>
</text>
</TEI>
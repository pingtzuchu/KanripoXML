<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_021-1a"/>
欽定四庫全書<lb/>
皇清文頴卷二十一<lb/>
　跋<lb/>
　　書朱子五朝名臣言行錄後<lb/>
　　　　　　　　　　　　　果毅親王允禮<lb/>
朱子所編五朝名臣言行錄其事與辭皆取之並世人<lb/>
所撰次汎覧之若無以異人及究其所以勸懲之義然<lb/>
後知非有道有徳者莫能裁也趙中令之謀國功莫並<lb/>
<pb n="KR4h0149_WYG_021-1b"/>
焉而其忮害貪冒之私弗諱也王荆公之誤國毒民甚<lb/>
矣而内行之修弗遺也至議差役則非司馬温公而是<lb/>
章惇盖過以功覆則啟才士以恣睢之心瑜以瑕掩則<lb/>
名虧者将怠扵善大賢也而一眚之不隐大奸也而一<lb/>
言之當必錄然後君子益自嚴而小人不甘扵暴棄其<lb/>
他平列嘉言善行者雖多而指要類如此夫據事直書<lb/>
而善惡細大表裏畢見惟春秋為然故韓子稱為謹嚴<lb/>
下此記事記言莫良扵左史而左氏是非多蔽扵俗論<lb/>
<pb n="KR4h0149_WYG_021-2a"/>
故病其浮誇而文中子推史記為實錄然觀其儕衛霍<lb/>
扵佞倖而進朱家郭觧為賢豪則亦不能無激扵意氣<lb/>
之偏而失其實矣朱子法春秋作通鑑綱目義例其徒<lb/>
承而修之雖未能盡合經意而所發諸史之蔽實多是<lb/>
編乃手訂也其有得扵謹嚴之義宜矣用此知記事與<lb/>
言亦非有道有徳者莫能任也<lb/>
<pb n="KR4h0149_WYG_021-3a"/>
御製葡萄詩跋　　　　　　　誠隱郡王允祉<lb/>
葡萄出自西域傳扵漢史咏扵唐詩至今傳為盛事然<lb/>
張騫間關萬里僅得種以歸我<lb/>
國家威徳遠播四海歸仁哈密國者版圖之最近者耳<lb/>
入貢葡萄至有十種<lb/>
至尊既賜儒臣賦詩紀事<lb/>
親灑宸翰賜及<hi>臣</hi>祉捧讀之下豈徒<lb/>
奎章璀璨雲漢為昭抑以見我<lb/>
<pb n="KR4h0149_WYG_021-3b"/>
國家懐柔之廣喜起之休遠超於前古矣謹為之頌曰<lb/>
西域佳種漢世初傳<lb/>
皇仁廣被萬國<lb/>
堯天飛潜動植獻瑞呈鮮不寳遠物所寳惟賢<lb/>
恩頒碩彦璧耀珠聯<lb/>
天章揮灑鳳翥鸞騫永言瞻仰夙夜敬虔<lb/>
眀良交泰輝煌簡編<lb/>
<pb n="KR4h0149_WYG_021-4a"/>
御製文集恭跋　　　　　　　　　　張　英<lb/>
<hi>臣</hi>英竊聞文者載道之器也堯舜禹湯文武之心法道<lb/>
法其最著者莫如欽眀濬哲勤儉智勇肅雍敬勝後之<lb/>
人得因其所傳以遡其所存而知其徳之盛者則惟賴<lb/>
乎典謨誓誥風雅之文炳日星而爛雲漢也欽惟<lb/>
皇帝陛下宗二帝之心傳躋三王之治理海㝢光天之<lb/>
下罔不率俾景運隆祚覃固龎鴻<lb/>
萬幾聽覧之暇輙著為古今諸體文章詩什積時既乆<lb/>
<pb n="KR4h0149_WYG_021-4b"/>
編為若干卷<hi>臣</hi>伏而讀之有言性道之文焉危微精一<lb/>
經綸參賛皆探其源而抉其祕直以<lb/>
聖心之所藴蓄者發而為文遠而洙泗近而濂洛關閩<lb/>
無不同體而共貫也有言政事之文焉眀作惇大百度<lb/>
維熈休戚痌瘝萬物一體直以<lb/>
聖政之所敷錫者發而爲文其中正宏偹則周官立政<lb/>
之遺軌也有<lb/>
兩宫祝頌家庭牋奏之文焉立敬立愛純誠篤厚合萬<lb/>
<pb n="KR4h0149_WYG_021-5a"/>
國之歡以天下爲飬無非<lb/>
聖孝之所流而不能自已者也有誡勉臣下之文焉勞<lb/>
來匡直扶奨誘掖使咸入扵君子之域則放勲之所以<lb/>
教也有流覧景物抒寫性情之文焉則對時育物涵濡<lb/>
萬類昭蘓羣品如造化之亭毒凡飛潜動植之微無不<lb/>
暢遂扵其際也惟如是故不事雕鏤纂組而自然麐炳<lb/>
矞皇若斯之盛譬諸天地之景星慶雲滄溟岱華光華<lb/>
屹峙亘古及今極天下之至文豈有能逾之者哉<hi>臣</hi>侍<lb/>
<pb n="KR4h0149_WYG_021-5b"/>
從左右伏覩<lb/>
聖人之學博而無所不該而必以六經為根柢故<lb/>
聖製諸篇窮極高深得易之奥典重鴻碩得書之大渟<lb/>
泓藴藉得詩之厚褒貶謹嚴得春秋之法條理暢達得<lb/>
禮之序又從而博綜諸史穿貫百家而指歸不外乎是<lb/>
以經學為文章固宜乎文之麐炳矞皇而不可尚也猗<lb/>
歟盛哉<hi>臣</hi>英不揣固陋敢拜手稽首而敬識扵簡末<lb/>
<pb n="KR4h0149_WYG_021-6a"/>
御製夏日登景山詩跋後　　　　　　張　英<lb/>
康熙十七年五月十一日<lb/>
皇上以幾務之暇偶幸景山命<hi>臣</hi>英<hi>臣</hi>士竒侍從<lb/>
上攬轡登景山之巔周覧四郊俯視宫闕東望薊門西<lb/>
眺桑乾烟樹蒼深河流浩漭近在指頋之間<lb/>
天顔怡暢二臣咸得寓目焉時則禾稼被野方待優渥<lb/>
之澤俄而雲起西麓雨過龍樓<lb/>
聖心頋而悦之<lb/>
<pb n="KR4h0149_WYG_021-6b"/>
御製詩一章有時雨将来之句詩中之所謂<lb/>
君臣同樂者蓋有樂乎此也<hi>臣</hi>自䝉<lb/>
恩入侍<lb/>
禁庭<lb/>
天章雲漢時得而捧讀之大約篇什之中必以四海八<lb/>
荒為念蒼生赤子為心上述<lb/>
祖徳躬展孝思憫農事之艱難勞征人之况瘁揆諸古<lb/>
昔虞帝喜起之歌武王户牖之銘其曷加焉故雖一豫<lb/>
<pb n="KR4h0149_WYG_021-7a"/>
一逰一篇一詠而心不忘乎百姓如此則凡觸乎<lb/>
聖衷而發爲<lb/>
睿藻者皆扵此可類觀矣豈獨光麗日星聲諧金石足<lb/>
以超往牒而軼前軌哉七月十八日<lb/>
上御迎凉之殿揮灑<lb/>
宸翰書此詩以賜二臣楷法精嚴龍翔鳳峙此希世之<lb/>
鴻寳二臣何敢私焉敬勒之貞石以眀<lb/>
聖心之所在獨重民時亦以幸二臣之榮遇千古不多<lb/>
<pb n="KR4h0149_WYG_021-7b"/>
見而愧汗惶悚之不能自已也<lb/>
<pb n="KR4h0149_WYG_021-8a"/>
御書千字文跋　　　　　　　　　　陳廷敬<lb/>
<hi>臣</hi>惟書稱堯文思舜文明禹文命昔者史臣将紀一代<lb/>
之至徳至道大經大法必先首稱曰文文綦重矣而伏<lb/>
羲龍書神農穂書黄帝雲書爰自三皇已崇書道書綦<lb/>
重矣我<lb/>
皇上宏帝王之治統闡神聖之心傳天文覃敷<lb/>
御書昭賁紹隆皇古濟美唐虞盛哉弗可及已<hi>臣</hi>嘗見<lb/>
萬幾餘閒手不釋書煒煌<lb/>
<pb n="KR4h0149_WYG_021-8b"/>
聖製煜曜斯文良由天縱生知加以時敏典學故盛徳<lb/>
日新大業丕顕如斯其至也若夫<lb/>
親御翰墨旬月所書數踰萬幅祕府之蔵充函属棟時<lb/>
䝉<lb/>
賜賚臣工鴻寳流傳光被天壌矣至<lb/>
御書千文真行草書已有數種各極其妙頃<lb/>
示臨米芾千文仙毫結字奎藻聯篇如日月星辰之麗<lb/>
扵天而高莫能窮焉如嶽鎮海瀆之奠扵地而厚莫可<lb/>
<pb n="KR4h0149_WYG_021-9a"/>
極焉<hi>臣</hi>等前所謂體勢則經天緯地風采則出聖入神<lb/>
也璧合珠連龍翔鳳舉八文六義應手從心運闔闢之<lb/>
樞機用文章之矩矱髙掩東晉直轥㐮陽<hi>臣</hi>等前所謂<lb/>
無美不臻靡法不偹者也神完氣足㡬動天随儼然太<lb/>
乙下觀自有百靈潜衛<hi>臣</hi>等前所謂千言長幅立刻揮<lb/>
成自始至終無一懈筆也遂以是卜聖祚之遐昌慶嵩<lb/>
齡扵億萬凡此賡颺之實洵為遭遇之隆<hi>臣</hi>等前請橅<lb/>
勒貞珉恭綴跋語荷䝉俯允敢布愚忱<hi>臣</hi>廷敬不勝瞻<lb/>
<pb n="KR4h0149_WYG_021-9b"/>
仰榮幸之至<lb/>
<pb n="KR4h0149_WYG_021-10a"/>
御書後跋　　　　　　　　　　　　陳廷敬<lb/>
<hi>臣</hi>伏覩我<lb/>
皇上聖神御極勤政典學文治光昭聲教遐訖粤稽往<lb/>
古載籍所稱若斯之盛者其在唐虞之際乎尚書稱堯<lb/>
欽眀文思安安允恭克讓稱舜濬哲文眀温恭允塞曰<lb/>
眀曰文紀其盛徳之彰著者也曰欽曰恭紀其盛徳之<lb/>
積扵内而立其夲者也故凡推而行之大經大法舉而<lb/>
措之一事一物罔不由是我<lb/>
<pb n="KR4h0149_WYG_021-10b"/>
皇上紹執中之統闡精一之傳見於政治而發為文章<lb/>
者洵已恢二帝之鴻綱冠百王而首出矣至若燕閒之<lb/>
頃親書冊灑翰墨凝神穆清天行日晶下飾萬物規橅<lb/>
往昔獨運<lb/>
宸衷則依然聖學之心傳也昔人謂書者心畫栁公權<lb/>
告唐宗曰心正則筆正而程子有言作字須敬即此是<lb/>
學自昔賢臣大儒莫不以書道為心法所關故其大要<lb/>
亦惟以敬為本是則敬者聖學之本原萬事之根柢也<lb/>
<pb n="KR4h0149_WYG_021-11a"/>
<hi>臣</hi>在<lb/>
内直一日見<lb/>
手敕示諸臣曰人非敬則百事無成雖百工技藝之末<lb/>
非敬亦無以自立况立身行已之大乎大哉<lb/>
聖言此堯之欽眀允恭舜之温恭允塞也自堯之命舜<lb/>
曰允執厥中執中者敬也舜之命禹益以三言而申堯<lb/>
之説曰人心惟危道心惟微惟精惟一允執厥中精一<lb/>
者敬也厥後成湯懋昭大徳建中于民以義制事以禮<lb/>
<pb n="KR4h0149_WYG_021-11b"/>
制心皆敬也而仲虺之告湯曰慎厥終惟其始欽崇天<lb/>
道永保天命慎也欽也皆敬也周公之稱文王曰於緝<lb/>
熙敬止武王之告康叔曰惟文王之敬忌又曰敬勝怠<lb/>
者吉則是二帝三王無不以敬為相傳之心法者彰彰<lb/>
其如是也今日者光天之下至於海隅<lb/>
聖文<lb/>
聖書靡弗照被萬邦黎獻悚息仰觀僉曰<lb/>
聖人在上煥乎文章抑知有所原夲而然與<hi>臣</hi>謹奉<lb/>
<pb n="KR4h0149_WYG_021-12a"/>
恩賜<lb/>
聖書恭摹勒石因推言主敬之義紀於簡末盖<hi>臣</hi>所曾<lb/>
見於<lb/>
黼扆之前用以傳示子孫垂之永乆<hi>臣</hi>不任榮幸之至<lb/>
<pb n="KR4h0149_WYG_021-13a"/>
起居注冊後跋　　　　　　　　　　陳廷敬<lb/>
伏覩<lb/>
皇上仁爱生民勤勞庻政彌歷年嵗罔有閒怠至誠感<lb/>
孚天人協應以故頃年以来驅除禍亂奠乂烝黎所向<lb/>
奏功今年十月逆渠授首滇南大定封疆萬里灌燧銷<lb/>
烽措天下於袵席之安數職貢於車書之㑹盡天所覆<lb/>
悉享悉臣武功燀赫超踰往古此雖决䇿廟堂信威域<lb/>
外将士恪秉成命集此大勲而揆其所以制勝之由實<lb/>
<pb n="KR4h0149_WYG_021-13b"/>
皆夲於<lb/>
皇上憂勤惕厲仁民愛物之一心故受捷之日有戚容<lb/>
而無喜色羣工請上尊號至於冄四而謙譲彌堅至徳<lb/>
益廣珥筆之臣執簡偹書與有光曜至若涖阼迄今嚴<lb/>
郊祀事<lb/>
兩宫謹天戒急賑恤慎刑獄以惜民命重文學以興士<lb/>
風優禮儒賢好問好察嵗所冊記無虚日曠時皆班班<lb/>
可考匪有文飾而<hi>臣</hi>獨謂征伐之功由於仁民勤政之<lb/>
<pb n="KR4h0149_WYG_021-14a"/>
所致者盖惟仁者無敵於天下書曰皇天無親惟徳是<lb/>
輔民心無常惟恵之懐其在唐虞君臣相戒曰兢兢業<lb/>
業一日二日萬幾夫保治戡亂其道同也孰謂武功耆<lb/>
定非仁民勤政所由致哉繼自今<lb/>
皇上益思上天所以輔徳之意答下民所以懐恵之心<lb/>
念一日二日萬幾之不可以不慎而加之以兢業使美<lb/>
實光輝日新嵗益書之典冊垂休無窮至於萬世永為<lb/>
法則其不亦偉與<lb/>
<pb n="KR4h0149_WYG_021-15a"/>
御賜詩恭跋　　　　　　　　　　　陳廷敬<lb/>
康熈戊午秋七月<hi>臣</hi>廷敬奉<lb/>
詔扵<lb/>
大内修書<hi>臣</hi>英<hi>臣</hi>士竒以其夏日侍從登景山<lb/>
御賜詩示<hi>臣</hi>廷敬<hi>臣</hi>拜手言曰嗚乎盛哉此有虞氏喜<lb/>
起之歌也二臣何以致此<hi>臣</hi>歷觀自古帝王功徳著扵<lb/>
當時聲名稱於後世者必其君臣之間有魚水之歡無<lb/>
濶絶之迹至於文學論思之臣尤引而近之相與賡歌<lb/>
<pb n="KR4h0149_WYG_021-15b"/>
褒以篇什所以示寵異通孚感而禮賢重道也三代以<lb/>
降惟唐之文皇宗之太宗為最著我<lb/>
皇上誕縱聖能虛懐善下優遇儒臣超軼唐宗以来之<lb/>
英君誼辟而<lb/>
宸章睿翰天光昭回絢采神霄下被萬物洵卓絶前古<lb/>
矣今伏覩<lb/>
聖製穆穆焉洋洋焉既曰君臣同樂而又曰時雨将来<lb/>
蓋其相得益章誠即眀良喜起之義而所謂綢繆未雨<lb/>
<pb n="KR4h0149_WYG_021-16a"/>
丁寧誡儆之㫖未嘗不寓其中二臣宜何如為報哉是<lb/>
宜鑱諸金石與典謨訓誥之文傳之無極英士竒俾<hi>臣</hi>
識於後謹盥沐書焉是嵗九月甲子<hi>臣</hi>廷敬恭跋<lb/>
<pb n="KR4h0149_WYG_021-17a"/>
起居注書後　　　　　　　　　　　徐乾學<lb/>
伏惟<lb/>
皇上御極之二十一年逆孽削平王師奏凱偃息兵革<lb/>
修眀禮樂天人合應書軌齊同宇内樂康天下寧一四<lb/>
民遵業萬類蕃滋二氣和而風雨時五穀昌而倉廩實<lb/>
威已無不加徳已無不被皇哉唐哉此至治極盛之象<lb/>
也乃<lb/>
皇上親詣奉天<lb/>
<pb n="KR4h0149_WYG_021-17b"/>
陵寝昭告成功思<lb/>
祖宗創業之由溯王氣發祥之始<lb/>
車駕所至赦罪蠲租萬姓顒顒欣欣無不銜戴<lb/>
聖澤至扵<lb/>
聽政御講寒暑無間懼開臣僚燕安之漸申戒再三期<lb/>
扵天工無曠百職修舉賞功與能簡賢出滯小善不廢<lb/>
片言是褒諸如治河理漕恤兵愛民尤倦惓致意當此<lb/>
永清耆定益為乆安長治之圖誠有書之即可傳垂之<lb/>
<pb n="KR4h0149_WYG_021-18a"/>
皆可法者雖堯咨舜儆亦莫能過而豈區區漢之文景<lb/>
唐之貞觀所可仿彿萬一者歟<hi>臣</hi>等偹員珥筆日從侍<lb/>
直之餘仰瞻<lb/>
天表飫聞<lb/>
聖謨竊謂扵<lb/>
皇上法<lb/>
祖勤民之至意似與中外臣工僅從用人行政諸大端<lb/>
窺見<lb/>
<pb n="KR4h0149_WYG_021-18b"/>
如天之度者稍為加詳焉而媿不能一一記之扵冊也<lb/>
夫致治之道曰誠曰一誠則乆而不息一則貞而不雜<lb/>
皇上好生之徳浃扵幽遐可謂誠矣兢業萬幾始終無<lb/>
間可謂一矣君心之所係即政治所以乆而無弊書曰<lb/>
一人有慶兆民賴之<lb/>
國家億萬年無疆之休端在於此謹執簡屏營而書於<lb/>
後<lb/>
<pb n="KR4h0149_WYG_021-19a"/>
　　恭跋<lb/>
御製避暑山荘三十六景詩後　　　　張廷玉<lb/>
康熙五十一年六月<hi>臣</hi>等恭注<lb/>
御製避暑山荘三十六景詩仰見<lb/>
皇上聖學崇深含經味道純粹以精發爲詩歌上繼雅<lb/>
頌嚢括百家<hi>臣</hi>等學識弇陋管窺蠡測未能宣揚盛美<lb/>
兹䝉<lb/>
恩諭俾得附名簡末且喜且愧不容於心欽惟我<lb/>
<pb n="KR4h0149_WYG_021-19b"/>
皇上聲教覃敷極天所覆盡入版籍要荒之外率同畿<lb/>
甸自<lb/>
京師東北行羣峰迴合清流縈繞至熱河而形勢融結<lb/>
蔚然深秀古稱面北山川多雄竒東南多幽曲兹地實<lb/>
兼美焉盖造化靈淑特鍾於此前代威徳不能遠孚人<lb/>
跡罕至<lb/>
皇上時廵過此見而異之念此地舊無居人闢為離宫<lb/>
無侵民田廬之害又去<lb/>
<pb n="KR4h0149_WYG_021-20a"/>
京師至近章奏朝發夕至綜理萬幾與<lb/>
宮中無異乃相其岡原發其榛莽凡所營搆皆因巖壑<lb/>
天然之妙開林滌澗不采不斵工費省約而綺綰繡錯<lb/>
烟景萬状標其尤者凡三十有六清凉爽塏扵夏為宜<lb/>
每至盛暑則奉<lb/>
皇太后駐蹕焉泉甘土沃居此逾時<lb/>
聖容豐裕精神益健盖<lb/>
皇上憂勞萬民徳合扵天故天特開靈境以待<lb/>
<pb n="KR4h0149_WYG_021-20b"/>
皇上之遊息也<hi>臣</hi>等忝列侍從時<lb/>
賜讌逰諸景皆嘗目撃而莫能摹寫及伏讀<lb/>
御製詩則林泉蒼靄一一湧現於胸中蓋此地之景乃<lb/>
天地山川自然之氣所發著非<lb/>
皇上化工之筆莫能傳也而<hi>臣</hi>等尤有厚幸者伏讀<lb/>
御製避暑山荘記及諸詩奉<lb/>
慈闈則徵寝門問膳之誠憑臺榭則見茅茨不剪之意<lb/>
觀溉種則念稼穡之艱難覧花蒔則騐隂陽之氣候玩<lb/>
<pb n="KR4h0149_WYG_021-21a"/>
禽魚則思萬物之咸若凡讀者因詩以求諸景之勝豈<lb/>
獨未見者如親厯哉即<lb/>
皇上敬天勤民與覆載同流之氣象可以昭示天下萬<lb/>
世永永無極矣<lb/>
<pb n="KR4h0149_WYG_021-22a"/>
　　恭跋<lb/>
日知薈説　　　　　　　　　　　　張廷玉<lb/>
在昔三代聖王之治皆由學而成凡散見於詩書者其<lb/>
根源可尋繹而見也漢唐以後眀哲仁厚之君非無性<lb/>
資之髙求治之切者而終無以躋於三代之隆蓋由學<lb/>
焉而未探其根源故所以濬其知者不能深而致於行<lb/>
者不能篤耳我<lb/>
皇上徇齊敦敏夙承<lb/>
<pb n="KR4h0149_WYG_021-22b"/>
世宗憲皇帝之教自問寝視膳而外耳目心志一用之<lb/>
扵學而他無間焉故扵五經四子之書早洞見其根源<lb/>
而叅考漢唐宗元諸儒之義䟽以折衷扵至當循是以<lb/>
觀諸史其治亂安危之幾無㣲不察也循是以慎取百<lb/>
家之言其出入離合淺深之數無隐不燭也循是以懸<lb/>
衡人物推極事理皆灼知燭見而無匿情用是發為文<lb/>
章言髙而旨遠理達而氣昌得心應手俄頃立就而逈<lb/>
出扵前賢思議之表<hi>臣</hi>廷玉奉<lb/>
<pb n="KR4h0149_WYG_021-23a"/>
先帝恩命簡侍講讀十有餘年實親見焉曩者彚集衆<lb/>
體為樂善堂文鈔既承<lb/>
命而為之序近𣸪别擇論辯之文二百六十條為日知<lb/>
薈説仍<lb/>
命<hi>臣</hi>跋之伏見<lb/>
皇上繼序以来凡見諸政教者一凖乎天理而應乎人<lb/>
心之不言而同然是以數月之中近自邦畿逹扵海隅<lb/>
山陬莫不欣欣然若時雨之沃其心陽春之被其體盖<lb/>
<pb n="KR4h0149_WYG_021-23b"/>
我<lb/>
皇上好古敏求日有孜孜以致其知者既深且固故今<lb/>
之宵衣旰食以行所知者篤實充周時措咸宜由是以<lb/>
往法天行健恒乆不已則徳化所成直比隆於三代豈<lb/>
惟遠過漢唐而已哉<hi>臣廷玉</hi>讀是編而為天下臣民慶<lb/>
者彌厚且遠焉微特依<lb/>
日月之光挂名簡末而與有榮施也<lb/>
<pb n="KR4h0149_WYG_021-24a"/>
日知薈説跋　　　　　　　　　　　鄂爾㤗<lb/>
孔子大學一書用傳古聖王眀徳新民之道其所從入<lb/>
以致知為始事而誠意次之蓋未有意不誠而能修齊<lb/>
治平一以貫之者也未有知之不極其至而意能誠者<lb/>
也見於經傳者至湯武君臣始相與言學高宗成王尤<lb/>
勉勉焉湯武上聖而孟子以為反之盖聖學之難純如<lb/>
此然非謂性之者遂無所為學也觀堯舜禹相傳所以<lb/>
審辨扵危微之介者非致知之學乎所以致精致一以<lb/>
<pb n="KR4h0149_WYG_021-24b"/>
守其中者非誠意之學乎<hi>臣鄂爾㤗</hi>獲侍<lb/>
皇上講誦於今五年矣曩者嘗承<lb/>
命序樂善堂文鈔其義藴之深閎風格之高古有目者<lb/>
共識而<hi>臣</hi>竊觀我<lb/>
皇上鎔經液史所以究興衰治亂之根源察邪正是非<lb/>
之幽渺者皆不襲前賢之緒論而必求自得於心又時<lb/>
就所言反求諸身私慶<lb/>
聖心實能以致知誠意之學體騐於<lb/>
<pb n="KR4h0149_WYG_021-25a"/>
當躬而重為四海生民幸也<lb/>
御極以来動應民志實政實心愾乎天下用能以數月<lb/>
之中俾老幼賢愚皆忻忻然自得於遐荒萬里之外近<lb/>
者<lb/>
幾務餘暇復自擇論辨之文前集所未載者為日知薈<lb/>
説<lb/>
命<hi>臣</hi>等各綴跋語而<lb/>
御製序文謂錄此以騐諸行事伏念我<lb/>
<pb n="KR4h0149_WYG_021-25b"/>
皇上今兹治教之日興乃曩者典學致知之眀效也而<lb/>
猶不忘素學時以自體察又設誠於内而致行之之大<lb/>
騐也夫湯武以堯舜為必可學故能為湯武高宗成王<lb/>
以湯武為必可學故能為高宗成王以<lb/>
聖性之高眀<lb/>
聖學之淵粹而加以<lb/>
聖心之誠一三代聖王之治将復見扵今矣<hi>臣</hi>少偹宿<lb/>
衛未暇殫心載籍謹就所夙聞扵絃書者達其愚悃言<lb/>
<pb n="KR4h0149_WYG_021-26a"/>
之不文而以承<lb/>
寵命為愧而已<lb/>
<pb n="KR4h0149_WYG_021-27a"/>
樂善堂全集跋　　　　　　　　　　張廷玉<lb/>
<hi>臣</hi>聞文以載道而道夲于身故必實能眀道而文始可<lb/>
貴必實能身體而道始能眀我<lb/>
皇上躬濬哲之姿夙承<lb/>
庭訓緝熙光明聖學淵茂<hi>臣</hi>自雍正元年蒙<lb/>
世宗憲皇帝㤙命得侍<lb/>
左右于今十有餘年伏睹我<lb/>
皇上稽古遜修研精經術于六經四子之書儒先之緒<lb/>
<pb n="KR4h0149_WYG_021-27b"/>
論諸史之成蹟博觀約取剖晰精㣲舉天人性命之理<lb/>
政治之所從出皆得其大本大源之所在寒暑晨夕矻<lb/>
矻孜孜融洽貫穿與道大適故發之於文日新富有麟<lb/>
炳矞皇充溢緗帙曩者<lb/>
親定樂善堂文鈔十有四巻<hi>臣</hi>既承<lb/>
命而敬序之矣<lb/>
御極以来勑幾清宴乃合前後所著選定編次為<lb/>
樂善堂全集<hi>臣</hi>受而讀之其義藴之宏深則經緯天地<lb/>
<pb n="KR4h0149_WYG_021-28a"/>
無乎不包其辭藻之贍博則鎔鑄古今無乎不備仰泰<lb/>
岱而知衆山之卑觀河海而知行潦之細誦聖言而知<lb/>
百家衆説之凡淺巍巍乎煌煌乎洵宇宙之鉅觀也<hi>臣</hi>
仰惟<lb/>
皇上聖學髙深固非擬議所及而竊謂其所以發而為<lb/>
至文者由道之藴積者深也夫道豈獨為文而已聖賢<lb/>
夲是道而垂彜訓帝王體是道而成治功<lb/>
皇上本皇極之敷言既已見諸行事中外欣欣文徳誕<lb/>
<pb n="KR4h0149_WYG_021-28b"/>
被矣而猶夙夜孜孜因言考行所謂<lb/>
聖天子建中和之極金聲而玉振之者誠在今日而是<lb/>
編也天徳王道合為一焉乾坤之容日月之光與詩書<lb/>
相表裏而世為天下則又何疑哉<hi>臣</hi>校錄之次伏讀<lb/>
御製序文竊有以知<lb/>
聖心之所存兹奉<lb/>
命綴言簡末仰至文之炳蔚而拭目以觀至治之日升<lb/>
海内臣民涵泳<lb/>
<pb n="KR4h0149_WYG_021-29a"/>
聖澤偕登大道區區蠡測所及盖不能自已云<lb/>
<pb n="KR4h0149_WYG_021-30a"/>
樂善堂全集跋　　　　　　　　　　福　敏<lb/>
<hi>臣</hi>福敏叨陪侍從謬厠細旃廣厦之間十有八年於此<lb/>
矣親見我<lb/>
皇上以天縦之聰眀殫日勤之學問自六經四子以及<lb/>
諸史百家無不登其堂入其室嚌其胾味其腴於道則<lb/>
宗二帝扵法則統三王扵學則承孔孟凡作為文章以<lb/>
及偶爾吟咏皆藹然以萬物為一體而與天地同流<lb/>
御極以来以仁心布為仁政四方萬姓莫不喁喁向風<lb/>
<pb n="KR4h0149_WYG_021-30b"/>
從欲丕變向也見之文章今也行之政事洵典謨之繼<lb/>
響雅頌之嗣音匪徒有其文確有其實也夫聖神之徳<lb/>
作式萬邦今天下臣民皆以躬逢<lb/>
聖世為至幸而<hi>臣</hi>不惟逢其盛且近其光不惟仰瞻<lb/>
殿陛之間而且侍從<lb/>
左右積嵗積時至扵如此之乆盖視天下臣民為尤幸<lb/>
也<hi>臣</hi>聞傅説之告髙宗曰知之非艱行之惟艱魏徵之<lb/>
告文皇曰始之非艱終之惟艱<lb/>
<pb n="KR4h0149_WYG_021-31a"/>
皇上舉平日所常言無不見之扵實政則其知生知其<lb/>
行安行行既與知一則終必與始一如天不已應地無<lb/>
疆斷可知矣<hi>臣</hi>又聞古人言禮樂之興俟以百年王者<lb/>
之仁要諸必世我<lb/>
國家定鼎以来<lb/>
列聖相承於今百年正禮樂大興之會而我<lb/>
皇上好生之徳洽扵民心立之斯立動之斯和漸仁摩<lb/>
義捷於影響<hi>臣</hi>雖衰朽無能未克仰賛<lb/>
<pb n="KR4h0149_WYG_021-31b"/>
髙深猶得優游<lb/>
禁籞曲沐<lb/>
慈仁與海㝢群黎共逰昇平盛世作為歌詩以詠王化<lb/>
之成豈非至幸中之尤幸也歟<hi>臣</hi>區區至愚不勝厚望<lb/>
焉<lb/>
<pb n="KR4h0149_WYG_021-32a"/>
日知薈説跋　　　　　　　　　　　楊名時<lb/>
<hi>臣</hi>謹稽在昔中天之世聿垂典謨之文其間執中一語<lb/>
舉心法治法一以貫之誠聖學之樞極王道之綱維也<lb/>
凡典謨中所紀欽天授時知人安民亮工熙績諸務何<lb/>
一不從執中流出者乎<hi>臣</hi>恭誦我<lb/>
皇上御製日知薈説一編尋繹反復始獲稍窺端緒首<lb/>
言政事則自體元長人探治夲以及治具於任賢儲材<lb/>
教養兵刑之屬一一提其領要而歸扵謹徳禮導和敬<lb/>
<pb n="KR4h0149_WYG_021-32b"/>
以化成天下為之在優游而循其序持之在兢業而要<lb/>
諸乆至哉言乎蔑有加矣繼論心性遡自於穆流行絪<lb/>
緼化醇之始暨人生而靜感物而動之餘五行禀爲五<lb/>
事五性達於五倫善復其初者在眀善而固執主敬以<lb/>
存誠天人一理體用一原洵文簡而義該言近而指逺<lb/>
也至扵闡發經學尤為剖晰精㣲開示眀切獨得聖賢<lb/>
之心而不泥其辭善會古人之意而不襲其迹期扵體<lb/>
之身心純粹而不雜措之治理溥徧而宜民披撥浮華<lb/>
<pb n="KR4h0149_WYG_021-33a"/>
以見夲根陶鑄百家以歸大雅從兹一道徳而同風俗<lb/>
悉扵經術之昌眀决之矣若夫上下千餘年間美任賢<lb/>
從諫懲用佞剝民褒正直忠厚斥僉邪險僻崇敦夲務<lb/>
實之圖破迂庸膚末之見悼仁賢之不究厥用惜眀良<lb/>
之難以適逢望古慨然及身思見殆情激而懐長何識<lb/>
高而度逺布之邦國天下有不奉為千秋之寳鑑振古<lb/>
之鴻篇者乎抑<hi>臣</hi>由<lb/>
皇言而仰窺<lb/>
<pb n="KR4h0149_WYG_021-33b"/>
皇心盖扵執中之指不啻神相授面相稽矣外而發之<lb/>
政事内而藴之性情精而剖經義之異同大而鑑人倫<lb/>
之得失莫非本一中為體騐而灼見源流<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>一中為權<lb/>
衡而不爽毫髪者良由我<lb/>
皇上天亶聰眀遜志懋學以至徳而凝至道正值我<lb/>
國家重熙累洽之期行見海隅日出盡躋於風動時雍<lb/>
有不覺太和元氣洋溢於<lb/>
宸章<lb/>
<pb n="KR4h0149_WYG_021-34a"/>
睿藻間矣<hi>臣</hi>不勝忻悚輙忘其弇鄙矢口而颺言焉<lb/>
<pb n="KR4h0149_WYG_021-35a"/>
日知薈説跋　　　　　　　　　　　邵　基<lb/>
<hi>臣</hi>聞帝王之學必求端於天天以剛健中正運行不息<lb/>
而成嵗功帝王法之精一執中懋昭厥徳如禹之思日<lb/>
孜孜湯之聖敬日躋周成之日就月将悉皆遥接心源<lb/>
恢張治道而先天後天與時偕行以馴致乆道化成之<lb/>
盛我<lb/>
皇上纉承大統建極綏猷於用人行政阜民敦俗之方<lb/>
犁然各當盖由夙遵<lb/>
<pb n="KR4h0149_WYG_021-35b"/>
世宗憲皇帝庭訓遜敏敬修熟復六經四子之書旁及<lb/>
儒先之緒言諸史之義法靡不深探力索洞其根源故<lb/>
舉平日所藴蓄見諸治教體立用行與在昔聖帝眀王<lb/>
若合符契<hi>臣</hi>自辛亥嵗侍直<lb/>
内廷敬讀<lb/>
樂善堂文鈔廣大精㣲櫽括道統嗣後詩賦古文日加<lb/>
裒積<hi>臣</hi>基親見<lb/>
皇上引筆洋洋千言立就而論説尤多自身心性命國<lb/>
<pb n="KR4h0149_WYG_021-36a"/>
政民生以暨衡論古人一經研剖精義卓立星辰麗而<lb/>
江河行兹以<lb/>
萬幾餘暇親揀擇若干條定爲日知薈説夫日君象也<lb/>
易曰日進無疆詩曰如日之升<lb/>
皇上徇齊典學緝熙光明精神貫注於億萬斯年而朝<lb/>
乾夕惕法天行健迪知而允蹈焉心源治道一以貫之<lb/>
凡是書所載包含萬有囊括古今洵典謨之矩矱官禮<lb/>
之菁華也<hi>臣</hi>就日近光早得霑沐<lb/>
<pb n="KR4h0149_WYG_021-36b"/>
聖訓景星慶雲先覩爲快今復<lb/>
賜讀成書承<lb/>
㫖附名巻末益欽<lb/>
盛德大業富有日新而<hi>臣</hi>材質謭陋仰荷陶成於敷言<lb/>
錫極之中誠屬遭逢之厚幸云<lb/>
<pb n="KR4h0149_WYG_021-37a"/>
御製圓眀園四十景詩恭跋　　　　　汪由敦<lb/>
<hi>臣</hi>等恭注<lb/>
御製圓眀園詩仰見<lb/>
皇上聖性淵涵鈞陶萬有闔闢元化斡造物機星漢昭<lb/>
回日月糺縵臣等注輯之次如陟泰華而見雲霞峯㟧<lb/>
之竒秀泛溟渤而睹洪瀾瑰寳之瑋麗目眩心震莫能<lb/>
名言<hi>臣</hi>等竊惟周書無逸言文王自朝至於日中昃不<lb/>
遑暇食用咸和萬民而大雅靈臺之篇盛稱其臺沼苑<lb/>
<pb n="KR4h0149_WYG_021-37b"/>
囿禽魚馴獸之樂盖惟有文王之勤乃以有文王之逸<lb/>
而文王之樂其樂固文王之緝熙光眀穆穆不已扵敬<lb/>
正如天道健行不息而四時行百物主鳶飛魚躍一化<lb/>
機之洋溢鼓盪而不自知也我<lb/>
世宗憲皇帝葺<lb/>
聖祖仁皇帝賜園以為豫逰臨御之所嘗<lb/>
御製為記偹述縁始<lb/>
皇上因其舊而居之親灑<lb/>
<pb n="KR4h0149_WYG_021-38a"/>
天章敬為後記繼志述事後樂先憂<lb/>
聖心所存昭示天下後世者既詳哉其言之矣<lb/>
慈闈視膳之餘<lb/>
萬幾聽覽之暇仰觀俯察暢洽<lb/>
宸襟觸緒興懐形諸篇什爰仿<lb/>
避暑山荘詩例標舉勝景分題繪圖序而咏之凡四十<lb/>
篇<hi>臣</hi>等伏讀<lb/>
御製後記有曰宫室服御得其宜適以飬性而陶情失<lb/>
<pb n="KR4h0149_WYG_021-38b"/>
其宜適以玩物而䘮志大哉<lb/>
王言夫豈惟宫室服御為然研聲律務博覽先儒亦以<lb/>
為譏唯寓意扵物而不為物役斯無入而不自得焉<lb/>
皇上敬<lb/>
天法<lb/>
祖勤政爱民自<lb/>
御極以至於今旰食宵衣念兹在兹未嘗稍釋偶有寄<lb/>
託發為聲詩熏風晨露之歌天機盎溢非作意雕刻而<lb/>
<pb n="KR4h0149_WYG_021-39a"/>
為之者然即是詩敬讀之臨殿宇則思<lb/>
鴻業之克纉憑亭榭則思<lb/>
儉徳之貽謀閲農圃則思<lb/>
教稼之遺規覧動植則思<lb/>
栽培豢飬之厚澤登眺攄寫掞藻揚葩何往非紹庭衣<lb/>
徳之<lb/>
孝思對時育物之<lb/>
聖意哉<hi>臣</hi>等弇陋膚末挂漏實多幸得挂名簡末敢推<lb/>
<pb n="KR4h0149_WYG_021-39b"/>
聖天子緝熙敬止穆穆不已之徳自然流露扵詩者究<lb/>
極言之以志管窺蠡測之萬一云<lb/>
<pb n="KR4h0149_WYG_021-40a"/>
御製盛京賦恭跋　　　　　　　　　汪由敦<lb/>
<hi>臣</hi>等伏䝉<lb/>
皇上宣示<lb/>
御製盛京賦三千三百餘言<hi>臣</hi>等依文輯注統若千萬<lb/>
言仰見<lb/>
睿藻矞皇暉麗雲漢函宇宙綜古今炳典謨鎔圖籍自<lb/>
書契以來著作之府鴻章鉅篇未有盛於斯者也洪惟<lb/>
我<lb/>
<pb n="KR4h0149_WYG_021-40b"/>
皇清凝受寳命奠億萬載丕丕基肇迹神皋撫臨中夏<lb/>
發祥流慶實始<lb/>
盛京<hi>臣</hi>等竊嘗誦詩周文公召康公推述先王先公之<lb/>
始基靖民自有邰漆沮皇澗過澗陟降原隰以至作豐<lb/>
遷鎬築城度室之事皋門應門靈臺辟雍之宏規于耜<lb/>
築場索綯祭韭執豕酌匏之故俗㣲而松柏厲鍜周原<lb/>
堇荼囿鹿潜魚備形於雅頌凡以明著祖德遐暢皇風<lb/>
薦扶輿之嘉祉鞏繼序之永圖豈徒侈都邑之隐軫夸<lb/>
<pb n="KR4h0149_WYG_021-41a"/>
陸海之膏腴鋪張眩矅藻賁觚翰云爾哉欽惟我<lb/>
皇上纘<lb/>
列聖之鴻緒際三登之景運修懿典邁舊京備<lb/>
法駕奉<lb/>
金輿罄歷載之積誠謁<lb/>
橋山而展孝禮成肆覲會同有繹以燕以賚中外禔福<lb/>
望幸之黎庶聞<lb/>
和鸞而歡呼扶杖之耆老瞻<lb/>
<pb n="KR4h0149_WYG_021-41b"/>
翠華而相慶<lb/>
祖<lb/>
宗之靈斯格臣民之和允洽於是本覲<lb/>
光揚<lb/>
烈之忱溯<lb/>
基命造邦之統攬形勢之渾雄仰宫闕之素樸緬英賢<lb/>
之勲績懷風化之忠厚華實之毛充牣澍濡之澤鴻厖<lb/>
穆然<lb/>
<pb n="KR4h0149_WYG_021-42a"/>
遠念知夫天作帝省之勤所以孕虞育夏甄殷陶周者<lb/>
厥有所自爰攄<lb/>
寳墨掞<lb/>
奎章思若湧泉筆不停綴勒爲斯賦垂示無極乾坤之<lb/>
容日月之光雲霞之采山海之藏覩化工而雕繢纂組<lb/>
不足以爲色聞韶濩而鏗鏘考撃不足以爲聲彼研京<lb/>
十年鍊都一紀者曾何足仰企萬一哉<hi>臣</hi>等徵金匱之<lb/>
祕稽延閣之儲旁羅四庫綴緝二酉疏舉徵引多慙漏<lb/>
<pb n="KR4h0149_WYG_021-42b"/>
畧附名簡末榮以爲愧<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻二十一<lb/>
</p>
<p>
</p>
  </div>
</body>
</text>
</TEI>
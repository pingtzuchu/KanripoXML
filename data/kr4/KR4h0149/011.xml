<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_011-1a"/>
欽定四庫全書<lb/>
皇清文頴巻十一<lb/>
　說<lb/>
　　八音樂器說　　　　　　誠隱郡王允祉<lb/>
八音之樂各從其類而制器尤宜探其體要書曰詩言<lb/>
志歌永言聲依永律和聲八音克諧無相奪倫葢生於<lb/>
人聲成於樂器而宮調運於其中所以節人聲而裁樂<lb/>
器也古聖人初制律吕以和五聲然後被之八音金石<lb/>
<pb n="KR4h0149_WYG_011-1b"/>
有厚薄重輕之差匏竹有空竅短長之别絲音則徽柱<lb/>
散實以分聲調土樂則中空容積以較度分革木雖止<lb/>
一聲亦皆有所由起要之莫不以律吕五音之倍半凖<lb/>
其損益葢絲與金石為一類假人力以生聲者也竹與<lb/>
匏土為一類假人氣以生聲者也革與木為一類所以<lb/>
為樂之節奏者也然八音之中偹律吕隂陽之體叶宫<lb/>
調聲字之全惟絲竹為最要何也金石之器以律呂實<lb/>
積容受分量較其厚薄重輕古有特鐘特磬編鐘編磬<lb/>
<pb n="KR4h0149_WYG_011-2a"/>
又有鏞鐘鎛鐘金錞金鐲金鐃金鐸後世變為方響雲<lb/>
鑼之類其為體也雖各不同而為用則一器獨限一聲<lb/>
而已匏之器曰笙曰簧大者為巢小者為和又曰竽蓋<lb/>
古者皆以匏攢衆管而近世不用匏以木代之月令曰<lb/>
調竽笙箎簧則與竹音並列久矣土之器惟壎有頌壎<lb/>
雅壎之異樂記所謂徳音之音也其聲生於空竅其分<lb/>
定於容積與竹音同革木之器雖不以律呂之法為凖<lb/>
則而其度分亦皆依黄鐘而得數記曰鼓無當於五聲<lb/>
<pb n="KR4h0149_WYG_011-2b"/>
五聲弗得不和其大者為雷鼓靈鼓路鼓鼖鼓鼛鼓晉<lb/>
鼔小者為鼗鼓應鞞相鼔<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>鼔又變為要鼓杖鼓羯鼓<lb/>
銅鼓國語曰木以節之上古惟柷敔後世増為舂牘又<lb/>
變為拍板要之革與木皆所以應和樂之始終節奏耳<lb/>
夫六經所載八音偹具然堂上之樂貴人聲而以絲音<lb/>
為主虞書戞擊鳴球搏拊琴瑟以詠樂記清廟之瑟朱<lb/>
絃而疏越一唱而三歎是也堂下之樂貴人氣而以竹<lb/>
音為主商頌所謂嘒嘒管聲戴記所謂下管象舞夏籥<lb/>
<pb n="KR4h0149_WYG_011-3a"/>
序興是也凡升歌笙入間歌合樂未有不以絲竹為要<lb/>
領者竹之聲在虚虚之多者聲濁少者聲清而多少之<lb/>
數定於中空之圍徑短長絲之聲在實實之多者聲濁<lb/>
少者聲清而多少之數定於絲綸之巨細分度所以然<lb/>
者竹音之樂十二律呂為之本相與比例推求而取其<lb/>
聲由於比例推求而得其數其圍徑長短加分減分總<lb/>
不越乎十二律呂之範圍大者用其大體本形之度分<lb/>
小者用其小體本形之度分而後竹音諸樂之聲字各<lb/>
<pb n="KR4h0149_WYG_011-3b"/>
歸於律呂之位而各應於律呂之宮調焉其器之最古<lb/>
者惟排簫具十二律呂之正加以二倍律二倍呂共為<lb/>
一十有六管各一聲備聲字清濁之二均合於鐘磬而<lb/>
為諸樂之主宰其餘為簫為笛為箎為管之屬而匏之<lb/>
器同施於竹其制為笙要之其體皆自黄鐘之倍半而<lb/>
生其設孔也則又自律呂相和而成故備聲字清濁於<lb/>
器而得適於用焉葢竹音諸樂依人之氣而生聲故本<lb/>
之中空容積之多寡而無與乎形體厚薄之度分也絲<lb/>
<pb n="KR4h0149_WYG_011-4a"/>
音之樂五聲二變為之本相與比例折取而察其聲由<lb/>
於比例折取而得其分其絲綸巨細徽柱逺近總不越<lb/>
乎五聲二變之範圍大者用其大體本絃之度分小者<lb/>
用其小體本絃之度分而後絲音諸樂之聲字各得五<lb/>
聲二變之位而各應於律呂之宮調焉其器之最古者<lb/>
惟琴與瑟後變而為筝為筑為琵琶為月琴之屬而琴<lb/>
瑟最正記有大琴大瑟中琴小瑟三禮圖又有雅琴雅<lb/>
瑟頌琴頌瑟之類所言體制雖殊而大絃則皆起於下<lb/>
<pb n="KR4h0149_WYG_011-4b"/>
徴之分取音必合於三分損益之法其聲位始正葢絲<lb/>
音諸樂依人之力而生聲故本之絲綸之巨細長短而<lb/>
無與乎形質之大小也今列諸樂器所得之度分所應<lb/>
之聲字而辨其體用必使絲竹之器一皆協於十二律<lb/>
呂五聲二變之正而衆音之器所應宮調聲字又皆協<lb/>
於絲竹之音然後諸樂之大本可得而論焉古之樂器<lb/>
不得其實即今之樂器而索之律呂宮調其聲字無不<lb/>
符合者正由三分損益之理為之體而隔八相生之義<lb/>
<pb n="KR4h0149_WYG_011-5a"/>
為之用故也至於諸樂之器數形體孔徑度分古今稍<lb/>
有更變者葢緣古者一律一呂各為一聲而後世備衆<lb/>
聲於一器當其一律為一聲則合七律為一均而不見<lb/>
有餘及乎備衆聲於一器則一器名為一均且或一均<lb/>
而該衆調而不見不足今古雖殊其器一也器即不同<lb/>
其理一也是以聲音之微妙全在虛實之分虚者氣之<lb/>
所發而實者體之所存氣與體鼓動之間而天地之和<lb/>
應焉在氣數或閱因革而有變更聲氣之元則亘古今<lb/>
<pb n="KR4h0149_WYG_011-5b"/>
而無新故寓諸八音而氣以行焉體以成焉推之六合<lb/>
之内四海之外此音同此理同也推之百世之上百世<lb/>
之下此理同此音同也是故不知古樂而溺於今非特<lb/>
不知古并不知今也必復古樂而不屑於今非特不知<lb/>
今終亦無從復古也爰考古今諸樂之異同詳其制於<lb/>
各篇之内因取八音之大綱約於一篇而總序之云爾<lb/>
<pb n="KR4h0149_WYG_011-6a"/>
　　古今易說　　　　　　　　　　陳廷敬<lb/>
易於六經最古遭秦燒書以卜筮獨得存最為完書最<lb/>
古而完而今所傳者特為淆亂視他經為甚焉樂既㪚<lb/>
亾二禮經晚出雖闕然幸不為後人所亂書得之孔子<lb/>
屋壁詩頼諷誦以存雖不無殘脫然考詩書之序或皆<lb/>
繫於篇末或自合為一篇其始皆不亂於正經書自孔<lb/>
安國詩自毛公始别序入經冠之篇首朱子除其序各<lb/>
合為一編以置經外而復詩書之舊焉春秋一經三傳<lb/>
<pb n="KR4h0149_WYG_011-6b"/>
初皆别行漢以來儒者欲省學者兩讀至以公榖配經<lb/>
左氏分傳附經之年朱子雖未及詳定而亦别出左氏<lb/>
經文葢将以復春秋之舊也經之存者五惟易最古而<lb/>
最先亂已而幸正之卒又亂焉藝文志云易經十二篇<lb/>
顔師古謂上下經及十翼葢古經也漢費直以彖象釋<lb/>
經附於卦後今乾卦起大哉乾元至用九天徳不可為<lb/>
首是其例也雖其初加一傳字以别於經然十二篇之<lb/>
經直已亂之矣漢鄭康成注易合彖象於經而所謂彖<lb/>
<pb n="KR4h0149_WYG_011-7a"/>
象不連經文者猶在也至魏王弼注易用康成本又増<lb/>
入乾坤文言雖加彖曰象曰文言曰以别於經然直之<lb/>
所既亂者弼又從而亂之若說卦等篇仍其舊總曰繫<lb/>
辭自是世儒知有弼易而不知有古經矣程子作易傳<lb/>
因弼本未暇更正嵩山晁說之考訂古今釐為八巻卦<lb/>
爻一彖二象三文言四繫辭五說卦六序卦七雜卦八<lb/>
而呂氏大防周易古經上經一下經二上彖三下彖四<lb/>
上象五下象六繫辭上七繫辭下八文言九說卦十序<lb/>
<pb n="KR4h0149_WYG_011-7b"/>
卦十一雜卦十二王氏原叔家古易本卦辭一彖辭二<lb/>
大象三小象四文言五繫辭上六繫辭下七說卦八序<lb/>
卦九雜卦十東萊呂祖謙則定為經二巻傳十巻上經<lb/>
一下經二彖上傳一彖下傳二象上傳三象下傳四繫<lb/>
辭上傳五繫辭下傳六文言傳七說卦傳八序卦傳九<lb/>
雜卦傳十朱子本義從之故朱子曰經則伏羲之畫文<lb/>
王周公之辭也并孔子所作之傳十篇凡十二篇中間<lb/>
頗為諸儒所亂近世晁氏始正其失而未能盡合古文<lb/>
<pb n="KR4h0149_WYG_011-8a"/>
呂氏又更定著為經二巻傳十巻乃復孔氏之舊云按<lb/>
朱子之言幸古經之復正也明永樂時修五經大全易<lb/>
則從程傳元本而本義則以類從夫以程子未及更正<lb/>
之經取朱子從古經說易之辭割裂參錯於其間使古<lb/>
經已正而復亂而最繆戾者簡首仍載朱子幸古經復<lb/>
正之說而又不言其不從古經之故是則所謂復孔氏<lb/>
之舊者果安在乎至使前賢之意乖剌不明至今三百<lb/>
年餘未有能正之者也成化間奉化學教諭成矩謂世<lb/>
<pb n="KR4h0149_WYG_011-8b"/>
之讀易者先本義而後傳遂獨刻本義行於世今家傳<lb/>
户誦者成矩之書也夫朱子因古經作本義明初諸人<lb/>
以本義參附於傳而一之已失朱子之意矣然猶日此<lb/>
集諸儒之說非專朱子之書也今矩所訂之書儼然朱<lb/>
子之書世之學者遵信之而不復知其舛譌之若此也<lb/>
葢易之最古而完者及今猶可考見故與世諗焉<lb/>
<pb n="KR4h0149_WYG_011-9a"/>
　　春秋為史法說　　　　　　　　陳廷敬<lb/>
春秋聖人之史也非經也後世謂之經也有史官之史<lb/>
未經筆削之春秋是也有聖人之史既經筆削之春秋<lb/>
是也聖人之史古無此體乃夫子斷自聖心創為義例<lb/>
為萬世不刋之史法也杜預曰遵周公之遺制又曰明<lb/>
周公之志以為明周公之志則可以為遵周公之制則<lb/>
不可桞宗元言杜預謂例為周公之常法曽不知侵伐<lb/>
入滅周公之盛時不應預立其法栁子可謂知言矣故<lb/>
<pb n="KR4h0149_WYG_011-9b"/>
春秋者由周公以來未有此體也聖人為史法以詔萬<lb/>
世曰其文則史而後之人名之曰經名之經者其意主<lb/>
於尊聖人而後世遂專以經尊春秋而不知為聖人之<lb/>
史於是聖人之史法遂亡春秋有達例有特筆達例者<lb/>
史官之史也特筆者聖人之史也聖人之特筆如化工<lb/>
之生物不必駢枝儷葉節節而生之而全體已具史官<lb/>
之達例欲圖日月而繪天地不已難乎曰聖人為史法<lb/>
以詔萬世後之為史者以春秋為法可乎曰奚為而不<lb/>
<pb n="KR4h0149_WYG_011-10a"/>
可有聖人之才則可無聖人之才則妄也曰然則如之<lb/>
何曰姑為史官之史焉烏知後世不有聖人者出與<lb/>
<pb n="KR4h0149_WYG_011-11a"/>
　　勤政說　　　　　　　　　　　徐乾學<lb/>
<hi>臣</hi>伏讀月令明堂十二室天子以時適居所以法天之<lb/>
行順時之紀勤民事而出治道非獨侈隆其制已也葢<lb/>
古者皇居取象辰極義取自强不息之意焉<lb/>
今皇帝景<lb/>
昊天之成命法<lb/>
祖宗之恭儉凡宮室制度自非國本所闗政事所出無<lb/>
替於前無侈於後兹勤政殿在西苑以嵗之夏日聽政<lb/>
<pb n="KR4h0149_WYG_011-11b"/>
於其中每旦接對羣臣批覽章奏少暇則紬繹經典繙<lb/>
閱圗史<hi>臣</hi>某起家侍從待罪公卿之後常因奏事殿中<lb/>
得奉清燕流覽寓目殿不甚閎敞視正殿絶差前為長<lb/>
廊中闢層軒體製朴畧羣臣仰頌<lb/>
聖徳以為唐尭土堦大禹卑宮殆無以過<hi>臣</hi>深惟天行<lb/>
無息之義以為人主惟能勤而後能儉勤則清明之氣<lb/>
勝物莫投其所好故不與儉期而儉至不勤則晏逸之<lb/>
志勝物得進為之主故不與奢期而奢至由此觀之相<lb/>
<pb n="KR4h0149_WYG_011-12a"/>
因之理必至之㡬也<hi>臣</hi>竊覩<lb/>
皇上深宫問夜未明求衣至於日昃不遑上自宮府下<lb/>
逮黎庻外及山陬海澨日入月出之所惟恐一事之未<lb/>
理一物之未安即位二十五年兢業常如一日間者鯨<lb/>
鯢蕩定兵革偃息海宇乂安民生樂業羣工體<lb/>
宵旰之勤詞人進太平之頌願<lb/>
怡神暇景閒日<lb/>
視朝<lb/>
<pb n="KR4h0149_WYG_011-12b"/>
皇帝赫然震動竦然吁咈益勵憂勞無敢怠惰功業已<lb/>
盛而常懼其荒民庶已安而獨居其瘁是以侈心遏絶<lb/>
儉徳益光漢臣有言古之王者未有不始於憂勤而終<lb/>
於逸樂竊觀詩書所載雅異於此周公進陳無逸文王<lb/>
日昃終身未聞其以逸樂繼也然則䖍始之道方自今<lb/>
日載筆之臣豈能紀其萬一昔華林有清暑之賦驪山<lb/>
著九成之碑並鋪張巨麗有乖典則<hi>臣</hi>躬述<lb/>
聖徳上窺大易自强之義逺覽尚書無逸之訓推陳尭<lb/>
<pb n="KR4h0149_WYG_011-13a"/>
禹不與之衷發明文王小心之徳雖未能編之詩書亦<lb/>
庶㡬垂示來者謹拜手而為之說<lb/>
<pb n="KR4h0149_WYG_011-14a"/>
　　周禮三徳六徳說　　　　　　　李光地<lb/>
大司徒以鄉三物教萬民而賔興之一曰六徳知仁聖<lb/>
義中和二曰六行孝友睦婣任恤三曰六藝禮樂射御<lb/>
書數至師氏以三徳教國子則一曰至徳以為道本二<lb/>
曰敏徳以為行本三曰孝徳以知逆惡教三行則一曰<lb/>
孝行以親父母二曰友行以尊賢良三曰順行以事師<lb/>
長保氏則養國子以道而教之六藝又大司樂以樂徳<lb/>
教國子曰中和祗庸孝友夫其名之若是其不同何也<lb/>
<pb n="KR4h0149_WYG_011-14b"/>
曰此正成周之盛育材造士之方小大有品而先後有<lb/>
倫不可不察也夫鄉三物之教者鄉學也所謂小學也<lb/>
師氏保氏之教國子者國學也所謂大學也若夫大司<lb/>
樂掌成均之法而合國之子弟則正典樂教胄之司皆<lb/>
所謂大學也小學之教則先行而後文孔子謂行有餘<lb/>
力則以學文是也大學之教則先知而後行孔子所謂<lb/>
博學於文約之以禮是也然皆以身心性情為之本故<lb/>
又有養之於文行之先者所謂徳也此則不以小大之<lb/>
<pb n="KR4h0149_WYG_011-15a"/>
學而有殊者也鄉三物之教先之以徳次之以行次之<lb/>
以道藝其序明矣若師氏之教大司樂之教則不離乎<lb/>
三物而有深於是者其曰至徳即修其知仁聖義中和<lb/>
之謂也徳修則有以進乎道藝矣故曰以為道本其曰<lb/>
敏徳即勤於禮樂射御書數之謂也學明則有以措諸<lb/>
躬行矣故曰以為行本其曰孝徳即篤於六行之謂但<lb/>
自民閒言之則有婣睦任恤之事自國子言之則以取<lb/>
友親師為要故彼六行與此三行為不同也行篤則有<lb/>
<pb n="KR4h0149_WYG_011-15b"/>
以治人之悖亂矣故曰以知逆惡然則三徳即三物之<lb/>
事也以其皆欲得之於心故皆貫之以徳以其欲修徳<lb/>
明道而不徒為匹夫之行也故先道於行也凡經言道<lb/>
者即謂六藝故每以徳行道藝竝稱而保氏教之藝者<lb/>
即其養之道之實也至於大司樂之六徳則正與師氏<lb/>
相表裏葢知仁聖義必以中和為極故中和即至徳也<lb/>
六藝之業在敬而有常故祗庸即敏徳也六行三行皆<lb/>
以孝友為先故孝友即孝徳也由此言之名雖有異豈<lb/>
<pb n="KR4h0149_WYG_011-16a"/>
不同條而共貫哉孔門之教文行忠信文即六藝也行<lb/>
即六行也忠信即中和而所謂至徳者是也異日又曰<lb/>
徳之不修學之不講聞義不能徙不善不能改是吾憂<lb/>
也又曰君子不重則不威學則不固主忠信毋友不如<lb/>
已者過則勿憚改是皆以徳為道本而以學為行地周<lb/>
公孔子之道其揆一而已矣或曰聖之道大矣列為六<lb/>
徳以教鄉民何也曰六徳而充其至皆聖人之事也不<lb/>
獨聖之一字然也然愚嘗疑聖字乃禮字之誤葢不應<lb/>
<pb n="KR4h0149_WYG_011-16b"/>
四徳俱全而獨闕一焉且循貞元之序求之亦當作禮<lb/>
字四徳俱備而貫之以中和中庸之蘊也<lb/>
<pb n="KR4h0149_WYG_011-17a"/>
　　敬義說　　　　　　　　　　　李光地<lb/>
自古聖賢相傳心法之要大率不外乎兩端虞書欽明<lb/>
欽其體也明其用也安汝止體之静而正惟㡬惟康用<lb/>
之動而宜也禹作洪範九疇其要在敬用五事葢自一<lb/>
身貎言視聽之則以至萬物萬事之理無非事者然必<lb/>
以敬為體而後五事之用可以各盡其職湯武因之是<lb/>
以有以義制事以禮制心之誥有敬勝怠義勝欲之書<lb/>
太甲成王反乎此而自訟故曰欲敗度無義也縱敗禮<lb/>
<pb n="KR4h0149_WYG_011-17b"/>
無敬也維予小子不聰敬止亦此意也以及中宗之嚴<lb/>
恭寅畏天命自度髙宗之恭黙思道皆是尭舜禹相傳<lb/>
心法夫子特著其㫖於易曰敬以直内義以方外敬義<lb/>
立而徳不孤不孤云者體用兼流其徳不偏也曽子之<lb/>
學獨得其宗其述大學主於誠意以明明徳於天下為<lb/>
善去惡謹獨之說雖若專以義言者然非敬則不能謹<lb/>
非有本體之誠則亦不能隨事而致其誠矣葢自養之<lb/>
小學已教以恭謹之道既入大學復進以窮究之功庶<lb/>
<pb n="KR4h0149_WYG_011-18a"/>
㡬心存理明則遂使之謹獨以誠其身葢包乎敬與知<lb/>
而竝進非截然而有彼此先後之殊也子思之作中庸<lb/>
自戒謹恐懼以致其中自誠明而尊徳性以至大徳敷<lb/>
化而同乎至誠之歸皆由敬而造之之事也自謹獨以<lb/>
致其和自明誠而道問學以至小徳川流而極乎聖人<lb/>
之盛皆由義而充之之功也孟子七篇多示人體驗擴<lb/>
充之要然非其心惕然而存則不能察仁義之端而充<lb/>
廣之必矣故其所謂操存得養求放心立大體存心養<lb/>
<pb n="KR4h0149_WYG_011-18b"/>
性云者以為專以持敬言固不是以為有義無敬有察<lb/>
識擴充而無操持涵養亦非也就其對舉言之者則存<lb/>
其心以操持其心言也養其性以充長其仁義言也亦<lb/>
敬義之說也周子通書首言存誠敬之事也下言謹㡬<lb/>
慎動義之事也故後又合而言之曰君子乾乾不息於<lb/>
誠然必懲忿窒慾遷善改過而後至程子謂涵養須用<lb/>
敬進學則在致知又曰敬則天理明又曰未有致知而<lb/>
不在敬者又曰佛氏敬以直内則有之義以方外則無<lb/>
<pb n="KR4h0149_WYG_011-19a"/>
也既無義則其直内豈有是處其論孟子之養氣也以<lb/>
為必先有事於敬然非集義則亦無事皆此意也朱子<lb/>
之言尤極剖晰葢曰致知不以敬則昬昧紛擾而無以<lb/>
察理義之歸力行不以敬則頽墜放肆而無以踐理義<lb/>
之實則敬與知行渾然合一相須竝進亦可見矣今人<lb/>
以為敬自敬知行自知行而不知其相為表裏而未始<lb/>
相離也其以中庸戒懼慎獨兩節俱言持敬而未及知<lb/>
行者此固拘牽文義不通之說其或知省察之兼乎克<lb/>
<pb n="KR4h0149_WYG_011-19b"/>
治矣亦未敢訟言謹獨之即為行又復不知其中即有<lb/>
窮理之功也且以首節屬之静次節屬之動静則用敬<lb/>
動則用謹自古聖賢相傳夾持心法皆支離割裂而不<lb/>
可㝷矣原夫道不可須臾離之意則敬蓋為義而存不<lb/>
然則是異學之操其心不足尚也故不特念慮之起事<lb/>
物之交義於是乎在而必敬以察之由之當乎萬感不<lb/>
至百慮未萌而此心昭然坐立必端舉止必謹固即敬<lb/>
與知行夾持之效而為應用之根歴考朱子平日用功<lb/>
<pb n="KR4h0149_WYG_011-20a"/>
之要及其章句或問之言微指精義可以推見惟其講<lb/>
貫詳宻而聽問之下鮮能好學深思以意逆志者故語<lb/>
類所記時多出入使覽者莫知一是之歸而各以意為<lb/>
說章句既常戒懼而於此尤加謹焉兩語驟觀之似畧<lb/>
分晰然其意則以為既常存其心矣而凡善惡之㡬尤<lb/>
必省之治之以致其謹正如周子所謂不息於誠又必<lb/>
懲忿窒慾遷善改過而後至者得其意而讀之其說固<lb/>
無弊也或問之言讀之亦如章句之指無不可通惟大<lb/>
<pb n="KR4h0149_WYG_011-20b"/>
學謹獨章句以意為心之所發學者不能無偏於動之<lb/>
疑殊不知誠身工夫日用之間一動一静無有欠闕非<lb/>
專就發處言也葢方其寂然未感之先而惺然之念自<lb/>
在當此之時動容整貎而不使有惰慢邪僻之干亦即<lb/>
所謂謹其獨而誠其意者若必待其念之有所著於事<lb/>
而後謹之則工夫有所脫漏而誠之本反失矣葢意者<lb/>
心之用而主於心貫乎動静而常存非必其應事酬物<lb/>
義利鬭進之時而後有也觀章句言欲自修者知為善<lb/>
<pb n="KR4h0149_WYG_011-21a"/>
以去其惡則當實用其力而禁止其自欺則直以知為<lb/>
善去惡之念當意字矣固不專就發處言也其以心之<lb/>
所發為訓者葢即所謂心之用而主於心者耳以是而<lb/>
推中庸兩節知其皆包動静以立言葢自覩聞以至於<lb/>
不覩聞無不敬自隱微以至於顯見無不謹也或曰子<lb/>
以敬義分屬中和且以後章誠眀尊徳性道問學言之<lb/>
矣今言一動一靜敬義合一而不可分則中和者未發<lb/>
已發子思子固分之矣曰敬以直内而主心敬非中敬<lb/>
<pb n="KR4h0149_WYG_011-21b"/>
而無失所以中也義以方外而主事義非和精義流行<lb/>
所以和也且静之中非無義而主於心言則以敬為體<lb/>
故可屬乎致中也動之時非無敬而主於事言則以義<lb/>
為用故可屬乎致和也誠明與尊徳性道問學之說亦<lb/>
如是而已矣葢凡聖賢之言兩端者如誠明敬義知行<lb/>
之屬若隂陽在天地間雖一息未嘗相無而亦各有迭<lb/>
王之候黙而識之無以執一而廢百焉則其若相反者<lb/>
正其所以相為發明而又何悖乎<lb/>
<pb n="KR4h0149_WYG_011-22a"/>
　　河圖洛書說　　　　　　　　　施閏章<lb/>
道渾渾而無形也而或見諸象象頥而不可紀也而或<lb/>
該之以數象數既形而道存乎其中故道之大原出乎<lb/>
天而天不能秘道散見乎物又或假物之尤異者以呈<lb/>
象數而聖人者仰觀俯察逺取近思於是河圖洛書之<lb/>
說著焉其事至神竒其理則至平也何也天地之道盡<lb/>
乎隂陽有隂陽則有竒偶有竒偶則有相生相代錯綜<lb/>
變化循環於不已皆天地自然之數也自河出圖而兩<lb/>
<pb n="KR4h0149_WYG_011-22b"/>
儀四象八卦之象皆出其中故庖犧因之作易自洛出<lb/>
書而範之初一以至次九之數悉出其中故神禹因之<lb/>
叙疇其理皆以數見數有多寡之不同理未嘗不一也<lb/>
圖以五生數統五成數書以五竒數統四偶數似異矣<lb/>
而自一六以至五十其相配則無不同圖之生成同方<lb/>
書之竒偶異位似異矣而同方者分内外異位者同比<lb/>
肩則無不同圖得數之全書得數之九似異矣然圖之<lb/>
有十以五得五而為十初未嘗有十也書雖無十而一<lb/>
<pb n="KR4h0149_WYG_011-23a"/>
九二八之對皆含十亦未嘗無十也天地之數皆五而<lb/>
圖書皆以五居中其文之所謂七前六後戴九履一者<lb/>
環繞於其外則隂陽竒偶配合以生成南北東西運行<lb/>
以參互者位次若有定而變化無終窮其數皆始於五<lb/>
之居中也虛五之中即太極也圖主生數其中五即具<lb/>
五生數之象書主竒數其中五即具五竒數之象則所<lb/>
謂五十有五與四十有五者皆具乎五數之中雖書之<lb/>
為數似縮其十然河圖而虛其十即為書之四十有五<lb/>
<pb n="KR4h0149_WYG_011-23b"/>
洛書而積五與十即為圖之五十有五圖之一六為水<lb/>
二七為火即範之五行範之九疇之目又即河圖之總<lb/>
數也數之盈乏或殊虚其中之十五與五則隂陽又各<lb/>
得二十而均也劉歆所謂河洛圖書相經緯八卦九章<lb/>
相表裏者是也宋儒辨之尤詳至九峯蔡氏謂圖經四<lb/>
聖而象已著範錫神禹而數不傳於是覃思極變作範<lb/>
數八十一章而其義理殫盡雖更僕不能數也安俟一<lb/>
一而剿說之㢤歐陽氏又起而疑之則吾所不敢知也<lb/>
<pb n="KR4h0149_WYG_011-24a"/>
要之隂陽一理乾坤一畫羲不待洛書而畫易禹不祖<lb/>
河圖而衍疇程子以謂即無圖書八卦亦須作葢言天<lb/>
地隂陽之理已具於聖人之心也若夫易範既成則其<lb/>
通變化而行鬼神者昭然若日星即不言圖書亦所謂<lb/>
善易者不言易也<lb/>
<pb n="KR4h0149_WYG_011-25a"/>
　　改過說　　　　　　　　　　　汪　琬<lb/>
　　魏環極先生教予以讀書改過予故為是說<lb/>
昔者聖人之作易也有竒有偶其用則為剛為柔剛柔<lb/>
互居其位而後吉亨利无咎凶厲悔吝之象生焉葢教<lb/>
人趨避之道至矣而又於䷚頤卦之後系之以□大過<lb/>
其在頤曰山下有雷君子以慎言語節飲食聖人以為<lb/>
言語飲食特細故耳及其不慎不節則必為過之大者<lb/>
故以大過繼之孔子為易繫辭曰顔氏之子其庶㡬乎<lb/>
<pb n="KR4h0149_WYG_011-25b"/>
有不善未嘗不知知之未嘗復行夫知而不行此即改<lb/>
過之道也吾謂善改過者始乎悔而成乎勇晝之所為<lb/>
夜而思焉少盛之所為壮老而思焉舉凡言語之不慎<lb/>
飲食之不節以失其身取怨尤於人者不可謂不多矣<lb/>
自非剛愎之士思之其有不悔者哉然悔之未㡬而因<lb/>
循揜護之念復作不曰姑竢諸異日必曰此不足以累<lb/>
我及其甚也至於敗名裂檢而不顧豈有佗哉患在於<lb/>
不勇耳吾嘗辟之此其執若江河然當其将潰也不過<lb/>
<pb n="KR4h0149_WYG_011-26a"/>
一簣之土數尺之隄足以維持而控禦之釋此不為則<lb/>
将汜濫四出而無所底止天下之人嘗忽之於未潰之<lb/>
時而欲救之於無可如何之後孰知埶之所至固有一<lb/>
敗而不可復返者也過之不改何以異是吾故曰必乗<lb/>
其悔而以勇承之其斯為善改過者矣<lb/>
<pb n="KR4h0149_WYG_011-27a"/>
　　忠恕說　　　　　　　　　　　汪　琬<lb/>
子曰參乎吾道一以貫之曽子曰唯子出門人問曰何<lb/>
謂也曰夫子之道忠恕而已矣蘇子曰一唯之外口耳<lb/>
俱喪而門人方欲問其所謂此繫風捕影之流何足實<lb/>
告哉汪子曰此非子瞻之言也洵如此言則是疑曽子<lb/>
為妄語也而可乎子思曰天下之達道五所以行之者<lb/>
一也朱子釋之以為一則誠而已矣葢古之聖賢微而<lb/>
斂諸身心性命廣而放諸天下國家無不根柢於誠者<lb/>
<pb n="KR4h0149_WYG_011-27b"/>
惟誠故能通惟通故能久曽子之學傳於子思子思之<lb/>
後則孟子所得為尤深其曰萬物皆備於我矣反身而<lb/>
誠樂莫大焉是即一以貫之之說也强恕而行求仁莫<lb/>
近焉是即忠恕而已矣之說也故聖人之所謂一者惟<lb/>
誠學者之所謂一者惟忠恕由忠恕以為誠也是猶取<lb/>
穀而舂之而簸之而炊之以為食取絲而繅之而織之<lb/>
而紉之以為衣日積月累未有不至者葢始乎勉然而<lb/>
終乎自然是亦聖人之學也已故曰誠者天之道也誠<lb/>
<pb n="KR4h0149_WYG_011-28a"/>
之者人之道也忠恕違道不逺<lb/>
<pb n="KR4h0149_WYG_011-29a"/>
　　惜隂說　　　　　　　　　　　陳遷鶴<lb/>
讀史得晉陶侃之言未嘗不肅然興起也大禹之惜寸<lb/>
隂也緝熙光眀於道徳陶侃之惜分隂也踴躍奮迅於<lb/>
功名要其不自暇逸之心聖人豪傑之所同而已矣夫<lb/>
天與日月循環運行閱晦朔歴嵗時統而為元㑹莫可<lb/>
紀極自其微而察之欲求須㬰瞬息之間而不得則皆<lb/>
寸隂分隂之積也古君子之為學也七年而為小成九<lb/>
年而為大成其功非可以旦夕至然而致知力行强立<lb/>
<pb n="KR4h0149_WYG_011-29b"/>
不返摩厲其心志調習其氣血觀天察地考證萬物以<lb/>
自通於性命之原者未嘗一日不恪恭震動而或出於<lb/>
玩時愒日之為故其學日以勤而其徳日以進自其微<lb/>
而察之豈惟日進而已哉朝而考業晝之所得則有異<lb/>
焉晝而講貫夕之所得則又異焉葢至一語一黙一視<lb/>
聽一出入之間新故不相襲而變化生於心矣自其為<lb/>
士而至於為聖賢日新月盛不自知其所以成則皆寸<lb/>
隂分隂之積也其出而為國家之用也事無大小務竭<lb/>
<pb n="KR4h0149_WYG_011-30a"/>
其力而盡其材前無所諉後無所待不敢有頃刻之偷<lb/>
惰是以所行則必至所向則有功古之人所以不可及<lb/>
者豈徒才徳過人哉亦恃夫惟日不足之精神廹於中<lb/>
而奮於外也孔子曰學如不及猶恐失之又曰後生可<lb/>
畏皆善言惜隂者也夫禹大聖人也然其與臯陶相警<lb/>
戒也禹曰思日孜孜臯陶曰思日贊贊則寸隂之惜未<lb/>
嘗一息㤀也以陶侃之才而皇然淬厲有事則木屑竹<lb/>
頭經其擘畫無事則運甓以自勞分隂之惜可謂得聖<lb/>
<pb n="KR4h0149_WYG_011-30b"/>
人之意矣然則為學而不知惜隂必不能困知勉行而<lb/>
成人一已百之功服官而不知惜隂必不能負重致逺<lb/>
而成趨事赴功之效易曰天行徤君子以自强不息記<lb/>
曰君子荘敬日强安肆日偷君子不以一日使其躬儳<lb/>
焉如不終日詩曰我日斯邁爾月斯征言乎時難得而<lb/>
易失也茍或稍自寛假而謂一晷刻之懈初何所損遂<lb/>
至因循漸積日就於荒落而不自知迨其後也即一旦<lb/>
覺悟而茫茫嵗月已不可追矣可勝悔哉因為惜隂之<lb/>
<pb n="KR4h0149_WYG_011-31a"/>
說銘之座以自警焉<lb/>
<pb n="KR4h0149_WYG_011-32a"/>
　　仁義字說　　　　　　　　　　李　紱<lb/>
仁字從人義字從我仁之為言人也義之為言我也惻<lb/>
隱之心嘗厚於已而薄於人故必克乎己而後可以及<lb/>
乎人仁者知有人者也羞惡之心嘗責人明而恕已昏<lb/>
故必不屈乎人而後可以伸乎我義者知有我者也知<lb/>
有人而後為仁知有我而後為義故曰仁之為言人也<lb/>
義之為言我也仁之字從二從人能兼乎人而後為仁<lb/>
也義之字從養省從我能養乎我而後為義也故說文<lb/>
<pb n="KR4h0149_WYG_011-32b"/>
義字從我部至正字通始改歸羊部不知字意者也雖<lb/>
然仁之為人中庸言之孟子又言之天下共知之而共<lb/>
信之矣董子謂宜在我者而後可以稱義故言義者合<lb/>
我與宜以為一言以此推之義之言我也又曰愛在人<lb/>
謂之仁宜在我謂之義仁主人義主我也故曰仁者人<lb/>
也義者我也春秋繁露之言未必天下共知之而共信<lb/>
之也且不獨義之觧從我義之音亦從我也書云無偏<lb/>
無頗遵王之義表記云仁者右也道者左也仁者人也<lb/>
<pb n="KR4h0149_WYG_011-33a"/>
道者義也葢仁之於人義之於我六書之制㑹意與諧<lb/>
聲兼而用之也或謂仁義字並諧聲則中庸謂仁者人<lb/>
也義者宜也豈宜亦諧聲乎曰宜亦有我音也詩云左<lb/>
之左之君子宜之是也<lb/>
<pb n="KR4h0149_WYG_011-34a"/>
　　發明本心說　　　　　　　　　李　紱<lb/>
朱子因陸子教人有發明本心之說遂以頓悟目之而<lb/>
其實非也陸子全集二十八巻余家所藏宋本與明朝<lb/>
荆門州儒學藏本撫州家祠本並相同無片言増減嘗<lb/>
繙閱數十過絶無頓悟二字其生平教人好舉木升川<lb/>
至專以循序為主積小以髙大盈科而後進即鵞湖之<lb/>
詩必曰涓流積至滄溟海巻石崇成泰華岑此天下所<lb/>
共見共聞者其不為頓悟之說也明矣至於發明本心<lb/>
<pb n="KR4h0149_WYG_011-34b"/>
並非頓悟孟子論乍見孺子入井即所以發明惻隱之<lb/>
心論嘑蹴之與不受即所以發明羞惡之心而不辨禮<lb/>
義而受萬鍾者則謂之失其本心陸子發明之意不過<lb/>
如此非如朱子所謂一旦豁然貫通而衆物之表裏精<lb/>
粗無不到也故嘗因楊敬仲扇訟一事謂是者知其為<lb/>
是非者知其為非即敬仲是非之本心此即發明之一<lb/>
證也其所以必欲發明人之本心者葢專以效法先覺<lb/>
言學則中材以下必且以資性諉為不能惟知仁義禮<lb/>
<pb n="KR4h0149_WYG_011-35a"/>
智皆本心固有非由外鑠然後夫婦之愚不肖者皆可<lb/>
以與知可以能行而人皆可以為尭舜無庸自諉亦無<lb/>
可自棄此發明本心之教所為不可以已也自聖賢之<lb/>
學變而為科舉之業剽竊口耳不復以身心體認陸子<lb/>
之書未嘗經目而道聽塗說隨聲附和咸曰陸氏為頓<lb/>
悟之禪學不知陸子全書具在絶無此說而循序之教<lb/>
則無時不然無人不然正與尚頓悟者相反學者試取<lb/>
陸子全書讀之則知娶寡女者不可誣以撾婦翁矣或<lb/>
<pb n="KR4h0149_WYG_011-35b"/>
謂陸子既非頓悟之教其弟子慈湖楊氏何以專言覺<lb/>
悟曰覺非聖學之所諱也先知覺後知先覺覺後覺孟<lb/>
子不嘗言之乎惟覺悟之後功夫正多既察識必存養<lb/>
必擴充以四端保四海以親長達天下終身之憂俛然<lb/>
日有孳孳而敬仲一覺之後純任自然故有過髙之論<lb/>
梨州黄氏云象山以覺為入門而慈湖以覺為究竟此<lb/>
慈湖之失其傳也以慈湖為失傳則知陸子之傳不如<lb/>
是矣天下之人試即吾說求之其於陸子頓悟之誣庶<lb/>
<pb n="KR4h0149_WYG_011-36a"/>
㡬釋然已夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0149_WYG_011-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻十一<lb/>
</p>
<p>
</p>
  </div>
</body>
</text>
</TEI>
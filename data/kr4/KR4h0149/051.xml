<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_051-1a"/>
欽定四庫全書<lb/>
皇清文頴巻五十一<lb/>
　詩<lb/>
　樂府<lb/>
皇雅四篇<hi>有序并上表</hi>　　　　　　　葉方藹<lb/>
　　<hi>臣</hi>方藹頓首再拜言伏惟<lb/>
皇帝陛下赫然一怒隴右閩南相繼底定叛者柔服復<lb/>
　　為良臣二方之民如無兵革竊謂故典所載討亂<lb/>
<pb n="KR4h0149_WYG_051-1b"/>
　　成功者有矣必右剪左屠殱其類醜芟薙而蕰崇<lb/>
　　之甚者禾苗稂莠不擇而鋤大難雖平民氣破傷<lb/>
　　征役怨咨之感未能盡息豈如今日初無鯨鯢之<lb/>
　　築京觀之封轉危為安易亂而治致效疾速捷於<lb/>
　　景響<hi>臣</hi>侍從<lb/>
殿廷命將出師之日親聆<lb/>
徳音巨憝而外勿僇一人倒戈来迎許以不死勤懇諄<lb/>
　　諭至再至三以故至誠感孚豚魚知格方之古昔<lb/>
<pb n="KR4h0149_WYG_051-2a"/>
　　惟舜舞干羽而苗格文王因壘而崇下庶幾近之<lb/>
　　史官載筆宜有紀述宣示遐邇伏念臣待罪翰林<lb/>
　　以文章為職業而謭菲固僿無以稱揚徳媺竊聞<lb/>
　　詩有六義在朝宜雅故有六月采芑車攻吉日江<lb/>
　　漢常武諸篇所以誌武功昭文徳示後人以則傚<lb/>
　　俾繼序思不忘<hi>臣</hi>輒不自揣著為雅詩四篇雖不<lb/>
　　能如尹吉甫之萬一亦不敢為相如班固符命貢<lb/>
　　諛之詞因事述言多所挂漏但區區之心欲令天<lb/>
<pb n="KR4h0149_WYG_051-2b"/>
　　下萬世知<lb/>
皇上仁勇天錫超軼前後更祈益加勤勉載沛威恩使<lb/>
　　反側之徒旦夕殄滅以塞臣庶之徯望<hi>臣</hi>之此詩<lb/>
　　得附<lb/>
寵靈以不朽誠不勝大願<hi>臣</hi>方藹昧死上<lb/>
　　涇邱受降也<lb/>
涇邱崇崇安定龎龎<hi>叶龍</hi>我有虎臣以折以衝老羆卧<lb/>
矣狢子曷過矣以固我圉以静我野<hi>叶涴</hi>矣<lb/>
<pb n="KR4h0149_WYG_051-3a"/>
安定洋洋涇邱攘攘我有虎臣化為豺與狼誰其飤之<lb/>
俾饑而噬矣誰其絛之俾颺而逝矣<lb/>
羣恇其兇羣餌其誘賊我主師戕我盧首民人毒痡甚<lb/>
爇於爐甚溺於塗以號以呼呼天無辜<lb/>
帝念斯庶孔顛奚釋乃命臣海惟爾作朕弼爾惟一徳<lb/>
太清之縡實眷西顧往綏殘黎式完頸脰<hi>叶度</hi>
彼携者子始心非貳大敢逋播其引領望貰爾承命勿<lb/>
替徃與之湔賊可坐而獮徃與之祓衆可招而獲<lb/>
<pb n="KR4h0149_WYG_051-3b"/>
海拜誓師次於秦郊我馬蹻蹻我士囂囂孔武且豪搏<lb/>
賊以敖有兇有孽將螫將嚙我斾方設則已顛蹶<lb/>
乃傅其壘元臣是臨弛我武刑諭以徳心徃能思服其<lb/>
保爾族待女以不死否則孥僇侮可邀禔吝則終辱隳<lb/>
膽束軀惟爾之福<lb/>
唐子知歸崩角𠢐靣敢怙而抗爰順以巽<hi>叶霰</hi>臣罪不<lb/>
可赦刎頸以謝隴頭之水流聲嗚咽元臣止之女無庸<lb/>
自絶<lb/>
<pb n="KR4h0149_WYG_051-4a"/>
皇帝慈仁其度如天曰忍以一夫俾百族顛連維國有<lb/>
恒憲維子有殊恩<hi>叶殷</hi>洗女瑕疵濯女垢瘢女冝自圖<lb/>
以蓋厥愆<lb/>
其危旣安如乳獲母戈鋋倒載衅甲卧鼓昔也衡命衆<lb/>
號以咷今也輸誠衆讙以嘵昔也負嵎有壘猶墟今也<lb/>
革心卧起于徐<lb/>
帝念秦隴噢之咻之綏彼携貳輯之柔之非我受降<hi>叶</hi>
<hi>紅</hi>為民受降應地之坤順承含𢎞<hi>叶紅</hi>非我宥慝為民<lb/>
<pb n="KR4h0149_WYG_051-4b"/>
宥慝雷雨之觧百糓之澤<lb/>
薄言震之隴右肅清元臣蒞止疆場克寧我民有父母<lb/>
我<lb/>
君有臣喻彼飛鴞曷懷好音上帝式臨無遐爾戎心<lb/>
　　　涇邱十二章二章章八句四章章九句四章章<lb/>
　　　十句二章章十二句<lb/>
　　闗隴平隴右也<lb/>
闗嶺茫茫隴流湯湯紆餘逶迤崢嶸嶮巇面蜀肘凉輔<lb/>
<pb n="KR4h0149_WYG_051-5a"/>
車相將狡焉啓疆震驚我一方<lb/>
闗嶺兀兀隴流潏潏彼涇啓戎乃蠢兹蟊賊為虺為蜴<lb/>
為螟為螣卬首張臆助逆抗有徳如蝟之集如豨之突<lb/>
涇原旣靖乃羣賊大震睢睢盱盱延旦夕之命<lb/>
帝命臣海為隴民徙灾<lb/>
帝命臣勇師自西陲<lb/>
帝詔臣海女速渉阪出彼朝那為勇軍援犄之角之㳫<lb/>
之蹙之除民之慝俾婦子其適尚嘉乃之績<lb/>
<pb n="KR4h0149_WYG_051-5b"/>
海渉河涇言騰㶚滻秦山矗突嶔﨑隴阪踰邠越凉飛<lb/>
旓揚斾扶輿猗靡雲䍐綷䌨雍部阻長敢憚痡瘏式遏<lb/>
寇虐以寧爾室家<hi>叶歌</hi>
勇自河西啣枚疾指来從酒泉轉戰天水矯矯虎臣一<lb/>
乃心力摧堅挫鋒盪彼蟊賊兵車百萬洶洶雷震横㑹<lb/>
方州為行為陳<hi>叶陣</hi>
東西合圍賊在釡底<hi>叶低</hi>其智斯竭其魄斯奪勇率其<lb/>
麾崖誅谷討曰臣思克曰臣進寳赳赳奮武為<lb/>
<pb n="KR4h0149_WYG_051-6a"/>
王干城勇實帥之桓桓於征<lb/>
于征何所于鞏于臨道阻坂長蔽虧岑崟罙入其阻禽<lb/>
獮草薙申用三驅根株斷刈餘賊竄蜀遊魂猶悸西夏<lb/>
以綏賀蘭其乂<lb/>
脅從蚩蚩亦孔之哀寛其誅鋤予以惠来維海與勇剛<lb/>
克柔克勇也帥師為闢為祓海也敉民為慰為集北地<lb/>
上郡稽顙歸命如旱望霓海實綏之<lb/>
義威戢武奠我西陲剖蜩斮蝟人畏以懷秦民噓呵化<lb/>
<pb n="KR4h0149_WYG_051-6b"/>
為謳吟殄熄暴悖克廣徳仁經戰伐區蠲除租簿問孤<lb/>
弔死周匝宏溥廓我<lb/>
皇恩義聲先路<lb/>
帝徳振振隴山旣平隴流旣清惟<lb/>
天子之楨隴山旣伏乃黔粤滇蜀敢不讋伏如翰如飛<lb/>
萬里来威<lb/>
維臣之力維師之武長驅洋洋莫予云拒縶縛巨憝争<lb/>
刌膾脯塞神人之怒黔首喁喁式歌且舞億萬斯年篤<lb/>
<pb n="KR4h0149_WYG_051-7a"/>
我<lb/>
皇景祜<lb/>
　　　闗隴十二章二章章八句二章章九句一章十<lb/>
　　　句一章十一句四章章十二句二章章十四句<lb/>
　　南紀平閩也<lb/>
閩山屹屹南紀雄藩呉越之㑹交廣之門維山嵬矣女<lb/>
其為礪矣維海湃矣女其為帯矣<lb/>
山則有羆水則有蛟其物維何工為孽與妖鼓盪我藩<lb/>
<pb n="KR4h0149_WYG_051-7b"/>
臣誘為唇齒以揺我疆理誰貪其餌百世之族一朝而<lb/>
圯<lb/>
帝念藩臣女祖女父勲在盟府惟女孫子曷敢越乃武<lb/>
根柢之撥枝葉則病予有肺腑臣乃不克令庶邦奚正<lb/>
維鉞之興翦焉斯定<lb/>
乃<lb/>
命親王視師於東金節煌煌玉矢朱弓兕甲熊旂荷天<lb/>
之寵<hi>叶充</hi>謀夫縱縱武士充充以翼以馮共㐮厥功<lb/>
<pb n="KR4h0149_WYG_051-8a"/>
王師渾渾言渉於江旌斾悠悠江水不揚賊旅如林望<lb/>
風奔狂負固革心庸胥後㑹受彼順命殄彼衡命<lb/>
三軍齊作進規退矩戰不貪誅禽不濫數㑹稽南部投<lb/>
戈来附仙霞之闗鳥道天挿一士拒險萬夫莫越我師<lb/>
度之如履房闥<lb/>
師既戾止彼亦悔止乃觳乃觫乃匍乃匐泥首拔髪搥<lb/>
胸出血率其臣妾萃於軍茇俟龔行<lb/>
天罰<lb/>
<pb n="KR4h0149_WYG_051-8b"/>
天子曰咈<hi>叶沸</hi>繄大功之後其宥十世爾負一𤯝予其<lb/>
忍爾治忘人之過記人之功予為大君其敢不聰<lb/>
昔爾有車旂今予再錫之昔爾有土宇今予再闢之非<lb/>
常之恩不可數得夙夜省厥愆以懋乃績臣拜稽首承<lb/>
帝命無斁<lb/>
閩方為亂<lb/>
帝則伐之既伐来歸<lb/>
帝則活之閩亂既平閩方既定<hi>叶庭</hi>
<pb n="KR4h0149_WYG_051-9a"/>
帝俛而思思此疲甿簡其徭征弛其𤯝刑代虐以貞滌<lb/>
穢以清<lb/>
閩民歌呼<lb/>
帝為我来<hi>叶釐</hi>出我荼苦煦我瘢痍祝<lb/>
帝之紀後天罔墜祝<lb/>
帝之壽與地同乆曷徒祝之心誠篤之施我後人世世<lb/>
告之<lb/>
　　　南紀十一章一章八句二章章九句四章章十<lb/>
<pb n="KR4h0149_WYG_051-9b"/>
　　　句四章章十二句<lb/>
　　巨浸驅海㓂也<lb/>
巨浸稽天滔滔如何天呉罔象倚以為家<hi>叶歌</hi>有鯨有<lb/>
鰐有鮫有鼍摧橦决帆血人於牙<hi>叶俄</hi>中國有<lb/>
聖人爾獨揚其波<lb/>
蠢彼䵷黽亦雜此處曰予勝國後誕敢紀其緒藉瑕蹈<lb/>
釁窺伺肘腋知大邦有疵載逞凶慝離間我臣僕<hi>叶白</hi>
盗據我家室<lb/>
<pb n="KR4h0149_WYG_051-10a"/>
於興於泉於汀於漳乃揚沸湯乃噪蜩螗我有城郭倐<lb/>
為沮洳我有民人倐為鯈鮒忍死須臾后来其蘇<lb/>
王承<lb/>
帝命建大將旂鼓我冠帶之國忍鱗介是伍我牖既綢<lb/>
我户既繆與子偕作與子同仇悉率左右殱此羣醜<lb/>
暨暨藩臣一心一徳討賊自贖不即巳恤塹山堙谷馬<lb/>
騰舟駛親率其旅以臨濛汜<lb/>
陛下曲赦臣臣敢不效死<lb/>
<pb n="KR4h0149_WYG_051-10b"/>
將士和睦有鳬在藻既獲敵師如饑斯飽或㧞其角或<lb/>
脱其距或斧其吭或截其膂賊窮見窘無地自處<lb/>
彼彊者跳我攘我逐彼溺者死我殄我戮神惎之毒鬼<lb/>
連其覆如探鷇殻如振槁木匪我黷武取彼殘已足<lb/>
前徒既奔兇渠束手知女上策惟有一走茫茫煙島為<lb/>
逋逃藪仁無必取義不盡殺屏諸窮髮毋汚我<lb/>
王鉞<lb/>
四州士女来迎<lb/>
<pb n="KR4h0149_WYG_051-11a"/>
王旅君子維何元黄在篚小人維何饔飱在筥于時言<lb/>
言于時語語復為<lb/>
王人以耕以仕<hi>叶語</hi>歌<lb/>
帝之徳誦王之武<lb/>
帝徳溥將涵負吐納百谷来王天與地㳫乾端坤倪太<lb/>
虛包括何人不綏何物不懷何戾不蠲<hi>叶基</hi>何善不嘉<lb/>
<hi>叶竒</hi>
皇仁熙熙云何不来<hi>叶釐</hi>
<pb n="KR4h0149_WYG_051-11b"/>
皇帝在位受天之籙東西朔南無思不服其有不服自<lb/>
膺顯戮獻馘於泮獻俘於廟武功旣昭文徳用紹史臣<lb/>
奏雅來哲是詔<lb/>
　　　巨浸十一章八章章十句三章章十二句<lb/>
　　鐃歌鼔吹曲<hi>有序</hi>　　　　　　　徐嘉炎<lb/>
　　<hi>臣</hi>聞蚩尤方破遂傳棡鼓之章有苗旣来即上卿<lb/>
　　雲之頌六成八變太和之象光昭七徳九功神武<lb/>
　　之靈赫濯選聲表盛寓物銘庸振古如兹由来尚<lb/>
<pb n="KR4h0149_WYG_051-12a"/>
　　矣況乎澤覆油雲征同時雨八荒四海之内共覩<lb/>
　　飈飛一元三古而還誰方雲騖桓桓之旅後舞前<lb/>
　　歌喁喁者流東征西怨謀非稽衆役僅淹時雖王<lb/>
　　者之師有征無戰而雷霆所擊不疾而馳殊猷偉<lb/>
　　伐史策之所未稱盛徳大業篇章之所罕記茍非<lb/>
　　絃匏遞奏藉空桑絲竹之音金石相宣振路皷靁<lb/>
　　鞉之響何以告成功傳後世哉夫自干戈始用書<lb/>
　　契以來賊子亂臣阻兵抗命豕心鷹眼之族弗率<lb/>
<pb n="KR4h0149_WYG_051-12b"/>
　　於古帝之朝蜂目豺聲之徒自絶於盛王之世或<lb/>
　　竊一隅之地致稽數世之誅者蓋自昔有然矣<lb/>
皇上仁育羣生厚載萬物軼漢髙之大度邁藝祖之淵<lb/>
　　𠂻期杯酒以銷兵用苴茅而錫福惓懷走狗懲葅<lb/>
　　醢以戢韓彭永念從龍指山河而安綘灌蠢兹逆<lb/>
　　醜肆厥兇渠翫<lb/>
兩朝帯礪之恩為千里逋逃之藪叢鸇忘其豢飬飽決<lb/>
　　枋榆桃蟲恣其拚飛毒成辛螫乃搆九隆之種妄<lb/>
<pb n="KR4h0149_WYG_051-13a"/>
　　噓六詔之灰俗沿盤瓠幾欲奮喙吠堯地接㽛町<lb/>
　　輒思刻木叛漢爾乃茫茫墋黷潰潰沸騰蜀黔之<lb/>
　　破獍羣狂閩粤之鳴狐洊起赤眉青犢旋開囂述<lb/>
　　之邪紅巾白蓮漸啓張陳之燄拔陵逆作杜洛周<lb/>
　　相繼稱兵侯景變生陳寳應聞風搆難<lb/>
皇上神謀獨運禁旅四征選士馬而如雲命公卿之惟<lb/>
　　月上公出鎮西府専牙宗子登壇東藩建閫雖彭<lb/>
　　亡歙刺將有輿尸授命之忠而張齒顔拳臣多罵<lb/>
<pb n="KR4h0149_WYG_051-13b"/>
　　賊捐生之烈於是軍威烜赫<lb/>
廟畧深沉始平遼海北庭之叛宼身殱繼討閩山南紀<lb/>
　　之降王面縛虺虵之衆次第削平鮫鱷之氛逡廵<lb/>
　　底定旣而天厭其毒神惎之謀懷恩自伏㝠誅姚<lb/>
　　萇還為鬼殛傕汜未滅先燃董卓之臍安史雖存<lb/>
　　已潰祿山之腹於時邯鄲卜者假託子輿瑯琊名<lb/>
　　族間生處仲旣縶肘而剪翼漸唇亡而齒寒然後<lb/>
　　躍黄龍以越洞庭驅金牛而登劍閣歌渝擊鼓西<lb/>
<pb n="KR4h0149_WYG_051-14a"/>
　　極三巴破竹倒戈南連五管顧乃窮猿無擇困獸<lb/>
　　猶驚王元擁立夫隗純高尚依慿乎慶緒方舟並<lb/>
　　濟同惡相求據大渡之河渾忘玉斧毁盤江之索<lb/>
　　便謂金甌詎知葡萄江上寒水膠舟楠木溪邊温<lb/>
　　泉飲馬煌煌<lb/>
天語無遲豢㓂之師翼翼<lb/>
宸𠂻肯緩滔天之戮北極遥頒乎<lb/>
廟算南人競慴夫<lb/>
<pb n="KR4h0149_WYG_051-14b"/>
天威百足死而就僵羽黨盡矣三驅前而不誡親戚畔<lb/>
　　之爰是臨淄旦開河中夜縊沈黎摧角獞僰傾心<lb/>
　　洗兵於洱海之傍天清日晏習戰於昆池之側霧<lb/>
　　散烟消碧雞偕金馬重輝露布與雲旂竝麗昔鬼<lb/>
　　方尺土高宗克以三年淮蔡數城唐朔隔於二紀<lb/>
　　若斯之風行草偃景逸雲馳豈不神哉未之覩矣<lb/>
　　於焉升中<lb/>
上帝告類<lb/>
<pb n="KR4h0149_WYG_051-15a"/>
明堂折馘獻俘禮琮璜於<lb/>
七廟振旅飲至䖍圭鬯於羣神百度惟新<lb/>
詔封三錢之府兆民偕樂歡騰五父之衢猗歟休哉其<lb/>
　　敢不肅聿自鐃歌鼔吹之製始於西京樂府之章<lb/>
　　其後魏有繆襲之篇呉有韋昭之作傅休奕聲稱<lb/>
　　於晋代何承天表著於宋朝代不乏人咸稱作者<lb/>
　　雖移聲换調不皆蹈襲前人而譜徳象功總是顯<lb/>
　　揚時烈颺之堂上皇然郊廟之音采之閭中即是<lb/>
<pb n="KR4h0149_WYG_051-15b"/>
　　風謡之選<hi>臣</hi>嘉炎離竒蟠木空荷青黄拳曲繰絲<lb/>
　　慙施蒼赤值千秋之異數膺三載之殊恩蟲難語<lb/>
　　氷馬寧識路徒事丹鉛之役終為章句之儒旣未<lb/>
　　能飛羽檄於軍中佐隂符於幕府繫纓於苴緬之<lb/>
　　域勒石於㸃蒼之山若乃歌詠鴻名昭宣盛軌揚<lb/>
　　無前之偉烈附不朽於来兹臣之志也亦臣之職<lb/>
　　也是用不揣固陋作為鐃歌鼓吹曲一十四章選<lb/>
　　詞徴事因事立名非敢播之管弦聊以遺夫翰墨<lb/>
<pb n="KR4h0149_WYG_051-16a"/>
　　云耳<lb/>
聖皇出<lb/>
皇帝受命也<lb/>
聖皇出披皇圖紹武烈承文謨造草昧嗣唐虞地符吐<lb/>
天苞舒神其格人所愉四海域八紘孚歌擊壤舞康衢<lb/>
邁禹跡遵堯塗蠢鑿齒蹈天誅捫參井干狼弧<lb/>
帝降威轟雷車斮脩虵羂猰㺄斗極拱㤗階居功無加<lb/>
徳有餘告太平樂于胥<lb/>
<pb n="KR4h0149_WYG_051-16b"/>
　　　右<lb/>
聖皇出一章章三十句句三字<lb/>
　　遼水奠平察哈爾之亂也<lb/>
遼水紆流紫塞傍混同長白鬱相望有㓂狡焉逞不祥<lb/>
罔顧懿親為<lb/>
國殃師行轉戰尅大荒戎首死𦵏之以禮<lb/>
陛下仁至義盡與天無疆<lb/>
　　　右遼水奠一章章九句五句句七字一句三字<lb/>
<pb n="KR4h0149_WYG_051-17a"/>
　　　二句句四字一句六字<lb/>
　　安隴右平王輔臣也<lb/>
隴頭水東西流牙旗玉帳出秦州逆臣間諜隂相投頓<lb/>
令部曲尋戈矛戈矛起白日晦五嶽動百川沸始不戒<lb/>
後乃悔<lb/>
天子聖仁貰汝辠罪臣愧憤頭搶地隴山永安無不利<lb/>
　　　右安隴右一章章十四句六句句七字八句句<lb/>
　　　三字<lb/>
<pb n="KR4h0149_WYG_051-17b"/>
　　豫章翻定江西賊也<lb/>
豫章翻雲驚白日昏章江與貢水駭浪騰虹奔荆楚撲<lb/>
餘氛竄跡吉與袁野火縱灌莾乘風思燎原煌煌我宗<lb/>
子赫赫崇維垣鉦鼓震地軸力若排崑崙獲醜服上刑<lb/>
脅從乃無論芒角漸以消拱手奏<lb/>
至尊<lb/>
　　　右豫章翻一章章十六句一句三字十五句句<lb/>
　　　五字<lb/>
<pb n="KR4h0149_WYG_051-18a"/>
　　掃七閩平耿精忠也<lb/>
閩山丹閩水碧東望琉球天咫尺怒濤羣飛海水立有<lb/>
鳥鈎喙傍距趯攫摶徒程勇唼喋思強食鼎沸三山間<lb/>
貪人還自賊妖氛塗炭浙東西彗星横掃天南北㹠子<lb/>
瘈狗真何益徒使我民不休息降王繫組親王功督臣<lb/>
撑拄東甌東吁嗟范叔真純忠<lb/>
　　　右掃七閩一章章十六句二句句三字十句句<lb/>
　　　七字四句句五字<lb/>
<pb n="KR4h0149_WYG_051-18b"/>
　　海波平驅海㓂鄭錦也<lb/>
海波蕩漭海水浡淈維彼蛟螭為妖為孽天呉罔象跳<lb/>
盪震越二世逋誅毒痡苞蘖東南民力幾為竭<lb/>
帝赫斯怒駕黿鼉為梁射鬐斷鬛掃燄吞光金門厦門<lb/>
波不揚曈曈日出窮扶桑<lb/>
　　　右海波平一章章十五句十一句句四字三句<lb/>
　　　句七字一句五字<lb/>
　　平五羊討尚之信也<lb/>
<pb n="KR4h0149_WYG_051-19a"/>
五羊城南接朱崖西桂林香山海門蜃氣深駃騠超母<lb/>
行從禽梟子啄父毒氛侵坤維反側来相尋忘恩反噬<lb/>
昧照臨負且乘危薰心通逆書阻貢琛殱忠良寃沉沉<lb/>
誰烹魚漑釡鬵金戈指白日隂貫甲馳卒成擒嶺南瘴<lb/>
開啓版宇闐闐振旅淵淵皷勒勲紀績銘銅柱<lb/>
　　　右平五羊一章章二十二句十三句句三字九<lb/>
　　　句句七字<lb/>
　　桂水深定廣西亂也<lb/>
<pb n="KR4h0149_WYG_051-19b"/>
湘江南連桂水深粤西瀧岡鬱沈沈鳥飛不度獸不臨<lb/>
黔陽溪流多毒滛嗟爾孤軍惟女子贅壻不臧身徒死<lb/>
國家興增如山崇説築傅巖誠國士<lb/>
　　　右桂水深一章章八句句七字<lb/>
　　殱渠魁呉三桂伏天誅逆黨漸自解散也<lb/>
渠魁倡亂脅從多滇池夜郎阻<lb/>
天戈襄荆沙含毒短狐風號閩粤皆揚波念爾功微賞<lb/>
已過輒背信誓揺山河天用斬厲正厥辜鬼瞰神怒誅<lb/>
<pb n="KR4h0149_WYG_051-20a"/>
獨夫惠廸則吉從逆凶逆臣安獲邀考終<lb/>
天家王鈇威無窮<lb/>
廟謨符合聲應響先天弗違如指掌君不見王敦崔杼<lb/>
皆前死斵棺剉骸無漏網<lb/>
　　　右殱渠魁一章章十五句十四句句七字一句<lb/>
　　　十字<lb/>
　　洞庭湖平湖南郡縣也<lb/>
岳陽樓洞庭水連雲蔽岡征塵起舳艫輜軿繞千里賊<lb/>
<pb n="KR4h0149_WYG_051-20b"/>
烽西自辰沅来渚宫徹夜驚戎壘雲旗獵獵下長沙蒲<lb/>
帆矗水風交加賊營平地木斯㧞連山白骨真如麻元<lb/>
戎奉<lb/>
詔徃直望無要遮朱旗綘天甲暗日流沙染血成紅霞<lb/>
廷臣拱手服<lb/>
廟謨阪泉丹浦威無加<lb/>
　　　右洞庭湖一章章十六句二句句三字十二句<lb/>
　　　句七字二句句五字<lb/>
<pb n="KR4h0149_WYG_051-21a"/>
　　收成都平全蜀也<lb/>
岷山之英為井絡萬里黄雲踰劒閣蠶叢魚鳬樹國乆<lb/>
不通秦塞疆戎索後服乆需聖人出先畔或因王者弱<lb/>
本朝教訖西南陲從駹朝冉存卭筰三窟毚兎營獨狡<lb/>
五丁金牛遂同惡隂平道嘉陵江桓桓將軍智畧雙水<lb/>
行陸走羣力扛勢同決帆與摧橦錦江玉壘仍我邦桂<lb/>
浦金沙月照忩<lb/>
　　　右收成都一章章十七句十五句句七字二句<lb/>
<pb n="KR4h0149_WYG_051-21b"/>
　　　句三字<lb/>
　　克黔陽定貴州也<lb/>
羅施僻一隅桂竹林篁間山行雜苗箐路險叢溪蠻妖<lb/>
氛阻聲教相率為獷頑王師火烈烈閃斗朱旗殷雲屯<lb/>
紅欱野霧積雪噴山直將搏貙兕一徃肯驟還水西無<lb/>
平沙修澗曲灣灣奢安勝國際十載師當闗何如此神<lb/>
武俛首誰抗顔獞歌百千聲呼號相追攀趨吉悔自凶<lb/>
不若絶神姦<lb/>
<pb n="KR4h0149_WYG_051-22a"/>
　　　右克黔陽一章章二十句句五字<lb/>
　　定昆明誅呉世璠平全滇也<lb/>
西南天末皆覊縻六師雲集風馳一隅穴䑕困鬬何為<lb/>
徒析骸易子羅棲掘蟄生無時<lb/>
天子明見萬里使臣詔促師期軍中發憤一皷氣作陣<lb/>
雲杼軸深迷蟊賊内訌相危逆孽窮斃戚自伊貽脅從<lb/>
倒戈来追隨壺漿簞食迎王師奉徳音赦過宥罪涣號<lb/>
𢎞施元戎十乘惟騏捷書露奏京畿八荒震叠<lb/>
<pb n="KR4h0149_WYG_051-22b"/>
天威<lb/>
聖皇至徳如斯惟永清垂拱穆穆無為<lb/>
　　　右定昆明一章章二十三句四句句七字十一<lb/>
　　　句句六字六句句四字一句十二字一句五字<lb/>
　　文徳舞告成功也<lb/>
穆穆無為照臨下土奏武功歌為文徳舞敷天與率土<lb/>
頫首皆來庭際㑹欣六合望風仰太清二儀同造化地<lb/>
平而天成風雲與時感日月同其榮羣臣咸在列濟濟<lb/>
<pb n="KR4h0149_WYG_051-23a"/>
多頌聲<lb/>
聖皇惟乾乾夙夜敢荒寧孝治奉<lb/>
兩宫謙冲徳不盈至誠感穹蒼爰以致太平祗承文命<lb/>
謨思日庭堅贊永懷舜日億長侍堯年萬<lb/>
　　　右文徳舞一章章二十四句四句句四字二十<lb/>
　　　句句五字<lb/>
　<lb/>
　<lb/>
<pb n="KR4h0149_WYG_051-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻五十一<lb/>
</p>
<p>
</p>
  </div>
</body>
</text>
</TEI>
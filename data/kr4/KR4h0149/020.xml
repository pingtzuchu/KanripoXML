<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_020-1a"/>
欽定四庫全書<lb/>
皇清文頴巻二十<lb/>
　記<lb/>
御試乾清宮讀書記　　　　　　　　韓　菼<lb/>
粤稽古聖恭天成命嗣無疆大歴服皆擅神靈之資生<lb/>
知安行允臻厥道必孜孜于典學稽古以多聞集事施<lb/>
於有政治績大彰然自堯舜以來性之之質既鮮而厥<lb/>
修未純亦或勤而罔繼即有令辟治不古若過此以往<lb/>
<pb n="KR4h0149_WYG_020-1b"/>
尤蔑有聞天啓聖人斯道攸托我<lb/>
皇上躬堯舜之資允執大中即位以來惟敬<lb/>
天法<lb/>
祖用布諴和於四方知千餘年不傳之緒罔不在於遺<lb/>
經既得之自性尤加以<lb/>
聖心闡圖書之秘溯濂洛之宗日慎一日緝熙光明以<lb/>
蒞萬幾細大具舉間者小醜亂略四征弗庭敷文徳於<lb/>
堂階之上昭神武於敷天之下用濟大師之克以成萬<lb/>
<pb n="KR4h0149_WYG_020-2a"/>
世之功夫湛恩普被至渥也鴻猷駿烈至偉也載稽往<lb/>
策彰文治者或詘于武功而大業成者或弛其初服故<lb/>
舜之徳至矣臯陶祗稱之曰罔愆禹之功至矣孔子祗<lb/>
稱之曰無間文武之謨烈彰矣而詩歌之曰無缺夫數<lb/>
聖人乃振古之所未能幾而僅免乎人情之所時有葢<lb/>
若斯之難也小雅六月諸詩多歎美宣王然至沔水鶴<lb/>
鳴而微辭見矣我<lb/>
皇上兢兢于大命之不假易成功之不居以不已之誠<lb/>
<pb n="KR4h0149_WYG_020-2b"/>
行不息之健時未闓明<lb/>
御乾清宮延接儒臣陳説古訓四子五經將以次闡繹<lb/>
天言往復靡奥不窮及視朝之暇深宮淵黙研精味道<lb/>
松雲棟牖酬對先聖相悦以解常夜分忘寐以至于挈<lb/>
壺告時雞人司旦猶弗輟也夫接見儒臣暫也而夙寤<lb/>
晨興之弗皇寧者韋帶之士所猶難也披尋往牒迹也<lb/>
而精微之獨授受者大賢以上所弗能窺也葢<lb/>
聖心惟恐有愆有間有缺或如宣王令徳之不終用是<lb/>
<pb n="KR4h0149_WYG_020-3a"/>
退省以質諸數聖人云爾微臣陪法從之末無能仰測<lb/>
髙深之萬一顧記言記動其職也形容盛徳以期于永<lb/>
永勿替亦臣之分也謹拜手稽首略次其所及知而恭<lb/>
為之記以偹左右史之餘篇<lb/>
<pb n="KR4h0149_WYG_020-4a"/>
　　寶翰堂記　　　　　　　　　　汪　琬<lb/>
前禮部尚書<hi>臣</hi>王崇簡偕其子今工部尚書<hi>臣/</hi>熙延<hi>臣</hi>
琬過其私第第有堂三楹顔曰寶翰葢<hi>臣</hi>熙構之以敬<lb/>
匵<lb/>
世祖章皇帝所賜<lb/>
御札及書若畫之所也於是導<hi>臣</hi>琬俾與觀焉軸以象<lb/>
犀襲以文錦發圅啓帙爛焉盈目琬既畢觀則<hi>臣</hi>崇簡<lb/>
又命之曰女其記之<hi>臣</hi>嘗逮事<lb/>
<pb n="KR4h0149_WYG_020-4b"/>
孝陵不敢用固陋辭謹拜手稽首為之記竊惟我<lb/>
世祖章皇帝以天縱之姿神武之烈受天成命西剪巨<lb/>
寇南平小蠢十餘年之間薄海内外罔不賔服天下既<lb/>
定然後躬屈<lb/>
至尊數引見左右侍從通今好古之士講譯詩書修明<lb/>
禮樂舉郊祀之典考求籍田幸學之儀以肇興文治當<lb/>
此之時日不暇給矣及其萬幾稍閒則又能屏絶他好<lb/>
㳺戲翰墨之林揮灑淋漓渲染生動竒葩異藻間見層<lb/>
<pb n="KR4h0149_WYG_020-5a"/>
出訖於今日其藏弆<lb/>
天府者固不知凡幾而寸縑尺素流傳人間公卿大夫<lb/>
之家皆裝潢而寶惜之夫亦不為少矣<hi>臣</hi>熙起家<lb/>
禁苑既用文學才望受知於<lb/>
上於是出典制書入備顧問遊獵廵幸未嘗不在交㦸<lb/>
扈䟆之次如此者凡十有四年而尤以恪恭勤慎獨為<lb/>
天子所親信故數蒙書若畫之賜視他侍從所得殆有<lb/>
加焉然後知君臣相得葢自晩近數百年以來未有及<lb/>
<pb n="KR4h0149_WYG_020-5b"/>
<hi>臣</hi>熙所遘之盛者周書君牙之誥曰惟予小子嗣守文<lb/>
武遺緒亦惟先正之臣克左右亂四方古王者所期望<lb/>
於大臣如此若我<lb/>
世祖之在御也功崇徳懋亦既措天下於乂安而又慎<lb/>
擇一二腹心心膂之佐如<hi>臣</hi>熙輩者用輔毘我後人其<lb/>
知人不可謂不明詒謨不可謂不逺且大矣然則竭股<lb/>
肱之力奉揚<lb/>
嗣天子丕顯休命以無忘<lb/>
<pb n="KR4h0149_WYG_020-6a"/>
先皇帝之知遇而侈寵錫於無窮是皆<hi>臣</hi>熙之責也書<lb/>
又曰世篤忠貞服勞王家<hi>臣</hi>於王氏父子見之矣<lb/>
<pb n="KR4h0149_WYG_020-7a"/>
　　臺灣載舉賔興記　　　　　　　陸　葇<lb/>
疆宇貴於日闢者非僅籍户口府山澤計也不忍其人<lb/>
之不並育將取鱗介而衣履之且以詩書馴彼獷悍之<lb/>
性也歲庚午奉<lb/>
天子命主校九閩惟臺灣每科額中至字號一巻始於<lb/>
康熙二十六年丁卯迄今四年獲雋者二人矣<hi>臣</hi>於是<lb/>
伏見我<lb/>
朝立法之善聲敎所被𢎞以深而遐邇勿間也既撤棘<lb/>
<pb n="KR4h0149_WYG_020-7b"/>
詢臺灣之風土於諸父老父老踴躍而前曰微太史問<lb/>
固將藉輶軒以入告其謂此一方民日漸漬於聲敎而<lb/>
全閩百姓得以含哺鼓腹無雞犬驚戴<lb/>
聖朝之日月世世罔有紀極葢其地在彭湖嶼之東延<lb/>
袤約二千八百餘里古稱雞籠淡水者其一也其人依<lb/>
山聚族以居名為土番無官長徭賦丁多者雄椎髻裸<lb/>
逐男子穿耳婦人束皮布裙蔽體婚娶不以媒妁遇長<lb/>
者於途則背立俟其過以展敬有事集議亦使長者居<lb/>
<pb n="KR4h0149_WYG_020-8a"/>
上宴㑹則團坐以竹筒酌酒跳舞而歌烏烏無歴日文<lb/>
字視草青為歲首性好勇裹籐善走履棘刺如平地村<lb/>
落相仇則以兵詰旦解嫌和好如初不習舟楫故畏海<lb/>
捕魚僅緣溪澗而善用鏢鏢長五尺有咫竹桿鐵鏃銛<lb/>
甚鏢鹿必中冬日無不飽鹿者射雉則拔尾以為幟棄<lb/>
去不食地多産竹巨者數拱長十餘丈伐以構屋恃鹿<lb/>
耳門九曲水以為險土宜五榖不以水耕硫磺富于巖<lb/>
壑之下兼以曝鹽爇炭利其生估客流氓廛居列肆珠<lb/>
<pb n="KR4h0149_WYG_020-8b"/>
璣布帛錢刀之屬恒以時聚亦有鬭雞走狗簫鼓琵琶<lb/>
之嬉而讀書識文義者無一人焉葢自古以來聲敎不<lb/>
相及也我<lb/>
皇上徳威所播正朔所頒西洋荷蘭暹羅琉球以迄海<lb/>
外諸國咸不待諭而自至歲貢罔有闕顧兹彈丸黑子<lb/>
奚裨職方氏之版圖而逋寇未靖往往乘隙以擾海濵<lb/>
隴陌又立法苛猛虐用其民臺人吾人寧袵席外棄之<lb/>
乎自康熙二十二年癸亥<lb/>
<pb n="KR4h0149_WYG_020-9a"/>
勅鎮<hi>臣</hi>率一旅降其將卒收其土地上之于<lb/>
朝爰立監司分長吏設學校重師儒一切規畫與内地<lb/>
等八年之間生聚敎訓島俗丕變皆知有品遜愛敬之<lb/>
道爼豆揖讓之禮每科輙舉鄉貢士一人以應賔興受<lb/>
天子恩至渥也父老之言如此猗歟盛哉聲敎無外亘<lb/>
古所未有也抑聞之内固者必有外蔽樹藩戢籬所以<lb/>
綢繆牖戸也閩之有臺灣猶甬東之螺峰吳之姚劉沙<lb/>
粤之黎母山也崇明建則崑虞安堵瓊管置則番禺息<lb/>
<pb n="KR4h0149_WYG_020-9b"/>
烽定海設則四明箙矢此封守之明效大驗也臺灣鼎<lb/>
立郡邑而金厦銅鰲間疇昔之邊防外汛恬然拊諸户<lb/>
庭之内矣可以奠金湯可以遂耕鑿然則一隅所繫不<lb/>
綦重哉書云海隅蒼生萬邦黎獻共惟帝臣此之謂也<lb/>
謹記<lb/>
<pb n="KR4h0149_WYG_020-10a"/>
　　大同府威逺衞重修學記　　　　朱彝尊<lb/>
庠序學校之設非王政之本與三代盛時其地自黨遂<lb/>
達國都莫不有學其人自天子之元子以及士庶人子<lb/>
莫不入於學其典禮政令則自釋奠釋菜習鄉習射執<lb/>
醬執酳以至獻馘獻囚莫不備舉于學又擇君子之儒<lb/>
仁義忠信樂善不倦者以為之師士之入乎學者爼豆<lb/>
筐篚象勺干籥有其器鞉鼔椌楬笙鏞琴瑟有其音屈<lb/>
伸俯仰盤躃綴兆有其度藏修息游有其所而師氏以<lb/>
<pb n="KR4h0149_WYG_020-10b"/>
三徳三行敎國子司徒以六徳六行六藝賔興之上無<lb/>
私師下無私學此三代之學所以盛美而大備也後世<lb/>
學日以弛典禮政令聽州郡吏專制之于上不必盡舉<lb/>
于學其僅存不廢者春秋上丁廟祀孔子釋奠釋菜而<lb/>
已為之師者未必盡擇君子之儒徒塊然自處學宮使<lb/>
之不由其誠敎之不盡其才士亦隠其學而疾其師視<lb/>
學校為不急之務由是學宮坐以傾圯至有終歲不游<lb/>
于學者嗚呼學校王政之本至視為不急之務而聽其<lb/>
<pb n="KR4h0149_WYG_020-11a"/>
傾圯此君子之儒為人師者所甚憂也威逺衞當大同<lb/>
關塞之衝士之習于文事者葢寡自邊隅晏安士始以<lb/>
絃誦相勵而敎諭王君復能以仁義忠信之説善諭之<lb/>
衞故有學歲久將圯王君率諸生某等新之諸生咸樂<lb/>
趣事堂廡寢筵欂櫨榱桷㦸門璧池莫不具飾不侈不<lb/>
陋工既竣向予請記嗚呼三代之學其得存于今者僅<lb/>
矣自夫師之不嚴而道不尊士于是失端本之學不知<lb/>
順行以事師長則無良師為之也若王君者樂善不倦<lb/>
<pb n="KR4h0149_WYG_020-11b"/>
可謂知本之君子矣昔魯侯既作泮宮詩人頌之有曰<lb/>
無小無大從公于邁又曰濟濟多士克廣徳心至學校<lb/>
之廢鄭人刺之則曰縱我不往子寧不來諸生能廣王<lb/>
君之心日相與藏修息游於是講其徳行習其文藝孰<lb/>
謂三代之學不可幾于今日也哉<lb/>
<pb n="KR4h0149_WYG_020-12a"/>
　　杜尚書疆理閩粤記　　　　　　朱彝尊<lb/>
皇帝受寶命一十九年海波不揚金門厦門以次列戍<lb/>
於時總督福建軍務都御史<hi>臣</hi>啓聖上言今投誠之衆<lb/>
率前遷徙界外之民勒歸農則無田可給勢將復去為<lb/>
盗莫若以界外田地按籍給還并弛海禁收魚鹽之利<lb/>
給軍食疏下廷臣議僉持不可二十二年夏靖海將軍<lb/>
<hi>臣</hi>琅克彭湖島秋臺灣平㨗書至<lb/>
皇帝嘉悦解衣賜琅并製詩褒美焉誕諏吉日告祀<lb/>
<pb n="KR4h0149_WYG_020-12b"/>
孝陵冬十月戊寅<lb/>
皇帝若曰海壖之弗靖權畫地以民遷民之蕩析朕䀌<lb/>
傷于心久矣兹海澨永清界外田畝宜給還耕垡咨汝<lb/>
工部侍郎世鑑副都御史呀思哈偕往江浙吏部侍郎<lb/>
臻内閣學士石柱偕往閩粤欽哉其善體朕意定軍之<lb/>
制圖民之艱於是杜公拜<lb/>
命出是月己丑發京師明年正月踰大庾嶺<lb/>
皇帝申命進公工部尚書公乃諏日展界自欽州之防<lb/>
<pb n="KR4h0149_WYG_020-13a"/>
城始遵海以東歷府七州三縣二十九衞六所一十七<lb/>
廵檢司一十六臺城堡砦二十一給還民地二萬八千<lb/>
一百九十二頃復業丁口三萬一千三百定懸軍之營<lb/>
二十八而廣東之疆理復矣自福寧州西分水關始遵<lb/>
海以東歷府四州一縣二十四衞四所五廵檢司三關<lb/>
城鎮砦五十五給還民地二萬一千一十八頃復業丁<lb/>
口四萬八百定懸軍之營三十三而福建之疆理復矣<lb/>
是役也公往還嶺海舟車之跋渉不啻三萬里蠻烟瘴<lb/>
<pb n="KR4h0149_WYG_020-13b"/>
雨毒霧之交侵蛇蛟之屢舞公與傔僕六七臥起油幕<lb/>
虎觸其藩不懾鬼嘯于林不驚僉謂公之大勇賁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>莫<lb/>
及行則射麋以為粻縫蕉以被體安于惡衣食而不求<lb/>
温飽忘一身之辛劬勞來安集俾氓反其宅商趂其墟<lb/>
苖秀于田水歸于壑牛宮豕圏雞栖鴨䦨各得其所甫<lb/>
終歲告成于<lb/>
闕下公雖不自言功而功已葢于南國矣當周盛時召<lb/>
康公以重臣克親民事詩人懐之曰昔先王受命有如<lb/>
<pb n="KR4h0149_WYG_020-14a"/>
召公日辟國百里其後穆公繼之詩人又詠之曰式辟<lb/>
四方徹我疆土于疆于理至于南海夫以二公之奏績<lb/>
于先後者公以一人兼之宜為<lb/>
至尊注意而六卿掌其四也公既歸田考終特未邀易<lb/>
名之典彝尊公之里人也慮公廵視本末未上諸<lb/>
國史因追憶聞于公者鹿舉其大綱作記焉<lb/>
<pb n="KR4h0149_WYG_020-15a"/>
　瀛臺<lb/>
御試記　　　　　　　　　　　　　徐元正<lb/>
瀛臺在<lb/>
外朝之西碧水搖空林巒隠約類瀛洲之勝故以瀛臺<lb/>
名中為<lb/>
勤政殿<lb/>
皇帝嘗聽治其中左圖右史大樸不雕存茅茨土階之<lb/>
舊焉甲戌閠月<lb/>
<pb n="KR4h0149_WYG_020-15b"/>
上召詞臣及部臣之曾在翰林者<lb/>
賜食於殿前葢異數也是日也旭日澄鮮曉風和霽<lb/>
鑾輿將至羣臣跪迎道左<lb/>
上為垂顧諸臣遂附清塵入苑門而左屏息以俟既而<lb/>
方舟翼然自烟林中出攝衣而登望浮橋曲折時隠時<lb/>
現於蒼葭綠葦間如遊龍蜿蜒水面朝霞映入波光皆<lb/>
成五色舟至<lb/>
勤政殿前分左右班<lb/>
<pb n="KR4h0149_WYG_020-16a"/>
上命列坐丹墀下柳翠拂衣槐陰蔭席塵土<hi>小臣</hi>得奉<lb/>
主恩側身瑤島真肺腑皆濯冰雪矣已而六膳三漿絡<lb/>
繹以至中使復傳<lb/>
天語體恤周渥如太和之鼓萬物人皆向榮宴畢謝<lb/>
恩訖復導至<lb/>
豐澤園園無丹雘雕鎪之制一望田疇土疏水灌塍畦<lb/>
繡錯綠苖搖偃縱者為阡横者為陌髙者為場圃深者<lb/>
為溝洫麥隴陰陰馴雉鳴也水田漠漠白鷺飛也藻荇<lb/>
<pb n="KR4h0149_WYG_020-16b"/>
披紛游魚樂也渚浦蒙宻鳬鷖集也井落之制宛然樹<lb/>
藝之規咸備仰見我<lb/>
皇上首重民事宵旰不忘奚待繪豳風而始知稼穡也<lb/>
至於繚垣修廡之間碧篠叢篁檀欒橚矗既滴露而迎<lb/>
風或拂雲而映日清嚴<lb/>
禁籞之中逺過淇泉渭川之勝葢惟我<lb/>
皇上涵濡茂育徳無不至故草木暢遂百物咸若東南<lb/>
竹箭盡獻瑞於<lb/>
<pb n="KR4h0149_WYG_020-17a"/>
帝苑耳於是遐覽既周設席陳几隨地布列或蔭竹林<lb/>
或依茂樹或倚廣榭或遵曲沼細至赫蹏湘管<lb/>
睿慮無不詳盡<lb/>
御題宣後復人<lb/>
賜酒果粔餌沆瀣瓊珍皆出自大官異製或有懐之而<lb/>
歸者以為榮寵羣臣感激惶悚各奮乃志抽管搆思<lb/>
上為訓定日未移晷隨所呈而甲乙之不爽銖黍是日<lb/>
徳意隆洽<lb/>
<pb n="KR4h0149_WYG_020-17b"/>
恩禮兼優不特近今所希遘抑且往古所未聞禮容以<lb/>
接泰交之象也式燕以譽在鎬之義也矢音以陳巻阿<lb/>
之盛也微末咸周逮下之仁也不但此也知稼名軒所<lb/>
無逸矣耕穫有省敬天時矣階茨無華重民力矣一舉<lb/>
事而超軼古今類如此臣感被隆遇莫報涓埃<lb/>
天顔咫尺之下瞻視惟謹不敢備覽謹以所見退而敬<lb/>
為之記<lb/>
<pb n="KR4h0149_WYG_020-18a"/>
皇清進士題名碑記　　　　　　　　吳　苑<lb/>
自唐制以進士取人相沿百千年至於今不廢其為法<lb/>
也益密其為途也益嚴天下莫不種學績文延頸企踵<lb/>
輻輳並進以庶幾一遇葢<lb/>
朝廷之人才由是以升者十居八九而士大夫之所尚<lb/>
亦恒在於是焉唐李肇國史補云進士為時所尚既㨗<lb/>
列名於慈恩寺塔謂之題名竊意諸進士曲江宴游聨<lb/>
鑣接席飛文鬬酒時聊以誌其同授身名朋友相與之<lb/>
<pb n="KR4h0149_WYG_020-18b"/>
樂事而已然士子之所尚如是而上人所以風厲其下<lb/>
者亦遂因之以示意焉故國家有進士題名之碑雖不<lb/>
知始於何日要其從來舊矣蘇文公曰治天下者審所<lb/>
尚范文正公曰三代以下士惟恐不好名聖王之取材<lb/>
也兼收並蓄無擇於胥靡管庫然其所尚者可知已庠<lb/>
序學校以董之詩書禮樂以習之師儒父兄以督課之<lb/>
賢卿相大夫以鑒裁之大農水衡之錢耗於舉子者無<lb/>
算其重如此而及其既第之後無所别異泛泛然萍浮<lb/>
<pb n="KR4h0149_WYG_020-19a"/>
於仕宦之途其身雖貴而其名亦已湮矣則何以示所<lb/>
尚而勸天下士乎夫士人抑首雒誦屏户外弗事箋疏<lb/>
傳注穿穴蠧腐如此其勤且勞也升於鄉者百不得一<lb/>
焉雋於禮部者十不得一焉或白首窮經或少年盛氣<lb/>
幸而一遇則其精神文采流露而表暴雖不足幾於古<lb/>
之立言者而其所業亦不朽之一端也為之大書深刻<lb/>
列其姓名以傳之於世則其遇者可以自榮而不遇者<lb/>
亦未嘗不可以共勸此礪世磨鈍之道也然則是碑也<lb/>
<pb n="KR4h0149_WYG_020-19b"/>
其專為士而設乎且夫朝廷之所取材者多矣非其上<lb/>
之所尚則其賢固可錄而不肖者亦可忘也今有人焉<lb/>
董之庠序學校之中習於詩書禮樂之事督課於師儒<lb/>
父兄者久鑒裁於賢卿相大夫者精而又嘗耗大農水<lb/>
衡之錢如是以進者則上之所以望其竭忠効能首公<lb/>
砥節孳孳矻矻以圖利於國家者為何如哉則下之所<lb/>
以竭忠効能首公砥節孳孳矻矻以圖利於國家者為<lb/>
何如哉茍可聽其沒沒而無聞則其人亦竟可沒沒而<lb/>
<pb n="KR4h0149_WYG_020-20a"/>
遂已也今亦既大書深刻列其姓名以傳於世矣其賢<lb/>
不肖方為天下所指名孰敢不淬礪鼓舞鋭營職業以<lb/>
蘄不辱乎其名不辱乎其名則國家之事固已集矣然<lb/>
則是碑也其抑為國家而設乎我<lb/>
世祖章皇帝廓清海宇文明煥開十八年間握鉛持槧<lb/>
之士由科第取卿相者殆不可以數計今<lb/>
天子欽明文思聖學邃深邁唐軼虞比隆三五菁莪之<lb/>
所樂育鹿鳴之所薦送雲集輦下射筞中程者其名氏<lb/>
<pb n="KR4h0149_WYG_020-20b"/>
籍於禮部烺然可稽葢自順治丙戌訖康熙辛未為科<lb/>
十有八矣然惟丙戌為龍飛首科碑亭巋然壯麗繼此<lb/>
未及踵行康熙二十六年御史疏言請令本科進士見<lb/>
為京官或其子孫在朝者立石並刻<lb/>
殿試榜文<lb/>
制書一道於碑額以彰<lb/>
國恩<lb/>
上俞已久迄今數載未及鳩工<hi>苑</hi>叨典成均誼當董倡<lb/>
<pb n="KR4h0149_WYG_020-21a"/>
因筭石料工價書丹篆額之費凡需白金若干兩告之<lb/>
在朝諸君子莫不薦貨以集事經始於康熙壬申落成<lb/>
於康熙癸酉其碑用青白石髙八尺二寸濶三尺厚七<lb/>
寸五分座髙二尺濶四尺厚一尺五寸皆與前制相準<lb/>
已事而竣既整且堅觀覽之餘肅然生敬因為叙其係<lb/>
於士與國家之大者如此以見非若唐進士宴遊題識<lb/>
無關輕重云爾<lb/>
<pb n="KR4h0149_WYG_020-22a"/>
　　國子監題名碑記　　　　　　　陸肯堂<lb/>
康熙二十四年春<lb/>
皇帝策試禮部貢士<hi>臣</hi>肯堂等一百五十人<lb/>
賜<hi>臣</hi>肯堂等及第出身有差例得詳其甲第名次姓字<lb/>
屬籍書石而鑱諸太學夫太學乃天下士之所聚而遊<lb/>
而制科為<lb/>
朝廷取士之大法以<lb/>
朝廷之大法而立石於天下士屬耳目之地葢有作興<lb/>
<pb n="KR4h0149_WYG_020-22b"/>
勸戒之義存焉非徒偹舊典而已也我國家以制科取<lb/>
士久矣<lb/>
天子聖神文武禮樂修明自黨庠塾序以上達於王都<lb/>
辟雍鐘鼓之盛洋溢海内而天下之士皆靡然嚮風故<lb/>
三年則興其賢者于鄉又聚直省所貢士數千人試之<lb/>
於禮部而拔其尤者以進於<lb/>
天子之廷然後<lb/>
天子臨軒筞之而定其甲乙葢<lb/>
<pb n="KR4h0149_WYG_020-23a"/>
朝廷所以取士之法一聽諸有司進退之公而儲以為<lb/>
天下國家之用其制數十年循之而未有以異也迨乙<lb/>
丑春舉行㑹試<lb/>
上既擇左右大臣總領厥事乃獨頒<lb/>
御題者再<lb/>
欽定榜名<lb/>
賜勅者一多士風簷帖括皆得上邀<lb/>
睿鑒而後復<lb/>
<pb n="KR4h0149_WYG_020-23b"/>
臨軒筞之而定其甲乙葢是科取士更不同有司進退<lb/>
之常而<lb/>
聖天子慎審精詳以光大棫樸菁莪之治者為自有制<lb/>
科以來所未曾覯五月朔日<lb/>
上御保和殿選庶吉士畢復<lb/>
命大學士等宣諸士而誠之曰士子平日讀書稽古原<lb/>
欲窮經致用乃一登仕籍往往營求干進喪厥懐來今<lb/>
爾多士宜守其初心勿渝素履凡受内外職任當益加<lb/>
<pb n="KR4h0149_WYG_020-24a"/>
黽勉清操自矢恬静寡營循分盡職潔已愛民以副朕<lb/>
造就人材至意煌煌<lb/>
天語聞之者無不聳惕震慄感激奮興退而相與歎<lb/>
聖天子之所以取士者慎審精詳而<hi>臣</hi>等以一介之微<lb/>
受<lb/>
朝廷知遇之恩誠曠世所未有也葢上之所以求材者<lb/>
惟其法而下之所以應上之法者惟其材然人之材有<lb/>
非法之所能周則必有以鼓舞振勵乎其心然後天下<lb/>
<pb n="KR4h0149_WYG_020-24b"/>
皆欣欣然樂就於所趨而不倦惟<lb/>
聖天子愷悌作人而夐然出於常法之外故有司之所<lb/>
相循為故事者<lb/>
親舉而撡之譬諸天以剛健不息之心而流行發育乎<lb/>
萬物也鼓之以雷霆潤之以風雨而物無精粗鉅細莫<lb/>
不各成其材<lb/>
聖天子以至誠懇惻之意畢貫乎至纖至悉之間操之<lb/>
以至精取之以至慎而又申之以誥誡之嚴於是草茅<lb/>
<pb n="KR4h0149_WYG_020-25a"/>
新進之士一旦拜手於<lb/>
天子之廷而赫然見<lb/>
上之所以期之者如此其深而求之者如此其重也則<lb/>
天下之能者孰不思以材自見其不能者孰不奮發砥<lb/>
礪而惟恐自棄於不材其受知遇之<lb/>
恩而仰承<lb/>
休命者孰不相勸為賢相戒為不肖此亦如天之曲成<lb/>
萬物而不遺而非有司之奉行常法者所能操其尺度<lb/>
<pb n="KR4h0149_WYG_020-25b"/>
而收之也且夫太學固天下之人材所聚而遊者也其<lb/>
立石於兹不徒使士之釋奠釋菜其中者覽遭逢<lb/>
聖世之隆而慨然以慕且將使後之人數其名而刻責<lb/>
以求之以較其立心行事之實孰為材與不材而於<lb/>
上之恩孰能稱與孰不能稱也此所以聳惕震慄感激<lb/>
奮興而兢兢懼不克負荷也故書石鑱之以示作興勸<lb/>
戒之義<hi>臣</hi>肯堂謹珥筆而為之記<lb/>
<pb n="KR4h0149_WYG_020-26a"/>
　　諸羅縣學記　　　　　　　　　蔡世遠<lb/>
諸羅縣學原在善化里之西茅茨數椽康熙四十三年<lb/>
甲申鳳山令宋君永清署篆諸羅因縣署移歸諸羅山<lb/>
始就羅山議建丙戌郡丞孫君元衡攝縣事建大成殿<lb/>
櫺星門戊子宋君復來署篆建啓聖祠乙未遭颶風屋<lb/>
瓦門墻皆圯今令君貴陽周侯憮然曰是吾責也是歲<lb/>
十月興工修庀破壊大成殿啓聖祠則易故而新之又<lb/>
建東西兩廡以祀先賢先儒東有名宦祠西有鄉賢祠<lb/>
<pb n="KR4h0149_WYG_020-26b"/>
啟聖祠之東建明倫堂西建文昌祠迤西為學舍以便<lb/>
肄業櫺星門之外周以墻榜曰禮門義路墻之外為泮<lb/>
池皆前所未有也靡白金千五百有竒侯獨肩之不擾<lb/>
民丙申六月告成世逺時應中丞雷陽陳公之招主鼇<lb/>
峯書院吾友陳君夢林客遊臺灣周侯介陳君以書來<lb/>
求記且曰諸羅僻居海外諸生觀化聿新願有以教之<lb/>
也世逺寡陋何知爰即鼇峯諸友相與砥礪者而告之<lb/>
曰君子之學主於誠而已矣誠者五常之本百行之原<lb/>
<pb n="KR4h0149_WYG_020-27a"/>
純粹至善者也人之不誠者無志者也人之無志者由<lb/>
不能盡其誠者也誠以立其志則舜可法而文王可師<lb/>
其原必自不欺始程子曰無妄之謂誠不欺其次也其<lb/>
功由主敬以馴致之程子曰未至於誠則敬然後誠也<lb/>
敬也者主一無適以涵養其本然之謂由是而謹幾以<lb/>
審於將發慎動以持於已發則合動靜無一之不誠也<lb/>
雖然由明以求誠之方惟讀書為最要朱子曰讀書之<lb/>
法當循序而有常致一而不懈從容於句讀文義之間<lb/>
<pb n="KR4h0149_WYG_020-27b"/>
而體騐乎操存踐履之實學者率此以讀天下之書則<lb/>
義理浸灌致用宏裕雖然非必有出位之謀也盡倫而<lb/>
已矣孔子曰愛親者不敢惡於人敬親者不敢慢於人<lb/>
吾父子兄弟肫然藹然盡吾愛敬之忱也克伐怨欲之<lb/>
心何自而生哉始於家邦終於四海皆是物也庸近之<lb/>
士不能返其本思其終但以為讀書得科名而吾名成<lb/>
矣榮閭里利身家而吾事畢矣其幸者得一第其不幸<lb/>
者則老死於布褐而已矣其天資厚而習染輕者居是<lb/>
<pb n="KR4h0149_WYG_020-28a"/>
官也猶可以寡過其天資薄而習染重者則貪墨焉而<lb/>
已矣夫此身父母之身也天地之身也民物所胞與之<lb/>
身也以父母之身天地之身民物所胞與之身顧可不<lb/>
返其本思其終以貽父母羞以自外於天地以為民物<lb/>
所詬病哉諸羅雖僻處海外<lb/>
聖天子治化之所覃敷三十餘年於此矣巨公名人相<lb/>
繼為監司守令其間風俗日上今若萃一邑之秀於明<lb/>
倫堂相與講經書之要㫖體宋儒之微言告之以立誠<lb/>
<pb n="KR4h0149_WYG_020-28b"/>
之方讀書之要倫理之修經正理明則善人多為國為<lb/>
民胥於是乎頼非徒科名之盛也陳君為我言周侯清<lb/>
修幹固百廢具興引人於善惟恐不及吾知所以長育<lb/>
人材化民成俗者必有道矣<lb/>
<pb n="KR4h0149_WYG_020-29a"/>
敕修夏禹王陵廟碑記　　　　　　　李　紱<lb/>
虞書有乃聖乃神之頌故帝王之徳曰聖徳功曰神功<lb/>
然自古帝王之興皆得稱聖人其以神稱者則帝惟炎<lb/>
帝稱神農王惟夏后氏稱神禹意其所重在功徳非思<lb/>
慮所及所謂聖不可知者耶刪書斷自唐虞神農氏或<lb/>
疑荒逺禹則虞帝所稱萬世永頼而孔子所謂無間然<lb/>
者葢聖人之功之盛未有過於神禹者也禹葬㑹稽始<lb/>
見於越絶書吳越春秋然司馬遷自敘已稱上㑹稽探<lb/>
<pb n="KR4h0149_WYG_020-29b"/>
禹穴劉向亦言禹葬㑹稽不改其列而史記正義引㑹<lb/>
稽舊記以窆石証葬處故累朝祀典凡祭禹陵必於㑹<lb/>
稽宋乾徳四年始詔吳越立禹廟置守陵五户紹熙三<lb/>
年重修明洪武三年復大加修葺五百步内禁樵採有<lb/>
司督近陵人看守葢帝王代興並致尊崇然未有若我<lb/>
朝之盛者也康熙二十八年<lb/>
聖祖仁皇帝南廵閲視黄河慨然念神禹功徳特幸㑹<lb/>
稽致祭發帑金二百兩賜其後裔增守祠二人復<lb/>
<pb n="KR4h0149_WYG_020-30a"/>
御書地平天成四大字懸殿額又書江淮河漢思明徳<lb/>
精一危微見道心十四字榜於柱大哉<lb/>
聖言百世以俟聖人不能易一辭矣舊廟像設修偉殿<lb/>
陛嵯峨龍尾螭㘭輦道齋宮咸偹歲久漸就陊剝雍正<lb/>
十一年<lb/>
世宗憲皇帝詔所在防䕶<lb/>
歷代帝王陵寢浙江大吏始謀修葺經費未定十三年<lb/>
總督<hi>臣</hi>郝玉麟因修海神廟成欲以餘金助修布政使<lb/>
<pb n="KR4h0149_WYG_020-30b"/>
<hi>臣</hi>張若震料量修費需白金一萬二千兩有竒是冬大<lb/>
學士<hi>臣</hi>嵇曾筠奉<lb/>
今上特㫖至浙江監修海塘即兼管廵撫事遂繕疏入<lb/>
告下部臣覆准以乾隆元年三月鳩工庀材明年告成<lb/>
恭遇<lb/>
世宗皇帝袝<lb/>
廟配<lb/>
天分遣卿貳祭告<lb/>
<pb n="KR4h0149_WYG_020-31a"/>
歷代帝王陵寢而詹事<hi>臣</hi>李紱適奉<lb/>
命祭告<lb/>
夏禹王陵八月朔昧爽恪將祀事敬瞻新廟佳氣鬱鬱<lb/>
葱葱黝含煙雲丹耀日星神燈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睒明威歆享百靈欲<lb/>
欻閟宮有侐咸有助焉禮既成<hi>臣</hi>若震述<hi>臣</hi>曾筠言屬<lb/>
<hi>臣</hi>紱為修廟記<hi>臣</hi>紱才薄識闇不足以鋪張<lb/>
國家盛典因以對揚<lb/>
聖天子尊崇古帝王之休命惟是廟始落成而<hi>臣</hi>紱首<lb/>
<pb n="KR4h0149_WYG_020-31b"/>
奉祭告之<lb/>
命趨蹌灌獻於殿陛之間葢不易得之遭逢不敢以不<lb/>
敏辭謹敘重修端末繫之詩以示後之任封疆者得取<lb/>
法焉詩曰天位乎上地位乎下人參其中三才乃著繼<lb/>
天立極是惟聖人聖不可知乃進於神惟夏后氏開王<lb/>
之始繼帝之緒獨稱神禹玉帛萬國㑹於塗山㑹稽陟<lb/>
方乃葬斯原代致奠禮<lb/>
國朝益備新廟奕奕祗薦祀事窆石發左菲泉濫前麗<lb/>
<pb n="KR4h0149_WYG_020-32a"/>
牲之碑紀以兹篇萬世明禋陵寢是恃後有作者念兹<lb/>
勿替<lb/>
<pb n="KR4h0149_WYG_020-33a"/>
駕幸翰林院記　　　　　　　　　　裘曰修<lb/>
國家儲材之地厥惟翰林長安門東南隅院署斯在歲<lb/>
久且圯今兹甲子春<lb/>
上命發太府金錢重葺之冬十月既竣事<lb/>
上手書顔其堂曰稽古論思曰集賢清秘是時掌院事<lb/>
者大學士<hi>臣</hi>鄂爾泰<hi>臣</hi>張廷玉<lb/>
上詔所司卜吉送入院日庚午具鼓吹揚旌斿<lb/>
駕發自乾清宮由午門出至則先<lb/>
<pb n="KR4h0149_WYG_020-33b"/>
詣祀<lb/>
孔子祠肅穆如禮爰<lb/>
升座羣臣次第上謁畢各就位樂作<lb/>
錫宴用唐張說麗正書院詩分韻<lb/>
上得東音韻二首以倡坐於堂上者惟三十有六人咸<lb/>
和又為柏梁體聨句凡籍翰林及嘗為是官者與焉葢<lb/>
百有六十五人酒三行樂闋<lb/>
上因舉十八學士登瀛洲事謂<hi>臣</hi>爾泰<hi>臣</hi>廷玉曰卿等<lb/>
<pb n="KR4h0149_WYG_020-34a"/>
庶幾無愧房杜矣顧朕弗及唐太宗耳又曰翰林之職<lb/>
非特文章已也因文可以見道爾諸臣當明體此意<hi>臣</hi>
爾泰<hi>臣</hi>廷玉惶恐謹避席奏<lb/>
陛下過唐太宗逺甚<hi>臣</hi>等謭薄亦思上佐<lb/>
堯舜興中天之治然材分不逮竊自媿出房杜下羣臣<lb/>
皆頓首謝復<lb/>
賜樂善堂文集性理精義各一部又名茶文綺及他物<lb/>
有差<lb/>
<pb n="KR4h0149_WYG_020-34b"/>
上起如清秘堂羣臣趨出候<lb/>
駕於沙隄之東未移晷吏部尚書公<hi>臣</hi>訥親捧<lb/>
御製七言長句四首宣示則<lb/>
上又于更衣次所援筆立成者也羣臣跽誦之餘懽喜<lb/>
讚歎以為此自古帝王所未有須臾<lb/>
駕出欽承<lb/>
天語更鄭重于末章戒諛崇實之意唐哉皇哉一堂咨<lb/>
儆直比隆于賡歌颺拜之庥風焉我<lb/>
<pb n="KR4h0149_WYG_020-35a"/>
國家定鼎百有一年于此矣<lb/>
聖聖相繼歷于<lb/>
四朝禮樂之興宜在今日夫翰林者文章道徳之府而<lb/>
學校之本風俗之原也説者謂自百辟卿士下逮一命<lb/>
之吏皆有所應盡之職而翰林一官獨從容瑣闥間若<lb/>
無所事事者而<lb/>
朝廷待之又最近且優以為是葢清華之選此豈無故<lb/>
茍以榮其身歟人臣幼學壯行遇合嘗不可必而今得<lb/>
<pb n="KR4h0149_WYG_020-35b"/>
遭逢<lb/>
昭代親炙<lb/>
聖人此古人所畢世不能酬之願廼幸親得之然則思<lb/>
所以仰稱<lb/>
德意者非特分所應爾亦後世史冊中無窮之責望也<lb/>
<hi>臣</hi>官翰林又偹員<lb/>
講幄記動記言兹為<hi>臣</hi>職執簡誌之豈以詫詞臣稽古<lb/>
之榮哉<lb/>
<pb n="KR4h0149_WYG_020-36a"/>
　　來牛石城記　　　　　　　　　常　安<lb/>
都江古州之徑流也由諸葛營而西為上江其源出都<lb/>
勻獨山州由諸葛營而東為下江其流通粤之柳州沿<lb/>
江盡苖藪也下江多峝苖上江多山苖而山苖尤悍上<lb/>
江山重箐密地極險阻雍正七年勦撫叛服不常亦上<lb/>
江為甚底定後議置營汛於上江設一協鎮轄兵二千<lb/>
二百名駐水陸扼要之區曰來牛辛亥撤師題建土城<lb/>
予聞其地土疎易圯土城恐不足資扞蔽癸丑以改建<lb/>
<pb n="KR4h0149_WYG_020-36b"/>
石城入<lb/>
告䝉<lb/>
俞㫖允行爰飭新設通判鄧瀾董其事且諭之曰苖新<lb/>
嚮化慎勿以鼛鼓滋擾而附近居民苦苖蹂藉凋殘之<lb/>
餘不堪重役務厚其值以徠傭者庶工成速而苖與民<lb/>
皆無傷甲寅春二月工竣計髙一丈女墻髙四尺下廣<lb/>
八尺上六尺周圍六百三十九丈有竒城門四東曰陽<lb/>
和西曰慶和南曰薰和北曰化和於是都勻之父老子<lb/>
<pb n="KR4h0149_WYG_020-37a"/>
弟忻忻然來告曰來牛石城成矣官兵永駐於此以控<lb/>
制諸苖而今而後誰復敢入我村落掠我子女牛羊者<lb/>
乎誰復敢張毒機奮長矛伺我於林莽奪我財而戕我<lb/>
命乎入安枕席出履康莊吾儕小人何其幸哉且崇墉<lb/>
仡仡不特為吾一方萬年之利即逺近隣邑皆可恃為<lb/>
犄角以無恐兹城之功不其偉乎曷可忘其所自始也<lb/>
請記之余因思來牛為上江扼要之區向無城垣故崇<lb/>
山湍水皆為苖險今石城既成天造之山為我屏障激<lb/>
<pb n="KR4h0149_WYG_020-37b"/>
蕩之水為我塹壕由是上江固而下江亦固下江固而<lb/>
丹江清江靡不固<lb/>
聖天子南顧之憂不藉是少攄乎孟子曰地利不如人<lb/>
和傳曰衆志成城是城可恃而尤有可恃者在守其可<lb/>
恃者而更無忽其尤可恃者余能無望於後之君子哉<lb/>
時余有撫江右之<lb/>
命不敢以行速辭遂記之<lb/>
皇清文頴巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_097-1a"/>
欽定四庫全書<lb/>
皇清文頴巻九十七<lb/>
　詩<lb/>
　五言絶句<lb/>
　　秋月　　　　　　　　　恒溫親王允祺<lb/>
秋月漾清輝溶溶映薄幃堦前聞蟋蟀冷露滿裳衣<lb/>
　　白雲寺　　　　　　　　恒溫親王允祺<lb/>
山髙每出雲有寺在山上誰向寺中遊白雲自來往<lb/>
<pb n="KR4h0149_WYG_097-1b"/>
　　西照寺　　　　　　　　恒溫親王允祺<lb/>
流水自淙淙山深䕃古松斜陽回照處古刹一聲鐘<lb/>
　　咏桂應教　　　　　　　　怡親王𢎞曉<lb/>
桂樹生南國移根傍畫欄芳香披拂處疑向月中看<lb/>
　　憇田家　　　　　　　　　愼郡王允禧<lb/>
田家雞黍情坐愛牛羊返柴門風動聲殘陽四山滿<lb/>
　　山居　　　　　　　　　　鎭國公德普<lb/>
雲抱萬重山橋横半溪水紅樹接茅檐掩映斜陽裏<lb/>
<pb n="KR4h0149_WYG_097-2a"/>
　　喬木　　　　　　　　輔國将軍博爾都<lb/>
喬木緣溪水踈籬隔草庵門前停畫舫風景似江南<lb/>
　　清池　　　　　　　　輔國将軍博爾都<lb/>
清池映皎月沉沉素波靜遊魚亦悠然况兼竹栢影<lb/>
　　夜坐　　　　　　　　輔國将軍博爾都<lb/>
抱琴花下坐對月竟忘機曲終萬籟寂花影上人衣<lb/>
　　題王石谷畫　　　　　輔國将軍博爾都<lb/>
濕雲遮遠山急水喧横石有客臥草堂閉門讀周易<lb/>
<pb n="KR4h0149_WYG_097-2b"/>
　　山荘四時應<lb/>
制詩四首　　　　　　　　　　　　徐元夢<lb/>
回蹕無多日山荘春已深依依芳草色似望翠華臨<lb/>
翠華一臨幸觸處得清凉雨過千山碧風廻百草香<lb/>
風雨欣時若端居倐復秋<lb/>
聖心閒適處麋鹿總優游<lb/>
霽色遍遙峰凝寒又逼冬<lb/>
九重心目近不忘後彫松<lb/>
<pb n="KR4h0149_WYG_097-3a"/>
　　北征大捷鐃歌八首　　　　　　狄　億<lb/>
開天文武績首出是軒皇弧矢兼書契垂為萬載光<lb/>
海波流太液滇水注昆池只剩燕然石<lb/>
君王更勒碑<lb/>
朔漠寒難釋欣鋪綠草茵詎因吹律轉<lb/>
皇世本如春<lb/>
江河流兩戒直北少源泉指顧飛甘醴坤輿亦轉旋<lb/>
屢頒天廐馬頻賜御厨餐<lb/>
<pb n="KR4h0149_WYG_097-3b"/>
宸渥何由報惟将寶劔看<lb/>
刁斗三更夜征笳萬障秋<lb/>
聖人親按壘雪㸃紫貂裘<lb/>
負固荒沙外﨑嶇萬里程雕戈霄漢落始信是天兵<lb/>
南望回杓斗春風度玉門<lb/>
至尊停輦處時有瑞雲屯<lb/>
　七言絶句<lb/>
　　白牡丹　　　　　　　　理密親王允礽<lb/>
<pb n="KR4h0149_WYG_097-4a"/>
鹿紫鵝黄自昔傳天然本色倍鮮妍瓊為樓閣層層現<lb/>
玉作盤盂朶朶圓<lb/>
　　綠牡丹　　　　　　　　理密親王允礽<lb/>
雕鎪蒼玉起樓臺紅紫叢中巧樣裁碧葉承花花似葉<lb/>
綠圖還有鳳銜來<lb/>
賜荔枝五株恭紀　　　　　　理密親王允礽<lb/>
叢生丹實綴瓊枝鶴頂殷紅逈異姿移植不教違物性<lb/>
清芬如在海南時<lb/>
<pb n="KR4h0149_WYG_097-4b"/>
　　紅葉　　　　　　　　　理密親王允礽<lb/>
數株槲葉間丹楓一抹秋山入畫中縱使霜風能㸃染<lb/>
也教都傍日邊紅<lb/>
　　夜坐　　　　　　　　　恒溫親王允祺<lb/>
風撼簾衣月照床人聲靜處漏聲長此間趺坐清如水<lb/>
一巻楞嚴一篆香<lb/>
　　中和節　　　　　　　　恒溫親王允祺<lb/>
三分春色二分初又見階蓂一葉舒聞道中和推令節<lb/>
<pb n="KR4h0149_WYG_097-5a"/>
唐人曾進勸農書<lb/>
　　西爽閣晚眺　　　　　　恒溫親王允祺<lb/>
因登小閣對斜曛匝地春光遠近分更喜西山供眺望<lb/>
數峯如畫復如雲<lb/>
　　有懷　　　　　　　　　恒溫親王允祺<lb/>
雨過苔深絶㸃塵鳥啣桑黮過西隣麥黄秧綠柴門靜<lb/>
獨立斜陽憶故人<lb/>
　　日觀峯　　　　　　　　恒溫親王允祺<lb/>
<pb n="KR4h0149_WYG_097-5b"/>
巍峯突兀接雲霄二月春融雪未消夜半鷄鳴紅日出<lb/>
海門千尺湧金潮<lb/>
　　䝉<lb/>
恩賜聯句心作良田百世耕恭賦<lb/>
　　　　　　　　　　　　　淳度親王允祐<lb/>
靈臺方寸卽良田家法新從<lb/>
聖主傳貽向本支千百世耕耘歲歲是豐年<lb/>
　　山翁奉和<lb/>
<pb n="KR4h0149_WYG_097-6a"/>
兄雍親王　　　　　　　　　怡賢親王允祥<lb/>
山翁家在白雲中鶴髮蕭疎坐晚風門徑掃時幽蘚碧<lb/>
杖藜扶處落花紅<lb/>
　　漁翁奉和<lb/>
兄雍親王　　　　　　　　　怡賢親王允祥<lb/>
漁翁常占蓼花灣俯仰心同白鷺閒放艇有溪皆入畫<lb/>
得魚無日不開顔<lb/>
　　奉懷<lb/>
<pb n="KR4h0149_WYG_097-6b"/>
兄雍親王隨<lb/>
駕熱河避暑四首　　　　　　怡賢親王允祥<lb/>
清暑山荘近塞垣年年扈蹕羡承<lb/>
恩林亭水殿雲霞裏日侍<lb/>
天顔笑語溫<lb/>
沙隄雨過淨無埃深柳陰中輦路開風動葛衣香滿袖<lb/>
行宮侵曉問安迴<lb/>
墨池香霧湧波濤落紙雲烟格總髙<lb/>
<pb n="KR4h0149_WYG_097-7a"/>
指授親承應更進彤軒長晝侍揮毫<lb/>
磬峯髙聳片雲留萬木蕭森白露秋屈指<lb/>
迴鑾期已近趨陪欣喜話前遊<lb/>
　　泛舟呈<lb/>
兄雍親王二首　　　　　　　怡賢親王允祥<lb/>
曲嶼平橋掩映重蘭舟蕩漾意從容花香午送和風暖<lb/>
草色朝含瑞露濃<lb/>
輕舟容與碧溪潯㶑灔清波幾許深塵念到來消已盡<lb/>
<pb n="KR4h0149_WYG_097-7b"/>
始知山水有清音<lb/>
　　月夜　　　　　　　　　怡賢親王允祥<lb/>
虛廊晏坐夜沉沉偶得新詩喜獨吟萬籟無聲風不動<lb/>
一輪明月印波心<lb/>
　　西郊　　　　　　　　　怡賢親王允祥<lb/>
夾道千行御柳斜青青芳草襯晴沙春風十里西郊路<lb/>
開遍墻頭處處花<lb/>
　圓明園讌集呈<lb/>
<pb n="KR4h0149_WYG_097-8a"/>
兄雍親王四首　　　　　　　怡賢親王允祥<lb/>
綠水名園倚綘霄歡聯華蕚應嘉招躋攀不盡登臨興<lb/>
閬苑蓬壺路未遙<lb/>
西山泉水入池新池上松篁翠色勻瑤島靜涵千頃綠<lb/>
瓊林長䕶一園春<lb/>
芝榜髙題<lb/>
御墨鮮陽春烟景浩無邊圓通妙諦誰能會一片光明<lb/>
照大千<lb/>
<pb n="KR4h0149_WYG_097-8b"/>
路入仙源逈不同披襟面面受和風向榮花木欣欣意<lb/>
同在<lb/>
堯天長養中<lb/>
　　題畫六首　　　　　　　怡賢親王允祥<lb/>
參差遠勢望難分筆底烟嵐逈不羣千澗泉聲千澗雨<lb/>
萬重山色萬重雲<lb/>
赤欄橋外柳毶毶千樹桃花一草庵正是春光三月裏<lb/>
依稀風景似江南<lb/>
<pb n="KR4h0149_WYG_097-9a"/>
片月啣山出遠天笛聲悠颺晚風前白鷗浩蕩春波濶<lb/>
安穩輕舟淺水邊<lb/>
碧海三山入望賒金銀宮闕映丹霞生身只合蓬萊住<lb/>
桃實千年又著花<lb/>
前村後舍意相親社飮團圞雜笑嗔此是昇平眞景色<lb/>
收來畫裏更精神<lb/>
瑤圃瓊臺玉作田髙人策蹇㶚橋邊詩成自為豐年喜<lb/>
沽酒尋梅亦偶然<lb/>
<pb n="KR4h0149_WYG_097-9b"/>
　　咏荷花　　　　　　　　怡賢親王允祥<lb/>
銀塘珠露月三更風靜荷香遠益清為是出塵心不染<lb/>
亭亭獨立逈含情<lb/>
　　薔薇　　　　　　　　　果毅親王允禮<lb/>
寂歴幽香透綺疏日晴風暖蝶來初從君乞取花間露<lb/>
浣手臨牕讀道書<lb/>
　　書牕夜雨　　　　　　　　怡親王𢎞曉<lb/>
片片雲凝壓鳳城苔階細雨潤無聲欄前只有芭蕉葉<lb/>
<pb n="KR4h0149_WYG_097-10a"/>
一夜蕭蕭直到明<lb/>
　　送家兄奉使出塞　　　　　怡親王𢎞曉<lb/>
花蕚樓前兩弟兄每從擕手問安行詩歌折柳頻相送<lb/>
一在龍沙一鳳城<lb/>
　　凝香齋　　　　　　　　　怡親王𢎞曉<lb/>
紫白花開鬭粉粧簷前輕燕繞迴廊清幽眞覺塵難到<lb/>
只有香風送畫堂<lb/>
　　賦得秋露如珠　　　　　　怡親王𢎞曉<lb/>
<pb n="KR4h0149_WYG_097-10b"/>
東方漸啟滿庭秋仙掌髙擎露未收自是湛恩天上足<lb/>
明珠萬斛不湏求<lb/>
　　咏萬年青　　　　　　　　怡親王𢎞曉<lb/>
蘢葱嫩葉最宜人薄植能留天地春移向案頭常作伴<lb/>
不凋應得比松筠<lb/>
　　題畫四首　　　　　　　　愼郡王允禧<lb/>
杉皮屋子枕溪頭燕尾春波碧玉流一片輕雲作微雨<lb/>
隨風流出下灘舟<lb/>
<pb n="KR4h0149_WYG_097-11a"/>
林邊一徑傍巖隈水閣風亭掩映開應是此中無暑到<lb/>
瀑泉髙自半天來<lb/>
古樹連踡帶石坡夕烟山靄兩相和老僧拄杖踏黄葉<lb/>
秋在白雲深處多<lb/>
玉水瑤山一抹同六花飄墜晚烟空地爐茶鼎幽人屋<lb/>
夜半牕間宿火紅<lb/>
　　山荘清曉圖　　　　　　　愼郡王允禧<lb/>
落落長松滴清露㶁㶁流泉穿塢去數聲山鳥喚人醒<lb/>
<pb n="KR4h0149_WYG_097-11b"/>
飛下空青不知處<lb/>
　　題王石谷松牕讀書圖小幅　愼郡王允禧<lb/>
鸛啄參差覆綠苔長松陰裏坐書臺山人只合山中老<lb/>
爭似閒雲出岫來<lb/>
　　桃花寺　　　　　　　輔國将軍博爾都<lb/>
山寺憑欄對夕曛寒烟暮靄互氤氳數間茆屋圍紅樹<lb/>
一曲清溪出白雲<lb/>
　　東臯泛舟　　　　　　輔國将軍博爾都<lb/>
<pb n="KR4h0149_WYG_097-12a"/>
乘興蘭橈泛碧溪漁歌驚散水禽啼白蘋渡口烟初暝<lb/>
紅蓼灘前日漸低<lb/>
　　南苑應<lb/>
制　　　　　　　　　　　　　　　吳偉業<lb/>
綠楊春繞栢梁臺羽蓋梢雲甲帳開知是<lb/>
至尊親講武日邊萬馬射生來<lb/>
車駕親征朔漠鐃歌六首　　　　　　張玉書<lb/>
鐃吹聲髙朔氣融凱歌人仰<lb/>
<pb n="KR4h0149_WYG_097-12b"/>
廟謨功宵衣决策<lb/>
深宮裡萬里軍情指顧中<lb/>
春風曾不度龍沙罽帳常霑六出花却喜雪融催草綠<lb/>
馬嘶聲壮隱邊笳<lb/>
鷹揚環擁<lb/>
御營傍刻漏聲嚴夜未央北斗當頭天似水亂山迎面<lb/>
月如霜<lb/>
萬里眞同咫尺看嘽嘽鐵騎耐霜寒沙塲競唱從軍樂<lb/>
<pb n="KR4h0149_WYG_097-13a"/>
瀚海何憂行路難<lb/>
去日枯條未放春歸來榆柳綠初勻平沙草燠行圍蚤<lb/>
獵得黄羊<lb/>
賜從臣<lb/>
近邊六月曉風和紅藥金英匝路多應為關門春蚤謝<lb/>
穠華留待<lb/>
屬車過<lb/>
武功告成鐃歌十首　　　　　　　　張玉書<lb/>
<pb n="KR4h0149_WYG_097-13b"/>
靈泉匝地浸春蕪縱目連營日正晡紅柳萬株新月吐<lb/>
一輪冰鏡挂珊瑚<lb/>
銀麟古鎭閱沙陀千里軍容靜鸛鵝無定河邊孤戍冷<lb/>
受降城外屬藩多<lb/>
漢唐渠水繞青畦烟火千家板屋齊統萬城頭天一顧<lb/>
永銷兵革事耕犂<lb/>
鐡駟明駝列廐陳輕舠擊檝大河濵官家纎悉皆儲峙<lb/>
閭左何煩算一緍<lb/>
<pb n="KR4h0149_WYG_097-14a"/>
萬里邊情等察眉<lb/>
九重宸斷折羣疑早從<lb/>
玉帳籌兵日預决樓蘭授首期<lb/>
河經幾曲鏡波平<lb/>
御座中流水自清到處魚鱗衘尾集總隨龍影負舟行<lb/>
豐郡山圍古樹稠黄河水帶黑河流舊屯邊戍連秦塞<lb/>
好灌腴田似夏州<lb/>
三經脱脱城邊路此度風清解鐵衣飛鳥向人疑舊識<lb/>
<pb n="KR4h0149_WYG_097-14b"/>
亂山隨馬送将歸<lb/>
鳴鳩羽拂桑田雨布穀聲催麥浪風父老杖藜遮道望<lb/>
太平<lb/>
天子五雲中<lb/>
鳳詔同瞻天北極雕弓長挂海西垂千秋汗簡神功紀<lb/>
百丈磨崕<lb/>
聖武碑<lb/>
　知稼軒暑中侍直紀事四首　　　　張　英<lb/>
<pb n="KR4h0149_WYG_097-15a"/>
稻畦𤓰隴翠芃芃移入城西<lb/>
御苑中靜聽桔橰深柳外不湏丹藻繪豳風<lb/>
秋雲亭北谿如帶嘉穎軒南柳作屏陌上新逄時雨過<lb/>
秧鍼菜甲一齊新<lb/>
數叢葭葦接芳汀作隊鴐鵝泛雪翎清淺波中金碧影<lb/>
小橋斜過狎鷗亭<lb/>
五月溫風過雨時田田初見綠參差驚看蘸水紅蕖艷<lb/>
百朶先開太液池<lb/>
<pb n="KR4h0149_WYG_097-15b"/>
　　奉<lb/>
命泛舟<lb/>
　西苑觀取魚并䝉<lb/>
頒賜恭紀六首　　　　　　　　　　張　英<lb/>
興慶池蓮照水紅恩分青雀御微風幾人曾到甘泉舘<lb/>
來往波光㶑灔中<lb/>
好雨連朝長暮潮輕舠緩轉木蘭橈西山指㸃青如黛<lb/>
不覺經過玉蝀橋<lb/>
<pb n="KR4h0149_WYG_097-16a"/>
秋早凉從<lb/>
水殿生魚罾收處柳風輕縱横藻荇流船滑時聽鮮鱗<lb/>
潑剌聲<lb/>
新蟬乍喜報秋清<lb/>
靈沼風和見物情綠樹陰中啼翡翠白蓮花底宿鵁鶄<lb/>
空明䨇槳擊澄潭烟水菰蒲性所躭怪底夜來凉雨後<lb/>
魚荘蟹舍夢江南<lb/>
錦鬛銀腮滿泛船盈筐拜<lb/>
<pb n="KR4h0149_WYG_097-16b"/>
賜荷<lb/>
恩偏謾言玉鱠東南美親割華林第一鮮<lb/>
恩賜新貢龍井天池珍茗二瓶恭紀三首<lb/>
　　　　　　　　　　　　　　　　張　英<lb/>
春山雷莢綠參差驛使南來供<lb/>
御時千片月團天上味清芬先許近臣知<lb/>
披雲和露出層巒雀舌名芽欲購難家住江南曾未識<lb/>
得分珍味在長安<lb/>
<pb n="KR4h0149_WYG_097-17a"/>
晚窻自煑石泉清靜聽松風第一聲喜沐<lb/>
君恩分玉液不将仙露羡金莖<lb/>
　　扈<lb/>
　蹕西山至<lb/>
　南苑紀事十二首　　　　　　　　張　英<lb/>
遙望飛塵一綫輕平郊歴歴引䨇旌<lb/>
皇情最愛田疇好萬騎傳呼逐隊行<hi>上諭衞士勿踐民  田</hi>
擊壤歌衢樂自如不教雞犬避<lb/>
<pb n="KR4h0149_WYG_097-17b"/>
皇輿山僧出定閒披衲野老來看勌倚鋤<hi>寺僧不擾觀者不令廻避</hi>
古潭石碣蘚㾗斑常迓<lb/>
鑾輿到碧山只為蛟龍留窟宅能将霖雨遍人間<hi>扈從幸黑</hi>
<hi>龍潭</hi>
隂崕盡日掩芳叢退谷亭幽曲徑通單騎不教傳警蹕<lb/>
山泉聲繞玉花驄<hi>退谷曲徑清流與  御驄相繞</hi>
空濛雲氣生虛壁遠近嵐光入小亭幾度凭䦨看不厭<lb/>
山容野色總青㝠<hi>來青軒髙敞最宜遠眺</hi>
<pb n="KR4h0149_WYG_097-18a"/>
凴虛髙閣俯松端千頃平疇入望寛山色自青雲自白<lb/>
河流蒼莾古桑乾<hi>石景山晚眺</hi>
翠竹烟梢碧玉姿傍崖臨水綠參差<lb/>
皇心珍重凌霜節題作篔簹第一枝<hi>潭柘有竹最茂  御製詩詠之</hi>
寶翰偏宜洞壑藏山光雲影入<lb/>
天章一經洗筆溪頭水清澗長流<lb/>
御墨香<hi>西山諸勝地皆有  御製題詠</hi>
上林迴繞是清渠北渡平橋映碧虛<lb/>
<pb n="KR4h0149_WYG_097-18b"/>
聖澤長同靈沼樂柳風生處看逰魚<hi>流上臨  看魚</hi>
落照西山獵騎催長風駕雨自東來玉鞭動處雲隨馬<lb/>
十里離宮頃刻回<hi>獵回遇風雨</hi>
宮使頻看驛騎催遙從<lb/>
長樂問安回寶弓<lb/>
親射林中鹿為進<lb/>
慈寧御饌來<hi>太上親射鹿進  皇太后</hi>
靈境招提御柳邊紫金爐製本天然細看翡翠龍紋裏<lb/>
<pb n="KR4h0149_WYG_097-19a"/>
猶記<lb/>
先皇鑄鼎年<hi>世德壽寺有寶鼎乃常  祖時所鑄工巧異</hi>
　講筵紀事五首　　　　　　　　　陳廷敬<lb/>
縹帶紅籖鈿軸齊<lb/>
御書房在殿廊西五經同異諸儒别一一<lb/>
重瞳自品題<lb/>
玉几丹霄晝漏長講章纔罷即封章芙蓉别殿秋将晚<lb/>
新補歌風奏栢梁<lb/>
<pb n="KR4h0149_WYG_097-19b"/>
閣門鑰入進書來紅蠟光中對御開知是<lb/>
至尊勤夜讀三更燕寝月徘徊<lb/>
第二螭頭㸃筆時起居親切近臣知年來神藻光青簡<lb/>
日歴長編<lb/>
御製詩<lb/>
蛾眉供奉别東頭銅鴨香深䟦燭留下直玉階天漢上<lb/>
金明門外月如鉤<lb/>
賜櫻桃恭紀　　　　　　　　　　　陳廷敬<lb/>
<pb n="KR4h0149_WYG_097-20a"/>
清曉朱櫻進<lb/>
内園每從<lb/>
丹禁飫頻繁雲霞百子池頭色風露三霄殿上恩<lb/>
賜觀人葠植本應<lb/>
制　　　　　　　　　　　　　　　陳廷敬<lb/>
三稏玉蘂三珠樹五葉銅池五色雲不是乍從天上見<lb/>
多應空向世間聞<lb/>
　　三月二十六日<lb/>
<pb n="KR4h0149_WYG_097-20b"/>
賜折枝牡丹恭紀三首　　　　　　　陳廷敬<lb/>
八方風雨長靈芽朶朶紅雲散綵霞天意未曾私一物<lb/>
上陽花勝洛陽花<lb/>
樂天三度見花開曾惜花開老暗催卅載芸香香案吏<lb/>
白頭驚捧<lb/>
賜花回<lb/>
鞓紅魏紫總天香蘭佩還宜薜荔裳歸去輕紗籠暖日<lb/>
濳溪緋襯御袍黄<lb/>
<pb n="KR4h0149_WYG_097-21a"/>
　　北征大捷功成振旅凱歌<hi>有序</hi>　　陳廷敬<lb/>
　　日者<lb/>
皇上北顧邊陲永惟戡定<lb/>
聖心獨斷决䇿<lb/>
親征羣臣震悚陳表請<lb/>
遣命将士毋煩車駕遠行䝉<lb/>
詔制開喻弗允<hi>臣</hi>廷敬伏念<lb/>
皇上為天下勤勞歴涉沙磧<lb/>
<pb n="KR4h0149_WYG_097-21b"/>
躬莅戰陣而臣下顧乃晏然安處其何以自寧於是謹<lb/>
　　詣<lb/>
宮門奏乞扈從䝉<lb/>
天心矜憐謂<hi>臣</hi>年力就老<lb/>
恩㫖下頒<hi>臣</hi>恭聽之頃不覺涕零伏念臣以衰薄不克<lb/>
　　備戎行効職役今者<lb/>
天戈一指兇醜破滅朝至暮捷<lb/>
功成漏刻敷天率土罔不懽忻<hi>臣</hi>受<lb/>
<pb n="KR4h0149_WYG_097-22a"/>
恩髙厚無所報稱思惟撰述文句以導揚盛美於萬一<lb/>
　　而<hi>臣</hi>愧非其才惶恐踰時復不能自己<hi>臣</hi>伏見<lb/>
皇上覆育四海撫有萬邦東西朔南懷仁歸義聲教所<lb/>
　　通遐荒異域侯王君長稽顙<lb/>
闕廷至若<lb/>
聖畧天威武功丕顯<lb/>
御極以來平察哈爾定三逆取臺灣服倭羅斯收喀爾<lb/>
　　喀掃蕩邊塵廓清疆宇固巳烜赫炳耀亘古今而<lb/>
<pb n="KR4h0149_WYG_097-22b"/>
　　昭天壤緜歴服而奠生民矣迺厄魯特噶爾丹者<lb/>
　　違我德化自絶生成梟獍猖狂侵陵屬國洵法所<lb/>
　　必討師出有名<lb/>
皇上躬御六龍親䕶諸将驅鷹揚螭虎之士臨大荒盡<lb/>
　　窮幕風行電激聲振雷霆而天申顯佑百靈効順<lb/>
　　風雨不驚水草應候時日吉良士馬利賴殱廿年<lb/>
　　逋誅之寇建萬世不㧞之功此誠開闢迄今簡冊<lb/>
　　所宣布宇宙所流傳<lb/>
<pb n="KR4h0149_WYG_097-23a"/>
聖績神猷曠古無匹者也臣雖不能侍<lb/>
行幄歴營壘親見翦獯屠戎之盛猶欲形之篇翰製為<lb/>
　　詠歌以敬颺我<lb/>
神武之光明亦<hi>臣</hi>之至幸也謹按王師大獻奏愷樂周<lb/>
　　禮始著其義釋者曰愷兵樂也司馬法云得意則<lb/>
　　愷樂所以示喜也漢有短簫鐃歌魏克官渡晋征<lb/>
　　遼東皆製歌曲被之聲樂凡以諷道戰伐之事而<lb/>
　　申寫三軍凱樂之情柳宗元有鐃歌鼓吹曲宋有<lb/>
<pb n="KR4h0149_WYG_097-23b"/>
　　姜䕫聖宋鐃歌曲皆其所自作以進之朝廷此皆<lb/>
　　古體詩也然自岑參劉禹錫諸人巳自以今體為<lb/>
　　凱歌聲調具有風雅之遺<hi>臣</hi>今竊取宗元䕫進詩<lb/>
　　之義詩用參禹錫之體作北征大捷功成振旅凱<lb/>
　　歌<hi>臣</hi>目雖昏眵勉自繕寫字畫蕪穢仰塵<lb/>
慈鍳<hi>臣</hi>不任榮忭不任兢惕之至<lb/>
蕭蕭龍笛出關聲雲斾晴翻朔吹輕十萬羽林眠夜月<lb/>
廻看北斗挂南營<lb/>
<pb n="KR4h0149_WYG_097-24a"/>
月上旌門映細旃旄頭影落斷狼烟尚衣髙鎻黄金甲<lb/>
長記龍韜决勝年<lb/>
漠漠雲隨露布生<lb/>
青宮送喜拜天行朝衣半濕蒼龍雨㸃㸃分明為洗兵<lb/>
廻軍吹角罷連營疊鼓風多破陣聲寫入<lb/>
天朝新樂府流傳神武見昇平<lb/>
武功文德並崔嵬<lb/>
聖藻篇章每獨裁萬古燕然留片石磨崖<lb/>
<pb n="KR4h0149_WYG_097-24b"/>
親與勒銘廻<lb/>
春歸苑樹别長安六月龍沙草露漙邊柳千條花萬朶<lb/>
一時留取待回鑾<lb/>
今來楊柳正依依昔去關河雨雪霏魚海輕隂猶未散<lb/>
五雲常繞<lb/>
六龍飛<lb/>
天廐驍騰汗血斑嘶風别去籋雲還𤓰時不遣黄龍戍<lb/>
苜蓿青青意自閒<lb/>
<pb n="KR4h0149_WYG_097-25a"/>
劍花弓月拂雲還歸路邊庭障塞閒數首新詩翻鼓吹<lb/>
凱歌聲裏舊關山<lb/>
九邊萬里抱<lb/>
神京地盡遙荒戍不驚夜夜關門開曉月<lb/>
天家本不用長城<lb/>
　　鐃歌　　　　　　　　　　　　田　雯<lb/>
千峯送雨塞雷鳴天賜流泉繞<lb/>
御營豹尾遠連山翠濕龍旗斜轉海雲平<lb/>
<pb n="KR4h0149_WYG_097-25b"/>
　　平滇凱歌四首　　　　　　　　孫在豐<lb/>
十月王師靖遠邊将軍馬上奏平滇九天日照三危地<lb/>
萬里風清六詔烟<lb/>
帶甲蠻天十萬師洗兵雲海羽林兒盤龍江外關山曲<lb/>
楊柳歌殘雨雪時<lb/>
雲津橋度碧雞關鐡馬金戈巻甲還玉案山頭塵一掃<lb/>
圖披王會㸃蒼山<lb/>
白帝雲連玉壘浮雪山烽照錦江流直教蜀道平如地<lb/>
<pb n="KR4h0149_WYG_097-26a"/>
踏破蠶叢劒外收<lb/>
　　大凌河　　　　　　　　　　　孫在豐<lb/>
一碧清流飲馬過沙明水白大凌河千年泣血張兵備<lb/>
風起猶聞不二歌<hi>故明寧前兵備道張春有不二歌一篇</hi>
　　十三山　　　　　　　　　　　孫在豐<lb/>
羣峯㸃㸃碧雲間削出連城玉一般只是簪來無綵筆<lb/>
珊瑚一架十三山<lb/>
　　凱歌六首<hi>有序</hi>　　　　　　　　王鴻緖<lb/>
<pb n="KR4h0149_WYG_097-26b"/>
　　周禮大司樂王師大獻則令奏愷樂大司馬若師<lb/>
　　有功則左執律右秉鉞以先愷樂獻于社古者討<lb/>
　　不服征不庭武功旣成飮至告廟必奏獻功之樂<lb/>
　　所以娛神格祖而禁暴戢兵安民和衆讙訢鼓舞<lb/>
　　導豫達順之意胥於是具焉樂詩逸不傳疑不離<lb/>
　　雅頌者近是漢魏以來代有鐃歌鼓吹詞備載樂<lb/>
　　府句調長短鏗鏘激昂卽愷樂變製唐開元岑參<lb/>
　　始用七言絶句作凱歌六首音節中和克諧律呂<lb/>
<pb n="KR4h0149_WYG_097-27a"/>
　　遞相祖述蔚然藝林我<lb/>
皇上聖武神功討平絶漠邊鄙無警民生永寧戢矢櫜<lb/>
　　弓陳常藝極鴻庥景運與天並久<hi>臣</hi>鴻緒愚不敏<lb/>
　　謹倣周愷樂漢魏鐃吹之遺用岑參體式撰上凱<lb/>
　　歌明紀功德冀備筦絃之末而巍巍蕩蕩不能鋪<lb/>
　　揚萬一拜手虔奏惟滋惶悚其詞曰<lb/>
天王三将羽林兵紫塞黄沙萬里行雷電共看騰虎旅<lb/>
風雲常自䕶龍旌<lb/>
<pb n="KR4h0149_WYG_097-27b"/>
蒸土城邊<lb/>
鳳輦行<lb/>
恩波浩蕩溢天聲左餐右粥降蕃騎後舞前歌出塞兵<lb/>
九重六甲裕戎韜千載昇平一日勞禡纛早曾輪指算<lb/>
䇿勲初不爽秋毫<lb/>
氐𦍑盡樂太平年<lb/>
天子神功靖九邊試看龍沙千萬里秋風何處有狼烟<lb/>
萬隊齊歌破陣歸金河玉塞遍春暉關門老将無征戰<lb/>
<pb n="KR4h0149_WYG_097-28a"/>
閒話耕耘捲鐡衣<lb/>
親臨雁塞擁星旄久握雕弧御戰袍却為萬方頻送喜<lb/>
凱旋猶使<lb/>
聖躬勞<lb/>
時廵歌十首<hi>有序</hi>　　　　　　　　　王鴻緖<lb/>
　　<hi>臣</hi>聞詩有六義頌者美盛德之形容以告成功而<lb/>
　　風者民間之歌謠以見治化之旁洽然則歌與頌<lb/>
　　固不可遺一也<hi>臣</hi>謹述頌辭鋪敘<lb/>
<pb n="KR4h0149_WYG_097-28b"/>
聖澤矣兹復採諸民情騐諸輿慕事皆徵實文無虛美<lb/>
　　恭撰<lb/>
時廵歌十章用被管絃之末極知弇陋聊以託里巷風<lb/>
　　謠之遺云爾<lb/>
銘功瀚海靖烽烟膏雨和風被八埏澤國桃花偏軫慮<lb/>
更勞荒度奠山川<lb/>
親乘四載閱洪河沉璧寧煩瓠子歌渠雨臿雲周<lb/>
睿筭金隄竹楗佇恬波<lb/>
<pb n="KR4h0149_WYG_097-29a"/>
孝治雍和萬國安<lb/>
璇宮色養日承懽為觀一統山河盛躬奉<lb/>
慈寧御玉鑾<lb/>
敷天尊養答<lb/>
慈恩孝德三朝侍寝門<lb/>
玉趾步行扶<lb/>
寶輦移風不待渙<lb/>
王言<lb/>
<pb n="KR4h0149_WYG_097-29b"/>
羽衛森森豹尾旁扈行<lb/>
嚴蹕勸農桑引車輟馬頻<lb/>
宣勅不使春疇一草傷<lb/>
周官自昔貢形鹽漢𣙜唐征取次添今日熬波寛算額<lb/>
海濵飛雪裕窮簷<lb/>
重關水陸肇羲皇<lb/>
特免竒贏較槖装霧渚烟津帆似織曉風安穩度千航<lb/>
弭棹金閶駐<lb/>
<pb n="KR4h0149_WYG_097-30a"/>
黼帷東南民隱細周咨吳謳徹晚聲相接盡是華封祝<lb/>
聖詞<lb/>
石頭盤鬱勢嵯峨二水三山勝賞多極目長江天萬里<lb/>
一時都化作<lb/>
恩波<lb/>
問俗從容<lb/>
睿藻摛言泉墨海浩無涯争傳大雅巻阿什盡繪豳風<lb/>
七月詩<lb/>
<pb n="KR4h0149_WYG_097-30b"/>
　　瀛洲亭補種新槐紀事四首　　　顧祖榮<lb/>
天上分明應列星陰陰密葉接柯亭也知不比閒桃李<lb/>
曾見三株綠滿㕔<lb/>
綠㾗先上最髙枝得地纔知雨露宜巳卜他年鑽火候<lb/>
好分餘影當青藜<lb/>
托根何幸傍瑤京好護枝條待長成想到濃陰凉似水<lb/>
晚風吹過讀書聲<lb/>
長養多歸尺五天春城無際是晴烟扶踈亦抱凌雲意<lb/>
<pb n="KR4h0149_WYG_097-31a"/>
擬向文昌殿裏傳<lb/>
聖武功成凱歌六首　　　　　　　　胡會恩<lb/>
流沙瀚海静無波大漠頻傳奏凱歌巳掃北庭回斗柄<lb/>
更臨西極挽天河<lb/>
制勝訏謨燭古今鵷行誰喻<lb/>
九重心直從治定功成後始識<lb/>
宵衣握算深<lb/>
桓桓禁旅駐河濆刁斗聲嚴静夜聞邊樹周遭如列仗<lb/>
<pb n="KR4h0149_WYG_097-31b"/>
齊看帳殿起松雲<lb/>
仁威遠布拓堯封異域咸收列附庸浩蕩玉關西望遠<lb/>
河源九曲本朝宗<lb/>
龍堆北去地形髙猶記凌寒度不毛斷磧青青肥苜蓿<lb/>
隨<lb/>
鑾春雨潤如膏<lb/>
乘時迅速便安邊四序纔周振旅旋却笑詩人歌撻伐<lb/>
鬼方小醜待三年<lb/>
<pb n="KR4h0149_WYG_097-32a"/>
　　鐃歌六首　　　　　　　　　　顧　藻<lb/>
君王韎韐御戎衣虎騎龍驤激電飛越險不辭親陟遠<lb/>
先聲萬里過金微<lb/>
繡旗翠葆接行臺肅肅鈎陳翊衛開共望除兇同望歲<lb/>
邊民歌舞<lb/>
六龍來<lb/>
紫塞歡迎過赫連平沙漠漠列戎旃緣知<lb/>
聖武勤綏遠黄鉞親提萬里天<lb/>
<pb n="KR4h0149_WYG_097-32b"/>
飛斾遙臨海色青鳴鑣萬馬黑河腥試看指顧排狼窟<lb/>
駐蹕居胥待勒銘<lb/>
鼓疊城頭玉壘清欃槍頓落陣雲平鐵山風静看歸馬<lb/>
武德歌翻入塞聲<lb/>
廟畧乘時出萬全威行絶域握幾先吾<lb/>
皇神武功成日不數金城舊拓邊<lb/>
　<lb/>
皇清文頴巻九十七<lb/>
</p>
<p>
</p>
  </div>
</body>
</text>
</TEI>
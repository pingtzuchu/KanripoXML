<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_025-1a"/>
欽定四庫全書<lb/>
皇清文頴巻二十五<lb/>
　策對<lb/>
　　殿試對策　　　　　　　　　　馬世俊<lb/>
臣對臣聞治天下者當全盛之時而為善建不㧞之計<lb/>
非破庸俗之論以鼓豪傑之心則其道無由昔唐太宗<lb/>
與房魏論創業守成之難易而曰與我取天下者知創<lb/>
業之難與我安天下者知守成之難周書曰若昔大猷<lb/>
<pb n="KR4h0149_WYG_025-1b"/>
制治於未亂保邦於未危今天下正所謂兼創垂之盛<lb/>
而持危亂之防者也人才不可謂不盛而未盡所以取<lb/>
才之方吏治不可謂不肅而未盡所以馭吏之道懲貪<lb/>
不可謂不嚴而未盡所以止貪之術俗尚亦數變矣而<lb/>
未盡所以靖俗之謀兵制亦甚精矣而未盡所以弭兵<lb/>
之要故有謂今天下為已安已治遂可晏然無事者皆<lb/>
庸俗人之論也臣竊嘗見夫古来全盛之時不可以數<lb/>
遇而往往弊之所伏即伏於其盛而又竊甞慕夫賈誼<lb/>
<pb n="KR4h0149_WYG_025-2a"/>
之策陸䞇之議蘇軾之對皆能舉一代之治而斷其何<lb/>
以治何以亂何以治而不亂何以亂而復治盖有一代<lb/>
之治必有一代之才以應之臣有志焉而欲陳久矣今<lb/>
當拜獻之始豈可自誣其所學乎欽惟<lb/>
皇帝陛下<lb/>
翠媯承符<lb/>
紫微正象<lb/>
協運而興辛壬肇四日之祥矣擬乎敬承之世豈止四<lb/>
<pb n="KR4h0149_WYG_025-2b"/>
百載而頌吾君之嗣實賴啓賢<lb/>
體元以御子丑正三才之統矣嫓乎中乂之朝何啻三<lb/>
十世而考昭子之刑咸稱誦聖<lb/>
克艱厥后敦茂質於冲齡汝翼汝為汝明汝聽濟濟然<lb/>
見安止弼直之休<lb/>
無競惟人樹𢎞規於首出有輔有弼有疑有丞秩秩然<lb/>
成無為至正之範今且<lb/>
晉此多士<lb/>
<pb n="KR4h0149_WYG_025-3a"/>
詢以綸言豈非已治而益求其治已安而益求其安者<lb/>
歟禮記曰文王以文徳武王以武功漢書曰功莫大於<lb/>
髙徳莫大於文周之興也先文漢之興也先武我<lb/>
國家文武並濟以有天下<lb/>
太祖之肇基啓祚<lb/>
太宗之積功累仁至於<lb/>
世祖以沉毅之姿而兼以明斷之識以恢廓之度而兼<lb/>
以綏輯之才一年而平兖豫一年而下江淮一年而定<lb/>
<pb n="KR4h0149_WYG_025-3b"/>
荆襄一年而檄巴蜀不數年而五嶺望風滇南稽顙此<lb/>
開闢以来所未有之盛也天下文武之臣莫不願畢志<lb/>
竭忠以待用人才亦已輻輳矣而臣獨謂未盡所以取<lb/>
才之方者何也古者人才既用而甞有末用者存於既<lb/>
用之外故尚書曰有三宅有三俊而詩曰赳赳武夫公<lb/>
侯干城今天下岩野川澤之中其隱然備公輔之器者<lb/>
誰耶泛然而取之泛然而應之又泛然而任之取之者<lb/>
不知其何以取應之者不知其何以應任之者不知其<lb/>
<pb n="KR4h0149_WYG_025-4a"/>
何以任欲兵則兵欲刑則刑欲錢榖則錢榖古之聖人<lb/>
一人止任一事者今則以一庸人兼之而有餘古之聖<lb/>
人終身不易其官者今則一旦應之而亦無不足是亦<lb/>
理之所難信也今即不必用九品四科之制而州郡之<lb/>
薦舉將帥之徵辟似亦不可少也若乃掣籖而使按資<lb/>
而陞賢愚同科茫然無據彼論而後官量而後入獨不<lb/>
可稍存其萬一乎程才莫先於計吏而臣謂未盡所以<lb/>
馭吏之道者何也古者親民之官莫重於二千石有以<lb/>
<pb n="KR4h0149_WYG_025-4b"/>
公卿而為之者唐宰相出為刺史李泌常衮皆然若夫<lb/>
守令尤為親民不可不擇今之郡縣官大抵如傳舍與<lb/>
民情漠不相接監臨使者顧盻威動所薦未必賢所紏<lb/>
未必不肖其趨謁勤者即為才其應對捷者即為敏則<lb/>
何若耑重郡縣之責外聽責成於督撫内聽考核於銓<lb/>
部而用唐虞三載之法以黜陟之彼監臨之所薦所紏<lb/>
不亦可以已乎且今天下可汰之吏亦甚多矣勢有不<lb/>
能盡汰者慮庸人之無所容耳夫不慮庸人之無所見<lb/>
<pb n="KR4h0149_WYG_025-5a"/>
而反慮庸人之無所容此從来之積弊也即以今日之<lb/>
計吏言之亦莫亟於懲貪矣而臣謂未盡所以止貪之<lb/>
術者又何也凡人之溺於賕賂而不能脱者太抵有田<lb/>
園妻子之見以惑其中也故有昔居環堵而今則擁甲<lb/>
宅昔泣牛衣而今則列姬姜昔無半頃而今則連阡陌<lb/>
詰其所從来不貪何以有是耶誠能稍限其田宅媵妾<lb/>
之數而為之禁其有敢於踰禁者即坐以僭肆不敬之<lb/>
罪彼有私金於筐箧而受貪墨無耻之名雖愚者亦必<lb/>
<pb n="KR4h0149_WYG_025-5b"/>
自笑其所為矣臣嘗見敗壊風俗之事必自卿大夫開<lb/>
之而後愚民從而效之此臣所謂靖俗之謀猶有未盡<lb/>
者巫風淫風有一於身家必喪今之卿大夫多為淫靡<lb/>
無益之事煽惑愚民而後侲兒舞女之装寳馬畫船之<lb/>
飾探丸跳劍之俠刺猴刻楮之巧靡所不至甚且富者<lb/>
必有術以求其貴貴者必有術以求其富而聖人馭富<lb/>
馭貴之權皆何所施乎今富者之必貴既有嚴譴以禁<lb/>
之而貴者之必富獨相習而以為固然如是而欲風俗<lb/>
<pb n="KR4h0149_WYG_025-6a"/>
樸厚敎化興起不可得也且夫天下馴服於敎化而不<lb/>
能變者無事則賴文有事則賴武今日師武臣之力亦<lb/>
可謂膚功畢奏矣而臣獨謂用兵雖精未盡所以弭兵<lb/>
之要此又非無説也處今日而欲如古者遂人治野之<lb/>
法酇長旗鼓之節藏兵於民則誠迂然必使兵與民習<lb/>
民與兵習一旦有事毋論兵勇於闘而民亦有各䕶其<lb/>
田疇廬井之心此不戰而自勝者也今則兵之所輕者<lb/>
民而民之所畏者兵一旦有事則民自為民兵自為兵<lb/>
<pb n="KR4h0149_WYG_025-6b"/>
天下未有民自為民兵自為兵而能久安長治者也宋<lb/>
藝祖留意賞罰平蜀之役賞曹彬而罰全斌夫亦賞其<lb/>
與民相安罰其與民相擾者而已矣行間之功罪即以<lb/>
此定之可也凡此者皆臣所謂當已安已治而亟亟焉<lb/>
為善建不㧞之計者也雖然治天下有本有末得其本<lb/>
而治之則無不治矣所謂本者何即<lb/>
制策所云紀綱法度是也司馬相如曰風軌簡易易遵<lb/>
也湛恩龎鴻易豐也垂統理順易則也憲度著明易繼<lb/>
<pb n="KR4h0149_WYG_025-7a"/>
也甞取歴代之典章而考之其可得而損益者不過質<lb/>
文之異其尚耳不過隆殺之異其制耳不過寛猛競絿<lb/>
之異其用耳若夫紀綱法度者不可得而損益者也紀<lb/>
綱法度治則吏治以肅民俗以淳文徳於焉誕敷武功<lb/>
於焉赫濯創之有其基而守之亦有其漸者也紀綱法<lb/>
度亂則吏治以乖民俗以壊文徳傷於優游武功失於<lb/>
爭競創不可以憲後而守亦不可以承前者也故曰紀<lb/>
綱法度者不可得而損益者也我<lb/>
<pb n="KR4h0149_WYG_025-7b"/>
國家之典章至簡便而至精詳至嚴明而至仁厚似無<lb/>
以加矣而臣尤有進者唐貞觀時天子問山東闗中之<lb/>
同異而其大臣曰王者以天下為家不宜示同異於天<lb/>
下裴度既平蔡即用蔡人為牙兵而曰蔡人即吾人今<lb/>
天下遐邇傾心車書同軌而猶分滿人漢人之名恐亦<lb/>
非全盛之世所宜也誠能盡捐滿漢之形迹莫不精白<lb/>
一心以成至治則贊贊者皆臯益之選也桓桓者皆方<lb/>
召之儔也將見江南静横海之戈而冀北息桃林之乗<lb/>
<pb n="KR4h0149_WYG_025-8a"/>
即以躋於唐虞三代之盛亦何難乎臣草茅新進罔識<lb/>
忌諱干冐<lb/>
宸嚴不勝戰慄隕越之至<hi>臣</hi>謹對<lb/>
<pb n="KR4h0149_WYG_025-9a"/>
　　殿試對策　　　　　　　　　　繆　彤<lb/>
臣對臣聞帝王之統御天下而綿歴服於無疆也必有<lb/>
其為治之本焉必有其致治之要焉夫用人不可以不<lb/>
慎吏治不可以不清賦税不可以不均此三者固治天<lb/>
下之大端也而猶非其本也抑猶非其要也盖所謂本<lb/>
者何也人主之一心是也所謂要者何也人主之以一<lb/>
心行仁者是也故仁以舉賢而愛惜人才則收用人之<lb/>
效矣仁以擇吏而澄清吏治則成㢘潔之風矣仁以理<lb/>
<pb n="KR4h0149_WYG_025-9b"/>
財而撫循百姓則致豐亨之象而臻樂利之休矣唐虞<lb/>
三代之盛所以庶政畢修民生克遂而登上理者此道<lb/>
得也故善治天下者不恃有馭天下之術而恃有治吾<lb/>
心之道不徒有愛百姓之名而貴有愛百姓之實以是<lb/>
内之百僚有師濟之盛外之羣吏有㢘法之操上之府<lb/>
庫有充盈之積下之閭閻有康阜之風是堯舜三代之<lb/>
豐功茂烈不難再見於今日者也欽惟<lb/>
皇帝陛下<lb/>
<pb n="KR4h0149_WYG_025-10a"/>
鴻圖克懋<lb/>
龍徳方升<lb/>
孝思永言隆祖任母姜之尊飬<lb/>
恵澤普被備文謨武烈之顯承<lb/>
文教著日出之區<lb/>
武功及海隅之表四方皆巳底定天下皆巳治安而猶<lb/>
聖不自聖進臣等於<lb/>
廷而諮以用人擇吏之道足國裕民之方雖帝咨王訪<lb/>
<pb n="KR4h0149_WYG_025-10b"/>
寧有過歟以臣之愚陋非有藻鑑羣流之識何敢言人<lb/>
材之用舍非有封疆牧民之責何敢言百官之短長非<lb/>
有錢榖大農之計何敢言財賦之充詘然臣嘗聞桞宗<lb/>
元曰思惟報國獨有文章又聞歐陽修曰士患不見用<lb/>
及用也又曰彼非吾職不敢言是終無可言之日也今<lb/>
煌煌<lb/>
清問實式加之其敢不竭千慮之一得以對揚休命乎<lb/>
臣嘗緬懐上理追念先猷而知古帝王為治之本無過<lb/>
<pb n="KR4h0149_WYG_025-11a"/>
内治之心而治心之要無過吾心之仁何也盖有純王<lb/>
之心斯有純王之政言政之必本乎心也有闗雎麟趾<lb/>
之風斯可以行周官之法言心之可以立法故欲求國<lb/>
用之足未有不由民生之遂而可得也欲求民生之遂<lb/>
未有不由吏治之賢而可得也欲求吏治之賢未有不<lb/>
由用人之慎而可得也欲求用人之慎未有不由<lb/>
皇上之仁以立心而可得也惟我<lb/>
皇上夙夜氷兢期於俊乂充廷亷能著績以裕國計而<lb/>
<pb n="KR4h0149_WYG_025-11b"/>
慰民生者誠莫踰於此矣伏讀<lb/>
制策有曰國家簡任賢良以共襄治化必如何用當其<lb/>
才人稱其職此我<lb/>
皇上闢門籲俊之盛心也朝廷選用人才非茍慕其才<lb/>
而富貴其身也殆將用其能以理不能用其明以理不<lb/>
明者耳其在詩曰菁菁者莪在彼中阿言所以長育人<lb/>
才之道也故方其未用也嘗患其多及其既用也恒患<lb/>
其少與其用不足而後取何如多取以待用凡有人而<lb/>
<pb n="KR4h0149_WYG_025-12a"/>
不用與用之而不當皆可惜也故賢能不可不惜也以<lb/>
内而言之臺省之内升本以賢能而升者反逸之山林<lb/>
之内升而候缺不如遇缺後升久置之拾遺補過之列<lb/>
非無益也外而言之監司郡縣之轉遷亦以賢能而升<lb/>
者又留以未竟之案有功而升者仍以有過而留苛求<lb/>
於錢榖刑名之間亦巳甚也總之知人則哲惟帝其難<lb/>
必得知人之佐而行以保任之法然後真才輩出矣<hi>臣</hi>
每見今之在位者見一賢焉若親與邇不敢舉也見一<lb/>
<pb n="KR4h0149_WYG_025-12b"/>
不善焉若疏與逺不敢去也問其故曰避嫌也避嫌之<lb/>
念生而積行之君子壅於上聞矣臣故曰仁以舉賢則<lb/>
愛惜人才而可以収用人之效者此也伏讀<lb/>
制策有曰貪風未息誅求下吏以奉上官遂至不肖有<lb/>
司私𣲖横徵民生益困何法而可革其夙弊興言及此<lb/>
真百姓之福也夫今日之百姓誠苦矣苦於有司之剝<lb/>
削也今之下吏亦苦矣苦於大吏之誅求也大吏之取<lb/>
於小吏必飾其名曰公費不知藏之私槖之中者為公<lb/>
<pb n="KR4h0149_WYG_025-13a"/>
乎為私乎有司之取於百姓者飾其名曰樂輸不知得<lb/>
之敲扑之下者為樂乎為怨乎臣恐雖文致其辭而終<lb/>
無以掩人之耳目也於是一田之入而有兩田之出使<lb/>
吾民曽不得賣絲而糶榖焉一定之税而有無定之徵<lb/>
使吾民曾不得聚廬而托處焉耒耜方思東作而輸將<lb/>
不待西成使吾民曾不得水耕而火耨焉貪吏之弊一<lb/>
至於此民生安得不日困乎以臣計之懲貪之法不可<lb/>
不嚴也懲其吏之小者不若懲其吏之大者夫大吏之<lb/>
<pb n="KR4h0149_WYG_025-13b"/>
貪不止賦斂無度巳也其位愈尊其害愈大其害愈大<lb/>
而人愈不敢言即有不畏强禦之臣出力而排之不過<lb/>
舉其大槩而不能悉其實也莫如訪其貪之最者而懲<lb/>
之彼貪冐無耻止為室家妻子計耳以今日居官之所<lb/>
得為後日平居之所樂何憚而不為之惟行漢世懲貪<lb/>
之法宋人禁錮貪吏之制彼又何利而為此耶此非過<lb/>
於刻覈也盖除吏之蠧也去民之害也殺一二人而天<lb/>
下皆生也是天下之至仁也臣故曰仁以擇吏則澄清<lb/>
<pb n="KR4h0149_WYG_025-14a"/>
吏治而可以致㢘潔之風者此也伏讀<lb/>
制策有曰國用浩繁繄惟正之供是賴乃催科不善者<lb/>
每昧於撫字兹欲使草野免追呼之苦而度支恒足此<lb/>
以見愛民裕國之𢎞模也夫今之賦猶古之賦也今之<lb/>
民猶古之民也何以古則上有餘而下無不足今則上<lb/>
未嘗有餘而民又患不足豈非撫字催科之道得則俱<lb/>
得失則俱失者乎故善催科者必為民治農桑焉必為<lb/>
民廣畜牧焉必為民緩刑罰焉必為民通有無焉如是<lb/>
<pb n="KR4h0149_WYG_025-14b"/>
而民力裕矣民力裕而上之所求無不應矣不善催科<lb/>
者惟日夜取民之財窮民之力日削月朘寖以大窮將<lb/>
元元安所歸命㢤臣嘗觀小民之家其初牛羊菓蔬熙<lb/>
熙然若為子孫百年之計也者一往過焉則為墟矣再<lb/>
過三過焉則又為墟矣問之其隣或曰逃亡也或曰賦<lb/>
重而不能守也是非催科之所廹而然耶故撫字之道<lb/>
不可不講也惟<lb/>
皇上𢎞豈弟之恩立慈恵之師使天下之為吏者寓催<lb/>
<pb n="KR4h0149_WYG_025-15a"/>
科於撫字之中則上有倉盈庾億之慶兼撫字於催科<lb/>
之内則下有家給人足之風臣故曰仁以理財則撫循<lb/>
百姓而可以致豐亨之象臻樂利之休者此也然臣反<lb/>
覆深思欲為<lb/>
皇上更進一籌而終無易於仁以存心之為要也書曰<lb/>
皇天無親惟仁實親又曰民罔常懐懐於有仁此之謂<lb/>
也<hi>臣</hi>草茅新進罔識忌諱干冐<lb/>
宸嚴不勝戰慄隕越之至<hi>臣</hi>謹對<lb/>
<pb n="KR4h0149_WYG_025-16a"/>
　　殿試對策　　　　　　　　　　韓　菼<lb/>
臣對臣聞帝王欲舉治天下之大法必先有以倡天下<lb/>
之人心夫心者萬事之權輿至治之根柢也世有百年<lb/>
必敝之法而有萬世可以無敝之心為政而不本之以<lb/>
心雖舉唐虞三代之法施之而無一可古之聖王不能<lb/>
以身勞天下而惟以心勞天下其分猷布化則寄之百<lb/>
官有司其兼總條貫則付之紀綱法度而其子愛元元<lb/>
忠厚惻怛之實心必有餘於用人立政之外者以勸其<lb/>
<pb n="KR4h0149_WYG_025-16b"/>
羣臣之遞相倡也以率其下漸磨陶冶淬厲鼓舞務盡<lb/>
出其精白不欺之心以為天子拊循斯民之具何者當<lb/>
興何者當革若何而可若何而否張弛寛猛休飬生息<lb/>
君臣相與早作夜思無往而不得其當由是衣食足而<lb/>
積貯充敎化行而獄訟息暴民不作兵革不試即有<lb/>
水旱不時之虞無改乎閭閻樂利之舊馴至四方從欲<lb/>
協和風動人事修於下天休應於上隂陽以和風雨以<lb/>
時則惟聖王能帥其臣以實心行實事之所致而非徒<lb/>
<pb n="KR4h0149_WYG_025-17a"/>
法嚴令具一切隨事補救潤飾吏治之所可㡬也欽惟<lb/>
皇帝陛下<lb/>
得一居貞<lb/>
兼三出震<lb/>
定黜陟而澄吏治逺嫓雲師龍紀之遺<lb/>
因燠暘而念民依務協畢雨箕風之好<lb/>
覃敷文敎而益講於道徳仁藝常使史誦詩士獻箴<lb/>
底定武功而不忘乎獮狩蒐苗共美右騶虞左狸首<lb/>
<pb n="KR4h0149_WYG_025-17b"/>
淑問既己揚於疆外<lb/>
湛恩既巳普於羣生庶績既巳受成百神既巳順職乃<lb/>
猶進臣等<lb/>
親策之以府事未盡脩和治道末臻醇備而欲䆒於仁<lb/>
讓之化休飬之澤審㡬度務設誠致行之源此真公聽<lb/>
並觀懸鞀設鐸之盛心也臣請得而備陳之臣惟獄者<lb/>
天下之大命和氣之所由致災沴之所由生也我<lb/>
皇上深矜庶民之不辜時沛更新之恩屢下停刑之令<lb/>
<pb n="KR4h0149_WYG_025-18a"/>
而且寛失出之罰重矜疑之典禁慘酷之刑所以戒枉<lb/>
濫者至矣而民猶或多寃者何也<lb/>
制策曰引律多煩駁察誣良時見叅奏臣以為今日刑<lb/>
獄之刻正在於駁察苛於前而叅奏隨其後也古之治<lb/>
獄者盖使之議論輕重慎測淺深寛然得盡其心焉今<lb/>
自臬司上讞毋論或重或輕而必以駁察為例有司苦<lb/>
於其上之苛刻繳繞也乃逆窺意指之所向而文致罪<lb/>
人之辭以求一當究之出於罪人之供者實非出諸其<lb/>
<pb n="KR4h0149_WYG_025-18b"/>
人之口者也而上下文移公名為妥招夫招而曰妥是<lb/>
徒幸免駁察而不顧生民之命者矣臣謂宜少寛假臬<lb/>
司之叅駁而第慎擇其人焉以寄一方之民命則庶乎<lb/>
其可也而臣尤有請者在减例而一從律古者律一成<lb/>
而不可變而復有疑有比是律之中已不勝其權衡變<lb/>
化而不必增例以預擬之也今常例之外條例日增徒<lb/>
使輕重上下得易以為奸而巳矣且夫法亦顧用之若<lb/>
何耳劓刖椓黥蚩尤之刑而唐虞仍之不聞其或濫五<lb/>
<pb n="KR4h0149_WYG_025-19a"/>
刑三千法莫詳焉而周之中葉不聞其召祥刑之當否<lb/>
果不在法之詳畧也又況今之律所謂以准皆各其及<lb/>
即若八字之義亦巳盡乎小大之比豈猶不足而復議<lb/>
例乎恭惟<lb/>
制策念積貯之當務而洞晰夫常平之設多屬虛文賑<lb/>
濟之恩奉行不實臣以為今日欲行古者遺人委積之<lb/>
法則迂如近者頻下賑濟之令亦難為繼欲倣古者平<lb/>
糴之制又恐有結糴俵糴括糴之弊若欲一恃於常平<lb/>
<pb n="KR4h0149_WYG_025-19b"/>
則出納斂散之不時蓄積之不實今亦既見之矣而臣<lb/>
竊以為今日惟社倉之法猶可行也誠各委一方之守<lb/>
令俾請其鄉之耆宿有才徳者勸民量輸其粟而時斂<lb/>
之而時出之少加其息以償腐耗其行之也以酇鄙而<lb/>
不以縣其主之也以鄉人士君子而不以官其勸之也<lb/>
以忠厚憯怛而不以督責苛急於以禦凶荒也其庶㡬<lb/>
乎若夫<lb/>
制策所云耕九餘三即有災祲而民不饑者此則足民<lb/>
<pb n="KR4h0149_WYG_025-20a"/>
之本計也臣謂今日足民之道有三曰減賦曰緩征曰<lb/>
減餉今賦税既有定額似不可復減然古者十而税一<lb/>
又或十五税一三十税一則今他省之額最輕者猶為<lb/>
重也而江南一省之入至六百餘萬欠釐毫以上輙罪<lb/>
之及上計簿而欠者亦數百萬也此數百萬者民不敢<lb/>
欠而官不能有也則安歸乎夫徵發急則奸欺易生條<lb/>
目多則侵蝕難詰勢不得不議停亦不得不議蠲則曷<lb/>
若少留有餘於民之為利乎臣請即一省以例其餘權<lb/>
<pb n="KR4h0149_WYG_025-20b"/>
其輕重茍有可少寛減者減之藏富於民即餘富於官<lb/>
此時務也緩征之説諸臣請之數矣言之切矣<lb/>
皇上亦欲行之再三矣而格而不遽行者以協餉之故<lb/>
則臣請言減餉之説古者一州之入必足當一州之出<lb/>
姑以戰國時言之飬兵百萬而不仰給於他國今天下<lb/>
大定而餽餉不絶如歲歲用兵竭中原民力之供輦輸<lb/>
於嶺海之濱絶逺不毛之地而所在雄藩大鎮外挾一<lb/>
二竄伏山澨之餘孽以自重而内以邀於<lb/>
<pb n="KR4h0149_WYG_025-21a"/>
朝廷日耗司農不生不息之財以厭其子女玉帛無窮<lb/>
之欲此豈可為繼而輙因循而不變乎臣請於兵之可<lb/>
撤者撤之其必不可撤者則留屯田古者常且戰且屯<lb/>
今正當飬兵不用之時其力尤可用且往者兵在湟中<lb/>
則屯湟中在淮則屯淮在許則屯許在振武則屯振武<lb/>
在烏孫伊吾則屯烏孫伊吾安得藉口無可耕之田乎<lb/>
或猶有不足則姑以近省之餉量給之俟行之數年佃<lb/>
作盛而軍實充乃盡舉協餉而罷之協餉停而征可緩<lb/>
<pb n="KR4h0149_WYG_025-21b"/>
賦可減矣緩征減賦而民有餘財則可以耕九餘三遇<lb/>
災祲而無菜色矣凡此數條臣敢因<lb/>
聖策而盡其愚雖然為政有本致治有要則臣以為必<lb/>
先於倡天下之人心以實心行實政而後可也宋儒朱<lb/>
熹有言世有二敝有法敝有時敝法敝可救之以法時<lb/>
敝必變之以心今百僚師師庶事具舉然諸臣或畏罪<lb/>
之念重而踴躍之意輕功名之慮深而忠愛之誼薄推<lb/>
委瞻狥之情多而公忠任事之氣少則或者御臣之道<lb/>
<pb n="KR4h0149_WYG_025-22a"/>
亦有未至也臣謂宜推忠信以結之寛文法以優之破<lb/>
資格以異之豐禄餼以勸之崇尚聖賢之實學以砥其<lb/>
禮義㢘耻之防試以當世之要務以觀其經理才幹之<lb/>
實漸磨陶冶淬厲鼓舞而向之數條者可以付之其人<lb/>
有餘矣然其本要在<lb/>
皇上之一心誠夙夜講學一本於戒謹畏懼之至意則<lb/>
徳業益充矣恭已出治而一將以吁咈咨儆之實心則<lb/>
萬㡬益勅矣側身修省齋居淵黙而一出於敬天之誠<lb/>
<pb n="KR4h0149_WYG_025-22b"/>
則嘉祥致矣冬寒夏暑祈福請命而實格以愛民之心<lb/>
則生飬遂矣此所謂以仁心行仁政而政成化洽無一<lb/>
物不得其所以進於古帝王協和風動之治者也臣草<lb/>
茅新進罔識忌諱干冐<lb/>
宸嚴不勝戰慄隕越之至<hi>臣</hi>謹對<lb/>
<pb n="KR4h0149_WYG_025-23a"/>
　　第一問　　　　　　　　　　　萬松齡<lb/>
通經所以致用治不本於經術非治之至者也虞舜咨<lb/>
牧曰食㢤維時洪範八政首食與貨豳詩言治田尤詳<lb/>
盖農事之於治綦重矣先王體國經野其制備在周官<lb/>
太宰以九職任萬民一曰三農生九榖鄭司農謂三農<lb/>
者山澤平地固以地為别矣然山澤之中難以種榖惟<lb/>
康成云原隰平地農民可於三處營種其説殆不可易<lb/>
而或謂上中下農夫三等以人為别則非也禹貢則三<lb/>
<pb n="KR4h0149_WYG_025-23b"/>
壤以定賦雍州黄壤得土正色厥田上上冀州白壤厥<lb/>
田中中揚州塗泥故列下下而他州胥凖此矣孔頴達<lb/>
謂九州之内視地之肥瘠為上中下三等以成貢賦之<lb/>
法其實一州之内亦有三等周禮一易再易之别雖雍<lb/>
冀間亦然而所授一夫百畆之田要惟以不易者為凖<lb/>
爾雅之三田自一嵗以至三嵗曰菑曰新田曰畬所耕<lb/>
愈熟則得榖愈多上農夫可食九人遞減而至食五人<lb/>
勤惰既殊則收效亦異故及時趨澤農民亟焉若夫井<lb/>
<pb n="KR4h0149_WYG_025-24a"/>
田之法一夫百畝夫三為屋屋三為井遂人凡治野夫<lb/>
間有遂遂上有徑十夫有溝溝上有畛百夫有洫洫上<lb/>
有涂千夫有澮澮上有道萬夫有川川上有路以達於<lb/>
畿九州之廣起於六尺經界正而爵禄可平三代以上<lb/>
之治所以廸斯民於康樂也至魯宣公履畝而税春秋<lb/>
譏之何休註公羊謂井田之義在無泄地氣無費一家<lb/>
同風俗合巧拙通財貨五者具備年豐裕阜民樂其業<lb/>
而頌聲作焉井田存而先王之澤未湮也周禮大司徒<lb/>
<pb n="KR4h0149_WYG_025-24b"/>
以土㑹之法辨五地之物生山林川澤邱陵墳衍原隰<lb/>
物各有所宜生分别五土視其髙下因地之利以為樹<lb/>
植也以土宜之法辨十有二土之名物分野十二邦上<lb/>
繫十二次相民宅而知其利害也以土均之法辨五物<lb/>
九等五物者五地之物九等者騂剛赤緹之類是也至<lb/>
載師所掌六鄉之外有九等之田廛里場圃之類是也<lb/>
他若九土見於左氏九地見於太元名目雖殊而要不<lb/>
離乎五地九等者近是是載在經籍者固班班可考而<lb/>
<pb n="KR4h0149_WYG_025-25a"/>
班固之志藝文也農凡九家書百一十四篇雖出一家<lb/>
言而亦與經並列誠以農者民生日用之常經所闗為<lb/>
至鉅也今觀於管子呂氏春秋淮南子等書言農事甚<lb/>
悉皆原本周官而多託於神農后稷之言以伸其説顧<lb/>
其法之最善者莫過於代田區田代田之法始於后稷<lb/>
甽長終畝一畝三甽一夫三百甽而播種於甽中嵗代<lb/>
處故曰代田畝欲廣以平甽欲小以深正其行通其風<lb/>
凡苗其弱也欲孤其長也欲相與居其熟也欲相扶故<lb/>
<pb n="KR4h0149_WYG_025-25b"/>
三以為族苗乃多粟苗生稍長每耨輙隤土以附根比<lb/>
暑盛隴盡根深能風與旱其在詩曰或芸或芓黍稷薿<lb/>
薿芸以除草芓以附根故薿薿而盛也漢武帝時搜粟<lb/>
都尉趙過行其法嵗收過縵田畝一斛以上善者倍之<lb/>
區田之法始於伊尹田長十有八丈分十有五町中間<lb/>
十四道其法有三等以上農中農下農為别漢成帝時<lb/>
議郎氾勝之奏曰昔成湯時伊尹善區田敎民糞種嵗<lb/>
收粟畝百石勝之試為之得四十石此見於諸子史傳<lb/>
<pb n="KR4h0149_WYG_025-26a"/>
以佐經之所未逮者又班班可考也自是而後有賈思<lb/>
勰之齊民要術李淳風又演之唐中和節有進農書之<lb/>
例宋景徳有農田勅之頒胥以農事為兢兢我<lb/>
皇上宵旰勤勞無刻不以田功為念而又<lb/>
特命儒臣編輯農書昭示天下為閭閻久逺計是則井<lb/>
田雖不可復惟取代田區田之法隨地相宜審量而善<lb/>
用之以經術為治術上追周官周禮遺意使民務本樂<lb/>
業衣食滋豐由是導之以禮義澤之以詩書雖唐虞三<lb/>
<pb n="KR4h0149_WYG_025-26b"/>
代之隆不是過也<hi>臣</hi>幸遭逢<lb/>
聖世敢不抒所見以為<lb/>
黼座獻乎<lb/>
<pb n="KR4h0149_WYG_025-27a"/>
　　第二問　　　　　　　　　　　萬松齡<lb/>
自古名臣之進説於君者其大指所在要惟欲其君涵<lb/>
飬徳性以為出治之本詳平政體以為致治之方而巳<lb/>
古之君天下者堯舜禹三聖相繼同一執中湯以義制<lb/>
事以禮制心文王敬止武王執競而其時臯䕫稷契為<lb/>
之臣伊萊周召為之相上下之間交相儆戒者胥以懋<lb/>
脩厥徳為要故風動時雍之盛太和大順之徵非後世<lb/>
所可及誠以治天下有本焉本者何在端其心而巳三<lb/>
<pb n="KR4h0149_WYG_025-27b"/>
代而降急於言事功而緩於言性道此孔子所以小管<lb/>
仲之噐而荀孟不得並稱也雖然管子之言三本曰徳<lb/>
當位功當禄能當官猶有古官人之意焉而其言六務<lb/>
必以節用為先亦不謬於食時用禮之指荀子之言三<lb/>
具仁義是矣而必繼之以威是假仁義之説以行其督<lb/>
責固王者所深惡也而曰欲王則王吾不信巳宜其所<lb/>
謂四齊一因任乎法而望民愿俗美詎可得㢤孟氏既<lb/>
沒董仲舒三策為能獨見其大而其立説謂王者所為<lb/>
<pb n="KR4h0149_WYG_025-28a"/>
宜求其端於天天任徳不任刑王者奉天以從事亦宜<lb/>
任徳敎而不任刑其言粹然一本於王道而矯戰國功<lb/>
利之習故後世醇儒必以江都為稱首若夫鼂錯本學<lb/>
申商刑名故其上書以知術數為先及選賢良所對三<lb/>
策以五帝三王五覇並論而其意指所向惟欲以覇術<lb/>
輔其君此則董子之所羞稱也嚴安徐樂皆上書言世<lb/>
務樂之意在於脩徳瓦解土崩之喻足為千古烱戒安<lb/>
之意在於捄弊而制度以防淫使貧富不相燿以和其<lb/>
<pb n="KR4h0149_WYG_025-28b"/>
心猶有一道徳同風俗之意焉至崔實所著政論指切<lb/>
時要而仲長統稱之荀悦作申鑒五篇有曰道之本仁<lb/>
義而巳五典以經之羣籍以緯之又曰為政先屏四患<lb/>
乃崇五政皆淺學所弗能道誠有足採者焉自後貞觀<lb/>
之治號為極盛一時房杜諸賢而外直言極諫有致君<lb/>
於堯舜之心者莫如魏徵十思之疏首曰見可欲則思<lb/>
知足夫君能窒欲則思過半矣太宗行其言不數年間<lb/>
時和嵗穰此仁義之明效大驗也司馬光五規之論終<lb/>
<pb n="KR4h0149_WYG_025-29a"/>
之以務實而致儆於忘逺元祐之政不竟其用良可慨<lb/>
矣其以十事入告者唐宋諸臣多有之如姚崇所論在<lb/>
先仁恕元微之所論在廣聰明范仲淹所論始於明黜<lb/>
陟終於重命令程明道所論始於朝廷終於鄉里因時<lb/>
擇術言各有所當非茍而巳也而惟呂公著之十事曰<lb/>
畏天愛民修身講學任賢納諫薄斂省刑去奢無逸其<lb/>
義至純其詞至備可為千古人君之凖則焉伊川有言<lb/>
曰當世之務所尤先者三立志也責任也求賢也而三<lb/>
<pb n="KR4h0149_WYG_025-29b"/>
者之中復以立志為本紫陽封事有曰天下之大本心<lb/>
也其説雖平易無竒而臯䕫稷契之臣伊萊周召之相<lb/>
所以致君於堯舜禹湯文武者舉不越此而惟董江都<lb/>
正心以正朝廷之一言深有合焉此程朱所以直接孔<lb/>
孟之傳也彼管荀者覇佐才耳何足語於此㢤歐陽子<lb/>
云三代而上禮樂政治合於一知禮樂之外無政治亦<lb/>
可知徳性之外無事功矣我<lb/>
皇上天亶聰明日躋<lb/>
<pb n="KR4h0149_WYG_025-30a"/>
聖敬躬體堯舜之道而猶朝乾夕惕望臣隣之弼直徳<lb/>
性日益醇政治日益洽風動時雍之盛太和大順之徵<lb/>
不難復見於<lb/>
今也生逢斯世者何敢以三代以下之治上塵<lb/>
天聽乎<lb/>
<pb n="KR4h0149_WYG_025-31a"/>
　　第一問　　　　　　　　　　　朱　荃<lb/>
臣聞致治之君首以農事為重欲興農事先勤勸課欲<lb/>
勤勸課先辨土宜盖土宜辨而後樹藝成樹藝成而後<lb/>
民財裕先王體國經野之規莫大乎是然而陵谷遞遷<lb/>
古今異勢經書所載雖詳至於物土之宜而布其利則<lb/>
又在乎變而通之者矣粤考周禮九職自三農以迄閒<lb/>
民各職其業而農為之首三農云者前鄭與後鄭説各<lb/>
不同一以為山農澤農平地農也一以為原農隰農平<lb/>
<pb n="KR4h0149_WYG_025-31b"/>
地農也按司徒掌葛以時收絺綌之材於山農徵草貢<lb/>
之材於澤農援此以証則前鄭之説可信要皆以地别<lb/>
非人别矣禹貢之三壤盖因水土既平取九州榖土而<lb/>
品節之定為上中下三等周禮之不易一易再易則以<lb/>
田之肥磽定授田多寡之數既以均其賦税亦以休其<lb/>
地力若爾雅之曰菑田畬田新田又以一嵗再嵗三嵗<lb/>
之異而命之者耳孟子王制皆言上農夫食九人下至<lb/>
五人盖糞多而力勤者為上農其次以是為差與小司<lb/>
<pb n="KR4h0149_WYG_025-32a"/>
徒之上地家七人中地家六人下地家五人此為人功<lb/>
彼為地力各為一義而其説正可兩存至於井田五義<lb/>
何休言之盖詳曰無泄地氣無費一家同風俗合巧拙<lb/>
通財貨以漢唐後地勢考之其法巳不可復行然善學<lb/>
古者不必泥其迹而未始不可師其意盖泥其迹則雖<lb/>
先王之制適足以滋紛擾師其意則雖異同之論皆可<lb/>
以備參稽也五地見於周禮所稱山林川澤邱陵墳衍<lb/>
原隰者是而管子又有五粟五沃五位五蘟諸名九土<lb/>
<pb n="KR4h0149_WYG_025-32b"/>
辨於禹貢所稱白壤黒墳赤埴泥塗之類是而淮南子<lb/>
又有農土沃土滔土并土肥土中土成土隱土申土諸<lb/>
名九地詳於左傳異義所稱山林之地九度當一井藪<lb/>
澤之地八鳩當一井京陵之地七辨當一井淳鹵之地<lb/>
六表當一井疆潦之地五藪當一井偃瀦之地四規當<lb/>
一井原防之地三町當一井隰臯之地二牧當一井衍<lb/>
沃之地九夫為井者是而揚雄太元經又有泥沙澤地<lb/>
沚厓下田中田上田下山中山上山諸名九等者上中<lb/>
<pb n="KR4h0149_WYG_025-33a"/>
下各三等即据五地之内分為九等而漢書叙傳亦有<lb/>
髙下九則十二土者即十二分野之土而後漢書注亦<lb/>
云地有十二分按之於今正不必其盡合要皆辨方物<lb/>
土者所宜博考而詳究者也我<lb/>
皇上情殷九扈念切三農勸課之<lb/>
詔遍及閭閻然幅員既廣五方之土性不齊是宜酌古<lb/>
証今辨其剛柔燥濕之宜勒成一書垂諸永久俾斯民<lb/>
鑿井耕田而共忘<lb/>
<pb n="KR4h0149_WYG_025-33b"/>
帝力豈不休㢤<lb/>
<pb n="KR4h0149_WYG_025-34a"/>
　　第二問　　　　　　　　　　　朱　荃<lb/>
百家之論政尚巳大抵言之得失視乎識之淺深而識<lb/>
之淺深又視乎學之純雜其以功利起見者才臣之言<lb/>
也以民社起見者忠臣之言也以義理起見者純儒之<lb/>
言也自古在昔不乏嘉謨嘉猷而惟六經之辭有純無<lb/>
疵此無他其本端耳管子以徳當位功當禄能當官為<lb/>
三本以節用賢佐法度必誅天時地宜為六務荀卿以<lb/>
仁義威為三具以治法佐賢民愿俗美為四齊其言純<lb/>
<pb n="KR4h0149_WYG_025-34b"/>
雜互見而均有俾於治術要亦經之支流餘裔也漢儒<lb/>
以董子為最非鼂錯比錯之論兵事及言守邊備塞勸<lb/>
農力本剴切詳明皆合經世之務然所論列惟於利害<lb/>
加詳則猶是才臣而巳至其賢良對策頗近貢諛董子<lb/>
則於經術獨深天人之理見之真而言之切觀其敷陳<lb/>
敎化推本王心道之大原出於天一語實開宋儒理學<lb/>
之先三代而還未易多覯若嚴徐之陳世務則等輩耳<lb/>
嚴安之論多本賈誼徐較警切亦駁而不純未足置優<lb/>
<pb n="KR4h0149_WYG_025-35a"/>
劣也仲長統稱崔實政論特以矯一時之弊荀悦申鑒<lb/>
五篇於政體為詳今採入後漢紀及資治通鑑者乃其<lb/>
尤精要者耳唐室諫臣魏徵最著十思之疏尤切格心<lb/>
如云思知足以自戒思知止以安人思謙冲而自牧思<lb/>
江海下百川思三驅以為度思慎始以敬終思虛心以<lb/>
納下思正身以黜惡思無因喜以謬賞思無因怒以濫<lb/>
刑卓乎讜論與聖賢省克之功何殊太宗虛巳聽納以<lb/>
成貞觀之業實徵之力也宋則司馬光之五規分著保<lb/>
<pb n="KR4h0149_WYG_025-35b"/>
業惜時逺謀重微務實其議論詞意正與魏徵相埒責<lb/>
難陳善二子可無愧焉至於十事陳説則唐姚崇宋范<lb/>
仲淹吕公著李綱皆有之而范吕之言為最著若夫明<lb/>
黜陟抑僥倖精貢舉擇長官均公田厚農桑修武備推<lb/>
恩信重命令減徭役此范所陳也畏天愛民修身講學<lb/>
任賢納諫薄斂省刑去奢無逸此吕所陳也論各不同<lb/>
要皆致治之模立徳之本若王安石亦甞以十事入告<lb/>
則意在要君雖經術紛綸可無取矣迨乎理學昌程朱<lb/>
<pb n="KR4h0149_WYG_025-36a"/>
出伊川言先務在立志責任求賢朱子戊申封事言急<lb/>
務者六而曰天下之事千變萬化其端無窮皆本以人<lb/>
主之心此則大儒之言體用兼備明徳新民一以貫之<lb/>
可與六經並傳豈漢唐諸子之所能及㢤<hi>小臣</hi>愚昧不<lb/>
能盡䆒羣言得失之故祗承<lb/>
清問撮其大略以對無任戰懼隕越之至<lb/>
　<lb/>
　<lb/>
<pb n="KR4h0149_WYG_025-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻二十五<lb/>
</p>
<p>
</p>
  </div>
</body>
</text>
</TEI>
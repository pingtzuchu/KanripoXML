<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_039-1a"/>
欽定四庫全書<lb/>
皇清文頴巻三十九<lb/>
　賦<lb/>
　　耤田賦<hi>有序</hi>　　　　　　　和親王𢎞晝<lb/>
　　<hi>臣</hi>聞禮經考索云國以民為本民以食為天故虞<lb/>
　　舜命后稷曰播時百榖周公陳無逸曰先知稼穡<lb/>
　　之艱難誠所以厚民生固國本也昔漢文帝詔賜<lb/>
　　天下田租之半議賑議貸黎民乂安治最近古唐<lb/>
<pb n="KR4h0149_WYG_039-1b"/>
　　太宗親祭先農躬御耒耜當時天下無事五榖豐<lb/>
　　登百姓和樂幾至刑措欽惟我<lb/>
皇上重農貴粟子恵元元深仁同天至徳匝地<lb/>
御極之二年甲辰春仲<lb/>
躬親耤田率三公九卿秉耒而耕至誠蕆事嗣是耕耤<lb/>
　　之禮每嵗舉行至勤且恪用以迓<lb/>
天貺享<lb/>
祖考阜人民典鉅慶隆豐年屢兆六府著修和之媺萬<lb/>
<pb n="KR4h0149_WYG_039-2a"/>
　　方興盈億之歌唐虞三代之盛未有加於此也謹<lb/>
　　拜手稽首繕賦以獻其詞曰<lb/>
繄稼穡之匪懈兮食乃萬民之天惟我<lb/>
皇之重農兮稽鉅典於前編敬粢盛而飭御耦兮用作<lb/>
式於八埏乃祇事於九宫之位兮遂<lb/>
躬耕於千畆之田祥光燦於膏壤兮瑞氣發乎郊鄽萬<lb/>
姓歡傳兮如百川之朝海千官布列兮等衆星之麗天<lb/>
懿哉我<lb/>
<pb n="KR4h0149_WYG_039-2b"/>
皇勤思田功諏吉期兮幸東陸齋三日兮告神農内外<lb/>
兮清謐上下兮肅雍是日也水漏聲殘東方欲曉南面<lb/>
凝旒御爐香裊鸞仗兮具陳景鐘兮徐考俄而閶闔啟<lb/>
寳扇揚六轡齊舉八鸞鳴鏘披緑野兮條風和矚青郊<lb/>
兮嘉卉芳帷宮啟兮春日麗黛耜具兮稼器詳執洪縻<lb/>
兮在手御紺轅兮㳺場四顧兮溝塍砥平三推兮土脈<lb/>
蘇昌若夫公卿大夫進耕以次或五或九祗肅㒺肆庶<lb/>
人終畆勞酒以賜胥上下以致恭遵禮經而蕆事於是<lb/>
<pb n="KR4h0149_WYG_039-3a"/>
金鞭方輟玉輅遂旋雨㢘纎以清路風縹緲而散烟侍<lb/>
従偕来睹<lb/>
天顔之有喜馨香上逹卜瑞兆於豐年統神人而胥悦<lb/>
慶福祉之交駢緬夫后稷播種夏禹躬耕取諸豫而順<lb/>
動應乎乾而時行書傳乃粒之羙詩有生民之賡仰惟<lb/>
我<lb/>
皇敬誠充盎耒耜<lb/>
躬親降福孔穣萃九有之歡心展<lb/>
<pb n="KR4h0149_WYG_039-3b"/>
一人之孝享洵咸五以登三與天參而地兩數耕耤田<lb/>
兮綏萬屢豐匪且有且兮樂利咸仰又従而獻頌曰我<lb/>
皇重農弗自暇逸<lb/>
御精躬耕身先為率東作西成穫之挃挃晉獻宗廟享<lb/>
於克一<lb/>
<pb n="KR4h0149_WYG_039-4a"/>
　　上元觀燈賦<hi>以時和年豊萬方同樂為韻</hi>
　　　　　　　　　　　　　和親王𢎞晝<lb/>
繄陽律之乍轉瞻斗柄之初移勃佳氣之鬰葱正陽春<lb/>
之届期解祁寒於百室扇條風而和熙快媚景之始陳<lb/>
惟桃李之先知矧上元之佳節列燈樹於九逵布風光<lb/>
之妍麗咸流翫而忘疲爾乃明昭上帝受福則那雙莖<lb/>
九穂珍祉駢羅慶民安而物阜悉巷舞而途歌時清兮<lb/>
太平有象春融兮樂事孔多羅勝新裁人人綵絢鬧蛾<lb/>
<pb n="KR4h0149_WYG_039-4b"/>
争耍處處肩摩忘箭移於玉漏愛蠟艶於銅荷維時明<lb/>
月上夜景妍士女集車馬聨撙撙繹繹轟轟闐闐鐵市<lb/>
銅街鬬銀花之璀璨紅樓翠館映火樹以㛹娟簫鼓溢<lb/>
昇平之響黔黎遊豐樂之年此固合九州而一軌統四<lb/>
海而皆然者也至若<lb/>
皇都佳景更為隆豐春先得於萬國恩早沛於九重比<lb/>
户受盈寧之錫連閭揚和樂之風故應莭而春燈盛祈<lb/>
年而勝賞同九枝延追古之佳號百葉翻炫今之巧工<lb/>
<pb n="KR4h0149_WYG_039-5a"/>
或團圞兮似月或蜿蜒兮猶龍撤魚鑰於五夜兮天街<lb/>
蕩蕩渡星橋於九陌兮人影匆匆若夫居尊臨卑執一<lb/>
御萬玉燭調兮泰階平東風至兮韶景換人無徃兮不<lb/>
和民有樂兮争獻張綵架於六宫炯炬輝於三殿鰲山<lb/>
對峙龍蠟烜其葳蕤鳳閣層開星毬布其燦爛攄愉悦<lb/>
於<lb/>
宸襟又萬方之所同願夫其夜明似晝月照如霜萬户<lb/>
千門羃祥烟之晻藹五光十色閃鶴燄之熒煌畫檻兮<lb/>
<pb n="KR4h0149_WYG_039-5b"/>
金蟲墜影紗籠兮蠟穂吹香錦繡紛敷儼勝萬花綺谷<lb/>
笙璈錯奏宛齊瀛海仙鄉夫豈猶人世之可擬而塵坱<lb/>
之足方也哉然而致斯盛也<lb/>
一人垂拱九有大同萬物並育百榖屢豐致黎庶於康<lb/>
阜萃民氣於和雍宜乎登春臺而胥恱同民樂於無窮<lb/>
爰頌我<lb/>
皇受天百禄嘉符迭臻金甌永卜慶天地之長春敷陽<lb/>
和於百族年復年兮化日舒嵗復嵗兮兆姓樂睹良宵<lb/>
<pb n="KR4h0149_WYG_039-6a"/>
與勝事快風熙而景淑歡呼抃舞燃長明不盡之燈就<lb/>
日瞻雲申<lb/>
萬夀無疆之祝<lb/>
<pb n="KR4h0149_WYG_039-7a"/>
　　學問至芻蕘賦　　　　　和親王𢎞晝<lb/>
為學在乎下問審問貴乎虛心不下問而終成自棄非<lb/>
虛心而集益不深逺覧遐搜惜寸隂於暇日廣咨博採<lb/>
彚碩論於冲襟然後獻可替否作礪為霖彼詢於芻蕘<lb/>
之訓可謂昭徃古而耀来今矣原夫日新謂徳多識是<lb/>
貴自用則小矜滿宜汰不臨深以為髙敢居約而為泰<lb/>
迹其過乎自卑正其所以成大是以有而不居謙而不<lb/>
忲盖未有自以為是而不受害者粤稽先哲博觀徃訓<lb/>
<pb n="KR4h0149_WYG_039-7b"/>
堯稱克讓舜推好問大禹傳昌言之拜發於至誠孔子<lb/>
當聞過之時引以自幸夫豈徒髙已卑人守一身之獨<lb/>
學眇聞寡見致四方之令聞也哉爾乃並觀兼聴推誠<lb/>
布公乃明四目聿逹四聰謨猷日陳乎殿陛咨度下逮<lb/>
於蒿蓬於是朝廷之上藪澤之中靡不進讜論竭愚忠<lb/>
小夫獻一得之善太史陳四方之風詎止邁乞言於憲<lb/>
老而納明諫於瞽矇於是學既得宗問惟務廣内不懈<lb/>
兮道積而修来外多聞兮用中而酌兩纎毫不棄如大<lb/>
<pb n="KR4h0149_WYG_039-8a"/>
海之納細流片善必收等泰山之容土壤敢言之路日<lb/>
開虛受之𠂻内朗此<lb/>
一人所以集慶而為臣民之所共仰者乎<lb/>
<pb n="KR4h0149_WYG_039-9a"/>
　　荔枝賦　　　　　　　　和親王𢎞晝<lb/>
原夫大宛蒲萄上林楒栗平陸甘𤓰江陵紫橘玉井之<lb/>
雪藕欺霜洛陽之朱櫻耀日鍾山之李大如瓶信都之<lb/>
棗甜於蜜徵嘉果於羣芳咸應時而垂實乃有林檎為<lb/>
兄石榴為弟禀乎炎精依乎火帝殻染丹砂衣裁錦帨<lb/>
角昴見而綻靈葩雲日鏡而流火齊枝懸萬顆等瓔珞<lb/>
之紛垂霞麗千房儼珊瑚之交綴繁生閩粤之鄉著羙<lb/>
渝涪之際肇嘉名曰荔枝非凡果之可嫓爾其為色也<lb/>
<pb n="KR4h0149_WYG_039-9b"/>
或稱陳紫或命藍紅始雕青玉旋鏤丹銅瓊膏兮内孕<lb/>
絳羅兮外蒙赤罽初收脱晶丸於掌上朱嚢乍觧卸氷<lb/>
繭於盤中宜乎領状元之號而膺一品之封若其為香<lb/>
也貫膚膜徹表裏氤氲可尋掩冉難擬紀江緑之馝芬<lb/>
傳宋香之旖旎剖殘赬顆溢芳靄而襲人劈破氷肌散<lb/>
清芬而染指此薫艾納者不足方而含鷄舌者庶可比<lb/>
至其為味也談香心醉數種涎滋津寒兮似雪膚膩兮<lb/>
如脂沾唇而甘流僊醴入齒而冷沁華池小核中含快<lb/>
<pb n="KR4h0149_WYG_039-10a"/>
嚼丁香之實瑩瓤外朗潤同瓊島之芝若夫厥種攸分<lb/>
品題獨絶龍牙鳳爪之殊雙蒂側生之别楓亭兮自昔<lb/>
稱竒閩嶠兮於今為烈蔡中郎之譜譽以無雙白香山<lb/>
之圗誇為第一固宜人人同嗜處處争傳方之絳雪擬<lb/>
以神僊詩誦髯蘇狂情饕餮賦成王逸麗句芊綿此紀<lb/>
芳名於千古而擅嘉實於八埏者也方今<lb/>
聖澤無方<lb/>
神功及逺極無外之要荒亦盡歸於圗版藉方物以輸<lb/>
<pb n="KR4h0149_WYG_039-10b"/>
将詎辭勞於徃返<lb/>
聖心祗惕兮異物弗珍臣子敬恭兮嵗供恐晚頒玉府<lb/>
兮<lb/>
殊錫九天褁黄帕兮承<lb/>
恩上苑咽天漿而飫<lb/>
徳孔深謹獻賦而丹誠藉展爰為之歌曰嘉實之生依<lb/>
此芳樹嘉實之来致自<lb/>
王路欣沐<lb/>
<pb n="KR4h0149_WYG_039-11a"/>
賜於<lb/>
九重得分甘於瑶圃看嵗獻於炎方慶蒸黎之永附<lb/>
<pb n="KR4h0149_WYG_039-12a"/>
皇太后萬夀無疆賦<hi>有序以萬夀無疆賦為韻</hi>
　　　　　　　　　　　　誠隱郡王允祉<lb/>
皇上御極之三十九載恭遇<lb/>
皇太后萬夀花甲一周<hi>臣</hi>祉偹位屏藩得颺言<lb/>
　　頌祝伏惟<lb/>
聖母凝庥錫嘏永萬年之厯<lb/>
睿思𢎞孝尊親垂百代之光<lb/>
　奉玉食以含飴承露掌開列繽紛之環珮<lb/>
<pb n="KR4h0149_WYG_039-12b"/>
　被山龍而戱綵鈞天樂奏来絡繹之車書添籌算於<lb/>
　　未央薦兕觥於長樂治道式彰乎<lb/>
孝徳<lb/>
慈顔並永於坤維率土咸歡普天胥慶<hi>臣</hi>祉學慚沛獻<lb/>
　　欲将介福之詞才謝陳思敢進母儀之頌惟願流<lb/>
　　霞絳雪佐玉膳之瓊漿朱草醴泉効椒宫之靈瑞<lb/>
　　斑龍捧馭萃松喬期羡而偕稱五福之觴青鳥啣<lb/>
　　書合方壺蓬瀛而共貢九如之什臣不勝夫歡忭<lb/>
<pb n="KR4h0149_WYG_039-13a"/>
　　愧無能於贊揚謹抒葵忱聊伸嵩祝謹作賦以<lb/>
　獻賦曰<lb/>
維<lb/>
聖世之清寧萃禎祥而叠獻既治化之旁敷徴皇極之<lb/>
克建合大順以致尊親集振古之洪禧躬盛徳以崇<lb/>
聖母立興朝之彛憲我<lb/>
國家車書同軌大一統以為家<lb/>
聖祖母六甲甫週協二儀之永健天人咸應以休徴子<lb/>
<pb n="KR4h0149_WYG_039-13b"/>
孫得伸其至願貢獻踰山海以梯航頌揚極臣民之億<lb/>
萬伏覩我<lb/>
皇上純孝性成聖徳天授定省晨昏恭勤左右怡<lb/>
慈顔於椒闈承<lb/>
歡心於靈囿奉鸞輿莅湯沐之里旃裘毳帳貢琛而獻<lb/>
賮者駢闐導鳳舸臨吳越之邦白叟黄童巷祝而衢歌<lb/>
者輻輳命駕則豐隆灑途御舟則天吳肅候神祗因<lb/>
孝徳以効靈山川願嵩呼而獻夀恭惟<lb/>
<pb n="KR4h0149_WYG_039-14a"/>
皇太后鴻仁溥被渥澤涵濡周藉姜興開天而佐<lb/>
聖祖任惟姒繼配地以大皇圗兹執徐之紀嵗值花甲<lb/>
之方逾玉殿風和仰卿雲之似盖金莖日麗浥甘露以<lb/>
如珠<lb/>
皇情幸<lb/>
母后之安康而喜慰<lb/>
聖懐極家人之禮數以歡娛人親其親人子其子已合<lb/>
四海以成<lb/>
<pb n="KR4h0149_WYG_039-14b"/>
一人之孝人知奉親人知克子又即<lb/>
一人以示百代之模實前古之稀覯允近今之所無於<lb/>
是南極耀景星光神鳥集瑞鳳翔萐蒲自扇蓂莢呈祥<lb/>
盖六合含齒戴髪之倫盡荷<lb/>
推恩之濊渥八極翾動蠕生之屬同涵<lb/>
錫類之汪洋遡煦育之<lb/>
洪慈已共黄輿之㒺外合羣情為大慶自同<lb/>
坤徳之無疆乃若孟冬届節乾風初度萬物凝成嵗華<lb/>
<pb n="KR4h0149_WYG_039-15a"/>
貞固方初月之生明喜昌期之適遇大典合萬國之歡<lb/>
聖孝誠五十而慕<lb/>
龍文煥彩唱天長地永之詞<lb/>
螭陛歡騰上日升月恒之句儒林何幸得珥筆以颺言<lb/>
藩列雖㣲亦趨庭而學步欣遇<lb/>
聖明之世欲紀盛而無能敢従簪紱之倫抒㣲誠而獻<lb/>
賦<lb/>
<pb n="KR4h0149_WYG_039-16a"/>
萬夀賦<hi>以一人有慶萬福来同為韻</hi>
　　　　　　　　　　　　誠隐郡王允祉<lb/>
惟<lb/>
昊蒼之無私佑元后之建極六合待其範圍五福由之<lb/>
敷錫故瑶光華渚受命凝祥日角電樞開天叶吉然稱<lb/>
祝莫尚陶唐祈年獨侈周厯自今以較前徽<lb/>
聖皇實為首出盖久道爰觀乎化成純嘏畢集於盛徳<lb/>
今将賡天保定爾之篇請厯數夀考維祺之實我<lb/>
<pb n="KR4h0149_WYG_039-16b"/>
國家自<lb/>
太祖丕基締造至<lb/>
太宗輿圗式闢<lb/>
世祖凝鼎命以維新<lb/>
皇上則大顯承而正域質既擅其神靈學復傳乎精一<lb/>
聖功乾健<lb/>
聖徳日新隆<lb/>
兩宫之孝養肅<lb/>
<pb n="KR4h0149_WYG_039-17a"/>
九廟之明禋光輝被乎四表懐柔遍於百神治本乎黄<lb/>
唐虞夏道貫乎濂洛闗閩乃進石渠之彦天禄之臣闡<lb/>
圗書之閫奥析謨典之真醇廣敎思於宇内布講義於<lb/>
成均且<lb/>
宣諭而立訓俾化俗以興仁寰中順則海外来賔覆冒<lb/>
丕周僉頌<lb/>
右文天子聲敎四訖咸尊<lb/>
有道聖人至若<lb/>
<pb n="KR4h0149_WYG_039-17b"/>
神武震乎八區<lb/>
皇威赫乎九有弧矢用而市不易肆欃槍銷而農不更<lb/>
畆南服廓清北藩稽首遂使龍庭毳幕隸留守之版圗<lb/>
鼉窟鮫人増海邦之户口擴中外以為家合垓埏而在<lb/>
宥<lb/>
念殊域之傾誠并帡幪於髙厚<lb/>
龍旗指瀚海之區虎旅環隂山之阜鐃歌朱鷺七萃同<lb/>
聲旅振白狼百僚拜手遐邇同歡梯航恐後邁漢唐而<lb/>
<pb n="KR4h0149_WYG_039-18a"/>
莫京越三五而誰偶猶以保泰在乎持盈勵精逾乎初<lb/>
政憫淮泗之其咨頻省方以申<lb/>
命躬授平成之䂓永著河渠之令桑田無恙而允翕可<lb/>
期璧馬不捐而安瀾告慶且<lb/>
勤昧爽以圗幾<lb/>
闢明聰而廣聴<lb/>
延訪下逮於芻蕘垂箴用勵夫諫諍岳牧閫帥俾述職<lb/>
以近<lb/>
<pb n="KR4h0149_WYG_039-18b"/>
光守宰偏禆得伏蒲而仰<lb/>
聖憐才則宏開使過之仁奨亷則立寄封疆之柄計典<lb/>
不煩而吏自整肅軍政預飭而士皆果勁百工有允釐<lb/>
之休庶績有咸熙之盛至若耕織早繪於<lb/>
深宫恵澤必周於海甸雨暘未爽桑林之禱黙修豐歉<lb/>
未形常平之儲早辦闗隴頒少府之朱提淮揚仰神倉<lb/>
之白粲課額減而商竈均霑𣙜税寛而懋遷共勸宿逋<lb/>
盡免累豁者數十州賜復頻聞嵗蠲者數百萬且念深<lb/>
<pb n="KR4h0149_WYG_039-19a"/>
於欽恤法詳於奏讞巽風掃地幽枉皆春解澤行天生<lb/>
全無算刑不濫而幾措網雖寛而無玩爽鳩芝秀於圜<lb/>
扉貫索星澄於碧漢此皆<lb/>
徳意浃乎肌膚豈史臣所能紀贊更有盛事足冠古今<lb/>
鉅典永輝簡牘<lb/>
廵狩則<lb/>
定省無違逰豫而花萼必䔍闕里之輪奐聿崇先儒之<lb/>
遺裔畢録勝國<lb/>
<pb n="KR4h0149_WYG_039-19b"/>
親修禮敬之儀賢祠<lb/>
特錫馨香之粟他如東藩請糴轉輸之般舶聨翩北漠<lb/>
望哺賑貸之車牛相續浿江平壤欣鼓腹者千村木葉<lb/>
臨潢慶更生者萬族又若巴渝外徼溪洞殊俗皆百代<lb/>
之所不臣千祀之所未服<lb/>
詔書下而永戴<lb/>
尊親驛使臨而願依覆育即今四十二載巍煥之規已<lb/>
裕百千萬年清寧之福時則協洽紀嵗姑洗律廻花明<lb/>
<pb n="KR4h0149_WYG_039-20a"/>
瓊島栁拂金臺鶯歌玉樹燕舞瑶堦慶雲屯於六甲佳<lb/>
氣繞於三台瑞啟當年占為五龍七鳳歡同此日洽於<lb/>
八埏九垓内則六宮瞻<lb/>
黼座而上無疆之祝列藩随<lb/>
主器而貢<lb/>
萬夀之杯外則勲臣世胄九棘三槐折衝干城之選鹽<lb/>
梅舟楫之材八表之車書共集萬方之玉帛偕來海澨<lb/>
山陬歡呼動地衢歌巷祝頌禱如雷則見夫南極輝於<lb/>
<pb n="KR4h0149_WYG_039-20b"/>
丙位太乙耀於璿宮仙仗齊而龍墀濟濟鈞天奏而鼉<lb/>
鼓逢逢合宇宙愛戴之情結葱葱之瑞靄聚<lb/>
天地太和之氣布習習之條風従此醴泉洋溢甘露沖<lb/>
瀜騶虞馴囿朱鳥棲桐物皆上瑞嵗咏屢豐玉燭調而<lb/>
星躔式序金甌固而風俗皆同含哺者忘<lb/>
帝力珥筆者紀時雍臣敢附九如於雅什繼三祝於華<lb/>
封謹稽首頓首奉觴以進曰<lb/>
盛徳鴻功覆載同符而莫並<lb/>
<pb n="KR4h0149_WYG_039-21a"/>
大年寳厯乾坤共永於無窮<lb/>
<pb n="KR4h0149_WYG_039-22a"/>
　　解愠阜財賦　　　　　　平郡王福彭<lb/>
君代天以理物聖出治而憲天至治行乎無事大化著<lb/>
其誕宣傾者扶滯者出和氣薫蒸乎六宇求有獲欲有<lb/>
遂休嘉翔洽乎九埏恵薫兮和暢氤氳兮聨緜萬民兮<lb/>
雍動四野兮殷闐鑿井耕田帝力忘於何有崇墉比櫛<lb/>
史官誌其有年緬勲華之上理符大造而無偏爾其時<lb/>
届中天<lb/>
聖人在位輯瑞来同共球畢至卿雲兆其糺縵四表蒸<lb/>
<pb n="KR4h0149_WYG_039-22b"/>
其光被煦煦乎大塊之噫氣既鼓物而無淒油油乎空<lb/>
穴之娱人亦飲醇而如醉歌於塗舞於巷民十室而九<lb/>
康積於野登於場禾一莖而六穂家無暑雨之咨户有<lb/>
珠玉之賜府修事治溥樂利於四民雲爛日華慶平成<lb/>
乎天地皆斯風之煦嫗代君王而撫字若夫其出自谷<lb/>
其来自南汎蘭如臭捲霧為嵐若浮若沈乗烟雲為嘘<lb/>
吸如升如降随光景以沈涵木當之而擢秀草拂之而<lb/>
成毿凍遇之而融融露值之而湛湛鬰者舒而憂者喜<lb/>
<pb n="KR4h0149_WYG_039-23a"/>
何慍之難堪至於箕主簸揚物為解渙欣然枯蘇淵然<lb/>
冰泮吹棘薪兮為凱宣槖籥兮非散従星好兮沛霖導<lb/>
協氣兮去暵與與翼翼任滿載乎篝車穟穟芃芃溥盈<lb/>
寧於里閈玉粒兮香浮珠圎兮白粲家安温飽胥士女<lb/>
而噢咻户樂倉箱極千萬而無算珥筆而紀昇平皆斯<lb/>
風所畢貫信乎列於六子導乎四時著人眇眇鼓物垂<lb/>
垂理隂爕陽佐聖人之經緯迎休導嘏助氣化而敷施<lb/>
綿綿兮金粟獵獵兮玉枝動物兮不暴宣氣兮咸宜合<lb/>
<pb n="KR4h0149_WYG_039-23b"/>
四方為薫蒸成兩大之致用因八至以鼓盪識造物之<lb/>
無私我<lb/>
皇上至徳動天休祥福物風聲逺播風敎四訖宣仁布<lb/>
義統庶類而甄陶禮備樂和胥群氛而除祓東極滄海<lb/>
西抵流沙徧六合以攸同上及太清下及太寧盈兩間<lb/>
而遐迄顧大化無外<lb/>
聖心不居謂予一人順隂陽以調劑合二五為煦嘘鞏<lb/>
金甌而式固調玉燭以恬如民熙熙而道蕩蕩還醇風<lb/>
<pb n="KR4h0149_WYG_039-24a"/>
於太初奠丕基以凝<lb/>
帝命垂奕禩而有餘頌曰穆<lb/>
皇風兮化均調四氣兮以淳和而能至兮物靡不親聖<lb/>
時若兮福物與民周八極兮浩無垠<lb/>
　<lb/>
　<lb/>
　<lb/>
　<lb/>
<pb n="KR4h0149_WYG_039-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
皇清文頴巻三十九<lb/>
</p>
<p>
</p>
  </div>
</body>
</text>
</TEI>
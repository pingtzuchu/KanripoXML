<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_040-1a"/>
欽定四庫全書<lb/>
皇清文頴巻四十<lb/>
　賦<lb/>
　　璿璣玉衡賦<hi>有序</hi>　　　　　　葉方藹<lb/>
　　夫乾苞闡祕襲氣母於羲皇神䇿迎長占斗綱於<lb/>
　　軒后南正司天之載五緯同躔東嵎迓日之年四<lb/>
　　時成嵗乃肇渾天之制爰垂歴象之名邈矣悠哉<lb/>
　　夐乎尚矣若其靈承帝眷敬授民時基命夙夜之<lb/>
<pb n="KR4h0149_WYG_040-1b"/>
　　心效法聰明之徳先聖後聖其揆一也我<lb/>
皇上凝休紫極昭受璇穹上治而協健行下交以成泰<lb/>
　　運珍符霧集聚房㑹井之精景貺雲臻合璧編珠<lb/>
　　之瑞猶且單心不懈奉若加䖍推玉律以調八風<lb/>
　　授靈臺而占五候星球乍啟不踰分至之司圭表<lb/>
　　初懸無爽隂陽之景緹宮吹管即應黄鐘嶰谷鳴<lb/>
　　筩奚煩黑黍此惟清寧同撰日月合明故仰昊瞻<lb/>
　　天久在淵衷己裕勑幾觀象不越反躬而求矣若<lb/>
<pb n="KR4h0149_WYG_040-2a"/>
　　稽勲華之代首崇平秩之規是有璣衡用資測騐<lb/>
　　以之考憲而七政攸齊以之亮工而五辰斯撫固<lb/>
　　稱隆於曩昔實合契於今兹敢竭疎庸敬陳斯賦<lb/>
天徳健行<lb/>
聖躬時憲懸象昭囘泰階巍煥並明照以升恒握神機<lb/>
而清晏攬貞觀之同符羙勲華之再見審厯象之儀型<lb/>
考璣衡之舊撰爾其乾文中列坤質外包機緘畢設網<lb/>
紐斜交既轄之以圎軸又筦之以横簫飾蠙珠之的皪<lb/>
<pb n="KR4h0149_WYG_040-2b"/>
琢崑玉之英瑶輸激水以自運旋靈樞而不撓三重之<lb/>
儀而六合莫之外一寸之管而萬象不能淆其為體也<lb/>
規如彈丸其為用也㨗如轉圜其為象也三百六十有<lb/>
五度之廣其為數也一百七萬一千里之寛黄道赤道<lb/>
界其内南極北極持其端日月廻環於其際星辰縈帶<lb/>
於其間東游而蒼龍晨駕西㳺而玉露宵溥景長而朱<lb/>
曦送燠景短而清風戒寒辨早晚之異候察盈縮之殊<lb/>
觀雖渾涵於一氣實森布於周垣智非同於窺牖情寧<lb/>
<pb n="KR4h0149_WYG_040-3a"/>
等於扣槃彼夫洛下初摹鮮于爰度測靈憲於張衡營<lb/>
銅儀於錢樂承天淳風之改造一行郭公之制作莫不<lb/>
研渺慮於毫釐覃巧思於㝠漠法加宻於前人理終資<lb/>
於先覺縱能析夫天象之至㣲猶未喻乎<lb/>
聖心之所託也盖璿璣之所紀者名玉衡之所窺者形<lb/>
形非道之妙名非理之精道則剛健而中正理則元亨<lb/>
而利貞是天體之所以宰乎化育而至徳之所以合乎<lb/>
穆清故乃上瞻峻極仰則髙明旁規二曜疏觀列星占<lb/>
<pb n="KR4h0149_WYG_040-3b"/>
以五事驗以庶徴以言乎日太陽之精純離之質聖人<lb/>
法之以施剛徳負丹扆以答陽臨彤軒而辨色洞萬物<lb/>
於幽遐統羣工而祖識煥昭明乎四方布暉光於九域<lb/>
以言乎月内政之修隂教之協聖人法之以安柔節循<lb/>
晏晦以有時慎紏䖍而罔忒致少采以修刑謹後宮而<lb/>
辨列起風化於關雎絶燕私於女謁至夫五緯行天日<lb/>
月之餘彼遲留而伏匿即消息與盈虛雖疾徐之各異<lb/>
及次舍之懸殊要觀祲而禳灾必修徳以臨諸惟嵗星<lb/>
<pb n="KR4h0149_WYG_040-4a"/>
之為木主東方之甲乙年浹辰而一終揆進退而罕失<lb/>
適春陽之始舒聿體仁而播徳發倉廩以振乏絶飭田<lb/>
事而定凖直睇東作以[瓜*見]土膏待下流而承大澤熒惑<lb/>
司火其日丙丁周天行以二載主夏令之暢盈乃有遂<lb/>
良贊俊之典勞民勸相之行斷薄眚而出輕繫嗜欲静<lb/>
而晏隂成養壮佼以順時定心氣而永寧若填星之位<lb/>
乎中央其日戊巳而寄王乎季久居之國福厚薄焉者<lb/>
反是所以統四時而合度總五行而成位㑹隂陽風雨<lb/>
<pb n="KR4h0149_WYG_040-4b"/>
之和收稼穡作甘之利節火耕水耨之勤紓金毁木饑<lb/>
之弊爰有太白之曜庚辛是主嵗一周天附日而處惟<lb/>
金行之秋令肅天地於區宇詰暴而来逺方勑法而繕<lb/>
囹圄建都邑以備囷倉易闗市以柔商旅辰星水徳壬<lb/>
癸司衡環陽麗日至隂之精乃迎寒於北郊時閉塞而<lb/>
冬成爰恤羽林之孤寡審龜筴之吉凶命百官而眡盖<lb/>
藏考工師而按度程是曰三辰亦名七政惟在下者召<lb/>
其和乃在上者彰其應匪天心之偶違從實人事之多<lb/>
<pb n="KR4h0149_WYG_040-5a"/>
逆順皇皇乎不聞亦式穆穆乎非言而令必敬凛夫旦<lb/>
明若儼承其提命斯軌順而階平庶璣明而衡正為象<lb/>
緯之貞符昭皇王之景運非甘石之能窺詎羲和之足<lb/>
問繄我<lb/>
上聖端拱垂旒倣天體之廣覆嚮明堂而爥幽喜怒形<lb/>
乎寒燠刑賞協乎春秋貌言視聴以咸飭工虞水火之<lb/>
交修肖乾坤易簡之易演皇極歛錫之疇是故天不愛<lb/>
夫寳道神永獻以嘉庥徳有動而必叶感無羙而勿遒<lb/>
<pb n="KR4h0149_WYG_040-5b"/>
定永年之歴數荷帝錫之共球眺榮光於徳水産蓂莢<lb/>
於<lb/>
皇州受昭華龍叙之器賡卿雲復旦之謳嫓陶唐之茂<lb/>
烈方虞后之徽猷又何假乎玉儀銅渾之製與夫保章<lb/>
馮相之儔<lb/>
<pb n="KR4h0149_WYG_040-6a"/>
　　璿璣玉衡賦　　　　　　　　張玉書<lb/>
仰乾象之昭融周寰宇而黙運成嵗功於靈樞燭人事<lb/>
以垂訓遐覽古初隂陽軌順五精呈符三光朗潤誕受<lb/>
圖於榮河爰協筩於時令嗣在髙陽八風叶應載洎帝<lb/>
嚳五官司正中星辨於伊耆七曜齊於帝舜於稽虞制<lb/>
曰璣曰衡璣設象以環映衡窺機而中横睠宻緯之粲<lb/>
列雖銖黍之畢程飾夜光以測度既規圓而體精琢良<lb/>
玉以為管亦外澤而中瑩古厯云亡星官失術越有渾<lb/>
<pb n="KR4h0149_WYG_040-6b"/>
儀是纂是述凖尺寸以經營傳璣衡之髣髴其為體也<lb/>
六合外圍辰㳺内設指二軸以直距燭低昻於毫末其<lb/>
為用也分天脊以立極跨地平而定隅持南北之兩端<lb/>
激機輪如轉樞若夫日躔黄道與赤為界半入其中半<lb/>
出其外晷長至而牽牛是經景短至而東井斯在辨婁<lb/>
角於春秋實二分之交㑹此日行之軌陽舒而隂殺者<lb/>
也月行九道黄道則一周列四維随方易色經其南為<lb/>
朱經其西為白經其東為青經其北為黒分内外而錯<lb/>
<pb n="KR4h0149_WYG_040-7a"/>
居并中道為九則此月行之軌陽消而隂息者也至於<lb/>
驗五緯之凌厯分嬴縮於歩躔惟金水之附日常一嵗<lb/>
而周天火再嵗而秉令木一終而司權填中央以主福<lb/>
閲二十八嵗而一遷其間順逆留伏循環無端伏行最<lb/>
急留行則延順厯而東行則合逆軌而西行則偏此五<lb/>
星之度有常道亦有變愆者也大抵日月之行以天為<lb/>
輻星緯之道以日為轂天左旋而常嬴日麗天而差縮<lb/>
天視日為有餘日規天為不足積經嵗以為期斯日㑹<lb/>
<pb n="KR4h0149_WYG_040-7b"/>
天而来復繄太隂之行緩按躔次而可推計一日之所<lb/>
退常十三度而有竒月一周而交㑹實日速而月遲惟<lb/>
星官之歩厯謂進度為難稽指逆數以握算若右旋其<lb/>
易窺倘折衷於至當實左旋其不移夫天度有常觀象<lb/>
斯在天命難諶惟徳克配昔者聖人之答幽明序五行<lb/>
也晝考乎日氣協純陽象以修政積精於剛垂離照於<lb/>
庶事振遐覽於八荒夕考乎月體含純隂象以修徳退<lb/>
宻洗心既内庭之式序亦宵衣之是箴爾乃啓春令於<lb/>
<pb n="KR4h0149_WYG_040-8a"/>
東陸屬重華而為木溥仁澤以嘘枯配青陽之覆育秩<lb/>
夏令於南訛屬熒惑而為火敷禮敎以牖民範羣蒙之<lb/>
偏頗涼風既至太白司金象秋令以義正肆賞善而罰<lb/>
淫嚴霜乍隕辰星司水象冬令以智臨爰植綱而置紀<lb/>
令行季夏中徳為土四星迭運填不易矩堅大信如金<lb/>
石捷令甲於風雨於是乎有治溝洫設瀦防疏川谷謹<lb/>
關梁之水政有司烜爟頒禁律改國火救時疾之火政<lb/>
有戢淫邪嚴五刑誅暴慢厲五兵之金政有掌薪蒸禁<lb/>
<pb n="KR4h0149_WYG_040-8b"/>
林麓司器用慎儲蓄之木政有辨物産課樹藝定土圭<lb/>
度地勢之土政凡以觀文察變協序撫辰或灾沴之偶<lb/>
告即修救以薦馨雖禮詳於三代實道啟於虞廷觀於<lb/>
命九官分庻職儆天工協羣力㒺非察恵逆於神人相<lb/>
璣衡而因革此所謂欽若之淵源厯千聖而同徳也天<lb/>
祚<lb/>
聖皇丕膺休命衍箕疇行夏正格神明盡物性握苞符<lb/>
以建極召箕畢而環應惟<lb/>
<pb n="KR4h0149_WYG_040-9a"/>
睿慮之璣衡不假器而垂鏡於時天門肅穆泰階清平<lb/>
儼衆星環共而仰紫極之威神焉百職受成四海陶冶<lb/>
譬二十八宿之森列而司九州之分野焉朝視政以勤<lb/>
民夜考經而省憲兩曜之旁矚無垠而宰之以至健也<lb/>
軫旱潦以渙號宣幽滯而逹情五緯之代更逓旺而總<lb/>
之以好生也繼自今以協氣旁流嘉生蕃殖大澤沾濡<lb/>
聲靈允塞固不必連珠合璧之祥五福庶徴之集然後<lb/>
知郅隆臻於三五而天人接於呼吸也己<lb/>
<pb n="KR4h0149_WYG_040-10a"/>
　　璿璣玉衡賦　　　　　　　　王鴻緒<lb/>
維天運之無垠仰蒼蒼於終古秉乾健以立徳普覆幬<lb/>
於六宇殫智慮而難窺藉法天之聖主粤稽軒轅受命<lb/>
披圗作覩大撓占斗綱𨽻首立算數容成作盖天臾蓲<lb/>
推莢蔀𦍑星官之羅列順四時而歩天武傳自陶唐彤<lb/>
車白馬爰造璣衡分經凖含欽若勿違授時函夏揖讓<lb/>
有虞祗承玉厯仰觀俯察朝乾夕惕碧漢髙低星辰的<lb/>
皪目營心維斯程是適爾其為璣也如輪如轂象天之<lb/>
<pb n="KR4h0149_WYG_040-10b"/>
圓繽紛合沓碁布星躔煌煌煜煜璀璨編連擥夜光之<lb/>
徑寸綴瓊宇之澄鮮爾其為衡也取質荆山是琢是雕<lb/>
中空外堅羙麗瓊瑤似截瑯玕之竹如横鳯閣之簫用<lb/>
以斜窺夫列宿睨視乎層霄至南極北極作天樞紐出<lb/>
地入地或昻㦯否衆星分羅如臣拱后天穹窿而旋左<lb/>
日月星辰錯落而旋右總度數之棼如皆於是焉觀其<lb/>
休咎若夫曜靈東浴玉兎西生拂扶桑而沈細栁揚素<lb/>
娥而瀉銀瀛一則乍嬴乍縮一則半虧半盈時而重光<lb/>
<pb n="KR4h0149_WYG_040-11a"/>
重潤時而或犯或凌茍按器以潛思洵燭照而有徴廼<lb/>
熒惑處南重華居東太白西而辰星北填為土徳宅乎<lb/>
其中既稟性之各異亦徐疾之不同月隂精而具陽日<lb/>
陽精而秉隂金水受光於火日木土資生於水金他若<lb/>
羣星之隐見盈萬羅寥廓而森森無不挈靈機而知數<lb/>
倚玉管而探尋於考中星實辨昏曉秋虛冬昴夏火春<lb/>
鳥譬循環之無端猶翔龍之旋繞定四序於代更割隂<lb/>
陽於忽杪至稽行道之黄赤分内隂與外陽蟾魄之青<lb/>
<pb n="KR4h0149_WYG_040-11b"/>
朱黑白羲御之冬短夏長一南而百物彫朽一北而萬<lb/>
彚煇煌等瑶梭之交織傃七㐮而成章皆璣衡之妙用<lb/>
察天道於微茫何三代永守以為寳遭函闗一炬而消<lb/>
亡迨經營始於洛下鑄象肇於夀昌錢樂造為銅渾猗<lb/>
尺度而寸量更若儀名六合制起三辰側立斜倚分其<lb/>
位黄環白環運其輪儼四游之在内凖直距而維均恃<lb/>
衡管之俯仰占晷刻於冬春洎仰儀簡儀之迭變候極<lb/>
立運之紛綸師古帝之遺法曠千載而同論茍厥徳其<lb/>
<pb n="KR4h0149_WYG_040-12a"/>
不囘何妨乎創制之維新我<lb/>
皇上文武聖神誕膺景命體天行而作則順民時而立<lb/>
政合二氣以相宣調萬年之金鏡念乾符下孚於君徳<lb/>
必<lb/>
皇衷上契乎穆清故前民而開務謹時憲於元正離光<lb/>
騰而物照氷輪現而景澄則<lb/>
宸躬之日月常升恒也視為目而主明貌為水而主恭<lb/>
聽為金而王聰思為土而主睿言為火而主従則君心<lb/>
<pb n="KR4h0149_WYG_040-12b"/>
之五行恒肅雍也無形之七政運行㒺息在中之璣衡<lb/>
不聞亦式雖上極夫皇王之盛治疇得以累崔巍之至<lb/>
徳将使日月循緯五星同色比重華之逰河入昴同放<lb/>
勲之睹景出翼相與㳺乎卿雲之縵縵暢九垓而彌萬<lb/>
國<lb/>
<pb n="KR4h0149_WYG_040-13a"/>
　　璿璣玉衡賦<hi>有序</hi>　　　　　　　湯　斌<lb/>
　　<hi>臣</hi>聞蓂莢初生古帝識明時之義澤火成象大易<lb/>
　　垂治厯之文朝廷之政令未施奉若之儀規先備<lb/>
　　盖敬天即勤民之本而法天實凝命之原自容成<lb/>
　　定握算而六術已昭黄帝聴合宮而五行較著南<lb/>
　　正司天北正司地重黎釐職於隂陽暘谷候春昧<lb/>
　　谷候秋羲和致嚴於分至莫不仰觀俯察上律旁<lb/>
　　羅然存其理而缺其儀未盡觀占之哲有其數而<lb/>
<pb n="KR4h0149_WYG_040-13b"/>
　　無其器難成察稽之功尚考虞書聿垂偉製躔度<lb/>
　　窺於寸管文星運於圜機聚山澤之精華極人工<lb/>
　　之賁飾誠授時之要術歩厯之宏規也然而至徳<lb/>
　　難聞成模漸斁精思罕遇不無章㑹之訛參騐㦯<lb/>
　　淆遂有統元之悞以建申為建亥魯人之月令無<lb/>
　　憑以食夘併食辰齊廷之度數何舛太初厯稱邃<lb/>
　　密夀王猶議其非乾象術號精深韓翊尚指其短<lb/>
　　固由天行之難定實亦制度之未精觀㑹通於古<lb/>
<pb n="KR4h0149_WYG_040-14a"/>
　　今應彰明於<lb/>
昭代恭惟<lb/>
皇上履端建極麗正凝神日就月将光華協于天地朝<lb/>
　　乾夕惕奮迅象乎風雷道在欽崇凜曰明而曰旦<lb/>
　　功深宥宻謹亦保而亦臨時憲之厯久頒永年之<lb/>
　　法新勒合元㑹運世之終始辨五十二家之殘叢<lb/>
　　将見合璧聨珠嵗書太史大章含譽日紀靈臺乃<lb/>
　　復尚稽典謨究明遺憲旁招庶士敷奏鴻詞将假<lb/>
<pb n="KR4h0149_WYG_040-14b"/>
　　翰藻而明三才藉筆泉而協五紀<hi>臣</hi>罔窺理數素<lb/>
　　昧天人幸際昌辰敢辭蕪陋謹獻賦曰<lb/>
緬鴻蒙之初闢邈莫知其紀極仰寥廓而無垠識蒼蒼<lb/>
之正色渺終古而左旋疇轉輪而不息羅萬象於周廻<lb/>
建極紐於南北三垣表内外之宫庭列宿畫中原之邦<lb/>
域圜九重兮誰營里九萬兮孰測維邃古之神靈肇觀<lb/>
天而作則揆茫茫之元化總睿聖之範圍粤重華之膺<lb/>
籙紹放勲之巍巍初受終於文祖乃躬覧夫萬幾方類<lb/>
<pb n="KR4h0149_WYG_040-15a"/>
禋之未舉首申命於衡璣盖執中以體㑹於淵穆自觀<lb/>
察而效法其精㣲亦猶七十載之光被四表其功用惟<lb/>
本天治人而不違若夫魁衡招揺之宻運隂陽寒暑之<lb/>
潛移非參稽之不爽何庶績之咸熙矧乃天雞曉唱羲<lb/>
馭晝踆朝浴滄海夕耀崑崙景近極而炎暑景逺極而<lb/>
易昏居牽牛而一陽来復舍降婁而春風自溫燭龍未<lb/>
足誇其光彩夸父無由效其駿奔至夫繼離宵曜夜光<lb/>
融融朒朓警闕朏魄示冲應潮汐之消長従箕畢而澤<lb/>
<pb n="KR4h0149_WYG_040-15b"/>
風日退度於十三遂置閠而成功再如木徳行仁太白<lb/>
秉義熒惑主禮辰緯藏智惟填司信位王四季㦯期嵗<lb/>
而周天或累年而遷次或方進而復留或既分而忽㑹<lb/>
信薄蝕之有常乃伏見之難泥初偶乖於絫黍久漸易<lb/>
其機樞何以測算不失於晦朔氣數㒺愆於盈虛惟至<lb/>
人徳合蒼昊制凖乾圖璣運外而規圜衡當軸而虛中<lb/>
兩極相望於直距九行環繞夫紫宫大梁實沈之周列<lb/>
鶉首鶉尾之麗空四游兩環定經緯表裏之凖三辰六<lb/>
<pb n="KR4h0149_WYG_040-16a"/>
合挈夘酉子午之針運躔離於晷刻轉造化於尺尋東<lb/>
作南訛畢協於節序攝提孟陬宛肖夫天心随波降升<lb/>
似昭囘之銀漢與日環繞象靈烏之迅飛晝晦重隂而<lb/>
儀度不愆烈風雷雨而僭忒不譏飾以鴻寳綴以羙璣<lb/>
瓊璧精瑩雲霞之色可挹夜光璀璨星宿之芒依稀雖<lb/>
曰以管窺天何能持小而測大要之因衡察象實可殊<lb/>
途而同歸後若萇𢎞子韋之探賾索隐梓慎禆竈之極<lb/>
渺窮工殷周之巫咸史佚魏齊之石氏甘公王朔唐昧<lb/>
<pb n="KR4h0149_WYG_040-16b"/>
之觀星候氣尹臯吳範之視日覘風漢唐則夀昌一行<lb/>
之術宻宋元則沈括守敬之業崇其用器也踵事而増<lb/>
華敷衍而不窮或造輪扇而刻木或倚渾儀而鑄銅或<lb/>
削蓮花以傳箭或斲觚稜以盤龍誰能不祖奥㫖而述<lb/>
成規遂可察氣數而合蒼穹豈若倚盖弹丸蟻旋磨轉<lb/>
術家之微渺無聞法象之探索猶淺彼張衡之藻翰稱<lb/>
工洛下之經畫推善靈憲之圗書猶存嵗差之考稽難<lb/>
舛損益適宜縮嬴合撰足以驗同氣於天人通至誠於<lb/>
<pb n="KR4h0149_WYG_040-17a"/>
幽顯是以帝王俯察人事仰觀天則時幾必勑視聴母<lb/>
惑常扶陽而抑隂更緩刑而尚徳雨暘寒燠若其序嵗<lb/>
月日星順其職皇猷玉潤而東壁聨輝帝典金清而左<lb/>
角不忒煌煌乎執大象而撫地中面稽天若卜年萬億<lb/>
敬抽毫而作賦若身随臯夔之班而逰唐虞之世<lb/>
<pb n="KR4h0149_WYG_040-18a"/>
　　璿璣玉衡賦　　　　　　　　　梅文鼎<lb/>
至哉渾儀之為器也體天地之撰類經緯之情極深窮<lb/>
高闡㣲致精殆更僕莫殫其藴累牘難悉其形者矣粤<lb/>
自道生宇宙肇為大圜健運無息東西斡旋七政錯行<lb/>
宿離紏紛交光羅絡終始相嬗雖有離朱孰闚其端聖<lb/>
哲挺生繼天立極開物成務叙疇作易俛詧仰觀賾探<lb/>
隐索諗六虛之曠邈詎目營兮可獲廼範金兮為儀縦<lb/>
若衡兮八尺厯以之治兮象以之覈堯命羲和四隅分<lb/>
<pb n="KR4h0149_WYG_040-18b"/>
宅制閏成嵗釐工熙績匪有器以御之孰所憑而推䇿<lb/>
虞帝受之璣衡以設敬天勤民兩聖一轍嗣三統兮迭<lb/>
更兹重器兮㒺䙝陳東序兮天球惟河圗兮為列盖先<lb/>
聖之法物豈司天之可闕嬴秦力政蔑棄天常遷周九<lb/>
鼎焚燬舊章球圗湮沒莫知其鄉厯紀乖次伏隂愆陽<lb/>
及夫漢造太初渾天初置惟意匠兮經營莫詳徴乎昔<lb/>
制曽黄赤兮未分矧嵗差兮能治厯唐逾宋代有討論<lb/>
小異大同踵事増新説存諸史約畧可陳外周六合八<lb/>
<pb n="KR4h0149_WYG_040-19a"/>
觚三輪平圎象地以域昏晨子午雙環樞紐中尊夘酉<lb/>
交加日月之門是立郛郭以挈三辰黄倚赤而相結剖<lb/>
二至與二兮判發斂兮南北距紫極兮為言小環四海<lb/>
又居其内左右周闚兩簫更代低昻斜側折旋唯意儀<lb/>
三重兮共樞亶推步兮精義亦有銅球實惟渾象列星<lb/>
綴離三家殊状或附益之兩曜類蟻行兮磨上遲速行<lb/>
兮一機或水轉兮磨盪非不研精覃思窮神盡智象重<lb/>
大兮易膠每機闗兮弗利儀重環兮掩映㦯未宜兮窺<lb/>
<pb n="KR4h0149_WYG_040-19b"/>
視加以代易人湮乍成旋廢造之也綦難用之也匪易<lb/>
若乃元祖初服廣徴碩儒有羙魯齋王郭之徒既作授<lb/>
時備累與書髙表四丈承以景符簡儀候極離立扶疎<lb/>
二綫代管分杪乗除庋百刻兮天腹旋立運兮四虛闚<lb/>
几兮測月蓮花兮挈壺正方有案兮定南北懸正坐正<lb/>
兮九服之須仰儀兮虛而似金度斜絡兮南極攸居可<lb/>
謂酌古凖今洵羙且都者矣厯年逾百有明膺命雖大<lb/>
統兮殊稱實授時兮為政屬作都兮石城旋京邑兮北<lb/>
<pb n="KR4h0149_WYG_040-20a"/>
定既觀臺兮屢遷地更寘兮乖應豈儀器兮多迕抑疇<lb/>
人兮弗敬寧弗善厥初兮嵗薦更兮滋病經生既非所<lb/>
習兮又圉之以禁令占測算各分科兮或承譌而罕正<lb/>
設官司厯㡬為文具交食或乖誰知其故爾乃海西之<lb/>
士萬里来賔奉其師説備其諮詢如禮失兮求野似問<lb/>
郯兮識官實闇符兮周髀此久缺兮彼傳於是吳淞太<lb/>
史仁和水部夜譯晨鈔心追手步亦得請而開局集歐<lb/>
邏與儒素擷西土兮精英入中算兮鑪鑄屢清臺兮襍<lb/>
<pb n="KR4h0149_WYG_040-20b"/>
候多宻合兮可據怵巧拙兮相形新術良兮羣妬歴既<lb/>
成兮弗用書十年兮徒著何人事兮多違或有待兮天<lb/>
意兹遇隆時體乾出治頒朔正時上符古帝洞新法之<lb/>
合天可永遵為定制既測驗之無差豈中西之有異哂<lb/>
陋儒兮泥古騁小辨兮譏評若盲不杖兮聾别竽笙斯<lb/>
術之無弊兮經指摘兮益明乃詔大史乃咨在廷謂新<lb/>
厯兮允臧顧儀器兮未成式采銅兮名山鳩哲匠兮上<lb/>
京備製兮六儀各錫兮嘉名赤道兮法動天之西轉黄<lb/>
<pb n="KR4h0149_WYG_040-21a"/>
道兮順七曜之東行古二道為一器兮聊彷彿其斜横<lb/>
今别其用兮法以簡而倍精黄既麗赤而左旋兮復右<lb/>
還以計程緯度之各異兮亦異其經黄自有極以運兮<lb/>
測距度以為徴日心正對兮逰表是承時時可騐節候<lb/>
兮若響於聲地平之儀辨方正位轉綫參直三光所至<lb/>
出沒之度漸升之意秒忽㣲茫具可别識象限平轉兮<lb/>
測髙與庳割圎八線兮於是焉施合四為一兮周天在<lb/>
兹度惟九十兮厥數已全紀限六十兮於以參焉正反<lb/>
<pb n="KR4h0149_WYG_040-21b"/>
隅角兮靡幽弗宣用稽距度兮兩星之間弧三角之法<lb/>
兮推其所然五者相資多人分測片晷之餘各盡目力<lb/>
假變行之迅速盖須㬰之罔忒别有渾球全賦星躔循<lb/>
黄之極碁罫珠聨列曜逺近南北入度小輪之限凖斯<lb/>
無捂亦依赤極出地有恒或正升兮斜降或正降兮斜<lb/>
升晰伏見之先後信里差之足憑黄緯之列兮百世無<lb/>
改宮分迤差兮恒星東滙以度計年兮六十六載下設<lb/>
旋輪兮應時周動刻漏罔僭兮機發於踵爰有髙弧繫<lb/>
<pb n="KR4h0149_WYG_040-22a"/>
之天頂地平經緯相為形影或象限兮平觀或紀限兮<lb/>
斜距或黄赤儀之所窺絜之球而參遇爛若軒轅之寳<lb/>
鏡兮縮圜形而周布衆儀得其散兮球徴其聚正求兮<lb/>
反映宛轉兮廻互測量有書兮或不能句摩挲斯器兮<lb/>
曠如掲霧更旋宮兮十二随道里兮攸殊際地之極南<lb/>
北兮以為之樞子午及平環兮以限四隅隅各三宮兮<lb/>
東方為初次第右環兮大權以區三合六合之照兮凶<lb/>
吉分途惟斯球而可睹兮考歩笇之宻疏致用萬端未<lb/>
<pb n="KR4h0149_WYG_040-22b"/>
克枚舉洵天府兮竒珍昭大法兮来許若其鎔金有術<lb/>
棄滓取精磨礱砥礪光輝熒熒旋之中規直之中䋲擘<lb/>
劃勻細大半畸零重心巧測銖兩無嬴惟寘儀兮合度<lb/>
雖久逺兮無傾趺交之以銅龍兮或海獸以相擎為水<lb/>
凖與螺柱兮常消息焉取平天矯兮騰踔攫拏兮狰獰<lb/>
詎羙觀兮一時永奠定兮千齡乃至崇臺百步迴出闤<lb/>
闠周以儲胥纎埃不至上列六臺方圎式異相依兮交<lb/>
譲旋觀兮㒺閡施窺筒之竒巧盻千里兮如對晝候兮<lb/>
<pb n="KR4h0149_WYG_040-23a"/>
日面之星夜占兮句已之態折照浮光兮氣水水氣清<lb/>
濛厚薄兮地心相配交食淺深兮起虧進退地景厚薄<lb/>
兮青緑明昧視差有多少兮命天九重月有弦望兮太<lb/>
白攸同抱日為輪兮互入相容超西法之舊兮信天能<lb/>
之弗窮登斯臺也軒豁洞逹耳目開通揮斥兮八極廣<lb/>
攬兮無終意氣兮飛揚凌虛兮御風習其器也陸離瀟<lb/>
灑繽紛容與爛縵兮卿雲昭囘兮星野照曜兮焜煌周<lb/>
流兮軒翥戄臨汝兮旦明逰吾心兮太古帝載之於穆<lb/>
<pb n="KR4h0149_WYG_040-23b"/>
兮陟降其所垓埏之遼絶兮斂之一黍匪重黎之遺迹<lb/>
兮曷其臻兹要眇邈祁姚之不作兮疇復探斯奥窔伊<lb/>
崇效而卑法兮協至徳於太灝定百代之猶豫兮踵惟<lb/>
精於帝道畢逺臣之巧思兮備前王之所少璿璣玉衡<lb/>
之不傳兮乃今而獲聖人之大寳亂曰巍巍穹窿帝所<lb/>
則兮小心昭事惟合徳兮寫以良金如肖像兮父乾母<lb/>
坤斯瞻仰兮子之於親視無形兮對越在兹曷敢以寧<lb/>
兮兢兢業業承天休兮奉若不違升大猷兮祈天永命<lb/>
<pb n="KR4h0149_WYG_040-24a"/>
從兹始兮億萬斯年昊天其子之兮<lb/>
<pb n="KR4h0149_WYG_040-25a"/>
　瀛臺賦　　　　　　　　　　　葉方藹<lb/>
惟<lb/>
皇清受命混一海㝢建邦設都開疆啟土煥紫宫之矞<lb/>
皇輝丹闕之耀麗五雲鬱其上浮九重屹其雄峙固己<lb/>
運中央設萬國奠六鼇鞏四極樹無外之宏模立不騫<lb/>
之遐則者矣爾廼<lb/>
皇上聴政之暇思以鬯<lb/>
睿情洽<lb/>
<pb n="KR4h0149_WYG_040-25b"/>
宸歡頌匪日咏斯干爰循故國之遺址聿起<lb/>
新朝之壮觀巋乎其所謂瀛臺者是臺也聳金墉之西<lb/>
隅環玉河之四滙矗鴻濛而建標映觚稜而交彩俯雲<lb/>
霧以檻楯捫星辰以户椳廓遐覧於九州迓景福於千<lb/>
載寧良工之役其鬼神直上宰之移其蓬海觀夫紫戺<lb/>
霏微碧基深窅層櫨掲蘖飛梁夭矯陽馬驤騰於四榮<lb/>
隂虬躨跜於八表芝栭煥其戢孴桂柱挺而踔蹻爛朱<lb/>
緑之璘㻞繢仙靈之縹緲金鼇玉蝀連閣道以紆廻雕<lb/>
<pb n="KR4h0149_WYG_040-26a"/>
碧文珉縁御墀而窈窕中復藏温室理曲房蘭牖藻井<lb/>
螭梠鳳牕瓊寮珠户玉陛瑶璫青璅葳蕤夫綺疏丹雘<lb/>
歙赩乎雕梁既岧峩而䨎窲亦蜒蜿而軒翔瞻矚周旁<lb/>
俯仰上下其翼然者為亭其曠然者為榭其幽然者為<lb/>
淵其呀然者為罅鸞簫象管奏<lb/>
天樂於芳朝雲錦霓裳奉<lb/>
宸游於清夜山則林麓深䨹岡巒參差嶮巇岞峪嶢屼<lb/>
嵬嶷玉女捧盆而上睨仙人引掌而下垂湧寳地而傑<lb/>
<pb n="KR4h0149_WYG_040-26b"/>
立非神變其誰為水則發源西山泝流渤海汎濫洄瀠<lb/>
砰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奔駭走碧沙以油沺激白石其磊磊似弱水之蕩<lb/>
潏乎神居望瓊樓珠閣而靉靆則有珍樹敷榮瑶草含<lb/>
秀迷榖洊開華平長茂肅慎貢夫雒常拘彌獻其變晝<lb/>
紛沓蒼鬱左右前後畜九真之祥麟圉林氏之騶虞馴<lb/>
條峯之倉鹿閑大宛之赤駒鴻鵠鵷鸞互頡頏於霄漢<lb/>
鵁鶄鸂鶒争啑唼扵菰蒲青鯈裔與而遂其羣育白魚<lb/>
跳躍而應其貞符時維春也勾芒司令太皥乗權萬木<lb/>
<pb n="KR4h0149_WYG_040-27a"/>
紛其向榮百彚呈而鬬妍條風披拂淑氣囘旋<lb/>
天子於是御蒼玉之輦載青帛之旃望籧筐於桑野省<lb/>
錢鎛於農田襭菁華以敷賁逹幽滯而昭宣㦯賞花而<lb/>
作賦或垂釣而摛萹時維夏也長嬴序臨祝融炎煽平<lb/>
疇麥登凌室氷薦羙嘉木之留隂賞芳蓮之發絢<lb/>
天子於是彈五弦之琴揮七華之扇驅浮壒於太空引<lb/>
神飈於綺殿既解愠而阜財亦覽時而察變豈繡嶺之<lb/>
能方而甘泉之可羨若夫白帝改候青女戒時百物告<lb/>
<pb n="KR4h0149_WYG_040-27b"/>
瑞萬寳薦釐<lb/>
天子乃復出重霤降層墀驂大丙擁羣祗講獮狩之典<lb/>
習戰陣之儀八旗雷動七校雲移曜霆掣電搏熊射羆<lb/>
弧彎而蒼隼落劍舞而白猿馳凡以順金令之肅殺而<lb/>
代造物之威施至於北陸迎暉南方見昴虹影既蔵雲<lb/>
物斯考<lb/>
天子乃復扄神紫㣲棲心元顥爰燕息而深居用恭嘿<lb/>
而思道牙籖錦軸朱文緑字之竒玉匣金縢大貝赤刀<lb/>
<pb n="KR4h0149_WYG_040-28a"/>
之寳周廬環䕶夫百靈宥密静通乎萬肇於戲斯真所<lb/>
謂斟元化順亭毒攬金鏡調玉燭酌兩儀之節宣統億<lb/>
萬於掌握爰窮髙而極深自膺福而綏禄故能奢未及<lb/>
侈儉而不陋規遵王度動中得趣搆成靈闕結為神宇<lb/>
擬玉虛之清都恍太乙之紫府觀者目眯而精搖聞者<lb/>
神動而色沮斯固侍從之方朔不能馳辨而逞詞待詔<lb/>
之相如毋庸掞藻而抒麗者也爾廼下里之士負書珥<lb/>
筆挾筞周京觀光上國躑躅鵷班之後徘徊象魏之側<lb/>
<pb n="KR4h0149_WYG_040-28b"/>
喟然興曰夫詩書所陳史冊所紀唐堯茅階虞舜蒿柱<lb/>
混沌淳悶不可久處若夫周有靈臺而興秦以阿房而<lb/>
廢未央建章臨春結綺神仙長年艮嶽瓊宇或藉之昌<lb/>
或荒以圯惟居業之不同斯處室之各異今我<lb/>
皇上端而虛儼而佇髙拱九元洞矚萬里咨臯夔訪伊<lb/>
呂解網縦禽吹律囘黍貌言視聴祓其思嵗月日星符<lb/>
其序雨暘寒燠四時若其官食貨賔師八政修其紀是<lb/>
以庶徴應百福綏逺為和風近為朝曦及物物解被人<lb/>
<pb n="KR4h0149_WYG_040-29a"/>
人怡練太和於神明動歡欣於四支雖一㳺而一豫亦<lb/>
可咏而可思夫臺之以瀛稱也唐有瀛洲之榮宋有瀛<lb/>
館之選皆以處夫石渠之英而集彼金門之彦顧何草<lb/>
茅末品蓬蔂㣲賤亦得翺翔碧霄眺瞻清殿繞龍鱗而<lb/>
識<lb/>
聖顔移雉尾而窺宮扇深荷<lb/>
髙厚之神施敢矢涓滴之㣲願請為作歌以志舞抃歌<lb/>
曰維<lb/>
<pb n="KR4h0149_WYG_040-29b"/>
皇有道無反無側維<lb/>
皇有路蕩平正直<lb/>
皇在靈囿熙熙長旦景星紛陳卿雲是爛<lb/>
皇在靈沼澤沛恩浹海水無波江濤有截<lb/>
皇之出兮百神駿奔雨師灑道風伯清塵<lb/>
皇之入兮元一守户以翼以于是篤是祜惟圎錫盖惟<lb/>
方獻輿惟岳輸固惟溟效濡億萬斯年我<lb/>
皇樂胥<lb/>
<pb n="KR4h0149_WYG_040-30a"/>
　懋勤殿秋蘭賦<hi>有序</hi>　　　　　　　葉方藹<lb/>
　　<hi>臣</hi>方藹於七月二十四日入直<lb/>
　南書房臣英<hi>臣</hi>士竒示<hi>臣</hi>
　懋勤殿秋蘭賦二篇竊念蘭微卉爾得沐<lb/>
　禁近之清光荷<lb/>
天顔之一笑何其幸也臣又聞十室之邑必有忠信十<lb/>
　　步之内必有芳草山陬海澨含英孕竒者何限物<lb/>
　　倘有知欣欣向榮之情曷能已乎於是廣此意而<lb/>
<pb n="KR4h0149_WYG_040-30b"/>
　　為賦曰<lb/>
覽大鈞之播化察卉木之殊類庶土所滋繽紛薈萃或<lb/>
品下而栽榮或質幽而地顇惟懐芳兮處崇斯揚蕤兮<lb/>
呈瑞相彼幽蘭精英淑粹當其萌茁於山陂也靈根所<lb/>
託不髙不卑陋下澤之沮洳厭層巖之嶮巇倚翠㣲之<lb/>
徑曲縁碧澗之水湄含華吐秀芬敷色披背<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>葹與薋<lb/>
蒻暎杜蘅與江蘺夫其抱馥雖殊應候自若冬索春敷<lb/>
夏茂秋落乃有類同禀異貞姿晚萼勾芒升而緗葉始<lb/>
<pb n="KR4h0149_WYG_040-31a"/>
抽蓐收御而朱英方折衆皆黄落以萎摧此獨流馨而<lb/>
綽約貞潔兮似抱徳以待時晶英兮類協期而知托依<lb/>
赤墀入紫閣長結䕃於玉除永棲影於金谷且夫<lb/>
懋勤之為殿<lb/>
聖主於是乎寧神端拱怡情典學擷先哲之菁華藻圗<lb/>
書而丹雘綺疏日上兮鉛槧纍纍櫺檻風来兮芸香漠<lb/>
漠延載筆之儒臣褰穆清之淵幕於時松牖始秋梧宮<lb/>
未霜蓮潭變彩竹院生涼蒼苔縈砌瑶草拂廊開琅函<lb/>
<pb n="KR4h0149_WYG_040-31b"/>
而氣爽抽鳳藻而思颺爾乃綺牕之下綈几之旁翠枝<lb/>
縹蒂紫莖綠穰天香流兮拂拂幽藴發兮揚揚至如陽<lb/>
暉早曙露濯清宵鶴羽初警蛩吟乍撩蚪簷晚静蛛網<lb/>
晝寥挹孤芳兮若逺若近玩貞姿兮永夕永朝遏青裳<lb/>
之薫鬱黜将離之艶妖亭亨兮如謇諤之臣矢氷心以<lb/>
環列左右纚纚兮如潔修之士敷玉藻以掩映<lb/>
宸霄彼夫度索之桃實三千扶荔之甘蕉十二陵邱蟬<lb/>
聨臯澤揺裔者不可勝紀皆擯置而不陳獨此蘭之繞<lb/>
<pb n="KR4h0149_WYG_040-32a"/>
砌於以見崇質而斥華尚徳而賤藝栽培乎素履之林<lb/>
掇採乎晚成之蒂根深而其膏必沃植厚斯其功弗替<lb/>
豈無縁山被阿枝叢葉岐怨空谷之莫采經霜霰之凄<lb/>
其則與麋鹿偕處腐草同萎空寄生於野人之圃或分<lb/>
蒔於山谷之坻雖烟霞之賞愛奚崇髙之見知臣聞去<lb/>
蕭艾惟虞未盡藝蒲蘭常憂不榮何難羅三湘之秀擥<lb/>
七澤之英盡九畹之種空百畮之羣上窮嵯峨之顛下<lb/>
澈清泠之漬拂之拭之兮咸登<lb/>
<pb n="KR4h0149_WYG_040-32b"/>
有道聖人之側俾流徽於宣化之闥崇禮之廷而且林<lb/>
總兮萬品之蓊鬱扶疎兮千世之蔥菁<lb/>
<pb n="KR4h0149_WYG_040-33a"/>
　　㑹同館賦　　　　　　　　　盛符升<lb/>
若夫風雨之交河山之固帝王所以宅京也車書之㑹<lb/>
道里之均遐邇所以来庭也故北鎮始封流沙西被而<lb/>
東矢既貢駢乗南行惟八荒之在宥斯九譯之咸臻服<lb/>
紈牛而馴露犬供珠樹而獻素禽以至飛車乗毳沒羽<lb/>
浮金賮虞周所未賮臣軒頊所未臣莫非太平之盛事<lb/>
因為一統之常經至於懐方有氏象胥有官治其委積<lb/>
致其饔飱皆昔王所以崇禮數重郵傳也我<lb/>
<pb n="KR4h0149_WYG_040-33b"/>
朝肇域東方親附莫先於蒙古自白鶴之夢應扵秫田<lb/>
玉璽之祥收於察部而相率来歸者㦯義属一家或恩<lb/>
周萬户即今四十九旗之衆奉貢請安者嵗時踵武所<lb/>
以理藩有院特為開府他若賔服之三方則㑹同館為<lb/>
之主也原夫共球肇啟東自朝鮮節貢者三年貢者一<lb/>
其臣事為㝡先赤螢朱提比扵三品蘭千罽㲲擬於絺<lb/>
纎豹獺取織皮之備紙米當<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>秷之全而其仰被恩施<lb/>
者特厚賜金印賜裘馬免鷹免弓減粟減綿所加禮者<lb/>
<pb n="KR4h0149_WYG_040-34a"/>
己六十年西有吐魯番則囘族也地本車師闗通嘉峪<lb/>
昔争哈宻而搆難於前朝今合五城而入貢於甘肅所<lb/>
進者西馬羚羊金剛玉璞亦有駝鷹蒲萄旃罽刀弓之<lb/>
屬<lb/>
朝廷念其荒逺貢為遞減而賞従優渥由粤西而入者<lb/>
安南黎氏也龍編雉贄數欵祥州玉莭星軺時臨富水<lb/>
期兩貢之並進定六年以為紀厥貢南金博爐燭銀縷<lb/>
簋加以薫陸沈箋犀角象齒因其君臣能慕義以獻功<lb/>
<pb n="KR4h0149_WYG_040-34b"/>
仰承<lb/>
宸翰有忠孝保邦之褒羙至於粤東之貢道非一其南<lb/>
而西者為暹羅地多犀象俗貴香茶翠毛雀尾紫梗椒<lb/>
花紛織文與白氎兼藥石之繁多其西南之絶逺者為<lb/>
西洋舊有古里鎻里三十餘國散居海疆若今之波而<lb/>
都瓦為前代所未詳數其庭實亦有珊瑚琥珀哆囉伽<lb/>
㑲象齒犀角油露諸香後以貢獅復至義更重於来王<lb/>
今其人之向慕華風者多留處嶴門之陽而十萬里外<lb/>
<pb n="KR4h0149_WYG_040-35a"/>
更有異士星歴擅長生在拂覽勞績尤彰其由閩而入<lb/>
者為東南之琉球也居馬山而依黿嶼厯彭島而入湄<lb/>
州二年一貢臣職克脩封使再遣禮節殊優復軫念其<lb/>
地瘠自銅琉海螺而外槩謝却而弗收而中山世土之<lb/>
題牓<lb/>
天章炳炳於遐陬兼許其陪臣子弟雍序来逰斯文教<lb/>
之逺被足司契於懐柔其昔道粤東而今由南閩者為<lb/>
荷蘭地居險逺貢以八年充庭之盛過於諸邉如珊瑚<lb/>
<pb n="KR4h0149_WYG_040-35b"/>
琥珀玻璃玳瑁皆珍錯之駢闐及哆囉嗶吱洋布矮縀<lb/>
復紈綺之斑斕雜以刀劍鞍馬檀椒香露番花番蔻毛<lb/>
毯毛氊而海氛未靖之日又能移兵助勦功成夾板之<lb/>
船所以彤弓載錫嘉其至而勞其還他若西陲之有番<lb/>
寺乃土番故地也元為郡縣倘尚浮屠明初因之改立<lb/>
僧寺今之在洮岷者二十六在西寧者九来則各加恩<lb/>
賜其烏斯藏為稍大或稱王或稱法王或稱國師或稱<lb/>
禪師厥號各異地由滇蜀以逮秦隴義取外扞而兼内<lb/>
<pb n="KR4h0149_WYG_040-36a"/>
衛此又効順坤維甘肅以南之屏蔽也方今海水恬波<lb/>
扶桑銜日商舶環通泉流外溢将銀甕竹杖之咸臻亦<lb/>
鳳穴麟洲之可陟則又有四譯之館以待殊方之遥集<lb/>
雖吳客之稱大歸西賔之譚無外安足以罄其頌述哉<lb/>
<hi>臣</hi>職次禮官預聞南館有通事以待朝鮮有司賔以通<lb/>
四逺致饔致餼之俱詳掌環掌訝之是典更有三館二<lb/>
厰聚其馬駞收之牧苑雖析為有司之職守無一非<lb/>
聖澤之流衍也頌曰環館開卉袵来趾相錯兮玉虎鳴<lb/>
<pb n="KR4h0149_WYG_040-36b"/>
銀麞入増式廓兮越火枝浮瑶水窮禹鑿兮或冠帶或<lb/>
椎結紛戍削兮梯航㑹筐篚陳竒珍爍兮六節通九牢<lb/>
具恩優渥兮守四裔家六合綿地絡兮東戸啟南薫奏<lb/>
長宴樂兮<lb/>
　<lb/>
　<lb/>
　<lb/>
皇清文頴巻四十<lb/>
</p>
<p>
</p>
  </div>
</body>
</text>
</TEI>
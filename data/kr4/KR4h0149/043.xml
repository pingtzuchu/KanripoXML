<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0149_WYG_043-1a"/>
欽定四庫全書<lb/>
皇清文頴巻四十三<lb/>
　賦<lb/>
　　夏雲賦　　　　　　　　　　　張廷瓉<lb/>
青陽既餞絺衣漸成徴音恊律火徳司衡繼長増高啟<lb/>
明堂而布令含桃嘗麥薦清廟以将誠隂陽所結雲氣<lb/>
初呈炳陸離之異色任巻舒於太清既從龍以徐作亦<lb/>
觸石而旋生風動影移㸃綴鳳鸞之彩山蒸川潤飄揚<lb/>
<pb n="KR4h0149_WYG_043-1b"/>
珠玉之精助函關之紫氣鬭霞標於赤城示文章之竒<lb/>
麗比巖岫之崢嶸若乃萬象熙熈一陽杲杲丹心傾乎<lb/>
素葵晴暉照乎碧草始焉迥抱映皎日以増華漸覺紛<lb/>
綸亘長空而布藻衆峰之斷續相參孤嶠之稜嶒欲倒<lb/>
入宻林而如織紛出岫以高搴若澹若濃雨絲隨之而<lb/>
飛灑乍離乍合雷聲乘是以迴旋散輕隂於大地沛汪<lb/>
濊於高天覆平疇而増緑冒逺樹而生烟迨乎天光欲<lb/>
霽簷溜旋乾夕陽㣲照晝漏将殘蘋末之風拂輕衫而<lb/>
<pb n="KR4h0149_WYG_043-2a"/>
漸起冰輪之月掛碧落而初團望横空之漠漠忽片影<lb/>
之漫漫輕如染黛白若飄紈傍踈星而繚繞依銀漢而<lb/>
盤桓數朶參差莫辨羣山之何屬浮空變幻乃知造化<lb/>
之無端爾其為状也輪囷氤氲天章纂組散兮若升歛<lb/>
兮若俯緩兮若錦幄之方張疾兮若翬翼之輕舉浮沉<lb/>
兮若滄溟之驚濤攢簇兮若天朝之繡黼恍天孫之夜<lb/>
織兮濯七襄之錦於明河儼海若之春遊兮吹蜃氣之<lb/>
樓於孤嶼况復聚散徐徐徘徊自如雖垂天之足覽豈<lb/>
<pb n="KR4h0149_WYG_043-2b"/>
定在之能拘本無心之變化不留滓於清虚夏非雲則<lb/>
炎蒸曷潤雲非夏則瑰麗安舒順自然之時序乃盡態<lb/>
而無餘是以黄帝紀官師之名穆滿有瑶池之賦䕶汾<lb/>
陰之寶鼎綴栢梁之甘露擁王母之坐則香散樓臺望<lb/>
沛公之營則氣成龍虎凡史策之所載固更僕而難數<lb/>
恭逄泰運<lb/>
帝徳承乾兩儀定位七政相宣解愠阜財薄海洽南薫<lb/>
之奏光華復旦羣臣颺糺縵之篇值土氣之方潤正離<lb/>
<pb n="KR4h0149_WYG_043-3a"/>
火之欲燃騰清輝之靉靆浮積氣之蜿蜒秀色連蜷驅<lb/>
虹霓而直上竒姿惝恍應箕畢以開先瞻榮光之干呂<lb/>
與景星而並懸豈不足以發乾象之煒耀而侔<lb/>
睿藻之聯翩哉<lb/>
<pb n="KR4h0149_WYG_043-4a"/>
　　喜雨賦<hi>有序</hi>　　　　　　　　　張延瓉<lb/>
　　<hi>臣</hi>聞國家根本在農必藉雨膏之澤帝王稼穡為<lb/>
　　寶時深水旱之憂蓋統天下於一身視民間若外<lb/>
　　府為農請命自天降康隨感能通如響斯答我<lb/>
皇上道握乾符恩流豊蔀捐珠抵璧維勤黛耜于西疇<lb/>
　　賜粟蠲租屢出朱提于左藏時當春日念切田功<lb/>
　　東作方興甘霖宜霈<lb/>
特遣天潢之胄致祠西嶽之神齋祓精誠輒減官庖供<lb/>
<pb n="KR4h0149_WYG_043-4b"/>
　　億儀文簡質無勞驛騎馳驅豈同望祀之恒規實<lb/>
　　屬明禋之曠典更頒<lb/>
丹詔分命禮官各勵精心肅将祀事務使誠在幽而必<lb/>
　　格勿謂天為逺而難知果爾<lb/>
至徳濳孚重蒼恊應旋召離星之月忽移貫斗之雲樹<lb/>
　　色烟籠逺望西山飛瀑栁絲風織平添太液新波<lb/>
　　雖降澤于紫霄實流膏於<lb/>
清禁蓋山靈河伯皆奉<lb/>
<pb n="KR4h0149_WYG_043-5a"/>
天子之威靈而甘雨和風咸本<lb/>
聖心之仁愛臣幸居史職敬誌<lb/>
天庥謹作賦曰<lb/>
節迎首夏時届朱明祝融秉歴赤帝司晨炎曛自始火<lb/>
徳方新攬溝塍之繡錯布原隰之龍鱗青苖吐秀嘉頴<lb/>
垂芬需茲甘㴻黍稷生春田父瞻雲于桑隴<lb/>
一人旰食於楓宸于是發<lb/>
徳音下<lb/>
<pb n="KR4h0149_WYG_043-5b"/>
明詔陋巫史之紛紜殫精誠而感召遣<lb/>
帝室之親賢肅華隂之昭告務期揮霖雨于仙掌之峯<lb/>
洒甘露於蓮花之嶠更<lb/>
命宗伯秩太常修雩祀考彞章蠲慮靜志叩於天閶扇<lb/>
㣲風兮瀰隂壑翳輕雲兮韜陽光乃<lb/>
宸𠂻之甫動已上逹于穹蒼是日也天光亭午日影乍<lb/>
收氣滃靄而如暮聲颯灑而兼秋雷闐闐而皷急雨霡<lb/>
霡而絲稠濺珠光于綺綴掛玉屑于龍樓已足掃紅塵<lb/>
<pb n="KR4h0149_WYG_043-6a"/>
而清六合滋黄茂而卜有秋矣越翼日之晨澗隱晴霓<lb/>
林鳴隂鳥始攢團于天際終縈洄於林表其縁鴛瓦而<lb/>
注也若匹練之高懸其浮碧落而來也若銀河之欲倒<lb/>
紅沾<lb/>
上苑之花翠濕<lb/>
玉階之草香糅寳鼎之烟波溢昆明之沼<lb/>
天子乃坐廣厦啟珠扉歌有渰之萋萋咏興雨之祁祁<lb/>
聽銅龍之響急望金掌之雲飛忘<lb/>
<pb n="KR4h0149_WYG_043-6b"/>
玉衣之沾濕樂民願之無違若乃觀彼禹疆眺茲堯宇<lb/>
空濛逺岫周流平楚含爽氣而迎凉廻炎曦而却暑吐<lb/>
歕薄于珠泉散紛披于氷縷走急潦于横塘滙奔流於<lb/>
洲渚羣致慶于神庥共騰歡於華黍是以土膏資其霡<lb/>
霂嘉禾蔚其繁昌迎金風而薦秀挹玉露而含芳垂頴<lb/>
歌夫比櫛落實樍夫倉箱結緑懸黎充牣乎里閈隋侯<lb/>
明月錯落于綺疆夫孰非<lb/>
聖天子無逸以崇稼穡一徳以薦馨香而致此哉都邑<lb/>
<pb n="KR4h0149_WYG_043-7a"/>
父老荷鋤饋饁之儔沐膏澤而咏太平者為之歌曰<lb/>
聖人在宇兮臨萬方恭黙潜孚兮格九光走神龍兮舞<lb/>
商羊驅雲車兮灑天漿同莖異穗兮迎青霜蕋珠金粟<lb/>
兮盈秋場盤中粒粒兮<lb/>
君恩長耕田鑿井兮無相忘飲且樂兮夀而康於萬斯<lb/>
年兮戴<lb/>
帝徳之無疆<lb/>
<pb n="KR4h0149_WYG_043-8a"/>
　　玉河新栁賦　　　　　　　　曹鑑倫<lb/>
爾其標瑞莢於彤墀植華平於瑶圃比漢世而芝發齋<lb/>
房對堯天而松生棟戸君遷古度蘭成之所臚陳玉樹<lb/>
青蔥馬卿之所纂組榆垂天上之光桂長月中之樹靈<lb/>
鳳之所棲遲祥烏於焉翔舞縱摛藻以搴華非見聞之<lb/>
所能譜若乃九門日朗萬雉雲輝玉河如帶碧水生霏<lb/>
何以拂靈雨弄晴輝罨紅樓而婀娜臨紫陌而芳菲於<lb/>
是殷檉始栽朱陽乍滿穉態迎風柔條颺暖惟日月照<lb/>
<pb n="KR4h0149_WYG_043-8b"/>
臨之地在鵷鸞披拂之中分瓊島之韶華重城不隔借<lb/>
液波之沾潤流水時通拂面依依便疑張緒逢人濯濯<lb/>
旋類王恭葉葉輕黄染檀痕而新畫枝枝淺緑蘸黛影<lb/>
以初融則有貂蟬小隊來繋花驄誇命中於百歩貫楊<lb/>
葉於雕弓亦有詞客停車流觴迢遞歌上已之風光贈<lb/>
栁圏而修禊乃其金絲旖旎翠帶翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>仿賦筆於華林<lb/>
春旗一色繪風流於漢苑弱體三眠或朝囘而走馬或<lb/>
公退而垂鞭出春明而掩暎過宣武而便娟栁宿重光<lb/>
<pb n="KR4h0149_WYG_043-9a"/>
照城南之尺五栁枝一白陋東府之三千豈與夫亞夫<lb/>
營裏京兆街前金城路側㶚水橋邉但攀條以寄興託<lb/>
風物而流連想江南之萬樹爭罥水而飛綿何限藏鶯<lb/>
之縷徒牽載酒之船望雲霄之列植羡雨露於九天長<lb/>
樂之鐘聲不盡麗譙之漏㸃遥傳銷春光兮嵗歲被化<lb/>
日兮年年<lb/>
<pb n="KR4h0149_WYG_043-10a"/>
　　春省賦　　　　　　　　　　　沈朝初<lb/>
若夫三農百榖七陌九阡式觀食貨繄實民天望杏瞻<lb/>
蒲之候祁寒暑雨之占于耜舉趾菑畝新田藨蔉勤於<lb/>
力作與翼頌於豊年聖王所以戒農官而勤民事廵郊<lb/>
遂而惜春暄枉千乘於隴首示萬國以帥先者也爾廼<lb/>
北斗朝天東風拂地太皥司辰勾芒定位曦輪乍暖陽<lb/>
隨彭澤之禽淑景初舒谷滿析温之氣池開青荇之波<lb/>
花染黄鶯之翅絳雲作片杏一笑以烘霞碧玉為條栁<lb/>
<pb n="KR4h0149_WYG_043-10b"/>
三眠而曵翠芳林蒸日燦燦英華香草緑隄毶毶委被<lb/>
値上苑之青蔥正耕耘之始事當夫田畯至喜家室相<lb/>
歡揮鎡去莠築堰澆蘭饁餉紛於士女畚鍤荷於林巒<lb/>
葵腰鎌而乍采秧䇿杖而時看風笠糾舉烟簑滅漫引<lb/>
甘泉於逺澮浮翠梢於清湍願嵗時之無易思種植之<lb/>
維艱於時<lb/>
天子勤民事重農疇務穡勸耕顧勞心於稷契授時度<lb/>
地彌急務於殷周循先農之貽榘恢駿發之逺猶駕金<lb/>
<pb n="KR4h0149_WYG_043-11a"/>
根於玉軫䇿驪駟於蒼虬啟鳳扉於鸞閣開雉扇於龍<lb/>
樓千官星列萬騎雲稠歴東郊之駘蕩經南郭之廣袤<lb/>
隄畔王孫之草花前珠勒之騮染輪蹄於瑞靄和鈴響<lb/>
於鳴鳩遵紫陌而乍轉度青門而歴遊巻芳塵於林薄<lb/>
動神光於旌斿遂攸介而周咨蒸髦而慰語考俗觀風<lb/>
量時較雨視畦徑之如繩覩新苖之若縷旣深漑而疾<lb/>
耕爰濕稌而燥黍㣲飈漾於青蘋輕靄留於赤杜駢肩<lb/>
隴上之銚聨袂桑間之筥白叟含哺黄童翔舞然而<lb/>
<pb n="KR4h0149_WYG_043-11b"/>
聖心軫念天懐噢喣一夫未澤九廻靡巳慮蔀屋之無<lb/>
資倘窮簷之失所倉庚拂而凄其布榖鳴而延佇徒畝<lb/>
澮之星羅何手足之胼胝既東作之艱辛奚西成之億<lb/>
秭散財發粟家盈戸瀰非櫟陽而雨金似陳留之下黍<lb/>
襏襫用勤桔橰斯舉東塍西陌簇保介而咨茹上隴下<lb/>
畦悉曽孫之秬秠從此無荒畛而遺隰無珠粟而桂薪<lb/>
甸原野而思夏徳覩穎栗而念周仁蹔奉宸軒冀春王<lb/>
之再至小留仙蹕寛寸晷之行廵遂使比舍駢鄽荷耰<lb/>
<pb n="KR4h0149_WYG_043-12a"/>
鉏而載忭九州六宇合主伯以克勤非<lb/>
聖主之重農賜恤何恩膏之髓浹肌淪是以騶虞麟趾<lb/>
之獸羣遊苑山䨇岐百穗之禾挺生畎壑芝房輪囷而<lb/>
玉英景雲璀璨而金萼祥麟遊乎湍瀨丹鳥吟於觀閣<lb/>
覽庶績其洪凝嗣賡歌之浩作<lb/>
<pb n="KR4h0149_WYG_043-13a"/>
　　櫻桃賦<hi>有序</hi>　　　　　　　　　楊大鶴<lb/>
　　時惟朱夏百果含榮而櫻桃獨以先時而熟稱為<lb/>
　　嘉植故古者徃徃樹於芳林薦之寝廟其見珍也<lb/>
　　宜矣竊效昔賢體物之意裁為小賦以寫其致其<lb/>
　　辭曰<lb/>
緬時物之應候有朱實之離離方辭春而吐秀乃迎夏<lb/>
以標竒陋成隂之桃李效傾陽之露葵圓瑛綴顆宻葉<lb/>
成帷非徙植於西京之園即移根於含章之殿乍抽條<lb/>
<pb n="KR4h0149_WYG_043-13b"/>
以似藍俄凝實而若茜銜來御苑之鶯棲共上林之燕<lb/>
自大官之採擷供寝園之春薦染懸黎以垂樹琢珊瑚<lb/>
以成丸盛有金絲之籠供惟赤瑛之盤映日而繁星不<lb/>
散研朱而清露猶團廼其圓勻質美酸甜味足比若木<lb/>
則多滴歴之珠擬紅蓮詎遜玲瓏之玉信飽食其不妨<lb/>
有蔗漿之可欲夫物以應候為榮非時則失冬何取乎<lb/>
枇杷夏何思乎盧橘沉碧李而情怡浮翠𤓰而美溢彼<lb/>
朱柰與安榴各逄時而不一況當清和而曜采先百榖<lb/>
<pb n="KR4h0149_WYG_043-14a"/>
而揚英就丹宫而早熟出筠籠而見擎若茲櫻之爛漫<lb/>
固竒葩之挺生既羅羞於王公亦待聘於席珍惟嘗新<lb/>
之足貴洵夏淺之勝春顧樗櫟之陋質徒負愧於良辰<lb/>
撫嘉果而體物敢繼響於昔人<lb/>
<pb n="KR4h0149_WYG_043-15a"/>
　　玉河新栁賦　　　　　　　　李孚青<lb/>
皇都春早紫甸寒輕<lb/>
苑花穿蝶<lb/>
宫樹流鶯披玉河之新栁裊弱質以盈盈夫其芽㸃嫩<lb/>
黄稊抽淺緑好風之管領無邊皓露之沾濡才足紅墻<lb/>
東側匼匝一灣碧沼西頭迷離幾曲曉烟捲去分明春<lb/>
水㣲波夜月含來亦似秋天初沐纖穠骨格忍被亞夫<lb/>
營裏之名婉潤丰標不作何妥巷邊之族踠地金縷瀰<lb/>
<pb n="KR4h0149_WYG_043-15b"/>
空麴塵歇小侯之寳馬䕃華胄之雕輪揺颺<lb/>
龍池十里之亭臺隱隠休㣲<lb/>
鳳闕千門之篝瓦鱗鱗江北江南梁苑之花似雪三眠<lb/>
三起漢宫之樹名人原夫如線如絲宜晴宜雨等腰最<lb/>
削賞眉偏嫌攢青兩岸中淹蘭葉之舟濃黛一堆旁罨<lb/>
桃花之塢評量才質雲堦月地之品流檢校風情騷客<lb/>
詞壇之宗主旣種性之殊恒宜結根之得所乃有漢南<lb/>
抛擲㶚上攀牽關山何處洛中可憐溧陽酒樓無端三<lb/>
<pb n="KR4h0149_WYG_043-16a"/>
月武昌堠館重來幾年此則短葉披塵凄心䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>長條<lb/>
拂路摧意纏綿者矣至若中散門前柴桑宅裏桐分䕃<lb/>
以滿齋槐夾植而成市栁刺史桂林江上嵗嵗栽培杜<lb/>
拾遺秦州道中連朝徙倚金城揺落擁腫十圍板渚棲<lb/>
遲綿延千里雖邀顧盻之歡未極遭逢之美别有上林<lb/>
池館樂游綺羅坊名永豊殿號靈和毬場晝躤舞榭晨<lb/>
搓帯蟬正好翻燕如何映酒欹枝全身似舞隔簾吹絮<lb/>
逸韻疑歌然而京兆街心章臺樓角縱極目以延緣究<lb/>
<pb n="KR4h0149_WYG_043-16b"/>
殊情於今昨睹此日之芳菲羃<lb/>
御溝而綽約先<lb/>
禁籞之朱櫻壓堦墀之紅藥停寸晷以徘徊記千株之<lb/>
約畧<lb/>
神州沃壌<lb/>
帝里醲膏甘泉浹潤太液分饒綴景瀛洲肯藏鴉於宻<lb/>
葉飛華露掌寕繫馬於柔條一桁西山嵐翠淋侵乎<lb/>
御陌八星南曜光芒騰射乎魁杓歸院曽迷揷門亦可<lb/>
<pb n="KR4h0149_WYG_043-17a"/>
子城隂處零殘雪以猶霏東面風過擺長衢而倍嚲王<lb/>
恭濯濯對月爭妍張緒依依臨風獨坐一夜緑縧新剪<lb/>
能忘疇昔之染衫五更寳炬如城却憶清明之賜火<lb/>
<pb n="KR4h0149_WYG_043-18a"/>
　　南郊瑞雪賦<hi>有序</hi>　　　　　　　王沛思<lb/>
　　葢聞萬物本天運化機於北極一陽動地肅祀典<lb/>
　　於南郊風飄黍稷之馨爐烟馥馥氣散雲和之響<lb/>
　　竹管鏘鏘祀日至以迎初陽隆鼎烹而享<lb/>
上帝掃壇為祭昭事在潔籩肅豆之中積敬以将凝休<lb/>
　　於薦幣陳牲之外心和則神錫之福徳盛而天且<lb/>
　　不違以故明禋上升雲興霧起因而霏㣲下逮物<lb/>
　　潤土滋瑞協三冬被野而千林輝映花飛六瓣彌<lb/>
<pb n="KR4h0149_WYG_043-18b"/>
　　川而萬頃玲瓏隴麥資生搃沾濡乎禹甸農民誌<lb/>
　　慶爭忭舞於堯衢仰元化之紛綸識太和之感召<lb/>
　　非能占騐時逄量日之初幸在趨蹌義竊書雲之<lb/>
　　比爰濡筆而賦曰<lb/>
維黄鐘之應律睹景色之呈祥授時而土圭測影占候<lb/>
則宫線添長於卦觀其來復於氣騐其生陽水泉動於<lb/>
子月天心見於微茫王者所以配天而崇郊社報本而<lb/>
肅享将也我<lb/>
<pb n="KR4h0149_WYG_043-19a"/>
皇於是修祀事迎陽日或列黄琮或陳蒼璧或用陶匏<lb/>
或肆繭栗彛尊寳鼎肅肅薦馨玉戚朱干雍雍舞佾匪<lb/>
云邀福有感必通用以告䖍亦文而質於斯時也柴方<lb/>
燔而氣欲成霧齋既致而誠可動天同雲倐布瑞靄爭<lb/>
妍初猶㣲霰之乍集旣廼宻雪之廻旋隨風則忽飛忽<lb/>
舞落英則若絮若綿迷離乎壇丘之上淅瀝乎<lb/>
輦路之前乃霑濡既紛氣象愈淨喻其朗潔色與玉鬯<lb/>
爭明擬其飛揚氣與葭灰相應樹葉重而栢枝盡垂積<lb/>
<pb n="KR4h0149_WYG_043-19b"/>
輝凝而燎烟不勝已而地将盈尺花飛蔽空映陪祀之<lb/>
千官皎如鷺序照饗壇之萬瓦燦若瑶宫片片晶鹽疑<lb/>
造物為之調劑霏霏玉屑似化工為之磨礱惟<lb/>
聖天子之積誠對越肅志升中斯能應時和以承靈貺<lb/>
召嘉瑞而利農功猗與盛哉葢雪之為義也隂氣上蒸<lb/>
陽氣下濺融於夏則為雨為霖結於冬則為冰為霰數<lb/>
成地六故花六出而翻飛水生天一故本一元以貫串<lb/>
於以順時解滯利物厚生舒兩間之欝結鼓庶彚之勾<lb/>
<pb n="KR4h0149_WYG_043-20a"/>
萌潤枯泉而不竭消旱蝗於無形縱使雨玉遍乎郊原<lb/>
雨珠盈於邱壑號寒不可以衣被啼飢不可以咀嚼孰<lb/>
若此之膏澤旁流天人交格為豊嵗之先資而欣陽春<lb/>
之有脚也哉乃作歌曰<lb/>
帝徳精誠兮感穹蒼瀌瀌湙湙兮瑞雪颺逺阡邇陌兮<lb/>
麥苖昌預占大有兮慶穣穣民氣胥樂兮<lb/>
聖澤長<lb/>
<pb n="KR4h0149_WYG_043-21a"/>
　　荔枝賦　　　　　　　　　　　佘志貞<lb/>
伊圓穹之瑞精煥星景與雲卿濡灝氣於草木遇品物<lb/>
以流形隨墳壌之攸産挺嘉卉之蔥菁鍾嶺南之奥區<lb/>
蔚荔枝之叢生長嬴節届鶉火星移浮𤓰沉李暑雨凉<lb/>
颸縁岸圃兮寓目結朱實之離離爾乃團團布宻状如<lb/>
車葢羃澗蔽虧轇轕晻藹緗英黛葉同虬松之不凋紺<lb/>
理紫文入閬苑而曜綵綴之瓊幹纍纍明月之珠薦之<lb/>
琱盤灼灼玳筵之貝况復實駢火雲味酌天漿潤侔和<lb/>
<pb n="KR4h0149_WYG_043-21b"/>
璧竒踰五黄逺而望之粲若繁星麗碧落迫而玩之皎<lb/>
若朝霞映太陽雖有側生之誚終無忝上國之光至如<lb/>
珍族博傳淑類不一陳紫宋香方紅江碧鳳爪龍牙變<lb/>
態百出承甘液之零露凝如水精飲豊潤於醴泉融如<lb/>
絳雪香肌膩肉髣乎姑射之姿寒玉冰紈穆矣琅玕之<lb/>
色則有侯家甲第梓澤芳園穿池岸曲蓄水河源千株<lb/>
畢植萬顆俱圓火齊照耀滴乳凝鮮觧煩已相如之渇<lb/>
辟榖得留侯之仙又有期門公子澤宫弱冠修景納凉<lb/>
<pb n="KR4h0149_WYG_043-22a"/>
乘間縱翫税龍馬於金隄命鳬舟於江畔憐樹端之陸<lb/>
離愛懸黎之璀燦更有東都幽人西園嘉客珍果新嘗<lb/>
清香欲絶紅綃玉膚寫入海上之詩絳嚢晶丸載在風<lb/>
騷之籍美芙哉向使獨秀上清之境不落人間之世同<lb/>
蟠桃之結實與鶼鶼而並至足使蓬島増輝塵寰延佇<lb/>
豈非超衆果而獨貴嫓羣彚而尤麗者乎歌曰迤邐海<lb/>
嶠荔子丹兮萋萋馥馥烟霧翻兮外朗内潔匹明璫兮<lb/>
芳心甘氣沆瀣寒兮欲繪名品媿陸潘兮<lb/>
<pb n="KR4h0149_WYG_043-23a"/>
賜宴瀛臺賦　　　　　　　　　　　倪　燦<lb/>
辛酉孟秋<lb/>
皇上駐蹕瀛臺讌賚羣臣昭異數也於時江海不波山<lb/>
澤並晏泰階既平昭華爰獻天瑞降而銀甕呈地符升<lb/>
而器車薦調五緯於靈臺靖八維於赤縣飛聲騰實禮<lb/>
傳布政之宫直暢旁施樂奏總章之觀吹鱗没羽之族<lb/>
稽首來王赤蛇青馬之區望風請吏豈止狎素游赬團<lb/>
膏潄醴半景青赤孳歴虧盈而已哉於是<lb/>
<pb n="KR4h0149_WYG_043-23b"/>
天子乃陬吉日命良時啓西苑俯瑶池張廣筵受天禧<lb/>
羣工百職濟濟師師聽金鑰而戒旦警銀漢而趨墀於<lb/>
斯時也玉露方降少皥司秋眺嘉林之緑蔚睇菡蓞之<lb/>
紅浮後先繼至拜舞攸同爵引躬桓之五等班隨劍履<lb/>
之三公碧磴紅泉識蒼龍之過雨螭頭雉尾見朱雀之<lb/>
凌風其為殿也層臺妙迹仙署宸居學茅茨之不翦直<lb/>
清禁之宵餘寫冲襟於月峽昭太素於烟墟撫檐楹而<lb/>
論道對水鏡而披書既而旁觀逺嶠斜瞻黛壑複道烟<lb/>
<pb n="KR4h0149_WYG_043-24a"/>
廻攢溪霧錯叠輦路於盤龍響奔濤於控鶴萍徙楚江<lb/>
之蒂花轉崐墟之萼蘭飄君子之香松比大夫之爵栁<lb/>
墜露而魚驚浦含珠而鳥落前臨太液彌望廣淵灌注<lb/>
靈沼發源玉泉彚羣流之浩淼凌萬頃之波瀾龍口仰<lb/>
而噴沬虹梁亘以造天瞰金鰲之鬐鬛羡玉蝀之嬋娟<lb/>
紫菌前媚朱柯耀鮮渚浮杜若堤被香荃更有承光秘<lb/>
殿瑶華别島古栢挺幹而蜿蜒廣寒散彩以窈窕峯深<lb/>
夜久潭静秋新荷抽水蓋薜引山茵雪芝獻液紫卉傾<lb/>
<pb n="KR4h0149_WYG_043-24b"/>
津乍棲神於窅𣺌恍游目於太清其旁則有叢竹之亭<lb/>
藏舟之浦鸞鶴之羣龍鳳之舸蓬壺再覲於寰瀛溟渤<lb/>
若移於庭戸長風激而奔雷飛瀑下而成雨若夫崇智<lb/>
臨猗政和樂成亭臺交錯殿閣縱横樹竒抱石枝新吐<lb/>
茸鵁鶄鴻鵠叢集平其中至於香分太乙之壇圃種優<lb/>
曇之樹掌擢䨇立之金莖盤結三危之瓊露遇松喬於<lb/>
廣軒揖羡門於天路屑玉英以長存豈膏梁之足慕時<lb/>
而葆翟交垂羽旗斜指水嬉泛其沙棠銀塘廻其蘭艤<lb/>
<pb n="KR4h0149_WYG_043-25a"/>
揚帆北渚放纜南涯鳬驚鷗動雲起雪飛湘娥聞而隱<lb/>
現河伯見而躨跜何輕舟之徃返猶寸晷之未移然後<lb/>
釣魴鯉攫鰋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>拾紫貝取文魚網開荇藻鏡映琉璃庻<lb/>
石華之可掇似海月之堪携斯誠闕庭之勝概而宇内<lb/>
之奥區也於是雲䍐載臨羽林清曠風傳警蹕日輝天<lb/>
仗乃有簮筆從官文昌上相詞賦則東馬嚴徐勲業則<lb/>
臯䕫尹望畫省之儔惟兩尚書之班獨上簮裾奕奕頌<lb/>
鵷鷺之具瞻劍佩鏘鏘傍瑶階而相向位次既齊大賚<lb/>
<pb n="KR4h0149_WYG_043-25b"/>
爰沃出内府之竒珍頒天家之霧縠懸機巧緤雲不去<lb/>
而恒飛變䌰新絲蘂雖寒而不落於是太師合奏司正<lb/>
論功雲開甲帳苑繞璇宫豹胎割翠虬脯燔紅煮丹穴<lb/>
之雛鳳膳越嶺之珍熊梨稱縹蔕李字黄中揮虞絃於<lb/>
九陛醉堯酒以千鍾咸感恩於湛露願揚藻於雄風我<lb/>
皇上安不忘危樂猶致戒旣耀徳以觀兵復同箴乎交<lb/>
泰洵太平之盛事揚休聲於千載爰作頌曰<lb/>
穆穆我<lb/>
<pb n="KR4h0149_WYG_043-26a"/>
后萬齡作聖武定元基文清寶命波恬四海明宣七政<lb/>
息衆以寧綏荒以令<lb/>
飛龍繼迹鳴鳳重光乂安寰夏迭用柔剛戈船泛月劍<lb/>
騎横霜風驅海石電掃黔陽我<lb/>
后崇儉深戒侈靡力役罕用疾苦是咨<lb/>
朝堂肅穆簮紱委蛇勤政豊豫廣覽遐披禁籞西偏内<lb/>
廷右掖複道紆廻長林蓊欝平楚流青逺峯聳碧遊晏<lb/>
神臯仙靈室宅乃踵舊制乃創新模乃䟽幽壑乃引清<lb/>
<pb n="KR4h0149_WYG_043-26b"/>
渠<lb/>
瀛臺既啓穹表雲衢匪崇雕飾取法唐虞<lb/>
賜宴羣臣長筵是撫玉觴分賜周規折矩不借鳴琴無<lb/>
勞㑹舞上和下悦情怡神聚我<lb/>
后之徳偹致嘉祥八風從律朱草豊唐<lb/>
惠流蔀屋澤曁遐方㣲臣作頌蠡測難量<lb/>
<pb n="KR4h0149_WYG_043-27a"/>
賜宴瀛臺賦<hi>有序</hi>　　　　　　　　　陸　葇<lb/>
皇上勵政之二十年文徳誕敷武功遐暢一日二日萬<lb/>
　　幾不自暇逸百爾臣工罔敢弗欽承我<lb/>
后之意以靖共乃位猗歟夐哉明良喜起參唐虞而鼎<lb/>
　　盛矣當夫徂暑之月駐<lb/>
蹕乎西苑層臺凌霄緑波縈之望若員嶠然非以樂遊<lb/>
　　觀安逸豫也葢極尊親之孝養以秪奉<lb/>
璇宫問寝視膳既朝夕靡間而且侍<lb/>
<pb n="KR4h0149_WYG_043-27b"/>
鳳輦於琪林泛龍艫於蓬沼薫風生凉甘雨灑澤天人<lb/>
　　懽協禎符衍祥乃復昧爽而興進三公九卿百職<lb/>
　　事於雲牖之下考政治之得失辨論人材而進退<lb/>
　　之不啻延英之召對也<lb/>
聖慮所周俯念臣庻顧茲臺沼将與羣工偕樂其有爰<lb/>
　　居肇秋吉日惟申<lb/>
召宰相以下暨六曹員外郎以上入瀛臺而燕饗之先<lb/>
　　布<lb/>
<pb n="KR4h0149_WYG_043-28a"/>
綸音錫以表裏既飽之餘<lb/>
申命醉止莫不感悦舞蹈殫量畢懽肅肅雍雍成禮而<lb/>
　　退誠泰交之氣象亘古所未有也<hi>臣</hi>不職以史館<lb/>
　　㣲員忝預班末杯杓不勝如蠡測海欣忭之下謹<lb/>
　　拜手稽首而獻賦曰<lb/>
粤惟<lb/>
帝清之誕膺景命也維玉繩而建極廓析木以立京法<lb/>
太㣲而臨座象輦道以經營統乾徳之廣大奠八埏以<lb/>
<pb n="KR4h0149_WYG_043-28b"/>
永貞於時三階昌明重庥累洽體天時而出政順物情<lb/>
以作哲諧簫韶之九成解六服之炎暍蒞庶事以率興<lb/>
御講幄而不輟乃瞻赫曦麗天中揮五琴歌南風<lb/>
天子於是乗夏令應林鐘思以居高明而定心氣處臺<lb/>
榭而合昭融則惟西華之近苑為紫垣之右輔實宻邇<lb/>
於<lb/>
宸居作坤維之禁籞中有昆明濯龍之池太液唐中之<lb/>
渚綺散霞夕鏡瑩星曙晴泓一碧飈蕩鱗聚纎霂漂絲<lb/>
<pb n="KR4h0149_WYG_043-29a"/>
驟澍籠霧浩浩泱泱瀠洄灌注爾其緑楊漲煙斷岸若<lb/>
連菡蓞約秀芙蕖逞妍紅白相屬金碧相宣低光夜舒<lb/>
分枝合歡之美繡錯乎其間下有厥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稜峭雞翔蝦股<lb/>
蝟苞雁頭纍纍珠裹伊凉燠之性殊聿參差而結緒鳬<lb/>
茨藉姑鵠瀉劍蒲葭蘆交叢以蓊薈菰蒋轇轕而紛披<lb/>
荇牽并帶藻漾雞蘓屬玉連拳而雪映升蕖唼露而茵<lb/>
鋪象扶桑與濛汜列瀛洲與蓬壺其上則崇樓飛閣金<lb/>
鳳銅爵丹艧虹垂罘罳珠絡花萼之氣常通太華之峯<lb/>
<pb n="KR4h0149_WYG_043-29b"/>
如削洵蘂宫之莫睹恍乎窺綘霄而仰碧落茲乃於<lb/>
臨御之偶暇奏對之既休相月孟爽大火西流言集羣<lb/>
臣來豫來遊列鵷行於苑路秩雁序以登舟乗仙槎而<lb/>
汎銀漢附彩鷁而問牽牛榜師鼓楫銜尾南浮溯流沫<lb/>
之響牐泊凝碧之芳洲遂升橋亭仰象闕聆<lb/>
皇言之藹如儼<lb/>
天威於咫尺出含章之繒綵頒未央之通帛示章采之<lb/>
有差均多寡以沾澤於是扶疏覆帟張冪承雲魚魫燕<lb/>
<pb n="KR4h0149_WYG_043-30a"/>
尾妙香氤氲肆筵設席穆然以欣籩人實籩醢人實豆<lb/>
分玉粒於堯厨登珍膳以維偶膾炙美而處外殽胾列<lb/>
於左右鑒簠簋之必飭矧異數以命宥歌飽徳以樂胥<lb/>
普受福之孔厚旣陳饋以倍八復烹鮮而薦副沐在藻<lb/>
之恩膏嗤一割其何陋爰撤餘俎罷初筵䕃倚萬年之<lb/>
樹側聽靈芝之泉望水亭之太素想茅茨之在前並鼓<lb/>
腹於天衢而軒舞之翩躚於斯時也日之方中清颸初<lb/>
起鳴蝉嘒嘒聲曳層翳爰旅殽核爰錫酒醴則有綏山<lb/>
<pb n="KR4h0149_WYG_043-30b"/>
絢紅融峰結紫纂棗撰栗赤心黄理馬乳移種於西凉<lb/>
驪珠貢珍於越篚羅嘉果以維馨紛黄帕之斯啓跪受<lb/>
金爵琥珀其光繼以縹甆再覆再揚内卿宣勸洗爵飛<lb/>
觴不醉勿歸湛露洋洋疇不春融眼纈赭渥顔酡玉山<lb/>
峙而弗頽雲冠切而不俄雖燕衎之式忭矢温恭而靡<lb/>
他曰既醉止油然旅退薄晚靄於林暉凝秋容於嵐翠<lb/>
栁徑轉而欲迷虹梁渉而思憇則又有緑房含菂氷絲<lb/>
纏臂輕身延年除煩益氣方采沚而堆雲咸荷貺以錫<lb/>
<pb n="KR4h0149_WYG_043-31a"/>
類<hi>臣</hi>思夫盛典之希覯也昔夏姒饗鈞臺之上炎劉宴<lb/>
洛陽之宫貞觀慶善之洽禮開寳㑹節之從龍秪以循<lb/>
殿陛之故事介壽豈以雍容快於田而張樂恩自近而<lb/>
非公至若幸金明以選勝集芳林而燕喜惟宰貳與宗<lb/>
姓廼得邀賞賚而沃嘉旨豈有處清讌而軫念股肱合<lb/>
小大而永膺多祉若斯際之懽洽爲曠代之軼軌者乎<lb/>
<hi>臣</hi>摛詞未贍宫錦在膺積愧素飱貺重朱櫻負荷綿隕<lb/>
醉飫缶盈仰惟我<lb/>
<pb n="KR4h0149_WYG_043-31b"/>
聖皇之垂拱握璿璣而叶咸英屆有苖之格化宥品物<lb/>
以含𢎞佇見九苞集蒼虬迎醴泉涌神芝榮眞麟在藪<lb/>
洛甲效靈慶賜酺與擊壌萃萬國之歡情紀隆遇而靡<lb/>
罄曽何廻波于蒍之足稱<lb/>
<pb n="KR4h0149_WYG_043-32a"/>
賜宴瀛臺賦<hi>有序</hi>　　　　　　　　　毛奇齡<lb/>
皇帝御極之二十年六幕既熈萬象咸晳内有輯綏之<lb/>
　　治外宣揆奮之文講筵陳允執時見羹墻授閫播<lb/>
　　懐柔重敷撻伐将奏要荒之耆定進觀華甸之清<lb/>
　　寧然猶處治思危萬幾克毖居高善下一徳相期<lb/>
　　緬茲<lb/>
九重宵旰之勞翻以百職後先為念<lb/>
君無忘幾康臣無忘喜起同有賡揚大臣為坎舞小臣<lb/>
<pb n="KR4h0149_WYG_043-32b"/>
　　為衎歌共相礲礪因借巻阿之釃酒暫臨曲水以<lb/>
　　浮桮鴻酺合樂偕來興慶宫前文喜開筵不在長<lb/>
　　春殿裡當此金昊乗秋之際玉衡指兌之時九龍<lb/>
　　門外梧樹常隂百子池頭荷花初落蓬臺萬頃淡<lb/>
　　波與帳殿俱開閬苑千重紫水共樓船並轉畫橈<lb/>
　　齊舉還看水面鳬鷖錦纜同牽原是班中鵷鷺掛<lb/>
　　長綃於汾水不待為歌汎碧琖於昆明非關習戰<lb/>
　　乃以黼藻華裳之錫展茲吹笙鼓瑟之情龜甲青<lb/>
<pb n="KR4h0149_WYG_043-33a"/>
　　羅傳於㡛氏麟文繡錦出自<lb/>
宫中依然束帛之承筐儼發衣裳於在笥纈袍未覆漫<lb/>
　　教韋綬裁成霞綺難名苐遣封敖領去草頭鋪紫<lb/>
　　罽□就瑶漿林下蓋青油判将銀埒夏屋設公家<lb/>
　　之鼎秋蘭發王者之香乳中分䗶烹為龍鳳團花<lb/>
　　茶内加蘇散作琉璃細眼朱虬堪入脯需賚同昌<lb/>
　　縹玉可當醪曽呈裴令爾乃<lb/>
敕酒正掌頒醪之禮<lb/>
<pb n="KR4h0149_WYG_043-33b"/>
詔大官習錫膳之儀鵝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䴏脾排從錦帶羹前玉鱠金<lb/>
　　虀褁在紅綾餅内雖漢南之鶉雀不入腥肴而<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>
　　海之蠵螺乆淹葅醢肉泥流翠釡恒誇朔塞明駝<lb/>
　　肌雪落霜刀幾化秋林飛蝶况復大梁供米舊號<lb/>
　　金鎗太液登鱻新批玉鬛炊彫亨豆擷露稗之通<lb/>
　　莖聶鱠加鉶瀹河魴於在藻匪獨侍餕饗天倉之<lb/>
　　粟将使從官饜蓬島之魚爾且醴設六清無煩監<lb/>
　　史飲過三爵尚授催籌謂<lb/>
<pb n="KR4h0149_WYG_043-34a"/>
堯仁之浩蕩一日非狂而<lb/>
舜澤之澶洄千鍾猶淺縱曰有偕其飲謹聞之大射筵<lb/>
　　前其如不醉無歸亦載在朝元詩裏然猶藕船十<lb/>
　　丈玉井留甘蓮露三危金盤獻乳簇蜂房於繖下<lb/>
　　洗象骨於波間擘圓繭則清瀣俱流嚥壺氷而沉<lb/>
　　疴頓減種同鴈實頒之覲鴈歸時窠覆馬蹄捧向<lb/>
　　馬頭載出固上林之寶植罕到人間亦惟聖世有<lb/>
　　金莖長貽天際在昔鎬京燕飲詩誦嘉賓洛汭觥<lb/>
<pb n="KR4h0149_WYG_043-34b"/>
　　觩史傳盛事遡軒皇之張樂紀績於容成即陶后<lb/>
　　之斟膏授籙於籛子是以鄴舘著抽詞之美栢梁<lb/>
　　誇儷句之能如澠有唱候服尚興廻波作詞後王<lb/>
　　不鄙豈有珪璋韎韐同在遊歌嚴樂淵雲並叨讌<lb/>
　　賞而不矢音於高岡稱詩於華薄将使袞裳筐筥<lb/>
　　無須採菽為吟陳饋分饎未見其桐作頌南國鮮<lb/>
　　鱨鯋之可麗北山乏杞李以相歡則是式金式玉<lb/>
　　在形民無醉飽之心而如阜如山疑天保缺岡陵<lb/>
<pb n="KR4h0149_WYG_043-35a"/>
　　之祝亦何以俾匡時之佐負鼎爼而說王功嚮化<lb/>
　　之民援土桴而歌帝力是用捃摭荒蕪對揚<lb/>
優渥借東頭之賸管紀<lb/>
西囿之鴻恩<hi>臣</hi>奇齡不勝踴躍歡忭稽首頓首而為之<lb/>
　　賦<lb/>
夫以台室冲嬴之㑹天街晃朗之辰六合八荒受治九<lb/>
州四海稱臣侯甸有同文之俗遐荒無抗徳之倫詩歌<lb/>
江漢之紀誥傳彭濮之賓顥土之媪輿旣闢明堂之王<lb/>
<pb n="KR4h0149_WYG_043-35b"/>
㑹維新爾乃<lb/>
君儆無虞臣歌訪落上法天行下導民瘼昕切求衣宵<lb/>
戒聚<graphic n="KR1909" url="https://raw.githubusercontent.com/kanripo/KR-Gaiji/master/images/KR1909.png" mimeType="image/png"/>利在必興疑則廢格喜豢鵷鸞怒剪鯨鰐田董<lb/>
甾畬室務丹艧在宫在府一以振作<lb/>
聖心乾乾既勤且恪翻謂臣工勞者惟若從來官師規<lb/>
用木鐸<lb/>
温綸諄殷有如砥錯将藉遊豫庶幾酬酢爰設酒醴相<lb/>
予宴樂時則攝提初指乎金方夷則乍轉乎銅律清露<lb/>
<pb n="KR4h0149_WYG_043-36a"/>
徐塗乎階除凉風時起乎天末<lb/>
皇帝御少皥之宫臨蓐收之館将以理白藏調素節司<lb/>
秋起駕顥正按法時惟秩成道在相月霜柯澄鮮清景<lb/>
渙發瞻上林之<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>㙷兮睹太液之滄茫迤三州之藻薄<lb/>
兮涵萬頃之波光石鯨偃而低棹兮湖鴈飛而南翔顧<lb/>
隰荷之赩翕兮喜臯蘭之正芳嫓千葉於華井兮滋九<lb/>
畹於江湘佳人掩其翠蓋兮君子發乎幽香雜鳬淡而<lb/>
映蔚兮㧞藏茛而獨存於是俯拾虹梁傍依璚樹彫航<lb/>
<pb n="KR4h0149_WYG_043-36b"/>
嵯峨紼纚廻互汎漭沆之流波向蓬萊而問度旌銜鳳<lb/>
艦之乗竿有龍綃之布駕雲母以迎風輯榜人而擊素<lb/>
拂出水之菰蒲起前汀之鷗鷺林間敞殿齊明雲缺危<lb/>
樓微露仿祈年之在前盻函徳而難泝總蒿宫之既成<lb/>
猶采椽之故歩渚雖轉乎滄浪石無分於灔澦任錦䌫<lb/>
之所牽望瑶臺而不知處爾乃蔥綾雪麗貝錦雲明天<lb/>
孫剪就鮫人織成八蠶並澣百䌰齊縈團花間綴繁繐<lb/>
相生繢或朱而或黒絲一縱而一横絢布龍鱗之彩纎<lb/>
<pb n="KR4h0149_WYG_043-37a"/>
如鴻翼之輕覆黄羅於玉篋開畫袱於金籝揭尚衣之<lb/>
紀印罥長籖而署名禭以表乎素貞綺乃發其崢嶸温<lb/>
比毳旃之荷榮來華袞之嬰較翠錦而自失何盤雕之<lb/>
可營若夫掌和受齊大官捧膳鬴有鉶芼之羹案設楚<lb/>
苗之饌割東海之鮮蠡斮南園之斥鷃煎惟芍葯能和<lb/>
腊以萱蘇為薦按雲鴻於罼羅驚霧豹之芻豢象膏白<lb/>
以瑩霜猩唇紅而染茜矧鳳液之嘉魚為靈沼所僅見<lb/>
分腮襍蘆筍之枝切鱠落桃花之片爾廼採江陵之藟<lb/>
<pb n="KR4h0149_WYG_043-37b"/>
以為虀淅梁山之黍以作飯玉菽星攢金麩霧散𢷬罌<lb/>
葅於紫海之泥濯龍餅若春江之練馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羊酪覺甘露<lb/>
之俱生鳳餅龍圑雖沃水而無患况夫珠林窈窕布以<lb/>
氍毺銀塘宛轉青幢是舒太清之酒釃如珍珠瑶漿玉<lb/>
醴瀼瀼露濡金盤甫繼雜出雕觚比之大斗以燕以娛<lb/>
監正屢勸仰傳<lb/>
聖謨謂此㫖酒好樂不渝有即醑我無亦可酤不聞晚<lb/>
近猶有賜酺金門下士幸非淳于張昭雖醉容止自如<lb/>
<pb n="KR4h0149_WYG_043-38a"/>
起拜稽首不掎不扶含芬咀滑拊躬而思<lb/>
聖恩浩蕩直如江湖獨憐<hi>小臣</hi>何徳當諸廼企淵淪之<lb/>
深廣兮歎滄波之不測被翠幔與碧衣兮想瑶池之所<lb/>
植𣺌秋風之䬀䬟兮澹曉露之霡霂上有蓮房之戢戢<lb/>
兮下有藕枝之濯濯外備七星之羅胸兮内含衆竅之<lb/>
在臆<lb/>
詔其衆賚此臣庻兮匪止為佐是酒食一片固足消疴<lb/>
厲兮三漿可以解鄙嗇獨是菂藶之週通兮即汚泥亦<lb/>
<pb n="KR4h0149_WYG_043-38b"/>
不費拂拭宛高節之多梗刺兮亦素絲之能直雖其心<lb/>
苦之自知兮乃根柢而見牙角第<lb/>
湛恩之當矢報兮兼<lb/>
大惠之不宿謹捆載而親捧持兮漫縮滋而破薏念此<lb/>
涓滴之難嗛嗛兮於眇忽乎何力乃<lb/>
錫予之有加而靡已兮望滄瀛而末極<lb/>
　<lb/>
皇清文頴巻四十三<lb/>
</p>
<p>
</p>
  </div>
</body>
</text>
</TEI>
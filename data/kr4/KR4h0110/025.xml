<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻二十五</head> <lb/>
    <p>
<pb n="KR4h0110_WYG_025-1a"/>
欽定四庫全書<lb/>
　古今詩刪巻二十五<lb/>
　　　　　　　　　　　　明　李攀龍　編<lb/>
　　明五言律詩<lb/>
　　　送謝恭<hi>劉基</hi>
涼風起江海萬樹盡秋聲揺落豈堪别躊躇空復情帆<lb/>
過京口渡砧響石頭城為客歸宜早髙堂白髪生<lb/>
　　　太公釣渭圖<hi>劉基</hi>
<pb n="KR4h0110_WYG_025-1b"/>
璇室羣酣夜璜溪獨釣時浮雲看富貴流水澹鬚眉偶<lb/>
應非熊兆尊為帝者師軒裳如固有千載起人思<lb/>
　　　望孤山作<hi>劉基</hi>
返照千山赤寒煙一島青羈心霜下草生態水中萍黃<lb/>
屋迷襄野蒼梧隔洞庭空將垂老淚灑恨到滄溟<lb/>
　　　旅舍<hi>梁寅</hi>
寥濶山林迹淒涼江海情巴歌從俗好楚服為人輕把<lb/>
劍秋風起憂時白髪生黃金雖所貴未敢論縱橫<lb/>
<pb n="KR4h0110_WYG_025-2a"/>
　　　送宿衞將出守鄧州<hi>髙啓</hi>
中郎身領仗宿衞在承明舊射雙雕落新乗五馬行紅<lb/>
雲揺魏闕白水近襄城好勸諸年少春來賣劍耕<lb/>
　　　長安道<hi>髙啓</hi>
長樂鐘聲動平津樹色開中郎長㦸衛丞相小車來新<lb/>
成賜將第更築候神臺誰念文園客空懐作賦才<lb/>
　　　江村雜興<hi>楊基</hi>
拚醉望愁醒愁因醉轉增已歸仍似客投老漸如僧詩<lb/>
<pb n="KR4h0110_WYG_025-2b"/>
興風樓笛棋聲雪舫燈莫言渾不解此事野夫能<lb/>
　　　登岳陽樓<hi>楊基</hi>
春色醉巴陵闌干落洞庭水吞三楚白山接九疑青空<lb/>
闊魚龍舞嬋姢帝子靈何人夜吹笛風急雨㝠㝠<lb/>
　　　送曾伯滋赴西河將幕<hi>徐賁</hi>
上將初分閫儒官解習兵風旗春獵野雪帳夜歸營洮<lb/>
水從岷下祁山入隴平知君能載筆草檄報邊聲<lb/>
　　　宿真慶菴<hi>唐肅</hi>
<pb n="KR4h0110_WYG_025-3a"/>
落日古城隂蕭蕭竹樹深雨花知佛境流水識禪心月<lb/>
到翻經榻苔縁挂壁琴不因支許舊那得遂幽尋<lb/>
　　　秋夕懷張山人<hi>藍澗</hi>
鼓角邊聲壯林塘夜色幽涼風動疎竹明月在髙樓久<lb/>
客形容老孤城戰伐愁不眠懷魏闕長嘯拂呉鈎<lb/>
　　　雨中同孟原僉憲登嘉魚<hi>藍智</hi>
髙閣流鶯外荒城駐馬前江寒三月雨春老百蠻天折<lb/>
栁悲橫笛飛花落釣船乾坤總羈旅把酒意茫然<lb/>
<pb n="KR4h0110_WYG_025-3b"/>
　　　舟夜次查口柬蕭鵬舉<hi>劉崧</hi>
扁舟㳂緑嶼雙櫓折蒼波秋氣水邊早月明江上多魚<lb/>
龍今夜冷鴻雁幾時過去住闗幽興欹眠聽棹歌<lb/>
　　　張氏溪亭雜興<hi>劉崧</hi>
草閣經秋淨柴扉近水開霜林收橘柚風磴坐莓苔釣<lb/>
艇寒初放樵歌晚獨回城南車馬地欲往更徘徊<lb/>
　　　寄馮朝泰<hi>李德</hi>
金陵昔會面一别杳無音故國秋雲合大江春水深宦<lb/>
<pb n="KR4h0110_WYG_025-4a"/>
情同契闊老景各侵尋縱有衡陽雁何由寫素心<lb/>
　　　出塞曲<hi>林鴻</hi>
玉闗秋信早未雪授征衣王者應無敵胡塵不敢飛三<lb/>
河兵氣盛五道檄書稀日晚笳聲發將軍射獵歸<lb/>
　　　題福山寺陳鉉讀書堂<hi>林鴻</hi>
窮經不出戸一室古珠宫燈影秋雲裏書聲晚磬中開<lb/>
忩明竹雪散帙落松風料得無人到焚香對逺公<lb/>
　　　懷何士信謫西河<hi>浦源</hi>
<pb n="KR4h0110_WYG_025-4b"/>
全家離故鄉萬里謫窮荒草木疎邊境牛羊繞帳房風<lb/>
聲連雨雪漢語雜氐羌逺念平生友行吟淚數行<lb/>
　　　送張二貢士<hi>章誾</hi>
煙靄散春晴亂鴉深樹鳴千山懸落日一騎出孤城急<lb/>
管催離宴飛花亂旅情慇懃懷上策謁帝向承明<lb/>
　　　題林尚寶泮池書臺<hi>周𤣥</hi>
逸士多佳趣開忩對古池逺山晴後見明月夜深期荷<lb/>
氣通書幌藤隂落酒巵寥寥心境靜此外復何為<lb/>
<pb n="KR4h0110_WYG_025-5a"/>
　　　九月晦日感懷<hi>章表</hi>
長嘯拂呉鈎南圖惜壯遊乾坤同逆旅風雨忽窮秋牢<lb/>
落莊周劍飄揺范蠡舟行藏吾敢必天意信悠悠<lb/>
　　　晚過獅子林蘭若<hi>姚廣孝</hi>
無地堪逃俗乗昏復到林半山雲遏磬深竹雨留禽觀<lb/>
水通禪意聞香去染心叩門驚有客想亦為幽尋<lb/>
　　　賦得滄浪送陳景祺守襄陽<hi>楊士竒</hi>
漢水帶襄城滄浪舊有名分符來五馬如練照雙旌濟<lb/>
<pb n="KR4h0110_WYG_025-5b"/>
涉思為楫聽歌想濯纓須令郡人説堪比使君清<lb/>
　　　李郎中粉署餘清巻<hi>王洪</hi>
鳴佩趨丹闕焚香坐粉闈禁城鐘鼓靜人吏簡書稀幽<lb/>
鳥鳴髙樹涼風動紫薇明時仍宦達誰不羨恩輝<lb/>
　　　舟中雜興二首<hi>王洪</hi>
故國偏芳草髙臺多大風河山千古在登眺幾人同野<lb/>
澤鳴山雉荒陂起塞鴻新豐不可見煙樹五陵東<lb/>
　　　其二<lb/>
<pb n="KR4h0110_WYG_025-6a"/>
曠野杳無際孤舟齊魯間河流東下險天氣沍回還古<lb/>
道蒼煙逈長亭落照閒㣲茫雲水外一㸃是梁山<lb/>
　　　夕景樓<hi>陳璉</hi>
獨倚闌干久涼風滿客衣樹從京口斷山到海門稀雁<lb/>
影橫秋色蟬聲送夕暉蕪城纔咫尺樓堞望中㣲<lb/>
　　　送金諭德扈從征虜<hi>王英</hi>
駐蹕隂山下分營瀚海邊春光明玉帳殺氣薄胡天鼙<lb/>
鼓雷霆震旌旂日月懸㕘謀有籌策前席屢承宣<lb/>
<pb n="KR4h0110_WYG_025-6b"/>
　　　送積中上人歸天竺<hi>李時勉</hi>
承恩辭北闕飛錫返東林栁帶天邊雨松迴巖際隂談<lb/>
空青嶂曉戒臘白雲深坐對湖中月能忘去住心<lb/>
　　　送人南歸<hi>李禎</hi>
離絃兼楚調忍向醉時聞連嵗長為客他鄉更别君鷗<lb/>
波明夕照雁字寫秋雲迢逓還家夢相隨過海門<lb/>
　　　賦得暮雨送李胄<hi>張楷</hi>
㣲雨滄波路孤舟薄暮時雁迷歸浦早雲濕度江遲白<lb/>
<pb n="KR4h0110_WYG_025-7a"/>
日青山暝芳洲碧草滋紛紛對華髪相看總成絲<lb/>
　　　遊仙詩<hi>羅頎</hi>
幽徑赤城顛松蘿九曲連千林喧藥杵一嶂起茶煙深<lb/>
竇源通海層崖樹隱天攜琴就猿鶴同種玉峯田<lb/>
　　　題姚公綬山水<hi>張寧</hi>
幽意寫不盡萬山深更深白雲無出處緑樹漫成林啼<lb/>
鳥醒人夢流泉淨客心何當隨釣艇看奕草堂隂<lb/>
　　　送羅時泰憲副兵備瀘叙<hi>李東陽</hi>
<pb n="KR4h0110_WYG_025-7b"/>
劍閣攙天起巴江劃地流駐兵曾六鎮分臬比諸侯社<lb/>
稷須長計乾坤有壯遊安攘非兩事慎勿倚戈矛<lb/>
　　　靜海驛<hi>文林</hi>
深夜驛途靜長河瀚海通舟明沈水月燈暗落潮風暝<lb/>
色浮煙外春光欲雨中年年苦行役踪跡任飄蓬<lb/>
　　　江南旅懷<hi>楊時秀</hi>
客夢家千里鄉心栁萬條片雲遮海嶠一雨送江潮戀<lb/>
闕綈袍在懷人尺素遥春光看又晚何處灞陵橋<lb/>
<pb n="KR4h0110_WYG_025-8a"/>
　　　彭城有懷<hi>儲巏</hi>
清夜棹歌發髙秋客思生綿綿鄉國夢厯厯水雲程老<lb/>
樹危蟠石衝波怒嚙城白門樓上月偏傍海東明<lb/>
　　　郊壇值雪<hi>李夢陽</hi>
鳳輦連霄發雞鳴雪滿畿嚴隨黃鉞至輕繞翠華飛伏<lb/>
謁深沾珮朝回半濕衣懸知清切地沖黙迓天威<lb/>
　　　朱遷鎮廟<hi>李夢陽</hi>
宋墓莽岑寂岳宫今在兹霜風留檜栢隂雨見旌旗百<lb/>
<pb n="KR4h0110_WYG_025-8b"/>
戰回戈地中原左衽時土人嚴伏臘偏䕶向南枝<lb/>
　　　銀山寺<hi>李夢陽</hi>
銀山湯嶺北天外削三峰下見林中寺來聞午後鐘僧<lb/>
徒住石屋雷雨拔門松西望諸陵接雲成五色龍<lb/>
　　　南湖<hi>李夢陽</hi>
北山已竒絶逾嶺復南湖石磴相迴互巖泉乍有無開<lb/>
忩衆壑積當殿一峰孤更攬千林竹因懷長嘯徒<lb/>
　　　豐安<hi>李夢陽</hi>
<pb n="KR4h0110_WYG_025-9a"/>
地氣南逾熱僧林晚暫栖雲開一江去日在萬山西修<lb/>
竹涼風至昏鴉古木齊凭髙忽灑淚清世有征鼙<lb/>
　　　五老峰<hi>李夢陽</hi>
東南濤浪吞五老古今存秀色彭湖浴諸峰廬嶽尊中<lb/>
宵見海日北斗豁天門霜雪顏常淨雲煙解變魂<lb/>
　　　折桂寺<hi>李夢陽</hi>
折桂何朝寺開基分翠峰忩明五老雪門掩斗崖松泉<lb/>
瀑飛人過香臺印虎踪千巖誰得到百里但聞鐘<lb/>
<pb n="KR4h0110_WYG_025-9b"/>
　　　團山登望<hi>李夢陽</hi>
團山當縣口石壁對朝饒日靜湖波斂天低島色遥風<lb/>
雲餘伯氣呉楚混前朝秋水年年落英雄恨不消<lb/>
　　　芝山<hi>李夢陽</hi>
呉楚分何代乾坤此郡孤江從樹裏㫁山入雨中無戰<lb/>
鬬名空在英雄世與徂酒酣撫長劍極目盡重湖<lb/>
　　　明逺樓春望<hi>李夢陽</hi>
貢院初開閣春隂獨倚欄栁邊千艦聚花裏萬家殘風<lb/>
<pb n="KR4h0110_WYG_025-10a"/>
雨江聲壯兵戈地色寒㫁腸沙雁北羣起向長安<lb/>
　　　送秦子<hi>李夢陽</hi>
梁國秋砧滿范陽風葉稀如何故人去不與雁同飛北<lb/>
路薊闗古天寒易水㣲君行莫悲霧霜日指南輝<lb/>
　　　送人還闗中<hi>李夢陽</hi>
見君驅馬去忽起望鄉思華嶽寒逾峻涇河繞自遲躬<lb/>
耕來谷口把釣向皇陂何日一樽酒終南對不移<lb/>
　　　秋日王子臺上<hi>李夢陽</hi>
<pb n="KR4h0110_WYG_025-10b"/>
暑霽名王會臺成貴客過清秋疎草木落日上笙歌天<lb/>
地銜杯盡風雲傍檻多聖明今御極誰復慮干戈<lb/>
　　　晚過孟氏雷雨驟至王子亦來<hi>李夢陽</hi>
孟嘉真畏友王粲復多才下馬雲際暮開樽雨驟來疾<lb/>
雷當户落驚電觸簷回坐久明星出無煩曉漏催<lb/>
　　　再送白帥<hi>李夢陽</hi>
聖主下龍章將軍入鳳陽地盤淮海壯天擁孝陵長棨<lb/>
㦸新開府威名古辟疆卜年元萬世王道是金湯<lb/>
<pb n="KR4h0110_WYG_025-11a"/>
　　　和鄭生行經鳳陽<hi>李夢陽</hi>
浩蕩興龍地盤旋翥鳳形海吞淮水白天挿楚峯青帝<lb/>
宅精靈聚陵宫虎豹扄萬年禋祭禮有道賴朝廷<lb/>
　　　鄭生至自泰山二首<hi>李夢陽</hi>
昨汝登東嶽何峯是絶峯有無丈人石幾許大夫松海<lb/>
日低波鳥巖雷起窟龍誰言天下小化外亦王封<lb/>
　　　其二<lb/>
俯首無齊魯東瞻海似杯斗然一峰上不信萬山開日<lb/>
<pb n="KR4h0110_WYG_025-11b"/>
抱扶桑躍天橫碣石來君看秦祖後仍有漢皇臺<lb/>
　　　中秋南康<hi>李夢陽</hi>
同是中秋月匡廬只自看故臨石鏡上偏傍落星灘北<lb/>
望闗山隔南飛鳥鵲寒鳳歌喧太液光滿憶長安<lb/>
　　　己夘元夕<hi>李夢陽</hi>
此夜門還閉中天月自看春催桂應發雪映兔猶寒兒<lb/>
女添燈閙鄰家品笛殘少年思可笑走馬向更闌<lb/>
　　　九日上方寺二首<hi>李夢陽</hi>
<pb n="KR4h0110_WYG_025-12a"/>
賞時爭上塔乗月復登臺地盡中原入天空秋色來望<lb/>
鄉畨恨雁有菊且銜杯却憶龍山帽徒增醉者哀<lb/>
　　　其二<lb/>
天地疎秋色樓臺敞客歌逺江寒自白落木晚堪多月<lb/>
為銜杯出鴻於鳴磬過霜橫不歸去吾意在煙蘿<lb/>
　　　雨後朝望<hi>李夢陽</hi>
半夜雷驅雨清晨潦映空起看南偃樹知是北來風宿<lb/>
霧籠初日晴天滅㫁虹劇心時序晚遮莫傅巖功<lb/>
<pb n="KR4h0110_WYG_025-12b"/>
　　　獄夜雷電暴雨<hi>李夢陽</hi>
一雨暮何急孤眠宵未央疾雷翻暗壁落電轉空梁勢<lb/>
極千山動光還萬里長天威終不測魑魅可潛藏<lb/>
　　　野風<hi>李夢陽</hi>
山鳴野風至漢水白蕭蕭月滉魚龍醒雲蒸豺虎驕有<lb/>
家驚節物不寐想前朝萬古英雄跡江城夜寂寥<lb/>
　　　河上秋興二首<hi>李夢陽</hi>
日上秋林淨江清旅思㣲黃葉雨後積白酒客來稀今<lb/>
<pb n="KR4h0110_WYG_025-13a"/>
古三川地乾坤一布衣獨行吟望苦沙海鴈還飛<lb/>
　　　其二<lb/>
白馬瓠子口秋風汾上歌帝鄉不可見千載白雲多樹<lb/>
動江帆至霜前塞鴈過滄洲無盡極慷慨有漁簔<lb/>
　　　懷李獻吉<hi>何景明</hi>
冠葢京華地斯人獨可哀神龍在泥滓朱鳳日摧頽世<lb/>
路無知己乾坤孰愛才梁園别業在何日見歸來<lb/>
　　　寄王職方<hi>何景明</hi>
<pb n="KR4h0110_WYG_025-13b"/>
北望依南斗長安萬里愁西風入上苑楊栁落金溝雲<lb/>
近蓬萊闕天迴太液流仙郎歸畫省髙詠接同遊<lb/>
　　　雨後次孟望之<hi>何景明</hi>
萬里看無際髙秋接素氛江村昏片雨石壁㫁孤雲鴻<lb/>
鴈常求侣鳬鷗不離羣寒山有落木風起暮紛紛<lb/>
　　　西郊秋興<hi>何景明</hi>
嚴風日以發落葉已紛紛逺樹斜銜照寒山半入雲步<lb/>
兵常嗜酒水部自能文悵望千秋上斯人亦不羣<lb/>
<pb n="KR4h0110_WYG_025-14a"/>
　　　送羅秀才歸省<hi>何景明</hi>
汝念髙堂母還家秋色深遥知倚門望應慰㫁機心落<lb/>
葉清淮朗浮雲楚塞隂西風吹匹馬惆悵送歸吟<lb/>
　　　寄張伯純提學<hi>何景明</hi>
舊屬朝端望俱稱柱下才九霄驄馬出千仞鳳凰來河<lb/>
洛經中嶽星辰動外臺山城有桃李花向幾時開<lb/>
　　　送楊太常<hi>何景明</hi>
聞説西南寇猶多虎豹羣過秦應有論諭蜀可無文未<lb/>
<pb n="KR4h0110_WYG_025-14b"/>
返巴山使空懸棧道軍煩將父老意歸報聖明君<lb/>
　　　玉泉<hi>何景明</hi>
行遊金口寺坐愛玉泉名雲去隨龍女風來動石鯨入<lb/>
宫朝太液穿苑象昆明却望天河水迢迢萬古情<lb/>
　　　送彭總制<hi>何景明</hi>
蜀道青天上岷山赤日西九重連授鉞萬里動征鼙開<lb/>
府松沙靜懸軍玉壘低知公安蜀計諸葛大名齊<lb/>
　　　盜起<hi>何景明</hi>
<pb n="KR4h0110_WYG_025-15a"/>
盜起從畿甸徒勞將帥心徴兵揺白羽募士散黃金天<lb/>
地河嵩隔風塵海岱隂萬方吹畫角此曲淚沾襟<lb/>
　　　送李體仁按雲南<hi>何景明</hi>
漢使西南域天王節制名九霄看鳳下萬里避驄行風<lb/>
偃蠻夷靜霜驅瘴癘清壯遊仍攬轡從此慰平生<lb/>
　　　十四夜集良伯宅<hi>何景明</hi>
陶令堂中月深更酒為攜金波流未滿白露逈含淒鴻<lb/>
鴈秋江北芙蓉漢苑西一杯同悵望萬里各羈棲<lb/>
<pb n="KR4h0110_WYG_025-15b"/>
　　　送郭刑部守寧波<hi>何景明</hi>
漢庭黃綬吏西省白雲司豈謂為郎久猶言出守遲雲<lb/>
霄懸賜履江海入褰帷古越今名郡風流當在兹<lb/>
　　　寄王康吕三子<hi>何景明</hi>
鄠杜終南曲邠岐渭北陲水多龍臥處山有鳳來時星<lb/>
宿中宵動風雲萬里移滄江問靈劍離合少人知<lb/>
　　　寺中齋居簡崔内翰張侍御<hi>何景明</hi>
徑雪草生細林寒鶯到稀傷春懷二子齋沐掩禪扉石<lb/>
<pb n="KR4h0110_WYG_025-16a"/>
室栖金馬天花落繡衣分明共朝寺鵷鷺不同飛<lb/>
　　　殿試宿禮部和馬張二光禄喬直閣諸公<hi>何景明</hi>
東殿春朝晚南宫夜宿深鎖闈猶月色開閣更松隂地<lb/>
逈神仙接天髙象緯臨諸君清廟作三歎有餘音<lb/>
　　　贈王舉人<hi>何景明</hi>
王子萬人英詩名何日成驪珠眠自抱天馬傍誰行旅<lb/>
食青楓改秋吟素髪生過逢見汝意潦倒愧吾情<lb/>
　　　皇陵<hi>何景明</hi>
<pb n="KR4h0110_WYG_025-16b"/>
陵閣皇靈閟山河王氣遥萬年龍虎抱每夜鬼神朝玉<lb/>
盌留天地金燈照寂寥如看翠華度縹緲在青霄<lb/>
　　　鑑公房石燈<hi>何景明</hi>
石盌何年鑿瑶燈此夕然雲流自五嶽月色近諸天定<lb/>
裏金輪轉光中玉鏡懸西來不滅影常照法筵前<lb/>
　　　登塔<hi>何景明</hi>
古塔層城畔秋毫萬里看登髙携賦客落日眺長安天<lb/>
地懸相抱江山鬱自盤誰能絶頂上不避北風寒<lb/>
<pb n="KR4h0110_WYG_025-17a"/>
　　　駕出<hi>何景明</hi>
九重𤣥武仗萬嵗羽林軍朝帝乗輿出行天警蹕聞螭<lb/>
頭蟠曉日雉尾拂春雲佇望南郊氣遥連北斗文<lb/>
　　　大祀<hi>何景明</hi>
金榜星辰幕瑶函海岳編受禧同漢室登禪異秦年日<lb/>
抱龍旂轉天流羽葢旋揚雄老陪從白首賦甘泉<lb/>
　　　題蘇子瞻遊赤壁圖<hi>何景明</hi>
垂老黃州客髙秋赤壁船三分留古跡兩賦到今傳落<lb/>
<pb n="KR4h0110_WYG_025-17b"/>
日寒江動青天㫁岸懸畫圖誰省識千載尚風煙<lb/>
　　　送汪器之司成還南京<hi>何景明</hi>
帝宅龍盤内儒林鳳覽中此來名益重相送意無窮畿<lb/>
甸江山抱宫牆日月通仙舟上南斗攀望綵雲空<lb/>
　　　闗門<hi>何景明</hi>
虎衞闗門逈龍沙塞曲深風雲時有氣日月晝長隂中<lb/>
使西來訊千官北望心天寒漢宫闕翠葢憶春臨<lb/>
　　　寄中丞彭總制<hi>何景明</hi>
<pb n="KR4h0110_WYG_025-18a"/>
湖海藏身逺朝廷屬望頻駿功收戰伐龍臥偃經綸星<lb/>
宿黃河氣風雲華嶽神生才元有待終起慰斯人<lb/>
　　　説經臺<hi>何景明</hi>
西海何年去南山萬古存風雲留福地星斗上天門有<lb/>
欲誰觀妙無為自覺尊青年不復返空誦五千言<lb/>
　　　望終南<hi>何景明</hi>
近覽終南霽遥迎斜日曛黛横千里色花挹五臺雲城<lb/>
闕行相映川原望轉分丹梯懸古洞未訪石霞文<lb/>
<pb n="KR4h0110_WYG_025-18b"/>
　　　送賈郡博赴階州<hi>何景明</hi>
十載一儒官西行道路難羌夷應俎豆邊徼有衣冠隴<lb/>
阪盤雲上秦城向斗看好音懷萬里早晚報長安<lb/>
　　　寄題丹陽孫氏七峰山房<hi>何景明</hi>
聞爾山房勝青天秀七峰芙蓉疊日月雲霧裊杉松堦<lb/>
倚山巒積忩通洞壑重源潭暗雷雨白晝有蟠龍<lb/>
　<lb/>
　古今詩刪巻二十五<lb/>
</p>
<p>
</p>
  </div>
</body>
</text>
</TEI>
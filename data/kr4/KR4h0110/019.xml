<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷十九</head> <lb/>
    <p>
<pb n="KR4h0110_WYG_019-1a"/>
欽定四庫全書<lb/>
　古今詩刪卷十九<lb/>
　　　　　　　　　　　　明　李攀龍　編<lb/>
　　唐五言排律<lb/>
　　　送儲邕之武昌<hi>李白</hi>
黄鶴西樓月長江萬里情春風三十度空憶武昌城送<lb/>
爾難為别銜杯惜未傾湖連張樂地山逐泛舟行諾謂<lb/>
楚人重詩傳謝眺清滄浪吾有曲寄入棹歌聲<lb/>
<pb n="KR4h0110_WYG_019-1b"/>
　　　送友人尋越中山水<hi>李白</hi>
聞道稽山去偏宜謝客才千巖泉灑落萬壑樹縈廻東<lb/>
海横秦望西陵遶越臺湖清霜鏡曉濤白雪山來八月<lb/>
枚乘筆三呉張翰杯此中多逸興早晚向天台<lb/>
　　　秋日登揚州西靈塔<hi>李白</hi>
寶塔凌蒼蒼登攀覽四荒頂高元氣合標出海雲長萬<lb/>
象分空界三天接畫梁水揺金刹影日動火珠光鳥拂<lb/>
瓊簾度霞連綉拱張目隨征路斷心逐去帆揚露浩梧<lb/>
<pb n="KR4h0110_WYG_019-2a"/>
楸白霜催橘柚黄玉毫如可見於此照迷方<lb/>
　　　中丞宋公以呉兵赴河南軍次尋陽脫余之囚<lb/>
　　　　叅謀幕府因贈之<hi>李白</hi>
獨坐清天下專征出海隅九江皆渡虎三郡盡還珠組<lb/>
練明秋浦樓船入郢都風髙初選將月滿欲平胡殺氣<lb/>
横千里軍聲動九區白猿慙劍術黄石借兵符戎虜行<lb/>
當剪鯨鯢立可誅自憐非劇孟何以佐良圖<lb/>
　　　陪張丞相自松滋江東泊渚宫<hi>孟浩然</hi>
<pb n="KR4h0110_WYG_019-2b"/>
放流下松滋登舟命楫師詎㤀經濟日不憚沍寒時洗<lb/>
幘豈猶古濯纓良在兹政成人自理機息鳥無疑雲物<lb/>
吟孤嶼江山辨四維晚來風稍𦂳冬至日行遲獵響驚<lb/>
雲夢漁歌激楚辭渚宫何處是川暝欲安之<lb/>
　　　九日峴山宴<hi>孟浩然</hi>
宇宙誰開闢江山此鬱盤登臨千古用風俗歲時觀地<lb/>
理荆州分天涯楚塞寛百城今刺史華省舊郎官共羙<lb/>
重陽節俱懐落帽歡酒邀彭澤載琴輟武城彈獻夀光<lb/>
<pb n="KR4h0110_WYG_019-3a"/>
浮菊尋幽或藉蘭烟虹鋪藻翰松竹挂衣冠叔子神如<lb/>
玉山公興欲闌傳聞車馬醉還向習池看<lb/>
　　　送柴司户充劉卿判官之嶺外<hi>高適</hi>
嶺外資雄鎮朝端寵節旄月卿臨幕府星使出詞曹海<lb/>
對羊城濶山連象郡高風霜驅瘴癘忠信涉波濤别恨<lb/>
隨流水交情脫寶刀有才無不適行矣莫徒勞<lb/>
　　　陪竇侍御泛靈雲池<hi>高適</hi>
白露先時降清川思不窮江湖仍塞上舟楫在軍中舞<lb/>
<pb n="KR4h0110_WYG_019-3b"/>
換臨津樹歌饒向晚風夕陽連積水邉色滿秋空乘興<lb/>
宜投轄邀歡莫避驄誰憐持弱羽猶欲伴鵷鴻<lb/>
　　　同熊少府題盧主簿茅齋<hi>高適</hi>
虚院野情在茅齋秋興存孝亷趨下位才子出高門乃<lb/>
繼幽人静能令學者尊江山歸謝客神鬼下劉琨階樹<lb/>
時攀折窓書任討論自堪成獨往何必武陵源<lb/>
　　　重經昭陵<hi>杜甫</hi>
草昧英雄起謳歌歴數歸風塵三尺劍社稷一戎衣翼<lb/>
<pb n="KR4h0110_WYG_019-4a"/>
亮貞文徳丕承戢武威聖圖天廣大宗祀日光輝陵寢<lb/>
盤空曲熊羆守翠㣲再窺松栢路還見五雲飛<lb/>
　　　王閬州筵奉酬十一舅惜別之作<hi>杜甫</hi>
萬壑樹聲滿千崖秋氣高浮舟出郡郭别酒寄江濤良<lb/>
㑹不復久此生何太勞窮愁但有骨羣盜尚如毛吾舅<lb/>
惜分手使君寒贈袍沙頭暮黄鶴失侣亦哀號<lb/>
　　　春歸<hi>杜甫</hi>
苔徑臨江竹茅簷覆地花别來頻甲子歸到忽春華倚<lb/>
<pb n="KR4h0110_WYG_019-4b"/>
杖看孤石傾壷就淺沙逺鷗浮水静輕燕受風斜世路<lb/>
雖多梗吾生亦有涯此身醒復醉乘興即為家<lb/>
　　　江陵望幸<hi>杜甫</hi>
雄都元壯麗望幸歘威神地利西通蜀天文北照秦風<lb/>
烟含越鳥舟楫控呉人未枉周王駕終期漢武廵甲兵<lb/>
分聖㫖居守付宗臣早發雲臺仗恩波起涸鱗<lb/>
　　　太歲日<hi>杜甫</hi>
楚岸行將老巫山坐復春病多猶是客謀拙竟何人閶<lb/>
<pb n="KR4h0110_WYG_019-5a"/>
闔開黄道衣冠拜紫宸榮光懸日月賜予出金銀愁寂<lb/>
鴛行斷參差虎穴隣西江元下蜀北斗故臨秦散地逾<lb/>
髙枕生涯脫要津天邉梅栁樹相見㡬回新<lb/>
　　　奉和嚴中丞西城晚眺<hi>杜甫</hi>
汲黯匡君切亷頗出將頻直詞才不世雄畧動如神政<lb/>
簡移風速詩清立意新層城臨媚景絶域望餘春旗尾<lb/>
蛟龍㑹樓頭燕雀馴地平江動蜀天濶樹浮秦帝念深<lb/>
分閫軍須逺筭緡花羅封蛺蝶瑞景送麒麟辭第輸高<lb/>
<pb n="KR4h0110_WYG_019-5b"/>
義觀圖憶古人征南多興緒事業暗相親<lb/>
　　　奉觀嚴鄭公㕔事岷山沲江圗<lb/>
沲水臨中座岷山赴北堂白波吹粉壁青障挿彫梁直<lb/>
訝松杉冷兼疑菱荇香雪雲虚㸃綴沙草得㣲茫嶺鴈<lb/>
隨毫末川霓飲練光霏紅洲蕋亂拂黛石蘿長暗谷非<lb/>
闗雨丹楓不為霜秋城𤣥圃外景物洞庭傍繪事功殊<lb/>
絶幽襟興激昂從來謝太傅丘壑道難忘<lb/>
　　　行次昭陵<hi>杜甫</hi>
<pb n="KR4h0110_WYG_019-6a"/>
舊俗疲庸主羣雄問獨夫䜟歸龍鳯質威定虎狼都天<lb/>
屬尊堯典神功協禹謨風雲隨絶足日月繼高衢文物<lb/>
多師古朝廷半老儒直詞寜戮辱賢路不崎嶇往者灾<lb/>
猶降蒼生喘未蘇指揮安率土盪滌撫洪鑪壯士悲陵<lb/>
邑幽人拜鼎湖玉衣晨自舉鐡馬汗常趨松栢瞻虚殿<lb/>
塵沙立瞑途寂寥開國日流恨滿山隅<lb/>
　　　送楊六判官使西蕃<hi>杜甫</hi>
送逺秋風落西征海氣寒帝京氛祲滿人世別離難絶<lb/>
<pb n="KR4h0110_WYG_019-6b"/>
域遥懐怒和親願結歡敕書憐賛普兵甲望長安宣命<lb/>
前程急惟良待士寛子雲清自守今日起為官垂淚方<lb/>
投筆傷時即據鞍儒衣山鳥怪漢節野童看邉酒排金<lb/>
盌夷謌捧玉盤草肥蕃馬徤雪重拂廬乾慎爾㕘籌畫<lb/>
從兹生羽翰歸來權可取九萬一朝摶<lb/>
　　　冬日洛城北謁𤣥元皇帝廟<hi>杜甫</hi>
北極𤣥都閟憑高禁籞長守祧嚴具禮掌節鎮非常碧<lb/>
瓦初寒外金莖一氣傍山河扶繡户日月近雕梁仙李<lb/>
<pb n="KR4h0110_WYG_019-7a"/>
盤根大猗蘭奕葉光世家遺舊史道徳付今王畫手看<lb/>
前軰吳生逺擅塲森羅移地軸妙絶動宫墻五聖聨龍<lb/>
衮千官列鴈行冕旒俱秀發旌斾盡飛揚翠栢深留景<lb/>
紅梨逈得霜風筝吹玉柱露井動銀牀身退卑周室經<lb/>
傳拱漢皇谷神如不死養拙更何鄉<lb/>
　　　謁先主廟<hi>杜甫</hi>
惨澹風雲㑹乘時各有人力侔分社稷志屈偃經綸復<lb/>
漢留長策中原仗老臣雜耕心未已歐血事酸辛霸氣<lb/>
<pb n="KR4h0110_WYG_019-7b"/>
西南歇雄圗厯數屯錦江元過楚劍閣復通秦舊俗存<lb/>
祠廟空山泣鬼神虚檐交鳥道枯木半龍鱗竹送清溪<lb/>
月苔移玉座春閭閻兒女換歌舞嵗時新絶域歸舟逺<lb/>
荒城繫馬頻如何對揺落况乃久風塵孰與闗張並功<lb/>
臨耿鄧親應天才不小得士契無隣遲暮堪帷幄飄零<lb/>
且釣緡向來憂國淚寂寞灑衣巾<lb/>
　　　投贈哥舒開府翰二十韻<hi>杜甫</hi>
今代麒麟閣何人第一功君王自神武駕馭必英雄開<lb/>
<pb n="KR4h0110_WYG_019-8a"/>
府當朝傑論兵邁古風先鋒百勝在畧地兩隅空青海<lb/>
無傳箭天山早挂弓亷頗仍走敵魏絳已和戎每惜河<lb/>
湟棄新兼節制通智謀垂睿想出入冠諸公日月低秦<lb/>
樹乾坤遶漢宫胡人愁逐北宛馬又從東受命邉沙逺<lb/>
歸來御席同軒墀増寵鶴畋獵舊非熊茅土加名數山<lb/>
河誓始終策行遺戰伐契合動昭融勲業青㝠上交親<lb/>
氣槩中未為珠履客已見白頭翁壯節初題柱生涯獨<lb/>
轉蓬㡬年春草歇今日暮途窮軍事留孫楚行間識吕<lb/>
<pb n="KR4h0110_WYG_019-8b"/>
蒙防身一長劍將欲倚崆峒<lb/>
　　　聖善閣送裴廸入京<hi>李頎</hi>
雪華滿髙閣苔色上勾闌藥草空堦静梧桐返照寒清<lb/>
吟可愈疾携手暫同歡墜葉和金磬飢鳥鳴露盤伊流<lb/>
惜東别灞水向西看舊託含香署雲霄何足難<lb/>
　　　早秋與諸子登虢州西亭觀眺<hi>岑參</hi>
亭髙出鳥外客到與雲齊樹㸃千家小天圍萬嶺低殘<lb/>
虹挂陜北急雨過闗西酒榼緣青壁𤓰田傍綠溪㣲官<lb/>
<pb n="KR4h0110_WYG_019-9a"/>
何足道愛客且相携唯有鄉園處依依望不迷<lb/>
　　　相逢行<hi>崔灝</hi>
妾年初二八家住洛陽頭玉户臨馳道朱門近御溝使<lb/>
君何暇問夫壻大長秋女弟新承寵諸兄近拜侯春生<lb/>
百子殿花發五城樓出入千門裏年年樂未休<lb/>
　　　遼西作<hi>崔灝</hi>
燕郊方歲晚殘雪凍邉城四月青草合遼陽春水生胡<lb/>
人且牧馬漢將日徴兵露重寳刀濕沙虚金鼔鳴寒衣<lb/>
<pb n="KR4h0110_WYG_019-9b"/>
着已盡春服與誰成寄語洛陽使為傳邉塞情<lb/>
　　　夏日華蕚樓酺宴應制<hi>王昌齡</hi>
土徳三元正堯心萬國同汾陽備冬禮長樂應和風賜<lb/>
慶垂天澤留歡舊渚宫樓臺生海上簫鼔出天中霧曉<lb/>
筵初接宵長曲木終南隨行幙合日照舞羅空玉陛分<lb/>
朝列文章發聖聰愚臣忝書賦歌詠誦絲桐<lb/>
　　　清明宴司勲劉郎中别業<hi>祖詠</hi>
田家復近臣行樂不違親霽日園林好清明烟火新以<lb/>
<pb n="KR4h0110_WYG_019-10a"/>
文常㑹友唯徳自成隣池照窓隂晚杯香藥味春欄前<lb/>
花覆地竹外鳥窺人何必桃源裏深居作隐淪<lb/>
　　　奉使廵檢西京路種果樹事畢入秦因詠歌<hi>鄭審</hi>
聖徳周天壤韶華滿帝畿九重承渙汗千里樹芳菲陜<lb/>
塞餘隂薄闗河舊色㣲發生和氣動封植衆心歸春露<lb/>
條應弱秋霜果定肥影移行子盖香撲使臣衣入徑迷<lb/>
馳道分行接禁闈何當扈仙蹕攀折奉恩輝<lb/>
　　　奉和苑舍人宿直曉翫新池寄南省友<hi>沈東羙</hi>
<pb n="KR4h0110_WYG_019-10b"/>
傳聞閶闔裏寓直有神仙吏為三墳博郎因五字遷晨<lb/>
臨翔鳯沼春注躍龍泉去似登天上來如看鏡前影揺<lb/>
宸翰發波净列星懸共濟仍懐友流謙欲進賢彈冠聲<lb/>
實貴覆被渥恩偏溫室言雖阻文塲契獨全玉珂光赫<lb/>
奕朱紱氣蟬聮興逸潘仁賦名高謝朓篇青雲仰不逮<lb/>
白雪和難牽苒苒胡為此甘心老歲年<lb/>
　　　行營酬吕侍御<hi>劉長卿</hi>
不敢淮南卧來趨漢將營受辭瞻左鉞扶疾拜前旌井<lb/>
<pb n="KR4h0110_WYG_019-11a"/>
稅鶉衣樂壷漿鶴髮迎水歸餘斷岸烽至掩孤城晚日<lb/>
當千騎秋風合五兵孔璋才素重早晚檄書成<lb/>
　　　送鄭說之歙州謁薛侍郎<hi>劉長卿</hi>
漂泊來千里謳歌滿百城漢家尊太守魯國重諸生俗<lb/>
變人難理江傳水至清船經危石住路入亂山行老得<lb/>
滄洲趨春傷白首情嘗聞馬南郡門下有康成<lb/>
　　　題裴式徴餘干東齋亭<hi>劉長卿</hi>
世事終成夢生涯半欲過白雲心已矣滄海意如何藜<lb/>
<pb n="KR4h0110_WYG_019-11b"/>
杖全吾道榴花養太和春風騎馬醉江月釣魚歌散帙<lb/>
看蟲蠧開門見雀羅逺山終日在芳草傍人多吏體莊<lb/>
生傲方言楚俗訛屈平君莫弔腸斷洞庭波<lb/>
　　　贈鍳上人<hi>皇甫曾</hi>
律儀傳教誘僧臘老烟霄樹色依禪誦蟬聲入寂寥寳<lb/>
龕經末刼畫壁見南朝深竹風開合寒潭月動揺息心<lb/>
歸静理愛道坐中宵更欲尋空去乘船過海潮<lb/>
　　　奉和劉祭酒傷馬<hi>嚴維</hi>
<pb n="KR4h0110_WYG_019-12a"/>
沛艾如龍馬來從上苑中棣華恩見賜伯舅禮仍崇鏡<lb/>
㸃黄金眼花開白雪騣性柔君子徳足逸大王風色㸃<lb/>
鳴珂浄聲連噴玉雄食塲恩未盡過隙命旋終練影依<lb/>
雲沒銀鞍向月空仍聞樂府唱猶念代勞功<lb/>
　　　緱山鶴<hi>張仲素</hi>
羽客驂仙鶴將飛駐碧山映松殘雪在度嶺片雲還清<lb/>
唳因風逺高姿對水閒笙歌憶天上城郭嘆人間㡬變<lb/>
霜毛潔方殊藻質斑蓬瀛如可到逸翮詎能攀<lb/>
<pb n="KR4h0110_WYG_019-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪卷十九<lb/>
</p>
<p>
</p>
  </div>
</body>
</text>
</TEI>
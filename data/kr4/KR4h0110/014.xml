<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻十四</head> <lb/>
    <p>
<pb n="KR4h0110_WYG_014-1a"/>
欽定四庫全書<lb/>
　古今詩刪巻十四<lb/>
　　　　　　　　　　　　明　李攀龍　編<lb/>
　　唐五言律詩<lb/>
　　　野望<hi>王績</hi>
東臯薄暮望徙倚欲何依樹樹皆秋色山山惟落暉牧<lb/>
人驅犢返獵馬帶禽歸相顧無相識長歌懷采薇<lb/>
　　　從軍行<hi>楊烱</hi>
<pb n="KR4h0110_WYG_014-1b"/>
烽火照西京心中自不平牙璋辭鳳闕鐵馬遶龍城雪<lb/>
暗凋旗畫風多雜鼔聲寧為百夫長勝作一書生<lb/>
　　　劉生<lb/>
卿家本六郡年長入三秦白璧酧知己黄金謝主人劒<lb/>
鋒生赤電馬足起紅塵日暮歌鐘發喧喧動四隣<lb/>
　　　杜少府之任蜀州<hi>王勃</hi>
城闕輔三秦風烟望五津與君離别意同是宦遊人海<lb/>
内存知己天涯若比隣無為在岐路兒女共沾巾<lb/>
<pb n="KR4h0110_WYG_014-2a"/>
　　　凌朝浮江旅思<hi>韋承慶</hi>
天晴上初日春水送孤舟山遠疑無樹潮平似不流岸<lb/>
花開且落江鳥没還浮羇望傷千里長歌遣四愁<lb/>
　　　春夜别友人<hi>陳子昻</hi>
銀燭吐青烟金樽對綺筵離堂思琴瑟别路繞山川明<lb/>
月隠高樹長河没曉天悠悠洛陽去此㑹在何年<lb/>
　　　送别崔著作東征<hi>陳子昻</hi>
金天方肅殺白露始專征王師非樂戰之子慎佳兵海<lb/>
<pb n="KR4h0110_WYG_014-2b"/>
氣侵南部邉風掃北平莫賣盧龍塞歸邀麟閣名<lb/>
　　　晚次樂鄉縣<hi>陳子昻</hi>
故鄉杳無際日暮且孤征川原迷舊國道路入邉城野<lb/>
戍荒烟斷深山古木平如何此時恨噭噭夜猿鳴<lb/>
　　　蓬萊三殿侍宴奉勅詠終南山<hi>杜審言</hi>
北斗挂城邉南山倚殿前雲標金闕逈樹杪玉堂懸半<lb/>
嶺通佳氣中峯遶瑞烟小臣持獻壽長此戴堯天<lb/>
　　　秋夜宴臨津鄭明府宅<hi>杜審言</hi>
<pb n="KR4h0110_WYG_014-3a"/>
行止皆無地招尋獨有君酒中堪累月身外即浮雲霜<lb/>
白宵鐘徹風清曉漏聞坐擕餘興往還似未離羣<lb/>
　　　和康五望月有懷<hi>杜審言</hi>
明月高秋逈愁人獨夜㸔暫將弓竝曲翻與扇俱團霧<lb/>
濯清輝苦風飄素影寒羅衣一此鑒頓使别離難<lb/>
　　　送崔融<hi>杜審言</hi>
君王行出將書記遠從征祖帳連河闕軍麾動洛城旌<lb/>
旗朝朔氣笳吹夜邉聲坐覺烟塵掃秋風古北平<lb/>
<pb n="KR4h0110_WYG_014-3b"/>
　　　和晉陵陸丞早春逰望<hi>杜審言</hi>
獨有宦遊人偏驚物候新雲霞出海曙梅栁度江春淑<lb/>
氣催黄鳥晴光轉綠蘋忽聞歌古調歸思欲沾巾<lb/>
　　　銅雀臺<hi>沈佺期</hi>
昔年分鼎地今日望陵䑓一旦雄圖盡千秋遺令開綺<lb/>
羅君不見歌舞妾空來恩共漳河水東流無重回<lb/>
　　　巫山<hi>沈佺期</hi>
巫山高不極合㳫壯奇新暗谷疑風雨隂崖若鬼神月<lb/>
<pb n="KR4h0110_WYG_014-4a"/>
明三峽曉潮滿九江春為問陽臺客應知入夢人<lb/>
　　　出塞<hi>沈佺期</hi>
十年通大漠萬里出長平寒日生戈劒隂雲拂斾旌飢<lb/>
烏啼舊壘疲馬戀空城辛苦皋蘭北胡塵損漢兵<lb/>
　　　扈從登封途中作<hi>沈佺期</hi>
帳殿鬰崔嵬仙遊實壯哉曉雲連幕捲夜火雜星回谷<lb/>
暗千旗出山鳴萬乗來扈遊良可賦終乏掞天才<lb/>
　　　送沙門𢎞景道俊𤣥裝還荆州應制<hi>宋之問</hi>
<pb n="KR4h0110_WYG_014-4b"/>
一乗歸浄域萬騎餞通莊就日離亭近彌天别路長荆<lb/>
南旋杖鉢渭北限津梁何日紆真果還來入帝鄉<lb/>
　　　長寧公主東庒侍宴<hi>李嶠</hi>
别業臨青甸鳴鑾降紫霄長筵鵷鷺集仙管鳳凰調樹<lb/>
接南山近烟含北渚遙承恩咸巳醉戀賞未還鑣<lb/>
　　　詠海<hi>李嶠</hi>
習坎流丹壑朝宗合紫微三山巨鼇湧萬里大鵬飛樓<lb/>
寫青山色珠含明月輝會同添霧露方遂衆川歸<lb/>
<pb n="KR4h0110_WYG_014-5a"/>
　　　詠城<hi>李嶠</hi>
四海稱天府三河建洛都飛雲藹層闕白日麗南隅獨<lb/>
下仙人鳳羣驚御史烏何辭一萬里邉徼捍匈奴<lb/>
　　　奉和登驪山高頂應制<hi>蘇頲</hi>
仙蹕御層氛高高積翠分岩聲中谷應天語半空聞豐<lb/>
樹連黄葉函關入紫雲聖圖恢㝢縣歌賦少横汾<lb/>
　　　恩勅麗正殿書院賜宴應制<hi>張說</hi>
東壁圖書府西園翰墨林誦詩聞國政講易見天心位<lb/>
<pb n="KR4h0110_WYG_014-5b"/>
竊和羮重恩叨醉酒深載歌春興曲情竭為知音<lb/>
　　　岳州宴别潭州王熊<hi>張說</hi>
縉雲通省閣溝水遽西東然諾心猶在容華嵗不同孤<lb/>
城臨楚塞逺樹入秦宫誰念三千里江潭一老翁<lb/>
　　　幽州夜宴<hi>張說</hi>
涼風吹夜雨蕭瑟動寒林正有高堂宴能忘遲暮心軍<lb/>
中宜劒舞塞上重笳音不作邉城將誰知恩遇深<lb/>
　　　還至瑞州驛前與高六别處<hi>張說</hi>
<pb n="KR4h0110_WYG_014-6a"/>
舊舘分江口凄然望落暉相逢傳旅食臨别換征衣昔<lb/>
記山川是今傷人代非往來皆此路生死不同歸<lb/>
　　　奉和聖製次瓊岳韻<hi>張九齡</hi>
山祗亦望幸雲雨見靈心岳舘逢朝霽關門解宿隂咸<lb/>
京天上近清渭日邉臨我武因東狩何言是即禽<lb/>
　　　湖口望廬山瀑布水<hi>張九齡</hi>
萬丈紅泉落迢迢半紫氛奔流下雜樹灑落出重雲日<lb/>
照紅霓似天清風雨聞靈山多秀色空水共氤氲<lb/>
<pb n="KR4h0110_WYG_014-6b"/>
　　　送廣州周判官<hi>張九齡</hi>
海郡雄蠻落津亭壯越臺城隅百雉映水曲萬家開里<lb/>
樹桄榔出時禽翡翠來觀風猶未盡早晚使車迴<lb/>
　　　江樓夕望<hi>崔湜</hi>
試陟江樓望悠悠去國情楚山霞外斷漢水月中平公<lb/>
子留遺邑夫人有舊城蒼蒼烟霧裏何處是咸京<lb/>
　　　送人之軍中<hi>賀知章</hi>
常經絶脈塞復見斷腸流送子成今别令人起昔愁隴<lb/>
<pb n="KR4h0110_WYG_014-7a"/>
雲晴半雨邉草夏先秋萬里長城寄無貽漢國憂<lb/>
　　　宿雲門寺閣<hi>孫逖</hi>
香閣東山下烟花象外幽懸燈千嶂夕巻幔五湖秋畫<lb/>
壁餘鴻鴈紗窗宿斗牛更疑天路近夢與白雲遊<lb/>
　　　幸蜀西至劒門<hi>𤣥宗皇帝</hi>
劒閣横雲峻鑾輿出狩回翠屛千仞合丹嶂五丁開灌<lb/>
木縈旗轉仙雲拂馬來乗時方在德嗟爾勒銘才<lb/>
　　　塞下曲三首<hi>李白</hi>
<pb n="KR4h0110_WYG_014-7b"/>
五月天山雪無花只有寒笛中聞折栁春色未曾㸔曉<lb/>
戰隨金皷宵眠抱玉鞍願將腰下劒直為斬樓蘭<lb/>
　　　其二<lb/>
駿馬似風颷鳴鞭出渭橋彎弓辭漢月揷羽破天驕陣<lb/>
解星芒盡營空海霧消功成畫麟閣獨有霍嫖姚<lb/>
　　　其三<lb/>
塞虜乗秋下天兵出漢家將軍分虎竹戰士臥龍沙邉<lb/>
月隨弓影胡霜拂劒花玉關殊未入少婦莫長嗟<lb/>
<pb n="KR4h0110_WYG_014-8a"/>
　　　秋思<hi>李白</hi>
燕支黄葉落妾望自登臺海上碧雲斷單于秋色來胡<lb/>
兵沙塞合漢使玉關回征客無歸日空悲蕙草摧<lb/>
　　　金陵二首<hi>李白</hi>
六代興亡國三杯為爾歌苑方秦地少山似洛陽多古<lb/>
殿呉花草深宫晉綺羅倂隨人事滅東逝與滄波<lb/>
　　　其二<lb/>
地擁金陵勢城迴江水流當時百萬户夾道起朱樓亡<lb/>
<pb n="KR4h0110_WYG_014-8b"/>
國生春草王宫没古丘空餘後湖月波上對江洲<lb/>
　　　温泉侍從歸逢故人<hi>李白</hi>
漢帝長楊苑誇胡羽獵歸子雲叨侍從獻賦有光輝激<lb/>
賞搖天筆承恩賜御衣逢君奏明主他日共翻飛<lb/>
　　　侍從遊宿溫泉宫作<hi>李白</hi>
羽林十二將羅列應星文霜仗懸秋月霓旌巻夜雲嚴<lb/>
更千户肅清樂九天聞日出瞻佳氣葱葱遶聖君<lb/>
　　　送友人<hi>李白</hi>
<pb n="KR4h0110_WYG_014-9a"/>
青山横北郭白水遶東城此地一為别孤蓬萬里征浮<lb/>
雲遊子意落日故人情揮手自茲去蕭蕭斑馬鳴<lb/>
　　　送友人入蜀<hi>李白</hi>
見說蠶叢路崎嶇不易行山從人面起雲傍馬頭生芳<lb/>
樹籠秦棧春流遶蜀城升沈應巳定不必問君平<lb/>
　　　過崔八丈水亭<hi>李白</hi>
高閣横秀氣清幽倂在君簷飛宛溪水窗落敬亭雲猿<lb/>
嘯風中斷漁歌月裏聞閒隨白鷗去沙上自為羣<lb/>
<pb n="KR4h0110_WYG_014-9b"/>
　　　秋登宣城謝眺北樓<hi>李白</hi>
江城如畫裏山曉望晴空兩水夾明鏡雙橋落彩虹人<lb/>
烟寒橘柚秋色老梧桐誰念北樓上臨風懷謝公<lb/>
　　　太原早秋<hi>李白</hi>
嵗落衆芳歇時當大火流霜威出塞草雲色渡河秋夢<lb/>
遶邉城月心飛故國樓思歸若汾水無日不悠悠<lb/>
　　　臨洞庭<hi>孟浩然</hi>
八月湖水平涵虚混太清氣蒸雲夢澤波撼岳陽城欲<lb/>
<pb n="KR4h0110_WYG_014-10a"/>
濟無舟楫端居恥聖明坐觀垂釣者徒有羨魚情<lb/>
　　　與諸子登峴山<hi>孟浩然</hi>
人事有代謝往來成古今江山留勝跡我輩復登臨水<lb/>
落魚梁淺天寒夢澤深羊公碑尚在讀罷淚沾襟<lb/>
　　　題義公禪房<hi>孟浩然</hi>
義公習禪寂結宇依空林户外一峯秀堦前衆壑深夕<lb/>
陽連雨足空翠落庭隂㸔取蓮花浄方知不染心<lb/>
　　　宿立公房<hi>孟浩然</hi>
<pb n="KR4h0110_WYG_014-10b"/>
支遁初求道深公嘯買山如何石巖趣自入戸庭間苔<lb/>
澗春泉滿蘿軒夜月閒能令許𤣥度吟臥不知還<lb/>
　　　和李侍御渡松滋江<hi>孟浩然</hi>
南紀西江濶皇華御史雄截流寧假楫挂席自生風寮<lb/>
寀争攀鷁魚龍亦避驄坐聽白雪唱翻入棹歌中<lb/>
　　　同崔員外郎秋宵寓直<hi>王維</hi>
建禮高秋夜承明候曉過九門寒漏徹萬井曙鐘多月<lb/>
逈藏珠斗雲消出絳河更慚衰朽質南陌共鳴珂<lb/>
<pb n="KR4h0110_WYG_014-11a"/>
　　　終南山<hi>王維</hi>
太乙近天都連山到海隅白雲迴望合青靄入㸔無分<lb/>
野中峯變隂晴衆壑殊欲投人處宿隔水問樵夫<lb/>
　　　過香積寺<hi>王維</hi>
不知香積寺數里入雲峯古木無人逕深山何處鐘泉<lb/>
聲咽危石日色冷青松薄暮空潭曲安禪制毒龍<lb/>
　　　登辨覺寺<hi>王維</hi>
竹逕從初地蓮峯出化城窗中三楚盡林上九江平嫩<lb/>
<pb n="KR4h0110_WYG_014-11b"/>
草承趺坐長松響梵聲空居法雲外觀世得無生<lb/>
　　　送平淡然判官<hi>王維</hi>
不識陽闗路新從定逺侯黄雲斷春色畫角起邉愁瀚<lb/>
海經年别交河出塞流須令外國使知飲月支頭<lb/>
　　　送劉司直赴安西<hi>王維</hi>
絶域陽闗道胡烟與塞塵三春時有雁萬里少行人苜<lb/>
蓿隨天馬蒲桃逐漢臣當令外國懼不敢覔和親<lb/>
　　　送邢桂州<hi>王維</hi>
<pb n="KR4h0110_WYG_014-12a"/>
鐃吹喧京口風波下洞庭赭圻將赤岸擊汰復揚舲日<lb/>
落江湖白潮來天地青明珠歸合浦應逐使臣星<lb/>
　　　使至塞上<hi>王維</hi>
單車欲問邉屬國過居延征蓬出漢塞歸雁入胡天大<lb/>
漠孤烟直長河落日圓蕭闗逢候吏都䕶在燕然<lb/>
　　　觀獵<hi>王維</hi>
風勁角弓鳴將軍獵渭城草枯鷹眼疾雪盡馬蹄輕忽<lb/>
過新豐市還歸細栁營回㸔射鵰處千里暮雲平<lb/>
<pb n="KR4h0110_WYG_014-12b"/>
　　　送張郎中赴隴右覲省卿公<hi>岑參</hi>
中郎鳳一毛世上獨賢豪弱冠已銀印出身惟寳刀還<lb/>
家卿月逈度隴將星高幙下多相識邉書醉懶操<lb/>
　　　送張子尉南海<hi>岑參</hi>
不擇南州尉高堂有老親樓臺重蜃氣邑里雜鮫人海<lb/>
暗三山雨花明五嶺春此鄉多寶玉慎勿厭清貧<lb/>
　　　送任郎中出守明州<hi>岑參</hi>
罷起郎官草初分刺史符城邉樓枕海郭裏樹侵湖郡<lb/>
<pb n="KR4h0110_WYG_014-13a"/>
政傍連楚朝恩獨借呉觀潮秋正好莫不上姑蘇<lb/>
　　　送張都尉東歸<hi>岑參</hi>
白羽綠弓絃年年只在邉還家劒鋒盡出塞馬蹄穿逐<lb/>
虜西踰海平胡北到天封侯應不逺燕頷豈徒然<lb/>
　　　奉送李太保兼御史大夫充渭北節度使即太<lb/>
　　　　尉光弼弟<hi>岑參</hi>
詔出未央宫登壇近總戎上公周太保副相漢司空弓<lb/>
抱關西月旗翻渭北風弟兄皆許國天地荷成功<lb/>
<pb n="KR4h0110_WYG_014-13b"/>
　　　登總持閣<hi>岑參</hi>
高閣逼諸天登臨近日邉晴開萬井樹愁㸔五陵烟檻<lb/>
外低秦嶺窗中小渭川早知清浄理常願奉金仙<lb/>
　　　寄左省杜拾遺<hi>岑參</hi>
聨步趨丹陛分曹限紫微曉隨天仗入暮惹御香歸白<lb/>
髮悲花落青雲羨鳥飛聖朝無闕事自覺諌書稀<lb/>
　<lb/>
　古今詩删巻十四<lb/>
</p>
<p>
</p>
  </div>
</body>
</text>
</TEI>
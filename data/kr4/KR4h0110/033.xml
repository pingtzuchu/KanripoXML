<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻三十三</head> <lb/>
    <p>
<pb n="KR4h0110_WYG_033-1a"/>
欽定四庫全書<lb/>
　古今詩刪巻三十三<lb/>
　　　　　　　　　　　　明　李攀龍　編<lb/>
　　明七言絶句<lb/>
　　　仙人詞<hi>劉基</hi>
玉府仙人氷雪姿生来即遣侍瑤池五雲隔㫁塵凡路<lb/>
説着人間總不知<lb/>
　　　漢宫曲<hi>劉基</hi>
<pb n="KR4h0110_WYG_033-1b"/>
小雨如烟晝掩扉捲簾忽見燕雙飛不知春色能多少<lb/>
總向昭陽栁上歸<lb/>
　　　雙帶子<hi>劉基</hi>
嫁時雙帶綉麒麟翠葉金花色色新寧教玉匣䝉蛛網<lb/>
不肯將来别贈人<lb/>
　　　竹枝歌<hi>劉基</hi>
陽臺雲雨謾荒唐巫峽啼猿枉㫁腸莫向蒼梧山下去<lb/>
九疑愁色滿瀟湘<lb/>
<pb n="KR4h0110_WYG_033-2a"/>
　　　春江曲<hi>劉基</hi>
江上風帆日日歸獨自狂夫音信稀無因化作鵁鶄鳥<lb/>
随著郎船到處飛<lb/>
　　　宫詞<hi>髙啓</hi>
南風吹㫁採蓮歌夜雨新添太液波水殿雲廊三十六<lb/>
不知何處月明多<lb/>
　　　少年行<hi>髙啓</hi>
下直平明出禁門提携博局伴王孫寳刀不敢將輸却<lb/>
<pb n="KR4h0110_WYG_033-2b"/>
明日沙場欲報恩<lb/>
　　　洞房曲<hi>髙啓</hi>
洞房香吐合昏花月轉勾欄啼乳鴉今宵有酒留君醉<lb/>
不信倡家勝妾家<lb/>
　　　呉宫詞<hi>髙啓</hi>
芙蓉水殿屧廊東白苧秋来不耐風怪得君王長夜醉<lb/>
月明歌舞在舟中<lb/>
　　　楚宫詞<hi>髙啓</hi>
<pb n="KR4h0110_WYG_033-3a"/>
雨去雲来十二峯渚宫樓閣暮重重細腰無限空相妬<lb/>
不覺瑤姬夢裏逢<lb/>
　　　魏宫詞<hi>髙啓</hi>
翡翠明珠入掌新承恩長占鄴宫春至尊休信陳王賦<lb/>
那得人間有洛神<lb/>
　　　呉王井<hi>髙啓</hi>
曾開鑑影照宫娃玉手牽絲帶露華今日空山僧自汲<lb/>
一缾寒供佛前花<lb/>
<pb n="KR4h0110_WYG_033-3b"/>
　　　宫女圖<hi>髙啓</hi>
女奴扶醉踏蒼苔明月西園侍宴迴小犬隔花空吠影<lb/>
夜深宫禁有誰来<lb/>
　　　山中别寧公歸西塢<hi>髙啓</hi>
一上香臺看落暉沙村孤樹晚依依老僧不出青山寺<lb/>
只有鐘聲送客歸<lb/>
　　　方匡師畫<hi>髙啓</hi>
畫圖忽見白雲峯茶屋香臺樹幾重身若在師行道處<lb/>
<pb n="KR4h0110_WYG_033-4a"/>
晚来誰訝不聞鐘<lb/>
　　　戴叔鸞入江夏山圖<hi>髙啓</hi>
歸隠初辭薦辟章西風黄葉滿車箱青牛只識山中路<lb/>
不是無心向洛陽<lb/>
　　　十二紅圖<hi>楊基</hi>
何處飛来十二紅萬年枝上立東風楚王宫殿俱零落<lb/>
説盡春愁細雨中<lb/>
　　　紅椒仕女圖<hi>楊基</hi>
<pb n="KR4h0110_WYG_033-4b"/>
兩樹紅椒隔禁扉晚凉携伴試羅衣金鈴小犬迎人吠<lb/>
應怪秋来出院稀<lb/>
　　　燕山春暮<hi>張羽</hi>
金水橋邊蜀鳥啼玉泉山下栁花飛江南江北三千里<lb/>
愁絶春歸客未歸<lb/>
　　　望闕口號<hi>劉子肩</hi>
閶闔排雲玉殿開千官鵷鷺早朝囬不知誰獻王褒頌<lb/>
得奉君王萬壽杯<lb/>
<pb n="KR4h0110_WYG_033-5a"/>
　　　江行<hi>董良史</hi>
江水悠悠江路長孤鴻啼月有微霜十年縱跡渾無定<lb/>
莫更逢人問故鄉<lb/>
　　　寄王彦舉<hi>孫蕡</hi>
緑楊隂下玉驄嘶絲絡銀瓶帶酒携夢入南園聽夜雨<lb/>
不知身在蔣陵西<lb/>
　　　題朱舍人為史太守冩梧竹<hi>林鴻</hi>
舍人退食冩閒情公子開椷玉雪清曾向鳳池同夜直<lb/>
<pb n="KR4h0110_WYG_033-5b"/>
掖垣梧竹總秋聲<lb/>
　　　淮西夜坐<hi>袁凱</hi>
蕭蕭風雨滿闗河酒罷西樓聽鴈過莫怪行人頭白盡<lb/>
異鄉秋色不勝多<lb/>
　　　客中夜坐<hi>袁凱</hi>
夜雨蕭蕭江水長故園歸路更茫茫一聲新鴈三更雨<lb/>
何處行人不㫁腸<lb/>
　　　畫馬<hi>劉績</hi>
<pb n="KR4h0110_WYG_033-6a"/>
雙駒汗血已斑斑蹀躞春風意態閒聞道千金求駿骨<lb/>
不應龍種在人間<lb/>
　　　贈同舟從軍林生<hi>任立</hi>
青天無盡碧波長百尺雲帆挂夕陽海路音書何處寄<lb/>
北風征鴈不成行<lb/>
　　　城南書事<hi>趙羾</hi>
三年為客寄龍沙望㫁南雲不見家唯有受降城外月<lb/>
照人清淚落胡笳<lb/>
<pb n="KR4h0110_WYG_033-6b"/>
　　　步虚詞<hi>王恭</hi>
緑章封事奏瑤京侍女如花弄玉笙夜半朝囬人上鶴<lb/>
九天環珮月中明<lb/>
　　　詔直内閣即事<hi>胡儼</hi>
清曉朝囬祕閣重坐看宫樹露華濃碧牕朱户圖書滿<lb/>
人在蓬莱第一峯<lb/>
　　　重登岳陽樓望君山<hi>王英</hi>
南湖烟水接天流天際孤峯掌上浮欲吊湘君何處是<lb/>
<pb n="KR4h0110_WYG_033-7a"/>
不堪重倚岳陽樓<lb/>
　　　到揚州<hi>鍾政</hi>
樹繞人家水抱城何郎去後減詩情不知東閣梅何處<lb/>
二十四橋空月明<lb/>
　　　甘州<hi>郭元登</hi>
甘州城西河水流甘州城北胡雲愁玉闗人老貂裘敝<lb/>
苦憶平生馬少游<lb/>
　　　薊門秋夕<hi>熊直</hi>
<pb n="KR4h0110_WYG_033-7b"/>
清漏遲遲月轉廊博山銷盡水沉香重城不鎖還家夢<lb/>
兩夜分明到故鄉<lb/>
　　　竹枝歌<hi>薛瑄</hi>
錦官城東多水樓蜀姬酒濃消客愁醉来忘却家山道<lb/>
勸君莫作錦城遊<lb/>
　　　舊遊即事<hi>沈愚</hi>
冶城東畔舊亭臺寂寂朱扉映竹開一樹碧桃都落盡<lb/>
去年蝴蝶却飛来<lb/>
<pb n="KR4h0110_WYG_033-8a"/>
　　　寄淮南<hi>沈愚</hi>
江南江北路迢迢風滿江帆鴈影飄最好鳳凰臺上月<lb/>
共誰携酒聽吹簫<lb/>
　　　古詞<hi>張楷</hi>
羅帕凝香濕未乾朱櫻忩外雨生寒燈花知是虛傳喜<lb/>
落盡青煤誓不看<lb/>
　　　題畫瓜<hi>聶大年</hi>
翠實離離引蔓秋西風凉露滿林丘東門尚有閒田地<lb/>
<pb n="KR4h0110_WYG_033-8b"/>
千載無人説故侯<lb/>
　　　題趙仲穆挾彈圖<hi>李東陽</hi>
東風挾彈小城春遊騎飛韁不動塵道上相逢休借問<lb/>
衛家兄弟霍家親<lb/>
　　　畫竹<hi>李東陽</hi>
漢臯亭上起秋風夜逐湘靈下楚宫曉入碧雲看不見<lb/>
墮釵遺珮各西東<lb/>
　　　呉宫<hi>楊時秀</hi>
<pb n="KR4h0110_WYG_033-9a"/>
畫棟雲消夜色清宫前溝水作秋聲如何醒得呉王夢<lb/>
多少花枝壓禁城<lb/>
　　　閨怨<hi>周在</hi>
江南二月試羅衣春盡燕山雪尚飛應是子規啼不到<lb/>
故鄉雖好不思歸<lb/>
　　　郊祀歌<hi>李夢陽</hi>
壇官秉笏候金鐘月出西南照雪峯不向蓬莱看五色<lb/>
那知天子是真龍<lb/>
<pb n="KR4h0110_WYG_033-9b"/>
　　　贈黄州守<hi>李夢陽</hi>
黄州江比使君清赤壁山留萬古名黄州小兒騎竹馬<lb/>
来時相送去時迎<lb/>
　　　過王子<hi>李夢陽</hi>
率爾髙陽飲博徒酣歌擊劍膽何麄金門貴客如相許<lb/>
徑脱霜裘付酒壚<lb/>
　　　贈李沔<hi>李夢陽</hi>
雲夢茫茫繞一州滔滔江漢古今流問俗不須乗五馬<lb/>
<pb n="KR4h0110_WYG_033-10a"/>
畫船鐃吹水鄉遊<lb/>
　　　雲中曲<hi>李夢陽</hi>
白登山寒低朔雲野馬黄羊各一羣冐頓曾圍漢天子<lb/>
胡兒惟説李將軍<lb/>
　　　塞上<hi>李夢陽</hi>
天設居庸百二闗祁連更隔萬重山不知誰放呼延入<lb/>
昨日揚河大戰還<lb/>
　　　歸途咏古<hi>李夢陽</hi>
<pb n="KR4h0110_WYG_033-10b"/>
河濟誰言不共流青春惡浪古懐州蕩搖少室三花樹<lb/>
倒映天壇白石樓<lb/>
　　　登嘯臺<hi>李夢陽</hi>
白日紅雲拂地流醉鄉吾亦步兵遊登臺左盼黄河轉<lb/>
緑水洪波不盡愁<lb/>
　　　春日謾興<hi>李夢陽</hi>
十日不出花盡開城南城北看花来即教閉户從花盡<lb/>
莫遣看花不醉迴<lb/>
<pb n="KR4h0110_WYG_033-11a"/>
　　　送周判官<hi>李夢陽</hi>
青燈緑酒五花裘客舍新秋螢火流問君不飲真何事<lb/>
明日出城風葉愁<lb/>
　　　諸將入朝歌<hi>何景明</hi>
羣公陪宴栢梁臺殿上傳呼萬壽杯元戎節鉞来江上<lb/>
使者樓船泛海迴<lb/>
　　　寄鄭繼之<hi>何景明</hi>
台嶽中峯綵霧生石梁遙挂赤霞城仙潭尺素傳雲鯉<lb/>
<pb n="KR4h0110_WYG_033-11b"/>
報爾今尋華頂行<lb/>
　　　送汝慶還闗中<hi>何景明</hi>
華岳雲臺萬里情髙秋落日眺秦城黄河一線通滄海<lb/>
身在仙人掌上行<lb/>
　　　終南篇<hi>何景明</hi>
離宫别館舊京華表裏闗河屬漢家二閣天圍青錦帳<lb/>
五臺雲湧石蓮花<lb/>
　　　燕京夏歌<hi>徐禎卿</hi>
<pb n="KR4h0110_WYG_033-12a"/>
暑殿金泉枕碧山清凉樓閣五臺間赤日不行䓤嶺北<lb/>
雪花長繞玉門闗<lb/>
　　　送蕭若愚<hi>徐禎卿</hi>
送君南下巴渝深予亦迢迢湘水陰前路不知何地别<lb/>
千山萬壑暮猿吟<lb/>
　　　迎鑾曲六首<hi>邊貢</hi>
金陵今古帝王都碧石清江一畫圖五聖百年虛想像<lb/>
鑾輿曾到此間無<lb/>
<pb n="KR4h0110_WYG_033-12b"/>
　　　其二<lb/>
自采民風問老農微行不遣近官從那知天子闗天象<lb/>
到處雲成五色龍<lb/>
　　　其三<lb/>
羽葢霓旌曉出遊紺霞紅日抱江流雲中帝子三千闕<lb/>
海上仙人十二樓<lb/>
　　　其四<lb/>
弓如滿月向江開箭挿寒潮捲浪迴水上黿鼉莫深避<lb/>
<pb n="KR4h0110_WYG_033-13a"/>
我皇元為射蛟来<lb/>
　　　其五<lb/>
潮落江門烟水秋雲帆月下過揚州兩京馳道三千里<lb/>
夾岸垂楊接御溝<lb/>
　　　其六<lb/>
瑟瑟金風鳴玉鑾路車何日到長安官河不似江濤險<lb/>
只恐秋深白露寒<lb/>
　　　金陵逢方日升<hi>邊貢</hi>
<pb n="KR4h0110_WYG_033-13b"/>
燕市分携十七春白門相見白頭新鳳凰樓下含春客<lb/>
江海飄零有幾人<lb/>
　　　劉希尹謫壽春<hi>邊貢</hi>
淮南花雨送春還叢桂隂隂郡閣閒自是劉安有仙骨<lb/>
謫居猶近八公山<lb/>
　　　送潘伯振守漢中<hi>邊貢</hi>
石棧凌雲鳥道斜漢中城府枕三巴楓林落葉猿聲滿<lb/>
那得行人不憶家<lb/>
<pb n="KR4h0110_WYG_033-14a"/>
　　　送蘇别駕<hi>邊貢</hi>
去嵗秋風别省闈木犀花落雨霏霏那知此日江陵郡<lb/>
春草連天送客歸<lb/>
　　　題美人寄胡丈<hi>邊貢</hi>
月宫秋冷桂團團嵗嵗花開只自攀共在人間説天上<lb/>
不知天上憶人間<lb/>
　　　海青圖<hi>邊貢</hi>
雲暗胡天雪滿衣鴐鵝聲亂海青飛李陵臺下隂山北<lb/>
<pb n="KR4h0110_WYG_033-14b"/>
正是單于夜打圍<lb/>
　　　敖子發水亭<hi>邊貢</hi>
曲徑囬廓接圃深竹牕松户曉隂隂幽花不阻三春夢<lb/>
明月長懸萬里心<lb/>
　　　觀城歌<hi>邊貢</hi>
睥睨連雲十二樓西南形勝數荆州已教峴首為屏繞<lb/>
更遣巴江作帶流<lb/>
　　　雜興<hi>邊貢</hi>
<pb n="KR4h0110_WYG_033-15a"/>
御溝東畔栁成林御水盈盈十里隂白馬青衫橋上客<lb/>
春来多少故園心<lb/>
　　　大隄曲<hi>邊貢</hi>
大隄女兒花見羞大隄楊栁映青樓金臺滿注楚城酒<lb/>
醉殺狂夫不解愁<lb/>
　　　緑珠怨<hi>邊貢</hi>
主家髙樓天與齊妾身不惜委黄泥他生願作銜泥燕<lb/>
長傍髙樓梁上棲<lb/>
<pb n="KR4h0110_WYG_033-15b"/>
　　　送客<hi>王雲鳳</hi>
春濕蒸雲雨欲絲飄飄遊子别離時愁看陌上青青草<lb/>
送盡行人總不知<lb/>
　　　皇帝行幸南京歌二首<hi>薛蕙</hi>
翩翩翠葢覆鳴鑾詔許都人夾道看樂府盡歌楊栁曲<lb/>
後車多著鵕䴊冠<lb/>
　　　其二<lb/>
燕姬玉袖抱箜篌馬上長随翠輦遊春来照影秦淮水<lb/>
<pb n="KR4h0110_WYG_033-16a"/>
愛殺江南雲母舟<lb/>
　　　櫂歌二首<hi>鄭善夫</hi>
鴻鴈飛来風雪心鴻鴈飛去天山隂二月天山風雪淺<lb/>
六月天山風雪深<lb/>
　　　其二<lb/>
青螺江頭遊子吟黄金臺上秋雲深風塵一别一萬里<lb/>
美人駕車傷我心<lb/>
　　　送劉伯儒侍御謫嶺南<hi>鄭善夫</hi>
<pb n="KR4h0110_WYG_033-16b"/>
尉佗城外泛孤槎西望峨眉不見家莫道日南天萬里<lb/>
歸心一夜過三巴<lb/>
　　　答林炫見懐<hi>方豪</hi>
榕江江上片帆歸江草江花映竹扉明月長看漁父醉<lb/>
白鷗不道主人非<lb/>
　　　平南凱還歌<hi>王廷相</hi>
詔下團營大㸃兵我皇親作冠軍行九河壓地樓船去<lb/>
八月横天劍㦸明<lb/>
<pb n="KR4h0110_WYG_033-17a"/>
　　　行邊<hi>王廷相</hi>
榆林上郡跨雄圖况是君王拜郅都夜發金符催出塞<lb/>
朝開罽帳獻擒俘<lb/>
　　　巴人竹枝歌<hi>王廷相</hi>
江草江花滿眼新不知郎處幾多春愁来欲上東峯望<lb/>
上到東峯愁殺人<lb/>
　　　遊仙<hi>王廷相</hi>
南極老人乗彩霞赤松仙子上清家海陽舊種扶桑樹<lb/>
<pb n="KR4h0110_WYG_033-17b"/>
春到齊開五色花<lb/>
　　　宫詞<hi>王廷相</hi>
雲髻蛾眉紫鳳笙三千隊裏獨分明君恩莫作尋常看<lb/>
一别昭陽便隔生<lb/>
　　　扈從謁陵歌<hi>王廷相</hi>
十二龍旗向曉開行宫深度五雲来詞臣奏罷長陵賦<lb/>
不數甘泉侍從才<lb/>
　　　謾成<hi>韓邦靖</hi>
<pb n="KR4h0110_WYG_033-18a"/>
沙苑烟光近白樓黄河清渭兩交流牛羊落日新丘壠<lb/>
楊栁春風古渡頭<lb/>
　　　登石鐘山望廬山<hi>張治</hi>
廬嶽亭亭翠萬重懸泉千尺挂飛龍石鐘山下江如鏡<lb/>
映出青天五老峯<lb/>
　<lb/>
　<lb/>
　<lb/>
<pb n="KR4h0110_WYG_033-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪巻三十三<lb/>
</p>
<p>
</p>
  </div>
</body>
</text>
</TEI>
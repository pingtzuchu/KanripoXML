<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩删卷十六</head> <lb/>
    <p>
<pb n="KR4h0110_WYG_016-1a"/>
欽定四庫全書<lb/>
　古今詩删卷十六<lb/>
　　　　　　　　　　　　明　李攀龍　編<lb/>
　　唐七言律詩<lb/>
　　　古意<hi>沈佺期</hi>
盧家少婦鬱金堂海燕雙棲玳瑁梁九月寒砧催木葉<lb/>
十年征戍憶遼陽白狼河北音書斷丹鳯城南秋夜長<lb/>
誰為含愁獨不見更教明月照流黄<lb/>
<pb n="KR4h0110_WYG_016-1b"/>
　　　興慶池侍宴應制<hi>沈佺期</hi>
碧水澄潭映逺空紫雲香駕御㣲風漢家城闕疑天上<lb/>
秦地山川似鏡中向浦廻舟萍已綠分林蔽殿槿初紅<lb/>
古來徒羡横汾賞今日宸逰聖藻雄<lb/>
　　　侍宴安樂公主新宅應制<hi>沈佺期</hi>
皇家貴主好神仙別業初開雲漢邉山出盡如鳴鳯嶺<lb/>
池成不讓飲龍川粧樓翠幌教春住舞閣金鋪借日懸<lb/>
敬從乘輿來此地稱觴獻夀樂鈞天<lb/>
<pb n="KR4h0110_WYG_016-2a"/>
　　　奉和初春幸太平公主南莊應制<hi>沈佺期</hi>
主家山第早春歸御輦春逰繞翠㣲買地鋪金曾作埓<lb/>
尋河取石舊支機雲間樹色千花滿竹裏泉聲百道飛<lb/>
自有神仙鳴鳯曲併將歌舞報恩暉<lb/>
　　　紅樓院應制<hi>沈佺期</hi>
紅樓疑見白毫光寺逼宸居福盛唐支遁愛山情漫切<lb/>
曇摩泛海路空長經聲夜息聞天語爐氣晨飄接御香<lb/>
誰謂此中難可道自憐深院得廻翔<lb/>
<pb n="KR4h0110_WYG_016-2b"/>
　　　再入道塲紀事應制<hi>沈佺期</hi>
南方歸去再生天内殿今年異昔年見闢乾坤新定位<lb/>
看題日月更高懸行隨香輦登仙路坐近爐烟講法筵<lb/>
自喜恩深陪侍從兩朝長在聖人前<lb/>
　　　同杜員外審言過嶺<hi>沈佺期</hi>
天長地濶嶺頭分去國離家見白雲洛浦風光何所似<lb/>
青山瘴癘不堪聞南浮漲海人何處北望衡陽雁㡬羣<lb/>
兩地江山萬餘里何時重謁聖明君<lb/>
<pb n="KR4h0110_WYG_016-3a"/>
　　　興慶池侍宴應制<hi>韋元旦</hi>
滄池漭沆帝城邊殊勝昆明鑿漢年夾岸旌旂疏輦道<lb/>
中流簫鼔振樓船雲峯四起迎宸幄水樹千重入御筵<lb/>
宴樂巳深魚藻咏承恩更欲奏甘泉<lb/>
　　　侍宴安樂公主新宅應制<hi>蘇頲</hi>
駸駸羽騎厯城池帝女樓臺向晚披露灑旌旂雲外出<lb/>
風廻岩岫雨中移當軒半落天河水遶逕全低月樹枝<lb/>
簫鼔宸逰陪宴日和鳴雙鳯喜來儀<lb/>
<pb n="KR4h0110_WYG_016-3b"/>
　　　奉和春日幸望春宫應制<hi>蘇頲</hi>
東望望春春可憐更逄晴日栁含烟宫中下見南山盡<lb/>
城上平臨北斗懸細草偏承廻輦處飛花故落舞觴前<lb/>
宸逰對此歡無極鳥弄歌聲雜管絃<lb/>
　　　奉和初春幸太平公主南莊應制<hi>蘇頲</hi>
主第山門起灞川宸逰風景入初年鳯凰樓下交天仗<lb/>
烏鵲橋頭敞御筵往往花間逢綵石時時竹裏見紅泉<lb/>
今朝扈蹕平陽館不羡乘槎雲漢邉<lb/>
<pb n="KR4h0110_WYG_016-4a"/>
　　　幽州新歲作<hi>張說</hi>
去歲荆南梅似雪今年薊北雪如梅共知人事何嘗定<lb/>
且喜年華去復來邊鎮戍歌連日動京城燎火徹明開<lb/>
遙遥西向長安日願上南山夀一杯<lb/>
　　　㴩湖山寺<hi>張說</hi>
空山寂厯道心生虚谷迢遥野鳥聲禪室從來塵外賞<lb/>
香臺豈是世中情雲間東嶺千重出樹裏南湖一片明<lb/>
若使巢由同此意不將蘿薜易簮纓<lb/>
<pb n="KR4h0110_WYG_016-4b"/>
　　　遥同蔡起居偃松篇<hi>張說</hi>
清都衆木總榮芬傳道孤松最出羣名接天庭多景色<lb/>
氣連宫闕借氛氳懸池的的停華露偃盖重重拂瑞雲<lb/>
不惜流膏助仙鼎願將楨榦奉明君<lb/>
　　　奉和春日出苑矚目應令<hi>賈曾</hi>
銅龍曉闢問安廻金輅春逰博望開渭水晴光揺草樹<lb/>
終南佳氣入樓臺招賢已從商山老托乘還徴鄴下才<lb/>
臣在東周獨留滯忻逢睿藻日邉來<lb/>
<pb n="KR4h0110_WYG_016-5a"/>
　　　奉和初春幸太平公主南莊應制<hi>李邕</hi>
傳聞銀漢支機石復見金輿出紫㣲織女橋邉烏鵲起<lb/>
仙人樓上鳯凰飛流風入座飄歌扇瀑水當階濺舞衣<lb/>
今日還同犯牛斗乘槎共泛海潮歸<lb/>
　　　黄鶴樓<hi>崔灝</hi>
昔人已乘白雲去此地空餘黄鶴樓黄鶴一去不復返<lb/>
白雲千載空悠悠晴川歴厯漢陽樹芳草萋萋鸚鵡洲<lb/>
日暮鄉闗何處是烟波江上使人愁<lb/>
<pb n="KR4h0110_WYG_016-5b"/>
　　　行經華隂<hi>崔灝</hi>
岧嶤太華俯咸京天外三峯削不成武帝祠前雲欲散<lb/>
仙人掌上雨初晴河山北枕秦闗險驛路西連漢峙平<lb/>
借問路傍名利客無如此處學長生<lb/>
　　　登金陵鳯凰臺<hi>李白</hi>
鳯凰臺上鳯凰逰鳯去臺空江自流呉宫花草埋幽徑<lb/>
晉代衣冠成古丘三山半落青天外二水中分白鷺洲<lb/>
總為浮雲能蔽日長安不見使人愁<lb/>
<pb n="KR4h0110_WYG_016-6a"/>
　　　早朝大明宫呈兩省僚友<hi>賈至</hi>
銀燭朝天紫陌長禁城春色曉蒼蒼千條弱栁垂青瑣<lb/>
百囀流鶯遶建章劍珮聲隨玉墀步衣冠身惹御爐香<lb/>
共沐恩波鳯池上朝朝染翰侍君王<lb/>
　　　和賈至舍人大明宫之作<hi>王維</hi>
絳幘雞人報曉籌尚衣方進翠雲裘九天閶闔開宫殿<lb/>
萬國衣冠拜冕旒日色纔臨仙掌動香烟欲傍衮龍浮<lb/>
朝罷須裁五色詔珮聲歸到鳯池頭<lb/>
<pb n="KR4h0110_WYG_016-6b"/>
　　　和太常韋主簿五郎溫泉寓目<hi>王維</hi>
漢主離宫接露臺秦川一半夕陽開青山盡是朱旗繞<lb/>
碧澗翻從玉殿來新豐樹裏行人度小苑城邉獵騎回<lb/>
聞道甘泉能獻賦懸知獨有子雲才<lb/>
　　　大同殿生玉芝龍池上有慶雲百官共覩聖恩<lb/>
　　　　賜燕樂敢書即事<hi>王維</hi>
欲笑周文謌燕鎬還輕漢武樂横汾豈如玉殿生三秀<lb/>
詎有銅池出五雲陌上堯尊傾北斗樓前舜樂動南薫<lb/>
<pb n="KR4h0110_WYG_016-7a"/>
共歡天意同人意萬歲千秋奉聖君<lb/>
　　　奉和聖製從蓬萊向興慶閣道中留春雨中春<lb/>
　　　　望之作應制<hi>王維</hi>
渭水自縈秦塞曲黄山舊繞漢宫斜鑾輿逈出千門栁<lb/>
閣道廻看上苑花雲裏帝城雙鳯闕雨中春樹萬人家<lb/>
為乘陽氣行時令不是宸逰玩物華<lb/>
　　　敇賜百官櫻桃<hi>王維</hi>
芙蓉闕下㑹千官紫禁朱櫻出上闌纔是寢園春薦後<lb/>
<pb n="KR4h0110_WYG_016-7b"/>
非闗御苑鳥㗸殘歸鞍競帯青絲籠中使頻傾赤玉盤<lb/>
飽食不湏愁内熱大官還有蔗漿寒<lb/>
　　　敇借岐王九成宫避暑應制<hi>王維</hi>
帝子逺辭丹鳯闕天書遥借翠㣲宫隔窓雲霧生衣上<lb/>
卷幔山泉入鏡中林下水聲喧笑語岩前樹色隐房櫳<lb/>
仙家未必能勝此何事吹簫向碧空<lb/>
　　　酌酒與裴廸<hi>王維</hi>
酌酒與君君自寛人情反覆似波瀾白首相知猶按劍<lb/>
<pb n="KR4h0110_WYG_016-8a"/>
朱門先達笑彈冠草色全經細雨濕花枝欲動春風寒<lb/>
世事浮雲何足問不如高卧且加飡<lb/>
　　　酬郭給事<hi>王維</hi>
洞門高閣靄餘暉桃李隂隂栁絮飛禁裏疎鐘官舍曉<lb/>
省中啼鳥吏人稀晨揺玉珮趨金殿夕奉天書拜璅闈<lb/>
強欲從君無那老將因卧病解朝衣<lb/>
　　　積雨輞川莊作<hi>王維</hi>
積雨空林烟火遲蒸梨炊黍餉東菑漠漠水田飛白鷺<lb/>
<pb n="KR4h0110_WYG_016-8b"/>
隂隂夏木囀黄鸝山中習静觀朝槿松下清齋折露葵<lb/>
野老與人争席罷海鷗何事更相疑<lb/>
　　　春日與裴廸過新昌里訪吕逸人不遇<hi>王維</hi>
桃源靣面絶風塵栁市南頭訪隐淪到門不敢題凢鳥<lb/>
看竹何須問主人城外青山如屋裏東家流水入西隣<lb/>
閉户著書多歲月種松皆作老龍鱗<lb/>
　　　過乘如禪師蕭居士嵩丘蘭若<hi>王維</hi>
無着天親弟與兄蕭丘蘭若一峯晴食隨鳴磬巢烏下<lb/>
<pb n="KR4h0110_WYG_016-9a"/>
行踏空林落葉聲逬水定侵香案濕雨花應共石牀平<lb/>
深洞長松何所有儼然天竺古先生<lb/>
　　　送魏萬之京<hi>李頎</hi>
朝聞逰子唱離歌昨夜㣲霜初度河鴻鴈不堪愁裏聽<lb/>
雲山况是客中過闗城曙色催寒近御苑砧聲向晚多<lb/>
莫是長安行樂處空令歲月易蹉跎<lb/>
　　　送司勲盧員外<hi>李頎</hi>
流澌臘月下河陽草色新年發建章秦地立春傳太史<lb/>
<pb n="KR4h0110_WYG_016-9b"/>
漢宫題柱憶仙郎歸鴻欲度千山雪侍女新添五夜香<lb/>
早晚薦雄文似者故人今已賦長楊<lb/>
　　　題璿公山池<hi>李頎</hi>
逺公遁跡廬山岑開士幽居祇樹林片石孤峯窺色相<lb/>
清池皓月照禪心指揮如意天花落坐卧閒房春草深<lb/>
此外俗塵都不染惟餘𤣥度得相尋<lb/>
　　　寄綦母三<hi>李頎</hi>
新加大邑綬仍黄近與單車去洛陽顧盼一過丞相府<lb/>
<pb n="KR4h0110_WYG_016-10a"/>
風流三接令公香南川粳稻花侵縣西嶺雲霞色滿堂<lb/>
共道進賢䝉上賞看君㡬歲作臺郎<lb/>
　　　送李回<hi>李頎</hi>
知君官屬大司農詔幸驪山職事雄歲發金錢供御府<lb/>
晝看仙液注離宫千岩曙色旌門上十月寒花輦路中<lb/>
不覩聲名與文物自傷留滯去闗東<lb/>
　　　宿瑩公禪房聞梵<hi>李頎</hi>
花宫仙梵逺微㣲月隐高城鐘漏稀夜動霜林驚落葉<lb/>
<pb n="KR4h0110_WYG_016-10b"/>
曉聞天籟發清機蕭條已入寒空静颯沓仍隨秋雨飛<lb/>
始覺浮生無住著頓令心地欲歸依<lb/>
　　　題盧五舊居<hi>李頎</hi>
物在人亡無見期閒庭繫馬不勝悲窓前綠竹生空地<lb/>
門外青山似舊時悵望秋天鳴墜葉㠝岏枯栁宿寒鴟<lb/>
憶君淚落東流水歲歲花開知為誰<lb/>
　　　望薊門<hi>祖詠</hi>
燕臺一去客心驚笳鼓喧喧漢將營萬里寒光生積雪<lb/>
<pb n="KR4h0110_WYG_016-11a"/>
三邉曙色動危旌沙塲烽火侵胡月海畔雲山擁薊城<lb/>
少小雖非投筆吏論功還欲請長纓<lb/>
　　　九日登仙臺呈劉明府<hi>崔曙</hi>
漢文皇帝有髙臺此日登臨曙色開三晉雲山皆北向<lb/>
二陵風雨自東來闗門令尹誰能識河上仙翁去不回<lb/>
且欲近尋彭澤宰陶然共醉菊花杯<lb/>
　<lb/>
　<lb/>
<pb n="KR4h0110_WYG_016-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪卷十六<lb/>
</p>
<p>
</p>
  </div>
</body>
</text>
</TEI>
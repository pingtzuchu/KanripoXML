<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷十八</head> <lb/>
    <p>
<pb n="KR4h0110_WYG_018-1a"/>
欽定四庫全書<lb/>
　古今詩刪卷十八<lb/>
　　　　　　　　　　　　明　李攀龍　編<lb/>
　　唐五言排律<lb/>
　　　送劉校書從軍<hi>楊烱</hi>
天將下三宫星門召五戎坐謀資廟畧飛檄佇文雄赤<lb/>
土流星劍鳥號明月弓秋隂生蜀道殺氣繞湟中風雨<lb/>
何年别琴尊此日同離亭不可望溝水自西東<lb/>
<pb n="KR4h0110_WYG_018-1b"/>
　　　早秋出塞寄東臺詳政學士<hi>駱賔王</hi>
促駕逾三水長驅望五原天街分斗極地理接樓煩谿<lb/>
月明闗隴胡雲聚塞垣山川殊物候風壤易凉溫戍古<lb/>
秋塵合沙寒宿霧繁昔余迷學步投跡忝詞源<lb/>
　　　靈隱寺<hi>駱賔王</hi>
鷲嶺鬰岧嶤龍宫鎖寂寥樓觀滄海日門對浙江潮桂<lb/>
子月中落天香雲外飄捫蘿登塔逺刳木取泉遥霜薄<lb/>
花更發冰輕葉互凋夙齡尚遐異披對滌煩囂待入天<lb/>
<pb n="KR4h0110_WYG_018-2a"/>
台路看余度石橋<lb/>
　　　宿溫城望軍營<hi>駱賔王</hi>
虜地寒膠折邉城夜柝聞兵符闗帝闕天策動將軍塞<lb/>
静胡笳徹沙明楚練分風旂翻翼影霜劍轉龍文白羽<lb/>
揺如月青山斷若雲烟疎疑卷幔塵滅似銷氛投筆懐<lb/>
班業臨戎想顧勲還應雪漢恥持此報明君<lb/>
　　　在廣聞崔馬二御史並登相臺<hi>蘇味道</hi>
振鷺纔飛日遷鶯逺聽聞明光共待漏清覽各披雲喜<lb/>
<pb n="KR4h0110_WYG_018-2b"/>
得廊廟舉嗟為臺閣分故林懐栢恱新渥阻蘭薫冠去<lb/>
神羊影車迎瑞雉羣逺從南斗外遥仰列星文<lb/>
　　　奉和幸韋嗣立山庄應制<hi>李嶠</hi>
南洛師臣契東君王佐居幽情遺紱冕宸眷矚樵漁制<lb/>
下峒山蹕恩回灞水輿松門駐旌皁薜幄引簮裾石磴<lb/>
平黄陸烟樓半紫虛雲霞仙路近琴酒俗塵疎喬木千<lb/>
齡外懸泉百丈餘崖深經錬藥穴古舊蔵書樹宿摶風<lb/>
鳥池潜縱壑魚寜知天子貴尚憶武侯廬<lb/>
<pb n="KR4h0110_WYG_018-3a"/>
　　　白帝懐古<hi>陳子昂</hi>
日落滄江晚停橈問土風城臨巴子國臺沒漢王宫荒<lb/>
服仍周甸深山尚禹功岩懸青壁斷地險碧流通古木<lb/>
生雲際歸帆出霧中川途去無限客思坐何窮<lb/>
　　　峴山懐古<hi>陳子昻</hi>
秣馬臨荒甸登髙覽舊都猶悲墮淚碣尚想卧龍圖城<lb/>
邑遥分楚山川半入吳丘陵徒自出賢聖㡬凋枯野樹<lb/>
蒼烟斷津樓晚氣孤誰知萬里客懐古正踟蹰<lb/>
<pb n="KR4h0110_WYG_018-3b"/>
　　　贈蘇味道<hi>杜審言</hi>
北地寒應苦南城戍不歸邉聲亂羌笛朔氣捲戎衣雨<lb/>
雪闗山暗風霜草木稀胡兵戰欲盡漢卒尚重圍雲浄<lb/>
妖星落秋高塞馬肥據鞍雄劍動揺筆羽書飛輿駕還<lb/>
京邑朋逰滿帝畿方期來獻凱歌舞共春暉<lb/>
　　　度石門山<hi>杜審言</hi>
石門千仞斷迸水落遥空道束懸厓北橋欹絶澗中仰<lb/>
攀人屢息直下騎纔通泥擁奔蛇徑雪埋伏獸叢星躔<lb/>
<pb n="KR4h0110_WYG_018-4a"/>
牛斗北地脉象牙東闗塞隨行變髙深觸望同江聲連<lb/>
驟雨日氣抱殘虹未改朱明律先含白露風堅貞忻不<lb/>
憚險澁諒難窮有異登臨賞徒為造化功<lb/>
　　　酬蘇員外味𤣥夏晚寓直省中見贈<hi>沈佺期</hi>
並命登仙閣通宵直禮闈大官供宿膳侍史䕶朝衣卷<lb/>
幔天河入開窓月露㣲小池殘暑退高樹晚凉歸冠劍<lb/>
無時釋軒車待漏飛明朝題漢柱三署有光輝<lb/>
　　　同韋舍人早朝<hi>沈佺期</hi>
<pb n="KR4h0110_WYG_018-4b"/>
閶闔連雲起巖廊拂霧開玉珂龍影度珠履鴈行來長<lb/>
樂宵鐘盡明光曉奏催一經傳舊徳五字擢英材儼若<lb/>
神仙去紛從霄漢回千春奉休厯分禁喜趨陪<lb/>
　　　奉和晦日幸昆明池<hi>沈佺期</hi>
法駕乘春轉神池象漢廻雙星遺舊石孤月隐殘灰戰<lb/>
鷁逢時去恩魚望幸來山花緹騎遶堤栁幔城開思逸<lb/>
横汾唱歌流宴鎬杯㣲臣彫朽質羞覩豫章材<lb/>
　　　奉和聖製幸禮部尚書竇希玠宅<hi>沈佺期</hi>
<pb n="KR4h0110_WYG_018-5a"/>
北闕垂旒暇南宫聽禮廻天臨祥鳯轉恩向濯龍開蘭<lb/>
氣薰仙帳榴花引御杯水從金穴吐雲是玉衣來池影<lb/>
搖歌席林香散舞臺不知行漏晚清蹕尚徘徊<lb/>
　　　奉和幸長安故城未央宫應制<hi>宋之問</hi>
漢皇未息戰蕭相乃營宫壯麗一朝盡威靈千載空皇<lb/>
唐悵前跡置酒宴羣公寒輕綵仗外春發幔城中樂思<lb/>
廻斜日歌詞繼大風今朝天子貴不假叔孫通<lb/>
　　　奉和晦日幸昆明池應制<hi>宋之問</hi>
<pb n="KR4h0110_WYG_018-5b"/>
春豫靈池㑹滄波帳殿開舟凌石鯨度槎拂斗牛廻節<lb/>
晦蓂全落春遲栁暗催象溟看浴景燒刼辨沉灰鎬飲<lb/>
周文樂汾歌漢武才不愁明月盡自有夜珠來<lb/>
　　　和姚給事寓直之作<hi>宋之問</hi>
清論滿朝陽高才拜夕郎還從避馬路來接珥貂行寵<lb/>
就黄扉日威廻白簡霜栢臺遷鳥茂蘭署得人芳禁静<lb/>
鐘初徹更疎漏更長曉河低武庫流火度文昌寓直光<lb/>
輝重乘秋藻翰揚暗投空欲報下調不成章<lb/>
<pb n="KR4h0110_WYG_018-6a"/>
　　　早發始興江口至盧氏村作<hi>宋之問</hi>
候曉踰閩嶂乘春望越臺宿雲鵩際落殘月蚌中開薜<lb/>
荔揺青氣桄榔翳碧苔桂香多露裛石響細泉回抱葉<lb/>
𤣥猿嘯銜花翡翠來南中雖可恱北思日悠哉鬒髮俄<lb/>
成素丹心已作灰何當歸首路行剪故園萊<lb/>
　　　同餞楊將軍兼源州都督御史中丞<hi>蘇頲</hi>
右地接龜沙中朝任虎牙然明方改俗去病不為家將<lb/>
禮登壇盛軍容出塞華朔風揺漢鼓邉月思胡笳旗合<lb/>
<pb n="KR4h0110_WYG_018-6b"/>
無邀正冠危有觸邪當看勞旋日及此御溝花<lb/>
　　　奉和聖製途經華岳<hi>張說</hi>
西岳鎮皇京中峯入太清玉鑾重嶺應緹騎薄雲迎白<lb/>
日懸高掌寒空類削成軒遊㑹神處漢幸望仙情舊廟<lb/>
青林古新碑綠字生羣臣願封岱廻駕勒鴻名<lb/>
　　　奉和聖製答張說扈從南出雀䑕谷<hi>張九齡</hi>
設險諸侯地承平聖主廵東君朝二月南斾擁三辰寒<lb/>
出重闗盡年隨行漏新瑞雲叢捧日芳樹曲迎春舞咏<lb/>
<pb n="KR4h0110_WYG_018-7a"/>
先馳道恩華及從臣汾川花鳥意併奉屬車塵<lb/>
　　　奉和聖製早度蒲闗<hi>張九齡</hi>
魏武中流處軒皇問道廻長堤春樹發高掌曙雲開龍<lb/>
負王舟渡人占仙氣來河津㑹日月仙仗役風雷東顧<lb/>
重闗盡西馳萬國陪還聞股肱郡元首咏康哉<lb/>
　　　和許給事直夜簡諸公<hi>張九齡</hi>
未央鐘漏晚仙宇藹沈沈武衛千廬合嚴扄萬户深左<lb/>
掖知天近南忩見月臨樹搖金掌露庭接玉樓隂他日<lb/>
<pb n="KR4h0110_WYG_018-7b"/>
聞更直中宵屬所欽聲華大國寳夙夜近臣心逸興乘<lb/>
髙閣雄飛在禁林寜思竊抃者情發為知音<lb/>
　　　酬趙二侍御史西軍贈兩省舊寮之作<hi>張九齡</hi>
石室先鳴者金門待制同操刀常願割持斧竟稱雄應<lb/>
敵兵初起緣邉虜欲空使車經隴月征斾繞河風忽枉<lb/>
兼金訊非徒稜馬功氣清蒲海曲聲滿栢臺中顧已塵<lb/>
華省欣君震逺戎明時獨匪報嘗欲退㣲躬<lb/>
　　　奉和聖製送尚書燕國公說赴朔方軍<hi>張九齡</hi>
<pb n="KR4h0110_WYG_018-8a"/>
宗臣事有征廟筭在休兵天與三台座人當萬里城朔<lb/>
南方偃革河内暫揚旌寵錫從仙禁光華出漢京山川<lb/>
勤逺畧原隰軫皇情為奏薫琴倡仍題寳劍名聞風六<lb/>
郡勇計日五戎平山甫歸應疾留侯功復成歌鐘旋可<lb/>
望枕席豈難行四牡何時入吾君聽履聲<lb/>
　　　塞外三首<hi>鄭愔</hi>
塞外蕭條望征人此路賒邉聲亂朔馬秋引動胡笳遥<lb/>
障侵歸日長城帶晚霞斷蓬飛古戍連鴈聚寒沙海暗<lb/>
<pb n="KR4h0110_WYG_018-8b"/>
雲無際山春雪作花丈夫期報主萬里獨歸家<lb/>
　　　其二<lb/>
荒壘三秋夕窮郊萬里平海隂凝獨樹日氣下連營戎<lb/>
斾霜疑重邊裘夜更輕將軍獨轉戰都尉不成名折栁<lb/>
悲春曲吹笳斷夜聲明年塞使返須築受降城<lb/>
　　　其三<lb/>
陽鳥南飛夜隂山北地寒漢家征戍客年歲在樓蘭玉<lb/>
塞朔風起金河秋月團邉聲入鼓吹霜氣下旌竿海外<lb/>
<pb n="KR4h0110_WYG_018-9a"/>
歸書斷天涯旅鬂殘子卿猶奉使恒向節旄看<lb/>
　　　蒲津迎駕<hi>宋璟</hi>
回鑾下蒲阪飛斾指秦京洛上黄雲送闗中紫氣迎霞<lb/>
朝看馬色月曉聽鷄鳴防拒連山險長橋壓水平省方<lb/>
知化洽察俗覺時清天下長無事空餘襟帶名<lb/>
　　　江行有懐<hi>孫逖</hi>
秋水明川路輕舟轉石圻霜多山橘熟寒至浦禽稀飛<lb/>
席乘風勢廻流蕩日暉晝行疑海若夕夢識江妃野霽<lb/>
<pb n="KR4h0110_WYG_018-9b"/>
看呉盡天長望洛非不知何歲月一似暮潮歸<lb/>
　　　送趙都䕶赴安西<hi>孫逖</hi>
外域分都䕶中臺命職方欲傳清廟畧為取劇曹郎已<lb/>
佩登臺印猶懐仗奏章百壷開祖餞駟牡結戎裝青海<lb/>
連西夐黄河帯北凉闗山瞻漢月戈劍宿胡霜體國才<lb/>
先著論兵策復長果持文武術還繼杜當陽<lb/>
　　　奉和李右相中書壁畫山水<hi>孫逖</hi>
廟堂多暇日山水契真情欲寫髙深趣還因藻繪成九<lb/>
<pb n="KR4h0110_WYG_018-10a"/>
江臨户牖三峽繞簷楹花栁窮年發烟雲逐意生能令<lb/>
萬里近不覺四時行氣染荀香馥光含樂鏡清詠歌齊<lb/>
出處圖畫表冲盈自保千年遇何論八載榮<lb/>
　　　早度蒲闗<hi>𤣥宗皇帝</hi>
鐘鼓嚴更曙山河野望通鳴鑾下蒲坂飛斾入秦中地<lb/>
險闗逾壯天平鎮尚雄春來津樹合月落戍樓空馬色<lb/>
分朝景雞聲逐曉風所希常道泰非復棄繻同<lb/>
　　　奉和聖製與太子諸王三月三日龍池春禊應<lb/>
<pb n="KR4h0110_WYG_018-10b"/>
　　　　制<hi>王維</hi>
故事修春禊新宫展豫遊明君移鳯輦太子出龍樓賦<lb/>
掩陳王作杯如洛水流金人來捧劍畫鷁去廻舟花樹<lb/>
浮宫闕天池照冕旒宸章在雲漢垂象滿皇州<lb/>
　　　奉和聖製暮春送朝集使歸郡應制<hi>王維</hi>
萬國仰宗周衣冠拜冕旒玉乘迎大客金節送諸侯祖<lb/>
席傾三省褰帷向九州楊花飛上路槐色䕃通溝來預<lb/>
鈞天樂歸分漢主憂宸章類河漢垂象滿中州<lb/>
<pb n="KR4h0110_WYG_018-11a"/>
　　　送李太守赴上浴<hi>王維</hi>
商山包楚鄧積翠藹沈沈驛路飛泉灑闗門落照深野<lb/>
華開古戍行客響空林板屋春多雨山城晝欲隂丹泉<lb/>
通虢畧白羽抵荆岑若見西山爽應知黄綺心<lb/>
　　　曉行巴峽<hi>王維</hi>
際曉投巴峽餘春憶帝京晴江一女浣朝日衆禽鳴水<lb/>
國舟中市山橋樹杪行登髙萬井出眺逈二流明人作<lb/>
殊方語鶯為舊國聲頼多山水趣稍解别離情<lb/>
<pb n="KR4h0110_WYG_018-11b"/>
　　　送秘書晁監還日本<hi>王維</hi>
積水不可極安知滄海東九州何處逺萬里若乘空向<lb/>
國唯看日歸㠶但信風鰲身映天黒魚眼射波紅鄉樹<lb/>
扶桑外主人孤島中别離方異域音信若為通<lb/>
　<lb/>
　<lb/>
　<lb/>
　古今詩刪卷十八<lb/>
</p>
<p>
</p>
  </div>
</body>
</text>
</TEI>
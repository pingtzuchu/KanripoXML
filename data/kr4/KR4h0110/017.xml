<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷十七</head> <lb/>
    <p>
<pb n="KR4h0110_WYG_017-1a"/>
欽定四庫全書<lb/>
　古今詩刪卷十七<lb/>
　　　　　　　　　　　　明　李攀龍　編<lb/>
　　唐七言律詩<lb/>
　　　登安陽城樓<hi>孟浩然</hi>
縣城南靣漢江流江嶂開成南雍州才子乗春來騁望<lb/>
羣公暇日坐銷憂樓臺晚映青山郭羅綺晴嬌綠水洲<lb/>
向夕波揺明月動更疑神女弄珠遊<lb/>
<pb n="KR4h0110_WYG_017-1b"/>
　　　五日觀妓<hi>萬楚</hi>
西施謾道浣春紗碧玉今時鬪麗華眉黛奪將萱草色<lb/>
紅裙妬殺石榴花新歌一曲令人艶醉舞雙眸斂髩斜<lb/>
誰道五絲能續命却令今日死君家<lb/>
　　　别韋郎中<hi>張謂</hi>
星軺計日赴岷峨雲樹連天阻笑歌南入洞庭隨鴈去<lb/>
西過巫峽聽猿多峥嶸洲上飛黄蝶灔澦堆邉起白波<lb/>
不醉郎中桑落酒教人無奈别離何<lb/>
<pb n="KR4h0110_WYG_017-2a"/>
　　　杜侍御送貢物戲贈<hi>張謂</hi>
銅柱朱崖道路難伏波横海舊登壇越人自貢珊瑚樹<lb/>
漢使何勞獬豸冠疲馬山中愁日晚孤舟江上畏春寒<lb/>
由來此貨稱難得多恐君王不忍看<lb/>
　　　送前衛縣李寀少府<hi>高適</hi>
黄鳥翩翩楊栁垂春風送客使人悲怨别自驚千里外<lb/>
論交却憶十年時雲開汶水孤㠶逺路繞梁山疋馬遲<lb/>
此地從來可乘興留君不住益凄其<lb/>
<pb n="KR4h0110_WYG_017-2b"/>
　　　送李少府貶峽中王少府貶長沙<hi>高適</hi>
嗟君此别意何如駐馬銜杯問謫居巫峽啼猿數行淚<lb/>
衡陽歸鴈㡬封書青楓江上秋天逺白帝城邉古木疎<lb/>
聖代即今多雨露暫時分手莫躊蹰<lb/>
　　　和賈至舍人早朝大明宫之作<hi>岑參</hi>
雞鳴紫陌曙光寒鶯囀皇州春色䦨金闕曉鐘開萬户<lb/>
玉階仙仗擁千官花迎劍佩星初落栁拂旌旂露未乾<lb/>
獨有鳯凰池上客陽春一曲和皆難<lb/>
<pb n="KR4h0110_WYG_017-3a"/>
　　　和祠部王員外雪後早朝即事<hi>岑參</hi>
長安雪後似春歸積素凝華連曙輝色借玉珂迷曉騎<lb/>
光添銀燭晃朝衣西山落月臨天仗北闕晴雲捧禁闈<lb/>
聞道仙郎歌白雪由來此曲和人稀<lb/>
　　　西掖省即事<hi>岑參</hi>
西掖重雲開曙暉北山疎雨㸃朝衣千門栁色連青瑣<lb/>
三殿花香入紫㣲平明端笏陪鴛列薄暮垂鞭信馬歸<lb/>
官拙自悲頭白盡不如岩下偃荆扉<lb/>
<pb n="KR4h0110_WYG_017-3b"/>
　　　九日使君席奉餞衛中丞赴長水<hi>岑參</hi>
節使横行西出師鳴弓擐甲羽林兒臺上霜威凌草木<lb/>
軍中殺氣傍旌旂預知漢將宣威日正是邊塵欲滅時<lb/>
為報使君多泛菊更將絃管醉東籬<lb/>
　　　使君席夜送嚴河南赴長水<hi>岑參</hi>
嬌歌急管雜青絲銀燭金杯映翠眉使君地主能相送<lb/>
河尹天明坐莫辭春城月出人皆醉野戍花深馬去遲<lb/>
寄聲報爾山翁道今日河南勝昔時<lb/>
<pb n="KR4h0110_WYG_017-4a"/>
　　　首春渭西郊行呈藍田張二主簿<hi>岑參</hi>
回風度雨渭城西細草新花踏作泥秦女峯頭雪未盡<lb/>
胡公陂上日初低愁窺白髮羞㣲祿悔别青山憶舊溪<lb/>
聞道輞川多勝事玉壺春酒正堪携<lb/>
　　　暮春虢州東亭送李司馬歸扶風別廬<hi>岑參</hi>
栁軃鶯嬌花復殷紅亭綠酒送君還到來函谷愁中月<lb/>
歸去磻溪夢裏山簾前春色應須惜世上浮名好是閒<lb/>
西望鄉闗腸欲斷對君衫袖淚痕斑<lb/>
<pb n="KR4h0110_WYG_017-4b"/>
　　　萬歲樓<hi>王昌齡</hi>
江上巍巍萬歲樓不知經歴㡬千秋年年喜見山長在<lb/>
日日悲看水獨流猿狖何曾離暮嶺鸕鷀空自泛寒洲<lb/>
誰堪登望雲烟裏向晚茫茫發旅愁<lb/>
　　　題張氏隱居<hi>杜甫</hi>
春山無伴獨相求伐木丁丁山更幽澗道餘寒厯氷雪<lb/>
石門斜日到林丘不貪夜識金銀氣逺害朝看麋鹿逰<lb/>
乘興杳然迷出處對君疑是泛虚舟<lb/>
<pb n="KR4h0110_WYG_017-5a"/>
　　　宣政殿退朝晚出左掖<hi>杜甫</hi>
天門日射黄金牓春殿晴曛赤羽旂宫草菲菲承委珮<lb/>
爐烟細細駐遊絲雲近蓬萊常五色雪殘鳷鵲亦多時<lb/>
侍臣緩步歸青瑣退食從容出每遲<lb/>
　　　九日藍田崔氏莊<hi>杜甫</hi>
老去悲秋強自寛興來今日盡君歡羞將短髮還吹帽<lb/>
笑倩傍人為整冠藍水逺從千澗落玉山高並兩峯寒<lb/>
明年此㑹知誰徤醉把茱茰仔細看<lb/>
<pb n="KR4h0110_WYG_017-5b"/>
　　　和裴廸登蜀州東亭送客逢早梅相憶見寄<hi>杜甫</hi>
東閣官梅動詩興還如何遜在揚州此時對雪遥相憶<lb/>
送客逢春可自由幸不折來傷歲暮若為看去亂鄉愁<lb/>
江邊一樹垂垂發朝夕催人自白頭<lb/>
　　　野望<hi>杜甫</hi>
西山白雪三城戍南浦清江萬里橋海内風塵諸弟隔<lb/>
天涯涕淚一身遥唯將遲暮供多病未有㳙埃荅聖朝<lb/>
跨馬出郊時極目不堪人事日蕭條<lb/>
<pb n="KR4h0110_WYG_017-6a"/>
　　　登樓<hi>杜甫</hi>
花近高樓傷客心萬方多難此登臨錦江春色來天地<lb/>
玉壘浮雲變古今北極朝廷終不改西山冦盜莫相侵<lb/>
可憐後主還祠廟日暮聊為梁甫吟<lb/>
　　　秋與三首<hi>杜甫</hi>
五露凋傷楓樹林巫山巫峽氣蕭森江間波浪兼天湧<lb/>
塞上風雲接地隂叢菊兩開他日淚孤舟一繫故園心<lb/>
寒衣處處催刀尺白帝城高急暮砧<lb/>
<pb n="KR4h0110_WYG_017-6b"/>
　　　其二<lb/>
蓬萊宫闕對南山承露金莖宵漢間西望瑶池降王母<lb/>
東來紫氣滿函闗雲移雉尾開宫扇日繞龍鱗識聖顔<lb/>
一卧滄江驚歲晚㡬回青瑣㸃朝班<lb/>
　　　其三<lb/>
昆明池水漢時功武帝旌旗在眼中織女機絲虚夜月<lb/>
石鯨鱗甲動秋風波漂菰未沉雲黒露冷蓮房墜粉紅<lb/>
闗塞極天唯鳥道江湖滿地一漁翁<lb/>
<pb n="KR4h0110_WYG_017-7a"/>
　　　吹笛<hi>杜甫</hi>
吹笛秋山風月清誰家巧作斷腸聲風飄律吕相和切<lb/>
月傍闗山幾處明胡騎中宵堪北走武陵一曲想南征<lb/>
故園楊栁今搖落何得愁中却盡生<lb/>
　　　閣夜<hi>杜甫</hi>
歲暮隂陽催短景天涯霜雪霽寒宵五更鼔角聲悲壯<lb/>
三峽星河影動揺野哭千家聞戰伐夷歌㡬處起漁樵<lb/>
卧龍躍馬終黄土人事音書謾寂寥<lb/>
<pb n="KR4h0110_WYG_017-7b"/>
　　　返照<hi>杜甫</hi>
楚王宫北正黄昏白帝城西過雨痕返照入江翻石壁<lb/>
歸雲擁樹失山村衰年肺病唯高枕絶塞愁時早閉門<lb/>
不可久留豺虎地南方實有未招魂<lb/>
　　　九日登高<hi>杜甫</hi>
風急天高猿嘯哀渚清沙白鳥飛廻無邉落木蕭蕭下<lb/>
不盡長江滚滚來萬里悲秋常作客百年多病獨登臺<lb/>
艱難苦恨繁霜髩潦倒新停濁酒杯<lb/>
<pb n="KR4h0110_WYG_017-8a"/>
　　　贈闕下裴舍人<hi>錢起</hi>
三月黄鸝飛上林春城紫禁曉隂陰長樂鐘聲花外盡<lb/>
龍池栁色雨中深陽和不散窮途恨霄漢常懸捧日心<lb/>
獻賦十年猶未遇羞將白髮對華簮<lb/>
　　　和王員外晴雪早朝<hi>錢起</hi>
紫㣲晴雪帯恩光繞仗偏隨鴛鷺行長信月留寜避曉<lb/>
宜春花滿不飛香獨看積素凝清禁已覺輕寒讓太陽<lb/>
題柱盛名兼絶唱風流誰繼漢田郎<lb/>
<pb n="KR4h0110_WYG_017-8b"/>
　　　自鞏洛舟行入黄河即事寄府縣僚友<hi>韋應物</hi>
綠水蒼山路向東東南山豁大河通寒樹依㣲逺天外<lb/>
夕陽明滅亂流中孤村幾歲臨伊岸一鴈初晴下朔風<lb/>
為報洛橋遊宦侣扁舟不繫與心同<lb/>
　　　同溫丹徒登萬歳樓<hi>皇甫冉</hi>
高樓獨上思依依極浦遥山合翠㣲江客不堪頻北望<lb/>
塞鴻何事又南飛丹陽古渡寒烟積𤓰步空洲逺樹稀<lb/>
聞道王師猶轉戰誰能談笑解重圍<lb/>
<pb n="KR4h0110_WYG_017-9a"/>
　　　贈錢起秋夜宿靈臺寺見寄<hi>郎士元</hi>
石林精舍武溪東夜扣禪扉謁逺公月在上方諸品静<lb/>
心持半偈萬緣空蒼苔古道行應遍落木寒泉聽不窮<lb/>
更憶雙峯最高頂此心期與故人同<lb/>
　　　長安春望<hi>盧綸</hi>
東風吹雨過青山却望千門草色閒家在夢中何日到<lb/>
春來江上㡬人還川原繚繞浮雲外宫闕參差落照間<lb/>
誰念為儒逄世難獨將衰髩客秦闗<lb/>
<pb n="KR4h0110_WYG_017-9b"/>
　　　陸勝宅秋雨中探韻同作<hi>張南史</hi>
同人永日自相將深竹閒園偶辟疆已被秋風教憶鱠<lb/>
更聞寒雨動飛觴歸心莫問三江水旅服從沾九月霜<lb/>
醉裏欲尋騎馬路蕭條是處有垂楊<lb/>
　　　登栁州城樓寄漳汀封連四州刺史<hi>栁宗元</hi>
城上高樓接大荒海天愁思正茫茫驚風亂颭芙蓉水<lb/>
密雨斜侵薜荔墻嶺樹重遮千里目江流曲似九廻腸<lb/>
共來百越文身地猶自音書滯一鄉<lb/>
<pb n="KR4h0110_WYG_017-10a"/>
　　　奉和庫部盧四兄曹長元日朝廻<hi>韓愈</hi>
天仗宵嚴建羽旄春雲送色曉雞號金爐香動螭頭暗<lb/>
玉佩聲來雉尾高戎服上趨承北極儒冠列侍映東曹<lb/>
太平時節難身遇郎署何須嘆二毛<lb/>
　　　憶昔<hi>韋莊</hi>
昔年曽向五陵逰午夜清歌月滿樓銀燭樹前長似晝<lb/>
露桃花下不知秋西園公子名無忌南國佳人字莫愁<lb/>
今日亂離俱是夢夕陽唯見水東流<lb/>
<pb n="KR4h0110_WYG_017-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪卷十七<lb/>
</p>
<p>
</p>
  </div>
</body>
</text>
</TEI>
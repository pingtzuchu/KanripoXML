<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今詩刪</head>
    <p>
<pb n="KR4h0110_WYG_000-1a"/>
欽定四庫全書　　　　　集部八<lb/>
　古今詩刪　　　　　　　總集類<lb/>
　　提要<lb/>
　　　　<hi>臣</hi>等謹案古今詩刪三十四巻明李攀龍編<lb/>
　　　　攀龍有滄溟集别著録是編為所録厯代之<lb/>
　　　　詩毎代各自分體始於古逸次以漢魏南北<lb/>
　　　　朝次以唐唐之後繼以明多録同時諸人之<lb/>
　　　　作而不及宋元盖自李夢陽倡不讀唐以後<lb/>
<pb n="KR4h0110_WYG_000-1b"/>
　　　　書之説前後七子率以此論相尚攀龍是選<lb/>
　　　　猶是志也昔江淹作雜擬詩上自漢京下至<lb/>
　　　　齊代古今咸列正變不遺其序有曰蛾眉詎<lb/>
　　　　同貌而俱動於魄芳草寧共氣而皆悦於魂<lb/>
　　　　又曰世之諸賢各滯所迷莫不論甘而忌辛<lb/>
　　　　好丹而非素豈所謂通方廣恕好逺兼愛然<lb/>
　　　　則文章𣲖别不主一途但可以工拙為程未<lb/>
　　　　容以時代為限宋詩導黄陳之𣲖多生硬杈<lb/>
<pb n="KR4h0110_WYG_000-2a"/>
　　　　椏元詩沿溫李之波多綺靡婉弱論其流弊<lb/>
　　　　誠亦多端然鉅製鴻篇實不勝数何容刪除<lb/>
　　　　兩代等之自鄶無譏王士禎論詩絶句有曰<lb/>
　　　　鐵崖樂府氣淋漓淵頴歌行格儘竒耳食紛<lb/>
　　　　紛説開寳㡬人眼見宋元詩其殆為夢陽軰<lb/>
　　　　發歟且以此選所録而論唐末之韋莊李建<lb/>
　　　　勲距宋初閲嵗無多明初之劉基梁寅在元<lb/>
　　　　末吟篇不少何以数年之内今古頓殊一人<lb/>
<pb n="KR4h0110_WYG_000-2b"/>
　　　　之身薫蕕互異此直門戸之見入主出奴不<lb/>
　　　　縁真有限斷厥後周亮工鐫一私印文曰不<lb/>
　　　　讀王李鍾譚之詩載於頼古堂譜中豈非髙<lb/>
　　　　談盛氣有以激之遂至出爾反爾乎然明季<lb/>
　　　　論詩之黨判於七子七子論詩之㫖不外此<lb/>
　　　　編録而存之亦足以見風㑹變遷之故是非<lb/>
　　　　蜂起之由未可廢也流俗所行别有攀龍唐<lb/>
　　　　詩選攀龍實無是書乃明末坊賈割出詩刪<lb/>
<pb n="KR4h0110_WYG_000-3a"/>
　　　　中唐詩加以評註别立斯名以其流傳既久<lb/>
　　　　今亦别存其目而不録其書焉乾隆四十三<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0110_WYG_000-4a"/>
古今詩刪原序<lb/>
李攀龍于鱗所為古今詩刪成凡數年而殁殁而新都<lb/>
汪時元謀梓之走數千里以序屬世貞曰是唯二君子<lb/>
之有味乎詩也不有存者誰與任殁者世貞謝不敏已<lb/>
喟然而嘆曰嗟嗟否歟然哉葢孔子嘗稱刪詩書云至<lb/>
筆削春秋取獨斷其於詩也未嘗不退而與游夏商之<lb/>
也當三代盛時國中之樂奏而暢天地之和歌詠盛德<lb/>
大業合而名之曰雅頌野之人人遘其觸發而名之若<lb/>
<pb n="KR4h0110_WYG_000-4b"/>
青蘋之末而動於地曰風顧其循性蓄㫖雍如穆如則<lb/>
亦雅頌類也三代而降天下多感慨而鮮稱述故詩在<lb/>
下而不在上葢風之用廣而雅頌微矣夫子寔傷之故<lb/>
稱刪刪者刪其不正以歸乎正也乃説者謂一二逸詩<lb/>
豈無可當於德音而鄭衛哇麗淫佚誦而使君子噦之<lb/>
小夫壬人以其説津津於其口懲者一而導者十烏能<lb/>
無疑刪哉夫豈亦秦火厄魯壁訛毛萇轅固生之徒不<lb/>
能親受游夏之㫖而漫為説也乃于鱗之為刪則異是<lb/>
<pb n="KR4h0110_WYG_000-5a"/>
彼其所上下者雖號稱數千年其所近者僅風而已其<lb/>
所近而云雅頌者百固不能一二也而于鱗之所取則<lb/>
亦以能工於辭不悖其體而已非必盡合于古所謂發<lb/>
乎情止乎禮義興觀羣怨之用備而後謂之詩也是故<lb/>
存詩而曰刪曰刪者刪之餘也為若不得已而存也夫<lb/>
以孔子之於詩猶不能廢游夏而于鱗取其獨見而裁<lb/>
之而遽命之曰刪彼其見刪於于鱗而不自甘者寧無<lb/>
反脣也雖然令于鱗以意而輕退古之作者間有之于<lb/>
<pb n="KR4h0110_WYG_000-5b"/>
鱗舎格而輕進古之作者則無是也以于鱗之毋輕進<lb/>
其得存而成一家言以模楷後之操觚者亦庶乎可矣<lb/>
葢于鱗之所最善為世貞其屬存于鱗刪者不少然自<lb/>
戊午而前及它倡和之什耳其人雅自信落落寡與家<lb/>
僻處濟上則于鱗之于今賢士大夫多所與而少所見<lb/>
可知也問為繼于鱗志者如之何曰代益之不失所以<lb/>
精之意而已矣友人呉郡王世貞撰<lb/>
</p>
<p>
</p>
  </div>
</body>
</text>
</TEI>
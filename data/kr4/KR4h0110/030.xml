<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻三十</head> <lb/>
    <p>
<pb n="KR4h0110_WYG_030-1a"/>
欽定四庫全書<lb/>
　古今詩刪巻三十<lb/>
　　　　　　　　　　　明　李攀龍　編<lb/>
　　明七言律詩<lb/>
　　　奉答于鱗見贈之作<hi>王世懋</hi>
江上秋空度羽翰故人千里問加餐齊紈忽破呉門色<lb/>
郢雪長飛海國寒句裏青山堪自逺篋中明月傍誰看<lb/>
思君獨夜狂歌發轉向交游把臂難<lb/>
<pb n="KR4h0110_WYG_030-1b"/>
　　　寄題白雪樓二首<hi>王世懋</hi>
青山卜築傍松筠此日南樓屬興頻地敞風雲懸自合<lb/>
天横海嶽望常新樽前色借齊宫曉賦裏聲囬梁苑春<lb/>
莫怪鹿門常謝客未堪雙眼向巴人<lb/>
　　　其二<lb/>
西北髙樓天際看美人清夜自憑䦨悲風忽送雙鴻起<lb/>
飛霰遙從萬樹殘綵筆縱横搖岱色綈袍蕭瑟上春寒<lb/>
登髙莫作江南望郢曲于今和正難<lb/>
<pb n="KR4h0110_WYG_030-2a"/>
　　　大司寇顧公池亭<hi>王世懋</hi>
卜築秋髙萬壑隂空山白髪著書深長松老作虬龍態<lb/>
古磴閒從薜荔侵西望呉門縈匹練東逥箬水寫鳴琴<lb/>
開尊重借儒生色倒屣誰酬國士心<lb/>
　　　懐明卿<hi>王世懋</hi>
詞客漂零自古今天涯薄宦且浮沈三州地敞中原色<lb/>
二室秋髙大陸隂束帶風塵摧傲骨褰帷落日佇雄心<lb/>
河陽幾度看花發遮莫潘郎髩已侵<lb/>
<pb n="KR4h0110_WYG_030-2b"/>
　　　北郊卧病不赴齋宿屬元美諸人並移病因賦<lb/>
　　　　<hi>徐中行</hi>
仙臺玉漏靄沈沈遙望金莖祇自吟司馬文園長病肺<lb/>
漢皇宣室正齋心髙城過雨疑秋早閒館焚香坐夜深<lb/>
何事故人俱伏枕虛傳載筆賦汾隂<lb/>
　　　射陽湖逢子相北上醉别<hi>徐中行</hi>
邂逅長安舊酒徒張燈夜醉射陽湖斗間劍氣雙龍合<lb/>
江上濤聲萬馬趨病起適逢枚叔賦狂来重入步兵厨<lb/>
<pb n="KR4h0110_WYG_030-3a"/>
明朝挂席還南北囬首長淮月色孤<lb/>
　　　喜于鱗至<hi>徐中行</hi>
咫尺闗門紫氣層滹沱千騎踏寒氷褰帷雪色逥雙闕<lb/>
擊筑春星動五陵肝膽詎從詞賦見聲名或藉璽書增<lb/>
亦知元禮龍門逈却怪當年醉裏登<lb/>
　　　送元美出塞<hi>徐中行</hi>
栁色春深五鳳城明光使者授長纓風雲六傳從天下<lb/>
鼔角千山出塞行豐劍晝摧恒岳色郢歌秋折大河聲<lb/>
<pb n="KR4h0110_WYG_030-3b"/>
何人為掃燕然石萬古寧留爾軰名<lb/>
　　　送于鱗還郡<hi>徐中行</hi>
計吏雄才寵漢官還驚五馬出長安壚頭春入燕山色<lb/>
匕首風生易水寒三輔黄金明主問千秋白雪世人看<lb/>
太行不厭髙齋客横笛休吹行路難<lb/>
　　　李伯承諸子見過<hi>徐中行</hi>
病客都門卧寂寥羣公何意問綈袍風塵賴汝開雙眼<lb/>
湖海憐余改二毛落日五陵寒擊筑浮雲萬里過持螯<lb/>
<pb n="KR4h0110_WYG_030-4a"/>
酒䦨共指談天處北斗遙連碣石髙<lb/>
　　　元日簡黎惟敬<hi>徐中行</hi>
天涯囬首跡俱陳雲物長安嵗自新託興梁園唯我在<lb/>
倚歌燕市更誰親風塵一病生華髪劍珮連朝隔紫宸<lb/>
吾黨漂零君自見相逢寧惜賦陽春<lb/>
　　　表臺同諸僚友燕集<hi>徐中行</hi>
表臺髙出頫儒林參佐乗春此盍簪自得范滂唯畫諾<lb/>
不妨羊祜數登臨嵩山近接真人氣汝水深知傲吏心<lb/>
<pb n="KR4h0110_WYG_030-4b"/>
倒著接䍦從客笑使君今已二毛侵<lb/>
　　　寄題李于鱗白雪樓二首<hi>徐中行</hi>
寥廓誰論碣石宫千秋作者此樓中自非海岳開天造<lb/>
安得文章有國工撫軫陽春逥黯淡揮毫寒色散鴻濛<lb/>
杜門莫怪常髙卧郢調人間未易同<lb/>
　　　其二<lb/>
駘蕩深知宋玉才層樓髙倚岱宗開月含雙掌雲邊出<lb/>
濤擁三山海上来梁苑賦成誰授簡郢中歌罷自銜杯<lb/>
<pb n="KR4h0110_WYG_030-5a"/>
側身東望飛揚甚乗興焉能信宿逥<lb/>
　　　汝寧表臺作<hi>徐中行</hi>
蒼然一望盡中原天柱髙標逼斗垣清夜衆星臨汝潁<lb/>
黄河分派出崑崙風前獨立南陽嘯花下頻開北海尊<lb/>
授簡使君文雅地何如枚叔賦梁園<lb/>
　　　寄答廣陵歐文學<hi>歐南海人徐中行</hi>
蕪城客夢滿江臯千里懐人尺素勞篋裏夜光南海月<lb/>
賦中秋色廣陵濤談天寧復如燕市翫世何妨似馬曹<lb/>
<pb n="KR4h0110_WYG_030-5b"/>
念爾最憐中散調知音寥落好誰操<lb/>
　　　戚希仲楊伯章二禮部携酒夜過同于鱗賦<hi>徐</hi>
　　　　<hi>中行</hi>
三謁承明且未逥十年詩社此新開携樽黄菊重陽後<lb/>
並馬青雲二妙来潦倒繆曾題漢柱文章終自起燕臺<lb/>
省郎星聚元非客太史明朝莫漫猜<lb/>
　　　于鱗上計且至病中志喜<hi>呉國倫</hi>
聞君五馬度滹沱相望襜帷雨雪過獻璧親承天子問<lb/>
<pb n="KR4h0110_WYG_030-6a"/>
賜金誰似大夫多書来一判呼盧醉病起猶堪擊劍歌<lb/>
此地重逢闗象緯不知寒色掩鳴珂<lb/>
　　　鄱陽湖<hi>呉國倫</hi>
欲向匡廬卧白雲宫亭水色晝氤氲千山日射蛟龍窟<lb/>
萬里霜寒鴈鶩羣浪擁帆檣天際亂星臨呉楚鏡中分<lb/>
東南嵗晚仍鼙鼓莫遣孤舟逐客聞<lb/>
　　　屠使君髙齋<hi>呉國倫</hi>
廬州郡閣與雲齊卧閣停雲白日低峯擁耆闍浮海上<lb/>
<pb n="KR4h0110_WYG_030-6b"/>
地臨金斗壯淮西相看春色杯應滿况是風塵手共携<lb/>
莫問年来遷客路乾坤處處使人迷<lb/>
　　　寄于鱗<hi>呉國倫</hi>
萬里悲風吹暮笳逐臣猶自傍京華裁書欲寄孤生杜<lb/>
謝病曾營五色瓜馬上山明青海月夢中春老赤城霞<lb/>
可憐舊社諸兄弟只似河橋楊栁花<lb/>
　　　元日同諸守臣從孫侍御行朝正禮於郡中<hi>吳</hi>
　　　　<hi>國倫</hi>
<pb n="KR4h0110_WYG_030-7a"/>
濯錦池頭曙色催孤臣春夢五雲囬仙班彷彿旌門入<lb/>
淑氣氤氲帳殿開日近中峯呼萬壽天依北斗望三台<lb/>
誰從野外嘲綿蕞御史今簪白筆来<lb/>
　　　徳州徐憲使汝思招飲<hi>呉國倫</hi>
岐路巾車避客過平原春色柰君何論文豈敢咻齊傅<lb/>
對酒聊能縱楚歌風起鴈聲寒赤塞沙蒸日氣暝黄河<lb/>
不辭永夜呼盧醉此㑹乾坤總未多<lb/>
　　　同張肖甫遲徐汝寧於大梁<hi>呉國倫</hi>
<pb n="KR4h0110_WYG_030-7b"/>
上國傳書已暮春襜帷幾日度河津重逢漢吏分符處<lb/>
合是梁園授簡人詩句小能酬造化酒杯深自解風塵<lb/>
中嵩雲氣平臺月便欲持之贈所親<lb/>
　　　明卿席上賦<hi>宗臣</hi>
白馬黄金事冶遊薊門春色總堪留一尊破爾青山夢<lb/>
萬里懐人落日愁鸚䳇舊悲湘客賦鷫鸘初典漢臣裘<lb/>
酒䦨忽聽孤笳起腸㫁朝雲出塞秋<lb/>
　　　同元美集明卿宅<hi>宗臣</hi>
<pb n="KR4h0110_WYG_030-8a"/>
清秋此日滿長安那肯過逢不夜䦨風雨忽随雙騎到<lb/>
薜蘿相對一樽寒愁心獨有中原在俠氣君從北斗看<lb/>
戎馬闗山餘涕淚十年空負漢臣冠<lb/>
　　　集子與宅<hi>宗臣</hi>
匕首如霜照客顔相逢俠客滿燕闗荆軻西去此其輩<lb/>
易水東流不復還天地只今搖赤羽江湖何處問青山<lb/>
悲歌忽憶金門隠與爾逍遙供奉班<lb/>
　　　登觀音山<hi>宗臣</hi>
<pb n="KR4h0110_WYG_030-8b"/>
一上孤峯眺大荒呉山楚水共蒼茫雲間棟宇垂天渚<lb/>
江上黿鼉吹石梁絶壁晝開風雨色㫁崖秋挂薜蘿長<lb/>
吾將從此尋瑤草黄鶴翩翩歸帝鄉<lb/>
　　　登景山落霞亭<hi>宗臣</hi>
搖落青楓比上臺石門雙磴倚崔嵬河流南注崑崙坼<lb/>
龍氣西看芒碭摧十月衣裳寒杵急孤城睥睨暮笳哀<lb/>
故山麋鹿還誰主楚水淮雲首重囬<lb/>
　　　燕臺感秋<hi>梁有譽</hi>
<pb n="KR4h0110_WYG_030-9a"/>
薊北風煙驚壯心感時偏覺二毛侵功名空羨虞卿璧<lb/>
世事徒髙季子金戰後闗山生瞑色雨餘城郭澹秋隂<lb/>
即看節候堪杯酒徙倚聊為越客吟<lb/>
　　　燕京感懐<hi>梁有譽</hi>
鹿塞戈鋋血未乾龍庭烽火報長安擬擒可汗先開幕<lb/>
欲拜嫖姚更築壇青海月明葫馬動黄榆風急皂鵰寒<lb/>
材官羽騎多如雨夜夜旄頭倚劍看<lb/>
　　　送莫祠部督學貴陽<hi>梁有譽</hi>
<pb n="KR4h0110_WYG_030-9b"/>
獻嵗星軺出漢京南中鳥道入雲平遙經遷史浮湘處<lb/>
肯讓文翁化蜀名戀闕夢懸春署月登髙詩滿夜郎城<lb/>
莫嗟萬里風煙逈攬轡應憐報主情<lb/>
　　　送羅山甫還潤州<hi>梁有譽</hi>
羅含長嘯出燕都負笈空藏五嶽圖搔首風塵悲燕雀<lb/>
浪遊詩巻滿江湖人憐玉樹秋雲逺家對金陵海月孤<lb/>
為問戴顒棲隠處煙霞還似昔年無<lb/>
　　　送陳山人自真州還越中<hi>梁有譽</hi>
<pb n="KR4h0110_WYG_030-10a"/>
客子將歸夢若耶煙波深處隠淪家相逢一滯淮南桂<lb/>
别後應迷洞口花瀑布晴搖青嶂雨飛梁朝映赤城霞<lb/>
越中山水多佳麗莫嘆漁樵老嵗華<lb/>
　　　中秋集張子畏宅<hi>髙岱</hi>
風吹明月散千家漢闕金莖綴露華砧杵秋聲連鴈塞<lb/>
闗山夜色滿龍沙元規興劇南樓宴博望名懸北斗槎<lb/>
白髪髙堂今夕夢應憐遊子滯天涯<lb/>
　　　送張駕部憲使赴四川<hi>髙岱</hi>
<pb n="KR4h0110_WYG_030-10b"/>
髙城鼔角動秋聲萬里憐君擁傳行巫峽雲煙詞客興<lb/>
巴山風雪故人情壯心豈謂燕臺逈清世還看蜀道平<lb/>
魚復陣圖遺蹟在相逢他日聽論兵<lb/>
　　　汪正叔席上對菊别子畏<hi>髙岱</hi>
清霄虚館絶紛華霜滿髙城咽暮笳尊酒放歌俱白雪<lb/>
風塵愁髩又黄花幽懐共擬淵明宅逺道堪憐博望槎<lb/>
此去逢春多塞鴈莫言巫峽是天涯<lb/>
　　　秋夜送梁舍人奉使便道歸嶺南<hi>髙岱</hi>
<pb n="KR4h0110_WYG_030-11a"/>
沈沈宫漏夜霏微風灑離愁動客衣仙掌乍分秋色去<lb/>
征帆遙帶月明歸路經庾嶺梅花發天入衡陽鴈影稀<lb/>
尊酒薊門須盡醉明朝空惜故人違<lb/>
　　　冬日戴金吾園亭<hi>髙岱</hi>
朔風吹雪晝𡨕𡨕車馬聊因訪戴停尊酒喜逢談劍地<lb/>
圖書疑是草𤣥亭髩從久客愁邊白竹向幽人句裏青<lb/>
却憶江南空别業移文今愧北山靈<lb/>
　　　送徐荆州<hi>髙岱</hi>
<pb n="KR4h0110_WYG_030-11b"/>
中原形勝古荆州露冕看君此壯遊十載共淹長樂漏<lb/>
一麾今賦仲宣樓雲開夢澤浮空盡天倒巴江入楚流<lb/>
應念故人頭盡白風塵獨自滯貂裘<lb/>
　　　羅户部使黔蜀<hi>髙岱</hi>
長鋏清尊賦逺征燕臺氷雪不勝情闗山萬里勞輸輓<lb/>
天地頻年苦甲兵飛葢曉星凌劒閣孤槎秋水泛昆明<lb/>
當時王馬風流藉復爾雲霄重此行<lb/>
　　　陳憲卿兵備井陘<hi>髙岱</hi>
<pb n="KR4h0110_WYG_030-12a"/>
大漠雲生接太行鳴蟬芳草動離觴十年帷幄籌邊苦<lb/>
此日旌旗出塞長天作重闗嚴虎豹人從三輔避風霜<lb/>
髙秋泜水寒煙盡為訪淮隂舊戰場<lb/>
　　　萬章甫兵憲滇中<hi>魏裳</hi>
仙郎擁傳出燕闗開府西南控百蠻萬里煙濤青雀舫<lb/>
千秋詞賦碧鷄山主恩題柱雲霄上時難論兵天地間<lb/>
春到昆明懐漢苑幾囬嗚玉共朝班<lb/>
　　　送髙伯宗還楚<hi>魏裳</hi>
<pb n="KR4h0110_WYG_030-12b"/>
文園多病轉相親搖落秋風白髪新寂寞潘輿傷往賦<lb/>
凄凉郢調倦游人雨聲萬壑懸江樹暝色孤帆落漢濵<lb/>
此去烽煙開北極側身天地更沾巾<lb/>
　　　懐子與<hi>魏裳</hi>
頻年烽火近長安闗塞蕭條行路難亂後客心愁裏折<lb/>
别来書札夢中看𤣥經草罷時名左白石歌成夜色寒<lb/>
明月五湖堪欲滿懐人千里正凭闌<lb/>
　　　送孫大宗伯之金陵<hi>魏裳</hi>
<pb n="KR4h0110_WYG_030-13a"/>
仙掌髙寒曙色開尚書曵履下蓬莱望懸北斗時名重<lb/>
地入金陵王氣逥獻納久傳三殿疏風流真羨兩都才<lb/>
已知門下侯芭逺問字何人載酒来<lb/>
　　　夏夜于鱗山樓<hi>魏裳</hi>
濁酒髙樓暑自清凌雲詞筆意峥嶸星辰倒挂青萍色<lb/>
山水凉生緑綺聲賦入甘泉通御氣人傳河朔見交情<lb/>
知君庾亮多幽興長嘯胡牀坐月明<lb/>
　　　春夜與于鱗宿龍洞山同賦<hi>魏裳</hi>
<pb n="KR4h0110_WYG_030-13b"/>
握手千山意獨親飛揚不似在風塵彩毫自照驪珠色<lb/>
緑酒還傾郢雪春芝草舊傳安漢客桃花猶識避秦人<lb/>
途窮且莫悲車轍一醉能令萬象新<lb/>
　　　白雪樓<hi>魏裳</hi>
郢調凄凉思轉幽卜居還倚鮑山丘乍疑海氣能為屋<lb/>
不道仙人獨有樓乗興好看明月上登髙長嘯白雲秋<lb/>
琴心自在誰堪識且聽巴人下里謳<lb/>
　　　天目先生青蘿館集得湖字<hi>汪時元</hi>
<pb n="KR4h0110_WYG_030-14a"/>
屋裏煙霞逼畫圖山中嵗序過蘼蕪開樽暮雨来三徑<lb/>
染翰春雲出五湖白髪有誰工説劍黄金且自判呼盧<lb/>
相逢意氣仍相許總是髙陽舊酒徒<lb/>
　　　滄溟先生起家觀察浙江<hi>汪時元</hi>
泰岳清風梁甫吟函闗真氣復南臨千秋禹穴探書興<lb/>
一日龍門御李心湖海向甘雲卧穩乾坤難負主恩深<lb/>
若教司馬文園老誰為誇胡賦上林<lb/>
　　　鸚鵡洲弔禰衡<hi>洲今沈江矣汪時元</hi>
<pb n="KR4h0110_WYG_030-14b"/>
黄鵠磯頭日夜聲似猶鸚鵡賦初成於今明月懸江漢<lb/>
何處芳洲問禰衡古木一川秋色盡寒濤千載暮煙生<lb/>
臨觴忽有悲風起激楚陽阿氣未平<lb/>
　　　登黄州赤壁<hi>此即蘇子瞻行樂處而猶有破曹赤壁在嘉魚焉</hi>
　　　　<hi>汪時元</hi>
崚嶒赤壁倚煙霄伯氣𡨕𡨕入望遙兩賦山川名後世<lb/>
三分天地見前朝横江浪湧如相待縱酒風流可再招<lb/>
徙倚不堪搖落後武昌南去更蕭條<lb/>
<pb n="KR4h0110_WYG_030-15a"/>
　　　遊石湖蘭若<hi>釋来復</hi>
荷花蕩西湖水深上有蘭若當髙岑客吟時見猿鳥下<lb/>
僧定不聞鐘磬音雨香秋林橘子熟雲落空澗棠梨隂<lb/>
閒來掃石坐竹裏静與山人論素心<lb/>
　<lb/>
　<lb/>
　<lb/>
　<lb/>
<pb n="KR4h0110_WYG_030-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩删巻三十<lb/>
</p>
<p>
</p>
  </div>
</body>
</text>
</TEI>
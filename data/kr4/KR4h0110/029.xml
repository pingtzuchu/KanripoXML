<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻二十九</head> <lb/>
    <p>
<pb n="KR4h0110_WYG_029-1a"/>
欽定四庫全書<lb/>
　古今詩刪巻二十九<lb/>
　　　　　　　　　　　　明　李攀龍　編<lb/>
　　明七言律詩<lb/>
　　　太華山歌<hi>楊慎</hi>
太乙終南培塿開洪河清渭繞行杯日華先照蓮花上<lb/>
雲氣常從仙掌来髙穿箭括通天路俯瞰明星玉女臺<lb/>
泠泠風馭不可駐降望大壑心悠哉<lb/>
<pb n="KR4h0110_WYG_029-1b"/>
　　　李君偕過臯橋新居言别<hi>楊慎</hi>
沙門草閣對漁舟坐俯崑池萬里流蕭索暮途猶浪迹<lb/>
登臨暇日豈銷憂阮公失路誰青眼江令還家尚黑頭<lb/>
行見羣英滿青瑣寧忘一老在滄州<lb/>
　　　上張相公<hi>唐順之</hi>
帷中運䇿九州清共道留侯在漢京賜第近連平樂觀<lb/>
入朝新給羽林兵儒生東閣承顔色酋長西羌識姓名<lb/>
却望上台多氣象年年常傍紫宸明<lb/>
<pb n="KR4h0110_WYG_029-2a"/>
　　　元夕詠氷燈<hi>唐順之</hi>
初憐火樹鬭春妍忽見清輝逼夜䦨出海鮫珠猶帶水<lb/>
滿堂羅袖欲生寒燭花不礙空中影暈氣疑從月裏看<lb/>
為語東風暫相惜来宵猶得盡餘歡<lb/>
　　　胡逸人劉使君夜訪<hi>陳明</hi>
竹屋茒堂曲巷幽何堪仙馭下丹丘無人再識桃源路<lb/>
有客同登雪夜舟明月随君還自去清樽為我更相留<lb/>
蕭條湖上看秋色十載髙吟共白頭<lb/>
<pb n="KR4h0110_WYG_029-2b"/>
　　　登海曙樓<hi>朱衡</hi>
髙樓百尺挿空青檻外諸峰列畫屏漢署星辰移北極<lb/>
海天風日壯南溟譯人嵗至諳夷語戰舸秋深驗水經<lb/>
却倚危欄時極目炎荒銅柱接𡨕𡨕<lb/>
　　　九日龍岡奉同王大夫僚長<hi>靳學顔</hi>
荒臺九日倍凄凉駟馬雙旌度石梁望嶽鐘聲初應節<lb/>
洞庭木葉盡飛霜予家魯水空凝望君指秦川是故鄉<lb/>
倚閣斜陽正愁絶不知黄菊為誰黄<lb/>
<pb n="KR4h0110_WYG_029-3a"/>
　　　草橋即席寄以騰<hi>靳學顔</hi>
舊國春深草似煙年年此際對離筵纔聞栁外歌三疊<lb/>
已識尊前路五千劍閣啼猿梅雨夜錦江駐馬麥秋天<lb/>
從今莫問西来鴈縱有風翰不到川<lb/>
　　　原州鎮西樓劉公讌集<hi>王維禎</hi>
危樓真倚白雲間霧堞隂隂合萬山地險胡塵空絶漠<lb/>
天遙漢壘接重闗樽前劍罷鐃笳起塞上年来虎豹門<lb/>
壯觀平生今更幾坐髙明月不知還<lb/>
<pb n="KR4h0110_WYG_029-3b"/>
　　　送柯公移鎮河南<hi>王維禎</hi>
年来烽火徹秦闗募士徴兵不暫閒地重祇須馮異守<lb/>
節移難借寇恂還旌旗龍避三河水斧鉞花迎二室山<lb/>
梁國舊傳多俠客知君定訪夷門間<lb/>
　　　奉和汝承上清宫<hi>許應元</hi>
清溪樹外羽人宫員嶠方壺在域中丹竈雲標遺漢刼<lb/>
石橋海上與秦通松間舊聽郎官履花下應迷使者驄<lb/>
為有相如大人賦飄飄此意欲陵風<lb/>
<pb n="KR4h0110_WYG_029-4a"/>
　　　贈王督學<hi>侯一元</hi>
長江千里白波来畫舸風輕五兩催新雨曉看雷澤漲<lb/>
氷壺秋映洞庭開洲前落月聞湘瑟峽外飛雲見楚臺<lb/>
辭賦郢中應一變漢家方重馬卿才<lb/>
　　　登城閲士<hi>俞憲</hi>
旌旗四面接遼城霜落髙秋紫塞清五路雲霞連海氣<lb/>
千家砧杵奪邊聲射鵰不數呼韓部奪馬今知嫖騎名<lb/>
東望扶桑一長嘯臨風真有挂弓情<lb/>
<pb n="KR4h0110_WYG_029-4b"/>
　　　清明揚州道中憶王端公<hi>朱曰藩</hi>
江花江草浄春煙北望空懐乗興船水國人家種楊栁<lb/>
清明士女競鞦韆客厨未乞龍蛇火旅食偏催犬馬年<lb/>
遥想風流王柱史西臺銀燭柘枝顛<lb/>
　　　送少司成朱子之金陵<hi>余文獻</hi>
鍾阜龍盤赤帝庭更從北斗借文星燕臺仙侣憐雙管<lb/>
白下諸生有陸經璧水細通𤣥武曲講堂朝對孝陵青<lb/>
請看梧栢參天處翠輦當年竟日停<lb/>
<pb n="KR4h0110_WYG_029-5a"/>
　　　九日携具要鎦將軍迷閣登髙有懐<hi>劉景韶</hi>
蓬莱閣上劍謌豪縱酒聊舒百戰勞漠北金河歸鴈㫁<lb/>
塞南銅柱拂雲髙尊前霜菊浮隋苑亂後秋砧雜海濤<lb/>
却笑牛山空墮淚風塵天地屬吾曹<lb/>
　　　漫興<hi>劉爾牧</hi>
意氣横生醉後歌少年猶自説三河風塵極目須長劍<lb/>
雲水闗心寄短蓑霄漢只今饒雨露窮途仍是戀陽和<lb/>
春来莫笑柴門僻庭樹開花滿舊柯<lb/>
<pb n="KR4h0110_WYG_029-5b"/>
　　　送龔侍御之南都<hi>謝榛</hi>
萬里天風吹鐵冠三呉秋水正漫漫匣中星動劍光白<lb/>
帆外霜飛江色寒鴻鴈早傳瓜步信芙蓉還傍石城看<lb/>
南都賦就應相憶明月孤樽坐夜䦨<lb/>
　　　送顧天臣還呉<hi>謝榛</hi>
樽前潦倒送飛鴻别賦兼秋轉自工白璧在懐驚氣色<lb/>
黄金随意見英雄天低鄴下長楸樹霜落淮南老桂叢<lb/>
此去阿䝉人借問風流非復舊時同<lb/>
<pb n="KR4h0110_WYG_029-6a"/>
　　　送李别駕宗器<hi>謝榛</hi>
一樽聊醉濁河濵老去相知更幾人趙瑟離聲逢雨雪<lb/>
郢歌髙興得陽春自憐索駿堪酬主不是連城豈致身<lb/>
北上即今天咫尺佩刀寧復久風塵<lb/>
　　　閒居張伊嗣見過<hi>謝榛</hi>
鄴都形勝帶衡漳風土相依即故鄉閒到白頭真是拙<lb/>
醉逢青眼不知狂城雲無色日將暮籬菊多花天有霜<lb/>
世事憑君休浪語此中髙卧意何長<lb/>
<pb n="KR4h0110_WYG_029-6b"/>
　　　秋日寄皇甫水部兼呈子循别駕<hi>謝榛</hi>
聞君遥自楚天来一别梁園見賦才搖落舊曾悲屈宋<lb/>
寂寥今復弔鄒枚黄河蕩日寒聲轉嵩少連空逺色開<lb/>
何事弟兄俱謫宦西風愁對菊花杯<lb/>
　　　寄懐陸汝成<hi>謝榛</hi>
花前樽酒度清宵夢到春江萬里橋明月下連秦塞逈<lb/>
白雲秋盡蜀天遥自憐詞賦成多病君有聲名起聖朝<lb/>
應對青山弔揚馬騷魂千載復誰招<lb/>
<pb n="KR4h0110_WYG_029-7a"/>
　　　奉懐于鱗<hi>謝榛</hi>
十載交游滿薊門浮雲囬首幾人存古来意氣誰當合<lb/>
老去文章爾共論北極寒星搖短劍西山暮雪照青樽<lb/>
於今尚醉平原館何日能酬國士恩<lb/>
　　　寄張幼于呉山讀書<hi>黄姬水</hi>
十載東林塵外蹤漁歌樵唱上方鐘詩成盡染煙霞色<lb/>
性定應同土木容破戒常持社中酒捐囊曾買路傍松<lb/>
重谿逥壑猶嫌近更上呉山第一峯<lb/>
<pb n="KR4h0110_WYG_029-7b"/>
　　　崔駙馬山池<hi>呉擴</hi>
平陽池館接青霄閬苑瀛洲路不遥帝女巧將霞製錦<lb/>
仙人長以鵲為橋樓前疊石雲生座洞裏探梅雪滿條<lb/>
詞客慣来陪賞洽月明酣聽鳳凰簫<lb/>
　　　奉訪于鱗郡齋<hi>黎民表</hi>
揖客龍門意未輕北来風雨暗孤城青山不㫁襜帷色<lb/>
濁酒深知傲吏情豈謂漢庭疎汲黯翻令渤海重王生<lb/>
漫從華髪悲留滯岳牧於今有大名<lb/>
<pb n="KR4h0110_WYG_029-8a"/>
　　　靈巖寺<hi>許邦才</hi>
澗壑縈逥繞梵宫諸天色相坐来同巖崖隂積千年雪<lb/>
鈐鐸宵聞十里風寺抱五雲金界麗塔銜孤月玉毫空<lb/>
石僧東嶺縁何事似指蓮花問朗公<lb/>
　　　除夕<hi>許邦才</hi>
萬山深處石城闉廨宇荒凉積網塵鳥雀不疑隨坐起<lb/>
煙嵐常為染衣巾恩懸北極天邊日家在東陵海上春<lb/>
乍客異鄉兼嵗暮倍添華髪鏡中新<lb/>
<pb n="KR4h0110_WYG_029-8b"/>
　　　于鱗宅送江山人<hi>許邦才</hi>
良夜琴尊興不孤蕭然行色㟙山湖天涯芳草思公子<lb/>
雪夜春風戀酒徒那惜十千供舉白從来百萬判呼盧<lb/>
河橋楊栁誰堪把况復梅花正滿途<lb/>
　　　白雪樓二首<hi>許邦才</hi>
新題銀牓象蓬莱浮動髙寒見楚才宋玉至今無和客<lb/>
馬卿元自有琴臺洞庭黄鶴凌秋度荆表清漳繞檻来<lb/>
得似詞豪開絶唱岱雲春樹日徘徊<lb/>
<pb n="KR4h0110_WYG_029-9a"/>
　　　其二<lb/>
郢人髙唱海西臺氣味同稱絶代才客自藐姑山裏到<lb/>
春從巴蜀水中来時看玉樹三秋色遥接金莖片月開<lb/>
顧我梁園慙授簡憑䦨忽憶此銜杯<lb/>
　　　賜見東宫於臨保室賜酒饌謝恩<hi>殷士儋</hi>
詔許東朝謁帝儲瑞雲縹緲䕶齋居重輝快覩前星彩<lb/>
異渥叨承湛露餘卜厯已知同海岳食珍深媿報瓊琚<lb/>
佇看講幄虚延問日覲龍姿侍直廬<lb/>
<pb n="KR4h0110_WYG_029-9b"/>
　　　雲岑閣<hi>李先芳</hi>
天畔登樓俯翠屏萬山迴合抱巖扄城隣虎瞰風蕭瑟<lb/>
地擁雲岑晝杳𡨕雨後嵐光搖粉堞潮来江氣動青萍<lb/>
憑髙已覺鄉心切何處秋蟬不可聽<lb/>
　　　玉峽山練中丞祠<hi>李先芳</hi>
玉峽髙臨渝水隂南臺遺廟未全沈亦知六駕飛龍日<lb/>
自表孤臣扣馬心白石粼粼江底見三峯矗矗雨中深<lb/>
百年松檟凋零盡荒塚殘碑何處尋<lb/>
<pb n="KR4h0110_WYG_029-10a"/>
　　　滕王閣<hi>李先芳</hi>
髙閣嶙峋攬上游還將歌舞向東流憑軒作賦何年事<lb/>
逺水長天萬古愁鳥外片帆生極浦雨中芳草遍青洲<lb/>
江湖滿地無舟楫天畔何人獨倚樓<lb/>
　　　送沈太守之潯州<hi>李先芳</hi>
萬里褰帷豈薄遊鬱林虎竹漢諸侯郡隣勾漏三山逈<lb/>
城壓黔江二水浮卧閣倦題青玉案行春遙繫木蘭舟<lb/>
蠻煙瘴海鴻難至珍重炎方桂樹秋<lb/>
<pb n="KR4h0110_WYG_029-10b"/>
　　　送王侍御巡甘肅<hi>李先芳</hi>
君王西顧重籌邊繡斧衝寒出酒泉絶塞倒懸青海月<lb/>
長風吹㫁玉門煙羌兒夜奏燉煌樂宛馬春嘶苜蓿天<lb/>
何用先聲報韃旦霜威昨已到秦川<lb/>
　　　太液池春望<hi>李先芳</hi>
金海恩波向曉凝玻璃千頃碧澄澄半空夜落明河水<lb/>
二月春流太液氷帳殿樓船天上坐御溝楊栁鏡中凭<lb/>
廣寒更出蓬瀛外百丈虹橋挂玉繩<lb/>
<pb n="KR4h0110_WYG_029-11a"/>
　　　送李于鱗入覲<hi>李先芳</hi>
使君符竹下邢臺雙闕峥嶸北望開禹貢九州元㑹日<lb/>
漢家三輔出雄才流澌臘月催寒盡殘雪春山積翠来<lb/>
此去朝正應有賦天涯綵筆共誰裁<lb/>
　　　白燕<hi>李先芳</hi>
昭陽宫裏洗新粧粉黛三千枉㫁腸不是樓臺凉似水<lb/>
那教毛羽化為霜河邊度影銀生色花裏銜泥玉作香<lb/>
莫向衆中誇素質蛾眉妬殺雪衣娘<lb/>
<pb n="KR4h0110_WYG_029-11b"/>
　　　懐于鱗<hi>王世貞</hi>
燕京嵗晚競鳴珂郢雪春来幾和歌尚有乾坤容汝在<lb/>
空留日月向人過雲横大麓低平野天拆飛流墮濁河<lb/>
滿目黄金饒漢吏千秋屈宋自堪多<lb/>
　　　奉謁長陵敬志鄙感<hi>王世貞</hi>
長陵松栢似龍蟠象緯髙垂列漢官萬里乾坤留劍舄<lb/>
百年豐鎬見衣冠只今南粤虚傳譯聞道西羌未解鞍<lb/>
文帝威靈終在眼秋来霜露不勝寒<lb/>
<pb n="KR4h0110_WYG_029-12a"/>
　　　病甚懐于鱗<hi>王世貞</hi>
蕭條落日罷銜杯寒入楓林夢乍逥我已河山甘付骨<lb/>
汝從天地更論才途窮萬事輕相讓意盡千秋莽自哀<lb/>
藥餌漸扶雙眼在未煩驚䇿素車来<lb/>
　　　送張户曹出計百粤暫如銅梁<hi>王世貞</hi>
薊門擐甲待胡烽海内軍須不自供赤羽去随新使者<lb/>
黄金歸𨽻大司農界標銅柱天垂盡人度蒼梧瘴幾重<lb/>
聞道壯遊仍晝錦春来車馬入臨卭<lb/>
<pb n="KR4h0110_WYG_029-12b"/>
　　　于鱗至分韻二首<hi>王世貞</hi>
把酒千門朔思生太行髙雪照天京道傍燕石晝俱隕<lb/>
匣裏并刀風自鳴遂有羣靈開黯淡即看五馬頓峥嶸<lb/>
相違嵗月無勞數屈指人間幾大名<lb/>
　　　其二<lb/>
自擬仙舟問李膺濤聲寒壓九河氷愀然嘯日思雄劍<lb/>
忽爾垂天至大鵬過客傳書成詛楚憐予頌酒尚如澠<lb/>
請看寂寞華陽館海内何人有代興<lb/>
<pb n="KR4h0110_WYG_029-13a"/>
　　　贈于鱗<hi>王世貞</hi>
醉爾春風金屈巵忽看山岳坐来移停鞭欲盡幽州色<lb/>
立馬愁聽出塞辭我自青雲甘薄宦誰當白雪問相思<lb/>
蒼茫大陸頻囬首日暮乾坤未可期<lb/>
　　　寄送于鱗<hi>王世貞</hi>
舞劒鳴笳出薊門停驂囬首視中原病餘丘壑吾仍在<lb/>
别後風塵爾更尊豈為衣冠成落魄向来詞賦失消魂<lb/>
何人泣抱陵陽石車馬紛紛未可論<lb/>
<pb n="KR4h0110_WYG_029-13b"/>
　　　于鱗郡齋<hi>王世貞</hi>
飛傳霜横九塞戈為君風雨又滹沱相憐白璧燕山盡<lb/>
未有黄金漢詔過坐客尊醪初北海郡人經術似西河<lb/>
不知清羽頻移調蕭颯城頭落木多<lb/>
　　　于鱗郡閣<hi>王世貞</hi>
使君杯酒一登樓倚檻蕭條落木愁不盡天風吹大陸<lb/>
何来山色滿邢州匣中星動雙龍夜柝裏寒生萬馬秋<lb/>
為問郡齋諸記室幾人能並李膺遊<lb/>
<pb n="KR4h0110_WYG_029-14a"/>
　　　春日雜懐二首<hi>王世貞</hi>
故人相慰檄書稀又見徴兵解越圍敢向東方誇賜履<lb/>
可因南國賦無衣家家砧杵鳴春日處處戈船繫夕暉<lb/>
聞道封侯須健手羽林生長自輕肥<lb/>
　　　其二<lb/>
閩嶠除書問莫悲豫章遷客正相思但令懐璧俱堪罪<lb/>
何用投珠始見疑天外風流名士盡鄴中星㪚舊游知<lb/>
祇縁吾在能株累漁海樵山任所之<lb/>
<pb n="KR4h0110_WYG_029-14b"/>
　　　答張幼于<hi>王世貞</hi>
十年曾識鳳凰毛囬首風煙夢寐勞書到闗河雙玉案<lb/>
賦成湖海一綈袍握中明月誰相貴曲裏青山且自髙<lb/>
聞道漢庭推仲蔚莫令秋思滿蓬蒿<lb/>
　　　懐于鱗兼寄子與二首<hi>王世貞</hi>
紫氣函闗客出迎誰堪起舞應鷄鳴千年泰華東西色<lb/>
萬里江河日夜聲自是文章生骯髒豈容吾輩擅峥嶸<lb/>
猶憐奉使還徐幹車馬無心老漢京<lb/>
<pb n="KR4h0110_WYG_029-15a"/>
　　　其二<lb/>
漢省逶迤十載餘即看髙議主恩虚何人北海憐精衛<lb/>
有客東門類爰居事往交游工變態時平偶語畏詩書<lb/>
亦知身外元萍梗泛泛江湖恣所如<lb/>
　　　提兵安東海上大閲<hi>王世貞</hi>
親提千騎向東方劍客黄金盡解裝桃葉初明珠勒馬<lb/>
梨花半㸃緑沈槍拍天濤擁軍聲合駕海雲扶陣色揚<lb/>
北闕尚虚南越首何人先領伏波章<lb/>
<pb n="KR4h0110_WYG_029-15b"/>
　　　登岱二首<hi>王世貞</hi>
軒轅皇帝有髙臺鞭石千秋輦道開匹練天縈呉觀出<lb/>
金泥日射漢封囬西盤瓠子河如帶東挂扶桑海一杯<lb/>
誰為登壇論王氣祇應塵世有仙才<lb/>
　　　其二<lb/>
尚憶秦松輦路傍至今風雨鬱蒼蒼千崖忽敞中原日<lb/>
六月長飛使者霜在昔鈞天青帝座即今封禪白雲鄉<lb/>
茂陵書就應猶渇自有池頭玉女漿<lb/>
<pb n="KR4h0110_WYG_029-16a"/>
　　　和于鱗登太華山<hi>王世貞</hi>
落日中原太華隂客携秋色獨登臨俄添嶽掌蓮峯峻<lb/>
忽入關門紫氣深六著仙人邀對博三漿玉女醉還斟<lb/>
誰憐此地餘秦觀西望雙懸萬古心<lb/>
　　　以呉絲酬于鱗<hi>王世貞</hi>
故人三徑新蓬蒿鴈門太守徒爾勞斗酒風塵白日薄<lb/>
椷書海岱青天髙念欲報之呉縞帶何以遺余秦復陶<lb/>
千秋衣被各無限世途往往稱綈袍<lb/>
<pb n="KR4h0110_WYG_029-16b"/>
　　　答于鱗<hi>王世貞</hi>
嵗晏天髙首重逥中原萬里一書来峥嶸未病驚人筆<lb/>
黯淡長浮避客杯鴈後江湖開氣象燈前風雨失時才<lb/>
自憐身隠文焉用縱有微吟嬾向裁<lb/>
　　　再答于鱗<hi>王世貞</hi>
客有將歸金錯刀暮雲寒色動江臯故人知未馴龍性<lb/>
小弟憑誰與鳳毛名盡酒狂差自若病来詩態任兒曹<lb/>
相聞不淺塤箎思莫放陽春調轉髙<lb/>
<pb n="KR4h0110_WYG_029-17a"/>
　　　白雪樓二首<hi>王世貞</hi>
平楚蒼然萬木齊嵯峨飛閣岱雲低峯頭玉蕋春長在<lb/>
檻外金莖夜不迷賦就梁園無左席書来郢曲有新題<lb/>
何人强責元龍禮不遣青樽吾輩携<lb/>
　　　其二<lb/>
伏枕清秋海岱邊髙樓中壁頫蒼煙同雲不盡千家曉<lb/>
寒月長開萬古妍天上幾看新玉樹山中端合老朱絃<lb/>
誇他信美非吾土句就還應兩地傳<lb/>
<pb n="KR4h0110_WYG_029-17b"/>
　　　春日同張幼于輩過黄淳父<hi>王世貞</hi>
塵尾𤣥言日未斜隠囊匡坐自煎茶尊前白雪中郎調<lb/>
屋裏青山處士家千里驥心降付酒十年蓬髩怯看花<lb/>
浮生幸有江湖在莫遣風塵負嵗華<lb/>
　　　春日集于鱗宅<hi>王世貞</hi>
辛盤栢酒故人携醉裏無愁白日低嵗序風塵俱自失<lb/>
吾曹天地豈堪齊吟揮萬象春誰在把照千門夜不迷<lb/>
詰旦如聞周太史何来雲物帝城西<lb/>
<pb n="KR4h0110_WYG_029-18a"/>
　　　送徐子與讞獄江南<hi>楊繼盛</hi>
寥落白雲庭半虚有功此去更何如西曹月滿幽人榻<lb/>
南國星随使者車塞鴈不堪行又㫁秋風况是葉飛初<lb/>
秼陵故舊如相問為道疎狂病未除<lb/>
　　　大風中王元美年兄賜顧言及先寄詩扇未到<lb/>
　　　　<hi>楊繼盛</hi>
隂隂朔氣滿皇州烈烈悲風暗鳳樓吹合凍雲低欲暮<lb/>
俄添寒雨更生愁豈縁結襪知廷尉莫以琴鳴問楚囚<lb/>
<pb n="KR4h0110_WYG_029-18b"/>
聞説右軍曾逺寄無因珠玉好誰投<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪巻二十九<lb/>
</p>
<p>
</p>
  </div>
</body>
</text>
</TEI>
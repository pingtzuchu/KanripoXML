<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷三</head> <lb/>
    <p>
<pb n="KR4h0110_WYG_003-1a"/>
欽定四庫全書<lb/>
　古今詩刪卷三<lb/>
　　　　　　　　　　　　明　李攀龍　編<lb/>
　　魏樂府<lb/>
　　　短歌行二首<hi>武帝</hi>
對酒當歌人生幾何譬如朝露去日苦多慨當以慷憂<lb/>
思難忘何以解憂唯有杜康青青子衿悠悠我心但為<lb/>
君故沈吟至今呦呦鹿鳴食野之苹我有嘉賓鼓瑟吹<lb/>
<pb n="KR4h0110_WYG_003-1b"/>
笙明明如月何時可掇憂從中來不可斷絶越陌度阡<lb/>
枉用相存契濶談讌心念舊恩月明星稀烏鵲南飛繞<lb/>
樹三匝何枝可依山不厭高海不厭深周公吐哺天下<lb/>
歸心<lb/>
　　　其二<lb/>
周西伯昌懐此聖德三分天下而有其二脩奉貢獻臣<lb/>
節不墜崇侯讒之是以拘繫後見赦原賜之斧鉞得使<lb/>
征伐為仲尼所稱逮及德行猶奉事殷論敘其美齊桓<lb/>
<pb n="KR4h0110_WYG_003-2a"/>
之功為覇之首九合諸侯一匡天下一匡天下不以兵<lb/>
車正而不譎其德傳稱孔子所嘆並稱夷吾民受其恩<lb/>
賜與廟胙命無下拜小白不敢爾天威在顔咫尺晉文<lb/>
亦覇躬奉天王受賜珪瓚秬鬯彤弓盧弓矢千虎賁三<lb/>
百人威服諸侯師之者尊八方聞之名亞齊桓河陽之<lb/>
㑹詐稱周王是以其名紛葩<hi>凡六解</hi>
　　　碣石篇<hi>武帝</hi>
東臨碣石以觀滄海水何澹澹山島竦峙樹木叢生百<lb/>
<pb n="KR4h0110_WYG_003-2b"/>
草豐茂秋風蕭瑟洪波湧起日月之行若出其中星漢<lb/>
燦爛若出其裏幸甚至哉歌以詠志<lb/>
　　　龜雖壽<hi>武帝</hi>
神龜雖壽猶有竟時騰蛇乘霧終為土灰老驥伏櫪志<lb/>
在千里烈士暮年壯心不巳盈縮之期不但在天養怡<lb/>
之福可得永年幸甚至哉歌以詠志<lb/>
　　　蒿里曲<hi>武帝</hi>
關東有義士興兵討羣凶初期㑹盟津乃心在咸陽軍<lb/>
<pb n="KR4h0110_WYG_003-3a"/>
合力不齊躊躇而鴈行勢利使人爭嗣還自相戕淮南<lb/>
弟稱號刻璽於北方鎧甲生蟣虱萬姓以死亡白骨露<lb/>
於野千里無雞鳴生民百遺一念之斷人腸<lb/>
　　　苦寒行<hi>武帝</hi>
北上太行山艱哉何巍巍羊腸阪詰屈車輪為之摧樹<lb/>
木何蕭瑟北風聲正悲熊羆對我蹲虎豹夾路啼谿谷<lb/>
少人民雪落何霏霏延頸長歎息逺行多所懐我心何<lb/>
怫鬱思欲一東歸水深橋梁絶中路正徘徊迷或失故<lb/>
<pb n="KR4h0110_WYG_003-3b"/>
路薄暮無宿棲行行日巳逺人馬同時饑擔囊行取薪<lb/>
斧氷持作糜悲彼東山詩悠悠使我哀<lb/>
　　　却東西門行<hi>武帝</hi>
鴻鴈出塞北乃在無人鄉舉翅萬里餘行止自成行冬<lb/>
節食南稻春日復北翔田中有轉蓬隨風逺飄揚長與<lb/>
故根絶萬歳不相當奈何此征夫安得去四方戎馬不<lb/>
解鞍鎧甲不離傍冉冉老將至何時反故鄉神龍藏深<lb/>
泉猛獸步高岡狐死歸首丘故鄉安可忘<lb/>
<pb n="KR4h0110_WYG_003-4a"/>
　　　善哉行三首<hi>文帝</hi>
上山採薇薄暮苦饑谿谷多風霜露沾衣<hi>一解</hi>野雉羣雊<lb/>
猿猴相追還望故鄉鬱何壘壘<hi>二解</hi>高山有崖林木有枝<lb/>
憂來無方人莫之知<hi>三解</hi>人生如寄多憂何為今我不樂<lb/>
歳月如馳<hi>四解</hi>湯湯川流中有行舟隨波轉薄有似客游<lb/>
<hi>五解</hi>策我良馬被我輕裘載馳載驅聊以忘憂<hi>六解</hi>
　　　其二<lb/>
有美一人婉如青揚妍姿巧笑和媚心腸知音識曲善<lb/>
<pb n="KR4h0110_WYG_003-4b"/>
為樂方哀絃微妙清氣含芳流鄭激楚度宮中商感心<lb/>
動耳綺麗難忘離鳥夕宿在彼中洲延頸鼓翼悲鳴相<lb/>
求眷然顧之使我心愁嗟爾昔人何以忘憂<lb/>
　　　其三<lb/>
朝日樂相樂酣飲不知醉悲絃激新聲長笛吐清氣<hi>一解</hi>
絃歌感人腸四座皆歡悦寥寥高堂上凉風入我室<hi>二解</hi>
持滿如不盈有德者能卒君子多苦心所愁不但一<hi>三解</hi>
慊慊下白屋吐握不可失衆賔飽滿歸主人苦不悉<hi>四解</hi>
<pb n="KR4h0110_WYG_003-5a"/>
比翼翔雲漢羅者安所羇冲靜得自然榮華何足為<hi>五解</hi>
　　　燕歌行二首<hi>文帝</hi>
秋風蕭瑟天氣凉草木揺落露為霜羣燕辭歸鴈南翔<lb/>
念君客游思斷腸慊慊思歸戀故鄉君何淹留寄他方<lb/>
賤妾㷀㷀守空房憂來思君不敢忘不覺淚下沾衣裳<lb/>
援琴鳴絃發清商短歌微吟不能長明月皎皎照我牀<lb/>
星漢西流夜未央牽牛織女遥相望爾獨何辜限河梁<lb/>
　　　其二<lb/>
<pb n="KR4h0110_WYG_003-5b"/>
别日何易㑹日難山川悠逺路漫漫鬱陶思君未敢言<lb/>
寄書浮雲往不還涕零雨面毁容顔誰能懐憂獨不歎<lb/>
展詩清歌聊自寛樂往哀來摧肺肝耿耿伏枕不能眠<lb/>
披衣出户步東西悲風清厲秋氣寒羅幃徐動驚秦軒<lb/>
仰戴星月觀雲間飛鳥晨鳴聲可憐留連顧懷不自存<lb/>
　　　豔歌何嘗行<hi>文帝</hi>
何嘗快獨無憂但當飲醇酒炙肥牛<hi>一解</hi>長兄為二千石<lb/>
中兄被貂裘<hi>二解</hi>小弟雖無官爵鞍馬馺馺往來王侯長<lb/>
<pb n="KR4h0110_WYG_003-6a"/>
者遊<hi>三解</hi>但當在王侯殿上快獨樗蒲六博對坐彈棊<hi>四解</hi>
男兒居世各當努力䠞迫日暮殊不久留<hi>五解</hi>少小相觸<lb/>
扺寒苦長相隨忿恚安足諍吾中道與卿共别離約身<lb/>
奉事君禮節不可虧上慚滄浪之天下顧黄口小兒奈<lb/>
何復老心皇皇獨悲誰能知<hi>六解</hi>
　　　塘上行<hi>甄皇后</hi>
蒲生我池中其葉何離離傍能行仁義莫若妾自知衆<lb/>
口鑠黄金使君生别離念君去我時獨愁常苦悲想見<lb/>
<pb n="KR4h0110_WYG_003-6b"/>
君顔色感結傷心脾念君常苦悲夜夜不能寐莫以豪<lb/>
賢故棄捐素所愛莫以魚肉賤棄捐葱與薤莫以麻枲<lb/>
賤棄捐菅與蒯出亦復苦愁入亦復苦愁邊地多悲風<lb/>
樹木何翛翛從軍致獨樂延年壽千秋<lb/>
　　　櫂歌行<hi>明帝</hi>
王者布大化配乾稽后祗陽育則隂殺晷景應度移<hi>一解</hi>
文德以時振武功伐不隨重華舞干戚有苗服從媯<hi>二解</hi>
蠢爾呉中虜慿江棲山阻哀哉王士民瞻仰靡依怙<hi>三解</hi>
<pb n="KR4h0110_WYG_003-7a"/>
皇上悼愍斯宿昔奮天怒發我許昌宫列舟于長浦<hi>四解</hi>
翌日乘波楊棹歌悲且凉太常拂白日旗幟紛設張<hi>五解</hi>
將抗旄與鉞耀威於彼方伐罪以弔民清我東南疆<hi>六解</hi>
　　　箜篌引<hi>曹植</hi>
置酒高殿上親友從我遊中㕑辦豐膳烹羊宰肥牛秦<lb/>
箏何慷慨齊瑟和且柔陽阿奏竒舞京洛出名謳樂飲<lb/>
過三爵緩帶傾庶羞主稱千金壽賔奉萬年酬久要不<lb/>
可忘薄終義所尤謙謙君子德磬折欲何求驚風飄白<lb/>
<pb n="KR4h0110_WYG_003-7b"/>
日光景馳西流盛時不可再百年忽我遒生存華屋處<lb/>
零落歸山丘先民誰不死知命復何憂<lb/>
　　　怨詩行<hi>曹植</hi>
明月照高樓流光正徘徊上有愁思婦悲嘆有餘哀<hi>一解</hi>
借問嘆者誰自云蕩子妻夫行踰十載賤妾常獨棲<hi>二解</hi>
念君過於渴思君劇於飢君作高山栢妾為濁水泥<hi>三解</hi>
北風行蕭蕭烈烈入吾耳心中念故人淚墮不能止<hi>四解</hi>
浮沈各異路㑹合當何諧願作東北風吹我入君懷<hi>五解</hi>
<pb n="KR4h0110_WYG_003-8a"/>
君懷常不開賤妾當何依恩情中道絶流止任東西<hi>六解</hi>
我欲竟此曲此曲悲且長今日樂相樂别後莫相忘<hi>七解</hi>
　　　美女篇<hi>曹植</hi>
美女妖且閑採桑岐路間柔條紛冉冉落葉何翩翩攘<lb/>
袖見素手皓腕約金環頭上金爵釵腰佩翠琅玕明珠<lb/>
交玉體珊瑚間木難羅衣何飄颻輕裾隨風還顧盼遺<lb/>
光彩長嘯氣若蘭行徒用息駕休者以忘餐借問女安<lb/>
居乃在城南端青樓臨大路高門結重關容華耀朝日<lb/>
<pb n="KR4h0110_WYG_003-8b"/>
誰不希令顔媒氏何所營玉帛不時安佳人慕高義求<lb/>
賢良獨難衆人徒嗷嗷安知彼所觀盛年處房室中夜<lb/>
起長嘆<lb/>
　　　白馬篇<hi>曹植</hi>
白馬飾金羈連翩西北馳借問誰家子幽并游俠兒少<lb/>
小去鄉邑揚聲沙漠垂宿昔秉良弓楛矢何參差控弦<lb/>
破左的右發摧月支仰手接飛猱俯身散馬蹄矯捷過<lb/>
猴猿勇剽若豹螭邊城多警急虜騎數遷移羽檄從北<lb/>
<pb n="KR4h0110_WYG_003-9a"/>
來厲馬登高隄長驅蹈匈奴左顧陵鮮卑棄身鋒刃端<lb/>
性命安可懷父母且不顧何言子與妻名在壯士籍不<lb/>
得中顧私捐驅赴國難視死忽如歸<lb/>
　　　五遊<hi>曹植</hi>
九州不足步願得凌雲翔逍遥八紘外遊目厯遐荒披<lb/>
我丹霞衣襲我素霓裳華葢芬晻藹六龍仰天驤曜靈<lb/>
未移景倐忽造昊蒼閶闔啓丹扉雙闕曜朱光徘徊文<lb/>
昌殿登陟太微堂上帝休西櫺羣后集東廂帶我瓊瑶<lb/>
<pb n="KR4h0110_WYG_003-9b"/>
珮潄我沆瀣漿踟蹰玩靈芝徙倚弄華芳王子奉仙藥<lb/>
羨門進竒方服食享遐紀延壽保無疆<lb/>
　　　逺遊篇<hi>曹植</hi>
逺遊臨四海俯仰觀洪波大魚若曲陵承浪相經過靈<lb/>
鼇戴方丈神嶽儼嵳峩仙人翔其隅玉女戲其阿瓊蕋<lb/>
可療饑仰首吸朝霞崑崙本吾宅中州非我家將歸謁<lb/>
東父一舉超流沙鼓翼舞時風長嘯激清歌金石固易<lb/>
敝日月同光華齊年與天地萬乘安足多<lb/>
<pb n="KR4h0110_WYG_003-10a"/>
　　　盤石篇<hi>曹植</hi>
盤盤山巔石飄颻澗底蓬我本太山人何為客淮東蒹<lb/>
葭彌斥土林木無分重坼巖若崩缺湖水何洶洶蚌蛤<lb/>
被濵涯光彩如錦虹高彼凌雲霄浮氣象螭龍鯨脊若<lb/>
丘陵鬚若山上松呼吸呑船欐澎濞戲中鴻方舟尋高<lb/>
價珍寳麗以通一舉必千里乘颸舉帆幢經危履險阻<lb/>
未知命所鍾常恐沈黄壚下與黿鼈同南極蒼梧野游<lb/>
盼窮九江中夜指參辰欲師當定從仰天長嘆息思想<lb/>
<pb n="KR4h0110_WYG_003-10b"/>
懷故邦乘桴何所志吁嗟我孔公<lb/>
　　　當牆欲高行<hi>曹植</hi>
龍欲升天須浮雲人之仕進待中人衆口可以鑠金讒<lb/>
言三至慈母不親憒憒俗間不辯偽真願欲披心自説<lb/>
陳君門以九重道逺河無津<lb/>
　<lb/>
　<lb/>
　古今詩刪卷三<lb/>
</p>
<p>
</p>
  </div>
</body>
</text>
</TEI>
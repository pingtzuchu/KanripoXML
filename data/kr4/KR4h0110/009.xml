<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩删卷九</head> <lb/>
    <p>
<pb n="KR4h0110_WYG_009-1a"/>
欽定四庫全書<lb/>
　古今詩删卷九<lb/>
　　　　　　　　　　　　明　李攀龍　編<lb/>
　　梁詩<lb/>
　　　登城<hi>簡文帝</hi>
日影半東簷静念空杼柚小堂倦縹書華池厭脩竹寂<lb/>
寞既寡悰登城望原陸遥山半吐雲嚴飈時響谷靡靡<lb/>
見虛煙森森視寒木落霞乍續斷晚浪時廻復逺矚既<lb/>
<pb n="KR4h0110_WYG_009-1b"/>
濡翰徒自勞心目短歌雖可裁縁情非霧縠<lb/>
　　　往虎窟山寺<hi>簡文帝</hi>
塵中喧慮積物外衆情捐兹地信爽塏墟壟曖阡綿藹<lb/>
藹車徒邁飄飄旌旄懸細松斜遶逕峻嶺半藏天古樹<lb/>
無枝葉荒郊多野煙分花出黄鳥挂石下新泉蓊鬱均<lb/>
雙樹清虛類八禪栖神紫臺上縱意白雲邊徒然嗟小<lb/>
藥何由齊大年<lb/>
　　　行雨<hi>簡文帝</hi>
<pb n="KR4h0110_WYG_009-2a"/>
本是巫山來無人覩容色唯有楚王臣曾言夢相識<lb/>
　　　賦得竹<hi>元帝</hi>
嶰谷管新抽淇園節復修作龍還葛水為馬向并州柯<lb/>
亭臨絶澗桃枝夾細流冠學芙蓉勢花堪威鳳遊卭王<lb/>
若有獻張騫應拜侯<lb/>
　　　春别應令<hi>元帝</hi>
門前楊桞亂如絲直置佳人不自持適言新作裂紈詩<lb/>
誰悟今成織素辭<lb/>
<pb n="KR4h0110_WYG_009-2b"/>
　　　侍宴樂遊苑餞吕僧珍應詔<hi>沈約</hi>
丹浦非樂戰負重切君臨我皇秉至德忘已用堯心愍<lb/>
兹區宇内魚龍失飛沈推轂二崤道揚斾九河隂超乗<lb/>
盡三屬選士皆百金戎車出細桞餞席遵上林命師誅<lb/>
後服授律緩前禽函轘方解帶嶢武稍披襟伐罪芒山<lb/>
曲弔民伊水潯將陪告成禮待此未抽簪<lb/>
　　　宿東園<hi>沈約</hi>
陳王鬬鷄道安仁採樵路東郊豈異昔聊可閒余歩野<lb/>
<pb n="KR4h0110_WYG_009-3a"/>
徑既盤紆荒阡亦交互槿籬疎復密荆扉新且故樹頂<lb/>
鳴風飇草根積霜露驚麏去不息征鳥時相顧茅棟<lb/>
嘯愁鴟平罔走寒兎夕隂帶層阜長煙引輕素飛光忽<lb/>
我遒豈止歲云暮若夢西山藥頽齡倘能度<lb/>
　　　和王中書德充詠白雲<hi>沈約</hi>
白雲自帝鄉氤氲屢廻没蔽虧崑山樹含吐瑶臺月秋<lb/>
風西北起飄我過城闕城闕已參差白雲復離離皎潔<lb/>
在天漢倒影入華池將過丹丘野時至碧林垂九重迎<lb/>
<pb n="KR4h0110_WYG_009-3b"/>
飛燕萬里送翔螭<lb/>
　　　别范安成<hi>沈約</hi>
生平少年日分手易前期及爾同衰暮非復别離時勿<lb/>
言一尊酒明日難重持夢中不識路何以慰相思<lb/>
　　　春思<hi>沈約</hi>
楊柳亂如絲綺羅不自持春草黄復緑客心傷此時青<lb/>
苔巳結洧碧水復盈淇日華照趙瑟風色動燕姬襟前<lb/>
萬行淚故是一相思<lb/>
<pb n="KR4h0110_WYG_009-4a"/>
　　　從冠軍行建平王登廬山香罏峰<hi>江淹</hi>
廣成愛神鼎淮南好丹經此山具鸞鶴往來盡仙靈瑶<lb/>
草正翕赩玉樹信葱青絳氣下縈薄白雲上杳㝠中坐<lb/>
瞰蜿虹俛伏視流星不尋遐怪極則知耳目驚日落長<lb/>
沙渚曾隂萬里生藉蘭素多意臨風黙含情方學松栢<lb/>
隠羞逐市井名幸承光誦末伏思託後旍<lb/>
　　　許徴君詢自敘<hi>江淹</hi>
張子闇内機單生蔽外象一時排㝠筌泠然空中賞遣<lb/>
<pb n="KR4h0110_WYG_009-4b"/>
此弱䘮情資神任獨往採藥白雲隈聊以肆所養丹葩<lb/>
曜芳蕤緑竹隂閒敞苕苕寄意勝不覺陵虛上曲櫺激<lb/>
鮮飇石室有幽響去矣從所欲得失非外奬至哉操斤<lb/>
客重明固巳朗五難既灑落超迹絶塵網<lb/>
　　　殷東陽仲文興曯<hi>江淹</hi>
晨遊任所萃悠悠藴真趣雲天亦遼亮時與賞心遇青<lb/>
松挺秀蕚惠色出喬樹極眺清波深緬映石壁素瑩情<lb/>
無餘滓拂衣釋塵務求仁既自我𤣥風豈外慕直置忘<lb/>
<pb n="KR4h0110_WYG_009-5a"/>
所宰蕭散得遺慮<lb/>
　　　謝僕射混游覽<hi>江淹</hi>
信矣勞物化憂襟未能整薄言遵郊衢緫轡出臺省淒<lb/>
淒節序高寥寥心悟永時菊耀巖阿雲霞冠秋嶺眷然<lb/>
惜良辰徘徊踐落景巻舒雖萬緒動復歸有静曾是迫<lb/>
桑榆歳暮從所秉丹壑不可攀忘懐寄匠郢<lb/>
　　　陶徵君濳田居<hi>江淹</hi>
種苖在東臯苖生滿阡陌雖有荷鋤倦濁酒聊自適日<lb/>
<pb n="KR4h0110_WYG_009-5b"/>
暮巾柴車路闇光巳夕歸人望煙火稚子候簷隙問君<lb/>
亦何為百年㑹有役但願桑麻成蠶月得紡績素心正<lb/>
如此開逕望三益<lb/>
　　　效阮公詩二首<hi>江淹</hi>
夏后乗兩龍高㑹在帝臺榮光河雒出白雲蒼梧來侍<lb/>
御多賢聖升降有羣才四時有變化盛明不徘徊高陽<lb/>
邈巳逺竚立誰語哉<lb/>
　　　其二<lb/>
<pb n="KR4h0110_WYG_009-6a"/>
昔余登大梁西南望洪河時寒原野曠風急霜露多仲<lb/>
冬正慘切日月少精華落葉縱横起飛鳥時相過搔首<lb/>
廣川隂懐歸思如何常願反初服閒歩潁水阿<lb/>
　　　望荆山<hi>江淹</hi>
奉義至江漢始知楚塞長南闗繞桐栢西岳出魯陽寒<lb/>
郊無留影秋日懸清光悲風撓重林雲霞肅川漲歲晏<lb/>
君如何零淚霑衣裳玉柱空掩露金樽坐含霜一聞苦<lb/>
寒奏再使艶歌傷<lb/>
<pb n="KR4h0110_WYG_009-6b"/>
　　　魏文帝曹丕遊宴<hi>江淹</hi>
置酒坐飛閣逍遥臨華池神飈自逺至左右芙蓉披緑<lb/>
竹夾清水秋蘭被幽崖月出照園中冠珮相追隨客從<lb/>
南楚來為我吹參差淵魚猶伏浦聽者未云疲髙文一<lb/>
何綺小儒安足為肅肅廣殿隂雀聲愁北林衆賔還城<lb/>
邑何用慰我心<lb/>
　　　顔特進延之侍宴<hi>江淹</hi>
太㣲凝帝宇瑶光正神縣揆日粲書史相都麗聞見列<lb/>
<pb n="KR4h0110_WYG_009-7a"/>
漢構仙宮開天製寳殿桂棟留夏飈蘭橑停冬霰青林<lb/>
結冥濛丹巘被葱蒨山雲備卿靄池卉具靈變重陽集<lb/>
清氛下輦降𤣥宴騖望分寰隊曬曠盡都甸氣生川岳<lb/>
隂煙滅淮海見中坐溢朱組歩櫩簉瓊弁禮登佇睿情<lb/>
樂闋延皇眄測恩躋愉逸㳂牒懵浮賤榮重餽兼金巡<lb/>
華過盈瑱敢飭輿人詠方慙渌水薦<lb/>
　　　雜詩<hi>柳惲</hi>
雲輕暮色薄草緑晨芳歸山墟罷寒晦園澤潤朝暉春<lb/>
<pb n="KR4h0110_WYG_009-7b"/>
心多感動暏物情復悲自君之去矣蘭堂罷鳴機徒知<lb/>
遊宦是不念别離非<lb/>
　　　擣衣詩<hi>柳惲</hi>
行役滯風波遊人淹不歸亭臯木葉下隴首秋雲飛寒<lb/>
園夕鳥集思牗草蟲悲嗟矣當春服安見禦冬衣<lb/>
　　　九日侍宴樂遊苑應令<hi>庾肩吾</hi>
轍迹光周頌巡遊盛夏功鉤陳萬騎轉閶闔九闗通秋<lb/>
暉逐行漏朔氣繞相風獻壽重陽節廻鑾上苑中疏山<lb/>
<pb n="KR4h0110_WYG_009-8a"/>
開輦道間樹出離宫玉醴吹巖菊銀牀落井桐御梨寒<lb/>
更紫仙桃秋轉紅飲羽山西射浮雲冀北騘塵飛金埒<lb/>
滿葉破柳條空騰猨疑矯箭驚鴈避虛弓彫材濫杞梓<lb/>
花綬接鵷鴻愧乏天庭藻徒參文雅雄<lb/>
　　　和太子重雲殿受戒<hi>庾肩吾</hi>
皇明執東曜帝扆居北辰小乗開治道大覺拯蒼民殊<lb/>
塗同義路分流合智津傳香引上徳列伎進名臣連閣<lb/>
翻如畫圖雲更似真鏡山含殿影梅梁落梵塵苑桂恒<lb/>
<pb n="KR4h0110_WYG_009-8b"/>
留雪天花不待春萬年逢瑞應千生值法身天衣初拂<lb/>
石豆火欲燃薪重善終無報輕毛庶有因<lb/>
　　　和徐主簿望月<hi>庾肩吾</hi>
樓上徘徊月忩中愁思人照雪光偏冷臨花色轉春星<lb/>
流時入暈桂長欲侵輪願以重光曲承君歌扇塵<lb/>
　　　寳劎<hi>呉均</hi>
我有一寳劎出自昆吾溪照人如照水切玉如切泥鍔<lb/>
邊霜澟凜匣上風淒淒寄語張公子何當來見携<lb/>
<pb n="KR4h0110_WYG_009-9a"/>
　　　暮春荅朱記室<hi>何遜</hi>
游揚日色淺騷屑風音勁寒潭見底清秋色極天淨寸<lb/>
隂坐銷礫千里長遼逈桃李爾繁華松栢余本性故心<lb/>
不存此高文徒可詠<lb/>
　　　初發新林<hi>何遜</hi>
伊昔負薪暇慕義遊梁楚短翮忘連翩追飛散容與優<lb/>
游沐道教漸漬淹寒暑太徳本無酬輕生竊自許舟歸<lb/>
屬海運風積如鵬舉浮水暗舟艫合岸喧徒侣澟澟窮<lb/>
<pb n="KR4h0110_WYG_009-9b"/>
秋暮初寒入洲渚鐃吹響青江懸旗出長嶼危檣逈不<lb/>
進沓浪高難拒回首泣親賔中天望宛許帝城猶隠約<lb/>
家園無處所去矣方悠悠含意將何語<lb/>
　　　和蕭諮議岑離閨怨<hi>何遜</hi>
曉河沒高棟斜月半空庭忩中度落葉簾外隔飛螢含<lb/>
悲下翠帳掩泣閉金屏昔期今未返春草寒復青思君<lb/>
無轉易何異北辰星<lb/>
　　　詠早梅<hi>何遜</hi>
<pb n="KR4h0110_WYG_009-10a"/>
兔園標物序驚時最是梅衘霜當路發映雪擬寒開枝<lb/>
横卻月觀花繞凌風臺朝灑長門泣夕駐臨卭杯應知<lb/>
早飄落故逐上春來<lb/>
　　　臨行與故遊夜别<hi>何遜</hi>
歴稔共追隨一旦辭羣匹復如東注水未有西歸日夜<lb/>
雨滴空堦曉燈暗離室相悲各罷酒何時同促膝<lb/>
　　　與胡興安夜别<hi>何遜</hi>
居人行轉軾客子暫維舟念此一筵笑分為兩地愁露<lb/>
<pb n="KR4h0110_WYG_009-10b"/>
濕寒塘草月映清淮流方抱新離恨獨守故園秋<lb/>
　　　邊城思<hi>何遜</hi>
柳黄未吐葉水緑半含苔春色邊城動客思故鄉來<lb/>
　　　相送<hi>何遜</hi>
客心已百念孤逰重千里江暗雨欲來浪白風初起<lb/>
　　　相送聯句三首<hi>何遜</hi>
寸隂常可惜别至倍傷神子瞻天際水予望路中塵<hi>韋黯</hi>
憫憫岐路側去去平生親一朝事千里流涕向三春<hi>遜</hi>
<pb n="KR4h0110_WYG_009-11a"/>
　　　其二<lb/>
昔共入門笑今成送别悲君還舊聚處為我一嚬眉<hi>王江</hi>
<hi>乗</hi>於今還促膝自此客江湄願子俱停駕看我獨解維<lb/>
<hi>遜</hi>
　　　其三<lb/>
高軒雖駐軫餘日乆無輝以我辭鄉淚沾君送别衣<hi>遜</hi>
　　　照水聯句<hi>何遜</hi>
挿花行理鬢遷延去復歸雖憐水上影復恐濕羅衣<hi>遜</hi>
<pb n="KR4h0110_WYG_009-11b"/>
臨橋看黛色映渚媚鉛暉不顧春荷動彌畏小禽飛<hi>綺</hi>
　　　代美女篇<hi>蕭子範</hi>
邯鄲蹔輟舞巴姬請罷絃佳人淇洧出艶趙復傾燕繁<lb/>
穠既為李照水亦成蓮朝酤成都酒暝數河間錢餘光<lb/>
幸未惜蘭膏空自煎<lb/>
　　　入若耶溪<hi>王籍</hi>
艅艎何汎汎空水共悠悠隂霞生逺岫陽景逐廻流蟬<lb/>
噪林逾靜鳥鳴山更幽此地動歸念長年悲倦遊<lb/>
<pb n="KR4h0110_WYG_009-12a"/>
　　　北寺寅上人房望逺岫翫前池<hi>王筠</hi>
安期遂長往交甫稱高讓逺迹入滄溟輕舉馳昆閬良<lb/>
由心獨善兼且情由放豈若尋幽棲即目窮清曠激水<lb/>
周堂下屯雲塞檐向閒牖聽奔濤開忩延疊嶂前階復<lb/>
虛㳂濔迤成洲漲雨㸃散圓文風生起斜浪遊鱗互瀺<lb/>
灂羣飛皆哢吭蓮葉蔓田田菱花動揺漾浮光曜庭廡<lb/>
流芳襲帷帳匡坐足忘懐詎思江海上<lb/>
　　　和衛尉新渝侯廵城口號<hi>王筠</hi>
<pb n="KR4h0110_WYG_009-12b"/>
閶闔瞹已昏鈎陳杳將暮棲烏城上返晚雀林中度屯<lb/>
衛時廵警凝威肆安歩閣道趨文昌禁兵連武庫銅烏<lb/>
迎早風金掌承朝露罘罳分曉色睥睨生秋霧維城任<lb/>
寄隆空想靈均賦伊余方病免丘園保恬素<lb/>
　　　上虞鄉亭觀濤津渚學潘安仁河陽縣詩<hi>劉孝綽</hi>
昔余筮賔始衣冠仕洛陽無貲徒有任一命忝為郎再<lb/>
踐神仙側三入崇賢㫄東朝禮髦俊虛薄厠才良遊談<lb/>
侍名理搦管創文章引籍陪下膳横經叅上庠誰謂服<lb/>
<pb n="KR4h0110_WYG_009-13a"/>
事淺契闊變炎凉一朝謬為吏結綬去承光烹鮮徒可<lb/>
習治民終未長化鷄仰季智馴雉推仲康此城鄰夏穴<lb/>
橚矗茂筠篁孝碑黄絹語神濤白鷺翔遨遊佳可望釋<lb/>
事上川梁秋江凍雨絶反景照移塘纎羅殊未動駭水<lb/>
忽如湯乍出連山合時如高蓋張漂沙黄沬聚礐石素波<lb/>
揚㮄人不敢唱舟子詎能航離家復臨水眷然思故鄉<lb/>
中來不可絶奕奕苦人腸泝洄若無阻謝病反清漳<lb/>
　　　帆渡吉陽洲<hi>劉孝儀</hi>
<pb n="KR4h0110_WYG_009-13b"/>
揚帆乗浪華撡鼓要風力近樹儵而遐遥山俄已逼欲<lb/>
比驚龍掣將頓陽烏翼客行悲道逺唯須前路極<lb/>
　　　詔問山中何所有賦詩以荅<hi>陶𢎞景</hi>
山中何所有嶺上多白雲只可自怡恱不堪持寄君<lb/>
　　　古意詶到長史溉登琅琊城<hi>徐悱</hi>
甘泉驚烽候上谷抵樓蘭此江稱豁險兹山復鬱盤表<lb/>
裏窮形勝襟帶盡巖巒修篁壯下屬危樓峻上干登陴<lb/>
起遐望廻首見長安金溝朝㶚滻甬道入鴛鸞鮮車鶩<lb/>
<pb n="KR4h0110_WYG_009-14a"/>
華轂汗馬躍銀鞍少年負壯氣耿介立衝冠懐紀燕山<lb/>
石思開函谷丸豈如㶚上戲羞取路傍觀寄言封侯者<lb/>
數竒良可歎<lb/>
　　　出塞<hi>劉峻</hi>
薊門秋氣清飛將出長城絶漠衝風急交河夜月明陷<lb/>
敵摐金鼓摧鋒揚斾旌去去無終極日暮動邊聲<lb/>
　　　新月<hi>劉瑗</hi>
仙宮雲箔捲露出玉簾鈎清光無所贈相意鳳凰樓<lb/>
<pb n="KR4h0110_WYG_009-14b"/>
　　　擬雨詩<hi>虞騫</hi>
清風送凉氣薄暮蕩炎氛虹照漣漪水電出嵯峩雲落<lb/>
暉散長足細雨織斜文<lb/>
　　　詠美人治籹<hi>江洪</hi>
上車畏不妍顧眄更斜轉太恨畵眉長猶言顔色淺<lb/>
　　　春和往虎窟山寺<hi>王臺卿</hi>
我王宗勝道駕言從所之輜軒轉朱轂驪馬躍青絲清<lb/>
渠影高蓋游樹拂行旗賔徒紛雜沓景物共依遲飛梁<lb/>
<pb n="KR4h0110_WYG_009-15a"/>
通澗道架宇接山基叢花臨逈砌分流繞曲墀誰言非<lb/>
勝境雲山獨在兹塵情良易著道性故難緇承恩奉教<lb/>
義方當𢎞受持<lb/>
　陳詩<lb/>
　　　入隋侍晏應詔<hi>後主</hi>
日月光天徳山河壯帝居太平無以報願上東封書<lb/>
　　　山齋<hi>徐陵</hi>
桃源驚往客鶴嶠斷來賓復有風雲處蕭條無俗人山<lb/>
<pb n="KR4h0110_WYG_009-15b"/>
寒㣲有雪石路本無塵竹徑䝉籠巧茅齋結構新燒香<lb/>
披道記懸鏡厭山神砌水何年溜簷桐幾度春雲霞一<lb/>
巳絶寧辨漢將秦<lb/>
　　　陪衡陽王遊耆闍寺<hi>張正見</hi>
甘棠聽訟罷福宇試登臨兔苑移飛蓋王城列玳簪階<lb/>
荒猶累玉地古尚填金龍橋丹桂偃鷲嶺白雲深秋忩<lb/>
披旅葛夏戸響山禽清風吹麥壟細雨濯梅林<lb/>
　　　秋日侍宴婁苑湖應詔<hi>江總</hi>
<pb n="KR4h0110_WYG_009-16a"/>
翠渚還鸞輅瑶池命羽觴千門響雲蹕四澤動榮光玉<lb/>
軸昆池浪金舟太液張虹旗照島嶼鳳蓋繞林塘野静<lb/>
重隂闊淮秋水氣凉霧開樓闕近日逈煙波長洛宴諒<lb/>
斯在鎬飲詎能方朽劣叨榮遇簪笏奉周行<lb/>
　　　於長安歸還揚州九月九日行薇山亭賦韻<hi>江總</hi>
心逐南雲逝形隨北鴈來故鄉籬下菊今日幾花開<lb/>
　　　姬人怨<hi>江總</hi>
天寒海水慣相知空牀明月不相冝庭中芳桂憔悴葉<lb/>
<pb n="KR4h0110_WYG_009-16b"/>
井上疎桐零落枝寒燈作花羞夜短霜鴈多情恒結伴<lb/>
非為隴水望秦川直置思君腸自斷<lb/>
　　　遊鍾山開善寺<hi>徐伯陽</hi>
聊追鄴城友躧歩出蘭宫法侣殊人世天花異俗中鳥<lb/>
聲不測處松吟未覺風此時超愛網還復洗塵䝉<lb/>
　　　詠懐三首<hi>張君祖</hi>
運形不標異澄懐恬無欲座可栖王侯門可廻金轂風<lb/>
來詠逾清鱗萃淵不濁斯乃𤣥中子所以矯逸足何必<lb/>
<pb n="KR4h0110_WYG_009-17a"/>
翫幽閒青衿長離俗百齡茍未遐昨辰亦非促曦騰望<lb/>
舒映曩今迭相燭一世皆逆旅安悼電往速區區雖非<lb/>
黨兼忘混礫玉恪神罔叢穢要在夷心曲<lb/>
　　　其二<lb/>
靈飈起囘浪飛雲騰逆鱗茍擢南陽秀固集三造賔緬<lb/>
懐結寂夜味藻詠終晨延佇時無遘誰與拂流塵𦕈情<lb/>
寄極眄蕭條獨遨神相忘東溟裏何晞西潮津我崇道<lb/>
無廢長謡想義人<lb/>
<pb n="KR4h0110_WYG_009-17b"/>
　　　其三<lb/>
遥遯播荆衡杖策憇南郢遭動逐浪迹遇静恬夷性拊<lb/>
巻從老語揮綸與莊詠遐眺獨緬想蕭神飈塵正時無<lb/>
喜惠偶絶韻將誰聽習子茂芳標有欣徽音令穎敷凌<lb/>
霜倩葩熈三春盛拂翮期霄翔豈與桑榆競我混不材<lb/>
姿遺情忘雕映雖非嶧陽椅聊以比泗磬<lb/>
　　　贈沙門竺法頵三首<hi>張君祖</hi>
鬱鬱華陽岳絶雲抗飛峯峭壁溜靈泉秀嶺森青松懸<lb/>
<pb n="KR4h0110_WYG_009-18a"/>
巖廓峥嶸幽谷正寥蘢丹崖栖竒逸碧室禪六通泊寂<lb/>
清神氣綿𦕈矯妙蹤止觀著無無還淨滯空空外物豈<lb/>
大悲獨往非𤣥同不見舍利佛受屈維摩公<lb/>
　　　其二<lb/>
至人如影響靈慧陶億刹應方恢權化兆類䝉慈恱㝠<lb/>
㝠積塵昧永在巖底閉廢聰無通照遺形不洞滅明哉<lb/>
如來降豁矣啟濳穴幽精淪朽壤孰若阿維察遥謝晞<lb/>
𤣥儔何為自矜潔<lb/>
<pb n="KR4h0110_WYG_009-18b"/>
　　　其三<lb/>
邈邈慶成標峩峩浮雲嶺峻蓋十二嶽獨秀閻浮境丹<lb/>
流環方基瑶堂臨峭頂澗滋甘泉液崖蔚芳芝穎翹翹<lb/>
羡化倫𦕈𦕈陵巖正肅拱望妙覺呼吸晞齡永茍能夷<lb/>
冲心所憇靡不淨萬物可逍遥何必栖形影勉尋大乗<lb/>
軌練神超勇猛<lb/>
　隋詩<lb/>
　　　出塞<hi>楊素</hi>
<pb n="KR4h0110_WYG_009-19a"/>
漢虜未和親憂國不憂身握手河梁上窮涯北海濵據<lb/>
鞍獨懐古慷慨感良臣歴覽多舊迹風日慘愁人荒塞<lb/>
空千里孤城絶四鄰樹寒偏易古草衰恒不春交河明<lb/>
月夜隂山苦霧辰鴈飛南入漢水流西咽秦風霜乆行<lb/>
役河朔備艱辛薄暮邊聲起空飛胡騎塵<lb/>
　　　山齋獨坐贈薛内史<hi>楊素</hi>
巖壑澄清景景清巖壑深白雲飛暮色緑水激清音澗<lb/>
戸散餘彩山忩凝宿隂花草共榮映樹石相陵臨獨坐<lb/>
<pb n="KR4h0110_WYG_009-19b"/>
對陳榻無客有鳴琴寂寂幽山裏誰知無悶心<lb/>
　　　贈薛播州二首<hi>楊素</hi>
滔滔彼江漢實為南國紀作牧求明德若人應斯美高<lb/>
卧未褰帷飛聲已千里還望白雲天日暮秋風起峴山<lb/>
君儻遊淚落應無巳<lb/>
　　　其二<lb/>
北風吹故林秋聲不可聽鴈飛窮海寒鶴唳霜臯淨含<lb/>
毫心未傳聞音路猶夐唯有孤城月徘徊獨臨映弔影<lb/>
<pb n="KR4h0110_WYG_009-20a"/>
余自憐安知我疲病<lb/>
　　　賦昆明池一物得織女石<hi>虞茂</hi>
隔河圖列宿清漢象昭回支機就鯨石拂鏡取池灰襪<lb/>
疑海槎渡珠似客星來所恨䨇娥斂逢秋遂不開<lb/>
　　　秋夜獨坐<hi>袁朗</hi>
危絃斷客心虛彈落驚禽新秋百慮淨獨夜九愁深枯<lb/>
蓬唯逐吹墜葉不歸林如何悲此曲坐作白頭吟<lb/>
　　　愛妾換馬<hi>僧法宣</hi>
<pb n="KR4h0110_WYG_009-20b"/>
朱鬛餙金鑣紅籹束素腰似雲來蹀躞如雪去飄颻桃<lb/>
花含淺汗柳葉帶餘嬌騁先將獨立䨇絶不俱摽<lb/>
　　　歎疆場<hi>無名氏</hi>
聞道行人至籹梳對鏡臺淚㾗猶尚在笑靨自然開<lb/>
　北朝詩<lb/>
　　　擣衣<hi>温子昇</hi>
長安城中秋夜長佳人錦石擣流黄香杵紋砧知近逺<lb/>
傳聲逓響何淒涼七夕長河爛中秋明月光蠮螉塞邊<lb/>
<pb n="KR4h0110_WYG_009-21a"/>
絶候鴈鴛鴦樓上望天狼<lb/>
　　　和崔侍中從駕經山寺<hi>蕭慤</hi>
鈎陳夜警徼河漢曉參横游騎騰文馬前驅轉翠旌野<lb/>
禽喧曙色山樹動秋聲雲表金輪見巖端畵栱明塔疑<lb/>
從地涌蓋似積香成泉高下溜急松古上枝平儀台多<lb/>
壯思麗藻蔚縁情自嗤非照廡何以繼連城<lb/>
　　　秋思<hi>蕭慤</hi>
清波收潦日華林鳴籟初芙蓉露下落楊柳月中疎燕<lb/>
<pb n="KR4h0110_WYG_009-21b"/>
幃緗綺被趙帶流黄裾相思阻音息結夢感離居<lb/>
　　　闗山月<hi>王褒</hi>
闗山夜月明秋色照孤城影虧同漢陣輪滿逐胡兵天<lb/>
寒光轉白風多暈欲生寄言亭上吏遊客解鷄鳴<lb/>
　　　奉和同泰寺浮圖<hi>庾信</hi>
岧岧凌太清照殿比東京長影臨䨇闕高層出九城栱<lb/>
積行雲礙幡揺度鳥驚鳳飛如始泊蓮合似初生輪重<lb/>
對月滿鐸韻擬鸞聲畵水流全住圖雲色半輕露晚盤<lb/>
<pb n="KR4h0110_WYG_009-22a"/>
猶滴珠朝火更明雖連博望苑還接銀沙城天香下桂<lb/>
殿仙梵入伊笙庶聞八解樂方遣六塵情<lb/>
　　　和張侍中述懐<hi>庾信</hi>
陽窮乃悔吝世季誠屯剥奔河絶地維折柱傾天角成<lb/>
羣海水飛如雨天星落負鍤遂移山藏舟終去壑生民<lb/>
忽已魚君子徒為鶴疇昔逢知己生平荷恩渥故組竟<lb/>
無聞程嬰空寂寞永嘉獨流寓中原唯鼎鑊道險卧樚<lb/>
櫨身危累素殻漂流從木梗風巻隨秋籜張翰不歸呉<lb/>
<pb n="KR4h0110_WYG_009-22b"/>
陸機猶在洛漢陽錢遂盡長安米空索時占季主龜乍<lb/>
販韓康藥伏轅終入絆垂翅猶離繳徒懐琬琰心空守<lb/>
黄金諾虢鄶終無寄齊秦竟何託大夫唯閔周君子常<lb/>
思亳寂寥共覉旅蕭條同負郭農談止穀稼野膳唯藜<lb/>
藿操樂楚琴悲忘憂魯酒薄渭濱觀坐釣谷口看秋穫<lb/>
唯有丘明耻無復榮期樂夷則火星流天根秋水涸冬<lb/>
嚴日不煖歳晚風多朔揚浮有怪雲細凌聞災雹木皮<lb/>
三寸厚涇泥五斗濁雖忻曲轅樹猶懼雕陵鵲生涯實<lb/>
<pb n="KR4h0110_WYG_009-23a"/>
有始天道終虛槖且悅善人交無疑朋友數何時得雲雨<lb/>
復見翔寥廓<lb/>
　　　寄王琳<hi>庾信</hi>
玉闗道路逺金陵信使疎獨下千行淚開君萬里書<lb/>
　　　重别周尚書二首<hi>庾信</hi>
陽闗萬里道不見一人歸唯有河邊鴈秋來南向飛<lb/>
　　　其二<lb/>
河橋兩岸絶横岐數路分山川遥不見懐袖逺相聞<lb/>
<pb n="KR4h0110_WYG_009-23b"/>
　　　暮秋野興賦得傾壺酒<hi>庾信</hi>
劉伶正捉酒中散欲彈琴但使逢秋菊何須就竹林<lb/>
　　　塵鏡<hi>庾信</hi>
明鏡如明月恒常置匣中何須照兩鬢終是一秋蓬<lb/>
　<lb/>
　<lb/>
　<lb/>
　古今詩刪巻九<lb/>
</p>
<p>
</p>
  </div>
</body>
</text>
</TEI>
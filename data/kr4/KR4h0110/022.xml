<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻二十二</head> <lb/>
    <p>
<pb n="KR4h0110_WYG_022-1a"/>
欽定四庫全書<lb/>
　古今詩刪巻二十二<lb/>
　　　　　　　　　　　　明　李攀龍　編<lb/>
　　唐七言絶句<lb/>
　　　送杜十四之江南<hi>孟浩然</hi>
荆呉相接水為鄉君去春江正淼茫日暮孤舟何處泊<lb/>
天涯一望㫁人腸<lb/>
　　　寄韓鵬<hi>李頎</hi>
<pb n="KR4h0110_WYG_022-1b"/>
為政心閒物自閒朝看飛鳥暮飛還寄書河上神明宰<lb/>
羨爾城頭姑射仙<lb/>
　　　九日<hi>崔國輔</hi>
江邊楓落菊花黄少長登髙一望鄉九日陶家雖載酒<lb/>
三年楚客已沾裳<lb/>
　　　題長安主人壁<hi>張謂</hi>
世人結交須黄金黄金不多交不深縱令然諾暫相許<lb/>
終是悠悠行路心<lb/>
<pb n="KR4h0110_WYG_022-2a"/>
　　　送人使河源<hi>張謂</hi>
故人行役向邊州匹馬今朝不少留長路闗山何日盡<lb/>
滿堂絲竹為君愁<lb/>
　　　涼州詞<hi>王之渙</hi>
黃河逺上白雲間一片孤城萬仭山羌笛何須怨楊栁<lb/>
春風不度玉門闗<lb/>
　　　九日送别<hi>王之渙</hi>
薊庭蕭瑟故人稀何處登髙且送歸今日暫同芳菊酒<lb/>
<pb n="KR4h0110_WYG_022-2b"/>
明朝應作㫁蓬飛<lb/>
　　　洛陽客舍逢祖詠留宴<hi>蔡希寂</hi>
綿綿鐘漏洛陽城客舍貧居絶送迎逢君貰酒因成醉<lb/>
醉後焉知世上情<lb/>
　　　少年行<hi>呉象之</hi>
承恩借獵小平津使氣常遊中貴人一擲千金渾是膽<lb/>
家徒四壁不知貧<lb/>
　　　江南行<hi>張潮</hi>
<pb n="KR4h0110_WYG_022-3a"/>
茨菰葉爛别西灣蓮子花開猶未還妾夢不離江上水<lb/>
人傳郎在鳳凰山<lb/>
　　　軍城早秋<hi>嚴武</hi>
昨夜秋風入漢闗朔雲邊月滿秋山更催飛將追驕虜<lb/>
莫遣沙塲匹馬還<lb/>
　　　春行寄興<hi>李華</hi>
宜陽城下草萋萋澗水東流復向西芳樹無人花自落<lb/>
春山一路鳥空啼<lb/>
<pb n="KR4h0110_WYG_022-3b"/>
　　　宴城東庄<hi>崔敏童</hi>
一年又過一年春百歳曾無百歳人能向花中幾回醉<lb/>
十千沽酒莫辭貧<lb/>
　　　奉和宴城東庄<hi>崔惠童</hi>
一月主人笑㡬回相逢相值且銜杯眼看春色如流水<lb/>
今日殘花昨日開<lb/>
　　　巫山<hi>張子容</hi>
巫嶺岧嶤天際重佳期宿昔願相從朝雲暮雨連天暗<lb/>
<pb n="KR4h0110_WYG_022-4a"/>
神女知來第幾峯<lb/>
　　　第一疊<hi>水調歌</hi>
平沙落日大荒西隴上明星髙復低孤山幾處看烽火<lb/>
戰士連營候鼓鼙<lb/>
　　　第二疊<hi>涼州歌</hi>
朔風吹葉鴈門秋萬里烟塵昏戍樓征馬長思青海上<lb/>
胡笳夜聽隴山頭<lb/>
　　　第一曲<hi>水鼓子</hi>
<pb n="KR4h0110_WYG_022-4b"/>
雕弓白羽獵初回薄夜牛羊復下來夢水河邊秋草合<lb/>
黑山峯外陣雲開<lb/>
　　　雜詩<hi>才調詩</hi>
無定河邊暮笛聲赫連臺畔旅人情函闗歸盡千餘里<lb/>
一夕秋風白髪生<lb/>
　　　初過漢江<hi>蘆中集</hi>
襄陽好向峴亭看人物蕭條值歳闌為報習家多置酒<lb/>
夜來風雪過江寒<lb/>
<pb n="KR4h0110_WYG_022-5a"/>
　　　胡笳曲<hi>蘆中集</hi>
月明星稀霜滿野氊車夜宿隂山下漢家自失李將軍<lb/>
單于公然來牧馬<lb/>
　　　塞上曲二首<hi>王烈</hi>
紅顏歳歳老金㣲砂磧年年卧鐵衣白草城中春不入<lb/>
黃花戍上鴈長飛<lb/>
　　　其二<lb/>
孤城夕對戍樓閒迴合青㝠萬仞山明鏡不須生白髪<lb/>
<pb n="KR4h0110_WYG_022-5b"/>
風沙自解老紅顏<lb/>
　　　邊詞<hi>張敬忠</hi>
五原春色舊來遲二月垂楊未挂絲即今河畔氷開日<lb/>
正是長安花落時<lb/>
　　　九日宴<hi>張諤</hi>
秋葉風吹黄颯颯晴雲日照白鱗鱗歸來得問茱茰女<lb/>
今日登髙醉幾人<lb/>
　　　和李秀才邊庭四時怨<hi>盧弼</hi>
<pb n="KR4h0110_WYG_022-6a"/>
　　　春<lb/>
春衣昨夜到榆闗故國烟花想已殘少婦不知歸未得<lb/>
朝朝應上望夫山<lb/>
　　　冬<lb/>
朔風吹雪透刀瘢飲馬長城窟更寒半夜火來知有敵<lb/>
一時齊保賀蘭山<lb/>
　　　宿疎陂驛<hi>王周</hi>
秋染棠梨葉半紅荆州東望草平空誰知孤宦天涯意<lb/>
<pb n="KR4h0110_WYG_022-6b"/>
㣲雨蕭蕭古驛中<lb/>
　　　重送裴郎中貶吉州<hi>劉長卿</hi>
猿啼客散暮江頭人自傷心水自流同作逐臣君更逺<lb/>
青山萬里一孤舟<lb/>
　　　送李判官之潤州行營<hi>劉長卿</hi>
萬里辭家事鼓鼙金陵驛路楚雲西江春不肯留行客<lb/>
草色青青送馬蹄<lb/>
　　　歸鴈<hi>錢起</hi>
<pb n="KR4h0110_WYG_022-7a"/>
瀟湘何事等閒回水碧沙明兩岸苔二十五絃彈夜月<lb/>
不勝清怨却飛來<lb/>
　　　登樓寄王卿<hi>韋應物</hi>
踏閣攀林恨不同楚雲滄海思無窮數家砧杵秋山下<lb/>
一郡荆榛寒雨中<lb/>
　　　送魏十六還蘇州<hi>皇甫冉</hi>
秋夜沈沈此送君隂蟲切切不堪聞歸舟明日毘陵道<lb/>
回首姑蘇是白雲<lb/>
<pb n="KR4h0110_WYG_022-7b"/>
　　　曾山送别<hi>皇甫冉</hi>
凄凄遊子若飄蓬明月清樽祇暫同南望千山如黛色<lb/>
愁君客路在其中<lb/>
　　　寒食<hi>韓翃</hi>
春城無處不飛花寒食東風御栁斜日暮漢宫傳蠟燭<lb/>
輕烟散入五侯家<lb/>
　　　送客知鄂州<hi>韓翃</hi>
江口千家帶楚雲江花亂㸃雪紛紛春風落日誰相見<lb/>
<pb n="KR4h0110_WYG_022-8a"/>
青翰舟中有鄂君<lb/>
　　　送劉侍郎<hi>李端</hi>
幾人同入謝宣城未及酬恩隔死生唯有夜猿知客恨<lb/>
嶧陽溪路第三聲<lb/>
　　　楓橋夜泊<hi>張繼</hi>
月落烏啼霜滿天江楓漁火對愁眠姑蘇城外寒山寺<lb/>
夜半鐘聲到客船<lb/>
　　　聽角思歸<hi>顧況</hi>
<pb n="KR4h0110_WYG_022-8b"/>
故園黄葉滿青苔夢後城頭曉角哀此夜㫁腸人不見<lb/>
起行殘月影徘徊<lb/>
　　　宿昭應<hi>顧況</hi>
武帝祈靈太一壇新豐樹色繞千官那知今夜長生殿<lb/>
獨閉空山月影寒<lb/>
　　　湖中<hi>顧況</hi>
青草湖邊日色低黄茅嶂裏鷓鴣啼丈夫飄蕩今如此<lb/>
一曲長歌楚水西<lb/>
<pb n="KR4h0110_WYG_022-9a"/>
　　　夜發袁江寄李穎川劉侍郎<hi>戴叔倫</hi>
半夜回舟入楚鄉月明山水共蒼蒼孤猿更呌秋風裏<lb/>
不是愁人亦㫁腸<lb/>
　　　寄楊侍御<hi>包何</hi>
一官何幸得同時千載無媒獨見遺今日不論腰下組<lb/>
請君看取鬂邊絲<lb/>
　　　汴河曲<hi>李益</hi>
汴河東流無限春隋家宫闕已成塵行人莫上長堤望<lb/>
<pb n="KR4h0110_WYG_022-9b"/>
風起楊花愁殺人<lb/>
　　　聽曉角<hi>李益</hi>
邊霜昨夜墮闗榆吹角當城片月孤無限塞鴻飛不度<lb/>
秋風吹入小單于<lb/>
　　　夜上受降城聞笛<hi>李益</hi>
回樂峯前沙似雪受降城外月如霜不知何處吹蘆管<lb/>
一夜征人盡望鄉<lb/>
　　　從軍北征<hi>李益</hi>
<pb n="KR4h0110_WYG_022-10a"/>
天山雪後海風寒橫笛偏吹行路難磧裏征人三十萬<lb/>
一時回首月中看<lb/>
　　　楊栁枝詞二首<hi>劉禹錫</hi>
煬帝行宫汴水濵數株殘栁不勝春晚來風起花如雪<lb/>
飛入宫牆不見人<lb/>
　　　其二<lb/>
城外春風颭酒旗行人揮袂日西時長安陌上無窮樹<lb/>
惟有垂楊綰别離<lb/>
<pb n="KR4h0110_WYG_022-10b"/>
　　　宿都亭有懷<hi>劉禹錫</hi>
雷雨湘江起卧龍武陵樵客躡仙踪十年楚水楓林下<lb/>
今夜初聞長樂鐘<lb/>
　　　與歌者何戡<hi>劉禹錫</hi>
二十餘年别帝京重聞天樂不勝情舊人唯有何戡在<lb/>
更與殷勤唱渭城<lb/>
　　　浪淘沙詞<hi>劉禹錫</hi>
鸚鵡洲頭浪颭沙青樓春望日將斜啣泥燕子爭歸舍<lb/>
<pb n="KR4h0110_WYG_022-11a"/>
獨自狂夫不憶家<lb/>
　　　自朗州至京戲贈看花諸君子<hi>劉禹錫</hi>
紫陌紅塵拂面來無人不道看花回𤣥都觀裏桃千樹<lb/>
盡是劉郎去後栽<lb/>
　　　涼州詞<hi>張籍</hi>
鳳林闗裏水東流白草黄榆六十秋邊將皆承主恩澤<lb/>
無人解道取涼州<lb/>
　　　十五夜望月<hi>王建</hi>
<pb n="KR4h0110_WYG_022-11b"/>
中庭地白樹棲鴉冷露無聲濕桂花今夜月明人盡望<lb/>
不知秋思在誰家<lb/>
　　　送盧起居<hi>武元衡</hi>
相如擁傳有光輝何事闌干淚濕衣舊府東山餘妓在<lb/>
重將歌舞送君歸<lb/>
　　　嘉陵驛<hi>武元衡</hi>
悠悠風斾遶山川山驛空濛雨作烟路半嘉陵頭已白<lb/>
蜀門西更上青天<lb/>
<pb n="KR4h0110_WYG_022-12a"/>
　　　漢苑行<hi>張仲素</hi>
回鴈髙飛太液池新花低發上林枝年光到處皆堪賞<lb/>
春色人間總未知<lb/>
　　　秋閨思二首<hi>張仲素</hi>
碧忩斜月藹深輝愁聽寒螿淚濕衣夢裏分明見闗塞<lb/>
不知何路向金㣲<lb/>
　　　其二<lb/>
秋天一夜靜無雲斷續鴻聲到曉聞欲寄征人問消息<lb/>
<pb n="KR4h0110_WYG_022-12b"/>
居延城外又移軍<lb/>
　　　郡中即事<hi>羊士諤</hi>
紅衣落盡暗香殘葉上秋光白露寒越女含情已無限<lb/>
莫教長袖倚闌干<lb/>
　　　登樓<hi>羊士諤</hi>
槐栁蕭疎繞郡城夜添山雨作江聲秋風南陌無車馬<lb/>
獨上髙樓故國情<lb/>
　　　浩初上人見貽絶句欲登仙人山因以詶之<hi>栁</hi>
<pb n="KR4h0110_WYG_022-13a"/>
　　　　<hi>宗元</hi>
珠樹玲瓏隔翠㣲病來方外事多違仙山不屬分符客<lb/>
一任凌空錫杖飛<lb/>
　　　題延平劍潭<hi>歐陽詹</hi>
想象精靈欲見難通津一去水漫漫空餘千載凌霜色<lb/>
長與澄潭白日寒<lb/>
　　　聞白樂天左降江州司馬<hi>元稹</hi>
殘燈無熖影幢幢此夕聞君謫九江垂死病中驚坐起<lb/>
<pb n="KR4h0110_WYG_022-13b"/>
暗風吹雨入寒忩<lb/>
　　　胡渭州<hi>張祐</hi>
亭亭孤月照行舟寂寂長江萬里流鄉國不知何處是<lb/>
雲山漫漫使人愁<lb/>
　　　雨淋鈴<hi>張祐</hi>
雨淋鈴夜却歸秦猶是張徽一曲新長説上皇垂淚教<lb/>
月明南内更無人<lb/>
　　　集靈臺<hi>張祐</hi>
<pb n="KR4h0110_WYG_022-14a"/>
虢國夫人承主恩平明騎馬入金門却嫌脂粉汚顏色<lb/>
淡掃蛾眉朝至尊<lb/>
　　　渡桑乾<hi>賈島</hi>
客舍并州已十霜歸心日夜憶咸陽無端更渡桑乾水<lb/>
却望并州是故鄉<lb/>
　　　成德樂<hi>王表</hi>
趙女乗春上畫樓一聲歌發滿城秋無端更唱闗山曲<lb/>
不是征人亦淚流<lb/>
<pb n="KR4h0110_WYG_022-14b"/>
　　　漢宫詞<hi>李商隱</hi>
青雀西飛竟未回君王長在集靈臺侍臣最有相如渴<lb/>
不賜金莖露一杯<lb/>
　　　夜雨寄北<hi>李商隱</hi>
君問歸期未有期巴山夜雨漲秋池何當共剪西忩燭<lb/>
却話巴山夜雨時<lb/>
　　　寄令狐郎中<hi>李商隱</hi>
嵩雲秦樹久離居雙鯉迢迢一紙書休問梁園舊賓客<lb/>
<pb n="KR4h0110_WYG_022-15a"/>
茂陵秋雨病相如<lb/>
　　　秋思<hi>許渾</hi>
琪樹西風枕簟秋楚雲湘水憶同遊髙歌一曲掩明鏡<lb/>
昨日少年今白頭<lb/>
　　　江樓書感<hi>趙嘏</hi>
獨上江樓思悄然月光如水水連天同來翫月人何在<lb/>
風景依稀似去年<lb/>
　　　折楊栁枝詞<hi>段成式</hi>
<pb n="KR4h0110_WYG_022-15b"/>
枝枝交影鎖長門嫩色曾霑雨露恩鳳輦不來春欲盡<lb/>
空留鸎語到黃昏<lb/>
　　　宫怨<hi>司馬禮</hi>
栁色參差掩畫樓曉鶯啼送滿宫愁年年花落無人見<lb/>
空逐春泉出御溝<lb/>
　　　宴邊將<hi>張喬</hi>
一曲涼州令不清邊風蕭䬃動江城坐中有老沙塲客<lb/>
橫笛休吹塞上聲<lb/>
<pb n="KR4h0110_WYG_022-16a"/>
　　　退朝望終南山<hi>李拯</hi>
紫宸朝罷綴鵷鸞丹鳳樓前駐馬看唯有終南山色在<lb/>
晴明依舊滿長安<lb/>
　　　華清宫<hi>崔魯</hi>
草遮回磴絶鳴鑾雲樹深深碧殿寒明月自來還自去<lb/>
更無人倚玉闌干<lb/>
　　　古别離<hi>韋莊</hi>
晴烟漠漠栁毿毿不那離情酒半酣更把玉鞭雲外指<lb/>
<pb n="KR4h0110_WYG_022-16b"/>
斷腸春色在江南<lb/>
　　　宫詞<hi>李建勲</hi>
宫門長閉舞衣閒略識君王髩便斑却羨落花春不管<lb/>
御溝流得到人間<lb/>
　　　僧院<hi>靈一</hi>
虎溪閒月引相過帶雪松枝挂薜蘿無限青山行欲盡<lb/>
白雲深處老僧多<lb/>
　古今詩刪巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷十二</head> <lb/>
    <p>
<pb n="KR4h0110_WYG_012-1a"/>
欽定四庫全書<lb/>
　古今詩刪卷十二<lb/>
　　　　　　　　　　　　明　李攀龍　編<lb/>
　　唐七言古詩<lb/>
　　　滕王閣<hi>王勃</hi>
滕王高閣臨江渚珮玉鳴鸞罷歌舞畫棟朝飛南浦雲<lb/>
朱簾暮捲西山雨閒雲潭影日悠悠物換星移幾度秋<lb/>
閣中帝子今何在檻外長江空自流<lb/>
<pb n="KR4h0110_WYG_012-1b"/>
　　　長安古意<hi>盧照隣</hi>
長安大道連狹斜青牛白馬七香車玉簮縱横過主第<lb/>
金鞍絡繹向侯家龍銜寶蓋承朝日鳳吐流蘇帶晩霞<lb/>
百丈遊絲争遶樹一羣嬌鳥共啼花啼花戲蝶千門側<lb/>
碧樹銀臺萬種色複道交窗作合歡雙闕連甍垂鳳翼<lb/>
梁家畫閣天中起漢帝金臺雲外直樓前相望不相知<lb/>
陌上相逢詎相識借問吹簫向紫烟曾經學舞度芳年<lb/>
得成比目何辭死願作鴛鴦不羨仙比目鴛鴦真可羨<lb/>
<pb n="KR4h0110_WYG_012-2a"/>
雙去雙來君不見生憎帳額繡孤鸞好取雙簾帖雙燕<lb/>
雙燕雙飛繞畫梁羅幃翠被鬱金香片片行雲著蟬鬢<lb/>
纎纎初月上鴉黄鴉黄粉白車中出含嬌含態情非一<lb/>
妖童寶馬鐡連錢娼妓盤龍金屈膝御史府中烏夜啼<lb/>
廷尉門前雀欲栖隠隠朱城臨玉道遙遙翠幰没金堤<lb/>
挾彈飛鷹杜陵北探丸借客渭橋西俱邀俠客芙蓉劒<lb/>
共宿娼家桃李蹊娼家日暮紫羅裙清歌一囀口氤氲<lb/>
北堂夜夜人如月南陌朝朝騎似雲南陌北堂連北里<lb/>
<pb n="KR4h0110_WYG_012-2b"/>
五劇三條控三市弱栁青槐拂地垂佳氣紅塵暗天起<lb/>
漢代金吾千騎來翡翠屠蘇鸚鵡杯羅襦寶帶為君解<lb/>
燕歌趙舞為君開别有豪華稱將相轉日回天不相讓<lb/>
意氣由來排灌夫專權判不容蕭相專權意氣本豪雄<lb/>
青虬紫燕坐生風自言歌舞長千載自謂驕奢凌五公<lb/>
節物風光不相待桑田碧海須臾改昔時金堦白玉堂<lb/>
即今惟見青松在寂寂寥寥楊子居年年嵗嵗一床書<lb/>
獨有南山桂花發飛來飛去襲人裾<lb/>
<pb n="KR4h0110_WYG_012-3a"/>
　　　帝京篇<hi>駱賔王</hi>
山河千里國城闕九重門不睹皇居壯安知天子尊皇<lb/>
居帝里崤函谷鶉野龍山侯甸服五緯連影集星躔八<lb/>
水分流横地軸秦塞重關一百二漢家離宫三十六桂<lb/>
殿嶔崟對玉樓椒房窈窕連金屋三條九陌麗城隈萬<lb/>
户千門平旦開複道斜通鳷鵲觀交衢直指鳳凰臺劒<lb/>
履南宫入簮纓北闕來聲名冠寰宇文物象昭回鈎陳<lb/>
肅蘭戺壁沼浮槐市銅羽應風迴金莖承露起校文天<lb/>
<pb n="KR4h0110_WYG_012-3b"/>
祿閣習戰昆明水朱邸抗平臺黄扉通戚里平臺戚里<lb/>
帶崇墉炊金饌玉待鳴鐘小堂綺帳三千户大道青樓<lb/>
十二重寶蓋雕鞍金絡馬蘭窗繡柱玉盤龍繡柱璇題<lb/>
粉壁映鏘金鳴玉王侯盛王侯貴人多近臣朝遊北里<lb/>
暮南隣陸賈分金將燕喜陳遵投轄正留賔趙李經過<lb/>
宻蕭朱交結親丹鳳朱城白日暮青牛紺幰紅塵度俠<lb/>
客朱彈垂楊道娼婦銀鈎採桑路娼家桃李自芳菲京<lb/>
華游俠事輕肥延年女弟雙鳳入羅敷使君千騎歸同<lb/>
<pb n="KR4h0110_WYG_012-4a"/>
心結縷帯連理織成衣春朝桂尊尊百味秋夜蘭燈燈<lb/>
九微翠幌珠簾不獨映清歌寶瑟自相依且論三萬六<lb/>
千是寧知四十九年非古來名利若浮雲人生倚伏信<lb/>
難分始見田竇相移奪俄聞衞霍有功勲未厭金陵氣<lb/>
先開石槨文朱門無復張公子灞亭誰畏李將軍相顧<lb/>
百齡皆有待居然萬化咸應改桂枝芳氣已銷亡栢梁<lb/>
高宴今何在春去春來苦自馳争名争利徒爾為久留<lb/>
郎署終難遇空掃相門誰見知當時一旦擅豪華自言<lb/>
<pb n="KR4h0110_WYG_012-4b"/>
千載長驕奢倐忽摶風生羽翼須臾失浪委泥沙黄雀<lb/>
徒巢桂青門遂種𤓰黄金銷鑠素絲變一貴一賤交情<lb/>
見紅顔夙昔白頭新脫粟布衣輕故人故人有湮淪新<lb/>
知無意氣灰死韓安國羅傷翟廷尉巳矣哉歸去來馬<lb/>
卿辭蜀多文藻揚雄仕漢乏良媒三冬自矜誠足用十<lb/>
年不調幾邅廻汲黯薪逾積孫𢎞閣未開誰識長沙傅<lb/>
獨負洛陽才<lb/>
　　　代悲白頭翁<hi>劉庭芝</hi>
<pb n="KR4h0110_WYG_012-5a"/>
洛陽城東桃李花飛來飛去落誰家洛陽女兒惜顔色<lb/>
行逢落花長嘆息今年花落顔色改明年花開復誰在<lb/>
已見松栢摧為薪更聞桑田變成海古人無復洛城東<lb/>
今人還對落花風年年嵗嵗花相似嵗嵗年年人不同<lb/>
寄言全盛紅顔子應憐半死白頭翁此翁白頭真可憐<lb/>
伊昔紅顔美少年公子王孫芳樹下清歌妙舞落花前<lb/>
光祿池臺開錦繡將軍樓閣盡神仙一朝臥病無相識<lb/>
三春行樂在誰邉宛轉蛾眉能幾時須臾鶴髮亂如絲<lb/>
<pb n="KR4h0110_WYG_012-5b"/>
但㸔古來歌舞地惟有黄昏鳥雀悲<lb/>
　　　公子行<hi>劉庭芝</hi>
天津橋下陽春水天津橋上繁華子馬聲廻合青雲外<lb/>
人影搖動綠波裏綠波蕩漾玉為砂青雲離披錦作霞<lb/>
可憐楊栁傷心樹可憐桃李斷腸花此日遨遊邀美女<lb/>
此時歌舞入娼家娼家美女鬱金香飛去飛來公子傍<lb/>
的的朱簾白日映娥娥玉顔紅粉妝花際徘徊雙蛺蝶<lb/>
池邉顧步兩鴛鴦傾國傾城漢武帝為雲為雨楚襄王<lb/>
<pb n="KR4h0110_WYG_012-6a"/>
古來容光人所羨況復今日遙相見願作輕羅著細腰<lb/>
願為明鏡分嬌面與君相向轉相親與君雙栖共一身<lb/>
願作貞松千嵗古誰論芳槿一朝新百年同謝西山日<lb/>
千秋萬古北邙塵<lb/>
　　　古意<hi>沈佺期</hi>
八月涼風動高閣千金麗人捲綃幕已憐池上歇芳菲<lb/>
不念君恩坐搖落世上榮華如轉蓬朝隨阡陌暮雲中<lb/>
飛燕侍寢昭陽殿班姬飲恨長信宫長信宫昭陽殿春<lb/>
<pb n="KR4h0110_WYG_012-6b"/>
來歌舞妾自知秋至容華君不見昔時嬴女厭世氛學<lb/>
吹鳳簫乗綵雲含情轉盼向簫史千載紅顔持贈君<lb/>
　　　明河篇<hi>宋之問</hi>
八月涼風天氣清萬里無雲河漢明昏見南樓清且淺<lb/>
曉落西山縱復横洛陽城闕天中起長河夜夜千門裏<lb/>
複道連甍共蔽虧畫堂瓊户特相宜雲母帳前初泛濫<lb/>
水晶簾外轉逶迤倬彼昭回如練白復出東城接南陌<lb/>
南陌征人去不歸誰家今夜𢷬寒衣鴛鴦機上疎螢度<lb/>
<pb n="KR4h0110_WYG_012-7a"/>
烏鵲橋邉一鴈飛鴈飛螢度愁難歇坐見明河漸微没<lb/>
巳能舒卷任浮雲不惜光輝讓流月明河可望不可親<lb/>
願得乗槎一問津更將織女支機石還訪成都賣卜人<lb/>
　　　下山歌<hi>宋之問</hi>
下嵩山兮多所思㩦佳人兮步遲遲松間明月長如此<lb/>
君再遊兮復何時<lb/>
　　　至瑞州驛見杜五審言沈三佺期閻五朝隠王<lb/>
　　　　二無競題壁慨然成咏<hi>宋之問</hi>
<pb n="KR4h0110_WYG_012-7b"/>
逐臣北地承嚴譴謂到南中每相見豈意南中岐路多<lb/>
千山萬水分鄉縣雲搖雨散各翻飛海濶天長音信稀<lb/>
處處山川同瘴癘自憐能得幾人歸<lb/>
　　　飲馬長城窟行<hi>王翰</hi>
長安少年無遠圖一生惟羨執金吾麒麟殿前拜天子<lb/>
走馬為君西擊胡胡沙獵獵吹人面漢虜相逢不相見<lb/>
遙聞鐘鼓動地來傳道單于夜猶戰此時顧恩寧顧身<lb/>
為君一行摧萬人壯士揮戈迴白日單于濺血汚朱輪<lb/>
<pb n="KR4h0110_WYG_012-8a"/>
歸來飲馬長城窟長城道傍多白骨問之耆老何代人<lb/>
云是秦王築城卒黄昏塞北無人烟鬼哭啾啾聲沸天<lb/>
無罪見誅功不賞孤魂流落此城邉當昔秦王按劒起<lb/>
諸侯膝行不敢視富國强兵二十年築怨聲寃九千里<lb/>
秦王築城何太愚天實亡秦非北胡一朝禍起蕭墻内<lb/>
渭水咸陽不復都<lb/>
　　　山隂縣西樓<hi>孫逖</hi>
都邑西樓芳樹間逶迤霽色遶江山山月夜從公署出<lb/>
<pb n="KR4h0110_WYG_012-8b"/>
江雲晩對訟庭還誰知春色朝朝好二月飛花滿江草<lb/>
一見湖邉楊栁風遙憶青青洛陽道<lb/>
　　　烏夜啼<hi>李白</hi>
黄雲城邉烏欲棲歸飛啞啞枝上啼機中織錦秦川女<lb/>
碧紗如烟隔窗語停梭悵然憶遠人獨宿空房淚如雨<lb/>
　　　採蓮曲<hi>李白</hi>
若耶溪傍採蓮女笑隔荷花共人語日照新粧水底明<lb/>
風飄香袂空中舉岸上誰家遊冶郎三三五五映垂楊<lb/>
<pb n="KR4h0110_WYG_012-9a"/>
紫騮嘶入落花去見此踟蹰空斷腸<lb/>
　　　獨漉篇<hi>李白</hi>
獨漉水中泥水濁不見月不見月尚可水深行人没越<lb/>
鳥從南來胡鷹亦北渡我欲彎弓向天射惜其中道失<lb/>
歸路落葉别樹飄零隨風客無所托悲與此同羅幃舒<lb/>
卷似有人開明月直入無心可猜雄劒挂壁時時龍鳴<lb/>
不斷犀象繡澁苔生國恥未雪何由成名神鷹夢澤不<lb/>
顧鴟鳶為君一擊鵬搏九天<lb/>
<pb n="KR4h0110_WYG_012-9b"/>
　　　將進酒<hi>李白</hi>
君不見黄河之水天上來奔流到海不復回又不見高<lb/>
堂明鏡悲白髮朝如青絲暮如雪人生得意須盡歡莫<lb/>
使金樽空對月天生我材必有用千金散盡還復來烹<lb/>
羊宰牛且為樂會須一飲三百杯岑夫子丹丘生進酒<lb/>
君莫停與君歌一曲請君為我側耳聽鐘鼔饌玉不足<lb/>
貴但願長醉不長醒古來聖賢皆寂寞惟有飲者留其<lb/>
名陳王昔日宴平樂斗酒十千恣歡謔主人何為言少<lb/>
<pb n="KR4h0110_WYG_012-10a"/>
錢徑須沽取對君酌五花馬千金裘呼兒將出換美酒<lb/>
與爾同消萬古愁<lb/>
　　　江上吟<hi>李白</hi>
木蘭之枻沙棠舟玉簫金管坐兩頭美酒樽中置千斛<lb/>
載妓隨波任去留仙人有待乗黄鶴海客無心隨白鷗<lb/>
屈平詞賦懸日月楚王臺榭空山丘興酣落筆搖五嶽<lb/>
詩成笑傲凌滄洲功名富貴若長在漢水亦應西北流<lb/>
　　　鳴皋歌送岑徵君<hi>李白</hi>
<pb n="KR4h0110_WYG_012-10b"/>
若有人兮思鳴皋阻積雪兮心煩勞洪河凌競不可以<lb/>
徑度冰龍鱗兮難容舠邈仙山之峻極兮聞天籟之嘈<lb/>
嘈霜崖縞皓以合㳫兮若長風扇海湧滄溟之波濤𤣥<lb/>
猿綠羆舔舕崟岌危柯振石駭膽慄魄羣呼而相號峯<lb/>
峥嶸以路絶挂星辰於岩㟼送君之歸兮動鳴皋之新<lb/>
作交鼓吹兮彈絲觴清泠之池閣君不行兮何待若反<lb/>
顧之黄鵠掃梁園之羣英振大雅於東洛巾征軒兮歷<lb/>
阻折尋幽居兮越巘㠋盤白石兮坐素月琴松風兮寂<lb/>
<pb n="KR4h0110_WYG_012-11a"/>
萬壑望不見兮心氛氲蘿㝠㝠兮霰紛紛水横洞以下<lb/>
淥波小聲而上聞虎嘯谷而生風龍藏溪而吐雲寡鶴<lb/>
清唳飢鼯嚬呻魂獨處此幽黙兮愀空山而愁人雞聚<lb/>
族而争食鳳孤飛而無隣蝘蜓嘲龍魚目混珍嫫母衣<lb/>
錦西施負薪若使巢由桎梏於軒冕兮亦奚異乎䕫龍<lb/>
䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>於風塵哭何苦而救楚笑何誇而却秦吾誠不能<lb/>
學二子沽名矯節以耀世兮固將棄天地而遺身白鷗<lb/>
兮飛來長與君兮相親<lb/>
<pb n="KR4h0110_WYG_012-11b"/>
　　　金陵酒肆留别<hi>李白</hi>
風吹栁花滿店香吳姬壓酒勸君嘗金陵子弟來相送<lb/>
欲行不行各盡觴請君試問東流水别意與之誰短長<lb/>
　　　贈裴十四<hi>李白</hi>
朝見裴叔則朗如行玉山黄河落天走東海萬里冩入<lb/>
胸懷間身騎白黿不敢渡金高南山買君顧徘徊六合<lb/>
無相知飄若浮雲且西去<lb/>
　　　貧交行<hi>杜甫</hi>
<pb n="KR4h0110_WYG_012-12a"/>
翻手作雲覆手雨紛紛輕薄何須數君不見管鮑貧時<lb/>
交此道今人棄如土<lb/>
　　　折檻行<hi>杜甫</hi>
嗚呼房魏不復見秦王學士時難羨青衿胄子困泥塗<lb/>
白馬將軍若雷電千載少似朱雲人至今折檻空嶙峋<lb/>
婁公不語宋公語尚憶先皇容直臣<lb/>
　　　朱鳳行<hi>杜甫</hi>
君不見瀟湘之山衡山高山巔朱鳳聲嗷嗷側身長顧<lb/>
<pb n="KR4h0110_WYG_012-12b"/>
求其曹翅垂口噤心甚勞下愍白鳥在羅網黄雀最少<lb/>
雛難逃願分竹實及螻蟻盡使鳴梟相怒號<lb/>
　　　越王樓歌<hi>杜甫</hi>
綿州州府何磊落顯慶年中越王作孤城西北起高樓<lb/>
碧瓦朱甍照城郭樓下長江百丈清山頭落日半輪明<lb/>
君王舊跡今人賞轉見千秋萬古情<lb/>
　　　秋風<hi>杜甫</hi>
秋風淅淅吹我衣東流之外西日微天晴小城𢷬練急<lb/>
<pb n="KR4h0110_WYG_012-13a"/>
石古細路行人稀不知明月為誰好早晩孤帆他夜歸<lb/>
會將白髮倚庭樹故園池臺今是非<lb/>
　　　夜聞<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥<hi>杜甫</hi>
夜聞<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥滄江上衰年側耳情所向隣舟一聽多感傷<lb/>
塞曲三更歘悲壯積雪飛霜此夜寒孤燈急管復風湍<lb/>
君知天地干戈滿不見江湖行路難<lb/>
　　　短歌行贈王郎司直<hi>杜甫</hi>
王郎酒酣拔劒斫地歌莫哀我能拔爾抑塞磊落之竒<lb/>
<pb n="KR4h0110_WYG_012-13b"/>
才豫樟翻風白日動鯨魚跋浪滄溟開且脫劒佩休徘<lb/>
徊西得諸侯棹錦水欲向何門趿珠履仲宣樓頭春色<lb/>
深青眼高歌望吾子眼中之人吾老矣<lb/>
　　　𤣥都壇寄元逸人<hi>杜甫</hi>
故人昔隠東䝉峯已佩含景蒼精龍故人今居子午谷<lb/>
獨在隂厓結茒屋屋前太古𤣥都壇青石漠漠常風寒<lb/>
子規夜啼山竹裂王母晝下雲旗翻知君此計成長往<lb/>
芝草琅玕日應長銕鏁高垂不可攀致身福地何蕭爽<lb/>
<pb n="KR4h0110_WYG_012-14a"/>
　　　莫相疑行<hi>杜甫</hi>
男兒生無所成頭皓白牙齒欲落真可惜憶獻三賦蓬<lb/>
萊宫自怪一日聲輝赫集賢學士如堵牆觀我落筆中<lb/>
書堂往時文彩動人主此日飢寒趨路傍晩將末契托<lb/>
年少當面輸心背面笑寄謝悠悠世上兒不争好惡莫<lb/>
相疑<lb/>
　　　高都護驄馬行<hi>杜甫</hi>
安西都䕶胡青驄聲價歘然來向東此馬臨陣久無敵<lb/>
<pb n="KR4h0110_WYG_012-14b"/>
與人一心成大功功成惠養隨所致飄飄遠自流沙至<lb/>
雄姿未受伏櫪恩猛氣猶思戰塲利腕促蹄高如踣銕<lb/>
交河幾蹴層冰裂五花散作雲滿身萬里方㸔汗流血<lb/>
長安壯兒不敢騎走過掣電傾城知青絲絡頭為君老<lb/>
何由却出横門道<lb/>
　　　送孔巢父謝病歸遊江東兼呈李白<hi>杜甫</hi>
巢父掉頭不肯住東將入海隨烟霧詩卷長留天地間<lb/>
釣竿欲拂珊瑚樹深山大澤龍蛇遠春寒野隂風景暮<lb/>
<pb n="KR4h0110_WYG_012-15a"/>
蓬萊織女迴龍車指㸃虛無引歸路自是君身有仙骨<lb/>
世人那得知其故惜君只欲苦死留富貴何如草頭露<lb/>
蔡侯静者意有餘清夜置酒臨前除罷琴惆悵月照席<lb/>
幾嵗寄我空中書南尋禹穴見李白道甫問信今何如<lb/>
　　　哀江頭<hi>杜甫</hi>
少陵野老呑聲哭春日潛行曲江曲江頭宫殿鎻千門<lb/>
細栁新蒲為誰綠憶昔霓旌下南苑苑中萬物生顔色<lb/>
昭陽殿裏第一人同輦隨君侍君側輦前才人帶弓箭<lb/>
<pb n="KR4h0110_WYG_012-15b"/>
白馬嚼齧黄金勒翻身向天仰射雲一箭正墜雙飛翼<lb/>
明眸皓齒今何在血汚遊魂歸不得清渭東流劒閣深<lb/>
去住彼此無消息人生有情淚沾臆江水江花豈終極<lb/>
黄昏胡騎塵滿城欲往城南忘南北<lb/>
　　　樂遊園歌<hi>杜甫</hi>
樂遊古園崒森爽烟綿碧草萋萋長公子華筵勢最高<lb/>
秦川對酒平如掌長生木瓢示真率更調鞍馬狂歡賞<lb/>
青春波浪芙蓉園白日雷霆夾城仗閶闔晴開昳蕩蕩<lb/>
<pb n="KR4h0110_WYG_012-16a"/>
曲江翠幕排銀榜拂水低垂舞袖翻緣雲清切歌聲上<lb/>
却憶年年人醉時只今未醉已先悲數莖白髮那抛得<lb/>
百罰深杯亦不辭聖朝亦知賤士醜一物自荷皇天慈<lb/>
此身欲罷無歸處獨立蒼茫自咏詩<lb/>
　　　飲中八仙歌<hi>杜甫</hi>
知章騎馬似乗船眼花落井水底眠汝陽三斗始朝天<lb/>
道逢麴車口流涎恨不移封向酒泉左相日興費萬錢<lb/>
飲如長鯨吸百川銜杯樂聖稱避賢宗之瀟灑美少年<lb/>
<pb n="KR4h0110_WYG_012-16b"/>
舉觴白眼望青天皎如玉樹臨風前蘇晉長齋綉佛前<lb/>
醉中往往愛逃禪李白一斗詩百篇長安市上酒家眠<lb/>
天子呼來不上船自稱臣是酒中仙張旭三杯草聖傳<lb/>
脱㡌露頂王公前揮毫落紙如雲烟焦遂五斗方卓然<lb/>
高談雄辯驚四筵<lb/>
　　　駿馬行<hi>杜甫</hi>
鄧公馬癖人共知初得花驄大宛種夙昔傳聞思一見<lb/>
牽來左右神皆竦雄姿逸態何崷崒顧影驕嘶自矜寵<lb/>
<pb n="KR4h0110_WYG_012-17a"/>
隅目青熒夾鏡懸肉騣碨礧連錢動朝來少試華軒下<lb/>
未覺千金滿高價赤汗微生白雪毛銀鞍却覆香羅帕<lb/>
卿家舊物公能取天廐真龍此其亞晝洗須騰涇渭深<lb/>
朝趨可刷幽幷夜吾聞良驥老始成此馬數年人更驚<lb/>
豈有四蹄疾於鳥不與八駿俱先鳴時俗造次那得致<lb/>
雲霧晦㝠方降精近聞下詔宣都邑肯使騏驎地上行<lb/>
　　　哀王孫<hi>杜甫</hi>
長安城頭頭白烏夜飛延秋門上呼又向人家啄大屋<lb/>
<pb n="KR4h0110_WYG_012-17b"/>
屋底達官走避胡金鞭斷折九馬死骨肉不得同馳驅<lb/>
腰下寶玦青珊瑚可憐王孫泣路隅問之不肯道姓名<lb/>
但道困苦乞為奴已經百日竄荆棘身上無有完肌膚<lb/>
高帝子孫盡隆準龍種自與常人殊豺狼在邑龍在野<lb/>
王孫善保千金軀不敢長語臨交衢且為王孫立斯須<lb/>
昨夜春風吹血腥東來槖駞滿舊都朔方健兒好身手<lb/>
昔何勇銳今何愚竊聞太子巳傳位聖德北服南單于<lb/>
花門剺面請雪恥慎勿出口他人狙哀哉王孫慎勿疎<lb/>
<pb n="KR4h0110_WYG_012-18a"/>
五陵佳氣無時無<lb/>
　　　蘇端薛復筵簡薛華醉歌<hi>杜甫</hi>
文章有神交有道端復得之名譽早愛客滿堂盡豪傑<lb/>
開筵上日思芳草安得健步移遠梅亂插繁花向晴昊<lb/>
千里猶殘舊冰雪百壺且試開懷抱垂老惡聞戰鼓悲<lb/>
急觴為緩憂心𢷬少年努力縱談笑㸔我形容巳枯槁<lb/>
座中薛華善醉歌歌辭自作風格老近來海内為長句<lb/>
汝與山東李白好何劉沈謝力未工才兼鮑照愁絶倒<lb/>
<pb n="KR4h0110_WYG_012-18b"/>
諸生頗盡新知樂萬事終傷不自保氣酣日落西風來<lb/>
願吹野水添金杯如澠之酒常快意亦知窮愁安在哉<lb/>
忽憶雨時秋井塌古人白骨生青苔如何不飲令心哀<lb/>
　　　渼陂行<hi>杜甫</hi>
岑參兄弟皆好竒擕我遠來遊渼陂天地黤慘忽異色<lb/>
波濤萬頃堆琉璃琉璃汗漫泛舟入事殊興極憂思集<lb/>
鼉作鯨呑不復知惡風白浪何嗟及主人錦㠶相為開<lb/>
舟子喜甚無氛埃鳬鷖散亂棹謳發絲管啁啾空翠來<lb/>
<pb n="KR4h0110_WYG_012-19a"/>
沈竿續蔓深莫測菱葉荷花浄如拭宛在中流渤澥清<lb/>
下歸無極終南黑半陂巳南純浸山影動裊窕冲融間<lb/>
船舷暝戞雲際寺水面月出藍田關此時驪龍亦吐珠<lb/>
馮夷擊鼓羣龍趨湘妃漢女出歌舞金支翠旗光有無<lb/>
咫尺但愁雷雨至蒼茫不曉神靈意少壯幾時奈老何<lb/>
向來哀樂何其多<lb/>
　　　奉先劉少府新畫山水障歌<hi>杜甫</hi>
堂上不合生楓樹怪底江山起烟霧聞君掃却赤縣圖<lb/>
<pb n="KR4h0110_WYG_012-19b"/>
乗興遣畫滄洲趣畫師亦無數好手不可遇對此融心<lb/>
神知君重毫素豈但祁岳與鄭䖍筆跡遠過楊契丹得<lb/>
非𤣥圃裂無乃瀟湘翻悄然坐我天姥下耳邉巳似聞<lb/>
清猿反思前夜風雨急乃是蒲城鬼神入元氣淋漓障<lb/>
猶濕真宰上訴天應泣野亭春還雜花遠漁翁暝踏孤<lb/>
舟立滄浪水深清溟濶欹岸側島秋毫末不見湘妃鼓<lb/>
瑟時至今斑竹臨江活劉侯天機精愛畫入骨髓自有<lb/>
兩兒郎揮灑亦莫比大兒聰明到能添老樹巔崖裏小<lb/>
<pb n="KR4h0110_WYG_012-20a"/>
兒心孔開貌得山僧及童子若耶溪雲門寺吾獨胡為<lb/>
在泥滓青鞋布襪從此始<lb/>
　　　韋諷錄事宅觀曹將軍畫馬圖引<hi>杜甫</hi>
國初以來畫鞍馬神妙獨數江都王將軍得名三十載<lb/>
人間又見真乗黄曾貌先帝照夜白龍池十日飛霹靂<lb/>
内府殷紅瑪瑙盤婕妤傳詔才人索盤賜將軍拜舞歸<lb/>
輕紈細綺相追飛貴戚權門得筆跡始覺屛障生光輝<lb/>
昔日太宗拳毛騧近時郭家獅子花今之新圖有二馬<lb/>
<pb n="KR4h0110_WYG_012-20b"/>
復令識者久嘆嗟此皆騎戰一敵萬縞素漠漠開風沙<lb/>
其餘七疋亦殊絶逈若寒空動烟雪霜蹄蹴踏長楸間<lb/>
馬官厮養森成列可憐九馬争神駿顧視清高氣深穏<lb/>
借問苦心愛者誰後有韋諷前支遁憶昔巡幸新豐宫<lb/>
翠華拂天來向東騰驤磊落三萬疋皆與此圖筋骨同<lb/>
自從獻寶朝河宗無復射蛟江水中君不見金粟堆前<lb/>
松栢裏龍媒去盡鳥呼風<lb/>
　　　丹青引贈曹將軍霸<hi>杜甫</hi>
<pb n="KR4h0110_WYG_012-21a"/>
將軍魏武之子孫於今為庶為清門英雄割據雖巳矣<lb/>
文采風流今尚存學書初學衞夫人但恨無過王右軍<lb/>
丹青不知老將至富貴於我如浮雲開元之中常引見<lb/>
承恩數上南薫殿凌烟功臣少顔色將軍下筆開生面<lb/>
良相頭上進賢冠猛將腰間大羽箭褒公鄂公毛髮動<lb/>
英姿颯爽來酣戰先帝天馬玉花驄畫工如山貌不同<lb/>
是日牽來赤墀下逈立閶闔生長風詔謂將軍拂絹素<lb/>
意匠慘淡經營中斯須九重真龍出一洗萬古凢馬空<lb/>
<pb n="KR4h0110_WYG_012-21b"/>
玉花却在御榻上榻上庭前屹相向至尊含笑催賜金<lb/>
圉人太僕皆惆悵弟子韓幹早入室亦能畫馬窮殊相<lb/>
幹惟畫肉不畫骨忍使驊騮氣凋䘮將軍善畫蓋有神<lb/>
必逢佳士亦冩真即今漂泊干戈際屢貌尋常行路人<lb/>
途窮反遭俗眼白世上未有如公貧但㸔古來盛名下<lb/>
終日坎壈纒其身<lb/>
　<lb/>
　古今詩删巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻十一</head> <lb/>
    <p>
<pb n="KR4h0110_WYG_011-1a"/>
欽定四庫全書<lb/>
　古今詩刪巻十一<lb/>
　　　　　　　　　　　　明　李攀龍　編<lb/>
　　唐五言古詩<lb/>
　　　光上座廊下衆山五首<hi>李頎</hi>
名嶽在廡下吾師居一牀每聞楞伽徑只對清翠光百<lb/>
谷聚雲色莓苔侵屋梁氣盤古壁轉勢引幽堦長願遊<lb/>
薜葉下日見金爐香<lb/>
<pb n="KR4h0110_WYG_011-1b"/>
　　　裴尹東溪别業<hi>李頎</hi>
公才廊廟器官亞河南守别墅臨都門驚湍激前後舊<lb/>
交與羣從十日一㩦手幅巾望寒山長笑對高栁清歡<lb/>
信可尚散吏亦何有岸雪青城隂水光遠林首閒觀野<lb/>
人筏或飲川上酒幽雪淡徘徊白鷺飛左右庭竹垂臥<lb/>
内村烟隔南阜始知物外情簮紱同芻狗<lb/>
　　　贈張旭<hi>李頎</hi>
張公性嗜酒豁達無所營皓首窮草𨽻時稱太湖精露<lb/>
<pb n="KR4h0110_WYG_011-2a"/>
頂據胡床長叫三五聲興來灑素壁揮筆如流星下舍<lb/>
風蕭條寒草滿户庭問家何所有生事但浮萍左手持<lb/>
蟹螯右手執丹經瞪目視霄漢不知醉與醒諸賔且方<lb/>
坐旭日臨東城荷葉裹江魚白甌貯香粳微祿心不屑<lb/>
放神於八紘時人不識者即是安期生<lb/>
　　　送綦母三謁房給事<hi>李頎</hi>
夫子大名下家無鍾石儲惜哉湖海上曾校蓬萊書外<lb/>
物非本意此生空淡如所思但乗興遠適維單車高道<lb/>
<pb n="KR4h0110_WYG_011-2b"/>
時坎坷故交願吹嘘徒言青𤨏闥不愛承明廬百里人<lb/>
户滿片言諍訟疎手持蓮花經目送飛鳥餘晩景南路<lb/>
别炎雲中伏初此行倘不遂歸食蘆洲魚<lb/>
　　　昭君墓<hi>常建</hi>
漢宫豈不死異域傷獨没萬里䭾黄金蛾眉為枯骨廻<lb/>
車夜出塞立馬皆不發共恨丹青人墳上哭明月<lb/>
　　　宿王昌齡隠居<hi>常建</hi>
清溪深不測隠處唯孤雲松際露㣲月清光猶為君茅<lb/>
<pb n="KR4h0110_WYG_011-3a"/>
亭宿花影藥院滋苔紋余亦謝時去西山鸞鶴羣<lb/>
　　　江上琴興<hi>常建</hi>
江上調玉琴一絃清一心泠泠七絃遍萬木徵幽隂能<lb/>
使江月白又令江水深始知枯桐枝可以徽黄金<lb/>
　　　送李十一尉臨溪<hi>常建</hi>
泠泠花下琴君唱渡江吟天際一帆影預懸離别心以<lb/>
言神仙尉因致瑤華音回軫撫商調越溪澄碧林<lb/>
　　　晦日馬鐙曲稍次中流作<hi>常建</hi>
<pb n="KR4h0110_WYG_011-3b"/>
夜寒宿蘆葦曉色明西林初日在川上便澄游子心晴<lb/>
天無纎翳郊野浮春隂波静隨釣魚舟小綠水深出浦<lb/>
見千里曠然諧遠尋扣舷應漁父因唱滄浪吟<lb/>
　　　西山<hi>常建</hi>
一身為輕舟落日西山際常隨去㠶影遠接長天勢物<lb/>
象歸餘清林巒分夕麗亭亭碧流暗日入孤霞繼洲渚<lb/>
遠隂映湖雲尚明霽林昏楚色來岸逺荆門閉至夜轉<lb/>
清逈蕭蕭北風厲沙邉鴈鷺泊宿處蒹葭蔽圓月逗前<lb/>
<pb n="KR4h0110_WYG_011-4a"/>
浦孤琴又搖曵泠然夜遂深白露沾人袂<lb/>
　　　宋中五首<hi>高適</hi>
梁王昔全盛賔客復多才悠悠一千年陳跡唯高臺寂<lb/>
寞向秋草悲風千里來<lb/>
　　　其二<lb/>
朝臨孟諸上忽見芒碭間赤帝終已矣白雲長不還時<lb/>
清更何有禾黍徧空山<lb/>
　　　其三<lb/>
<pb n="KR4h0110_WYG_011-4b"/>
景公德何廣臨變莫能欺三請皆不忍妖星終自移君<lb/>
心本如此天道豈無知<lb/>
　　　其四<lb/>
梁苑白日暮梁山秋草時君王不可見脩竹令人悲九<lb/>
月桑葉盡寒風鳴樹枝<lb/>
　　　其五<lb/>
登高臨舊國懷古對窮秋落日鴻鴈度寒城砧杵愁昔<lb/>
賢不復有行矣莫淹留<lb/>
<pb n="KR4h0110_WYG_011-5a"/>
　　　同韓四薛三東亭翫月<hi>高適</hi>
遠游悵不樂茲賞吾道存欵曲故人意辛勤清夜言東<lb/>
亭何寥寥佳境無朝昏堦墀近洲渚户牖當郊原矧乃<lb/>
窮周旋況復怡討論樹隂蕩瑤琴月氣延清樽明月帶<lb/>
飛鴈野火連荒村對此更愁予悠哉懷故園<lb/>
　　　同諸公登慈恩寺㙮<hi>高適</hi>
香界泯羣有浮圖豈諸相登臨駭孤高披拂忻大壯言<lb/>
是羽翼生逈出空虚上頓疑身世别乃覺形神王宫闕<lb/>
<pb n="KR4h0110_WYG_011-5b"/>
皆户前山河盡簷向秋風昨夜至秦塞多清曠千里何<lb/>
蒼蒼五陵鬱相望盛時慚阮步末宦知周防輸効獨無<lb/>
因斯焉可游放<lb/>
　　　同薛司直諸公秋霽曲江俯見南山作<hi>高適</hi>
南山鬱初霽曲江湛不流若臨瑤池間想望崑崙丘迴<lb/>
首見黛色渺然波上秋深沉俯峥嶸清淺延阻修連潭<lb/>
萬木影插岸千巖幽杳藹信難測淵淪無暗投片雲對<lb/>
漁父獨鳥隨虛舟我心寄青霞世事慙白鷗得意在乘<lb/>
<pb n="KR4h0110_WYG_011-6a"/>
興忘懷非外求良辰自多暇忻與數子游<lb/>
　　　暮秋山行<hi>岑參</hi>
疲馬臥長坂夕陽下通津山風吹空林颯颯如有人蒼<lb/>
旻霽涼雨石路無飛塵千念集暮節萬籟悲蕭辰鶗鴂<lb/>
昨夜鳴蕙草色已陳況在遠行客自然多苦辛<lb/>
　　　與高適薛據同登慈恩寺浮圖<hi>岑參</hi>
塔勢如湧出孤高聳天宫登臨出世界磴道盤虛空突<lb/>
兀壓神州峥嶸如鬼工四角礙白日七層摩蒼穹下窺<lb/>
<pb n="KR4h0110_WYG_011-6b"/>
指高鳥俯聽聞驚風連山若波濤奔走似朝東青槐夾<lb/>
馳道宫觀何玲瓏秋色從西來蒼然滿闗中五陵北原<lb/>
上萬古青濛濛浄理了可悟勝因夙所宗誓將挂冠去<lb/>
覺道資無窮<lb/>
　　　東歸發犍為至泥溪舟中作<hi>岑參</hi>
前日解侯印泛舟歸山東平旦發犍為逍遙信回風七<lb/>
月江水大滄波漲秋空復有峨眉僧誦經在舟中夜泊<lb/>
防虎豹朝行逼魚龍一道鳴迅湍兩邉走連峯猿拂岸<lb/>
<pb n="KR4h0110_WYG_011-7a"/>
花落烏啼岩樹重烟藹吳楚連泝沿湖海通憶昨在西<lb/>
掖復曾入南宫日出朝聖人端笏陪羣公不意今棄置<lb/>
何由豁心胸吾當海上去且學乗槎翁<lb/>
　　　秋夜聽羅山人彈三峽流泉<hi>岑參</hi>
皤皤岷山老抱琴鬢蒼然衫袖拂玉徽為彈三峽泉此<lb/>
曲彈未半高堂如空山石林何颼飀忽在窗户間繞指<lb/>
弄嗚咽青絲激潺湲演漾怨楚雲虛徐韻秋烟疑兼陽<lb/>
臺雨似雜巫山猿幽引鬼神聽浄令耳目便楚客腸欲<lb/>
<pb n="KR4h0110_WYG_011-7b"/>
斷湘妃淚斑斑誰裁青桐枝縆以朱絲絃能含古人曲<lb/>
逓與今人傳知音難再逢惜君方老年曲終月已落惆<lb/>
悵東齋眠<lb/>
　　　北庭贈宗學士道别<hi>岑參</hi>
萬事不可料嘆君在軍中讀書破萬卷何事來從戎曾<lb/>
逐李輕車征西出太蒙荷戈月窟外擐甲崑崙東兩度<lb/>
皆破胡朝廷輕戰功十年抵一命萬里如飄蓬容髩老<lb/>
胡塵衣裘脆邉風忽來輪臺下相見披心胸飲酒對春<lb/>
<pb n="KR4h0110_WYG_011-8a"/>
草彈棋聞夜鐘今日還龜茲臂上懸角弓平沙向旅舘<lb/>
匹馬隨飛鴻孤城倚大磧海氣迎邉空四月猶自寒天<lb/>
山雪濛濛君有賢主將何謂泣途窮時來整六翮一舉<lb/>
淩蒼穹<lb/>
　　　浮石瀬<hi>劉長卿</hi>
秋月照瀟湘月明聞盪槳石横晚瀬急水落寒沙廣衆<lb/>
嶺猿嘯重空江人語響清輝朝復暮如待扁舟賞<lb/>
　　　陪元侍御游支硎寺<hi>劉長卿</hi>
<pb n="KR4h0110_WYG_011-8b"/>
支公去已久寂寞龍華會古木閉空山蒼然暮相對林<lb/>
巒非一狀水石有餘態宻竹藏晦明羣峯争向背峯峯<lb/>
帶落日歩步入青靄香氣空翠中猿聲暮雲外留連南<lb/>
臺客想像西方内因逐溪水還觀心兩無礙<lb/>
　　　杪秋南山西峯題準上人蘭若<hi>錢起</hi>
向山㸔霽色步步豁幽性反照亂流明寒空千嶂静石<lb/>
門有餘好霞殘月欲映上詣遠公廬孤峯懸一徑雲裏<lb/>
隔窗火松間下山磬客到兩忘言猿心與禪定<lb/>
<pb n="KR4h0110_WYG_011-9a"/>
　　　李祭酒别業俯視川林前帶雷岫<hi>錢起</hi>
南山轉羣木昏曉擁山翠小澤近龍居青蒼常雨氣君<lb/>
家北原上千金買勝事丹闕退朝迴白雲迎賞至新晴<lb/>
村落外處處烟景異片水明斷崖餘霞入古寺東臯指<lb/>
歸翼月盡有餘意<lb/>
　　　效陶彭澤<hi>韋應物</hi>
霜落悴百草時菊獨姸華物性有如此寒暑其奈何撥<lb/>
英泛濁醪日入會田家盡醉茅簷下一生豈在多<lb/>
<pb n="KR4h0110_WYG_011-9b"/>
　　　幽居<hi>韋應物</hi>
貴賤雖異等出門皆有營獨無外物牽遂此幽居情微<lb/>
雨夜來過不知春草生青山忽巳曙鳥雀繞舍鳴時與<lb/>
道人偶或隨樵者行自當安蹇劣誰謂薄世榮<lb/>
　　　寄全椒山中道士<hi>韋應物</hi>
今朝郡齋冷忽念山中客澗底束荆薪歸來煮白石欲<lb/>
持一尊酒遠慰風雨夕落葉滿空山何處尋行跡<lb/>
　　　淮上即事寄廣陵親故<hi>韋應物</hi>
<pb n="KR4h0110_WYG_011-10a"/>
前舟已渺渺欲度誰相待秋山起暮鐘楚雨連滄海風<lb/>
波離思滿宿昔容髩改獨鳥下東南廣陵何處在<lb/>
　　　同德寺雨後寄元侍御李博士<hi>韋應物</hi>
川上風雨來須臾滿城闕岧嶤青蓮界蕭條孤興發前<lb/>
山遽已浄隂靄夜來歇喬木生夏涼流雲吐華月嚴城<lb/>
自有限一水非難越相望曙河遠高齋坐超忽<lb/>
　　　南國陪王卿游矚<hi>韋應物</hi>
形跡雖拘檢世事澹無心郡中多山水日夕聽幽禽几<lb/>
<pb n="KR4h0110_WYG_011-10b"/>
閣文墨暇園林春景深雜花芳意散綠池暮色深君子<lb/>
有高躅相㩦在幽尋一酌何為貴可以冩沖襟<lb/>
　　　京郊<hi>韋應物</hi>
吏舍跼終年出郊曠清曙楊栁散和風青山澹吾慮依<lb/>
叢適自憇緣澗還復去微雨靄芳原春鳩鳴何處樂幽<lb/>
心屢止遵事跡猶遽終罷斯結廬慕陶真可庶<lb/>
　　　藍嶺精舍<hi>韋應物</hi>
石壁精舍高排雲聊直上佳遊愜始願忘險得前賞崖<lb/>
<pb n="KR4h0110_WYG_011-11a"/>
傾景方晦谷轉川如掌綠林含蕭條飛閣起𢎞敞道人<lb/>
上方至深夜還獨往日落羣山隂天秋百泉響所嗟累<lb/>
巳成安得長偃仰<lb/>
　　　田家三首<hi>栁宗元</hi>
蓐食狥所務驅牛向東阡鷄鳴村巷白夜色歸暮田札<lb/>
札耒耜聲飛飛來烏鳶竭茲筋力事特用窮嵗年盡輸<lb/>
助徭役聊就空自眠子孫日已長世世還復然<lb/>
　　　其二<lb/>
<pb n="KR4h0110_WYG_011-11b"/>
古道饒蒺藜縈迴古城曲蓼花被堤岸陂水寒更綠是<lb/>
時收穫竟落日多樵牧風高榆栁疎霜重梨棗熟行人<lb/>
迷去住野鳥競栖宿田翁笑相念昏黑慎原陸今年幸<lb/>
少豐無厭饘與粥<lb/>
　　　其三<lb/>
籬落隔烟火農談四隣夕庭際秋蟲鳴疎麻方寂歷蠶<lb/>
絲盡輸稅機杵空倚壁里胥夜經過雞黍事筵席各言<lb/>
官長峻文字多督責東鄉後租期車轂陷泥澤公門少<lb/>
<pb n="KR4h0110_WYG_011-12a"/>
推恕鞭朴恣狼藉努力慎經營肌膚真可惜迎新在此<lb/>
嵗唯恐踵前跡<lb/>
　　　南磵中題<hi>栁宗元</hi>
秋氣集南磵獨游亭午時迴風一蕭瑟林影久參差始<lb/>
至若有得稍遠遂忘疲羈禽響幽谷寒藻舞淪漪去國<lb/>
魂已游懷人空淚垂孤生易為感失路少所宜索寞竟<lb/>
何事徘徊只自知誰為後來者當與此心期<lb/>
　　　入若耶溪<hi>崔灝</hi>
<pb n="KR4h0110_WYG_011-12b"/>
輕舟去何疾巳到雲林境起坐魚鳥間動搖山水影岩<lb/>
中響自答溪裏言彌静事事令人幽停橈向餘景<lb/>
　　　贈輕車<hi>崔灝</hi>
悠悠遠行歸經春涉長道幽冀桑始青洛陽蠶欲老憶<lb/>
昨戍馬地别時心草草烽火從北來邉城閉常早平生<lb/>
少相遇未得展懷抱今日杯酒間見君交情好<lb/>
　　　古塞下曲<hi>陶翰</hi>
進軍飛狐北窮冦勢將變日落塵沙昏背河更一戰騂<lb/>
<pb n="KR4h0110_WYG_011-13a"/>
馬黄金勒彫弓白羽箭射殺左賢王歸奏未央殿欲言<lb/>
塞下事天子不召見東出咸陽門哀哀淚如霰<lb/>
　　　早過臨淮<hi>陶翰</hi>
夜來三渚風晨過臨淮島潮中海氣白城上楚雲早鱗<lb/>
鱗漁浦帆漭漭蘆洲草川路日浩蕩惄焉心如擣且言<lb/>
任倚伏何暇念枯槁范子名屢移蘧公志尚抱古人巳<lb/>
云去此理今難道<lb/>
　　　山下晩晴<hi>崔曙</hi>
<pb n="KR4h0110_WYG_011-13b"/>
寥寥遠天静溪路何空濛斜光照疎雨秋氣生白虹雲<lb/>
盡山色暝蕭條西北風故林歸宿處一葉下梧桐<lb/>
　　　潁陽東溪懷古<hi>崔曙</hi>
靈溪氛霧歇皎鏡清心顔空色不映水秋聲多在山世<lb/>
人久疎曠萬物皆自閒白鷗寒更浴孤雲晴未還昔時<lb/>
讓王者此地閉𤣥闗無以躡高步淒涼岑壑間<lb/>
　　　蚤發交崖山還太室作<hi>崔曙</hi>
東林氣微白寒鳥急高翔吾亦自茲去北山歸草堂仲<lb/>
<pb n="KR4h0110_WYG_011-14a"/>
冬正三五日月遙相望肅肅過潁上曨曨辨夕陽川冰<lb/>
生積雪野火出枯桑獨往路難盡窮隂人易傷傷此無<lb/>
衣客如何䝉雨霜<lb/>
　　　宿大通和尚塔敬贈如闍黎廣心長孫錡二山<lb/>
　　　　人<hi>崔曙</hi>
支公已寂滅塔影山上古更有真僧來道塲救諸苦一<lb/>
承微妙法寓宿清浄土身心能自新色相了無取森森<lb/>
松映月漠漠雲近户嶺外飛電明夜來前山雨燃燈見<lb/>
<pb n="KR4h0110_WYG_011-14b"/>
棲鴿作禮聞信鼓曉霽南軒開秋華浄天宇願言長出<lb/>
世謝爾及申甫<lb/>
　　　題鶴林寺<hi>綦毋潛</hi>
道門隠形勝向背臨層霄松覆山殿冷花藏溪路遙珊<lb/>
珊寶旛挂熖熖明燈燒遲日半空谷春風連上潮少憑<lb/>
水木興暫忝身心調願謝㩦手客茲山禪誦饒<lb/>
　　　雜詩<hi>崔國輔</hi>
逢著平樂兒論交鞍馬前興酣一斗酒恰用十千錢後<lb/>
<pb n="KR4h0110_WYG_011-15a"/>
余在關内作事多迍邅何肯相救援徒聞寶劒篇<lb/>
　　　贈裴九侍御昌江草堂彈琴<hi>崔國輔</hi>
朔風吹踈竹積雪在崕巘鳴琴草堂響小澗清且淺沉<lb/>
吟東山意欲去芳嵗晩悵望黄綺心白雲若在眼<lb/>
　　　江南曲五首<hi>丁仙芝</hi>
長干斜路北近浦是兒家有意來相訪明朝出浣紗<lb/>
　　　其二<lb/>
發向横塘口船開值急流知郎舊時意且請攏船頭<lb/>
<pb n="KR4h0110_WYG_011-15b"/>
　　　其三<lb/>
昨暝逗南陵風聲波浪阻入浦不逢人歸家誰信汝<lb/>
　　　其四<lb/>
未眠巳成粧乗潮去茫茫因從京口渡使報邵陵王<lb/>
　　　其五<lb/>
始下芙蓉樓言發瑯琊岸急為打船開惡許傍人見<lb/>
　　　和薦福寺英公新構禪堂<hi>丁仙芝</hi>
上人久棄世中道自忘筌寂照出羣有了心清衆縁所<lb/>
<pb n="KR4h0110_WYG_011-16a"/>
以於此地築舘開青蓮果藥羅砌下朝虹垂户前咒中<lb/>
灑甘露指處流香泉神遠日無事體清宵不眠枳聞廬<lb/>
山法松入漢陽禪一枕四山外虛舟常浩然<lb/>
　　　關山月<hi>司空曙</hi>
蒼茫明月上夜久光如積野漠冷胡霜關樓宿邉客隴<lb/>
頭秋露暗磧外寒沙白唯有故鄉人霑裳此聞笛<lb/>
　　　塞上二首<hi>戎昱</hi>
慘慘寒日没北風捲蓬根將軍領疲兵却入古塞門迴<lb/>
<pb n="KR4h0110_WYG_011-16b"/>
首指隂山殺氣成黄雲<lb/>
　　　其二<lb/>
樓上畫角哀即知兵心苦試問左右人無言淚如雨何<lb/>
意休明時終年事鼙鼓<lb/>
　　　赴京初入汴口曉景即事寄兵部李郎中<hi>杜牧</hi>
清淮控隋漕北走長安道檣形櫛櫛斜浪態迤迤好初<lb/>
旭紅可染明河澹如掃澤濶鳥來遲村飢人語早露蔓<lb/>
蟲絲多風蒲燕雛老秋思高蕭蕭客愁長裊裊因懷京<lb/>
<pb n="KR4h0110_WYG_011-17a"/>
洛間宦游何草草什伍持津梁澒湧争追討翾便詎可<lb/>
尋袐幾安能考小人乏馨香上下將何禱唯有君子心<lb/>
顯豁知幽抱<lb/>
　　　塞下曲<hi>薛竒童</hi>
驕虜初南下烟塵暗國中獨召李將軍夜開甘泉宫一<lb/>
身許明主萬里總元戎霜甲臥不煖夜半聞邉風胡天<lb/>
早飛雪芳檄多轉蓬寒雲覆水重秋氣連海空金鞍誰<lb/>
家子上馬鳴角弓自是幽并客非論愛立功<lb/>
<pb n="KR4h0110_WYG_011-17b"/>
　　　從軍行<hi>杜頠</hi>
秋草馬蹄輕角弓持弦急去為龍城侯正值胡兵襲軍<lb/>
氣横太荒戰酣日將入長風金鼓動白露鐵衣濕四起<lb/>
愁邉聲南轅時佇立斷蓬孤自轉寒雁飛相及萬里雲<lb/>
沙漲路平冰霰澁夜聞漢使歸獨向刀環泣<lb/>
　<lb/>
　<lb/>
　古今詩删巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩删巻六</head> <lb/>
    <p>
<pb n="KR4h0110_WYG_006-1a"/>
欽定四庫全書<lb/>
　古今詩删巻六<lb/>
　　　　　　　　　　　　明　李攀龍　編<lb/>
　　漢詩<lb/>
　　　栢梁詩<hi>武帝</hi>
日月星辰和四時<hi>帝</hi>驂駕駟馬從梁來<hi>梁王孝王武</hi>郡國士<lb/>
馬羽林材<hi>大司馬</hi>總領天下誠難治<hi>丞相石慶</hi>和撫四夷不易<lb/>
哉<hi>大將軍衛青</hi>刀筆之吏臣執之<hi>御史大夫倪寛</hi>撞鐘伐鼔聲中詩<lb/>
<pb n="KR4h0110_WYG_006-1b"/>
<hi>太常周建德</hi>宗室廣大日益滋<hi>宗正劉/安國</hi>周衛交㦸禁不時<hi>衛尉</hi>
<hi>路愽德</hi>總領從宗栢梁臺<hi>光祿勲/徐自為</hi>平理請讞决嫌疑<hi>廷尉杜周</hi>
修飾輿馬待駕來<hi>太僕公孫賀</hi>郡國吏功差次之<hi>大鴻臚壼充國</hi>乗<lb/>
輿御物主治之<hi>少府王温舒</hi>陳粟萬石揚以箕<hi>大司農張成</hi>徼道<lb/>
宫下隨討治<hi>執金吾中尉豹</hi>三輔盜賊天下危<hi>左馮翊盛宣</hi>盜阻南<lb/>
山為民災<hi>扶風李成信</hi>外公家主不可治<hi>京兆尹</hi>椒房率更領<lb/>
其材<hi>詹事陳掌</hi>蠻夷朝賀常舍其<hi>典屬/國</hi>柱枅欂櫨相枝持<hi>大匠</hi>
枇杷橘栗桃李梅<hi>大官令</hi>走狗逐兔張罘罳<hi>上林令</hi>齧妃女<lb/>
<pb n="KR4h0110_WYG_006-2a"/>
唇甘如飴<hi>郭舍人</hi>迫窘詰屈幾窮哉<hi>東方朔</hi>
　　　誡子詩<hi>東方朔</hi>
明者處世莫尚于中優哉游哉於道相從首陽為拙柳<lb/>
恵為工飽食安步以仕代農依隠玩世詭時不逢才盡<lb/>
身危好名得華有羣累生孤貴失和遺餘不匱自盡無<lb/>
多聖人之道一龍一蛇形見神藏與物變化隨時之宜<lb/>
無有常家<lb/>
　　　詩四首<hi>蘇武</hi>
<pb n="KR4h0110_WYG_006-2b"/>
骨肉縁枝葉結交亦相因四海皆兄弟誰為行路人況<lb/>
我連枝樹與子同一身昔為鴛與鴦今為參與辰昔者<lb/>
常相近邈若胡與秦惟念當乖離恩情日以新鹿鳴思<lb/>
野草可以喻嘉賓我有一尊酒欲以贈逺人願子留斟<lb/>
酌叙此平生親<lb/>
　　　其二<lb/>
結髮為夫妻恩愛兩不疑歡娯在今夕燕婉及良時征<lb/>
夫懷往路起視夜何其參辰皆已沒去去從此辭行役<lb/>
<pb n="KR4h0110_WYG_006-3a"/>
在戰塲相見未有期握手一長歎淚為生别滋努力愛<lb/>
春華莫忘歡樂時生當復來歸死當長相思<lb/>
　　　其三<lb/>
黄鵠一逺别千里顧徘徊胡馬失其羣思心常依依何<lb/>
况雙飛龍羽翼臨當乖幸有絃歌曲可以喻中懷請為<lb/>
遊子吟泠泠一何悲絲竹厲清聲慷慨有餘哀長歌正<lb/>
激烈中心愴似摧欲展清商曲念子不得歸俛仰内傷<lb/>
心淚下不可揮願為雙黄鵠送子俱逺飛<lb/>
<pb n="KR4h0110_WYG_006-3b"/>
　　　其四<lb/>
燭燭晨明月馥馥秋蘭芳芬馨良夜發隨風聞我堂征<lb/>
夫懷逺路遊子戀故鄉寒冬十二月晨起踐嚴霜俯觀<lb/>
江漢流仰視浮雲翔良友逺别離各在天一方山海隔<lb/>
中州相去悠且長嘉㑹難再遇歡樂殊未央願君崇令<lb/>
德隨時愛景光<lb/>
　　　與蘇武詩三首<hi>李陵</hi>
良時不再至離别在須臾屏營衢路側執手野踟蹰仰<lb/>
<pb n="KR4h0110_WYG_006-4a"/>
視浮雲馳奄忽互相踰風波一失所各在天一隅長當<lb/>
從此别且復立斯須欲因晨風發送子以賤軀<lb/>
　　　其二<lb/>
攜手上河梁游子暮何之徘徊蹊路側悢悢不能辭行<lb/>
人難久留各言長相思安知非日月弦朢自有時努力<lb/>
崇明德皓首以為期<lb/>
　　　其三<lb/>
嘉㑹難再遇三載為千秋臨河濯長纓念子悵悠悠逺<lb/>
<pb n="KR4h0110_WYG_006-4b"/>
望悲風至對酒不能酬行人懷往路何以慰我愁獨有<lb/>
盈觴酒與子結綢繆<lb/>
　　　悲憤詩二首<hi>蔡琰</hi>
漢季失權柄董卓亂天常志欲圖簒弑先害諸賢良逼<lb/>
迫遷舊邦擁主以自彊海内興義師欲共討不祥卓衆<lb/>
來東下金甲耀日光平土人脆弱來兵皆胡羌獵野圍<lb/>
城邑所向悉破亡斬截無孑遺尸骸相牚拒馬邊縣男<lb/>
頭馬後載婦女長驅西入闗迥路險且阻還顧邈㝠㝠<lb/>
<pb n="KR4h0110_WYG_006-5a"/>
肝脾為爛腐所畧有萬計不得令屯聚或有骨肉俱欲言<lb/>
不敢語失意幾微間輒言斃降虜要當以停刃我曹不活<lb/>
汝豈復惜性命不堪其詈罵或便加捶杖毒痛慘并下旦<lb/>
則號泣行夜則悲吟坐欲死不能得欲生無一可彼蒼者<lb/>
何辜乃遭此戹禍邊荒與華異人俗少義理處所多霜雪<lb/>
胡風春夏起翩翩吹我衣肅肅入我耳感時念父母哀歎<lb/>
無窮已有客從外來聞之常歡喜迎問其消息輒復非鄉<lb/>
里邂逅徼時願骨肉來迎己已得自解免當復棄兒子天<lb/>
<pb n="KR4h0110_WYG_006-5b"/>
屬綴人心念别無㑹期存亡永乖隔不忍與之辭兒前抱<lb/>
我頸問母欲何之人言母當去豈復有還時阿母常仁惻<lb/>
今何更不慈我尚未成人奈何不顧思見此崩五内恍惚<lb/>
生狂癡號泣手撫摩當發復囘疑兼有同時輩相送告<lb/>
别離慕我獨得歸哀呌聲摧裂馬為立踟蹰車為不轉轍觀<lb/>
者皆㱆欷行路亦嗚咽去去割情戀遄征日遐邁悠悠三千<lb/>
里何時復交㑹念我出腹子胸臆為摧敗既至家人盡又復無<lb/>
中外城郭為山林庭宇生荆艾白骨不知誰從横莫覆蓋出門<lb/>
<pb n="KR4h0110_WYG_006-6a"/>
無人聲豺狼號且吠㷀㷀對孤景怛㤞糜肝肺登髙逺<lb/>
眺望魂神忽飛逝奄若壽命盡旁人相寛大為復彊視<lb/>
息雖生何聊賴託命於新人竭心自朂厲流離成鄙賤<lb/>
常恐復捐廢人生幾何時懷憂終年嵗<lb/>
　　　其二<lb/>
嗟薄祜兮遭世患宗族殄兮門户單身執畧兮入西闗<lb/>
歴險阻兮之羌蠻山谷眇兮路漫漫眷東顧兮但悲歎<lb/>
㝠當寢兮不能安饑當食兮不能餐常流涕兮眥不乾<lb/>
<pb n="KR4h0110_WYG_006-6b"/>
薄志節兮念死難雖茍活兮無形顔惟彼方兮逺陽精<lb/>
隂氣凝兮雪夏零沙漠壅兮塵㝠㝠有草木兮春不榮<lb/>
人似禽兮食臭腥言兠離兮狀窈停歲聿暮兮時邁征<lb/>
夜悠長兮禁門扃不能寐兮起屏營登胡殿兮臨廣庭<lb/>
𤣥雲合兮翳月腥北風厲兮肅泠泠胡笳動兮邊馬鳴<lb/>
孤鴈歸兮聲嚶嚶樂人興兮彈琴筝音相和兮悲且清<lb/>
心吐思兮胷憤盈欲舒氣兮恐彼驚含哀咽兮涕沾頸<lb/>
家既迎兮當歸寜臨長路兮捐所生兒呼母兮啼失聲<lb/>
<pb n="KR4h0110_WYG_006-7a"/>
我掩耳兮不忍聽追持我兮走㷀㷀頓復起兮毁顔形<lb/>
還顧之兮破人情心怛絶兮死復生<lb/>
　　　盤中詩<hi>蘇伯玉妻</hi>
山樹髙鳥鳴悲泉水深鯉魚肥空倉鵲常苦饑吏人婦<lb/>
㑹夫稀出門望見白衣謂當是而更非還入門中心悲<lb/>
北上堂西入階急機絞杼聲催長嘆息當語誰君有行<lb/>
妾念之出有日還無期結巾帶長相思君忘妾未知之<lb/>
妾忘君罪當治妾有行宜知之黄者金白者玉髙者山<lb/>
<pb n="KR4h0110_WYG_006-7b"/>
下者谷姓者蘇字伯玉人才多知謀足家居長安身在<lb/>
蜀何惜馬蹄歸不數羊肉千斤酒百斛令君馬肥麥與<lb/>
粟今時人知四足與其書不能讀當從中央周四角<lb/>
　　　惟泰元<hi>無名氏</hi>
惟泰元尊媪神蕃釐經緯天地作成四時精建日月星<lb/>
辰度理隂陽五行周而復始雲風雷電降甘露雨百姓<lb/>
蕃滋咸循厥緒繼統共勤順皇之德鸞路龍鱗罔不肸<lb/>
飾嘉籩列陳庶幾宴享滅除凶災烈騰八荒鐘鼔竽笙<lb/>
<pb n="KR4h0110_WYG_006-8a"/>
雲舞翔翔招揺靈旗九夷賓將<lb/>
　　　華煜煜<hi>無名氏</hi>
華煜煜固靈根神之游過天門車千乗敦昆侖神之出<lb/>
排玉房周流雜㧞蘭堂神之行旌容容騎沓沓般傱傱<lb/>
神之徠泛翊翊甘露降慶雲集神之榆臨壇宇九疑賓<lb/>
夔龍舞神安坐鴹吉時共翊翊合所思神嘉虞申貳觴<lb/>
福滂洋邁延長沛施祜汾之阿揚金光横泰河莽若雲<lb/>
増揚波徧臚驩騰天歌<lb/>
<pb n="KR4h0110_WYG_006-8b"/>
　　　古詩十九首<hi>無名氏</hi>
行行重行行與君生别離相去萬餘里各在天一涯道<lb/>
路阻且長㑹面安可知胡馬依北風越鳥巢南枝相去<lb/>
日已逺衣帶日已緩浮雲蔽白日遊子不顧返思君令<lb/>
人老歲月忽已晚棄捐勿復道努力加餐飯<lb/>
　　　其二<lb/>
青青河畔草鬱鬱園中栁盈盈樓上女皎皎當牕牖娥<lb/>
娥紅粉妝纖纖出素手昔為倡家女今為蕩子婦蕩子<lb/>
<pb n="KR4h0110_WYG_006-9a"/>
行不歸空牀難獨守<lb/>
　　　其三<lb/>
青青陵上栢磊磊澗中石人生天地間忽如逺行客斗<lb/>
酒相娯樂聊厚不為薄驅車策駑馬游戲宛與洛洛中<lb/>
何鬱鬱冠帶自相索長衢羅夾巷王侯多第宅兩宫遙<lb/>
相望雙闕百餘尺極宴娯心意戚戚何所迫<lb/>
　　　其四<lb/>
今日良宴㑹歡樂難具陳彈筝奮逸響新聲妙入神令<lb/>
<pb n="KR4h0110_WYG_006-9b"/>
德唱髙言識曲聴其真齊心同所願含意俱未申人生<lb/>
寄一世奄忽若飇塵何不策髙足先據要路津無為守<lb/>
窮賤轗軻長苦辛<lb/>
　　　其五<lb/>
西北有髙樓上與浮雲齊交疏結綺牕阿閣三重堦上<lb/>
有絃歌聲音響一何悲誰能為此曲無乃杞梁妻清商<lb/>
隨風發中曲正徘徊一彈再三歎慷慨有餘哀不惜歌<lb/>
者苦但傷知音稀願為雙鴻鵠奮翅起髙飛<lb/>
<pb n="KR4h0110_WYG_006-10a"/>
　　　其六<lb/>
涉江采芙蓉蘭澤多芳草采之欲遺誰所思在逺道還<lb/>
顧望舊鄉長路漫浩浩同心而離居憂傷以終老<lb/>
　　　其七<lb/>
明月皎夜光促織鳴東壁玉衡指孟冬衆星何歴歴白<lb/>
露沾野草時節忽復易秋蟬鳴樹間𤣥鳥逝安適昔我<lb/>
同門友髙舉振六翮不念攜手好棄我如遺跡南箕北<lb/>
有斗牽牛不負軛良無盤石固虚名復何益<lb/>
<pb n="KR4h0110_WYG_006-10b"/>
　　　其八<lb/>
冉冉孤生竹結根泰山阿與君為新婚兔絲附女蘿兔<lb/>
絲生有時夫婦㑹有宜千里逺結婚悠悠隔山陂思君<lb/>
令人老軒車來何遲傷彼蕙蘭花含英揚光輝過時而<lb/>
不采將隨秋草萎君亮執髙節賤妾亦何為<lb/>
　　　其九<lb/>
庭中有竒樹緑葉發華滋攀條折其榮將以遺所思馨<lb/>
香盈懷袖路逺莫致之此物何足貴但感别經時<lb/>
<pb n="KR4h0110_WYG_006-11a"/>
　　　其十<lb/>
迢迢牽牛星皎皎河漢女纖纖擢素手札札弄機杼終<lb/>
日不成章泣涕零如雨河漢清且淺相去復幾許盈盈<lb/>
一水間脈脈不得語<lb/>
　　　其十一<lb/>
迴車駕言邁悠悠涉長道四顧何茫茫東風搖百草所<lb/>
遇無故物焉得不速老盛衰各有時立身苦不早人生<lb/>
非金石豈能長壽考奄忽隨物化榮名以為寳<lb/>
<pb n="KR4h0110_WYG_006-11b"/>
　　　其十二<lb/>
東城髙且長逶迤自相屬迴風動地起秋草萋已緑四<lb/>
時更變化歲暮一何速晨風懷苦心蟋蟀傷局促蕩滌<lb/>
放情志何為自結束燕趙多佳人美者顔如玉被服羅<lb/>
裳衣當户理清曲音響一何悲絃急知柱促馳情整巾<lb/>
帶沈吟聊躑躅思為雙飛燕銜泥巢君屋<lb/>
　　　其十三<lb/>
驅車上東門遙望郭北墓白楊何蕭蕭松栢夾廣路下<lb/>
<pb n="KR4h0110_WYG_006-12a"/>
有陳死人杳杳即長暮潛寐黄泉下千載永不寤浩浩<lb/>
隂陽移年命如朝露人生忽如寄壽無金石固萬歲更<lb/>
相送賢聖莫能度服食求神仙多為藥所誤不如飲美<lb/>
酒被服紈與素<lb/>
　　　其十四<lb/>
去者日以疎來者日以親出郭門直視但見丘與墳古<lb/>
墓犁為田松栢摧為薪白楊多悲風蕭蕭愁殺人思還<lb/>
故里閭欲歸道無因<lb/>
<pb n="KR4h0110_WYG_006-12b"/>
　　　其十五<lb/>
生年不滿百常懷千歲憂晝短苦夜長何不秉燭游為<lb/>
樂當及時何能待來兹愚者愛惜費但為後世嗤仙人<lb/>
王子喬難可與等期<lb/>
　　　其十六<lb/>
凜凜歲云暮螻蛄夕鳴悲涼風率已厲遊子寒無衣錦<lb/>
衾遺洛浦同袍與我違獨宿累長夜夢想見容輝良人<lb/>
惟古歡枉駕惠前綏願得常巧笑攜手同車歸既來不<lb/>
<pb n="KR4h0110_WYG_006-13a"/>
須臾又不處重闈亮無晨風翼焉能凌風飛眄睞以適<lb/>
意引領遙相睎徙倚懷感傷垂涕沾雙扉<lb/>
　　　其十七<lb/>
孟冬寒氣至北風何慘慄愁多知夜長仰觀衆星列三<lb/>
五明月滿四五蟾兔缺客從逺方來遺我一書札上言<lb/>
長相思下言久離别置書懷袖中三歲字不滅一心抱<lb/>
區區懼君不識察<lb/>
　　　其十八<lb/>
<pb n="KR4h0110_WYG_006-13b"/>
客從逺方來遺我一端綺相去萬餘里故人心尚爾文<lb/>
彩雙鴛鴦裁為合歡被著以長相思縁以結不解以膠<lb/>
投漆中誰當别離此<lb/>
　　　其十九<lb/>
明月何皎皎照我羅牀幃憂愁不能寐攬衣起徘徊客<lb/>
行雖云樂不如早旋歸出户獨徬徨愁思當告誰引領<lb/>
還入房淚下沾裳衣<lb/>
　　　古詩二首<hi>無名氏</hi>
<pb n="KR4h0110_WYG_006-14a"/>
上山採蘼蕪下山逢故夫長跪問故夫新人復何如新<lb/>
人雖言好未若故人姝顔色類相似手爪不相如新人<lb/>
從門入故人從閣去新人工織縑故人工織素織縑日<lb/>
一匹織素五丈餘將縑來比素新人不如故<lb/>
　　　其二<lb/>
步出城東門遙望江南路前日風雪中故人從此去我<lb/>
欲渡河水河水深無梁願為雙黄鵠髙飛還故鄉<lb/>
　　　李陵録别詩四首<hi>擬作無名氏</hi>
<pb n="KR4h0110_WYG_006-14b"/>
爍爍三星列拳拳月初生寒涼應節至蟋蟀夜悲鳴晨<lb/>
風動喬木枝葉日夜零遊子暮思歸塞耳不能聴逺望<lb/>
正蕭條百里無人聲豺狼鳴後園虎豹步前庭逺處天<lb/>
一隅苦困獨零丁親人隨風散歴歴如流星浮萍離不<lb/>
結思心獨屏營願得萱草枝以解饑渇情<lb/>
　　　其二<lb/>
寂寂君子坐奕奕合衆芳温聲何穆穆因風動馨香<lb/>
清言振東序良時著西庠乃命絲竹音列席無髙唱悲<lb/>
<pb n="KR4h0110_WYG_006-15a"/>
意何慷慨清歌正激揚長哀發華屋四坐莫不傷<lb/>
　　　其三<lb/>
晨風鳴北林熠燿東南飛願言所相思日暮不垂帷明<lb/>
月照髙樓想見餘光輝𤣥鳥夜過庭髣髴能復飛褰裳<lb/>
路踟蹰徬徨不能歸浮雲日千里安知我心悲思得瓊<lb/>
樹枝以解長渴饑<lb/>
　　　其四<lb/>
紅塵蔽天地白日何㝠㝠微隂盛殺氣淒風從此興招<lb/>
<pb n="KR4h0110_WYG_006-15b"/>
搖西北指天漢東南傾嗟爾窮廬子獨行如履冰短褐<lb/>
中無緒帶斷續以繩瀉水置瓶中焉辨淄與澠巢父不<lb/>
洗耳後世有何稱<lb/>
　　　蘇武答詩<hi>擬作無名氏</hi>
童童孤生栁寄根河水泥連翩遊客子于冬服凉衣去<lb/>
家千里餘一身常渴饑寒夜立清庭仰瞻天漢湄寒風<lb/>
吹我骨嚴霜切我肌憂心常慘戚晨風為我悲瑤光遊<lb/>
何速行願子行遲仰視雲間星忽若割長帷低頭還自<lb/>
<pb n="KR4h0110_WYG_006-16a"/>
憐盛年行已衰依依戀明世愴愴難久懷<lb/>
　　　古詩<hi>無名氏</hi>
採葵莫傷根傷根葵不生結交莫羞貧羞貧友不成<lb/>
　　　古絶句二首<hi>無名氏</hi>
藁砧今何在山上復有山何當大刀頭破鏡飛上天<lb/>
　　　其二<lb/>
日暮秋雲陰江水清且深何用通音信蓮花玳瑁簪<lb/>
　　　古歌<hi>無名氏</hi>
<pb n="KR4h0110_WYG_006-16b"/>
髙田種小麥終久不成穗男兒在他鄉焉得不憔悴<lb/>
　　　古樂府<hi>無名氏</hi>
蘭草自然香生於大道旁腰鐮八九月俱在束薪中<lb/>
　　魏詩<lb/>
　　　黎陽作<hi>文帝</hi>
千騎隨風靡萬騎正龍驤金鼔震上下干戚紛從横白<lb/>
旄若素霓丹旗發朱光追思太王德胥宇識足臧經歴<lb/>
萬歲林行行到黎陽<lb/>
<pb n="KR4h0110_WYG_006-17a"/>
　　　於醮作<hi>文帝</hi>
清夜延貴客明燭發髙光豐膳漫星陳㫖酒盈玉觴絃<lb/>
歌奏清曲游響拂丹梁餘音赴迅節慷慨時激揚獻酬<lb/>
紛交錯雅舞何鏘鏘羅纓從風飛長劒自低昂穆穆衆<lb/>
君子和合同樂康<lb/>
　　　芙蓉池作<hi>文帝</hi>
乗輦夜行游逍遙步西園雙渠相溉灌嘉木繞通川卑<lb/>
枝拂羽蓋修條摩蒼天驚風扶輪轂飛鳥翔我前丹霞<lb/>
<pb n="KR4h0110_WYG_006-17b"/>
夾明月華星出雲間上天垂光彩五色一何鮮壽命非<lb/>
松喬誰能得神仙遨遊快心意保已終百年<lb/>
　　　於𤣥武陂作<hi>文帝</hi>
兄弟共行游驅車出西城野田廣開闢川渠互相經黍<lb/>
稷何鬱鬱流波激悲聲菱芡覆緑水芙蓉發丹榮柳垂<lb/>
重䕃緑向我池邊生乗渚望長洲羣鳥讙譁鳴萍藻泛<lb/>
濫浮澹澹隨風傾忘憂共容與暢此千秋情<lb/>
　　　雜詩二首<hi>文帝</hi>
<pb n="KR4h0110_WYG_006-18a"/>
漫漫秋夜長烈烈北風凉展轉不能寐披衣起彷徨彷<lb/>
徨忽已久白露沾我裳俯視清水波仰看明月光天漢<lb/>
回西流三五正從横草蟲鳴何悲孤鴈獨南翔鬱鬱多<lb/>
悲思綿綿思故鄉願飛安得翼欲濟河無梁向風長嘆<lb/>
息斷絶我中腸<lb/>
　　　其二<lb/>
西北有浮雲亭亭如車蓋惜哉時不遇適與飄風㑹吹<lb/>
我東南行行行至呉㑹呉㑹非我鄉安得久留滯棄置<lb/>
<pb n="KR4h0110_WYG_006-18b"/>
勿復陳客子常畏人<lb/>
　　　朔風詩二首<hi>陳思王植</hi>
四氣代謝懸景運周别如俯仰脱若三秋昔我初遷朱<lb/>
華未晞今我旋止素雪云飛<lb/>
　　　其二<lb/>
子好芳草豈忘爾貽繁華將茂秋霜悴之君不垂眷豈<lb/>
云其誠秋蘭可喻桂樹冬榮<lb/>
　　　矯志詩<hi>陳思王植</hi>
<pb n="KR4h0110_WYG_006-19a"/>
芝桂雖芳難以餌烹尸位素餐難以成名磁石引鐵於<lb/>
金不連大朝舉士愚不聞焉抱璧塗乞無為貴寶履仁<lb/>
遘禍無為貴道鴛鶵逺害不羞卑棲靈虬避難不恥汚<lb/>
泥都蔗雖甘杖之必折巧言雖美用之必滅濟濟唐朝<lb/>
萬邦作孚逢蒙雖巧必得良弓聖主雖知必得英雄螳<lb/>
螂見嘆齊士輕戰越王軾蛙國以死獻道逺知驥世偽<lb/>
知賢覆之幬之順天之矩澤如凱風惠如時雨口為禁<lb/>
闥舌為發機門機之闓楛矢不追<lb/>
<pb n="KR4h0110_WYG_006-19b"/>
　　　公宴詩<hi>陳思王植</hi>
公子敬愛客終宴不知疲清夜游西園飛蓋相追隨明<lb/>
月澄清影列宿正參差秋蘭被長坂朱華冒緑池潛魚<lb/>
躍清波好鳥鳴髙枝神颷接丹轂輕輦隨風移飄颻放<lb/>
志意千秋長若斯<lb/>
　　　贈徐幹<hi>陳思王植</hi>
驚風飄白日忽然歸西山圓景光未滿衆星燦以繁志<lb/>
士營世業小人亦不閒聊且夜行游游彼雙闕間文昌<lb/>
<pb n="KR4h0110_WYG_006-20a"/>
鬱雲興迎風髙中天春鳩鳴飛棟流猋激櫺軒顧念蓬<lb/>
室士貧賤誠足憐薇藿弗充虚皮褐猶不全慷慨有悲心興<lb/>
文自成篇寶棄怨何人和氏有其愆彈冠俟知己知己<lb/>
誰不然良田無晚歲膏澤多豐年亮懷璠璵美積久<lb/>
德愈宣親交義在敦申章復何言<lb/>
　　　又贈丁儀王粲<hi>陳思王植</hi>
從軍度函谷驅馬過西京山岑髙無極涇渭揚濁清壯<lb/>
哉帝王居佳麗殊百城員闕出浮雲承露槩泰清皇佐<lb/>
<pb n="KR4h0110_WYG_006-20b"/>
揚天惠四海無交兵權家雖愛勝全國為令名君子在<lb/>
末位不能歌德聲丁生怨在朝王子歡自營歡怨非貞<lb/>
則中和誠可經<lb/>
　　　三艮詩<hi>陳思王植</hi>
功名不可為忠義我所安秦穆先下世三臣皆自殘生<lb/>
時等榮樂既沒同憂患誰言捐軀易殺身誠獨難攬<lb/>
涕登君墓臨穴仰天歎長夜何㝠㝠一往不復還黄鳥<lb/>
為悲鳴哀哉傷肺肝<lb/>
<pb n="KR4h0110_WYG_006-21a"/>
　　　雜詩三首<hi>陳思王植</hi>
髙臺多悲風朝日照北林之子在萬里江湖迥且深方<lb/>
舟安可極離思故難任孤鴈飛南遊過庭長哀吟翹思<lb/>
慕逺人願欲托遺音形影忽不見翩翩傷我心<lb/>
　　　其二<lb/>
南國有佳人容華若桃李朝遊江北岸夕宿瀟湘沚時<lb/>
俗薄朱顔誰為發皓齒俛仰歲將暮榮耀難久恃<lb/>
　　　其三<lb/>
<pb n="KR4h0110_WYG_006-21b"/>
攬衣出中閨逍遙步兩楹閒房何寂寞緑草被堦庭空<lb/>
室自生風百鳥翩南征春思安可忘憂戚與我并佳人<lb/>
在逺道妾身單且㷀歡㑹難再遇芝蘭不重榮人皆棄<lb/>
舊愛君豈若平生寄松為女蘿依水如浮萍賫身奉衿<lb/>
帶朝夕不墮傾倘終顧盼恩永副我中情<lb/>
　　　七哀詩<hi>陳思王植</hi>
明月照髙樓流光正徘徊上有愁思婦悲歎有餘哀借<lb/>
問歎者誰言是蕩子妻君行踰十年孤妾常獨棲君若清<lb/>
<pb n="KR4h0110_WYG_006-22a"/>
路塵妾若濁水泥浮沈各異勢㑹合何時諧願為西南<lb/>
風長逝入君懷君懷良不開賤妾當何依<lb/>
　　　贈五官中郎將二首<hi>劉楨</hi>
昔我從元后整駕至南鄉過彼豐沛都與君共翺翔四<lb/>
節相推斥季冬風且涼衆賓㑹廣坐明鐙熺炎光清歌<lb/>
製妙聲萬舞在中堂金罍含甘醴羽觴行無方長夜忘<lb/>
歸來聊且為太康四牡向路馳歡恱誠未央<lb/>
　　　其二<lb/>
<pb n="KR4h0110_WYG_006-22b"/>
秋日多悲懷感慨以長嘆終夜不遑寐叙意於濡翰明<lb/>
鐙曜閨中清風淒已寒白露塗前庭應門重其闗四節<lb/>
相推斥歲月忽已殫壯士逺出征戎事將獨難涕泣灑<lb/>
衣裳能不懷所歡<lb/>
　　　公讌詩<hi>劉楨</hi>
永日行遊戲歡樂猶未央遺思在𤣥夜相與復翺翔輦<lb/>
車飛素蓋從者盈路旁月出照園中珍木鬱蒼蒼清川<lb/>
過石渠流波為魚防芙蓉散其華菡蓞溢金塘靈鳥宿<lb/>
<pb n="KR4h0110_WYG_006-23a"/>
水裔仁獸㳺飛梁華館寄流波豁達來風凉生平未始<lb/>
聞歌之安能詳投翰長嘆息綺麗不可忘<lb/>
　　　侍五官中郎將建章臺集詩<hi>應瑒</hi>
朝鴈鳴雲中音響一何哀問子游何鄉戢翼正徘徊言<lb/>
我塞門來將就衡陽栖往春翔北土今冬客南淮逺行<lb/>
蒙霜雪毛羽日摧頽常恐傷肌骨身隕沈黄泥簡珠墮<lb/>
沙石何能中自諧欲因雲雨㑹濯翼陵高梯良遇不可<lb/>
值伸睂路何階公子敬愛客樂飲不知疲和顔既已暢<lb/>
<pb n="KR4h0110_WYG_006-23b"/>
乃肯顧細微贈詩見存慰小子非所宜且為極歡情不<lb/>
醉其無歸凡百敬爾位以副饑渇懷<lb/>
　　　百一詩三首<hi>應璩</hi>
下流不可處君子慎厥初名髙不宿著易用受侵誣前<lb/>
者隳官去有人適我閭田家無所有酌醴焚枯魚問我<lb/>
何功德三入承明廬所占於此土是謂仁智居文章不<lb/>
經國筐篋無尺書用等稱才學往往見歎譽避席跪自<lb/>
陳賤子實空虚宋人遇周客慙愧靡所知<lb/>
<pb n="KR4h0110_WYG_006-24a"/>
　　　其二<lb/>
年命在桑榆東岳與我期長短有常㑹遲速不得辭斗<lb/>
酒多為樂無為待來兹室廣致凝陰臺髙來積陽奈何<lb/>
季世人侈靡在宫牆飾巧無窮極土木被朱光徴求傾<lb/>
四海雅意猶未康<lb/>
　　　其三<lb/>
子弟可不慎慎在選師友師友必長德中才可進誘<lb/>
　　　七哀詩<hi>阮瑀</hi>
<pb n="KR4h0110_WYG_006-24b"/>
丁年難再遇富貴不重來艮時忽一過身體為土灰㝠<lb/>
㝠九泉室漫漫長夜臺身盡氣力索精魂靡所能嘉肴<lb/>
設不御㫖酒盈觴杯出壙望故鄉但見蒿與莱<lb/>
　　　公讌詩<hi>王粲</hi>
昊天降豐澤百卉挺葳蕤凉風撤蒸暑清雲却炎暉髙<lb/>
㑹君子堂並坐蔭華榱嘉肴充圓方㫖酒盈金罍管絃<lb/>
發徽音曲度清且悲合坐同所樂但愬杯行遲常聞詩<lb/>
人語不醉且無歸今日不極歡含情欲待誰見眷良不<lb/>
<pb n="KR4h0110_WYG_006-25a"/>
翅守分豈能違古人有遺言君子福所綏願我賢主人<lb/>
與天享巍巍克符周公業奕世不可追<lb/>
　　　從軍詩三首<hi>王粲</hi>
從軍有苦樂但問所從誰所從神且武焉得久勞師相<lb/>
公征闗右赫怒震天威一舉滅獯虜再舉服羌夷西收<lb/>
邊地賊忽若俯拾遺陳賞越丘山酒肉踰川坻軍中多<lb/>
沃饒人馬皆溢肥徒行兼乗還空出有餘資拓地三千<lb/>
里往返速如飛歌舞入鄴城所願獲無違晝日處大朝<lb/>
<pb n="KR4h0110_WYG_006-25b"/>
日暮薄言歸外叅時明政内不廢家私禽獸憚為犧良<lb/>
苗實已揮竊慕負鼎翁願厲朽鈍姿不能效沮溺相随<lb/>
把鋤犁熟覽夫子詩信知所言非<lb/>
　　　其二<lb/>
從軍征遐路討彼東南夷方舟順廣川薄暮未安坻白<lb/>
日半西山桑梓有餘暉蟋蟀夾岸鳴孤鳥翩翩飛征夫<lb/>
心多懷悽愴令吾悲下船登髙防草露沾我衣迴身赴<lb/>
牀寢此愁當告誰身服干戈事豈得念所私即戎有授<lb/>
<pb n="KR4h0110_WYG_006-26a"/>
命兹理不可違<lb/>
　　　其三<lb/>
悠悠涉荒路靡靡我心愁四望無煙火但見林與丘城郭生榛棘<lb/>
蹊徑無所由雈蒲竟廣澤葭葦夾長流日夕凉風發翩翩漂吾<lb/>
舟寒蟬在樹鳴鸛鵠摩天游客子多悲傷淚下不可收朝入譙<lb/>
郡界曠然消人憂雞鳴達四境黍稷盈原疇館宅充鄽里士女<lb/>
滿莊馗自非賢聖國誰能享斯休詩人美樂土雖客猶願留<lb/>
　　　詠史詩<hi>王粲</hi>
<pb n="KR4h0110_WYG_006-26b"/>
自古無殉死達人共所知秦穆殺三良惜哉空爾為<lb/>
結髮事明君受恩良不訾臨歿要之死焉得不相随<lb/>
妻子當門泣兄弟哭路陲臨穴呼蒼天涕下如綆縻<lb/>
人生各有志終不為此移同知埋身劇心亦有所施<lb/>
生為百夫雄死為壯士規黄鳥作悲詩至今聲不虧<lb/>
　　　七哀詩二首<hi>王粲</hi>
西京亂無象豺虎方遘患復棄中國去委身適荆蠻親<lb/>
戚對我悲朋友相追扳出門無所見白骨蔽平原路有<lb/>
<pb n="KR4h0110_WYG_006-27a"/>
飢婦人抱子棄草間顧聞號泣聲揮涕獨不還未知身<lb/>
死處何能兩相完驅馬棄之去不忍聴此言南登霸陵<lb/>
岸囘首望長安悟彼下泉人喟然傷心肝<lb/>
　　　其二<lb/>
荆蠻非我鄉何為久滯滛方舟泝大江日暮愁我心山岡有餘<lb/>
映巖阿増重隂狐狸馳赴穴飛鳥翔故林流波激清響猿猴<lb/>
臨岸吟迅風拂裳袂白露沾衣襟獨夜不能寐攝衣起撫<lb/>
琴絲桐感人情為我發悲音羈旅無終極憂思壯難忍<lb/>
<pb n="KR4h0110_WYG_006-27b"/>
　　　贈秀才入軍二首<hi>嵇康</hi>
良馬既閑麗服有暉左攬繁弱右接忘歸風馳電逝躡<lb/>
景追飛凌厲中原顧盼生姿<lb/>
　　　其二<lb/>
息徒蘭圃秣馬華山流磻平臯垂綸長川目送歸鴻手揮五絃<lb/>
俯仰自得游心太𤣥嘉彼釣叟得魚忘筌郢人逝矣誰與盡言<lb/>
　　　酒㑹詩<hi>嵇康</hi>
樂哉苑中逰周覽無窮已百卉吐芳華崇基邈髙峙<lb/>
<pb n="KR4h0110_WYG_006-28a"/>
林木紛交錯𤣥池戲魴鯉輕丸斃翔禽纖綸出鱣鮪坐<lb/>
中發美讚異氣同音軌臨川獻清酤微歌發皓齒素琴<lb/>
揮雅操清聲随風起斯㑹豈不樂恨無東野子酒中念<lb/>
幽人守故彌終始但當體七絃寄心在知己<lb/>
　　　與阮德如<hi>嵇康</hi>
含哀還舊廬感切傷心肝良時遘數子談慰臭如蘭疇<lb/>
昔恨不早既面侔舊歡不悟卒永離念隔增憂嘆事故<lb/>
無不有别易㑹良難郢人忽已逝匠石寢不言澤雉窮<lb/>
<pb n="KR4h0110_WYG_006-28b"/>
野草靈龜樂泥蟠榮名穢人身髙位多災患未若捐外<lb/>
累肆志養浩然顔氏希有虞隰子慕黄軒㳙彭獨何人<lb/>
惟志在所安漸漬殉近欲一往不可攀生生在豫積勿<lb/>
以怵自寛南土旱不凉衿計宜早完君其愛德素行路<lb/>
慎風寒自力致所懷臨文情辛酸<lb/>
　　　詠懷七首<hi>阮籍</hi>
天馬出西北由來從東道春秋非有託富貴焉常保清<lb/>
露被臯蘭凝霜沾野草朝為媚少年夕暮成醜老自非<lb/>
<pb n="KR4h0110_WYG_006-29a"/>
王子晉誰能常美好<lb/>
　　　其二<lb/>
平生少年時輕薄好絃歌西遊咸陽中趙李相經過娯<lb/>
樂未終極白日忽蹉跎驅馬復來歸反顧望三河黄金<lb/>
百鎰盡資用常苦多北臨太行道失路將如何<lb/>
　　　其三<lb/>
湛湛長江水上有楓樹林臯蘭被徑路青驪逝駸駸逺<lb/>
望令人悲春氣感我心三楚多秀士朝雲進荒滛朱華<lb/>
<pb n="KR4h0110_WYG_006-29b"/>
振芬芳髙蔡相追尋一為黄雀哀淚下誰能禁<lb/>
　　　其四<lb/>
昔年十四五志尚好詩書被褐懷珠玉顔閔相與期開<lb/>
軒臨四野登髙望所思丘墓蔽山岡萬代同一時千秋<lb/>
萬歲後榮名安所之乃悟羨門子噭噭今自蚩<lb/>
　　　其五<lb/>
駕言發魏都南向望吹臺簫管有遺音梁王安在哉戰<lb/>
士食糟糠賢者處蒿莱歌舞曲未終秦兵已復來夾林<lb/>
<pb n="KR4h0110_WYG_006-30a"/>
非吾有朱宫生塵埃軍敗華陽下身竟為土灰<lb/>
　　　其六<lb/>
炎光延萬里洪川蕩湍瀨彎弓挂扶桑長劎倚天外泰<lb/>
山成砥礪黄河為裳帶視彼莊周子榮枯何足賴捐身<lb/>
棄中野烏鳶作患害豈若雄傑士功名從此大<lb/>
　　　其七<lb/>
少年學擊刺妙伎過曲城英風截雲霓超世發竒聲揮<lb/>
劎臨沙漠飲馬九野坰旗幟何翩翩但聞金鼔鳴軍旅<lb/>
<pb n="KR4h0110_WYG_006-30b"/>
令人悲烈烈有哀情念我平常時悔恨從此生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪巻六<lb/>
</p>
<p>
</p>
  </div>
</body>
</text>
</TEI>
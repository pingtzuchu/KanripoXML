<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷二十</head> <lb/>
    <p>
<pb n="KR4h0110_WYG_020-1a"/>
欽定四庫全書<lb/>
　古今詩刪卷二十<lb/>
　　　　　　　　　　　　明　李攀龍　編<lb/>
　　唐五言絶句<lb/>
　　　題袁氏别業<hi>賀知章</hi>
主人不相識偶坐為林泉莫謾愁沽酒囊中自有錢<lb/>
　　　夜送趙縱<hi>楊烱</hi>
趙氏連城璧由來天下傳送君還舊府明月滿前川<lb/>
<pb n="KR4h0110_WYG_020-1b"/>
　　　易水送别<hi>駱賓王</hi>
此地别燕丹壯士髮衝冠昔時人已沒今日水猶寒<lb/>
　　　贈喬侍御<hi>陳子昂</hi>
漢庭榮巧宦雲閣薄邉功可憐驄馬使白首為誰雄<lb/>
　　　子夜春歌二首<hi>郭振</hi>
陌頭楊栁枝已被春風吹妾心正斷絶君懐那得知<lb/>
　　　其二<lb/>
青樓含日光綠池起風色贈子同心花殷勤此何極<lb/>
<pb n="KR4h0110_WYG_020-2a"/>
　　　南樓望<hi>盧僎</hi>
去國三巴逺登樓萬里春傷心江上客不是故鄉人<lb/>
　　　汾上驚秋<hi>蘇頲</hi>
北風吹白雲萬里渡河汾心緒逢揺落秋聲不可聞<lb/>
　　　蜀道後期<hi>張說</hi>
客心争日月來往預期程秋風不相待先至洛陽城<lb/>
　　　照鏡見白髮<hi>張九齡</hi>
宿昔青雲志蹉跎白髪年誰知明鏡裏形影自相憐<lb/>
<pb n="KR4h0110_WYG_020-2b"/>
　　　同洛陽李少府觀永樂公主入蕃<hi>孫逖</hi>
邉地鶯花少年來未覺新羙人天上落龍塞始應春<lb/>
　　　静夜思<hi>李白</hi>
牀前看月光疑是地上霜舉頭望明月低頭思故鄉<lb/>
　　　怨情<hi>李白</hi>
羙人捲珠簾深坐嚬蛾眉但見淚痕濕不知心恨誰<lb/>
　　　秋浦歌<hi>李白</hi>
白髮三千丈緣愁似箇長不知明鏡裏何處得秋霜<lb/>
<pb n="KR4h0110_WYG_020-3a"/>
　　　獨坐敬亭山<hi>李白</hi>
衆鳥高飛盡孤雲獨去閒相看兩不厭只有敬亭山<lb/>
　　　見京兆韋叅軍量移東陽<hi>李白</hi>
潮水還東海流人却到吳相逢問愁苦淚盡日南珠<lb/>
　　　臨高䑓<hi>王維</hi>
相送臨髙臺川原杳何極日暮飛鳥還行人去不息<lb/>
　　　班婕妤<hi>王維</hi>
宫殿生秋草君王恩幸疎那堪聞鳯吹門外度金輿<lb/>
<pb n="KR4h0110_WYG_020-3b"/>
　　　雜詩<hi>王維</hi>
家住孟津河門對孟津口常有江南船寄書家中否<lb/>
　　　送別<hi>王維</hi>
山中相送罷日暮掩柴扉春草年年綠王孫歸不歸<lb/>
　　　鹿柴<hi>王維</hi>
空山不見人但聞人語響返景入深林復照青苔上<lb/>
　　　竹里館<hi>王維</hi>
獨坐幽篁裏彈琴復長嘯深林人不知明月來相照<lb/>
<pb n="KR4h0110_WYG_020-4a"/>
　　　長信草<hi>崔國輔</hi>
長信宫中草年年愁處生時侵珠履跡不使玉階行<lb/>
　　　少年行<hi>崔國輔</hi>
遺却珊瑚鞭白馬驕不行章臺折楊栁春日路傍情<lb/>
　　　送朱大入秦<hi>孟浩然</hi>
逰人五陵去寳劍直千金分首脫相贈平生一片心<lb/>
　　　春曉<hi>孟浩然</hi>
春眠不覺曉處處聞啼鳥夜來風雨聲花落知多少<lb/>
<pb n="KR4h0110_WYG_020-4b"/>
　　　洛陽訪袁拾遺不遇<hi>孟浩然</hi>
洛陽訪才子江嶺作流人聞說梅花早何如此地春<lb/>
　　　長安道<hi>儲光羲</hi>
西行一千里暝色生寒樹暗聞歌吹聲知是長安路<lb/>
　　　洛陽道<hi>儲光羲</hi>
大道直如髮春日佳氣多五陵貴公子雙雙鳴玉珂<lb/>
　　　送郭司倉<hi>王昌齡</hi>
映門淮水綠留騎主人心明月隨良掾春潮夜夜深<lb/>
<pb n="KR4h0110_WYG_020-5a"/>
　　　答武陵田太守<hi>王昌齡</hi>
仗劍行千里㣲軀敢一言曽為大梁客不負信陵恩<lb/>
　　　孟城坳<hi>裴廸</hi>
結廬古城下時登古城上古城非疇昔今人自來往<lb/>
　　　鹿柴<hi>裴廸</hi>
日夕見寒山便為獨往客不知松林事但有麏麚跡<lb/>
　　　復愁<hi>杜甫</hi>
萬國尚戎馬故園今若何昔歸相識少早已戰塲多<lb/>
<pb n="KR4h0110_WYG_020-5b"/>
　　　絶句<hi>杜甫</hi>
江碧鳥逾白山青花欲燃今春看又過何日是歸年<lb/>
　　　長干行<hi>崔灝</hi>
君家住何處妾住在横塘停船暫借問或恐是同鄉<lb/>
　　　詠史<hi>高適</hi>
尚有綈袍贈應憐范叔寒不知天下士猶作布衣看<lb/>
　　　田家春望<hi>高適</hi>
出門無所見春色滿平無可嘆無知己高陽一酒徒<lb/>
<pb n="KR4h0110_WYG_020-6a"/>
　　　行軍九日思長安故園<hi>岑參</hi>
強欲登高去無人送酒來遥憐故園菊應傍戰塲開<lb/>
　　　見渭水思秦川<hi>岑参</hi>
渭水東流去何時到雍州憑添兩行淚寄向故園流<lb/>
　　　登鸛雀樓<hi>王之渙</hi>
白日依山盡黄河入海流欲窮千里目更上一層樓<lb/>
　　　終南望餘雪<hi>祖詠</hi>
終南隂嶺秀積雪浮雲端林表明霽色城中增暮寒<lb/>
<pb n="KR4h0110_WYG_020-6b"/>
　　　罷相作<hi>李適之</hi>
避賢初罷相樂聖且銜杯為問門前客今朝㡬箇來<lb/>
　　　奉送五叔入京兼寄綦毋三<hi>李頎</hi>
隂雲帯殘日悵別此何時欲望黄山道無由見所思<lb/>
　　　左掖梨花<hi>丘為</hi>
冷豔全欺雪餘香乍入衣春風且莫定吹向玉堦飛<lb/>
　　　九日陪元魯山登北城留別<hi>蕭頴士</hi>
綿連<graphic n="KR1591" url="https://raw.githubusercontent.com/kanripo/KR-Gaiji/master/images/KR1591.png" mimeType="image/png"/>川逈杳𣺌鴉路深彭澤興不淺臨風動歸心<lb/>
<pb n="KR4h0110_WYG_020-7a"/>
　　　平蕃曲二首<hi>劉長卿</hi>
𣺌𣺌戍烟孤茫茫塞草枯隴頭那用閉萬里不防胡<lb/>
　　　其二<lb/>
絶漠大軍還平沙獨戍閒空留一片石萬古在燕山<lb/>
　　　逢俠者<hi>錢起</hi>
燕趙悲歌士相逢劇孟家寸心言不盡前路日將斜<lb/>
　　　江行無題<hi>錢起</hi>
咫尺愁風雨匡廬不可登秪疑雲霧窟猶有六朝僧<lb/>
<pb n="KR4h0110_WYG_020-7b"/>
　　　秋夜寄丘二十二員外<hi>韋應物</hi>
懐君屬秋夜散步詠凉天山空松子落幽人應未眠<lb/>
　　　聞鴈<hi>韋應物</hi>
故園渺何處歸思方悠哉淮南秋雨夜高齋聞鴈來<lb/>
　　　聽江笛送陸侍御<hi>韋應物</hi>
逺聽江上笛臨觴一送君還愁獨宿夜更向郡齋聞<lb/>
　　　答李瀚三首<hi>韋應物</hi>
孤客逢春暮緘情寄舊逰海隅人使逺書到洛陽秋<lb/>
<pb n="KR4h0110_WYG_020-8a"/>
　　　其二<lb/>
馬卿猶有壁漁父自無家想子今何處扁舟隱荻花<lb/>
　　　其三<lb/>
林中觀易罷溪上對鷗閒楚俗饒辭客何人最往還<lb/>
　　　婕妤怨<hi>皇甫冉</hi>
花枝出建章鳯管發昭陽借問承恩者雙蛾㡬許長<lb/>
　　　題竹林寺<hi>朱放</hi>
歲月人間促烟霞此地多殷勤竹林寺更得㡬回過<lb/>
<pb n="KR4h0110_WYG_020-8b"/>
　　　秋<hi>日耿湋</hi>
返照入閭巷憂來誰共語古道少人行秋風動禾黍<lb/>
　　　和張僕射塞下曲二首<hi>盧綸</hi>
鷲翎金僕姑燕尾繡蝥弧獨立揚新令千營共一呼<lb/>
　　　其二<lb/>
林暗草驚風將軍夜引弓平明尋白羽沒在石稜中<lb/>
　　　別盧秦卿<hi>司空曙</hi>
知有前期在難分此夜中無將故人酒不及石尤風<lb/>
<pb n="KR4h0110_WYG_020-9a"/>
　　　幽州<hi>李益</hi>
徑戍在桑乾年年薊水寒殷勤驛西路北去向長安<lb/>
　　　三閭廟<hi>戴叔倫</hi>
沅湘流不盡屈子怨何深日暮秋風起蕭蕭楓樹林<lb/>
　　　思君恩<hi>令狐楚</hi>
小苑鶯歌歇長門蝶舞多眼看春又去翠輦不曽過<lb/>
　　　登栁州岷山<hi>栁宗元</hi>
荒山秋日午獨上意悠悠如何望鄉處西北是融州<lb/>
<pb n="KR4h0110_WYG_020-9b"/>
　　　秋風引<hi>劉禹錫</hi>
何處秋風至蕭蕭送鴈羣朝來入庭樹孤客最先聞<lb/>
　　　鞏路感懐<hi>吕温</hi>
馬嘶白日暮劍鳴秋氣來我心𣺌無際河上去徘徊<lb/>
　　　古别離<hi>孟郊</hi>
欲別牽郎衣郎今到何處不恨歸來遲莫向臨卭去<lb/>
　　　尋隱者不遇<hi>賈島</hi>
松下問童子言師採藥去只在此山中雲深不知處<lb/>
<pb n="KR4h0110_WYG_020-10a"/>
　　　宫中題<hi>文宗皇帝</hi>
輦路生秋草上林花滿枝憑高何限意無復侍臣知<lb/>
　　　勸酒<hi>于武陵</hi>
勸君金屈巵滿酌不須辭花發多風雨人生足别離<lb/>
　　　秋日湖上<hi>薛瑩</hi>
落日五湖逰烟波處處愁浮沈千古事誰與問東流<lb/>
　　　題慈恩塔<hi>荆叔</hi>
漢國山河在秦林草樹深暮雲千里色無處不傷心<lb/>
<pb n="KR4h0110_WYG_020-10b"/>
　　　伊州歌二首<hi>樂府</hi>
聞道黄花戍頻年不解兵可憐閨裏月偏照漢家營<lb/>
　　　其二<lb/>
打起黄鶯兒莫教枝上啼啼時驚妾夢不得到遼西<lb/>
　　　哥舒歌<hi>西鄙人</hi>
北斗七星高哥舒夜𢃄刀至今窺牧馬不敢過臨洮<lb/>
　　　答人<hi>太上隐者</hi>
偶來松樹下高枕石頭眠山中無厯日寒盡不知年<lb/>
<pb n="KR4h0110_WYG_020-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0110_WYG_020-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪卷二十<lb/>
</p>
<p>
</p>
  </div>
</body>
</text>
</TEI>
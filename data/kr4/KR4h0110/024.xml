<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷二十四</head> <lb/>
    <p>
<pb n="KR4h0110_WYG_024-1a"/>
欽定四庫全書<lb/>
　古今詩刪卷二十四<lb/>
　　　　　　　　　　　　明　李攀龍　編<lb/>
　　明七言古詩<lb/>
　　　為祝彥中題山水圖<hi>劉基</hi>
髙軒玲瓏不受暑半幅輕綃宿烟雨白晝素壁生空明<lb/>
似聞水聲繞庭宇松髯拂天藤蔓垂枯根瘦石相因依<lb/>
寒濤不驚虎兕卧嵐翠欲與蛟虬飛空江悠悠一漁艇<lb/>
<pb n="KR4h0110_WYG_024-1b"/>
渚白沙明萬魚靜武陵桃花何處尋落日㣲風片帆影<lb/>
　　　蜀國絃<hi>劉基</hi>
胡笳拍㫁𤣥氷結湘靈曲終斑竹裂為君更奏蜀國絃<lb/>
一彈一聲飛上天蜀國周遭五千里峨眉岧岧連玉壘<lb/>
岷嶓出水作大江地拍天浮界南紀舒為五色朝霞暉<lb/>
慘為虎豹嘷隂霏翕為千嶂雲雨入嘘為百里雷霆飛<lb/>
白鹽雪消春水滿谷鳥相呼錦城暖巴姬倚歌漢女和<lb/>
楊栁壓橋花纂纂銅梁翠氣通青蛉碧雞啼落天上星<lb/>
<pb n="KR4h0110_WYG_024-2a"/>
山鬼號風寡鵠泣杜鵑嗚咽愁幽㝠商悲羽怒聽未了<lb/>
窮猿三聲巫峽曉瞿塘噴浪翻九淵倒瀉流泉喧木杪<lb/>
樓頭仲宣羈旅客故鄉渺渺音塵隔含悽更聽蜀國音<lb/>
不待天明頭盡白<lb/>
　　　漁樵<hi>劉基</hi>
樵問漁江湖風浪惡寧似採薪人無憂茹藜藿漁答樵<lb/>
山中何所有未若櫂扁舟得魚即沽酒<lb/>
　　　寶劍歌<hi>孫炎</hi>
<pb n="KR4h0110_WYG_024-2b"/>
銅劍光耿耿佩之可以當一龍只是隂山太古雪為誰<lb/>
結此青芙蓉明珠為飾錦為帶三尺枯蛟出冰海自從<lb/>
虎革裹干戈飛入芒碭毓光彩青田劉郎漢諸孫傳家<lb/>
惟有此物存匣中千年睡不醒白帝血染桃花痕山童<lb/>
神全眼如日時見蜿蜒走虚室我逢龍精不敢彈正氣<lb/>
直貫青天寒還君持之獻明主若歳大旱為霖雨<lb/>
　　　短歌行<hi>王偁</hi>
東風吹花墮錦筵緑楊揺蕩青樓烟主人自為鴝鵒舞<lb/>
<pb n="KR4h0110_WYG_024-3a"/>
小伎更奏鴛鴦絃當杯入手君不醉落日已在西山顛<lb/>
短歌一曲心茫然請看明鏡髙臺上何須白髪悲芳年<lb/>
　　　古劍行贈周辰<hi>王偁</hi>
憶昔干將初鑄日五夜龍池飛霹靂秋水芒寒鷿鵜膏<lb/>
虹光鍔吐蓮花質當年曾聞易水歌荆卿不濟當如何<lb/>
從來相隨赤帝子颯颯秋郊泣[婺-矛+牙]鬼乃知神物用有時<lb/>
風雲變化誰能知祇今蕭條潭水上白日往往蛟龍飛<lb/>
俠客相看魂欲死一片雄心許知己别來夜夜匣裏鳴<lb/>
<pb n="KR4h0110_WYG_024-3b"/>
憶君清淚如鉛水為君摩挲試相看劍歌有曲君莫彈<lb/>
從來烈士皆如此茫茫萬古悲風寒<lb/>
　　　題楊諭德所藏王孟端瀟湘萬竹圖<hi>曾棨</hi>
王郎畫竹何神竒落筆便覺清風吹蛟龍怒爾雷雨泣<lb/>
滄溟倒捲雲淋漓有時氣酣索紙筆兔起鶻落誰能測<lb/>
縱橫滿眼金錯刀四座隂森氷雪色九疑峯髙青入天<lb/>
洞庭水與三江連霓旌翠羽半明滅至今遥拂蒼梧烟<lb/>
玉堂之居逈蕭爽誰與此君同一賞闗西美人襟抱清<lb/>
<pb n="KR4h0110_WYG_024-4a"/>
對此翛然絶塵想我亦平生愛竹流乗興欲作瀟湘遊<lb/>
何時泛舟弄明月推篷却聽江南秋<lb/>
　　　寄張侍御<hi>李夢陽</hi>
嚶其鳴矣彼何求天下願識韓荆州心傾義投神便往<lb/>
萬古不廢江河流張侯崛起西南裔覽輝振翮風雲際<lb/>
鉤陳蒼涼閶闔閉排閽直謁蓬萊帝挺身遂作蘭臺賓<lb/>
誓與朱檻爭嶙峋已看騕䮍狹道路復訝鵰鶚卑風塵<lb/>
霜飛維揚海氣苦陽行沮洳汾花春還朝衮衣換日月<lb/>
<pb n="KR4h0110_WYG_024-4b"/>
立仗正色映星辰行步既工馬從瘦諫草每就雞將晨<lb/>
予也綸竿孟諸客心本無他衆莫白雷劍雖埋光在天<lb/>
卞玉未剖終為石垂老重逢萬國清且自射獵芒碭澤<lb/>
　　　楊花篇<hi>李夢陽</hi>
洛陽三月春風起楊花飛入千門裏只見朝縈上苑烟<lb/>
那知夕逐東流水苑烟流水無休歇暖日輕盈度仙闕<lb/>
趙女瑶臺貯綵霞班姬團扇啼明月綵霞明月幾沉輝<lb/>
陌上行人亂撲衣征夫栁塞愁看鴈少婦香閨懶上機<lb/>
<pb n="KR4h0110_WYG_024-5a"/>
栁塞香閨萬餘里草色連天度隴水玉門闗外雪猶飛<lb/>
章臺樹裏風先起誰家浪子千金馬平明挾彈章臺下<lb/>
頭上羅巾玳瑁簪腰間寶鋏珊瑚把踏絮來尋買酒家<lb/>
持香坐調當壚者當壚美人怨陽春笑掇揚花襯繡裀<lb/>
青樓薄暮難消遣白雪漫天愁殺人㝠㝠漠漠春無極<lb/>
此時唯有楊花色一朝風雨蘼蕪爛獨摻垂條三歎息<lb/>
　　　漢京篇<hi>李夢陽</hi>
漢家臨帝極複道衆星羅烟花開甸服錦繡列山河山<lb/>
<pb n="KR4h0110_WYG_024-5b"/>
河自古稱佳麗城中半是王侯第峻閣重樓夾道懸雲<lb/>
房霧殿森虧蔽牧豚賣珠登要津樊噲亦是鼔刀人時<lb/>
來叱咤生風雨奄見吹噓走鬼神平津結兄葢侯弟杯<lb/>
酒相看何意氣執鞭盡是虎賁郎守門不説長安尉長<lb/>
安烽火入邊城挺劍辭君萬里行去日千官遮馬餞歸<lb/>
來天子降階迎朱弓尚抱流沙月寶鋏常飛瀚海星不<lb/>
分燕然先勒石直教麟閣後標名豈知盛滿多仇忌可<lb/>
惜榮華如夢寐第宅田園奪與人丹書鐵券成何事霍<lb/>
<pb n="KR4h0110_WYG_024-6a"/>
氏門牆狐夜號魏其池館長蓬蒿三千劍客今誰在十<lb/>
二珠樓空復髙後車不戒前車覆又破黃金買金谷洛<lb/>
陽亭榭與山齊北邙車馬如雲逐隂郭豪華真可憐雲<lb/>
臺將相珥貂連當時却怪桐江叟獨着羊裘伴帝眠<lb/>
　　　行路難<hi>何景明</hi>
牀有織綺篋有織素請君視綺還視素憐新不如莫棄<lb/>
故樽中有酒盤有餐聽我為歌行路難衆中懽樂多志<lb/>
氣豈知他人不得意白日有時不照地安能保君常不<lb/>
<pb n="KR4h0110_WYG_024-6b"/>
棄天河熒熒西北轉織女牽牛不相見由來天上亦别<lb/>
離何怪人間有悲怨世情磷薄惡衰賤駕車馳馬如雷<lb/>
電少年不得君愛惜紅顏勝人亦何益<lb/>
　　　田子行<hi>何景明</hi>
我持彤管雙鳳翎浮沈帝旁近紫庭文園著書久消渴<lb/>
據地酣歌常不醒長安少女花在側茂陵美妾空娉婷<lb/>
漢皇不好相如賦方朔誰知是歳星<lb/>
　　　呉偉飛泉圖<hi>何景明</hi>
<pb n="KR4h0110_WYG_024-7a"/>
長安獨過田子舍留我一翫飛泉畫絶壁如聞風雨來<lb/>
晴天安得蛟龍挂呉生跌宕得畫理潦草落筆皆可喜<lb/>
飛泉却出沓嶂間山即真山水真水客堂六月生晝寒<lb/>
耳中彷彿髙江灘江灘窈窕不可測波濤洶湧多竒觀<lb/>
泉邊三老顏色異偶坐似是莊與惠萬里誰論到海心<lb/>
百年詎識臨淵意偉哉田子今儒宗文標南指匡廬峯<lb/>
不須對此更惆悵會看瀑布青天上杉風松日隔縹緲<lb/>
雲瀧雪灨何雄壯我常夢往神空向豈無呉生好手筆<lb/>
<pb n="KR4h0110_WYG_024-7b"/>
為我寫寄廬山障<lb/>
　　　畫魚<hi>何景明</hi>
大魚昻藏若人立衝波跋浪風江急傍觀二鯉各有神<lb/>
倐忽波濤隨出入中堂鬐鬛動杳㝠坐久始識為丹青<lb/>
青天萬里拂絹素筆力咫尺開滄溟禹門天地雲霧裏<lb/>
白晝雷霆行地底何人有力移置此酒酣相視一改容<lb/>
只愁化作三蛟龍<lb/>
　　　金陵歌送李先生<hi>何景明</hi>
<pb n="KR4h0110_WYG_024-8a"/>
李公為舅有吕甥甥舅四海皆知名吕君闗西昨日去<lb/>
公自金陵來復行金陵江水無㫁絶金陵之山髙嶻嶻<lb/>
龍虎千年抱帝京星辰萬里羅天闕白鷺洲前芳草歇<lb/>
清江浦上看明月燕山北望花如雪<lb/>
　　　子昻畫馬圖<hi>何景明</hi>
學士宋王孫畫馬皆龍姿曾寫飛黃出天廏尚留雲影<lb/>
落瑶池池頭馬官錦靴袴長牽緩鞚時時顧萬里精神<lb/>
開絹素百年毛鬛生風霧吁嗟内乗無人識想見奔騰<lb/>
<pb n="KR4h0110_WYG_024-8b"/>
過都國翠仗朱軒數往來金羈玉勒增顏色只今天子<lb/>
罷南征又聞東巡遼海城安得此馬忽然生登壇一顧<lb/>
千金輕天上常隨八駿行<lb/>
　　　寄顧華玉<hi>徐禎卿</hi>
去嵗君為薊門客燕山雪暗秦雲白馬上相逢脱紫貂<lb/>
朝回沽酒城南陌燕山此日雪雰雰祇見秦雲不見君<lb/>
胡天白鴈南飛盡千里相思那得聞<lb/>
　　　結客少年塲行<hi>唐順之</hi>
<pb n="KR4h0110_WYG_024-9a"/>
長安少年膽氣粗生來恥作轅下駒買交不惜千金意<lb/>
使氣能拚七尺軀探丸夜入平陵郭走狗時過渭水隅<lb/>
朱門傾葢爭言晚白首同心不願餘俠士由來重然諾<lb/>
一言妻子堪相托魯國朱家不學儒洛陽劇孟偏能博<lb/>
别有侯王勢絶倫朱甍甲第接天闉蕭朱自倚金貂貴<lb/>
班許元稱肺腑親青牛翠幰朝朝合錦瑟朱絃夜夜新<lb/>
門下俱為驚座客堂中皆是報恩人當時顧盼生光彩<lb/>
自矜意氣常無改何言榮華有沈銷雲散星分在一朝<lb/>
<pb n="KR4h0110_WYG_024-9b"/>
舊客誰過竇車騎新知盡入霍嫖姚始知富貴多親故<lb/>
始知貧賤多辛苦他年北闕兢彈冠今日南山空射虎<lb/>
積薪前後逓相踰一生一死交懸殊獨有子雲甘寂寞<lb/>
閉門自草太𤣥書<lb/>
　　　歳暮贈于鱗<hi>許邦才</hi>
長卿慕人千載前何似與君俱少年子雲期人千載後<lb/>
何似與君俱白首君有仙才自不知顧我逃禪衆所嗤<lb/>
擁褐閉闗恣偃蹇買山百里猶嫌淺終年藥裹清羸疾<lb/>
<pb n="KR4h0110_WYG_024-10a"/>
深夜髙吟獨抱膝興來攝客登華巔醉去目客談劍術<lb/>
　　　于鱗罷官歌<hi>王世貞</hi>
人間竒事竟何限李生掉頭西出闗金魚紫衫擲中道<lb/>
曳耒長耕厯下山巨靈髙掌摭不住玉女噏囈愁雲鬟<lb/>
山東海岳奮生色星辰錯落雄其間雕鎪萬象挾元氣<lb/>
從此天翁不得閒詞塲鴈行忝王李悵望逸翮那由攀<lb/>
燕京冠葢但嶻嵲狂夫往事猶能説酒歇哀絃下風雨<lb/>
劍舞急調排虹霓有客十詩九不道布衣吾儕甘折節<lb/>
<pb n="KR4h0110_WYG_024-10b"/>
鳳凰池頭失傲吏餘子散作中原别已許骯髒驕青雲<lb/>
復得飄零鬬白雪誰其逺遊足暢意五斗往往揺余舌<lb/>
嗚呼李生太竒絶贈生兩丸弄千秋騎一黃鶴覽九州<lb/>
君不見古來豪傑多自量屈宋焉敢兼巢由<lb/>
　　　慰明卿再謫<hi>王世貞</hi>
明堂堂成不見帝十二牧伯朝逡巡丞相肩輿入内殿<lb/>
揺筆一掃三千人王生束裝視黜籍乃見武昌呉國倫<lb/>
無官可謫左已久有地足徙恩仍新甘泉諸貴氣成雲<lb/>
<pb n="KR4h0110_WYG_024-11a"/>
呉也舊是甘泉臣小臣無狀業萬死尚許短檄隨風塵<lb/>
長沙坐中止鵩鳥魯東門外悲麒麟何方魑魅不撫掌<lb/>
何處猿猱不鼔脣李侯杜門十月矣唶女再黜奚其陳<lb/>
此時尺一馳南康府主揶揄目呉郎巻衣大笑出府舍<lb/>
一舸乗風上武昌匡廬五老宛相揖長江九𣲖流飛觴<lb/>
歸來蕭條四壁立大媍誶罵小媍傷女等徒稱擅金石<lb/>
豈無宗徐李與王時從處士誇鸚鵡可捄文君典鷫鸘<lb/>
何物故人能見負却令妻子狥文章啼寒泣飢苦未巳<lb/>
<pb n="KR4h0110_WYG_024-11b"/>
東馳西竄窮遐荒燕中炊米若炊玉公田種秫不種秔<lb/>
貢家車馬誰與買季子貂裘胡計藏解道人間富官職<lb/>
女豈不念頭上霜呉郎欲答答不得王生請為歌夙昔<lb/>
日者歳之丙辰前五星猶聞在奎壁片語髙呼白雪飛<lb/>
寸心肯讓青雲色天台少年強解事呉郎目懾遺其舄<lb/>
豈唯呉郎衆辟易但語吾曹少堅敵司空撾鼔獨裸袒<lb/>
武安行酒半膝席小兒僅呼楊德祖一錢可擬程不識<lb/>
但聞曹中理公事君其且看西山碧故知萬變同飜手<lb/>
<pb n="KR4h0110_WYG_024-12a"/>
風雨青天晝能吼遺舄少年座上坐誰哉捧案前奔走<lb/>
世人榮辱強相制吾輩行藏終自取妻子寧須饒逺略<lb/>
且用七尺餌其口即使女官更削盡豫章男子得活不<lb/>
女乏江陵千樹橘來共呉門千畦韭耕盡要離墓上雲<lb/>
洗眼看他竟何有<lb/>
　　　送許永寧<hi>王世貞</hi>
許生少小青雲客一日交遊滿東國是時厯下李于鱗<lb/>
往往道汝文章伯薊門紅塵萬楊栁五馬忽停趙州守<lb/>
<pb n="KR4h0110_WYG_024-12b"/>
吾徒零落聲華盡且復低眉事奔走清霜片片照呉鈎<lb/>
北斗揷地河西流要知肝膽酒邊露還是當年荆聶儔<lb/>
有道何妨且棲止獨棹天南破盤水未容魑魅快時人<lb/>
尚有頭顱辨山鬼携手慷慨河梁篇丈夫㣲名安足憐<lb/>
眼前離合差挂意此輩豈與千秋權<lb/>
　　　送李于鱗守順德<hi>徐中行</hi>
去春從君燕市遊眼前諸子同杯酒今春送君河梁上<lb/>
爾我躊躇自携手大雅沈淪况已久吾儻相逢信非偶<lb/>
<pb n="KR4h0110_WYG_024-13a"/>
乾坤反覆賢豪至百年麟鳳生郊藪孝宗作者李與何<lb/>
力挽江河始東走君也蚤得哲匠心𤣥夜昭回開北斗<lb/>
睥睨堪凌異代人招攜復得同心友朅來陸沈郎署中<lb/>
玉石蒼茫竟誰剖王生披覩自青年謝客隂森回白首<lb/>
余之同袍梁與宗感會風雲成不朽嘯侣頻過碣石宫<lb/>
善謔清懽何不有席上揮毫烟霧飛燈前擊劍風雷吼<lb/>
唶嚄雄辯謝雕龍等閒世事同芻狗嗟哉此意人知否<lb/>
世路風塵莽荆棘相知歳月違南北褰帷君遂守扶風<lb/>
<pb n="KR4h0110_WYG_024-13b"/>
執㦸余猶滯京國酒殘日落君當行且復斯須岐路側<lb/>
纒綿竒樹本連枝婉孌鵷雛分比翼龍劍精靈雖共存<lb/>
瑶琴神理終誰識平生知己自君盡别後何人寫胸臆<lb/>
趙地曾誇三輔豪意氣環竒自疇昔士慕平原有處囊<lb/>
予懷鉅鹿無終食卧閣春風鼔瑟聲行軒明月連城色<lb/>
秋日如逢北使來報書慰我長相憶<lb/>
　　　月下吟<hi>汪時元</hi>
客裏年年滯呉越鳳凰山上望秋月空山無那白雲寒<lb/>
<pb n="KR4h0110_WYG_024-14a"/>
秋風蕭蕭吹短髪明月照我我徘徊強斟緑酒心欲摧<lb/>
白雲倐忽成蒼狗功名富貴安在哉館娃宮越王臺<lb/>
只今惟見蒿與萊寂寞沈吟孤月下愁聽江聲長夜哀<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0110_WYG_024-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪巻二十四<lb/>
</p>
<p>
</p>
  </div>
</body>
</text>
</TEI>
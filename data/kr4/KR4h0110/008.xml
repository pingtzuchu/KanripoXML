<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩删巻八</head> <lb/>
    <p>
<pb n="KR4h0110_WYG_008-1a"/>
欽定四庫全書<lb/>
　古今詩删巻八<lb/>
　　　　　　　　　　　　明　李攀龍　編<lb/>
　　宋詩<lb/>
　　　直東宫答鄭尚書<hi>顔延之</hi>
皇居體環極設險祗天工兩闈阻通軌對禁限清風跂<lb/>
予旅東館徒歌屬南墉寢興鬰無已起觀辰漢中流雲<lb/>
藹青闕皓月鑒丹宫踟蹰清防密徙倚悼漏窮君子吐<lb/>
<pb n="KR4h0110_WYG_008-1b"/>
芳訊感物惻余衷惜無丘園秀景行彼高松知言有誠<lb/>
實羙價難克充何以銘嘉貺言樹絲與桐<lb/>
　　　車駕幸京口侍遊蒜山作<hi>顔延之</hi>
元天高北列日觀臨東溟入河起陽峽踐華因削成巖<lb/>
險去漢宇襟衛徙呉京流池自化造山闗固神營園縣<lb/>
極方望邑社總地靈宅道炳星緯誕曜應辰明睿思纏<lb/>
故里巡駕帀舊坰陟峰騰輦路尋雲抗瑶甍春江壯風<lb/>
濤蘭野茂荑英宣遊𢎞下濟窮逺凝聖情嶽濱有和㑹<lb/>
<pb n="KR4h0110_WYG_008-2a"/>
祥習在卜征周南悲昔老留滯感遺氓空食疲廊肆反<lb/>
稅事巖耕<lb/>
　　　始安郡還都與張湘州登巴陵城樓作<hi>顔延之</hi>
江漢分楚望衡巫奠南服三湘淪洞庭七澤藹荆牧經<lb/>
塗延舊軌登闉訪川陸水國周地險河山信重複却倚<lb/>
雲夢林前瞻京臺囿清雰霽岳陽曾暉薄瀾澳悽矣自<lb/>
逺風傷哉千里目萬古陳往還百代勞起伏存沒竟何<lb/>
人炯介在明淑請從上世人歸來藝桑竹<lb/>
<pb n="KR4h0110_WYG_008-2b"/>
　　　五君詠二首<hi>顔延之</hi>
　　　阮歩兵<lb/>
阮公雖淪跡識密鑒亦洞沉醉似埋照寓辭類託諷長<lb/>
嘯若懐人越禮自驚衆物故不可論途窮能無慟<lb/>
　　　嵇中散<lb/>
中散不偶世本自餐霞人形解驗黙仙吐論知凝神立<lb/>
俗迕流議尋山洽隠淪鸞翮有時鎩龍性誰能馴<lb/>
　　　北宅祕園<hi>謝莊</hi>
<pb n="KR4h0110_WYG_008-3a"/>
夕天霽晚氣輕霞澄暮隂㣲風清幽幌餘日照青林收<lb/>
光漸忩歇窮園自荒深緑池翻素景秋槐響寒音伊人<lb/>
儻同愛絃酒共棲尋<lb/>
　　　述祖徳詩二首<hi>謝靈運</hi>
逹人貴自我髙情屬天雲兼抱濟物性而不纓垢氛霞<lb/>
生蕃魏國展季救魯人弦高犒晉師仲連卻秦軍臨組<lb/>
乍不緤對珪寧肯分惠物辭所賞勵志故絶人苕苕歴<lb/>
千載遥遥播清塵清塵竟誰嗣明哲垂經綸委講綴道<lb/>
<pb n="KR4h0110_WYG_008-3b"/>
論改服康世屯屯難既云康尊主隆斯民<lb/>
　　　其二<lb/>
中原昔喪亂喪亂豈解已崩騰永嘉末逼迫太元始河<lb/>
外無反正江介有䠞圯萬邦咸震懾横流賴君子拯溺<lb/>
由道情龕暴資神理秦趙欣来蘇燕魏遲文□賢相謝<lb/>
世運逺圖因事止髙揖七州外拂衣五湖裏隨山疏濬<lb/>
潭傍巖藝枌梓遺情捨塵物貞觀丘壑美<lb/>
　　　從遊京口北固應詔<hi>謝靈運</hi>
<pb n="KR4h0110_WYG_008-4a"/>
玉璽戒誠信黄屋示崇高事為名教用道以神理超昔<lb/>
聞汾水游今見塵外鏕鳴笳發春渚稅鑾登山椒張組<lb/>
眺倒景列筵矚歸潮逺巖映蘭薄白日麗江臯原隰荑<lb/>
緑桞墟囿散紅桃皇心美陽澤萬象咸光昭顧已枉維<lb/>
縶撫志慙塲苖工拙各所冝終以反林巢曾是榮舊想<lb/>
覽物奏長謡<lb/>
　　　鄰里相送至方山<hi>謝靈運</hi>
祗役出皇邑相期憇甌越解纜及流潮懐舊不能發析<lb/>
<pb n="KR4h0110_WYG_008-4b"/>
析就衰林皎皎明秋月含情易為盈遇物難可歇積痾<lb/>
謝生慮寡欲罕所闕資此永幽棲豈伊年歳别各勉日<lb/>
新志音塵慰寂蔑<lb/>
　　　過始寧墅<hi>謝靈運</hi>
束髮懐耿介逐物遂推遷違志似如昨二紀及兹年緇<lb/>
磷謝清曠疲薾慙貞堅拙疾相倚薄還得静者便剖竹<lb/>
守滄海枉帆過舊山山行窮登頓水渉盡洄㳂巖峭嶺<lb/>
稠疊洲縈渚連綿白雲抱幽石緑篠媚清漣葺宇臨廻<lb/>
<pb n="KR4h0110_WYG_008-5a"/>
江築觀基曽巔揮手告鄉曲三載期歸旋且為樹枌檟<lb/>
無令孤願言<lb/>
　　　晚出西射堂<hi>謝靈運</hi>
歩出西城門遥望城西岑連障疊巘崿青翠杳深沉曉<lb/>
霜楓葉丹夕曛嵐氣隂節往慼不淺感来念已深覊雌<lb/>
戀舊侶迷鳥懐故林含情尚勞愛如何離賞心撫鏡華<lb/>
緇鬢攬帶緩促衿安排徒空言幽獨頼鳴琴<lb/>
　　　登池上樓<hi>謝靈運</hi>
<pb n="KR4h0110_WYG_008-5b"/>
濳虬媚幽姿飛鴻響逺音薄霄愧雲浮棲川怍淵沈進<lb/>
徳智所拙退耕力不任狥禄反窮海卧疴對空林衾枕<lb/>
昧節候褰開暫窺臨傾耳聆波瀾舉目眺嶇嶔初景革<lb/>
緒風新陽改故隂池塘生春草園桞變鳴禽祁祁傷豳<lb/>
歌萋萋感楚吟索居易永乆離羣難處心持操豈獨古<lb/>
無悶徴在今<lb/>
　　　齋中讀書<hi>謝靈運</hi>
昔余遊京華未嘗廢丘壑矧乃歸山川心迹雙寂莫虚<lb/>
<pb n="KR4h0110_WYG_008-6a"/>
館絶諍訟空庭來鳥雀卧疾豐暇豫翰墨時間作懐抱<lb/>
觀古今寢食展戲謔既笑沮溺苦又哂子雲閣執㦸亦<lb/>
以疲耕稼豈云樂萬事難並歡達生幸可託<lb/>
　　　初去郡<hi>謝靈運</hi>
彭薛裁知耻貢公未遺榮或可優貪競豈足稱達生伊<lb/>
予秉㣲尚拙訥謝浮名廬園當棲巖卑位代躬耕顧已<lb/>
雖自許心迹猶未并無庸方周任有疾像長卿畢娶類<lb/>
尚子薄遊似邴生㳟承古人意促裝返柴荆牽絲及元<lb/>
<pb n="KR4h0110_WYG_008-6b"/>
興解龜在景平負心二十載於今廢將迎理棹遄還期<lb/>
遵渚騖脩坰遡溪終水渉登嶺始山行野曠沙岸淨天<lb/>
髙秋月明憇石挹飛泉攀林搴落英戰勝臞者肥鑒止<lb/>
流歸停即是羲唐化獲我擊壤情<lb/>
　　　田南樹園激流植援<hi>謝靈運</hi>
樵隠俱在山由來事不同不同非一事養痾亦園中中<lb/>
園屏氛雜清曠招逺風卜室倚北阜啟扉靣南江激澗<lb/>
代汲井挿槿當列墉羣木既羅戸衆山亦當忩靡迤趨<lb/>
<pb n="KR4h0110_WYG_008-7a"/>
下田迢逓瞰髙峯寡欲不期勞即事罕人功唯開蔣生<lb/>
徑永懐求羊蹤賞心不可忘妙善冀能同<lb/>
　　　石壁精舍還湖中作<hi>謝靈運</hi>
昏旦變氣候山水含清暉清暉能娯人游子澹忘歸出<lb/>
谷日尚早入舟陽已㣲林壑斂暝色雲霞收夕霏芰荷<lb/>
迭映蔚蒲稗相因依披拂趨南逕愉恱偃東扉慮澹物<lb/>
自輕意愜理無違寄言攝生客試用此道推<lb/>
　　　石門新營所住四靣髙山廻溪石瀨茂林脩竹<lb/>
<pb n="KR4h0110_WYG_008-7b"/>
　　　<hi>謝靈運</hi>
躋險築幽居披雲卧石門苔滑誰能歩葛弱豈可捫嫋<lb/>
嫋秋風過萋萋春草繁美人遊不還佳期何由敦芳塵<lb/>
凝瑶席清醑滿金罇洞庭空波瀾桂枝徒攀翻結念屬<lb/>
霄漢孤景莫與諼俯濯石下潭仰看條上猿早聞夕飈<lb/>
急晚見朝日暾崖傾光難留林深響昜奔感往慮有復<lb/>
理來情無存庶持乗日車得以慰營魂匪為衆人說冀<lb/>
與智者論<lb/>
<pb n="KR4h0110_WYG_008-8a"/>
　　　初發石首城<hi>謝靈運</hi>
白珪尚可磨斯言易為緇雖抱中孚爻猶勞貝錦詩寸<lb/>
心若不亮㣲命察如絲日月垂光景成貸遂兼兹出宿<lb/>
薄京畿晨装搏曾颸重經平生别再與朋知辭故山日<lb/>
已逺風波豈還時迢迢萬里帆茫茫終何之遊當羅浮<lb/>
行息必廬霍期越海陵三山遊湘歴九嶷欽聖若旦暮<lb/>
懐賢亦悽其皎皎明發心不為歳寒欺<lb/>
　　　東陽溪中贈荅二首<hi>謝靈運</hi>
<pb n="KR4h0110_WYG_008-8b"/>
可憐誰家婦縁流灑素足明月在雲間迢迢不可得<lb/>
　　　其二<lb/>
可憐誰家郎縁流乗素舸但問情若為月就雲中墮<lb/>
　　　登江中孤嶼<hi>謝靈運</hi>
江南倦歴覽江北曠周旋懐新道轉逈尋異景不延亂<lb/>
流趨正絶孤嶼媚中川雲日相輝映空水共澄鮮表靈<lb/>
物莫賞藴真誰為傳想像崑山姿緬邈區中縁始信安<lb/>
期術得盡養生年<lb/>
<pb n="KR4h0110_WYG_008-9a"/>
　　　秋懐<hi>謝恵連</hi>
平生無志意少小嬰憂患如何乗苦心矧復值秋晏皎<lb/>
皎天月明奕奕河宿爛蕭瑟含風蟬寥唳度雲鴈寒商<lb/>
動清閨孤燈曖幽幔耿介繁慮積展轉長宵半夷險難<lb/>
預謀倚伏昧前算雖好相如達不同長卿慢頗恱鄭生<lb/>
偃無取白衣宦未知古人心且從性所翫賔至可命觴<lb/>
朋來當染翰高臺驟登踐清淺時陵亂頽魄不再圓<lb/>
傾羲無兩旦金石終銷毁丹青蹔彫煥各勉𤣥髪歡無<lb/>
<pb n="KR4h0110_WYG_008-9b"/>
貽白首嘆因歌遂成賦聊用布親串<lb/>
　　　泛湖歸出樓中望月<hi>謝惠連</hi>
日落泛澄瀛星羅遊輕橈憇榭靣曲汜臨流對廻潮輟<lb/>
䇿共駢筵並坐相招要哀鴻鳴沙渚悲猿響山椒亭亭<lb/>
映江月䬟䬟出谷飈斐斐氣羃岫泫泫露盈條近矚袪<lb/>
幽藴逺視盪諠囂晤言不知罷從夕至清朝<lb/>
　　　從登香罏峯<hi>鮑照</hi>
辭宗盛荆夢登歌美鳬繹徒收杞梓饒曾非羽人宅羅<lb/>
<pb n="KR4h0110_WYG_008-10a"/>
景藹雲扄沾光扈龍策御風親列涂乗山窮禹迹含嘯<lb/>
對霧岑延蘿倚峯壁青㝠揺煙樹穹跨負天石霜崖滅<lb/>
土膏金澗測泉脉旋淵抱星漢乳竇通海碧谷館駕鴻<lb/>
人巖棲咀丹客殊物藏珍怪竒心隠仙籍高世伏音華<lb/>
綿古遁精魄蕭瑟生哀聽參差逺驚覿慙無獻賦才洗<lb/>
汙奉毫帛<lb/>
　　　贈故人馬子喬六首<hi>鮑照</hi>
躑躅城上羊攀偶食𤣥草俱共日月輝昏明獨何早夕<lb/>
<pb n="KR4h0110_WYG_008-10b"/>
風飄野籜飛塵被長道親愛難重陳懐憂坐空老<lb/>
　　　其二<lb/>
寒灰滅更然夕華晨更鮮春氷雖暫觧冬水復還堅佳<lb/>
人捨我去賞愛長絶縁歡至不留日感物輒傷年<lb/>
　　　其三<lb/>
松生隴坂上百尺下無枝東南望河尾西北隠崑崖野<lb/>
風振山籟朋鳥夜驚離悲凉貫年節葱翠恒若斯安得<lb/>
草木心不怨寒暑移<lb/>
<pb n="KR4h0110_WYG_008-11a"/>
　　　其四<lb/>
種橘南池上種杏北池中池北既少露池南又多風早<lb/>
寒逼晚歳衰恨滿秋容湘濵有靈鳥其字曰鳴鴻一挹<lb/>
繒繳痛長别逺無雙<lb/>
　　　其五<lb/>
皎如川上鵠赫似握中丹宿心誰不欺明白古所難慿<lb/>
楹觀皓露灑酒盪憂顔永念平生意窮光不忍還淹留<lb/>
徒攀桂延佇空結蘭<lb/>
<pb n="KR4h0110_WYG_008-11b"/>
　　　其六<lb/>
雙劎將離别先在匣中鳴煙雨交將夕從此遂分形雌<lb/>
沈吴江裏雄飛入楚城吴江深無底楚闗有崇扄一為<lb/>
天地别豈直限幽明神物終不隔千祀儻還并<lb/>
　　　和王丞<hi>鮑照</hi>
限生歸有窮長意無已年秋心日逈絶春思坐連綿銜<lb/>
協曠古願斟酌高代賢遯迹俱浮海採藥共還山夜聽<lb/>
横石波朝望宿巖煙明澗子㳂越飛蘿予縈牽性好必<lb/>
<pb n="KR4h0110_WYG_008-12a"/>
齊遂迹幽非妄傳滅志身世表藏名琴酒間<lb/>
　　　上潯陽還都道中作<hi>鮑照</hi>
昨夜宿南陵今旦入蘆洲客行惜日月崩波不可留侵<lb/>
星赴早路畢景逐前儔鱗鱗夕雲起獵獵晚風遒騰沙<lb/>
鬱黄霧翻浪揚白鷗登艫眺淮甸掩泣望荆流絶目盡<lb/>
平原時見逺煙浮倐忽坐還合俄思甚兼秋未嘗違戸<lb/>
庭安能千里遊誰令乏古節貽此越鄉憂<lb/>
　　　還都至三山望石頭城<hi>鮑照</hi>
<pb n="KR4h0110_WYG_008-12b"/>
泉源安首流川末澄逺波晨光被水族曉氣歇林阿兩<lb/>
江皎平逈三山鬱駢羅南帆望越嶠北㮄指齊河闗扄<lb/>
繞天邑襟帶抱尊華長城非壑嶮峻岨似荆芽攅樓貫<lb/>
白日摛堞隠丹霞征夫喜觀國遊子遲見家流連入京<lb/>
引躑躅望鄉歌彌前歎景促逾近勌路多偕萃猶如兹<lb/>
𢎞易將謂何<lb/>
　　　詠史<hi>鮑照</hi>
五都矜財雄三川養聲利百金不市死明經有高位京<lb/>
<pb n="KR4h0110_WYG_008-13a"/>
城十二衢飛甍各鱗次仕子彯華纓遊客竦輕轡明星<lb/>
晨未晞軒盖已雲至賔御紛颯沓鞍馬光照地寒暑在<lb/>
一時繁華及春媚君平獨寂寞身世兩相棄<lb/>
　　　行藥至城東橋<hi>鮑照</hi>
鷄鳴闗吏起伐鼔早通晨嚴車臨逈陌延瞰歴城闉蔓<lb/>
草縁高隅修楊夾廣津迅風首旦發平路塞飛塵擾擾<lb/>
遊宦子營營市井人懐金近從利撫劎逺辭親爭先萬<lb/>
里塗各事百年身開芳及稚節含綵吝驚春尊賢永照灼<lb/>
<pb n="KR4h0110_WYG_008-13b"/>
孤賤長隠淪容華坐銷歇端為誰苦辛<lb/>
　　　園中秋散<hi>鮑照</hi>
負疾固無豫晨衿悵已單氣交蓬門疎風數園草殘荒<lb/>
墟半晚色幽庭憐夕寒既悲月戸清復切夜蟲酸流枕<lb/>
商聲苦騷殺年志䦨臨歌不知調發興誰與歡儻結絃<lb/>
上情豈孤林下彈<lb/>
　　　觀圃人藝植<hi>鮑照</hi>
善賈笑蠶漁巧宦賤農牧逺養遍闗市深利窮海陸乗<lb/>
<pb n="KR4h0110_WYG_008-14a"/>
軺實金羈當壚信珠服居無逸身伎安得坐粱肉徒承<lb/>
屬生幸政緩吏平陸春畦及耘藝秋塲早芟築澤閱既<lb/>
繁高山營又登熟抱鍤壠上飡結茅野中宿空識已尚<lb/>
淳寧知俗翻覆<lb/>
　　　遇銅山掘黄精<hi>鮑照</hi>
土肪閟中經水芝韜内䇿實餌緩童年命藥駐衰歴矧<lb/>
蓄終古情重拾煙霧迹羊角棲斷雲榼口流隘石銅溪<lb/>
晝森沈乳竇夜涓滴既類風門磴復像天井壁蹀蹀寒<lb/>
<pb n="KR4h0110_WYG_008-14b"/>
葉離灇灇秋水積松色随野深月露依草白空守江海<lb/>
思豈愧梁鄭客得仁古無怨順道今何惜<lb/>
　　　樂遊應詔詩<hi>范曄</hi>
崇盛歸朝闕虛寂在川岑山梁協孔性黄屋非堯心軒<lb/>
駕時未肅文囿降照臨流雲起行盖晨風引鑾音原薄<lb/>
信平蔚臺澗備曾深蘭池清夏氣修帳含秋隂遵渚攀<lb/>
䝉密隨山上嶇嶔睇目有極覽遊情無近尋聞道雖已<lb/>
積年力互頽侵探已謝丹黻感事懐長林<lb/>
<pb n="KR4h0110_WYG_008-15a"/>
　　　效子建白馬篇<hi>袁淑</hi>
劎騎何翩翩長安五陵間秦地天下樞八方湊才賢荆<lb/>
魏多壯士宛洛富少年意氣深自負肯事郡邑權藉藉<lb/>
闗外來車徒傾國鄽五侯競書幣羣公亟為言義分明<lb/>
於霜信行直如弦交歡池陽下留宴汾隂西一朝許人<lb/>
諾何能坐相捐彯節去函谷投佩出甘泉嗟此務逺圖<lb/>
心為四海懸但營身意遂豈校耳目前俠烈良有聞古<lb/>
來共知然<lb/>
<pb n="KR4h0110_WYG_008-15b"/>
　　　荅顔延年<hi>王僧逹</hi>
長卿冠華陽仲連擅海隂珪璋既文府精理亦道心君<lb/>
子聳高駕塵軌實為林崇情符逺迹清氣溢素襟結遊<lb/>
略年義篤顧棄浮沉寒榮共偃曝春醖時獻斟聿來歳<lb/>
序暄輕雲出東岑麥壟多秀色楊園流好音歡此乗日<lb/>
暇忽忘逝景侵幽衷何用慰翰墨久謡吟棲鳳難為條<lb/>
淑貺非所臨誦以永周旋匣以代兼金<lb/>
　　　和瑯琊王依古<hi>王僧達</hi>
<pb n="KR4h0110_WYG_008-16a"/>
少年好馳俠旅宦遊闗源既踐終古跡聊訊興亡言隆<lb/>
周為藪澤皇漢成山樊乆沒離宫地安識壽陵園仲秋<lb/>
邊風起孤蓬巻霜根白日無精景黄沙千里昏顯軌莫<lb/>
殊轍幽塗豈異魂聖賢良已矣抱命復何怨<lb/>
　　　贈范曄詩<hi>陸凱</hi>
折花逢驛使寄與隴頭人江南無所有聊贈一枝春<lb/>
　齊詩<lb/>
　　　栖𤣥寺聽講畢遊邸園七韻應司徒教<hi>王融</hi>
<pb n="KR4h0110_WYG_008-16b"/>
道勝業兹逺心閒地能隟桂橑鬱初裁蘭墀坦將闢虛<lb/>
檐對長嶼高軒臨廣液芳草列成行嘉樹紛如積流風<lb/>
轉還逕清煙泛喬石日汨山照紅松映水華碧暢哉人<lb/>
外賞遲遲眷西夕<lb/>
　　　遊仙詩<hi>王融</hi>
湘沅有蘭芷汨吾欲南征遺珮出長浦舉袂望增城朱<lb/>
霞拂綺樹白雲照金楹五芝多秀色八桂常冬榮弭節<lb/>
且夷與參差聞鳳笙<lb/>
<pb n="KR4h0110_WYG_008-17a"/>
　　　淨行詩十首<hi>王融</hi>
㝠津殊復曉髙聽亦能卑隂墻雖兩密幽夜有四知炎<lb/>
山翻烮火氷澗帀寒澌羅城振雲幕鋒樹鬱霜枝茹荼<lb/>
非云苦集木豈稱危求仁曾已得長歎欲何為<lb/>
　　　其二<lb/>
韞石諒非真餙瓶信為假竊眼臯門上濫吹溜軒下鳳<lb/>
祀徒驚心騶文終好野實相豈或照浮榮未能捨迹殊<lb/>
冠冕客事襲驅馳者已矣歇鄭聲無然亂周雅<lb/>
<pb n="KR4h0110_WYG_008-17b"/>
　　　其三<lb/>
處塵貴不染被褐重懐珠美玉曜幽石曾蘭挺叢芻四<lb/>
氏不為侣三界豈能渝諒兹親愛染寧以財利拘煩流<lb/>
捨智寳榛路坦夷途萬物竟何匹烮火樹紅芙<lb/>
　　　其四<lb/>
心怨動紛遶情怡輒遷互歡愛一離逺傷憂坐衰暮連<lb/>
幌結清隂高臺起風露腐毒縁芳㫖夭伐實修姱慾網<lb/>
必虧生繁罝或全兎𦕈𦕈夜何期悠悠終肯悟<lb/>
<pb n="KR4h0110_WYG_008-18a"/>
　　　其五<lb/>
端襟測煩海矯歩寫埃氛三受猶絶雨八苦若浮雲輸<lb/>
心仰圓極罄質委方墳朝遊淨國侣暮集靈山羣燈祗<lb/>
開逺照香宇薦嘉薫俛首睇入俗信矣静為君<lb/>
　　　其六<lb/>
生塗非一理識緒固饒津徒駭東陵富空嗟北郭貧國<lb/>
生曾己戾顔氏信為仁逢尤昭往業習善㑹兹身勤憂<lb/>
永夷泰晏安終苦辛令名且云重豈若樹良因<lb/>
<pb n="KR4h0110_WYG_008-18b"/>
　　　其七<lb/>
神膏施唯重𤣥酒恩未隆明璣隋水上潤玉藍田中稟<lb/>
天性所極資敬道攸崇羽毛共以勢輪軌相為通報徳愴<lb/>
前雅酧言愛餘風遵塗毎多舛顧省能無忡<lb/>
　　　其八<lb/>
冬狐理豐毳春蠶緒輕絲形骸翻為阻心識還自欺華<lb/>
榮羈丱日生平少年時驅車追俠客酌酒弄妖姬但念<lb/>
目前好安知身後悲愓然一以愧永與情愛辭<lb/>
<pb n="KR4h0110_WYG_008-19a"/>
　　　其九<lb/>
蘭室改蓬心旃崖變伊草丹青有必渝絲皪豈常皓曲<lb/>
轅且繩直詭木遂彫藻一簣或成山百里倦中道隆漢<lb/>
乃王臣失楚信元保勉矣徳不孤至言匪虛造<lb/>
　　　其十<lb/>
金山嚴寳仞瓊畹列瑶荑墻狐議不窟檐䴏豈能栖淨<lb/>
花莊思序慧沼盥身倪六羣儻未一七衆固恒齊端儀<lb/>
有直景正道無傾蹊維宫超以悟襄野竟何迷<lb/>
<pb n="KR4h0110_WYG_008-19b"/>
　　　遊山<hi>謝朓</hi>
託養因支離乗間遂疲蹇語黙良未尋得喪云誰辯幸蒞<lb/>
山水都復值清冬緬凌厓必千仞尋谿將萬轉堅崿既崚<lb/>
嶒廻流復宛澶杳杳雲竇深淵淵石溜淺傍眺鬱篻簩<lb/>
還望森柟楩荒隩被葴莎崩壁帶苔蘚鼯狖呌層嵁鷗<lb/>
鳬戲沙衍觸賞聊自觀即趣咸已展經目惜所遇前路<lb/>
欣方踐無言蕙草歇留垣芳可搴尚子時未歸邴生思<lb/>
自免永志昔所欽勝迹今能選寄言賞心客得性良為善<lb/>
<pb n="KR4h0110_WYG_008-20a"/>
　　　酬王晉安<hi>謝朓</hi>
稍稍枝早勁塗塗露晚晞南中榮橘柚寧知鴻鴈飛拂<lb/>
露朝青閣日旰坐彤闈悵望一途阻參差百慮依春草<lb/>
秋更緑公子未西歸誰能久京洛緇塵染素衣<lb/>
　　　暫使下都夜發新林至京邑贈西府同僚<hi>謝朓</hi>
大江流日夜客心悲未央徒念闗山近終知返路長秋<lb/>
河曙耿耿寒渚夜蒼蒼引領見京室宫雉正相望金波<lb/>
麗鳷鵲玉䋲低建章驅車鼎門外思見昭丘陽馳暉不<lb/>
<pb n="KR4h0110_WYG_008-20b"/>
可接何况隔兩鄉風雲有鳥路江漢限無梁常恐鷹隼<lb/>
擊時菊委嚴霜寄言罻羅者寥廓已高翔<lb/>
　　　郡内高齋閒望荅吕法曹<hi>謝朓</hi>
結構何迢逓曠望極高深忩中列逺岫庭際俯喬林日<lb/>
出衆鳥散山瞑孤猿吟巳有池上酌復此風中琴非君<lb/>
美無度孰為勞寸心惠而能好我問以瑶華音若遺金<lb/>
門歩見就玉山岑<lb/>
　　　在郡卧病呈沈尚書<hi>謝朓</hi>
<pb n="KR4h0110_WYG_008-21a"/>
淮楊股肱守髙卧猶在兹況復南山曲何異幽棲時連<lb/>
隂盛農節薹笠聚東菑高閣常晝掩荒堦少諍辭珍簟<lb/>
清夏室輕扇動涼颸嘉魴聊可薦緑蟻方獨持夏李沈<lb/>
朱實秋藕折輕絲良辰竟何許夙昔夢佳期坐嘯徒可積<lb/>
為邦歲已朞絃歌終莫取撫機令自嗤<lb/>
　　　新亭渚别范零陵雲<hi>謝朓</hi>
洞庭張樂地瀟湘帝子遊雲去蒼梧野水還江漢流停<lb/>
驂我悵望輟棹子夷猶廣平聽方籍荗陵將見求心事<lb/>
<pb n="KR4h0110_WYG_008-21b"/>
俱已矣江上徒離愛<lb/>
　　　之宣城郡出新林浦向板橋<hi>謝朓</hi>
江路西南永歸流東北鶩天際識歸舟雲中辯江樹旅<lb/>
思倦揺揺孤遊昔已屢既懽懐禄情復協滄洲趣囂塵<lb/>
自兹隔賞心於此遇雖無𤣥豹姿終隠南山霧<lb/>
　　　休沐重還丹陽道中<hi>謝朓</hi>
薄遊第從告思閒願罷歸還卭歌賦似休汝車騎非㶚<lb/>
池不可别伊川難重違汀葭稍靡靡江菼復依依田鵠<lb/>
<pb n="KR4h0110_WYG_008-22a"/>
逺相呌沙鴇忽爭飛雲端楚山見林表呉岫㣲試與征<lb/>
徒望鄉淚盡沾衣賴此盈樽酌含景望芳菲問我勞何<lb/>
事霑木仰清徽志狹輕軒冕恩甚戀閨闈歲華春有酒<lb/>
初服偃郊扉<lb/>
　　　晚登三山還望京邑<hi>謝朓</hi>
㶚涘望長安河陽視京縣白日麗飛甍參差皆可見餘<lb/>
霞散成綺澄江静如練喧鳥覆春洲雜英滿芳甸去矣<lb/>
方滯滛懐哉罷歡宴佳期悵何許淚下如流霰有情知<lb/>
<pb n="KR4h0110_WYG_008-22b"/>
望鄉誰能鬒不變<lb/>
　　　直中書省<hi>謝朓</hi>
紫殿肅隂隂彤庭赫𢎞敞風動萬年枝日華承露掌玲<lb/>
瓏結綺錢深沈映朱網紅藥當階飜蒼苔依砌上兹言<lb/>
翔鳳池鳴珮多清響信美非吾室中園思偃仰朋情以<lb/>
鬱陶春物方駘蕩安得凌風翰聊恣山泉賞<lb/>
　　　宣城郡内登望<hi>謝朓</hi>
借問下車日匪直望舒圓寒城一以眺平楚正蒼然山<lb/>
<pb n="KR4h0110_WYG_008-23a"/>
積陵陽阻溪流春穀泉威紆距遥甸巉嵒帶逺天切切<lb/>
隂風暮桑柘起寒煙悵望心已極惝怳䰟屢遷結髪倦<lb/>
為旅平生早事邊誰規鼎食盛寧要狐白鮮方棄汝南<lb/>
諾言稅遼東田<lb/>
　　　冬日晚郡事隙<hi>謝朓</hi>
安牘時閒暇偶坐觀卉木颯颯滿池荷翛翛䕃忩竹簷<lb/>
隙自周流房櫳閑且肅蒼翠望寒山崢嶸瞰平陸已愓<lb/>
慕歸心復傷千里目風霜旦夕甚蕙草無芬馥云誰美<lb/>
<pb n="KR4h0110_WYG_008-23b"/>
笙簧孰是厭薖軸願言税逸駕臨潭餌秋菊<lb/>
　　　和劉西曹望海臺<hi>謝朓</hi>
滄波不可望望極與天平往往孤山映處處春雲生差<lb/>
池逺鴈没颯沓羣鳬驚囂塵及簿領棄捨出重城臨川<lb/>
徒可羡結網庶時營<lb/>
　　　和王著作融八公山<hi>謝朓</hi>
二别阻漢坻䨇崤望河澳兹嶺復㠝岏分區奠淮服東<lb/>
限琅琊臺西距孟諸陸阡眠起雜樹檀欒䕃修竹日隠<lb/>
<pb n="KR4h0110_WYG_008-24a"/>
澗疑空雲聚岫如複出没眺樓雉逺近送春目戎州昔<lb/>
亂華素景淪伊穀阽危頼宗衮㣲管寄明牧長蛇固能<lb/>
剪奔鯨自此曝道峻芳塵流業遥年運倐平生仰令圖<lb/>
吁嗟命不淑浩蕩别親知連翩戒征軸再逺館娃宫兩<lb/>
去河陽谷風煙四時犯霜雨朝夜沐春秀良已凋秋場<lb/>
庶能築<lb/>
　　　和伏武昌登孫權故城<hi>謝朓</hi>
炎靈遺劎璽當塗駭龍戰聖期缺中壤霸功興㝢縣鵲<lb/>
<pb n="KR4h0110_WYG_008-24b"/>
起登呉山鳳翔凌楚甸衿帶窮巖險帷帟盡謀選北拒<lb/>
溺驂鑣西龕收組練江海既無波俯仰流英眄裘冕類<lb/>
禋郊卜揆崇離殿釣臺臨講閲樊山開廣讌文物共葳<lb/>
蕤聲眀且葱蒨三光厭分景書軌欲同薦參差世祀忽<lb/>
寂寞市朝變舞館識餘基歌梁想遺囀故林衰木平荒<lb/>
池秋草徧雄圖悵若兹茂宰深遐睠幽客滯江臯從賞<lb/>
乖纓弁清巵阻獻酬良書限聞見幸藉芳音多承風采<lb/>
餘絢于役倘有期鄂渚同遊衍<lb/>
<pb n="KR4h0110_WYG_008-25a"/>
　　　和徐都曹出新亭渚<hi>謝朓</hi>
宛洛佳遨遊春色滿皇州結軫青郊路廻瞰蒼江流日<lb/>
華川上動風光草際浮桃李成蹊徑桑榆䕃道周東都<lb/>
已俶載言歸望緑疇<lb/>
　　　奉和隨王殿下十六首<hi>謝朓</hi>
高秋夜方静神居肅且深閒階塗廣路涼宇澄月隂嬋<lb/>
娟影池竹踈蕪散風林淵情協爽節詠言興徳音闇道<lb/>
空已積干直愧蓬心<lb/>
<pb n="KR4h0110_WYG_008-25b"/>
　　　其二<lb/>
星囘夜未艾洞房凝逺情雲隂滿池榭中月懸高城喬<lb/>
木含風霧行鴈飛且鳴平臺盛文雅西園富羣英芳慶<lb/>
良永矣君王嗣徳聲眷此伊洛詠載懐汾水情顧巳非<lb/>
麗則恭惠奉仁明觀淄詠已失憮然愧簪纓<lb/>
　　　其三<lb/>
神心遺魏闕中想顧汾陽肅景懐辰豫捐玦翦山糃時<lb/>
惟清夏始雲景曖含芳月隂洞野色日華麗池光草合<lb/>
<pb n="KR4h0110_WYG_008-26a"/>
亭臯逺霞生川路長端坐聞鶴引靜瑟愴復傷懐哉泉<lb/>
石思歌詠鬱瓊相春塘多迭駕言從伊與商衮職眷英<lb/>
覽獨善伊何忘願輟東都逺𢎞道侍濠梁<lb/>
　　　其四<lb/>
睿心重離析岐路清江隈四面寒飈舉千里白雲來川<lb/>
長别管思地逈翻旗囘還顧昭陽闕超逺章華臺置酒<lb/>
巫山日為君停玉杯<lb/>
　　　其五<lb/>
<pb n="KR4h0110_WYG_008-26b"/>
桂樓飛絶限超逺向江岐輕雲霽廣甸㣲風散清漪連<lb/>
連絶鴈舉𣺌𣺌青煙移嚴城亂芸草霜塘凋素枝氣爽<lb/>
深遥矚豫永聊停曦即巳終可恱盈尊且若斯<lb/>
　　　其六<lb/>
念深冲照廣業闡清化𤣥端儀穆金殿宣教藻瓊筵船<lb/>
湛輕帷藹磬轉芳風旋眷轡栖道樹方津棹法舷歸興<lb/>
慿大造昭塗良易筌<lb/>
　　　其七<lb/>
<pb n="KR4h0110_WYG_008-27a"/>
𤣥冬寂脩夜天圍静且開亭臯霜氣愴松宇清風來高<lb/>
琴時以思幽人多感懐幸藉汾陽想嶺首正徘徊<lb/>
　　　其八<lb/>
愴愴緒風興祁祁族雲布嚴氣集髙軒稠隂結寒樹日<lb/>
月謬論思朝夕承清豫徒藉小山文空揖章臺賦<lb/>
　　　其九<lb/>
肅景遊清都脩簪待蘭室累榭疎逺風廣庭麗朝日穆<lb/>
穆神儀静愔愔道言密一飡繫靈表無吝科年厯<lb/>
<pb n="KR4h0110_WYG_008-27b"/>
　　　其十<lb/>
清房洞巳静閒風伊夜來雲生樹隂逺軒廣月容開宴<lb/>
私移燭飲遊賞藉琴臺風猷冠淄鄴袵舄愧唐枚<lb/>
　　　其十一<lb/>
方池含積水明月流皎鏡規荷承日泫彯鱗與風泳上<lb/>
善叶淵心止川惻動性幸是方春來側黙游濠盛<lb/>
　　　其十二<lb/>
浮雲西北起飛來下髙堂合散輕帷表飄舞桂臺陽遥<lb/>
<pb n="KR4h0110_WYG_008-28a"/>
階收委羽平地如夜光眷言金玉照顧慚蘭蕙芳<lb/>
　　　其十三<lb/>
炎光缺風雅宗覇拯時淪龍徳待雲霧令圖方再晨歳<lb/>
逺荒城思霜華宿草陳英威遽如是徘徊岐路人<lb/>
　　　其十四<lb/>
分悲玉瑟斷别緒金樽傾風入芳帷散缸華蘭殿明想<lb/>
折中園草共知千里情行雲故鄉色贈此一離聲<lb/>
　　　其十五<lb/>
<pb n="KR4h0110_WYG_008-28b"/>
年華豫已滌夜艾賞方融新萍時合水弱草未勝風閨<lb/>
幽瑟易響臺逈月難中春物廣餘照蘭萱佩未窮<lb/>
　　　其卄六<lb/>
連漪映餘雪嚴城限深霧清寒起洞門東風急池樹神<lb/>
居望已肅徘徊舉冲趣栖歸如歸詠丘山不可屢<lb/>
　<lb/>
　<lb/>
　古今詩删巻八<lb/>
</p>
<p>
</p>
  </div>
</body>
</text>
</TEI>
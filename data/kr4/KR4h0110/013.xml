<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷十三</head> <lb/>
    <p>
<pb n="KR4h0110_WYG_013-1a"/>
欽定四庫全書<lb/>
　古今詩刪卷十三<lb/>
　　　　　　　　　　　　明　李攀龍　編<lb/>
　　唐七言古詩<lb/>
　　　行路難二首<hi>高適</hi>
長安少年不少錢能騎駿馬鳴金鞭五侯相逢大道邉<lb/>
美人絃管争流連黄金如斗不敢惜片言如山莫棄捐<lb/>
安知憔悴讀書者暮宿靈臺私自憐<lb/>
<pb n="KR4h0110_WYG_013-1b"/>
　　　其二<lb/>
君不見富家翁舊時貧賤誰比數一朝金多結豪貴百<lb/>
事勝人健如虎子孫成行滿眼前妻能管絃妾能舞自<lb/>
矜一身忽如此却笑傍人獨愁苦東鄰少年安所如席<lb/>
門窮巷出無車有才不肯學干謁何用年年空讀書<lb/>
　　　邯鄲少年行<hi>高適</hi>
邯鄲城南遊俠子自矜生長邯鄲裏千塲縱博家仍富<lb/>
幾處報讐身不死宅中歌笑日紛紛門外車馬如雲屯<lb/>
<pb n="KR4h0110_WYG_013-2a"/>
未知肝膽向誰是令人却憶平原君君不見今日交態<lb/>
薄黄金用盡還疎索以兹感嘆辭舊遊更於時事無所<lb/>
求且與少年飲美酒往來射獵西山頭<lb/>
　　　燕歌行<hi>高適</hi>
漢家烟塵在東北漢將辭家破殘賊男兒本自重横行<lb/>
天子非常賜顔色摐金伐鼓下榆關旌斾逶迤碣石間<lb/>
校尉羽書飛瀚海單于獵火照狼山山川蕭條極邉土<lb/>
胡騎憑陵雜風雨戰士軍前半死生美人帳下猶歌舞<lb/>
<pb n="KR4h0110_WYG_013-2b"/>
大漠窮秋塞草腓孤城落日鬬兵稀身當恩遇常輕敵<lb/>
力盡闗山未解圍鐵衣逺戍辛勤久玉筋應啼别離後<lb/>
少婦城南欲斷腸征人薊北空回首邉庭飃䬙那可度<lb/>
絶域蒼茫無所有殺氣三時作陣雲寒聲一夜傳刁斗<lb/>
相㸔白刃雪紛紛死節從來豈顧勲君不見沙塲征戰<lb/>
苦至今猶憶李將軍<lb/>
　　　人日寄杜二拾遺<hi>高適</hi>
人日題詩寄草堂遙憐故人思故鄉栁條弄色不忍見<lb/>
<pb n="KR4h0110_WYG_013-3a"/>
梅花滿枝空斷腸身在逺藩無所預心懷百憂復千慮<lb/>
今年人日空相憶明年人日知何處一臥東山三十春<lb/>
豈知書劒老風塵龍鍾還忝二千石愧爾東西南北人<lb/>
　　　漁父歌<hi>高適</hi>
曲岸深潭一山叟駐眼㸔鈎不移手世人欲得知姓名<lb/>
良久問他不開口笋皮笠子荷葉衣心無所營守釣磯<lb/>
料得孤舟無定止日暮持竿何處歸<lb/>
　　　九月九日酬顔少府<hi>高適</hi>
<pb n="KR4h0110_WYG_013-3b"/>
簷前白日應可惜籬上黄花為誰有行子迎霜未授衣<lb/>
主人得錢始沽酒蘇秦憔悴人多厭蔡澤棲遲世㸔醜<lb/>
縱使登高只斷腸不如獨坐空搔首<lb/>
　　　送田少府貶蒼梧<hi>高適</hi>
沈吟對遷客惆悵西南天昔為一官未得意今向萬里<lb/>
令人憐念茲斗酒成暌間停舟嘆君日將晏逺樹應連<lb/>
北地春行人却羨南歸鴈丈夫窮達未可知㸔君不合<lb/>
長數竒江山到處堪乗興楊栁青青那足悲<lb/>
<pb n="KR4h0110_WYG_013-4a"/>
　　　賦得還山吟送沈四山人<hi>高適</hi>
還山吟天高日暮寒山深送君還山識君心人生老大<lb/>
須恣意㸔君解作一生事山間偃仰無不至石泉淙淙<lb/>
若風雨桂花松子常滿地賣藥囊中應有錢還山服藥<lb/>
又長年白雲勸盡杯中物明月相隨何處眠眠時憶問<lb/>
醒時事夢魂可以相周旋<lb/>
　　　送蔡山人<hi>高適</hi>
東山布衣明古今自言獨未逢知音識者閲見一生事<lb/>
<pb n="KR4h0110_WYG_013-4b"/>
到處豁然千里心㸔書學劒長辛苦近日方思謁明主<lb/>
斗酒相留醉復醒悲歌數年淚如雨丈夫遭遇不可知<lb/>
買臣主父皆如斯我今蹭蹬無所似㸔爾崩騰何苦為<lb/>
　　　寄宿田家<hi>高適</hi>
田家老翁住東陂說道平生隠在茲髮白未曾記日月<lb/>
山青每到識春時門前種栁深成巷野谷流泉添入池<lb/>
牛壯日耕十畆地人閒常掃一茒茨客來滿酌清樽酒<lb/>
感興平吟才子詩岩際窟中藏鼹鼠潭邉竹裏隠鸕鷀<lb/>
<pb n="KR4h0110_WYG_013-5a"/>
村墟日落行人少醉後無心怯路岐今夜只應還寄宿<lb/>
明朝拂曙與君辭<lb/>
　　　封丘縣<hi>高適</hi>
我本漁樵孟諸野一生自是悠悠者乍可狂歌草澤中<lb/>
寧堪作吏風塵下秪言小邑無所為公門百事皆有期<lb/>
拜迎官長心欲碎鞭撻黎庶令人悲悲來向家問妻子<lb/>
舉家盡笑今如此生事應須南畆田世情付與東流水<lb/>
夢想舊山安在哉為衘君命日遲迴乃知梅福徒為爾<lb/>
<pb n="KR4h0110_WYG_013-5b"/>
轉憶陶潛歸去來<lb/>
　　　登古鄴城<hi>岑參</hi>
下馬登鄴城城空復何見東風吹野火暮入飛雲殿城<lb/>
隅南對望陵臺漳水東流不復回武帝宫中人去盡年<lb/>
年春色為誰來<lb/>
　　　韋員外家花樹歌<hi>岑參</hi>
今年花似去年好去年人到今年老始知人老不如花<lb/>
可惜落花君莫掃君家兄弟不可當列卿御史尚書郎<lb/>
<pb n="KR4h0110_WYG_013-6a"/>
朝回花底恒會客花撲玉缸春酒香<lb/>
　　　秦筝歌送外甥蕭正歸京<hi>岑參</hi>
汝不聞秦筝聲最苦五色纏絃十三柱怨調慢聲如欲<lb/>
語一曲未終日移午紅亭水木不知暑忽彈黄鍾和白<lb/>
紵清風颯來雲不去聞之酒醒淚如雨汝歸秦兮彈秦<lb/>
聲秦聲悲兮聊送汝<lb/>
　　　胡笳歌送顔真卿使赴河瀧<hi>岑參</hi>
君不聞胡笳聲最悲紫髯綠眼胡人吹吹之一曲猶未<lb/>
<pb n="KR4h0110_WYG_013-6b"/>
了愁殺樓蘭征戍兒涼秋八月蕭關道北風吹斷天山<lb/>
草崑崙山南月欲斜胡人向月吹胡笳胡笳怨兮將送<lb/>
君秦山遙望隴山雲邉城夜夜多愁夢向月胡笳誰喜<lb/>
聞<lb/>
　　　太白胡僧歌<hi>岑參</hi>
聞有胡僧在太白蘭若去天三百尺一持楞伽入中峯<lb/>
世人難見但聞鐘窗邉錫杖解兩虎床下鉢盂藏一龍<lb/>
草衣不針復不線兩耳垂肩眉覆面此僧年幾那得知<lb/>
<pb n="KR4h0110_WYG_013-7a"/>
手種青松今十圍心將流水同清浄身與浮雲無是非<lb/>
商山老人巳曾識願一見之何由得山中有僧人不識<lb/>
城裏㸔山空黛色<lb/>
　　　崔五六圖屛風各賦一物得烏孫佩刀<hi>李頎</hi>
烏孫腰間佩兩刀刃可吹毛錦為帯握中枕宿穹廬室<lb/>
馬上割飛翳螉塞執之魍魎誰能前氣凜清風沙漠邉<lb/>
磨用隂山一片玉洗將胡地獨流泉主人屛風寫奇狀<lb/>
鐵鞘金環儼相向回頭瞪目時一㸔使予心在江湖上<lb/>
<pb n="KR4h0110_WYG_013-7b"/>
　　　别劉鍠<hi>李頎</hi>
梁生倜儻心不羈途窮氣蓋長安兒回頭轉盻佀雕鶚<lb/>
有志飛鳴人豈知雖云四十無祿位曾與大軍掌書記<lb/>
抗辭請刃誅部曲作色論兵犯二帥一言不合龍額侯<lb/>
擊劒拂衣從此棄朝朝飲酒黄公壚脫㡌露頂争叫呼<lb/>
庭中犢鼻昔常挂懷裏琅玕今在無時人見子多落魄<lb/>
共笑狂歌非逺圖忽然遣躍紫騮馬還是昻藏一丈夫<lb/>
洛陽城頭曉霜白層氷峨峨滿川澤但聞行路吟新詩<lb/>
<pb n="KR4h0110_WYG_013-8a"/>
不嘆舉家無儋石莫言貧賤長可欺覆簣成山當有時<lb/>
莫言富貴長可託木槿朝㸔暮還落不見古時塞上翁<lb/>
倚伏由來任天作去去滄波勿復陳五湖三江愁殺人<lb/>
　　　洛陽女兒行<hi>王維</hi>
洛陽女兒對門居纔可容顔十五餘良人玉勒乗驄馬<lb/>
侍女金盤膾鯉魚畫角朱樓盡相望紅桃綠栁垂簷向<lb/>
羅帷送上七香車寶扇迎歸九華帳狂夫富貴在青春<lb/>
意氣驕奢劇季倫自憐碧玉親敎舞不惜珊瑚持與人<lb/>
<pb n="KR4h0110_WYG_013-8b"/>
春窗曙滅九微火九微片片飛花璅戲罷曾無理曲時<lb/>
粧成秪是薰香坐城中相識盡繁華日夜經過趙李家<lb/>
將憐越女顔如玉貧賤江頭自浣紗<lb/>
　　　答張五弟<hi>王維</hi>
終南有茅屋前對終南山終年無客長閉關終日無心<lb/>
長自閒不妨飲酒復垂釣君但能來相往還<lb/>
　　　寄崇梵僧<hi>王維</hi>
崇梵僧崇梵僧秋歸覆釜春不還落花啼鳥紛紛亂澗<lb/>
<pb n="KR4h0110_WYG_013-9a"/>
户山窗寂寂閒峽裏誰知有人事郡中遙望空雲山<lb/>
　　　孟門行<hi>崔灝</hi>
黄雀衘黄花翩翩傍簷隙本擬報君恩如何反彈射金<lb/>
罍美酒滿座春平原愛才多衆賔滿堂盡是忠義士何<lb/>
意得有讒諛人諛言反覆那可道能令君心不自保北<lb/>
園新栽桃李枝根株未固何轉移成隂結實君自取若<lb/>
問傍人那得知<lb/>
　　　代閨人答輕薄少年<hi>崔灝</hi>
<pb n="KR4h0110_WYG_013-9b"/>
妾家近隔鳳凰池粉壁紗窗楊栁垂本期漢代金吾壻<lb/>
誤嫁長安遊俠兒兒家夫婿多輕薄借客探丸重然諾<lb/>
平明挾彈入新豐日晚揮鞭出長樂青絲白馬冶遊園<lb/>
能使行人駐馬㸔自矜陌上繁華盛不念閨中花鳥闌<lb/>
花間陌上春將晚走馬鬬雞猶未返三時出望無消息<lb/>
一去那知行近逺桃李花開覆井欄朱樓落日捲簾㸔<lb/>
愁來欲奏相思曲抱得秦筝不忍彈<lb/>
　　　行路難<hi>崔灝</hi>
<pb n="KR4h0110_WYG_013-10a"/>
君不見建章宫裏金明枝萬萬長條拂地垂二月三月<lb/>
花如霰九重深幽君不見艶彩朝含四寶宫香風吹入<lb/>
朝雲殿漢家宫女春未闌愛此芳草朝暮㸔㸔来㸔去<lb/>
心不忘攀折將安鏡臺上雙雙素手剪不成兩兩紅粧<lb/>
笑相向建章昨夜起春風一花飛入長信宫長信麗人<lb/>
見花泣憶此珍樹何嗟及我昔初在昭陽時朝攀暮折<lb/>
登玉墀只言嵗嵗長相對不悟今朝遙相思<lb/>
　　　送王七尉松滋<hi>孟浩然</hi>
<pb n="KR4h0110_WYG_013-10b"/>
君不見巫山神女作行雲霏紅㳫翠曉氛氲嬋娟流入<lb/>
襄王夢倐忽還隨零雨分空中飛去復飛來朝朝暮暮<lb/>
下陽臺愁君此去為仙尉便逐行雲去不回<lb/>
　　　餘杭醉歌贈吳山人<hi>丁仙芝</hi>
曉幙紅襟鷰春城白項烏只來梁上語不向府中趨城<lb/>
頭坎坎鼓聲曙滿庭新種櫻桃樹桃花昨夜撩亂開當<lb/>
軒發色映樓臺十千兊得餘杭酒二月春城長命杯酒<lb/>
後留君待明月還將明月送君回<lb/>
<pb n="KR4h0110_WYG_013-11a"/>
　　　長歌行<hi>劉復</hi>
淮南木落秋雲飛楚宫商歌今正悲青春白日不與我<lb/>
當壚舉酒勸君持出門驅馳四方事徒用辛勤不得意<lb/>
三山海底無見期百齡世間莫虚棄君不見金城帝業<lb/>
漢家有東制諸侯欲長久姦雄竊命風塵昏函谷重闗<lb/>
不能守龍蛇出没經兩朝胡虜憑陵大道銷河水東流<lb/>
宫闕盡五陵松栢自蕭蕭<lb/>
　　　登戲馬臺作<hi>儲光羲</hi>
<pb n="KR4h0110_WYG_013-11b"/>
君不見宋公杖鉞誅燕后英雄踴躍争趨走小㑹衣冠<lb/>
吕梁壑大徵甲卒碻磝口天門神武樹元勲九日茱萸<lb/>
饗六軍泛泛樓船遊極浦搖搖歌吹動浮雲居人滿目<lb/>
市朝變霸業猶存齊楚甸泗水南流桐栢川沂山北走<lb/>
瑯琊縣滄海沉沈晨霧開彭城烈烈秋風來少年自言<lb/>
未得意日暮蕭條登古臺<lb/>
　　　贈喬琳<hi>張謂</hi>
去年上策不見收今年寄食仍淹留羨君有酒能便醉<lb/>
<pb n="KR4h0110_WYG_013-12a"/>
羨君無錢能不憂如今五侯不待客羨君不入五侯宅<lb/>
如今七貴方自尊羨君不過七貴門丈夫會應有知己<lb/>
世上悠悠安足論<lb/>
　　　湖中對酒作<hi>張謂</hi>
夜坐不厭湖上月晝行不厭湖上山眼前一樽又長滿<lb/>
心中萬事如等閒主人有黍萬餘石濁醪數斗應不惜<lb/>
即今相對不盡歡别後相思復何益茱萸灣頭歸路賖<lb/>
願君且宿黄公家風光若此人不醉參差辜負東園花<lb/>
<pb n="KR4h0110_WYG_013-12b"/>
　　　城傍曲<hi>王昌齡</hi>
秋風鳴桑條草白狐免驕邯鄲飲來酒未消城北原平<lb/>
掣皂鵰射殺空營兩騰虎迴身却月佩弓鞘<lb/>
　　　烏棲曲<hi>王昌齡</hi>
白馬逐牛車黄昏入狹斜狹斜栁樹烏争宿争枝未得飛上<lb/>
屋東房少婦壻從軍每聽烏啼知夜分<lb/>
　　　對酒吟<hi>崔國輔</hi>
行行日將夕荒村古塚無人跡䝉籠荆棘一鳥鳴屢唱<lb/>
<pb n="KR4h0110_WYG_013-13a"/>
提壺沽酒喫古人不達酒不足遺恨精靈傳此曲寄言<lb/>
世上諸少年平生且盡杯中醁<lb/>
　　　巴陵寄李二户部張四禮部<hi>賈至</hi>
江南芳草初羃羃愁殺江南獨愁客秦中楊栁也應春<lb/>
轉憶秦中相憶人萬里鶯花不相見登高一望淚沾巾<lb/>
　　　觀于舍人壁畫山水<hi>王季友</hi>
野人宿在山家少朝見此山謂山曉半壁仍栖嶺上雲<lb/>
開簾欲放湖中鳥獨坐長松是阿誰再三招手起來遲<lb/>
<pb n="KR4h0110_WYG_013-13b"/>
于公大笑向余說小弟丹青能爾為<lb/>
　　　古興<hi>常建</hi>
轆轤井上雙梧桐飛鳥衘花日將夕深閨女兒莫愁年<lb/>
玉指泠泠怨金碧石榴裙裾蛺蝶飛見人不語顰蛾眉<lb/>
青絲素絲紅綠絲織成錦衾當為誰<lb/>
　　　宿洄溪翁宅<hi>元結</hi>
長松萬株繞茒舍怪石寒泉近簷下老翁八十猶能行<lb/>
將領兒孫行蒔稼吾羨老翁居處幽吾愛老翁無所求<lb/>
<pb n="KR4h0110_WYG_013-14a"/>
時俗是非何足道得似老翁吾即休<lb/>
　　　洪州客舍寄栁博士芳<hi>薛業</hi>
去年燕巢主人屋今年花發路傍枝年年為客不到舍<lb/>
舊國存亡那得知胡塵一起亂天下何處春風無别離<lb/>
　　　雜感<hi>鮑防</hi>
漢家海内承平久萬國戎王皆稽首天馬常衘苜蓿花<lb/>
胡人嵗獻蒲萄酒五月荔枝初破顔朝辭象郡夕函闗<lb/>
鴈飛不度桂陽嶺馬走先過林邑山甘泉御果垂仙閣<lb/>
<pb n="KR4h0110_WYG_013-14b"/>
日暮無風香自落遠物皆重近皆輕鷄雖有德不如鶴<lb/>
　　　新安送陸澧歸江隂<hi>劉長卿</hi>
新安路人來去早潮復晚潮明日知何處潮水無情亦<lb/>
解歸自憐長在新安住<lb/>
　　　長沙贈衡岳祝融峯般若禪師<hi>劉長卿</hi>
般若公般若公負鉢何時下祝融歸路却㸔飛鳥外禪<lb/>
房空掩白雲中桂花寥寥閒自落流水無心西復東<lb/>
　　　入桂渚次砂牛石穴<hi>劉長卿</hi>
<pb n="KR4h0110_WYG_013-15a"/>
扁舟傍歸路日暮瀟湘深湘水清見底楚雲淡無心片<lb/>
帆落桂渚獨夜依楓林楓林月出猿聲苦桂渚天寒桂<lb/>
花吐此中無處不堪愁江客相㸔淚如雨<lb/>
　　　聽笛歌留别鄭恊律<hi>劉長卿</hi>
舊遊憐我長沙謫載酒沙頭送遷客天涯望月自沾衣<lb/>
江上何人復吹笛横笛能令孤客愁綠波淡淡如不流<lb/>
商聲寥亮羽聲苦江天寂歷江楓秋静聽闗山聞一叫<lb/>
三湘月色悲猿嘯又吹楊栁激繁音千里春色傷人心<lb/>
<pb n="KR4h0110_WYG_013-15b"/>
隨風飄向何處落唯見曲盡平湖深明發與君離别後<lb/>
馬上一聲堪白首<lb/>
　　　賦得青城山歌送楊杜二郎中赴蜀軍<hi>錢起</hi>
蜀山西南千萬重仙經最說青城峯青城嶔岑倚空碧<lb/>
遠壓峩眉呑劒壁錦屛雲起易成霞玉洞花明不知夕<lb/>
星臺二妙逐王師阮瑀軍書王粲詩日落猿聲連玉笛<lb/>
晴來山翠傍旌旗綠蘿春月營門近知君對酒遙相思<lb/>
　　　郢州西樓吟<hi>郎士元</hi>
<pb n="KR4h0110_WYG_013-16a"/>
連山盡處水縈迴山上城門臨水開朱闌直下一百丈<lb/>
日暖遊鱗自相向昔人愛險閉層城今人愛閒江復清<lb/>
沙洲楓岸無來客草綠花紅山鳥鳴<lb/>
　　　聽杜山人彈胡琴<hi>戎昱</hi>
綠琴胡笳誰妙彈山人杜陵董庭蘭董君少與山人友<lb/>
山人别來今已久當時海内求知音囑付胡琴在君手<lb/>
杜陵工琴四十年琴聲在音不在絃座中為我奏此曲<lb/>
滿堂蕭瑟如窮邉第一第二拍淚盡蛾眉落畨客更聞<lb/>
<pb n="KR4h0110_WYG_013-16b"/>
出塞入塞聲窮廬氊帳難為情胡天雨雪四時下五月<lb/>
不曾芳草生須臾促軫變宫徵一聲悲兮一聲喜南㸔<lb/>
漢月雙眼明却顧胡兒寸心死回紇數年收洛陽洛陽<lb/>
士女皆驅將豈無父母與兄弟聞此哀情皆斷腸杜陵<lb/>
先生證此道沈家祝家皆絶倒如今世上風雅衰若箇<lb/>
深知此聲好世上愛筝不愛琴誰明此調難知音今朝<lb/>
促軫為君奏不向俗流傳此心<lb/>
　　　野田行<hi>李益</hi>
<pb n="KR4h0110_WYG_013-17a"/>
日没出古城野田何茫茫寒狐嘯青塚鬼火燒白楊昔<lb/>
人未為泉下客行到此中曾斷腸<lb/>
　　　越裳操<hi>韓愈</hi>
雨之施物以孳我何意於彼為自周之先其艱其勤以<lb/>
有疆宇私我後人我祖在上四方在下厥臨孔威敢戲<lb/>
以侮孰荒于門孰洽于田四海既均越裳是臣<lb/>
　　　履霜操<hi>韓愈</hi>
父兮兒寒母兮兒飢兒罪當笞逐兒何為兒在中野以<lb/>
<pb n="KR4h0110_WYG_013-17b"/>
宿以處四無人聲誰與兒語兒寒何衣兒飢何食兒行<lb/>
于野履霜以足母生衆兒有母憐之獨無母憐兒寧不<lb/>
悲<lb/>
　　　汴州亂二首<hi>韓愈</hi>
汴州城門朝不開天狗墜地聲如雷徤兒争誘殺留後<lb/>
連屋累棟燒成灰諸侯咫尺不敢救孤士何者自興哀<lb/>
　　　其二<lb/>
母從子走者為誰大夫夫人留後兒昨日乘車騎大馬<lb/>
<pb n="KR4h0110_WYG_013-18a"/>
坐者起趨乗者下廟堂不肯用干戈嗚呼奈汝母子何<lb/>
　　　醉題沈子明壁<hi>白居易</hi>
不愛君家十叢菊不愛君家萬竿竹愛君簾下唱歌人<lb/>
色如芙蓉聲如玉我有陽關君未聞若聞亦應愁殺君<lb/>
　　　春江花月夜<hi>張若虛</hi>
春江潮水連海平海上明月共潮生灎灔隨波千萬里<lb/>
何處春江無月明江流宛轉遶芳甸月照花林皆似霰<lb/>
空裏流霜不覺飛汀上白沙㸔不見江天一色無纎塵<lb/>
<pb n="KR4h0110_WYG_013-18b"/>
皎皎空中孤月輪江畔何人初見月江月何年初照人<lb/>
人生代代無窮巳江月年年望相似不知江月照何人<lb/>
但見長江送流水白雲一片去悠悠青楓浦上不勝愁<lb/>
誰家今夜扁舟子何處相思明月樓可憐樓上月徘徊<lb/>
應照離人妝鏡臺玉户簾中巻不去𢷬衣砧上拂還來<lb/>
此時相望不相聞願逐月華流照君鴻鴈長飛光不度<lb/>
魚龍濳躍水成文昨夜閒潭夢落花可憐春半不還家<lb/>
江水流春去欲盡江潭落月復西斜斜月沈沈藏海霧<lb/>
<pb n="KR4h0110_WYG_013-19a"/>
碣石瀟湘無限路不知乗月幾人歸落月搖情滿江樹<lb/>
　　　鄴城引<hi>張鼎</hi>
君不見漢家失統三靈變魏武争雄六龍戰盪海呑江<lb/>
制中國迴天運斗應南面隠隠都城紫陌開迢迢分野<lb/>
黄星見流年不駐漳河水明月俄終鄴國宴文章猶入<lb/>
管絃新帷座空銷狐免塵可惜望陵歌舞處松風四面<lb/>
笑愁人<lb/>
　　　呉宫怨<hi>衛萬</hi>
<pb n="KR4h0110_WYG_013-19b"/>
君不見呉王宫閣臨江起不捲珠簾見江水曉氣晴來<lb/>
雙闕間潮聲夜落千門裏勾踐城中非舊春姑蘇臺下<lb/>
起黄塵秪今惟有西江月曾照呉王宫裏人<lb/>
　　　木蘭歌<hi>韋元甫</hi>
唧唧復唧唧木蘭當户織不聞機杼聲唯聞女歎息問<lb/>
女何所思問女何所憶女亦無所思女亦無所憶昨夜<lb/>
見軍帖可汗大㸃兵軍書十二巻卷卷有爺名阿爺無<lb/>
大兒木蘭無長兄願為市鞍馬從此替爺征東市買駿<lb/>
<pb n="KR4h0110_WYG_013-20a"/>
馬西市買鞍韉南市買轡頭北市買長鞭旦辭爺娘去<lb/>
暮宿黄河邉不聞爺娘喚女聲但聞黄河流水鳴濺濺<lb/>
旦辭黄河去暮至黑山頭不聞爺娘喚女聲但聞燕山<lb/>
胡騎鳴啾啾萬里赴戎機闗山度若飛朔氣傳金柝寒<lb/>
光照銕衣將軍百戰死壯士十年歸歸來見天子天子<lb/>
坐明堂策勲十二轉賞賜百千强可汗問所欲木蘭不<lb/>
用尚書郎願馳千里足送兒還故郷爺娘聞女來出郭<lb/>
相扶將阿妹聞姊來當户理紅粧小弟聞姊來磨刀霍<lb/>
<pb n="KR4h0110_WYG_013-20b"/>
霍向猪羊開我東閣門坐我西閣床脫我戰時袍著我<lb/>
舊時裳當窗理雲鬢挂鏡貼花黄出門㸔火伴火伴始<lb/>
驚惶同行十二年不知木蘭是女郎雄免脚撲朔雌免<lb/>
眼迷離雙免傍地走安能辨我是雄雌<lb/>
　　　賦得三峽流泉歌<hi>李冶</hi>
妾家本住巫山雲巫山流泉常自聞玉琴奏出轉寥夐<lb/>
宜似當時夢中聽巫峽迢迢幾千里一時流入幽閨裏<lb/>
巨石崩崖指下生飛波走浪絃中起初疑噴怒含雷風<lb/>
<pb n="KR4h0110_WYG_013-21a"/>
又似嗚咽流不通回湍曲瀨勢將盡時復滴瀝平沙中<lb/>
憶昔阮公為此曲能令仲容聽不足一彈既罷還一彈<lb/>
願比流泉鎮相續<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0110_WYG_013-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩删巻十三<lb/>
</p>
<p>
</p>
  </div>
</body>
</text>
</TEI>
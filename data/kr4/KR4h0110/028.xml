<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻二十八</head> <lb/>
    <p>
<pb n="KR4h0110_WYG_028-1a"/>
欽定四庫全書<lb/>
　古今詩刪巻二十八<lb/>
　　　　　　　　　　　　明　李攀龍　編<lb/>
　　明七言律詩<lb/>
　　　春興<hi>劉基</hi>
會稽南鎮夏王封蔽日騰空紫翠重隂洞煙霞輝草木<lb/>
古祠風雨出蛟龍𤣥夷此日歸何處玉簡他年豈再逢<lb/>
安得普天休戰伐不令竹箭困輸供<lb/>
<pb n="KR4h0110_WYG_028-1b"/>
　　　追和音上人<hi>劉基</hi>
絶頂浮雲鎖石闗曲途危磴阻躋攀他年甲楯孤臣泣<lb/>
此日齋鐘老衲閒夜永星河低半樹天清猿鶴響空山<lb/>
干戈未定歸何處擬結茅廬積翠間<lb/>
　　　雪竹圖<hi>劉基</hi>
雪壓江邊修竹林沅湘晚色起愁隂川光浩蕩空青闊<lb/>
山氣玲瓏太白深未得梢雲邀鳳宿可能映水學龍吟<lb/>
無人谷裏吹春律直節虚中恐不禁<lb/>
<pb n="KR4h0110_WYG_028-2a"/>
　　　二月二日登樓<hi>劉基</hi>
薄寒疎雨集春愁愁極難禁獨上樓何處山中堪採藥<lb/>
幾時湖上好乗舟銜泥乳燕聊相傍泛水浮萍可自由<lb/>
見説蘭亭依舊在祇今王謝少風流<lb/>
　　　答嚴上人<hi>劉基</hi>
江水東流西日微閒身不繫獨何依塵埃蕭颯雙蓬鬂<lb/>
霜露凄凉一衲衣百粤雨餘山翠合三韓雲浄海青飛<lb/>
滄溟自古通天漢夢遶黄姑織女機<lb/>
<pb n="KR4h0110_WYG_028-2b"/>
　　　遊仙<hi>孫炎</hi>
留侯弟子有初平九嵗從師住玉京天與數書皆鳥跡<lb/>
家傳一劍是龍精西池桃實無消息東海桑田有變更<lb/>
我為紫芝歌此曲夜深相答洞簫聲<lb/>
　　　閒適<hi>王䝉</hi>
緑楊堪繫五湖舟袖拂東風上小樓晴樹逺浮青嶂出<lb/>
春江曉帶白雲流古今我愛陶元亮鄉里人稱馬少遊<lb/>
不負平生一杯酒相逢花下醉時休<lb/>
<pb n="KR4h0110_WYG_028-3a"/>
　　　送沈左司從汪參政分省陜西汪由御史中丞<lb/>
　　　　出<hi>髙啓</hi>
重臣分省出臺端賔從威儀盡漢官四塞山河歸版籍<lb/>
百年父老見衣冠函闗月落聽鷄度華岳雲開立馬看<lb/>
知爾西行定囬首如今江左是長安<lb/>
　　　梅花<hi>髙啓</hi>
瓊姿只合在瑤臺誰向江南處處栽雪滿山中髙士卧<lb/>
月明林下美人来寒依疎影蕭蕭竹春掩殘香漠漠苔<lb/>
<pb n="KR4h0110_WYG_028-3b"/>
自去何郎無好詠東風愁寂幾囬開<lb/>
　　　九日寄朱見中<hi>劉彦昺</hi>
野樹荒臺帶晚隂昔年歌舞憶登臨桃花紈扇西風冷<lb/>
蔓草銅駝白露深舊夢青雲連館閣多情華髪老山林<lb/>
江南庾信傷秋倦疎雨簾櫳怯暮砧<lb/>
　　　海屋為彛古鼎賦<hi>董良史</hi>
海上髙僧屋數椽珊瑚碧樹繞階前過橋雲磬天台寺<lb/>
泊岸風帆日本船龍女獻珠来供佛鮫人分席與參禪<lb/>
<pb n="KR4h0110_WYG_028-4a"/>
百年刼數如彈指眼見桑田幾變遷<lb/>
　　　舟次匡廬寄同朝諸公<hi>任亨泰</hi>
翰墨同時侍禁闈恩榮寧謂及寒微舍人舊掌絲綸誥<lb/>
御史新裁錦繡衣天上鵷鸞還接武江邊鷗鷺已忘機<lb/>
他年行部如相覔秋水蘆花是釣磯<lb/>
　　　贈道會涂志清領職歸宜黄<hi>朱彦昌</hi>
羽衣来自五雲端勅賜黄麻墨未乾梅福南昌成吏隠<lb/>
葛洪勾漏本仙官一聲白鶴横江夜三尺青蛇出袖寒<lb/>
<pb n="KR4h0110_WYG_028-4b"/>
歸到鳳山春滿屋綘桃花發繞江干<lb/>
　　　白鴈<hi>顧文昱</hi>
萬里西風吹羽儀獨傳霜翰向南飛蘆花映月迷清影<lb/>
江水涵秋㸃素輝錦瑟夜調氷作柱玉闗晨度雪沾衣<lb/>
天涯兄弟離羣久皓首江湖猶未歸<lb/>
　　　春遊東苑應制<hi>林鴻</hi>
長樂鐘鳴玉殿開千官步輦出蓬莱已教旭日催龍馭<lb/>
更借春流泛酒杯堤栁欲眠鶯喚起宫花乍落鳥銜来<lb/>
<pb n="KR4h0110_WYG_028-5a"/>
宸遊好把簫韶奏京國於今有鳳臺<lb/>
　　　宿雨<hi>郭奎</hi>
宿雨蕭蕭悴客心髙齋連日滯秋隂一枝未遂鷦鷯志<lb/>
四壁空愁蟋蟀吟家在淮南青桂老門臨湖水白蘋深<lb/>
鯉魚風熟香粳早釣艇誰移近竹林<lb/>
　　　白燕<hi>袁凱</hi>
故國飄零事已非舊時王謝見應稀月明湘水初無影<lb/>
雪滿梁園尚未歸栁絮池塘香入夢梨花庭院冷侵衣<lb/>
<pb n="KR4h0110_WYG_028-5b"/>
趙家姊妹多相忌莫向昭陽殿裏飛<lb/>
　　　追和岑補闕早朝之作<hi>髙棟</hi>
明光漏盡曉寒催長樂疎鐘度鳳臺月隠禁城雙闕逈<lb/>
雲迎仙仗九重開旌旗半捲天河落閶闔平分曙色来<lb/>
朝罷珮聲花外轉囬看佳氣滿蓬莱<lb/>
　　　金山寺<hi>趙宗文</hi>
水天樓閣影重重化國何年此寄踪淮海西来三百里<lb/>
大江中湧一孤峯濤聲夜恐巢枝鳥雲氣朝随出洞龍<lb/>
<pb n="KR4h0110_WYG_028-6a"/>
幾度欲登帆去疾蒼茫遙聽隔煙鐘<lb/>
　　　擬長安春望<hi>謝復古</hi>
南山晴望鬱嵯峨上路春香玉輦過天抱帝城雙闕逈<lb/>
日臨仙仗五雲多鶯聲盡入新豐樹栁色遙分太液波<lb/>
漢主離宫三十六樓臺處處起笙歌<lb/>
　　　秋日江館寫懐<hi>徐璲</hi>
水國天寒樹影稀西風又見鴈南飛郢中白雪無人和<lb/>
江上青山有夢歸獨對浮雲傷往事驚看秋草又斜暉<lb/>
<pb n="KR4h0110_WYG_028-6b"/>
十年浪迹煙波外滿眼塵氛未拂衣<lb/>
　　　寄虎丘蟾書記<hi>姚廣孝</hi>
聞道蟾公如逺公一缾一鉢寄山中雲封蘿屋長疑雨<lb/>
泉響松巖半是風履破只縁行脚久嚢空非為作詩窮<lb/>
遙思短簿祠前夜共聽寒鐘出澗東<lb/>
　　　送劉繡衣按交趾<hi>解縉</hi>
虬髯白舄繡衣郎騘馬南巡古越裳城郭新開秦郡縣<lb/>
山河元是漢金湯天連銅柱蠻煙黒地接珠崖海氣黄<lb/>
<pb n="KR4h0110_WYG_028-7a"/>
莫説炎荒氷雪少須令六月見飛霜<lb/>
　　　從遊西苑<hi>楊士竒</hi>
廣寒宫殿屬天家曉從宸遊駐翠華瓊液總頒仙掌露<lb/>
金支皆挿御筵花棹穿萍藻波間雪旗颭芙蓉水上霞<lb/>
身世直超人境外玉盤親捧棗如瓜<lb/>
　　　客夜<hi>鄭起</hi>
西風蕭蕭木葉稀秋深作客何時歸城頭月出照擊柝<lb/>
江上露白催搗衣鴻鴈附書逺莫致烏鵲遶樹驚還飛<lb/>
<pb n="KR4h0110_WYG_028-7b"/>
三更不眠欲起舞躍馬卧龍誰是非<lb/>
　　　車駕渡江<hi>曾棨</hi>
朱旗畫㦸擁堤沙錦纜牙檣照浪花佳氣逈連江北樹<lb/>
曉光初絢海東霞雲中鸞鳳扶丹輦水底魚龍識翠華<lb/>
不用臨流羨天塹只今四海盡為家<lb/>
　　　居庸<hi>王英</hi>
千峯髙處起層城空裏岧嶤積翠明雲静芙蓉開霽色<lb/>
天清鼔角散秋聲北連紫塞烽煙㫁南接金臺驛路平<lb/>
<pb n="KR4h0110_WYG_028-8a"/>
此地由来稱設險萬年形勢壯神京<lb/>
　　　送陳郎中子魯再使西域<hi>王直</hi>
翩翩旌斾出皇州瀚海崑崙是昔遊塞外風雲随使節<lb/>
天涯霜雪敝征裘還家不論千金槖佩印須為萬户侯<lb/>
想見蕃夷歸聖徳自西河水亦東流<lb/>
　　　沅州雜詩<hi>薛瑄</hi>
辰沅風壤帶三苖一望中原萬里遙翼軫衆星朝北極<lb/>
岷嶓諸嶺導南條天連巫峽常多雨江過潯陽始上潮<lb/>
<pb n="KR4h0110_WYG_028-8b"/>
近日詩懐殊浩蕩謾將新句答漁樵<lb/>
　　　題童居士雲深處<hi>李孟璿</hi>
巻舒随處本無心道者幽居秋自深一片翠微迷曉色<lb/>
半巖蒼霧鎖秋隂擁闗不禁鐘聲出䕶榻休嫌雨氣侵<lb/>
欲掃氤氲陪杖履重来只恐路難尋<lb/>
　　　賜午門觀燈<hi>陳九宗</hi>
鼇峰千仞鬱嵯峨春色遙涵太液波明月只随仙仗轉<lb/>
綵雲偏近御筵多星橋影動黄金闕火樹光飜白雪歌<lb/>
<pb n="KR4h0110_WYG_028-9a"/>
共樂年華拚盡醉承恩不問夜如何<lb/>
　　　周駙馬府賞海棠<hi>程敏政</hi>
𡨕𡨕花霧擁逥廊冉冉猩紅出畫牆按譜更誰争有韻<lb/>
失評空自説無香莫燒銀燭驚春夢好障丹紗䕶曉籹<lb/>
仙種北来初識面臨風拚醉九霞觴<lb/>
　　　金源諸陵<hi>儲巏</hi>
長白山髙朔漠連金源風色故依然千秋魂魄猶思沛<lb/>
萬里丘陵却到燕感事重飜江統疏傷心莫問靖康年<lb/>
<pb n="KR4h0110_WYG_028-9b"/>
幽蘭一燼雄圖歇汝水悠悠入墓田<lb/>
　　　杪夏江州急雨<hi>李夢陽</hi>
急雨吞江倒石根吐雲匡岳近城門驚雷不下雙蛟鬭<lb/>
孤電能開九疊昏白晝黄濤翻庾閣蒼厓翠木溜陶村<lb/>
乗時詫有扶搖力六月東南見化鯤<lb/>
　　　追舊寄徐子<hi>李夢陽</hi>
憶昔逢君雪滿途遙憐為客向江湖看碑定憶羊開府<lb/>
作賦先投楚大夫日黒魚龍豗夢澤草青麋鹿上姑蘇<lb/>
<pb n="KR4h0110_WYG_028-10a"/>
空囬玉軫思流水不得驊騮見過都<lb/>
　　　潼闗<hi>李夢陽</hi>
咸東天險設重闗閃日旌旗虎豹閒隘地黄河吞渭水<lb/>
炎天白雪壓秦山舊京想像千官入餘恨逡巡六國還<lb/>
滿眼非無棄繻者寄言軍吏莫嗔顔<lb/>
　　　九日寄何仲黙<hi>李夢陽</hi>
九日無朋花自開登樓獨酌當登臺孤城落木天邊下<lb/>
萬里浮雲江上来但遣青尊常不負從教白髪暗相催<lb/>
<pb n="KR4h0110_WYG_028-10b"/>
梁南楚北無消息塞鴈風髙首重囬<lb/>
　　　和毛監察登明逺樓之作<hi>李夢陽</hi>
院鎖簾垂白日幽為誰乗興獨登樓地平嵩岳牕中出<lb/>
天倒黄河檻外流坐對爐煙雲並起醉搖霜筆樹還秋<lb/>
可憐大厦須梁棟未展那知匠氏憂<lb/>
　　　送毛監察還朝二首是時皇帝狩於河陽<hi>李夢陽</hi>
楚生臨水送將歸黎子當筵賦式微天下汝為真御史<lb/>
百年吾是舊漁磯沙寒白日蓬科轉風送黄河木葉稀<lb/>
<pb n="KR4h0110_WYG_028-11a"/>
此去有書應歴上太平天子本垂衣<lb/>
　　　其二<lb/>
青天萬仞削芙蓉憶踏匡廬第一峯哀壑暮雲埋虎豹<lb/>
大江春浪變魚龍天池御筆親留碣石室山僧獨扣鐘<lb/>
綵翰昔曾霄漢上舊題應破紫苔封<lb/>
　　　閻曹二子發京和姪木同舟篇<hi>李夢陽</hi>
共水同舟伴謫居海天春色静涵虚蠻方故啓流官路<lb/>
漢史終收痛哭書蜀徼山髙常戴雪滇門池苦亦生魚<lb/>
<pb n="KR4h0110_WYG_028-11b"/>
上林花樹年年在前席行看入禁廬<lb/>
　　　熊監察至自西河有贈<hi>李夢陽</hi>
當年五郡乗軺過此日千城攬轡遊封事幾騰天北極<lb/>
籌邊直歴海西頭崑崙壯壓邊塵㫁弱水清翻漢月流<lb/>
若使巡行皆汝輩逺夷那繫廟堂憂<lb/>
　　　臺寺夏日<hi>李夢陽</hi>
古臺髙並鬱岧嶤㫁塔稜層鎖寂寥積雪洞門常慘慘<lb/>
炎天松栢轉蕭蕭雲雷畫壁丹青壮神鬼虚堂世代遙<lb/>
<pb n="KR4h0110_WYG_028-12a"/>
惆悵宋官偏泯滅二靈哀怨不堪招<lb/>
　　　靈武臺<hi>李夢陽</hi>
環縣城邊靈武臺肅宗曾此辟蒿莱二儀髙下皇輿建<lb/>
三極西南玉璽来長白山人經國計朔方孤將出羣才<lb/>
可憐一代風雲際不勸君王駕鶴逥<lb/>
　　　寄懷邊廷實<hi>何景明</hi>
汝從元嵗侍今皇誰念先朝老奉常一出雲霄空悵望<lb/>
十年岐路各蒼茫春天縹緲金莖露晝日氤氲紫殿香<lb/>
<pb n="KR4h0110_WYG_028-12b"/>
獨有揚雄尚陪從白頭抽筆賦長楊<lb/>
　　　西海子<hi>何景明</hi>
寺下煙波春不開苑中風浪隠樓臺泉源細繞西山出<lb/>
雲氣深從北極来萬里乗槎觀日月十年登閣望蓬莱<lb/>
黄塵碧水須㬰事莫使魚龍夜夜哀<lb/>
　　　送張侍御巡畿内<hi>何景明</hi>
漢京樓殿薊門東淮海文章御史驄三輔自来多冦盜<lb/>
五陵今日更豪雄埋輪亦在都亭下攬轡仍行甸服中<lb/>
<pb n="KR4h0110_WYG_028-13a"/>
滹水太行煙霧裏獨看髙隼擊霜空<lb/>
　　　送賈學士往南都<hi>何景明</hi>
金陵樓閣九天開銀漢仙槎萬里来宫月夜懸鳷鵲觀<lb/>
江流春轉鳳凰臺直從北極看南極却望中台接上台<lb/>
鳴世早傳呉下作逢時更羨洛陽才<lb/>
　　　送施聘之<hi>何景明</hi>
海甸春風攬轡情燕闗驄馬去還鳴繡衣霄漢花間出<lb/>
錦纜江湖樹裏行近日西臺多諫草少年南國有詩名<lb/>
<pb n="KR4h0110_WYG_028-13b"/>
别絃更憶風流調愁聽東城二月鶯<lb/>
　　　送杭憲副兵備天津<hi>何景明</hi>
天津橋北望京樓金鼓東行節使舟日月晝懸滄海樹<lb/>
龍蛇春壓九河流百年貢篚通南極萬里旌旄屬上游<lb/>
莫笑談兵向尊俎書生元不為封侯<lb/>
　　　送王徳輝西廵<hi>何景明</hi>
中朝御史重西巡獨下青霄斧鉞新隴雪洮雲行塞日<lb/>
胡琴羌笛奏邊春蒲桃不博凉州地天馬還随漢使臣<lb/>
<pb n="KR4h0110_WYG_028-14a"/>
白筆萬人看氣象肯令河外有煙塵<lb/>
　　　寄杭東卿商曾二憲使<hi>何景明</hi>
舊遊俱是呉中俊相憶遥為月下吟他日雲霄須比翼<lb/>
此時金石更同心樓船水戰江流急鼓角秋城海日隂<lb/>
寇賊兩鄉今阻絶各天風雨一沾襟<lb/>
　　　送馬公順<hi>何景明</hi>
兩年懐抱值君開聞説京華首重囬天上故人難再見<lb/>
世間岐路轉堪哀孤舟落日三江口逺客浮雲萬里臺<lb/>
<pb n="KR4h0110_WYG_028-14b"/>
南斗尺書相望切暮天鴻鴈幾時来<lb/>
　　　感興懐獻吉<hi>徐禎卿</hi>
客舍秋風動客哀殘花秋日伴殘杯虚名愧我為身累<lb/>
白眼如君豈吏才落魄京華空老大旅魂江漢好歸来<lb/>
山川矯首浮雲逈倚杖遙登何處臺<lb/>
　　　柬獻吉<hi>邊貢</hi>
天涯卧病盡髙秋河上逢人感舊遊嵗月浮生雙鳥翼<lb/>
風塵逺道一狐裘君還豈為鱸魚膾我出真同雪夜舟<lb/>
<pb n="KR4h0110_WYG_028-15a"/>
梅蕋栁條俱動色幾時携手並登樓<lb/>
　　　送丁考功秉憲之闗中<hi>邊貢</hi>
鶯花如錦豸袍新建節西行及好春周禮職方分二陜<lb/>
漢都形勝説三秦天浮紫氣函闗動雨洗青蓮華岳真<lb/>
藻思還應有神助詩成先寄故園人<lb/>
　　　武昌留别諸使君<hi>邊貢</hi>
舟子招招催渡開多情臨别更徘徊虚煩竹馬城邊候<lb/>
實泛星槎海上逥南郡秋風悲鼓角武昌明月見樓臺<lb/>
<pb n="KR4h0110_WYG_028-15b"/>
懐人莫厭書頻寄江口雲帆日往来<lb/>
　　　聖旦南太常作<hi>邊貢</hi>
冶城風雨送蕭森萬國呼嵩五夜心帝座永懐天共逺<lb/>
主恩真挹海同深容臺禮樂還南北建業江山自古今<lb/>
龍輦鳳旂囬首地似聞韶濩奏餘音<lb/>
　　　遊龍洞山<hi>邊貢</hi>
洞門黄葉鎖秋深上客来遊悵古今恍惚謾傳龍跡在<lb/>
虚明真似佛光臨蒼空日月流元化白晝雲雷起大隂<lb/>
<pb n="KR4h0110_WYG_028-16a"/>
昏黒下山蘿徑逺殿鐘龕磬裊餘音<lb/>
　　　登嶽<hi>邊貢</hi>
玉皇祠畔一憑闌絶頂風髙夏亦寒北去塵沙通瀚海<lb/>
西来天地是長安青雲逈隔三千界白日平臨十八盤<lb/>
似有飛仙度幽壑鳳笙聲裊珮珊珊<lb/>
　　　辛巳書事二首<hi>邊貢</hi>
居庸碣石控胡門玉几由来北極尊閣道逶迤經海岱<lb/>
天河隠見出崑崙斗間遙識三階列日下從知九軌存<lb/>
<pb n="KR4h0110_WYG_028-16b"/>
奠鼎卜郊非浪事萬年珪鬯保文孫<lb/>
　　　其二<lb/>
漢水東流夢澤開雲蒸龍氣劃争逥襄城七聖翔空下<lb/>
少室三花拂駕来河伯授圖森地軸上公登册自中台<lb/>
千秋萬嵗應思沛悵慕歌風擬築臺<lb/>
　　　幕府山<hi>喬宇</hi>
説着看山興欲飛湖西雙逕踏霏微寧辭九日登髙㑹<lb/>
况是諸軍奏凱歸林外鐘聲開宿靄江頭帆影送斜暉<lb/>
<pb n="KR4h0110_WYG_028-17a"/>
亦知歡㑹何終極霜露休教上客衣<lb/>
　　　秋風亭下泛舟<hi>喬宇</hi>
荒亭寥落野煙空漢武雄才想像中簫鼔應聲開畫鷁<lb/>
帆檣飛影動晴虹山分秦晉羣峯㫁水入汾河兩派通<lb/>
少壯幾時還老大不須囬首歎秋風<lb/>
　　　萬夀日成禮奉天門<hi>鄭善夫</hi>
初日鴉啼宫樹林奉天髙殿入蕭森衣冠况值千秋節<lb/>
犬馬真懸萬國心白羽書来兵未解黄河水落嵗將隂<lb/>
<pb n="KR4h0110_WYG_028-17b"/>
龍旂鳳輦闗山道邊事艱難風雪深<lb/>
　　　王峻甫萬頃波樓<hi>周用</hi>
何年百二開神州雙眼適来登此樓江湖到處是吾土<lb/>
裘馬平生非貴遊天垂欄檻星斗夜木落洞庭鴻鴈秋<lb/>
鴈門太守費指㸃曾見黄河東北流<lb/>
　　　扈駕郊壇陪祭二首<hi>胡侍</hi>
朱壇晴雪媚春空雲從天行氣象雄八駿宛迴黄竹路<lb/>
六龍遥向玉華宫爐煙半拂仙人掌樹色微翻少女風<lb/>
<pb n="KR4h0110_WYG_028-18a"/>
應有海神来候駕南端飛霧碧𡨕濛<lb/>
　　　其二<lb/>
郊壇春蹕遶朱城上帝髙居敞玉清五色幡幢空裏見<lb/>
六軍組練月中明雲依黼帳成龍采樂上瑤臺作鳳鳴<lb/>
望秩屢叨陪海嶽㳙涘何以答恩榮<lb/>
　　　九日同諸君子集鴈塔<hi>張治道</hi>
重陽何處可攀躋十里峰臺四望低黄菊驚秋聊暫把<lb/>
新詩發興亦堪題莫因白髪妨髙㑹且喜清尊共逺携<lb/>
<pb n="KR4h0110_WYG_028-18b"/>
落㡌不須追往事風流真與古人齊<lb/>
　　　樓夜<hi>許宗魯</hi>
樓上寒宵獨坐深漸看明月轉東林逺天聽鴈搖邊思<lb/>
午夜鳴鷄感壯心風裏闗山飄玉笛壁間塵土暗龍鐔<lb/>
無才自分甘休棄敢向清時歎陸沈<lb/>
　　　渡河<hi>馬汝驥</hi>
大河懸束翠崖中沙海煙天九曲通急浪秋翻千樹雨<lb/>
安流曉挂一帆風胡秦北坼黿鼉窟箕尾西盤日月宫<lb/>
<pb n="KR4h0110_WYG_028-19a"/>
欵乃紛紛輕放舸不知估客定漁翁<lb/>
　　　寺前秋泛<hi>曹嘉</hi>
湖上晴遊即鏡中輕煙淡靄静浮空岸逥舟自蒹葭入<lb/>
塔逈雲從殿閣通驚吹魚龍時出沒傍筵鷗鷺晚西東<lb/>
鳴橈更泛桃花水不辨秋林返照紅<lb/>
　　　宴集楚藩樓上作<hi>王廷陳</hi>
藩府張筵臨水上危樓改席向天中牕含江漢澄流逺<lb/>
檻俯衡巫逺勢通鳴珮忽霑神女雨披襟時拂大王風<lb/>
<pb n="KR4h0110_WYG_028-19b"/>
梁園勝事今非異楚國文儒古亦同<lb/>
　　　寄許州七弟<graphic n="KR3265" url="https://raw.githubusercontent.com/kanripo/KR-Gaiji/master/images/KR3265.png" mimeType="image/png"/>
                    <hi>顧璘</hi>
千官扈從羨能文謫牧新聲天下聞落魄吾家蘇季子<lb/>
風流南郡小馮君魚龍路怯黄河險鴻鴈聲愁碧海分<lb/>
莫上吹臺瞻越嶠五湖囬首隔重雲<lb/>
　　　樂清道中<hi>王健</hi>
雨晴驛路浄埃氛鳥弄漁歌到處聞山逈樹隂牽落照<lb/>
江空帆影亂行雲天闗四面樓臺出地脈千重洞壑分<lb/>
<pb n="KR4h0110_WYG_028-20a"/>
賸愛巖亭堪把釣洗心翻愧白鷗羣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0110_WYG_028-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪巻十</head> <lb/>
    <p>
<pb n="KR4h0110_WYG_010-1a"/>
欽定四庫全書<lb/>
　古今詩刪巻十<lb/>
　　　　　　　　　　　　明　李攀龍　編<lb/>
　選唐詩序<lb/>
　唐無五言古詩而有其古詩陳子昻以其古詩為古<lb/>
　詩弗取也七言古詩唯杜子美不失初唐氣格而縱<lb/>
　横有之太白縱横往往彊弩之末間雜長語英雄欺<lb/>
　人耳至如五七言絶句實唐三百年一人蓋以不用<lb/>
<pb n="KR4h0110_WYG_010-1b"/>
　意得之即太白亦不自知其所至而工者顧失焉五<lb/>
　言律排律諸家槩多佳句七言律體諸家所難王維<lb/>
　李頎頗臻其妙即子美篇什雖衆憒焉自放矣作者<lb/>
　自苦亦惟天實生才不盡後之君子本茲集以盡唐<lb/>
　詩而唐詩盡於此李攀龍撰<lb/>
　　唐五言古詩<lb/>
　　　飲馬長城窟行<hi>太宗皇帝</hi>
塞外悲風切交河冰已結瀚海百重波隂山千里雪逈<lb/>
<pb n="KR4h0110_WYG_010-2a"/>
戍危烽火層巒引高節悠悠卷斾旌飲馬出長城塞沙<lb/>
連騎跡朔吹斷邉聲胡塵清玉塞羗笛韵金鉦絶漠干<lb/>
戈戢車徒振原隰都尉反龍堆將軍旋馬邑揚麾氛霧<lb/>
静紀石功名立荒裔一戎衣雲臺凱歌入<lb/>
　　　述懷<hi>魏徵</hi>
中原還逐鹿投筆事戎軒縱横計不就慷慨志猶存策<lb/>
杖謁天子驅馬出關門請纓繫南越憑軾下東藩鬱紆<lb/>
陟高岫出没望平原古木鳴寒鳥空山啼夜猿旣傷千<lb/>
<pb n="KR4h0110_WYG_010-2b"/>
里目還驚九折魂豈不憚艱難深懷國士恩季布無二<lb/>
諾侯嬴重一言人生感意氣功名誰復論<lb/>
　　　初到陸渾山莊<hi>宋之問</hi>
授衣感窮節策馬凌伊關歸齊逸人趣日覺秋琴閒寒<lb/>
露衰北阜夕陽破東山浩歌步岑樾栖鳥隨我還<lb/>
　　　感遇二首<hi>張九齡</hi>
蘭蕋春葳蕤桂花秋皎㓗欣欣此生意自以為佳節誰<lb/>
知林栖者聞風坐見悅草木有本心何求美人折<lb/>
<pb n="KR4h0110_WYG_010-3a"/>
　　　其二<lb/>
孤鴻海上來池潢不敢顧側見雙翠鳥巢在三珠樹矯<lb/>
矯珍木嶺得無金丸懼美服患人指髙明逼神惡今我<lb/>
游㝠㝠弋者何所慕<lb/>
　　　薊丘覽古贈盧居士藏用六首<hi>并序</hi>　<hi>陳子昂</hi>
　　　　丁酉嵗余北征出自薊門厯觀燕之舊都其<lb/>
　　　　城池霸迹已蕪没矣慨然憶樂生鄒子羣賢<lb/>
　　　　之游因登薊樓作六詩以志之寄終南盧居士<lb/>
<pb n="KR4h0110_WYG_010-3b"/>
北登薊丘望求古軒轅臺應龍已不見牧馬生黄埃尚<lb/>
想廣成子遺跡白雲隈<lb/>
　　　右軒轅臺<lb/>
南登碣石舘遙望黄金臺丘陵盡喬木昭王安在哉霸<lb/>
圖悵已矣驅馬復歸來<lb/>
　　　右燕昭王<lb/>
王道已淪昩戰國競貪兵樂生何感激仗義下齊城雄<lb/>
圖竟中失遺嘆寄阿衡<lb/>
<pb n="KR4h0110_WYG_010-4a"/>
　　　右樂生<lb/>
秦王日無道太子怨亦深一聞田光義匕首贈千金其<lb/>
事雖不立千載為傷心<lb/>
　　　右燕太子<lb/>
自古皆有死殉義良獨希柰何燕太子尚使田公疑仗<lb/>
劔誠已矣感我涕沾衣<lb/>
　　　右田光先生<lb/>
大運淪三代天人罕有窺鄒子何遼廓謾説九瀛垂興<lb/>
<pb n="KR4h0110_WYG_010-4b"/>
亡已千載今也則無誰<lb/>
　　　右鄒子<lb/>
　　　詶暉上人夏日林泉<lb/>
聞道白雲居窈窕青蓮宇巖泉萬丈流樹石千年古林<lb/>
臥對軒窗山隂滿庭户方釋塵事勞從君襲蘭杜<lb/>
　　　子夜吳歌<hi>李白</hi>
長安一片月萬户𢷬衣聲秋風吹不盡總是玉闗情何<lb/>
日平胡虜良人罷逺征<lb/>
<pb n="KR4h0110_WYG_010-5a"/>
　　　妾薄命<hi>李白</hi>
漢帝寵阿嬌貯之黄金屋咳唾落九天隨風生珠玉寵<lb/>
極愛還歇妬深情却疎長門一步地不肯暫迴車雨落<lb/>
不上天水覆難再收君情與妾意各自東西流昔日芙<lb/>
蓉花今成斷根草以色事他人能得幾時好<lb/>
　　　贈盧司户<hi>李白</hi>
秋色無遠近出門盡寒山白雲遙相識待我蒼梧間借<lb/>
問盧躭鶴西飛幾處還<lb/>
<pb n="KR4h0110_WYG_010-5b"/>
　　　送張舍人之江東<hi>李白</hi>
張翰江東去正值秋風時天清一鴈遠海濶孤㠶遲白<lb/>
日行欲暮滄波杳難期呉洲如見月千里幸相思<lb/>
　　　魯郡東石門送杜二甫<hi>李白</hi>
醉别復幾日登臨徧池臺何時石門路重有金樽開秋<lb/>
波落泗水海色明徂徠飛蓬各自遠且盡手中杯<lb/>
　　　送楊山人歸嵩山<hi>李白</hi>
我有萬古宅嵩陽玉女峯長留一片月掛在東溪松爾<lb/>
<pb n="KR4h0110_WYG_010-6a"/>
去掇仙草菖蒲花紫茸嵗晩或相訪青天騎白龍<lb/>
　　　懷蘇武<hi>李白</hi>
蘇武在匈奴十年持漢節白鴈上林飛空傳一書札牧<lb/>
羊邉地苦落日歸心絶渴飲月窟冰飢餐天上雪東還<lb/>
沙塞遠北愴河梁别泣把李陵衣相㸔淚成血<lb/>
　　　經下邳圯橋懷張子房<hi>李白</hi>
子房未虎嘯破産不為家滄海得壯士椎秦愽浪沙報<lb/>
韓雖不成天地皆振動潛匿游下邳豈曰非智勇我來<lb/>
<pb n="KR4h0110_WYG_010-6b"/>
圯橋上懷古欽英風唯見碧流水曾無黄石公嘆息此<lb/>
人去蕭條徐泗空<lb/>
　　　望鸚鵡洲懷禰衡<hi>李白</hi>
魏帝營八極蟻視一禰衡黄祖斗筲人殺之受惡<lb/>
名吴江賦鸚鵡落筆超羣英鏘鏘振金玉句句欲<lb/>
飛鳴鷙鶚啄孤鳳十春傷我情五嶽起方寸隱然<lb/>
詎可平才髙竟何施寡識冐天刑至今芳洲上蘭<lb/>
蕙不忍生<lb/>
<pb n="KR4h0110_WYG_010-7a"/>
　　　前出塞八首<hi>杜甫</hi>
戚戚去故里悠悠赴交河公家有程期亡命嬰禍羅君<lb/>
巳富土境開邊一何多棄絶父母恩吞聲行負戈<lb/>
　　　其二<lb/>
磨刀嗚咽水水赤刅傷手欲輕斷腸聲心緒亂巳久丈<lb/>
夫誓許國憤惋復何有功名圗麒麟戰骨當速朽<lb/>
　　　其三<lb/>
送徒既有長遠戍亦有身生死向前去不勞吏怒嗔路<lb/>
<pb n="KR4h0110_WYG_010-7b"/>
逢相識人附書與六親哀哉兩決絶不復同苦辛<lb/>
　　　其四<lb/>
迢迢萬餘里領我赴三軍軍中異苦樂主將寧盡聞隔<lb/>
河見胡騎倐忽數百羣我始為奴僕幾時樹功勲<lb/>
　　　其五<lb/>
挽弓當挽强用箭當用長射人先射馬擒賊先擒王殺<lb/>
人亦有限立國自有疆茍能制侵凌豈在多殺傷<lb/>
　　　其六<lb/>
<pb n="KR4h0110_WYG_010-8a"/>
驅馬天雨雪軍行入高山徑危抱寒石指落層冰間巳<lb/>
去漢月遠何時築城還浮雲暮南征可望不可攀<lb/>
　　　其七<lb/>
單于冦我壘百里風塵昏雄劒四五動彼軍為我奔虜<lb/>
其名王歸繫頸授轅門潛身備行列一勝何足論<lb/>
　　　其八<lb/>
從軍十年餘能無分寸功衆人貴茍得欲語羞雷同中<lb/>
原有鬬争況在狄與戎丈夫四方志安可辭固窮<lb/>
<pb n="KR4h0110_WYG_010-8b"/>
　　　後出塞<hi>杜甫</hi>
朝進東門營暮上河陽橋落日照大旗馬鳴風蕭蕭平<lb/>
沙列萬幕部伍各見招中天懸明月令嚴夜寂寥悲笳<lb/>
數聲動壯士慘不驕借問大將誰恐是霍嫖姚<lb/>
　　　法鏡寺<hi>杜甫</hi>
身危適他州勉强終勞苦神傷山行深愁破崕寺古嬋<lb/>
娟碧蘚浄蕭摵寒籜聚洄洄山根水冉冉松上雨洩雲<lb/>
蒙清晨初日巳復吐朱甍半光烱户牖粲可數拄䇿忘<lb/>
<pb n="KR4h0110_WYG_010-9a"/>
前期出蘿巳亭午㝠㝠子規叫微徑不復取<lb/>
　　　萬丈潭<hi>杜甫</hi>
青溪合㝠寞神物有顯晦龍衣積水蟠窟壓萬丈内跼<lb/>
步凌垠堮側身下烟靄前臨洪濤寛却立蒼石大山危<lb/>
一徑盡岸絶兩壁對削成根虛無倒影垂澹瀩黑知灣<lb/>
澴底清見光烱碎孤雲倒來深飛鳥不在外高蘿成帷<lb/>
幄寒水疊旌斾遠川曲通流嵌竇潛洩瀬造幽無人境<lb/>
發興自我軰告歸遺恨多將老斯逰最閉藏修鱗蟄出<lb/>
<pb n="KR4h0110_WYG_010-9b"/>
入巨石礙何當炎天過快意風雲㑹<lb/>
　　　石櫃閣<hi>杜甫</hi>
季冬日已長山晩半天赤蜀道多草花江間饒竒石石<lb/>
櫃層波上臨虛蕩高壁清暉迴羣鷗暝色帶遠客羈栖<lb/>
負幽意感嘆向絶跡信甘孱懦嬰不獨凍餒迫優游謝<lb/>
康樂放浪陶彭澤吾衰未自由謝爾性有適<lb/>
　　　玉華宫<hi>杜甫</hi>
溪回松風長蒼鼠竄古瓦不知何王殿遺構絶壁下隂<lb/>
<pb n="KR4h0110_WYG_010-10a"/>
房鬼火青壞道哀湍㵼萬籟真笙竽秋色正瀟灑美人<lb/>
為黄土況乃粉黛假當時侍金輿故物獨石馬憂來藉<lb/>
草坐浩歌淚盈把冉冉征途間誰是長年者<lb/>
　　　夢李白二首<hi>杜甫</hi>
死别巳呑聲生别常惻惻江南瘴癘地逐客無消息故<lb/>
人入我夢明我長相憶恐非平生魂路遠不可測魂來<lb/>
楓林青魂返關塞黑君今在羅網何以有羽翼落月在<lb/>
屋梁猶疑照顔色水深波浪濶無使蛟龍得<lb/>
<pb n="KR4h0110_WYG_010-10b"/>
　　　其二<lb/>
浮雲終日行游子久不至三夜頻夢君情親見君意告<lb/>
歸常局促苦道來不易江湖多風波舟楫恐失墜出門<lb/>
搔白首苦負平生志冠蓋滿京華斯人獨憔悴孰云網<lb/>
恢恢將老身反累千秋萬嵗名寂寞身後事<lb/>
　　　晦日尋崔戢李封<hi>杜甫</hi>
朝光入甕牖尸寢驚敝裘起行視天宇春氣漸和柔興<lb/>
來不暇懶今晨梳我頭出門無所待徒步覺自由杖藜<lb/>
<pb n="KR4h0110_WYG_010-11a"/>
復恣意免值公與侯晩定崔李交會心真罕儔每過得<lb/>
酒傾二宅可淹留喜結仁里歡況因令節求李生園欲<lb/>
荒舊竹頗修修引客㸔掃除隨時成獻酬崔侯初筵色<lb/>
已畏空樽愁未知天下士至性有此不草芽旣青出蜂<lb/>
聲亦暖游思見農器陳何當甲兵休上古葛天氏不貽<lb/>
黄屋憂至今阮籍等熟醉為身謀威鳳高其翔長鯨呑<lb/>
九州地軸為之翻百川皆亂流當歌欲一放淚下恐莫<lb/>
收濁醪有玅理庶用慰沈浮<lb/>
<pb n="KR4h0110_WYG_010-11b"/>
　　　雨<hi>杜甫</hi>
峽雲行清曉烟霧相徘徊風吹滄江去雨灑石壁來凄<lb/>
凄生餘寒殷殷兼出雷白谷變氣候朱炎安在哉高鳥<lb/>
濕不下居人門未開楚宫久已滅幽珮為誰哀侍臣書<lb/>
王夢賦有冠古才㝠㝠翠龍駕多自巫山臺<lb/>
　　　晩泊潯陽望香爐峯<hi>孟浩然</hi>
挂席幾千里名山都未逢泊舟潯陽岸始見香爐峯嘗<lb/>
讀遠公傳永懷塵外踪東林精舍近日暮空聞鐘<lb/>
<pb n="KR4h0110_WYG_010-12a"/>
　　　西施詠<hi>王維</hi>
艶色天下重西施寧久微朝為越溪女莫作吳王姬賤<lb/>
日豈殊衆貴來方悟稀邀人傅脂粉不自著羅衣君寵<lb/>
益嬌態君憐無是非當時浣紗伴莫得同車歸持謝隣<lb/>
家子效顰安可希<lb/>
　　　送别<hi>王維</hi>
下馬飲君酒問君何所之君言不得意歸臥南山陲但<lb/>
去莫復問白雲無盡時<lb/>
<pb n="KR4h0110_WYG_010-12b"/>
　　　齊州送祖三<hi>王維</hi>
相逢方一笑相送還成泣祖帳已傷離荒城復愁入天<lb/>
寒遠山浄日暮長河急解纜君巳遙望君猶佇立<lb/>
　　　奉寄韋太守陟<hi>王維</hi>
荒城自蕭索萬里山河空天高秋日逈嘹唳聞歸鴻寒<lb/>
塘映衰草高舘落疎桐臨此嵗方晏顧景問悲翁故人<lb/>
不可見寂寞平林東<lb/>
　　　過李揖宅<hi>王維</hi>
<pb n="KR4h0110_WYG_010-13a"/>
閉門秋草色終日無車馬客來深巷中犬吠寒籬下散<lb/>
髮時未簮道書行尚把與我同心人樂道安貧者一罷<lb/>
宜城酌還歸洛陽社<lb/>
　　　崔濮陽兄季重前山興<hi>王維</hi>
秋色有佳興況君池上門悠悠西林下自識門前山千<lb/>
里横黛色數峯出雲間嵯峩對秦國合沓藏荆關殘雨<lb/>
斜日照夕嵐飛鳥還故人今尚爾嘆息此頽顔<lb/>
　　　藍田石門精舍<hi>王維</hi>
<pb n="KR4h0110_WYG_010-13b"/>
落日山水好漾舟信歸風玩竒不覺遠因以緣源窮遙<lb/>
愛雲木秀初疑路不同安知清流轉偶與前山通捨舟<lb/>
理輕策果然愜所適老僧四五人逍遙䕃松栢朝梵林<lb/>
未曙夜禪山更寂道心及牧童世事問樵客暝宿長林<lb/>
下焚香臥瑤席澗芳襲人衣山月映石壁再尋畏迷誤<lb/>
明發更登歷笑謝桃源人花紅復來覿<lb/>
　　　塞上曲三首<hi>王昌齡</hi>
蟬鳴桑樹間八月蕭關道出塞入塞寒處處黄蘆草從<lb/>
<pb n="KR4h0110_WYG_010-14a"/>
來幽幷客皆共沙塵老莫學游俠兒矜誇紫騮好<lb/>
　　　其二<lb/>
飲馬渡秋水水寒風似刀平沙日未没黯黯見臨洮昔<lb/>
日長城戰咸言意氣高黄塵是今古白骨亂蓬蒿<lb/>
　　　其三<lb/>
秋風夜渡河吹郤鴈門桑遙見胡地獵鞲馬宿嚴霜五<lb/>
道分兵去孤軍百戰塲功多翻下獄士卒但心傷<lb/>
　　　江上聞笛<hi>王昌齡</hi>
<pb n="KR4h0110_WYG_010-14b"/>
横笛怨江月扁舟何處尋聲長楚山外曲繞胡關深相<lb/>
去萬餘里遙傳此夜心寥寥浦溆寒響盡唯空林不知<lb/>
誰家子復奏邯鄲音水客皆擁棹空霜遂盈襟羸馬望<lb/>
北走遷人悲越吟何當邉草白旌節隴城隂<lb/>
　　　鄭縣宿陶大公舘贈馮六元二<hi>王昌齡</hi>
儒有輕王侯脫略當世務本家藍田中非為漁弋故無<lb/>
何困躬耕且欲馳永路幽居與君近出谷同所鶩昨日<lb/>
辭石門五年變秋露雲龍未相感干謁亦已屢子為黄<lb/>
<pb n="KR4h0110_WYG_010-15a"/>
綬羈余忝蓬山顧京門望西岳百里見郊樹飛雨祠上<lb/>
來靄然關中暮驅車鄭城宿秉燭論往素山月出華隂<lb/>
開此河渚霧清光比故人豁達展心晤馮公尚戢翼元<lb/>
子仍跼步拂衣易為高論跡難有趣張范善始終吾等<lb/>
豈不慕罷酒當涼風屈伸備㝠數<lb/>
　　　述華清宫<hi>儲光羲</hi>
上林神君宫此地即明庭山開鴻濛色天轉招搖星三<lb/>
雪報大有孰謂非我靈<lb/>
<pb n="KR4h0110_WYG_010-15b"/>
　　　田家雜興八首<hi>儲光羲</hi>
春至鶬鶊鳴薄言向田墅不能自力作黽勉娶隣女旣<lb/>
念生子孫方思廣田圃閒時相顧笑喜悅好禾黍夜夜<lb/>
登嘯臺南望洞庭渚百草被霜露秋山響砧杵却羨故<lb/>
年時中情無所取<lb/>
　　　其二<lb/>
衆人恥貧賤相與尚膏腴我情旣浩蕩所樂在畋漁山<lb/>
澤時晦㝠歸家暫閒居滿園種葵藿繞屋樹桑榆禽雀<lb/>
<pb n="KR4h0110_WYG_010-16a"/>
知我閒翔集依我廬所願在優游州縣莫相呼日與南<lb/>
山老兀然傾一壺<lb/>
　　　其三<lb/>
逍遙阡陌上遠近無相識落日照秋山千岩同一色網<lb/>
罟繞深莾鷹鸇始輕翼獵馬旣如風奔獸莫敢息駐旗<lb/>
滄海上犒士吳宫側楚國有夫人性情本貞直鮮禽徒<lb/>
自致終嵗竟不食<lb/>
　　　其四<lb/>
<pb n="KR4h0110_WYG_010-16b"/>
田家趨壠畆當晝掩虛關隣里無烟火兒童共幽閒桔<lb/>
橰懸空圃雞犬滿桑間時來農事隙採藥游名山但言<lb/>
所採多不念路險艱人生如蜉蝣一往不可攀君㸔西<lb/>
王母千載笑容顔<lb/>
　　　其五<lb/>
貧士養性情不復知憂樂去家行賣畚留滯南陽郭秋<lb/>
至黍苗黄無人可刈穫孺子朝未飯把竿逐鳥雀忽見<lb/>
梁將軍乗車出宛洛意氣軼道路光輝滿墟落安知負<lb/>
<pb n="KR4h0110_WYG_010-17a"/>
薪者咥咥笑輕薄<lb/>
　　　其六<lb/>
楚山有高士梁國有遺老築室既相隣同田復同道糗<lb/>
糒常共飯兒孫每更抱忘此耕耨勞愧彼風雨好蟪蛄<lb/>
鳴空澤鶗鴂傷秋草日夕寒風來衣裳苦不早<lb/>
　　　其七<lb/>
梧桐䕃我門薜荔網我屋超超兩夫婦朝出暮還宿稼<lb/>
穡旣自種牛羊還自牧日旰懶耕鋤登高望川陸空山<lb/>
<pb n="KR4h0110_WYG_010-17b"/>
足禽獸墟落多喬木白馬誰家兒聨翩相馳逐<lb/>
　　　其八<lb/>
種桑百餘樹種黍三十畆衣食旣有餘時時會賔友夏<lb/>
來菰米飯秋至菊花酒孺人喜逢迎穉子解趨走日暮<lb/>
後園裏團團䕃榆栁酩酊乗夜歸涼風吹户牖清淺望<lb/>
河漢低昻㸔北斗數甕猶未開明朝能飲否<lb/>
　<lb/>
　古今詩删巻十<lb/>
</p>
<p>
</p>
  </div>
</body>
</text>
</TEI>
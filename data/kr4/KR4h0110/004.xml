<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古今詩刪卷四</head> <lb/>
    <p>
<pb n="KR4h0110_WYG_004-1a"/>
欽定四庫全書<lb/>
　古今詩刪卷四<lb/>
　　　　　　　　　　　　明　李攀龍　編<lb/>
　　晉樂府<lb/>
　　　惟漢行<hi>傅𤣥</hi>
危哉鴻門㑹沛公幾不還輕裘入人軍投身湯火間兩<lb/>
雄不俱立亞父見此權項莊奮劔起白刃何翩翩伯身<lb/>
雖為蔽事促不及旋張良慴坐側高祖變龍顔賴得樊<lb/>
<pb n="KR4h0110_WYG_004-1b"/>
將軍虎叱項王前嗔目駭三軍磨牙咀豚肩空巵讓覇<lb/>
主臨危吐竒言威陵萬乘主指顧回泰山神龍困鼎鑊<lb/>
非噲豈得全狗屠登上將功業信有原健兒實可慕腐<lb/>
儒安足嘆<lb/>
　　　放歌行<hi>傅𤣥</hi>
靈龜有枯甲神龍有腐鱗人無千歳壽存質空相因朝<lb/>
露尚移景促哉水上塵丘冡如履綦不識故與新高樹<lb/>
來悲風松栢垂威神曠野何蕭條顧望無生人但見狐<lb/>
<pb n="KR4h0110_WYG_004-2a"/>
狸跡虎豹自成羣孤雛攀樹鳴離鳥何繽紛愁子多哀<lb/>
心塞耳不忍聞長嘯淚雨下太息氣成雲<lb/>
　　　明月篇<hi>傅𤣥</hi>
皎皎明月光灼灼朝日暉昔為春蠶絲今為秋女衣丹<lb/>
唇列素齒翠彩發蛾眉嬌子多好言歡合易為姿玉顔<lb/>
盛有時秀色隨年衰常恐新間舊變故興細微浮萍本<lb/>
無根非水將何依憂喜更相接樂極還自悲<lb/>
　　　從軍行<hi>陸機</hi>
<pb n="KR4h0110_WYG_004-2b"/>
苦哉逺征人飄飄窮四遐南陟五嶺巔北戍長城阿谿<lb/>
谷深無底崇山鬱嵯峨奮臂攀喬木振迹涉流沙隆暑<lb/>
固已慘凉風嚴且苛夏條集鮮藻寒氷結衝波胡馬如<lb/>
雲屯越旗亦星羅飛鋒無絶影鳴鏑自相和朝餐不免<lb/>
胄夕息常負戈苦哉逺征人撫心悲如何<lb/>
　　　長安有狹邪行<hi>陸機</hi>
伊洛有岐路岐路交朱輪輕葢承華景騰步躡飛塵鳴<lb/>
玉豈樸儒慿軾皆俊民烈心厲勁秋麗服鮮芳春余本<lb/>
<pb n="KR4h0110_WYG_004-3a"/>
倦游客豪彦多舊親傾葢承芳訊欲鳴當及晨守一不<lb/>
足矜岐路良可遵規行無曠迹矩步豈逮人投足緒已<lb/>
爾四時不必循將遂殊塗軌要子同歸津<lb/>
　　　門有車馬客行<hi>陸機</hi>
門有車馬客駕言發故鄉念君久不歸濡跡涉江湘投<lb/>
袂赴門塗攬衣不及裳拊膺㩦客泣掩淚敘温凉借問<lb/>
邦族間惻愴論存亡親友多零落舊齒皆彫喪市朝互<lb/>
遷易城闕或丘荒墳壠日月多松栢鬱芒芒天道信崇<lb/>
<pb n="KR4h0110_WYG_004-3b"/>
替人生安得長慷慨惟平生俛仰獨悲傷<lb/>
　　　猛虎行<hi>陸機</hi>
渇不飲盜泉水熱不息惡木隂惡木豈無枝志士多苦<lb/>
心整駕肅時命杖策將逺尋飢食猛虎窟寒棲野雀林<lb/>
日歸功未建時往歳載隂崇雲臨岸駭鳴條隨風吟靜<lb/>
言幽谷底長嘯高山岑急絃無懦響亮節難為音人生<lb/>
誠未易曷云開此衿眷我耿介懷俯仰愧古今<lb/>
　　　懊儂歌<hi>綠珠</hi>
<pb n="KR4h0110_WYG_004-4a"/>
絲布濕難縫令儂十指穿黄牛細犢車遊戲出孟津<lb/>
　　　扶風歌<hi>劉琨</hi>
朝發廣莫門暮宿丹水山左手彎繁弱右手揮龍淵顧<lb/>
瞻望宮闕俯仰御飛軒據鞍長歎息淚下如流泉繫馬<lb/>
長松下發鞍高岳頭烈烈悲風起泠泠澗水流揮手長<lb/>
相謝哽咽不能言浮雲為我結歸鳥為我旋去家日已<lb/>
逺安知存與亡慷慨窮林中抱膝獨摧藏麋鹿游我前<lb/>
猿猴戲我側資糧既乏盡薇蕨安可食攬轡命徒侶吟<lb/>
<pb n="KR4h0110_WYG_004-4b"/>
嘯絶巖中君子道微矣夫子故有窮惟昔李騫期寄在<lb/>
匈奴庭忠信反獲罪漢武不見明我欲竟此曲此曲悲<lb/>
且長棄置勿重陳重陳令心傷<lb/>
　　　獨漉篇<hi>無名氏</hi>
獨漉獨漉水深泥濁泥濁尚可水深殺我雍雍雙鴈游<lb/>
戲田畔我欲射鴈念子孤散翩翩浮萍得風揺輕我心<lb/>
和合與之同幷空牀低帷誰知無人夜衣錦繡誰别偽<lb/>
真刀鳴箾中倚牀無施父寃不報欲活何為猛虎斑斑<lb/>
<pb n="KR4h0110_WYG_004-5a"/>
游戲山間虎欲齧人不避豪賢<lb/>
　　　子夜歌九首<hi>無名氏</hi>
芳是香所為冶容不敢當天不奪人願故使儂見郎<lb/>
　　　其二<lb/>
宿昔不梳頭絲髮披兩肩婉伸郎膝下何處不可憐<lb/>
　　　其三<lb/>
今日已歡别合㑹在何時明燈照空局悠然未有期<lb/>
　　　其四<lb/>
<pb n="KR4h0110_WYG_004-5b"/>
擥枕北牕臥郎來就儂嬉小喜多唐突相憐能幾時<lb/>
　　　其五<lb/>
郎為傍人取負儂非一事攡門不安横無復相關意<lb/>
　　　其六<lb/>
擥裾未結帶約眉出前牕羅裳易飄颺小開罵春風<lb/>
　　　其七<lb/>
歡從何處來端然有憂色三喚不一應有何比松栢<lb/>
　　　其八<lb/>
<pb n="KR4h0110_WYG_004-6a"/>
我念歡的的子行由豫情霧露隱芙蓉見蓮不分明<lb/>
　　　其九<lb/>
恃愛如欲進含羞未肯前朱口發豔歌玉指弄嬌絃<lb/>
　　　子夜四時歌<lb/>
　　　春歌四首<hi>無名氏</hi>
光風流月初新林錦花舒情人戲春月窈窕曳羅裾<lb/>
　　　其二<lb/>
碧樓暝初月羅綺垂新風含香未及歌桂酒發清容<lb/>
<pb n="KR4h0110_WYG_004-6b"/>
　　　其三<lb/>
春林花多媚春鳥意多哀春風復多情吹我羅裳開<lb/>
　　　其四<lb/>
明月照桂林初花錦繡色誰能不相思獨在機中織<lb/>
　　　夏歌四首<hi>無名氏</hi>
高堂不作壁招取四面風吹歡羅裳開動儂含芙蓉<lb/>
　　　其二<lb/>
反覆華簟上屛帳了不施郎君未可前待我整容儀<lb/>
<pb n="KR4h0110_WYG_004-7a"/>
　　　其三<lb/>
情知三夏熱今日偏獨甚香巾拂玉席共郎登樓寢<lb/>
　　　其四<lb/>
輕衣不重綵飈風故不凉三伏何時過許儂紅粉籹<lb/>
　　　秋歌三首<hi>無名氏</hi>
開牕秋月光滅燭解羅裳含笑帷幌裏舉體蘭蕙香<lb/>
　　　其二<lb/>
初寒八九月獨纒自絡絲寒衣尚未了郎喚儂底為<lb/>
<pb n="KR4h0110_WYG_004-7b"/>
　　　其三<lb/>
秋風入牕裏羅帳起飄颺仰頭看明月寄情千里光<lb/>
　　　冬歌三首<hi>無名氏</hi>
淵氷厚三尺素雪覆千里我心如松栢君情復何似<lb/>
　　　其二<lb/>
寒鳥依高樹枯木鳴悲風為歡顦顇盡那得好顔容<lb/>
　　　其三<lb/>
躡履步荒林蕭條悲人情一唱泰始樂枯草銜花生<lb/>
<pb n="KR4h0110_WYG_004-8a"/>
　　　歡聞歌<hi>無名氏</hi>
遥遥天無柱流飄萍無根單身如熒火持㡳報郎恩<lb/>
　　　歡聞變歌二首<hi>無名氏</hi>
鍥臂飲清血牛羊持祭天没命成灰土終不罷相憐<lb/>
　　　其二<lb/>
駛風何曜曜帆上牛渚磯帆作繖子張船如侶馬馳<lb/>
　　　前溪歌二首<hi>無名氏</hi>
黄葛生爛漫誰能斷葛根寧斷嬌兒乳不斷郎殷勤<lb/>
<pb n="KR4h0110_WYG_004-8b"/>
　　　其二<lb/>
黄葛結蒙蘢生在洛溪邊花落逐水去何當順流還還<lb/>
亦不復鮮<lb/>
　　　黄生曲<hi>無名氏</hi>
松栢葉青蒨石榴花葳蕤迮置前後事歡今定憐誰<lb/>
　　　黄鵠曲四首<hi>無名氏</hi>
黄鵠參天飛半道鬱徘徊腹中車輪轉君知思憶誰<lb/>
　　　其二<lb/>
<pb n="KR4h0110_WYG_004-9a"/>
黄鵠參天飛半道還哀鳴三年失羣侶生離傷人情<lb/>
　　　其三<lb/>
黄鵠參天飛凝融爭風回高翔入𤣥闕時復乘雲頽<lb/>
　　　其四<lb/>
黄鵠參天飛半道還後渚欲飛不復飛悲鳴覓羣侶<lb/>
　　　長樂佳<hi>無名氏</hi>
小庭春映日四角佩琳琅玉枕龍鬚席郎暝首何當<lb/>
　　　懊儂歌三首<hi>無名氏</hi>
<pb n="KR4h0110_WYG_004-9b"/>
江陵去揚州三千三百里已行一千三所有二千在<lb/>
　　　其二<lb/>
長檣鐵鹿子布帆阿那起詫儂安在間一去三千里<lb/>
　　　其三<lb/>
懊惱奈何許夜聞家中論不得儂與汝<hi>闕</hi>
　　　黄竹子歌<hi>無名氏</hi>
江邊黄竹子堪作女兒箱一船使兩漿得娘還故鄉<lb/>
　　　聖郎曲<hi>無名氏</hi>
<pb n="KR4h0110_WYG_004-10a"/>
左亦不佯佯右亦不翼翼仙人在郎傍玉女在郎側酒<lb/>
無沙糖味為他通顔色<lb/>
　　　嬌女詩二曲<hi>無名氏</hi>
北遊臨河海遥望中菰菱芙蓉發盛華渌水清且澄絃<lb/>
歌奏聲節髣髴有餘哀<lb/>
　　　其二<lb/>
蹀躞越橋上河水東西流上有神仙居下有西流魚行<lb/>
不獨自去三三兩兩俱<lb/>
<pb n="KR4h0110_WYG_004-10b"/>
　　　三洲歌三曲<hi>無名氏</hi>
送歡板橋灣相待三山頭遥見千幅帆知是逐風流<lb/>
　　　其二<lb/>
風流不暫停三山隱行舟願作比目魚隨歡千里遊<lb/>
　　　其三<lb/>
湘東醽醁酒廣州龍頭鐺玉尊金鏤椀與郎雙杯行<lb/>
　　　江陵樂二曲<hi>無名氏</hi>
不復出場戲踶場生青草試作兩三回踶場方就好<lb/>
<pb n="KR4h0110_WYG_004-11a"/>
　　　其二<lb/>
陽春二三月相將蹋百草逢人駐步看揚聲皆言好<lb/>
　　　來羅四曲<hi>無名氏</hi>
鬱金黄花標下有同心草草生日已長人生日就老<lb/>
　　　其二<lb/>
君子防未然莫近嫌疑邊瓜田不躡履李下不整冠<lb/>
　　　其三<lb/>
故人何怨新切少必求多此事何足道聽我歌來羅<lb/>
<pb n="KR4h0110_WYG_004-11b"/>
　　　其四<lb/>
白頭不忍死心愁皆敖然遊戲太始世一日當千年<lb/>
　　　那呵灘六曲<hi>無名氏</hi>
我去只如還終不在道邊我若在道邊良信寄書還<lb/>
　　　其二<lb/>
㳂江引百丈一濡多一艇上水郎擔篙何時至江陵<lb/>
　　　其三<lb/>
江陵三千三何足持作逺書疏數知聞莫令信使斷<lb/>
<pb n="KR4h0110_WYG_004-12a"/>
　　　其四<lb/>
聞歡下揚州相送江津灣願得篙櫓折敎郎到頭還<lb/>
　　　其五<lb/>
篙折當更覓櫓折當更安各自是官人那得到頭還<lb/>
　　　其六<lb/>
百思纒中心顦顇為所歡與子結終始誓約在金蘭<lb/>
　　　孟珠三首<hi>無名氏</hi>
人言孟珠富信實金滿堂龍頭銜九花玉釵明月璫<lb/>
<pb n="KR4h0110_WYG_004-12b"/>
　　　其二<lb/>
陽春二三月草與水同色攀條摘香花言是歡氣息<lb/>
　　　其三<lb/>
可憐景陽山岧岧百尺樓上有明天子麟鳳戲中州<lb/>
　　　翳樂三曲<hi>無名氏</hi>
人生歡愛時少年新得意一旦不相見輒作煩寃思<lb/>
　　　其二<lb/>
陽春二三月相將舞翳樂曲曲隨時變持許豔郎目<lb/>
<pb n="KR4h0110_WYG_004-13a"/>
　　　其三<lb/>
人言揚州樂揚州信自樂總角諸少年歌舞自相逐<lb/>
　　　雙行纒二曲<hi>無名氏</hi>
朱絲繫腕繩真如白雪凝非但我言好衆情共所稱<lb/>
　　　其二<lb/>
新羅繡行纒足趺如春妍他人不言好獨我知可憐<lb/>
　　　黄督二曲<hi>無名氏</hi>
喬客他鄉人三春不得歸願看楊栁樹已復藏斑騅<lb/>
<pb n="KR4h0110_WYG_004-13b"/>
　　　其二<lb/>
籠車度蹋衍故人求寄載催牛閉後户無預故人事<lb/>
　　　白符鳩<hi>無名氏</hi>
石頭龍尾灣新亭送客渚酤酒不取錢郎能飲幾許<lb/>
　　　折楊栁四月歌<hi>無名氏</hi>
芙蓉始懷蓮何處覓同心俱生世尊前折楊栁稔香散<lb/>
名花志得長相取<lb/>
　　　西洲曲<hi>無名氏</hi>
<pb n="KR4h0110_WYG_004-14a"/>
憶梅下西洲折梅寄江北單衫杏子紅雙鬢鴉雛色西<lb/>
州在何處兩漿橋頭渡日暮伯勞飛風吹烏臼樹樹下<lb/>
即門前門中露翠鈿開門郎不至出門採紅蓮採蓮南<lb/>
塘秋蓮花過人頭低頭弄蓮子蓮子青如水置蓮懐䄂<lb/>
中蓮心徹底紅憶郎郎不至仰首望飛鴻鴻飛滿西洲<lb/>
望郎上青樓樓高望不見盡日闌干頭闌干十二曲垂<lb/>
手明如玉卷簾天自高海水揺空綠海水夢悠悠君愁<lb/>
我亦愁南風知我意吹夢到西洲<lb/>
<pb n="KR4h0110_WYG_004-14b"/>
　　　長干曲<hi>無名氏</hi>
逆浪故相邀菱舟不怕揺妾家揚子住便弄廣陵潮<lb/>
　　　東飛伯勞歌<hi>無名氏</hi>
東飛伯勞西飛燕黄姑織女時相見誰家女兒對門居<lb/>
開顔發豔照里閭南牕北牖挂月光羅幃綺帳脂粉香<lb/>
女兒年紀十五六窈窕無雙顔如玉三春已暮花從風<lb/>
空留可憐誰與同<lb/>
　　　樂辭<hi>無名氏</hi>
<pb n="KR4h0110_WYG_004-15a"/>
繡幙圍香風耳節朱絲桐不知理何事淺立經營中愛<lb/>
惜加窮袴防閑託守宮今日牛羊上丘壠當年近前面<lb/>
發紅<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0110_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今詩刪卷四<lb/>
</p>
<p>
</p>
  </div>
</body>
</text>
</TEI>
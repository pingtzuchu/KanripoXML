<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0338_WYG_000-1a"/>
欽定四庫全書　　　　　集部四<lb/>
　提要<lb/>
　　泠然齋集八巻　　　　别集類三<hi>宋</hi>
　　　　臣等謹案泠然齋集八巻宋蘓泂撰泂字召<lb/>
　　　　叟山陰人右僕射頌之四世孫宋史頌傳不<lb/>
　　　　詳列其後裔故泂始末無可考陳振孫書録<lb/>
　　　　觧題有泂泠然齋集二十巻亦久亡佚惟宋<lb/>
　　　　無名氏詩家鼎臠中尚存其二詩而已今從<lb/>
<pb n="KR4d0338_WYG_000-1b"/>
　　　　永樂大典所載採輯排比共得詩八百五十<lb/>
　　　　餘篇釐為八巻即詩中所自紀參互考之知<lb/>
　　　　泂少時即從其祖逰宦入蜀長而落拓走四<lb/>
　　　　方曾再入建康幕府其書懐詩有云昨䝉宗<lb/>
　　　　公置牙齒事下丞相當審覈駑才不堪駕十<lb/>
　　　　乘爝火或可繼殘夕則嘗以薦得官而終偃<lb/>
　　　　蹇不遇以老生平所與往來唱和者如辛棄<lb/>
　　　　疾劉過王柟潘檉趙師秀周文璞姜䕫葛天<lb/>
<pb n="KR4d0338_WYG_000-2a"/>
　　　　民等皆一時知名士集中又有送陸㳺赴修<lb/>
　　　　史之命詩云弟子重先生丱角以至斯文章<lb/>
　　　　起嬰慕徳行隨蕭規是泂本從學于㳺詩法<lb/>
　　　　流傳淵源有自故其所作皆能鑱刻淬鍊自<lb/>
　　　　出清新在江湖詩𣲖之中可謂卓然特出其<lb/>
　　　　金陵襍咏多至二百首尤為出竒無窮周文<lb/>
　　　　璞為作跋以劉禹錫杜牧之王安石比之雖<lb/>
　　　　稱許不免過情要其才力富贍實一時之秀<lb/>
<pb n="KR4d0338_WYG_000-2b"/>
　　　　也惜原集久湮録宋詩者至不能舉其姓名<lb/>
　　　　其輓姜䕫一詩元陸友仁硯北襍志引之以<lb/>
　　　　為蘓石所作近時厲鶚作宋詩記事遂分蘓<lb/>
　　　　泂蘓石為兩人今考是詩猶在泂集中殆必<lb/>
　　　　原書題作蘓召叟傳冩者脱去叟字又誤召<lb/>
　　　　為石遂至輾轉沿訛莫能是正倘非集本復<lb/>
　　　　出竟無由訂定其紕繆則晦而復著亦可云<lb/>
　　　　泂之至幸矣乾隆四十六年九月恭校上<lb/>
<pb n="KR4d0338_WYG_000-3a"/>
　　　　　　　總纂官<hi>臣</hi>紀的<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王魏公集巻四</head>
    <p>
<pb n="KR4d0059_WYG_004-1a"/>
欽定四庫全書<lb/>
　王魏公集巻四　　　　　宋　王安禮　撰<lb/>
　　劄子<lb/>
　　　論明堂配帝第一劄子<lb/>
臣伏觀詔書將來祀英宗皇帝於明堂惟以配昊天上<lb/>
帝餘從祀羣神悉罷以臣所聞郊祀后稷以配天宗祀<lb/>
文王於明堂以配上帝盖圓丘則徧及於天之羣神明<lb/>
堂則弗徧也祭上帝而已所謂上帝者則昊天上帝與<lb/>
<pb n="KR4d0059_WYG_004-1b"/>
五帝是也何以知之肆師之職既曰類造上帝又曰封于<lb/>
大神則是以上帝兼及五帝故又以大神别之也司服<lb/>
之職祀昊天上帝則服大裘而冕祀五帝亦如之若上<lb/>
帝專謂昊天上帝則何故不止曰祀上帝又加以昊天<lb/>
者何也由此觀之則上帝之不專為昊天上帝明矣以<lb/>
周官一書考之其别於五帝則稱昊天上帝其别於昊<lb/>
天上帝則稱五帝其合昊天上帝與五帝而並則稱上<lb/>
帝前後參驗無一不合於此者盖自昔言禮者皆以明<lb/>
<pb n="KR4d0059_WYG_004-2a"/>
堂專祭五帝不及昊天上帝康成之徒既已乖謬歴代<lb/>
沿襲朝廷方欲是正典禮以革前世之弊雖祀昊天上<lb/>
帝而今又悉廢五帝之祀則是其失與前世等也記曰<lb/>
凡祭有其舉之莫敢廢也接神之際其謹如此况於輕<lb/>
絶五帝之饗違經變古著一代非禮之舉失孰大焉方<lb/>
陛下祗畏天戒此事尤宜加審伏望聖慈以臣所言廣<lb/>
延博聞强識之士更賜論議取進止<lb/>
　　　第二劄子<lb/>
<pb n="KR4d0059_WYG_004-2b"/>
臣近日曽論列明堂配帝事竊聞禮官所定有與臣<lb/>
言不同者朝廷已從其議縁臣所陳並因周禮正經前<lb/>
後參驗皆有稽據不知禮官復用何説欲變易此論伏<lb/>
以陛下講希濶之典追合先王宗祀嚴配之意此甚盛<lb/>
典莫大之事也今欲除前世乆行之饗必須當義中禮<lb/>
然後上帝居歆神罔時怨理或失安悔將何及此臣所<lb/>
以夙夜惓惓忘冐昧之誅不能自巳者伏望聖慈以臣<lb/>
所論付兩制近臣與太常禮官令以所見異同各據經<lb/>
<pb n="KR4d0059_WYG_004-3a"/>
旨具議狀聞奏陛下擇其可否取進止<lb/>
　　　第三劄子<lb/>
臣近因請對曽再論列配帝事伏聞聖論臣以廹於日<lb/>
旰未盡所陳今輒敢援引古義薦瀆宸聽周禮掌次王<lb/>
大旅上帝則張氊案設皇邸朝日祀五帝則張大次小<lb/>
次設重帟重案肆師類造上帝封于大神盖大旅上帝<lb/>
者以上帝兼昊天故下文以五帝别之則掌次所謂張<lb/>
大次小次設重帟重案者專為五帝而言也類造上帝<lb/>
<pb n="KR4d0059_WYG_004-3b"/>
者以上帝兼五帝故下文以大神别之則肆師所謂封<lb/>
者專為昊天而言也掌次設文正與肆師互相發明則<lb/>
上帝兼昊天與五帝尤為明白矣其謂之昊天上帝者<lb/>
何也夏曰昊天氣之主也而所御者萬物相見之時易<lb/>
曰帝出乎震齊乎巽相見乎離又曰離也者明也萬物<lb/>
皆相見南方之卦也盖帝體物者也萬物皆相見而帝<lb/>
亦於是與萬物相見故兆昊天於南郊以禋祀祀之也<lb/>
其謂之大神者何也神之為神無乎不在在地則維嶽<lb/>
<pb n="KR4d0059_WYG_004-4a"/>
降神田祖有神之類是也在人則乃聖乃神聖而不可<lb/>
知之謂神之類是也在鬼則神保是饗神具醉止之類<lb/>
是也此以道言之也地則謂之示人則謂之鬼唯天則<lb/>
謂之神者此以禮言之也禮者我無加損焉正其名而<lb/>
已矣故周禮一書在天者皆謂之神唯昊天則謂之大<lb/>
神若地示人鬼則無有謂之神者盖以正名為書則不<lb/>
得不爾雖與他經所稱不同其理一也故其稱昊天上<lb/>
帝也五帝也亦各正其名而已至於郊祀國祀之説臣<lb/>
<pb n="KR4d0059_WYG_004-4b"/>
已粗陳大畧矣臣智識淺昧學術無取被䝉聖問不敢<lb/>
不盡其説干冐天威死有餘恐惟陛下斷其可否不勝<lb/>
大幸取進止<lb/>
　　　論河東將校功賞第一劄子<lb/>
臣勘㑹宣撫司昨指揮本路領兵入界至囉兀城與种<lb/>
諤㑹合仍令修列堡障創置四寨許咸吉等既至㑹合<lb/>
處道上亦不曽遇大敵只是捕斬老小驅掠牛羊盖乗<lb/>
西人不備遂到彼處至于修置堡寨騷動一路致西人<lb/>
<pb n="KR4d0059_WYG_004-5a"/>
將引重兵攻剽爭奪方知向去不能守禦朝廷必巳詳<lb/>
知事實今來論功行賞不自朝廷宣撫司又不待經畧<lb/>
逐司次第保明只據當時諸處供到草狀一靣超轉官<lb/>
資除授差遣至如都鈐轄通事舍人乃是朝廷謹選之<lb/>
官今來只用宣撫司劄子並已除授宣撫司指揮本司<lb/>
令限劄子到便起文請受稱呼新官自得指揮以來外<lb/>
人議論紛紜不唯差次等第未得平允兼以謂今來除<lb/>
授乃是宣撫司以昨來出兵絶無成效超越除拜無以<lb/>
<pb n="KR4d0059_WYG_004-5b"/>
慰塞輿論臣竊觀自古用兵委用將帥未有如今日之<lb/>
事向使宣撫司所任將佐皆能摧敵破虜開拓疆境合<lb/>
得上件爵賞至于近上官職亦須奏請朝廷乞降恩命<lb/>
况今來只以將士深入不測之境暴露日乆須合酬其<lb/>
勞苦宣撫司自當詳悉差次輕重何以遽然如此輕授<lb/>
致駭物聽自昔人臣得專封拜非治平得巳之事也臣<lb/>
被命守邊所見如此不敢黙黙非不知宣撫司指揮奉<lb/>
行不疑可以無咎重念臣曽備位政府國家安危臣實<lb/>
<pb n="KR4d0059_WYG_004-6a"/>
與其休戚今若共行此事依違不言不惟臣私義不安<lb/>
大懼有累朝政伏望朝廷將昨來得功將士除將校蕃<lb/>
官已依宣撫司劄子指揮施行更不重定外其將官使<lb/>
臣轉官差遣並令中書宻院或專委官重别裁定所貴<lb/>
不僭稍全國體取進止<lb/>
　　　論河東將校功賞第二劄子<lb/>
臣勘㑹鄜延路將佐所得功賞臣不見得逐人功狀次<lb/>
第所有本路將官使臣等畧具不均人數在前檢㑹元<lb/>
<pb n="KR4d0059_WYG_004-6b"/>
初論列宣撫司功賞未得平允及將近上官職差遣一<lb/>
靣除授又不依應得先降行軍賞格今准聖旨令臣宻<lb/>
切别定酬奨等第開析聞奏縁本路得功賞將佐並係<lb/>
臣統屬若將宣撫司所得爵賞令臣増减實于事體不<lb/>
便兼臣元奏候宣撫司降到勅告未敢給付後來宣撫<lb/>
司並巳一靣給與逐人尋已申奏訖必恐令本司難議<lb/>
却行追奪朝廷如欲賞必當功以杜濫恩之漸乞將昨<lb/>
來將佐功狀付不干礙官司依行軍賞格定奪合得官<lb/>
<pb n="KR4d0059_WYG_004-7a"/>
職聞奏若必以將士深入賊境與尋常陣敵不同則乞<lb/>
于賞格上量功狀輕重特賜推恩所貴賞不虚受人自<lb/>
知勸取進止<lb/>
　　　貼黄<lb/>
　臣所乞付不干礙官司定奪盖為臣從初論列此事<lb/>
　其將佐又皆在臣部下若只用臣裁定追奪於恩命緩<lb/>
　急指授之間恐生疑間却于人情事體不便如朝廷<lb/>
　以地遠難于㑹問取索只乞付本路監司令依公定<lb/>
<pb n="KR4d0059_WYG_004-7b"/>
　奪伏望聖慈詳察實非避事<lb/>
　今來臣開析功賞不均只是准宻院劄子内開坐元<lb/>
　奏人數日近又准宣撫司送到曹偃等二月一日修<lb/>
　寨處得功將佐宣劄等臣未敢給付伏乞早賜取索<lb/>
　定奪<lb/>
　　　進䇿題劄子<lb/>
臣近䝉宣諭學校䇿義令檢閲故事綴緝成文臣牽彊<lb/>
累日僅就篇次大懼詞學淺陋違失睿意今具進呈伏<lb/>
<pb n="KR4d0059_WYG_004-8a"/>
乞宸翰深賜竄改或可施用取進止臣近奉手詔令臣<lb/>
更擬䇿問五首臣學不足以通古今之宜文不足以達<lb/>
事物之理夙夜勉彊仰塞睿㫖今巳撰到五首謹親書<lb/>
進呈伏望聖慈裁擇刋改取進止<lb/>
　　　元豐五年殿試進士䇿問<lb/>
朕聞動民不以言效上㨗於令三代之王也正心誠意<lb/>
出於袵席之上移風易俗至於江漢萬里之遠是以德<lb/>
産茂遂歡欣交通伊古以來號爲極治朕承祖宗之休<lb/>
<pb n="KR4d0059_WYG_004-8b"/>
帝有天下夙興夜寐期㡳治寧有仁民愛物之心而澤<lb/>
不下究有明目達聰之意而壅於上聞責實循名而樂<lb/>
事勸功之効未著信賞必罰而瘝官慢令之習不除任<lb/>
職多素餐之人居位鮮自公之士亷義忠直見譏於時<lb/>
詖汙私邪以黨相尚歴年於此未就平成豈朕之德有<lb/>
所未至教有所未孚歟將至治昧先後之理而無其序<lb/>
歟抑習俗之弊可以乆成難以速化歟稽往古而不泥<lb/>
施來今而可行子大夫宜有志焉其著于篇<lb/>
<pb n="KR4d0059_WYG_004-9a"/>
朕聞爲君之難莫難於知人四海之廣萬機之衆聯事<lb/>
合治不可一日闕其官居位任職不可一日非其人茍<lb/>
無知人之術則中無凝止而姦言並至嘗試之説滋起<lb/>
矣用之如轉石之速或未盡於人材去之如拔山之難<lb/>
將有窒於賢路擇士以言則能言者未必能行選衆以<lb/>
行則有始者未必有卒以貌則聰明者有守之以愚以<lb/>
事則就義者或去之若熱察之以聲聞則忠正之士以<lb/>
剛直而䧟求全之毁考之以薦論則闒茸之人以閥閲<lb/>
<pb n="KR4d0059_WYG_004-9b"/>
而致不虞之譽然則知人之道果何以哉堯知人以九<lb/>
德周弊吏以六計魏晉有中正之官九品之制至唐又<lb/>
考以二十七最凡此類者施之於今足以盡知人之術<lb/>
歟抑非歟子大夫其詳言之<lb/>
朕聞先王之治天下也感人以心而人無不化動人以<lb/>
行而人無不隨故文王之陟降庭止則在位者自公退<lb/>
食無私交之行不遑暇食則從政者莫或遑息無斯須<lb/>
之安及其乆也羣黎百姓徧爲爾德上自使臣之賢而<lb/>
<pb n="KR4d0059_WYG_004-10a"/>
下至征夫之賤内外不形慘悴之色非特將帥之忠而<lb/>
有見於僕夫之賤君臣上下憂勤百爲休戚一體此先<lb/>
王所以德日起而大有功也朕甚慕焉夙興夜寐正心<lb/>
誠意以躬率在位然而下之隨上曽未足以庶幾先王<lb/>
之治不識何道而能致先王之盛乎子大夫事變之所<lb/>
更者多則義理之所閲者博耳目之所接者廣則志慮<lb/>
之所及者遠子大夫其精究而詳言之<lb/>
朕聞夷狄之爲中國患其來尚矣自昔將帥謀謨之臣<lb/>
<pb n="KR4d0059_WYG_004-10b"/>
如韓安國王恢賈誼董仲舒晁錯陸䞇之徒或欲壊其<lb/>
心或欲堅其約以一擊十以易制難皆槩乎其聞者也<lb/>
今欲考衆説之是非以求至當之論莫若驗之於已行<lb/>
之迹然古之禦戎者不過有命將帥而伐之者有築長<lb/>
城而絶之者有奉金齎幣而和親之者有巻甲輕舉而<lb/>
破降之者嚴尤以爲古無上䇿周得中䇿漢得下䇿秦<lb/>
無䇿焉班固從而析之以爲尤論當矣而劉况乃以謂<lb/>
嚴尤論而未詳班固詳而未盡然則考古之事酌今之<lb/>
<pb n="KR4d0059_WYG_004-11a"/>
宜務求最上之䇿以外威四夷内强中國子大夫以爲<lb/>
何施而可乎<lb/>
朕聞王道之始必本於農故爲之常平之政使倉廪之<lb/>
積農夫得以取其陳爲之免役之法使官府之徭耕者<lb/>
無或妨其力然天下之民猶且力本者寡趨末者衆一<lb/>
遇水旱之災則强者散而之四方弱者轉而蹈溝壑朕<lb/>
甚憫焉永惟所以强本抑末之道而未得其方也嗚呼<lb/>
井田廢而爲阡陌疆理之法不可復講矣口分世業之<lb/>
<pb n="KR4d0059_WYG_004-11b"/>
田壊而爲兼并限田之令不可復行矣然則率市㕓之<lb/>
民歸南畆之業使天下游手者寡土著者固豐年足以<lb/>
樂室家凶歲有以禦凍餒子大夫以爲何道而能臻此<lb/>
乎朕承祖宗之大統永惟先王之所以化民成俗觀之<lb/>
以象示之以事德有所虧則成之過與不及則均之載<lb/>
之如楊舟無或棄之物養之如新田有可采之芑當是<lb/>
之時學士大夫外備其文内美其質用修文事而無不<lb/>
宜用作六師而無不及葢致其道成其業也如此周衰<lb/>
<pb n="KR4d0059_WYG_004-12a"/>
子衿之詩作獨魯僖公始修泮宫道以政治廸以武事<lb/>
卒之以獻功故孔子猶有取焉如魏之拓跋唐之文皇<lb/>
鄉縣立學夷狄慕義皆頗有其意矣教養之實亦有近<lb/>
於古者乎朕方崇廣三舍而來四方之賢良何修何飭<lb/>
而能臻先王之盛歟意者井田巳廢三代之法不可一<lb/>
朝而復則魏唐之制庶幾有補於今歟其無補歟用之<lb/>
必有本末施之豈無先後子大夫其詳言之<lb/>
　　　義勇戍邊事宜劄子<lb/>
<pb n="KR4d0059_WYG_004-12b"/>
臣昨於二月十二日進呈刪修義勇保甲條貫其分番<lb/>
教閱勸募鼓舞之法條目粗已完具大抵欲使諸路義<lb/>
勇則代沿邊正兵防戍保甲則代逐處廵檢縣尉下兵<lb/>
士弓手廵捕但以立法之初人情未盡服習所以義勇<lb/>
且令就逐州軍訓練使知戰守出入次第然後隨事措<lb/>
置遂於進巻内别具貼黄乞候將來教閲稍成倫序日<lb/>
分往沿邊防秋駐劄漸次减省正兵巳曽聞奏今來蔡<lb/>
挺所乞依放涇原路以一萬五千人分爲五番輪赴總<lb/>
<pb n="KR4d0059_WYG_004-13a"/>
管司教閲及將嵐石等州軍義勇分番更戍自餘近裏<lb/>
州軍不係輪番戍守者解發優奬之法亦當减等臣今<lb/>
相度欲乞依臣前來所進新法候年歲間義勇教閲稍<lb/>
成次第日委逐路經畧都總管司將涇原路分番岀戍<lb/>
之法比附相度逐路州軍去沿邊地里以近及遠並令<lb/>
分作番次出戍以代正兵如此則邊費可省兼不誤戰<lb/>
守其近裏州軍人户既充義勇即便無不係輪番戍守<lb/>
之人解發優奬之法難議减等更乞朝廷詳酌指揮<lb/>
<pb n="KR4d0059_WYG_004-13b"/>
　　　言時政劄子<lb/>
臣聞和氣致祥乖氣致異人事失於下變象見於上感<lb/>
之以德則咎異消忽而不戒則禍敗至葢天以君爲子<lb/>
愛之顧之可謂至矣政一弗廸則垂象譴告將欲人君<lb/>
悔過遠非慎微省事以自全安也自昔言災異者皆不<lb/>
出此廼者彗出西方異之甚者陛下恐慄祗畏避宫省<lb/>
膳亟下明詔敷求直言乾道昭然今則消復臣聞無災<lb/>
而懼禍亦不萌患至而思咎將誰執當陛下思變責躬<lb/>
<pb n="KR4d0059_WYG_004-14a"/>
之日臣實不敢懐未信謗已之嫌恭惟陛下即位以來<lb/>
憂勤庶政興起敝廢總持權綱可謂欲治之主不世出<lb/>
矣有仁民愛物之心而澤不下究有温恭好問之實而<lb/>
壅於上聞廣土衆民未躋既富萬方黎獻㒺或彚征在<lb/>
位多素餐之譏比屋無圄空之頌是非雜糅賢不肖混<lb/>
淆民勞於室謫見于天臣竊思其由未知其實意者左<lb/>
右之臣不均不直謂忠者爲不忠謂不賢者爲賢朋黨<lb/>
比周䜛忌蔽塞以惑陛下之聰明歟任職言事之臣附<lb/>
<pb n="KR4d0059_WYG_004-14b"/>
勢以亂情僞倚法以狥愛憎賞不及功罰不當罪而政<lb/>
事不得其平歟乗權附利之臣不察惠養閔仁之意用<lb/>
力殫於溝瘠取利究於園夫兵民嗷嗷或致愁嘆人不<lb/>
得安而失職歟凡此數者足以干陰陽之和致乖沴之<lb/>
氣天象之差幾在於此陛下仁慈孝友格于皇天外無<lb/>
狗馬玩好之求内無險詖私謁之事是陛下脩之於上<lb/>
正之於朝廷而羣臣隳之於私室伏願陛下察觀親近<lb/>
之行使無以濟其私杜羣枉之門使得以歸於直省不<lb/>
<pb n="KR4d0059_WYG_004-15a"/>
急之改作紓弗勝之力役凡可弛以利民者一切罷之<lb/>
則善言可以退舍美意可以延年復見於今日矣若夫<lb/>
貶損之舊章祈禳之小數臣竊恐皆非陛下所以昭事<lb/>
上帝之意臣羈孤蠢愚旁無佽助獨䝉陛下拔擢幸得<lb/>
待罪從臣常懼無以報稱故敢冐昧不避斧鉞之誅以<lb/>
先衆臣唯陛下留神裁擇不勝幸甚干冐天威臣俯伏<lb/>
俟命之至<lb/>
</p>
<p>
</p>
  </div>
</body>
</text>
</TEI>
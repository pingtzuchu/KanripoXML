<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王魏公集巻一</head>
    <p>
<pb n="KR4d0059_WYG_001-1a"/>
欽定四庫全書<lb/>
　王魏公集巻一　　　　　　　宋　王安禮　撰<lb/>
　　詩<lb/>
　　　鴻鵠詩<lb/>
鴻鵠慕稲粱日夜疑罝罘蜻蛉善蜚翔不為食飲留膠<lb/>
絲竹竿杪童子與我仇出處或類此明明君子羞近世<lb/>
喜髙論罔知道沉浮朶頥非吉人赴海豈善謀萬事固<lb/>
有理彼哉寧易求愛子智慮明吾言非暗投<lb/>
<pb n="KR4d0059_WYG_001-1b"/>
　　　常州寄吕進之五言一首<lb/>
峩峩霍邱上可以望九州衮衮蔡河底日夜無停留子與山水<lb/>
近官冗亦少休登髙望我居寄書託東舟非唯慰我思亦以<lb/>
解子憂我欲問子訊氷泥塞䢴溝又欲識子處東山豈髙邱惜<lb/>
哉所處異㑹合寧易求何時春風來從我繁臺游<lb/>
　　　遊集禧中元東軒分題得東字<lb/>
策馬從仙子探春遊帝宫愛此髙尚志開軒池水東鴨<lb/>
緑漾殘日樹碧留清風生我瀟灑思超然塵世中<lb/>
<pb n="KR4d0059_WYG_001-2a"/>
　　　昔日<lb/>
昔日登名級天街是勝遊昔日初得志潘鬢未驚秋逸<lb/>
馭乗風逺遷鶯出谷幽瓊林頒宴處樓殿彩雲浮<lb/>
　　丙寅九月二十日同蔣穎叔從長干雨中登髙座<lb/>
　　寺詩<lb/>
弭節蕭帝寺驅車成子岡莽卉翳塗泥霖雨霑衣裳躋<lb/>
攀踰百尋險滑歩寸量生公不可見雨花空此堂當時<lb/>
聽說法神鬼乆已藏烟雲𣺌無窮凄風來我旁山川萬<lb/>
<pb n="KR4d0059_WYG_001-2b"/>
邑屋所見未毫芒駕言吾將歸重勞徒御將遲明羲與<lb/>
和宇宙觀暄晹安行凌太虛曠朗觀八荒<lb/>
　　　送别范希聲<lb/>
驛吏闖曉鼓僕夫樂晨征叙别何草草君今千里行捧<lb/>
檄近京國拜親還洛城層巒望太行慷慨無俗情嗟我<lb/>
寔僚友追攀勞至誠贈言豈無意愛子智慮明抱才太<lb/>
華髙視利鴻毛輕世路有夷險君行常直清朝廷正博<lb/>
采幕府詎乆攖少别勉自愛他年看名卿<lb/>
<pb n="KR4d0059_WYG_001-3a"/>
　　　麴院輸麥二十二韻呈開父<lb/>
自訟愚且鄙平生事辭翰為文謝超卓得禄未盈寸一<lb/>
官走窮僻百事真黽勉昨者得州帖輸租被公選麴舍<lb/>
只容膝侍立如牛喘逄逄鼓咽耳漠漠塵翳眼㣲風六<lb/>
月息烈日四簷短一座灑腥雨萬夫揮午汗斗升煩較<lb/>
量朱墨謾勾竄豈惟畏刑書農事寧可緩頼有葛衣翁<lb/>
志趣頗髙簡愛民一心勞慰我百憂遣誰人坐華堂玉<lb/>
簟羅婉孌清樽近美竹氷紈依素扇賢愚定勞逸貴賤<lb/>
<pb n="KR4d0059_WYG_001-3b"/>
天所綰賦分乃自然何須慕華弁况予山野姿夙尚本<lb/>
蕭散縈纒正自取有類蠶作蠒得桷未知漸盈庭巳占<lb/>
艮怳恠舊學凋㝠羞素期舛便當謝官長趨墀來歛板<lb/>
才譾又不力引去非冝欵<lb/>
　　　酒罩<lb/>
妙絶因心匠華堂此集英輕塵避緑蟻宻影占香瓊醉<lb/>
有陶彭澤狂如阮歩兵甕頭籬菊下棄擲任縱横<lb/>
　　　捧香人<lb/>
<pb n="KR4d0059_WYG_001-4a"/>
綺席延佳士香來似有情當年漫拱黙終日費携擎偶<lb/>
以朱藍僣還因刻畫成猶勝海上客逐臭了平生<lb/>
　　　贈道光法師<lb/>
聞名非一日許見便忘年宴坐得真際與遊無俗縁杖<lb/>
藜尋古刹洗鉢試幽泉稍寄鍾山約臨風但慨然<lb/>
　　　為愛<lb/>
為愛詩家景分題晝幕褰寒生洞庭石翠滴華峯蓮刷<lb/>
羽天門過潜鱗海窟眠未饒元白輩争購百金傳<lb/>
<pb n="KR4d0059_WYG_001-4b"/>
　　　中父禮院學士挽詞<lb/>
漢殿曾親册収科咫尺間文成疾翻水學富似登山夷<lb/>
路方騰駕重泉忽掩闗鄉人灑涙送猶想去車還<lb/>
　　　王夫人挽詞二首<lb/>
僊去還緱嶺䘮行指洛川松楸閑故壠笳鼔咽新阡制<lb/>
詔隆名定銘詩具美傳王宫盡恩舊雨泣望雲軿<lb/>
啟國恩章稱頒恩典册徽都人瞻鹵簿王子泣縗衣落<lb/>
日隨丹旐悲風引素幃西城供祖奠惆悵昔遊非<lb/>
<pb n="KR4d0059_WYG_001-5a"/>
　　　贈别君重安撫太尉<lb/>
簫皷紛紛倒酒樽賢侯於此駐髙軒平明受詔辭龍闕<lb/>
睿聖分憂在雁門種落望塵迎漢使吏民填道㸔王孫<lb/>
一瞻車馬人皆樂寧識安邉策略存<lb/>
　　　宿直二首<lb/>
天上春風水外寒瑠璃瓦濕月團團千門納鑰塵飛逺<lb/>
一夕聫文火禁寛人想柝聲來睥睨鳥驚花影墮欄干<lb/>
少陵老去唯便静此地優容欲報難<lb/>
<pb n="KR4d0059_WYG_001-5b"/>
燭淚漼漼罷賦詩幅巾乗興歩東西銀河逼夜光芒墮<lb/>
玉宇參天次苐迷稍夢荆江三里鵠忽驚漢殿五時鷄<lb/>
平生出處無心較亦似莊周萬物齊<lb/>
　　　題靈壁蘭臯張氏園亭<lb/>
池塘脉脉春泉動亭館隂隂夏木凉砌葉亂風摇月色<lb/>
簷枝留雪宿年芳四時氣象誰長見一夜追遊我太忙<lb/>
從此與君携酒後夢魂應不隔滄浪<lb/>
　　　次韻徽之學士馬上口占<lb/>
<pb n="KR4d0059_WYG_001-6a"/>
料峭風來午漏遲壁門䡾䡾敞輕支侵尋出谷春鶯囀<lb/>
約略營巢社燕期隱几稍同南郭嗒濫巾未望北山移<lb/>
值君佳句吟哦乆䓁是官曹得暇時<lb/>
　　　遊齊山<lb/>
曽隨嘉客在層巒秋色隂晴一望間洞外暫乗雲縹緲<lb/>
林端時露水灣環維舟暇日來尋勝經世髙才却愛閑<lb/>
聞說使君歌舞去盛遊應不減東山<lb/>
　　　瓊林苑賜燕餞别留守太尉輒繼元韻<lb/>
<pb n="KR4d0059_WYG_001-6b"/>
名德從來重四夷朝廷今日見官儀陪祠自冠三公位<lb/>
分陜猶為百辟師金谷望塵多眷舊瓊林賜餞盡丞疑<lb/>
都人喜看旂旄美寧識勲庸在鼎彛<lb/>
　　　次韻僕射相公侍燕集英長句<lb/>
天授嘉符帝祖宫仙枝産秀福來崇金莖對峙靈根固<lb/>
雲朶交升聖澤通法駕留觀知錫羡從臣稱慶未辭窮<lb/>
詩人只觧歌行葦寧識君王造化功<lb/>
御沼環流瑞景長集英宫殿紫宸旁香隨銀漏留春色<lb/>
<pb n="KR4d0059_WYG_001-7a"/>
花壓瓊筵鬬日光仙樂緩調瞻鳳扆天人髙拱對龍章<lb/>
皇家多慶千官喜萬歲聲中獻一觴<lb/>
　　　春日即席有題<lb/>
早是天涯多病客可堪春末少年時風流任使花王笑<lb/>
懽樂除非酒伯知荆岫定為郊社器渭川終作帝王師<lb/>
琅玕未實烟空老不恨年来紫鳳飢<lb/>
　　　七言一章贈别吳興太守中父學士兄<lb/>
蓬山仙子任天真乞領南麾奏䟽頻金鏁闕邉辭黼座<lb/>
<pb n="KR4d0059_WYG_001-7b"/>
水晶宫裏得朱輪公庭事簡煩丞掾齋閣詩多泣鬼神<lb/>
莫為行春戀苕霅鑾坡揮筆待詞臣<lb/>
　　　送盧大雅赴闕<lb/>
簫鼔紛紛載酒醪送行汾水覺秋髙吏民遮道瞻思切<lb/>
車馬還朝氣勢豪聖主詢謨㤀旰昃明庭收選盡英髦<lb/>
看君才業何人似哿矣趨榮勿告勞<lb/>
　　　送吕陶赴闕<lb/>
賦比相如巳絶倫即論才識又名臣致身可但諸公右<lb/>
<pb n="KR4d0059_WYG_001-8a"/>
發策冝為上國珍今日朝廷思讜直一時賢俊待經綸<lb/>
行看致主唐虞術與笑淄川曲學人<lb/>
　　　送子玉赴闕<lb/>
寂寞揚雄與世踈頼逢佳友慰窮居深沉智慮三冬學<lb/>
磊落胷懐萬卷書自古賢豪今日盛看君才調幾人如<lb/>
還朝好作登瀛客聞說元臣薦子虛<lb/>
　　　和踏青<lb/>
踏青爭惜賞春葩盡日無辭到月華金谷正冝開錦帳<lb/>
<pb n="KR4d0059_WYG_001-8b"/>
曲江翻想映氊車俠卿醖藉歌飛雪遊女娉婷臉奪花<lb/>
更詠漢宫傳蠟燭青烟散入五侯家<lb/>
　　　清明日賜宴瓊林苑奉酬宫使太師相公<lb/>
清明春律十分囬草色連雲花盡開禁籞幸隨諸彦入<lb/>
安車仍賜上師陪百壺未許都門餞九奏先從帝所來<lb/>
魚鑰恩留方錫勸桞邉遲日莫相催<lb/>
　　　送吳殿中知景陵<lb/>
柘上論功使節臨奏書傾動士人林沙墀通籍霑新寵<lb/>
<pb n="KR4d0059_WYG_001-9a"/>
澤國鳴弦試好音郭畔黄蘆冝日晚水邉紅橘與秋深<lb/>
君才八九吞雲夢應笑離騒向此吟<lb/>
　　　贈無為張居士<lb/>
余學無為無所成每聞風論便神清鄉人來問真如理<lb/>
居士能忘物我情勝業乆應三界䕶妙言非止百金輕<lb/>
世途多少𠖇行客好與分明說化城<lb/>
　　　過王整狀元墓寄薛唐卿郎中<lb/>
始任監州便殞身我來臨奠重悲君一名曽冠千人榜<lb/>
<pb n="KR4d0059_WYG_001-9b"/>
三尺飜如百姓墳古木帶風號晚照野花和雨泣秋雲<lb/>
賢侯若為刋碑碣乞取東床内翰文<lb/>
　　　恭和御製上元觀燈<lb/>
鑾輿清曉出瑶臺羽衛瞻迎扇影開鳳闕張燈天上坐<lb/>
鷄林獻曲海邉來修文可笑秦無策能賦休誇楚有才<lb/>
星漢末斜鈞樂闋君王宣示萬年杯<hi>按瀛奎律髓増</hi>
　　　謹賦五言一章贈别致政太師<lb/>
封國營邱近行臚洛水渾位齊師尚父名重相公孫勲<lb/>
<pb n="KR4d0059_WYG_001-10a"/>
業歸宗祏威聲寄塞垣安居今日老魏闕此心存祖燕<lb/>
臨華省賡歌屈至尊里門多喜色雲漢在瑶琨<lb/>
　　　奉和留守太尉賜燕玉津圖<lb/>
將相儀刑乆師儒典册新乗車朝魏闕銘鼎頌輿人髙<lb/>
㑹開名苑多懽浹輔臣僊葩分巨麗宸藻賜全醇自昔<lb/>
脩天爵平時秉國鈞誰如始終遇奕葉荷君仁<lb/>
　　　上王端明生日<lb/>
夣帝資良輔生申恊聖期妙齡談國體初筮得家規侃<lb/>
<pb n="KR4d0059_WYG_001-10b"/>
侃當官色循循待士辭法冠曾觸佞諌紙詎容私外歴<lb/>
蕃宣乆歸参待從冝政聲雖召杜學術本臯䕫業履今<lb/>
安匹賢勞上所知都畿重尹正延閣舊論思治出諸公<lb/>
右經為大帝師三邉更惠愛一體繫安危羌虜跳西夏<lb/>
朝家念北陲祕庭還舊秩左轄正新儀暫屈并門重其<lb/>
蘇晉國飢指麾柔旅拒談笑妥惸[婺-矛+牙]鄴邑祠河急荆州<lb/>
禱雨遲怒波囬潬磧旱種變京坻道與千齡遇身將百<lb/>
禄隨民瞻方有裕天寵盖無疑俊乂思皇日欽明樂胥<lb/>
<pb n="KR4d0059_WYG_001-11a"/>
時緇衣如寵慶願續武公詩<lb/>
　　　夢長<lb/>
夢長隨永漏吟苦雜踈鐘動盖荷風勁沾裳菊露濃<lb/>
　　　寄君重安撫太尉<lb/>
三伏重氷上五臺葡萄生摘薦新醅鴈門太守佳公子<lb/>
應喜王孫擁節來<lb/>
　　　春日感懐<lb/>
栁亭暮靄籠金眼茶嶺寒輕卓翠旗春色正濃人未老<lb/>
<pb n="KR4d0059_WYG_001-11b"/>
擲觴飛筆好追隨<lb/>
　　　清明日賜宴瓊林苑奉酬宫使太師相公<lb/>
幾年留滯起邉愁只憶家園爛熳遊今日西來更愁索<lb/>
却令人意憶并州<lb/>
戎鼙聲裏冷雲秋投老難堪此段愁說似旁人都不管<lb/>
待凴書劄到并州<lb/>
月墀繡屐想無蹤庭戸新凉緑簟空寄語金泥舊裙衩<lb/>
莫敎放盡石榴紅<lb/>
<pb n="KR4d0059_WYG_001-12a"/>
　　　西江月詞<hi>附</hi>
梅好惟嫌淡泞天教薄與臙脂真妃初出鳳皇池酒入<lb/>
瓊肌半醉　東閣詩情易動南樓玉管休吹北人渾作<lb/>
杏花疑惟有青枝不似<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王魏公集巻六</head>
    <p>
<pb n="KR4d0059_WYG_006-1a"/>
欽定四庫全書<lb/>
　王魏公集巻六　　　　　宋　王安禮　撰<lb/>
　　啟<hi>書附</hi>
　　　回文太尉賀冬啟<lb/>
三統得天一陽復地人驗土灰之應官修雲物之占恭<lb/>
以某官行踐九言器涵六徳入冠宰路蚤經萬務之㣲<lb/>
外鎮留都用廣四方之憲方肇臨于休旦宜丕擁于多<lb/>
祥未遑慶問之馳遽沐榮函之賜永惟欣佩曷喻名言<lb/>
<pb n="KR4d0059_WYG_006-1b"/>
　　　與監司賀冬啟<lb/>
魯觀望雲晉朝亞嵗陽徳潜長君子履亨矧惟髙世之<lb/>
才宜對自天之嘏恭以某官徳猷宏逺聞望髙華乆縁<lb/>
簡照之隆暫屈籌思之重履兹令序倍擁殊祥某方繫<lb/>
賤官未縁展慶<lb/>
　　　回賀王太尉啟<lb/>
寵建節旄再司符鑰伏惟慶慰留守太尉徳髙世範望<lb/>
重耆明自首掇于雋科蚤徧揚于華貫出入三朝之乆<lb/>
<pb n="KR4d0059_WYG_006-2a"/>
周旋四紀之勤向留鎮于國門已薦成于期政雅意屢<lb/>
形于止足上心増重于倚毗果誕告于外庭亟發揚于<lb/>
渙號賜之朱鉞帝開爾宇之雄是有衮衣民詠我公之<lb/>
復既頒成命胥恊公言馳慶牘以未遑辱榮緘而首及<lb/>
乃情感愧曷罄敷陳<lb/>
　　　和楊太尉啟<lb/>
光膺制檢參總帥權伏惟慶慰恭以某官業履髙華材<lb/>
資博茂以壯猷許國以廣譽對時將畧宏深久䝉榮于<lb/>
<pb n="KR4d0059_WYG_006-2b"/>
朝論亷車要重方坐鎮于邊陲某幸托庇輝遽䝉音誨<lb/>
即期披覿預切忻愉<lb/>
　　　與契丹人使啟狀<hi>四道</hi>
伏以睿聖膺期時紀電樞之慶寶隣修䀻嵗傳星傳之<lb/>
華方清夏之在辰惟修途之乆御雖勤跋履無爽節宣<lb/>
奉將聘節來㑹慶辰渉春夏之煦和勞川途之跋履<lb/>
茂惟氣守休有善祥<lb/>
載馳使節已次邦畿深惟徒御之勤少展饔羞之勞<lb/>
<pb n="KR4d0059_WYG_006-3a"/>
慶禮迄成歸途載御居官有守出祖無階幸駐使軒薄<lb/>
伸禮餞<lb/>
　　　賀文太師啟<lb/>
薦抗囊封力辭藩政安居遂請懋典遷榮伏惟慶慰某<lb/>
官望重三朝勲髙百辟賛元調化厭居鼎路之崇布政<lb/>
承流乆司宫鑰之寄允矣佐時之畧卓然定䇿之忠睿<lb/>
心方切于倚毗雅意屢形于止足重違誠悃特霑異恩<lb/>
冠品帝師燕居京輔既盡君臣之義又為朝野之光凡<lb/>
<pb n="KR4d0059_WYG_006-3b"/>
在觀瞻舉同欣羡維更綏于眉夀期愈恊于輿情疊拜<lb/>
需封懇還政事俞音乆秘褒數薦加逮承賜可之恩仍<lb/>
極班朝之寵隆名莫擬近世罕儔伏惟致政太師蓍蔡<lb/>
百工羽儀元化相自仁考黙有定䇿之忠翼于聖時實<lb/>
為軌物之範辭麾幢于兩鎮冠品秩于三師甫授安車<lb/>
歸榮里第永綏耆艾之福益副士民之瞻方阻見言尤<lb/>
深慶頌<lb/>
　　　與盧學士啟<lb/>
<pb n="KR4d0059_WYG_006-4a"/>
近被辟書來趨使府瞻風雖切奏記未遑茂惟賢哲之<lb/>
居休有神明之相恭以某官聲猷俊博徳業髙華親遇<lb/>
昌辰數更膴仕使聮要重聊試于㣲才將略宏深佇觀<lb/>
于殊拜某受知甚裕託庇有階係望樂郊尚遥燕席方<lb/>
履炎歊之候宜臻和裕之休更兾節宣以酬頌嚮<lb/>
　　　賀盧學士啟<lb/>
祇奉明恩出刺劇部茂勛穀旦已布教條適臨炎燠之<lb/>
辰宜享裕和之福伏以某官賦才宏逺受徳直清以公<lb/>
<pb n="KR4d0059_WYG_006-4b"/>
望結主知以奥學登賢路百城所寄暫淹屈于籌思一<lb/>
節以趨佇聞陪于法從某自惟庸拙乆屬眷存方托芘<lb/>
輝歡榮實倍<lb/>
　　　回謝皇親啟<lb/>
恩靈優渥命數便蕃顧瀝懇以難回徒厚顔而祇惕豈<lb/>
謂眷私之重首貽慶問之華感愧并深敷宣罔既<lb/>
　　　賀吕諌議啟<lb/>
進踐近班往膺重寄伏惟慶慰恭以某官賦才宏敏受<lb/>
<pb n="KR4d0059_WYG_006-5a"/>
徳直方九列䝉榮已登于茂最百城受賜乆洽于懽謡<lb/>
果縁帝眷之隆進陟天坡之峻藩宣所寄聞望増隆某<lb/>
方託庇輝遽違門屏適履炎歊之候宜臻和裕之祥更<lb/>
冀節宣以酬瞻頌<lb/>
　　　賀李都尉啟<lb/>
伏審光膺制檢茂建旌旄䟽爵甚優展親斯盛竊惟慶<lb/>
慰太尉世載善聞躬㑹昌時自選尚于先朝蚤騰聲于<lb/>
外戚軿車赤罽乆承築館之華蒨茷淑旂果席登壇之<lb/>
<pb n="KR4d0059_WYG_006-5b"/>
寵見聞所建欣羡舉同未剡慶函遽頒温教永言感服<lb/>
曷罄叙陳<lb/>
　　　賀王待制啟<lb/>
伏審光膺制命進踐官榮伏惟慶慰恭惟某官徳業髙<lb/>
華材資博茂以壯猷許國以廣譽對時簡在上心數更<lb/>
膴仕震闈席寵方資調䕶之良延閣升華更佇論思之<lb/>
美䝉榮妙簡増耀近班承睿渥之惟行撫丹𠂻而竊抃<lb/>
不圖謙眷先枉珍題永惟勤厚之私倍積傾祈之素<lb/>
<pb n="KR4d0059_WYG_006-6a"/>
　　　賀人轉官啟<lb/>
顯膺明命峻陟華階席帝寵之甚優増官儀而愈重方<lb/>
圖馳慶遽辱貽音永惟意愛之勤但劇名藏之素<lb/>
　　　賀人轉官啟<lb/>
光被制音榮遷官秩伏惟慶慰某官材猷宏逺志業髙<lb/>
華茂對昌辰乆䝉榮于朝論數更膴仕方坐鎮于邊陲<lb/>
果縁帝眷之隆進陟使聯之重側聞睿渥増忭懦衷敢<lb/>
期謙光先頒書翰感佩之至叙言莫周<lb/>
<pb n="KR4d0059_WYG_006-6b"/>
　　　回安韓二樞宻免啟<lb/>
顯承中詔進長<hi>安樞宻作秉字</hi>内樞成命誕揚輿情胥恱某官<lb/>
性資宏逺業履髙華膺哲人之令名值真王之休運有<lb/>
猷有守乆推廊廟之才是斷是遷允恊士民之望側聞<lb/>
謙執未即欽承願回難進之誠即副旁求之厚<lb/>
　　　賀三舍人啟<lb/>
拜寵中宸陞華西掖一時髙選衆論僉諧舍人智足以<lb/>
參睿謨明足以觀聖學宻陪法從方且盡于嘉猷仰賛<lb/>
<pb n="KR4d0059_WYG_006-7a"/>
沈幾無慮攄于賢業良欣頌願遽枉緘封傾荷實深敷<lb/>
陳罔既<lb/>
　　　賀蔣修撰啟<lb/>
進職書林就帥嶺表方誕揚于明命諒深慰于雅懐時<lb/>
屬歛揫氣初寥泬緬想戒嚴之暇靡愆衛養之經接清<lb/>
讌以非遥前増欣忭辱華緘而先逮更極感藏<lb/>
　　　與守倅賀正啟<lb/>
嵗更其始日正於元班夏歴以知春敞漢廷而肆㑹欽<lb/>
<pb n="KR4d0059_WYG_006-7b"/>
惟君子之履茂介陽祺之休某適繫官曹阻齎慶謁先<lb/>
貽榮問徒劇感懐<lb/>
　　　回文太尉馮觀文賀正啟<lb/>
獻嵗發春禮載始和之候振萌出滯管推太簇之生伏<lb/>
以某官貴名重于三朝盛徳儀于百辟入冠宰路<hi>馮云入總</hi>
<hi>樞要</hi>蚤經百務之㣲出尹留都<hi>馮云外布藩條</hi>用廣蕃方之恵人<lb/>
望乆思于圖舊王恩宜對于獲新未遑慶問之修首辱<lb/>
榮緘之貺永惟感佩未易敷陳<lb/>
<pb n="KR4d0059_WYG_006-8a"/>
　　　囬外西制賀正啟<lb/>
歴惟人統葢羣陽開闢之端經重王春實萬寶發生之<lb/>
首竊以某官氣資剛大道禀直方遍居華要之聮蔚著<lb/>
事功之美屬順迎于嘉序宜茂進于吉祥敢圖謙私先<lb/>
枉慶問感懌兼至敷叙難宣<lb/>
　　　謝賈侍中啟<lb/>
某啟伏念某末愚下品樸遫小才向以賤身至于樂國<lb/>
䝉恩奬納屈意拊循望履舄于下塵剽尊爼之餘論薦<lb/>
<pb n="KR4d0059_WYG_006-8b"/>
寵已厚榮幸實多恭以安撫太師侍中廣譽對時壯猷<lb/>
許國入冠百辟則天下備聞乎風聲出臨一方則京師<lb/>
并䝉乎福祉顧尊榮之莫抗非疵賤之敢階豈意鯫生<lb/>
過煩曲禮葢蕩蕩之海衆水之所與歸菁菁者莪大陵<lb/>
之所宜育義無棄物志在誘人顧慙趣操之卑莫稱褒<lb/>
延之厚違離未乆鄉往滋勤伏惟順序頥神須時歸輔<lb/>
上以副朝廷倚毗之意下以酬士人祈嚮之心瞻望台<lb/>
屏下情無任祝頌激切之至伏惟台慈俯賜鑒念<lb/>
<pb n="KR4d0059_WYG_006-9a"/>
　　　與宰執親王辭免右丞啟<lb/>
叨膺帝制使貳宰司聞命若驚省躬増愧竊以國家更<lb/>
張品秩敇正紀綱假兹唐室之名責以周官之實俾參<lb/>
大政宜得真賢某胄出覊單學非該徧器小固難于大<lb/>
受智卑實昩于逺圖自顧庸愚奚堪揀拔伏惟某官報<lb/>
恩薦士常憂天下之遺賢為官擇人毎慮臣工之曠職<lb/>
切冀弼諧之暇俯念非材特開替否之辭追還成命庶<lb/>
安拙守更協師虞<lb/>
<pb n="KR4d0059_WYG_006-9b"/>
　　　與親王辭免右丞啟<lb/>
持心以厚事上克忠宜下採于民言以上聞于天聴敢<lb/>
冀燕私之暇俯念非材畧陳替否之辭追還成命庶安<lb/>
拙守更協師虞<lb/>
　　　與宰執親王謝右丞啟<lb/>
賛豫政機參陪宰路猥加小已弗獲終辭祗受以還感<lb/>
懼交至竊以主上蹈帝王之偉績備天地之全能大飭<lb/>
庶官既名正而言順一新墜典期治定以功成將擇近<lb/>
<pb n="KR4d0059_WYG_006-10a"/>
司宜圖重望某憨愚陋士鄙樸常人鄉譽無毫髪之長<lb/>
官謗有丘山之積謂當譴斥乃得甄升此葢伏遇某官<lb/>
行膺中庸文參經緯沛周才而成務施善道以宜民貴<lb/>
名振于四方恥忘賤逺威徳儀于百辟務育英賢致此<lb/>
愚昧之㣲亦與丞疑之末誓更堅于圖報庶無累于知<lb/>
人<lb/>
　　　除右丞謝文太尉啟<lb/>
國家上稽周官下採唐典一新位號參建疑丞進登綱<lb/>
<pb n="KR4d0059_WYG_006-10b"/>
轄之司陪與機衡之政選用既由于下第圖任或踰于<lb/>
舊人雖簡卑于清𠂻實先容于正論留守太尉蓍龜當<lb/>
世柱石本朝<hi>王宣徽曽端明並云才不世有道皆時施</hi>固嘗借潤于星河矧<lb/>
復增華于廟器寖依近軸得賛逺猷方酬上徳之隆敢<lb/>
替師瞻之厚<lb/>
　　　除右丞謝内兩制啟<lb/>
治兼三輔無尤異如古人位冠六曹列近司惟聖世既<lb/>
叨右轄之選復玷下台之躔道未足以憲王僚識用何<lb/>
<pb n="KR4d0059_WYG_006-11a"/>
而㫁國論敢慕不孤之徳終蘄樂告之言上答主知下<lb/>
酬友志<lb/>
　　　除右丞謝外兩制啟<lb/>
尹真不稱非有最論報政亟遷敢知優假矧中臺之清<lb/>
峻復右弼之崇嚴臨寵自驚渉川何濟况託侍臣之後<lb/>
偶超國士之聮位髙而惟務于相先善少而猶存于樂<lb/>
道過形褒賁但切感銘<lb/>
　　　除右丞回謝皇親觀察等啟<lb/>
<pb n="KR4d0059_WYG_006-11b"/>
誤膺制檢參秉國鈞顧遜避之弗從唯兢慙而靡措詎<lb/>
期謙意先枉慶亟感佩增深銘言曷喻<lb/>
　　　與兩府親王辭免左丞啟<lb/>
宸綸誤寵省轄備官居已不遑進尤非據恭承上聖之<lb/>
述作逺復先王之典刑相維百揆之紀綱丞辨六官之<lb/>
儀制憲章尤屬分守固嚴冝須魁傑之才以佽弼諧之<lb/>
地某學雖勞而道云逺志彌勵而力不充短綆無以汲<lb/>
水小器難乎大受嵗餘待罪常懼空官今此階榮愈慚<lb/>
<pb n="KR4d0059_WYG_006-12a"/>
幸位伏惟某官入奉清閒之燕親承咫尺之顔冀陳四<lb/>
輔之須賢願借一言之替否庶追還于成命俾率恊于<lb/>
僉謀<lb/>
　　　與大王辭免左丞啟<lb/>
大王相公承堯帝睦親之徳當文王友弟之時深惟四<lb/>
輔之須才冀以一言而替否庶追還于成命斯俯協于<lb/>
至公<lb/>
　　　除左丞謝宰執親王啟<lb/>
<pb n="KR4d0059_WYG_006-12b"/>
參貳宰司未知云補叙升官次弗獲終辭祗命以還貪<lb/>
榮是懼竊以聖上蹈三王之髙致恢萬世之逺圖綱紀<lb/>
文章煥然大備形名因任偉矣成功宜得非常之才式<lb/>
禆洪業之治某畎畝無能之畸士茨簷一曲之陋儒居<lb/>
官無以瘉人共學未可適道繆陪末論嘖有煩言敢謂<lb/>
聖恩猶遷左秩此葢伏遇某官緝熙帝載寅亮天工<hi>文尉</hi>
<hi>云三朝舊徳一代元勲</hi>輔義行仁彌勵逹才之志推賢揚善獨存<lb/>
兼濟之心致此孱㣲重叨優渥誓終圖于報國期不負<lb/>
<pb n="KR4d0059_WYG_006-13a"/>
于知人<lb/>
　　　除左丞謝親王啟<lb/>
大王相公地冠親賢之重爵居茅土之崇務在服儒樂<lb/>
于為善致兹庸𤨏猥玷寵光誓堅報國之心無負知人<lb/>
之賜<lb/>
　　　賀韓左丞啟<lb/>
伏審顯膺綸綍進貳鈞衡成命誕揚輿情胥恱竊惟慶<lb/>
慰左丞大中受才髙邁秉徳直方粲然奕世之勲卓爾<lb/>
<pb n="KR4d0059_WYG_006-13b"/>
端朝之節果符妙簡入賛繁機帝賚有聞諒精神之相<lb/>
與民瞻所屬期膏澤之下流展慶未遑騰緘猥逮永言<lb/>
意愛之厚曷勝感戴之誠<lb/>
　　　謝何侍郎啟<lb/>
被恩中扆得請南邦甫至舊閭獲䖍初命瞻風甚邇覿<lb/>
徳無階方修好之是圖遽騰書而見逮時方揫歛氣以<lb/>
泬寥惟善衛于寢興庶少符于頌嚮<lb/>
　　　與宰相論上尊號書<lb/>
<pb n="KR4d0059_WYG_006-14a"/>
某等得㫖揮令撰上尊號表某等竊思今來外廷雖終<lb/>
慈聖易月之制主上實行三年之喪縁臣子歸美君父<lb/>
出于誠心期在得請如主上迫于羣議遂受典冊則備<lb/>
樂盛禮恐未可施設有此鄙見合具諮禀更乞裁酌<lb/>
　　　髙唐縣學記<lb/>
嘉祐辛丑嵗武涉萬君偉來為髙唐令之明年也初振<lb/>
養惸弱捍强綏柔民大化服遂建學于縣之東縣舊無<lb/>
學有夫子廟草屋十數椽傾側毁折莫足以避風雨萬<lb/>
<pb n="KR4d0059_WYG_006-14b"/>
君見而言曰吾將除此而新之其為舍宇以居學者使<lb/>
得講習于中以五月庚申營址度材始興作矣令率僚<lb/>
佐躬自臨督於是邑之士人相與言曰令如此我等其<lb/>
可怠哉因各率私錢以助公費至七月甲辰而功畢設<lb/>
夫子及四科弟子像于殿中闢其左以為肄業之舍除<lb/>
其右以為㑹食之厨前有門以察出入中有堂以備燕<lb/>
講増飭偉麗士不以為侈而民不以為勞也明年八月<lb/>
有以事過髙唐始入學舍謁夫子像聞弦誦之聲低回<lb/>
<pb n="KR4d0059_WYG_006-15a"/>
乆之因問學之所始而邑人皆稱萬令所為如此嗟乎<lb/>
學校之廢乆矣而為吏者亦莫知教化禮樂之為急也<lb/>
今萬令為百里之政而興起弊廢開延誘掖而進之與<lb/>
士子講論夫子之道而不為茍簡之見須遲乆之功者<lb/>
良有以也葢萬君聰明强敏勇于敢行其異日光顯于<lb/>
朝廷得行其意則施設又將大閎矣區區小邑之間何<lb/>
足為萬令道哉然與夫専簿書之勤計嵗月之勞固已<lb/>
逺矣于其成也為立石于庭廡以告後之来者嘉祐七年<lb/>
<pb n="KR4d0059_WYG_006-15b"/>
十一月庚申記<lb/>
</p>
<p>
</p>
  </div>
</body>
</text>
</TEI>
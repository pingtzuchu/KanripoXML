<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>野處類藁巻上</head> <lb/>
    <p>
<pb n="KR4d0260_WYG_001-1a"/>
欽定四庫全書<lb/>
　野處類藁巻上<lb/>
　　　　　　　　　　　　　宋　洪邁　撰<lb/>
　　秋日漫興二首<lb/>
江湖久客日思家坐覺㣲霜上鬢華節序又催秋後雁<lb/>
風光爭發雨前花倦遊已夢莊生蝶不飲何憂廣客蛇<lb/>
怪底朝來衣袖薄一川白露下蒹葭<lb/>
　　其二<lb/>
<pb n="KR4d0260_WYG_001-1b"/>
一夕西風木葉飛畫梁落月淡餘輝銀燈夜照還家夢<lb/>
金剪親裁寄逺衣霜信早隨新雁至素書深訝故人稀<lb/>
無因為謝東曹掾鱸熟蓴香莫便歸<lb/>
　　庚戌正月十四日同友人丁晉年王蔚之謁普照<lb/>
　　　塔<lb/>
孤塔凌霄漢晴影金碧眩重來得寓目歸柁尾殘汴緬<lb/>
懐何姓人哀禱傾淮甸是身如皎月有水著處現彈指<lb/>
遍大千何止數鄉縣惟應應縁地聊爾共流轉顛危悔<lb/>
<pb n="KR4d0260_WYG_001-2a"/>
靳馬善渉悟覔扇君看悔與悟只在一轉盻至人獨何<lb/>
心示此禍福變當知夙縁定莫作邪道見哀哉衆生愚<lb/>
積惡稔天譴云何一朝急賴此香火薦我來適燈夕寶<lb/>
蠟明邃殿還揩容塵眼重睹浮檀面朝來塔上鈴告我<lb/>
風色便平淮一囘首岸容失葱蒨<lb/>
　　曉過呉縣<lb/>
舟行有嚴程越國常曉發雙櫓兀殘夢起坐窺落月人<lb/>
家岸野水霧雨籠邃闥遙憐瑣忩人欹枕聽甌軋<lb/>
<pb n="KR4d0260_WYG_001-2b"/>
　　陪餘杭張無隅先生飲<lb/>
先生結屋在人境門巷蕭蕭作氷冷紛紛入眼不入意<lb/>
座客千言不相領叩關聞我倒屣迎重解舊榻塵埃生<lb/>
向來妙處久不吐一挽天漢崐崘傾共説别來經世事<lb/>
我言所向皆兒戲胸中磈磊不用澆便有清愁説無地<lb/>
士林師範六一翁先生合在伯仲中願言終賜指歸處<lb/>
為公敬作曽南豐<lb/>
　　於潛道中<lb/>
<pb n="KR4d0260_WYG_001-3a"/>
山行厭犖确理䇿扶欹危緑野三兩家一息知可期冉<lb/>
冉晴林端炊烟裊晴暉其民豐且樂恐是太古遺那知<lb/>
都邑間百索困鞭笞繁華今何有半作道旁羸<lb/>
　　度芙蓉嶺<lb/>
幽泉端為誰放溜雜琴筑山深春未老泛泛浪蕋馥娟<lb/>
娟菖蒲花可玩不可觸靈根盤翠崖老作蛇蚓蹙褰裳<lb/>
踏下流濯此塵土足何當餌香節浄洗心眼肉餘功到<lb/>
方書萬巻不再讀晚歳窮名山靈苗縱穿斸<hi>菖蒲服之通神令人</hi>
<pb n="KR4d0260_WYG_001-3b"/>
<hi>聰明健記</hi>
　　信州禪月臺上<lb/>
玉峰㸃寥廓霄漢疑可梯玉水環城隂灔灔方拍隄層<lb/>
臺擅二美吾䇿一時攜何當蠟吾屐更欲照以犀塵勞<lb/>
不相赦竟類窮途迷我生麋鹿爾不羨駕輅驪向來邱<lb/>
壑懐語發人所詆長安黒頭公玉勒朝金閨山林出戲<lb/>
言廣已無端倪誰收遮日手歸把耕雨犂紛紛塵土中<lb/>
等是舞甕雞頗聞山水間幽子飯藿藜行當踐此語絶<lb/>
<pb n="KR4d0260_WYG_001-4a"/>
境同攀躋<lb/>
　　送渾師住妙香寺本住雲溪<lb/>
道人捨幽居誰管溪上雲此身自雲耳遑暇南北分頗<lb/>
聞妙香山天花雨繽紛宴坐丈室間厯亂舊衲紋山前<lb/>
路悠悠山後水汶汶應觀川途客念我奔走勤豈無香<lb/>
火縁他年往相羣飽食跛鐺飯稀摘幽澗芹當令桃花<lb/>
臺白社掩前薰<lb/>
　　坐睡<lb/>
<pb n="KR4d0260_WYG_001-4b"/>
坐久睡屢兀手失末了書清風脱然至心醒得我娯起<lb/>
看孤隙光了不移錙銖云何短夢中萬境生須㬰嗟彼<lb/>
市朝子百巧營其軀安知非夢役過眼滅無餘至人有<lb/>
達觀那與世賢愚不須無言子同上崐崘墟<lb/>
　　遊山光寺<lb/>
寺藏兩山腹路轉百步隂登髙試病脚掬冷清煩襟敗<lb/>
壁龕石刻嵗月不可尋唯應查公石俯仰閲古今屋古<lb/>
困枝柱摧頺力難任何當咄嗟辦嗣彼鐘梵音興衰豈<lb/>
<pb n="KR4d0260_WYG_001-5a"/>
關吾得酒且滿斟歸路有溪月攬之醒吾心<lb/>
　　送建州徐生<lb/>
人羈天地間誰非一浮萍泛然偶相值便有離合情君<lb/>
家武夷下歸路塵眼明我生愛山者夢寐秀色横秋風<lb/>
送客去把手更心傾爾逢山中人為我寄此聲<lb/>
　　贈覺師<lb/>
覺師儒門秀脱屣世故早那知軒冕味夙悟心已槁惟<lb/>
餘章句習心境時相惱如人生於齊而即楚鄉老雖遭<lb/>
<pb n="KR4d0260_WYG_001-5b"/>
楚人咻㣲音或清好固無益生死亦未妨至道家山亦<lb/>
何有骯髒衣間蚤叢林選佛場一擲想盆倒云何慰故<lb/>
居俯仰待華皓他年空手歸子語吾為考幸分曹溪水<lb/>
萬刼付一澡<lb/>
　　休寧村落間有奇石如彈子渦所出者宜養石菖<lb/>
　　　蒲程徳藻許以餽我以詩督之<lb/>
君家緑溪上岸曲溪成渦渦間石無數水蹙相蕩磨誰<lb/>
嘗掬而戲一一印指螺我欲往取之擁此菖蒲窠石罌<lb/>
<pb n="KR4d0260_WYG_001-6a"/>
注新汲幽姿發清哦夫子許餉我往督書已多願言速<lb/>
寄與起此泉石疴<lb/>
　　效淵明<lb/>
人生本無事况我麋鹿姿一墮世網中永與林壑辭此<lb/>
行獨何事豈不為寒饑弱嵗慕古人頗覺世好卑那知<lb/>
齒髪邁終然此心違春風到山澤魚鳥亦知時吾行何<lb/>
日休流目瞻長岐且用陶翁言一觴聊可揮<lb/>
　　酬馮退翁見示之什<lb/>
<pb n="KR4d0260_WYG_001-6b"/>
我家大江左江水日夜東遙瞻發源處乃在西南窮相<lb/>
望邈異境正北一水通故令我與子迹逺心自同我生<lb/>
寡所諧强顔紅塵中倦飛矯歸翮飢吟咽寒蛩獨欣得<lb/>
吾子萬慮一咲空時時出秀句醒我如風松當知山澤<lb/>
臞不鄙犀角豐彈冠寔伊始此生各飛蓬卜鄰固未必<lb/>
即事聊從容<lb/>
　　戲答胡汝能<lb/>
我生苦中狹與世枘鑿乖平生素心人耿耿不滿懐汝<lb/>
<pb n="KR4d0260_WYG_001-7a"/>
能伯始後遊世如嬰孩相逢握手語便作塤篪諧時時<lb/>
笑謂我如子患未涯執古以規今求合誠難哉渉世幸<lb/>
未逺子車尚可囘我介足怨忌君通絶嫌猜不見山巨<lb/>
源雍容居鼎台不見嵇中散絶交自可哀賢愚心自了<lb/>
短韻共一咍<lb/>
　　謁呉公路許借論衡復留一日戲作<lb/>
幽獨不自得駕言欵齋廬殷勤主人情投轄恐囘車轄<lb/>
亦不須投此去將焉如唯憂酒錢盡使我詩腸枯㑹合<lb/>
<pb n="KR4d0260_WYG_001-7b"/>
曽幾何可復自作疎更當留一夕帳中搜異書<lb/>
　　新秋<lb/>
幽人無與娯耳冷百不聞新米熟未知但覺市酒醇滄<lb/>
洲散秋色山水逾清新一醉不忍獨念我存故人<lb/>
　　道中得雨<lb/>
我行野田間吁嗟連數村千山收宿雨谿作黄梅渾漸<lb/>
看風葉底一洗龜坼痕餘功被行客稍壓旱塵昏<lb/>
　　道中<lb/>
<pb n="KR4d0260_WYG_001-8a"/>
驕陽久自殺一雨蕩龜坼田夫夢亦好翻隴已幽咽朝來<lb/>
喜相語一飽心已决翻翻風葉亂嫋嫋露芒白去年禾<lb/>
欲秀積潦滿秋澤今年豈堪旱束手就溝壑我生拙謀<lb/>
口藜藿甘如蜜向來真過計憂民豈吾職赤子天可憐<lb/>
嗟人獨何力何湏事兒戲合沓來賀客稍欣新稻熟社<lb/>
酒行可覔當同扶路翁醉歸舞南陌<lb/>
　　失題<lb/>
前年谿上秋風時主人酒熟烹黄雞歸來醉倒睡便著父<lb/>
<pb n="KR4d0260_WYG_001-8b"/>
老喚起牛羊蹊此生一醉寕易得未辨身為貴人客征西將<lb/>
軍爾何人那用尊前驚墮幘朅來閩越再經秋聞道軒名涎<lb/>
已流懸知得酒推不去此客有轄何湏投今我正為奔走<lb/>
役空想題詩滿髙壁若逄落魄姓囘人為問何時定相覔<lb/>
　　書忩對月<lb/>
天公自厭雨一夕開寒晴霜風净曠野洪落有餘聲飢<lb/>
鴉得林静霽月索忩生熨開睡眼色一洗空花横故人<lb/>
千里餘壺濁誰與傾遙知勸影盃共此通夕情今冬有<lb/>
<pb n="KR4d0260_WYG_001-9a"/>
竒事三見飛玉英明年谿上路誰餉雨中耕<lb/>
　　宿野人家<lb/>
夢裡滄波搖一葉覺來正受肩輿兀人家一宿晚可投<lb/>
新席槁梧香更滑霜前䆉稏收百畝稚子新能牧鵝鴨<lb/>
我生本是箇中人挾䇿久矣猶能説<lb/>
　　度石棟嶺<lb/>
我行欲安適束馬踰山樊谷深不可瞬危磴争猱猿坡<lb/>
陀兩山間寂厯三家村茅簷青裙婦蓬髮薪烟昏敲冰<lb/>
<pb n="KR4d0260_WYG_001-9b"/>
那可飲分我一掬温郎樵晚未歸客至不與言不奉沙<lb/>
頭巵肯投栁下門作詩配國風行者式其藩<lb/>
　　用退之韻賦新霽<lb/>
春泥窘幽步苔上屐痕少新晴一褰衣緑葉藏啼鳥方<lb/>
塘灔宿漲古鏡窺清曉華顛忽自笑綵羽墮驚矯瞻言<lb/>
雲中耕縹緲穹脊繞歸把東皋犂此念何日了<lb/>
　　送金確然歸弋陽<lb/>
昔我雲溪居送子雲溪濆重來問何時笑指谿上雲一<lb/>
<pb n="KR4d0260_WYG_001-10a"/>
别四周星坐此世故紛衰顔兩非昔華髪粲可耘我纒<lb/>
風樹悲終日無一欣子乃菽水憂尚此奔走勤對床語<lb/>
未終懸知便離分霜風吹客袂别意如絲棼子歸葛陂<lb/>
上去路接鄉枌歸夢尚隨子何當歎離羣<lb/>
　　至節日建州㑹詹士元<lb/>
嗟予身百憂佳節過倥偬客愁隨綫増歸思與灰動當<lb/>
年從子日未覺百慮重髙堂遶床呼一擲有餘勇那知<lb/>
客天涯相對寒骨聳嵗月曽幾何鬢絲今種種忍飢山<lb/>
<pb n="KR4d0260_WYG_001-10b"/>
藥煮附煖地爐擁深藏㫁還往衰病脱拜拱興言望鄉<lb/>
關雲物方鬱滃空餘相屬意盃酒久不捧<lb/>
　　用前韻答翁子静<lb/>
客心既岑寂節物亦倥偬幽籬菊初暗深壑梅已動古<lb/>
人傲尺璧顧謂寸隂重欲從夫子遊掣肘愧不勇松髙<lb/>
節磊砢鶴老格清聳當知山澤臞誰羨將相種一官戲<lb/>
人間叢書以自擁㣲言聞緒餘三歎手輙拱青天本寥<lb/>
廓不受雲霧滃願言瞻清明茗盌不辭捧<lb/>
<pb n="KR4d0260_WYG_001-11a"/>
　　㣲雨<lb/>
端居身百憂况乃貧病俱天公頗相哀雨我蔬藥區曉<lb/>
晴新青句日薄生意蘇衛生固未必一飽行可圖故園<lb/>
天一涯茅荆誰為鋤峥嶸歲云晚此念當何如<lb/>
　　寄題叔父池亭<lb/>
一壑久藏勝數椽忽開亭方塘䕃瓦影淨見魴鯉行主<lb/>
人有嘉招轉柁失髙城不知幾搖兀杙舟上崢嶸尊酒<lb/>
酌芳淥園蔬煮柔青翩翩射鴨弓一笑翻綵翎那知海<lb/>
<pb n="KR4d0260_WYG_001-11b"/>
陬姪斗粟忘歸耕餘生信萍梗歸夢識林坰漲水有囘<lb/>
波故鄉豈無情一醉㑹有日因之濯塵纓<lb/>
　　贈謝彦翔建安人九嵗異人與藥至今不食建安<lb/>
　　　有梅子真升仙處<lb/>
我本世味薄寸田足自營年來荆棘盡稍有梨棗萌但<lb/>
恐骨相凡未敢希長生陳留達人後未齓犀角盈舊遊<lb/>
記三山幽夢徹九清爾來三十年但覺膏梁腥幽尋飯<lb/>
緑髓黙卧誦黄庭顧我塵土中深慰夙心傾仙人呉門<lb/>
<pb n="KR4d0260_WYG_001-12a"/>
卒解后煩寄聲相期朝金闕鶴馭何時征<lb/>
　　考亭陳國器以家釀餉吾友人卓民表民表以飲<lb/>
　　　予香味色皆清絶不可名狀因為製名曰武夷<lb/>
　　　仙露仍賦一首<lb/>
二年飲水閩中村忽見玉醴傾蠻尊涓涓醍醐灌熱惱<lb/>
耿耿沆瀣明朝暾旱塵久漲城市暗渴夢欲挽江湖吞<lb/>
何人逺致雙鯉信知我來扣羅雀門不須邀月已清絶<lb/>
尚恐熨齒當微温要從華池汲真液豈獨𤣥鬢薅愁根<lb/>
<pb n="KR4d0260_WYG_001-12b"/>
㣲茫已識投轄客娬媚似返當爐魂奇功誰續伯倫頌<lb/>
妙意要與淵明論胸中我自有涇渭筆下君已傾崐崘<lb/>
詩成寄與約他日飲君與我空瓶盆<lb/>
　　久旱新嵗乃雨<lb/>
髙田土可籭下田不受犁遺蝗憂插啄况乃麥未齊赤<lb/>
子天自憐溝壑忍見擠雨逐新歳來停雲忽凄凄莫辭<lb/>
三日霖為作一尺泥汪汪既沒膝灔灔仍拍隄漸看蓑<lb/>
笠出笑語喧畛畦我欲與寓目父老同攀躋此身羣萬<lb/>
<pb n="KR4d0260_WYG_001-13a"/>
生擾擾舞甕雞曽亦無幾求脱粟配羮藜永言故隴耕<lb/>
老眼路凄迷好收斂版手鋤耰歸自攜<lb/>
　　春日與卓民表陳國器步出北郊<lb/>
灼灼桃吐華濯濯栁垂縷芳菲挽人出春力乃如許嗟<lb/>
予閉門客佳節過不數不因可人呼那得幽步舉客如<lb/>
山隂勝詩作斜川語誰言一尊酒妙處合千古歸來讀<lb/>
殘書耿耿霜月苦空餘流落心三歎非吾土<lb/>
　　蔬飯<lb/>
<pb n="KR4d0260_WYG_001-13b"/>
蕨拳嬰兒手笋解籜龍蜕薦羞杞菊間采斸烟雨外嗟<lb/>
予飯藜藿咽塞舟泝瀨朝來二美兼一飽良已泰充腸<lb/>
我誠足染指客應嘅平生食肉相蕭瑟何足賴王郎催<lb/>
牛炙韓老憶鯨鱠使氣信雄夸戲語亦狡獪我師魯顔<lb/>
子陋巷翳蓬艾執瓢不可從一取清泉酹<lb/>
　　戲贈呉知伯<lb/>
條侯得劇孟呉楚坐可馘我知無能為失此一敵國偉<lb/>
哉奇男子俠氣横八極書生復何者骯髒老筆墨刺口<lb/>
<pb n="KR4d0260_WYG_001-14a"/>
論安危事往竟何益匹夫嘯空野驚塵一方塞區區空<lb/>
有意浩蕩洗鋒鏑何如呉王孫語輒面浮赤交游得朱<lb/>
亥負販鄙膠鬲腰間鐵絲箭上鏃紫塞翮笑指蛇豕區<lb/>
滅此而後食諸公未備知欲薦恨無力明日我過君烹<lb/>
牛呼社客當書游俠傳令子姓名白<lb/>
　　送僧<lb/>
空中世界紛河沙不知底處為天涯乾坤百億在指掌<lb/>
觸處與子同一家云何猶作去來想千里一跌毫釐差<lb/>
<pb n="KR4d0260_WYG_001-14b"/>
坐令契闊費星紀嶺雲欲寄山川遐撥肩相對此何日<lb/>
丈室淨掃餘天花詩豪辨舌久投閣萬竅寂厯風無譁<lb/>
為君遊戲出三昧妙處那復相聱牙往將妙響應空谷<lb/>
一任飛來遂止車<lb/>
　<lb/>
　<lb/>
　<lb/>
　野處類藁巻上<lb/>
</p>
<p>
</p>
  </div>
<div>
<head>野處類藁巻下</head> <lb/>
    <p>
<pb n="KR4d0260_WYG_002-1a"/>
欽定四庫全書<lb/>
　野處類藁巻下<lb/>
　　　　　　　　　　　　　宋　洪邁　撰<lb/>
　　書僧房<lb/>
陸續流泉自成句來擁紅爐聴山雨道人更有深深處<lb/>
詰曲如珠蟻絲度几硯無塵寒欲霧雕盤篆破孤螢吐<lb/>
味如嚼蠟那禁咀茶甘未囘君莫去<lb/>
　　題蘆雁屏<lb/>
<pb n="KR4d0260_WYG_002-1b"/>
征鴻坐何事天遣南北飛蕭然如旅人無情自相依孤<lb/>
葦吹欲折秋風不勝威㝠㝠一孤騫空費弋者機寒聲<lb/>
落烟渚相應不我違嗟我識此情手納空歎欷安知丹<lb/>
青師落筆迺庶幾畫形孰不工畫意識者稀他時因吾<lb/>
句購此千金揮<lb/>
　　題臨賦軒<lb/>
蒼山圍岑寂下有一水奔閉戸卧風雨蓬蒿翳籬藩寥<lb/>
哉祇樹人心逺忘世喧此身自蘧廬長物餘此軒鳥語<lb/>
<pb n="KR4d0260_WYG_002-2a"/>
幽夢斷香横經帙翻未成借路行自要窺潺湲逺師淵<lb/>
明意不愧靈澈魂月度了無迹風行偶成痕心境兩清<lb/>
妙尺喙何由吞賦詩安所取碧雲未足論何當拂朱絲<lb/>
竊𦕈絃吾言<lb/>
　　答併安江師送米<lb/>
不見道人久天涯嵗云除朝來食指動忽接送米書念<lb/>
師折脚鐺五合未省餘雖無覆餗禍尚有乞食逋云何<lb/>
憐孤客日受飢火驅未曽貸監河矧肯索胡奴誰言斗<lb/>
<pb n="KR4d0260_WYG_002-2b"/>
升意矯矯超萬夫嗟予事筆畊輕棄南畝鋤慁煩方外<lb/>
客此計良已疎何時事粗了歸葺五畝居生涯寄緯竹<lb/>
豈即非良圖不為泉壤蚓願學江湖魚<lb/>
　　陳徳瑞饋新茶<lb/>
空山㝠㝠雲霧忩春風好夢欹殘缸朝來果得故人柬<lb/>
㣲凸而么犀銙雙貴人争買百瓔珞此心兒女久已降<lb/>
坐觀市井起攘袂念之使我心紛厖領君此意九鼎重<lb/>
雖有筆力安能扛何時來施三昧手慰我渴夢思長江<lb/>
<pb n="KR4d0260_WYG_002-3a"/>
　　次韻希旦喜雨<lb/>
驕陽挾酷暑何啻虎而翼髙田土可籭况迺耕與殖風<lb/>
伯真可訟雲合吹復拆那知下土民糟粕配橡實古佛<lb/>
棲巖隈旱沴豈吾責應縁賢令尹閔雨丏法力積隂暝<lb/>
山谷流潤凄几格朝來賀客散置酒浣愁疾古詩成雲<lb/>
外險句動潛蟄旋看蓑笠出競喜溝澮溢誰言今與佛<lb/>
念我一何悉嗟我困蒿藜最覺民可恤何當問牛喘免<lb/>
使訴魚失九關虎豹守懐此欲安適誰哉此心同吾飽<lb/>
<pb n="KR4d0260_WYG_002-3b"/>
將何日<lb/>
　　古風二首寄汪明道<lb/>
紫蘭初茁芽深壑終自秀骯髒蕭艾中不采則誰咎兒<lb/>
曹逐紛華壯士保窮陋應知此調同萬世無先後<lb/>
　　又<lb/>
俗士白人眼從誰明此心不欲故人見訶我車轍深蕭<lb/>
然江上廬髙卧詩書林得句不相寄誰賞氣駸駸<lb/>
　　建安道中<lb/>
<pb n="KR4d0260_WYG_002-4a"/>
吾生意行初不謀泛泛何啻波中鷗攜家來作閩海夢<lb/>
三年客食天南陬我先人廬在何許大江之左道阻修<lb/>
奉新家有手足愛隻身歸掃先梧楸旋當來此營斗粟<lb/>
南北顛倒無時休此心轉與世事左自作磨螘將誰尤<lb/>
安知不滿達者笑窮達一戲如觀優咄哉吾語亦已墮<lb/>
且與造物同浮游<lb/>
　　書事呈元聲如愚起華三兄<lb/>
隱吏朱墨暇飽眠北忩風時呼方外客逃暑尊酒中寂<lb/>
<pb n="KR4d0260_WYG_002-4b"/>
寞杜拾遺四壁口不供坐取盤飱疑哀哉豈天窮何如<lb/>
平生友磁鐵間不容每懐千里駕今作五斗逢吏行散<lb/>
鳬鶩楸局收鸞龍共話十年舊事往如飛蓬浮榮真一<lb/>
戲何者為窮通應須河漢語淨洗芥蔕胸僕夫適在門<lb/>
客醉尊亦空更為後日約及此芙蓉紅<lb/>
　　寄題起莘家義軒<lb/>
貞觀盛徳後餘慶未渠央舊聞閩海家欲縱燕山芳教<lb/>
子嗣先訓開軒翼中堂地偏市朝逺几淨書簡香先生<lb/>
<pb n="KR4d0260_WYG_002-5a"/>
陳太邱飰糜百憂忘弟子真下材不聞觸屏僵一變豪<lb/>
俠窟遂成鄒魯鄉下車里門外他年看諸郎坐上紆素<lb/>
髮詵詵立冠裳我詩自可絃請以侑壺觴<lb/>
　　梅花<lb/>
山深春未動沙淺水欲氷玉梅於此時靚粧略無朋露<lb/>
蕋欲的皪月枝挂鬅鬙儼如江漢女可愛不可陵他年<lb/>
江南路曉粧犯嚴凝尋香烟雨中横斜插茆簦却數今<lb/>
幾日痴如秋後蠅北嶺枝欲空誰與扶一登聊分窺水<lb/>
<pb n="KR4d0260_WYG_002-5b"/>
影依我照字燈坐使惜花夢臨風脚騰騰昔如夢中蝶<lb/>
今學桑下僧了知菩提長念起吾何曽<lb/>
　　十一月十九日與仲猷大年綽中美中飲於南臺<lb/>
空山欲雪雲㝠㝠玉梅半開吾眼青此身垂欲走塵土<lb/>
聊復舉酒看峥嶸折腰向人不知恥故園可鋤在千里<lb/>
金昆石友一開眉珍重道人相料理楚江東岸先人廬<lb/>
竹君安否久無書歸歟何時應白首我食斯言如此酒<lb/>
　　春社齋禁連雨不止賦呈夢得<lb/>
<pb n="KR4d0260_WYG_002-6a"/>
歳豐農猶飢歲惡何可説哀哉半菽氓罪嵗同一舌年<lb/>
時旱塵漲臘盡不見雪青皇忽雨我萬頃麥苖活令尹<lb/>
民父母溝壑思手挈祈年祓齋禁有酒不忍設那知桃<lb/>
李徑狼籍香泥滑芳意倐如此坐恐及鶗鴂郊原佇開<lb/>
晴出勞南畝饁秋成已在眼一醉宇宙豁更呼湔裙人<lb/>
勸此側帽客和公斜川詩磨石鑱嵗月<lb/>
　　次韻夢得見示長篇<lb/>
雉馴不因媒鳩暖自呼婦詩成桃李隂知是霹靂手簿<lb/>
<pb n="KR4d0260_WYG_002-6b"/>
書我亦厭邱壑渠自有却憐支離疏飽食得薪槱俗夫<lb/>
嘗世味甘苦半噦嘔知公超然處心跡兩無垢愁隂老<lb/>
芳物蟲鳥故相誘浪蕋費收拾柔條可結揉豈無我輩<lb/>
人一醉開笑口那知市門底客倦枕兩肘眼髙可人稀<lb/>
命蹇亨運偶平生願執鞭見謂予小友細觀愷悌心宜<lb/>
在帝左右却來塵埃中寂寞對五栁鷇音藏鵠羽正待<lb/>
荆雞剖學政容窺譜問字當載酒虛名翻誤夢恐坐箕<lb/>
與斗言詩終不稱永愧賦瓊玖<lb/>
<pb n="KR4d0260_WYG_002-7a"/>
身閒書有味吏傲俗不親小忩據物表掃盡心眼塵令<lb/>
尹垂珠玉敲門喚行春作意向芳物吾車曽未巾愁隂<lb/>
入病骨鳩婦聲亦嗔㝠㝠三日雨桃李迹已陳空餘深<lb/>
枝間一一青子新穠芳殿春晚猶堪慰佳辰酴醿曉籹<lb/>
靚芍藥醉臉勻白蕚簪嫋嫋風巵倒粼粼言當呼短舞<lb/>
抵掌囘雙顰年來得相從稍覺安沈淪豈不掛俗事察<lb/>
公極清真眼中醉鄉路風味良獨醇流光不容玩尺璧<lb/>
何足珍漓俗益可厭願言勤問津<lb/>
<pb n="KR4d0260_WYG_002-7b"/>
　　牡丹酴醿各一首呈周宰<lb/>
珍藂壓朝露無人羞欲欹春風醉香骨綽約不自持誰<lb/>
憐曲肱人一笑遣穠姿不言意可了君醉當勿疑<lb/>
妝淡洗逾靚肌香薰不成皎然月露姿一笑午景晴聊<lb/>
移夢蝶床相對户不扄誰令風雨暴睡起春縱横<lb/>
　　次韻夢得淺紅芍藥長句<lb/>
十日愁隂病不出卧看春歸無計惜詩翁遣送淮海春<lb/>
衰眼熨開雲霧拆胭脂注臉勻未遍肉紅借酒生真色<lb/>
<pb n="KR4d0260_WYG_002-8a"/>
了知造物著意深傾倒春工不餘力年來不顧溱洧女<lb/>
載酒非公復安適且將妙句寫餘姸欲立佳名付精識<lb/>
一春頗困歌漫汗囘首紛華三太息願言乞與洗心方<lb/>
歸對爐香誦周易<lb/>
　　宿禪寂院<lb/>
夢中一葉搖江湖困睡不覺身籃輿眼明佛屋麗丹碧<lb/>
瓦鴟鐵鳳凌空虚疲民日者困苛索半作頳尾相濡魚<lb/>
鵜鶘數罟兩不置肯念竭澤明年無道人誰與辦此事<lb/>
<pb n="KR4d0260_WYG_002-8b"/>
斤瑑千指開渠渠頗疑如幻三昧力上方手攬歸吾廬<lb/>
了知舌本法輪轉咄嗟檀施争奔輸不辭割愛一念善<lb/>
誰謂嵗惡窮民愚書生袖手對溝壑力不能援心煩紆<lb/>
事無大小成者少談説治亂何區區調卑絃急誠齟齬<lb/>
鑿圓枘方尤闊疎古今罪嵗同一口撫掌一笑皆愚儒<lb/>
　　詩約范直夫遊萬葉寺觀瀑泉<lb/>
范侯隠下吏好尚本邱園身投攫金市藂書以自藩烱<lb/>
然如孤月不受黄流渾要知句律工競病何足論我生<lb/>
<pb n="KR4d0260_WYG_002-9a"/>
羣末俗涇渭同一源同心無楚越傾蓋如弟昆人生各<lb/>
有役不暇捧一尊風蒲掛南浦念欲東南奔對牀定何<lb/>
夕青燈照晤言懸知和詩處千尺銀河翻<lb/>
　　次韻夢得見示之什<lb/>
居楚求齊音美惡不同土喧豗俗物華羣復有佳處時<lb/>
從玉璧人商略窮萬古詩如栗牛戲誤得摩頂許望道<lb/>
𣺌逾逺乆生真暫寓忍持尺璧隂空作秋虫語㣲言儻<lb/>
傾倒河漢濯肺腑向來説詩口自此行可杜<lb/>
<pb n="KR4d0260_WYG_002-9b"/>
　　送甌寧魏生赴武舉<hi>生後與金人戰有功戰沒於邯</hi>
建安少年請纓客横槊賦詩兩無敵辭家去作入彀英<lb/>
氣拂天狼夜無迹廟堂勝算安邊隅智名勇功付壯夫<lb/>
引弓沒羽世自有敢問上䇿當何如<lb/>
　　陳仲仁止止堂<lb/>
以我有限景逐彼無涯知失足踐畏途投身試危機舟<lb/>
車日奔覆定無邱與夷萬古踐此轍嗟我與誰歸仲仁<lb/>
古静者懐璧照褐衣名途嘗一戲囘首羞前非心如得<lb/>
<pb n="KR4d0260_WYG_002-10a"/>
坎水不受狂風吹功名憂不免當復定所之請觀本無<lb/>
作今復止者誰築堂市門側著書園不窺蓬藋深一丈<lb/>
圖書周四圍時有好事人載酒問所疑攫金奮敏手倚<lb/>
市誇妍姿囘光時自照何者非吾師<lb/>
　　送志宏西上<lb/>
九州眼一槩餘子真瑣瑣嶽立培塿中喜此髙岋峨如<lb/>
公我輩人取友亦到我揮毫賦垂天風雨巻蓬顆相期<lb/>
八表遊未覺夙心左解龜醉江閣酒面山月墮起瞻帝<lb/>
<pb n="KR4d0260_WYG_002-10b"/>
鄉雲感歎不成坐何須飛霞佩自辦凌風舸瀛洲𣺌溟渤<lb/>
萬里一掀簸緘詩寄天涯秉燭對新火那知市門仙斗<lb/>
禄事么麽空餘腸九迴上疏何日果<lb/>
　　有懐舍弟逢年時歸婺源以詩督之<lb/>
木落天未霜君歸定何時相思如驚鵲中有未安枝夢<lb/>
中見阿連鏘然詠新詩寤驚衰葉翻道是步屐移攬衣<lb/>
下中庭風露浩淼瀰遙知客衣薄歸來一何遲平生短<lb/>
檠燈相對忽解頤萬古一舒巻佳處良在兹是中及物<lb/>
<pb n="KR4d0260_WYG_002-11a"/>
心上與稷契期援古以自例自矢無乃癡夜义叱九閽<lb/>
側足不敢窺坐令一寸心日抱二柄疑遲君商量此恐<lb/>
得兒輩嗤况乃緑髮親倚門鬢欲絲豨膏非鳳喙車轄<lb/>
無可脂再拜夀百分斑衣舞參差秋芳未云歇采采黄<lb/>
金蕤萬鍾不足樂古人豈吾欺<lb/>
　　九月十七日夜度蔡道嶺宿彌勒院<lb/>
月出度松嶺露香霏羽衣肅肅夜氣清蒼蒼烟徑㣲川<lb/>
光浴秋容蘿影挂夕輝氷輪碾空闊飛轍<hi>闕</hi>　　擬掬<lb/>
<pb n="KR4d0260_WYG_002-11b"/>
星渚波恐觸天孫機偓佺何時見<hi>闕</hi>　　　　未應青<lb/>
霞志即與素願違稍休塵外蹤憇此巖下扉清吟寫萬<lb/>
籟妙想絶百非不須河漢言盡<hi>闕</hi>　華圍飛仙亦戲劇<lb/>
𤣥學乃庶幾鼇山切丹極歳晚行將歸<lb/>
　　遊鄭圃<lb/>
城郭不去眼而得林壑娯低徊撫壯心欲吐無與俱鏗<lb/>
然一枝笻細磴半樵漁挽衣徑與飲不省誰為吾<lb/>
　　女貧苦難妍<lb/>
<pb n="KR4d0260_WYG_002-12a"/>
女貧苦難妍士貧苦難髙了知論此者不識一世豪此<lb/>
身百斛鼎流俗欲手操寧當捨其中局促計所遭頗疑<lb/>
有若人骯髒棲蓬蒿考槃一邱壑光景不可韜斯人不<lb/>
我忘空復踰垣逃軒裳亦云華唾去如腥臊哀哉夸毗<lb/>
子擾擾冠猿猱恬無齊世心閔黙死滔滔朅來事斗禄<lb/>
俯仰身桔橰一官戲人間幾何非餮饕誰言眷此幘擲<lb/>
去輕秋毫區區欲驕士一哭嗟兒曹<lb/>
　　溪南梅花<lb/>
<pb n="KR4d0260_WYG_002-12b"/>
巉巉石逕鳴枯笻意行詰曲無西東心知幽壑梅已動<lb/>
一枝寄我曽未䝉暗香横路忽驚顧氷蕋的皪蠻烟中<lb/>
有如佳人久去眼邂逅相得情何窮蔬畦壓霜翠羽亂<lb/>
已覺雪片棲丰茸嗟吾辜此來已晚攀條嚼蕊聊從容<lb/>
玉仙遊戲下塵世絶艶一洗汞鉛空不知閬苑在何許<lb/>
叱囘風馭無怱怱溪寒沙淨迷俯仰坐待山月來朦朧<lb/>
豈無樽酒相煖熱錦裘起舞如驚鴻仇池老仙羽化久<lb/>
妙曲三叠餘仙風歸時醉倒不知和明日來此誰能同<lb/>
<pb n="KR4d0260_WYG_002-13a"/>
　　再和柬首座<lb/>
道人昔曳匡廬笻五老負雪湓江東犯寒貪覔玉梅句<lb/>
雖有衲被何曽䝉歸來苦雨熟梅子巻裓深卧蠻烟中<lb/>
詩傳絶境忽入手置我鄉國情何窮十年不踏江上路<lb/>
漠漠海氣昏貂茸異鄉嵗晚慰流落一笑賴此氷雪容<lb/>
嶠南絶唱誰敢和騎鯨人去塵寰空崐墟下視堪笑閔<lb/>
雕琢肝腎愁怱怱那知幽子雲雨上風斤玉斧脩朣朧<lb/>
讀詩令我一囘首杳若目送孤飛鴻何時晤語折鐺側<lb/>
<pb n="KR4d0260_WYG_002-13b"/>
坐聽萬籟號天風拈花特地兩顔解他時與子真參同<lb/>
　　奉酬令徳寄示長句<lb/>
閒官屋舍如幽棲寒苦餘業償鹽虀忽聞鵲聲作破竹<lb/>
尺書入手誰所齎交遊勝絶似公少矯矯鸞孔依蒿藜<lb/>
青㝠側足在咫尺誰使狡獪捐其梯秋風溪上共樽酒<lb/>
擺落羈束忘畛畦紅裳起舞意未足缺月銜嶺星河低<lb/>
只今跌宕走塵土清夢往復無山谿新詩驚怪爛盈幅<lb/>
筆力抝怒蟠虹霓遙知槃礴小忩底得喪已著一理齊<lb/>
<pb n="KR4d0260_WYG_002-14a"/>
此生同困造物戲未覺與世誰雲泥雖無絶唱追白雪<lb/>
賴有妙契如靈犀一笑從公豈無日挽袖相屬空玻璃<lb/>
不須俗物敗真賞但覔佳處同攀躋<lb/>
　　答林康民見和梅花詩<lb/>
寒崦人家碧谿尾一樹江梅卧清水<hi>闕</hi>　不受俗眼汙<lb/>
風斂天香瘴烟裡向來休沐偶無事誰我亦遊二三子<lb/>
彎碕曲逕一攜笻凍雀驚飛能莫委班荆勸客小延佇<lb/>
酌酒賦詩相料理多情入骨憐閔殊休倚横斜嚼氷蕋<lb/>
<pb n="KR4d0260_WYG_002-14b"/>
至今清夢掛殘月强作短歌傳<hi>闕</hi>　韻髙常恨白難稱<lb/>
賴有君詩清且美天涯嵗晚感鄉物歸歟何時路千里<lb/>
柁樓一笛雪漫空囬首江亭淚如洗<lb/>
　　上丁餘膰置酒招綽中徳粲徳<hi>闕</hi>逢年<lb/>
我生無幾求畢願老葭菼誰令事<hi>闕</hi>　　　　　　書<lb/>
生亦可憐㣲物有先感朝來食指動膰肉豐咀啖恭惟<lb/>
魯司冦道大長壈坎空餘祠千載<hi>闕</hi>　　　　永言百<lb/>
世師願學吾豈敢當飢不忘安<hi>闕</hi>飽復何<hi>闕</hi>安能如王<lb/>
<pb n="KR4d0260_WYG_002-15a"/>
孫長物貯頤頷意呼<hi>闕</hi>　　一醉捨鉛槧相攜桃李徑<lb/>
厯亂蹴紅毯言强三尺<hi>闕</hi>　　　　　平生超然處獨<lb/>
嗜逾昌歜詩成持寄君莫遣兒<hi>闕</hi>
　　用綽中韻送正臣正臣欲歸隠而無資<hi>闕</hi>　其意<lb/>
　　　以告識者云爾<lb/>
華裾錦領烏紗幘氣蓋當年五陵俠胸中磈礧不可平<lb/>
拂衣歸來抱長鋏軒然寄傲楸枰間長<hi>闕</hi>　隠<hi>闕</hi>雲山<lb/>
相逢笑我舂㣲粟我歸未可君何<hi>闕</hi>　　　　牛吼音<lb/>
<pb n="KR4d0260_WYG_002-15b"/>
誰能立談夀千金空令擁鼻誦招隠知君心在仙峰隂<lb/>
故山自歎無歸期作詩但擬淵明詞却愁他日林下信<lb/>
千里寄我唯當歸<lb/>
　　秋懐六首<lb/>
　　　一<lb/>
庭柯一葉失風挾涼氣歸湛湛陂水清芙蕖脱紅衣非<lb/>
無岑寂士句法妙𤣥暉獨懐履霜戒徳人貴知微<lb/>
　　　二<lb/>
<pb n="KR4d0260_WYG_002-16a"/>
真儒六經學文字聊解紛長孺棄諸侯漢庭相公孫兒<lb/>
口乳未乾妄作黒白分誰能領斯㑹事往風中雲<lb/>
　　　三<lb/>
導江自岷山源淺觴可濫下集大小川千<hi>闕</hi>水府暗䇿<lb/>
䇿井桐凉烱烱忩月淡後生抱奇衷黄墨勤㸃勘<lb/>
　　　四<lb/>
市朝富危機匹夫死馮河何如狎鷗子烟雨同一波行<lb/>
藏各有趣不在相詆訶我師陋巷人千古冠四科<lb/>
<pb n="KR4d0260_WYG_002-16b"/>
　　　五<lb/>
穿堵超玉繩影倒夜忩寂火雲一洗空月露清欲滴幽<lb/>
人負疴卧起坐三歎息歸同對牀弟暗語永佳夕<lb/>
　　　六<lb/>
掩忩耿不寐道人亦無悰故山新稻香粥曽警枯桐夢<lb/>
中信了了推枕聞西風少遲穉金壯歸善與子同<lb/>
　　逢年與徳粲同之温陵謁大智禪師醫作四小詩<lb/>
　　　送之<lb/>
<pb n="KR4d0260_WYG_002-17a"/>
丈室揜槐夏與君同卧疴平生莫逆人裹飯誰見過跰<lb/>
<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>起鑑井萬古寂不波觀心要知足造物如吾何<lb/>
　　又<lb/>
六年别故山松竹故無恙此身已天涯飄走復何向清<lb/>
源老醫師砭樓出投杖勿辭一往勤挹彼上池漲<lb/>
　　又<lb/>
石梁跨蠔山永與方壺久慿君持一盃往酹濟川手遙<lb/>
知相攜處溟渤浸箕斗作詩問大鈞猶有斯人否<lb/>
<pb n="KR4d0260_WYG_002-17b"/>
　　又<lb/>
山河我四大物我同一體誰為苦疾癢搔按不容擬多<lb/>
生抱此念耿耿未云已那知知魚樂更有濠梁子<lb/>
　　與陳彦時㑹華嚴道人偶書<lb/>
屋頭烟雲屯屋下波濤喧團欒坐已久起扣丹霞門客<lb/>
至苦舌强目擊翻無言元龍湖海士懐哉夙契敦清坐<lb/>
鼎足峙妙語流潺湲君逰華嚴海貝葉手自翻此心於<lb/>
身世鳥度空無痕笑我流浪中久披業識吞讀書談古<lb/>
<pb n="KR4d0260_WYG_002-18a"/>
今綺語生禍根望道𣺌未見况乃躐其籓職卑困掣肘<lb/>
見溺不得援未知造物心頗復哀黎元近窺顔稷意未<lb/>
敢遽揜關躬耕亦細事㑹要五畝園釋羈牛在牧駕鼓<lb/>
馬伏轅居然見優劣不比魚熊蹯持問跏趺人一笑霜<lb/>
眉掀相攜妙峰頂瞑色窺逺村解衣略輩行班坐搴芳<lb/>
蓀欲歸意未已幽徑相與捫蒼崕出玉醴不受瘴毒温<lb/>
願言同酌此我語庶不諼<lb/>
　　書栟櫚院壁<lb/>
<pb n="KR4d0260_WYG_002-18b"/>
側身西來度千山列仙仙去空孱顔斗升自役應笑我<lb/>
何苦詰曲戲塵寰歸耕無田仕難合疑此二柄首鼠間<lb/>
摩挲崖石三歎息我心安得如汝頑<lb/>
　　次志宏韻督成夀置酒<lb/>
歸耕食吾言囬首愧江水方爭揚子席誰置穆生醴鄧<lb/>
侯傾蓋舊小寢藝桃李走書約啗我涎迸齧唇齒朝來<lb/>
獨何事怒色劇染指雖㣲射鴻遊顧有捩手鬼平生談<lb/>
天口得酒便鋒起年來病不觴但要謳貼耳真成畫蛇<lb/>
<pb n="KR4d0260_WYG_002-19a"/>
足足就酒空矣樊川吐怨句想見紫雲美何時咄嗟辦<lb/>
一醉吾亦擬噂沓聽羣兒口實争笑鄙<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0260_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野處類藁巻下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>立齋遺文</head>
    <p>
<pb n="KR4e0141_WYG_000-1a"/>
欽定四庫全書　　　　　集部六<lb/>
　立齋遺文　　　　　　　别集類五<hi>明</hi>
　　提要<lb/>
　　　　<hi>臣</hi>等謹案立齋遺文五巻明鄒智撰智字汝<lb/>
　　　　愚合州人成化丙午鄉試第一時萬安方倚<lb/>
　　　　内官怙權智上公車時道過王恕即立志欲<lb/>
　　　　發其奸丁未成進士改庶吉士㑹星變遂上<lb/>
　　　　疏擊安及劉吉尹直三大學士及中官雖留<lb/>
<pb n="KR4e0141_WYG_000-1b"/>
　　　　中不報而奸黨銜之次骨反借他事羅織下<lb/>
　　　　詔獄將擬死刑彭韶力持之得謫廣東石城<lb/>
　　　　千户所吏目卒於官年僅二十六詳具明史<lb/>
　　　　本傳金祺作智墓誌稱所著有立齋集藏於<lb/>
　　　　家考集中初到石城詩第二首後有其友人<lb/>
　　　　順徳知縣呉廷舉附注記智自改定中四句<lb/>
　　　　事末又附載寄吳獻臣一書失其姓名論刻<lb/>
　　　　集及作序事則集為廷舉所編次刋刻此本<lb/>
<pb n="KR4e0141_WYG_000-2a"/>
　　　　前有什邡縣訓𨗳李廷梁序稱舊板佚闕按<lb/>
　　　　臺李公芳麓重梓蓋天啟乙丑所刻也凡奏<lb/>
　　　　疏一巻襍文三巻詩一巻智疏劾權奸直聲<lb/>
　　　　動天下於君國之間纒緜篤摰至死不忘無<lb/>
　　　　一毫怨尤之意其辭朝詩有云雲韶聲静拜<lb/>
　　　　彤墀轉覺嬋媛不自持罪大故應誅兩觀網<lb/>
　　　　疎猶得竄三危盡披肝膽知何日望見衣裳<lb/>
　　　　只此時但願太平無一事孤臣萬死竟何悲<lb/>
<pb n="KR4e0141_WYG_000-2b"/>
　　　　與明時臺諌務以矯激沽名者相去萬萬故<lb/>
　　　　詩文多發於至性不假修飾之功雖間傷樸<lb/>
　　　　遫而直氣流溢其感人者固在文字外矣乾<lb/>
　　　　隆四十二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0141_WYG_000-3a"/>
立齋遺文原序<lb/>
鄒智字汝愚别號立齋又號秋囦蜀之合州人卒年二<lb/>
十有六先領四川鄉試第一次舉進士授翰林庶吉士<lb/>
適成化丁未正上龍飛諒隂之始偶值星變智伏闕上<lb/>
疏力陳是皆大臣不職閹宦㺯權所致勸上脩徳用賢<lb/>
以消天變言甚切直于是中外權奸怨入骨髓隂嗾臺<lb/>
官檢劾煅煉成獄竟以身免謫檄于廣之石城所吏目<lb/>
遂至竄死天下聞而哀之遺有奏議書啟詩文若干萃<lb/>
<pb n="KR4e0141_WYG_000-3b"/>
成一帙昔已刋刻傳世觀者靡不敬重愛慕若見先生<lb/>
面目奈嵗乆板缺多所不全復承按臺李公芳麓重梓<lb/>
又已損失不佞幸生先生故里中㓜借館先生祠堂肄<lb/>
業朝夕覩廟貌森嚴生氣凛凜敬服先生慷慨忠愛極<lb/>
身無二追思六經之言皆古聖賢道徳仁義彪炳之徴<lb/>
惟得天地正直之氣化者乃能與天地相為悠乆先生<lb/>
惟知人臣之義一以王道為心生靈為念故知有吾君<lb/>
而何懼有權倖知有宗社生靈大計而奚恤夫身家故<lb/>
<pb n="KR4e0141_WYG_000-4a"/>
其理明其氣勁所以陳説是非利害豪無避諱絶無濡<lb/>
忍而又毅然奮發如決河堤以灌梁宋之墟如操嚴刃<lb/>
以搏猛虎無敢嬰其鋒者或又謂其才識亞於賈誼而<lb/>
䂓模次第過之其忠欵㡬於屈原而無怨誹悲唫之態<lb/>
其志節類乎陳亮而不事豪俠而又根據義理提挈綱<lb/>
領以為之宗亦可謂知先生矣然而先生得傳於世者<lb/>
此也其有光于史冊者亦此也自有宋諸儒沒正學失<lb/>
傳大義不明自先生出而世道賴以維持惜乎不幸短<lb/>
<pb n="KR4e0141_WYG_000-4b"/>
命死矣使假之數年忠藎更深造詣愈大豈非斯世斯<lb/>
民之福哉而先生不幸死矣可無媿於人臣之義而其<lb/>
不朽之道脈不磨之精光雖死猶生矣此固先生之能<lb/>
與天地同貞觀者也詎得以常人之脩短論先生哉説<lb/>
者又謂先生上疏似早當異日為大冢宰極論天下軍<lb/>
民利病而天下軍民受賜多矣夫先生之上疏也祇知<lb/>
人臣事君以忠耳初何計夫早暮若必待冢宰方言則<lb/>
當是時天已垂象以警戒人主而中外大小之臣漫不<lb/>
<pb n="KR4e0141_WYG_000-5a"/>
為怪而不言使先生亦弗言則人主必視天變為泛常<lb/>
漠然不加修省不統之乎棄天玩天也哉先生見諸大<lb/>
小之臣含黙熟視故不敢不詳言之耳一言而隂陽之<lb/>
分明一言而賢奸之品定先生又何不可言及觀辭朝<lb/>
詩云盡披肝膽知何日望見衣裳只此時但願大平無<lb/>
一事孤臣萬死更何悲又韻人到白頭終是盡事垂青<lb/>
史定誰真夢中不識身猶繫又逐東風入紫宸等語愈<lb/>
知先生忠君愛國出于天性見于言表雖食息夢窹中<lb/>
<pb n="KR4e0141_WYG_000-5b"/>
有欲言之不盡者向使天下太平無事果如先生意願<lb/>
又何樂乎有是言也哉峕天啟五年孟夏什邡縣儒學<lb/>
訓導李廷梁序<lb/>
</p>
<p>
</p>
  </div>
</body>
</text>
</TEI>
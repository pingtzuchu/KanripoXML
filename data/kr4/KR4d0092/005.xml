<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>濟南集巻五</head>
    <p>
<pb n="KR4d0092_WYG_005-1a"/>
欽定四庫全書<lb/>
　濟南集巻五　　　　　　　宋　李廌　撰<lb/>
　　賦<lb/>
　　　藉田祈社稷賦<lb/>
王者躬藉千畆治農上春載耒耜之稼器祈社稷於元<lb/>
辰播種始修願備粢盛之實吉蠲昭告䖍恭土穀之神<lb/>
蓋以藉是天田借夫民力躬稼雖勤於率勸隂相乃臻<lb/>
於蕃殖吾欲宜物生之理故控誠於社稷載耕一墢敢<lb/>
<pb n="KR4d0092_WYG_005-1b"/>
違東作之時欲致三登實賴柔祇之徳春既應候物將<lb/>
發生農祥正兮隩者析土膏起兮勾者萌田既有籍親<lb/>
當勸耕金根而縹軛絺冕而朱紘三推之儀既服勞於<lb/>
墾闢五祀之本亮來燕於齊明誠欲屢獲於豐年矧敢<lb/>
黷煩於上帝惟爾次祀可祈嗣嵗受霜露風雨也既達<lb/>
氣於天地能聰明正直也宜饗誠於牲幣撫兹御耦意<lb/>
顯示於農先用以太牢敬幽通於血祭於是王后獻種<lb/>
甸師清畿宰夫庀事祠官致祈推精意之匪懈惟明靈<lb/>
<pb n="KR4d0092_WYG_005-2a"/>
之具依今詠載芟兾三時之不害願歌良耜終百禮以<lb/>
無違夫然重彼民天始吾帝藉惟方壇設堳埒之敬則神<lb/>
倉有坻京之積著於月令則邦典無曠非尊地類則嵗<lb/>
功何獲考文景之明詔遵禮攸行思龍棄之有功配祠<lb/>
來格厥後田鈎盾以為弄耕上林而匪恭既緩民事寧<lb/>
修禮容伊常祀之弗舉何靡神而不宗彼周室之中興<lb/>
猶廢大事隋儀之講惟祀先農异哉事雖勞於王躬化<lb/>
遂行於天下咸知貴於官稷矧敢厭於方社然則民和<lb/>
<pb n="KR4d0092_WYG_005-2b"/>
而神降福焉繇祀與農而致也<lb/>
　　　五榖皆熟然後制國用賦<hi>年榖皆入而制邦用</hi>
國欲制用榖宜有年俟農功之皆入乃邦財之敢専嵗<lb/>
杪必登已審有無之數政柄在我允釐多寡之權原夫<lb/>
邦本惟人民天以榖受之田而俾養取以制而無瀆征<lb/>
求有藝既具在於積倉經費是程實有資於稍禄盖以<lb/>
地利有荒而有治天時或和而或乖故無禾無麥而不一鮮<lb/>
多黍多稌之孔皆視耗與豐惟謹成于嵗事量入為出<lb/>
<pb n="KR4d0092_WYG_005-3a"/>
自允協于民懐若乃時三登而政平食四鬴而家給外<lb/>
有大田之稼内有萬箱之入多不為虐雖明上熟之饒<lb/>
度以賦民豈過取盈之急於是賦者歛者裁之制之物<lb/>
乃惟其有矣民寧至于殆而司徒令貢於土均示恭乃<lb/>
職太宰節財於九式亦貴其宜斯乃以民為心隨時立<lb/>
制因成隆殺之節相夫上下之嵗循九一助之法固以<lb/>
適中以三十年之通斯能無弊彼或用侈為政弗仁佐<lb/>
邦利雖利矣而王制已壊國非國也而民心匪降李悝<lb/>
<pb n="KR4d0092_WYG_005-3b"/>
以平糴取名第期昌富楊炎用兩税變法愈革淳厖异<lb/>
哉冠百辟之攸司輔一人而御統位獨崇於民極職乃<lb/>
均於邦用惟仁人共其心而無忝厥官可臻輿頌<lb/>
　　　金鑾賦<hi>并引</hi>
蘇先生自中書舍人拜翰林學士門人李廌以金鑾賦<lb/>
賀之其詞曰惟金鑾之閟宇兮承明廬天門九重兮直<lb/>
帝居青雲邈為後塵兮紫清絳虛履泰階以布武兮瓊<lb/>
闕玉除侍上帝兮友真宰贊造物兮俯璿樞視下土以<lb/>
<pb n="KR4d0092_WYG_005-4a"/>
為滓濁兮徜徉乎河洛之圖書代上帝以有言兮作典<lb/>
謨曷誰尸之兮疇咨明世之真儒惟令聞升聞于帝兮<lb/>
有臣曰蘇客曰是超然之先生耶惟超然之先生冠百<lb/>
世而稱傑操忠而秉哲執義而全節文章鮮儷于古今<lb/>
徳行爭光于日月昔下士之興讒智相遼而欲軋不量<lb/>
厥才徒自黥刖純然粹玉久苦埋湼濯之愈明始鄙羽<lb/>
雪於穆皇王登崇俊良爰自謫逐乃命作牧乃命為郎<lb/>
乃寘紫微乃居玉堂佩服粲以有輝輿衛儼以煌煌潤<lb/>
<pb n="KR4d0092_WYG_005-4b"/>
色太平黼黻𤣥黄非先生之有榮實吾道之有光猗歟<lb/>
先生處斯金鑾為龍為光莫匪具觀饋天餉於寶床下<lb/>
晝漏於花塼錫尚衣之宫錦分御座之金蓮縉紳具云<lb/>
内相惟賢嗚呼官隨人以重輕職因時而貴賤爰置翰<lb/>
林近在貞觀伎卜雜進名同實眩吳筠太白久待詔兮<lb/>
竞無官封公輔樂天苦俸薄兮求兼府掾惟眷遇之無<lb/>
常故榮滯之相半乃若叔文執義隂狠陽媚濳妖伏<lb/>
禍城狐山鬼二吳爭恩甚於火水恃為巢社公肆姦宄<lb/>
<pb n="KR4d0092_WYG_005-5a"/>
惟兹金鑾兮待太平而後重惟兹金鑾兮待賢者而後<lb/>
貴猗歟先生處斯金鑾方江湖之放逐望魏闕以如天<lb/>
呌九閽兮靡訴濱九死兮永歎惟阨窮而處忌雖忠憤<lb/>
兮奚言今也侍帷幄兮朝夕納誨卻視象魏兮夐以在<lb/>
外况舉天下之重兮自任遘兹辰兮嘉㑹無使目為私<lb/>
人無止習為三昧夙志可宣兮時不易得時不易得兮<lb/>
蒼生跂踵而希澤將錫圭兮賜衮聊假道以兹職<lb/>
　　　金鑾後賦<hi>并引</hi>
<pb n="KR4d0092_WYG_005-5b"/>
元祐元年冬今餘杭龍圖先生初入玉堂廌作金鑾賦<lb/>
四年夏小蘇先生九三丈復自地官貳卿入翰林為學<lb/>
士廌故作後賦欲以見儒者之榮兄弟之美而以尚之<lb/>
故曰後賦云其詞曰噫顥穹之祐民兮必降賢俾保釐<lb/>
雖降賢必有神兮詎俾下土而測知惟帝意兮靡忱故<lb/>
或儷兮或奇或千嵗以相望兮或接蹟於一時或千里<lb/>
以相遼兮或同胞而連枝惟忠義以合符雖千一以共<lb/>
規卿雲景星醴泉靈芝晷瑞圖兮偶應矧常數兮可推<lb/>
<pb n="KR4d0092_WYG_005-6a"/>
維伯仲兮俱賢異千祀兮膺期難乎伯仲之俱賢也粤<lb/>
若三叔謗旦有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>傲虞禽冇膾肝之盗跖肸有鬻獄之<lb/>
叔魚義琰有義琛之劣世南有世基之諛𤓰甘蔕苦源<lb/>
清流汚蠧或毁堅瑕多敗瑜惟物情兮相戾焉人理兮<lb/>
可誣故有髙陽之凱高辛之元並稱才子皆相賓門稷<lb/>
契之功萬世之隆莫之與崇夷齊之節萬世之烈孰並<lb/>
其潔漢酈商寄因縁勲勞楚季心布義俠名豪建慶兮<lb/>
以謹貴賢𢎞兮以讓褒上郡淑吏二馮藹聞吳都風流<lb/>
<pb n="KR4d0092_WYG_005-6b"/>
妙禀機雲民庸兮襲志襲譽戰多兮萬均萬徹彥博大<lb/>
雅兮謀謨真卿杲卿兮義烈或武或文惟徳惟哲伯仲<lb/>
俱賢才難道缺冀有於斯千載願閲惟二先生驚代稱<lb/>
傑坤維一方堪輿效祥兩蜀鍾靈二江儲英峨眉薦祉<lb/>
並生世程凛然擢秀蔚在妙齡觀光來賓掞藻王庭三<lb/>
道奉宸忠貫杳㝠言揚帝所日月俱鳴騰芳上國馳譽<lb/>
八紘間闗仕版顛沛周行忠義為質皦皦相望永矢不<lb/>
渝用行舍藏聖塗並驅方駕抗衡珪璋璜璧韶濩雲莖<lb/>
<pb n="KR4d0092_WYG_005-7a"/>
世知俱賢莫能重輕放逐江海梗轉蓬飄白首兮于行<lb/>
雅意兮在朝嵗不我與偃蹇下僚天定勝人徳久自昭<lb/>
松柏兮御寒貫時兮弗彫雨雪兮霰零杲日兮睍消偕<lb/>
來兮寶文囬翔兮紫霄凌厲兮列缺閬風兮逍遥柱史<lb/>
兮載筆紫微兮贊書黼黻兮洪業鼓吹兮聖謨婆娑兮<lb/>
淵禁布武兮天衢金鑾兮玉堂絳闕兮清都明光帝居<lb/>
北扉禁廬璇題彫楹青璅金鋪文林兮極寵命世兮真<lb/>
儒故二先生迭處更居昔在有唐危葉亂根懿之禕之<lb/>
<pb n="KR4d0092_WYG_005-7b"/>
容身摛文通𤣥通微[言*翕]訿爭恩雖曰伯仲尸職金鑾朋<lb/>
邪比媚徳忝厥官方我二蘇俱賢實難彼二龔二鮑兮<lb/>
惟僚二疏二謝兮惟族勢醜兮位均名齊兮義篤矧我二<lb/>
蘇同氣異息惟學與文並造聖域惟忠與信皆貫金石<lb/>
否泰惨舒皆共消息非聲氣兮偶同適與命符兮心迹<lb/>
名非實違名乃在徳周旋嚴近代掌翰職朝廷昌兮屬<lb/>
承平一門慶兮兩名卿王國兮多賢儒冠兮預榮先生<lb/>
兮固有在寵兮弗驚方將比徳兮稷契儷徳兮元凱並<lb/>
<pb n="KR4d0092_WYG_005-8a"/>
時登庸咸熙天縡羽翼兮王躬塤箎兮帝載鋪張兮所<lb/>
藴康濟兮四海儻末光兮肯分庶餘暉兮永頼<lb/>
　　　武當山賦<hi>并序</hi>
　　　　僕聞武當為名山舊矣元符改元之二年屠維單<lb/>
　　　　閼自酇之平陵越明年上章執徐正嵗元日自平<lb/>
　　　　陵往游世家古鄭故自以為太華逸民而均陽乃<lb/>
　　　　南鄉古郡於是設平陵丈人為對問以賦其事云<lb/>
太華逸民適乎南鄉值平陵丈人植杖道周敬修容而<lb/>
<pb n="KR4d0092_WYG_005-8b"/>
問焉曰僕旅荆州歴楚囿按載籍諏耆舊遊遨鳯闕嘯<lb/>
傲峴首睨碑征南之坂捫鹿習池之岫筞箠梅埡之巘<lb/>
飲馬雙池之瀏雖清潤之可喜實奇雄之未覯比泝滄<lb/>
浪至于鄖郊卧岡走阜複㳫平坳布若聚米沸若翻濤<lb/>
蔵溪隠木險于幽都夾漢為塹隘比成臯邑或巖於鄭<lb/>
制獸或彊於齊獳雖弗逮乎鴈門已可方於虎牢第陵<lb/>
陸之可踐恨形勢之非豪何一山之巨麗俯列岫以彌<lb/>
喬卓犖倔起造天其髙如鳯于翼如麟于毛如人之傑<lb/>
<pb n="KR4d0092_WYG_005-9a"/>
如士之髦居衆莫揜㧞于其曺吾弗知其何山也耶丈<lb/>
人曰此吾邦之武當也惟兹奥區叟之所詳天樞隨旋<lb/>
四七相望夀星步之<hi>角亢曰夀星</hi>乾緯是綱天根昭囬抵于<lb/>
龍亢<hi>氐為天根</hi>蒼龍左角距夫明堂<hi>房心為明堂</hi>下臨豫野故韓<lb/>
之邦自河及荆綿亘沮漳方城為郭漢水為隍楚以之<lb/>
為北鄙晉以之為南鄉河汾沃翼叔虞之唐逮重耳之<lb/>
主盟此周索之所疆篳路啟林芊熊允荒洎變夷而為<lb/>
夏輙由子而自王東姬不競霸府代强載書㰱血胥會<lb/>
<pb n="KR4d0092_WYG_005-9b"/>
衣裳乃封郵之徼境惟犇命之靡遑干戈間興以爭尋<lb/>
常介二邦之兩間兹屢為乎戰塲秦噬六國拊背扼吭<lb/>
席巻方輿括于一囊韓社既墟徙治南鄉卯金典午下<lb/>
暨齊梁僑立始平名誣實違鬱悒百代今遘盛時以聖<lb/>
繼聖七葉重熙西越流沙東漸嵎夷北撫幽都南控雕<lb/>
題際天所燾率郡縣之惟南鄉之故民其苗裔之所遺<lb/>
陶冶道化舊俗丕移昔尚豪夸侈靡以嬉今服禮訓惟<lb/>
儉惟儀昔喜任俠使氣敢為今鄉義方謹畏自持知射<lb/>
<pb n="KR4d0092_WYG_005-10a"/>
利之去本咸盡力于耘菑悟漁獵之暴殄悉弦誦于書<lb/>
詩此並山之民其風聲性習之梗槩也兹山曰參設險<lb/>
自古或曰天中氣之所祖或曰仙室以真靈之攸處繄<lb/>
漢皇之訪仙遂名之以為武自我朝之御極常黙輔於<lb/>
民主嘻為祥風噓為時雨薫為豐年兼此荆豫上原下<lb/>
隰墳壚壤土千流秩秩膏我黍稌漆千章其幽幽枲萬<lb/>
圃其膴膴水浮艅艎雲積廪庾良功纎纊無苦絺紵貢<lb/>
篚灌輸充牣王府農服先疇市蔵大賈擾畜皆蕃於五<lb/>
<pb n="KR4d0092_WYG_005-10b"/>
牸素封或比於萬户惟靜重而安宅故無私而利溥此<lb/>
並山之地其土宜物性之饒美也子嘗窮山之所以為<lb/>
山乎肇自混茫初有太極腪胚結融元化埏埴清濁剖<lb/>
判坤闔乾闢大塊載持以土與石磅礴兩儀天地之骨<lb/>
無山其間何恃為力彼佛蔵之文暨道家之書辨湏彌<lb/>
與鐵圍矜蓬萊與方壺或以為西天之所治或以為列<lb/>
仙之所居既莫究其信誕又安議其有無盍考乎職方<lb/>
所紀輿地之圖天孫惟東旁帶醫閭龜䝉云亭鄒碭之<lb/>
<pb n="KR4d0092_WYG_005-11a"/>
罘祝融司南九疑蒼梧五嶺延袤百粤三吳金天太白<lb/>
股引天都終南褒斜連亘坤隅冀方常山上黨飛狐天<lb/>
下之脊燕冀之郛太室軒轅四顧諸夏太行伊闕襟帶<lb/>
洛社各據方而稱嶽以形勢之可詫觀此山之形勢敢<lb/>
論嶽以諭借勿論岱宗能小天下儗秀厚於恒嵩埒清<lb/>
雄於衡華可顔行而差肩或並驅而方駕彼設位之既<lb/>
尊此宜處乎流亞昔吾子之所觀徒闒茸於千里蔽翳<lb/>
者岵童顛者屺蜀者特寡而惸惸嶧者屬連而靡靡襲<lb/>
<pb n="KR4d0092_WYG_005-11b"/>
至于三者惟名之以陟成止于一者惟名之以伾密則<lb/>
其奥也如堂之可處盛則其袤也如防之禦水曰章者<lb/>
下欹而上正曰隆者宛中而四起雖大而卑也以坡陁<lb/>
而為扈雖衆而小也以瑣細而為巋厥類參差而不一<lb/>
是皆界邱而邐迤大頂居中衆山來宗屹如長人撫摩<lb/>
諸峯獲附麗而邇者遂夤緣而亦崇卻顧醜夷莫之與<lb/>
隆傍立而九若分職佐理者曰卿寺之列前嚮而三若<lb/>
視品同秩者曰槐府之公侍側若承顔而温敬者則以<lb/>
<pb n="KR4d0092_WYG_005-12a"/>
為世子居内若儷體而順附者則以為後宫曰主簿者<lb/>
曲拳有文墨小有司之意曰將軍者岝㠋有介胄不可<lb/>
犯之容堆曰萬斛若倉箱之積崖曰竈門若膳羞之饔<lb/>
鋭前端方若柱史則惟筆鋒擁後合沓若車騎則惟五<lb/>
龍曰朝趨者或右或左或南或東若子男若附庸若臣<lb/>
若屬若賓若從若冕弁劍履之序立若旂斿和鸞之會<lb/>
同此三十六峯之形嶪嶪乎與五嶽之同倫也泛觀兹<lb/>
山韻粹氣整巑岏奇峯嶻嶪峻嶺植若宿邸之主隠若<lb/>
<pb n="KR4d0092_WYG_005-12b"/>
塞門之屏騰凌閬風滅沒倒影斗柄垂焉而可挹日御<lb/>
過焉而莫騁俯其陘則截然而斷下欲臨乎無地仰其<lb/>
椒則聳然而上升恐摩乎有頂參斗龍湫宅於絶境類括<lb/>
蒼之鑑湖同太華之玉井雲移一勺可雨萬頃浸脈千<lb/>
仞下為天池天池洑流瀵乎巖陲懸若匹練散為明璣<lb/>
飛流濺沫走派成溪黒谷㝠㝠翠壁巉巉笮棧履空繚<lb/>
通下巖徑若窮而復永石欲墮而相銜樅檜栝柏豫章<lb/>
楩楠萬牛莫曵匠石所瞻蔦蘿轇轕篠簜紏攙細大蓊<lb/>
<pb n="KR4d0092_WYG_005-13a"/>
欝紫翠相參蔽虧掩苒曛晝凝嵐林集孔翠穴産鸞鷟<lb/>
鴥晨風擊鷙鶚菊花黄鵠輪目異鵲息運海之鵬巢唳<lb/>
天之鶴蔚然蓬蒿棼然叢薄亦有乎搶榆之鳩啄場之<lb/>
雀鶖鶬徘徊烏鳶栖託也赤草楂枿醜石磽确𤣥熊嘷<lb/>
蒼兕攫虎吟風而振迅豹隠霧而溟漠囓鐵芒毛之貊<lb/>
噉獸鋸牙之駮介然之蹊坦然之壑亦聚沐猴亦隠狐<lb/>
貉鼪飛而鼯啼鹿犇而兎躍也天地寶蔵振古逮今璞<lb/>
韞萬鎰之玉礦化三品之金璀璨琅玕陸離璆琳丹砂<lb/>
<pb n="KR4d0092_WYG_005-13b"/>
納錫文犀為琛蘭芬薌而盈畹芝赩翕以成林紫蔓玉<lb/>
膏則有仙花之薯縹莖雪指則有肖人之參檿桑簵楛<lb/>
可以足武庫之弧矢梧桐杞梓可以中清廟之瑟琴若<lb/>
乃據洞谷之勝玩林泉之幽暑袗芰製寒擁羊裘飯糗<lb/>
以為食捽茹以為羞欲礪齒則潄石欲滌耳則枕流著<lb/>
書自怡遯世無求此癯儒肄業而巖以孔子為名者也<lb/>
悲朝菌之晦朔慕靈椿之春秋媾龍虎於丹鼎餌日月<lb/>
於玉樓友廣成揖浮丘蜕迹林壑于焉淹留此戴生不<lb/>
<pb n="KR4d0092_WYG_005-14a"/>
返能繼徐福之迹闗令求道終從蔵史之遊而㓜安希<lb/>
夷之徒各以其居而名其巖也面壁作觀問法立雪觀<lb/>
墮空之落蕊悟澄潭之印月境靜心虛身閑相絶不染<lb/>
色空究竟生滅此忠公安禪定之心𤣥奘註釋經之説<lb/>
而七師佛子之徒各以其居而名其巖也飛錫御風隨<lb/>
錫而東越䓗嶺踰崆峒來駐于兹若將從容神祈徙處<lb/>
囬鴈南峰錫摧狼嶠故巖遂空此思大之禪庵也苾芻<lb/>
誦經有叟日聽曰吾非人實處東溟敢獻宅室為師户庭<lb/>
<pb n="KR4d0092_WYG_005-14b"/>
潭空巖出上下杳𡨕此俞公之龍室也凡兹諸巖或完<lb/>
或隳悵昔人之安在棄舊隠以如歸或蒼苔之封户或<lb/>
垂蔓以穿扉匪直時遷而事異抑亦物異而人非但餘<lb/>
梵宫炫煥翠微碧瓦鱗布朱欄翬飛盖故唐太一延昌<lb/>
之舊刹蕭代二帝用以奉國師之隆儀我宋太宗益宏<lb/>
故規錫以宸翰耀於璇題定陵昭陵復寵賁之頒天章<lb/>
日星之集拓寶文龍鸞之碑湛恩波于河漢燦光華於<lb/>
斗奎草木欣榮天龍䕶持裕陵妙天人之學聴臣民之<lb/>
<pb n="KR4d0092_WYG_005-15a"/>
祈詔其道塲俾奉禪耆多方開士海會雲棲四后之徳<lb/>
民曰惟宜與山俱傳與天斯齊此皆山中之故事圖經<lb/>
之所紀吾子可閲而知者也雖然書生執迂方冊是取<lb/>
烏知簡編筆削罔據惟咨故老折證古語圖經可恨弗<lb/>
載真武雖祀烈威名字弗著子其志之傳信自汝惟昔<lb/>
神君隠耀屏處實錬陰陽游息洞府惟勇義而果徳誓<lb/>
馘毒而禦侮功聞𤣥天白日仙去上帝將之升列四輔<lb/>
統虛危而肅殺直元枵之凝沍躡靈蔡以靜鎮馳率然<lb/>
<pb n="KR4d0092_WYG_005-15b"/>
而猋怒寶旌六纛天騶萬旅𤣥㝠奉輿豐隆先路巨靈<lb/>
右戎夸父為御伐皷崑崙弭節𤣥圃敷福施刑調節寒<lb/>
暑遊徼下方歸侍帝所時顧舊山千載旦暮當攷玉文<lb/>
祠以琳宇無文咸秩矧此宜舉祀典報功匪私其人扞<lb/>
烖禦患興雨致雲或功垂於後世或徳感於烝民事雖<lb/>
既往其迹已陳利及方來其澤日新民俎豆之其情則<lb/>
親抑有太山之麓大川之濱國為祗而載祀實異時之<lb/>
名臣主錢塘之潮汐乃胥門之伍員掌洞庭之重湖惟<lb/>
<pb n="KR4d0092_WYG_005-16a"/>
伏波與靈均夀亭享於玉泉西鄉祠於郢津制一江於<lb/>
灌塴祭氷子而自秦伊南州之孔明乃威力之兹神偉<lb/>
歟是公惟人之龍夭矯玩世卧於西隆游心羲皇之域<lb/>
味道周孔之宫鄙千駟輕萬鍾憤阿瞞之大猾藐景升<lb/>
之狂童繫用舍於彼天閟經綸而弗庸何𤣥徳之合契<lb/>
因徐子以為容卻雖再而猶顧我幡然而肯從曾不陋<lb/>
乎庸蜀欲儷迹於漢中礪一州而抗八卒鼎峙以爭雄<lb/>
觀夫戴后牧民撫軍董國以義行仁以刑輔徳喜焉以<lb/>
<pb n="KR4d0092_WYG_005-16b"/>
禮樂為具怒焉以干戈為飾託孤不欺無愧於曲阜行<lb/>
罰無怨愈賢於駢邑馭英雄則關張奮其武登雋良則龎<lb/>
蔣善其職兵銜恩而效戰木運糧而足食決籌筭於帷<lb/>
幄付笑談於巾幗彌年耕渭而卒走仲達五月度瀘而<lb/>
屢禽孟獲功髙任重心勞身瘠委塵編之國誡遺濤江<lb/>
之陣蹟公歸九原徳名彌白予觀此山去天咫尺名曰<lb/>
太嶽必以峻極儲英毓秀宜産賢特豈是公之生也於<lb/>
焉而降神及厭世而歸也於焉而廟食同符甫申可貫<lb/>
<pb n="KR4d0092_WYG_005-17a"/>
今昔與荆蜀之共祀非宇宙之異域故威烈之殊號乃<lb/>
武靈之同蹟愧文獻之莫徵矧人神之敢惑今天子治<lb/>
鑒太清道法自然合明於日月體徳於坤乾文徳充四<lb/>
表武節暢八埏仁動植昭天淵豐登屬續珍符羅駢神<lb/>
璽出地榮光燭天山中之民或以謂瞻象瑜之烜耀與<lb/>
卿雲之眇綿巖出器車澗流醴泉盖以當五百嵗之運<lb/>
邁七十二君之前藪有四靈之畜貢有三脊之菅是宜<lb/>
舉巡狩之典稽封禪之篇嘉告丕績升中名山輯圭瑞<lb/>
<pb n="KR4d0092_WYG_005-17b"/>
奉牲牷泥金檢玉燎槱升烟市納賈邦興賢攷律厯禮<lb/>
髙年雖駐蹕於方嶽亦望秩於山川惟吾民之望幸豈<lb/>
此山之無傳惟吾子其賦之以竢夫采詩之官太華逸<lb/>
民曰諾僕將言於是結衽蠟敝屣披荆榛褰裳泉石縁<lb/>
雲而升弗遑食息趼足龜手悸心殫力徧詣其處浹日<lb/>
乃悉歸謂丈人叟語可績告成紀功詞臣有職草埜賤<lb/>
儒所不敢識<lb/>
　　　松菊堂賦<lb/>
<pb n="KR4d0092_WYG_005-18a"/>
賦曰冉冉兮運征物隨化兮俱逝雖品類兮萬殊率變<lb/>
遷兮一氣矧草木兮代謝制隂陽兮榮瘁惟凡木之柔<lb/>
兮松則有心惟衆草之弱兮菊則有芳鍾靈氣兮異禀<lb/>
挺正操兮能剛若乃金行正秋玉律司商清風戒寒殺<lb/>
氣霣霜菅茅蕭艾委靡𤣥黄蒹葭蒲荇慘黯蒼蒼菊於<lb/>
斯時敷華芬薌呈孤芳於樊圃明麗彩於秋陽葩蘤葳<lb/>
蕤附屬苞蕚寧共槁以摧仆詎紛披兮摇落如幽人之<lb/>
素履傃所遇而無怍保永正以終始善長處乎約樂若<lb/>
<pb n="KR4d0092_WYG_005-18b"/>
乃氷堅風壯日道北陸雪霜總至水泉下縮椅桐杞柳<lb/>
柔脆先衰枳棘栲杻堅緻何支松于斯時充茂蕃滋衆<lb/>
奄奄兮早彫獨青青兮自持柯葉締固貫時無易自咫<lb/>
尺兮彊立干雲霄兮蔽日如至人之游世罔拘累乎信<lb/>
詘既才全兮徳盛閲萬變兮如一粤有達士秉徳安育<lb/>
訓義方於庭壼振恵慈於邦族行素封之萬户間蛾眉<lb/>
於列屋敞樂囿以娛賓峙宏堂而游目飾榮觀於臺沼<lb/>
萃衆芳之草木函枝莖於汴雒遷根荄於吳蜀森喬林<lb/>
<pb n="KR4d0092_WYG_005-19a"/>
兮紫翠眩珍叢兮紅緑憎性遷而質變獨知心兮松菊<lb/>
春向闌兮芳歇火已流兮暑徂觀百卉兮左右閔將槁<lb/>
兮株枯俯連錢兮黄金仰修葢兮紺羽擷露英兮泛醴<lb/>
折雲梢兮代塵想魯詩于徂徠睎夀侯于南陽湔秦封<lb/>
之濫爵徵于夢之佳祥追元亮之風誦天隨之章聊日<lb/>
涉兮觴詠樂成趣兮未央方善頌兮善禱豈三徑之就<lb/>
荒也邪<lb/>
　　　龍魔賦<lb/>
<pb n="KR4d0092_WYG_005-19b"/>
陟神嵩之岝㠋兮背東址之陂陁躡縁雲之磴以左旋<lb/>
兮上有絶壁之嵯峨畜雲雨之液以瀦聚兮不為斯干<lb/>
鍾煙嵐之秀以藴結兮菀為巻阿幽然九潭黯然澄波<lb/>
爰有九龍各居其淵龍姥字之故馴以訛維龍之姥神<lb/>
變實多或為封豕或為長蛇或為大厲或為姣娥匪噬<lb/>
匪毒喜為戲魔潭濱之民習於見聞匪苟為魔必魔令<lb/>
人比有大士習於桑門精進甚勇嵗月已勤誅茅為廬<lb/>
介於潭濱龍忌且媢義弗肯賓肆其憤心噴為怒雷雷<lb/>
<pb n="KR4d0092_WYG_005-20a"/>
電馳騁風霧糾紛日月蔵輝宇宙為昏俄為巴蛇千尋<lb/>
雪鱗摇毒怒視煙飛火燃鋸牙舟腹巨象可吞欲魔若<lb/>
人望户以犇首大於户進不可前舌如虹蜺其利如鋋<lb/>
忽摇摇而入户兮噬頂領而垂涎彼方屏氣聴息宴坐<lb/>
安禪游心於無我寄我於自然天地皆定萬物不遷何<lb/>
生何死何䘮何全觀者為慄定觀自安龍悟其妄輙悔<lb/>
而悛怳兮忽失蓋慚以旋嗟夫天用莫如龍兮介蟲之<lb/>
君動與天通兮致雨而興雲以變以化兮乃為魔而甚<lb/>
<pb n="KR4d0092_WYG_005-20b"/>
勤妄喜妄怒兮何自悔其能神恃不可以制畜故恣戾<lb/>
而匪循烏在其能濳能躍能飛能伏而比徳于聖人潭<lb/>
濱之民曰凡魔之族詎止龍哉紛紛斯世多惡端正令<lb/>
能相競名能相勝勢相盛功相病其魔有甚於龍姥厥<lb/>
口善汙於賢聖或忌人徳或惡人修翕訿張侜覆用為<lb/>
仇四國流言於姬旦宋桓施厄於尼丘市人毁參而疑<lb/>
曾毌臧倉沮孟而止魯侯樂侯䘮成功於即墨武安賜<lb/>
槃劍於杜郵乃及絳侯安漢疑行縣而為亂條侯襄難<lb/>
<pb n="KR4d0092_WYG_005-21a"/>
謂地下之必叛董相禍興於步舒賈傅被抑於絳灌陳<lb/>
甘沮功於稚圭蕭劉邅讒於恭顯燕蓋毁霍薏苡誣援<lb/>
在唐名臣亦多間隙無忌元舅敬宗罔以大逆鄭公忠<lb/>
良彦博凂以形迹徳宗猜忌武曌羅織盧杞薦賢髙閹<lb/>
譖白李西平之勇智延賞敗其謀贊皇公之剛明僧孺<lb/>
毁其績故小人之為魔惟必累於正直魔正直之一二<lb/>
勝庸凡之累百其心曰魔於庸常我魔匪彊惟魔正直<lb/>
可使彼傷彼方砥礪日務自異魔之何如恐異於已魔<lb/>
<pb n="KR4d0092_WYG_005-21b"/>
之遂屈乃協厥意魔之益勵終異厥類吾聞是言有感<lb/>
余志以魔為師維魔之畏俯仰天地奚怍奚愧<lb/>
　　　仕而優則學賦<hi>君子之仕優則為學</hi>
仕欲行道功期致君既政優而能裕當學殖以惟勤初<lb/>
委質以在公有兹餘力宜潛心而師古益務多聞且夫<lb/>
志於聖人不苟之君子謂昔以學優也故得從政今以<lb/>
仕優也復將窮理雖匪懈於夙夜貴念典於終始臣工<lb/>
無曠巳就列而効能天爵弗忘庶存誠而為巳位既不<lb/>
<pb n="KR4d0092_WYG_005-22a"/>
忝政宜克施智明效速兮才有游刃心清事省兮日寧<lb/>
廢時幸燕安而暇豫忍偃仰以棲遲業欲廣也學宜聚<lb/>
之敏則有功已臨民而易簡達不離道矧役志於嬉隳<lb/>
然則砥行以立名非苟容而從仕求益則不如學也持<lb/>
祿則徒勞人爾朝雖聴政兮晝則訪道而不厭夜則安<lb/>
身兮夕猶修令而未巳居之綽綽固無從事之獨賢進<lb/>
以乾乾豈俾古人之専美豈不以仕惡妄進學當敏修<lb/>
彼外物也或不可必此放心也獨不知求况已寘周行<lb/>
<pb n="KR4d0092_WYG_005-22b"/>
之貴又期聞大道之優經籍益耽美成功之杜預弦歌<lb/>
不輟歎治邑之言㳺以故雖吏事之猥并用儒術以縁<lb/>
飾經義可决於訟獄官府奉行以法則馬融絳帳傳授<lb/>
詎廢於牧民董氏書帷講誦奚聞於弛職若乃大官大<lb/>
邑也身何以庇有社有民也學何必為被其服而徳不<lb/>
稱尸厥位而事罔知鄙無逺謀動有面墻之誚暗于成<lb/>
事夫何製錦之宜於戲君總萬幾道期先覺猶遜志以<lb/>
愛日尚儲精而務學矧臣工仕優而無所用心可不思<lb/>
<pb n="KR4d0092_WYG_005-23a"/>
於約卓<lb/>
　　　擬試車服以庸賦<hi>臣有功者錫之車服</hi>
君不僭賞臣惟有功錫車服之邦禮飾威儀於爾躬軒<lb/>
冕有輝允示龍光之著事言可績用昭閥閲之隆臣有<lb/>
膏澤加於生民勲勞被於天下賜以弓矢鈇鉞未足旌<lb/>
其能矣紀於旂常彛鼎未足稱其美者惟命車命服分<lb/>
寵賚於本朝可賞善賞功俾榮懐於諸夏夫以巾車陳<lb/>
六等之制司服辨九章之儀樊纓采就之蕃飾絺繡藻<lb/>
<pb n="KR4d0092_WYG_005-23b"/>
繪之彰施金輅象輅兮功異小大衮冕毳冕兮義存等<lb/>
差凡所别者將因表之不可假人固慎持於名器用以<lb/>
蕆禮寔顯答於猷為以爾為民軌儀是用錫之車以爾<lb/>
積民粟帛是用錫之服安其體以佚豫章其身而吉燠<lb/>
駕彼元牡則儀衞威重副以赤舄則禮容敬肅得輿為<lb/>
美方將世選爾勞在笥無譏時乃自求多福四岳羣后<lb/>
九官庶臣言敷納而咸在效明試而具陳膺此異數示<lb/>
於衆人錫命文侯爰示東周之烈褒賞申伯非惟元舅<lb/>
<pb n="KR4d0092_WYG_005-24a"/>
之親彼蓋求於侯也貢之則非索於市也粥之何有吾<lb/>
既重於施報汝毋輕於授受輜乘寵桓榮於少傅師道<lb/>
攸尊黻冕拜士會於中軍君恩益厚若乃以訟而受服<lb/>
䑛痔而得車負乘致寇者在是不衷災身者有諸鶴乘<lb/>
軒而厚禄鵜在梁而晏居載驅無禮義之心以盛為辱<lb/>
采菽刺侮慢之意雖予猶虛异哉聴彼和鸞觀夫襲裼<lb/>
慕崇賢之令典勉勤王之嘉績致爵位而安富尊榮行<lb/>
見尚方之申錫<lb/>
<pb n="KR4d0092_WYG_005-24b"/>
　　　湯刑勸善賦<hi>湯之用刑亦能勸善</hi>
古有哲后時稱聖湯能用刑而俾義致勸善而知方法<lb/>
欲禁非惟馭威而審克民皆厲節遂化性於循良原夫<lb/>
民初秉彝心知好善勸必加賞也賞或不給勸必見利<lb/>
也利之或鮮况乃肇修人紀始建刑典惟明徳而慎罰<lb/>
不爽厥麗故砥行以立名咸知自勉彼以法主忠厚意<lb/>
存哀矜重有致於無赦薄或示以小懲改過則畏而弗<lb/>
敢遷善則恥夫不能釋彼無辜自俾非心之格殖夫有<lb/>
<pb n="KR4d0092_WYG_005-25a"/>
禮咸期美行之興實由禁令有倫奇衺勿縱以聖敬之<lb/>
明也斯固不濫雖孥戮之誓也夫豈輕用善亦期於無<lb/>
刑必也使之無訟儆于有位訓䝉士以恭行在予一人<lb/>
率多方而康共然則刑所去者示之使避善之取者道<lb/>
之使思知其畏而戒懼也因其警而誘掖之義征葛而<lb/>
用甲兵攸徂相慶仁祝網而及禽獸罔或遐遺夫惟彰<lb/>
信以無私胥然而咸勸迄徧為於爾徳在簡孚於常憲<lb/>
克用三宅庶不犯于有司無䧟十愆宜敬修其可願若<lb/>
<pb n="KR4d0092_WYG_005-25b"/>
乃制短長之命妄輕重之刑非惟中而克允第淪胥而<lb/>
不庭彼且咨怨尚何輯寧異時革夏之寛剛柔匪濟後<lb/>
世從商之論名實匪輕异哉稽古之君御邦立辟慎所<lb/>
施而必中俾允懐<hi>原闕</hi>
　　銘<lb/>
　　　匏壺銘<lb/>
匪金匪玉匪繪匪飾用因汝器器本汝質汝質惟虛天<lb/>
畀汝徳毋因所受妄矜為實實勿勝虛實勝當溢盈虛<lb/>
<pb n="KR4d0092_WYG_005-26a"/>
無常人自損益毌敗虛徳是惟汝則<lb/>
　　　燕勺銘<hi>獨核木燕中物也</hi>
北海之濵不周岧嶤不周何有厥木惟喬製為長勺匪<lb/>
飾匪彫堅理錯節紫質纎杓單于修貢以奉王朝公劉<lb/>
草創酌之用匏顏氏屢空飲之用瓢逸民困窮用汝匪<lb/>
驕相我獻酬以勞漁樵<lb/>
　　　貞明古劍銘<hi>并序</hi>
李道士有朱梁貞明中古劍一口貞明乃友貞之年號<lb/>
<pb n="KR4d0092_WYG_005-26b"/>
余以此劍雖奇不足貴作此銘以誨之孰曰神物神不<lb/>
可屈匪人而用匪時而出義不苟全寧缺寧折汙亂而<lb/>
全為妖為孽鏌鎁悲鳴怨處豐城既離古獄遂躍延平<lb/>
赤帝之精久憎晉㝢武庫焚如穿屋飛去貞明之梁實<lb/>
惟寇攘父子兄弟推刃相傷汝當斯時不躍不飛弗屠<lb/>
全忠弗割友珪文章燦然雖寶奚為後當慎旃過為汝<lb/>
掩屬兹平代兵氣消歛槃水奉汝可警羣諂全汝靈氣<lb/>
閟汝芒焰肅保天威永拒姦僭小用不祥為天下劍<lb/>
<pb n="KR4d0092_WYG_005-27a"/>
　　　芝杯銘<lb/>
病木之節拳贅弗枝盤英結液磥砢離奇剖斲擎承宛<lb/>
若靈芝制為野杯逸民是宜右嵩左隗箕隂潁湄徳秀<lb/>
吾廬巢許是期惟巢與許挹兹酌兹三秀之徳汝當象<lb/>
斯毌若兕觥毌若漏巵貴之比玉敬飲弗揮<lb/>
　　　蟠尊銘<lb/>
惟汝輪囷匠石舍旃不材為幸宜永厥年孰來相之以<lb/>
汝為尊刳心就刑遂戕汝天輪囷為累視醜為妍來自<lb/>
<pb n="KR4d0092_WYG_005-27b"/>
百粤登我素筵毌慕犧象青黄絢鮮郊廟之用溝中之<lb/>
捐暨汝在兹悉非故然南有澗濱未知孰賢<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>濟南集卷八</head>
    <p>
<pb n="KR4d0092_WYG_008-1a"/>
欽定四庫全書<lb/>
　濟南集卷八　　　　　　　宋　李廌　撰<lb/>
　　書<lb/>
　　　代陽翟令右宣義郎孫愭作進其父資政尚書<lb/>
　　　康簡公永文集上宰相執政書<lb/>
某聞之孟軻曰未有仁而遺其親者也未有義而後其<lb/>
君者也夫仁不遺親故為人子者當竭其力力之所可<lb/>
至必至之子之職也義無後君故為人臣者當盡其忠<lb/>
<pb n="KR4d0092_WYG_008-1b"/>
忠之所可達必達之臣之願也由是觀之臣子之分忠<lb/>
孝之節苟有可為不敢不勉某事親之日短而禄仕之<lb/>
位卑竊味孟軻之言以原仁義之實不量其愚欲成先<lb/>
志雖事親之日短而報親之意長雖禄仕之位卑而敬<lb/>
君之心重伏觀國朝著令某品官許進家集重念先君<lb/>
子康簡公逮事四朝周旋五紀惟忠惟清惟誠惟敏爰<lb/>
自英皇之殊擢獲侍神考於潁藩屢被寵光徧歴禁從<lb/>
入尹大京出摠連帥晚升常伯進長天官復領祠宫留<lb/>
<pb n="KR4d0092_WYG_008-2a"/>
侍經閣隆恩優眷縟典異數固已極矣然屢欲登庸而<lb/>
每以疾諗天既柅之又從而隕之嗚呼某不令不足以<lb/>
盡先君子之德而子之譽父或譏其私泛聽士大夫之<lb/>
論與門生故吏之語咸謂以文名世以德服人才稱王<lb/>
佐政為吏師其實匪誣謨雖陳而未及施材雖用而未<lb/>
能盡有大勲勞於王室而遺愛半天下平生云為備在<lb/>
遺藁某不能效遷固父子嗣成一代之文不欲藏之名<lb/>
山以俟後世編類繕寫為若干巻名之曰某集獻之闕<lb/>
<pb n="KR4d0092_WYG_008-2b"/>
下某之志獲伸是乃先君子之志也為子之職僅能無<lb/>
曠以先君子之忠而獻之是亦某之忠也為臣之願斯<lb/>
亦無愧然以疎逺小臣冐雷霆之威非在位輔相之臣<lb/>
内為左右之容進為佽助之援則某雖志勤心勞自何<lb/>
能為當觸聞罷恭惟某官弼亮人主調一天下建皇極<lb/>
之道致太平之業豁然洪度以萬物為心凡天下為臣若<lb/>
子皆蘄人趍仁義家習忠孝俾百志惟熙而庶政無疵<lb/>
則某悃愊必與之進異時切於求言咨訪側陋一介之<lb/>
<pb n="KR4d0092_WYG_008-3a"/>
士有片言之善猶且尚書給筆札束帛賁邱園矧先君<lb/>
子從大夫之後叅内朝之議奄違聖代纔及四期其忠<lb/>
言嘉謀遺風餘烈曄然未逺迹猶相踵而事或相仍如<lb/>
覆視之尚可裨日月之眀而助廟堂之慮賢於匹夫逺<lb/>
甚閣下垂念之俾先君子之文上通天陛備承明清燕<lb/>
之覧頒之秘書藏於四庫萬世之下猶有曜焉先君子<lb/>
雖賫志九原其亦無恨矣非閣下疇能成之哉夫俾先<lb/>
君子䝉二聖之眷歿猶不忘則君臣之義隆矣先君子<lb/>
<pb n="KR4d0092_WYG_008-3b"/>
於閣下有僚宷之舊歿猶顯其名於無窮則朋友之親<lb/>
篤矣先君子之遺體惟某一人俾勉忠孝以効臣子之<lb/>
節則父子之恩深矣閣下當萬邦具瞻之地以維綱風<lb/>
化一舉而三美從之故區區之誠非閣下莫能成之而<lb/>
三美者亦閣下之所當務也干冐云云<lb/>
　　　答趙士舞德茂宣義論宏詞書<lb/>
某頓首徳茂足下兩承遺書問以宏詞為文之說初則<lb/>
疑德茂或知其愚不能而窮之以為謔戲洊領來教詞<lb/>
<pb n="KR4d0092_WYG_008-4a"/>
㫖益勤丁寧重複然後知德茂過聽之誤顧僕不足以<lb/>
當盛意朝廷欲作新人才修眀文物故興復宏詞之科<lb/>
以收天下賢雋故聞就試之法嘗以進士入官然後應<lb/>
格德茂蚤嵗登科榮名賜第道藝行能見於已試萬選<lb/>
萬中可以前科僕丁年應舉皓首無成雖有此科固非<lb/>
吾事何敢與知德茂才業著稱於搢紳間名聲藉甚僕<lb/>
退處草野聰明衰落已為陳人何足寘問然拙人觀棊<lb/>
雖不能奕勝負之筭亦或能知貧賈負販雖患無貲殖<lb/>
<pb n="KR4d0092_WYG_008-4b"/>
貨之術未必不曉僕不敏然從事於文實歴年所雖無<lb/>
以踰人少從先生長者游習聞慣見亦粗知大略聊竭<lb/>
其愚為德茂言之凡文章之不可無者有四一曰體二<lb/>
曰志三曰氣四曰韻述之以事本之以道考其理之所<lb/>
在辨其義之所宜<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>髙巨細包括并載而無所遺左右<lb/>
上下各若有職而不亂者體也體立於此折衷其是非<lb/>
去取其可否不徇於流俗不謬於聖人抑揚損益以稱<lb/>
其事彌縫貫穿以足其言行吾學問之力從吾制作之<lb/>
<pb n="KR4d0092_WYG_008-5a"/>
用者志也充其體於立意之始從其志於造語之際生<lb/>
之於心應之於言心在和平則溫厚爾雅心在安敬則<lb/>
矜莊威重大焉可使如雷霆之奮皷舞萬物小焉可使<lb/>
如脉絡之行出入無間者氣也如金石之有聲而玉之<lb/>
聲清越如草木之有華而蘭之臭芬薌如鷄鶩之間而<lb/>
有鶴清而不羣犬羊之間而有麟仁而不猛如登培塿<lb/>
之丘以觀崇山峻嶺之秀色涉潢汙之澤以觀寒溪澄<lb/>
潭之清流如朱絃之有餘音太羮之有遺味者韻也文<lb/>
<pb n="KR4d0092_WYG_008-5b"/>
章之無體譬之無耳目口鼻不能成人文章之無志譬<lb/>
之雖有耳目口鼻而不知視聽臭味之所能若土木偶<lb/>
人形質皆具而無所用之文章之無氣雖知視聽臭味<lb/>
而血氣不充於内手足不衛於外若奄奄病人支離顦<lb/>
顇生意消削文章之無韻譬之壯夫其軀幹枵然骨強<lb/>
氣盛而神色昏瞢言動凡濁則庸俗鄙人而已有體有<lb/>
志有氣有韻夫是謂之成全四者成全然於其間各因<lb/>
天姿才品以見其情狀故其言迂疎矯厲不切事情此<lb/>
<pb n="KR4d0092_WYG_008-6a"/>
山林之文也其人不必居藪澤其間不必論巖谷也其<lb/>
氣與韻則然也其言鄙俚猥近不離塵垢此市井之文<lb/>
也其人不必坐廛肆其間不必論財利也其氣與韻則<lb/>
然也其言豐容安豫不儉不陋此朝廷卿士之文也其<lb/>
人不必列官守其間不必論職業也其氣與韻則然也<lb/>
其言寛仁忠厚有任重容天下之風此廟堂公輔之文<lb/>
也其人不必位台鼎其間不必論相業也其氣與韻則<lb/>
然也正直之人其文敬以則邪諛之人其言夸以浮功<lb/>
<pb n="KR4d0092_WYG_008-6b"/>
名之人其言激以毅茍且之人其言懦而愚捭闔從衡<lb/>
之人其言辯以私刻忮殘忍之人其言深以盡則士欲<lb/>
以文章顯名後世者不可不慎其所言之文不可不慎<lb/>
乎所養之德也如此王通論鮑照江淹等之文各見其<lb/>
性行之所長可謂知言矣古者登髙能賦山川能祭師<lb/>
旅能誓喪紀能誄作器能銘然後可以為大夫故訓典<lb/>
書詔赦令文賦詩騷箴誡贊頌樂章玉牒露布羽檄疏<lb/>
議表牋碑銘諡誄各緣事類以別其目各尚體要以稱<lb/>
<pb n="KR4d0092_WYG_008-7a"/>
其實如彼玉工珪璋璧琮珮玦珌瑑追琢之工皆有制<lb/>
度其方圓曲直則各中其用也如彼梓人棟樑桓楹榱<lb/>
桷楶梲樸斵之工皆有繩墨大小長短則各中其用也<lb/>
若乃或混淪而無辨或散漫而無紀或錯雜而無序或<lb/>
晦暗而不顯雖曰謂之文亦不足觀也已德茂學問充<lb/>
富真積力久淵源汪洋根幹碩大發為文章葢其波瀾<lb/>
枝葉實為餘事然既已能文而學文不已必欲離羣㧞<lb/>
俗逺追古之作者方駕並驅則宜取宏詞所試之文種<lb/>
<pb n="KR4d0092_WYG_008-7b"/>
種區別各以其目而眀其體研精玩習寤寐食息必念<lb/>
於是造次顛沛必念於是則將超然懸解躐等頓進徑<lb/>
至妙處一日萬里如是一代文儒之宗舍徳茂其何人<lb/>
哉主上紹休聖緒厲精治道方將蹤迹三王指揮四夷<lb/>
紬書汗簡紀述先烈泥金檢玉升中名山其潤色鴻業<lb/>
形容太平大著作大號令職皆在於詞臣德茂其勉之<lb/>
哉後來賞音之士論一時之文人以謂何人之文但如<lb/>
孤峯絶岸何人之文但如濃雲震雷何人之文如輕縑<lb/>
<pb n="KR4d0092_WYG_008-8a"/>
素練而窘邊幅何人之文如豐肌膩理而乏風骨獨吾<lb/>
德茂之文如良金美玉無施不可則徳茂之文信乎顯<lb/>
於當年與後世矣僕求用於世而世不用方且焚棄筆<lb/>
硯為農圃賤事雖有此科無繇從德茂後塵翺翔道山<lb/>
文囿此則命也歲將宴風露凉冷萬萬以道強自夀<lb/>
　　啟<lb/>
　　　謝解啟<lb/>
古之士重今之士輕時勢使然風俗乃爾飯牛版築奚<lb/>
<pb n="KR4d0092_WYG_008-8b"/>
必詩書釣渭耕莘曾何科目葢君子之學以道義為已<lb/>
任故古之仕者以卿相為當然有三顧五聘而未從或<lb/>
千駟萬鍾而不受今以言取士但愧空文凡應舉覔官<lb/>
鄰於自鬻賓興久廢法禁益嚴徒以困窮之身願入英<lb/>
雄之彀某行年二十有九蚤苦衰殘著書十餘萬言常<lb/>
懐忠憤謀已甚拙許國惟堅雖頻待詔於公車未得為<lb/>
郎於金馬屢作逐客每嘆虛生第慮沒世而無名以累<lb/>
青雲之知已比縁秋試偶爾計偕輒生妄心竊有榮幸<lb/>
<pb n="KR4d0092_WYG_008-9a"/>
此葢伏遇某官久垂教誨曲賜題評㤙等丘山義同卵<lb/>
翼致滋昧陋有望亨衢敢不益厲操修上副眷予<lb/>
　　　賀蘇右丞啓<lb/>
伏審進陟巖廊登庸丞弼總六卿之管轄肅萬物之機<lb/>
衡朝廷用賢士民稱慶矧兹下客久附青雲荷飲食教<lb/>
誨之恩待以國士其舞蹈詠歌之喜倍於衆人伏以右<lb/>
丞先生道徳之資世惟天禀忠義之氣生與性成凡所<lb/>
猷為罔匪正直愛君之策粤在妙齡驚代之名震於殊<lb/>
<pb n="KR4d0092_WYG_008-9b"/>
域皦皦勁節日月爭光蹇蹇丹心金石可貫懇辭公掾<lb/>
連折相君謫逐小邦羇窮仍嵗属二聖之臨御進羣賢<lb/>
而彚征爰自放臣遂膺髙選布武禁闥假道亨衢諫垣<lb/>
補衮闕以彌縫柱史侍天威於咫尺掌絲綸於鳳掖貳<lb/>
錢穀於文昌視草金鑾七制煌煌潤鴻業繩愆烏府四<lb/>
門穆穆無㓙人明試膚公咸建嘉績上心簡注輿論僉<lb/>
諧副彼具瞻式是百辟雖號萬鍾之量富貴皆固有之<lb/>
適逢千載之期功名此其時也設施所學康濟斯民調<lb/>
<pb n="KR4d0092_WYG_008-10a"/>
元化於陶鈞正泰符於鼎鼐允熈帝載寅亮天工彼魏<lb/>
杜戴劉之徒曾何足道而臯䕫稷契之烈將見於斯某<lb/>
違去師門索居山邑恭聞嘉命阻慶台閎云云<lb/>
</p>
<p>
</p>
  </div>
</body>
</text>
</TEI>
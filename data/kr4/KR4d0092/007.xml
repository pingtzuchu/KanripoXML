<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>濟南集巻七</head>
    <p>
<pb n="KR4d0092_WYG_007-1a"/>
欽定四庫全書<lb/>
　濟南集巻七　　　　　　　　宋　李廌　撰<lb/>
　　記<lb/>
　　　芝堂記<lb/>
人有異質雖欲自比於衆人必發其曜物有異稟雖欲自<lb/>
同於凡物必擢其秀蓋其所以出類離羣者終莫得而<lb/>
掩也吾友西水陳叔易四世六公之宗子也隠居求志<lb/>
於南澗之上十有五年而名振於四方四方之士聞其<lb/>
<pb n="KR4d0092_WYG_007-1b"/>
風而髙之以謂陳子於今不易有當於古人中求之其<lb/>
躬耕養親以菽水自樂無愧于谷口之子真雖存畎畆<lb/>
意懐經綸庶幾乎隆中之孔明恢麗之文放乎莊騷䟽<lb/>
通之學參用儒佛蹤跡山海超然逺騖有禦冦子長之<lb/>
風談元辯理窮極幻妙則子綦庚桑之徒也持此數美<lb/>
乃能以退為進考槃丘樊與木石居鹿豕遊非南山之<lb/>
靈草堂之英為表其行出珍植之物以襃示于世則顦<lb/>
顇枯槁與虞衡草野之氓終無以異矣嵗辛未有芝生<lb/>
<pb n="KR4d0092_WYG_007-2a"/>
于竈户之側一本九莖葳蕤翕赩澤如渥丹曄如彤雲<lb/>
予觀之而謂人曰凡物可種之而生仍託于土壤者皆<lb/>
可以必致則可以易之草木可樹故材而用之百榖可<lb/>
藝故穫而飪之有求于世待世之用舍以為休戚者貴<lb/>
賤榮辱之權縣之于彼彼亦得而易之天下之所貴莫<lb/>
貴於人無得而易之也陳子之與此芝其亦類矣夫使<lb/>
此芝可種則無以異于蹲䲭儻附朽枿則或疑于蒸菌<lb/>
鄰于薪㸑發于灰燼所以示竒也或戱曰無處士之祥<lb/>
<pb n="KR4d0092_WYG_007-2b"/>
歟予應之曰而所謂者世俗之富貴耶世俗之富貴逹<lb/>
人觀之其以軒冕鐘鼎猶機穽桎梏故遁天之刑者惟<lb/>
懼嬰麗于已莫之勝脱又烏知造化不以是為災也盍<lb/>
以山林之士與朝廷之士析而論之孰勞孰佚孰肆孰<lb/>
拘勞而拘者重以憂患之虞肆而佚者全夫安愉之樂<lb/>
而况取民而賦其禄役民以奉其身上欲報其君而無<lb/>
負下欲答其民而不怍危其心以戒毁譽之來屈其身<lb/>
以狥愛憎之變固有慶者在堂而弔者在門或至于䘮<lb/>
<pb n="KR4d0092_WYG_007-3a"/>
元隕生僇孥覆族者矣與夫耕吾畆而食蠶吾桑而衣<lb/>
仰焉奉其親而有裕俯焉育其㓜而不匱無得失之患<lb/>
無利害之累頥真保和夭夀永究者其有間也然則陳<lb/>
子賢矣因序其説以為堂之記<lb/>
　　　安老堂記<lb/>
甚哉老之難安也方少之時隂陽役之血氣使之心志<lb/>
誘其欲而迷其真勢利幻其前而悞其後未易能安之<lb/>
老且衰矣郤視向日之為宜其悔而求安然貪夫鄙人<lb/>
<pb n="KR4d0092_WYG_007-3b"/>
嗟老景之已至念短日之足惜悼前志之未充痛昔謀<lb/>
之匪良方且茍求無厭務得患失皇皇偷朝暮之生汲<lb/>
汲為子孫之計節義日衰亷恥盡䘮貪于富者則曰吾<lb/>
老矣講貨財較虧羡之術始詳矣未忍舍也擅兼并而<lb/>
亘阡陌巧梯航以絶山海籠物貨而無餘藏運籌算而<lb/>
無遺策甘心于錐刀之間盡瘁于錙銖之末負戴于道<lb/>
路轉徙于溝壑貪夫狥富死而後止貪于貴者則曰吾<lb/>
老矣結知遇賈名譽之術始明矣未忍止也履公門而<lb/>
<pb n="KR4d0092_WYG_007-4a"/>
矍鑠游闕庭而裴囘衒筋力彊飲啗染鬚鬢呈聰明職<lb/>
愈隆而意愈切禄愈豐而戀愈深故位愈重而望愈輕<lb/>
年愈髙而徳愈薄貪夫狥貴死而後止然則日暮途逺<lb/>
而倒行漏盡鐘鳴而未止類皆貪夫而富貴有以累之<lb/>
也故曰甚哉老之難安也居士新作西堂以安老為名<lb/>
然居士之安非惟老而後安安之也久矣郭外之田足<lb/>
以給饔餼郭内之圃足以給葅茹而未嘗求羡裘葛足<lb/>
以具伏臈禄食足以備婚嫁而未嘗求豐居士曰富不<lb/>
<pb n="KR4d0092_WYG_007-4b"/>
可妄致也吾老矣求安而已居士以文學知名于時聲<lb/>
聞藹場屋薦為禮部乙選遂擢上第名公鉅卿爭欲出<lb/>
已門下一唯諾足以得薦擢而恥于附炎平生故人多<lb/>
在相輔一舉首可以登臺省而恥于自售居士曰貴不<lb/>
可以妄致也吾老矣求安而已故雖起家為郎于朝有<lb/>
曼容之髙風端居十年不調有淵明之勁節或曰嵩少<lb/>
箕隗山水佳秀近列左右築室巖下足以專天下之雄<lb/>
觀奈何跼蹐于閭里之間居士曰吾求安者也舍易就<lb/>
<pb n="KR4d0092_WYG_007-5a"/>
難舍近就逺則内勞吾心外勞吾力但見夫勞而未知<lb/>
其樂不獲其安而撓吾天和矣此先人之故廬即而新<lb/>
之吾之心猶欿然吾行年六十有二人間富貴不妄求<lb/>
行吾所好行將挂冠懸車奉身以退歸老此堂志巳决<lb/>
矣人生七十雖居是堂以安吾老知復幾何時哉則居<lb/>
士之養可知故曰居士之安非惟老而後安安之也久<lb/>
矣夫安之為樂世之人未嘗知之及于病然後悔而求<lb/>
安及于勞然後慮而求安及于危然後懼而求安矣則<lb/>
<pb n="KR4d0092_WYG_007-5b"/>
向日求安之心皆妄未有能安其安者故老而能安已<lb/>
可尚矣非惟老而後安乃每以安老為心非逹觀勇退<lb/>
無妄君子不能也故曰居士之所養可知矣元祐二年<lb/>
八月初三日李廌記<lb/>
　　　太宗皇帝御批記<lb/>
元祐天子錫宴東宫以御書古詩徧賜執政暨講筵諸<lb/>
臣各進表獻詩以謝著作郎兼侍講范祖禹曰臣願陛<lb/>
下篤志學問亦如好書益進道徳皆若游藝于是有以<lb/>
<pb n="KR4d0092_WYG_007-6a"/>
見人君大畧字書未足多尚臣聞太宗皇帝方側微已<lb/>
有書名擅于世及即位益專工鏤之金石藏之延閣布<lb/>
在天下不可勝數在前世中君已足稱述而帝以神武<lb/>
聖文左右太祖自布衣取天下以湯武拯濟之功全堯<lb/>
舜揖禪之美及紹大統遂集大勲巍巍成憲為宋太宗<lb/>
則其徳業睿智曄曄然與唐文皇争雄矣故文皇與帝<lb/>
雖以字學名于代而為餘事云因觀帝批天下兵馬元<lb/>
帥呉越國王錢俶表故作是記元祐三年八月十一日<lb/>
<pb n="KR4d0092_WYG_007-6b"/>
臣李廌記<lb/>
　　　襄州光化縣重修縣學記<lb/>
飲則祭先酒食則祭先飯一飲一食而不忘報其先矧<lb/>
修身治民可㤀先聖人乎孔子載道欲濟天下而時君<lb/>
不能用故祖述堯舜憲章文武之實不試於當年然金<lb/>
聲玉振之徳發乎一身形於萬世萬世之下六合之間<lb/>
如天地之覆載日月之照臨尊為王公卑為庶士凡圓<lb/>
冠方屨者皆仰之以為師大而治天下小而治一已凡<lb/>
<pb n="KR4d0092_WYG_007-7a"/>
進徳修業者皆資之以為法蓋人無貴賤莫不為其徒<lb/>
事無巨細莫不用其道烏有為其徒而寢廟之奉不䖍<lb/>
用其道而教化之宫不飭者乎浮圖老子之道敢與吾<lb/>
聖人抗衡則以習其説者皆能嚴其居尊其師故塔廟<lb/>
參差緇黄雜遝彌滿天下孔子弟子乃顧學校廢興恝<lb/>
然於心可無愧乎酇漢相國蕭侯之故封其山川秀潔<lb/>
井邑豐富民氣醇雅為士者敬慎尚節義黟山洪侯復<lb/>
以忠厚中和之政整齊之一境藹然有古風烈洪侯初<lb/>
<pb n="KR4d0092_WYG_007-7b"/>
至謁孔子廟祠怪其堂序失次而風雨鳥䑕侵敗屋室<lb/>
土摧木腐瓴飄甓裂貎像欹殘噐用缺折乃喟然歎曰<lb/>
有土有民不可不視者三曰社曰稷曰孔子祠酇通邑<lb/>
也何為乃爾召耆舊而訽焉皆曰嘗為軍昔之為守與<lb/>
夫前為令者春秋釋菜纔一至焉文具苟簡以應故事<lb/>
或有營繕者不過補漏搘傾而止三嵗鄉舉㑹於督府<lb/>
饔飱之田督府取之故襃博之士不復講肄於其間絃<lb/>
歌之音不嗣久矣久則寖衰而寖弊也洪侯曰噫欲為<lb/>
<pb n="KR4d0092_WYG_007-8a"/>
政令必先教化欲明教化必尊聖人使民囘心向道我<lb/>
輩所務乃咨部使者暨荆州牧請新之然財用所給不<lb/>
能取具酇之士民相與議曰洪侯欲惠民於無窮學校<lb/>
成於酇酇士子居之酇之利也洪侯何有焉吾屬盍共<lb/>
成之乃衆請於庭侯曰縣官之貲亦可茍完諸生因欲<lb/>
壯大尤所願也於是願獻貲以助用者願獻地以益基<lb/>
者願新繪塑者願新祭器者願按圖指位則治材董工<lb/>
自作其處者板築樸斵塗泥丹雘惟恐或後門著肅然<lb/>
<pb n="KR4d0092_WYG_007-8b"/>
殿陛隆然貌像考於秩爵齒徴於書服章珪珮各稽於<lb/>
禮籩豆尊彛皆合於制所以奉先聖先哲者恭而嚴重<lb/>
堂沉然扉闔洞然藏書有府藏粟有庾廡序户牖一皆<lb/>
從便藩垣庖湢一皆有法所以待先生弟子者備而潔<lb/>
故歴階過位則人人有畏聖人之心竦然而起敬升堂<lb/>
處奥則人人有崇道徳之心亹然而自勸酇之士民舉<lb/>
欣欣然相賀且謂廌曰廟學之廢久矣非洪侯何以至<lb/>
此之巨麗也廌曰昔張老頌趙武之寢曰美哉輪焉美<lb/>
<pb n="KR4d0092_WYG_007-9a"/>
哉奐焉歌於斯哭於斯聚國族於斯而獻文子喜以謂<lb/>
是使武得全要領以從先大夫於九京嗚呼髙明之家<lb/>
方傾貲治第而基傾池平之歎巳興身外之感誠以寵<lb/>
辱在人而禍福無常故歌於寢不敢自慶哭於寢然后<lb/>
以牖下為幸孰若居有輪奂之美而通經於斯著書於<lb/>
斯求道窮理則為聖為賢為大君子亦於斯砥行立名<lb/>
為公為侯為卿大夫亦於斯有樂而無哀有得而無失<lb/>
也哉凡今酇人與其子孫無忘洪侯之徳洪侯名中孚<lb/>
<pb n="KR4d0092_WYG_007-9b"/>
字思誠歙之休寧人熈寧元豐間居太學有盛名擢進<lb/>
士所居見稱酇果為最庶幾古所謂三不欺者酇民䝉<lb/>
仁其績甚衆匪獨學校而已蓋王佐才也元符三年二<lb/>
月十有四日記<lb/>
　　　濟美堂記<lb/>
天下治安世臣之裔能踐修前烈以世其家太平之盛<lb/>
節也蓋曰吾之先正嘗有嘉績顯於先王陪食太廟預<lb/>
享大烝載之旂常銘之鼎彛是將昭示後昆無㤀其功<lb/>
<pb n="KR4d0092_WYG_007-10a"/>
且夫封圻采邑俾有爵於國冕弁裳衣俾有列于朝賞<lb/>
之所延其澤甚逺盍思之今吾所事之君乃吾先正所<lb/>
事之君其子孫也今吾所使之民亦吾先正所使之民亦<lb/>
其子孫也或忝其先為愧滋甚盡夙夜之志殫股肱之<lb/>
勤必也復有勲勞在乎王室聲名風節奕顯於世然後<lb/>
無愧於心有宋名臣諌大夫贈司徒田公以忠諌立徳<lb/>
事太宗真宗讜言勁節凛凛岌岌如秋霜夏日為朝廷<lb/>
獻替可否進退賢不肖剴切上章敷奏治道天下穆然<lb/>
<pb n="KR4d0092_WYG_007-10b"/>
底於隆平士大夫曰唐文皇以貞觀之盛為鄭魏公勸<lb/>
行仁義之效淳化咸平之治亦繇公忠諌之力雖不登<lb/>
庸丞弼而嘉謨嘉猷惠于生民固足以為一代賢臣矣<lb/>
廌聞薦紳先生論國朝人物以謂有古遺直之風必以<lb/>
公為稱首竊嘗欣慕焉嵗丁丑自箕隗將適呉粤税駕<lb/>
荆州獲從公之曽孫世徳游世徳新作南堂謂廌曰臧<lb/>
孫逹所以有後於魯者以其君違不㤀諌之以徳也衍<lb/>
生世晩不逮事大王父而餘慶所被幸有位於朝惟是<lb/>
<pb n="KR4d0092_WYG_007-11a"/>
臣子之職不敢不勉蚤夜汲汲冀弗為門户羞又期我<lb/>
後之人必紹前躅故名是堂曰濟美誠欲如十六族之<lb/>
才能世濟其美不隕其名也廌曰元凱之賢非唐虞之<lb/>
世亦未必能成其功何哉異時功臣之世豈皆泯滅無<lb/>
聞苟非逢年遇合則自欲振起厥路無由深可太息况<lb/>
夫自求禍自速辜除其國圯其族轘其軀醢其肉鬼無<lb/>
血食家無炊火者乎今聖神在御孝治之化形于四海<lb/>
其於名卿之裔方且求是似之實而左右之以舉象賢<lb/>
<pb n="KR4d0092_WYG_007-11b"/>
之典世徳乃能飭戒砥礪欲世世承承濟司徒公之美<lb/>
於無窮則君臣之義篤於朝子孫之孝行於家顧不韙<lb/>
哉愚故曰天下治安世臣之裔能踐修先烈以世其家<lb/>
太平之盛節也<lb/>
　　　合翠亭記<lb/>
王城之曲介汴渠有道稍南出金明背歴朱庶人之圃<lb/>
又西雖間有林亭沼沚皆樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>沮洳不足以發翛然之<lb/>
興獨故將軍楊氏之僧居其北岡喬林蓊鬱蔽虧雲霄<lb/>
<pb n="KR4d0092_WYG_007-12a"/>
望之若不可通迹以登也乃于雜花香草中得㣲徑委<lb/>
蛇繞岡址以升遂于岡之巔得髙亭在喬林蓊鬱中無<lb/>
復見日惟蒼檜樛枝翳靡紛披使人㤀懐逺想如在䆳<lb/>
谷之巖上左右煙壑濃翠皆合不復知為市朝人也市<lb/>
朝之人連甍接㕓肩摩轂擊求息一木之隂不可得或<lb/>
有登兹亭者而復有吾今日之想乎元祐五年四月十<lb/>
三日與鄧程仲常陳至端誠同游飲酒賦詩于亭上二<lb/>
友請予名之因為記云<lb/>
<pb n="KR4d0092_WYG_007-12b"/>
　　　唐州比陽縣新學記<lb/>
待民以厚可以化薄待民以薄無復歸厚古之君子將<lb/>
臨其民也必敬之愛之以謂皆賢人君子安吾之教令<lb/>
而同期於治其心既平其恕既廣其民心親而化其道<lb/>
借有不若者惟有哀矜而不憎怨不忍陷之於辟聽其<lb/>
自遷於善於是雖有偷薄可變於厚蓋所以待之者主<lb/>
於厚之也若乃將臨其民先儲威怒之意欲嚴刑峻法<lb/>
以刈制之故其忮惡忿恚之心無所徃而不逢民固不<lb/>
<pb n="KR4d0092_WYG_007-13a"/>
勝愈趨於薄然其政亦勞蹙而無成欲以求治不亦悖<lb/>
乎蓋所以待之者主於薄之也吾聞唐泌之墟五方之<lb/>
民聚焉先是守宰鄙其習俗厖駁一切劘之以威元豐<lb/>
間今翰林蜀公范公之守唐也其僚曰是邦冦攘嵗比<lb/>
滋繁願奏于朝治以重法范公曰吁何期吾民之薄也<lb/>
子姑俟之吾厚之以忠信彼當自愛我曽未閲嵗壄民<lb/>
無警囹圄遂空乃大興學校又從而教字之范公之徳<lb/>
其澤逺矣唐之士民獨憾屬縣大夫未有以范公之心<lb/>
<pb n="KR4d0092_WYG_007-13b"/>
為心者也其後十年吾友師文來比陽慨然有厚民之<lb/>
意率之以躬待之以誠鋤强扶弱主以豈弟威孚交加<lb/>
殊有古者循吏之風師文曰吾今之政足以靖一時未<lb/>
足以移易舊俗欲此邦之人囘心嚮道温温穆穆一變<lb/>
為孝秀之行其惟養之以學校乎顧吾邑鄉校摧圮已<lb/>
久肄習無所而營繕有制勿能復興之奈何邑之士民<lb/>
皆曰以大夫之賢猶能立祠植碑以頌遺愛况興黌舍<lb/>
以教養吾類乎異時奉釋老媚鬼神猶且殫力况孔子<lb/>
<pb n="KR4d0092_WYG_007-14a"/>
之宫乎乃胥勸胥傚相地基遂鳩工集材惟恐後時祠<lb/>
殿廊廡翼翼耽耽游於斯者藹然有慕仁義之心肅然<lb/>
有尊道徳之意况講習於斯弦誦於斯發聖賢之藴窮<lb/>
天人之奥以為揚名顯親崇功廣業之徒哉師文之澤<lb/>
是亦終不可諼也嗚呼古者家有塾黨有庠術有序國<lb/>
有學蓋地無小大以學校為本人無卑髙以教養為職<lb/>
後世學校不修其有以夫以為無損益於功利曽不若<lb/>
簿書期㑹可取善最飾厨傳稱過客可市名譽至於望<lb/>
<pb n="KR4d0092_WYG_007-14b"/>
之以長育人材則曰是君相之職何敢擅焉故倚仗承<lb/>
襲茍且成風以學校為心而欲孝秀之盛非俗吏之用<lb/>
心也余喜師文之徳教孚於比陽而嘉比陽之士民安<lb/>
於師文之徳教於是乎書以詔後人師文名譽姓閻氏<lb/>
材氣剛偉智識明敏好學有文擢進士第所治有聲少<lb/>
以勛名自任薦紳先生皆許以為國器比陽之治此其<lb/>
試也元祐五年八月初九日記<lb/>
　　　登封縣令廳盡心堂記<lb/>
<pb n="KR4d0092_WYG_007-15a"/>
一人之心與夫千萬人之心先民之心與夫後世之心<lb/>
聖人之心與夫愚夫愚婦之心其所以然不然可不可者無或<lb/>
有異有社稷人民之寄欲設教布政而願治者能盡其心<lb/>
使人人之心皆以為然以為可則天下之理無徃而不<lb/>
當天下之情無徃而不通誠能奉之以悃愊之誠持之<lb/>
以黽勉之力思其理之所在必使之無遺藴慮其事之<lb/>
所安必使之無遺策自謂吾之心盡於是矣以之律身<lb/>
以之臨民以之事君以之事天地無愧無怍矣夫然後<lb/>
<pb n="KR4d0092_WYG_007-15b"/>
推之以及人其以為不然以為不可者乎陽翟管景文<lb/>
為登封大夫為政期月境内稱治吏畏威明民安教令<lb/>
迹其治効當得善最景文新作聽訟之堂取傳所謂刑<lb/>
者侀也侀者成也一成而不可變故君子盡心之説名<lb/>
之曰盡心可謂明慎欽恤而願治者歟民麗罪罟既陷<lb/>
刑辟桁楊狴犴之間徽纆箠楚之下彼不能盡心者或<lb/>
作聰明以自私於已或不事事而仰成於吏自私于已<lb/>
者徇其意之愛憎顧其身之利害所欲脱之則鑽毛出<lb/>
<pb n="KR4d0092_WYG_007-16a"/>
羽粉飾其詞所欲収之則洗垢求瘢傅置其議仰成於<lb/>
吏者不能知審克而信其舞文雖髙下其手而有所不<lb/>
察不能平反而縱其鬻獄惟貨惟來而有所不問以是<lb/>
而施刑於民俾罰之者自以為不寃奪之者没齒而無<lb/>
怨何可得乎然則知一成而不可變而盡其心非忠厚<lb/>
不茍有古昔長民之風者疇肯如是然君子之盡心何<lb/>
獨刑罰而已哉盡心以奉上守靖共正直之操盡心以<lb/>
馭下成豈弟和平之俗盡心以治賦府廪充牣無追胥<lb/>
<pb n="KR4d0092_WYG_007-16b"/>
之擾盡心以務農田野墾闢無愁歎之聲由是推而廣<lb/>
之至纎至悉心之所知皆為盡然而不治者未之有也<lb/>
景文之意以謂不惟其身當然後之為令者亦當然不<lb/>
惟為令者當然凡邑之有職事者亦當然不惟此邦當<lb/>
然凡有位於朝有職於官雖百執事小有司者亦當然<lb/>
於是屬贊皇李廌為之記<lb/>
　　　郭宣徽祠堂記<lb/>
世之論將者難乎其人必曰制法審重如充國孔明料<lb/>
<pb n="KR4d0092_WYG_007-17a"/>
敵决勝如淮隂李靖撫愛慈祥如荀呉叔子威信著明<lb/>
如亷頗樂毅然後為全材繇古逮今世稱三郭焉曰唐<lb/>
代郭公元振汾陽王子儀我朝武衛上將軍贈雄武軍<lb/>
節度使司空公其人也忠義氣節勲勞聲望皆為一代<lb/>
宗臣然代國公歴中睿不綱之時仗節慷慨建西域之<lb/>
功汾陽王當藩鎮跋扈之際發身艱難定兩京之業司<lb/>
空公立治朝佐英主衛中國撫四夷在内則持本兵之<lb/>
柄以授廟筭在外則專師律之權以將天威論其世則<lb/>
<pb n="KR4d0092_WYG_007-17b"/>
有間矣公諱逵字仲通其先鉅鹿人少以天下之重自<lb/>
任沈鷙有謀博習羣書喜兵家之流學藝絶人慕范文<lb/>
正公仲淹而師之以故材氣成全有國士英雄之風興<lb/>
自小官致位二府更守八州六領方靣再為四路宣撫<lb/>
使自束髪從軍至於白首大小戰未嘗敗北從討保州<lb/>
一言降其衆授策古渭三戰㧞其城降下溪蠻彭仕羲<lb/>
以平湖北降武岡蠻楊昌透以平湖南移兵党羌則令<lb/>
征就禽問罪交趾則乾徳請命迹其戰多固已鮮儷其<lb/>
<pb n="KR4d0092_WYG_007-18a"/>
延安功烈尤著蓋力存綏州排沮姦謀撫育嵬名山招<lb/>
徠嚮化取李崇貴以復楊定之讎責薛宗道以屈党項<lb/>
之兵綏平之戰追犇出塞金湯之戰慶陽解圍神宗皇<lb/>
帝賜詔褒諭曰淵謀祕畧悉合事機有臣如此朕無西<lb/>
顧之憂矣延安之民于今受其賜天下知公與知兵者<lb/>
謂公持志守氣剛大充塞故臨機應變優㳺中節以全<lb/>
取勝百戰不殆然異時為將者常患乎上不為朝廷之<lb/>
見知下或無將吏之可用公被遇英祖神考顧問方畧<lb/>
<pb n="KR4d0092_WYG_007-18b"/>
虚已聽納言無不從雖總兵在外必遣近臣就議或設<lb/>
問目以咨之故謀行計施無或疑間選用偏禆置僚掾<lb/>
隨其器能付以事任南征西伐常以自隨故上下相安<lb/>
皆有成績用能保固封陲夾輔王室精神折衝萬里之<lb/>
外威聞所加莫不率服公嘗自謂吾雖為將仁徳多矣<lb/>
得太平良將之體至於奉使大遼刼之以威義不可奪<lb/>
全使臣之節守土臨民以學校農桑為先衎衎豈弟行<lb/>
循吏之實對揚庭論薦紳義其直奉親約已鄉閭敬其<lb/>
<pb n="KR4d0092_WYG_007-19a"/>
行華夷懐畏朝廷倚頼真天下之重臣也公逮事四朝<lb/>
周旋五紀龍光優渥士民宜之由侍衛馬歩軍殿前三<lb/>
司入拜檢校太保簽書樞密院事進宣徽院使檢校太<lb/>
尉更静難武信兩鎮節度觀察留後封天水郡開國公<lb/>
洎得罪安南屏居洛汭復領方鎮即堅辭告老以上將<lb/>
軍得謝於家雍容進退以功名始終賢哉元祐三年十<lb/>
二月十有四日薨於嘉慶里第之正寢享年六十有七<lb/>
訃聞天子輟視朝一日天下之人聞公之䘮識與不識<lb/>
<pb n="KR4d0092_WYG_007-19b"/>
皆咨嗟憤涕若悼李廣且惜其不果再用也初公之延<lb/>
安上旌其功勑建寺於先壠賜名資忠報本禪院紹聖<lb/>
三年公之子忠孝等作堂於其中繪公像以祠之屬其<lb/>
友陽翟李廌為記廌嘗觀王翦請田宅自汙彼以秦皇<lb/>
猜忍故為全身逺害之計霍去病辭治第欲滅匃奴以<lb/>
漢武喜好徇黷武窮兵之欲其於君臣之義蓋亦薄矣<lb/>
神宗皇帝寵公欲顯其親公事神宗皇帝能移其孝資<lb/>
忠於國則上有崇君父之義報本於家則下有以廣臣<lb/>
<pb n="KR4d0092_WYG_007-20a"/>
子之恩顧不美哉敬係之以銘曰天祐我宋克生人傑<lb/>
降畀大任俾輔鴻烈顯允郭公四朝老臣以仁為勇以<lb/>
徳為名乃登將壇乃佐樞極淵淵謨謀蹇蹇義直公在<lb/>
廟堂四圍兵寢公在疆埸天子奠枕錫賜佛祠時惟異<lb/>
恩非曰假寵惟以報勲於焉祀公益為顯親漢宣虎臣<lb/>
圖贊麟閣雲臺四七凌煙褒鄂公像在兹視古無怍圓<lb/>
圓故阡翼翼新廟邙山蒼蒼洛水浩浩玉闗諸戎朝貢<lb/>
之道北瞻九原稽顙膜拜猶當畏仰凛凛如在歸修臣<lb/>
<pb n="KR4d0092_WYG_007-20b"/>
職莫犯絶塞載在祀典與享大烝國有典常則徯寵靈<lb/>
詔乃後人盍觀此銘<lb/>
　　　斑衣寮記<lb/>
蜀陳氏築第葉邑公允於第中南廡治小室為燕息之<lb/>
所謂客李廌曰吾三兄一弟皆宦學於四方吾獨安閑<lb/>
于家嵗時伏臘薦酒醴羔豚為母夫人夀日率子弟家<lb/>
人輩嬉於寢門暇則退休於兹自謂有老萊子斑衣之<lb/>
樂岸巾曵屨遡風于門笛一弄酒一斟邀明月而對之<lb/>
<pb n="KR4d0092_WYG_007-21a"/>
醉則偃仰是中吾不知天壤間復有樂於此者乎曰人<lb/>
子之樂無樂於奉親奉親之樂無樂於安鄉里居處舊<lb/>
廬而仰於先疇百須不外索而具雖君之兄弟仕於朝<lb/>
廷者游於庠序者亦有去家違親之累豈若君常燕休<lb/>
於斯耶天下之患患在乎有求無求則無得失無得失<lb/>
則無欣戚無欣戚則泰然而樂全况君之樂樂於奉親<lb/>
乎請以斑衣名之大觀二年十有二月二日贊皇李廌<lb/>
方叔記<lb/>
<pb n="KR4d0092_WYG_007-21b"/>
　　墓誌<lb/>
　　　李母王氏墓誌銘<lb/>
廌少不天嘗游寓東越吾叔曰吾兄有志不就其孤過<lb/>
時不學則為門户羞乃具舟楫渉江湖躬至句章趣廌<lb/>
還長洲教字于家叔母王視遇廌甚慈撫憐顧復意恩<lb/>
周悉叔父之子國器砥行立名為呉郡望士嘗語廌曰<lb/>
吾無弟汝無兄伯父之子猶父之子也日以義方訓切<lb/>
之故廌今也雖不肖然亦能讀書學文敢與士齒實有<lb/>
<pb n="KR4d0092_WYG_007-22a"/>
繇焉叔母其先京師人曽祖祖父皆以材武從事戎馬<lb/>
得官叔母年十有四嵗歸李氏時我祖父乾州使君新<lb/>
殁事祖母元暨伯父居士能盡為婦之道蓋吾家自唐<lb/>
以家法名世非禮法之族莫敢通姻兄弟相承娣姒相<lb/>
賓率用法度家廟日饗俎豆如事生諸奉祭祀者冠帯<lb/>
簪帨不敢去身而又伯父律下嚴忌繩已亦切或小有<lb/>
過差則自箠於廟諸弟及其婦相與請罪乃許改事即<lb/>
出大鼎於庭命之曰斯鼎也一人扛之則莫舉衆人共<lb/>
<pb n="KR4d0092_WYG_007-22b"/>
之則甚輕治家亦然衆心同力乃有成爾於是内外百<lb/>
口肅然無譁然諸婦憚勞行之頗艱惟叔母奉以周旋<lb/>
始終無懈族人賢之叔父既居呉復以家法御其下家<lb/>
亦整治雖食貧索居昏嫁䘮葬必用舊儀蓋其性安于<lb/>
禮白首不變晚玩佛書能知大義屬纊之際心識了然<lb/>
時元祐六年七月六日也享年六十有八嗚呼昔者伯<lb/>
父之孫彧始生而母卒叔母鞠乳之以迄長大及進士<lb/>
第嘗分禄以奉之廌方兹應舉覔官求比於彧而叔母<lb/>
<pb n="KR4d0092_WYG_007-23a"/>
下世嗚呼其敢㤀乎叔父諱某生一男子曰逺乃國器<lb/>
兄也孫三人曰彦發舉進士好學有立志曰彦同曰彦<lb/>
逹孫女一嫁進士馬友直以元祐某年月日葬于蘇州<lb/>
長洲縣陳公鄉祔叔父之塋銘曰李肇贊皇昔我貳卿<lb/>
自彼陽穀朅來闗中古鄭南郭里宅協卜爰有幽谷松<lb/>
檟茂拱于山之麓念我使君以及諸父丙甲地蹙惟㓜<lb/>
孫廌夙夜疚念風櫛雨沐鄉曰將相里曰勲賢水惟檀<lb/>
谷元祐丙寅改徙東阡從者十六下逮諸殤祔焉罔遺<lb/>
<pb n="KR4d0092_WYG_007-23b"/>
墳墓遂族惟我叔父寓葬于呉留位候復既弗復止今<lb/>
我叔母抑又葬止佳城東西各天一方相望萬里魂氣<lb/>
游止無不之矣骨肉乃在于此<lb/>
</p>
<p>
</p>
  </div>
</body>
</text>
</TEI>
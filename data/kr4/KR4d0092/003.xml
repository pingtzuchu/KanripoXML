<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>濟南集巻三</head>
    <p>
<pb n="KR4d0092_WYG_003-1a"/>
欽定四庫全書<lb/>
　濟南集巻三　　　　　　　宋　李廌　撰<lb/>
　　七言古詩<lb/>
　　　汝州王學士射弓行<lb/>
汝陽使君如孫武文章絶人喜軍旅要知談笑能治兵<lb/>
戯教紅粧樂營女白㲲新袍錦臂鞲條脱掛弓腰白羽<lb/>
綵錯旌旗照地明傍花暎柳陳部伍須㬰觀者如堵墻<lb/>
彷彿如臨矍相圃一人中的萬人呼絲管呶嘈間鉦鼓<lb/>
<pb n="KR4d0092_WYG_003-1b"/>
臂弓上為使君夀遍及四筵樂具舉使君一笑萬衆喜<lb/>
堂上酒行堂下舞錦叚銀荷翠玉鈿意氣揚揚皆自許<lb/>
儻令被甲執蛇矛恐可横行擒賛普大勝呉宫申令嚴<lb/>
兩隊宫娃啼且怖闔閭臺上呼罷休将軍雖賢亦觕鹵<lb/>
豈知使君不忘戰聊以戎容娛罇爼夕陽巻旗去翩翩<lb/>
使君要客登畫船美人不暇别粧洗戰士結束圍華筵<lb/>
皆疑征南漢将帥樓船下瀬方凱還軍中不應有女子<lb/>
偏禆校尉何其儇使君湖光照樓觀一碧不辨水與天<lb/>
<pb n="KR4d0092_WYG_003-2a"/>
漸看瞑色著疎柳已見白蘋浮暮煙銀漢斜横北斗淡<lb/>
明月碧玉疎星聨舟人罷唱時弄笛艇子趂魚行扣舷<lb/>
隔浦熒熒見漁火意中竹籬青斾懸雖無荻花與楓葉<lb/>
全似送客湓江壖亟令周娘作新曲周娘琵琶京洛傳<lb/>
不惜千呼與萬喚便時轉軸仍撥絃馮夷陽侯或靜聼<lb/>
穹龜大魚或後先且言白傅時落寞草草㑹遇仍嫣然<lb/>
使君聞名滿臺閣虎符熊軾聊周旋風流樂事雖可記<lb/>
皆過孫白二子前㑹看和戎竟先列鐵騎百萬臨三邊<lb/>
<pb n="KR4d0092_WYG_003-2b"/>
報功女樂賜二八粉白黛緑皆婵娟青雲乞身歸舊里<lb/>
汾城故地依林泉琵琶亭中望汝海無忘飲中今八仙<lb/>
　　　題郭功甫詩巻<lb/>
山人跨魚天上來識者珍重愚者猜或呼文舉異童子<lb/>
林宗獨謂王佐材蚩蚩衆目如瞽矇白馬羽雪皆皚皚<lb/>
古有仁賢不愚者舉足㚄路心徘徊桐城明府住姑孰<lb/>
襟裾蕭灑天與才䜛言屢改耻自雪政事報成羞援媒<lb/>
臨川先生久知已十年執政居公台横飛後生盡豪俊<lb/>
<pb n="KR4d0092_WYG_003-3a"/>
徃徃扳越自草萊洪爐造化豈一端如何不與珽填坯<lb/>
盛朝能詩可屈指少師僕射蘇與梅少師新為地下客<lb/>
蘇梅骨化成塵灰金陵僕射今已老班班絲雪侵頥腮<lb/>
當今儒生迂此道如使杞柳為棬杯好古愛詩惟有君<lb/>
獨使筆力驚風雷清音繞齒嚼鳴玉爛光滿紙如瓊瑰<lb/>
古原夜燒光奪月立使萬物有灰煤清泉漱石白鑿鑿<lb/>
湍落急瀬成淵洄才雄句險駭人膽九月秋水灔澦堆<lb/>
有時清貞叩𤣥闗至誠直可歆郊禖公才頴栗公望異<lb/>
<pb n="KR4d0092_WYG_003-3b"/>
牢落下位命何乖豈無白虹夜貫斗猶使寳劍豐城埋<lb/>
㡬年令尉困下國板簡青衫趨郡堦猶将富貴委脱轂<lb/>
茍不知命安為懐竹溪逸人杜陵翁當年得意稱壮哉<lb/>
直言時病傲宫禁謂可立致青雲階公行孰避蹲草虎<lb/>
由徑不畏當路豺輸忠獻䇿恃才藻宰輔切齒全班排<lb/>
遂離黼座謫千里翻疑方直為禍胎杳如躡雲上幽頂<lb/>
文石嵲屼懸虛崖下視黒潭鰐魚窟山雨潤澤浮蒼苔<lb/>
臨危惴惴懼石隕况更歩滑粘青鞋上愬逄怒下見誚<lb/>
<pb n="KR4d0092_WYG_003-4a"/>
愠望寜與羣小偕秋江接天夜如練桂宫隠見瓊瑶臺<lb/>
泛舟夜披紫綺裘興發鼓枻傾金罍岸人疑是王子猷<lb/>
美女揶揄言謔諧滄浪水深波浪濶醉謂止可探一柴<lb/>
徜徉濯纓傲巨浸掬月不得翻委骸上皇雖悼屈平善<lb/>
千載乃得為朋儕秋霜何草不𤣥黄蜀山戍削青崔嵬<lb/>
馬如蹇驢不慣逺陟險色變成豗隤閣道繁霜曉成澌<lb/>
古壑暴雨飛隂霾散闗野哭夜悲怨倐見鬼燐明巖隈<lb/>
長蛇食象留齒骨猛虎噬人餘釧釵故人招庇豈惮逺<lb/>
<pb n="KR4d0092_WYG_003-4b"/>
軍謀宥宻惟参陪春雨霡霂興槁苗膏潤不及枯根荄<lb/>
正風寝熄雅頌廢吾言來自單于垓古今廄馬詎為匹<lb/>
驊騮駰駱駑與騋力良調俊惟騏驥李杜故得其梧魁<lb/>
前軰攀轅讓馳道下石夾轂謙爭推二公當年走聲價<lb/>
日月左運天旋囬方今明時廢聲律将使湮淪如燼煨<lb/>
非君鼓吹力主持是道不世将傾頽闗西鄙夫懐此憤<lb/>
白石空煉如女媧命違時否口常鈍如掛風鐸環堵齋<lb/>
安得獻言彤庭下出入金馬如臯枚秉鈞廟堂司惨舒<lb/>
<pb n="KR4d0092_WYG_003-5a"/>
建旌立節如張裴<hi>九齡説休度</hi>古云能詩多坎軻茍或信矣<lb/>
良可哀儻使文章敵天下再使神禹驅秦淮<lb/>
　　　三月三日<lb/>
柳眼脱殻花将飛麥梢弄黄青穗肥鵓鴣翩翩避舟去<lb/>
燕泥悞落沾人衣樹外浮陽湖水渌漠漠不動含晴暉<lb/>
沙暖浴鳬遺翠羽岸深老蚌吐明璣<lb/>
　　　黄河<lb/>
昔我初為入秦客殘雪埋闗閉長陌黄河二月凍初銷<lb/>
<pb n="KR4d0092_WYG_003-5b"/>
萬里凌澌流劔㦸西風細巻浪花催日射寒光明瑟瑟<lb/>
歸時細雨正溟濛冷落闗河已秋色驚沙惨惨塞雲黄<lb/>
逺樹昬昬秋水白濟川壮志愈衰遲日送煙波問河伯<lb/>
　　　自陜州渡黄河歌<lb/>
流浪滄浪二十年三江五湖一釣船江神海若諳忠信<lb/>
此身常在蛟龍淵欲渡黄河濱小兒語相玩鯨鯢嗜人<lb/>
正饕餮忠信難憑彼方悍我嘗夜泛子胥灣錢塘大浪<lb/>
如銀山崇明海門水如墨况此相望一葦間為吾鼓槳<lb/>
<pb n="KR4d0092_WYG_003-6a"/>
為君歌氣凌河伯驚黿鼉醉披紫綺傲風波濟川遲暮<lb/>
柰天何<lb/>
　　　上林道<lb/>
憶昔驅車度函谷觧鞍訪古驪山麓華清雖有亡國恨<lb/>
繡嶺猶存舊時木無情草木競爭春不問興亡自紅緑<lb/>
漢家上林更蕭瑟宫殿荒基走麋鹿可憐喬木亦已無<lb/>
五柞長楊今樸樕<lb/>
　　　琴臺<lb/>
<pb n="KR4d0092_WYG_003-6b"/>
廣陵散成不忍傳淵明援琴葛為絃乃知此樂潜聖賢<lb/>
直與天地通其𤣥我兄能琴人所先我非知音知自然<lb/>
或聞一曲山月前輕颺如坐春水船逆隨河源上青天<lb/>
口膠不語生醴泉鼓舞和氣如陶埏至樂黙黙坐忘年<lb/>
　　　少華山<lb/>
少華連延翠煙永細路縁雲上髙頂竒峯西犇入秦蜀<lb/>
幽谷南通接荆郢昔年蛟龍忽變化怒蹙山巔壓州境<lb/>
山靈吐怪助豪彊地軸狂推如轉梗盤龍七社萬户餘<lb/>
<pb n="KR4d0092_WYG_003-7a"/>
卵覆巢傾伸臂猛近來又説神羊嶺六里横開罅如井<lb/>
居民惴惴已憂疑惟恐蛟龍怒還逞勿令岸谷復顛移<lb/>
鼓鑄神功煩禹鼎<lb/>
　　　囬心嶺<lb/>
萬仭嵩峯接天逺妖武登封艱歩輦初登峻嶺已囬心<lb/>
何事艱難能黽勉亦似徽之泛剡溪想見王陽臨蜀坂<lb/>
老子山林興不淺興盡中塗猶欲返古人戒在末路難<lb/>
九十常為百里半世上風波更可憎心不可囬聊自勸<lb/>
<pb n="KR4d0092_WYG_003-7b"/>
　　　次韻荅張誾張閣見寄<lb/>
我思佳人在何許太行之陽濟川上結茆賦詩臨清流<lb/>
我情摇摇日西嚮盤谷秋來隂復晴谷口與誰來耦耕<lb/>
賣刀買犢便能爾功名付之勃與平嗟余追逐老閭里<lb/>
吟詩作賦不直水韋編鈆槧幸忘憂甘與牛衣同卧起<lb/>
相從當及壮年時莫年多感定多悲此身安歸送歸客<lb/>
豈堪登臨行路岐萬事紛紛戰蠻觸不須白眼憎時俗<lb/>
但願如公無榮亦無辱臨流賦詩老亦足<lb/>
<pb n="KR4d0092_WYG_003-8a"/>
　　　田舍女<lb/>
田家女兒不識羞草花竹葉挿滿頭紅眉紫䄡青絹襖<lb/>
領頸麤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>流黒油日午擔禾上場曬也喜年豐欲還債<lb/>
傭工出力當一男長大過笄不㑹拜有者四十猶無家<lb/>
東村定昏來送茶翁嫗喫茶不肯嫁今年種稻留踏車<lb/>
　　　蚩蚩<lb/>
氓之蚩蚩不足數四月五月濛鬆雨閉門縣榻二十年<lb/>
不見孺子與文舉<lb/>
<pb n="KR4d0092_WYG_003-8b"/>
　　　趙令畤德麟作襄陽從事丁丑季冬出行南山<lb/>
　　　三邑某同謝公定曾仲成潘仲寳携酒自大悲<lb/>
　　　寺登舟過峴山宿鹿門明日復自峴首目送縁<lb/>
　　　絶壁而徃上船山下相與酌酒而去德麟賦詩<lb/>
　　　次韻和之<lb/>
鄒湛葛疆徃過此幕中佐曹畏簡書習池峴首自今古<lb/>
故時悲喜成空虛越王之孫府從事惡人亦作俗吏呼<lb/>
日從雲間二三子醉吟嘯傲相携扶王孫才髙倦覊束<lb/>
<pb n="KR4d0092_WYG_003-9a"/>
濕紙詎可包於莵興來鼓櫂碧江去把酒賦詩聊與娯<lb/>
野人相逄荷傾蓋坐上作客慚食魚紅塵化衣對玉樹<lb/>
白髪茁鬚如霜蕪飽聞襄陽好風土喜見山水相盤紆<lb/>
久憐消髀厭覉旅便欲卜隠如林逋著書雖可自覆醤<lb/>
志怪猶為鬼董狐兹㳺起我丘壑興豈復自為形迹拘<lb/>
山中一㕓可托足裘葛畧具便有餘結茆耒耜老巖谷<lb/>
豈學少室隨駕盧老妻汲澗芼葵蕨丁男負芻仍掃除<lb/>
諸公富貴或肯顧結駟野服來吾居<lb/>
<pb n="KR4d0092_WYG_003-9b"/>
　　　謝公定所寳蕃客入朝圖貞觀中閻立本所作<lb/>
　　　筆墨竒古許贈趙德麟而未予廌作此詩取以<lb/>
　　　送德麟<lb/>
君不見燕然易水波桑乾東連鴨緑西賀蘭古來戰地<lb/>
骨成土赤棘白草沙漫漫漢築朔方置上郡晩嵗欵塞<lb/>
惟呼韓貞觀文皇力馴制諸蕃君長充王官玉門不闗<lb/>
障無候驛道入参天可汗蠻夷邸中諸國使旃裘椎髻<lb/>
㳺長安我恨不為典屬國望古遥集真可歎今觀此圖<lb/>
<pb n="KR4d0092_WYG_003-10a"/>
寫職貢要荒種落䝉衣冠獸蹄鳥喙或鬼色想見膜拜<lb/>
皆盤跚聖朝賢良謝夫子勁氣烈烈霜風寒目眵脣焦<lb/>
萬巻爛筆頭成塜墨成灘南陽勸駕一封傳入對三道<lb/>
朝金鑾萬言階對萬乘喜聲名一日青雲端行當遨逰<lb/>
廟堂上坐令四國相交歡羽書不馳烽火冷鳴雞吠犬<lb/>
何敢干借令跳梁出巢穴當用斧斤摧髀髖戎亭喋血<lb/>
無噍類藁街縣首如狐貛君當自畫凌煙閣縱有此圖<lb/>
何必觀同僚華原貴公子求公此畫公無難乃知功名<lb/>
<pb n="KR4d0092_WYG_003-10b"/>
丈夫志不惑玩好勞肺肝憐渠孜孜畫成癖心欲速得<lb/>
如羽翰不如遣佐篋中品猶勝棄捐終不看<lb/>
　　　德麟自南邑至鄼相㑹作詩次其韻<lb/>
脂車欲入南山路馬首忽西真有數此生兀兀老江山<lb/>
曩事紛紛過風雨君行嶺上正穿雲我向津頭欲呼渡<lb/>
石門秀絶冠荆楚萬壑千巖供指顧赴澗哀泉咽復流<lb/>
出岫閒雲散還聚遥應寫懐逺憐我瘦馬饑童傍江霧<lb/>
平時追隨若形影異縣相望忽如許他年兩翁各賦歸<lb/>
<pb n="KR4d0092_WYG_003-11a"/>
思山便可拏舟去<lb/>
　　　千齡檜<lb/>
岡頭老檜不記年古父約以千齡傳髙枝凌兢倚北斗<lb/>
低枝猶藏萬嵗煙蟠根直與地爭固不許蚓穴通黄泉<lb/>
隂森古恠神物附雨晦毎見蛟龍騫賢哉樂天真逸者<lb/>
手植蒼檜今宛然元和元豐五十紀婆娑下委纔及肩<lb/>
信此千齡尚虛云㡬見海變丘陵遷乃知不為斤斧夭<lb/>
不在澗底與山巔<lb/>
<pb n="KR4d0092_WYG_003-11b"/>
　　　鼎足檜<lb/>
巨根盤亘㡬百尺髙榦植立参天長蕭蕭氣清霜月白<lb/>
雲根桂子飄秋香松陵髙士風骨竒灑然臨流傲滄浪<lb/>
油雲委地墨欲滴霾風拂雨炎天凉鄼留執䇿信秉鉞<lb/>
軍中舞劍語激昻幽林俯見皆樸樕反視茂質獨蒼蒼<lb/>
樂圃先生最珍玩如神偉象豈等常夢松蓋有三公兆<lb/>
蒼檜鼎峙寜非祥<lb/>
　　　樛枝檜<lb/>
<pb n="KR4d0092_WYG_003-12a"/>
檜今老矣何兢兢樛枝下屈如不勝左松右栢非爾朋<lb/>
繁霜茂雪徒驕矜鞠躬不敢騫其肱午隂凄凄緑鬅鬙<lb/>
六月爽氣飛秋氷縈紆茂宻羅附藤猿猱臂絶愁難升<lb/>
老龍銜雨将飛騰矯首欲舉逄饑鵬<lb/>
　　　題王摩詰曲江春逰圖<lb/>
咸雍山河互王覇涇渭為隍城塹華曲江臺沼備豫㳺<lb/>
秪與畫師供入畫長安城西山萬重昆明烟浪繞新宫<lb/>
新蒲細柳春風裏萬户千門佳氣中我生不及開元時<lb/>
<pb n="KR4d0092_WYG_003-12b"/>
猶喜此圖今見之蒼莽烟綃横短幅眼中終南倒溪渌<lb/>
傾城士女巷無人三月三時曲江曲老稚妍媸賤或貴<lb/>
來者携壺歸者醉筆端造化有能事各肖人人樂逰意<lb/>
如今此地空塵迹石鯨縱在如銅狄宜春五柞更蕭條<lb/>
無復榛中得遺甓我願吾王明六符不蹈漢唐耳目娯<lb/>
池籞假民任畋漁無令畫師為畫圖<lb/>
　　　王實洗兒歌<hi>樂道觀文長子</hi>
昔聞吉夢占羆熊今見得子如阿戎先正舉世稱至忠<lb/>
<pb n="KR4d0092_WYG_003-13a"/>
垂慶百世皆萬鍾山川秀氣久結融今復俾君生此雄<lb/>
五侯七貂十八公當有八元為八龍愧我塵埃非太真<lb/>
難使此兒名作温勸君大作容駟門作詩聊代添金盆<lb/>
　　　盧泉之水次韻晁克民贈隠人<lb/>
盧泉之水名何長裂臍不到空莽蒼讀君詩句心已凉<lb/>
便覺滿耳清浪浪彼方逐臭如竊香肝膈䑕飽神鷹揚<lb/>
有客飲水衣朝陽睥睨不語中何傷過從得君想更樂<lb/>
直欲造化窮微茫何當相從老此水桀跖夷齊均是死<lb/>
<pb n="KR4d0092_WYG_003-13b"/>
　　　邊城四時曲送盛瑋東玉之官平凉<lb/>
邊城冬日日黄埃飛朔風䓤嶺雪深埋古道河岸氷厚<lb/>
與天通可汗牙帳青海東壮士巻甲趨竒功公孫卿材<lb/>
名将種横槊賦詩海濤湧作吏宜思故家勇早取靈鹽<lb/>
𨽻秦隴<lb/>
　　　詠齋詩<lb/>
古昔詩客長風騷雲間野鶴鳴九臯六丁極天十萬遭<lb/>
攝提執䇿窮牛毛𤣥珠罔象誰能及或長壮麗稱雄豪<lb/>
<pb n="KR4d0092_WYG_003-14a"/>
九原殺氣横天髙朔風吹雪沾霜刀銜枚束甲夜渡洮<lb/>
軍中壮士秉白旄忿怒不可㧞一毫白狐㡬腋成一袍<lb/>
東溟一釣連六鼇二長不同各有勞吟咏至審公譏褒<lb/>
詠齋之樂真陶陶君毋獨樂愈自髙亦當以手援兒曹<lb/>
　　　寄楊十三虞卿<lb/>
前年君去時覆水坳堂中三年君不歸昨夜風雨驚破<lb/>
屋不知生蛟龍壮士恥隠忍㧞劍刺潰癰三杯然諾許<lb/>
君死魚腹置匕首直入呉王宫抳鐔靂火飛吐氣成長<lb/>
<pb n="KR4d0092_WYG_003-14b"/>
虹義名如皦日英氣凌秋風<lb/>
　　　秦覯少章寄寂齋<lb/>
臣門如市心如水漢宫觧識尚書履形若槁木心死灰<lb/>
東郭子綦初隠几明珠走盤丸走坂性不遷遷常止止<lb/>
蚍蜉戰聲如雷霆渠自紛紛相我爾逹人大觀觀萬有<lb/>
區中狹隘真一眯磨堅涅白自古然不必飲牛憎洗耳<lb/>
　　　無渡河<lb/>
無渡河無渡河中有龍門之雪浪天池之洪波上有碧<lb/>
<pb n="KR4d0092_WYG_003-15a"/>
崖之岌嶪下有暗石之嵳峩蛙蚓得志相譏訶况復龍<lb/>
蜃與黿鼉崇朝一舍即我郊黎民一葦平可過無渡河<lb/>
無渡河招招舟子不足信彼亡維楫将柰何<lb/>
　　　自山中歸至登封遂諷髙宰令取峻極中院厨<lb/>
　　　前石鐘板蓋唐人寺記字甚竒麗也<lb/>
呉砧已碎樂生論京江昔沈瘞鶴銘半裁紫陽立砆石<lb/>
考擊化度求金籯乃知金石有厄㑹名碑舊疊長安城<lb/>
頃年醴泉有賢令政譽藹藹多流馨為憐文星足人傑<lb/>
<pb n="KR4d0092_WYG_003-15b"/>
昔皆祔葬陪昭陵壊垣糞壤得顔碣榛丘棘壠求魏徴<lb/>
史訛遂正冲逺字石闕再樹六駿形板圖列籍示過客<lb/>
龜趺螭首羅齊廷後來謬令類俗子輙去其籍人皆懲<lb/>
昔到般舟訪遺跡季海寺記今彫零曉聞晨鐘呼僧粥<lb/>
石磬嘹亮穿雲清徃觀乃是唐短碣大窮索縛乗前楹<lb/>
字形崢嶸筆蕭散逺過名殿諸題經勸僧拂拭置髙壁<lb/>
安知野僧不我聼十年再㳺尚如昔擊拊刻劃将俱平<lb/>
急歸入城諷縣令立使舁至無久停此碑復立非我力<lb/>
<pb n="KR4d0092_WYG_003-16a"/>
竒物久廢天須興<lb/>
　　　有懐都下寒食<lb/>
上國兹晨毎豫逰仙仗繚繞來瀛洲天王髙御寳津樓<lb/>
侍臣壁立環諸侯簫韶引風摇樹羽晴波飛影動宸旒<lb/>
䦨干仙人深霧縠樓前彩䌫繫龍舟錦標霞舉奪日精<lb/>
萬楫競渡馳蛟虬天顔一觧四海春樂嵗已忘凶年憂<lb/>
况今持盈戒欹噐不使逸豫常從流錦帆髙張亦佳耳<lb/>
清汴東注貫揚州<lb/>
<pb n="KR4d0092_WYG_003-16b"/>
　　　真君觀<lb/>
嵩山勝地神仙宅真君獨作嵩山伯<hi>潘師正謂門人曰陶𢎞景為嵩山伯</hi>
<hi>今百年矣扣帝求代帝令舉所知𢎞景舉余矣師正遂尸觧而化</hi>昔聞觧職扣帝閽厭<lb/>
此塵寰年已百天上百年一瞬間下土衮衮多腥羶勞<lb/>
神應念日月走瞑目深哀膏火然潘公欲代復誰舉仙<lb/>
籍題名今㡬傳憶昔元豐已未逰僊泉猶作雨深湫十<lb/>
年新事還堪笑廟貎今祠靈惠侯<hi>真君泉今作廟泉矣道士利其祠禱也</hi>
　　　經史閣<lb/>
<pb n="KR4d0092_WYG_003-17a"/>
　　　　方城范貺富而善教子作經史閣以藏書諸<lb/>
　　　　子皆有時名屬友人曽緯彦文求詩為作此篇<lb/>
隠君扁舟離五湖初聞邑子驚陶朱多金不用五㹀術<lb/>
髙閣惟藏萬巻書牙籖玉軸比四庫縹帙錦囊過五車<lb/>
河間闕遺應復購汲冢蠧簡嗟無餘碧山學士觧傳業<lb/>
黄巻古人相與居謝庭芝蘭信靈秀竇家椿桂皆芬敷<lb/>
朱欄翠瓦照空碧秋山晚林共扶疎寒溪送月出幽谷<lb/>
白雲因風生坐隅道山三館限清禁山中此樂彼所無<lb/>
<pb n="KR4d0092_WYG_003-17b"/>
異時聨華陟嚴近白虎東觀文石渠願待善本校中祕<lb/>
毋令後儒爭魯魚<lb/>
　　　求茶戯丘公美<lb/>
公美方自靈隠來面上灰土衣塵埃自言夜借僧榻眠<lb/>
白日買酒不惜錢半月等得頭水茶欲求善價先還家<lb/>
君不見邊孝先瞌睡晝多眠㸃茶追清興誠與真性便<lb/>
聞君結交素竒偉朋友須求無逆意茍惠上品一斤來<lb/>
庶全見利而思義<lb/>
<pb n="KR4d0092_WYG_003-18a"/>
　　　王彦温多恕許惠葉縣石方尊将以貯酒作詩<lb/>
　　　取之<lb/>
葉山堅石如水蒼斵為大尊重且方斟酌胡能問罍恥<lb/>
獻酬不觧隨觯揚勿言研材用非稱麴糵文章皆伐性<lb/>
請看毛頴不中書寜及時時一中聖月巖老子飲山村<lb/>
但惜田家老瓦盆已刳匏𤓰代杯飲願君持此比窊尊<lb/>
　　　相逄行<lb/>
平生不為輕薄逰故亦未作相逄行尋常木彊畏犯義<lb/>
<pb n="KR4d0092_WYG_003-18b"/>
直欲端彦規後生有客性不覊謂我何泥固太上立德<lb/>
次立功癡兒乃為功名悞顔囬窮凍終何成東山餓夫<lb/>
適自苦君不見白楊依依北邙墓斷碣滅裂礙行路髑<lb/>
髏物化今何為劍鉞雖存委為土癡兒胡為不早悟我<lb/>
聞是言笑不顧摳衣布武出門去杳如乗鸞向煙霧精<lb/>
神流離不自據想像髣髴若神遇果見姣姬拾翠羽縠<lb/>
袂障日揚輕素芙蕖倒影碧波媚薄雲映日光未吐冶<lb/>
容異公行聨娟美無度驚翩翩下烟渚㳺翔嫷将髙舉<lb/>
<pb n="KR4d0092_WYG_003-19a"/>
為憐牽牛久獨處欲觧明璫贈交甫臨行惠我不語意<lb/>
定駕星軿為暮雨<lb/>
　　　崇福宫<hi>崇福乃古太一所治今有太一殿存焉其後有太一泉今此宫頗摧毁</hi>
上都太一臨天街千乗萬騎頻徃廻神崧太一古所治<lb/>
曷日屬車㳺豫來昔年章聖奉𤣥寂離宫萬堵臨崔嵬<lb/>
定陵弓劍隔重嶺金碧渝暗翬鴛摧重門銅獸閉永日<lb/>
靈囿御坐生蒼苔逹官乞開奉祠事肉食罔知真可咍<lb/>
小臣作詩非望幸欲寫萬壑松風哀<lb/>
<pb n="KR4d0092_WYG_003-19b"/>
　　　壁間所掛山水圖<lb/>
老驥無能空在閒苜蓿既飽思行山誰知八幅分向背<lb/>
恍如百里隨躋攀雲煙濛濛心共逺草樹隂隂日将晩<lb/>
一聲幽鳥隔前溪萬古囬春來叠巘凉風彷彿飛清霜<lb/>
奉身九折思王陽嗟我胡為不自愛逐物顛倒輕餘光<lb/>
𤓰籬活計知何日相對無言搔短髪芒鞋竹杖請自在<lb/>
皎皎吾身真匪石<lb/>
　　　聞角歎<lb/>
<pb n="KR4d0092_WYG_003-20a"/>
晚角吟聲正悲嗟爾行道遲遲兮中心有違女心憂傷<lb/>
之人未歸臨岐滿掬淚輕埃變汚泥壮夫安爾為日月<lb/>
挂兩臆厲聲長嗟咨噫吁嘻季世無良巨禦戎無上䇿<lb/>
輔桀盗貨財稽功數俘馘安知閟國歩且要髙官職勇<lb/>
如漢将軍詭道作無益角本胡地樂相聞地遼邈漢家<lb/>
豈無大吕與黄鐘豈無鼙鼓與鉦鐲且欲震軍聲安用<lb/>
胡地角胡不嚴秋闗弓莫使胡人來莫使琵琶之聲過<lb/>
河朔<lb/>
<pb n="KR4d0092_WYG_003-20b"/>
　　　作塞上射獵行<lb/>
塞雲委地如潑墨惡風吹沙變黄黒紫髯将軍柳葉甲<lb/>
銀騣䕶䦨白玉勒鐵林子弟八九千飲馬渡橋過河北<lb/>
沙漠黓地古戰場寸草不生地皮赤将軍指呼令鼓鼙<lb/>
旌斾悠悠動堅壁壮夫露股挟纊温蕃馬鞘脚寒有力<lb/>
龜手荷戈指欲墜氣結氷凌滿須歴前驅蕭蕭近林翳<lb/>
軍聲業業震金革恠狐跳梁罔兩避虎豹驚駭喪膽魄<lb/>
山根淺草枯槎枒隠隠葉下見兎跡武夫張罝四散逐<lb/>
<pb n="KR4d0092_WYG_003-21a"/>
雙兎雌雄中金鏑自云舍矢不失馳手持雙兎有徳色<lb/>
凱旋如殪大兕歸喜非詭遇無所獲常聞武功貴時習<lb/>
忘戰必危欲定國蒐田以時選車徒士卒素練務嚴翼<lb/>
季冬物成農事休民閒庶類亦蕃殖泮上虎臣獻俘馘<lb/>
淮夷攸服逺人格悲夫王澤寖熄多鬼蜮䝉恬白起為<lb/>
民賊君不見長平鬼哭萬人塜擊破秦坑髑髏白<lb/>
　　　贈卜者張生歌張歴陽人也<lb/>
我憶扁舟昔南渡江心忽值蛟龍怒大浪崩騰舞我舟<lb/>
<pb n="KR4d0092_WYG_003-21b"/>
尾脅蜿蜒束吾櫓怒聲如雷雷火烈腥風鼓天天如霧<lb/>
我觀蛟龍等一戱衆面倉惶獨無怖平生忠信天自知<lb/>
死葬江魚未應悞須㬰水天碧鏡淨順風入帆風若御<lb/>
歴陽古岸艤荒亭寒雲澹澹依江樹江南山水天下竒<lb/>
更在江山竒險處朱門玉窻帯青嶂想見君家傍煙嶼<lb/>
我今西來二十年夢寐江南見幽趣夫君何為抱竒術<lb/>
輕去故鄉踏長路胷中秀氣未甘蟄欲繼君平齊季主<lb/>
術髙不肯等閑售惟喜遨逰卜卿輔爾來山郭坐空館<lb/>
<pb n="KR4d0092_WYG_003-22a"/>
憐我困窮為推數閲人多矣君自信歸去來兮余已悟<lb/>
少年飛動已知非老來憂患寜堪顧壮時猶愧不如人<lb/>
豈復衰殘彊馳騖儻來軒冕任去留縱有功名逼遲暮<lb/>
箕山之隂潁水湄二頃荒田安畎畝曲肱飲水吾自樂<lb/>
乗堅齒肥烏足慕吾生貧賤吾自知不解脅肩求貴富<lb/>
我如富貴當蚤得已可通侯封萬户惟有退身可自如<lb/>
造物哀憐應不拒扁舟常繫屋南溪㑹當乗興江南去<lb/>
　　　胡為乎行贈丘公美<lb/>
<pb n="KR4d0092_WYG_003-22b"/>
吁嗟憧憧之民兮何終身不靈耶不能揮毫縻青天耀<lb/>
白日胡為乎布衣韋帶事讀書不能坐窮廬運籌算<lb/>
胡為乎騎馬試劍輕其軀項籍耻作百夫勇禹行舜趣<lb/>
猶賤儒憊乎四支愁五臟不能成功竟何如胡為乎直<lb/>
待臨老空嗟吁盍歸乎來盍歸乎來長橋繫白鯉擺尾<lb/>
向天台風流李北海雄望摩九垓長卿向窮時尚為臨<lb/>
卭咍北邙古墓空蒿萊胡為乎須上黄金臺<lb/>
　　　趙德麟中秋生日<lb/>
<pb n="KR4d0092_WYG_003-23a"/>
中秋月風露凄清光倍潔皓氣澄霄萬象沉孤光散彩<lb/>
繁星滅中秋潮江海鯨波此日髙倒巻東溟蕩平陸逆<lb/>
撼九江翻怒濤治平初年嵗執徐越王國邸生英儒虎<lb/>
腰燕頷巖電目鳯凖犀顱氷雪膚九天月華為爽氣識<lb/>
照古今窺聖秘胷中洞逹不容塵瑩似太華無滓濊浙<lb/>
江潮頭為駿聲名滿㝢縣髙崢嶸詞源落筆波濤動馮<lb/>
夷陽侯皆震驚裕陵求人如不足蒐選羣材起巖谷網<lb/>
羅英雄至四海晚獲天麟在王族除書令上芸香閣中<lb/>
<pb n="KR4d0092_WYG_003-23b"/>
秘校讎専筆削辭榮寜作卿寺僚外遷肯入諸侯幕人<lb/>
嗟官冷久淹囬我知觧養王佐才聖朝方欲相宗室黒<lb/>
頭作公坐三台年年特班謝明主寳床禮物來傍午兩<lb/>
軍戱伎候掖門馬首迎歸入公府我雖無能世或取尚<lb/>
可與君為詔語<lb/>
　　　以古畫觀音易眉子石硯歌<lb/>
疇昔翰林蘇謫仙溪藤寫贈眉石篇<hi>先生頃于南京嘗寫此篇贈廌</hi>欲<lb/>
尋此硯副此什婺源煙水空茫然君家寳硯多竒石一<lb/>
<pb n="KR4d0092_WYG_003-24a"/>
一𤣥圭與蒼璧此硯初來衆硯疑厠居末品真可惜寳<lb/>
林大士千億身吾家古畫妙入神欲持吾畫易君硯庶<lb/>
幾速證西來因我持君硯復何為嵩山之陽潁水湄茹<lb/>
藜咀藿坐蓬蓽潄流枕石書新詩萬事推遷皆傳舍世<lb/>
間孰是常存者畫硯伊余聊税駕<lb/>
　　　冽泉亭詩<lb/>
古井嵌空下如屋寒泉馥冽甘如飴昔人傳是龍蜃窟<lb/>
睡未千歳人不疑雲蒸每見飛靂火沉綆或惹髯間氂<lb/>
<pb n="KR4d0092_WYG_003-24b"/>
安得海奴秉犀炬乘月夜照窺端倪<lb/>
　　　東湖詩<lb/>
翠荇弄水時出沒紫蓴浸滑涎蜿蜒川光遙接行潦前野<lb/>
氣空濶浮寒烟常思郢客解刺舡豈解乘槎上青天又思吾兒<lb/>
能測淵豈能奪得驪頷蠙上昇却回復入海只恐澄海為桑田<lb/>
　　　對春二首<lb/>
半隂半晴惱亂我不禁春意惟殢春黄鶯丁寜舌初轉楊花<lb/>
輕盈來弄人東家鞦韆多美女舞腰娉婷衣金縷彩索徘徊漸<lb/>
<pb n="KR4d0092_WYG_003-25a"/>
漸髙墻頭見人羞欲住栁下誰家薄媚郎立馬昻頭不肯去<lb/>
一㸃兩㸃催花雨章臺走馬無塵土少年去老能幾時<lb/>
買笑金錢不須數髙陽酒徒多白髪長安佳妓今老嫗<lb/>
共君把酒莫厭多作意彊作青春主文章放行多氣焰<lb/>
筆畫把捉無精神願得神王如六通日寫萬巻酬青春<lb/>
　　　某頃元祐三年春禮部不第䝉東坡先生送之<lb/>
　　　以詩黄魯直諸公皆有和詩今年秋復下第將<lb/>
　　　歸耕潁川輒次前韻上呈編史内翰先生及乞<lb/>
<pb n="KR4d0092_WYG_003-25b"/>
　　　諸公一篇以榮林泉不勝幸甚<lb/>
半生虛老太平日一日不知人不識鬢毛斑斑黒無幾<lb/>
漸與布衣為一色平時功名衆所料數竒辜負師友責<lb/>
世為長物窮且忍靜看諸公樹勛徳欲持牛衣歸潁川<lb/>
結廬抱耒箕隗前祗將殘齡學農圃試問瀛洲紫府仙<lb/>
　　　精思觀崔道士授劍栢中劍常吼若雷<lb/>
隂隂老栢森庭牖外脱中空若虚缶崔仙授劍栢遂神<lb/>
劍氣騰天劍聲吼頃年天師受丹訣此地精思嵗華久<lb/>
<pb n="KR4d0092_WYG_003-26a"/>
玉函金匱發靈崖因使隂符誣虎口<hi>張天師道陵得九丹之訣於崖下於</hi>
<hi>此地精思累年然後得之云</hi>殿中真人道𤣥筆筆妙飛揚傳不朽霜<lb/>
髮羽人逢白叟間嵗巳聞踰九九神游八極吾所願道<lb/>
骨仙風愧無有欲賦大鵬思子微恐爾年齡亦為偶<hi>梁觀</hi>
<hi>主八十三嵗</hi>
　　　張居士歌<hi>并序</hi>
　　　　張居士名拱字輔之誠信孝謹之士昔遇異人以<lb/>
　　　　蒸棗七枚食之云餌此當終身不食拱始疑而<lb/>
<pb n="KR4d0092_WYG_003-26b"/>
　　　　漫食之果絶粒二年行步輕㨗神氣冲澈拱云<lb/>
　　　　欲不食則便可不食不問久近欲食則日可兼<lb/>
　　　　壯者之食五人亦未嘗飫也拱善醫世家京師<lb/>
　　　　龔章之甥龔夬之表兄也<lb/>
凡夫㝠㝠不知曉刼塵流浪如沙掃上天宫闕隔青雲<lb/>
九原壠墓空秋草神仙有意憐下土獨取颷車出三島<lb/>
張翁陋巷貧且賢簞餉瓢漿久懐寳羽客飛來自何所<lb/>
蓬蓽相迎笑相勞髙談妙理妙道本定是青牛度關老<lb/>
<pb n="KR4d0092_WYG_003-27a"/>
仙丹無形有真氣一視傳靈入凡棗聊分七棗遺張翁<lb/>
一餌云充千嵗飽張公不食今㡬年齒如兒童顔色好<lb/>
我聞神仙本無滓諸漏皆空體𤣥道姑射神人飲風露<lb/>
淮南鷄犬依丹竈真詮自然本簡易不在勞形勤補腦<lb/>
封山航海漫殫費葉衣草茹空枯槁况乃紛紛五濁世<lb/>
粒食火化常熱惱余苦風塵衰太早緑髪蒼蒼半𤣥縞<lb/>
青春堂堂暗中去常恐餘生似潢潦何當刀圭借殘齡<lb/>
相與神㳺超八表<lb/>
<pb n="KR4d0092_WYG_003-27b"/>
　　　鍾山鐘<lb/>
延平雙劍朝豐城鍾山之鐘挾以行延平春浪拂天地<lb/>
左右兩龍雷火鳴建隆真人君八極河伯效珍寳鐘出<lb/>
不似汾睢發鼎光泛泛逆流浮萬鎰詔賜閶闔濯龍宫<lb/>
聲掩景陽聞九重吾聞此鐘亦神物獨肯寒溪就埋沒<lb/>
　　　舞陽令祝樂天再任<lb/>
庚寅十月二十五曉分黒帝臨丹府怒來鞭掠玉麒麟<lb/>
下降英靈佐明主廬江從此生竒賢便是竒人祝樂天<lb/>
<pb n="KR4d0092_WYG_003-28a"/>
鼎沸絃歌一百里雙鳬舞水又三年部民共獻長生酒<lb/>
鸞鶴荘椿只依舊我詠蟠桃别有春何須更祝人間夀<lb/>
　　　元祐六年夏自陽翟之睢陽迓翰林蘇公自杞<lb/>
　　　放舟至宋<lb/>
發軔嵩麓背煙巖觧維水程仍二三杞邦想見舊風烈<lb/>
許邑自知誠子男天地憂懐真過計文獻不足良可慚<lb/>
放舟適未覯君子白頭終期老江潭<lb/>
　　　擬楚詞<hi>并序</hi>
<pb n="KR4d0092_WYG_003-28b"/>
　　　　段文饒道充蒲城人也訪余於京師時道充将<lb/>
　　　　歸隠於渭濱故作楚人之詞以勸其歸其詞曰<lb/>
匠執斤兮道周稱百尋以弗用兮谷之幽屈輪囷以為<lb/>
杯兮孰謂賢於杞柳揉吾性以矯真兮寜全夭以為夀<lb/>
樂吾樂兮樂不汝違樂不汝違兮盍歸乎來哉犀何尤<lb/>
兮以角累象何咎兮齒為烖童牛夭兮職騂剛而繭栗<lb/>
龜告猶以灼兆兮寜泥中以曵尾珠綴旒兮悔夜光不<lb/>
祥玉為圭瑞兮痛山輝之為殃樂吾樂兮樂不汝違樂<lb/>
<pb n="KR4d0092_WYG_003-29a"/>
不汝違兮盍歸乎來哉蘭九畹兮芬薌芝三秀兮焜煌<lb/>
山嵸嵸兮呈姿川溶溶兮摇光風駃駃兮歴楯雲繽繽<lb/>
兮度梁葯為衣兮薜為裳椒為醴兮桂為漿樂吾樂兮<lb/>
樂不汝違樂不汝違兮盍歸乎來哉<lb/>
　　　嗟美人詞<lb/>
　　　　樞宻直學士劉公希道久遷於外元祐天子<lb/>
　　　　方欲大用於朝而公薨余心哀之故作嗟美<lb/>
　　　　人詞以弔之<lb/>
<pb n="KR4d0092_WYG_003-29b"/>
嗟美人兮何之撫千禩兮增悲咎司命之匪仁兮弗庇<lb/>
下民故嗇數於令人兮俾弗儷乎常期既闓端之引大<lb/>
復柅止而縶維仰天衢而願騁兮羗為惠之罔終嗟美<lb/>
人兮懐思閟靈修而自珍兮寜燕婉而倚巾彼鵜鴂之<lb/>
早鳴兮欲衆芳之隕衰亮汝懐之匪良兮喜佳卉之具<lb/>
腓靈芝遑恤汝以自芳兮亦三秀而呈姿候蟲呻吟而<lb/>
競秋兮熠燿夕飛而流光蚊角翼而虎噬兮或負岳而<lb/>
成雷俄嵗運之徂征兮復爾齡之㡬何彼大椿之先秋<lb/>
<pb n="KR4d0092_WYG_003-30a"/>
兮意松栢之後凋屬嵗寒之太甚兮雪霜窘而煩威春<lb/>
歸來兮𤾉谷温條風發兮百卉菲土泉閉兮崔嵬獨𤣥<lb/>
黄兮就萎委長年兮澗濱匠初顧兮弗辰感佳時兮嗟<lb/>
美人蜕遺榮兮上賓天我籲天兮九閽如可贖兮百身<lb/>
　　　驪山歌<hi>案此詩從宋文鑑補載</hi>
君門如天深九重君王如帝坐法宫人生難處是安穩<lb/>
何為來此驪山中複道連雲接金闕樓觀隠隠横翠紅<lb/>
林深谷暗迷八駿朝東暮西勞六龍六龍西幸峩眉棧<lb/>
<pb n="KR4d0092_WYG_003-30b"/>
悲風便入華清院霓裳蕭散羽衣空麋鹿來逰墟市變<lb/>
我上朝元春半老滿地落花人不掃羯鼓樓髙掛夕陽<lb/>
長生殿古生青草可憐呉楚兩醯雞築臺未就巳堪悲<lb/>
長楊五柞漢幸免江都樓成隋自迷由來流連多喪德<lb/>
宴安鴆毒因奢惑三風十愆古所戒不必驪山可亡國<lb/>
　　　觀呉正獻真<hi>案此詩從宋詩紀事補載</hi>
次公不許畫麒麟孝宣妙選知名臣拜公之像想風度<lb/>
乃是雲臺子顔之文孫元豐天子建原廟玉宇萬棟臨<lb/>
<pb n="KR4d0092_WYG_003-31a"/>
端門累朝名臣儼冠劍列聖御坐開乾坤修廊祕殿鎻<lb/>
春色彷彿音容皆駿奔相君相業皆元元旂常彛鼎定<lb/>
書勛儀形在歿侍神考英氣噩噩凝天閽嗣皇方思服<lb/>
<hi>原闕</hi>美欲考辟公觀列文君傳兹圖落人世世人遂得知<lb/>
瑜璠吾知袁公固有後能平楚獄竟無寃召公甘棠猶<lb/>
不伐衛武之德誰能諼君不見温公之像滿人間願廣<lb/>
此圖令並傳<lb/>
</p>
<p>
</p>
  </div>
</body>
</text>
</TEI>
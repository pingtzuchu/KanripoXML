<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0092_WYG_000-1a"/>
欽定四庫全書　　　　　集部三<lb/>
　提要<lb/>
　　濟南集八巻　　　　　别集類二<hi>宋</hi>
　　　　<hi>臣</hi>等謹案濟南集八巻宋李廌撰廌有徳隅<lb/>
　　　　齋畵品已著録文獻通考載廌濟南集二十<lb/>
　　　　巻而當時又名曰月巖集周紫芝太倉稊米<lb/>
　　　　集有書月巖集後一篇稱滑臺劉徳秀借本<lb/>
　　　　於妙香寮始得見之惟文粹中載遺文一巻<lb/>
<pb n="KR4d0092_WYG_000-1b"/>
　　　　而已永樂大典修於明初其時原集尚存所<lb/>
　　　　收頗夥採掇編輯十尚得其四五蓋亦僅而<lb/>
　　　　得存矣廌才氣洋溢其文章條暢曲折辯而<lb/>
　　　　中理大畧與蘇軾相近故軾稱其筆墨瀾翻<lb/>
　　　　有飛沙走石之勢李之儀稱其如大川東注<lb/>
　　　　晝夜不息不至於海不止周紫芝亦云自非<lb/>
　　　　豪邁英傑之氣過人十倍其發為文詞何以<lb/>
　　　　痛快若是蓋其兀奡奔放誠所謂不覊之才<lb/>
<pb n="KR4d0092_WYG_000-2a"/>
　　　　　馳驟於秦觀張耒之間未遽歩其後塵也史<lb/>
　　　　　又稱喜論古今治亂嘗上忠諫書忠厚論又<lb/>
　　　　　兵鑒二萬言今所存兵法竒正將才將心諸<lb/>
　　　　　篇蓋即所上兵鑒中之數首其議論竒偉尤<lb/>
　　　　　多可取固與局促轅下者異焉案吕本中紫<lb/>
　　　　　微詩話極稱廌贈汝州太守詩而今不見此<lb/>
　　　　　首又其祭蘇軾文所云皇天后土鑒一生忠<lb/>
　　　　　義之心名山大川還萬古英靈之氣者當時<lb/>
<pb n="KR4d0092_WYG_000-2b"/>
　　　　　傳誦海内而亦不見其全篇則其詩文之湮<lb/>
　　　　　沒者固已不少其存而未佚者固尤足稱矣<lb/>
　　　　　乾隆四十六年三月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
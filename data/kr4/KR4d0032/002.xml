<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>祖英集巻下</head> <lb/>
    <p>
<pb n="KR4d0032_WYG_002-1a"/>
欽定四庫全書<lb/>
　祖英集巻下<lb/>
　　　　　　　　　　　　宋　釋重顯　撰<lb/>
　　三寶讃<hi>并序</hi>
予天禧中寓迹靈隠與寶真禪者為友或游或處固以<lb/>
道義相揖投報相襲泠泠然自樂天常之性也一日真<lb/>
公謂予曰愚近偶作三寶讃三十韻宜請賡唱因披閲<lb/>
加嘆率爾而繼之類蝕木也俄屬分飛吴楚將二十載<lb/>
<pb n="KR4d0032_WYG_002-1b"/>
殊不復記憶真公不以事曠誠隔逺逺附僧如衍而至<lb/>
再窺荒斐愧慰多集且夫聖人之立言也必朕虚必冥<lb/>
奥使文外之士同振古風垂千萬世又焉知來者及之<lb/>
不及道在其中也斯之賛辭曾不沽不待但遐仰覺皇<lb/>
宗致禪徒告而行之得不曲為序引<lb/>
　　佛寶<lb/>
甘蔗流苗應刹塵覺場高發利生因紫金蓮捧千輪足<lb/>
白玉毫飛萬徳身孤立大方資定惠等觀含類捨慈親<lb/>
<pb n="KR4d0032_WYG_002-2a"/>
挨星相好中天主匝地名聞出世人螺髪右旋仙島碧<lb/>
月眉斜印海門新鸞翔鳳舞非殊品象轉龍蟠絶比倫<lb/>
瓔絡聚中騰瑞色花鬘影裏奪芳春慈儀戀望知何極<lb/>
梵徳言辭莫可陳胷字杳分無量義頂珠常照百由旬<lb/>
雙林孰謂歸圓寂坐斷乾坤日見真<lb/>
　　法寶<lb/>
後得智生功徳聚大悲留演潤禽魚貫花雖自科千品<lb/>
標月還歸理一如過量刼應期廣布刹那心合未忘書<lb/>
<pb n="KR4d0032_WYG_002-2b"/>
四衢道内抛紅焰五欲波中綻白蕖排斥衆魔登壽域<lb/>
引攜諸子下安車義天星象熒熒也辭海波瀾浩浩歟<lb/>
違背此恩難拯拔遭逢末世豈躊躇聞來半偈須相斆<lb/>
惜去全身莫共居飛辯恨曾虧激問頥幽欣且免長噓<lb/>
生生頂奉輝心鏡廓照塵勞信有餘<lb/>
　　僧寶<lb/>
方袍圓頂義何宣續焰千燈豈小縁花雨座前猶滯相<lb/>
虎馴庵畔尚稽詮巖栖塚宿難依望鶴貌雲心迥灑然<lb/>
<pb n="KR4d0032_WYG_002-3a"/>
寶杖夜鳴寒嶠月銅瓶秋潄碧潭煙名標練若澄諠猾<lb/>
迹念昬衢警睡眠林下雅為方外客人間堪作火中蓮<lb/>
情高不是超三際道在非同入四禪浮世勉誰知逝水<lb/>
深峯甘自聼飛泉苾蒭草馥僧祇後玳瑁盂傳古佛先<lb/>
珍重覺皇有真子坤維高步列金田<lb/>
　　夏寄辯禪者山房<lb/>
枕簟雲作屏必固黄金宅軒窻月為晝豈止虛生白麟<lb/>
龍愧頭角鵰鶚慙羽翮庶擬羣類心在寛如在窄<lb/>
<pb n="KR4d0032_WYG_002-3b"/>
　　和錢太博見寄覔山藥<hi>二首</hi>
文柄誰持合自持憂民風槩乍清羸禪林草藥如為效<lb/>
願見皇家急詔時<lb/>
聖君鴻業在扶持日角龍章固不羸摛藻玉堂歸未晩<lb/>
百花開赴御筵時<lb/>
　　送錢太博應賢良選<lb/>
賢才當召試彪炳對吾君千古不遺恨八元應主文岸<lb/>
花明列斾天籟拂㣲雲後夜觀垂象中台位已分<lb/>
<pb n="KR4d0032_WYG_002-4a"/>
　　荅天童新和尚<lb/>
中峯深且寒欹接海邊島松凋不死枝花坼未萌草飛<lb/>
瀑吼蛟宮幽徑分鳥道伊余空寂徒浮光寄枯槁冥遊<lb/>
天地間誰兮可尋討孤立雲霞外誰兮可長保兹來仁<lb/>
者來還稱太白老荷䇿扣巖扃重席展懷抱示我商頌<lb/>
清休誇郢歌好報投慙抒辭難以論嘉藻<lb/>
　　和頌<lb/>
玲瓏巖古寺冠乎明越境海眼通洌泉天心聳危嶺嘗<lb/>
<pb n="KR4d0032_WYG_002-4b"/>
游興未闌遐想神忽凝彼士真覺雄相鄰不孤迥吾愛<lb/>
濟横流孰云煩慮屏吾愛整頺綱豈止浮根靜棲梧瑞<lb/>
九包追風駿十影顧我不爭衡與誰閒鬭茗乗時既磊<lb/>
落照世非昬暝佇為王者師三千統摩頂<lb/>
　　贈别太臻禪者<lb/>
武陵山水何祕䆳元化功兮不容易壇曾善巻韜龍光<lb/>
洞亦桃花副麟趾仍思昔日吾祖浩浩提綱宗消息曠<lb/>
斷寰宇空又聞高大舜讓公器祥瑞却生蘆葦叢人由<lb/>
<pb n="KR4d0032_WYG_002-5a"/>
境兮㝠道徳境有人兮分玉石臻禪本自偃殊方忽向<lb/>
其中誕孤跡迢迢海甸來尋我一十二年同冷坐羽翼<lb/>
摶風今是時拂盡天雲乃飛過<lb/>
　　雲門俱字<lb/>
百草頭何太極重與禪徒下錐刺雲門俱字好㕘詳雪<lb/>
峯輥毬亦端的黛非青兮藍一色辰錦砂兮敢言赤紫<lb/>
羅帳裏有真珠曹溪路上生荆棘還㑹麽此時若不究<lb/>
根源直向當來問彌勒<lb/>
<pb n="KR4d0032_WYG_002-5b"/>
　　僧問四賔主因而有頌頌之<lb/>
如何是賔中賔云滿面埃塵又曰噫<lb/>
　　頌<lb/>
賔中之賔少喜多瞑丈夫壯志當付何人　如何是賔<lb/>
中主云兆分其五又曰引<lb/>
　　頌<lb/>
賔中之主𤣥沙猛虎半合半開唯自相許　如何是主<lb/>
中賔云月帶重輪又曰收<lb/>
<pb n="KR4d0032_WYG_002-6a"/>
　　頌<lb/>
主中之賔温故知新互換相照師子嚬呻　如何是主<lb/>
中主云大千揑聚又曰掲<lb/>
　　頌<lb/>
主中之主正令齊舉長劒倚天誰敢當禦<lb/>
　　都頌<lb/>
賔主分不分顢頇絶異聞解布勞生手寄言來白雲<lb/>
　　令僧把衲<lb/>
<pb n="KR4d0032_WYG_002-6b"/>
七八既難直須教透來不在前去不在後麤細自㸔𦂳<lb/>
緩相就一日圓成呈似君想得諸方未知有<lb/>
　　送知一入京兼簡清河從事<lb/>
六月干江水似秋片㠶高挂岸雲收行行莫謂朝天闕<lb/>
況倚文星在巨舟<lb/>
　　送徳珉山主<lb/>
溪山春色映雲袍愛住隍城意轉高翻笑忘機自安者<lb/>
不能垂手入塵勞<lb/>
<pb n="KR4d0032_WYG_002-7a"/>
　　送僧<hi>二首</hi>
紅芍藥邊方舞蝶碧梧桐裏正啼鶯離亭不折依依栁<lb/>
況有春山送又迎<lb/>
祖域高親日未央家林歸去意何長舊交不識初相見<lb/>
曾振滄溟奪夜光<lb/>
　　送崇已闍黎歸天台<lb/>
石橋雲瀑冷相侵蘚徑蘿龕入更深却羨搘笻逺歸去<lb/>
半千尊者是知音<lb/>
<pb n="KR4d0032_WYG_002-7b"/>
　　送邃悟上人之㑹稽<lb/>
百越江山冠九州如屏還媿謾相襃惠休此去多吟賞<lb/>
嬴得清風價轉高<lb/>
　　送僧<hi>四首</hi>
乗興飛㠶别翠峯水光春盡冷涵空到人若問曹溪意<lb/>
祇報盧能在下風<lb/>
禪石飛流濺碧莎利生還喜下雲坡途中若立三千客<lb/>
剔起眉毛不在多<lb/>
<pb n="KR4d0032_WYG_002-8a"/>
栴檀林裏振金毛四顧清風拂幾遭曾許全威作雲雨<lb/>
不知何處是塵勞<lb/>
雲衣輕拂下層巒松檜生風觸袖寒誰問親游乳峯意<lb/>
百千年後與誰㸔<lb/>
　　寄員外黄君<lb/>
碧岫層層列杳冥漣漪環遶賁寒青韜藏未識古君子<lb/>
空仰嘉聲過洞庭<lb/>
　　送僧<lb/>
<pb n="KR4d0032_WYG_002-8b"/>
五色祥麟白月輪乗時應不念離羣松根石上未歸日<lb/>
誰㸔暮山飛斷雲<lb/>
　　寄劉秀才<lb/>
逺逺飛來一幅書愈風誠重復何如相逢相見未期日<lb/>
目斷千山挿大虛<lb/>
　　送僧<lb/>
古之别今之别目對春江倚寥泬三樹兩樹啼斷猿千<lb/>
峯萬峯落殘雪花濛濛雨濛濛坤維步步生清風<lb/>
<pb n="KR4d0032_WYG_002-9a"/>
　　聞百舌鳥送僧<lb/>
曾來芳樹幾回飛煙靄栁晴又見伊巧語向人莫相笑<lb/>
知音知後更誰知<lb/>
　　送中座主入廣<lb/>
舶主船中寄恵持雲霞無跡共依依海山見説多嘉賞<lb/>
莫便因循忘却歸<lb/>
　　送隴西秀才入京<lb/>
國器難藏孰可知攜來書劒莫遲遲明年桂籍登文陣<lb/>
<pb n="KR4d0032_WYG_002-9b"/>
奪取龍頭更是誰<lb/>
　　送僧<lb/>
靈殘春島路迢迢水靜雲開見碧霄别後誰同此深意<lb/>
祇應孤月共寥寥<lb/>
　　因仰山氣毬頌<lb/>
四大假合非虛妄儱儱侗侗為一相東西南北不相知<lb/>
留與衲僧作牓様<lb/>
　　赴翠峯請别靈隠禪師<lb/>
<pb n="KR4d0032_WYG_002-10a"/>
臨行情緒懶開言提唱宗乗亦是閒珍重𨗳師并海衆<lb/>
不勝依戀向靈山<lb/>
　　送僧歸閩<lb/>
雪老當年曾入嶺真禪今日又思鄉孤㠶隠隠曾唯我<lb/>
月照夜濤空𣺌茫<lb/>
　　送僧<lb/>
春風<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>花正飛紅霞碧靄籠高低越山日暮少林客<lb/>
應聼子規深夜啼<lb/>
<pb n="KR4d0032_WYG_002-10b"/>
　　寄陳悅秀才<lb/>
水中得火㫖何深握草由來不是金莫道莊生解齊物<lb/>
幾人窮極到無心<lb/>
　　寄錢唐觀音朋山主<lb/>
逺念依依闕附書還同秋水淡相於沖雲況是曾無定<lb/>
幾掩寒蟾出太虛<lb/>
　　送僧<lb/>
極目春光水照空岸莎汀草碧茸茸三千里外生靈望<lb/>
<pb n="KR4d0032_WYG_002-11a"/>
獨倚寒藤振祖風<lb/>
　　春日示衆<hi>二首</hi>
門外春將半閒花處處開山童不用折幽鳥自銜來<lb/>
門外春將半閒花處處開山童曾折後幽鳥不銜來<lb/>
　　寄烏龍長老<lb/>
雪帶煙雲冷不開相思無復上高臺江山況是數千里<lb/>
只聴嘉聲動地來<lb/>
　　寄太平端和尚<lb/>
<pb n="KR4d0032_WYG_002-11b"/>
千朶危巖杳靄間石房長帶瀑聲寒鳥啼花發尋常事<lb/>
松本青青雪裏㸔<lb/>
　　送僧<lb/>
千峯雨雪時别我情何極不知天地間更有誰相識<lb/>
　　因官人請陞座<lb/>
曉天雲靜冷涵霜滿檻風清敵夜光莫謂座間人不識<lb/>
孤明孤影射虚堂<lb/>
　　因金鵝和尚語藥病<lb/>
<pb n="KR4d0032_WYG_002-12a"/>
藥病相治見最難百重關鏁太無端金鵝道者來相訪<lb/>
學海波瀾一夜乾<lb/>
　　賦沖雲鷂送僧<lb/>
側翼雄飛天勢闊電閃星流太輕脱南北東西相對看<lb/>
千里萬里阿喇喇<lb/>
　　風幡競辨<hi>二首</hi>
不是幡兮不是風衲僧於此作流通渡河用筏尋常事<lb/>
南山燒炭北山紅<lb/>
<pb n="KR4d0032_WYG_002-12b"/>
不是風幡何處著新開作者曾拈却如今懵憧癡禪和<lb/>
謾道𤣥𤣥為獨脚<lb/>
　　漁父<lb/>
春光冉冉岸煙輕水面無風釣艇横千尺絲綸在方寸<lb/>
不知何處得鯤鯨<lb/>
　　牧童<lb/>
嘔啊唱與那鳴咿百草拈來鬭不知日晩騎牛未歸去<lb/>
指前坡笑又噓嚱<lb/>
<pb n="KR4d0032_WYG_002-13a"/>
　　送僧<lb/>
嵓房高下折寒梅極目寥寥雁影回相别相逢竟何事<lb/>
一聲江上發春雷<lb/>
　　寄天童凝和尚<lb/>
經旬抱疾阻春霖莎砌重重蘚暈侵曾約偕游未能得<lb/>
暮山空鎖碧雲深<lb/>
　　送僧入城<lb/>
雲籠碧嶂月籠臺此去城中早晩迴不為佛光謁韓愈<lb/>
<pb n="KR4d0032_WYG_002-13b"/>
問君何事出山來<lb/>
　　病中寄諸化主<lb/>
雪裏梅花見早春東西南北路行人不知何處圓蟾夜<lb/>
同念山頭老病身<lb/>
　　和于秘丞見召之什<hi>二首</hi>
民瘼求來吏放閒萬家深夜啓重關齋中既是清涼國<lb/>
應笑支公别買山<lb/>
垂垂甘自養衰殘度嵗無人到竹關何幸文星枉嘉什<lb/>
<pb n="KR4d0032_WYG_002-14a"/>
殷勤相喚出層山<lb/>
　　和王殿直見寄<hi>二首</hi>
華野非殊古所難得安閒處未為安大方無外誰相到<lb/>
空笑重雲鏁碧巒<lb/>
清風凜凜字人官堪對彌天釋道安不日歸朝狎鴛鷺<lb/>
也須音問寄層巒<lb/>
　　送僧<lb/>
澄江依棹碧光流風冷蒹葭雨乍收别夜新吟許誰約<lb/>
<pb n="KR4d0032_WYG_002-14b"/>
白蘋汀上月陵秋<lb/>
　　送僧歸永嘉<lb/>
韶石曾披此性靈三年孤與急流爭永嘉舊隠今歸去<lb/>
堪聴海濤中夜聲<lb/>
　　兔角拄杖<lb/>
少室傳來兔角杖千聖護持為頂相虎踞龍蟠勢未休<lb/>
雲影山形冷相向有時閒倚在虚堂寥寥匝地凝秋霜<lb/>
有時大作師子吼徳嶠臨際何茫茫今日提來還不惜<lb/>
<pb n="KR4d0032_WYG_002-15a"/>
分明普示諸知識解拈天下任横行高振風規有何極<lb/>
　　送從吉禪者<lb/>
君不見行路難亦容易握草為金不為貴難曾平地湧<lb/>
波瀾易復到處列祥瑞堪笑堪悲能幾幾天上人間立<lb/>
高軌兄弟十字越參星一義同心淡秋水因憶韶陽古<lb/>
風骨石火電光遲出沒隔身之句是程途扣門之問非<lb/>
窠窟殷勤報君君記取方外周游看爪距虎狼叢不遇<lb/>
知音剔起眉毛便歸去<lb/>
<pb n="KR4d0032_WYG_002-15b"/>
　　寄承天長老<lb/>
道義相資復是誰巖房深夜思遲遲海山雲靜見孤月<lb/>
高照婺城人不知<lb/>
　　送僧<lb/>
古路枝分列洲渚綱兮領兮若為舉病眼方開忽送人<lb/>
落花驚斷山禽語親禪客親禪客行復行獨步坤維消<lb/>
此情<lb/>
　　送因大師<lb/>
<pb n="KR4d0032_WYG_002-16a"/>
瘦藤清到紫方袍閒步坤維意轉高若到慎江人借問<lb/>
金輪王子是吾曹<lb/>
　　送實師弟<lb/>
天倫曾重意難分爭奈孤蹤若斷雲去去休同亮禪者<lb/>
西山一入杳無聞<lb/>
　　送新茶<hi>二首</hi>
元化功深陸羽知雨前微露見鎗旗收來獻佛餘堪惜<lb/>
不寄詩家復寄誰<lb/>
<pb n="KR4d0032_WYG_002-16b"/>
乗春雀舌上高名龍麝相資笑解酲莫訝山家少為送<lb/>
鄭都官謂草中英<lb/>
　　賦月生雲際送誠監寺<lb/>
皎潔離雲鶴夢時孤光還與雪相宜金盂後夜重垂影<lb/>
拂盡天風不自知<lb/>
　　送僧之金華兼簡周屯田<lb/>
瘦藤輕屨蘚衣并路過危峯截杳冥若到金華拂雲霧<lb/>
不應容易見文星<lb/>
<pb n="KR4d0032_WYG_002-17a"/>
　　送僧之永嘉<lb/>
故園不是阻天涯花木光中見獨歸蜃水鄞江人莫問<lb/>
月分春浪冷依依<lb/>
　　寄送疑長老<lb/>
徳不孤兮必有鄰四明留住是因循如今高步錢塘境<lb/>
只許靈山箇老人<lb/>
　　放白鷴<lb/>
朱冠首戢雪為毛不近鸞凰意亦高放你雲林莫迴首<lb/>
<pb n="KR4d0032_WYG_002-17b"/>
如今何處是仙曹<lb/>
　　喜禪人迴山<lb/>
别我遊方意未論缾盂還喜到雲根舊巖房有安禪石<lb/>
再折松枝拂蘚痕<lb/>
　　送僧<lb/>
七尺巖藤握便行舊山歸去幾多程相逢忽問迢迢意<lb/>
應發春雷動地聲<lb/>
　　送僧歸天童<lb/>
<pb n="KR4d0032_WYG_002-18a"/>
峩峩太白峯倚翠列霄漢羨君乗興歸凭欄與誰看<lb/>
　　和曾推官示嘉遁之什<lb/>
少微星出古風還匝地聲光不掩關三館峻遷同陌路<lb/>
九華高卧是蓬山巖莎步入祥麟稳海樹飛求白鳳閒<lb/>
祗恐致君休未得蒲輪重到薜蘿間<lb/>
　　經古堰偶作<lb/>
出城四十里古堰若天外飛棹清淺中孤影自相對<lb/>
　　謝張太保見訪<lb/>
<pb n="KR4d0032_WYG_002-18b"/>
老病還同葉半凋經旬門掩夜蕭蕭海城都䕶曾垂訪<lb/>
一片清風慰寂寥<lb/>
　　送宗朴禪者<lb/>
洞庭乳竇皆泉石抱疾何縁寄幽跡曾列狂機一二三<lb/>
東山西嶺非相識屈指嚬眉不可尋雲飛雨散空沈沈<lb/>
如今轉覺流年隔强把冥悰苦搜索縱止言欺白雪辭<lb/>
寧忘笑與黄梅客朴禪者朴禪者珠月有光慙照夜<lb/>
　　送尚辭<lb/>
<pb n="KR4d0032_WYG_002-19a"/>
浮圖之子履道為貴天兮地兮何泰何否動無飾非靜<lb/>
還雕偽辭也云行後生可畏<lb/>
　　歌寄留英禪徳<lb/>
當時臨際辭黄蘗或指河南或河北英禪此日下中峯<lb/>
機案曾焚笑仍則九包一角慙稱瑞導月觀星亦非意<lb/>
爭以韶陽振古風半途未肯還希冀歸去來歸去來飛<lb/>
泉浩浩聲如雷<lb/>
　　送小師元賁<lb/>
<pb n="KR4d0032_WYG_002-19b"/>
愧爾求師為吾弟子學雖無聞道亦可擬平飛辯月照<lb/>
復流水斯意斯言兮如不忘行行<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>兮步蘭芷<hi>善應殊宗</hi>
<hi>吾不知也思之</hi>
　　送文佶歸廬岳<lb/>
春色未深興無遲早缾謝九江峯尋五老到日攀蘿獨<lb/>
上時依依莫忘海山腦<lb/>
　　送侃禪者之丹丘<lb/>
石橋多古跡路嶮少人過如同白日閒冷擁青苔坐寒<lb/>
<pb n="KR4d0032_WYG_002-20a"/>
老若相逢為吾略嘲破<lb/>
　　送實山主<lb/>
野水春山風光極目千里萬里太遲太速絶域澄澄兮<lb/>
非犀炬可照希聲杳杳兮非鳳膠可續葉落花開知不<lb/>
知人天景行為高躅<lb/>
　　示衆<lb/>
了角女子白頭絲報你諸方作者知借問住山何境界<lb/>
春風<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>春鳥喧喧翠峯不能助發心印却是他傳<lb/>
<pb n="KR4d0032_WYG_002-20b"/>
　　和范監簿<lb/>
吏散簾垂思莫窮山光溪影恣相容誰誇靖節偏栽栁<lb/>
自笑隠居高聴松丹闕尚遙芝檢密訟庭閒列蘚花重<lb/>
巖間野客雖多病終再攜笻謁士龍<lb/>
　　又<lb/>
品彚不自適善政還可得縣樓清夜上島月思雲侵誰<lb/>
有古菱花照此真宰心<lb/>
　　因香巖和尚<lb/>
<pb n="KR4d0032_WYG_002-21a"/>
我有一機禪子湏知爍迦羅眼摠是膠黐若人借問伏<lb/>
惟伏惟<lb/>
　　送雄直嵗<lb/>
罷㕘還欲勘諸方竿木隨身不易當<hi>是則隨行非則擒下</hi>飜憶古<lb/>
來興化老主賔用盡力牽羊<lb/>
　　為道日損<lb/>
二分光隂二早過靈臺一㸃不揩磨貪生逐日區區去<lb/>
喚不迴頭爭奈何<lb/>
<pb n="KR4d0032_WYG_002-21b"/>
　　䟽古<lb/>
我有面鏡到處懸挂凢聖不來誰上誰下<lb/>
　　訪俞秀才<lb/>
萬疊雲山未得歸寂寥心許老盧知江城雨雪書名紙<lb/>
不謁鴻儒更謁誰<lb/>
　　再詶<lb/>
萬巻無書道用歸閒文公也未須知倚天長劒如重戰<lb/>
更有龍頭復是誰<lb/>
<pb n="KR4d0032_WYG_002-22a"/>
　　留暹首座<lb/>
從龍為雨復清閒片段依依水石間慙問秋風欲吹散<lb/>
不能畱得覆青山<hi>不慙問者為我畱之</hi>
　　送俞居士歸蜀<lb/>
何處深棲役夢頻青城抛却數溪雲如今老大歸難得<lb/>
祇寫情懷逺送君<lb/>
　　和王殿丞蘡粟種之什<lb/>
纖纖圓實占芳春得自侯門勝楚珍開葉開花人不㑹<lb/>
<pb n="KR4d0032_WYG_002-22b"/>
百千年是等閒身<lb/>
　　和江橋晩望<lb/>
公餘縱目望江山萬化窮來罔象間聞説聖君將下詔<lb/>
未容清澹與僧閒<lb/>
　　病起示衆<lb/>
門揜還同嵗月摧石牕經雨積莓苔一牀枕簟淨名老<lb/>
時見斷雲孤月來<lb/>
　　送麻居士<lb/>
<pb n="KR4d0032_WYG_002-23a"/>
紗㡌山儀白苧袍逺披孤頂近吾曹攜來七尺霜前竹<lb/>
劃斷天雲不放高<lb/>
　　酬李校書<lb/>
一回辭我一回吟睠戀巖叢意轉深飜謝霜松不凋落<lb/>
與君同有嵗寒心<lb/>
　　苦熱中懷寄永固山主<lb/>
火雲高下影相連幾欲披尋恨不前無限清風無處問<lb/>
只應遲步遶林泉<lb/>
<pb n="KR4d0032_WYG_002-23b"/>
　　送元安禪者<lb/>
羣峯杳藹留不住逺道依依祇藤屨舊隠蘿龕付與誰<lb/>
寒猿夜夜啼高樹<lb/>
　　賦病鶴送奉倫禪者<lb/>
欲飛飛未得冷泊杉松枝如何垂天雲逺逺同一涯<lb/>
　　偶作<lb/>
列岫霽新雨凭欄秪澹交夕陽明逺水秋葉露空巢思<lb/>
極曽無玷神清未動爻祇應千古意誰得共雲坳<lb/>
<pb n="KR4d0032_WYG_002-24a"/>
　　謝鮑學士惠臘茶<lb/>
叢卉乗春獨讓靈建溪從此振家聲使君分賜深深意<lb/>
曾滌禪曹萬慮清<lb/>
　　因遊育王亭寄收主郎給事<lb/>
冷翠千萬峯當軒列如黛蒲團及禪板永日澹相對彤<lb/>
雲曾無機燒松亦成蓋逺謝幽隠情難與台星㑹<lb/>
　　送遇能禪者<lb/>
湖遶巖城列象寛萬家臺榭水光寒片㠶隠隠生遙極<lb/>
<pb n="KR4d0032_WYG_002-24b"/>
誰問曹溪意轉難<lb/>
　　送覺海大師<lb/>
秋雲巖葉兩悠悠半逐風馳半水流憑問禪家有何意<lb/>
不知方外若為酬<lb/>
　　送曾侍禁<lb/>
冷匣秋波射斗星鐡衣隨從古霜清宣池莫問當年事<lb/>
一片威風動地生<lb/>
　　病起酬如禪徳<lb/>
<pb n="KR4d0032_WYG_002-25a"/>
大明一寸光腐草一何假人命呼吸間誠哉是言也呼<lb/>
之曾巳休吸之尚未舎寄問諸苦源來者不來者<lb/>
　　送雲禪徳<lb/>
古之送人言作懷寶我慙老病困乏辭藻熊嶺迢迢兮<lb/>
曾立夜雪謝池依依兮笑生春草頭角麟龍安可論清<lb/>
風步步應相討<lb/>
　　送乆禪徳歸蘭亭<lb/>
右軍墨池月照我復照誰千里忽相到中峯多病師<lb/>
<pb n="KR4d0032_WYG_002-25b"/>
　　送羲大師<lb/>
巖房抱病經一月門有諸生即來謁長徃之期猶未能<lb/>
七十之年更何説若耶溪老忽留語溪上舊遊且歸去<lb/>
春風<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>兮兼斷雲弱栁依依兮帶輕絮古今離恨雖<lb/>
如此動靜於吾亦多意高握霜笻獨步時音書莫忘逺<lb/>
飛寄<lb/>
　　酬海宗二侍者<hi>二首</hi>
蓀之得蘭其道匪難扶吾病起如珠在盤一兮二兮自<lb/>
<pb n="KR4d0032_WYG_002-26a"/>
看誰看<lb/>
蘭之得蓀其道必存扶吾病起古風入門二兮一兮且<lb/>
論勿論<lb/>
　　謝郎給事送建茗<lb/>
陸羽仙經不易誇詩家珍重寄禪家松根石上春光裏<lb/>
瀑水烹來鬭百花<lb/>
　　送山茶上知府郎給事<lb/>
穀雨前收獻至公不爭春力避芳叢煙開曾入深深搗<lb/>
<pb n="KR4d0032_WYG_002-26b"/>
百萬槍旗在下風<lb/>
　　送郎侍郎致政歸錢塘<lb/>
㠶挂西風别海城二疏千古道相應誰誇富貴沽時譽<lb/>
自笑經綸作技能殘葉賦題紅片片逺山供望碧層層<lb/>
武林到日符嘉遁高訪巖扃祇許僧<lb/>
　　山行逢懃禪徳<lb/>
乳巖秋日無他作䇿杖層層止寥廓四顧有語分野情<lb/>
　一㸃彤雲起深壑蘚石遲遲略輕踞逢箇衲僧忽驟步<lb/>
<pb n="KR4d0032_WYG_002-27a"/>
頻喚回頭不肯回及至回兮眉卓竪阿喇喇千里萬里<lb/>
横該抹<hi>咄</hi>
　　送小師元哲<lb/>
老盧之子四三二一將欲振飛巻比叢室松凌霜兮運<lb/>
青水帶巖兮流急南北東西雲開見日<lb/>
　　永豐莊新植徑松忽二本鄰偃抒辭紀之<lb/>
雙偃松何似螺文結數遭清聲雖競發寒影不相高對<lb/>
客圓分蓋孤禪翠滴袍若教圖畫得爭奈有蕭搔<lb/>
<pb n="KR4d0032_WYG_002-27b"/>
　　送白雲宣長老<lb/>
鄞江秋晩忽成春況有台星作主人去去高攜古刀尺<lb/>
二千年運續芳塵<lb/>
　　送親禪者<lb/>
萬木帶秋聲古今念暌别我有贈行意臨行為君説重<lb/>
巖休滯雲逺水且觀月生生知不知天風助清徹<lb/>
　　送顯冲禪者<lb/>
聚散非常凖古今亦標格如何無事人還似未歸客秋<lb/>
<pb n="KR4d0032_WYG_002-28a"/>
風生羣林野水資寒色誰兮謝寸隂觀彼青山白冲禪<lb/>
行復行五葉待時折<lb/>
　　送天童普和尚<lb/>
迢迢别海涯㠶挂杪秋時島樹落寒葉人誰訪祖師浪<lb/>
開遊象急天闊過鴻遲早晩歸林下千徒不共知<lb/>
　　張秀才下第<lb/>
得第何人愧不平道存顔巷亦為榮應知未喪斯文也<lb/>
且把新詩樂性情<lb/>
<pb n="KR4d0032_WYG_002-28b"/>
　　寄乆監收<lb/>
田中稻熟及時收顆立圓成免外求一日歸來古巖上<lb/>
白雲紅樹共悠悠<lb/>
　　暮冬夜坐寄岫禪者<lb/>
碧落無片雲虚庭積深雪負春還有誰徹曙對孤月巖<lb/>
松影拂翠不斷瀑水聲來聴忽絶岫禪岫禪知也如未<lb/>
知八面清風逺逺待時説<lb/>
　　寄崇壽懐長老歌<lb/>
<pb n="KR4d0032_WYG_002-29a"/>
寂住峯兮觸星斗寂住師兮古為道死中得活未輕詶<lb/>
不許夜行投曉到藹藹聲光一百年吾其後兮吾其先<lb/>
振領提綱笑多事掩扉塞路空依然龍朔老盧同兀兀<lb/>
土為貌兮金作骨萬國爭求肯便行我要重新敲鐡佛<lb/>
東西南北休云識枯槁冥冥頗相憶天外清風結陣來<lb/>
狂歌逺寄從抛擲<lb/>
　　送廷利禪者<lb/>
雷峯孤頂誰家路上兮下兮復何故曽列三千一半徒<lb/>
<pb n="KR4d0032_WYG_002-29b"/>
我今獨滿當時數鯨麟麟龍鱗鱗坤維高步生清塵休<lb/>
云裴相慕黄蘗額有圓珠七尺身利禪者利禪者倚天<lb/>
長劒應牢把或謂風雲不再來誰為蒼蒼分晝夜<lb/>
　　送倧禪者<lb/>
涪江怒激鯨鼇宅岌岌三山大傾側冥數俄然一箇來<lb/>
步武羣方作禪客振聲謂我分綱宗今兮古兮何忩忩<lb/>
令吾强為抉辭句句句字字凜凜生狂風拂散四七單<lb/>
傳之落葉掃蕩二三直指之流蓬似帶微芒敢未勦絶<lb/>
<pb n="KR4d0032_WYG_002-30a"/>
寒木在握兮全機可笑秋水横按兮半提可滅使八極<lb/>
頂目者不自爭衡見斯人兮駕御昻枿<lb/>
　　送鼎禪者<lb/>
落落禪家流攜笻巻雲毳别我振辭鋒夜堂消祖偈<hi>鼎禪</hi>
<hi>之句</hi>霜天飛一鶚目對彈其滯春岸立千峯指也乎其勢<lb/>
行行復行行清飇起蘭蕙<lb/>
　　觀泉送演禪者<lb/>
雲根漱野泉照空復照月冷聲曾未消飛瀾似相别巖<lb/>
<pb n="KR4d0032_WYG_002-30b"/>
近生風雷天遥新冰雪演禪乗與知不知源流依依共<lb/>
澄潔<lb/>
　　答忠禪者<lb/>
一字七字三五字萬象窮來不為據夜深月白下滄溟<lb/>
搜得驪珠有多許<lb/>
　　和陸軫學士夏日見寄<lb/>
良牧歸詩匠雅風消鬱蒸官清難滯爵吏散逺同僧棠<lb/>
樹非煙合仙槎碧浪乗因思窮萬化<hi>使君早製圓明鑑圖冠之序引或聞</hi>
<pb n="KR4d0032_WYG_002-31a"/>
<hi>或見令人曠達</hi>千古更無能<lb/>
　　送化主<lb/>
春色依依籠逺樹巻衲搘藤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輕屨塵世茫茫無限人<lb/>
不知誰問曹溪路<lb/>
　　送通判劉國博<hi>黄中</hi>
為星當貳職權化不相饒白屋如多恨清風何處消岸<lb/>
鷗窺列斾天辟看陞朝别有生靈意寒枝未變條<lb/>
　　送别陳祕丞古意<lb/>
<pb n="KR4d0032_WYG_002-31b"/>
悠悠層山雲斷兮仍復續離離雙岸草變兮且兼緑如<lb/>
何苦雪霜後凋蠧松竹松竹有節操雪霜無伎倆敢折<lb/>
嵗寒枝贈君作嘉賞行行天地間清風在誰掌<lb/>
　　送通判學士歸南國<hi>楊</hi>
斾擁㠶開照徳星天風高興國風清武夷仙仗知回也<lb/>
各下祥雲到地迎<hi>千里之外應之非此則珠侍者也</hi>
　　和酬郎簽判殿丞<lb/>
向國心存了了身大方無外且同塵江城早晚重相見<lb/>
<pb n="KR4d0032_WYG_002-32a"/>
解笑宗雷十八人<lb/>
　　歌送范陽盧君<hi>兼簡華嚴昱大師</hi>
范陽居士來鄞水動地山飇向人起乳峯直上雲霞間<lb/>
步驟大衢到如此茫茫塵世誰知交當場問我非相饒<lb/>
禪家畢竟無他事古雪巖前曾未消俄然悵望辭叢室<lb/>
荷負難兮淚深溢逺幸流方且莫論再得從容又何日<lb/>
迢迢故國殊存想冷碧柯山分指掌況有覺雄華藏歸<lb/>
歸去百城共游賞<lb/>
<pb n="KR4d0032_WYG_002-32b"/>
　　送廣教專使<lb/>
峩峩石頭使乎讓祖已之匪存聖之<hi>缺</hi>慕或妄以止或<lb/>
索云斧音耗不通兮清源派分吾斯語兮詎可論古<lb/>
　　送微文章<lb/>
雙蓮亭上送行客菡萏清香散秋色野興斷山雲片高<lb/>
孤影澄江月華白希聲險絶堪誰知大道機存曾未可<lb/>
縱闢天常立下風安教類變叢流火君不見梁兮闔國<lb/>
難滯留千古遺恨空悠悠君又不見魏兮小桂生寒翠<lb/>
<pb n="KR4d0032_WYG_002-33a"/>
一花對雪開無休微禪亦並聨芳駕徳星文星仰蕭洒<lb/>
物外情深不<hi>缺</hi>閒環中趣别非輕捨相訪從容為我言<lb/>
屈指多求更何者<lb/>
　　送懷秀禪者<lb/>
麻衣草座思靈徹一食安閒更無别儵忽遷流數<hi>缺</hi>年<lb/>
杳杳誰來繼其絶吾兮亦是疎慵輩冷淡身心存慷愷<lb/>
偶續靈峯照夜燈䆳泛鐡船下滄海深嗟知困不知休<lb/>
奔馳駭浪空淹留縱得長鼇擬何待堪白頭時好白頭<lb/>
<pb n="KR4d0032_WYG_002-33b"/>
因觀壞衲秀禪客清苦如冰復如蘗别我攜笻步大方<lb/>
為葉為花恣披折伏枕寥寥情意闌率冩狂歌贈行色<lb/>
　　孤運銘<lb/>
雲根石壙容身待老南來北來閒且尋討五葉一花兮<lb/>
堪對誰寥寥萬古兮空有知<lb/>
　　寄海㑹之長老<lb/>
百花開後一花開風遞清香逺逺來誰問黄梅不平事<lb/>
照中依舊惹塵埃<lb/>
<pb n="KR4d0032_WYG_002-34a"/>
　　雜言送賢專使<lb/>
使乎誰老作者百戰場中飛鐡馬秋水藏來人不知笑<lb/>
李將軍被擒下阿呵呵却歸湖山唱凱歌<lb/>
　　歌紀四明汪君信士<lb/>
古君子兮道諸己道器用兮合天理同塵還若待時生<lb/>
觀象不知何處起荆叢叢襲莪叢叢孝兮悌兮非沚中<lb/>
聚應落落滴仙露散或泠泠揚士風風之上兮風之下<lb/>
近一指兮逺一馬秋水淡交無限情夜光照乗胡為者<lb/>
<pb n="KR4d0032_WYG_002-34b"/>
伊予匪謂有餘人詠高義兮困胸臆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　祖英集巻下<lb/>
</p>
<p>
</p>
  </div>
</body>
</text>
</TEI>
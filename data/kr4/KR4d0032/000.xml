<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>祖英集</head>
    <p>
<pb n="KR4d0032_WYG_000-1a"/>
欽定四庫全書　　　　　集部三<lb/>
　祖英集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案祖英集二巻宋釋重顯撰重顯字<lb/>
　　　　隠之遂州李氏子幼依普安院僧仁鐃落髪<lb/>
　　　　後至靈隠翠峰晚住明州雪竇皇祐四年卒<lb/>
　　　　事蹟詳具僧寳傳此篇乃其詩集前有僧文<lb/>
　　　　政序稱師自戾止雪竇或先徳言句師因而<lb/>
<pb n="KR4d0032_WYG_000-1b"/>
　　　　頌之或感興懐別貽贈之作總輯成二百二<lb/>
　　　　十首末署天聖十年孟陬月天聖十年即明<lb/>
　　　　道元年是嵗十一月改元故正月猶稱天聖<lb/>
　　　　也重顯戒行清潔彼教稱為古徳故其詩多<lb/>
　　　　語涉禪宗與道潜恵洪諸人専事吟咏者蹊<lb/>
　　　　逕稍別然胸懐脱洒韻度自高隨意所如皆<lb/>
　　　　天然拔俗五言如静空孤鶚逺高栁一蟬新<lb/>
　　　　草隨春岸緑風倚夜濤寒片石幽籠蘚殘花<lb/>
<pb n="KR4d0032_WYG_000-2a"/>
　　　　冷襯雲啼狖衝寒影歸鴻見㫁行皆綽有九<lb/>
　　　　僧遺意七言絶句如自貽送僧喜禪人回山<lb/>
　　　　諸篇亦皆風致清婉琅然可誦固非概作禪<lb/>
　　　　家酸餡語也乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0032_WYG_000-3a"/>
祖英集原序<lb/>
師之形言也且異乎陽春白雪碧雲清風者也夫大圭<lb/>
不琢貴乎天真至言不文尚於理實乃世之衡鑑豈智<lb/>
識而擬議哉師自戾止翠峯雪竇或先徳言句淵密師<lb/>
因而頌之或感興懐别貽贈之作固亦多矣其有好道<lb/>
者並録而囊之一日摠緝成二百二十首乃冩呈師師<lb/>
曰余偶興而作寧存於本不許行焉禪者應曰乃祖闡<lb/>
千載之芳烈也勿輕舎諸師察其慤志勉弗獲已抑而<lb/>
<pb n="KR4d0032_WYG_000-3b"/>
從之文政幸侍座機輒述序引用識嵗時炎宋天聖十<lb/>
年孟陬日參學小師文政序<lb/>
</p>
<p>
</p>
  </div>
</body>
</text>
</TEI>
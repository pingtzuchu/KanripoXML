<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻五十</head>
    <p>
<pb n="KR4e0125_WYG_050-1a"/>
欽定四庫全書<lb/>
　篁墩文集巻五十　　　　明　程敏政　撰<lb/>
　　傳<lb/>
　　　楊文懿公傳<lb/>
公諱守陳字維新姓楊氏浙江鄞縣人曽祖浯卿而上<lb/>
世以仁富聞其鄉祖範益好修為名儒學者號栖芸先<lb/>
生别有傳父自懲傳其學官止泉州倉副使公之在妊<lb/>
也母張宜人夢星落懐中及生天庭有黑子七如北斗<lb/>
<pb n="KR4e0125_WYG_050-1b"/>
見者竒之五嵗即端恪如成人而才識穎異栖芸親敎<lb/>
之日記數百言稍長學舉業及為古文辭夐出流軰四<lb/>
方多傳其程試之文以為式栖芸恐其溺此恒誨之曰<lb/>
聖賢之學以慎思力踐為要博文強記輔此而已公大<lb/>
有所悟入作致知力行持敬三銘以見志景㤗庚午舉<lb/>
浙江鄉試第一人辛未舉進士被選改翰林庶吉士未<lb/>
幾丁父憂而祖父母相繼卒居䘮七年學益邃識益逺<lb/>
天順戊寅服闋授翰林編修預修大明一統志尋被㫖<lb/>
<pb n="KR4e0125_WYG_050-2a"/>
授徒内侍監辭不許憲宗即位以選為經筵官預修英<lb/>
宗實錄成化丁亥以考績升侍講踰月實録成升司經<lb/>
局洗馬公每進講必積誠意傅經訓冀納忠以感悟上<lb/>
心一日講武成篇曰魯論稱舜無為而治周書稱武王<lb/>
垂拱而天下治然後世人主有深拱禁中委政内侍者<lb/>
召閻樂之禍有高居無為惟寵嬖艶者啟禄山之變何<lb/>
也盖舜武之所以無為者由其舉相去凶惇信明義無<lb/>
一不盡其道皆常憂勞而有為乃始佚樂而無為也後<lb/>
<pb n="KR4e0125_WYG_050-2b"/>
世人主則孟子所謂安其危而利其菑樂其所以亡者<lb/>
耳左右聴者竦然至於應制詩文亦舉筆不忘勸戒壬<lb/>
辰選侍講學士校刋通鑑綱目遂預修續通鑑綱目以<lb/>
母䘮去公官五品十六年所敎中人已多貴幸凡預敎<lb/>
者率因之以進獨公泊然無少藉有欲出力援之則謝<lb/>
曰我嫠婦也抱節三十年矣乃垂老而改志邪薦紳往<lb/>
往傳誦其言今上出閣公等六七人被選日侍講讀文<lb/>
華大訓成升詹事府少詹事兼翰林侍講學士大訓篇<lb/>
<pb n="KR4e0125_WYG_050-3a"/>
目多本大學衍義獨事涉中人者悉不以書公曰是何<lb/>
以為訓撮其賢否得失之故分註一條議者不能奪公<lb/>
雖晩未遇而名重一時吏部嘗擬公國子祭酒在廷大<lb/>
臣合詞舉公堪吏部侍郎宜入内閣皆不果用今上登<lb/>
極加恩宫僚始擢公吏部右侍郎初當道猶擬公南京<lb/>
上覽䟽取筆塗南京二字其被恩眷如此詔集議祧廟<lb/>
禮官請祧懿祖而以徳祖比宋僖祖百世不遷公抗言<lb/>
禮天子七廟祖有功宗有徳乃孔子之言故凡號太祖<lb/>
<pb n="KR4e0125_WYG_050-3b"/>
者即始祖必事之以配天若商周之契稷者以功而非<lb/>
論其本統也宋之僖祖及我徳祖可比商報乙周亞圉<lb/>
非契稷比議者徒謂大儒嘗有取于王安石之說而不<lb/>
從孔子遂使七廟之間既有始祖又有太祖太祖既以<lb/>
配天而不正南向之位名與實乖豈先王之禮哉若謂<lb/>
降而合食為非禮則王者既立始祖之廟又推始祖所<lb/>
自出之帝而祀之固無嫌也憲宗升祔請并祧徳懿熈<lb/>
三祖自仁祖以下為七廟異時祧盡則以太祖擬商周<lb/>
<pb n="KR4e0125_WYG_050-4a"/>
契稷而祧主藏於後寝祫禮於前廟時享則尊太祖祫<lb/>
祭則尊徳祖各不失尊庶無悖禮議者不能從而公執<lb/>
甚堅盖有遺恨焉𢎞治戊申上䟽論<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>學聴政累數百<lb/>
言大略謂陛下御極以來屏棄珍玩放逺竒衺登用正<lb/>
人聽納忠諌躬閲題奏日勤政務若此不懈可幾堯舜獨<lb/>
臣之愚猶有過慮盖革故正始猶易持久保終實難若<lb/>
内得弗深外資弗博鋭志少懈欲心漸滋豈能保其始<lb/>
終如一乞開經筵御午朝聴講之際凡所未明輒賜清<lb/>
<pb n="KR4e0125_WYG_050-4b"/>
問必待聖心洞然明悟而後已一日之間居文華殿之<lb/>
時多處乾清宫之時少使欲寡而心清惑少而理明則<lb/>
得於内者深而出治之本立矣午朝有事者皆先用略<lb/>
節口奏而裁决之大政則召大臣面議未當則許諫官<lb/>
駁正而審行之俾賢才常集于目前視聴不偏於左右<lb/>
則資於外者博而致治之綱舉矣若但如近日之聴日<lb/>
講御午朝以應故事凡百題奏皆付内監諸臣調㫖批<lb/>
答臣恐積年之弊未革而将來之患難測不但如前所<lb/>
<pb n="KR4e0125_WYG_050-5a"/>
過慮而已優詔嘉納諭禮部以三月御經筵禮部得請<lb/>
并午朝如楊某奏修憲宗實錄以公兼副總裁公念更<lb/>
化初凡吏部有所升黜人必視其忠邪易險愿奸為趨<lb/>
舍故偘偘持議雖取嫌忌於同列弗茍徇也己酉再請<lb/>
解部事專史職不許章三上乞致仕始命以本官兼詹<lb/>
事府丞供職史館如故公嘗言古人謂國可滅史不可<lb/>
滅我太祖既混一即命儒臣修元史太宗靖難後史官<lb/>
不紀建文君事遂使當時朝政與忠於所事者皆闕畧<lb/>
<pb n="KR4e0125_WYG_050-5b"/>
無傳及今猶可補輯景皇帝已復位號而英宗實錄標<lb/>
目猶書郕戾王是宜改正章疏留中者雖有可傳例不<lb/>
得書乞宣付史館奏未及上而公以十月十八日不起<lb/>
初太白犯進賢占者以為賢人厄盖其應云公疾革語<lb/>
其弟守阯男茂仁曰吾學志為君子仕登三品年邁六<lb/>
十斯亦何憾惟上恩厚未能報先栖芸先生未及封汝<lb/>
曹勉圗報稱以繼吾志諸弟暨男茂元不及訣其以是<lb/>
語之語訖不亂明日端坐而逝訃聞上悼惜賜諡曰文<lb/>
<pb n="KR4e0125_WYG_050-6a"/>
懿命官諭祭𦵏事後二年實錄成詔贈公禮部尚書又<lb/>
三年以春宫舊恩許錄公孫美璜為國子生公天性孝<lb/>
友筮仕即遭三䘮竭力襄事不一舛於禮奉母極孝養<lb/>
與丁夫人起家偕老肅雍相成未嘗畜女侍奉巾櫛待<lb/>
諸弟怡怡自相師友公暇子姪環侍循循雅飭無毫髮<lb/>
豢飬之習在京師所居高坡巷四方來者皆知為楊先<lb/>
生家敬愛之風薰然被於宦族有宏農之遺範與人交<lb/>
必以義相規而見善如已出體若不勝衣言若不出口<lb/>
<pb n="KR4e0125_WYG_050-6b"/>
至說理論事則毅然不可屈自號晉菴晚更號鏡川同<lb/>
考禮部㑹試及主考兩京鄉試得人最盛所著述有三<lb/>
禮周易尚書詩孝經大學中庸論孟私抄凡數百巻皆<lb/>
正其錯簡更定其章句詮擇諸家之傳註而傅以己見<lb/>
雖大儒之說不茍同盖晚年屢加刪定未始輕出也於<lb/>
書謂舜典象以典刑一章乃舜命官語非史臣記事之<lb/>
詞古者罪人不孥而漢書引湯誓孥作奴盖或奴或戮<lb/>
隨其罪之輕重施之也酒誥明大命于妹邦疑明字本<lb/>
<pb n="KR4e0125_WYG_050-7a"/>
封字之誤不然則下文乃穆考文王終不可通大誥今<lb/>
蠢今翼日蔡傳謂今之明日也疑以今蠢今翼為句言<lb/>
武庚今無知如蟲之蠢動今有輔如鳥之羽翼而以日<lb/>
字属下句猶左傳日衛不睦也于詩以巻耳為大夫行<lb/>
役者之作謂陟岡陟砠馬瘏僕痡非后妃思慮所及以<lb/>
柏舟為非婦人之作謂其心不可轉威儀不可選正孔<lb/>
子所謂吾于柏舟見匹夫執志之不可易者也至以鄭<lb/>
衛之詩非孔子所謂鄭聲其辨尤詳大約謂春秋主事<lb/>
<pb n="KR4e0125_WYG_050-7b"/>
當無不載詩主辭當有所擇朱子修通鑑綱目於莽操<lb/>
吕武之事靡不偹載其續楚詞則神女季姬皆斷為禮<lb/>
法之罪人高唐賦亦視為倡家之凟禮若鄭衛諸篇非<lb/>
刺淫而果為淫者所自作聖人必不錄之矣其超然獨<lb/>
見多先儒所未及者又有五經考證大易私徴春秋私<lb/>
比等書皆未脫稿雜著詩文有晉齋稿鏡川稿東觀稿<lb/>
桂坊稿金坡稿銓部稿又數百巻閎博精醇兼備衆體<lb/>
成一家之言讀其文可知其人公弟舉進士者三曰守<lb/>
<pb n="KR4e0125_WYG_050-8a"/>
隨廣西按察使曰守阯左春坊左諭徳曰守隅工部貟<lb/>
外郎子二亦皆舉進士曰茂元山東按察副使曰茂仁<lb/>
刑部主事公墓在鄞之玉堂洞山<lb/>
論曰儒者心學之失傳久矣其上工訓詁以為高其次<lb/>
競辭章以為竒又或以天資用事而能隨世以就功名<lb/>
斯已矣四明自慈湖楊氏師象山東發黄氏師考亭皆<lb/>
卓然知體立用宏顯㣲不二之義學者尊之若頽波砥<lb/>
柱而栖芸實嗣其傳至公益充大之盖其始則抱遺經<lb/>
<pb n="KR4e0125_WYG_050-8b"/>
以求聖人於言表而不以訓詁辭章為能故其持己律<lb/>
家居官接物視老壮如一日而不少肆其子弟皆謹禮<lb/>
守法不屈於不義而以古人為可期也夫學術有得於<lb/>
一心則尊之而不為㤗棄之而不為損擇之精守之確<lb/>
終吾身而不變此所為儒而世往往以迂左目之皆孟<lb/>
子之所謂失其本心者也公晩遇明天子将有柄用之<lb/>
漸而阨于老不能究其經綸逺大之業使儒效暴于天<lb/>
下豈非斯人之不幸哉<lb/>
<pb n="KR4e0125_WYG_050-9a"/>
　　　僉憲楊君傳<lb/>
君楊氏諱太榮字崇仁其先居湖廣麻城至君高大父<lb/>
徳言元季為統軍萬户有事于蜀因家酆都曽大父繼<lb/>
祖大父文興父宏道仕為邑之訓術通諸家負識鑒嘗<lb/>
㓜異君曰此子當不凡遣入學為生徒而朂之君果穎<lb/>
出流輩業精行成思亢其宗以天順丁丑舉進士酆都<lb/>
邑陋僻國朝舉進士實自君始君為人剛直而宅心恕<lb/>
每思為有用之學故遇事可不可即勇持之未始以人<lb/>
<pb n="KR4e0125_WYG_050-9b"/>
言自沮也筮仕大理評事所讞獄必反覆參驗得其平而<lb/>
後已時廬陵王恭毅公長大理慎許可更官屬十餘人<lb/>
獨才君可大用值有詔大臣各舉所知者公即以君名<lb/>
上升江西按察僉事江西民譁訟繁君治之不勞而辦<lb/>
嘗行部九江寧縣盗猝起攻陷郡邑殺将吏衆相顧愕<lb/>
眙計無所從出君不動曰是惡能為徐授䇿甲士躬督<lb/>
之與格大蹙其衆擒其首羅萬珪及黨與三十人未幾<lb/>
盗復起九江君馳往掩捕之擒其首舒原一及黨與七<lb/>
<pb n="KR4e0125_WYG_050-10a"/>
十人南昌豐城為萬珪餘孽所苦君戒指揮王鏞宻捕<lb/>
獲之凡五十二人由是所部帖然無敢倡亂者南昌有<lb/>
權貴人被盗其壻誣仇家數十人君察其状盡釋之衆<lb/>
危君君毅不顧曰某不能以民命附勢也久之真盗出<lb/>
危者皆愧君建昌豪民楊洪三武斷鄉曲以盗誣朱槐<lb/>
等二十八人死且半君辨其誣而寘豪於法闔邑稱快<lb/>
九江衛百户田春與巡捕指揮李貴不相能貴知御史<lb/>
金忠素刻嗾盗引春春不勝榜掠誣伏君獨疑之以白<lb/>
<pb n="KR4e0125_WYG_050-10b"/>
御史石玉玉視案曰成矣時多憚金無敢争者君即日<lb/>
上其事事下立雪春等十七人聞者壮之君既以洗寃<lb/>
澤物為己任不能復與人媕婀遂大忤權貴人以成化<lb/>
甲午致仕去去之日吏民數千人乞還君當道者方謀<lb/>
所以處之而君有决志不留矣君歸蜀鄉人莫不高其<lb/>
節然君亦不能恝然忘世凡鄉人孤弱而為奸媒理直<lb/>
而為暴令所錮者君必為言上司曰某也寃某也横其<lb/>
言一出于公上司亦敬聴之寃者得不死而横者斂迹<lb/>
<pb n="KR4e0125_WYG_050-11a"/>
君事親孝一第後即有父䘮哀毁盡禮家饒於貲而喜<lb/>
施賑窮濟涉揮所有不吝君在江西貴溪高都憲上達<lb/>
嘗贈之文稱曰偉丈夫其歸也南昌張太史廷祥大書<lb/>
其行巻曰林下一翁而序之兩公亦近世聞人其言殆<lb/>
可徴也<lb/>
論曰世率謂刑官少仁故多不利其身與其後者是大<lb/>
不然刑所以輔世之治而濟夫仁者非以示厲也彼寃<lb/>
者釋而暴者伏其辜皆仁之用而謂刑官少仁何哉刑<lb/>
<pb n="KR4e0125_WYG_050-11b"/>
官少仁固繫其人而豈先王制刑之意哉若楊君為刑<lb/>
官中外十餘年所全活既衆而又進退以之亦求不失<lb/>
其本心而已然夀終名完而有子世其業将充拓而光<lb/>
敭之利孰甚焉吾愳世之論刑官者怠于仁以為利而<lb/>
弗之省也故為之立傳君以𢎞治甲寅八月十六日卒<lb/>
年七十有三子六人孟琦陜西華隂縣丞孟瑛舉進士<lb/>
為刑部主事其言議操履有父風孟琳隂陽學訓術孟<lb/>
瓊孟瑶孟瑜<lb/>
<pb n="KR4e0125_WYG_050-12a"/>
　　　徐處士傳<lb/>
處士徳賢字孟明姓徐氏蘇州常熟人其先所居曰邵<lb/>
舍墅曽祖程元海道萬戸祖恢祖又遷漁梁至正末嘗<lb/>
集鄉兵捍閭里里人賴之别號春軒工草書父舉生三<lb/>
子處士其季也處士生即秀頴不與凡子伍丱角入鄉<lb/>
塾日誦千言自經史百氏書率能通大義又以餘力通<lb/>
隂陽醫卜之學稍長從三山陳元圭專受春秋将卒業<lb/>
而天兵下姑蘇乃挈家避難邑城事大父母父母愈力<lb/>
<pb n="KR4e0125_WYG_050-12b"/>
涉險茹辛凡數年大父母父母相繼去世亦不敢以客<lb/>
䘮廢禮既而常熟失守復徙郡城雖顛沛中所與逰必<lb/>
一時名士呉元年始還漁梁顧兵燹後業以中圯處士<lb/>
恒心語以亢宗為志計日規措不遺餘力務使燬者完<lb/>
逋者復敝者新門閥再興而自處泊如也時鄉先正思<lb/>
菴呉公猶未有名處士首禮而友之文廟靖難初郡邑<lb/>
洶洶無錫莫氏黨裔有乗時剽刼者或謀于處士處士<lb/>
力沮之曰我輩非有官守第率子姪保田廬以俟命可<lb/>
<pb n="KR4e0125_WYG_050-13a"/>
也其高識逺慮一時老成人皆莫之及永樂中悉以家<lb/>
政付子訥曰吾老可休矣自結廬于所居西偏榜曰静<lb/>
菴菴有山石花竹之勝處士日徜徉其中客至㵸茗嘯<lb/>
歌竟日忘倦嵗丙申十二月二十有五日卒卒之前二<lb/>
日呼訥曰吾平生無過人處惟肯改過喜濟人取予之<lb/>
間不敢悖義持是以終吾身猶懼弗克汝能體此心以<lb/>
不忘先訓上師古人吾目瞑矣言訖沐浴安寝明日又<lb/>
召兄子言保族宜家之道亹亹不少亂及晡而逝享年<lb/>
<pb n="KR4e0125_WYG_050-13b"/>
七十有三配鄒氏有婦徳佐處士起家婣䣊稱之一子<lb/>
即訥一女適錢慈有孫八人慎愷悌懐恜懌悛恪恜正<lb/>
統丁卯鄉進士歴古田長寧知縣恪成化丙戌進士歴<lb/>
工科給事中湖廣左參議河南右參政左右布政使今<lb/>
都察院右副都御史奉勑巡撫河南女孫三人適錢恱<lb/>
者以節聞詔旌其門曽孫二十有一人綿純紌綬紀縉<lb/>
維緗□績緯縝組綎練綰緇縜統<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縚綬成化乙酉鄉<lb/>
進士歴石首永城上杭知縣𤣥孫四十有二人璠瑞璹<lb/>
<pb n="KR4e0125_WYG_050-14a"/>
琨瑕瓉瓔璣璨珙琥瑶瓘瑚㻞玭環璪琢瑢琳璥瓌餘<lb/>
多未名者自孫以下用發廪賑飢授義官者五人為儒<lb/>
學生者三人處士墓在南沙鄉敬真里漁梁溪北之源<lb/>
於是𦵏七十有六年矣𢎞治甲寅以恪上績恩制贈處<lb/>
士通議大夫都察院右副都御史褒寵有加<lb/>
論曰儒先謂天報善人之後莫大于賢不肖而世乃以<lb/>
貧富貴賤為言舛矣若徐處士者以𦕈然一儒生經世<lb/>
亂而不棄其身於他業不狎其身於非友不汙其身於<lb/>
<pb n="KR4e0125_WYG_050-14b"/>
狂僣可謂有君子之行矣要之際興運而中起其家子<lb/>
孫曽𤣥積久彌盛至六七百指其間出而顯者為名卿<lb/>
次者為良吏處者為義士而女之有歸者為貞媛謂非<lb/>
天之報善人而致其後之多賢若此哉况貤封之峻廟<lb/>
祀之豐而富貴兼之者哉處士子都憲予同榜進士嘗<lb/>
竊聞履善之祥故輒為立傳然書處士而不以贈銜繫<lb/>
之者重其徳不以爵用比于漢徐君之例云爾<lb/>
　　　前鄭州守洪公傳<lb/>
<pb n="KR4e0125_WYG_050-15a"/>
公諱寛字有約姓洪氏世居徽之歙縣之永楊里其先<lb/>
曰龍圗閣待制贈少師中孚顯于宋族大以蕃人姓其<lb/>
地曰洪源公曽大父楚善大父宋顯父懐徐母江氏其<lb/>
徳善之詳並見公所編洪氏世譜公生九嵗即選補府<lb/>
學生治戴記淳實淵穎不妄言笑人咸器之以景泰庚<lb/>
午領應天府鄉薦屢試禮部辭乙榜卒業太學遂以成<lb/>
化丙戌入吏部銓授湖廣桂陽知州州當狪獠破刼之<lb/>
餘公為剏驛堠作市區禁侵暴勸分備荒民漸復業桂<lb/>
<pb n="KR4e0125_WYG_050-15b"/>
陽古府治有縣附郭國初以州治縣以府治為倉民弗<lb/>
便公言于朝請復州治經畫規措不數月告完而民不<lb/>
擾方迎父就養居一年以憂還辛卯服闋改河南鄭州<lb/>
時剏藩府于汝寧濬漕河於黑陽山立㑹府於開封徴<lb/>
夫役千六百餘人使者旁午公懇言州狹民勞免其半<lb/>
癸巳嵗大祲奏免三分又請發陳麥一萬石與官粟兼<lb/>
濟庶危急可拯巡撫都憲武進楊公亟善之下其事諸<lb/>
府民賴全活甚衆賈魯涇及白婁河嵗病民公築隄捍<lb/>
<pb n="KR4e0125_WYG_050-16a"/>
之而患息州城壊不治公董葺之成加壮焉汜水古崤<lb/>
闗議者欲革之公言崤即虎牢古險塞時平固無所事<lb/>
守若卒遇嵗飢盗出不測其孰禦之故愚以為不革便<lb/>
卒存崤闗公治鄭久民感服其惠威莫敢犯而鄰境陜<lb/>
汝諸州訟不决者亦請於公誠下孚廼一新其學宫刻<lb/>
許文正公大學要略諸書廸諸生又新鄭大夫子産之<lb/>
廟以風其鄉人州民李慶家蠶簇巨繭成衣襟袖悉具<lb/>
而民間駒犢多雙生者人以為公徳政之應巡撫都憲<lb/>
<pb n="KR4e0125_WYG_050-16b"/>
江浦張公請旌異之山右原公請以為鄖陽知府命未<lb/>
下而公以疾解組歸矣公晚嵗益端居不入城府合曽<lb/>
祖而下十六支萃居一門内外有規嵗序有燕周䘏有<lb/>
等里人有事亦相與就質焉成化丁未十一月二十六<lb/>
日卒夀六十有二妻汪氏先六年卒子四人長達克家<lb/>
不仕次廸禮部司務次逺成化戊戌進士歴知莆田濬<lb/>
交河三縣有聲今以監察御史莅事南京次通府學生<lb/>
孫十人長儒次偉次休次伊次俸次儉次价次脩次俶<lb/>
<pb n="KR4e0125_WYG_050-17a"/>
公墓在清泰里河塘上鳳山之陽<lb/>
史官曰古循良之臣譽興位隆若西京之世所書者盖<lb/>
甚衆也洪君治兩州有惠政為聞人而不克究其志以<lb/>
老何哉然有子能世其經拓其顯揚之業而大之人以<lb/>
是知天之報施善人固有在彼不在此者予故取而傳<lb/>
之非直以慰公矣将使夫為善者無懼焉耳矣<lb/>
　　　汪節婦傳<lb/>
汪節婦陳氏名鼎徽之祁門人其父曰偉人與同邑汪<lb/>
<pb n="KR4e0125_WYG_050-17b"/>
仕政皆名士故節婦在室已能受姆敎為賢女年十九<lb/>
聘為仕政子軫妻汪舊族而仕政又振之節婦能事之<lb/>
盡禮嚴奉其條約舅姑安之曰得婦如此老復何憂哉<lb/>
其佐軫養父母尤力至於處婣䣊供祭燕御佃傭斬斬<lb/>
有緒人率慶軫軫亦以自慶踰年生男奉以見舅舅大<lb/>
喜小字之一孫定名曰鐸吾將望其多似續以振吾宗<lb/>
也再踰年而軫遘疾不起疾革時略無一語及節婦節<lb/>
婦號慟幾殞者數四有老媪勉之節哀則泣告曰吾夫<lb/>
<pb n="KR4e0125_WYG_050-18a"/>
屬纊之所以不及我者知妾無他也吾何用生為聞者<lb/>
亦為之灑涕既服闋節婦始年二十三舅姑少之㣲使<lb/>
人相風則大哭曰我何人家女為何人家婦而敢以此<lb/>
相侮哉不當即死以從吾夫于地下爾風者乃不敢復<lb/>
言節婦奉舅姑視夫存時益謹謝膏沭勤女紅日抱其<lb/>
孤兒茹泣曰天乎純鑒此血誠俾茍存視息養吾夫不<lb/>
絶如綫之氣以不墜汪氏吾願畢矣鐸既長勉之力學<lb/>
為之擇配而得方氏女亦善事節婦天順癸未有司以<lb/>
<pb n="KR4e0125_WYG_050-18b"/>
其節聞覈實如令旌其門迨今𢎞治癸丑節婦年八十<lb/>
四有孫五人曰相曰樞曰榶曰朴曰楷樞尤淵穎淳慤<lb/>
進補儒學生部使者試士嘗占首選然數竒諧寡每不<lb/>
利于塲屋云<lb/>
史官曰先正有言天報施于人之子孫莫大于賢不肖<lb/>
而不知者以富貴貧賤寘論舛矣吾觀汪節婦陳之履<lb/>
行殆有烈丈夫之所難者雖已躋夀年沾恩典疑有未<lb/>
盡則将于其孫樞乎驗之人亦佇見樞之力學績文當<lb/>
<pb n="KR4e0125_WYG_050-19a"/>
有以為節婦榮也然予與樞善賢其人有志於道知以<lb/>
程邵為師疑所以榮節婦者将有大焉豈獨富貴哉<lb/>
　　　鄒氏傳<lb/>
錫山有華鄒二氏華祖南齊孝子寶鄒祖宋寶文閣學<lb/>
士忠公浩族最盛各以所居名其在近世則鵝湖之華<lb/>
有時葺翁守方守方生文高故儒者所著宋史發揮東<lb/>
郊集文高子䝉實娶于忠公之族盖徐塘鄒也其父珮<lb/>
承事郎號撫松大父宗文仕知通道縣兩家雖以産雄<lb/>
<pb n="KR4e0125_WYG_050-19b"/>
其鄉而維之以禮義他姓不及焉鄒氏者生有至性如<lb/>
成人早䘮其母悲哭不止惟見父則更為歡父訝之久<lb/>
乃悟曰吾女孝為恐傷我故不哭耳噫人家那得有十<lb/>
許嵗兒能如此耶長益好女紅及喜聴人説古賢女婦<lb/>
事歸蒙即甚得舅姑心姑以内政畀之内政悉辦久之<lb/>
䘮其父與舅過哀成疾而治家益勤至手自緝縑枲以<lb/>
先家人姑慰止之則面遜謝退作如故其佐䝉之大者<lb/>
能敎養其兩弱弟晉升晉升每語人曰我兄弟輯睦嫂<lb/>
<pb n="KR4e0125_WYG_050-20a"/>
有力焉又嘗諌䝉曰君家以積徳故至此君宜損己無<lb/>
多取于人庶有後䝉義其言行之人果譽䝉曰華之良<lb/>
也然終以舊悲勞致瘁不可起卒時出言謝其姑且戒<lb/>
蒙而勉其子累百語不亂既絶復曰我實不能舍姑姑<lb/>
亦大慟曰老不幸而失賢婦吾何用生為則語蒙曰婦<lb/>
事我十三年年甫三十有一有一子兩女叶成汝家其<lb/>
𦵏諸西夀山祖壠之側𦵏事固無煩我我惟欲得名公<lb/>
文字為婦不朽庶足以相慰爾蒙退請楊儀曹君謙狀<lb/>
<pb n="KR4e0125_WYG_050-20b"/>
其事遣人來致母命予素重儀曹讀其文甚核是足以<lb/>
不朽矣謝再三其所遣人跪曰走數千里而來将何恃<lb/>
以歸報老人其言益可悲也遂序而傳之<lb/>
論曰劉向為列女傳凡一言一行皆見錄不遺誠愳人<lb/>
喜高節素行而忽婦職之常也若鄒氏之為華婦亦獨<lb/>
能盡其職之常爾然其姑乃思愛之不置是必有當其<lb/>
姑之意者夫能當其姑之意則所以佐其夫主其家者<lb/>
必有道焉嗚呼是亦可謂賢婦也夫抑可謂之孝婦也<lb/>
<pb n="KR4e0125_WYG_050-21a"/>
夫<lb/>
　　　華處士傳<lb/>
處士姓華氏諱正字守正以字行晚號愛菊翁南齊孝<lb/>
子寶之裔也其先曰原泉當宋南渡始居無錫之隆亭<lb/>
六世孫起濵再遷堠陽起濵生璞元晉冀屯田總管璞<lb/>
生鉉功徳使司都事早卒妻陳氏以節旌門至今號旌<lb/>
節里鉉生㓜武㓜武生宗韡復遷鵞湖宗韡生興叔興<lb/>
叔生思濟處士父也處士性孝友早䘮父每言及雖籩<lb/>
<pb n="KR4e0125_WYG_050-21b"/>
豆儐爾即掩懽流涕事母鄒氏務得其歡心有疾輒籲<lb/>
天求代疾亟走千里禱泰山且沒又復走兩京求金石<lb/>
文圗所以不死者年七十䘮其兄守方盛暑哭奠如禮<lb/>
因中暑暍醫弗治嵗經暑輒發以弟守端早世敎育其<lb/>
諸孤若已子尤厚宗族置義田周貧乏族有譜多舛處<lb/>
士據舊藏續修之而不敢以已意參焉其慎之也兄子<lb/>
玭孤不克自立育之成為築室納配吕氏孤女出内之<lb/>
弟者處士收養之且資装以嫁華大族有瞰處士病而<lb/>
<pb n="KR4e0125_WYG_050-22a"/>
以計<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>其田若干畆處士覺而歎曰先業所在惡可以<lb/>
弗力言於官十年事白乃歸闢逸老園日徜徉其間久<lb/>
之幡然曰得無啟後人遊宴之漸乎中搆觀稼樓貯經<lb/>
史藝桑果課視為適或譏其務逸得勞則笑曰吾志也<lb/>
處士喜讀書尤好胡氏春秋及歴代史見逆理强辨即<lb/>
怒勃然雖親且顯者弗貸至素所不善有善亟稱之弗<lb/>
置也處士與其配吕君伉儷垂老無間言篤朋友死生<lb/>
不相背華故饒于田畆十則歳給無息米斛四佐其鎡<lb/>
<pb n="KR4e0125_WYG_050-22b"/>
基銍艾之費郷族効之嵗凶有券米斛四千聚于庭乞<lb/>
緩其逋者處士即裂券罷償歡聲載道由是兩子一孫<lb/>
皆本其志發粟賑饑為義官處士以𢎞治七年二月七<lb/>
日卒夀七十九子二人曰祐徳孫男二人從智從仁孫<lb/>
女多適名族其適今監察御史陸完封孺人者徳之少<lb/>
女也曽孫男三人曰金石竹多克家<lb/>
論曰予與處士還往幾三十年每見益老而平直之行<lb/>
靖慎之容終始一日也業之豐𦙍之昌固其先世之所<lb/>
<pb n="KR4e0125_WYG_050-23a"/>
敷遺然處士善繼述足以迓承于盛時而充拓之亦惡<lb/>
可揜哉<lb/>
　　　藺州同知封翰林修撰錢君傳<lb/>
君諱中字用之松江華亭人曽祖實祖復父昌皆不仕<lb/>
而復故儒者尤好子思子之書鄉人目為錢中庸君逮<lb/>
事焉年十六為儒學生以俊警聞嘗假同舍生文字不<lb/>
獲就目一再過即背錄不失一言由是學益博文必務<lb/>
出人上然三試南畿輒不利遂罷去客荆襄江淮間久<lb/>
<pb n="KR4e0125_WYG_050-23b"/>
之聞陳御史選提學江南躍然歸就試果甄錄之成化<lb/>
戊子中南畿秋試七上禮部又輒不利乃詣選曹請改<lb/>
𨽻南京便養母得歴事工部未滿五日聞母訃或請足<lb/>
期而後發䘮君大慟斥之服闋以禄不及養乞逺郡自<lb/>
効廷授藺州同知藺属麗江府雲南絶徼也酋羅姓者<lb/>
世知州木姓者世知府恃姻為奸虐君動以法持之羅<lb/>
故使督五井鹽課君正色曰我奉命監州豈專為鹽吏<lb/>
而已羅恚欲挾木中傷之君以詩抵木木反禮君不敢<lb/>
<pb n="KR4e0125_WYG_050-24a"/>
肆而夷僰悉恃君以安分巡兩司若林副使俊輩皆賢<lb/>
君檄使稽鄧州軍餉再攝雲南縣又攝黑鹽井提舉司<lb/>
往來無虛月縣邏卒得賂縱盗以良民充格數嵗不决<lb/>
君辨釋數十人黑井鹽坐潦虧課君至以足告上官驚<lb/>
歎曰得非連州鍾乳乎嵗庚戌委君入賀長至節值子<lb/>
福舉進士第一君慨然曰是足以成吾志矣遂引疾致<lb/>
仕君所居後即晉陸機放鶴灘故地作樓其上合林下<lb/>
人結社號榮夀㑹口不及官政與郡士大夫飲輒盡醉<lb/>
<pb n="KR4e0125_WYG_050-24b"/>
浩歌自適或規其放者君曰吾将藉以是全吾真使涉<lb/>
世故者不吾撓也吾豈真放哉錢之先居嘉興桐鄉相<lb/>
傳忠懿王後元季君高祖徳名避地華亭城西贅薄氏<lb/>
家焉君既得謝将往桐鄉合族定宗法未行而卒五月<lb/>
望後四日也得年五十有六君生負氣偘偘必思以自<lb/>
見而數竒諧寡終不詘以求合然居家篤行早䘮父祖<lb/>
母陳命傳食仲子及君時仲殷而君困君不可曰是畜<lb/>
養者之所為爾極力與其妻陸奉陳及母范咸得其歡<lb/>
<pb n="KR4e0125_WYG_050-25a"/>
陳之䘮悉力營𦵏不以勤仲父君之子益企君之孝福<lb/>
為翰林修撰三載得推恩封君如其官忽思君心動例<lb/>
不得歸省則移疾冒暑行至東昌得君訃福弟祚亦舉<lb/>
于鄉君治命曰𦵏地毋逺我祖父福等遂遵故壟㐮事<lb/>
其地曰華陽橋蟠龍塘<lb/>
論曰士之有所立於世者豈獨以其顯有後之為侈哉<lb/>
觀君于仕階未滿五日發䘮事大母雖居貧無違禮佐<lb/>
逺州不鄙夷其人而寘禍患于度外非燭理明而逮義<lb/>
<pb n="KR4e0125_WYG_050-25b"/>
勇者能之乎人率謂君徒以其子故顯名而不知君之<lb/>
所自立亦誠有足書者故予為君傳不示侈焉明古之<lb/>
君子有所立者非全恃乎此也亦将以慰夫人于下地<lb/>
云爾<lb/>
　　　參政陸公傳<lb/>
公諱容字文量姓陸氏蘇州崑山人元盛時號周涇陸<lb/>
家曰士明者販遼東值兵興客死子福育姻䣊徐氏因<lb/>
冒其姓福生繼宗繼宗生裕贈兵部武庫貟外郎娶陳<lb/>
<pb n="KR4e0125_WYG_050-26a"/>
氏生公公妊時母夢紫衣人以笏擊其首曰當生貴子<lb/>
覺而公生厖厚白晢見者以為英物九嵗賦詩有竒語<lb/>
十六為縣學生大肆力於經史百家至廢寝食而凡摴<lb/>
蒲博奕之戲一不挂目葉文莊公亟器之曰范文正公<lb/>
事業不可不勉也舉成化丙戌進士第除南京吏部驗<lb/>
封主事始請于朝復姓陸氏丁父憂服闋改兵部職方<lb/>
㑹敵入邊遣将北征勑公紀功軍中敵退而還進武庫<lb/>
員外郎大臣患京城多盗請遣給事中御史部屬官五<lb/>
<pb n="KR4e0125_WYG_050-26b"/>
十人大索以公總其事公極陳不可事果中格尋進職<lb/>
方郎中時邊報旁午封事日或四三上凡敵情虛實地<lb/>
里險易兵力分合皆犁然中其肯綮事下三邊邊人驚<lb/>
服大抵皆出公手而於沮征安南及罷𠞰鹽賊劉通兩<lb/>
事尤偉有昌佐者京營都指揮故降將也求參将雲南<lb/>
一巨璫傳上意令兵部上其名甚急公持不可則召至<lb/>
左順門諭之公曰既出上意命下即是焉用舉為且金<lb/>
齒騰衝外控諸裔要地也佐材力庸下且降將不可用<lb/>
<pb n="KR4e0125_WYG_050-27a"/>
若今日阿㫖異日壊事雖禍及身家何益巨璫語塞事<lb/>
乃已他如韋瑛之誅定捕妖言功不得世襲皆自公發<lb/>
之未幾丁母憂服闋上疏言太倉兵衛不便者八事從<lb/>
之所司復采其尤切要者行天下為著令除武選郎中<lb/>
值今上初即位斥戮倖進庶政一新而太監李良典御<lb/>
廐為都指揮王欽梁宏乞陞都督得㫖矣公上疏極論<lb/>
都督武官極品體勢甚重不宜授無功及非人而良等<lb/>
招權恃恩當正典刑仍乞立法以禁将來疏兩上奪其<lb/>
<pb n="KR4e0125_WYG_050-27b"/>
新命士論壮之復上疏論八事曰儲養台輔曰敎𨗳勲<lb/>
戚曰愛惜人才曰久任巡撫曰經理京衛曰選練禁兵<lb/>
曰均平鈔法曰慎重㑹議而儲養台輔愛惜人才二事<lb/>
尤剴切時柄臣疑公侵官且臺諌力為之排逐異已者<lb/>
懼公言動上将隂中之尚書余公為言吏部得出為浙<lb/>
江右參政距上疏一月爾公至任復條例兩浙不便者<lb/>
八事多見采納於潜民陳乙夫婦乞食夜投宿桐廬山<lb/>
中漁家被殺瘞之而婦不死覺有人蹴其脅曰明星至<lb/>
<pb n="KR4e0125_WYG_050-28a"/>
矣何不走訴婦自墓隙出遇公長號稱寃盡得其状漁<lb/>
者論死蘭溪章憲僉懋作頌美之辛亥聖節入賀復上<lb/>
疏論漕渠利病不報癸丑大朝罷官者若干人而公亦<lb/>
與焉聞者大駭公處之怡然且賦詩道别既歸於所居<lb/>
作成趣菴獨笑亭目緇衣野服著書其間又改作先祠<lb/>
落成已属疾猶强起獻拜如禮以甲寅七月戊申卒得<lb/>
年五十有九公少即有志經濟如典禮兵刑漕運水利<lb/>
之類罔不究極其本末利害手書之冊為施用之具識<lb/>
<pb n="KR4e0125_WYG_050-28b"/>
者以為百不一試也居家孝友父為人所誣坐謫戍連<lb/>
者二十四人公陳書上官雪之𦵏母之日塚上廬次及<lb/>
城中屋宇烏鳥飛集萬數鄉人嗟異公子未蕃夫人張<lb/>
氏數勸買妾公曰吾祖宗以來無畜妾者不可所著詩<lb/>
文曰式齋稿浙藩稿歸田稿奏議在朝曰式齋筆記在<lb/>
浙曰封事錄記事之書曰菽園襍記式齋邇察太倉志<lb/>
别有兵署錄水利集問官錄總若干巻子一人曰伸舉<lb/>
于鄉嗜問學有行檢克紹其業<lb/>
<pb n="KR4e0125_WYG_050-29a"/>
論曰公當𢎞治初伏闕上疏時予方以言者去國道中<lb/>
得其稿讀而歎曰偉哉賈陸之緒論乎然亦未始必其<lb/>
終獲遇也既乃聞其以論薦而出有㣲意焉盖出未久<lb/>
而罷且死矣道䘮風靡士自晦則笑以為無所取材而<lb/>
擯之稍露一二則又恐其得譽望有進用之漸必誣之<lb/>
使去則以為快足豈獨後世哉若擯于一時而顯于既<lb/>
沒誣于小人而白于君子固天定也士獨求其無愧而<lb/>
已公雖用不究所學然有建白在朝廷有惠澤在民有<lb/>
<pb n="KR4e0125_WYG_050-29b"/>
著述在學者足以考見矣遇不遇奚病焉<lb/>
　　　仝景明先生傳<lb/>
仝先生寅字景明山西安邑人少聰警失明無所事事<lb/>
乃受易師學悉究羲經畫卦之㫖而以京房斷占多竒<lb/>
中正統間父清遊雲中挾景明與俱三邊吏士有問身<lb/>
休戚及軍利鈍成敗必就景明决之由是仝先生之名<lb/>
聞四方己巳秋敵將額森大入邊英廟北狩隂遣使命<lb/>
鎮守中貴人裴當問景明景明筮得乾之初九附奏曰<lb/>
<pb n="KR4e0125_WYG_050-30a"/>
庚午嵗仲秋車駕當還還後七八年必復辟英廟心識<lb/>
之時忠國公石亨以參将守雲中賢景明引為上賔動<lb/>
必咨之暨景帝嗣位敵益熾召亨還總京營亨以請有<lb/>
幹略薦以自輔景明因侍行至京時額森復入寇京師<lb/>
戒嚴亨召景明問計景明筮之曰無能為也且彼氣已<lb/>
驕戰之必克敵果敗去庚午額森欲奉英廟北還時率<lb/>
以為詐獨武寧伯朱謙上書懇請朝廷持不敢發景明<lb/>
力言於亨曰敵人順天舉義我中國返失迎奉之禮獨<lb/>
<pb n="KR4e0125_WYG_050-30b"/>
不為外國笑乎亨遂與少保于公恊議遣使敵果奉乘<lb/>
輿來歸實庚午秋也英廟以太上皇居南宫三年錦衣<lb/>
指揮盧忠上變外議洶洶忠一日屛人請筮景明以大<lb/>
義叱之曰是兆大凶死不足贖忠懼而佯狂為風状兩<lb/>
宫乃安忠後伏誅如景明言景帝之弗豫也中外以儲<lb/>
嗣未定為憂景明亟言于亨曰公國柱石當委身致命<lb/>
以安宗社今危疑之際不早定大計禍且不測亨意遂<lb/>
决英廟復辟将官景明景明固辭乃命工范金鑄隂陽<lb/>
<pb n="KR4e0125_WYG_050-31a"/>
神靈四字為筮錢十八文製象牙盒貯之以賜又賜魚<lb/>
牙金酒盃一白金彩幣若干㑹清以指揮僉事将出莅<lb/>
徐州上曰仝寅得毋偕往乎其授錦衣衛百户在京居<lb/>
住景明復固辭不允景明見亨寵位已極每因筮以持<lb/>
滿之道反覆戒之弗納卒及于禍景明當景泰天順間<lb/>
名公卿大夫無不延接者然一語不及私事惟抑邪與<lb/>
正濟顛扶危可致力則諄諄不少囘避遇古今圗史及<lb/>
異書必令人傍誦聽之至老不倦又緣名字之義自號<lb/>
<pb n="KR4e0125_WYG_050-31b"/>
啟陽今八十有六嵗尚康強無恙三子長鑾以材武自<lb/>
見官錦衣衛百户次鎣治易為進士業次鋭以善書士<lb/>
𨽻中書舍人<lb/>
論曰昔嚴君平卜筮與人子言依于孝與人弟言依于<lb/>
順與人臣言依于忠各因勢𨗳之以善盖賢而隐于卜<lb/>
肆者也若仝景明先生固聞君平之風而有慕焉者歟<lb/>
其禮于名流不凂于權貴夀而有子老于聖世非倖也<lb/>
彼司馬季主不見知于宋忠賈誼郭景純不免于王敦<lb/>
<pb n="KR4e0125_WYG_050-32a"/>
之難其術精矣而其所得又景明之所不滿者歟<lb/>
　　　汪義士傳<lb/>
汪義士中和字貴民唐越國公華之後休寧西門人曽<lb/>
祖養晦自西門遷汊口祖明徳父亨義士為人頎然廣<lb/>
顙性介特寡言笑每讀書至古忠孝節義事即掩巻太<lb/>
息曰為男子而淟涊以度世亦惡用生為鄉先生聞而<lb/>
異之曰汪氏有子矣義士家有尺籍在貴州適當亨亨還<lb/>
自軍道其艱苦義士未冠也恒戚戚不樂宣徳丙午詔<lb/>
<pb n="KR4e0125_WYG_050-32b"/>
簡汰諸路兵亨弟兄皆以老謝行義士毅然躡屩往代<lb/>
鄉人壮之貴州帥聞其故儒者率遣子從學義士因以<lb/>
其暇日為講說前史名将所為如何及近世養兵禦侮<lb/>
之要邊臣聴之無不慰惬或戎務弛張夷情虛實山川<lb/>
道里險易通塞有所咨訪因而舉錯甚多義士一再以<lb/>
公務還汊口省其父羣從兄弟悉長健衆議當畨代以<lb/>
均勞者群從又相持不前義士恐傷之復抵戍則髮漸<lb/>
種種矣貴州古夜郎越雋地山水荒寒中土人非謫配<lb/>
<pb n="KR4e0125_WYG_050-33a"/>
罕至義士獨往遊其間歌笑懐古人莫識也都勻苗寇<lb/>
作貴州軍禦之失利義士所居堡僅百人欲散走義士<lb/>
仗劒叱之曰當此際不叶力堅守即國家養我輩何用<lb/>
况分地不可擅去有大僇乎衆志始定入夜備稍解寇<lb/>
突入有牽義士急去者義士慨然曰士死義爾堅立不<lb/>
動且詈寇曰朝廷何負于爾敢猖獗若此遂被害正統<lb/>
十四年七月二十四日也得年五十有九少子南雲被<lb/>
虜月餘哀慕動寇寇不忍殺釋而歸之義士二子長義<lb/>
<pb n="KR4e0125_WYG_050-33b"/>
方次南雲也孫男三觀成昕觀早䘮昕篤志力學為里<lb/>
塾師<lb/>
史官曰郎之戰公孫禺人遇負杖入保者息而謂之曰<lb/>
使之雖病也任之雖重也君子不能為謀士弗能死不<lb/>
可也與其鄰童汪踦往皆死焉孔子稱其能執干戈以<lb/>
衛社稷嗚呼若義士之死固可與踦相望于百世之上<lb/>
矣而封疆之臣乃無畫䇿捐軀若公叔者不重可歎哉<lb/>
　　　鄒佑之傳<lb/>
<pb n="KR4e0125_WYG_050-34a"/>
鄒佑之無錫人宋寳謨閣學士忠公十一世族孫也所<lb/>
居曰華荘再遷龍涇至元季而業中圯佑之曽大父伯<lb/>
惟大父洪昭父以善歴三世始漸復舊以善娶于華生<lb/>
五子皆有聞佑之其次子也性孝友於二親生盡養沒<lb/>
盡哀與諸弟甚篤一弟早死撫其孤如已子其讀書知<lb/>
要嘗誦武侯静以修身語說之因取静修名室以自警<lb/>
平生不急利而家益足其志在寡取或因其之而并捐<lb/>
之故多不忍負之者長區賦取給公上而已處家有規<lb/>
<pb n="KR4e0125_WYG_050-34b"/>
與其配華肅雍睦相成敎三子或力家或業儒無敢肆<lb/>
以譁者闢所居東原為新甲第于其里以時修忠公及<lb/>
上世丘壠無論䟽戚輯宗譜助刻縣志造鰲塔諸橋浚<lb/>
香渠以利濟鄉人雖捐重費不恡所還往若武功伯徐<lb/>
公太宰思軒王公憲副㯶園劉公皆一時名卿遇佳勝<lb/>
處同載並逰觀者嘖嘖佑之晚嵗深以盈滿為愳號其<lb/>
堂曰戒得不欲闗世事作假山堂後畜古法書名畫于<lb/>
中又樓其南曰學閒終日手一編不置𢎞治戊午春忽<lb/>
<pb n="KR4e0125_WYG_050-35a"/>
遘疾以四月二十有二日不起實始生之辰也君子謂<lb/>
庶幾古所謂全歸者佑之每嵗出貸米取息值大歉有<lb/>
調之者曰貨不倍貸乎謝曰乗時射利先世所不為也<lb/>
姪婦錢孀而無子請後以佑之孫不可曰渠自有同氣<lb/>
在徇之是利之也錢訴于郡郡召問故驚羨不已此二<lb/>
事人尤稱之佑之諱賢卒年六十有八嘗以嵗飢輸粟<lb/>
例得官然非其志也子曰愚承事郎曰魯早世曰鈍儒<lb/>
學生孫五人<lb/>
<pb n="KR4e0125_WYG_050-35b"/>
論曰無錫為毘陵之望予恒過之見其山水秀明鍾之<lb/>
人宜多賢者而鄒公先號知名士或顯或晦不可縷數<lb/>
子孫出而嗣其休祉遺烈者未有極焉豈其所鍾者獨<lb/>
盛哉亦有所觀法而然哉若佑之所樹立美矣鄉人為<lb/>
紀其行累千數百言大抵多富好禮者之常予因節之<lb/>
為傳非不詳也得其大則小者可知也<lb/>
　　　封監察御史王公傳<lb/>
公諱宗吉字天祐王姓世居蘇之吴江為碩宗所居邑<lb/>
<pb n="KR4e0125_WYG_050-36a"/>
西附郭梅里曰夀之者元季聞天兵将有事于張士誠<lb/>
計大軍必自太湖登㟁道梅里以入遂避地仙里而舊<lb/>
業果毁于兵燹夀之生良輔良輔生彦徴彦徴生守仁<lb/>
勇于義守仁生公未三嵗而卒再期而母吴亦卒撫于<lb/>
諸母公雖㷀然在疚而負穎質性聰穎鄉先生吳善與<lb/>
守仁交莫逆間撫公異之曰吾無以報亡友顧孺子可<lb/>
敎也收誨之公讀書過目不忘家故有春秋左傳朱子<lb/>
綱目尤愛玩忘寝食弱冠學成即授徒里中嚴條約如<lb/>
<pb n="KR4e0125_WYG_050-36b"/>
老師學徒日衆公念其先業中㣲思所以拓之者勤儉<lb/>
自樹不遺餘力而未嘗取非義之利家寖以饒盡復其<lb/>
舊産以終父志所居之堂曰樂善為石梁七鑿義井四<lb/>
貧乏病死者食粥施衣予藥給槥恒恐弗及成化改元<lb/>
嵗飢焚逋券數千辛丑再飢出賑米六百斛巡撫都憲<lb/>
王公承制授七品散官辭不可鄉射禮行郡邑大夫必<lb/>
以賔禮之有疑政多就問焉公處家庭甚肅分命諸子<lb/>
理家政治儒業僮僕各職其職而不敢肆奉先禮賔及<lb/>
<pb n="KR4e0125_WYG_050-37a"/>
冠婚慶吊式禮給適中覽名所居曰遺安曰百忍樓曰<lb/>
懐恩又創月湖蓮陂别墅于松江太湖上開圃于所居<lb/>
東池曰涵虛亭曰可怡橋曰凌雲谷曰賔而時與朋友<lb/>
詠歌其間𢎞治丁巳以子貴勑封文林郎江西道監察<lb/>
御史人以為績學纍善之報公疾革時處分家事不亂<lb/>
且召親友與訣命遷正寢而終寔𢎞治十年十月四日<lb/>
夀七十三先是公卜夀藏于王山之陽山擁水環境甚<lb/>
佳勝公心安之督治衣衾棺槨皆倣古制至是𦵏焉娶<lb/>
<pb n="KR4e0125_WYG_050-37b"/>
于氏先卒子男二皆夭繼沈氏子男四曰賢義官曰哲<lb/>
𢎞治庚戌進士授監察御史嘗奉勑按閩中又按廣東<lb/>
皆有聲曰明國子生曰敏女三長適郁搢次適徐質俱<lb/>
庠生又次適朱佩孫男五曰恩邑庠生曰懋曰京曰東<lb/>
曰惠孫女七曽孫男一曰檜<lb/>
論曰吾聞其鄉人公嘗戒諸子曰兒輩處世勿急急名<lb/>
利與其過取以賈怨致禍孰若省費以安已濟人見二<lb/>
子不第歸指壁懸蠶種示曰此物非時一幅紙耳當春<lb/>
<pb n="KR4e0125_WYG_050-38a"/>
則皆化生而為用世之物盖各有時也論仕宦則曰汝<lb/>
輩他日遇時致用慎勿以刑立威以偏斷事以利䘮守<lb/>
以死易節若不能痛戒雖弗仕可也又曰人之處世凡<lb/>
百成敗皆有天命吾老矣平生經歴雖小事未有不由<lb/>
天成慎勿患得失而䘮名檢又曰吾嘗慕古之豪傑越<lb/>
千載其名如生汝輩須立志以古人自期待其言皆足<lb/>
補世敎殆非今之士也傳所稱逸民禮所稱鄉先生沒<lb/>
而祭于社若王公非其人歟<lb/>
<pb n="KR4e0125_WYG_050-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻五十<lb/>
</p>
<p>
</p>
  </div>
</body>
</text>
</TEI>
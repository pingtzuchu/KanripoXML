<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻五十五</head>
    <p>
<pb n="KR4e0125_WYG_055-1a"/>
欽定四庫全書<lb/>
　篁墩文集巻五十五　　　明　程敏政　撰<lb/>
　　書<lb/>
　　　與鄭萬里書<lb/>
向承特書見示隱然以僕之復官當有所辭避庶幾古<lb/>
人進退從容之義捧誦再三知君子愛人以德其忠厚<lb/>
惻怛乃至於此莫知為報然竊有所陳以就正於有道<lb/>
者幸終聽之雖可否之决緩不及事或當有所示於後<lb/>
<pb n="KR4e0125_WYG_055-1b"/>
人亦君子不屑之教也僕每以為士之出處繫君臣之<lb/>
大義其擇義不可以不精其處己不可以不審豈待臨<lb/>
時而後有决志哉自古聖賢固不以不仕為高亦不以<lb/>
茍就為得若程朱之所為固後學之所法也辭受之間<lb/>
亦惟其當而已被責不辨復官不辭載之於書可以考<lb/>
見夫所以復官不辭者豈以一官之得失為榮辱哉正<lb/>
以君上操予奪之權臣子有勸懲之典係四方之傳聞<lb/>
乃帝王之盛德故雖伊川之嚴重剛毅至於復官之際<lb/>
<pb n="KR4e0125_WYG_055-2a"/>
無所辭焉誠以義之所重擇之宜精而非顧一己之私<lb/>
者也古人所以厲難進易退之節者豈謂是哉夫所謂<lb/>
難進易退者或禮貌之衰而不可留則去之或言不聽<lb/>
計不用而不可留則去之或被特召而懼其難合或受<lb/>
超擢而慮其非分則或再辭或終辭必得其志乃已豈<lb/>
姑欲從事於辭例如宋制而茍以異於人哉可辭則辭<lb/>
可無辭則無辭一出於誠心直道是乃聖賢為己之學<lb/>
豈以流俗之譏為前却也君實逺臣不得不辭晦叔世<lb/>
<pb n="KR4e0125_WYG_055-2b"/>
臣不得不起豈非當時亦有輕重於兩公者而伊川以<lb/>
義斷之若此乎至於文公被召必遜南軒被召即行者<lb/>
皆逺臣與世臣之義不同也僕雖不敢上擬申公南軒<lb/>
然世受國恩則宜無不同者僕之無似自知甚明向以<lb/>
妄庸大與世忤果若人言則竄投不足以盡荷主上大<lb/>
恩但俾歸去其鄉今一旦復其舊官昭雪其幽枉天地<lb/>
之德日月之明豈特一人之私幸而已如此而控辭於<lb/>
義安所擇哉若稍有偃蹇則疑若出於忿懟不平之餘<lb/>
<pb n="KR4e0125_WYG_055-3a"/>
恐於大義有所不可歴選先正出處之際亦未有見其<lb/>
可者入謝之後或驅䇿之不前或職業之難稱則如伊<lb/>
川所謂受一月之俸然後隨吾所欲者是誠在我豈敢<lb/>
勤公議而自取再辱哉鄊兄平素愛僕最深故敢以此<lb/>
言上告惟明者亮之<lb/>
　　　答汪僉憲書<lb/>
近得寄示書謂僕所葺心經附註大意與道一編同且<lb/>
謂尊德性道問學修德凝道之大端乃朱先生定論其<lb/>
<pb n="KR4e0125_WYG_055-3b"/>
改道問學齋為尊德性所以警學者支離耳奉誦再三<lb/>
知行部之暇不廢簡册所養益深所得益粹欽羡無己<lb/>
僕性迂僻而獨喜誦朱子之書至行坐與俱寢食幾廢<lb/>
竊幸稍窺其一二以自得師云爾非敢必人之同己也<lb/>
至於道一編所葺則皆㨿朱子成説書之觀者不審殆<lb/>
以僕為陸氏之學每自訟何苦而必犯此不韙之譏盖<lb/>
亦君子謂其有所疑於心而不敢强焉者也夫尊德性<lb/>
道問學二者初學小子便能知之然皆不過吟諷於口<lb/>
<pb n="KR4e0125_WYG_055-4a"/>
其能體諸身而騐諸心者盖鮮也僕不佞請試言之而<lb/>
左右聽焉夫所謂尊德性者知吾身之所得皆出於天<lb/>
則無毫髪食息之不當謹若中庸之戒慎玉藻之九容<lb/>
是也所謂道問學者知天下無一事而非分内則無一<lb/>
事而非學如大學之格致論語之博約是也古之人自<lb/>
八歳以下悉入小學其所學者大抵多尊德性之事故<lb/>
至十有五歳則志氣堅定德性之尊十且八九然後入<lb/>
大學而以格物為首事今之人未嘗有小學工夫一日<lb/>
<pb n="KR4e0125_WYG_055-4b"/>
乃遽侈然從事於大學故其弊至於躐等陵節而無成<lb/>
惟朱子深見古人立教之意故以之註大學第五章曰<lb/>
始教見格致之非小學首事也知而謂之已知窮而謂<lb/>
之益窮皆因小學工夫已十八九而後可施格致工夫<lb/>
求至其極也又以之註中庸第二十七章曰非存心無<lb/>
以致知玩非無二字則有以見尊德性者其本也存心<lb/>
者又不可以不致知玩又之一字則有以見道問學者<lb/>
其輔也大抵尊德性道問學只是一事如尊德性者制<lb/>
<pb n="KR4e0125_WYG_055-5a"/>
外養中而道問學則求其制外養中之詳尊德性者由<lb/>
中應外而道問學則求其由中應外之節即大學所謂<lb/>
求至其極者實非兩種也日用之間每有所學即體之<lb/>
於身驗之於心而無性外之學事外之理是乃朱子繼<lb/>
往開來之業而後學有罔極之恩者也其為門人改道<lb/>
問學齋為尊德性而左右以為警學者支離豈不亦有<lb/>
見於是乎孟子曰學問之道無他焉求其放心而已矣<lb/>
聖賢立言垂教無非欲學者於身心用功而學朱子之<lb/>
<pb n="KR4e0125_WYG_055-5b"/>
學者漸失其本意乃謂朱子得之道問學為多盖非惟<lb/>
不知所謂尊德性亦并不知為何云道問學而道問學<lb/>
者何用也其在宋末元盛之時學者於六經四書纂訂<lb/>
編綴曰集義曰附録曰纂䟽曰集成曰講義曰通考曰<lb/>
發明曰紀聞曰管窺曰輯釋曰章圖曰音考曰口義曰<lb/>
通㫖棼起蝟興不可數計六經註脚抑又倍之東山趙<lb/>
氏謂近來前輩著述殆類夫借僕鋪面張君錦繡者如<lb/>
欲以是而為朱子之的傳咎陸氏於既往不亦過乎說<lb/>
<pb n="KR4e0125_WYG_055-6a"/>
者謂朱子之學有傳陸氏之學無傳以其學之似禪也<lb/>
夫此道自孟子而後幾千五百年曷嘗有傳之者顧以<lb/>
此為優劣既非所以服人而宋元諸儒如前所云者謂<lb/>
其能得朱子道問學之的傳可不可乎陸氏之學固未<lb/>
暇論也左右謂朱陸二先生同主性善同是堯舜同非<lb/>
桀紂同知善之當好惡之當惡未始不一而進為之方<lb/>
則不同矣夫其主性善而是堯舜非桀紂知善之當好<lb/>
惡之當惡是皆道問學之極功不知此外更有何等進<lb/>
<pb n="KR4e0125_WYG_055-6b"/>
為之方誠有非淺陋可及者矣今去朱子三百年人誦<lb/>
其書家傳其業顧未有小學追補之功而又以記誦詞<lb/>
章之工拙為學問之淺深視晩宋盛元諸儒更出其下<lb/>
此僕所以大懼而不敢茍為異同者也陸氏之學己備<lb/>
道一編中而朱子晩年以尊德性為重見於書者可考<lb/>
也今畧舉數條為左右誦之其一語門人曰某向來説<lb/>
得尊德性一邊輕了今覺得未是上面一截便是坯子<lb/>
有這坯子學問之功方有指處其一節賀孫問往前承<lb/>
<pb n="KR4e0125_WYG_055-7a"/>
誨只就窮理說比來如尊德性一節數䝉提警此意是<lb/>
如何曰覺諸公近日去理㑹窮理工夫多又自漸漸不<lb/>
著身已此載之語録者也其一答項平父曰子思以來<lb/>
教人之法惟尊德性道問學兩事今子静所說專是尊<lb/>
德性事而某平日所論却是道問學上多了今當反身<lb/>
用力去短集長庶幾不堕一偏爾其答黄直卿曰為學<lb/>
直是在要立本考較異同研究纎悉此是向來定本之<lb/>
誤今幸見得却煩勇革不可茍避譏笑誤人此載之文<lb/>
<pb n="KR4e0125_WYG_055-7b"/>
集者也朱子之言痛切懇到一至於是則其所望於及<lb/>
門之士與後學者可謂極矣左右試取而諦觀之勿横<lb/>
一己之見而廢聾瞽之說則將犂然以解渙然以釋亦<lb/>
何俟於譊譊而後有得於心哉逺惟左右博學美才高<lb/>
出鄉里正言直道増重士林嘉績茂恩不日可俟矧在<lb/>
姻末注望尤深更乞於先正朱子之書沉潛玩索務得<lb/>
其㫖趣所在勿作一讀便了而於諸子之言亦須悉其<lb/>
首尾然後判其得失考求歸宿彼我無嫌示家學之成<lb/>
<pb n="KR4e0125_WYG_055-8a"/>
規踵先賢之大業區區誠不能不有企於賢者僕自牽<lb/>
復到京百無寸補濫塵講席惶恐奚勝以左右相愛之<lb/>
深不覺傾倒因風鐫諭俾得再盡所聞幸惠大矣維時<lb/>
盛暑良覿未由千萬為道自重不宣<lb/>
　　　寄李祭酒世賢書<lb/>
僕在家即聞有令先夫人之喪擬託人致香為敬未有<lb/>
便者今兹北行又值老母在舟未得躬奠少盡平日交<lb/>
承之契遥望虞山感悼而已粗帛一端奠儀寄上几筵<lb/>
<pb n="KR4e0125_WYG_055-8b"/>
用申下悃幸不見罪僕久安田野荷聖明不棄但多病<lb/>
之餘懶於再出出亦何補於時徒以世臣義重不敢不<lb/>
一造闕拜昭雪之恩異時揣分當别作進退之計爾此<lb/>
乃𠂻曲以先生素愛之深故一言之客舟匆匆不盡所<lb/>
欲言惟節哀順變以襄大事不宣<lb/>
　　　簡李貞伯太僕<lb/>
篁墩録中欲得先生一言求之二十年矣今兹之來過<lb/>
䝉慨諾此豈直一時之幸而已更得親賜一書永為家<lb/>
<pb n="KR4e0125_WYG_055-9a"/>
寳幸甚幸甚春秋屬詞六冊餘書六冊少充書府一籖<lb/>
更有數冊將為京中人事俟後當别印寄也夜來厚擾<lb/>
附此上謝今日君謙儀部家會飲又當聽教餘不一一<lb/>
　　　辭吳縣長洲史邢二尹却贐禮<lb/>
在吳門八日承館遇之勤燕餞之厚非一言可罄若加<lb/>
贐之禮誠所不安况都憲公同年之義本欲稍得薪米<lb/>
少濟困途恐意不出此是以三復高情而不敢留也餘<lb/>
在舎姪生員曽面悉千萬加察<lb/>
<pb n="KR4e0125_WYG_055-9b"/>
　　　與沈石田書<lb/>
蒙餞以新圖副之傑作明其出處加以規箴厚義高懐<lb/>
出常情萬萬僕以三月四日扺京口因便附此上謝所<lb/>
許妙染既以執筆當賜玉成不至中輟也己令曽姪奉<lb/>
候不能多言乞心矚幸甚<lb/>
　　　復山東巡撫王都憲景明書<lb/>
逺承遣舎人追送台翰及惠書録一封非鄉曲斯文愛<lb/>
厚不及此東望拜嘉不勝感感人還專此上謝憫雨匆<lb/>
<pb n="KR4e0125_WYG_055-10a"/>
匆際計左右為國焦勞尚謹起居以副輿望<lb/>
　　　復山東憲副汪希顔書<lb/>
聞有登萊之行不得會叙甚切怏怏至臨清得一書知<lb/>
興居之詳甚連窩驛水次燈下已就寢矣忽又奉手書<lb/>
親戚勤惓之情何以克當第舟人多病急欲登陸不能<lb/>
奉候也人還專此拜覆千萬惟心照不宣<lb/>
　　　復兖州太守許同年季升書<lb/>
去歳在山中聞有兖州之命不勝悵怏知執事必不以<lb/>
<pb n="KR4e0125_WYG_055-10b"/>
夷險介意也然直道而行士氣益振族姪儀過家備道<lb/>
友朋相愛之切何以當此尊候惓惓於僕意有甚焉滋<lb/>
陽丞來賫到手書副以多儀登拜之際益深慚感人還<lb/>
專此上謝鄉墨二奩侑緘乞尊照不具<lb/>
　　　復衍聖公書<lb/>
僕北上惟欲一拜闕里為快不意閘河水澁自沛縣起<lb/>
十日方至濟寧困途若此無復健志惟引領東望而已<lb/>
逺承遣使者來迓并致手書奉誦之際如接丰采聽教<lb/>
<pb n="KR4e0125_WYG_055-11a"/>
言不覺蹶然起立忘其委頓之勞也人還專此上謝鄉<lb/>
墨小書具如别緘惟尊照不具<lb/>
　　　與于千戸文逺書<lb/>
祁門程進士嘗有一書計達尊聽矣卜築未完人事倥<lb/>
偬殊不及在家之樂况今歳亢旱酷熱公卿貴人以下<lb/>
渇死甚衆江南若未有也所幸閠五月廿八日一雨沾<lb/>
足晩禾尚可望也寒舎老穉逺託粗安凡百念親親之<lb/>
故早晚相規俾一獲立於寡過之地尤所望也<lb/>
<pb n="KR4e0125_WYG_055-11b"/>
　　　與敏聰弟書<lb/>
小董兒來得賢弟寄書知家人無狀賢弟兩次决罰十<lb/>
分痛快新莊田土肯任其責非至親骨肉誰肯如此賢<lb/>
弟可及時令人耕種只是有勞費心今年京中大旱舉<lb/>
家抱病雖幸全可我亦三好兩惡做詩寫字都不奈煩<lb/>
手足疲困且是五十歳人又兼大病連年此後不消家<lb/>
人前去相擾亦不能數數寄書有事只令人來說可也<lb/>
祖墳亦望賢弟時時照管凡事可與鄉人和睦於官府<lb/>
<pb n="KR4e0125_WYG_055-12a"/>
中尤要省事至禱至禱襄毅公指揮叔父名望如在我<lb/>
與爾及中表兄弟共圖保守庶不使人非議所討諸兄<lb/>
弟名字生年月想己忘之便中寄我<lb/>
　　　與南京守備蔣太監書<lb/>
台翰及所惠雙幣小僕程武歸得禮意兼隆何以克當<lb/>
拜嘉之際欣感無己生以四月廿二日抵京陛見之後<lb/>
碌碌班行莫能上報聖恩萬一徒増慚懼而已逺惟尊<lb/>
候留務多暇茂集蕃祉讜言累進邦畿奠安此非平昔<lb/>
<pb n="KR4e0125_WYG_055-12b"/>
經濟之志學問之功何以臻此柄用之期當不逺也因<lb/>
族人志温南還專此起居無可表忱朱子敬齋箴及繫<lb/>
辭二新帖奉備一覧維時盛暑乞謹重調䕶以膺寵召<lb/>
不宣<lb/>
　　　與南京張學士廷祥書<lb/>
歳初得水南張氏所寄書值登舟之際披誦再三知教<lb/>
愛良厚非言可喻僕久安田野重以多病無能豈堪再<lb/>
出第以世受國恩蒙此昭雪義須一到闕廷先正所謂<lb/>
<pb n="KR4e0125_WYG_055-13a"/>
受一月之俸然後隨所欲者撫時揣分别作進退之策<lb/>
爾惟高明俯念孤陋有可教者繼此得以下示僕當奉<lb/>
之周旋稍得置身寡過之地以不冐儒者之名為賜大<lb/>
矣春秋屬辭一部伊川手簡新刻二帖付上倥偬中布<lb/>
此欠莊逺惟為道自重以棟斯文萬萬幸甚<lb/>
　　　與焦學士孟陽書<lb/>
僕自丙午歳與執事一别迨今將十年矣遭䜛被斥雖<lb/>
不盡同而此心耿耿期不相負於平生者計彼此不異<lb/>
<pb n="KR4e0125_WYG_055-13b"/>
也到京日即奉手書惠教勤惓雖骨肉何以踰此感激<lb/>
之餘又因以占吾兄處困以來所養益充所造益深非<lb/>
尋常可及諗此道之不孤也舊歳老母抱恙兩月方愈<lb/>
繼而妻病半載幾危矣而幸無事今歳二月初壎子病<lb/>
更危三月方起而僕素以羸弱多疾三好兩惡筆硯都<lb/>
廢是以執事之前久缺修奉亦以天日開明請教有日<lb/>
小小簡牘不足以盡間闊之懐也讀禮之暇孝履支持<lb/>
殊令人南向傾注無己在山中日曽有心經附註一書<lb/>
<pb n="KR4e0125_WYG_055-14a"/>
今取上呈中間不無舛見敢乞一一鐫諭因便示及當<lb/>
謹佩服以聽切劘之規也維時盛暑逺惟自愛以副友<lb/>
朋至望不宣<lb/>
　　　與王原常僉憲書<lb/>
僕初到京僑居之日僅獲與契兄一見方圖欵叙而人<lb/>
事蝟興不數日間已聞旌斾西矣不勝悵悒恭諗宦履<lb/>
清嘉足慰逺想又於丘先生處獲觀戅庵老先生碑文<lb/>
事覈語詳真可傳記逺奉玩誦再三益令人景仰先猷<lb/>
<pb n="KR4e0125_WYG_055-14b"/>
不可復得徒切歛袵而已僕蒙恩昭雪牽復故官再入<lb/>
講筵無私毫補益有愧故人多矣因舎姪孫程一入蜀<lb/>
之便草率布此少伸起居維時隆寒幸加調攝以迓光<lb/>
寵以副逺望<lb/>
　　　與富溪用禮宗弟書<lb/>
到京五月初召入講筵八月初召仍舊日講時節恩禮<lb/>
俱蒙仍舊但多病之軀舊學荒廢於主上無分寸之益<lb/>
祇自愧耳承寄佳什驟進可喜所需西疇處士哀輓與<lb/>
<pb n="KR4e0125_WYG_055-15a"/>
積慶堂敬恕軒詩俱在明春一併寄去忙廹不可言静<lb/>
中思之殊不若故山之樂也<lb/>
　　　簡楊維立諭德<lb/>
宋尚書汪莊靖公大猷其先新安人遷居四明為南渡<lb/>
名臣而友朱子平日詩文奏議之類皆不曽見其碑文<lb/>
是樓政媿撰亦尋録未之獲也昨聞其宗後人與先生<lb/>
聯姻敢乞備作一書為達此意得㨿家藏者書録豈惟<lb/>
可以資寡陋而已盖僕近編新安文獻志凡出新安者<lb/>
<pb n="KR4e0125_WYG_055-15b"/>
皆欲登載以為山川之光若公者誠不可遺也千萬幸<lb/>
甚<lb/>
　　　與巡撫直𨽻都憲張同年天瑞書<lb/>
邇者於㢘伯年兄處得惠書到墨君一紙小齋把玩清<lb/>
風襲人宛然故人在目而不知五六月之暑也未能以<lb/>
時布謝不勝惶恐今歳麥頗有秋敝鄉之人稍自蘇息<lb/>
但疫氣未消秋霜未至又不能不厪左右者之慮爾以<lb/>
閣下之才深達有素又加以愛國之忠孚於上下其何<lb/>
<pb n="KR4e0125_WYG_055-16a"/>
事不集何患之足慮哉執事想以例不來末由良覿間<lb/>
闊之懐未審何日可以奉教也<lb/>
　　　與楊君謙儀部<lb/>
一别惠山倐己三月班行碌碌殊不足言第恐猿鹿之<lb/>
蹤不能忘於林藪間耳託鈔諸書計有次第王君卿去<lb/>
亦有託之渠承領慨然又不審可以得力否也謝臯父<lb/>
文集及陶穀清暇録兩種欲有所采閱幸先畀邇會吳<lb/>
府師尼語及琬琰遺文僕以嘗見失去兩册原本於尊<lb/>
<pb n="KR4e0125_WYG_055-16b"/>
處渠不覺起立泫然流涕悲不自勝云是祖物寳藏累<lb/>
代更借不盡所言因託僕轉吿左右乞以摹本入梓留<lb/>
原本還之使得逭於不孝之罪且云此事祖父被人戕<lb/>
賊於異鄉出於傳聞哀痛若割一旦有人言其無恙雖<lb/>
驚喜過望然半死半活未有定說非得一人以拯溺為<lb/>
心終不濟事而謂此事非託左右不可蓋其言如此故<lb/>
備以相達當必有善以副仁人孝子之至望也然此恐<lb/>
不宜辭之貞伯但取濟事足矣冗中布此不暇識語言<lb/>
<pb n="KR4e0125_WYG_055-17a"/>
惟心照不具<lb/>
　　　復陜西提學楊僉憲應寧書<lb/>
公使人來忽奉手書披誦再三知左右深有意於不肖<lb/>
也然天下相知若左右者復幾何人以心相契固未敢<lb/>
公誦之耳所喜左右分憲以來文風一變不負所仰俾<lb/>
關西士子得所觀法且使人知儒者小録即有益於世<lb/>
若此斯文朋舊與有光焉表弟白質知縣賦性偏卞急<lb/>
屢嘗苦口殊不能改非得左右念僕之故大加警督何<lb/>
<pb n="KR4e0125_WYG_055-17b"/>
以自立千萬勿以其不可教而棄外之與僕受惠均矣<lb/>
人還專此上謝㑹晤未由乞為道自愛以副遐想<lb/>
　　　與南京羅司成明仲書<lb/>
去歳蒙恩昭雪牽復病散之軀豈得堪此旋聞執事入<lb/>
官留都大愜士望第僕離羣索居歳月滋久氣耗髪變<lb/>
荒廢學業不足為故人道也受一月之俸然後隨吾所<lb/>
欲者先指定本亦不敢不自勉爾因敝邑余生詣南雍<lb/>
便專此謝忱逺惟為道自重不備<lb/>
<pb n="KR4e0125_WYG_055-18a"/>
　　　簡都憲屠同年朝宗<lb/>
奉領雲程次第辭金二册及華翰獲見大君子之詳及<lb/>
標履之介深慰嚮仰但恐筆力萎凡莫盡揄揚為歉謹<lb/>
當具藁庶不上涴佳紙也觀此紙時有客在坐似云齋<lb/>
宿節假之時未有哦詩作文之日不知與高明所見何<lb/>
如並以奉聞用博一笑<lb/>
　　　復廷祥學士書<lb/>
邇者楊黄門南還嘗託致書緘春秋屬詞一部皆不審<lb/>
<pb n="KR4e0125_WYG_055-18b"/>
徹尊聽否使來承教手書並佳扇之贈拜受感感引疾<lb/>
終老於先生私計雖得第人望所屬大於此者當未滿<lb/>
也然有益風教則多矣孤陋之蹤未有請教之期臨風<lb/>
惘然乞倍萬保重以棟斯文幸甚<lb/>
　　　復南京董尚矩侍郎書<lb/>
兩承惠書兼和鄙詩相念之情溢於言表久失裁答負<lb/>
罪良深蓋縁小兒自三月來得傷寒病甚危兩月方起<lb/>
鬱鬱之懐近日始紓且叨禄無補而去留之間未有善<lb/>
<pb n="KR4e0125_WYG_055-19a"/>
策有愧故人多矣因錢主事歸便草草布忱千萬恕詧<lb/>
不具<lb/>
　　　答航濟川講經<lb/>
承録山遊題詠及徐司空倡和之作風簷展誦殊覺灑<lb/>
然如在西山蒼翠間不知塵鞅之覊暑暍之惱也手巻<lb/>
䟦尾竢過當勉為之十三日早赴北山陪祀册長老詩<lb/>
容歸日了還適為衍聖公題山水一絶附上亦可少見<lb/>
區區心事也<lb/>
<pb n="KR4e0125_WYG_055-19b"/>
　　　與族姪師魯<lb/>
程謹才到一日所云整理諸書撥冗了得漸有次第待<lb/>
渠歸時一總寄去彦夫乃尊墓誌寄去已久彼累次書<lb/>
來又託孫郎中催取甚駭予意近得吾姪書云在李源<lb/>
十景册葉中急開取觀之始見大抵京師人事擾擾多<lb/>
不暇詳如此但當時行狀已不見欲添入者不知何事<lb/>
更得寫來為佳天爵敬之及吾姪今次提學所考如何<lb/>
承之亦有書來其學想益進矣蓋進學多在静中體之<lb/>
<pb n="KR4e0125_WYG_055-20a"/>
可驗也諸不能悉惟以時加策以副逺懐<lb/>
　　　與致政學士江東之書<lb/>
奉别不覺十餘年世故鞅掌無足為先生道者蜀中人<lb/>
來恭詢道體安好甚慰斯文老成在者幾人不能不逺<lb/>
企清風而恨瞻承之無從也因何同知郜章赴官專此<lb/>
維時臨冬惟自愛以迓多祉不具<lb/>
　　　復巡按雲南都憲張同年汝欽書<lb/>
邇承手書見示奉誦再三如接風采聽緒論不知暌違<lb/>
<pb n="KR4e0125_WYG_055-20b"/>
二十年之久也且諗起居清吉邊閫寧謐俾聖天子無<lb/>
有厥憂足占所學益用加歎歐陽僉憲書蒙諭已徹見<lb/>
區區心事無容再贅也側聞公論久在老兄均勞之召<lb/>
旦夕間爾領教有期慰渇殊甚使還專此答謝鄉墨二<lb/>
笏侑忱惟尊照不宣<lb/>
　　　簡祭酒林同年亨大<lb/>
承借東萊集舊本所補校者不獨入閩録一篇而已專<lb/>
吏奉納并借餘者俟總校過轉送國監補刋嘉惠後學<lb/>
<pb n="KR4e0125_WYG_055-21a"/>
功有所歸知必無靳也<lb/>
　　　簡學士李同寅賔之<lb/>
賤體於趨走拜起皆不相礙但痰𠻳一作即牽絆作<hi>闕</hi>
　不相能方貼膏藥及服煎藥未見如何明日不免扶<lb/>
疾入朝承軫念下問不勝慰感專此奉復<lb/>
　　　復巡按南直𨽻何都憲世光書<lb/>
去歳曽令小僕隨董侍郎南歸因付一書計達尊聽久<lb/>
矣使來復荷書見慰相念殊深感感近屢見當軸者備<lb/>
<pb n="KR4e0125_WYG_055-21b"/>
道左右化邑時事皆可推行列郡新安雖狹小不足展<lb/>
布然亦當在惠澤之下非特一人之私而已僕五十無<lb/>
聞濫塵講席何補聖明徒負竊禄之愧不足為賢者道<lb/>
使還專此布謝維時春首百冗相仍逺冀倍常保重以<lb/>
副寵眷不宣<lb/>
　　　復青州徐中行推官書<lb/>
徐佐來得孟秋二日燈下書及白丸子一裹収訖承聞<lb/>
署印匆冗酬應不暇初政值此誠若不堪然便能受知<lb/>
<pb n="KR4e0125_WYG_055-22a"/>
上官大服民志上下交孚足占所學喜慰無量更得始<lb/>
終此心知舊之望也今歳進表官回嘗有二書一達巡<lb/>
撫公一達憲使公雖不足為左右重輕亦少盡故人之<lb/>
情而已僕血氣加衰百無所益思就閒局以了此生餘<lb/>
無可為故人道者南金春官必時時相見轉致一言殘<lb/>
暑尚炎惟自玉以慰逺想<lb/>
　　　簡刑部楊主事志仁<lb/>
文懿公傳久未能脫稿正以事體重大非敢故為稽緩<lb/>
<pb n="KR4e0125_WYG_055-22b"/>
也然亦在數日内求教更乞以此意轉語秋官不罪幸<lb/>
甚文稿六册諸經說六册雜稿三册今具數於右暫留<lb/>
者悉明註在下容次第納還先此申覆<lb/>
　　　復王庶子世賞<lb/>
元吉賢姪來得手書備悉甚慰甚慰第先生在逺不知<lb/>
舊歳事體宜有未相值悉者也盖僕到京師值老奸謀<lb/>
將復起羣喙觀望交訩之秋僕殆如一霜葉舞於風中<lb/>
亦不自料可至今日大抵士風之譊視往時更甚數倍<lb/>
<pb n="KR4e0125_WYG_055-23a"/>
自去冬來老奸既斃交訩者始寂然退聽先生入愬適<lb/>
當其時公論大明聞者咸喜盖福人為事常與好光景<lb/>
相㑹與羈人劣夫大相懸絶自然如此所大喜者通家<lb/>
故人同被誣枉次第昭雪可藉手以不辱先人誠主上<lb/>
莫大之恩無力可以圖報焉耳元吉來值壎子病危甚<lb/>
以此其至失照管計不為罪文書到日幸早収拾北來<lb/>
不審老夫人就養否老母暨拙荆皆屬筆致意先生未<lb/>
來時瓊山翁每見必汲汲其為賢者惓惓至意亦不可<lb/>
<pb n="KR4e0125_WYG_055-23b"/>
不知也惟千萬保愛以副逺想<lb/>
　　　復詹存中簡<lb/>
近得寄來書并佳作及糖糕法藥一一収訖第到京之<lb/>
後公私交冗殊無一刻清思未能和答徒馳情於流塘<lb/>
上下山水間耳吳汶兄處人便草草布復其心事自具<lb/>
其書并附去惟賢父子始終其惠庶僕亦少分其作伐<lb/>
微功不虚叨其醽醁可笑也天寒筆凍不能盡所欲言<lb/>
逺惟心照不悉<lb/>
<pb n="KR4e0125_WYG_055-24a"/>
　　　與致仕邊侍郎先振書<lb/>
一時交遊屈指無幾暌違之感計同此心也錢指揮往<lb/>
來備詢起居佳勝甚慰僕再塵班行無所補益况多病<lb/>
早衰旦暮間亦思歸耕瀛東奉晤之期可預卜也因縣<lb/>
尹便中草草布忱天暑方熾惟保愛以迓多祉<lb/>
　　　簡付諸庶吉士<lb/>
詩家所謂穩熟者正以其措意寫景用字押韻處自有<lb/>
警策不鑿不竒非聊非粗著已而已節目如此願諸友<lb/>
<pb n="KR4e0125_WYG_055-24b"/>
更加進步不但取足於此乃為貴耳<lb/>
　　　簡賓之學士<lb/>
連日坐冗未得再慰又值齋禁不勝歉然硃墨一函先<lb/>
奉去備用源續因喪其族人司正君給假未來來即叩<lb/>
夏布所售之處專人另報也三先生二十五日進講時<lb/>
已嘗亦皆戚然問其詳失於返命幸恕天氣寒燠不定<lb/>
惟早晚節哀自愛未間<lb/>
　　　簡學士陸同年亷伯一<lb/>
<pb n="KR4e0125_WYG_055-25a"/>
藝文類聚傳寫不一轉加猥冗得執事鉛槧餘力手賜<lb/>
校閱理淆為整俾觀者免於厭煩為幸多矣謹當什襲<lb/>
以示後人知前輩作事可法而草草者可戒也伻還專<lb/>
此上謝山谷全集聞濟之言鈔録亦在數日可了隨當<lb/>
取至奉覽未間<lb/>
　　　　二<lb/>
尊諭以醫戒省事寡言以是不承數上候問日想益佳<lb/>
勝可出矣送徐都閫詩聞得已有藁千乞檢畀三五日<lb/>
<pb n="KR4e0125_WYG_055-25b"/>
内送去老者相促頗勤故也㑹孔暘樂用廷圭三同年<lb/>
醵禮四錢五分送士英京兆處專此付吿說郛久淹弊<lb/>
舘負罪負罪納上計三十八冊幸付典籖餘容面謝未<lb/>
間<lb/>
　　　三<lb/>
歳晏春首人事相仍屢失候問聞貴恙漸減第未灑然<lb/>
脫體恒切懸懸鄙意欲尊候命人徧召諸醫與鄉戚友<lb/>
朋從長面計証當孰先劑當孰急自加斟酌庶治療有<lb/>
<pb n="KR4e0125_WYG_055-26a"/>
歸一至當之論而勿藥可期也恃愛之深義踰骨肉不<lb/>
能不盡布所懐惟照詧幸甚<lb/>
　　　復致仕閣老尹先生書<lb/>
吳尹來承台翰示下披誦再三如面光霽奉教言慰感<lb/>
無量生荷聖恩昭雪到京百無一補邇者又徼冒進官<lb/>
増愧無已所需文字本非敢當但均意所屬亦不敢辭<lb/>
也吳尹行急連夜併成殊不足觀尚念門下之故大賜<lb/>
筆削庶可登梓不然棄之可也千里相望不敢盡所言<lb/>
<pb n="KR4e0125_WYG_055-26b"/>
惟倍萬保嗇以副顒望<lb/>
　　　復學士于喬書<lb/>
伏聞令尊君繼太夫人相棄捐養令人怛然况在純孝<lb/>
何以堪此顧主上加念舊人䘏典優崇可無憾九泉左<lb/>
右亦當體此節哀勉圖大孝為慊耳令郎來京示書及<lb/>
厚儀収訖感感僕自昭雪復官以來無絲毫補報於聖<lb/>
學比者乃僥冐進官益深慚愧莫知所以為報也令郎<lb/>
南歸謹裒薄賻一封奠章一通付上外素幣一疋少充<lb/>
<pb n="KR4e0125_WYG_055-27a"/>
瓣香之忱逺近相望言不盡意惟照詧不宣<lb/>
　　　簡復馬少卿宗勉<lb/>
承見畀食經諸方在寒舎始踰年百不及一與在尊處<lb/>
無異近始録完此方不知何人所傳乃爾不售奈何奉<lb/>
還一笑適又承遍和諸詩詞翰並佳附此以謝<lb/>
　　　答福建憲副司馬通伯書<lb/>
逺承惠書及嘉幣一疋登受之餘愧感愧感僕自前歳<lb/>
荷主上昭雪再塵講席無絲毫補報載進官階實出非<lb/>
<pb n="KR4e0125_WYG_055-27b"/>
分所冀故人時加策勵庶免悔尤而來書奬予過厚令<lb/>
人赧然不已側聞憲節分駐海上時清多暇德業日新<lb/>
甚慰但向得手教云曽有長書託雲谷總戎見戒竟無<lb/>
下落倘獲檢出舊稿書畀得終教愛之意幸孰大焉專<lb/>
此布謝惟為道自重以迓多祉<lb/>
　　　與汪大參親家文燦書<lb/>
逺承遣使惠書侑以賀儀過厚登受之餘愧感愧感僕<lb/>
自到京無絲毫上報聖學荷蒙優寵僥進官階實出望<lb/>
<pb n="KR4e0125_WYG_055-28a"/>
外所冀至戚不棄迂左時加誨策庶免悔尤而奬予過<lb/>
厚非所望也老母及拙荆兒婦幸粗安不勞逺念人還<lb/>
專上謝萬一良覿未由乞自愛以迓多祉<lb/>
　　　簡宗伯倪同年舜咨<lb/>
此璇璣圖本得之衍聖公者止讀得二百六十首近有<lb/>
人寫惠一紙亦讀得二百六十首今奉觀但寫頗精緻<lb/>
欲作一巻乞分付録者勿㸃汚發還幸幸尊處巻俟遲<lb/>
日納還未間<lb/>
<pb n="KR4e0125_WYG_055-28b"/>
　　　與河間謝太守道顯書<lb/>
王地官來承語及郡志此久闕之典得高明垂意誠一<lb/>
邦之幸也河間雖古名郡最受兵燹文獻無得而徴僕<lb/>
每於傳記中有見即録出日積月累頗多因北奔走願<lb/>
莫之遂若果欲成之當勉自効以副雅意但須將各縣<lb/>
舊志畧命士人取修後數十年事跡無憚繁冗可一併<lb/>
寫來庶好采取以備成書也匆匆不盡所言惟尊照不<lb/>
具<lb/>
<pb n="KR4e0125_WYG_055-29a"/>
　　　答仇東之教授<lb/>
承問胡氏繻葛倒懸之說此在春秋周桓王奪鄭莊公<lb/>
之政莊公不朝王牽諸侯伐之戰於繻葛王師大敗鄭<lb/>
人射中王肩盖自是而後王命不行於天下左氏所謂<lb/>
周鄭交惡如敵國然故胡氏以為戰國之漸倒懸者倒<lb/>
置之義也暑熾目昏未暇詳檢彷彿記是如此雨後稍<lb/>
凉不惜見過閒叙為佳<lb/>
　　　復劉都憲時雍書<lb/>
<pb n="KR4e0125_WYG_055-29b"/>
逺承惠手劄及新書副以厚儀禮文過情収訖感感第<lb/>
病散之軀無絲毫上補聖明僥冐進官増愧而已修河<lb/>
之䟽憂國愛君不負所學公論翕然文懿老先生為不<lb/>
死矣扶持善類自處有人非左右之憂也人還專此起<lb/>
居兼致謝忱惟謹重服食以副士望不具<lb/>
　　　復通政強同年廷貴書<lb/>
逺承汝欽汝問來得先太夫人之訃及尊候孝履支持<lb/>
且以誌銘見託本不敢當第鄉邦小子諗聞慈淑之行<lb/>
<pb n="KR4e0125_WYG_055-30a"/>
理宜有述而筆力委凡不足以發揮萬一負愧多矣兹<lb/>
因舎親趙守禦家人便附上粗幣二疋煩致几筵充瓣<lb/>
香之誠稽緩不罪惟節哀順變以襄大事未間<lb/>
　　　簡皚東白善世<lb/>
所欠觀音閤記已久非有推托直以旋讀佛書欲少窺<lb/>
一二然後著筆庶不取笑觀者况所許楞嚴等經亦未<lb/>
見惠到故一遲至此耳日昨已將求文帖子置案上只<lb/>
三五日决然掇拾付還更不能破調自増業障也<lb/>
<pb n="KR4e0125_WYG_055-30b"/>
　　　簡陳師召太常子貢士舉<lb/>
賢友來京不得從容少叙迨今耿耿令尊老先生之喪<lb/>
無以用情輙裒賻少許并奠文一通寄上見久要之義<lb/>
耳愧不腆也哀輓序未及稿呈值老親抱恙日夕憂懼<lb/>
容録寄上惟不咎稽緩萬萬<lb/>
　　　與太傅殿學慎庵徐先生書<lb/>
自前歳詣闕下拜辭而南仰竊尊庇幸獲襄事顧終歳<lb/>
抱病幾殆者數四不能以時奉狀負罪萬千計盛德海<lb/>
<pb n="KR4e0125_WYG_055-31a"/>
涵不責禮於棄人也北望元台無任傾注專人上謝并<lb/>
候起居䘏典記二紙貽範集一部六册附上所賜銘文<lb/>
謹已刋入増輝家乘感極涕零第在倚廬莫知所以為<lb/>
報耳瞻覿未由逺冀倍萬保嗇以副海内之望不宣<lb/>
　　　與李遜學<lb/>
前歳京師承惠奠禮哀章坐病未能裁謝久之聞有江<lb/>
右提學之行頗為駭異詞林作養幾人而轉用之若此<lb/>
左右固不以内外崇庳為欣戚也邇者修書之命下臨<lb/>
<pb n="KR4e0125_WYG_055-31b"/>
苫塊既非其人又非其時已具疏報辭矣因便輒一言<lb/>
之逺惟清照不次<lb/>
　　　與大司馬馬先生<lb/>
敏政不孝釁鍾先妣荷蒙台候賜奠賜賻兼與復奏給<lb/>
驛而南存殁之間感戴何極第不肖抵家抱病終歳不<lb/>
克以時上狀申謝負罪大矣兹者忽奉詔命驚惕不遑<lb/>
此實台司存念至情然僕尚在制中既非其人又非其<lb/>
時也因專人北上俯致謝忱并布哀悃惟時盛暑乞倍<lb/>
<pb n="KR4e0125_WYG_055-32a"/>
萬保嗇以副海内之望不次<lb/>
　　　與楊介夫侍讀<lb/>
逺聞邸報進輔儲極雖苫塊中未敢輒與慶事而吾道<lb/>
増輝甚自慰也兹五月下旬忽奉詔㫖俾當書館總裁<lb/>
之副為之驚惕不能已巳是雖台司眷存美意然僕尚<lb/>
在制中既非其人又非其時也因家人入京之便一布<lb/>
之有可致力處為僕一言尤見至愛也<lb/>
　　　與趙太常<lb/>
<pb n="KR4e0125_WYG_055-32b"/>
奉别不覺兩易寒署每京師人來恭詢老先生起居加<lb/>
健及諸位賢舅並臻佳裕甚慰逺想第僕抵家無日不<lb/>
病近日患疥不能動履惟理簡冊以度時日不足道也<lb/>
副總之命驚惕殊甚况在制中既非其人又非其時也<lb/>
專令程戎詣京事在面白本府奏繳開壙文册亦望拜<lb/>
該科該部大人處一言青目為感汪𤣥錫十分聰明已<lb/>
送入休寧縣學敏亨敏庸及塏姪俱送入學朱儀于恩<lb/>
俱送歙學僕在家止幹此一事雖不知日後成就如何<lb/>
<pb n="KR4e0125_WYG_055-33a"/>
然使之周旋禮義之場少得寡過以不墜先業亦云幸<lb/>
矣弟媳母子俱安好不勞逺念也老先生前不另書乞<lb/>
道言萬萬<lb/>
　　　書與仇訓導<lb/>
歳前得手書見以東之為名甚駭急啓而視之乃知有<lb/>
易名之說字遂翁矣否極必通遂將自此始乎僕自抵<lb/>
家棲息山堂編刻新安文獻志千餘板幾定第衰病轉<lb/>
作不時又無可相吿語者思得遂翁來一講快何如耶<lb/>
<pb n="KR4e0125_WYG_055-33b"/>
倚廬聞召不勝驚惕是雖台司記存之美意然僕尚在<lb/>
制中既非其人又非其時也因令程戎入京草草為此<lb/>
舎親處新刻道命録一書附上不必多示人也<lb/>
　　　與白司冦先生<lb/>
僕扶櫬南歸荷蒙台候賜奠至再慰諭勤惓非鄉曲愛<lb/>
厚何以獲此第苫塊餘息抱病終年不能以時上謝負<lb/>
罪深矣邇者忽奉詔㫖使當書館總裁之副為之驚惕<lb/>
不能已巳此固出於老先生記存美意然在不肖則豈<lb/>
<pb n="KR4e0125_WYG_055-34a"/>
敢當為是專令家人程戎入京布此哀悃惟賜一言俾<lb/>
得終制而後供職則公義私情庶幾兩盡可否更乞賜<lb/>
教為幸未由良覿乞倍萬保嗇以副宸眷不次<lb/>
　　　與傅亞卿書<lb/>
奉别既久屢承致聲抱病經年未能裁答計執事汪度<lb/>
不責禮於苫塊之鄙人也倚廬聞召驚惕不遑此實台<lb/>
司記存之美意但僕尚在制中既非其人又非其時也<lb/>
恃愛輒一言之墨二奩侑緘惟尊照不次<lb/>
<pb n="KR4e0125_WYG_055-34b"/>
　　　與楊學士<lb/>
邇得手教及奏藁諷誦再三知左右為詞林増氣若此<lb/>
争坐之帖臺參之書當傳其内一事而占之則他日柄<lb/>
用又可知也僕抱病倚廬無復世念忽奉召命驚惕不<lb/>
遑此固左右推引之美意然僕尚在制中既非其人又<lb/>
非其時也因家人入京專此布悃進講之暇諸老先生<lb/>
之前一言及之俾得終制而後供職乃至愛也逺惟心<lb/>
照不次<lb/>
<pb n="KR4e0125_WYG_055-35a"/>
　　　與林祭酒書<lb/>
僕自前歳秋拜辭而南一向抱病殊無寧日荷蒙先生<lb/>
不棄屢辱賜教雖骨肉無踰此僕雖至愚豈敢不自厲<lb/>
以上副至意耶邇者恭諗晉亞秩宗少慰士望而先生<lb/>
方以為憂私竊自念先生之憂固僕之憂也副總之命<lb/>
下臨苫塊僕豈承當又恐轉喉觸諱其取憂有加於前<lb/>
爾家人程戎北上專令進謁用致逺忱惟鑒納不次<lb/>
　　　與周司徒<lb/>
<pb n="KR4e0125_WYG_055-35b"/>
邇者恭諗榮拜渙恩司邦政兼復令嗣高踵世科斯文<lb/>
之大慶也顧在倚廬未敢輒與慶事尚竢異時總布下<lb/>
悃而汪度海涵反辱手教及名香佳帖之惠通家契分<lb/>
有加於前登拜之餘慚悚殊甚僕自南歸即抱疾墓左<lb/>
無復世念不謂台司曲賜記存俾當書局但非其人又<lb/>
非其時也輒因家人入京之便專此布謝惟尊照不次<lb/>
　　　與徐司空書<lb/>
敏政不孝釁鍾先妣荷蒙左右念及通家曲感賜葬之<lb/>
<pb n="KR4e0125_WYG_055-36a"/>
典義踰骨肉稱報無由耳惟有銘刻而已恭諗正位六<lb/>
卿士心允惬第在苫塊中未敢輒與慶事姑竢到京之<lb/>
日少展此誠倚廬聞召驚惕不遑况僕尚在制中既非<lb/>
其人又非其時也因家人入京專此布謝逺惟尊照不<lb/>
次<lb/>
　　　簡顔通守<lb/>
考郡志宋國子祭酒汪公澥其先歙人徙居旌德兹僕<lb/>
編刻新安文獻志欲附入之惜其制作遺文行實碑誌<lb/>
<pb n="KR4e0125_WYG_055-36b"/>
之屬莫得而詳也乞委旌德令君詢其子孫一録見寄<lb/>
使先朝名賢光逺有耀俾無遺珠之歎非斯文之幸歟<lb/>
刻梓垂成得便挂意萬萬<lb/>
　　　與師魯姪<lb/>
士之出處自有定分以師魯之種學績文豈在人下而<lb/>
秋試乃不得預謂非命可乎然亦盡其在已者以俟天<lb/>
定而已戴寳之李彦夫亦嘗遭此不必逺引也<lb/>
　篁墩文集巻五十五<lb/>
</p>
<p>
</p>
  </div>
</body>
</text>
</TEI>
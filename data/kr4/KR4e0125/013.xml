<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻十三</head>
    <p>
<pb n="KR4e0125_WYG_013-1a"/>
欽定四庫全書<lb/>
　篁墩文集巻十三　　　　明　程敏政　撰<lb/>
　　記<lb/>
　　　月河梵苑記<lb/>
月河梵苑在朝陽闗南苜蓿園之西苑之池亭小景為<lb/>
都城最苑後為一粟軒軒名曽西墅學士題軒前峙以<lb/>
巨石西闢小門門隠花石屏屏北為聚星亭亭四面為<lb/>
欄檻以息遊者亭東石盆池髙三尺强𤣥質白章中凸<lb/>
<pb n="KR4e0125_WYG_013-1b"/>
而坎其旁云夏以沉李浮𤓰者亭之前後皆磐石石多<lb/>
崑山大湖靈璧錦川之屬亭少西為石橋橋西為雨花<lb/>
臺上建石鼓三臺北為草舍一楹曰希古桑樞甕牖中<lb/>
設藤床石枕及古瓦塤箎之類草舍東聚石為假山四<lb/>
峯曰雲根曰蒼雪峯曰小金山曰壁峯下為石池接竹<lb/>
以溜泉泉水涓涓自峯頂而下竟日不竭僧指為水戱<lb/>
臺南為石方池貯水養蓮池南入小牖為槐屋古樗一<lb/>
株枝柯四布䕃於階除俗呼龍爪槐中列蠻墩四槐屋<lb/>
<pb n="KR4e0125_WYG_013-2a"/>
南為小亭中庋鸚鵡石其重二百斤色凈綠蓋石之似玉<lb/>
者凡亭屋臺池四圍皆編竹為藩詰屈相通花樹多碧梧<lb/>
萬年松及海棠海榴之類自一粟折南以東為老圃圃之<lb/>
門曰曦光曦光北為窖春冬月以藏花卉窖春東為春意<lb/>
亭亭四周皆榆杜桑栁叢列宻布遊者穿小逕偪仄以行<lb/>
亭東為板凳橋橋東為彈琴處中置石琴刻其上曰蒼雪<lb/>
山人作西為下碁處少北為獨木橋折而西曰蒼雪亭亭<lb/>
下為擊壤處皆薙草除地為坐石三踰下碁處為小石浮<lb/>
<pb n="KR4e0125_WYG_013-2b"/>
圖浮圖之東循陂陁而上凡十餘弓為灰堆山山上為聚<lb/>
景亭亭上望北山及宫闕歴歴可指東隙地植竹數挺曰<lb/>
竹塢下山少南門曰看清入看清結松為亭踰松亭為觀<lb/>
瀾處自聚景而南地勢轉斗如大堤逺望月河之水自城<lb/>
北逶迤而來下觸斷岸有聲潺潺别為短牆以障風雨曰<lb/>
考槃榭出看清西渡小石橋行叢薄中回望二茅亭環以<lb/>
葦樊隱映如畫盤旋而北未至曦光結老木為門曰野芳<lb/>
出曦光少南為蝸居蝸居東為北山晩翠樓樓上望北山<lb/>
<pb n="KR4e0125_WYG_013-3a"/>
視聚景尤勝出樓後為石級乃至樓下蓋樓據高阜為之<lb/>
故下視若洞然樓下為北牕牕縣藤藍僧每坐其中以嬉<lb/>
蓋畨物也樓角出小墉為梅屋盆梅一株花時聚觀者甚<lb/>
盛梅屋東為蘭室室中蒔蘭前有千葉碧桃尤北方所未有<lb/>
者苑主道深播州人楊氏子性疏秀通儒書宣德中住西<lb/>
山蒼雪菴賜號圓融顯宻宗師而自稱蒼雪山人後歸老<lb/>
乃營此自娛諧者頗寡而獨與予善故輒記之以示夫未<lb/>
遊者天順甲申春三月上已日記<lb/>
<pb n="KR4e0125_WYG_013-3b"/>
　　　宋丞相程文清公墓祠記<lb/>
歙之古城闗有昭孝積慶寺宋丞相程文清公元鳯之<lb/>
祠墓在焉初公之葬也建寺營墳皆出朝典一時哀榮<lb/>
之盛故老猶能道之蓋于今二百年矣寺旣燬于元季<lb/>
贍墳田亦為前住僧所私鬻公六世孫孟億兩人者大<lb/>
懼祠之寢廢乃捐已貲贖田歸寺又與今住僧常貴募<lb/>
財力鳩工寺為正堂三間左右掖室二間以舊祠湫隘<lb/>
嵗時不能容子孫之展謁增葺五間門廡厨廩賓舍僧<lb/>
<pb n="KR4e0125_WYG_013-4a"/>
房次第告完繚以樊墻塗以丹堊始事於某年某月某<lb/>
日畢工於某年某月某日積乆之弊一旦中興比之舊<lb/>
觀不啻益隆矣億之子熈以予同姓之親求記其成将<lb/>
使後來者謹嗣之予待罪史官嘗考見文清公之平生<lb/>
矣公相理宗不二年適大全逐童槐謀相傾奪公覺而<lb/>
去之度宗初再入時賈似道為首相公與議不協凡三<lb/>
月而罷清名峻節凛然為叔季全人而丁之南遷也自<lb/>
溺死於藤江賈亦竄於漳以死其名節不足道而一死<lb/>
<pb n="KR4e0125_WYG_013-4b"/>
不得正丘首况祠墓乎况能保之於異代之後乎然則<lb/>
一寺之新事雖㣲而世之鑒戒存焉豈直一鄉一家之<lb/>
觀美而已哉孟雅有文學極力蒐訪先世遺事因類次<lb/>
文清公所受宸翰及奏議為明良慶㑹録以傳億勇於<lb/>
為義嘗建樓以奉理宗御書功與祠等熈舉鄉進士同<lb/>
知汀州府綽有政聲其從子儀從孫寛又先後舉於鄉<lb/>
蓋文清之澤未斬也文清兩夫人别𦵏歙之禮荘亦有<lb/>
昭孝景福寺今廢矣寺之田存者六十畆與積慶所存<lb/>
<pb n="KR4e0125_WYG_013-5a"/>
者共百畆云<lb/>
　　　河間府真武廟記<lb/>
我太祖髙皇帝定鼎之初大正祀典而金陵所存者十<lb/>
廟真武之神居其一我太宗文皇帝潜龍於燕入正大<lb/>
統而真武之祠在武當者尤盛蓋燕之境北方而真武<lb/>
北方之神所以隂翊我文皇者其功甚大宜真武之顯<lb/>
有廟於今日也歟河間故有真武廟在城中北隅莫或<lb/>
知其所從起惟梁間有題名知為元大德中所建每郡<lb/>
<pb n="KR4e0125_WYG_013-5b"/>
有水旱疫癘則禱禱輒應而嵗乆廟日就圯太守賈侯<lb/>
忠暨郡寮諸公力謀葺之乃俾道士王慶雲主祀事且<lb/>
鳩工重建神宇門屋及鐘樓若干楹為從臣十有四復<lb/>
以予故邦人託上舍何君隆求記其成予聞知青龍朱<lb/>
雀白虎𤣥武之名見於曲禮朱子以為指四方之星形<lb/>
似而言蓋師行則畫於旟旐之上以象天而示武非實<lb/>
有四物者若是其獰然可畏儼然可象也蓋以角為角<lb/>
心為心尾為尾故謂之青龍以參有四足如虎故謂之<lb/>
<pb n="KR4e0125_WYG_013-6a"/>
白虎以翼如翼井如冠而軫如項下之嗉故謂之朱雀<lb/>
以虗危如龜而騰蛇在虗危度之下故謂之𤣥武詩註<lb/>
所謂鳥隼曰旟龜蛇曰旐揚子雲所謂龍虎鳥龜是已<lb/>
夫位在北方故曰𤣥身有鱗甲故曰武至宋真宗始避<lb/>
聖祖諱改𤣥為真夫四方之星取其形似而畫於旟旐<lb/>
之上以象天而示武亦必有神主之矧其精之燦然列<lb/>
於上者定四時以全民用畫分野以正疆域示先徴以<lb/>
以垂世戒自古聖王莫弗重之則隨其方之所在而祀<lb/>
<pb n="KR4e0125_WYG_013-6b"/>
之以為祝釐之地亦禮之以義起者也或乃謂祀禮莫<lb/>
大於六宗而幽禜所以祭星辰其祀蓋天子所主而庶<lb/>
人不得僣者今廟於一郡掌於巫祝於禮顧弗悖乎是<lb/>
固一説然禮尊天而親地庶人得以祀后土而司命與<lb/>
爟之祭在古可通於民間則斯廟之設亦弗愆於禮矣<lb/>
河間為北方大郡而真武以其方之神廟食其土而福<lb/>
其人事蓋不可不書賈侯為郡而嚴於事神慶雲能任<lb/>
是役以不負郡侯為民祈報之意事皆得附書故輒記<lb/>
<pb n="KR4e0125_WYG_013-7a"/>
其始末而推本二聖之意於首且繫之以詩使凡蕆事<lb/>
於斯者當益敬益恭以致夫神而明之之義無䙝焉詩<lb/>
曰瀛城之北有祠穹窿誰其居之𤣥帝之宫帝時下臨<lb/>
火旗雲馬邦人具瞻拜舞驚詫有龜盤盤有蛇蜿蜿協<lb/>
賛化樞虗危之間歘火飛亷悉帝所部駕風鞭霆翊我<lb/>
元度備凶無凶瀛人告荒惟帝之賜時雨時暘沴氣氤<lb/>
氲病我瀛土轉旤為祥惟帝之嘏嚴嚴新祀有寢有堂<lb/>
邦人來享鐘聲鍠鍠時和嵗豐惟帝攸賴眷我邦人敬<lb/>
<pb n="KR4e0125_WYG_013-7b"/>
恭無怠湯湯瀛水日夜趨東惠流無窮惟帝之功<lb/>
　　　承澤堂記<lb/>
新安之胡其先出於青州在晉有諱宥者為新安太守<lb/>
愛黟南山水之勝始家黟之横岡至諱明星為梁太常<lb/>
卿天監中家居有闢壤穿渠之功去今蓋千餘嵗而民<lb/>
仰其利思其人遂相與祠於横岡之上其事見郡志子<lb/>
孫在宋有嵩崇兄弟者同舉進士第其後繼繼不絶迨我<lb/>
朝有伯安者年九十餘受冠帶之令其弟仕林起明經<lb/>
<pb n="KR4e0125_WYG_013-8a"/>
為廣宗尹嘗扁其堂曰承澤永樂間堂圯不治屬之他<lb/>
姓而仕林之弟以佐力以亢宗起廢為志命其子榮捐<lb/>
貲以復之既又得周王所書承澤堂三大字掲諸堂楣<lb/>
睿藻煥然鄉人改觀以為故家文獻之足徴也榮上京<lb/>
師請記於予予聞君子之澤五世而斬孟子之言亦據<lb/>
夫理勢之大約耳苟有人焉其功被於後世者不淺則<lb/>
其澤亦不能隨其服窮而遽亡若太常是己夫當南北<lb/>
分裂之際立國江左者専崇佛事競詞藻上下化之靡<lb/>
<pb n="KR4e0125_WYG_013-8b"/>
然成風而太常君獨於其時拳拳於農畆講求水利以<lb/>
求濟乎鄉之人亦可謂不羣之士矣惜乎其所施者僅以<lb/>
惠一隅而不足以及天下其所得者僅以善其身不足<lb/>
以挽一時之頽俗顧又史逸其名平生大節天下後世<lb/>
冺然無聞是故有以見當時所崇競者不在此豈非君<lb/>
子之不幸哉然其子孫傳數十世歴八百餘年而家聲<lb/>
不墜愈乆益振處者有夀出者有禄則天所以報君子<lb/>
亦固有在此而不在彼者胡氏嗣人登斯堂也仰而思<lb/>
<pb n="KR4e0125_WYG_013-9a"/>
之尚益毖懋以纘先烈裕後昆則太常君之澤未艾而<lb/>
斯堂之名将與黟南山水相髙於百代之下無有窮已<lb/>
　　　同年㑹記<lb/>
成化丙申春今天子郊祀既成百官皆有賜假吾榜之<lb/>
士乃以上元後四日㑹於城東報恩僧舍㑹者㡬百人<lb/>
是冬無雪天子齋祈既雪而烈風間作郊回風止㑹之<lb/>
曰春隂熹㣲天氣清淑列坐以齒核肴旅陳教坊又盛<lb/>
張樂以佐酒酒酣各賦一詩留席上相顧甚懽薄暮分<lb/>
<pb n="KR4e0125_WYG_013-9b"/>
散噫丙戌今天子臨軒第一科收士三百五十有三人<lb/>
可謂盛矣然自戌抵申十年之間仕於兩京者於州縣<lb/>
者奉使於四方者以事在告者陟者黜者物故者不可<lb/>
枚舉而兹㑹未及其半焉升黜離合之不常如此雖然<lb/>
同年有㑹豈徒以惜景光叙間闊所以重其出而事君<lb/>
之日同也今百人者各守一官謹毋失職而又當夫國<lb/>
家閒暇時和嵗豐得相與晤言於一堂之上以求樂夫<lb/>
宦成而仰拜天子之明賜獨非幸與繼是以徃凡在逺<lb/>
<pb n="KR4e0125_WYG_013-10a"/>
外者固将入補京秩然仕於内者亦且以年勞晉陟於<lb/>
臺省卿佐藩臬郡長則後㑹之際或加盛焉或加少焉<lb/>
皆不可知後之人把玩其詩而追思其嵗月不可無記<lb/>
斯㑹也主醵事者兵科給事中翟廷光工部員外郎張志<lb/>
學㑹之最長者南京太僕丞馬克毅最少者敏政也<lb/>
　　　朝陽樓記<lb/>
汪隠君彦德父嘗闢樓於故第之東以居其子上舍文<lb/>
明時文明尚為學諸生也每平旦之交坐以候日但見<lb/>
<pb n="KR4e0125_WYG_013-10b"/>
雲濤洶湧之中赤輪上升天海為之一赭顧其樓之内<lb/>
外晴光燦然不自知其身之在何境也隠君乃顔之曰<lb/>
朝陽而以記來屬予聞而異之曰朝陽一出萬方具瞻<lb/>
家得見之而人得有之隠君乃獨以名其樓不亦泛乎<lb/>
是必有不泛者存焉古之君子多取象於物以致乎儆<lb/>
戒隠君之意固非茍以其得日之先居趾之在東而姑<lb/>
以名之也夫仁義之理天所賦於人未有不完且美者<lb/>
及其長也私欲蠧之始有戕其天而貿貿焉者矣使一<lb/>
<pb n="KR4e0125_WYG_013-11a"/>
旦私欲退而天理復歸於我豈不猶之朝陽升而羣氛<lb/>
却掃者乎聖賢之㣲辭奥㫖未易窺也有求之昧昧焉<lb/>
如夜行之人使一旦刮垢磨光而羣言不啻若自其口<lb/>
出豈不猶之朝陽升而萬景呈露者乎隠君之所以願<lb/>
其子者如此可謂切矣抑予聞人之生莫重於君親古<lb/>
之論忠者曰向日論孝者曰愛日然則文明之學成而<lb/>
行之於家推之於國亦當無忘於斯樓可也或又曰隠<lb/>
君篤於教子而文明之名顯其所以名字之者亦不為<lb/>
<pb n="KR4e0125_WYG_013-11b"/>
無意夫易之離有文明之象而說卦曰離為日蓋隠君<lb/>
期其子以文章顯於文明之朝也其言頗與名樓之意<lb/>
合因并及之<lb/>
　　　王朔州政績記<lb/>
成化丙申知朔州王君上其九載之績於京師州之父<lb/>
老請留不獲相與詣朔之衛鎮撫前鄉進士章丘薛端<lb/>
請状君之政求記於史氏用以繫民之思朔大同屬州<lb/>
古鄯陽郡地也西連東勝受降諸城南迤寜武雁門兩闗<lb/>
<pb n="KR4e0125_WYG_013-12a"/>
東隣宣府北控大漠適大同延綏之衝二邊有事兵即<lb/>
道此州有中貴人及将官守禦而大同山西内外守臣<lb/>
撫按臺臣皆在管内前後為州者多不克終蓋西北州<lb/>
號難治者朔為稱首君至首詣學學初罷於已已之變<lb/>
既復而學田多為兵民所私有事逺人更無寘意者君<lb/>
慨然曰學校興則其餘可從而理也即究所嘗私有學<lb/>
地者令以差出材甓鳩工脩學學遂完美邊人改觀又<lb/>
預簡兵民子弟之俊秀者俾附學躬督教之舉於鄉者<lb/>
<pb n="KR4e0125_WYG_013-12b"/>
嵗不乏至或以經魁省士取大科君嘗苦旱齋沐禱境<lb/>
内諸神及三塔嵬龍祠雨隨至民無大饑而州之貧民<lb/>
負官租者百餘人先有停徴之令成化癸巳部使者忽<lb/>
來發火牌於州縣州縣懼罪不復恤民君方至自入覲<lb/>
有盧玉林者䦨訴曰民父年八十妻哺兩歳兒皆在獄<lb/>
産已罄矣願鬻妻子以贖父君惻然縱之時吏目車玉<lb/>
被首木監徴泣持不可君曰汝為民父母忍坐視其斃<lb/>
耶即日規措二千餘石民出繫大讙遥望州門泣拜不<lb/>
<pb n="KR4e0125_WYG_013-13a"/>
能起君一一厚撫之且免其徭役洪武永樂中為里凡<lb/>
四十景泰中併為八戸口耗而田尚在君以民艱日召<lb/>
人佈種令畆出糲梁三升秋送預偹倉餘地儘民力墾<lb/>
官給種牛已而公無負租私有蓄積鄰郡多來就食者<lb/>
民避已已之難走山南多不復歸遺田為戍卒所侵而<lb/>
責租於土著民力愈困君隨加省詧遣人四招之復業<lb/>
者千餘戸男婦及萬口州二冊有著令而胥吏乗機溷<lb/>
其間民日訴之君召衆前面詰其戸實上中下者别為<lb/>
<pb n="KR4e0125_WYG_013-13b"/>
手冊州與里各貯其一遇徴納則量所定地里逺近租<lb/>
稅多寡均之給印帖具起存撥留之數以諭民使里書<lb/>
不得私增損凡諸色悉準是民甚便之俗健訟君受理<lb/>
無過三日者獄屡空上官入境訟武官者尤甚率委君<lb/>
覆之而武官多横人惡攖之時戍卒走京師訟其參将<lb/>
虎噬地方十事事及中貴人君一一上之由是武官為<lb/>
之斂迹上官益因以是直君宻下守偹将官宋澄失機<lb/>
事君具言澄敗狀而澄預求為之地君厲色曰爾孤任<lb/>
<pb n="KR4e0125_WYG_013-14a"/>
使一方被累尚可幸免耶澄卒以是伏罪丁亥春敵猝<lb/>
近邊時都督張某駐朔以城外民衆軍寡咻君徃撫之<lb/>
而令将官張鼎嬰城君徑揖出民遮馬曰敵情叵測君<lb/>
曰其如城外生靈何疾開城西門烽火夾道放入男女<lb/>
數萬人畜産倍之逹曙敵至無所掠而去總戎者乃大<lb/>
恧州兵民襍居而管兵者弗戢士多去為盗榆次縣民<lb/>
部公帑赴大同道受刼君即時發健兒宻授之方悉捕<lb/>
之管兵者弗知遺衆相聞散走境内肅然山西藩司嵗<lb/>
<pb n="KR4e0125_WYG_013-14b"/>
計芻粟十餘萬預峙於朔以應軍需而太原平陽諸郡<lb/>
縣輦金來輸納者道鴈門輒為豪家所要謂之包納來<lb/>
者不復預事惟俟期取文書包納者得金轉費於媱酗<lb/>
陷輸納者或至死坊庾官貪墨被挾或虗給文書事即<lb/>
露獲重辟君亷其弊自監䕶之豪家以不得志騰謗君<lb/>
弗為動也乆之乃定後朝廷遣臺官鉤考諸路邊儲多<lb/>
虗折被繫惟朔羨餘以萬計每西宿境上及敵使徃來<lb/>
終其去民不告勞城禁歳乆不復嚴整㑹有言此宜屬<lb/>
<pb n="KR4e0125_WYG_013-15a"/>
之有司正官者事下君凡易兵之老穉孱有疾者出官<lb/>
所私役者甚衆浚脩塘隍撤新樓櫓敵自是亦不敢潜<lb/>
使諜者覘城中朔城遂為西路第一君寡嗜好廨西隙<lb/>
地構屋三楹植葵菊階下榜曰宦隠庚寅夏葵忽開並<lb/>
蒂者數十觀者嘆賞以為惠政所致君兩入覲皆賜璽<lb/>
書還治而前後巡撫都憲若東安李公大名王公三山<lb/>
林公漷隂董公雲間張公金臺殷公凡以奏檄留之者<lb/>
再四吏部以君書上最請誥以榮之而進同知懐慶府<lb/>
<pb n="KR4e0125_WYG_013-15b"/>
事噫古稱循吏自漢以來可數也世降俗下人才益難<lb/>
為守令者以集事為能而不復恤民知恤民矣而事廢<lb/>
不治人兩病之其甚者虐黷以取敗行賂而求升徼倖<lb/>
一時受譏君子孰有處難劇之地而獲去思如王君者<lb/>
哉事宜書之以為世勸君名用賓字汝弼華亭人其父<lb/>
墨菴先生德新國初徙寜夏君性亷介是是非非不媕<lb/>
婀善為歌詩景泰癸酉以書經魁鄉闈遊太學甚乆既<lb/>
入吏部銓試居首選筮仕於朔而後此顯擢未艾也若<lb/>
<pb n="KR4e0125_WYG_013-16a"/>
端之與人為善州之父老能不忘其守之德皆良民事<lb/>
宜得附書<lb/>
　　　蔓菴記<lb/>
武進陸君安之即所居之南園築一菴以處菴之四圍<lb/>
皆喬木古松髙挺離立而蒼藤細葛上嫋旁綴若蛟龍<lb/>
蜿蜒勢與所麗者俱升君坐菴中鳴琴讀書之暇顧而<lb/>
樂之曰是有類於我也夫題其楣曰蔓菴過者疑之曰<lb/>
夫蔓之為性也柔矣蓋非藉於物之髙且大者不能受<lb/>
<pb n="KR4e0125_WYG_013-16b"/>
風日涵露澤以自立焉先民固嘗以之喻匪人君子何<lb/>
取於是君曰不然是所謂同行而異情者也自先子南樂<lb/>
君以儒業我後人吾兄元之暨兩弟順之和之從子亷<lb/>
伯先後取甲科列部署居館閣相與植吾家者如喬木<lb/>
古松其本甚固而吾以病散之軀得休休焉家食以自<lb/>
豫者亦蔓而已矣彼有夤縁以徼冨貴利達於苟得者<lb/>
一蔓也豈吾菴之云聴者憮然曰陸君固有道者哉君<lb/>
之處鄉也性亷而行獨燕㑹不樂聲伎出内不欺孺子不佞<lb/>
<pb n="KR4e0125_WYG_013-17a"/>
佛以徇俗一鄉之善歸焉而君終不以處士自髙伈伈<lb/>
低首曰我之有立者父兄之庇也弟子之相成也跡是<lb/>
觀之有道者與孝弟慈三者之行蓋備矣蔓哉蔓哉君<lb/>
誠有取於是雖然世降俗漓将不有㴑家勢而弗安分<lb/>
者乎有家自相妒而矯激以立異者乎行斯菴也諟斯<lb/>
名也可以知儆矣四方士聞君之風多詠歌之而走與<lb/>
亷伯進同年也又同事於史局講筵最乆述所獲於君<lb/>
者為蔓菴記<lb/>
<pb n="KR4e0125_WYG_013-17b"/>
　　　篁墩書舍記<lb/>
程之先望北方至諱元譚者從晉南渡守新安有治蹟<lb/>
受代為民所請留蒙賜第郡之黃墩子孫因留居焉其<lb/>
十二葉雲麾将軍忠壮公靈洗以布衣起義兵禦侯景<lb/>
土人德其全郡之功亦祀於黃墩宋號其廟曰世忠其<lb/>
𦙍愈盛故凡新安之程皆祖太守宗忠壮且號黃墩程<lb/>
氏予家亦出黃墩而考諸譜及郡志莫知墩之所以名者<lb/>
近得一説云黃墩之黃本篁字以其地多産竹故名至<lb/>
<pb n="KR4e0125_WYG_013-18a"/>
黃巢之亂所過無噍類獨以黃為已姓凡州里山川以<lb/>
黃名者輒斂兵不犯程之避地於此者因更篁為黃以<lb/>
求免禍歳乆而習焉予獨嘅夫循吏忠臣賜第廟食之<lb/>
所而汙於僣亂之姓七百餘年卒無覺其非者因大書<lb/>
篁墩二字掲諸故廬且借重於作者一言使後世知此<lb/>
地之獲復舊名自予始云<lb/>
　　　世肖坊記<lb/>
績溪程傅佐時以太學生中成化丁酉京闈秋試郡縣<lb/>
<pb n="KR4e0125_WYG_013-18b"/>
大夫相與大書表其門曰世肖之坊以勵其鄉之人鄉<lb/>
之人在京師者聞之以告予曰惟程氏為徽著姓居六<lb/>
邑者代不乏人而佐時晚出将亢厥宗世澤之流乆而<lb/>
益鬯他鄉外姓固不足以知之敢上於太史氏以請初<lb/>
天順中佐時之從父有克和者以鄉進士館於予予兄<lb/>
事之既而舉銓士第一人同知汀州為時良吏成化初<lb/>
佐時之從子有寛者又館於予既而以詩經舉南畿秋<lb/>
試第二人蓋予方喜佐時亦出館中則承諸鄉人之意<lb/>
<pb n="KR4e0125_WYG_013-19a"/>
為之記曰先太守公元譚當東晉初為新安有惠政受<lb/>
代之際民請留之因家是邦傳十有二世得雲麾将軍<lb/>
忠壮公靈洗起義兵以拒侯景保鄉州廟食至今子孫<lb/>
不下萬指其居歙之槐塘者有宋丞相文清公元鳳巋<lb/>
然一族之望從子宏祖始别居績溪之仁里則佐時之<lb/>
所自出者也宏祖以文清公䕃為淮東制置司總幹其<lb/>
再世有浙東宣慰副使相三世有忠顯校尉燧四世有<lb/>
昌化簿景髙皆以故官之裔仕元五世有晉江典史福<lb/>
<pb n="KR4e0125_WYG_013-19b"/>
祖六世有嶧縣丞鄒容皆小試於國朝七世有道軒處<lb/>
士守恱則佐時之先君子也蓋績溪之程自宋以降伯<lb/>
叔昆季舉不失故家文獻之風而科名又發軔於佐時<lb/>
此郡縣大夫所為名坊者與雖然名坊之意固謂其世<lb/>
有宦業書於公府載於家乗足以繼先烈啟後賢是未<lb/>
知其本者惟我太守忠壮以來代有家法忠厚孝友不<lb/>
淪胥於流俗而槐塘一族至文清公益脩明之道軒君<lb/>
嘗戒諸子以毋析居佐時與弟儒倫奉訓惟謹故其家有<lb/>
<pb n="KR4e0125_WYG_013-20a"/>
遺訓之堂聚愛之樓一時名士詠而傳之佐時有四從<lb/>
弟曰侍康愈文一從子曰祚亦皆以學行自奮夫以累<lb/>
世敦本如此其末流之所延施理固有致人爵之榮食天<lb/>
禄之入者矣然則克肖之業在此而不在彼者豈獨我<lb/>
族人當知之寛之從父儀從兄玠亦前後舉於鄉方與<lb/>
佐時同上禮部其得雋而入對天子之庭階此以徃固<lb/>
有可以前卜者哉是歳冬十有一月下澣記<lb/>
　　　樂清軒記<lb/>
<pb n="KR4e0125_WYG_013-20b"/>
凡宦處京師者每退朝各入其所署中低首伈伈圖了<lb/>
公事抵暮方四散僕僕走馬歸其私寓蓋其甚者有督<lb/>
責之憂而不敢樂其次者有案牘之勞而不暇樂藉有<lb/>
一曰之間則又不過舉盃酒叙契闊慼然使人無復清思<lb/>
也奚其樂既樂而清蓋獨吾曹官翰林者有之翰林所<lb/>
職皆經幃史館兼輔東朝而法從之臣𨽻内閣者分東<lb/>
西兩房日直禁中東房所職者古今圖籍及制誥之録<lb/>
副西房所職者書四方詔勅及正字所聴皆清要而無<lb/>
<pb n="KR4e0125_WYG_013-21a"/>
督責之憂也所與皆文字而無案牘之勞也其官清其<lb/>
人又清則何徃而非樂署典籍事吏部員外郎河南焦<lb/>
君廷粲在東房最乆最為前後閣老所禮愛而與翰林<lb/>
諸君子交益厚廷粲嘗構一軒於所居之傍髙廣不踰<lb/>
丈四窻虗敞左琴右書環植花竹蓋軒之内外無長物<lb/>
焉廷粲之父錦衣公年八十有四矣兄弟九人時集軒<lb/>
中以次為夀所過從者多吾曹也興到則投壺賦詩以<lb/>
各適其所適蓋軒之徃來無惡賓焉因榜其楣曰樂清<lb/>
<pb n="KR4e0125_WYG_013-21b"/>
信斯軒也斯人也庶㡬其稱情矣廷粲博雅而好文察<lb/>
其志泊乎其無慕入其家肅乎其無譁蓋日樂乎斯軒<lb/>
而有以見夫古人蟬蛻汙濁之中浮游埃壒之表者皆<lb/>
我師也然則非夫人之為髙雖有此清弗樂之矣雖然使<lb/>
吾曹之與廷粲得相免於督責之憂案牘之勞而優游逸豫<lb/>
以幸享此清樂於供奉之餘真上賜哉然則斯軒雖小<lb/>
亦不可以無記<lb/>
　　　遊九龍池記<lb/>
<pb n="KR4e0125_WYG_013-22a"/>
成化戊戌春二月二十四日有事於西陵自昌平抵齋<lb/>
所日未午因約商懋衡李世賢兩太史尋九龍池跨馬<lb/>
迤西山而南絶小磵磵小騰沸石齒間馬為之前却踰<lb/>
磵望前峯趨之失道徑茂林入灌莽中遇樵者指示乃<lb/>
並髙阜東南行不五里忽聞鷄犬聲出谷中相顧異之<lb/>
俯瞰得委巷草舍隠然成村詢之乃陵卒所居池適在<lb/>
其南未至池石瀨濺濺北流石溝堘稍寛處輒有蒲芷<lb/>
菆翳鵞鴽泳游其間下馬自朱門入池方廣踰十文重<lb/>
<pb n="KR4e0125_WYG_013-22b"/>
垣䕶之覆以黄甓石琢九龍首箝西垣下呀然張頦噴<lb/>
泉沫入池有聲泠然相應池上石壁千仭巉削如斧鑿<lb/>
痕泉脉出其中山脚為小石方井識泉源檜竹桃栁夾<lb/>
池東西一峯蒼然峙其南池中影沉沉紺寒門稍東為<lb/>
月闗洩水水淙淙出闗東為小渠過石梁乃縈廻匝入<lb/>
山下田即前所見者予與兩太史命從者下石磴以碗<lb/>
承龍口泉飲一勺味甘爽毛骨森然聴陵卒道文廟駐<lb/>
蹕泉上事乆之乃去馬上徃反人得詩八章是月二十<lb/>
<pb n="KR4e0125_WYG_013-23a"/>
五日記<lb/>
　　　嵩縣重脩程氏兩夫子祠記<lb/>
河南程氏兩夫子之故宅在嵩之陸渾勝國時嘗即其<lb/>
地以建廟貌比闕里焉更代而罷景泰乙亥有詔復之<lb/>
且求兩夫子之後得十五世孫克仁者授翰林五經博<lb/>
士世其官以奉祀著為令蓋於今二十有四年矣祠因<lb/>
於舊而成之速庳隘弗稱日乆寖弊河南左布政使祁<lb/>
門程泰參政時行部至嵩晉謁祠下退而嘆曰惟我兩<lb/>
<pb n="KR4e0125_WYG_013-23b"/>
夫子之道實上繼孔孟不傳之統而神靈所奉乃爾弗<lb/>
䖍其何以本政化厲來學副先朝崇報之盛心乃議興<lb/>
脩且發廩為之倡吏民聞風以為盛舉也樂應之以成<lb/>
化戊戌八月壬寅啟工拓其地宏其規中構堂以奉兩<lb/>
夫子後增寢堂左右各為齋廬繚以周垣而闢重門以<lb/>
是歳十二月癸已次第落成山川相輝過者改觀適監<lb/>
察御史祁門程宏奉命廵按河南嘉之遂相與行舍菜<lb/>
禮掲䖍妥靈且具書京師請為之記走聞古者鄉先生<lb/>
<pb n="KR4e0125_WYG_013-24a"/>
没而祭於社其事蓋以義起而歴代誦法之弗敢後也<lb/>
兩夫子中興絶學以幸萬世非經生學士與夫建功一<lb/>
時一方者比由宋以來雖定祀孔庭自國學以通於天<lb/>
下而専祠之在故鄉者宜益嚴也矧冠舄之藏不逺伊<lb/>
邇髙山景行之思其孰無之而歴時滋乆莫或任起廢<lb/>
之責布政君乃以逺宗後學獨倡為之使官於斯者政<lb/>
有所鄉方生於斯者學有所成式以仰成我列聖興道<lb/>
善俗之意其賢於世吏顧弗逺哉走考之家譜兩夫子<lb/>
<pb n="KR4e0125_WYG_013-24b"/>
之先實徽人出梁将軍忠壮公靈洗之後蓋自徽遷中<lb/>
山又自中山遷河南見於歐陽公所為程文簡公先德<lb/>
之銘靖康末文簡及伊川兩房子孫從髙宗渡江居池<lb/>
州一還居徽之休寜當時録用之牒追爵之詞表墓之<lb/>
文具存可考也而明道之後無聞焉宋淳熈間金陵書<lb/>
院嘗取伊川五世孫繼明道奉祀事再朞而殤又以文<lb/>
簡七世孫承之則明道之後疑有居金陵者矣然博士<lb/>
君乃近出於嵩産之所推擇何與豈金之中世亂定來<lb/>
<pb n="KR4e0125_WYG_013-25a"/>
歸或南北既同之際有返桑梓而求不失其世守者與<lb/>
皆不可知矣走幸出伊川近族又御史布政兩君同祖<lb/>
忠壯公皆竊誦兩夫子之遺書以求自立於世則於祠<lb/>
事可容力者其何敢不勉布政君起景泰甲戌進士歴<lb/>
戸部主事郎中佐廣西河南二藩以至方伯敬厚醇謹<lb/>
有聞於時而此舉益見其知本事宜書其歳月於石俾<lb/>
後人有徴焉以圖繼其志而弗隳也預事有司及諸嘗<lb/>
助義者悉附名其後乃若兩夫子之言行與學者求道<lb/>
<pb n="KR4e0125_WYG_013-25b"/>
之方則遺書具在炳如日星兹弗敢贅云<lb/>
　　　夜度兩闗記<lb/>
予謁告南歸以成化戊戌冬十月十六日過大鎗嶺抵<lb/>
大栁樹驛時日過午矣不欲但已問驛吏吏紿言雖晚<lb/>
尚可及滁州也上馬行三十里稍稍聞從者言前有清<lb/>
流闗頗險惡多虎心識之抵闗已昏黒退無所止即遣<lb/>
人驅山下郵卒挾銅鉦束燎以行山口兩峰夾峙髙數<lb/>
百尋仰視不極石棧嶇崟悉下馬累肩而上仍相約有<lb/>
<pb n="KR4e0125_WYG_013-26a"/>
警即前後呼譟為應適有大星光煜煜自東西流寒風<lb/>
暴起束燎皆㓕四山草木蕭颯有聲由是人人自危相<lb/>
呼譟不已銅鉦閧發山谷響動行六七里及山頂忽見<lb/>
月出如爛銀盤照耀無際始舉手相慶然山下猶心<lb/>
悸不能定者乆之予黙計此闗乃趙㸃檢破南唐擒其<lb/>
二将處兹遊雖險而竒當為平生絶冠夜二鼓抵滁陽<lb/>
十七日午過全椒趨和州自幸脱險即夷無復置慮行<lb/>
四十里渡後河見面山隠隠問從者云當陟此乃至和<lb/>
<pb n="KR4e0125_WYG_013-26b"/>
州香林院已而日冉冉過峰後馬入山嘴巒岫廻合桑<lb/>
田秩秩凡數村儼若武陵仇池方以為喜既暮入益深<lb/>
山益多草木塞道杳不知其所窮始大駭汗過野廟遇<lb/>
老叟問此何山曰古昭闗也去香林尚三十餘里宜急<lb/>
行前山有火起者乃烈原以驅虎也時銅鉦束燎皆不<lb/>
及備傍山渉磵恠石如林馬為之辟易衆以為伏虎却<lb/>
顧反走顛仆枕籍呼聲甚㣲雖强之大譟不能也良乆<lb/>
乃起循複嶺以行諦視崖塹深不可測磵水潺潺與風<lb/>
<pb n="KR4e0125_WYG_013-27a"/>
疾徐仰見星斗滿天自分恐不可免且念伍員昔嘗厄<lb/>
於此闗豈惡地固應爾耶盡二鼓抵香林燈下恍然自<lb/>
失如更生者噫予以離親之乆諸所弗計冐險夜行度<lb/>
二闗犯虎穴雖瀕危而幸免焉其亦可謂不審也已謹<lb/>
志之以為後戒<lb/>
　　　遊齊雲巖記<lb/>
環休寜縣山皆平逺不足以當大觀出縣西三十里至<lb/>
白嶽嶺山始髙峰始竒石路盤廻如線不能容馬遊者<lb/>
<pb n="KR4e0125_WYG_013-27b"/>
肩輿縁梯而升至以雙絙曳前後其甚處輒下行拊背<lb/>
或彳亍不能成歩自白嶽西南行五里至桃源嶺重厓<lb/>
夾峙上結小屋以臨風雨曰中和亭立亭心下視巳數<lb/>
百仭野田茅屋秩秩如畫亭下二巨石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伏色黧黒中<lb/>
有白質成突晴曰石鼈塢塢旁大壑深不得其底但聞<lb/>
水聲濺濺出草樹間曰桃花磵循磵南行里餘至獨聳<lb/>
巖蒼然峭壁横截一山近西乃有石罅方廣若門蓋天<lb/>
造以通遊者門首石楠一株其大數圍四顧門下諸石<lb/>
<pb n="KR4e0125_WYG_013-28a"/>
如伏犀馴象不可狎玩入石門東南聨巖如城懸石四<lb/>
覆勢欲飛墜其第一曰彌陀巖巖屋不踰丈第二曰觀<lb/>
音巖視彌陀稍劣前一石色正緑昂喙而軃尾曰鸚鵡<lb/>
石第三曰羅漢洞稍加大焉二石龍循洞門旁出鱗骨<lb/>
隠隠蹴之疑為石子所砌諦視之石肉相黏復意其為<lb/>
真龍也洞深二十餘里束炬東出可抵縣之藍渡溪然<lb/>
愈入愈狹莫敢為之導者第四曰龍王巖視觀音加劣<lb/>
巖上飛泉灑灑落厓下如雨四時不竭曰珍珠簾瀦水<lb/>
<pb n="KR4e0125_WYG_013-28b"/>
沸散於西磵曰龍池泉西巘有虎迹如泥淖所印者曰<lb/>
黒虎岑黒虎西行折南里餘至車谼嶺其峻視白嶽倍<lb/>
之車谼南二里餘至𤣥武觀觀後一山突起如屏倚天<lb/>
正立所謂齊雲巖也古松數十夭矯如虬龍皆數百年<lb/>
物觀左一峯曰石鼓右一峯曰石鐘夾屏兩峰曰輦輅<lb/>
皆以其形名觀前溪水如帶委蛇而東為石橋以渡南<lb/>
直觀門數百歩一峯挺然拔出莽蒼中不與羣山相屬曰<lb/>
香爐峯橋西數百歩髙厓中㫁一小峯離立磵下曰捨身<lb/>
<pb n="KR4e0125_WYG_013-29a"/>
崖崖西二里餘五峯差列如羣仙冠珮下天際以向齊<lb/>
雲曰五老峯峯西聞有沉香洞人跡罕至草木蒙翳時<lb/>
有蛇虎潜其中不能徃也遊者始入率以白嶽為髙至<lb/>
桃源則白嶽已在其下至車谼則桃源又下至齊雲則<lb/>
車谼益下於此以見天之髙地之逈杳不知身之在何<lb/>
境也舊碑云宋寳慶丁亥有道士天谷子自黟北來居<lb/>
彌陀巖一日見異人相與語曰前山髙空可移隠於彼<lb/>
天谷子許之如約訪其處已有塑像在焉土人驚異徃<lb/>
<pb n="KR4e0125_WYG_013-29b"/>
觀以為類𤣥武之神因剏道院巳丑弗戒於火淳祐辛<lb/>
酉大雷雨裂石壞屋而神像巋然者獨存香火日盛跡<lb/>
其事若不經然山靈所鍾亦疑其有不依形而立者予<lb/>
獨慨兹山之勝淪於窮鄉下邑而不當夫周原廣陸之<lb/>
間以名天下爰志其槩以貽好事者且以繫他日故山<lb/>
之思而又慨予文之不工不足為兹山之幸也<lb/>
　　　齊山書舍記<lb/>
金華王君允逹世居義烏青巖山之下青巖有支山自<lb/>
<pb n="KR4e0125_WYG_013-30a"/>
東陽小龍門逶迤而來曰齊山君家食時嘗登而樂之<lb/>
曰是亦足以居我矣因即山構舍若干楹而藏脩其中<lb/>
已而業成出應有司遂擢進士第且從政四方矣而不<lb/>
能忘情於是山乃上書天子願得教官鄉里将畢其志<lb/>
而事下吏部弗果行凡與君厚善者多為齊山書舍之<lb/>
記慰君之思而君復不鄙予言虛巻首以請焉噫諸君<lb/>
子之言學則詳矣而又何待於予哉雖然竊聞之道在<lb/>
邇而求之逺事在易而求諸難則言者多而聴者厭非<lb/>
<pb n="KR4e0125_WYG_013-30b"/>
責善之道也昔者孔氏之子孫蓋得諸過庭詩禮之訓<lb/>
而漸漬之迨秦漢之間闕里之下乃猶事弦誦而不失<lb/>
其世守何哉見聞近而易為功也王君之曽大父待制<lb/>
忠文公當勝國時結屋讀書於縣之華川之上其後遂<lb/>
以文章名天下國朝龍興銜使命以諭滇南不屈人到<lb/>
於今稱之蓋平生之所學成就其忠如此忠文之子博<lb/>
士公憤其先人之死難也蓋有繼志之齋日奉其遺書<lb/>
以求不墜其業復以文章名一時而服韋茹素且有終<lb/>
<pb n="KR4e0125_WYG_013-31a"/>
身之喪子孫相承食不重肉蓋平生之所學成就其孝<lb/>
如此夫忠孝士節之大者雖繫諸性分之本然而居業<lb/>
之方致道之所亦豈得無助哉此華川繼志之所為堂<lb/>
而齊山之所為構焉者與君誠有故家文獻之風言温<lb/>
而氣和其所養亦充矣矧國家承平百餘年禮樂明備<lb/>
教化興行固無事乎危身之忠憤世之孝然士君子平<lb/>
生誦法孔氏而欲有所成就於文章事業之間則縁忠<lb/>
孝以為義者尚多也傳不云乎子歸而求之有餘師然<lb/>
<pb n="KR4e0125_WYG_013-31b"/>
則王君於此可不勉哉忠文博士之澤若此其近也取<lb/>
諸見聞若此其易也傳其心不泥其迹而又馴致乎逺<lb/>
且難焉則兹山兹人遂将與華川繼志之名鼎峙而為<lb/>
不朽也已<lb/>
　　　休寜烏龍山汪越公廟田記<lb/>
唐歙州總管越國汪公有廟在歙之烏聊山始貞觀已<lb/>
亥著於令甲歴代因之號其廟曰忠烈属邑之人走乞<lb/>
靈無虛日又各即其地為行祠其在休寜烏龍山者莫<lb/>
<pb n="KR4e0125_WYG_013-32a"/>
知所從起烏龍據汊川之上琅水東出璜水南下至此<lb/>
而合北流底於淛溪山形蜿蜒泝流而上峭壁㫁厓皆<lb/>
黒色不可正視山因以名而廟占其勝故其神益靈而<lb/>
人尊奉之者不懈益䖍越公逺孫居汊川者曰永荘以<lb/>
祠出衆力之所成因時脩葺而闕世守之規非便乃以<lb/>
成化丁酉於廟之左買地為屋三楹置守者居之又割<lb/>
田若干畆贍其用諏日告於廟下以諗其族與其鄉之<lb/>
人有耆而儒者曰程君士儀嘉其志具以白請記之石<lb/>
<pb n="KR4e0125_WYG_013-32b"/>
以明示後俾來者謹嗣之予時方謁告南歸嘗伏拜烏<lb/>
聊之祠得忠烈紀實與前代之記讀之竊病其叙隋唐<lb/>
之際與越公之事舉有弗當於心者思有所紀述而未<lb/>
能也則為之言曰煬之不道古未有也弑其父而烝其<lb/>
御竭四海之力以事逺夷委棄其宗社而荒於禽色殺<lb/>
僇諌士迷不知返故朱子綱目於大業之盜悉以起兵<lb/>
書之而不曰反明人得而誅之也於煬之死書隋人弑<lb/>
其君廣而不曰帝非共主也誠以天下未有無父之國<lb/>
<pb n="KR4e0125_WYG_013-33a"/>
故討賊之法不得不嚴如此越公生當其時蓋有西向<lb/>
問罪之志而力弗逮乃以一旅之衆仗劍而興全有六<lb/>
州以待湯武之出其得民心如秦之吳芮非叛吏也罪<lb/>
人斯得唐公入闗天下之大勢已合不可以逞則奉而<lb/>
歸諸有道使民免於戰鬬死亡之苦其知機逹變如漢<lb/>
之竇融非降人也出處之正名節之完苟有良史如班<lb/>
范者必将列諸吳竇之間君子從而予之矣顧新舊史<lb/>
皆不立傳遂使越公之迹世莫得詳而記其廟者又不<lb/>
<pb n="KR4e0125_WYG_013-33b"/>
能於此是正為公一昌言之乃獨規規於禦灾捍患之<lb/>
常與其生榮死哀之末紆其詞婉其意有若為公諱者<lb/>
誠不考之過也仰惟我髙皇帝值元季䘮亂之際起義<lb/>
江淮復還舊物而即位之初大正祀典滛昏之祠一切<lb/>
報罷徽之所存惟越公及吾逺祖忠壯程公二廟忠壯<lb/>
當侯景之亂倡義舉兵肅清鄉郡湘東王繹傳檄四方<lb/>
則間道奉表請以兵從卒之賊平而民免於難蓋忠壯<lb/>
之拒景越公之貳隋同一討罪之義也忠壯之奉繹越公<lb/>
<pb n="KR4e0125_WYG_013-34a"/>
之與唐同一救民之心也髙皇帝考其事而並録之所<lb/>
以扶天常立人極由一州而推之天下使人凛然知撥<lb/>
亂反正之為功其有闗於世教大矣豈私於二公者哉<lb/>
二公之子孫半徽郡又蔓衍於四方此仆而彼興前屈<lb/>
而後伸他姓終莫與之抗亦有非人力所能為者豈忠<lb/>
勲之家神明之胄天固有以黙相之歟永莊讀書好義<lb/>
宗䣊稱之此舉尤見其知本非餘子可及士儀與予皆<lb/>
出忠壯公後蓋於汪有世講之好云<lb/>
<pb n="KR4e0125_WYG_013-34b"/>
　　　寄寄亭記<lb/>
戸部主事邵君文敬理餉事於清口得隙地於公署之<lb/>
南偏中為髙丘襍植桃柳引水環之而結亭其上将以<lb/>
寄寄名之予方自謁告還朝出清口文敬逆而致之亭<lb/>
中舉酒相屬曰吾亭適成而先生辱臨之兹亦不可不<lb/>
謂之遇矣先生寜能恝然無所寄意而去耶酒半請所<lb/>
以名之之意文敬曰清口之理餉事率嵗一更視公署<lb/>
若傳舍然以吾之不能乆於此也故以是名之亭一寄也<lb/>
<pb n="KR4e0125_WYG_013-35a"/>
我一寄也予曰子獨知夫寄寄云爾有不可寄寄者子<lb/>
知之乎人生天地間如海粟如風蓬如旦暮之蜉蝣回<lb/>
視夫身外之物将有不勝其寄者則雖如雍門之哀峴<lb/>
山之感且不暇矣而又何暇於名亭若君子則不然方<lb/>
其出也不敢以其身之如寄而付諸事於不問蓋隨其<lb/>
所寄之任而以能副為賢子之治清口也日坐公署之<lb/>
上簿書相仍吏卒内向固不可委而去之其必思上之<lb/>
人所以寄於我者何如於是竭心思費詞說日不暇給<lb/>
<pb n="KR4e0125_WYG_013-35b"/>
求所以副之退而少閒悠然登亭命筆賦詩引觴獨酌<lb/>
以幸忘其終日之勞焉斯時也其又知夫子之寄於亭<lb/>
乎亭之寄於子乎夫盡其受寄者而後享此寄寄之樂<lb/>
固君子所不廢也文敬曰先生之言是已而建亭之初<lb/>
心則偶然耳必以此寄之意而文彼寄之亭何如予不<lb/>
覺舉白以浮文敬曰有是哉子輩享一嵗之樂者得名<lb/>
其亭為寄寄若我之北歸風帆在泊役夫追呼徒得從<lb/>
子於此徇一日之樂則雖謂之寄寄亦可也遂撫掌而<lb/>
<pb n="KR4e0125_WYG_013-36a"/>
記之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_013-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻十三<lb/>
</p>
<p>
</p>
  </div>
</body>
</text>
</TEI>
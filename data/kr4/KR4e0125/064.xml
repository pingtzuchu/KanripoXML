<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻六十四</head>
    <p>
<pb n="KR4e0125_WYG_064-1a"/>
欽定四庫全書<lb/>
　篁墩文集巻六十四　　　明　程敏政　撰<lb/>
　　詩<lb/>
　　　遊月河寺次韻顧光禄<hi>時送張廷璽郎中還南京</hi>
空門坐隔河風栁扇微和曉色城頭盡春聲水上多過<lb/>
牆燕市酒倚席渭城歌不盡遊人興詩慳可奈何<lb/>
一徑曲通河經春土脈和破籬編葦密老圃種花多惠<lb/>
逺還能笑昌黎不解歌題名人半老莫更問誰何<lb/>
<pb n="KR4e0125_WYG_064-1b"/>
　　　挽金陵倪處士<hi>侍郎謙之族人李太常作志</hi>
家住修文巷俄然夢不醒譜通宗伯系塚勒太常銘猗<lb/>
頓千金産童烏一巻經不堪人墮淚擇葬近新亭<lb/>
　　　鏡中偶見白鬚<hi>時年三十</hi>
曉起掀髯笑不梳鏡中霜到一莖初他鄉轉覺官無用<lb/>
半世空驚病有餘閒處欲尋支遁語老來思共阿咸居<lb/>
平安獨喜南鴻便一月常收兩度書<lb/>
　　　成化乙未廷試受巻紀事有作<lb/>
<pb n="KR4e0125_WYG_064-2a"/>
大廷多士若雲屯入對從容感至尊新雨過城開曉霽<lb/>
好風吹栁散春温尚方絡繹來珍饌中使催呼鎖禁門<lb/>
回首十年如夢裏傳臚當日愧蒙恩<lb/>
文華清禁接詞林閲巻親勞法駕臨黄紙墨痕春淡淡<lb/>
紫垣鐘漏午沈沈風雲此日開文運忠孝何人契主心<lb/>
今夜禮曹還賜燭早隨冠冕聽綸音<lb/>
　　　壽靈臺郎吳英母九十<lb/>
暖風開讌敞雲屏慈壽從今數百齡盤誥紫鸞恩浩蕩<lb/>
<pb n="KR4e0125_WYG_064-2b"/>
傳書青鳥意叮嚀北堂秀發宜男草南極光躔婺女星<lb/>
莫對絳人提甲子五官聲價重堯庭<lb/>
　　　夜夢家君曉起得家書時家君已得請還鄉<lb/>
夢接庭闈語未闌曉來南鴈寄書還平安字抵千金價<lb/>
晩節功成九仞山竊禄尚堪供薄養逺遊何日奉尊顔<lb/>
遥知兩弟稱觴處綵服應留一副閒<lb/>
　　　瓊島春雲應制<lb/>
五色氤氲曉未開一春長遶玉峯來成祥頃刻非無意<lb/>
<pb n="KR4e0125_WYG_064-3a"/>
行雨分明是有才御氣逺通花蕚殿靈根偏䕶栢梁臺<lb/>
望中忽感從龍念恐有遺賢在草萊<lb/>
　　　季弟克寛來京師適當端午西湖南海之蓮尚<lb/>
　　　　未有花而予家盆池特出二萼化工之巧有<lb/>
　　　　若為予兩人者設耳克寛南行有期輒用開<lb/>
　　　　讌以酧花因思予在西城時此花亦於五月<lb/>
　　　　盛開司㓂陸公輩各賦一詩以為予中舉之<lb/>
　　　　徴其後果然今十四年矣故詩及之<lb/>
<pb n="KR4e0125_WYG_064-3b"/>
誰家端午看芙蕖蝸舍風光似有餘苒苒紅苞初半拆<lb/>
田田青傘未全舒酒籌暗合愁新别詩䜟先徵憶舊居<lb/>
莫忘弟兄攜手處一簾花雨濕征裾<lb/>
　　　次韻羅明仲太史中元謁陵僕三度謁陵皆以<lb/>
　　　　冬至又兩與李世賢太史行<lb/>
陪祀頻煩下紫清冒寒長記舊經行風生古堠驚鴉宿<lb/>
月滿荒城聽馬鳴花鳥送君今日路溪山回首隔年情<lb/>
道傍老壁題詩處定有居人説李程<lb/>
<pb n="KR4e0125_WYG_064-4a"/>
　　　送戸部吳廷憲主事赴廣西提學僉事得文字<lb/>
泛泛濯錦江産材多好文就中吳季子壯嵗迥不羣久<lb/>
簉司徒班薦書新上聞朝廷重興學簡命恩禮勤乗驄<lb/>
過梅嶺持節開江氛念子掌邦教此職固所欣都門時<lb/>
雨晴岐路東西分嶠外豈無士成之在陶薫時名愧葩<lb/>
藻實學須典墳典墳首群行古聖非徒云行行志方健<lb/>
寧肯上負君三嵗諒有期遲子來䇿勲<lb/>
　　　送袁士鎣太守考績還淮安得童字<lb/>
<pb n="KR4e0125_WYG_064-4b"/>
淮陽今大府南北舟車通上官絡繹至卧治將無功使<lb/>
君東南來瘦馬從一童績成奏天子出門嵗將窮君本<lb/>
法曹郎皎皎白鍊銅坐令郡訟稀風化千里同勸君一<lb/>
巵酒美政貴保終不見古循吏名與長淮東<lb/>
　　　洞黄詞懐黄尚斌先生<hi>職方彦俊之父文選孔昭之祖</hi>
洞黄何逶迤逺在天台間壁立千芙蓉四顧相回環緬<lb/>
思洞中人一去何當還平生讀書處松檜不改顔兒孫<lb/>
日以長濟濟通朝班孰識巖棲翁高名配兹山我歌洞<lb/>
<pb n="KR4e0125_WYG_064-5a"/>
黄詞悵望春闌珊生芻杳莫致浙水東潺潺<lb/>
　　　大病不寐<lb/>
月西窓正黒天色向黎明坐數傳籌者沈沈殺五更<lb/>
　　　又<lb/>
溽暑人如醉昏昏一病身如何三五夜畨作獨醒人<lb/>
　　　陸廉伯太史家賞蓮得天字<lb/>
小院涼生雨後天一尊同賞甕池蓮散花曉日來天女<lb/>
步月清宵見水仙坐客不辭浮白令主人何惜買紅錢<lb/>
<pb n="KR4e0125_WYG_064-5b"/>
興來忍折芳筩盡回首風光又隔年<hi>是日主人以綵繒纏荷柄故詩及之</hi>
　　　八月一日丁祀夜作有懐彭文憲公<lb/>
半夜奎星光燭天諸生雲擁㦸門前閒階露下聽更坐<lb/>
别院人稀借榻眠燈亂衣冠松外轉風清絲竹殿中傳<lb/>
西湖故老今何許分鬯叨陪記往年<lb/>
　　　賀高揮使生子<lb/>
錦棚香襲舊征袍轉覺王孫甲第高喜氣鎮浮三日迥<lb/>
啼聲渾似五陵豪四筵湯餅朝開讌左戸桑蓬夜屬櫜<lb/>
<pb n="KR4e0125_WYG_064-6a"/>
已是他年真將種殷勤傳付吕䖍刀<lb/>
　　　送耿司業先生省親還南河<lb/>
白髮萱親在北堂喜承恩詔趣歸裝秋容黯淡辭都下<lb/>
曉夢依稀見洛陽萊子舊衣増刺繡陽城新例有封章<lb/>
疎庸濫逐門生後駐馬離亭盡一觴<lb/>
　　　文淵閣大學士彭先生哀輓<lb/>
廊廟憂深病亦深西風庭木動悲吟文星一殞嗟何極<lb/>
哀詔頻頒似不禁三館尚聞修宋史八方空復望商霖<lb/>
<pb n="KR4e0125_WYG_064-6b"/>
平生忠孝封章在不負先皇䇿士心<lb/>
　　　乙未十一月十六日長至有感<hi>白鬚又添一莖</hi>
吟鬚再見一莖霜愁思應隨一線長月色也從今夜減<lb/>
酒懐爭似少年狂海榴漫說偏多子喬木誰憐隔異鄉<lb/>
好是浮名歸未得十年辛苦尚為郎<lb/>
　　　尹亞卿家飲散用韻二首一讀景帝諡議一謝<lb/>
　　　　盛筵<lb/>
天賦宗賢撥亂才八方威命響新雷衮衣立受東朝命<lb/>
<pb n="KR4e0125_WYG_064-7a"/>
玉輦迎從北地來九廟有靈知孝友百年無力報奸回<lb/>
今皇盛徳嗟何極一紙虹光燭夜臺　右讀諡議<lb/>
勝日叨陪玉署才綺筵簫鼓沸晴雷宫壺尚足傳盃用<lb/>
堂食初分入饌來拂座面驚春色動聨鑣身帶夕陽回<lb/>
題詩欲盡留連意長句無能效栢臺　右謝盛筵<lb/>
　　　臘月念八日得仲弟克儉南京書季弟克寛杭<lb/>
　　　　州書報家君已至徽州<lb/>
兩回家信一時聞北鴈如何久離羣同氣影隨三處月<lb/>
<pb n="KR4e0125_WYG_064-7b"/>
老親身卧萬山雲懐歸有約多成夢竊祿無才可報君<lb/>
學業半荒鬚漸白愁顔消得付餘醺<lb/>
　　　燕都石鼓題廣人黄瑛江湖勝覽巻<lb/>
岐陽埋没草離離汴省燕都嘆屢移一代文章存鳥跡<lb/>
百年風雨蝕鼉皮摩挲尚識宗周器題跋誰鐫蒙古辭<lb/>
却愛勝遊黄叔度孔庭懐古立多時<lb/>
　　　白雲深處為天台趙時暉賦<lb/>
幽人卜築嫌山淺直入雲山十二重傍岸野樵多失路<lb/>
<pb n="KR4e0125_WYG_064-8a"/>
隔林溪碓逺聞舂衣裳露宿嵐光冷書畫晴蒸海氣濃<lb/>
極目為君思鴈蕩爛銀舒巻正溶溶<lb/>
　　　朔州行王汝璧太守述職西還<lb/>
朔州城頭塞雲結朔州城下沙如雪赫連古戍白草枯<lb/>
一路角聲吹不歇居民半是防秋兵十里五里屯軍營<lb/>
偏師夜坐烽火息飛輓小兒歌太平王郎家世本靈武<lb/>
明目張髯氣如虎羽林驕將不敢欺磧裏人耕好田土<lb/>
窮州十年多苦辛奉檄東來覲紫宸長官知名聖君喜<lb/>
<pb n="KR4e0125_WYG_064-8b"/>
邊吏有才能㡬人遥遥朔州城勸子一巵酒馬蹄明朝<lb/>
向山後女牆孤月重相思定倚危樓望南斗<lb/>
　　　成化乙未元夕觀燈應制<lb/>
萬嵗山頭春月圓萬嵗山下霏祥煙蓮花漏水盡一刻<lb/>
火樹百枝光燭天條風東來送新暖低颺星裘動黄繖<lb/>
九重金闕倚岧嶤四面紅雲蔟簫管慈闈更欲親承歡<lb/>
綵棚十丈空中攅隨山移仗不知曉應制還催供奉官<lb/>
五朝故事傳來久樂與民同上元酒想像先皇得衆心<lb/>
<pb n="KR4e0125_WYG_064-9a"/>
尚有燈詞播人口太平喜是百載過邊燧不驚天氣和<lb/>
古來張弛皆有道實心一日非為多<lb/>
　　　十二月十三日大雪<lb/>
北風吹晴無片雪老農戚戚生窮悲土中細麥乾欲死<lb/>
方士結壇徒爾為殘年一雪萬人喜天子憂勤天與之<lb/>
長安貧者死莫恨記取當初望雪時<lb/>
　　　挽薛節婦<hi>監察御史為學之祖母</hi>
薛家賢節母身住滆湖村老去霜春面歸來月夜魂孤<lb/>
<pb n="KR4e0125_WYG_064-9b"/>
鴻難再偶慈竹自添孫不負生前恨金書照里門<lb/>
　　　卜築<lb/>
頻年生計拙辛苦又移家未到新庭院遥憐舊月華時<lb/>
名只人後歸夢㡬天涯銀漢猶明没因風欲汎槎<lb/>
　　　著存堂為吳節參政賦<lb/>
悠悠三十載一飰不忘親推枕猶疑夢登堂若見人海<lb/>
桑初隔世風木㡬傷神要識全歸意平生在立身<lb/>
　　　雨後絶句示小女<lb/>
<pb n="KR4e0125_WYG_064-10a"/>
天井無沙潦水空臨流一樹石榴紅女郎學語驚相報<lb/>
㡬瓣臙脂落鏡中<lb/>
　　　題姜廷憲中書小景畫<lb/>
雨落山前雙樹村石溪流水帶沙渾野人赤脚如歸鳥<lb/>
不怕春泥半擁門<lb/>
　　　哭坦姪二首<lb/>
兩地驚心最可憐别來長夢抱兒眠豈知一段青雲器<lb/>
只向人間住八年<lb/>
<pb n="KR4e0125_WYG_064-10b"/>
慟指蒼天淚兩垂海枯難盡竹林悲牀頭㡬巻殘書冊<lb/>
一世辛勤付與誰<lb/>
　　　送徽州謝同知伯儀慶賀建儲禮成南還<lb/>
郡紱驅馳不憚勞又驚飛絮㸃歸舠八方共喜前星耀<lb/>
千里回看北斗高闕下省臺通姓字山中城郭候旌旄<lb/>
因君不盡東南望一片鄉心折大刀<lb/>
　　　丙申郊祀齋居次陸廉伯太史韻<lb/>
東風吹冷襲虛襟芸閣西頭接羽林上界疎鐘清客夢<lb/>
<pb n="KR4e0125_WYG_064-11a"/>
廣庭明月空齋心回驚舊壁題名遍轉覺微官閱嵗深<lb/>
此夕圜丘天尺五擁衾時聽屬車音<lb/>
露下虛庭月滿襟仰看殘雪罥疎林久叨禁直隨班尾<lb/>
共誓齋明協帝心三宿夜分蓮漏永一年春到竹宫深<lb/>
題詩欲繼雲間陸蟬噪終慚海鶴音<lb/>
　　　次謝鳴治侍講韻<lb/>
井烏聲與柝聲兼閣道頻將斗柄瞻郊墠禮神春奠玉<lb/>
齋宫清蹕夜傳籖月中曉色驚先白雪後寒威覺倍嚴<lb/>
<pb n="KR4e0125_WYG_064-11b"/>
三日清齋無一事水沈時向竹爐添<lb/>
　　　慶成宴與明中舜咨聨句和韻<lb/>
賜筵初及試燈時一日風雲㑹殿墀天靜漏傳金箭迥<lb/>
曉寒春上玉顔遲羽林扈蹕環千騎宗伯垂紳正九儀<lb/>
胡越一家同獻壽八方誰道路多岐<lb/>
　　　送刑部郎中陳徳修還南京用張汝弼駕部韻<lb/>
旗亭栁樹拂頽牆祖席朝來掃半堂廿載不知遊宦久<lb/>
一春偏覺送人忙東風似與歸途便流水何如别意長<lb/>
<pb n="KR4e0125_WYG_064-12a"/>
執手難留陳仲子錦帆回首正高張<lb/>
　　　送薛志淵御史隨都憲袁公處置荆襄志淵舊<lb/>
　　　　嘗巡按其地<lb/>
聖主臨朝重拊循襄樊行幕繡衣新一方喜入皇圖逺<lb/>
十載愁聽捷奏頻好計公田收菽粟旋分官府闢荆榛<lb/>
土人半識招安使馬首山川屬舊巡<lb/>
　　　廣人黄昊久客于外夜夢二親自寫其像號其<lb/>
　　　　堂永思其父嘗為主簿<lb/>
<pb n="KR4e0125_WYG_064-12b"/>
細草雙墳隔㡬春天涯回首淚沾巾凄涼死别空成夢<lb/>
想象生容自寫真嶺嶠飛雲時出岫滄溟流水任揚塵<lb/>
傷心莫遣成衰落不負庭闈在立身<lb/>
　　　錢塘沈徳自成化丁亥以來從家君征川貴<lb/>
　　　　山都掌之夷又從平江伯出鎮兩廣總督漕<lb/>
　　　　運清謹之操三度如一家君薦之始自從事<lb/>
　　　　為選人平江凡七薦之乃自江淮衛知事改𨽻<lb/>
　　　　通政司於是薦紳君子無不嘉君之能獲<lb/>
<pb n="KR4e0125_WYG_064-13a"/>
　　　　乎二公也拜命言旋賦詩以贈<lb/>
曽從川廣著征袍又辟江淮督餫艘舊業恥緣行橐富<lb/>
新名多逐薦書高銀臺已換簮紳貴玉帳應酬案牘勞<lb/>
莫為官成心便得十年恩澤慶難遭<lb/>
　　　三月十七同日得王貢士寄來休寧臘月書馬<lb/>
　　　　亞卿寄來南京二月書<lb/>
客邸瞻雲思有餘忽傳門外送雙魚正當南北相望處<lb/>
連得春冬兩季書千里開緘如面對一番披讀即眉舒<lb/>
<pb n="KR4e0125_WYG_064-13b"/>
年來轉覺歸期緩日日經幃候起居<lb/>
　　　送蜀士趙顯章赴澠池訓導<hi>池學有曹端先生祠</hi>
薫風吹路鐸聲清行李飄蕭出帝城洛士自今霑化雨<lb/>
川人從昔有文名崤函地接關河便秦趙臺危草樹平<lb/>
<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>舍有刑知尚在好將蘋藻薦曹生<lb/>
　　　送克寛弟南還至茶菴獨歸<lb/>
垂野隂雲一望迷送行愁問路東西不知㡬日黄梅雨<lb/>
門外青泥没馬蹄<lb/>
<pb n="KR4e0125_WYG_064-14a"/>
賞心已負一年春野寺從來别恨新酒盡沙頭催上馬<lb/>
㫁堤新草獨歸人<lb/>
一徑棠花照水開可憐新病廢銜盃早知别淚多如雨<lb/>
悔不臨岐盡醉來<lb/>
　　　題劉廷問舍人所藏夏仲昭太常晴雨二竹<lb/>
太常醉搦紫宣毫不寫李王金錯刀閣舍朝回巻簾處<lb/>
楚江風雨戰秋濤<lb/>
舊宅依稀練水傍古墩幽竹自成行披圖却似身重到<lb/>
<pb n="KR4e0125_WYG_064-14b"/>
刺眼翛翛鳯尾長<lb/>
　　　送奎文閣典籍許節之東歸<lb/>
　　寧陽許君節之故閣老道中先生之中子仕為奎<lb/>
　　文閣典籍博雅好文克世其學見重于孔林者久<lb/>
　　矣成化丁酉上京師以其先人䘏典未備告諸朝<lb/>
　　獲有尚書之贈又於今閣老壽光劉先生締姻好<lb/>
　　焉君既上顯其親下成其子將納禄于吏部浩然<lb/>
　　東歸劉公子鎡請予言道其行予嘗執經壽光館<lb/>
<pb n="KR4e0125_WYG_064-15a"/>
　　下樂其人為賦古詩一章<lb/>
東山舊名家文章羨之子先人國鉅公勲徳藏太史當<lb/>
年受推薦簮紱升孔堂日坐圖書府上應東壁光朅來<lb/>
走京師奏書析帝寵南宫下新制曄曄賁丘壟還思畢<lb/>
婚嫁館甥得劉郎官途凡㡬月氷玉相扶將人生天地<lb/>
間亢宗似君少塵鞅不可羈拂袖一何早薫風日夕至<lb/>
滿路飛楊花都門戒晨發祖席臨水涯心知共月明千<lb/>
里一回首良晤詎可期屬酒為君壽<lb/>
<pb n="KR4e0125_WYG_064-15b"/>
　　　送户部石宗海員外赴四川提學僉事宗海予<lb/>
　　　　同年嘗為翰林庶吉士<lb/>
徂徠家學未應蕪喜奉新恩向蜀都黌舍威聲思按察<lb/>
玉堂丰采重司徒行臺曉月諸生試比屋春風五教敷<lb/>
相守不堪相别處蹔留驄馬盡離酤<lb/>
　　　送中書舍人桐城何志廉赴南京刑部員外予<lb/>
　　　　較藝禮闈志廉實預事于簾内<lb/>
郎中早發帝城東雙斾遥乗雨後風南部司刑千里别<lb/>
<pb n="KR4e0125_WYG_064-16a"/>
中朝揮翰十年功何當把酌尋鄉好猶記篝燈宿至公<lb/>
從此魚書知不㫁兩京新路牐河通<lb/>
　　　次南京錢學士先生入朝之作時先生方有少<lb/>
　　　　宰之命<lb/>
十二年來出帝關北歸仍立舊鵷班交南使節陳臨海<lb/>
江左文名庾子山簮紱又新池上寵氷霜難老鏡中顔<lb/>
漢庭欲下安車召楚水燕山路不難<lb/>
桃花零落舊𤣥都喜見腰金尚黒顱才藻自能當萬乗<lb/>
<pb n="KR4e0125_WYG_064-16b"/>
筆鋒猶足掃千夫禁中前席多需賈海上生祠半說蘇<lb/>
晩節從來須鄭重百年文運藉人扶<lb/>
　　　新安洪生通今鄭州守有約之少子鄉進士逺<lb/>
　　　　之弟而予兄汀州貳守克和之壻也來京師<lb/>
　　　　從人受春秋學日以成歳暮欲將往省于鄭<lb/>
　　　　且南還入郡學以竢秋試其志可謂健矣道<lb/>
　　　　别之際賦詩贈之<lb/>
綵衣遥向鄭州城書劍還為故國行官邸冬温先季子<lb/>
<pb n="KR4e0125_WYG_064-17a"/>
京闈秋試待諸生匆匆立馬辭鄉丈草草傳觴媿館甥<lb/>
但喜家聲常不墜一門難弟又難兄<lb/>
　　　邀同館諸公賞盆池蓮<lb/>
新秋團扇不禁風退直相期出禁東池館不嫌來結社<lb/>
水花猶有一枝紅<lb/>
　　　題尹正言學士菊<lb/>
陶家莊子未全荒籬下西風一逕霜紅紫相看零落盡<lb/>
寒花只作舊時黄<lb/>
<pb n="KR4e0125_WYG_064-17b"/>
　　　題畫<lb/>
蒼山茅屋嵗將闌一巻黄庭讀未殘落葉暗橋何處客<lb/>
杖藜來聽水聲寒<lb/>
　　　講筵命下甚愧疏庸不足以從諸君子之後輒<lb/>
　　　　賦一詩録呈舜咨侍講養正伯常二太史<lb/>
天王重稽古文教被九寰濟濟䕫龍徒終日奉讌閒自<lb/>
慚樗散質久厠詞林間一旦誤簡知許綴經幃班儒冠<lb/>
豈徒榮君徳重有關格心古明訓志士亦孔艱況我本<lb/>
<pb n="KR4e0125_WYG_064-18a"/>
承乏何恃開天顔所幸同袍人逸駕難為扳致身及此<lb/>
時淳風正來還䇿厲敢不勉主恩似丘山<lb/>
　　　爲栁楷序班題壽意圖歸慶其母<lb/>
七十栁家母雙耳被華髮行步若飛鳬飄然有仙骨諸<lb/>
子數公權供奉廣寒闕回首夜何其天涼桂花發神娥<lb/>
海東至蕩潏凌波襪皎皎青鏡中居然事修謁酒酣一<lb/>
借問滄溟㡬時竭攜手問清淺共拾蟠桃核仙凡隔塵<lb/>
水三山翠嶢屼可望不可親歌詩對明月<lb/>
<pb n="KR4e0125_WYG_064-18b"/>
　　　壽泰和王希誠七十<hi>希誠尚書文端公第三子中書舍人求之父嘗受恩</hi>
　　　　<hi>封</hi>
七十存齋叟尚書一令孫天開新壽域人羨舊清門䕃<lb/>
子傳家學封君荷主恩一陽初復候佳氣滿芳尊<lb/>
西江多逸老季子獨超羣仙授還丹訣家藏說玉文逢<lb/>
辰題甲子閱世等烟雲想和長生曲因風一寄聞<hi>楊文貞公</hi>
<hi>嘗有說玉文贈之</hi>
　　　題玉堂散直圖送吳汝賢修撰省覲還閩<lb/>
<pb n="KR4e0125_WYG_064-19a"/>
金殿當頭玉堂署十二朱廊隠宫樹衣冠濟濟堂中人<lb/>
猶似前時起居注門下斜連金水河石橋五壘横蛟鼉<lb/>
扣閽不許外人到挾冊時見諸王過奎文上應圖書府<lb/>
揷架連籖照今古同遊恐是十洲仙下界紛紛半塵土<lb/>
邇來新詔開中堂儲材聖訓何洋洋日令三館坐羣彦<lb/>
應制往往催詩章從容退食龍樓外松下傳餐解簮帶<lb/>
光禄之酒大官羊終嵗天厨有佳賚宫壺早午漏未央<lb/>
旭日半下城西牆出門跨馬人分首緩步不知歸路長<lb/>
<pb n="KR4e0125_WYG_064-19b"/>
老璫如能解人意慣識青衫閤門吏㡬回爾女笑相嘲<lb/>
何幸相從禁中地我居史館今十年碌碌追陪叨俸錢<lb/>
就中却愛吳汝賢才氣迥出千人先承恩謁告辭丹扆<lb/>
綵服輝輝照秋水何人為寫玉堂圖天上風光動桑梓<lb/>
我思古人不可當身在江湖憂廟廊君是八閩奇俊郎<lb/>
一飰之際寧可忘君家二老俱無恙莫遣文章負今上<lb/>
朝朝散直定思君早趣歸裝拜天仗<lb/>
　　　題安城彭學士山水圖<lb/>
<pb n="KR4e0125_WYG_064-20a"/>
何人結屋青山裏終日開窓見山喜近峯錯落走簷牙<lb/>
逺岫蜿蜒揷天嘴澄江一道山前過短櫂平分浪痕破<lb/>
船頭水氣綠侵衣載酒高人面山坐石泉下衝沙渚渾<lb/>
桑榆接地成深村柴扉欲扣不可到或有細路通雲根<lb/>
竹鶴老人名畫手半幅生綃大於斗水分山㫁意無窮<lb/>
目送飛鴻度江口安城先生塵慮脱南望鄉人楚天闊<lb/>
高堂永日對山歌肅肅涼風起蘋末<lb/>
　<lb/>
<pb n="KR4e0125_WYG_064-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻六十四<lb/>
</p>
<p>
</p>
  </div>
</body>
</text>
</TEI>
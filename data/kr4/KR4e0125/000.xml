<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集</head>
    <p>
<pb n="KR4e0125_WYG_000-1a"/>
欽定四庫全書　　　　　集部六<lb/>
　篁墩文集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案篁墩文集九十三巻明程敏政撰敏<lb/>
　　　　政字克勤休寧人年十餘歳以神童召對試<lb/>
　　　　瑞雪詩及經義各一篇詔讀書翰林院官給<lb/>
　　　　廩饌成化丙戌以一甲二名進士授翰林院<lb/>
　　　　編修官至禮部右侍郎𢎞治十二年主㑹試<lb/>
<pb n="KR4e0125_WYG_000-1b"/>
　　　　為給事中華㫤劾罷卒贈禮部尚書事蹟具<lb/>
　　　　明史文苑傳所輯明文衡新安文獻志諸書<lb/>
　　　　已别著録敏政學問淹通著作具有根柢非<lb/>
　　　　游談無根者可比特其才高負氣俯視一切<lb/>
　　　　故議論或不免偏駁如奏考正祀典𣣔黜鄭康<lb/>
　　　　成祀於其鄉論五行欲以竈易行之類於義<lb/>
　　　　皆為未允又新安黄墩為晉新安太守黄積<lb/>
　　　　所居子孫世宅於此故以黄為名自羅願新<lb/>
<pb n="KR4e0125_WYG_000-2a"/>
　　　　安志朱子文集所載皆同敏政乃稱黄本篁<lb/>
　　　　字因黄巢而改遂復稱篁墩為之作記且以<lb/>
　　　　自號其說杜撰無稽亦蹈大言欺世之習其<lb/>
　　　　他徵引故事徃徃恃其賅貫不加詳核因而<lb/>
　　　　舛誤者尚多集中詩至數千篇亦率易居多<lb/>
　　　　頗乏警策然眀之中葉士大夫侈談性命其<lb/>
　　　　病日流於空疎敏政獨以博學雄才高視濶<lb/>
　　　　步其考證精當者亦多有可取要為一時之<lb/>
<pb n="KR4e0125_WYG_000-2b"/>
　　　　冠冕未可盡以繁蕪廢也敏政别有篁墩文<lb/>
　　　　粹二十五巻為其族子曽所編類已多所刪<lb/>
　　　　削此則其自訂之全集云乾隆四十四年二<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4e0125_WYG_000-3a"/>
篁墩文集原序<lb/>
文之見于世者惟經與史經主道史主事載道之文易<lb/>
書詩春秋禮樂備矣書與春秋雖亦紀事而道固存焉<lb/>
及其漸晦則孟子擴之又晦則韓子發之久而愈晦則<lb/>
周程張朱諸子大闡明之自是而後殆無所復事乎作<lb/>
者紀事之文自左傳遷史班漢書之後惟司馬通鑑歐<lb/>
陽五代史若朱子綱目則取諸春秋亦以寓道而非徒事<lb/>
也道無窮而事亦無窮故作者亦時有之若序論䇿義<lb/>
<pb n="KR4e0125_WYG_000-3b"/>
之屬皆經之餘而碑表銘誌傳狀之屬皆史之餘也二<lb/>
者分殊而體異蓋惟韓歐能兼之吾朱子則集其大成<lb/>
故雖未嘗極力于史之餘者而觀其所論議則可知已<lb/>
歴代以來忽于考據者多失之䟽略而不該于用淺于<lb/>
造詣者多失之支離汗漫而無所歸紛紛籍籍以就于<lb/>
澌盡泯㓕之地無怪乎其然也吾友篁墩程先生資禀<lb/>
靈異少時一目數行下英宗朝以竒童被薦入翰林觀<lb/>
中秘書用經學及第讀誦常至夜分遂能淹貫羣籍下<lb/>
<pb n="KR4e0125_WYG_000-4a"/>
上其論議訂疑伐舛厥功惟多及研究理道求古人為<lb/>
學之次第乆而益有所見而于朱子之說尤深考覈自<lb/>
以為得我師焉賾探隱索註釋經傳旁引曲證而才與<lb/>
力又足以達之雖皆出于經史之餘而宏博偉麗成一<lb/>
家言質諸今日殆絶無而僅有者也顧中遭忌嫉晚罹<lb/>
竒禍經濟之用不能盡白于世其所自見不過進講經<lb/>
幄及于儲宫校正綱目預修續編之類而已若全梓所<lb/>
刻巻帙所録家蔵而人誦自都邑以徧于天下貽之後<lb/>
<pb n="KR4e0125_WYG_000-4b"/>
世則雖巧詆深嫉亦惡能使之無傳哉功名富貴固士<lb/>
之所不道予獨慨先生年不及下壽雖所謂文亦未竟<lb/>
其所欲為者耳先生之文有篁墩諸稿共百有餘巻没<lb/>
之七年為正德丙寅其門人輩摘而刻于徽州名曰篁<lb/>
墩文粹論者以為未盡其選越明年丁邜知府何君歆<lb/>
暨休寧知縣張九逵王鍇徴于其子錦衣千户壎得全<lb/>
稿焉將并鋟諸梓以示來者而壎請序于予予與先生<lb/>
同舉京闈且同官甚久偉其為文悼其不大用以沒故<lb/>
<pb n="KR4e0125_WYG_000-5a"/>
為天下道而因以附吾私云先生所輯有道一編心經<lb/>
附註詠史詩程氏宗譜貽範集篁墩録新安文獻志休<lb/>
寧縣志共百餘巻别行于世皇明文衡瀛賢奏對録宋<lb/>
逸民録又百餘巻蔵于家不在集中是歲三月旣望光<lb/>
禄大夫柱國少師太子太師吏部尚書華蓋殿大學士<lb/>
知制誥同知經筵事國史總裁長沙李東陽序<lb/>
　<lb/>
　<lb/>
<pb n="KR4e0125_WYG_000-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集原序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻五十一</head>
    <p>
<pb n="KR4e0125_WYG_051-1a"/>
欽定四庫全書<lb/>
　篁墩文集巻五十一　　　眀　程敏政　撰<lb/>
　　祭告文<lb/>
　　　補漢昭烈皇帝伐孫權告廟文<lb/>
嗣皇帝臣備敢昭告于太祖高皇帝世祖光武皇帝孝<lb/>
愍皇帝七廟神靈臣備聞葛伯助桀為虐成湯先征之<lb/>
而後放桀黎君黨紂為惡武王先戡之而後伐紂勢有<lb/>
緩急動不可以後時理有經權事宜從乎中制伏以逆<lb/>
<pb n="KR4e0125_WYG_051-1b"/>
臣孫權乘時多難竊據江東尚以世受國恩同奬王室<lb/>
首遣使者作為盟書繼進家人求通戚畹軺車來往屢<lb/>
修信睦之儀疆界分明薄無彼此之隙日者將軍闗侯<lb/>
進討國賊既下襄樊為權者不思掎角之圖乃作反噬<lb/>
之計遣賊将吕䝉等掩襲我荆上殺戮我戍士臣某則<lb/>
委身國事伏節虜廷而逆權甘作叛臣不復尊周是念<lb/>
顯受偽命方以吠堯為功穹壤不容人神共憤臣聞祖<lb/>
宗之法不道者必誅春秋之書無將者罔赦敢附湯武<lb/>
<pb n="KR4e0125_WYG_051-2a"/>
之義先興黎葛之師尚賴宗社之靈天地之祐庶成大<lb/>
業克濟中興臣備将以章武元年九月二日親率六軍<lb/>
恭行天罰以丞相諸葛亮輔皇太子留守成都以車騎<lb/>
将軍張飛出閬中虎牙将軍趙雲出江州建威将軍黄<lb/>
權出江北侍中馬良出武陵五溪諸蠻罔不率俾将軍<lb/>
向寵等各率所部擐甲以從誓梟叛賊之頭少示僣王<lb/>
之警即圖大舉掃定中原祗奉寢園告謝天下臣備臨<lb/>
師不勝戰懼之至<lb/>
<pb n="KR4e0125_WYG_051-2b"/>
　　　祭婦翁大學士李文達公文<lb/>
維成化三年嵗次丁亥正月戊辰朔越八日乙亥壻翰<lb/>
林院編修程敏政謹以牲醴之儀泣奠亍少保尚書大<lb/>
學士贈太師文達公尊丈之靈座前曰嗚呼政生十齡<lb/>
粗守庭訓誤䝉召命逺赴京師惟時我公實司帝制命<lb/>
題試我喜溢長眉親敎詩書正其句讀動止語黙罔不<lb/>
容心迨及壯年遂妻以子奈何遐棄失我依歸屬纊之<lb/>
前遺書見屬政愚不肖此任曷堪惟當竭心以還治命<lb/>
<pb n="KR4e0125_WYG_051-3a"/>
但所恨者生不能侍藥左右歿不得執紼塋園薄奠載<lb/>
陳有淚如雨尊魂如在鑒此哀誠嗚呼哀哉尚享<lb/>
　　　祭妻母夫人周氏文<lb/>
維成化四年嵗次戊子四月庚寅朔越七日丙申壻翰<lb/>
林院編修程敏政恭備菲儀馳祭于外母封一品夫人<lb/>
周氏之靈曰嗚呼政自髫齓受知太師敎育兼隆載妻<lb/>
以子夫人之意惟公是同遽意太師中道而殞夫人繼<lb/>
逝同此𤣥堂訃音逺聞中腸寸裂二孤未室孑然誰依<lb/>
<pb n="KR4e0125_WYG_051-3b"/>
蒼天悠悠此慟何極緘辭千里致我㣲衷臨風馳情靈<lb/>
兮來格嗚呼哀哉尚饗<lb/>
　　　闔院祭大學士彭文憲公文<lb/>
惟公質清以介學正而充魁甲榜于壮年士服其望登<lb/>
延閣于嗣嵗世慶其逢當睿皇復辟之初再受知于丹<lb/>
扆暨今上正位之始首入侍于青宫有康濟生民之志<lb/>
有丕振士氣之功有<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>然不奪之孝有確乎不易之忠<lb/>
人方仰勲猷之大著天胡俾耆俊之遽凶史垂成而未<lb/>
<pb n="KR4e0125_WYG_051-4a"/>
上親備養而難終訃音上徹愍䇿加隆節名二惠進秩<lb/>
三公盖以篤哀榮之令典重台鼎之儒宗也某等晚生<lb/>
孤陋素欽徳容渺塵遊之已逺悵晉見之無從尊酒既<lb/>
洌爼肴既豐公乎如在假此敬恭<lb/>
　　　奉遷五世祖考妣祭告先祠文<lb/>
維成化十三年嵗在丁酉春三月戊辰朔六日癸酉孝<lb/>
𤣥孫翰林院侍<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>敏政敢昭告于顯高祖考耆宿處士<lb/>
府君顯高祖妣孺人吴氏顯曽祖考徴士贈兵部尚書<lb/>
<pb n="KR4e0125_WYG_051-4b"/>
兼大理寺卿府君顯曽祖妣贈夫人汪氏顯祖考處士<lb/>
贈兵部尚書兼大理寺卿府君顯祖妣封太淑人贈夫<lb/>
人張氏曰仰惟先徳䕃我後人使皆竊有祿位以得奉<lb/>
其時祀顧敏政之父實維宗子自乙未之嵗得請還鄉<lb/>
治疾于兹三年敏政愚昧不能以時上告代供常事儀<lb/>
文疏略神不顧享五世顯祖考妣非敏政所得祀嵗時<lb/>
凟僣徼福不經又自祖父以來伯叔無後與殤子之當<lb/>
祀者俱不及侑食之列考之禮典亦或為厲用是敏政<lb/>
<pb n="KR4e0125_WYG_051-5a"/>
之子六十以今嵗二月以來始生丹毒幸已痊可繼發<lb/>
瘍疹自面及身日夜靡寧醫藥罔効是實敏政之罪下<lb/>
逮兒身兹涓吉辰謹奉遷五世顯祖考妣以從每嵗立<lb/>
春之祀以叔祖以下諸無後者暨諸殤子殤女逐位祔<lb/>
食惟我先靈軫此一脉𦙍系攸闗異日將有奉祀之責<lb/>
特垂隂祐俾遂安全不勝<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切籲叩之至恭率新婦待<lb/>
罪家庭謹告<lb/>
　　　奉安顯祖尚書府君遺像告文<lb/>
<pb n="KR4e0125_WYG_051-5b"/>
維成化十三年嵗次丁酉十一月甲子朔二十七日庚<lb/>
寅孝孫左春坊左諭徳敏政敢昭告于顯祖考贈尚書<lb/>
大卿府君曰惟藐孫之生未周兩月不幸府君奄棄于<lb/>
家迨今三十有一年娶妻生子日逺日忘緬想徳容形<lb/>
諸夢寐謹令人拜迎遺像至京涓此吉辰奉安寓所仰<lb/>
惟隂靈時垂隂祐俾我後人永有依歸不勝瞻戀之至<lb/>
謹告<lb/>
　　　祭亡弟克寛文<lb/>
<pb n="KR4e0125_WYG_051-6a"/>
維成化十四年嵗次戊戌冬十月己丑朔十五日癸卯<lb/>
兄克勤嫂李氏暨姪男姪女以牲醴之奠祭告于亡弟<lb/>
克寛之靈曰嗚呼痛哉吾弟胡為而遂至于死邪使二<lb/>
親不得慈其子二兄不得友其弟功名無成父子何恃<lb/>
嗚呼痛哉京居東偏昔所同處豈知一别遽成終古吾<lb/>
弟之魂其猶戀戀于此乎臨風一觴有泪如雨嗚呼痛<lb/>
哉尚享<lb/>
　　　賜假還河間掃墓告文<lb/>
<pb n="KR4e0125_WYG_051-6b"/>
維成化十四年嵗次戊戌十一月戊午朔二日己酉孝<lb/>
曽孫左春坊左諭徳敏政敢昭告于顯曽祖考贈兵部<lb/>
尚書兼大理寺卿府君顯曽祖妣贈夫人汪氏顯祖考<lb/>
贈兵部尚書兼大理寺卿府君顯祖妣贈夫人張氏叔<lb/>
祖考處士府君墓下曰繄惟藐孫至愚不肖承乏講筵<lb/>
兼輔青宫館閣廻翔十有四載不獲以時修奉先塋終<lb/>
嵗思之不遑寧處兹者蒙恩給驛而來敢用牲醴薦其<lb/>
常事載惟綸命式遄其歸即以明晨馳還故郡不逺千<lb/>
<pb n="KR4e0125_WYG_051-7a"/>
里省慰二親桑梓在瞻豈勝依戀仰冀尊靈隂相其行<lb/>
俾我後人弗至失所庶圗久大以光前聞尚享<lb/>
　　　南山菴祭亡弟克寛文<lb/>
維成化十四年嵗次戊戌十一月戊午朔二十九日丙<lb/>
戌兄敏政祭告于亡弟克寛三舍之靈曰嗚呼痛哉汝<lb/>
真死耶我居京師離親八年所恃以奉飬者以有兩弟<lb/>
在而汝遽忍捐其父兄遽忍棄其妻子邪今我蒙恩給<lb/>
驛南還以慰二親以與汝訣悠悠天地此恨何窮臨棺<lb/>
<pb n="KR4e0125_WYG_051-7b"/>
長號汝尚能知我之來乎否邪嗚呼痛哉尚享<lb/>
　　　祭槐塘族兄克和貳守文<lb/>
嗚呼程氏雅有宗盟麗澤交孚惟我與兄二十餘年始<lb/>
終一誠弟叨近侍兄貳專城方期中道少遂平生胡遘<lb/>
兹厲卒老于行有賢嗣業有良政聲嗚呼我兄雖死而<lb/>
榮兹因謁告來自神京敢用香幣敬奠于楹靈兮不昧<lb/>
鑒此衷情<lb/>
　　　䘏典命下奠告几筵文<lb/>
<pb n="KR4e0125_WYG_051-8a"/>
維成化十五年嵗次己亥冬十二月壬子朔孤子左春<lb/>
坊左諭徳敏政敢昭告于顯考資徳大夫正治上卿南<lb/>
京兵部尚書兼大理寺卿府君兹者有司以顯考訃聞<lb/>
荷䝉皇上䘏念舊臣特贈太子少保諡曰襄毅賜祭賜<lb/>
𦵏一如典禮慟惟先烈有此光榮祗奉恩綸不勝摧咽<lb/>
謹告<lb/>
　　　吳山隂侯賀公廟告文<lb/>
維成化十六年嵗次庚子三月辛巳朔二十六日丙午<lb/>
<pb n="KR4e0125_WYG_051-8b"/>
孤子左春坊左諭徳程敏政謹遣家人程泉敢昭告于<lb/>
淳安縣勑祀吳新都太守山隂侯賀公廟下曰孤不孝<lb/>
罪重上釁先公解官而南夜以繼日忽遭霪雨水發灘<lb/>
危塊坐一舟臂不能奮鄉闗在目膏火貯心惟神遺愛<lb/>
所敷夙著徽土一夫失所匪神之安幸闡威靈閔兹㷀<lb/>
獨潜消隂沴大啟陽明俾孤早奉几筵用伸哀悃荷神<lb/>
休庇沒齒難忘瞻望廟廷血隨涕霣<lb/>
　　　至家告几筵文<lb/>
<pb n="KR4e0125_WYG_051-9a"/>
維成化十六年嵗次庚子春三月辛巳朔三十日庚戌<lb/>
孤子左春坊左諭徳敏政敢昭告于顯考尚書少保襄<lb/>
毅公府君靈座前曰孤不孝之罪上通于天不自死亡<lb/>
釁鍾先考兹者得請解官奔䘮以獲祗奉几筵委頓之<lb/>
餘攀號無逮俯伏奠告伏惟鑒之<lb/>
　　　奉誌奠章告几筵文<lb/>
維成化十六年嵗次庚子夏四月辛亥朔孤子左春坊<lb/>
左諭徳敏政敢昭告于顯考尚書少保襄毅公府君靈<lb/>
<pb n="KR4e0125_WYG_051-9b"/>
座前曰慟惟顯考訃聞于朝上自九重下及多士追思<lb/>
耆舊罔不䀌傷除朝廷特勑詞臣撰文逺遣守臣諭祭<lb/>
自循𦵏典不敢凟陳其餘奠章五府及勲戚大臣太子<lb/>
太傅英國公張懋等一道内閣及翰林國子儒臣太子<lb/>
太保吏部尚書兼謹身殿大學士萬安等一道大部及<lb/>
䑓寺大臣太子太保兼吏部尚書尹旻等一道顯考舊<lb/>
同寅太子太保襄城侯李瑾一道舊将署都督僉事李<lb/>
㫤一道鄉人吏科給事中王瑞等一道各部司属刑部<lb/>
<pb n="KR4e0125_WYG_051-10a"/>
郎中過璘等一道十三道監察御史吳文元等一道親<lb/>
家通政使司右參議趙昻一道山東按察司副使李讓<lb/>
一道致仕指揮同知凌錦一道孤子之同僚同年友左<lb/>
春坊左庶子劉健右春坊右諭徳陸簡等一道并孤原<lb/>
請太子少保户部尚書兼文淵閣大學士劉珝所撰顯<lb/>
考墓誌銘一道謹奉告于几筵伏惟尊靈尚明鑒之不<lb/>
孝孤無任摧裂之至<lb/>
　　　諭祭遷主告文<lb/>
<pb n="KR4e0125_WYG_051-10b"/>
維成化十六年嵗次庚子夏四月辛亥朔初七日丁巳<lb/>
孤子左春坊左諭徳敏政敢昭告于顯考尚書少保襄<lb/>
毅公府君曰兹者有司遣吏來言将以明日奉詔諭祭<lb/>
于家禮當奉遷靈座于堂中西隅東向不孝孤等無任<lb/>
哀慟之至謹告<lb/>
　　　祔𦵏告亡弟文<lb/>
維成化十六年嵗次庚子七月已卯朔二十三日辛丑<lb/>
長兄次兄以清酌庶果告于亡弟克寛之靈惟爾藁𦵏<lb/>
<pb n="KR4e0125_WYG_051-11a"/>
僧房嵗月滋久一念至此寢食不寧今将以兹月二十<lb/>
四日奉窆顯考尚書少保襄毅公府君于南山之原啟<lb/>
爾之殯祔𦵏前山爾魂有知鑒我哀疚<lb/>
　　　祔主告亡弟文<lb/>
慟惟亡弟克寛之䘮倐逾大祥始克從𦵏于顯考贈太<lb/>
子少保襄毅公墓下惟兹神主理宜祔于顯祖考贈兵<lb/>
部尚書兼大理寺卿府君顯祖妣贈夫人張氏以從嵗<lb/>
時之祭謹告<lb/>
<pb n="KR4e0125_WYG_051-11b"/>
　　　告先世祖忠壯公廟文<lb/>
維成化十六年嵗次庚子八月戊申朔二十六日癸酉<lb/>
逺孫左春坊左諭徳敏政敢昭告于逺祖陳鎮西將軍<lb/>
開府儀同三司忠壯公廟下曰惟靈勲徳著于前史隂<lb/>
功被于一方况在雲礽悉出䕃下感恩圗報其何能忘<lb/>
向者敏政宦處京師于丁酉年十二月十七日寅時獲<lb/>
生次子書報于家我先考兵部尚書贈太子少保襄毅<lb/>
公請命先祠寄名祖保餘澤所庇于今四齡新婦李氏<lb/>
<pb n="KR4e0125_WYG_051-12a"/>
為此發心特製絳紗袍一領用表孝誠謹涓告辰遵母<lb/>
氏之命稽顙拜獻伏惟尊靈尚歆鑒之佑我後人永保<lb/>
終吉無任緬仰追慕之至謹告<lb/>
　　　重作家廟奉安神主告文<lb/>
維成化十六年嵗次庚子九月戊寅朔六日癸未孤子<lb/>
左春坊左諭徳敏政敢昭告于顯考尚書少保襄毅公<lb/>
府君曰慟惟顯考捐舘之秋適不幸有回祿之變治命<lb/>
改作祠堂于正寢之東惟時不肖逺仕京師不及預聞<lb/>
<pb n="KR4e0125_WYG_051-12b"/>
惟弟敏徳克承先志以其年冬撤而新之用還治命併<lb/>
作祭器神用顧歆邇者敏政賴祖考之靈不即死亡獲<lb/>
襄大事復稽之禮書更作新主奠安其中載念亡弟敏<lb/>
行禫事亦在兹辰兩小女孫禮當釋去重服以從輕服<lb/>
惟敏政不孝不友以重兹厲伏告几筵無任摧裂<lb/>
　　　奉安五祀諸神告文<lb/>
維成化十六年嵗次庚子九月戊寅朔五日壬午奉訓<lb/>
大夫左春坊左諭徳程敏政敢昭告于司命之神司竈<lb/>
<pb n="KR4e0125_WYG_051-13a"/>
之神司門之神中霤之神族厲之神禖氏之神漢夀亭<lb/>
侯闗忠義公之神逺祖陳將軍忠壯公之神唐歙州總<lb/>
𬋩越國汪公之神御史中丞贈楊州大都督張公之神<lb/>
曰惟我顯考尚書少保襄毅公治命作堂于先祠之東<lb/>
式遵典禮以奉五祀又以義起爰及衆神於惟衆神或<lb/>
孝友専主于𦙍嗣或忠義可法乎臣僚或積功累仁慶<lb/>
延一族或禦災捍患澤被一鄉皆我先公平日所尊禮<lb/>
而景慕者予小子其何敢不嗣敬之謹涓吉辰行奉安<lb/>
<pb n="KR4e0125_WYG_051-13b"/>
之禮伏願明靈保我安居佑我家衆永永無虞惟神是<lb/>
賴謹告<lb/>
　　　小祥告文<lb/>
維成化十六年嵗次庚子九月戊寅朔二十七日甲辰<lb/>
孤子左春坊左諭徳敏政敢昭告于顯考尚書少保襄<lb/>
毅公府君曰日月不居小祥奄及夙興夜處哀慕不寧<lb/>
敢用剛鬛柔毛粢盛醴齊薦其常事介予諸孫釋衰易<lb/>
練上遵禮制弗敢過情惟敏政不孝逺仕京師以奉訃<lb/>
<pb n="KR4e0125_WYG_051-14a"/>
之日為始斬焉以俟終其餘日伏告几筵不勝感愴之<lb/>
至<lb/>
　　　祭從祖母曹氏孺人文<lb/>
維成化十六年嵗次庚子冬十一月丁丑朔二十二日<lb/>
戊戌從孫左春坊左諭徳敏政太學生敏徳謹以柔毛<lb/>
剛鬛清酌庶羞之奠致祭于從祖母曹氏孺人之靈曰<lb/>
惟靈徳容莊嚴性資高介姆敎宜乎室家頌聲均于内<lb/>
外敦相夫之義既克配以無慙任起家之勞亦祗勤而<lb/>
<pb n="KR4e0125_WYG_051-14b"/>
不怠遂能中嵗見子女之成暮年享身名之泰盖一家<lb/>
之老者淪謝惟孺人之為尊少者顓蒙惟孺人之是賴<lb/>
正宜抱節如晚菊之馨樂夀比喬松之耐何未嬰疾疢<lb/>
亍三時早已委世塵于一芥使聞之者不覺走問状而<lb/>
吞聲入憑棺而永嘅也敏政等爰當宦學之歸嘗預起<lb/>
居之拜雖含飴之末由亦鍾情之有在屬兹發引之期<lb/>
難及音容之再謹致奠于几筵猶疑聞乎謦欬魂兮來<lb/>
歆攀號莫逮嗚呼哀哉尚享<lb/>
<pb n="KR4e0125_WYG_051-15a"/>
　　　赴京謝恩告文<lb/>
維成化十六年嵗次庚子冬十一月丁丑朔二十四日<lb/>
庚子孤子左春坊左諭徳敏政敢昭告于顯考尚書少<lb/>
保襄毅公府君曰惟聖天子不忘舊臣遣使賜祭者再<lb/>
凡百𦵏事悉從官給哀榮之典告厥成功禮當恭詣闕<lb/>
庭拜謝聖恩将以來日就道惟是天寒嵗暮違逺几筵<lb/>
尚賴尊慈扶顛持危俾不孝孤早達京師成禮而還無<lb/>
任感愴之至<lb/>
<pb n="KR4e0125_WYG_051-15b"/>
　　　元日設主告文<lb/>
維成化十七年嵗次辛丑春正月丙子朔孤子左春坊<lb/>
左諭徳敏政敢昭告于顯考尚書少保襄毅公府君曰<lb/>
惟不肖孤道出淮隂守凍于舅氏之館伏遇嵗事更新<lb/>
不勝感愴謹用設主告奠仰惟尊靈尚鑒享之<lb/>
　　　過河間告祭先塋父<lb/>
維成化十七年嵗次辛丑三月乙亥朔初六日庚辰孝<lb/>
曽孫左春坊左諭徳敏政敢昭告于顯曽祖考贈兵部<lb/>
<pb n="KR4e0125_WYG_051-16a"/>
尚書兼大理寺卿府君顯曽祖妣贈夫人汪氏顯祖考<lb/>
贈兵部尚書兼大理寺卿府君顯祖妣贈夫人張氏顯<lb/>
叔祖考處士府君金沙嶺墓下曰惟𦕈孫以顯考贈太<lb/>
子少保襄毅公府君于故鄉南山之原賜𦵏禮成謝恩<lb/>
赴闕道出青縣泝河而南瞻望先塋僅逾百里謹用登<lb/>
陸祭告而行伏惟尊靈尚垂鑒祐不勝哀慕之至謹告<lb/>
　　　男壎授官告文<lb/>
維成化十七年嵗次辛丑五月乙亥朔十五日己丑孤<lb/>
<pb n="KR4e0125_WYG_051-16b"/>
子左春坊左諭徳敏政敢昭告于顯考尚書少保襄毅<lb/>
公府君曰嗚呼惟我顯考祗事列聖幾四十年出入中<lb/>
外十有三任累典征伐克有茂勲口不言功至于沒世<lb/>
惟不孝孤深懼先烈失墜無以明示後來輒以衷情上<lb/>
塵天聼荷䝉皇上篤念舊臣特降綸音錄用長孫壎為<lb/>
錦衣衛世襲百户世奉顯考之祀聖恩覆被門閥増輝<lb/>
仰惟君父之徳天高地厚嗟我小子其何能堪一惟訓<lb/>
廸後人竭忠勉孝以圗無負聖恩無玷先烈庶足慰我<lb/>
<pb n="KR4e0125_WYG_051-17a"/>
顯考於地下哀慕之至不知所云謹告<lb/>
　　　祭衍聖公太夫人王氏文<lb/>
維成化十七年嵗次辛丑秋七月甲戌朔某日戚生左<lb/>
春坊左諭徳程敏政尚寳司少卿李璋錦衣衛百户李<lb/>
玠謹以牲醴香帛之儀致祭于衍聖太夫人王氏之靈<lb/>
曰嗚呼人孰無歸也莫難于聖門之婦人孰無孠也莫<lb/>
難于聖門之母盖必置身禮法之塲從事詩書之府然<lb/>
後視内則以無慚于世敎兮有補惟太夫人性資粹温<lb/>
<pb n="KR4e0125_WYG_051-17b"/>
徳容清楚視聼率異乎人言動必遵乎古長作配于孔<lb/>
門遂揚休于東魯下釐<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御既克相于大宗上奉烝甞<lb/>
每來歆于聖祖中年雖失乎所天兩器迭承兮有土懿<lb/>
此一人允膺多祜鸞封燦爛下黄閣之絲綸鼎食駢蕃<lb/>
樂高堂之鐘鼓雖老也而不忘主饋之勤雖貴也而不<lb/>
厭女工之苦何感疾于一朝遽捐養于三釡然几筵吊<lb/>
祭恩言特遣乎使臣兆域經營䘏典載申於繕部體將<lb/>
合兮幽宫神已逰于𤣥圃柔嘉之徳深□隧道之碑賢<lb/>
<pb n="KR4e0125_WYG_051-18a"/>
喆之名益重家傳之譜嗚呼若太夫人者其生固能使<lb/>
州閭化懿範于家庭之間其歿亦将使草木被榮光于<lb/>
洙泗之滸也邪敏政等幸叨姻婭之親無復儀形之覩<lb/>
望闕里兮涕漣思託誠于尊爼遲淑靈兮歸來薦臨風<lb/>
之薌杜嗚呼尚享<lb/>
　　　祭林舅文<lb/>
維成化十七年嵗次辛丑秋七月甲戌朔二十八日辛<lb/>
丑寓新橋驛孤子左春坊左諭徳程敏政謹致牲醴之<lb/>
<pb n="KR4e0125_WYG_051-18b"/>
儀馳奠于故安東縣簿致仕林公先生尊舅之靈曰嗚<lb/>
呼舅氏何遽去予而長逝乎疇昔之嵗舅方輔予於新<lb/>
安託幸終其襄事今兹之春予復拜舅于淮隂則已親<lb/>
乎藥餌兾漸愈于沈疴将益膺乎夀祉嗟離合之無常<lb/>
慨嵗月之幾許期問安于瀛城之南詎得訃于新橋之<lb/>
涘嗚呼舅氏果遂去予而不起也惟母夫人最鮮兄弟<lb/>
其在舅尊一人而已早升榮于仕途晚歸樂于田里剛<lb/>
介之性雖不足于庸人明敏之才每見稱于先子奈何<lb/>
<pb n="KR4e0125_WYG_051-19a"/>
官僅止乎一命夀方登于六紀豈天定之未然而福善<lb/>
之難恃乎然全歸無愧于宗祧宦業屢延于𦙍嗣則天<lb/>
之報施善人固在彼而不在此嗚呼老人之容無復覩<lb/>
之于目長者之言無復接之于耳身遥繫乎他鄉淚徒<lb/>
揮于逝水望故郡之山川感新秋之風雨謹緘詞以告<lb/>
哀惟尊靈兮鑒只嗚呼尚享<lb/>
　　　代瑩姬祭衍聖公夫人文<lb/>
維成化十七年嵗次辛丑秋八月癸卯朔四日丙午拙<lb/>
<pb n="KR4e0125_WYG_051-19b"/>
姊程氏婦奔舅之䘮舟次臨清謹以牲醴香帛之儀馳<lb/>
奠于亡妹孔夫人之墓曰嗟嗟父母生子四人惟女兄<lb/>
弟尤切情親妹先有歸光生閥閱孰知生離遽成死别<lb/>
庭闈繼殞追痛何言恨不如妹相從九原後予而來先<lb/>
予而往遥望先塋不勝悲愴瓣香一炷魯酒一巵臨風<lb/>
灑涕靈其鑒之<lb/>
　　　大祥告文<lb/>
維成化十七年嵗次辛丑九月壬申朔二十七日戊戌<lb/>
<pb n="KR4e0125_WYG_051-20a"/>
寓姑蘇驛孤子左春坊左諭徳敏政敢昭告于顯考尚<lb/>
書少保襄毅公府君曰惟顯考棄背奄及大祥而孤以<lb/>
謝恩南歸留滯於此感愴之至寢處弗寧載念賜塋雖<lb/>
完碑石未具而石之足以垂久者莫良于吳産乃于驛<lb/>
舍延禮名流書之刻之並皆如法摹搨封褁多以就工<lb/>
嗚呼遷主易服之文遂獲愆于禮度昭徳傳後之託幸<lb/>
無憾于私心謹以潔牲粢盛醴齊薦其常事并奉刻完<lb/>
䘏典碑文一通神道碑一通祠堂記一通上告伏惟尊<lb/>
<pb n="KR4e0125_WYG_051-20b"/>
靈尚明鑒之謹告<lb/>
　　　謝恩還家告文<lb/>
維成化十七年嵗次辛丑十一月辛未朔孤子左春坊<lb/>
左諭徳敏政敢昭告于顯考尚書少保襄毅公府君曰<lb/>
不肖孤謝恩赴京道途濡滯以是嵗十月二十五日與<lb/>
妻子抵家適兹大祥餘日方終禮當禫服不勝感愴載<lb/>
念孤至河間先塋欽差工部郎中郭經一祭歸至濟寧<lb/>
衍聖公孔宏泰一祭至蘇州知府劉瑀一祭至淛江布<lb/>
<pb n="KR4e0125_WYG_051-21a"/>
政使閻鐸一祭此皆顯考遺烈在人久久不忘所致謹<lb/>
以奠章四通附告伏惟鑒之<lb/>
　　　禫祭告文<lb/>
惟顯考棄背于今三年禫制有期禮當奉薦載惟不肖<lb/>
逺仕京師聞訃稽緩負不孝之罪尚有待焉伏告几筵<lb/>
不勝感愴謹告<lb/>
　　　代母夫人祭兄文<lb/>
程氏妹敢昭告于兄長縣簿公之靈兹者長男諭徳敏<lb/>
<pb n="KR4e0125_WYG_051-21b"/>
政謝恩南歸得聞兄長于是嵗七月十六日考終承此<lb/>
訃音不勝驚怛謹用酒果奠告嗚呼痛哉<lb/>
　　　祭告顯考襄毅公文<lb/>
維成化十八年嵗次壬寅春正月庚午朔越三十日己<lb/>
亥孤子左春坊左諭徳敏政敢昭告于顯考尚書少保<lb/>
襄毅公府君曰嗚呼不肖孤之服盡今日矣慟惟顯考<lb/>
将使㫖于四方孤不能效奔走候起居顯考賜養疾于<lb/>
故鄉孤不能操几杖侍湯藥不幸而大故時方竊祿京<lb/>
<pb n="KR4e0125_WYG_051-22a"/>
師不能舉棺衾以盡襲殮之禮既幸而襄大事又特拘<lb/>
于文法不能守塋域以供灑掃之役惟顯考鍾愛于孤<lb/>
最深孤之不孝于顯考最重追悔莫逮負罪難逃繼是<lb/>
以還惟當竭心力以養百嵗之母隆友敬以保百口之<lb/>
家謹身以求歸全敎子以圗繼述昊天罔極言止于斯<lb/>
伏冀尊靈俯垂昭鑒不肖孤無任哀慕之至謹告<lb/>
　　　修復先塋告文<lb/>
嗚呼惟我先世塋域在故鄉者自曽大考尚書府君北<lb/>
<pb n="KR4e0125_WYG_051-22b"/>
遷以來八十餘年守奉弗䖍莫能修復寢食靡寧兹者<lb/>
眇孫過不自量大㑹宗譜得陪郭宗人所收至正五年<lb/>
膳塋錄及家藏延祐二年經理保簿稽對字號參考姓<lb/>
名一一相同如合符節惟始遷祖唐歙州兵馬先鋒使<lb/>
萬一府君暨祖妣夫人曹氏墓在東皋陪郭宗人經理<lb/>
無恙十八世祖文一使府君暨九使府君以下墓在東<lb/>
山十七世祖二敎授府君墓在富琅十五世祖大敎授<lb/>
府君祖妣安人余氏十四世祖妣夫人金氏十三世祖<lb/>
<pb n="KR4e0125_WYG_051-23a"/>
東山居士府君祖妣孺人劉氏十二世祖二處士府君<lb/>
十一世祖二將仕府君祖妣安人吳氏及萬一上舍府<lb/>
君以下墓在余頭村程家林十四世祖大團練府君墓<lb/>
在禾斜碌碡塢六世祖大提領府君墓在司徒山蘭絞<lb/>
<graphic n="KR2472" url="https://raw.githubusercontent.com/kanripo/KR-Gaiji/master/images/KR2472.png" mimeType="image/png"/>者俱已勘明悉復其舊惟十六世祖二廸功府君祖<lb/>
妣安人劉氏及十一使以下墓在十保東山者未有次<lb/>
緒誓當竭心罄力以圖修奉凡我先墓久而復完非賴<lb/>
祖考之靈啟廸後人曷能臻此其未獲者尚祈黙相用<lb/>
<pb n="KR4e0125_WYG_051-23b"/>
底于成庶幾嵗時得率子孫少供灑掃之役以逭不孝<lb/>
之罪惟尊靈其鑒之<lb/>
　　　太師徽國文公闕里告文<lb/>
維成化十八年嵗次壬寅二月庚子朔越十日己酉鄉<lb/>
後學左春坊左諭徳程敏政敢昭告于先師宋太師徽<lb/>
國文公先生祠下曰伊川道脉先生之所由傳環溪女<lb/>
宗先生之所自出表復亨之墓而詳其世徳嘗有取于<lb/>
程氏之先答成甫之書而勉之進修復有望于程氏之<lb/>
<pb n="KR4e0125_WYG_051-24a"/>
後惟敏政程氏小子新安一生在家庭獲誦于遺書登<lb/>
仕籍乃塵于<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>幄曽無肖似徒切戰兢今兹幸進于門<lb/>
墻始得致恭于桑梓瓣香在御㫖酒一陳伏惟明靈祐<lb/>
此愚昧嗚呼泰山喬嶽之容固常目念之如在正心誠<lb/>
意之學願終身誦之弗忘謹告<lb/>
　　　祭武進致政郎中金公文<lb/>
維成化十九年嵗次癸卯四月丁巳朔越三日乙丑左<lb/>
春坊左諭徳侍生新安程敏政北上京師道出毘陵謹<lb/>
<pb n="KR4e0125_WYG_051-24b"/>
備牲醴之儀致祭于故致政郎中金公先生之靈曰嗚<lb/>
呼先生胡寧止于是邪世經之純宦業之美晚節之完<lb/>
非一世之士邪况授經儲闈執筆太史益昌厥家有賢<lb/>
嗣邪然則先生固無憾矣惜也耆英方事于尋盟夀母<lb/>
遽聞于不起此其心将歉于九原而不能自己邪亦豈<lb/>
非年廹衰暮禮踰哀毁庶幾古人得正而斃者邪如我<lb/>
鯫生最號無似同榜聯官皆後令子契誼之深寧可涯<lb/>
涘憶生之歸省也先生燕勞而禮之甚喜暨生之奔䘮<lb/>
<pb n="KR4e0125_WYG_051-25a"/>
也先生賻吊而恤之備至孰意相違竟隔生死人生幾<lb/>
何嵗月如駛此生所以聞訃失聲而涕不能止也渺渺<lb/>
綠蕪悠悠江水無從執紼以助襄事敬潔一觴奉奠靈<lb/>
几嗚呼先生尚知此邪哀哉尚享<lb/>
　　　清源祭鄉友查以忠文<lb/>
嗚呼杳君衣冠之胄孝義之門有典雅可愛之行有醖<lb/>
藉可聴之言老檜蒼蒼其色之健醇醪泛泛其氣之温<lb/>
識達古今與讀書者何異酬酢事變雖作官者不倫嗚<lb/>
<pb n="KR4e0125_WYG_051-25b"/>
呼查君世家徽郡久客清源云胡一疾遽歸其根曽觴<lb/>
咏之幾許驚嵗月之如奔訃傳異域聞者聲吞嗚呼查<lb/>
君有子克肖有族斯蕃江湖之譽雖晦而尊箕裘之業<lb/>
雖沒而存櫬將歸於逆旅悲不任兮鄉園某等賔舘夙<lb/>
契友道恒敦或學嬉于共案或誼重于聮昏好月登樓<lb/>
空誦𤣥暉之句南風倚棹難招宋玉之魂敬陳薄奠有<lb/>
淚瀾翻<lb/>
　　　滄州祭趙氏妹文<lb/>
<pb n="KR4e0125_WYG_051-26a"/>
成化十九年嵗次癸卯夏五月壬辰朔越二十九日庚<lb/>
申左春坊左諭徳程敏政自新安服闋赴京舟次滄州<lb/>
薄具牲醴之儀同合家眷等致祭于亡妹趙冢婦程氏<lb/>
貞閒之墓曰嗟嗟吾妹胡至于斯淑慎之容莊毅之行<lb/>
宜膺夀祉光我門楣一旦訃聞舉家悲慟今過墓下旅<lb/>
况何堪薄奠一觴老稚咸在流水東逝落日西傾靈兮<lb/>
有知鑒此衷曲嗚呼哀哉尚享<lb/>
　　　祭崑山陸先生文<hi>諭徳鼎儀之父</hi>
<pb n="KR4e0125_WYG_051-26b"/>
惟君崑山之英平原之族行植孔良書香是續韜能弗<lb/>
售隠終其身悉是庭訓成彼嗣人乃擢巍科乃官禁近<lb/>
入輔青宫名登位進惟皇覃澤推孝勸忠曰子之顯惟<lb/>
父之功有赫命恩元士之服有美榮養大夫之祿光増<lb/>
林壑慶衍孫曽宜膺晚福益介椿齡云胡遘屯一疾不<lb/>
寤寵擬再班悲生遽訃某等夙因令子舘閣同遊悼<lb/>
此賢父嵗月難留肅肅鄉評善人告瘁峩峩貞珉有道<lb/>
何愧爰潔牲醴遥盻几筵臨風三奠浮世百年<lb/>
<pb n="KR4e0125_WYG_051-27a"/>
　　　南京使還過河間告先墓文<lb/>
維成化二十二年嵗次丙午冬十月<hi>闕</hi>　朔<hi>闕</hi>　日孝<lb/>
曽孫左春坊左諭徳敏政敢昭告于顯曽祖考贈兵部<lb/>
尚書兼大理寺卿府君顯曽祖妣贈夫人汪氏顯祖考<lb/>
贈兵部尚書兼大理寺卿府君顯祖妣贈夫人張氏叔<lb/>
祖考處士府君墓下曰辛丑之春道出瀛洲銜哀之餘<lb/>
獲視松楸俯仰于今五易寒暑拜掃弗時不遑寧處竭<lb/>
承上命校文南畿幸竣公事乘傳南歸有便王程有感<lb/>
<pb n="KR4e0125_WYG_051-27b"/>
霜露敬止鄉園遂我衷素刀孱才薄恒懼弗勝求逭愆<lb/>
尤先達是憑簡書孔嚴即當就道攀戀無由謹此奠告<lb/>
尚享<lb/>
　　　祭都督董公文<lb/>
惟公之少也有冠軍之勇有討賊之功其壮也有守邊<lb/>
之略有謀國之忠天胡不畀以松喬之夀茅土之封使<lb/>
十年居于散地而一日返乎幽宫也惟先尚書于公友<lb/>
善勤王之秋實相論薦惟我季父亦公所賔通家之好<lb/>
<pb n="KR4e0125_WYG_051-28a"/>
遂結姻親疇昔之年賤子奔訃公來慰之不勝哀呼四<lb/>
更寒暑賤子還朝夀公于堂老氣尤豪曽幾何時遽聞<lb/>
不作傷舊将之淪亡痛先友之零落然勑𦵏有典賜祭<lb/>
有文始終恩禮昭其茂勲矧克成家有美諸子武已世<lb/>
其金緋文将開于青紫光前振後生榮死哀公雖捐舘<lb/>
亦何憾哉兹發引之有期望故山兮遄邁爰致奠于一<lb/>
觴渺予中而長嘅悠悠丹旐隠隐靈轝公神不亡庶其<lb/>
鑒諸<lb/>
<pb n="KR4e0125_WYG_051-28b"/>
　　　祭禮部侍郎新昌俞公文<lb/>
惟公東浙舊家蔚為時彦甲科致身允矣名宦回翔禮<lb/>
署敭歴兵曹南還最績西伐賢勞遂貳秩宗進副司馬<lb/>
恪恭神人安攘夷夏帝心簡在士論攸歸云胡遘疾遽<lb/>
與世違某等或在交逰或通家好忽聞訃音重為世悼<lb/>
靈轝載啟清酌一陳惟公來格有涕沾巾<lb/>
　　　祭陸職方文量母宜人文<lb/>
猗嗟宜人徳容清温早克閑于姆敎長獲配于儒門佐<lb/>
<pb n="KR4e0125_WYG_051-29a"/>
夫有起家之力淑身無越户之言有美賢嗣如鳳孤騫<lb/>
既䇿名于甲榜屢進秩于樞垣宜人無恙幸荷天恩祝<lb/>
仙齡于耄耋享祿飬于晨昏輝輝鳳誥肅肅魚軒胡嬰<lb/>
疾于京邸遽返柩于家園然福被諸孫慶源不竭銘書<lb/>
太史世勸攸存嘅人生之獲此撫修景而奚論某等友<lb/>
于賢嗣義託箎塤黯緇塵于北洗揚丹旐于南轅望吳<lb/>
山兮隠隠渺滄海兮沄沄有牲升爼有酒注尊敢薄侑<lb/>
以哀些恭致奠于貞魂竚其鑒止于飲于飱嗚呼哀哉<lb/>
<pb n="KR4e0125_WYG_051-29b"/>
　　　先祠初作神板告文<lb/>
敏政薄宦于朝不能守奉先祠連嵗卜居祀事茍簡負<lb/>
不孝之罪大且久矣謹于仲春既望竊取司馬氏神板<lb/>
之文及于朱子降殺神主之說剏作新牌以備行祠之<lb/>
制伏惟尊靈降妥于斯以永庇我後人不勝追慕依戀<lb/>
之至謹告<lb/>
　　　祭亡弟克儉文<lb/>
維成化二十三年嵗次丁未五月庚子朔二十六日乙<lb/>
<pb n="KR4e0125_WYG_051-30a"/>
丑長兄暨合家眷等致奠於亡弟克儉之靈曰嗚呼先<lb/>
公四男伯仲叔季喜莫如予最多兄弟稚殤壮殞曽幾<lb/>
何年悲孰似我無一弟焉子禀素豐我病多憊家事萬<lb/>
千将子是賴云胡棄我驀然委形號天扣地忍不予應<lb/>
母氏在堂夀開七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>不共稱觴此恨何極諸孤子女纍<lb/>
纍滿前觸目傷感有淚如泉夀否窮通苦不可闞命也<lb/>
奈何願子無憾将求善地以崇子封力訓吾姪以亢予<lb/>
宗白日西馳流水東逝人生可憐倐忽如寄靈車戒曉<lb/>
<pb n="KR4e0125_WYG_051-30b"/>
暫寓僧房登堂顧盻恍如未亡手酹一巵中腸寸裂骨<lb/>
肉在庭與子永訣嗚呼哀哉尚享<lb/>
　　　月河寺亡弟啟<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>告文<lb/>
維成化二十三年嵗次丁未七月戊戌朔三十日丁卯<lb/>
劣兄以酒果牲醴奠于亡弟克儉之靈曰惟汝之柩暫<lb/>
厝僧房不覺四旬矣天暑漸退南舟可行擬于八月一<lb/>
日啟殯上載特來訣别酹此一觴天乎慟哉汝真往矣<lb/>
嗚呼尚享<lb/>
<pb n="KR4e0125_WYG_051-31a"/>
　　　祭定西侯蔣公文<lb/>
維成化二十三年嵗次丁未秋九月丁酉朔越二十日<lb/>
丙辰某官某等敬備牲醴之儀致祭于故太保兼太子<lb/>
太傅定西侯追封凉國公諡敏毅蔣公之靈曰嗚呼智<lb/>
足以籌邉勇足以破賊猗惟公之材武為世勲而出色<lb/>
力四殫于致主心屢懐于獻忠猗惟公之謀謨與上宰<lb/>
而分功正宜沭渙恩享高夀靖四方輔明后垂偉烈于<lb/>
汗青騰休光于介胄云胡疾疢竟殞將星朝議為之驚<lb/>
<pb n="KR4e0125_WYG_051-31b"/>
惜聖衷為之靡寧奠遣秩宗賻出内帑飾終加新爵之<lb/>
封勑𦵏近先公之壤始卒恩禮鬰乎爛然方諸既往孰<lb/>
與差肩矧嗣侯之克繼又何憾于重泉惟公誼篤斯文<lb/>
樂親良友如我軰之踈慵亦恒期于耐久追思接席談<lb/>
笑相忘倐焉致奠涕泗悲傷嘅流光之難挽喜令名之<lb/>
不亡筆陣鋒閒詩壇盟解盡此一巵想見風采嗚呼尚<lb/>
享<lb/>
　　　祭太醫院使錢君宗嗣文<lb/>
<pb n="KR4e0125_WYG_051-32a"/>
惟君世業軒岐兼通書史號稱儒醫受聘而起衆中頴<lb/>
出供奉尚方九重之眷一代之良活人功多靡憚勞逸<lb/>
雖罄厥心竟殫其力訃聞于上䘏典重申錫之御奠官<lb/>
其嗣人生榮死哀君亦何怍惟交㳺中孰其砭藥遥遥<lb/>
京口隠隠佳城賢聲不替有誄有銘几筵既遷靈輀載<lb/>
道爰酹一觴涕泗相悼<lb/>
　　　祭襄城侯夫人汪氏文<lb/>
巍巍戚里有毓其華赫赫功臣有宜厥家出專師垣入<lb/>
<pb n="KR4e0125_WYG_051-32b"/>
賛皇略夫君在公内顧有託事親以敬御下以恩克相<lb/>
夫君閫範斯行孰褒其名鸞書玉軸孰賁其身翟冠象<lb/>
服維容之懿維徳之貞備福偕老庶幾稱情忽驚訃音<lb/>
上動宸極諭奠有儀賜𦵏有勑窀穸揚芳有嚴刻文春<lb/>
秋主祀有美世勳歿焉䀌傷生也榮豔猗嗟夫人亦復<lb/>
何憾某等夫君末契属在同朝惜兹内助溘焉早凋畫<lb/>
翣載陳丹旐将出敢酹一觴幸鑒于室嗚呼哀哉尚享<lb/>
　　　祭太僕卿韓公世安文<lb/>
<pb n="KR4e0125_WYG_051-33a"/>
惟公通練之姿文獻之胄選試而升比于論秀早典秘<lb/>
書法從周旋晚司譯文國威用宣鴻臚中書天曹太僕<lb/>
屢更其銜亦賦其祿謂公弗顯三品崇階謂公弗夀七<lb/>
<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>將開從事詞林莫如公久告哀九重䘏典亦厚賜𦵏<lb/>
有儀諭奠有章始終恩遇可謂非常某等與公交游式<lb/>
相情好撫公之䘮聿増感悼觴奕之樂笑語之温不可<lb/>
復矣敬酹一尊<lb/>
　　　祭都憲東安李公文<lb/>
<pb n="KR4e0125_WYG_051-33b"/>
嗚呼公乎人方祝松喬之齡仰蓍蔡之徳庶一代之老<lb/>
成為後進之矜式忽聞捐舘罔不太息而况有通家之<lb/>
素供弟子之職失所瞻依可勝痛惻雖然正大之學高<lb/>
明之識位列卿則世誦其賢勞居諫垣則史載其遺直<lb/>
已貴而守儒之常未老而求去之亟矧一經之承傳嘉<lb/>
四子之軒特諭奠有儀賜𦵏有勑哀榮始終天固無忒<lb/>
彼容恱以圗功名或奔走而矜智力以彼較此孰豐孰<lb/>
嗇嗚呼公乎其何可得某幸聆敎言獲奉顔色操几杖<lb/>
<pb n="KR4e0125_WYG_051-34a"/>
以無從驚發引之在即敬酹一觴有涕沾臆<lb/>
　　　陞官祭告先祠文<lb/>
惟渺孫不肖伏䝉聖天子嗣位念及宫僚濫進兩階改<lb/>
服金紫仰承遺訓懼切于衷爰自國䘏以來屢奉山陵<lb/>
之役未伸䖍告嵗律将更謹以潔牲粢盛醴齊祗薦嵗<lb/>
事俯伏上聞不勝哀慕尚享<lb/>
　　　祭土地文<lb/>
維成化二十三年嵗次丁未十二月丙寅朔三十日乙<lb/>
<pb n="KR4e0125_WYG_051-34b"/>
未詹事府少詹事兼翰林院侍講學士某昭告于本宅<lb/>
土地之神曰惟神奠我有家為惠甚大云胡今嵗人口<lb/>
多虞疑有不恭以獲兹戾比者再新堂室次第工完小<lb/>
子何知乃逢幸㑹仰承新命濫進官階非藉神休弗克<lb/>
臻此感恩謝罪敬薦㣲忱俯冀來歆永垂庇佑尚享<lb/>
　　　祭叔父明威府君文<lb/>
維𢎞治元年嵗次戊申夏四月甲午朔姪男詹事府少<lb/>
詹事兼翰林院侍講學士敏政謹具牲醴之儀馳奠于<lb/>
<pb n="KR4e0125_WYG_051-35a"/>
叔父明威将軍瀋陽中屯衛僉指揮事府君之靈曰嗚<lb/>
呼惟我先公兄弟二人競爽起家如車兩輪勲立名成<lb/>
允文允武以廸後昆以顯先祖孰期中道上釁先公江<lb/>
北江南抱恨無窮一門之中幸存叔父恒率家人以祝<lb/>
多祜夫何遘疾奄忽三時委棄諸孤遽止于斯六袠修<lb/>
齡未為不夀萬户崇階未為不偶叔父何憾我心則傷<lb/>
骨肉幾許相繼淪亡覊宦于朝莫由視殯千里瀛洲臂<lb/>
不能奮奉安遺體幸卜佳城奉揚偉烈敬製新盟遥望<lb/>
<pb n="KR4e0125_WYG_051-35b"/>
几筵溥陳告祭叔父有靈鑒我誠意嗚呼哀哉尚享<lb/>
　　　南歸過河間告先墓文<lb/>
維𢎞治二年嵗次己酉三月己未朔初九日丁卯孝曽<lb/>
孫詹事府少詹事兼翰林院侍講學士敏政祗領孝𤣥<lb/>
孫錦衣衛百户壎敢昭告于顯曽祖考贈兵部尚書兼<lb/>
大理寺卿府君顯曽祖妣贈夫人汪氏顯祖考贈兵部<lb/>
尚書兼大理寺卿府君顯祖妣贈夫人張氏叔祖考處<lb/>
士府君墓下曰於惟祖考垂裕深長俾我後人獲霑芘<lb/>
<pb n="KR4e0125_WYG_051-36a"/>
䕃藐孫無似竊祿有年守官弗良遂墮先訓仰荷天子<lb/>
宥罪念功得放歸田感恩何極瀛東之里冠珮攸藏謹<lb/>
奠一觴不勝惶懼末由戾止時奉塋園将返新安省循<lb/>
朝命修身補過用畢餘生惟是㓜男暫囘寄祿主承宗<lb/>
祀責在于斯願相其成以光門緒啟行在即惟靈鑒之<lb/>
謹告<lb/>
　　　告叔父明威府君墓文<lb/>
嗚呼丙午之嵗拜叔于堂喜極呼飲歌笑洋洋今兹之<lb/>
<pb n="KR4e0125_WYG_051-36b"/>
來拜叔于墓宿草菲菲酹此清酤人生幾何世路孔艱<lb/>
姪亦老矣獲歸故山先公在南叔父在北姪雖疎慵敢<lb/>
自乖隔舉家登陸告别而行惟叔如在鑒此衷情<lb/>
　　　祭嬸母恭人劉氏文<lb/>
嗚呼叔父捐館猶未期年叔母在堂期臻遐筭何家不<lb/>
造相繼而終旅邸訃聞曷勝哀感今兹奉母得還故鄉<lb/>
謹伏几筵用伸奠告子婦咸在靈其來歆嗚呼哀哉<lb/>
　　　祭錢氏妹文<lb/>
<pb n="KR4e0125_WYG_051-37a"/>
維某年某月某日長兄備牲醴之儀令男錦衣衛百户<lb/>
壎拜奠于亡妹錢氏婦恭人貞善之靈曰嗚呼女弟之<lb/>
中惟汝最長介淑之行允宜厥家云胡壮年遽爾長逝<lb/>
幸焉有子可振芳聲手足之情悲何能已靈筵一酹汝<lb/>
其鑒之<lb/>
　　　告謝南山后土文<lb/>
維𢎞治二年嵗在己酉十一月二十四日某官某敢昭<lb/>
告于南山后土氏之神曰疇昔之夜小女月仙病痘夭<lb/>
<pb n="KR4e0125_WYG_051-37b"/>
歿倉卒瘞于兹山告祭弗嚴不勝惶懼敬以牲醴用伸<lb/>
謝譴惟神鑒之謹告<lb/>
　　　祭告五祀衆神文<lb/>
維𢎞治三年嵗次庚戌春二月癸未朔十五日丁酉具<lb/>
官某敢昭告于司命之神司竈之神司門之神土地之<lb/>
神司厲之神逺祖忠壮公之神周孝友張僊之神漢夀<lb/>
亭侯闗忠義公之神唐越國汪公之神唐雎陽守中丞<lb/>
張公之神曰惟我有家仰托神庇獲奠斯土亦既有年<lb/>
<pb n="KR4e0125_WYG_051-38a"/>
邇者歸田考閱祀禮主像雜揉神不顧歆况我有先實<lb/>
惟忠壮乃無專祀於義尤乖謹于中堂敬安遺像其諸<lb/>
所奉位號再新有嚴斯辰衆靈是妥人心既協神理攸<lb/>
宜用告其誠尚希昭格<lb/>
　　　聞三叔祖處士之訃告文<lb/>
嗚呼一宗長㓜惟翁是尊方冀明年八袠是慶相違半<lb/>
載遽聞訃音南望故山曷勝悲悼敬率婦子發哀於堂<lb/>
惟尊靈其鑒之尚享<lb/>
<pb n="KR4e0125_WYG_051-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻五十一<lb/>
</p>
<p>
</p>
  </div>
</body>
</text>
</TEI>
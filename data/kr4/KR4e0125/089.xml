<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十九</head>
    <p>
<pb n="KR4e0125_WYG_089-1a"/>
欽定四庫全書<lb/>
　篁墩文集巻八十九　　　明　程敏政　撰<lb/>
　　詩<lb/>
　　　五月一日復經筵日講簡亷伯賓之二學士<lb/>
隨鑾復入殿東門淺薄將何答異恩去國不知三載過<lb/>
傳家猶幸一經存聖顔屢顧驚華髪尚食仍饕醉緑尊<lb/>
詞苑故人天下士别來佳話得重論<lb/>
　　　送門生江寧徐夢麟赴㑹稽教諭<lb/>
<pb n="KR4e0125_WYG_089-1b"/>
教鐸分持客棹輕青年文采屬徐生㑹稽山水占鵬運<lb/>
建業衣冠起鹿鳴殷序暫為丁祭主漢庭終擬甲科名<lb/>
我來子去匆匆裏不盡沙頭酒一行<lb/>
　　　送涂邦祥修撰省親還南海<lb/>
彩舟遥指尉佗城一路恩光送客行憲廟紀成勞太史<lb/>
禮闈文出羨諸生鵝黃酒熟承顔好獸錦袍新絢目明<lb/>
囘首五雲歸及早衣冠相約候延英<lb/>
　　　送武選徐仲山郎中赴廣東參政専理餉事<lb/>
<pb n="KR4e0125_WYG_089-2a"/>
長才真合佐名藩一日金緋荷主恩遥奉璽書専餉饋<lb/>
久持銓法試櫜鞬嶺南父老先知姓吳下山川正過門<lb/>
兵後瘡痍應未復聴君膏澤慰黎元<lb/>
　　　五月十二日騎馬北城堤上有感<lb/>
北郭薰風散馬蹄緑楊千樹水禽啼蓬萊擁翠承金闕<lb/>
太液分香繞玉堤去國不知人老大臨流還識路東西<lb/>
紅塵白髪詩情减緩䇿吟成日向低<lb/>
　　　送司馬公<graphic n="KR3502" url="https://raw.githubusercontent.com/kanripo/KR-Gaiji/master/images/KR3502.png" mimeType="image/png"/>赴長洲訓導<lb/>
<pb n="KR4e0125_WYG_089-2b"/>
而翁提學久馳聲之子才華冠後生㡬葉尚傳司馬氏<lb/>
一官遥向闔閭城人環上座先開講績奏南宫再䇿名<lb/>
吳下舊遊今歴歴送君無限客邊情<lb/>
　吾友副憲通伯之子世經將赴長洲訓導過予需一<lb/>
　言值初入京師草草賦此吳中故人若李貞伯貳卿<lb/>
　文宗儒太僕丞楊君謙儀部沈啟南隠君皆素相厚<lb/>
　者而邢君尤一時賢令尹也因世經之行不能不致<lb/>
　思焉故詩及之<lb/>
<pb n="KR4e0125_WYG_089-3a"/>
　　　寄用禮汰萬諸宗人<lb/>
九衢塵漲拂朱顔日日追趨紫禁班却憶舊時吟嘯侣<lb/>
㡬迴清夢落溪山<lb/>
　　　自六月來屢賜楊梅枇杷及鰣魚諸鮮<lb/>
素餐無補愧朝簪殿左分鮮感聖心觸熱到來船似馬<lb/>
退朝擎出價兼金髙堂上獻貽親喜講席重遭覺嵗深<lb/>
犬馬未勝驅䇿意酬恩期不負官箴<lb/>
　　　送張叔亨侍御巡按雲南二首<lb/>
<pb n="KR4e0125_WYG_089-3b"/>
才整朝簪拂嶺嵐又騎驄馬出滇南足輕萬里心何壯<lb/>
法本三章老正諳金齒兒童迎憲節碧溪山水落詩函<lb/>
歸來便作經年約逺大功名是美談<lb/>
花擁長安惜共看人生離合最無端明時再幸陪鴛序<lb/>
正學多聞祖豸冠笑我少年今亦老重君清節世應難<lb/>
題詩贈别薰風裏白首相期保嵗寒<lb/>
　侍御張君叔亨與予同舉丙戌進士㡬三十年矣君<lb/>
　以家艱居廣中久之而予亦放還江南邇者被召入<lb/>
<pb n="KR4e0125_WYG_089-4a"/>
　朝始獲後先北上方幸接風采聆教言而君又受命<lb/>
　出按雲南行有日矣因賦律詩二章用見别意兼致<lb/>
　我私如右君嘗提調學事于畿北故詩及之俾讀者<lb/>
　有徵焉<lb/>
　　　送程忠顯進士江西公幹便道還新安<lb/>
金榜題名愜壯圖便承天語向洪都人環斗極瞻宸扆<lb/>
使接星軺候省符恩露染衣過故里薰風吹棹啟長途<lb/>
南來北去情何限不盡離亭酒一酤<lb/>
<pb n="KR4e0125_WYG_089-4b"/>
　　　題畫<lb/>
黃葉山前一浦通下罾收斧岸西東催科不到漁樵地<lb/>
贏得風光入畫中<lb/>
　　　送陳瑞卿侍御陞山東憲副提督臨清兵備<lb/>
河上薰風幕府開承恩人羨得真才虎牙今肅東西境<lb/>
豸角威生内外臺千里回瞻宸極逺一方爭候使星來<lb/>
隨車定有翻盆雨聴取歡聲出草萊<hi>時方旱故云</hi>
　　　寄錫山秦處士七十<hi>進士金之父誕辰在七夕前一日</hi>
<pb n="KR4e0125_WYG_089-5a"/>
山中誰與樂堯年白髪新秋作壽筵禮客情深茶勝酒<lb/>
起家功重筆為田鵲橋縱近寧需巧鶴算能長不叩仙<lb/>
雛鳯暫歸恩正洽為君先賦大椿篇<lb/>
　　　送錢與謙修撰歸省<lb/>
多病慙歸舊從班却從京邸送君還情知到日都無恙<lb/>
樂在雙親一笑間<lb/>
南風吹馬旱塵飛粟種難投麥事非不忍離亭對尊酒<lb/>
芸編相贈兩依依<lb/>
<pb n="KR4e0125_WYG_089-5b"/>
抱玉頻年未受憐一魁天下亦恬然此行更繫詞林望<lb/>
不為湖山好放船<lb/>
暫去還來隔嵗期山中猿鶴謾相疑行藏有道乾坤在<lb/>
敢望攄忠答聖知<lb/>
　　　送金宗德還太倉<hi>宗德來視其弟上舎祐于京師未㡬復歸省母</hi>
暑沸征塵客少過聞君歸棹發關河壽萱堂榭違觴逺<lb/>
夢草池塘入句多憫旱莫論新舊雨傷離難續短長歌<lb/>
勸分有詔知能副賑乏還應到㡬何<lb/>
<pb n="KR4e0125_WYG_089-6a"/>
　　　閏五月十八夜始得雨枕上作<lb/>
旱魃為妖數月過一宵甘雨足滂沱九重側席憂民切<lb/>
百辟匡時入諫多滿地禾苗回積稿㡬家牀簀起沈疴<lb/>
腐儒不寐聴簷溜雲漢詩成擬載歌<lb/>
　　　南京工部尚書常熟程公哀輓<lb/>
夐異尋常士蜚揚四十春羣鷗方狎座一鵩遽當辰勇<lb/>
見辭榮早勞因按節頻盛名知不朽遣奠出恩綸<lb/>
都下相過日于今似隔年家傳從歙徙譜擬㑹吳編舊<lb/>
<pb n="KR4e0125_WYG_089-6b"/>
業寒江上新墳夕照前臨風歌楚些南望一澘然<lb/>
　　　送進士王恂省親還毘陵<lb/>
喜君衣錦還鄉日正是皇州得雨時新水拍河催畫鷁<lb/>
祖筵呼酒繫青絲恩榮早入瓊林燕丰采誰當玉樹枝<lb/>
雙珮趨朝人屈指不須重調渭城詞<lb/>
　　　送刑部馬金員外赴謫廬州通判<lb/>
法署才名久擅㕔詞林家學重趨庭謫官逺向濡須塢<lb/>
候吏還占貫索星畿甸晚禾看上壠牐河新水待揚舲<lb/>
<pb n="KR4e0125_WYG_089-7a"/>
器成逺大當盤錯歸及鴛班兩鬢青<lb/>
　　　聽濤篇<lb/>
朝聽濤謝公墩暮聽濤莫愁村小濤碌碌如鯨翻大濤<lb/>
殷殷如雷奔老人來聽日忘倦坐久不覺苔磯温旁人<lb/>
借問聽何有川上之趣不可論老人本是林宗孫江東<lb/>
舊業詩書存朱顔采采映華髪芙蓉為珮芝為飱管絃<lb/>
那肯涴雙耳祇來江上清塵煩六朝遺事渺何許兩岸<lb/>
石齒餘苔痕逢人不驚愛沙鳥向舟忽拜隨江豚太平<lb/>
<pb n="KR4e0125_WYG_089-7b"/>
行樂輸此老安得佳致梅花罇壯哉有子南溟鯤凌風<lb/>
勢與孤鳯騫他日鼓鬛登龍門姓名一日聞天閽老人<lb/>
聽此應更喜壽與江水同沄沄<lb/>
　江東郭處士永昻自號聽濤年七十有三矣其子蒙<lb/>
　實予校藝所得士將入南雍以處士誕辰在嵗晏求<lb/>
　一言歸壽遂賦此篇<lb/>
　　　半閒為武進周處士彦常賦<hi>其子塤予門生也</hi>
終身營營笑俗緣平分風月到華顛紅塵未動朝觀槿<lb/>
<pb n="KR4e0125_WYG_089-8a"/>
白日雖忙夜聴泉林下賞心能自足人間清福許誰専<lb/>
克家有子君無恙全樂還應享暮年<lb/>
　　　送麻城朱正赴唐縣典史<hi>正善地理家説</hi>
曉看除目下天曹蓮幕如君未二毛民俗共誇唐邑好<lb/>
故山遥望楚雲髙相逢喜説堪輿事此去方酬案牘勞<lb/>
領牒之官應不滯南風吹雨送輕舠<lb/>
　　　潛川汪惟悦父母雙壽<lb/>
一堂偕老重潛川丹頰明明未白顛岩下送香春泛斚<lb/>
<pb n="KR4e0125_WYG_089-8b"/>
弧南騰彩夜當筵尋常花甲増髙筭逺近租丁服上田<lb/>
養志有人誇令子鶴筒遥寄壽生篇<lb/>
　　　送劉生還遼東<lb/>
曉日都門動别顔河橋新霽水潺潺濯纓不負平生志<lb/>
問學初升太學班奮跡㡬時來桂苑計程三日過榆關<lb/>
東藩幕府今何似目斷孤雲送子還<lb/>
　劉生瑾新入太學謁告還遼東拜求一言憶先少保<lb/>
　尚書襄毅公天順中撫師于東生父迪實在麾下今<lb/>
<pb n="KR4e0125_WYG_089-9a"/>
　三十年矣故于其行悵然有感而贈此詩且致期勉<lb/>
　之意云<lb/>
　　　題王約鈎勒竹<hi>上有子昂題</hi>
王猷孫子興超羣閒搦雙鈎畫此君撫景試酬松雪句<lb/>
一簾秋景動湘雲<lb/>
　　　送楊憲副志仁之任山東<hi>鏡川學士之子</hi>
學聲無沗鏡川公曉日金緋拜命東官舫遡風川漲急<lb/>
祖筵經雨市塵空芝顔定出羣英表菜色應回百計中<lb/>
<pb n="KR4e0125_WYG_089-9b"/>
蹇我班行惟拭目看君名績到宸聰<lb/>
　　　送中書舎人歐陽子履僉憲廣東提調學政<hi>子履</hi>
　　　　<hi>兄子相先以御史僉憲雲南提調學政</hi>
髙銜並列新臺憲盛事爭誇好弟兄染翰鳯池常稱㫖<lb/>
傳家麟史更知名一畨尊酒都門道㡬處絃歌嶺外城<lb/>
聞説梅花千樹在嵗寒心緒待君盟<lb/>
　　　墨竹<lb/>
北都舊日原無竹近嵗蕭蕭緑滿城上苑數竿尤得地<lb/>
<pb n="KR4e0125_WYG_089-10a"/>
東風頭角看崢嶸<lb/>
　進士婺源潘君玉汝得墨竹曰帝苑春風出令蘄水<lb/>
　攜以自隨既而以考績至京索賦詩其上玉汝嘗從<lb/>
　游因致意焉<lb/>
　　　東莊逸興巻為衍聖孔公𢎞泰題<lb/>
一莊遥在杏壇東勝地相傳魯泮宫魚鹿性貪林壑美<lb/>
樓臺清出市塵空攜壺客訪看花處步屧詩成問稼中<lb/>
蔬水解忘人爵貴舞雩千古自春風<lb/>
<pb n="KR4e0125_WYG_089-10b"/>
　　　竹間凍雀圖<lb/>
凍羽飛鳴下筆難坐疑聲遶竹枝寒良工趣在芭蕉雪<lb/>
莫向篔簹作意看<lb/>
　　　踏雪尋梅圖<lb/>
<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>鞍回首欲相呼不忍輕抛萬玉圖詩骨與花爭勝絶<lb/>
㶚橋還似六橋無<lb/>
　　　壽蔣封君<lb/>
博聞髙譽重南都晴雪絲絲未滿顱恩露逺分新賜詔<lb/>
<pb n="KR4e0125_WYG_089-11a"/>
壽星光射舊懸弧登龍志已輸强子奠鴈心無愧義夫<lb/>
遐筭不須誇降嶽蔣山髙姓恰相符<lb/>
　潤齋蔣君宗玉世居金陵為耆儒年四十不再偶甚<lb/>
　見重于士林明年壽週一甲適其子吏部主事浤以<lb/>
　考績獲勑封之命於其歸壽也特求予詩故與賦此<lb/>
　　　主一齋為都憲常熟徐公賦<lb/>
行臺徐公公肅字作宦屢更天下事顧名思守父師言<lb/>
主一題齋逺相示聖人立教先敬身大賢受訓仍書紳<lb/>
<pb n="KR4e0125_WYG_089-11b"/>
嚮晦燕息毋敢肆云誰有志希先民主一開端子程子<lb/>
基聖功成此終始敬夫銘與晦翁箴石本空餘墨盈紙<lb/>
願公朂哉持寸心端居儼若神明臨緝熈問學不但已<lb/>
海虞山髙吳水深<lb/>
　　　汪希顔親家拜貴州憲使有詩奉賀<lb/>
持憲終歸老法官除書先報鵲聲歡衣冠正數汪家盛<lb/>
山水休歌蜀道難塵裏鬢毛驚漸白古來風節炳如丹<lb/>
送君只有中天月夜夜清輝兩地看<lb/>
<pb n="KR4e0125_WYG_089-12a"/>
　希顔之兄太守文燦從子寺副守貞憲僉從仁與其<lb/>
　餘佐州縣教庠序登科名者六七人皆出一族可謂<lb/>
　盛矣部使者嘗立聚英坊以表之求予記久未能復<lb/>
　也故詩及之以逭責云<lb/>
　　　題扇寄大衍聖公<lb/>
半規明月影沈沈持贈秋來意轉深料得王孫不輕棄<lb/>
清風常繫故人心<lb/>
　　　送編修劉可大還廣東省母<lb/>
<pb n="KR4e0125_WYG_089-12b"/>
慈母年髙雪滿簪綵衣歸侍促歸驂鸞封特降雲霞爛<lb/>
鶴醖遥分雨露覃東莞壽徵占婺女北堂花事到宜男<lb/>
詞林孝義如君少㡬日恩光過嶺南<lb/>
　　　壽致仕學諭松坡王先生<hi>子御史鼎出按二廣有過家之便</hi>
青氊歸老白頭新六十于今又七春手摘晚蔬供斗酒<lb/>
坐臨秋水濯纓塵三時適意松坡稿百嵗論文蔗境人<lb/>
光動鯉庭増燕喜豸冠持節正過閩<lb/>
　　　畫蘭<lb/>
<pb n="KR4e0125_WYG_089-13a"/>
　　故教授彭城馬君嘗以蘭題其齋且號其集盖一<lb/>
　　時名流也其子暾今守潞州托善繪者為圖以著<lb/>
　　其思親之意來京師求一言予素重潞州故為之<lb/>
　　賦云<lb/>
九畹風來春晝長深林馥馥聞幽香紫蕤數莖葉劔緑<lb/>
恥與百卉爭妍妝廣文愛蘭如愛友繞誦離騷不停口<lb/>
一朝乗化去弗還寂寞芳叢委榛莠過庭有子専城居<lb/>
生綃貌得真璠璵修篁竒石相映帶髙潔宛露氷霜餘<lb/>
<pb n="KR4e0125_WYG_089-13b"/>
罔極情深花自好名筆何須雪窓老兒孫願比謝家郎<lb/>
白日髙堂鎮相保<lb/>
　　　送劉仁仲修撰還蜀<lb/>
豸冠投老住江鄉之子歸寧下玉堂路指白鹽論萬里<lb/>
史成金匱重三長壽尊滿注郫筒酒舞袖遥分漢殿香<lb/>
還闕有期應暫别不須開宴奏清商<lb/>
　　　題吳氏樂義巻<lb/>
南涉江淮北到燕東風嘗送估人船黃塵赤日相逢地<lb/>
<pb n="KR4e0125_WYG_089-14a"/>
驚見吳家樂義編<lb/>
商山深處一齋居逺客歸時樂有餘教子義方開義塾<lb/>
牙籖重理竹洲書<lb/>
　休寧商山吳君貫之宋竹洲先生之裔也以貿易往<lb/>
　來南北而題其齋曰樂義其亦不忘先訓而有警於<lb/>
　後來者歟<lb/>
　　　八月二十一日飲城東夏氏園<lb/>
城東全不覺秋來小飲新亭罨畫開池躍一丸驚弄水<lb/>
<pb n="KR4e0125_WYG_089-14b"/>
雲隨雙屐笑登臺園爭洛下誰當勝曲愧巴中我未才<lb/>
斜日尚牽餘興在馬蹄沿路踏莓苔<lb/>
　　　送俞濬之侍御赴四川憲副飭兵備于綿安<hi>濬之</hi>
　　　　<hi>季父欽嘗以兵部郎中從先公</hi>
倚劔休歌蜀道難提刑風采重臺端新袍刺豸緋偏稱<lb/>
御敕盤龍墨未乾人困瘡痍思按節家傳韜畧試登壇<lb/>
祖筵正及黃花候珍重離觴一共看<lb/>
　　　壽致政謝都憲<hi>子廷柱舉人求賦誕辰在三月五日</hi>
<pb n="KR4e0125_WYG_089-15a"/>
都臺清譽重三巴解綬歸來閱嵗華雪後松筠同壽域<lb/>
山中泉石富生涯一宵共覩長庚瑞兩日才看上已花<lb/>
遥望閩南歌戲綵芝蘭原出舊名家<lb/>
　　　太白騎鯨圖<lb/>
長庚何罪謫九天墮地亦作人中仙吐詞如神醉不死<lb/>
江山落魄驚無前采石磯頭弄明月醉眼渾疑爛銀闕<lb/>
翻身却入馮夷宫鐡網珊瑚任攀掲陽侯知此太白精<lb/>
奉歸帝所無留行青冥風露九萬里掉尾獨跨橫山鯨<lb/>
<pb n="KR4e0125_WYG_089-15b"/>
花鳥紛紛渺塵海千古騷人憶丰采畫圖想像知有無<lb/>
贏得旁觀小兒駭<lb/>
　　　飲英國公凝眺軒<lb/>
池閣新開帝苑東偶來亭上一尊同彩虹㧞地紆髙樹<lb/>
玉筍排雲入半空晴亟尚霑花下雨暑殘仍愛柳邊風<lb/>
隔牆語笑相聞處只似江南罨畫中<lb/>
上公清致出塵凡㡬許雲根疊翠巖花為奉親時下幄<lb/>
酒因留客䞉開函嘉蔬不責新園課竒石猶鐫舊内銜<lb/>
<pb n="KR4e0125_WYG_089-16a"/>
周覽未窮歸未得半簾斜日下庭杉<lb/>
　　　送董學士尚矩赴南京禮部侍郎<lb/>
去國五年驚再見不堪君去更臨岐詞林望久先膺薦<lb/>
講幄功深合受知南部衣冠今典禮北河風雪此傷離<lb/>
貴人白髪從來是老手調元正未遲<lb/>
　　　十月卄六日大雪約㢘伯賓之二學士啟昭庶<lb/>
　　　　子小飲<lb/>
新雪滿長安東城特地寒少須開賞券未敢立詩壇凍<lb/>
<pb n="KR4e0125_WYG_089-16b"/>
蟻先浮盞河魴亦上盤便應騎馬到一笑共清歡<lb/>
　　　壽致仕周二令先生<hi>先外母夫人之弟所著有澹然藁壽八十矣</hi>
雙瞳如月鬢如絲林壑爭迎海鶴姿釀秫仙來長對酒<lb/>
哦松人老只躭詩渭濱尚父同髙壽洛下耆英㑹盛時<lb/>
一曲長生千嵗祝才情深愧郢中詞<lb/>
　　　同年小集得雲字<lb/>
車馬集深巷寒飈凈塵氛肅登君子堂晤言得交欣憶<lb/>
在先皇初奉對慚謏聞同榜三百餘一一揚清芬俛仰<lb/>
<pb n="KR4e0125_WYG_089-17a"/>
三十年忽忽驚離羣聚散豈足言零落悲朝曛攜手僅<lb/>
十人况有天涯分幸哉身尚健無惜盃行勤我齒后諸<lb/>
公霜髯倐其殷兹㑹寧偶爾所期在崇文圖報各勉旃<lb/>
繼聖真華勛張燈出新令促席矜罏薰禁鼓屢換更客<lb/>
顔亦霑醺月上未忍别悠然賦停雲<lb/>
　黃少參汝器談僉憲時英段郡守以忠之待次及考<lb/>
　績來京也黃京尹士英林司成亨大齊太常應壁佀<lb/>
　亞卿大器陸翰長㢘伯及予約為同年㑹而飲于㢘<lb/>
<pb n="KR4e0125_WYG_089-17b"/>
　伯之第時屠都憲朝宗方陛見之明日亦請入席晤<lb/>
　言甚洽盖夜盡一鼓乃散惟丙戌榜進士三百五十<lb/>
　三人今仕中外者七十一人兹㑹又不過十人而以<lb/>
　忠以疾不至汝器能皆誦其升沈存歿之詳歴歴可<lb/>
　念也朝宗謂兹㑹不可無紀以詩倡而析渭北江東<lb/>
　之句為韻俾各拈其一予最少得雲字因口占如右<lb/>
　并識其事云<lb/>
　　　小李將軍岳陽樓景<lb/>
<pb n="KR4e0125_WYG_089-18a"/>
岳陽圖蹟重兼金尺素何人手更臨瓦布蛛絲憑錯綜<lb/>
山呈螺黛欲浮沈氣蒸波撼中唐句後樂先憂一范心<lb/>
閒指畫闌揩病目卧逰情共楚雲深<lb/>
　　　段中貴請賞紅梅<lb/>
㡬多榛棘委寒叢春意先回紫禁東仙骨換來砂正伏<lb/>
玉顔酡處酒微中風前香觸氷霜冷天上根涵雨露豐<lb/>
曽是江南花下客不辭題賞付詩筒<lb/>
　　　輞川圖為段中貴題<hi>段公所居有玩芳亭滿前生意諸勝處</hi>
<pb n="KR4e0125_WYG_089-18b"/>
右丞家住東南麓石逕盤雲走川曲山亭氷榭連數村<lb/>
物色依稀畫難足右丞一去今㡬塵披圖忽見終南春<lb/>
水榭山亭渺何許却道園林都逼真真耶畫耶兩陳迹<lb/>
秀句翻成北山榭當時習靜亦少人詩板寥寥僅裴迪<lb/>
孟城㘭近華子崗芙蓉花亂辛夷香青莎濛濛鹿羣過<lb/>
白石齒齒灘聲長椒園柵鎖山梁右竹館門開野塘口<lb/>
㡬多幽勝落荒寒泉石遭逢正非偶文昌好古居鳯城<lb/>
胸中邱壑千金輕宋摹唐本此第一粉黛碌碌難為情<lb/>
<pb n="KR4e0125_WYG_089-19a"/>
玩芳亭與臨湖並生意滿前春烱烱我欲顔之小輞川<lb/>
看盡題詩啜新茗<lb/>
　　　壽肅州劉參將景昌七十<hi>景昌子為羽林指揮使李學士賓之其甥</hi>
　　　　<hi>也</hi>
玉闗人老得歸來綺席還從壽旦開壯嵗兒堪飛將選<lb/>
㡬家甥似謫仙才霜侵短髪猶看劔春溢酡顔更喚盃<lb/>
願作延州來季子不須騎鹿向蓬萊<lb/>
　　　賞雪次韻㢘伯學士<lb/>
<pb n="KR4e0125_WYG_089-19b"/>
憶當乗雪來蕭齋偶然憩坐令塵慮空何必春可禊豪<lb/>
談激清響小飲失寒厲我髪日夜改任爾驀相綴老翠<lb/>
森在列妖紅謝殊麗前隣續佳盟再白已更醉今年告<lb/>
荒甚逺邇物色悴大有思特書粒食感同類君王視郊<lb/>
牲肅肅徼帝恵衣冠獲隨步耿耿候輿衛居然得三白<lb/>
預想蘇萬彚賞券應不孤吟筒倐先置興思潑蟻濃冷<lb/>
未怯貂敝尊前作賦手敢與兎園對心期洛下徒不負<lb/>
寸隂嵗弛張姑自解一笑出公議此白如未已入眼四<lb/>
<pb n="KR4e0125_WYG_089-20a"/>
成瑞東郭留餘歡西城卜新㑹令嚴白戰鐡價重掃愁<lb/>
篲行樂及旬休迂疎愧風致<lb/>
　　　西涯學士再和東坡雪韻邀予同作四章<lb/>
剪水天人萬玉纎六花隨手辦何嚴因風不惜泥沾絮<lb/>
到竹時驚箬裹鹽曉誤一雞先報寢饑憐羣雀亂投簷<lb/>
書生畎畆情偏劇喜瀹新茶試筍尖<lb/>
一色遥空㸃去鴉小園荒井罷翻車地堆龍甲成沙陣<lb/>
風剪鵝毛作罽花破蔡竒功収制閫探梅髙興屬詩家<lb/>
<pb n="KR4e0125_WYG_089-20b"/>
南山虎迹年來盡冷落平原獵士义<lb/>
滕六行空勢太纎一陽才復氣仍嚴苦憐漢節羇青海<lb/>
快想巴流下白鹽呈瑞半鋪金殿瓦妬籹偏綴玉堂簷<lb/>
擁爐細讀梁園賦頗覺南朝語更尖<lb/>
霏霏乗曙及昏鴉河上氷堅欲度車㡬處疲癃愁乞米<lb/>
滿城兒女笑團花踵門共喜來雙士郢曲新聞得數家<lb/>
起答故人揮凍筆印泥鴻爪任交义<lb/>
　　　和吳亞卿道本得孫之作<lb/>
<pb n="KR4e0125_WYG_089-21a"/>
凍雷驚起籜龍兒老節俄添玉一枝兆叶仙禽來夢日<lb/>
喜聽英物試啼時門隨北俗長拖錦宴出閩肴半雜飴<lb/>
書種有人公意足霜髯促爾遍方頥<hi>道本豐頥美髯故云</hi>
　　　十二月十九日南郊視牲作<lb/>
帝城南下凈無塵夜漏初嚴第一巡禁衛䕶行分虎旅<lb/>
牲房傳號立犧人出門尚覺雲隨履歸路俄驚月在身<lb/>
明日仗前當奏御坐聽金鑰待雞晨<lb/>
　　　立春前一日約江文瀾侍讀李子陽修撰小飲<lb/>
<pb n="KR4e0125_WYG_089-21b"/>
卜居欣得侣咫尺巷西東老馬能知道新詩合注筒鞭<lb/>
庭春不逺掃徑雪初融凍潑家醅在先期一笑同<lb/>
　　　喜同年屠朝宗都憲卜居正得賓之舊宅次韻<lb/>
㡬年離合誦停雲此日叨隨燕賀羣名重栢臺同鮑𨽻<lb/>
壽期椿府似茅君舊堂主尚多情在新曲誰當善頌聞<lb/>
談笑不妨清漏促帝城春色喜初分<lb/>
　　　㢘伯學士家賞盆梅限韻<lb/>
㡬㸃寒香綴一枝隴頭人逺寄何時氷容不受緇塵涴<lb/>
<pb n="KR4e0125_WYG_089-22a"/>
玉種長疑白露滋尺榦便能經嵗虐羣芳隨爾競春私<lb/>
何緣老相心如鐡却對花神吐麗詞<lb/>
江南勝賞欲殘枝冀北初看木後時月色有情長遣照<lb/>
春光無迹暗相滋盟期竹友心方稱譜作花魁譽豈私<lb/>
繞匝願聽三弄闋朱絃誰續舊歌詞<lb/>
　<lb/>
　<lb/>
　<lb/>
<pb n="KR4e0125_WYG_089-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻八十九<lb/>
</p>
<p>
</p>
  </div>
</body>
</text>
</TEI>
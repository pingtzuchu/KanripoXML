<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻七十一</head>
    <p>
<pb n="KR4e0125_WYG_071-1a"/>
欽定四庫全書<lb/>
　篁墩文集巻七十一　　　明　程敏政　撰<lb/>
　　詩<lb/>
　　　過岑山渡<lb/>
　　岑山在淛溪心四面皆水師山先生鄭公嘗更名<lb/>
　　小焦山山舊有周流寺今移岸北予過寺留題貽<lb/>
　　寺主堅上人<lb/>
勢比焦山小因名憶鄭公江黿浮水面天狗堕雲中舟<lb/>
<pb n="KR4e0125_WYG_071-1b"/>
楫東西過漁樵上下通渉溪逢舊寺塵慮偶然空<lb/>
　　　宿萬山觀六言四首<lb/>
詞客初停塵鞅錬師相約樓居赤日正過林樾好風時<lb/>
到庭除<lb/>
石磴盤廽九折山房小結三間酷暑因風盡掃道心與<lb/>
鶴俱閒<lb/>
燈影半忩冉冉罏薫一炷亭亭多病思投白社老人為<lb/>
說丹經<lb/>
<pb n="KR4e0125_WYG_071-2a"/>
一𣲖灘殾東去滿空月色西流但覺夢逰塵外不知身<lb/>
宿山頭<lb/>
　　　飲萬山觀東明樓贈道庸都紀<lb/>
五月髙樓暑氣凉捲簾山色動晴光病來喜服烏蛇酒<lb/>
睡起頻添寳鴨香堆案道經翻蕋笈繞梁仙樂奏雲簧<lb/>
何時解綬歸林下許借閒雲宿半牀<lb/>
　　　宗家貢士廸請詩送其友人還淛<lb/>
見君㡬日送君歸梅雨紛紛濕苧衣來喜客舟重返淛<lb/>
<pb n="KR4e0125_WYG_071-2b"/>
去驚鄉語半從徽石榴庭院黄蜂入水稻田塍白鷺飛<lb/>
攬勝他時還有約莫辭尊酒蹔相違<lb/>
　　　題于文逺山水小景<lb/>
望中疑是富登山只欠危亭著樹間記得摩厓看石篆<lb/>
小舟曽泊相湖灣<lb/>
　　　道庸都紀城市山林巻次韻<lb/>
上逼青霄下瞰城來逰何必羡登瀛風前不動旌幢影<lb/>
雲外時聞杵臼殾盟狎海鷗機漸了夢囬蕉鹿世空驚<lb/>
<pb n="KR4e0125_WYG_071-3a"/>
丹房何日全相借慰我吟身太瘦生<lb/>
　　　范蠡歸湖圖為師魯姪題<lb/>
萬頃湖光足釣絲濟川功了乞歸時安流不用施篙楫<lb/>
斂手舷頭任所之<lb/>
　　　雲嵐山汪王墓<lb/>
六州已罷新開府千載誰思舊使君只有雲嵐橋下路<lb/>
行人能指越公墳<lb/>
　　　歙北有山曰飛布甚竒山下江氏世居之山舊<lb/>
<pb n="KR4e0125_WYG_071-3b"/>
　　　　有主簿廟以結兵禦冦之功而江氏實主其<lb/>
　　　　祀今江氏之老曰嗣器其家以殷實徙京師<lb/>
　　　　從子韶入為京學生嘗及見予予過歙欲訪<lb/>
　　　　江氏適以疾不果賦此寄之<lb/>
一峯髙聳碧嶙峋一族相延㡬百春廟守甘棠思歙簿<lb/>
家傳喬木自江人幸瞻日月分餘照漸覺詩書起後塵<lb/>
多病未酧鷄黍約不辭題句託雙鱗<lb/>
　　　宗姪貢士式之求詩夀岩鎮方翁七十<lb/>
<pb n="KR4e0125_WYG_071-4a"/>
七十年來氣尚豪紅顔如畫映霜毛佳辰滿醸山中秫<lb/>
晚嵗曽餐海上桃童子喜提如意舞老人光並少㣲髙<lb/>
親朋欲助長生頌為染宣城玉兎毫<lb/>
　　　觀槐塘逺祖宋丞相文清公明良慶㑹巻次王<lb/>
　　　　而勉太守韻<lb/>
丞相勲名重斗南講帷曽說舊師甘一時奏劄多忠諌<lb/>
百世賡歌繼美談秦律乍除聞板蕩孔牆中壊得肜戡<lb/>
後生景行無窮意斂手臨風讀再三<lb/>
<pb n="KR4e0125_WYG_071-4b"/>
　　　再觀丞相奏議復次前韻<lb/>
廟謨惟欲保東南㡬許忠言主未甘分鎮獨餘唐未議<lb/>
徙戎誰說晉清談傳家素節推楊震去國髙風憶孔戡<lb/>
留取百年遺䕃在當門槐幄尚成三<lb/>
　　　寄進士金溪尹黄碩夫<lb/>
　　黄氏世居歙之譚渡在唐貞元中有孝子芮嘗被<lb/>
　　褒詔樹其里為貞節坊子孫蕃盛至今碩夫其後<lb/>
　　也近領新除便道過歙予甚欲一拜孝子之祠而<lb/>
<pb n="KR4e0125_WYG_071-5a"/>
　　賀碩夫坐以瘍痱莫能如志因成近體一律奉寄<lb/>
百年譚渡水殾長一郡猶傳孝子黄不為病軀親藥餌<lb/>
定瞻遺像設椒漿雲礽又見承新龍父老仍思立舊坊<lb/>
坐想晝逰真得意青山喬木縂生光<lb/>
　　　題汪思恭松蘿書屋<lb/>
飽看青山讀古書無人能識市中儒朝朝賣藥歸來晩<lb/>
留得芸香辟蠧魚<lb/>
松蘿門下築書臺滿架牙籖一逕苔常有新詩生眼<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>
<pb n="KR4e0125_WYG_071-5b"/>
不知山色近人來<lb/>
王孫瀟洒皂綸巾獨起髙軒出市塵見說年來書更熟<lb/>
門前常有問竒人<lb/>
秘府圖書閲半交故園松菊可全抛何時更約開新社<lb/>
與子山中共結茅<lb/>
　　　雨後與克儉弟聫句<lb/>
細雨生凉一院風<hi>篁墩</hi>幽情多在小齋東草分秀色沿<lb/>
堦緑<hi>梧岡</hi>葵吐秋花拂座紅睡起焚香初謝客<hi>篁墩</hi>吟<lb/>
<pb n="KR4e0125_WYG_071-6a"/>
餘思茗漫呼童隔林誰奏笙歌沸<hi>梧岡</hi>預喜山城樂嵗<lb/>
豐<hi>篁墩</hi>
　　　題畫<lb/>
墟落莫烟相望板橋春漲初平未放漁家艇子疑聞塔<lb/>
院鐘聲<lb/>
　　　七月神㑹飲福<lb/>
金風初動月當申蕭鼔山堂樂賽神眼<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>光隂真過客<lb/>
坐中人物半姻親語因随俗多成笑酒到忘懐不記巡<lb/>
<pb n="KR4e0125_WYG_071-6b"/>
相好不堪相别處明年應憶宦逰人<lb/>
　　　卜筭子<hi>題汪汝温便面</hi>
草長沙露尖風急波生縐兩箇漁郎任意行不問誰先<lb/>
後　綸竿腥乍收飯甑香初透囬首相呼好放船正是<lb/>
潮生候<lb/>
　　　拜慶千秋節敬賦<lb/>
山城侵曉設行宫禮慶千秋萬國同新學定期随日長<lb/>
睿心元自與天通前星位正龍樓北南極光躔鶴禁東<lb/>
<pb n="KR4e0125_WYG_071-7a"/>
慙愧授經無寸補四年空立御香中<lb/>
　　　盆蓮盛開飲中贈潘玉汝王廷璧戴廷器三秀<lb/>
　　　　才<lb/>
盆池花照粉牆東不數峯頭十丈紅雅韻獨超塵壒外<lb/>
新妝初試月奩中底湏瑞露分金掌共取清香注碧筒<lb/>
良㑹一時真不偶擬開佳兆為諸公<lb/>
　　　浪淘沙<hi>八月九日早至南山菴</hi>
沙口繫蘭橈初退溪潮石成山路樹成橋又見一畨新<lb/>
<pb n="KR4e0125_WYG_071-7b"/>
稻熟猶未趨朝　野寺晚鐘敲殾到書巢此身何日伴<lb/>
漁樵少答君恩尋舊隐細和山謡<lb/>
　　　贈泰塘畫魚程翁希明<lb/>
疊嶂如城水滿川門前喬木翠參天路人來徃能相指<lb/>
文獻傳家㡬百年<lb/>
爱魚何羡古濠梁畫出羣魚趣更長正欲垂綸尋釣隐<lb/>
何時相約水雲鄉<lb/>
　　　中秋開宴南山宗賢畢集燕後閒歩墳菴水次<lb/>
<pb n="KR4e0125_WYG_071-8a"/>
　　　　偶成贈同行諸君子<lb/>
初向南山見月圎笑談相對欲忘眠他鄉每嵗思千里<lb/>
好友今宵共一筵人影漸分山寺側蛩殾多近石梁邊<lb/>
眼前又作朝天計同歩沙頭在㡬年<lb/>
　　　題汪道全愛萱堂<lb/>
阿母生兒今已老少年曽佩宜男草阿兒念母心無涯<lb/>
北堂逺種忘憂花爱母如花願花茂長向花前祝眉夀<lb/>
酒盞時聞花送香舞衣欲共花争秀我心正復與子同<lb/>
<pb n="KR4e0125_WYG_071-8b"/>
一曲薫風歌繞叢爱母何年心始惬霜鬢重看緑如葉<lb/>
　　　祖保去嵗八月二十五日亡于姑蘇暫寄僧舍<lb/>
　　　　歸瘞南山今一年矣其母忽於箧中得見舊<lb/>
　　　　佩香囊慟不能忍並楮錢焚其瘞處輒賦五<lb/>
　　　　十六字志予之悲<lb/>
去秋今日寄僧房淚灑西風裂寸腸塜上已澆新麥飯<lb/>
箧中猶見舊香囊五年父子縁何短萬里關山恨更長<lb/>
㝡是不堪懐抱處夢魂時到枕幃旁<lb/>
<pb n="KR4e0125_WYG_071-9a"/>
　　　心逺軒為方景茂賦<lb/>
結屋西城下幽人自不羣道情閒共鶴詩思淡随雲與<lb/>
客觀朝槿呼童炷夕薫不知門外路車馬日紛紛<lb/>
　　　閏八月二十七日早送何侍御至陽山寺<lb/>
豸冠前日下山城雙斾匆匆又出行金氣作霜天九月<lb/>
法星随斗夜三更青圍川陸知途險黄入郊原喜歳成<lb/>
山寺相違還有約栢臺髙處聴蜚殾<lb/>
　　　歸途有作<lb/>
<pb n="KR4e0125_WYG_071-9b"/>
為送行臺出縣門不辭携酒到山根竹隂正入支公寺<lb/>
樹色遥連主簿村潮嚙新沙知廢路水舂機碓隔荒垣<lb/>
望中一簇峯巒秀問是鄉名古夹源<lb/>
　　　題貴溪程原宗人濯纓亭<lb/>
洗耳常思古逸民小亭閒傍緑楊津能收楚澤歌中趣<lb/>
不惹長安陌上塵觸目鳶魚千古在忘機鷗鷺一時馴<lb/>
何年解綬遥相訪同試淵明漉酒巾<lb/>
　　　送貴溪宗人世熈㑹譜西歸<lb/>
<pb n="KR4e0125_WYG_071-10a"/>
貴溪溪上舊程源百世宗盟此一畨祖廟已通昭穆序<lb/>
客途何惮徃來煩雲山雨後丹青出霜葉風前錦繡翻<lb/>
他日相期定何所碧霄千里看鵬騫<lb/>
　　　徳興瀘口程氏青雲橋為貢士崧乃尊賦<lb/>
瀘口之木髙參天瀘口之水青如烟主人有功能濟川<lb/>
長橋倐起何蜿蜒眼中突兀見竒事觀者紛紛若鱗次<lb/>
新製寕湏玉蝀名華榱髙揭青雲字主人系出篁墩房<lb/>
銀青金紫相輝光有家住近鳳凰里一子矯如孤鳳翔<lb/>
<pb n="KR4e0125_WYG_071-10b"/>
秋桂初分廣寒殿宫花擬入瓊林宴門前正起世科坊<lb/>
綽楔巍巍兩堪羡主人白頭樂有餘看子平歩青雲衢<lb/>
駟馬髙車自兹始傍人不用誇相如<lb/>
　　　夀汪處士<lb/>
　　汪氏世居婺源大坂有名希聖者尤以徳善聞今<lb/>
　　年夀登七十九月十二日其誕辰也其子英館于<lb/>
　　歙槐塘程氏因予族姪淵求予詩<lb/>
明明丹頬映華顛淅淅金風拂夀筵清向客來茶當酒<lb/>
<pb n="KR4e0125_WYG_071-11a"/>
嚴於家教筆為田東籬賞記前三日西伯徵期後十年<lb/>
遥望芙蓉秋色裏仙人應有鶴書傳<lb/>
　　　贈程瑎<lb/>
　　婺源種徳坊程氏出宋翰林待詔𤣥之後世以醫<lb/>
　　鳴至國朝中書舍人禮部貟外郎思温先生益顯<lb/>
　　先生孫瑎好學能書為里塾師以予有同姓之雅<lb/>
　　數求予詩賦三絶以贈之<lb/>
曽到星源種徳坊紫苔春雨上君堂活人當日功多少<lb/>
<pb n="KR4e0125_WYG_071-11b"/>
門外長聞橘井香<lb/>
尊翁曽是鳳池人六輦時巡敢爱身聞說贈官并録後<lb/>
中興天子勸忠頻<lb/>
文采風流入壮年名門當見後昆賢紫陽正是君同里<lb/>
莫為傍人草太𤣥<lb/>
　　　題楚英宗人夀萱圖<lb/>
　　浮梁東山宗姪太學上舍楚英有母方孺人年将<lb/>
　　八十請予弟克儉作萱花圖持歸為夀并請予侑<lb/>
<pb n="KR4e0125_WYG_071-12a"/>
　　之以詩<lb/>
北堂五月薫風長萱草花開金鳳香兒郎再拜獻春酒<lb/>
花氣欲透斑斕裳北堂十月霜囬日萱草根盤蟄龍宻<lb/>
一笑當筵指舊叢舉頭誤認丹青筆老人八十真如仙<lb/>
朱顔若共花争妍願期百嵗根無恙一度花開勝一年<lb/>
　　　寄貴溪致政髙都憲<lb/>
出處無心似白雲一身髙潔四方聞誅茅喜近張良宅<lb/>
諌草驚傳陸贄文天上故人應漸少山中新社約誰分<lb/>
<pb n="KR4e0125_WYG_071-12b"/>
雙魚無限傾情處番水東流未足云<lb/>
　　　約歐陽令君登髙<lb/>
秋滿南山菊正黄又驚明日是重陽賢侯久訂龍山約<lb/>
不似隣封簿領忙<lb/>
預向家園拂徑苔令君相約此登臺湏知不是尋常出<lb/>
併作郊原問稼來<lb/>
　　　題汪儀鳳墨梅<lb/>
春意花先覺冰威力自禁漫夸三昧手誰識嵗寒心<lb/>
<pb n="KR4e0125_WYG_071-13a"/>
　　　題畫<lb/>
翠篠姢姢古木秋山林那復網羅憂随時飲啄随枝宿<lb/>
莫向西風嘆白頭<lb/>
　　　題歐陽令君所蔵畫魚<lb/>
當今冩魚誰第一安福劉郎募儔匹父子同為供奉官<lb/>
等閒不下丹青筆劉郎冩魚如冩人想像天機精入神<lb/>
雲雷慘澹真宰戚波濤洶湧陽侯嗔令君何從得此軸<lb/>
咫尺江鄉奪人目鼔鬛揚鬐勢欲飛金甲光芒三十六<lb/>
<pb n="KR4e0125_WYG_071-13b"/>
渚蒲水荇交沄沄浪花滚雪腥風聞變生頭角在俄頃<lb/>
鰕羣鱔隊空紛紜濠上老人不可作與魚相忘識魚樂<lb/>
劉郎此趣堪敵之坐使龍門在髙閣君家子姓能讀書<lb/>
釣鰲有日光門閭手分銅符佩金紫定應不愧劉郎魚<lb/>
　　　夀仁里宗人景華時㑹統宗譜<lb/>
譜刻初成不世珍夀筵遥動滿堂春相門根柢瞻喬木<lb/>
仁里光隂祝大椿晩福漸看周甲子仙方何用守庚申<lb/>
持觴伐鼔從今始莫愧康衢古逸民<lb/>
<pb n="KR4e0125_WYG_071-14a"/>
　　　滿江紅<hi>南山道中晚秋</hi>
九月南山猶未覺園林秋意無逺近丹楓黄葉翻成佳<lb/>
麗風外磬聲知有寺雲中犬吠疑無地見孤峯淡淡掃<lb/>
蛾眉當空際　脩竹裏柴門閉古木下漁舟繫更牛背<lb/>
兩兩兒童相戯素練揺江明一鷺黄雲漫隴飛雙雉喜<lb/>
農家細麥早纎纎青如罽<lb/>
　　　輓洪太守夫人<lb/>
聞訃驚相怛名門失女宗子成新進士家出舊司農絃<lb/>
<pb n="KR4e0125_WYG_071-14b"/>
斷傷琴意塵生暗鏡容不堪埋玉處風木正鳴冬<lb/>
夢兆曽炊臼形傷見藁砧菊松思共老霜雪遽先侵不<lb/>
待宜人誥無慚列女箴生芻嘆莫奠寒日動哀吟<lb/>
　　　木蘭花幔<hi>贈通守婁公致政還鄉有序</hi>
　　通守南海婁公以練達之才醇實之學佐徽郡六<lb/>
　　年年方六十乃不謀之家庭不告之寮寀以致政<lb/>
　　請於行臺命下人不及知由是寓公士夫與其部<lb/>
　　民莫不悵然有攀轅卧轍之情無所施矣太守太<lb/>
<pb n="KR4e0125_WYG_071-15a"/>
　　原王公推府嘉禾陳公樂與共政而不忍於别授<lb/>
　　簡於予予徽人既髙公恬退之節而又以不得終<lb/>
　　預循良之澤為歉也乃填一闋用備驪駒之奏駕<lb/>
　　言遄邁情見乎辭<lb/>
喜年方耳順何遽爾賦歸田想十載紅塵題輿佐岳連<lb/>
宵清夢先到林泉抽身急流而退任攀轅無計可留延<lb/>
萬里蓬瀛身近一州父老情牽　故園松菊正依然晚<lb/>
景樂無邊看滿載圖書芸霏别舸傾城冠盖雲擁離筵<lb/>
<pb n="KR4e0125_WYG_071-15b"/>
酌盃起為公夀問㡬人舒巻似公賢海上耆英㑹啓日<lb/>
邊循吏名傳<lb/>
　　　筠忩静讀詩為山斗族孫天相作<lb/>
　　山斗族孫有天相者質美而好學嘗題其蔵修之<lb/>
　　所曰筠忩静讀予嘉其有志於學也賦一律勉之<lb/>
少年勤學慕三餘玉立亭亭衆不如擊節常歌君子操<lb/>
閉門時誦太𤣥書光囬夜榻親螢火香滿晨忩辟蠧魚<lb/>
萬巻可開湏努力河南家世本宗儒<lb/>
<pb n="KR4e0125_WYG_071-16a"/>
　　　陪歐陽令君奠故宋尚書金忠肅公墓并立石<lb/>
　　　　表<lb/>
桂漿三奠隴雲寒共識賢侯此意難泉下屢更新嵗月<lb/>
人間誰問古衣冠青山再下樵蘇禁白石重将姓字刋<lb/>
擬有頌聲傳故事無邊光彩動林巒<lb/>
　　　寄題婺源沙陽宗家二書院<lb/>
　　予㑹譜於南山婺源沙陽宗人有用泰者自言其<lb/>
　　九世祖堯彩府君常創梓源青山兩書院以教其<lb/>
<pb n="KR4e0125_WYG_071-16b"/>
　　族其後兩子聫中貢補事載家乘今書院廢已久<lb/>
　　用泰盖有復興之志其歸也并求予言因作古詩<lb/>
　　一章畀之<lb/>
泠泠梓水源鬱鬱青山趾中有兩書堂如鵠東西峙為<lb/>
問作者誰吾宗有先子當其全盛時紛紛集多士弦誦<lb/>
出林樾燈火照墟里固将希聖賢豈獨事青紫兩雛得<lb/>
聫升家譽亦騰起自從兵革來家業已中燬人民嗟久<lb/>
非山川幸良是雲礽今復興白日盛桑梓昻昻用泰君<lb/>
<pb n="KR4e0125_WYG_071-17a"/>
志可延世美朅来南山中相從訂家史𣲖分沙陽房源<lb/>
共篁墩祀乃知文慶深流澤耿未已堂構非侈觀詩書<lb/>
乃末技紹述或有託爾祖為不死勉㫋君後人蔵修自<lb/>
兹始野錢窮一巵山行費雙履<lb/>
　　　婺源環溪程氏一樂堂<lb/>
堂上何人専一樂華扁濃書照林壑再世彌甥得考亭<lb/>
千年譜系通伊洛家學淵源有自來固應子弟非凡材<lb/>
三時不違甘㫖入連枝有合荆花開此意寕知軒冕重<lb/>
<pb n="KR4e0125_WYG_071-17b"/>
家政成時亦堪頌静閲遺編師古人前有君陳後張仲<lb/>
五嶺巍巍髙入天婺水汨汨東成川故家想像三歎息<lb/>
因風為賦名堂篇<lb/>
　　　題吴愷舉人春草<lb/>
習習風初度萋萋緑正匀誰将方寸地散作十分春<lb/>
　　　題文富姪萱花<lb/>
一色春難老雙親未白頭髙堂相對處日日可忘憂<lb/>
　　　新墟吴亞卿先生哀輓二首<lb/>
<pb n="KR4e0125_WYG_071-18a"/>
早辭鍾鼎樂丘園盛福完名衆所尊星象忽驚前夕變<lb/>
耆英今復㡬人存廟堂擬下哀榮詔林壑空留杖履痕<lb/>
縂道慶源流不盡一經傳子又傳孫<lb/>
不覩光儀嵗月侵上堂瞻拜此情深坐中屢說通家義<lb/>
老去猶多體國心朝野勲名終烜赫山川靈氣忽銷沉<lb/>
無由執紼東風裏西望新墟思不禁<lb/>
　　　題萬山深處樓<lb/>
　　宗人文善家住山斗有樓曰萬山深處嘗丐予詩<lb/>
<pb n="KR4e0125_WYG_071-18b"/>
　　予觀余忠宣公故有此作不知其與某氏也追和<lb/>
　　一律誠不自量然借重之意則有在耳<lb/>
疊嶂層巒東復西水源窮處結岩棲捲簾斗柄光臨座<lb/>
記路桃花挿滿堤境逼衡陽無鴈過峯多巫峡有猿啼<lb/>
裹糧何日尋幽去却倚危䦨續舊題<lb/>
　　　夀南山長老性空頌并序<lb/>
　　南山寺者先尚書少保襄毅公之墳菴也長老性<lb/>
　　空行年六十性質樸而喜勤苦家生子恵净禮之<lb/>
<pb n="KR4e0125_WYG_071-19a"/>
　　為師兹嵗之冬十月二日實性空始生之辰恵净<lb/>
　　作夀星圖以夀之而請予一言予觀夀星在天為<lb/>
　　長庚在地為後彫難老之木在鳥獸為鶴為龜為<lb/>
　　鹿為猿在老氏為僊在釋氏為無量夀佛恵净之<lb/>
　　愛其師可謂篤矣予因為下一轉語識者見之幸<lb/>
　　無以予為儒名而墨行者哉<lb/>
我聞西方極樂囿獲登彼岸真非偶三千大千諸佛子<lb/>
中有一人無量夀佛言我教本寂滅有不是無無是有<lb/>
<pb n="KR4e0125_WYG_071-19b"/>
汝夀無量何以故一㸃光明終不朽光明一㸃有明暗<lb/>
白牛便向恒河走無量夀者合掌言我今不净亦不垢<lb/>
跏趺坐閲人間世不用寒山竹笤箒南山長老有性空<lb/>
五藴一生能自守南山有石解㸃頭試與對之相夘酉<lb/>
針頭之性空不空大笑一聲獅子吼我觀性空老不衰<lb/>
本來面目無妍醜朝暮一盂脱粟飯五味筵中不挂口<lb/>
春冬一領百衲衣五色塲中無掣肘性空爾能不空性<lb/>
六十年光不為久無量夀者誦一聲甲了還丁子還丑<lb/>
<pb n="KR4e0125_WYG_071-20a"/>
燈燈相續不空過永作南山住山叟我今已作逃襌客<lb/>
問爾啞禅能答否無無無量亦無夀白蓮社中桑落酒<lb/>
無量夀佛何有哉勸爾波羅飲三斗<lb/>
　　　大雪至南山菴<lb/>
今年大雪勝北州一夜五尺方始休擔夫踏路没雙脛<lb/>
老衲開門餘一頭眼<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>迷茫失山色耳邊清冽聞溪流<lb/>
青青惟有澗傍檜勁氣猶堪囬萬牛<lb/>
　　　冬至縣中行慶賀禮<lb/>
<pb n="KR4e0125_WYG_071-20b"/>
聖誕才過至日來禮成遥賀兩叨陪鑾輿恍接清光近<lb/>
譙鼓頻催曙色開萬夀喜從天上祝一陽初自地中囬<lb/>
雲占鄉國應多瑞擬上城東百尺臺<lb/>
　　　元日<lb/>
松檟情深懶問途又從鄉國飲屠蘇時名浪比來儀鳳<lb/>
薄孝思同返哺烏四十頭顱驚隔嵗五千文字愧今吾<lb/>
承平一飯皆君賜遥望星杓禮帝都<lb/>
　　　人日喜晴<lb/>
<pb n="KR4e0125_WYG_071-21a"/>
六日雨兼雪今晨忽放晴風吹群沴散日射四山明喜<lb/>
卜民生遂恭惟世道亨正尋詩紀勝簷鵲送新聲<lb/>
　　　㸃綘唇<hi>元夕大雨</hi>
滿意鰲山一天星月交相射春霖無藉誤却千金夜<lb/>
院落沉沉坐看燈花謝情難寫佳期再也湏問天公借<lb/>
　　　新嵗大雪用元日韻<lb/>
㡬處青山失舊途一宵寒氣薄流蘇離羣色亂沙頭鷺<lb/>
争食飢喧屋上烏隴麥㢘纎如妬客庭梅清瘦欲慚吾<lb/>
<pb n="KR4e0125_WYG_071-21b"/>
近臣喜遇正元瑞擬頌豐年逹上都<lb/>
　　　謝鄉飲分席<lb/>
喜雨傳鄉飲心知勝昔年笙鏞疑隔座爼豆幸分筵禮<lb/>
覺周文備仁思舜化延荷恩慚未報何日賦歸田<lb/>
　　　小詩六絶寄黟縣汪令君<lb/>
縣組遥持入萬山棠隂俄覺頌聲間直應小試牛刀手<lb/>
鵷鷺終歸玉笋班　　右一奉贈<lb/>
售文寕足買山錢多幸隣封受許田何日解簮歸栗里<lb/>
<pb n="KR4e0125_WYG_071-22a"/>
相随遺老頌豐年　　右二謝青目寄荘<lb/>
分恵霜罌手自開便驚春色逼人來箋題重有麻姑字<lb/>
添作髙堂獻夀杯　　右三謝恵麻姑酒<lb/>
蕭蕭門巷駐官軺幾日春泥雪半消壺馬酒籌勞欵坐<lb/>
欲将風致寫生綃　　右四謝過訪<lb/>
華扁煩君逺寄将溪藤猶帶墨花香行人拭目知多少<lb/>
蓬蓽從今倍有光　　右五謝恵及第坊三大字<lb/>
秋水遥添一丈強朝天相趂理行装春霖如此難為别<lb/>
<pb n="KR4e0125_WYG_071-22b"/>
咫尺黟川萬里長　　右六阻雨不得詣謝<lb/>
　　　成化十九年二月一日浦口與王文明太守諸<lb/>
　　　　公别<lb/>
冠盖追随出練江山花盈路酒盈缸早歸肯負王孫草<lb/>
遲去終懐父母邦蹔補一畨鰲禁直愁聴三疊渭城腔<lb/>
寸心亦與諸賢共廊廟江湖兩未降<lb/>
　　　贈淳安丁尹錬<hi>丁嘗主教白鹿洞</hi>
白鹿重開講院基多君曽此服遺規學分朱陸心能辨<lb/>
<pb n="KR4e0125_WYG_071-23a"/>
跡比龔黄事可知客路盃長留坐久隣封情厚發船遲<lb/>
青溪坊下人行處他日來看徳政碑<lb/>
　　　舟次富陽登陸有感<lb/>
帆檣蹔泊暮江邊輿馬重過舊縣前十口提携皆骨肉<lb/>
一春盤折㡬山川潮生潮落無終古人去人來似隔年<lb/>
道左韶光能慰客菜花桃萼兩依然<lb/>
　<lb/>
　<lb/>
<pb n="KR4e0125_WYG_071-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻七十一<lb/>
</p>
<p>
</p>
  </div>
</body>
</text>
</TEI>
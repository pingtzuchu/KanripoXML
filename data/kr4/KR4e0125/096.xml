<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0125_WYG_096-1a"/>
書篁墩文集後<lb/>
歆蚤嘗學于家惟科目技蓺是攻及入大學私竊有志<lb/>
于聖賢之道父師亦視為可教乃授之以六經于是既<lb/>
竭才焉數年未有得蓋戴天而不知天之髙履地而不<lb/>
知地之厚徒日仰嘆而已父師因進之曰六經斯道具<lb/>
在四子寔發明之其微辭奥㫖探之益深窮之益䆳固<lb/>
非學者一蹴能到也夫行逺自邇登髙自卑學之序也<lb/>
汝盍思焉若徒馳騖于髙逺而忽卑近則志荒學廢矣<lb/>
<pb n="KR4e0125_WYG_096-1b"/>
何有于道哉况今之所謂學者類不過精通乎文辭耳<lb/>
通乎文未便至道焉于學也亦庶幾矣歆曰文所以載<lb/>
道然古今作者多矣奚其師則又曰唐之韓栁宋之歐<lb/>
蘇其文甚練而于道亦該博當時學者皆宗之第究心<lb/>
焉于是又淹歲月習見四公之文雖有純駁之不同要<lb/>
皆一代之文豪可以行于世者而于道之該與不該歆<lb/>
不知也既而得吾鄉瓊臺丘公所進大學衍義補其考<lb/>
據精詳論議宏博且為文温潤典雅不怪不華比之韓<lb/>
<pb n="KR4e0125_WYG_096-2a"/>
栁歐蘇雖各自成一家之言似多弗畔于道可以謂之<lb/>
文者以今視昔以後視今古今人豈相逺哉且念自入<lb/>
國朝百餘年來文運熈洽作者寜復無如韓栁歐蘇者<lb/>
乎迨𢎞治壬子計偕上春官幸為今少師西涯李公所<lb/>
收錄時丘公在舘閣據禮當見因請求當時之文人丘<lb/>
公歴數自宋景濓諸公而下至于其同時又極多推讓<lb/>
而篁墩程先生亦在所愛重焉且曰篁墩晚年進學其<lb/>
為文才富氣銳可嘉也于時竊識之未幾謬拜南臺自<lb/>
<pb n="KR4e0125_WYG_096-2b"/>
是匆匆職業不閒他務已乃聞篁墩賫志以殞矣惜哉<lb/>
𢎞治已未承乏清理西江戎籍至壬戌竣事還臺即領<lb/>
守徽之命篁墩徽之休寜人也思之不可得復見矣因<lb/>
訪求其遺文于其孤錦衣千兵君壎與其從子門人廪<lb/>
貟曾遂以全集求刻因得檢閲竊見其以才驅氣以氣<lb/>
駕文豪放奔逸俱有餘地匪直如丘公所云富銳而已<lb/>
也雖于道亦未知其如何要亦韓栁歐蘇之儔與丘公<lb/>
大學衍義補俱世不可無者也歆也慕之久既恨其得<lb/>
<pb n="KR4e0125_WYG_096-3a"/>
之晩敢不公其傳于天下以彰國朝文人之盛耶慨然<lb/>
許刻而未就板其門人有撮其一二刻之名曰篁墩文<lb/>
粹時論皆不厭以為篁墩之文不可揀選也正德丙寅<lb/>
歆以考績上京師謁見少師公首以此為問歆具白其<lb/>
意因與錦衣君以全集請序公曰篁墩之文誠不可以<lb/>
不全刻刻之非吾序之不可也歆奉候月餘公之序未<lb/>
脫稿然公事既畢理不可以久留而休寜尹張君九逵<lb/>
隨亦考績至乃令候之而張即擢入諫垣未及領至今<lb/>
<pb n="KR4e0125_WYG_096-3b"/>
尹王君鍇來代之公始發與錦衣君領到乃正德丁卯<lb/>
三月也即命鍇督任其責鍇名進士老成有識素知雅<lb/>
重是文者乃銳意為之篁墩之門人鄉進士王君寵汪<lb/>
君𤣥錫與曾尤校對宻審刻完錦衣君固請吾序其後<lb/>
噫篁墩先生之文吾師少師公序之詳其履歴顯晦終<lb/>
始大抵皆備如栁栁州之文得韓昌黎序之其文益足<lb/>
以顯行于世無疑矣歆何人敢當其後哉然義有不容<lb/>
辭者謹系數語于末簡庶見景慕之有由與夫全刻之<lb/>
<pb n="KR4e0125_WYG_096-4a"/>
嵗月云若必求其歸于道惟六經四子在尚復何言正<lb/>
徳丁夘秋八月之吉賜進士第中憲大夫直𨽻徽州府<lb/>
知府前監察御史廣東博羅何歆書<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_096-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集後序<lb/>
</p>
<p>
</p>
  </div>
</body>
</text>
</TEI>
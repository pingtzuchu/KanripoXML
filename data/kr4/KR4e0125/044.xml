<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻四十四</head>
    <p>
<pb n="KR4e0125_WYG_044-1a"/>
欽定四庫全書<lb/>
　篁墩文集巻四十四　　　明　程敏政　撰<lb/>
　　誌　碣<lb/>
　　　太保兼太子太傅掌左軍都督府事定西侯追<lb/>
　　　　封凉國公諡敏毅蔣公墓誌銘<lb/>
成化丙午夏六月太子太保掌左軍都督府事定西侯<lb/>
蔣公以疾在告上聞之屢遣中貴人存問賜生餼酒米<lb/>
御醫六人分畨診療未瘳有詔加恩文武大臣即卧内<lb/>
<pb n="KR4e0125_WYG_044-1b"/>
進公太保兼太子太傅越明年六月疾益甚入疏請罷<lb/>
所典兵詔不允七月十四日以卒聞上嗟悼輟視朝遣<lb/>
中貴人賻寳楮二萬緡追封凉國公諡敏毅命有司治<lb/>
棺椁營葬域詔初䘮及禫皆諭祭為祭凡十有五皇太<lb/>
子諸王亦各遣祭於是公子驥等將奉公以是嵗九月<lb/>
六日葬都城西泥井里先塋以訓導仇潼之狀請走序<lb/>
而銘之序曰公諱琬字重器故奉天翊衛推誠宣力武<lb/>
臣特進榮禄大夫柱國定西侯追封涇國公諡武勇之<lb/>
<pb n="KR4e0125_WYG_044-2a"/>
孫也其先世具見武勇公神道之碑公之考諱義以疾<lb/>
不任仕故公年十六嗣爵定西侯值正統己巳之變表<lb/>
謝凡五日即受命掌左軍都督府事公雖年少而悉心<lb/>
戎務譽望日興英廟復辟命總府軍前衛官兵之𨽻大<lb/>
營者出金裝佩刀及倭刀以賜天順壬午冬命典直宿<lb/>
將軍侍衛凡再賜金鎧寳刀久之英廟察公忠勤將柄<lb/>
用之不果今上嗣位初立十二營命公統其一而甘肅<lb/>
以闕守將聞用廷議詔公佩平𦍑將軍印總其兵公至<lb/>
<pb n="KR4e0125_WYG_044-2b"/>
鎮堅堡壁嚴斥堠修明武勇公之遺法畨戎畏服無敢<lb/>
扇以變者乃陳和糴積邊儲佐戰守西人賴之壬辰春<lb/>
以河外無事詔進公副守南京兼總操江公上六事曰<lb/>
足舟師利器械詰姦慝備戰船嚴禁令恤病軍凡千餘<lb/>
言大略謂南京國家根本長江為南京藩籬控制之道<lb/>
宜重諸鎮甲午召還仍掌左府兼督十二營時灾異屢<lb/>
見公復上六事曰預防敵釁曰保障京師曰避任禳灾<lb/>
曰暫息操軍曰屯田富國曰修飭戎器且乞避位詔不<lb/>
<pb n="KR4e0125_WYG_044-3a"/>
許而令有司議行其所建白者是嵗冬尊諡恭仁康定<lb/>
景皇帝遣公告太社太稷丙申命兼總神機營戊戌進<lb/>
太子太保分賜通鑑綱目及貞觀政要兩書盖上有望<lb/>
於臣隣者甚至己亥春以遼東守臣匿不以賊聞命公<lb/>
與太監汪直刑部尚書林聰往勘之并處置邊方事宜<lb/>
還奏稱旨是嵗大閲以圖册進御及修築將臺成寵眷<lb/>
日隆聖製宸奎良弓寳劍蒼頭名馬蟒衣玉帶白金彩<lb/>
幣上尊珍味之賜不可殚紀禱民瘼於山川及為皇太<lb/>
<pb n="KR4e0125_WYG_044-3b"/>
后祝釐于宫觀公必在行畨使來朝及廷䇿進士多命<lb/>
公主宴六軍以為榮甲辰秋敵大入邊邊將失利詔公<lb/>
佩北平將軍印總京營兵往禦之仍節制宣府大同山<lb/>
西諸路及分寧夏延綏兵以從上親臨遣賜金幣宴餞<lb/>
甚厚公至大同自野口門出考按形勢為授方任能之<lb/>
宜且四遣諜覘敵敵徙帳北走而右衛忽馳報有入自<lb/>
黒石崖者公曰必敵諜也檄諸路嚴警遣兵援威逺平<lb/>
虜偏頭闗已而還報果敵之哨騎援兵遮斬十餘并獲<lb/>
<pb n="KR4e0125_WYG_044-4a"/>
其戰馬以聞公復出臨大邊耀兵而還上言虜益逺邊<lb/>
輸益困請班師許之陛見賜勞有加乙巳詔修靈濟宫<lb/>
命公監護未成而得疾遂至不起疾革無一語及家事<lb/>
第曰聖恩未報貽慼老母琬罪也得年五十有五配楊<lb/>
氏謹身殿大學士贈太師建安文敏公之女封夫人早<lb/>
卒繼王氏封夫人子男二長驥勲衛次騤側室姚氏韓<lb/>
氏出也女四皆楊出其壻靖逺伯王添錦衣衛指揮子<lb/>
馮鐸崇信伯費淮龍驤衛指揮使魏震孫女一尚幼公<lb/>
<pb n="KR4e0125_WYG_044-4b"/>
性聰敏喜問學早從雲間金銳先生游博覽强記遇有<lb/>
所疑輙用朱註細書動百餘巻尤篤於孝友公之考推<lb/>
封定西侯居患癰百藥弗效公吮之而愈事太夫人王<lb/>
氏執子道甚謹先意承順務得其懽二弟琰瑜皆不禄<lb/>
育其孤子女與驥等先世雖居揚之江都逺祖實自徽<lb/>
歙公言於朝力還其先墓田所在仲父雄從武勇公南<lb/>
征死於戰以功得世指揮使而兵部不審罷其嗣子公<lb/>
極論之復其官負才知而沉雄必有以自見在甘肅有<lb/>
<pb n="KR4e0125_WYG_044-5a"/>
巡按御史橫公劾之上遣官訊實謫戍邊或疑其過者<lb/>
公曰臺官固人耳非盡桓典也賢者下之而不肖者斥<lb/>
之乃為朝廷計豈私已哉識者是其言在宣府邊將欲<lb/>
徙鵰鶚堡於滴水崖公以為獨石八堡聲勢聮絡若徙<lb/>
之相去益逺卒難救援且板築勞人非便議遂寝總京<lb/>
營十三年無過舉而軍士亦相與安之襟度夷曠自號<lb/>
筠清公暇即臨帖賦詩以自適賔客過從觴酌竟日盡<lb/>
歡乃已而公之詩宗盛唐書法魏晉可與文人韻士相<lb/>
<pb n="KR4e0125_WYG_044-5b"/>
長雄所著筠清軒集十卷奏議二卷雜文一卷竊嘗觀<lb/>
之列聖念疆埸之臣所以恩煦而玉成其子孫盖無所<lb/>
不盡然能體徳意而嗣其祖烈崛然有聲一時庶幾古<lb/>
儒將之風若公者豈多見哉惜其典六師位三公上之<lb/>
倚注方切而公遽捐館味屬纊之言則其心之所以許<lb/>
國者殆未艾也悲夫走家徽郡於公為同鄉先尚書少<lb/>
保㐮毅公嘗與公同守南京相好而不比號通家且友<lb/>
善而宜銘者盖莫如走也銘曰<lb/>
<pb n="KR4e0125_WYG_044-6a"/>
桓桓涇公國之虎臣巍巍盟府載其大勲有美凉公實<lb/>
顯孫子孔武且文如鵠之峙初奉英考忠勤自將帝曰<lb/>
懿哉侍衛之良嗣聖臨朝篤彼世烈曰遂事予庶時之<lb/>
傑出秉將鉞入參廟謨所覬尊安恊帝之圖懋賞崇階<lb/>
益赫以烜報稱之思與日俱逺一朝哀訃上悼宸衷爰<lb/>
錫嘉名胙之上公尚方來陳兼賻與奠司空往營不逺<lb/>
京甸平原膴膴有寢有堂劍履攸藏濟美之光最行勒<lb/>
銘置此𤣥室何千百年維卜之吉<lb/>
<pb n="KR4e0125_WYG_044-6b"/>
　　　承徳郎户部山西清吏司主事吕君墓誌銘<lb/>
君諱讚字廷揚姓吕氏居饒之餘干至君曾大父糓寳<lb/>
當元末避地安慶之太湖城東贅同安李氏遂為太湖<lb/>
人君大父衡永樂中監察御史受知太宗嘗奉詔之陜<lb/>
西體察機務被優寵號能憲臣太妣彭氏生四子君之<lb/>
父梁最長有髙致以君貴贈承徳郎户部主事妣鄭氏<lb/>
贈安人安人生七子君行四性淳謹若不競而中實頴<lb/>
悟思力學亢宗以儒學生屢上應天府秋試弗利景泰<lb/>
<pb n="KR4e0125_WYG_044-7a"/>
丙子以太學生上順天府秋試乃㨗而君數竒上禮部<lb/>
又屢弗利居學京師凡十年至成化丙戌始第進士尋<lb/>
丁外艱己丑出知建昌之新城君偃蹇塲屋最久而學<lb/>
益𢎞行益篤盖抵縣未期月庶事一新百廢具舉士論<lb/>
翕然稱之民亦相與樂其治無梗之者建昌同知蕭允<lb/>
恭獨以私憾誣構君於法而君亦毅然不屈遣弟誧入<lb/>
愬於朝事下巡按御史久之乃得白還君新城君益悉<lb/>
心政教新學宫以興士類行吕氏鄉約以厚民俗治益<lb/>
<pb n="KR4e0125_WYG_044-7b"/>
有成太史張君元禎羅君倫皆慎許可獨於君手書贈<lb/>
詠稱道不置口己亥詔徴諸進士為郡縣有聲者君在<lb/>
選中吏民攀留不獲以新城賢令自陳君員韜之後惟<lb/>
君一人相與立石陳之遺愛亭庚子授户部山西司主<lb/>
事監收太倉京儲者再收御廐芻峙者一皆以公勤聞<lb/>
嘗領居庸邊儲一年兵民胥説守臣上章請更留一年<lb/>
有建議自天津水運至大同宣府以濟邊餉紓民力者<lb/>
委君相度君泝流而上行數百里考按地志延訪土著<lb/>
<pb n="KR4e0125_WYG_044-8a"/>
知其地或游沙不可濬而水勢相懸或至二百丈又多<lb/>
天險非人力可施還奏不便詔罷其役盖由君一言而<lb/>
省工費不下數十萬惜其官甫六載將有遷陟之命以<lb/>
漸底於功名逺大之期而疾作不可為矣丙午十一月<lb/>
十一日也享年六十有五配章氏封安人子男三長曰<lb/>
豸克家不仕次曰龍太學生次曰彪早卒女一適儒學<lb/>
生劉鋼孫男二長曰元次曰亨孫女四俱在室龍將奉<lb/>
君柩還葬先壠以銘為屬予與君同年進士每重其簡<lb/>
<pb n="KR4e0125_WYG_044-8b"/>
靖敦樸可勵世之騁才舞智者而又數聞其厚鄉井睦<lb/>
宗姻惠教子姓如一因以知君之修其身施其家為守<lb/>
官釐務之地者殆不為無本也而今已矣久要之義為<lb/>
之戚然幸龍與元方勤其業以俟用求大君之烈於異<lb/>
時則天之所以報善人者其在斯乎銘曰<lb/>
或亨其前而君緩於逢辰或豐其後而君蚤於沒身簉<lb/>
屬而才作吏而循雖所施之未盡亦功立而名振有寧<lb/>
一邱故山之垠竚彼遺芳在其後人<lb/>
<pb n="KR4e0125_WYG_044-9a"/>
　　　朝列大夫湖廣布政司右㕘議段公宜人楊氏<lb/>
　　　　合塟墓誌銘<lb/>
公諱慎字思之姓段氏段氏世居山東禹城譜毁於兵<lb/>
燹自公大父而上多隠不出以積善名其鄉至父公凖<lb/>
始出為河間府通判有惠政及民以宣徳庚戌卒於官<lb/>
諸子將歸其䘮民擁柩道哭至不得行知府姜濤遂相<lb/>
與留葬屬邑交河李村之原買田築室居焉當是時公<lb/>
尚幼正統初稍長入補縣之儒學生毅然以亢宗為志<lb/>
<pb n="KR4e0125_WYG_044-9b"/>
用尚書領甲子京闈鄉薦凡三舉進士弗偶居太學學<lb/>
益䆳以景泰壬申出歴事于兵部少保于公見而器之<lb/>
以語吏部尚書王忠肅公銓授兵部司務時于公督練<lb/>
京營諸軍或有政輙遣公往申飭之公坐閲武塲肅部<lb/>
伍嚴號令一如于公于公以為能將薦其才可大用不<lb/>
果天順改元升武庫員外郎戊寅敵入邊特勑公之陜<lb/>
西會守將保定侯梁珤募軍士治器械事竣而民不擾<lb/>
還未幾銜命復往守將以下亦許受成迄敵退乃已用<lb/>
<pb n="KR4e0125_WYG_044-10a"/>
年勞賜誥命贈通判公奉直大夫兵部武庫員外郎封<lb/>
母常氏太宜人久之有太宜人之䘮服除改工部屯田<lb/>
遂進郎中於庶務益精練而持之以不懈成化己丑公<lb/>
薦法行用尚書固安王公言升湖廣布政司右參議奉<lb/>
勑専撫荆襄流民往時荆襄變興率長吏貪殘激之底<lb/>
於用兵民苦益甚公至則黜汰有司之不職者按行民<lb/>
所次舍綏輯之若家人父子由是境内帖然盜訟鮮少<lb/>
朝廷嘉之特賜綵幣二以旌其勞盖方與民相安無事<lb/>
<pb n="KR4e0125_WYG_044-10b"/>
而公不幸疾作以壬辰七月十二日卒卒之日嚢無儲<lb/>
蓄䘮不能舉得巡撫都御史繁昌呉公而下賻之乃克<lb/>
歸葬焉公為人淳厚縝宻所居官理而不要譽有老成<lb/>
前輩之風事母極孝與諸兄友于無間言鄉人至今有<lb/>
弗率者必舉段氏以相勉配楊氏封宜人其父亦仕至<lb/>
通判與公父交相得故歸之公宜人性賢淑雖生貴家<lb/>
而樂儉素佐公宦學於中外二十年上奉姑中處娣姒<lb/>
下御僮僕咸得其宜公殁益以家自任事無鉅細猶身<lb/>
<pb n="KR4e0125_WYG_044-11a"/>
綜之一子女不豢愛親督之學而朂其言行甚力皆底<lb/>
有成卒於甲辰九月五日公得年五十有七宜人則七<lb/>
十有一子男一人曰文徳庚子京闈貢士女一人曰淑<lb/>
貞適南京太僕少卿唐章文徳將以是嵗十一月十九<lb/>
日合葬公夫婦於先塋前期託其内之弟中書舍人周<lb/>
君文通以銘見屬噫先尚書襄毅公與公同學友善故<lb/>
嘗升堂拜公獲敦世好而今不可復得矣重惟公家再<lb/>
世為循良清白之吏而爵未隆夀未長意天所以錫報<lb/>
<pb n="KR4e0125_WYG_044-11b"/>
之者將在其後人而未可量乎廼序而銘之銘曰<lb/>
猗歟段公循吏之子戢兵恵民亦委其祉年未耆艾秩<lb/>
才亞參世美攸濟而澤未覃有淑一人邈焉良匹聮徳<lb/>
于官令終于室交河之涘雙璧永蔵考行刻銘維後之<lb/>
昌<lb/>
　　　贈懐逺將軍同知武成後衛指揮使司事李府<lb/>
　　　　君太淑人邢氏合𦵏墓誌銘<lb/>
僉左軍都督府事李公自榆闗具其父懐逺府君行實<lb/>
<pb n="KR4e0125_WYG_044-12a"/>
使其從子百户忠奉以請予書其墓上之石初李公在<lb/>
五軍名有智略為先尚書襄毅公所器重從下川貴夷<lb/>
又從克敵于延安遂以參將分鎮燕河營久之受詔總<lb/>
薊州永平山海諸路兵捍國東陲為時重臣而獨念其<lb/>
親不忘如此嗚呼若李府君可謂有子矣按李氏世居<lb/>
濟南之鄒平先世譜牒燬于兵燹莫知所從起有諱士<lb/>
成者當髙廟時以耆宿徴入覲賜之冠鞶俾歸為農師<lb/>
娶柴氏生子諱祥洪武末能募衆以應靖難之師文皇<lb/>
<pb n="KR4e0125_WYG_044-12b"/>
嘉之授武功中衛百户又屢用戰功進武畧將軍副千<lb/>
户以卒贈同知武成後衛指揮使司事娶劉氏有賢行<lb/>
贈淑人生五子懐逺府君行居四諱海字仲容器宇魁<lb/>
岸見者知為將家子能讀書了其大義而所行多不失<lb/>
矩度三兄一早亡二相繼受蔭卒無子府君悉力奉襄<lb/>
事事孀嫂無違禮洪熈改元始嗣有父兄之職宣徳初<lb/>
易武成後衛時武臣子多食禄不視事又争事燕樂府<lb/>
君前後厯兩署皆用薦治戎務翕然有能譽出同列之<lb/>
<pb n="KR4e0125_WYG_044-13a"/>
右且務簡静不樂遊衍少年輩雖咻之不顧以宣徳三<lb/>
年正月二十五日卒得年三十有七葬某處某山之原<lb/>
贈懐逺將軍同知武成後衛指揮使司事配太淑人邢<lb/>
氏同邑處士子榮女母吕氏淑人幼莊静善女紅父母<lb/>
鍾愛之擇所歸得府君而嫁既嫁以孝謹聞府君殁時<lb/>
都督公始四嵗又弱且多疾家復無紀綱之僕淑人遂<lb/>
徒步挈孤請世禄于官稍長又命就外傅恒抆淚語以<lb/>
先世之遺烈俾圖不墜嫠居凡四十四年茹澹服韋節<lb/>
<pb n="KR4e0125_WYG_044-13b"/>
益勵既受封太淑人都督公亦屢樹勲躋秩猶安於儉<lb/>
素如平昔識者韙之以成化五年正月十四日卒享年<lb/>
七十有二祔葬府君墓子男一人曰銘即都督公也孫<lb/>
男二人長清次源女一歸羽林前衛指揮使程瑄太淑<lb/>
人之捐館也公哀毁盡禮又上疏於朝乞扶櫬歸葬雖<lb/>
未果行而士夫知公之孝有足徵焉銘曰<lb/>
鄒平有李族未華農師始出振厥家白衣從徵帝汝嘉<lb/>
角鞓錫爾兼烏紗爾歸教爾鄉人耞驥子豈必皆渥洼<lb/>
<pb n="KR4e0125_WYG_044-14a"/>
文皇靖難孰敢譁胡寧身斃汙泥沙爰率義旅紛且拏<lb/>
道旁再拜腰鏌鋣摧堅馘醜不停撾千兵錫命恩屢加<lb/>
五子挺若蓬中麻三人絶世堪咄嗟桓桓懐逺色匪誇<lb/>
燁然千馬中之驊家庭矩度無舛差太平罷戰惟趍衙<lb/>
不事絃管聲嘔啞階蘭雖死有茁芽拖金紆紫懸髙牙<lb/>
追榮賜誥呈五花有美淑人笄六珈從夫不憚挽鹿車<lb/>
藁砧嵗忽居龍蛇遺孤在抱啼呀呀孀居白髮紛鬖髿<lb/>
子孫成立身無瑕冠之珠翟帔以霞猶喜儉素忘驕奢<lb/>
<pb n="KR4e0125_WYG_044-14b"/>
一夢不返天之涯遥遥旅櫬乗飛艖故丘東望雲水賖<lb/>
山川縈抱仍迴斜穹碑屹立對墓闍上刻天禄與辟邪<lb/>
我銘千載章幽遐<lb/>
　　　趙淑人李氏墓誌銘<lb/>
右懐逺將軍同知錦衣衛親軍指揮使司事太原趙公<lb/>
諱璟之配曰金陵李氏從公貴凡四受誥封至淑人後<lb/>
公卒一年以憂瘁致疾不起初予以親故居相邇嘗獲<lb/>
拜淑人於堂淑人貌豐而神腴言質而禮恭竊意其享<lb/>
<pb n="KR4e0125_WYG_044-15a"/>
遐福躋上夀遽以訃告即往哭之而公子以通政參議<lb/>
趙公昻之狀來乞銘予實與聞淑人之詳誼弗獲辭盖<lb/>
淑人在父母家能守姆教精女紅及笄而嫁時公尚家<lb/>
食淑人佐之儉以勤後公起舍人掌環衛歴侍三聖有<lb/>
武功又以才諝被簡任治詔獄幾二十年淑人處之不<lb/>
侈以倨且每進仁恕之説公兄弟聮官禁近嵗時奉祭<lb/>
祀或有所饋問既敬既和不隳其常親黨過從申以燕<lb/>
會或殺或隆不踰其節盖公得畢力於王事而弗以家<lb/>
<pb n="KR4e0125_WYG_044-15b"/>
累者淑人之力居多淑人舉子失明即聘張氏以自輔<lb/>
既有出則引之自育教之底於成受公之蔭焉嗚呼盡<lb/>
女事之職修娣姒之義均嫡庶之恩皆壼行之大而克<lb/>
舉之若淑人者法宜銘哉淑人諱善縁父處士興母王<lb/>
氏卒以成化甲辰正月二十二日春秋六十有六葬以<lb/>
其年二月十五日墓在都城東永安鄉合于公兆二子<lb/>
長文次良今錦衣衛指揮僉事三女長嫁禮部司務殷<lb/>
珌次許嫁凌桂而卒次在室銘曰<lb/>
<pb n="KR4e0125_WYG_044-16a"/>
金陵仙李實蕃其枝有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>一士或堪女師作配虎臣允<lb/>
顯于時式藉攸助陰霈其施既孝以恭亦儉而慈光膺<lb/>
帝命受恩匪私淑人嘉稱庶無媿詞赤縣之鄉檜柏參<lb/>
差白首同歸永安于斯𤣥堂翠珉乃刻銘詩閨壼之範<lb/>
子孫之思<lb/>
　　　承徳郎東城兵馬指揮閻君墓誌銘<lb/>
成化乙巳之夏東城兵馬指揮閻君以疾在告久之疾<lb/>
少差倚杖入後圃見家雞一雄挾少雌而噬其長雌者<lb/>
<pb n="KR4e0125_WYG_044-16b"/>
艴然曰是不類世之寵庶嬖而虐其嫡配者乎擊少雌<lb/>
斃之曰將啖若反席而瘖適君内之弟尚寳李卿過君<lb/>
入見而卒盖五月六日也李卿為手殮之如禮且報訃<lb/>
於所親識予急往哭之聞者亦相與悼惜曰閻君勇而<lb/>
才意當復有所建立於世乃止於斯邪其子价將奉䘮<lb/>
還葬先塋泣拜向予以銘為託悲夫君諱宇字大方世<lb/>
居南陽鄧州髙祖奉先元山西行中書省參知政事總<lb/>
師守山後死于節曾祖惟良祖通父貴以君故贈文林<lb/>
<pb n="KR4e0125_WYG_044-17a"/>
郎東城兵馬副指揮曾祖妣邊氏喬氏妣王氏贈孺人<lb/>
君生而鐵面長身性耻為齷齪淟涊之事入為州學生<lb/>
益負氣侃侃不屈而力學數竒上秋試輙不利天順庚<lb/>
辰入為太學生六館士與遊者率嚴憚之成化戊子遂<lb/>
入吏部銓廷授中兵馬副指揮以外艱去辛卯服闋改<lb/>
東城己亥秋東城人詣闕言兵馬正官缺員願得閻某<lb/>
吏部亦知君可獨任為請於上許之居三年矣勲戚貴<lb/>
倖之家櫛比於都城而兵馬職巡邏兼刑獄號最難理<lb/>
<pb n="KR4e0125_WYG_044-17b"/>
君更三任一以奉公守法為心東城惡少歛跡至相戒<lb/>
毋犯閻兵馬兩法司有難詰之訟必委君或兼委四城<lb/>
之事無虚月而君於事悉辦無愆期者累倡同列上章<lb/>
論刑法及兵馬不得其職朝廷多從之凡以事忤勲戚<lb/>
者再忤中貴人者一率下獄置對而君詞直氣壯人不<lb/>
能奪最後所忤者益危將獲罪不測而居之慨然無悔<lb/>
也噫此豈不有平世髙官厚爵之所不能者哉君事父<lb/>
兄盡禮治家尤嚴嫡庶斬斬輯家乗以示法子孫處親<lb/>
<pb n="KR4e0125_WYG_044-18a"/>
戚友朋禮意勤欵遇有過即規之甚則面斥至其人頸<lb/>
赤不恕然心口一致無機械之設人亦以是服之居官<lb/>
二十年不妄取予貨其居以發䘮治行具君得夀六十<lb/>
有四配李氏封孺人子男五長傑次儒俱早世其次价<lb/>
也庶出者二人尚幼女四適湛欽胡欽髙瑄周端皆士<lb/>
族孫女一予與君皆委禽李氏君之内出湖廣㕘議公<lb/>
予之内出太師文逹公為友壻同朝甚久且相得也而<lb/>
今遂不可作矣忍不銘諸銘曰<lb/>
<pb n="KR4e0125_WYG_044-18b"/>
有撓於法我則䋲之有偪於彊我則矜之毅此閻君莫<lb/>
或登之不亡者存孰其興之<lb/>
　　　孝義處士閔君墓誌銘<lb/>
休寧處士閔君既卒之十四年其子巖童始得吉兆於<lb/>
邑之董川原乃啟<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>而葬焉又三年乃以麻陽知縣范<lb/>
順之狀走書京師請為之銘予發書歎曰子於先體甚<lb/>
重若彼於先徳慎重可知是未可以諾銘使者固請乃<lb/>
不敢辭啟狀閲之則處士君誠有過人者初正統辛酉<lb/>
<pb n="KR4e0125_WYG_044-19a"/>
冬隣弗戒於火母孺人抱病不可起君於貲産一弗顧<lb/>
急呼妻舁母出中庭號泣露禱頃之風反火滅所燔隣<lb/>
屋七十餘家觀者嘖嘖驚異曰孝哉閔氏子為題其堂<lb/>
曰善存成化丙戌有詔以鹽莢易備荒之粟君實在行<lb/>
而粟非一旦可集受直走旁縣為君往貿者十餘人及<lb/>
期獨章姓者不至或傳其家有竒疾老嫗及長兄繼殞<lb/>
君往亷之聞哭聲入見二棺惻然曰甚哉子之不幸也<lb/>
請不責其償盖處士君前一事類蔡順後一事類范純<lb/>
<pb n="KR4e0125_WYG_044-19b"/>
仁惜其處下邑而名弗彰無以厲世之强悖者乃以孝<lb/>
義題其端而序之曰君諱兆勝字彦益又字萬億世居<lb/>
休寧安樂鄉相傳其先出費公之後有為歙教授者始<lb/>
家休寧有仕宋至湖南提刑諱福者下逮君七世矣君<lb/>
曾大考叔慶大考徳同考士善俱隐不仕妣呉孺人即<lb/>
君所露禱而脱於災者君年十八即䘮父能踵三兄以<lb/>
㐮事嵗逺時祭悲泣如初聞者感動奉母滫瀡之養備<lb/>
至尤思以養志説之搆萬川書舍為蔵修之所業漸有<lb/>
<pb n="KR4e0125_WYG_044-20a"/>
成一日語其妻曰局促一鄉非所以為孝我將出廣聞<lb/>
見以為母榮子善事吾母每間嵗一歸以所得者白母<lb/>
母益説夀八十餘乃終君性最端慤不茍隨而克己為<lb/>
善卒以起家鄉射禮行縣大夫嘗請與賓位而君樂錢<lb/>
唐山水之勝晚復往遊焉以嵗庚寅四月五日卒年六<lb/>
十有二娶王氏西山逸士綱之女與君聫徳子一人即<lb/>
巖童受父師之訓唯謹凡其父所交遊者文章字畫能<lb/>
珍藏之又繕書以視予予觀其中若徐武功張士謙學<lb/>
<pb n="KR4e0125_WYG_044-20b"/>
士及臨川聶大年武昌陳謙軰率一時名流然君所自<lb/>
立者則本其徳性為多因竊歎士出三代之後使得大<lb/>
賢君子為之歸而加以徳性之美則其所就又可量乎<lb/>
哉此處士閔君之所為可銘者也銘曰<lb/>
孰籲天而戢其焚兮惟孝之臻兮孰捐粟而拯其人兮<lb/>
惟義之循兮將厲俗之泯泯兮知錫類之振振兮董川<lb/>
之原刻貞珉兮閔父之名永弗湮兮<lb/>
　　　承事郎華君墓碣銘<lb/>
<pb n="KR4e0125_WYG_044-21a"/>
無錫多鉅姓而人率稱華氏盖出南齊孝子寳之後其<lb/>
子孫散處不一而居蟇塘者甚盛其食指千數而莫賢<lb/>
于存誠君存誠盖其所自名者諱蘭字楚芳其為人明<lb/>
悟端慤早從師讀書有志識而華夙以産<hi>闕</hi>　中故不<lb/>
及卒業去長區賦賦重役繁君出應有司入綜家政皆<lb/>
克辦至渉義者為之更力其始行于家事其父仝亮府<lb/>
君暨母邵儒人甚孝與其兄楚英君甚友待賔客處妻<lb/>
子御佃傭咸有規約而奉先一用朱氏禮又進而行於<lb/>
<pb n="KR4e0125_WYG_044-21b"/>
鄉鄉人事纎悉必就君謀君為之謀甚忠人雖老長亦<lb/>
折輩行與遊而賑窮周乏所以拯鄰䣣姻族者特君餘<lb/>
事其進而佐有司督賦之外助脩孔子廟貌及尊經閣<lb/>
以倡禮俗建石橋四于余塘諸處以濟病渉揮金捐廪<lb/>
雖多弗恤其又進而輸粟以充邉實則用恩例授承事<lb/>
郎比命下而君亦且老矣於是謝家事付其子築室後<lb/>
圃以自佚榜曰鳯洲風致悠然有物外之思又營夀藏<lb/>
于里之戴涇佳勝處時往飲處其中而君則年七十矣<lb/>
<pb n="KR4e0125_WYG_044-22a"/>
成化乙巳四月十八日以疾卒臨終不亂力起<lb/>
謂諸子曰修身慎行毋墜先業其達生歸全如<lb/>
此配朱氏有淑徳凡義事率佐夫為之子男五<lb/>
人長立早世次本次節次勤出後族弟芸次卜<lb/>
贅江隂徐氏女一人適夏文中孫男十三人長<lb/>
乾次豫次鼎次震次坤次艮次坎次需次巽次<lb/>
恒次天恩餘㓜孫女若干人多在室本將以丙<lb/>
午某月某日奉君𦵏戴涇以狀託其姻友翟貢<lb/>
<pb n="KR4e0125_WYG_044-22b"/>
士永齡請銘其墓上之石予聞君之□盖有吏<lb/>
部侍郎王公㒜之傳在宜無俟于銘獨念孝子<lb/>
之後豐碩盛大非他族比而君之先逺有端緒<lb/>
自孝子十八世孫榮仕汴宋其曽孫原泉復從<lb/>
南渡居無錫之隆亭原泉八傳至元徳清茶園<lb/>
提領璟之子燧則君髙祖也曽祖得昌始居縣<lb/>
之蟇塘祖修文及仝亮府君益培以深而君復<lb/>
能成於家顯于鄉通名于朝堂于是以見孝子<lb/>
<pb n="KR4e0125_WYG_044-23a"/>
之遺澤逺矣然則君之墓烏可以不銘銘曰<lb/>
有髙厥閎不繫浮榮孝開其先奉之兢兢有裕厥<lb/>
家不貴其節平直之行愧彼屑屑孰美華君錫山<lb/>
之珍既永其年亦貴其身孰勝戴涇山水明秀尚<lb/>
妥於斯以鍾厥後<lb/>
　　　彰武侯夫人汪氏墓誌銘<lb/>
征西前將軍追封彰武侯楊威毅公諱信之夫人汪氏<lb/>
故萬全都司都指揮諱貴之女也夫人早有淑質言動<lb/>
<pb n="KR4e0125_WYG_044-23b"/>
不凡勤於女事都司君及其配李夫人鍾愛之擇所歸<lb/>
得威毅公乃嫁既嫁以謹禮聞初楊汪兩族皆西北將<lb/>
家而楊氏尤顯自頴國武襄公及威毅公羣從並列茅<lb/>
土家範益修夫人處之上承下御略不以富貴自多孝<lb/>
敬雍睦勤儉以慈諸侯家率自以為弗及威毅公起舍<lb/>
人至大將嘗佩印守延綏大同餘四十年夫人相之同<lb/>
其憂不以家務撓其心力威毅公賴焉公卒於軍夫人<lb/>
䕶䘮還京師念公惟早夜汲汲志成其子子之庶出者<lb/>
<pb n="KR4e0125_WYG_044-24a"/>
愛育恒均女之適人者能守姆教人以是益諗夫人之<lb/>
賢夫人生永樂甲辰五月二日從威毅公貴累受誥命<lb/>
封夫人卒成化癸卯七月三日朝廷遣官諭祭詔合葬<lb/>
宛平縣京西鄉威毅公之墓享年六十子曰瑾嗣封彰<lb/>
武伯庶子曰琦曰瑀女長適保定侯梁傳次適錦衣衛<lb/>
散騎舍人趙承序次適錦衣衛指揮使張淳瑾將以卒<lb/>
之嵗八月十一日發引前期奉狀來乞銘予嘗讀召南<lb/>
之詩而歎周之盛其化實自閨門始盖其諸侯夫人有<lb/>
<pb n="KR4e0125_WYG_044-24b"/>
鵲巢之徳而又采蘩以親蠶采蘋以供祀不妬而惠其<lb/>
下則有小星之詠念君子力王事而思不失正則有殷<lb/>
其靁之篇事不出乎尋常而後世邈不可望也若楊夫<lb/>
人之纍行班諸古人亦庶幾可無愧乎是可銘也銘曰<lb/>
厥氏惟汪厥歸維楊嗟若人兮實婦之望成夫之勲勵<lb/>
子之學如古諸侯享此世爵召南之風孰其嗣之既敬<lb/>
既戒胡止于斯生封之榮沒典之䘏後千百年安此𤣥<lb/>
室<lb/>
<pb n="KR4e0125_WYG_044-25a"/>
　　　孫母汪氏孺人墓誌銘<lb/>
黟霞阜汪氏女勝璋生宣徳己酉十月八日年二十二<lb/>
適休寧陽湖孫沾公潤年四十九以成化丁酉四月十<lb/>
九日卒一子曰粲將奉窆茶麻嶺之原乞予銘予聞霞<lb/>
阜汪氏黟世家孺人五世祖<graphic n="KR1545" url="https://raw.githubusercontent.com/kanripo/KR-Gaiji/master/images/KR1545.png" mimeType="image/png"/>賢最號賢者道川倪先<lb/>
生暨定宇陳先生徑存胡先生皆嘗館之益修明家法<lb/>
以詔子孫髙祖承徳知徐州蕭縣以惠政聞曾祖義忠<lb/>
祖士濂父廷珍與公潤父慶逺同以尚義得官榮其身<lb/>
<pb n="KR4e0125_WYG_044-25b"/>
母杭溪張氏也張氏家法實與霞阜相等故孺人生有<lb/>
成性長有師承而歸有淑譽出一時女士上其尤可書<lb/>
者每嵗聘塾師惟其人用以訓其子佐其夫而雲溪程<lb/>
逸民處其塾最久於是孺人之葬逸民為之狀而粲來<lb/>
請焉孺人幼通女教女戒諸書事姑俞氏甚謹姑老病<lb/>
風夙夜侍不懈輔公潤治家如壯男子僮僕各職其職<lb/>
而産益充嘗勸其夫代輸里之公役錢以紓民急施槥<lb/>
捐地以與貧死者橋屯溪以濟涉活棄嬰而長嫁之其<lb/>
<pb n="KR4e0125_WYG_044-26a"/>
賢類此宜得上夀乃遽阨於是悲夫瀕卒惟戒其子守<lb/>
塾師之訓宜自奮以無墜其父之業語不及他嗚呼豈<lb/>
非其家學有所授而然歟孫男一人曰志孫女一人尚<lb/>
幼予與公潤往還盖嘉其有内助而逸民又予族儒者<lb/>
其言當有考也銘曰<lb/>
淑其行嗇其齡欲問諸冥冥而莫之聽也斯丘之寧斯<lb/>
石之銘百世之徵<lb/>
　　　養恬處士呉君墓誌銘<lb/>
<pb n="KR4e0125_WYG_044-26b"/>
吾鄉有飭而才者一人曰呉君諱珍字以興别號養恬<lb/>
予嘗竒愛之而今不可作矣悲夫君幼甚聰偉其長能<lb/>
知所自立事父母處兄弟對妻子多不倍於道其教子<lb/>
尤篤子業以成其於宗黨間食餒殮亡日不暇給大至<lb/>
於償代逋釋争訟小至於葺郊衢濟行暍一里一族之<lb/>
人賴焉其於郡邑盖足跡不至其庭鄉射禮行必預賓<lb/>
席而君亦必再辭乃赴儒紳武弁之賢者至必主其家<lb/>
其於生業盖始涉二廣繼走兩淛檢而不侈終於大饒<lb/>
<pb n="KR4e0125_WYG_044-27a"/>
税畝日增佃傭日盛而堂構日拓以新䇿其平生樹立<lb/>
皆夫人之所可得而辦也然規條戒約為久計者悉有<lb/>
次第不事茍簡雖使之力學服官政於一邑以至一郡<lb/>
或可推行惜所施不出其家以老而予竊慨夫一郡一<lb/>
邑之間有飭而才如呉君或少也此予所以銘君之墓<lb/>
而無愧辭者也君之先出漢畨君番歙接境其譜稱番<lb/>
君四子析居新安逺有端緒在唐曰少㣲仕至監察御<lb/>
史曾孫瑶居歙之富饒瑶六世孫琇為休寧令愛邑東<lb/>
<pb n="KR4e0125_WYG_044-27b"/>
金竹山之勝又徙家萬安即今呉之所居也君父士勇<lb/>
母胡氏以永樂丁酉四月十三日生君娶項氏有子曰<lb/>
愷今鄉貢進士將顯君於異時者繼汪氏有子曰鸞克<lb/>
家不仕孫男五人曰節曰京曰某曰某曰某孫女二人<lb/>
俱未行君享年六十有七卒以成化癸卯三月晦日墓<lb/>
在邑南赤坎之原負兌向卯銘曰<lb/>
胡佔畢兮乃究其知胡綰章兮乃𢎞厥施如彼飭兮孰<lb/>
受之師越若才兮孰私畀之沒攸寧兮焯徳有辭𦙍之<lb/>
<pb n="KR4e0125_WYG_044-28a"/>
昌兮將兆于斯<lb/>
　　　澤富王處士墓誌銘<lb/>
歙南三十里曰王村王氏世居之相傳為唐江東西道<lb/>
觀察使仲舒後今考其譜仲舒諸孫避黃巢之亂曰<graphic n="KR1545" url="https://raw.githubusercontent.com/kanripo/KR-Gaiji/master/images/KR1545.png" mimeType="image/png"/>
羽始居歙王村曰翔始居婺源武口王村者據淛源水<lb/>
上游而王氏世以産雄其鄉故又號王村曰澤富云予<lb/>
嘗過之聞有處士文林者長身偉髯樂書史號有心計<lb/>
每挾貲以出輙重有所息乃返然積之愈多而善用之<lb/>
<pb n="KR4e0125_WYG_044-28b"/>
貧負其所販者罷不與校濟饑拯危如恐弗及又佐其<lb/>
長者捐田贍塋編譜刋梓一族嘉賴之處士以早失母<lb/>
不及養養父備至父卒號慟絶而復甦弟友標客死躬<lb/>
往歸其櫬撫成其遺孤如已子則教之獨嚴尤重然諾<lb/>
計其得中夀行業所成殆不止此惜其年五十有四病<lb/>
卒於姑蘇瀕卒不亂第戒其次子仁和曰汝兄弟當勿<lb/>
墜吾志嗚呼是可謂王氏之傑然者夫予不及見處士<lb/>
而識仁和仁和間以其塾師王宗植之狀來休寧南山<lb/>
<pb n="KR4e0125_WYG_044-29a"/>
乞銘且數辱過予其急於顯親誠異凡子而宗植則武<lb/>
口之族中徙歙者其狀實而不靡予以是益訊處士之<lb/>
賢銘不獲辭也處士諱友森字文林十一世祖安孝宋<lb/>
廸功郎歙縣丞嘗起義捍方臘八世祖<graphic n="KR1545" url="https://raw.githubusercontent.com/kanripo/KR-Gaiji/master/images/KR1545.png" mimeType="image/png"/>旦宋紹定省<lb/>
元七世伯祖天麟始聘曹𢎞齋先生於家塾王氏之望<lb/>
益著髙伯祖福元末與院判汪同各起義拒紅巾曾祖<lb/>
彦清祖仲本父景容三世益韜能不施母程氏處士卒<lb/>
成化辛丑六月二十五日配余岸余氏歙名族文徳之<lb/>
<pb n="KR4e0125_WYG_044-29b"/>
女佐處士分内外之政婣黨稱其賢卒成化乙巳五月<lb/>
十九日亦年止五十有九子男二長仁泰與仁和俱勵<lb/>
行克家用成處士之志識者䇿王氏之興未艾女二長<lb/>
適巖溪項恭次適溪南呉大恭孫男四女三仁泰等以<lb/>
𢎞治己酉十二月一日奉處士葬擇坑之原以余祔銘<lb/>
曰<lb/>
澤富之山髙與族峙澤富之川流慶曷止孰嫓之徳而<lb/>
嗇其齒後必嗣興尚妥于此<lb/>
<pb n="KR4e0125_WYG_044-30a"/>
　　　復齋錢君墓誌銘<lb/>
君錢姓諱寳字文善其先汴人相傳有伯一者仕宋為<lb/>
殿前㸃檢卒葬鎮江城南祠堂灣子孫因家鎮江然世<lb/>
逺譜逸莫得其詳惟祠堂灣墓錢氏世守之且以醫鳴<lb/>
至君曾大父原濬而業益振所著有愈菴集多善方大<lb/>
父仲器父安民皆世其業安民娶鄭氏有淑行生君受<lb/>
質儁爽喜問學少受易鄉先生即有所悟入思究極性<lb/>
命之説夜讀率至四鼓遂涉獵諸經子史詞章字畫必<lb/>
<pb n="KR4e0125_WYG_044-30b"/>
師古人醫雖得之家傳然上泝東垣丹溪思擴所未發<lb/>
而君不以自多刻意行檢居父䘮哀毁幾絶治䘮一本<lb/>
朱氏禮母有疾致其所嗜雖犯僵凍冒危險不恤必致<lb/>
之乃已伯兄性嚴甚君事之得其懽於先世貲産不寘<lb/>
意獨收其圖書什襲惟謹教諸子力學勿事舉業而使<lb/>
兼治醫曰勿失世守也與人友不泛所友一二耆徳每<lb/>
登眺山水間賦詩講道徜徉終日不一語及人過於宗<lb/>
族姻黨則情義交至尤以禮譲服人雖弄刄於市者見<lb/>
<pb n="KR4e0125_WYG_044-31a"/>
君則走避侵君之居者畀不與校其人卒慙悔歸所侵<lb/>
逺近人以疾迎候無虚日君應接不倦屢起人之危而<lb/>
不責報晩有得於易復卦之旨因以名其齋居手校古<lb/>
今圖史朱墨如法而訂古醫書俾缺者完譌者正尤有<lb/>
功於學者郡大夫行鄉射躬禮之為賓且將以國醫薦<lb/>
之固謝不出人亦莫能强也成化丁未有髙年八十予<lb/>
官之令或諷君增年以請君正色曰吾年七十餘未始<lb/>
有欺人者乃敢以此欺朝廷耶其守禮秉義不茍類如<lb/>
<pb n="KR4e0125_WYG_044-31b"/>
此𢎞治紀年閏正月二十日以疾終於正寢享年七十<lb/>
有七所著復齋集四卷運氣説二卷醫案四卷配余氏<lb/>
克相君子男四長宗正次宗甫今供奉御藥房次宗美<lb/>
次宗玉鎮江府醫學正科女二長適杜綱次適張顯宗<lb/>
孫男七孫女五宗甫將歸奉君以卒之年十一月某日<lb/>
葬城東十五都京峴山之原以狀來乞銘予往來鎮江<lb/>
率聞人嘖嘖道錢君之賢不及往拜而宗甫宗玉獲與<lb/>
予游甚稔觀其兄弟之所學與其所樹立盖不以穹階<lb/>
<pb n="KR4e0125_WYG_044-32a"/>
厚積有無為榮辱則君之所以淑其身施其家範其俗<lb/>
者雖古有道之士可無愧哉惜予文不足以發君而誼<lb/>
弗可辭也摭狀而銘之曰<lb/>
孰一經兮弗墨其行孰三世兮弗利之競孰如錢君志<lb/>
探聖言求儒之端浚醫之原竢厥大成可闖往哲霈莫<lb/>
禦之而遽以訣祠堂之灣有開厥先京峴之山有永斯<lb/>
阡君雖云亡克肖維子蹈烈揚芳尚考于此<lb/>
　　　明威將軍瀋陽中屯衛指揮僉事程公墓誌銘<lb/>
<pb n="KR4e0125_WYG_044-32b"/>
公諱佲字彦彰故贈兵部尚書兼大理寺卿諱晟府君<lb/>
之中子太子少保㐮毅公之弟敏政之叔父程氏世居<lb/>
徽之休寧出陳將軍忠壯公之後族大以蕃具程氏統<lb/>
宗世譜及先塋之碑其居陪郭者在國初有安定忠愍<lb/>
侯以勲烈聞事載實録其兄之子徵君諱杜夀尚書之<lb/>
考也以詿誤𨽻尺籍於河間再世矣至㐮毅公與公始<lb/>
奮跡文武以為其先人之光今不幸皆下世公則無憾<lb/>
而為其子姓者何所恃以為歸乎於是敏政聞訃為位<lb/>
<pb n="KR4e0125_WYG_044-33a"/>
以哭又序而刻其墓中曰公少為父母所鍾愛㐮毅公<lb/>
親督教之然公志武讀書之暇輙私出與少年習騎射<lb/>
及諸戎事業已精而㐮毅公始知之曰是亦足以顯矣<lb/>
正統己巳之變守臣以將才舉於朝少保錢唐于公方<lb/>
督諸軍事立公閲武塲親試之能奏予官未上會敵入<lb/>
大同公上書乞自効從大將往遇賊於雷公山先登陷<lb/>
陣軍中以為勇分援代州與賊戰城下連日夜解其圍<lb/>
又以選兵刼敵營為西峩口奪還其所掠授瀋陽中屯<lb/>
<pb n="KR4e0125_WYG_044-33b"/>
衛百户天順戊寅㐮毅公視師遼東公從至金復海盖<lb/>
諸州而還敵冦陜西公復從尚書白恭敏公出固原時<lb/>
大雪不知敵所在公率探騎自間道覘之于紅崖川還<lb/>
報幕府乃發兵擣其營於打刺赤公亦生致敵將一人<lb/>
入奏㨗賜宴賚陞武畧將軍副千户四川貴州山都掌<lb/>
之蠻屢叛殺邊吏㐮城侯李公奉詔往討而以公從時<lb/>
㐮毅公以尚書督諸軍事公不以自驕願分𨽻偏禆下<lb/>
其豹尾箐及海納諸寨而五村峒號天險公復與敢死<lb/>
<pb n="KR4e0125_WYG_044-34a"/>
士連破之俘賊甚衆并獲銅鼓十數成化初凱旋陞明<lb/>
威將軍指揮僉事加賜賚初公率練所部士於京營十<lb/>
年至是乃用薦還治衛事又十餘年而疾作矣公性易<lb/>
直有懐即吐不喜齷齪士人有不可靣折之不恕喜飲<lb/>
樂遊遇文人韻士雅歌投壺必傾倒乃已然事兩尚書<lb/>
府君及祖母汪夫人母張夫人極孝謹受責不敢措一<lb/>
詞居䘮泣血比於孺子㐮毅公以剛聞天下公事之如<lb/>
父不命之坐不敢坐其待内外親婣雖甚所不足者桮<lb/>
<pb n="KR4e0125_WYG_044-34b"/>
杓間隨釋無宿怨其居官未嘗以朘削為事故不以田<lb/>
宅服用不及人為慙此皆敏政之所親侍而知者不敢<lb/>
溢美以重不敬之罪也公生宣徳己酉五月十二日得<lb/>
夀六十以𢎞治戊申二月十八日卒配劉氏封恭人子<lb/>
男五長敏聰當世公官次敏芳次敏哲次敏宏次敏堅<lb/>
女五長適大同中屯衛指揮錢鐸次適滄州守禦千户<lb/>
趙瑛次適瀋陽中屯衛指揮曹澄次適千户舍人何𤣥<lb/>
次尚幼憶丁未之冬敏政奉詔考士於南京還取道河<lb/>
<pb n="KR4e0125_WYG_044-35a"/>
間候起居時公已屬疾執手欷歔哽不能語久之崛然<lb/>
起呼酒相慰勞令盡觴曰恐後不復見汝矣嗚呼言猶<lb/>
在耳孰謂此别而真成永訣也哉公墓在祖塋西南葬<lb/>
以卒之嵗四月二十七日銘曰<lb/>
程顯江南孰閼其逢明威奮揚為北之宗北伐南征克<lb/>
世其武孰浚其祥忠壯維祖紆金曵紫亦孔之榮胡命<lb/>
之淑而不永齡奕奕崇丘瀛東之里公妥于斯我悼曷<lb/>
已<lb/>
<pb n="KR4e0125_WYG_044-35b"/>
　　　處士髙公墓誌銘<lb/>
君諱翔字鵬翼姓髙氏世居河間之獻縣曾大父某大<lb/>
父顯俱力田不樂仕父溥始出知淇萬二縣未六十即<lb/>
致仕以惠政聞娶劉氏生君性淳謹而内介雖從居宦<lb/>
鄉無綺紈之習讀書之餘每有善進其父壯嵗里居或<lb/>
勸之仕曰有親在勤樹藝以為養甚力其樹藝法可幾<lb/>
於古人所居縣東北西十里壘頭村以穀則豐以果則<lb/>
碩以畜則蕃逺近取以為式曰壘頭髙氏所傳也由是<lb/>
<pb n="KR4e0125_WYG_044-36a"/>
君産益充奉䘮祭待賓客供有司之賦率有餘裕又以<lb/>
其羨濟人之貧乏者雖羣請其門無倦色獻儒學諸賢<lb/>
廟貌不具知縣王傑禮致君以為言君一言應者如響<lb/>
得白金數十斤廟貌悉具勒石於學紀君之功嵗㐫出<lb/>
粟賑饑賜冠服為義官而君之子廸逈暨孫椿踵其義<lb/>
益發廪賑饑皆授官如君鄉飲行必禮為大賓里不平<lb/>
者多就决其是非犂然當人心無後言教子孫甚肅曰<lb/>
吾不及仕以顯先人汝輩宜殖學毋自棄中子進入官<lb/>
<pb n="KR4e0125_WYG_044-36b"/>
于朝屢被薦將有遷陟之命而君屬疾以𢎞治戊申三<lb/>
月十一日捐館矣享年七十有八配孫氏有賢明之行<lb/>
凡君孝友勤儉及周貧恤匱諸義事皆力賛君為之以<lb/>
成化己丑三月五日卒享年六十有三子男五人長廸<lb/>
次進今鴻臚鳴賛次逈次逹早世次述國子生孫男八<lb/>
人長椿次松次梅次相次桐次植次楷次楫俱儒學生<lb/>
孫女七人長適郝鑄次適李綸次適陳漢餘在室憶先<lb/>
尚書少保㐮毅公居瀛東别業時君恒上謁㐮毅公愛<lb/>
<pb n="KR4e0125_WYG_044-37a"/>
重之託君授樹藝之法於吾人盖于今二十五年矣後<lb/>
予詹簿弟獲與鴻臚有中表友壻之好往來益親思再<lb/>
挹君之風采問稼穡而今不可復得矣鴻臚將歸奉君<lb/>
以五月九日葬祖塋之側請予誌其壙中義不可辭銘<lb/>
曰<lb/>
維卜于漢事彼田畜維郭于唐専此敏樹孝弟力田從<lb/>
古則然猗嗟髙君有徳有年闗内之封孰顯而殖豐樂<lb/>
之鄉孰晦而嗇有寧一丘故山之垠君積未施在其後<lb/>
<pb n="KR4e0125_WYG_044-37b"/>
人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻四十四<lb/>
</p>
<p>
</p>
  </div>
</body>
</text>
</TEI>
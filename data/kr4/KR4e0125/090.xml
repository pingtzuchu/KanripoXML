<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻九十</head>
    <p>
<pb n="KR4e0125_WYG_090-1a"/>
欽定四庫全書<lb/>
　篁墩文集巻九十　　　　明　程敏政　撰<lb/>
　　詩<lb/>
　　　甲寅元日齋居次韻倪舜咨宗伯<lb/>
五十悠悠白髪新北來俄及帝城春天人有慶占豐嵗<lb/>
郊廟相仍卜上旬客刺暫勞停左顧頌聲長恥勸東巡<lb/>
明時事業䕫龍在願守遺經候紫宸<lb/>
　　　四日早聽郊戒復陪廟享次韻李賓之學士<lb/>
<pb n="KR4e0125_WYG_090-1b"/>
衣冠晨立陛西東有詔齋明對竹宫鵷序復從陪祼享<lb/>
鸞旂早已動靈風五門晝下銅壺轉九廟春回玉輅通<lb/>
聖敬未遑先飲福南郊三日待升中<hi>時禮官議郊戒免飲福之禮</hi>
　　　五日左順門賜金織雲鴈紵絲緋袍<lb/>
君王將出事郊祈朝罷金門召賜緋手奉印緘鵷作序<lb/>
胸盤雲錦鴈交飛五紽但擬賡周詠一字何能補舜衣<lb/>
明日齋宫同入拜圜丘春日爛相輝<lb/>
　　　七日南郊分獻天下神祗壇次賓之韻<lb/>
<pb n="KR4e0125_WYG_090-2a"/>
漏下齋宫夜未分長林風起散罏薰百靈受職扶元化<lb/>
上帝端居隔朶雲扈蹕軍容香霧遶登壇人語半空聞<lb/>
十牲載俎終三獻想見明明格異芬<lb/>
　　　八日宴奉天殿與亨大祭酒㢘伯學士聯席<lb/>
大廷開宴慶郊成玉輦來臨自武英拜注金罍先上壽<lb/>
坐粘紅紙預題名仗前舞戚天樞近墀下鳴鞘午漏平<lb/>
同榜㡬人聯席在感時圖報若為情<lb/>
　　　題屠元勳大理鏡籹蠟梅<lb/>
<pb n="KR4e0125_WYG_090-2b"/>
調鼎應須㡬弹金蜜脾先沁玉容深寒香瘦影無尋處<lb/>
忽在詩家曉鏡心<lb/>
　　　飲林亨大祭酒家觀閩燈<lb/>
化城誰測暗中機南粤燈工北到稀蜃市曉乗千疊浪<lb/>
蟾宫春換六銖衣弩窺伏道朱旗閃車簇名園錦障歸<lb/>
入眼未真先告醉却疑東壁坐騰輝<lb/>
　　　和屠都憲朝宗止酒之作<lb/>
酒兵一日破重圍讀罷初筵愧昨非親近藥爐新病作<lb/>
<pb n="KR4e0125_WYG_090-3a"/>
生疎芸簡壯心違衆酣轉覺官宜禁我戒寧因佛可依<lb/>
小啜鳯團仍謝客心旌遥自舞雩歸<lb/>
　　　卄八日受命與賓之同教庶吉士于翰林<lb/>
久塵經幄愧因仍再領羣才力詎勝命下可能堪士論<lb/>
年來方欲叩師承金鑾舊契原秋榜玉署新齋烱夜燈<lb/>
振作英髦明主意願歌周雅贊中興<lb/>
　　　朝宗都憲聞予教庶吉士有詩見贈奉和<lb/>
玉署西瞻尺五天講帷何敢次髙賢聴君句比芝房籥<lb/>
<pb n="KR4e0125_WYG_090-3b"/>
笑我才如草舎椽春館晝長香篆續午城風起漏聲傳<lb/>
詩書願附燈窓業不為身期食蠧仙<lb/>
芸館初開二月天詩郵來自栢臺賢人才盛喜鵷成序<lb/>
嵗律忙驚燕寄椽學海有航思共濟經畬無本愧家傳<lb/>
錦囊収拾珠璣在佳話應留滿集仙<lb/>
　　　送徐中行進士赴青州推官<lb/>
城南芳草路東西野寺春盃惜解攜官小暫淹名下士<lb/>
才髙曽賦御前題手繙案牘仍兼易句寫山川直到齊<lb/>
<pb n="KR4e0125_WYG_090-4a"/>
舊館為誰重下榻待君他日聽朝雞<lb/>
　　　送翰林庶吉士許啟衷南歸<lb/>
許君青雲彦進學來玉堂居然五色毫掉鞅翰墨塲何<lb/>
縁忽抱恙荏苒六月强云有二老親鬢髪驚滄浪恨無<lb/>
千里鵠載我天南翔瀝懇夜具疏頓首陳明光邇來得<lb/>
賜告蹔返閩中鄉官舟趣行李禁柳揺初黃相别城東<lb/>
門立語春風長巍巍紫陽山𣺌𣺌雲谷莊就中吾與子<lb/>
共致一瓣香子行日已逺山川鬱相望仰止聖謩在莫<lb/>
<pb n="KR4e0125_WYG_090-4b"/>
遣心田荒家慶樂無巳人窮安可忘芸窓遲子歸尋源<lb/>
潄其芳一水繞屋流雙栢凌空蒼平生四方志及此歌<lb/>
明良<lb/>
　　　和答朝宗都憲問難之作<lb/>
寓言媧石本誣天名教先應罪七賢呉斧可當新月鑑<lb/>
秦灰那復故宫傳鳯筩久慕軒皇奏鴈札曽因漢使傳<lb/>
紫府列銜吾未敢官曹無事即神仙<lb/>
弭災惟敬莫呼天牧愛無方首薦賢未暇王田論畎畆<lb/>
<pb n="KR4e0125_WYG_090-5a"/>
可憐民爨及榱椽休論協本箕疇在異學衰因孔教傳<lb/>
千古鑄顔真鍛手紛紛流俗漫師仙<lb/>
　　　次韻艾武選奉使朝鮮巻<lb/>
薰風笳鼓出皇都爭說官曹本上樞闗外兵車迎漢節<lb/>
海東文物紹箕圖青宫位正嚴宸左紫詔光臨絶塞隅<lb/>
胡越一家覃化久不須重譯問前途<lb/>
使槎行處及芳時陸海爭先覩鳯儀郵傳直過平壤道<lb/>
祖筵何必渭城詞受金使者應慙賈佐省名郎却重綦<lb/>
<pb n="KR4e0125_WYG_090-5b"/>
屈指定知歸日近馬蹄沿路看辛夷<lb/>
　兵部郎中艾君德潤嘗奉使朝鮮有留别之作今三<lb/>
　年矣當時和者已衆而德潤亦欲得鄙詩因奉巻以<lb/>
　請予素重德潤之才器逺到其可詠者不特奉使一<lb/>
　節因勉和二章如右宋内翰綦公崇禮嘗為兵部侍<lb/>
　郎其所建禦戎弭盗之䇿甚偉因援以入韻少致期<lb/>
　望之意云<lb/>
　　　贈僉憲李君宗元赴河南<lb/>
<pb n="KR4e0125_WYG_090-6a"/>
一官分印佐提刑祖席遥張郭外亭豸服家聲推右隴<lb/>
皂囊風采播東溟尊前宿靄花爭艶馬首春風麥正青<lb/>
河洛壯遊知練達不勞隨路問圖經<lb/>
　　　題尚書葉公捕魚圖<lb/>
叢蘆岸側青谿灣石磯凈掃苔花斑漁翁有家住何許<lb/>
風景却如西塞山昨夜谿頭過新雨春水漫漫决沙渚<lb/>
羣魚盡逐早潮來父起收罾子看筥入市魚租今㡬何<lb/>
歸家尚喜鮮鱗多近村沽酒了餘日醉後不妨眠綠莎<lb/>
<pb n="KR4e0125_WYG_090-6b"/>
古木垂隂斷岸脚疑與是翁曽訂約摩挲安得共盤桓<lb/>
細和江南捕魚樂<lb/>
　　　送汪微之縣丞赴官蒲圻<hi>故宣德進士户部主事益謙先生之子</hi>
㡬年塲屋滯賓興一日銓曹次第升畫舫官河行處好<lb/>
青山鄉思望中凝花間莅政時參尹松下哦詩不負丞<lb/>
珍重舊家文獻在擬從湖北聴佳稱<lb/>
　　　林良二畫<lb/>
青山半壁垂藤隂南陂水滿菰蒲深非鳬非鶩見雙鳥<lb/>
<pb n="KR4e0125_WYG_090-7a"/>
上下<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鳴春音石飲林棲無繫著老去畫師那可作<lb/>
虞人弋子漫多情豢養能如寫生樂<lb/>
斷崖風急鳴枯楊回谿沙白蘆草黃羽毛縱橫各有適<lb/>
顧影似愛秋原長此本誰當百金售畫堂彷彿聞清咮<lb/>
老隼蒼鷹不敢窺疑在洋洋古靈囿<lb/>
　　　雪窓蘭<lb/>
誰將幽韻瀉朱繩贏得風神寄野僧澧上國香還㡬種<lb/>
欲鈔花譜問零陵<lb/>
<pb n="KR4e0125_WYG_090-7b"/>
　　　送史主事<lb/>
一年分省近江鄉不似親庭隔太行咫尺家書傳溧滸<lb/>
東南軍食重淮陽天恩早下金華誥士論原歸粉署郎<lb/>
春晚送君頻注目落花隨棹楚雲長<lb/>
　地官主事史君文鑑世家溧陽而出總庾事于淮上<lb/>
　有便道省親之樂言别于予予受命主考南畿文鑑<lb/>
　實在選中今九年矣喜文鑑功名日新而予之不失<lb/>
　士也賦此贈之<lb/>
<pb n="KR4e0125_WYG_090-8a"/>
　　　寄題蔣令君瑞芝亭<lb/>
槁木中宵紫氣生天開佳兆動山城纍纍不止榮三秀<lb/>
節節真堪配九莖羽客四求空按譜豸冠頻謫更知名<lb/>
洵陽百里甘棠地徵詔何時出帝京<lb/>
　同年友蔣君克明以御史言事被謫三徙而名益著<lb/>
　其後令陜之洵陽有紫芝産其邑東空樹中雙幹並<lb/>
　出其蕋突然若指者百有餘朶視世所見不同盖真<lb/>
　芝也邑人咸慶以為異政所致邇者君以考績至京<lb/>
<pb n="KR4e0125_WYG_090-8b"/>
　獲語及之予意君逺外已久將有懋恩嘉命以酬宿<lb/>
　昔而此芝實為之開祥也因賦詩奉贈用取驗于異<lb/>
　日云<lb/>
　　　竹鶴老人山水<lb/>
谿風吹雲繞山腹上見青山下茅屋誰家亭子據潺湲<lb/>
中隔板橋烟樹綠野艇悠悠來磵阿晴沙白石灘聲多<lb/>
幽人不喜問竒字扣舷一曲滄浪歌<lb/>
　　　沈石田小景<lb/>
<pb n="KR4e0125_WYG_090-9a"/>
雨晴山麓上莓苔老木亭前罨畫開城市愛閒應更少<lb/>
水邊才見一人來<lb/>
　　　畫菜<lb/>
嫩甲纎纎浥露青小齋終日候園丁不知春到先紅紫<lb/>
㡬處爭開擇勝亭<lb/>
　　　畫鷹<hi>當潮獨立</hi>
一瞬青霄萬里風草間狐兎㡬回空不知歛迹驚濤裏<lb/>
却是千人百購中<lb/>
<pb n="KR4e0125_WYG_090-9b"/>
　　　和答鄭廷綱通政<lb/>
銀臺名重兩京傳三載功髙翰墨筵南去地瞻鍾阜近<lb/>
北來人仰鄭公賢推恩喜奉回鑾錦贈别思臨洗句泉<lb/>
多士只今窺大業肯從江海計流年<lb/>
　　　雙鳯篇<lb/>
大鳯先飛上丹闕小鳯隨飛出丹穴皇家結網未全疎<lb/>
入眼平生兩竒絶春風簉羽驂龍翔文章五色明朝陽<lb/>
鵷班共指不易得舊家似出三槐王清咮時聞起阿閣<lb/>
<pb n="KR4e0125_WYG_090-10a"/>
和氣還應叶韶籥舜文有道致祥多逺陋西京奏神雀<lb/>
垣竹枰梧髙入天喧啾百鳥空茫然願加自寳奉明主<lb/>
聴取人歌雙鳯篇<lb/>
　濱郡王君朝吉舉丁未進士歴户科右給事中以正<lb/>
　言履行有聲瑣闥間其弟朝儀復舉癸丑進士授官<lb/>
　行人有如昔人所謂二惠競爽者健羨之餘為賦此<lb/>
　篇<lb/>
　　　西垣對雨有懐羅明仲祭酒用舊韻奉簡<lb/>
<pb n="KR4e0125_WYG_090-10b"/>
風回午枕夢初驚雨促苔花繞砌生牆角鳥喧黃屋靜<lb/>
樹頭人愛綺窓明紅塵不了真無計白髪相尋似有盟<lb/>
忽憶舊遊江海隔一生知已大司成<lb/>
　　　九橋書舎為京學教授莆田陳君叙疇作<hi>叙疇父嘗</hi>
　　　　<hi>作書舍時司㓂彭公父為塾師司㓂記其圖庄甚詳</hi>
十里莆南竹樹村九橋精舎太丘孫衣冠屢報看花捷<lb/>
水石疑留洗墨痕聘士髙風今入畫尚書經學久専門<lb/>
寄言莫墜藏修地白鹿遺規可重論<lb/>
<pb n="KR4e0125_WYG_090-11a"/>
　　　郭熈雪浦待渡圖為楊孟瑛主事賦<lb/>
郭生寫山名一代平逺蕭然有餘態觸目誰傳雪浦圖<lb/>
畫苑風神宛如在飛瓊勢壓凍嵐空疊出數峯兼粉黛<lb/>
傍巖古寺隔西崦鳴玉淙淙得奇愛聯韀恐是採梅者<lb/>
何處山村酒堪貸石梁欹仄氷在地躑躅小童如不耐<lb/>
前行候渡立沙尾掉手野航呼並載江空鳥絶樹號風<lb/>
一色乾坤四無礙澄谿何必剡中路髙興未孤思訪戴<lb/>
李成弟子凡㡬人三嘆郭生今不再湘縑拂拭重懐古<lb/>
<pb n="KR4e0125_WYG_090-11b"/>
清景無邊句難逮<lb/>
　　　送平江伯陳公奉詔治水張秋<lb/>
薰風鐃吹發連艫入眼驚濤化坦途令肅河防新鑄印<lb/>
功成邦計舊分符世家不數酇侯傳幕府長披禹蹟圖<lb/>
寛取聖憂歸及早可容旌節滯江湖<lb/>
　　　八角雕花旛石一凷餉暟東白善世<lb/>
雲根誰鑿竪經幢流落真同客異邦㡬見白蓮䭾象馬<lb/>
却埋蒼蘚混珉矼三生夢覺詩仍在八角盤堅意久降<lb/>
<pb n="KR4e0125_WYG_090-12a"/>
捨贈幸逢東白老看渠磨拭對禪窓<lb/>
　　　泥金蘭蕙圖<lb/>
一幹一花香出塵一榦數花香襲人幽花本出山谷品<lb/>
國香何似沅湘春髙潔稜稜石為偶清籟蕭蕭竹為友<lb/>
草間荆棘短且疎去取疑非畫工手云誰愛作泥金披<lb/>
為重此本千金宜谷風習習未見採古意只有焦桐知<lb/>
供奉門庭淨于水圖史如雲集書几無言相對此同心<lb/>
粉黛從人寫桃李<lb/>
<pb n="KR4e0125_WYG_090-12b"/>
　　　佀大器亞卿約賞葵于北城<lb/>
聞說薰風㑹計軒蜀葵開徧錦雲繁濃隂更可消炎暑<lb/>
僻地誰能絶市喧載酒㡬人來北郭聯鑣一日下西垣<lb/>
知君無限傾陽意不羨閒花種滿園<lb/>
　　　翰林公署偶作<lb/>
回廊寂寂鎖齋居白日都消病厯餘竊食大官無寸補<lb/>
綠隂亭上勘醫書<lb/>
　閱諸吉士㑹簿悉注病假所餘者吾兩人耳獨坐偶<lb/>
<pb n="KR4e0125_WYG_090-13a"/>
　成一絶奉簡西涯寅長先生聊發一笑時五月十九<lb/>
　日<lb/>
　　　送馬謙貢士赴許州知州<lb/>
中州名勝亦西湖喜奉新恩領郡符五鳯久徵循吏傳<lb/>
八龍誰復聚星圖白眉異表真才子綠髪初銜已大夫<lb/>
聖主憂勤嘗旰食一方民瘼待君蘇<lb/>
　　　衍聖公自曲阜載奇石一凷至京相餽詩以謝<lb/>
　　　　之<lb/>
<pb n="KR4e0125_WYG_090-13b"/>
尼山分劈小崑崙千里航來秀可飱續譜正堪題雪浪<lb/>
呼童頻為洗雲根摩挲未了平生癖斧鑿疑存太古痕<lb/>
荒圃自今増勝槩一詩先謝素王孫<lb/>
　　　送釋方䇿住善權寺<lb/>
上刹新聞住辯才一舟南去水如苔再傳衣鉢詩宗逺<lb/>
終日溪山畫障開草沒仙人燒藥竈花明丞相讀書臺<lb/>
病夫久欲捐葷飲春焙還能數寄來<lb/>
　宜興善權寺山水佳勝號東南巨擘之境今講録雪<lb/>
<pb n="KR4e0125_WYG_090-14a"/>
　厓濟川公嘗居之邇者其嗣孫方䇿長老復領札以<lb/>
　往來丐一言予與雪厓交甚久凡吟筒往返皆䇿任<lb/>
　之而䇿亦嗜學工書年少有志必能為此山主無沗<lb/>
　厥師因賦一律道其行如右云<lb/>
　　　題張師䕫畫<lb/>
沙洲閒寄野航輕山郭遥通石棧平安得倚笻松下路<lb/>
共憑髙閣聴谿聲<lb/>
　　　哀靈椿巻為徐中行賦<lb/>
<pb n="KR4e0125_WYG_090-14b"/>
雞絮香殘劔影空一抔遥隔帝城東夜深自有招魂些<lb/>
樹脚川聲樹杪風<lb/>
墳草青青嵗月多獨餘庭樹影婆娑他時結綵纏修榦<lb/>
重續徐卿二子歌<lb/>
　　　謁陵承西涯翰長有詩相餞次韻五篇<lb/>
　　　　道中作<lb/>
北郭詩筒走置郵風光長為客遲留連村嵗稔雞魚賤<lb/>
故國城荒鹿豕遊水沒斷村驚舊雨蟬依髙木戰新秋<lb/>
<pb n="KR4e0125_WYG_090-15a"/>
青山久别今重見一笑還能識面不<lb/>
　　　　甲辰嵗與子陽太史同行今十年矣感舊作<lb/>
嵗華忙迫似星郵霜入吟髭不少留三日倡酬曽滿紙<lb/>
十年離合㡬同遊方難却老思醫扁學易隳功感奕秋<lb/>
佳話不知殘暑退清風能及故人不<lb/>
　　　　宿劉諫議祠下作<lb/>
百嵗浮生一傳郵重公英譽到今留人間虎榜真多愧<lb/>
地下龍逢可並遊孔廟作隣庭檜晚唐宫何處井梧秋<lb/>
<pb n="KR4e0125_WYG_090-15b"/>
得開祀典須賢令能有封章達帝不<lb/>
　　　　連日憂雨作<lb/>
黑雲成陣作詩郵不得荒城半日留嵐黛有情隨面出<lb/>
雷車無定繞空遊道傍喚轉林鳩午風外飛餘石燕秋<lb/>
寸寸入山驚雨意友人還及念予不<lb/>
　　　　謁陵後喜晴作<lb/>
來往濃隂若逓郵晚晴無復片雲留山呈玉筍凌空出<lb/>
水幻驪龍抱月遊竒事我逢三日霽賞心天賚一林秋<lb/>
<pb n="KR4e0125_WYG_090-16a"/>
歸途為問朝陵使曽有新篇紀勝不<lb/>
　　　送王懋倫僉事進表還四川提學<lb/>
雨露恩通萬里天喜隨羣牧上堯年文章舊業餘三舘<lb/>
絃誦新聲徧兩川壯嵗㡬人先服豸清秋一路早聞蟬<lb/>
賈生不久還膺召為子長歌解劔篇<lb/>
　　　送常州府知事邵智之任<lb/>
一舟南去𣺌征鴻秋意才看到井桐恩向楓宸分湛露<lb/>
仕從蓮幕引清風酒盃餉客驅馳裏詩券還君邂逅中<lb/>
<pb n="KR4e0125_WYG_090-16b"/>
喜說晉陵官况好簿書清簡粟陳紅<lb/>
　　　賀徐原一亞卿得雙生子<lb/>
畫堂俯通逵佳氣日葱蒨襁褓忽雙生彷彿蚌珠見憑<lb/>
誰分伯仲婉孌如一面主人廊廟姿慷慨濟時彦及此<lb/>
熊羆祥那覺鬢絲變昇昇騏驥種采采芣苢眷坐令閥<lb/>
閱家逺邇一驚羨紛紜㑹湯餅簫管動庭院末由充賀<lb/>
賔追逐叨一麵為賦𤓰瓞篇迂遲笑衰倦<lb/>
　承出示兩郎如玉芝駢秀令人竒愛不已因賦小詩<lb/>
<pb n="KR4e0125_WYG_090-17a"/>
　二十句奉賀雖不敢比西涯寅長之髙詠善謔亦姑<lb/>
　用續貂以少見連綿之義云爾<lb/>
　　　送通守馬金進表還廬州<hi>金侍讀廷用子</hi>
才看謫宦出京畿早見來朝自合肥上壽喜隨瞻舜冕<lb/>
娛親兼得試萊衣中天雨露常時降南國山川㡬日歸<lb/>
記取一畨新去住離亭蟬咽井梧飛<lb/>
　　　黃子久山水為陸翰長㢘伯題<lb/>
丹青舊數黃公望一幅溪山似瀼東懸瀑自天噴早雪<lb/>
<pb n="KR4e0125_WYG_090-17b"/>
飛橋臨水駕晴虹談𤣥偶接蘇門士采藥空迷鴈蕩翁<lb/>
安得為絃招隠操共憑苔石面松風<lb/>
　　　小景便面<lb/>
水邊芳草綠茸長石畔新蕉鳯尾香滿目化機誰解領<lb/>
掀髯應不為詩忙<lb/>
　　　送唐秀才還曹州<lb/>
别路驚殘暑行人發去舟一經傳載記千里向曹州饌<lb/>
㑹芹宫曉香分桂殿秋賓鴻聲漸近隨處莫登樓<lb/>
<pb n="KR4e0125_WYG_090-18a"/>
　　　送王德潤參政進表還河南<lb/>
朝辭南去及秋晴萬嵗聲齊報禮成巨鎮帶河中土勝<lb/>
列星環斗北辰明久推茂績書循吏漸擬清班接上卿<lb/>
嵩嶽正當封域裏往來多少愛君情<lb/>
禮闈親薦出羣才翰苑重看蚌有胎榜下衣冠今再葉<lb/>
里中文獻舊三槐出城催上離亭宴候館知從覲闕來<lb/>
多病得誰増壯色送君斜日下燕臺<lb/>
　河南大㕘曹邑王君德潤以賀聖壽來京師其歸也<lb/>
<pb n="KR4e0125_WYG_090-18b"/>
　請一言因賦此以贈德潤登己丑進士時予承乏禮<lb/>
　闈有一日之長近予奉命教吉士于翰林德潤之子<lb/>
　崇文復與焉蓋迂鈍之資實于此無能為役而王氏<lb/>
　賢父子所以相予則多矣<lb/>
　　　送周文良醫從興王之國<lb/>
輦下儒醫正數君城東為别思紛紛黃花香入離觴飲<lb/>
白鴈聲隨客棹聞焚券有名看續傳曵裾無事好論文<lb/>
萍蹤落落仍多病金匱餘方得見分<lb/>
<pb n="KR4e0125_WYG_090-19a"/>
　　　題山水障子<hi>畫王摩詰雲裏帝城雙鳯闕雨中春樹萬人家二句詩意</hi>
摩詰詩從畫中見觸處天機自流轉黃鸝白鷺輞川圖<lb/>
入眼何須好束絹多君此圖誰筆之謂是當年春望詩<lb/>
綠草烟橫蓽茥苑紅蓮雨足昆明池金闕沈沈半空起<lb/>
柳暗花明連數里不嫌車馬踏泥行城外風光似城裏<lb/>
太平有象作者難品題不在丹青間悠悠致主澤民意<lb/>
對景令人生汗顔隠几秋霖玉堂署渭水黃山𣺌何處<lb/>
倦來無力展新圖時復髙吟右丞句<lb/>
<pb n="KR4e0125_WYG_090-19b"/>
　　　壽林宜人七十<lb/>
閩海風光說上元一時佳慶繞魚軒瑶池屢喜青鸞至<lb/>
丹穴齊看彩鳯鶱壽羨㡬人躋耄耋教行諸婦謹寒暄<lb/>
晴霄萬里瞻雲意併逐春風入故園<lb/>
　　　聞績溪髙尹被奬勞之典<lb/>
樂奏新聲彩幣紅令君名滿練溪東風行驛路除宵警<lb/>
雨足山鄉樂嵗豐考績政成花縣久旌勞人羨栢臺公<lb/>
題詩欲附循良巻思繞叢山紫翠中<lb/>
<pb n="KR4e0125_WYG_090-20a"/>
　　　和答屠元勲都憲<lb/>
　　元勲都憲以賓之院長感秋詩見示久未能和也<lb/>
　　八月廿四日朝退坐翰林東署雨中有懐次韻一<lb/>
　　首<lb/>
忽忽滄洲子京華兩見秋望塵驚市陌聴雨憶江樓白<lb/>
髪欺誰老黃花慰客留歸心輕過鴈君寵若為酬<lb/>
　　　甲寅嵗八月廿七日過大監戴公城東清適園<lb/>
　　　　亭漫成一律<lb/>
<pb n="KR4e0125_WYG_090-20b"/>
雨後晴沙不作泥路迴深巷忽聞雞黃交穉菊栽初盛<lb/>
綠上新蔬剪未齊塵外畫縑誰布景眼前詩槖好分題<lb/>
主人莫訝難相見繞屋灘聲似剡溪<lb/>
　　　與曹良金吉士<lb/>
　　良金吉士能背誦洪範君奭終篇一字不遺喜而<lb/>
　　有感因賦一律時𢎞治甲寅八月廿八日<lb/>
永日吾伊不憚勞篇篇成誦愛吾曹九疇一序皇猷逺<lb/>
二相同心聖見髙孔壁有靈開治本考亭無斁仰人豪<lb/>
<pb n="KR4e0125_WYG_090-21a"/>
閒抛嵗月成何事三嗅芸香感二毛<lb/>
　　　孤松挺秀圖為用禮題<lb/>
天寒地坼萬木凋何許直榦凌丹霄凛然夜壑走風雨<lb/>
老龍怒挾錢塘潮人言丁公得竒夢手撫蒼髯欲飛動<lb/>
良工好取獻明堂莫向空山委梁棟<lb/>
　　　壽慶雲侯母夫人八十<lb/>
南極流輝徹絳霄北堂稱慶擁金貂恩筵味足兼麟脯<lb/>
壽曲聲清叶鳯簫生值太平期百嵗教行長樂冠三朝<lb/>
<pb n="KR4e0125_WYG_090-21b"/>
飲餘試閱瑶池景慈竹凌寒獨後凋<lb/>
　　　送俞凝之赴徽郡照磨<hi>亡友侍郎振恭之子</hi>
不見尊公喜見渠郡中蓮幕奉恩除一尊把菊難為别<lb/>
兩世通家老愧予行李却隨征鴈後到官應及杪秋餘<lb/>
因君定作鄉園夢先到南山水竹居<lb/>
　　　次陳白沙太史韻送廣東何貢士赴南京光祿<lb/>
　　　　署正<hi>何以孝行被旌其門</hi>
世誦何蕃傳名題孝行門積誠孚草木貽訓及兒孫簮<lb/>
<pb n="KR4e0125_WYG_090-22a"/>
紱新恩重詩書舊業存貤封君素志綸綍待王言<lb/>
　　　題泰和吳尹必顯祈雨有感巻<lb/>
杏園風日早蜚英花縣功名合有成一雨慰民非偶爾<lb/>
寸心憂國是平生帝聞美政酬褒典人樂豐年起頌聲<lb/>
此日恤荒頻下詔為君題巻不勝情<lb/>
　　　九月八日閒步公署西園獨坐亭上有懐<lb/>
公退聊乗半日閒小園深徑雨苔斑紅塵不到幽亭上<lb/>
白鶴長鳴古樹邊老學簿書空有感才非供奉久無顔<lb/>
<pb n="KR4e0125_WYG_090-22b"/>
明朝又及黃花候何處登髙憶故山<lb/>
　　　題金太僕本清竹<lb/>
往年曽識太瘦生風神如鶴詩有聲髙情雅澹惟愛竹<lb/>
揮染不讓東吳卿一竿兩竿已清灑鳯尾蕭蕭翠堪把<lb/>
秋空弄影縱復橫宛坐山窓月明下眼中何得千琅玕<lb/>
怪石齒齒揚飛瀾人間六月無寸暑細看令我霜毛寒<lb/>
憶在江南白沙渚十畝新篁舞烟雨腰鎌斸筍薦松醪<lb/>
不惜年年自賓主馬蹄再觸京華塵夢魂長繞蒼庭筠<lb/>
<pb n="KR4e0125_WYG_090-23a"/>
偶窺墨本猶昨日滿耳清風懐故人謫仙之孫好圖史<lb/>
風節稜稜重金紫公餘相對欲忘餐為說堅貞似君子<lb/>
朔氣來時嘘凍雲千花萬卉無餘芬憑誰可結嵗寒友<lb/>
雪後青青惟此君<lb/>
　太卿李君景和早與予同事嘉禾吕文懿公先生為<lb/>
　窻友三十餘年嘗以其所藏梅花圖索予賦矣今又<lb/>
　繼之以此墨君蓋思以嵗寒之好相期也惜予詞翰<lb/>
　鄙僕不足以副公雅意姑題此以塞白云<lb/>
<pb n="KR4e0125_WYG_090-23b"/>
　　　輓劉屯田<hi>都憲敷之姪安尹箎之父</hi>
宰木蕭蕭掩墓塲屯田人去㡬星霜早將禮樂魁南甸<lb/>
㡬出忠言拒左璫小阮立臺昭世訓髯劉為宰冠諸郎<lb/>
名鐫翠碣青山下擬共禾川逝水長<lb/>
　　　壽錦衣魯宣百户母八十兼受封<lb/>
禁衛才名羨魯侯誥頒新軸錦盤虬恩封不比尋常慶<lb/>
慈壽將臨八十秋鶴醖屢嘗春拂面翟冠初上雪盈頭<lb/>
顯揚有子身仍健海屋遥添第㡬籌<lb/>
<pb n="KR4e0125_WYG_090-24a"/>
　　　送汪廷器艮觀<lb/>
曽隨南鴈住雲中又出榆闗到海東壯嵗儘誇行樂好<lb/>
太平誰致塞塵空輪蹄慣比孤舟速書畫収兼百貨豐<lb/>
來往莫譏江上客王孫家世古元戎<lb/>
　吾鄉汪廷器嘗客大同又客遼左有題其行巻曰東<lb/>
　北觀者予疑其贅則笑語之曰東北者艮方宜易之<lb/>
　曰艮觀本出戲言廷器亟以為佳因更之且請一詩<lb/>
　廷器江南人也乃安遊東北極邊之地不以為苦而<lb/>
<pb n="KR4e0125_WYG_090-24b"/>
　以為勝何哉豈國家承平之久雖四裔皆為樂土而<lb/>
　估客遂眷眷于彼乎抑廷器本出越公之胄其風聲<lb/>
　氣習尚有所承而不冺焉者乎詩以諗之<lb/>
　<lb/>
　<lb/>
　<lb/>
　<lb/>
　篁墩文集巻九十<lb/>
</p>
<p>
</p>
  </div>
</body>
</text>
</TEI>
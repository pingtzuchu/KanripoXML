<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻二十</head>
    <p>
<pb n="KR4e0125_WYG_020-1a"/>
欽定四庫全書<lb/>
　篁墩文集巻二十　　　　明　程敏政　撰<lb/>
　　記<lb/>
　　　黟縣重修縣治記<lb/>
凡有所興作於其治者非必其才之充於已惠之浹於<lb/>
下夫然後事易集而功可圖也才不充則僅僅自守而<lb/>
憚於為惠不洽則上下之情隔而民不樂求集事而圖<lb/>
衆功之成於一旦烏可得哉若髙君之治黟而百廢具<lb/>
<pb n="KR4e0125_WYG_020-1b"/>
興殆所謂才充而惠浹者與黟之儒紳義民耆宿合詞<lb/>
而言於予曰髙君下車即剗其宿弊與民更始繼振其<lb/>
學之政而均其邑之賦使民知向方而足以自裕盖期<lb/>
年政成知其民之可與有為也而縣之㕔事視諸廢獨<lb/>
甚前為令者茍安而已君曰是將以出政而涖民不可<lb/>
但已也言於上官請羡財以為之而凡學宫以暨憲司<lb/>
院若公舘若祠廟若食庾若橋梁若街衙若坊表壞者<lb/>
葺之弊者新之皆捐俸以倡募工以作一無所取於民<lb/>
<pb n="KR4e0125_WYG_020-2a"/>
而民樂君之政相與趨事惟恐後以兹衆功舉之甚易<lb/>
而成之甚速山川增輝士女胥慶吾邦遂為壮邑非復<lb/>
舊之為黟者矣令君之功豈可泯乎請記其成為來者<lb/>
勸黟人之言如此予觀近世之有作興於其治者或舉<lb/>
其一而遺其二或僅以取具而莫克圖其全者才不充<lb/>
與或兼舉圖全而傷民之財力遂至於僨事者惠不浹<lb/>
與才充而惠浹若髙君豈非世吏之難得者哉是可書<lb/>
已君名伯齡福州長樂人起鄉進士𢎞治丙辰授知黟<lb/>
<pb n="KR4e0125_WYG_020-2b"/>
縣事以公恪自勵凡他邑之訟多願請决上官委之而<lb/>
廵按憲臣遣使勞之黟人恒恐其遷擢而去也盖予方<lb/>
家居目擊其事云<lb/>
　　　瑞蓮記<lb/>
三山李公自侍御謫令休寜之明年得秋水亭故址重<lb/>
作之浚其池種荷花其中乃七月既望蓮盛開有一蔕<lb/>
三花者數本雲錦爛然照映池淥如鼎之峙如台之躔<lb/>
父老聚觀而加額曰異哉蓮也偶而花者尚不可得况<lb/>
<pb n="KR4e0125_WYG_020-3a"/>
其三乎非令君之徳政烏足致此僚屬師儒張宴於亭<lb/>
為公慶而邑之人遂播之詠歌余在倚廬不及聞也子<lb/>
壎實預宴末爰裒衆作為巻以贈公巻成而余禫乆矣<lb/>
間日造之徘徊池上以語客曰昔葛令君為祠部郎官<lb/>
以議禮不合謫兹邑而構兹亭後起入朝位至大司成<lb/>
子立方知制誥而其孫邲遂相光宗流澤之有自也如<lb/>
此今去宋逺矣亭荒水寒過者興歎李公至而亭一新<lb/>
境益勝草木為之開祥雅度髙風相望異代而後此名<lb/>
<pb n="KR4e0125_WYG_020-3b"/>
位之升𦙍系之昌將不兆於斯乎諸君之詠歌殆去思<lb/>
之張本也歟客曰然遂書之以備圖經盛事<lb/>
　　　佘氏義宅記<lb/>
佘氏自宋南渡時居歙巖鎮迨今三百年傳十有七世<lb/>
族益蕃蕃則不能無親䟽亦不能無亨屯矣於是佘氏<lb/>
之彦曰養浩有義宅之舉君子取焉其法為屋若干楹<lb/>
凡族之䟽而屯者聴入居之其地已産也其所費己貲<lb/>
也其事在𢎞治甲寅之嵗義宅成而佘之屯者得所䟽<lb/>
<pb n="KR4e0125_WYG_020-4a"/>
者不至於途人義聲流聞至有詠歌以頌之者養浩蹙<lb/>
然弗敢當曰不佞賈人也幸而讀先人之書獲聞賢者<lb/>
之緒論其初意收族而已間具其首末以請記余得而<lb/>
𢥠然曰賢哉養浩之義舉也世之人同氣且不相恤况<lb/>
䟽族乎或小臨泉谷之私則處亨而訟者比比况捐所<lb/>
有以施於䟽而屯焉者乎養浩於是賢於人逺矣嗚呼<lb/>
義利之説不明而政益駁俗益偷究心於孟氏董生之<lb/>
論者寡矣若范之義莊鄭之義門世可多見乎况出於<lb/>
<pb n="KR4e0125_WYG_020-4b"/>
一㕓之下布衣之士能居其族而不使之淪沒可不謂<lb/>
義乎宜君子之有取於斯也雖然由身而家而族以及<lb/>
州里此古之人善推其所為者之漸也佘氏後人其尚<lb/>
心飬浩之心相朂以義而利是懲安知不有旌其門見<lb/>
錄於史册如范鄭之炳然者乎與人言而不以逺大望<lb/>
之非厚之道是為記<lb/>
　　　節夀堂記<lb/>
箕疇五福先夀而主於好徳明齒必有徳之足貴也閨<lb/>
<pb n="KR4e0125_WYG_020-5a"/>
闥之間耄耋之老世孰無之然徳弗齒於人雖夀奚益<lb/>
哉祁門汪母胡孺人之夀也里婣致慶而名其堂以節<lb/>
夀殆貴徳之義乎胡孺人為士人璟之妻為養浩先生<lb/>
思敬之冢婦其考士顯與其叔考侍御公深弟郷進士<lb/>
安皆一時名流故孺人得於圖史之警鞶匜之戒甚稔<lb/>
年二十歸汪氏居三年生一子而夫亡矢不貳適養浩<lb/>
先生慟而嘉之曰是誠吾婦也孺人不逮事其姑方氏<lb/>
而祀之極誠事繼姑徐氏更謹誨育其孤曰復者為之<lb/>
<pb n="KR4e0125_WYG_020-5b"/>
娶而有立内外斬斬幾五十年如一日衆欲以其節聞<lb/>
有司乞加旌表者孺人力辭之曰此婦道之常耳人以<lb/>
是益髙之而孺人年七十矣以節夀名堂用侈其徳以<lb/>
示勸一鄉非所謂稱情者哉惟人之徳出於天性於已<lb/>
而實有觀感視則相成之道焉若胡孺人之聞於家而<lb/>
淑其身者固有其地矣矧汪氏邑著姓世載令徳至養<lb/>
浩先生復以文學行義為鄉碩儒動師古人治家孔肅<lb/>
道之足以形其内者如此先生之母廖氏年二十而孀<lb/>
<pb n="KR4e0125_WYG_020-6a"/>
居時先生之生甫三月爾撫孤勵志凛然氷霜節之足<lb/>
以開其先者如彼謂非有得於觀感視則之深以成其<lb/>
徳烏克有是哉或者謂婦行不踰閾而乃名堂以侈之<lb/>
於義何居是概言之而非通論也采蘋之章栢舟之什<lb/>
頌夀母而傳列女以致詳於内行者炳炳也胡孺人節<lb/>
與夀非詩之所可詠而傳之所宜附者乎由七十而躋<lb/>
八望九以底於期頥所以稱慶兹堂者未艾也尚齒貴<lb/>
徳固人心所同然而不能但已者哉璟之弟璪本其里<lb/>
<pb n="KR4e0125_WYG_020-6b"/>
婣陳振新等之意來休寜請余文余夙聞飬浩先生而<lb/>
節夀之事又史氏所當紀者故不辭而為之記<lb/>
　　　鄭氏四節堂記<lb/>
先王之治必自内始而其事見於國風備於大學之書<lb/>
矣中古以來士畧於自治而詳於人於是有位尊朝著<lb/>
而名不齒於鄉里威加兵民而道不行於妻妾者烈女<lb/>
貞媛世豈無之而吾於歙鄭氏之四節有感焉鄭氏世<lb/>
居歙西之䨇橋曰昌齡之妻洪氏夫亡無子孀居六十<lb/>
<pb n="KR4e0125_WYG_020-7a"/>
四年年九十一而終元至順初旌其夀節昌齡之姪曰<lb/>
國英曰子美子美之妻程氏以夫死忠亦死於義見錄<lb/>
元史次室何氏能守志撫孤而底於成國英之亡也次<lb/>
室王氏行與何同而又不汚於暴㓂洪武未並加旌表<lb/>
嗚呼何鄭氏之節萃於一門若是其烈哉考之郡乘史<lb/>
傳鄭之先有諱安者宋季之亂以布衣止屠城之師因<lb/>
授歙令廟食其鄉號令君祠有事必禱令君之子千齡<lb/>
以儒起家歴休寜尹所至有氷蘖之操其沒也鄉人私<lb/>
<pb n="KR4e0125_WYG_020-7b"/>
諡貞白先生號所居為貞白里而昌齡其兄也子美諱<lb/>
玊貞白之子元季大儒嘗被徴為翰林待制不赴有著<lb/>
述在學者學者築室事之號師山先生國初下新安被<lb/>
執不屈自經死程氏殉之而國英諱璿其從兄也夫以<lb/>
令君貞白師山三世相承百餘年間位不尊於朝著威<lb/>
不加於兵民而推其所學為仁人為亷吏為忠臣其自<lb/>
治可謂詳矣幽貞女婦得諸觀感而閨門之化成焉主<lb/>
閫者非獨有子矢志而已或孑然無所覬於後而抱節<lb/>
<pb n="KR4e0125_WYG_020-8a"/>
以老副室者非獨能惠順以安其分而已乃毅然不辱<lb/>
其身以力存其宗祀後先相望如蹈一轍雖其資禀之<lb/>
美本乎天而出於身教之懿者豈少哉上之人從而旌<lb/>
之為世勸豈獨鄭氏一族之光而已哉世逺人亡里門<lb/>
傾圯追説故事行道傷嗟於是師山五世孫曰鵬者以<lb/>
國學生需次於家奮當起廢之責言於廵按侍御廣陽<lb/>
方公方公𢥠然以付歙令豐城熊君爰諏吉旦立坊故<lb/>
處榜曰四節鄉人流聞士女駢集傾竦嘉歎不能已已<lb/>
<pb n="KR4e0125_WYG_020-8b"/>
而鵬復以之名堂謁余記余承乏史臣且獲觀鄭氏家<lb/>
乘稔矣樂覩節義之家有賢後人而行臺之臣與邑令<lb/>
君又能發揚幽潜以奉宣我列聖躬化成俗之意比於<lb/>
先王士興起於自治將由身而家以圖治平之效於異<lb/>
時如詩書所紀皆事之大者故謹書畀之而不以謭陋<lb/>
辭焉<lb/>
　　　徳徴堂記<lb/>
徴者有所取必而不爽之謂也農取必於稔商取必於<lb/>
<pb n="KR4e0125_WYG_020-9a"/>
利士取必於禄與名然有得不得而爽焉其所取必者<lb/>
外也徳修於已無所慕而所徴於天者不爽何哉其所<lb/>
取必者内也以農則稔以商則利以士則禄與名自然<lb/>
之應焉豈俟外求而後可取足者哉或曰已徳修矣而<lb/>
亦有爽於徴者何也曰非是之謂也天之徴於人也君<lb/>
子以福小人以極固也否則不於其身而於其子孫顧<lb/>
世之論天者恒責之近而弗要其終爾吾於鄭氏有徴<lb/>
焉鄭之族甚衆所居歙西曰鄭村世有令徳再徙髙舉<lb/>
<pb n="KR4e0125_WYG_020-9b"/>
曰積才君始為醫其子曰存濟君彦隆方業儒而失怙<lb/>
故嗣醫以養母存濟之子曰恬菴君文慧亦從儒而業<lb/>
舉子矣以多疾更嗣為醫盖其三世皆有活人之功而<lb/>
恬菴之醫益顯徳益修與人交甚忠有所言必主於理<lb/>
家未裕而急於濟人葬三世之喪無違禮教三子甚篤<lb/>
其季尊守其醫仲敬嗣主家事孟賢世其儒以𢎞治己<lb/>
酉舉於鄉鄉之人嘖嘖嘉歎曰非徳之徴乎郡邑大夫<lb/>
為題其綽楔之上曰徳徴又以名堂而其所善者間請<lb/>
<pb n="KR4e0125_WYG_020-10a"/>
記於余余素多疾恒藉恬菴以自輔且知賢之將進顯<lb/>
於時以取必其可得者不爽也則為之記曰昔丹溪先<lb/>
生因其師白雲許文懿公有宿疾棄儒而為醫論者稱<lb/>
其所著書醫之考亭也范文正公之未第也禱於神曰<lb/>
異時不獲相天下當為良醫古大賢君子無一念不在<lb/>
民物也卒為宋賢臣第一彼皆無所取必而天應之或<lb/>
予之名或予之禄如執左符合於右契抑非重内輕外<lb/>
而勤其徳者能之乎恬菴之學出於丹溪而賢方以經<lb/>
<pb n="KR4e0125_WYG_020-10b"/>
術進先憂後樂之志舎文正其誰與歸夫其徳益崇則<lb/>
其徴益大豈若農之足於稔商之足於利而已然則與<lb/>
人言而厚望之非諛也縁堂事而立説以致頌禱之義<lb/>
也<lb/>
　　　復真軒記<lb/>
休寜呉君廷順構一軒於所居之商山而榜曰復真余<lb/>
族子師魯與君有子女之好也來為之請記復真靖節<lb/>
詩語也讀者不審疑其有剖斗折衡之意豈其然乎真<lb/>
<pb n="KR4e0125_WYG_020-11a"/>
當謂性之本然者故其詩以遑遑魯叟彌縫使淳繼之<lb/>
盖天真鑿而人偽滋工詞華者習口耳慕清談者判心<lb/>
跡靖節之意以為非聖人删述垂憲則不可以復此真<lb/>
而使之淳矣淳殆性善之云也今讀其言冲逺古澹可<lb/>
以嗣風雅之逸響考其行則大之彞典小之起居皆不<lb/>
為無見而恒發於髙懐曠度之餘使人視之邈乎其寡<lb/>
儔也然則復真之語誠孔門之緒論惡可置議哉呉君<lb/>
以是名軒其有得於此乎亦徒愛其言而以之重其居<lb/>
<pb n="KR4e0125_WYG_020-11b"/>
室也余聞之呉君性孝友樂交一時名流且集圖史知<lb/>
從事於簡策有白社之風紙筆之好長區賦聴鄉訟人<lb/>
稱其賢而君不久即謝去獨以其先出宋廣南安撫文<lb/>
肅公之後輯家譜編世美録以暴其先烈若贈長沙公<lb/>
之為者然則呉君之所景行取法得之靖節為多此軒<lb/>
之所由名而以之自警者歟雖然復真之義大矣君年<lb/>
六十而進徳尚友之心若此可謂健矣羲皇上人不可<lb/>
跂也樂琴書理丘壑釀山中之秫餐東籬之英寄傲於<lb/>
<pb n="KR4e0125_WYG_020-12a"/>
南窓課農於西疇世鞅無所嬰其中督郵無所致其傲<lb/>
坐閱髙夀於盛世而怡老於斯軒較之靖節其所得不<lb/>
既多乎<lb/>
　　　杭州府儒學科目題名記<lb/>
浙江左布政使陜右閻公仲宇按察使西蜀劉公福既<lb/>
相與新其杭州府學宫舎菜禮成乃合僚屬進其師生<lb/>
而語之曰惟我朝自洪武己酉詔郡縣立學養士百三<lb/>
十年俊秀畢逹而山林之下無逸才自庚戌詔開科取<lb/>
<pb n="KR4e0125_WYG_020-12b"/>
士凡四十餘試賢能足用而雜進者無所容於朝宁盖<lb/>
科目之得人盛且久矣而兹學之題名闕焉將何以侈<lb/>
前聞示承式於後學其稽故典考名氏及里出分年彚<lb/>
次而刻之為來者勸亦作新之一始乎衆曰善乃命工<lb/>
輦呉石從事而未有記值余被召入朝過焉則具以請<lb/>
辭不可為之言曰甚哉士得名之難而副之之不易乎<lb/>
古之人知其然故因其得之難也有所廸之則謂之名<lb/>
教因其副之不易也有所礪之則謂之名節廸之而成<lb/>
<pb n="KR4e0125_WYG_020-13a"/>
礪之而興其名炳然與實符者士所貴也廸之而無與<lb/>
成礪之而無與興則為無聞為虚譽究其所至卒與郷<lb/>
人等而重得罪焉豈所望於士哉杭東南大郡三司之<lb/>
所治也山川之佳勝物産之豐麗甲天下士生其間多<lb/>
秀且文而以材藝徳履勲猷義烈聞四方豈一日之積<lb/>
哉逮我朝而士習益變崇雅黜浮名與之俱方嶽之臣<lb/>
悉取而列之貞珉示表異焉則凡學於斯者指其名責<lb/>
其實懼其得之難而副之不易也將不知所警乎憂其<lb/>
<pb n="KR4e0125_WYG_020-13b"/>
為鄉人而求逹之家邦其必念累朝養士之厚取士之<lb/>
公得士之多肅行檢慎官常而勉於仕優之學俾令聞<lb/>
令望如巻阿之所奏無惡無斁而永終譽如振鷺之所<lb/>
美以無負於名教無玷於名節斯亦無廢於諸公作新<lb/>
之盛心矣乎然則號稱名臣以致主而澤民於盛時將<lb/>
有人焉以嗣書之其為杭學之重又寜有既乎<lb/>
　　　宜興徐氏義塾記<lb/>
少師兼太子太師吏部尚書華盖殿大學士徐公世居<lb/>
<pb n="KR4e0125_WYG_020-14a"/>
常之宜興族甚鉅而收教之法則自其先大夫啟之未<lb/>
成也公既貴乃撥已田千畆以贍其昏喪服食之費曰<lb/>
義莊又以為養之不可無教也爰置學一區曰義塾嵗<lb/>
延有學行者一人為師凡族之來學者束脩食用咸取<lb/>
給義莊且具條約以聞聖天子嘉與之而下有司加維<lb/>
䕶焉公以義塾者風教攸繫不可無紀屬筆於不佞弗<lb/>
敢辭則述所聞以對曰古君子之學必家始而後可推<lb/>
之天下其教有章其施有等然其學也豈俟他求而後<lb/>
<pb n="KR4e0125_WYG_020-14b"/>
得哉尊吾之徳性而輔之問學使智長心成行與言副<lb/>
薰然禮義之域而悖親傲長之風無自生焉於是徴之<lb/>
百聖而合放之四海而準此三代之遺法也秦漢以來<lb/>
去古逺矣學不足於自修士非出於里選求治之隆安<lb/>
所得乎公歴事四朝及今青宫凡三任輔導為師臣其<lb/>
所以沃上心正王度而式是百辟表儀當世者天下誦<lb/>
之矣又本先志捐所有以贍族推孝之始以永淑其後<lb/>
人其心公矣其善之所被廣矣昔文正范公之置義田<lb/>
<pb n="KR4e0125_WYG_020-15a"/>
也百世尚之而義學無所聞何哉盖嘗考之當宋盛時<lb/>
學校之在郡邑者且未有定議况其家邪我髙廟革前<lb/>
元之陋而建學育才取法殷周列聖相承講求益備餘<lb/>
百年矣故公得以論道之暇經畫家政而為文正公之<lb/>
所未遑者豈非文運亨嘉之盛亦有所際會而然哉凡<lb/>
為公之子弟族人者誦詩習禮於斯體公之心而服其<lb/>
訓盡其學力之所及處為良士出為忠臣以古君子自<lb/>
勵使安於豢養之人踣其身僨其家者聞風而慙撫事<lb/>
<pb n="KR4e0125_WYG_020-15b"/>
而悔求自於義塾不可得其有繫風教豈獨一家之重<lb/>
輕而已義莊事當别有書兹弗贅<lb/>
　　　吕梁洪新建工部分司記<lb/>
余被召北上之濟江也工部主事蕭山來君遣人逆致<lb/>
書曰不佞分司吕梁再期矣覽觀治所見役夫漕卒之<lb/>
在候者千數而地隘無以容公廨處於委巷而與所蒞<lb/>
相閡周防之弗及也雖職思其憂而莫之遂朅太平李<lb/>
公以都憲縂漕之節入覲南旋過焉工部郎中建昌謝<lb/>
<pb n="KR4e0125_WYG_020-16a"/>
君緝亦以行河至與之議而是之則進以告公公曰經<lb/>
逺之圖也宜亟為之爰下徐州時陕右何君宗理以進<lb/>
士知州事謂封域所在力任之而以兩洪所貯折價有<lb/>
餘請取辦焉庀材召工舁石畚土出内有典贏縮有稽<lb/>
以價易隣地之在民者而斥其陋巷除為道司瞰於河<lb/>
中為視事之㕔十六楹前樹坊曰分司為大門為重門<lb/>
左右為歩廊㕔之南為狀元亭則以今贊善費君宏嘗<lb/>
從其伯父員外瑄讀書於此也經始𢎞治丁巳之春踰<lb/>
<pb n="KR4e0125_WYG_020-16b"/>
三月告成規撫亢爽内外有嚴士民聳觀山水増壮李<lb/>
公之功也敢請記以示來者讓不獲道出淮陽會李公<lb/>
語之故公憮然曰此來君之所經畫締構吾何力焉夫<lb/>
天下之事成於同敗於異若兹吕梁之役可以觀政矣<lb/>
夫自國家都北以來漕東南之粟由淮入泗以逹京師<lb/>
而吕梁要衝也幹方之臣上計之吏蕃漢入貢之使四<lb/>
方貿貨之商旅又往來無虛刻下上之不時濤石之所<lb/>
鬬激恒為舟患乃置篙師戈夫以濟而或有相先之爭<lb/>
<pb n="KR4e0125_WYG_020-17a"/>
相觸之愬故工部分司一人領之三嵗一更著為令及<lb/>
今百三十年至者取受成竣事而已來君不以艱遺後<lb/>
人而李公主之謝君贊焉何君又專其責相其成費不<lb/>
勤官役不弊民可謂賢矣夫任事者不以喜功而嫌合<lb/>
議者不以策非已出而沮此古同心同徳者之所難也<lb/>
使進而致主以澤天下亦不出此况河防一事哉後之<lb/>
人升其堂而思政憇其亭而思學皆有益世教非一時<lb/>
飾厨傳闢苑囿以樂燕私者比是不可以無記李公名<lb/>
<pb n="KR4e0125_WYG_020-17b"/>
蕙字徳馨成化己丑進士今都察院右都御史來君名<lb/>
天球字伯韶𢎞治庚戌進士是為記<lb/>
　　　濟美堂記<lb/>
濟美堂者江都嘉㑹處士髙公以其孫之得雋而搆名<lb/>
之以勉其子姓者也髙氏之先自節度使秦王行中暨<lb/>
其子渤海武穆王懐徳以材武顯於周宋世望恒山其<lb/>
後從髙宗南渡有安撫鎮江及扈蹕海道者子孫散處<lb/>
温台間衣冠蟬聨奕世不乏至希㣲者當國初為勸農<lb/>
<pb n="KR4e0125_WYG_020-18a"/>
官退隠於醫生惟虚嘉會之考也嘉會丈夫子三曰鑑<lb/>
以勸分入粟補承事郎曰欽號敬齋尚徳不仕曰銓舉<lb/>
成化己丑進士歴官都察院右副都御史敬齋之子曰<lb/>
濟舉𢎞治癸丑進士授工部虞衡主事乃具首未以告<lb/>
曰嘉會府君實始堂構而敬齋先生亦恒指堂額以勵<lb/>
不肖言尚在耳也今先大父已受封大理左評事先子<lb/>
以不肖故亦將得貤封之典而斯堂之記闕以是有請<lb/>
焉辭不獲為之言曰甚哉美之不易得也由一身則善<lb/>
<pb n="KR4e0125_WYG_020-18b"/>
始而或毁其終由一世則有賢父兄而或斁於其子弟<lb/>
比比也其本弗大其源弗深則何怪其未流之不瘁且<lb/>
涸哉若髙氏戡亂之功惠民之績衛上之勞所以開其<lb/>
先者甚逺至於希㣲生值興運而劭農之勤活人之徳<lb/>
又弗大其施食其報以終故一發而得都憲再發而得<lb/>
虞衡學業相承行治相髙非一身之榮一世之積也濟<lb/>
美名堂其不謂之稱情矣乎雖然本大矣益圖其所培<lb/>
源深矣益圖其所濬斯其美益臻而堂名益暴此虞衡<lb/>
<pb n="KR4e0125_WYG_020-19a"/>
請記之意非是侈於觀美而已都憲公内司廷評出領<lb/>
方嶽至今官公恪周練譽望日隆虞衡起南甸秋魁識<lb/>
逹才敏鄉用未艾而余繆有一日長盖嘗登其堂悉其<lb/>
世者故記之而致三復之意焉<lb/>
　　　臨清州觀音閣下浮橋記<lb/>
臨清據南北之衝四方商旅所輻輳而運河出焉徃來<lb/>
者必藉舟以濟然水不時發暴激迅奔一操渡失謹覆<lb/>
溺相望而河南之觀音閣下病渉尤甚州人王珍廷璧<lb/>
<pb n="KR4e0125_WYG_020-19b"/>
家河之北岸不忍嵗溺者之多也以成化乙巳捐已貲<lb/>
作浮橋焉為舟凡八為白金六斤有畸後五年為𢎞治<lb/>
己酉漸弊而舟之更造者六又三年為辛亥再弊而舟<lb/>
更造者十維之以巨絙䕶之以周楯虹亘櫛比既固且<lb/>
堅爰置守者防其觸拶而時其開合上下幾十五年東<lb/>
西行者去險即夷無不嘉歎適余過焉吾鄉之客於斯<lb/>
者曰汪儀輔呉斯敏素善廷璧具其事以請記不得辭<lb/>
為之言曰視人之溺猶已溺之計聖愚之心未始相逺<lb/>
<pb n="KR4e0125_WYG_020-20a"/>
而有不能者無他焉錮於利而昧其所受之生理爾臨<lb/>
清利區廷璧以貲鳴里中乃能識所錮而惻然於斯人<lb/>
勤其力於不報之地若此非有俟於有司之督好義者<lb/>
之募而然也豈非難哉視彼厚自殖而闢亭館以貯歌<lb/>
舞鼎新佛老之宫室以徼福田利益者其賢不肖又何<lb/>
如哉是宜記之以告來者廷璧以嵗祲出粟賑饑用恩<lb/>
例為義官又嘗以獨力置樁石修運道二百餘丈士夫<lb/>
過臨清者多禮遇之而廷璧益謹弗肆教其子鎬以鄉<lb/>
<pb n="KR4e0125_WYG_020-20b"/>
進士需次於家孫淮亦治經待試其義舉不特此橋也<lb/>
儀輔斯敏樂道人善事得附書<lb/>
　　　立本堂記<lb/>
有歙鮑善與氏從其婣友鄭上舎萬里謁余南山之下<lb/>
以告曰玲之先六世祖有諱琚璨兄弟者嘗築堂於所<lb/>
居而名之曰立本中值兵革燬焉玲不佞重作之而未<lb/>
有記敢請於執事余諾之未暇也會有召命將入朝而<lb/>
萬里實來曰當坐伺以必得為期矣乃執筆而語之曰<lb/>
<pb n="KR4e0125_WYG_020-21a"/>
本從木從一謂木之根柢而立之訓則植也天下之物<lb/>
未有無本者其在人為心心之徳為仁仁者性之本而<lb/>
孝弟者行仁之本也孝弟立而百行從之故曰本立而<lb/>
道生孔子之意也然本心之徳不能不壊於物慾必敬<lb/>
以直内則心不累乎私而仁可幾焉故曰主敬以立其<lb/>
本朱子之說也然則鮑氏之先所以貽其後者大矣善<lb/>
與之為人後而有肯構之美非賢而能之乎顧余竊有<lb/>
進於是者萬物之本出於天而植之存乎人植巨木於<lb/>
<pb n="KR4e0125_WYG_020-21b"/>
庭戺與植小草於盆盎一也巨木之植至於干雲霄而<lb/>
傲霜日柯條之布也益蕃華實之成也益碩本大未茂<lb/>
理之常也彼小草之植其根柢拳曲而不獲紓其華實<lb/>
所成取供人之玩好而已朝榮夕瘁其本不足稱也鮑<lb/>
氏後因其先之所植立者封培之愛䕶之其本益深以<lb/>
固則其枝葉益盛以久殆見其老而夀者比於徂徠之<lb/>
松漆園之椿其少而秀者比於王氏之槐燕山之桂所<lb/>
以重斯堂而名後世者可不勉乎鮑世居歙之永豐郷<lb/>
<pb n="KR4e0125_WYG_020-22a"/>
族人孔多姓其地曰鮑屯琚璨兩公宋季碩儒從學先<lb/>
正鮑魯齋先生誓不仕元而貞白鄭先生嘗序其譜璨<lb/>
之子椿元季名士西溪鄭先生實狀其行盖其善之積<lb/>
甚逺而未食其報者將於是堂有徴焉萬里為貞白之<lb/>
後西溪之族慎許可而於鮑世戚故力為之請也<lb/>
　　　翠筠軒記<lb/>
吳氏居歙溪南世逺族蕃有斯敏君者尤志識清曠族<lb/>
之彦也嘗闢一軒於竹間而樂居之因題其楣曰翠筠<lb/>
<pb n="KR4e0125_WYG_020-22b"/>
既而出逰江湖心恒不忘乎是繪圖為冊得名人詩文<lb/>
若干篇其所以發明軒之義備矣君猶不自慊造余請<lb/>
記久未之應也既而思之古之人所以取名其室堂而<lb/>
紬繹詠歌之者連類引喻比於銘坐以輔徳云爾若君<lb/>
之名軒不以竹而曰翠筠豈姑以更變名目取其新而<lb/>
已哉殆必有意焉夫翠以色筠以膚皆竹之外也然因<lb/>
其外而求其實則其心凈虚其節堅貞挺然自立經嵗<lb/>
寒而不改其在人則衣錦尚絅之君子也彼蒨桃穠李<lb/>
<pb n="KR4e0125_WYG_020-23a"/>
紫丹紅藥非不嫣然其色膩然其膚也顧其中頑窒脆<lb/>
柔早發先萎無所恃以自植於搖落之塲在其人則美<lb/>
如冠玊而中無所有者也然則君之居是軒也撫琅玕<lb/>
之節誦淇澳之篇將視其色之正膚之勁以自考曰勤<lb/>
於禮而求逺其暴慢於外者得與竹類乎又進而忖其<lb/>
中有實行之可以符其外焉者乎夫如是則將無媿於<lb/>
竹而軒之名可以輔徳非直以具觀聴之美而已然君<lb/>
之意其果出於斯否乎余世居曰篁墩新居曰南山竹<lb/>
<pb n="KR4e0125_WYG_020-23b"/>
院日夕與竹相周旋盖嗜之酷而得之深者莫我若也<lb/>
然記君之軒至累閱嵗而不能執筆豈故為緩哉思有<lb/>
以副君而難其言爾<lb/>
　　　明逺樓記<lb/>
余徃嵗過古林黄氏見其秀山相環碧溪縈帶竹樹茂<lb/>
宻屋宇鱗次意非有樓閣起莽蒼空翠間不足以領其<lb/>
勝而盡大觀且聞其族有思馨者好逰而樂義喜納交<lb/>
名流余未之識也或日具刺來見曰思馨歸自江湖圖<lb/>
<pb n="KR4e0125_WYG_020-24a"/>
所以脫塵鞅而豁其心目者作樓八楹於所居之西不<lb/>
百武負隂面陽靡雕以飾鑿池於庭而置琴書於上列<lb/>
委積於兩廡開家塾於前楹憑闌四顧則神山之峰揖<lb/>
其前者如墮几上清漪之水繞其後者如出履下朝暉<lb/>
夕隂變態萬狀有使人應接不暇者盖樓成而境益闢<lb/>
視益曠客為顔之曰明逺敢請記於執事者值余有召<lb/>
命治行弗克應也爰使其侄彪尾舟至錢塘不獲過姑<lb/>
蘇入毘陵不獲則出書以告曰斯樓之不得記於夫子<lb/>
<pb n="KR4e0125_WYG_020-24b"/>
巖壑為之索然過者為之不惬惟撥冗半刻宜無不成<lb/>
者乃矍然為執筆而語之曰禮不云乎可以處臺榭升<lb/>
髙明逺眺望古之人殆未始不樂乎此也思馨之逺渉<lb/>
江湖有年矣僑身於舟車憊力於㕓市若煩促而厭湫<lb/>
隘者不知其幾也既而來歸觀溪山之清空羡魚鳥之<lb/>
飛泳作樓以居客不時至命觴而酌置局而奕壺矢載<lb/>
陳嘯詠間作若與安期羨門相期八極之表而向時懐<lb/>
土之感洒然無復存者亦平世之一快哉雖然委積之<lb/>
<pb n="KR4e0125_WYG_020-25a"/>
收公視其族之逺者賑之而不自殖也家塾之教顯示<lb/>
其業之逺者朂之而不安於凡近也夫如是則所謂明<lb/>
逺者將有大焉豈清豁心目於一時而已<lb/>
　　　敬齋記<lb/>
歙溪南吳恕本忠氏嘗並縁名字之義以敬齋自署或<lb/>
者疑之曰敬之義大矣先正之以名其齋者顯有人焉<lb/>
本忠乃襲而有之無乃贅乎不然則亦徒見其僣焉耳<lb/>
矣本忠患之以質於余余曰子無惑乎人之有是語也<lb/>
<pb n="KR4e0125_WYG_020-25b"/>
以前言之則厭常喜新者之所為以後言之則自棄不<lb/>
振者之所諉無一可者聖經賢傳浩無津涯而入道之<lb/>
門曰一敬舎是無與致力者如贅之厭則將取諸異端<lb/>
而後為得乎聖賢教人惟恐人之不同已也故曰塗人<lb/>
可以為禹又曰顔何人哉睎之則是如僣之懼則將甘<lb/>
於庸衆人而已乎子無惑乎人之有是語也然余有進<lb/>
於子者道該體用心具寂感而敬貫乎其中故曰敬者<lb/>
聖學之要也其道簡而約其工夫節目莫備於晦菴夫<lb/>
<pb n="KR4e0125_WYG_020-26a"/>
子之箴夫子吾郡之孔氏也莊誦而服行之大則為碩<lb/>
儒為貞臣小則為上農為良賈無所施而弗宜也烏可<lb/>
以贅而求新以僣而求下哉本忠𢥠然曰是誠非不佞<lb/>
所敢當者敢請其畧以為服膺之地何如曰可也先聖<lb/>
之告仲弓以敬嫓恕告樊遲以敬嫓忠其功之切則出<lb/>
門如賔承事如祭其守之確則雖之夷狄不可棄也况<lb/>
士與農賈哉子能從事於斯將無媿於父師之所期待<lb/>
而名齋之義非贅矣非僣矣本忠朂諸<lb/>
<pb n="KR4e0125_WYG_020-26b"/>
　　　依竹軒記<lb/>
黄氏世居休寜之古林族甚盛而業儒不樂他技雖或<lb/>
事農賈亦嗜書崇禮有文獻之遺風若思潤君闓爽和<lb/>
易號其族之賢者而愛尤在於竹曰竹我依也夏則藉<lb/>
其隂蕭蕭然不知炎熇之為酷也冬則撫其節挺挺然<lb/>
不知雪霜之為虐也於是開一軒以居顔之依竹曰竹<lb/>
誠我依哉其子彪來余南山之竹院以記請余盖嘗一<lb/>
至古林訪黄氏求其遺書雖未及識思潤而觀其命軒<lb/>
<pb n="KR4e0125_WYG_020-27a"/>
之意殆賢者有激而云乎彼誠見夫依勢利者毎見羞<lb/>
於端士或遂淪胥以敗而為世僇笑者比比也又見夫<lb/>
仁者之難得而無所依以為已歸則求之乎植物而見<lb/>
夫竹之可依爾昔人故有擬竹為君子者矣視竹為君<lb/>
子而取之以輔吾仁則依之故曰有激而云也思潤年<lb/>
七十矣愛竹不衰將有嵗寒之好與竹為一而余亦癖<lb/>
於此君者宦途鞅掌不獲一造思潤之軒而諗之曰子<lb/>
依竹乎竹依子乎思潤必有契於余言而為之一噱者<lb/>
<pb n="KR4e0125_WYG_020-27b"/>
矣或曰黄氏所居自上世以來喬木相望而多竹古林<lb/>
以名思潤之父文中隠君又别號節菴節從竹思潤之<lb/>
以依竹名軒將守其世業而圖嗣其先之徳也其言有<lb/>
相發者因併書之<lb/>
　　　太監鄭公夀藏記<lb/>
都城之北安定闗之南距光熈門有地一區太監鄭公<lb/>
之所營以為夀藏者也兆在其先府君壙左其後岌然<lb/>
奠之以土峯其前瑩然環之以清流誠堪輿家所謂吉<lb/>
<pb n="KR4e0125_WYG_020-28a"/>
壤者爰畫其内以為域繚以崇垣限之石門作堂其中<lb/>
而屋其左右致享有嚴守奉有常訖工而境益勝公遣<lb/>
人以狀詣余曰不佞荷國厚恩被簡任日夜思惟圖報<lb/>
稱萬一無媿先人於九原惟是地也將以委身焉宜有<lb/>
記以示後人用無忘君父之賜敢以為請乃按狀而書<lb/>
之曰公名旺字徳懋世家廣州順徳其所居曰瀧水都<lb/>
先洞甲六冲尾自祖以上率以力善聞考諱梲福號處<lb/>
靜居士贈武畧將軍錦衣衛千戶妣霍氏繼廖氏俱贈<lb/>
<pb n="KR4e0125_WYG_020-28b"/>
宜人公霍宜人之子也生有美質以景泰庚午被選入<lb/>
内庭勤慎自將若老成人遂命進學司禮監書堂從故<lb/>
學士永新劉文安公講習課試恒先諸生久之通經史<lb/>
大義詞翰並工而於暇日兼業武事恒語人曰文武一<lb/>
道也癸酉選侍乾清宫奉宸扈蹕一循矩度甲戌授長<lb/>
隨一日演武萬嵗山下公馬歩騎射連發皆中的其諸<lb/>
武藝亦精絶過人觀者歎服英宗皇帝臨御有蒐岐狩<lb/>
圃之志乃轉公御馬監治獵事屢出畋永平山海諸處<lb/>
<pb n="KR4e0125_WYG_020-29a"/>
還奏稱㫖憲宗皇帝嗣位再轉尚膳監益善其職成化<lb/>
庚寅升奉御選侍昭徳宫升織染局右副使辛卯進左<lb/>
副使莅局事特賜蟒衣壬辰升太使癸巳升御馬監太<lb/>
監仍署局事賜五品帶禄甲午許内府乘騎庚子命掌<lb/>
安喜宫事凡内帑所貯珍異纚纚然著之簿歴出納周<lb/>
慎畧無遺爽尋選侍今上皇帝於春宫丁未兼侍乾清<lb/>
宫受恩賚無虚旬𢎞治紀元例左遷織染局大使甫九<lb/>
日上知公素謹畏復御馬監左少監又以公富文學命<lb/>
<pb n="KR4e0125_WYG_020-29b"/>
教書乾清宫内書堂踰月復重公材武命兼督神機左<lb/>
掖兵辛亥復太監壬子督鼔勇營團練諸軍乙卯兼莅<lb/>
鞍轡軍器二局事丙辰命縂督皇城四門并京城九門<lb/>
丁巳領東厰機宜缺員内司以數時名上皆無當聖心<lb/>
者特以命公越八日召兼侍乾清宫又三月仍兼莅監<lb/>
事其在東厰凡宻告骫法事無大小皆躬自審覆情狀<lb/>
允當而後行無辜免坐者甚衆戊午有惡黨謀逆者前<lb/>
後未發公獲之以聞詔捕誅之以其功授弟雄錦衣衛<lb/>
<pb n="KR4e0125_WYG_020-30a"/>
百户又從破敵凉州進副千户公年踰六十手不釋巻<lb/>
雖貴而服用泊然若儒生因自號朴菴以見志焉惟漢<lb/>
唐以來中貴之賢者若史游之育蒙著訓吕彊之殫忠<lb/>
奉公楊復光之撫軍伐叛流芳史冊談者尚之公歴事<lb/>
四朝幾五十年内掌宫教外典師旅司筦鑰刑暴亂以<lb/>
謹弗常藝兼文武守勵清恪寵榮盛矣而行之以撝謙<lb/>
委任隆矣而持之以簡靖視古人可匹休而無讓者則<lb/>
傳所謂盡瘁之忠歸全之孝公將有焉余承乏春坊侍<lb/>
<pb n="KR4e0125_WYG_020-30b"/>
今上講讀十年實與公相聞不可以終遜也遂撮其要<lb/>
而著之使來者知公之為人因以取徴焉<lb/>
　　　太監何公夀藏記<lb/>
都城之西香山鄉有地一區其土沃衍其山水深秀而<lb/>
面合今太監何公之夀藏在焉公遣人以事狀一通告<lb/>
余曰不佞少時荷先朝恩命與奉御夏君欒父事故尚<lb/>
膳監太監金公興金公子視吾兩人甚厚顧嘗作生塋<lb/>
於是鄉且建寺以守而請於朝得賜額曰永夀卒而葬<lb/>
<pb n="KR4e0125_WYG_020-31a"/>
焉始公無恙時不佞竊有請曰某等敢徼惠墓傍地以<lb/>
俟幸沒而有知獲侍左右以終我公慈煦之徳公惻然<lb/>
許之成化甲午也未幾夏君卒舉以祔焉不佞慮其兆<lb/>
域未釐四垣取具非所以謹終而計逺乃庀材鳩工畚<lb/>
土伐石中為享堂八楹左右為廂房十有六楹前以石<lb/>
為門一為碑二繚以崇墉樹以名木凡百所需咸備無<lb/>
缺盖四閱寒暑而以丁巳落成非君父之賜其何以致<lb/>
兹其何敢不記之以示後來輒具以請固讓不獲按其<lb/>
<pb n="KR4e0125_WYG_020-31b"/>
事狀何氏世居廣州順徳縣之仕版村其先盖有顯者<lb/>
故因以名其居然兵燹之後譜逸莫可考公生而俊頴<lb/>
以景泰庚午被選入内庭一年即奉命賜學内館從故<lb/>
學士永信劉文安公通經史大義講授課習同輩鮮及<lb/>
丙子選長隨值英宗皇帝復位以公淳謹召隨侍乾清<lb/>
宫憲宗皇帝初以年勞升奉御公齡既茂諳練益久成<lb/>
化癸巳進尚膳監右監丞己亥莅監事辛丑進右少監<lb/>
癸卯進左少監甲辰升大監每被顧問多稱㫖賜蟒衣<lb/>
<pb n="KR4e0125_WYG_020-32a"/>
今上皇帝嗣位尊聖母皇太后居仁夀宫以公老成命<lb/>
掌宫事𢎞治辛亥春賜玉帶許乘馬禁中加嵗支禄十<lb/>
二石壬子改莅惜薪司事甲寅奉命送興王之國歸日<lb/>
遣致祀武當山秉禮奉法所至晏然盖其出處履歴如<lb/>
此余未及識公然觀其所以事金公及處夏君皆本於<lb/>
孝歴侍四朝暨聖母一出於忠敬在掖廷五十年受列<lb/>
聖之簡知委任寵異赫然而行之以撝謙守之靖黙求<lb/>
之一時豈多得哉宜其名著内朝夀幾七袠而先享碩<lb/>
<pb n="KR4e0125_WYG_020-32b"/>
大之福獲於已者未艾也是用撮其大者書之俾刻焉<lb/>
公名琛字某父諱某母某氏有子三人公行二其兄早<lb/>
世其弟居順徳故里亦有子三人當受公䕃於異日云<lb/>
　<lb/>
　<lb/>
　<lb/>
　<lb/>
　篁墩文集巻二十<lb/>
</p>
<p>
</p>
  </div>
</body>
</text>
</TEI>
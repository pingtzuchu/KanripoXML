<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻三十六</head>
    <p>
<pb n="KR4e0125_WYG_036-1a"/>
欽定四庫全書<lb/>
　篁墩文集巻三十六　　　明　程敏政　撰<lb/>
　　題䟦<lb/>
　　　書諸葛忠武侯傳後<lb/>
右漢丞相諸葛忠武侯傳一巻宋南軒先生張宣公之<lb/>
所訂者板刻在南京國子監有甲乙兩本皆殘缺不完<lb/>
文亦小異予嘗攜入史館請閣本參校之手自鈔補如<lb/>
上而乙本殘缺為甚不復成編矣然乙本有附録一巻<lb/>
<pb n="KR4e0125_WYG_036-1b"/>
得可屬讀者南軒先生論記贊詩四篇論雖復出而不<lb/>
可芟也輒校以附甲本之後予嘗見朱子有與何叔京<lb/>
書及武侯贊跋卧龍菴詩多與南軒此傳相發輒録以<lb/>
附宋季有清江胡洵直者嘗考訂出師表中脫誤數處<lb/>
及補亡七字見蘆浦筆記而人多未之知也又録以附<lb/>
將寄南監補刻以傳惟南軒先生以丞相忠獻公之長<lb/>
子當宋社之南力排和議倡復讎之舉其心事實與武<lb/>
侯同故惓惓訂此傳以見志且力非武侯之子瞻身兼<lb/>
<pb n="KR4e0125_WYG_036-2a"/>
將相不能力諫以去黄皓又不能奉身而退兾主之一<lb/>
悟兵敗身死僅勝於賣國者爾故止書子瞻嗣爵以㣲<lb/>
見善善之長而餘固不足書也為法嚴立義精如此是<lb/>
豈陳壽軰所能窺其萬一至求其㫖意所在直將以拯<lb/>
天綱紓國難而不墜其世烈不撓于一毫功利之私則<lb/>
去今雖數百載而讀之猶有生氣也非有得于聖門正<lb/>
誼明道之説惡足以與此哉朱子以韓侂胄柄國殺趙<lb/>
忠定公乃注楚詞傷宋國之亡以蔡西山之竄决道之<lb/>
<pb n="KR4e0125_WYG_036-2b"/>
不行乃注參同契致長往不反之意皆大賢君子之心<lb/>
事非得已者而世猶疑其長詞華之習倡導引之端所<lb/>
謂淺之為丈夫者類如此因併及之以見斯傳之非徒<lb/>
作云爾<lb/>
　　　題明良慶㑹巻後<lb/>
明良慶㑹一巻績溪程氏之所藏也巻之為石刻者七<lb/>
為真蹟者一其石刻之第一紙宋理宗御製詩三首葢<lb/>
和其先世祖少傅右丞相兼樞宻使吉國文清公元鳳<lb/>
<pb n="KR4e0125_WYG_036-3a"/>
者也楮尾識以御書之寳第二紙即公之詩葢寳祐丁<lb/>
已禋禮告成公上此稱賀故理宗用韻以答公也詩後<lb/>
有公自序第三紙以後皆御劄其一當在景定庚申葢<lb/>
公罷相後起拜觀文殿大學士判平江故中有吳門為<lb/>
股肱郡非股肱臣不足以居之語其二則答公辭免平<lb/>
江召命故中有不必辭吳門之行以孤朕意之語二紙<lb/>
皆在是年之八月其三則答公第三䟽辭免者故中有<lb/>
朕欲煩卿以政而非以是寵卿之語又引向敏中之事<lb/>
<pb n="KR4e0125_WYG_036-3b"/>
以况公當在辛酉之七月考之庚申五月方召賈似道<lb/>
還朝拜右揆兼樞使故公三辭而後受命葢忠邪不能<lb/>
並進從古然也其四則自平江召公為特進醴泉觀使<lb/>
兼侍讀者當在是年之十一月故中有報政輔藩趣還<lb/>
經幄之語其五則答公辭免侍讀召命依所請提舉臨<lb/>
安府洞霄宫者考之家傳至此葢三䟽矣故中有累詔<lb/>
趣發辭則如初勉遂雅志俾奉外祠之語當在壬戌之<lb/>
四月葢去年七月似道方進位太子太師為經臣首故<lb/>
<pb n="KR4e0125_WYG_036-4a"/>
公力辭召命奉祠而去觀諸御札可見而史傳於侍讀<lb/>
之召若曽供職然者誤也紙尾皆有付程元鳯四字加<lb/>
以御押而旁復有四字與押皆同者外封也宋制凡羣<lb/>
臣有所陳乞就章後批之則謂之内批而不用寳别降<lb/>
手詔或有御製詩文賜予臣下則謂之御筆其字内嬪<lb/>
代書者則用詔書之寳或自書或代書者則雜用御書<lb/>
之寳或親筆則用押而不用寳此巻前三詩用御書之<lb/>
寳後五札有押而無寳在當時必親書而更代以來亡<lb/>
<pb n="KR4e0125_WYG_036-4b"/>
矣其三蹟一紙則公在講筵時所上備邉劄子以朝請<lb/>
大夫行右補闕兼侍講繫銜當是寳祐癸丑之五月考<lb/>
之是時元兵方日攻漢蜀荆淮之地故公拳拳以方田<lb/>
逰擊二事為言議論不回而區畫有道葢鑿鑿乎可行<lb/>
者終篇復引孝宗謂輔臣之語曰士大夫於家事人人<lb/>
理㑹得至於國事則諱言之葢不特當時為然也劄之<lb/>
後有墨書依字一葢即所謂内批考其時與事亦莫之<lb/>
能用也宋制凡臣僚奏䟽由都進奏院而上聞者謂之<lb/>
<pb n="KR4e0125_WYG_036-5a"/>
奏狀靣陳及徑至御所者謂之劄子宰執兩省及内外<lb/>
官登對與夫帥漕郡守武臣有事渉兵機者許用劄子<lb/>
餘則皆用奏狀公之此劄葢所謂登對者也其結銜之<lb/>
上帶行字者葢階高而官卑者謂之行階卑而官高者<lb/>
謂之守官階相等則無之葢階所以序品而官所以寄<lb/>
禄也劄之前有二十八日未時七刻降九字者葢自御<lb/>
所下之中書省省吏誌其時日且著之籍以憑稽對然<lb/>
後下其事於所司今此劄乃藏之於家葢有不可曉者<lb/>
<pb n="KR4e0125_WYG_036-5b"/>
豈公入相時自以為巳物因取而藏之乎公之七世孫<lb/>
孟嘗集公家傳之類為一帙而好事者題曰明良慶㑹<lb/>
錄此巻葢蒙其文者録所載視此増御製詩凡四御札<lb/>
凡三十有一奏議凡八葢雜得諸别集中而此巻則當<lb/>
時石刻故本與真蹟尤可寳也明良慶㑹予不知所以<lb/>
名之意豈以理宗詩尾有𢋫歌之後可無詩之句故好<lb/>
事者摘此四字以弁其首乎夫以理宗御翰及公之奏<lb/>
議君臣詞章□諸一巻之中固亦有若明良相遇者然<lb/>
<pb n="KR4e0125_WYG_036-6a"/>
以予觀之則不然公之相理宗也僅十月而罷既罷而<lb/>
起也嚮用之意雖勤勤焉見諸詞翰之間然前則為丁<lb/>
大全之所睨後則為賈似道之所軋故公終不能安於<lb/>
其位以盡其所學遂翩然為長往之舉考公之平生豈<lb/>
不願為良臣者哉古之明君任賢勿貳理宗其有合乎<lb/>
甚哉明良相遇之不偶也公子孫皆居歙之槐塘而從<lb/>
子浙西發運司主管機宜文字贈新安郡伯宏祖始分<lb/>
處績溪生元浙東宣慰副使相相生同知梅州燧燧生<lb/>
<pb n="KR4e0125_WYG_036-6b"/>
淳安簿景髙雖更異代皆用公䕃入仕而同知五世孫<lb/>
太學生傳實藏此巻來京師館于予出以相示予與公<lb/>
皆陳將軍忠壯公靈洗後而傳於昭穆當字予為叔因<lb/>
題其後而歸之嗚呼傳也尚無忝其所生者哉<lb/>
　　　題續文章正宗後<lb/>
浦陽鄭相續文章正宗四十巻其去取精審雖不逮前<lb/>
人亦不甚猥襍自勝國以迨洪武初凡名家世臣其文<lb/>
之可見者葢不能無賴乎此也其後義烏王稌旴江張<lb/>
<pb n="KR4e0125_WYG_036-7a"/>
光啟校而刻之因各入其私集遂為此帙之累觀者病<lb/>
之暇日輒命侍史伐去二氏所増詩凡二十三首文凡<lb/>
八篇其中若王國博紳王賛善汝玉王學士英鄒庻子<lb/>
緝陳侍郎璉固皆一時文章巨家但不宜先置於此當<lb/>
與方正學楊文貞諸公别為續集以附庻乎得之永樂<lb/>
二勑原無代言者名氏今亦不敢登載云<lb/>
　　　林月鑑江湖勝覽巻䟦<lb/>
泉南林君諭精相術以薦為其邑之隂陽官凡三入京<lb/>
<pb n="KR4e0125_WYG_036-7b"/>
師矣每至而名益竒或以月鑑號之者間因武進陸君<lb/>
亷伯以見予䄂出一巻詩曰江湖勝覽皆朝之名公卿<lb/>
投君之好而予之者也予觀世之逹官貴人類能為君<lb/>
以自重雖賢者以公務見至累日終以事辭者有之幸<lb/>
一見或不交一語以退葢雖負天下之志者亦無自而<lb/>
吐其尺寸焉惟挾風鑒禄命諸術者不獨走門下即見<lb/>
至折節傾倒惟恐不盡焉或聞其名而物色之不獲則<lb/>
悵然以為失士予以此葢竊羨夫負竒挾藝者之遇而<lb/>
<pb n="KR4e0125_WYG_036-8a"/>
亦不能不嘅夫為人上者其下士盡言不在彼而在此<lb/>
也若林君之見遇於公卿豈不以其言之多中哉顧其<lb/>
相予乃獨以為異日當大顯夫人豈不自知予以此又<lb/>
竊懼其言之不中將自予始矣昔嚴君平賣卜各因其<lb/>
勢道之以善而言之中不中弗計焉今出入公卿間得<lb/>
行其言者葢莫如術士林君往來江海之上巖穴之下<lb/>
與夫邊州僻郡目所經者將無遺才隠處守道履貞之<lb/>
士而力不能自通者乎如見上之人語及之使天下之<lb/>
<pb n="KR4e0125_WYG_036-8b"/>
賢者或因君而有聞焉則予又將重嘅夫月鑑之名在<lb/>
此而不在彼也<lb/>
　　　題文公梅花賦後<lb/>
文公舊有前後續别四集行世而後集亡矣此賦見事<lb/>
文類聚中固後集之一也公九世孫永年丞楙出梅花<lb/>
圖相示因語及之遂請録置其上用補家乗之闕云<lb/>
　　　題先世文清公贊御書儒碩字後<lb/>
右宋吉國程文清公贊理宗所賜儒碩二字者也字與<lb/>
<pb n="KR4e0125_WYG_036-9a"/>
贊當時皆刻石于家而更代以來贊頗刓缺九世孫鄉<lb/>
貢進士傳請名書者録之以配摹本之字間持示予因<lb/>
敬誦一過而告之曰吾與子幸俱業儒以不失其世守<lb/>
則夫君子小人之際如文清公所致謹者可不重加之<lb/>
意乎<lb/>
　　　䟦宋嘉定十三年直學士院莊夏誥後<lb/>
宋制凡公移則官高者居左制誥則官高者居右葢公<lb/>
移乃官府往來之文具署名及觀者皆南靣故列銜得<lb/>
<pb n="KR4e0125_WYG_036-9b"/>
以左右為尊卑制誥乃臣下受之君上署名及觀者當<lb/>
北靣命詞在前故列銜者悉從其後也惟中書省牒畧<lb/>
與誥身相似而實不同在宋時已有誤認之者矣而張<lb/>
駕部汝弼復以是致疑予恐觀是誥者因駕部而以為<lb/>
贗故一訂之<lb/>
　　　題所校脉經後<lb/>
走以先襄毅公賜葬恩自新安入謝道出淮隂㑹河氷<lb/>
不能去借宿驛中居鬱悒病痰從淮醫朱鑑借書得王<lb/>
<pb n="KR4e0125_WYG_036-10a"/>
氏脉經十巻葢元泰定隆興翻刻宋熈寧閣本也有宋<lb/>
長樂陳孔碩序序稱脉訣出而脉經隠比之俗儒知誦<lb/>
時文而不知誦經史切中近世之病自泰定及今餘百<lb/>
年此書復亡淮進士畢君舜修始得鈔本刻之然其間<lb/>
脱誤尚多驛舍無事取朱本參校終巻勘其誤凡二百<lb/>
六字補其脱凡十七條因畀舜修使刋正之以便世之<lb/>
慈孝者<lb/>
　　　題錢尚書為劉御史作奉思堂記後<lb/>
<pb n="KR4e0125_WYG_036-10b"/>
監察御史高唐劉君士元出奉思堂詩文一冊以示予<lb/>
為之哽咽而後誦之終篇曰嗚呼若吾士元可謂孝矣<lb/>
士元起家春秋奉廷對為名進士出知贑榆盧龍兩邑<lb/>
有遺愛為賢令尹既入憲臺按兩淮及按吳中皆以風<lb/>
節聞為才御史古人所謂顯親揚名者士元葢庻幾矣<lb/>
矧有恩命焉足以光父于地下榮母于堂上有禄焉足<lb/>
以具生者之養供死者之祭而又何憾雖然奉之則求<lb/>
有以樂其心志祝其壽考思之則求有以謹其封域守<lb/>
<pb n="KR4e0125_WYG_036-11a"/>
其訓言此士元之所為名堂者與走與士元同年友也<lb/>
不幸先襄毅公近棄諸孤而亦幸母太夫人無恙其心<lb/>
事葢與士元同故有感焉不能自巳而題其後<lb/>
　　　題唐張旭草書真蹟<lb/>
鄙性最劣于書凡古人墨蹟往往莫能别其真贗甚以<lb/>
為恨思學之而未能也此巻為吾友李武選貞伯所藏<lb/>
武選博學好古而尤以詞翰妙一時其所鑒定必真蹟<lb/>
與是可寳也<lb/>
<pb n="KR4e0125_WYG_036-11b"/>
　　　書懐古録後<lb/>
懐古録一編毘陵謝應芳子蘭之所輯也子蘭當元末<lb/>
避地中吳得晉侍中顧元公榮之墓于吳城之東言于<lb/>
縣令封表之又復其祠之侵于雜祀者又輯史傳及諸<lb/>
賦詠以為此編夫晉名士出中吳者多矣子蘭獨惓惓<lb/>
于元公何哉子蘭葢有㣲意焉惜人之弗知爾永嘉之<lb/>
亂廣陵陳敏據江表以叛自稱楚公封十郡加九錫兄<lb/>
弟姻婭盤固州郡威逼士庻以為臣僕元公亦嘗受其<lb/>
<pb n="KR4e0125_WYG_036-12a"/>
官爵既乃與諸義士畫䇿改圖誘而誅之撫定六州以<lb/>
資東晉之興考元公一生勲猷葢無出此至正之亂不<lb/>
類永嘉張士誠之叛不類陳敏而士誠又非廣陵之産<lb/>
乎當時三吳之士從士誠者豈無元公其人而無元公<lb/>
之舉此子蘭之所為拳拳者與夫懐古所以悼今之不<lb/>
逮也或乃謂子蘭徒以桑梓之故表章之至謂元公出<lb/>
處有可議者而不必録皆非知子蘭者子蘭他所著述<lb/>
其言實而不靡正而不撓自訊而不惑葢布衣中竒士<lb/>
<pb n="KR4e0125_WYG_036-12b"/>
也由此録觀之則其志有弗伸者焉吳人朱性甫將校<lb/>
刻之稍加釐正間奉以視予予竊窺子蘭之意如此又<lb/>
因以知古人作事非徒云爾不可以不白也<lb/>
　　　題沈生作時感烏巻<lb/>
養口體之孝烏之僅同于人者而人有弗能者焉非不<lb/>
能也弗為爾若養志之孝烏烏能之人能之而弗為則<lb/>
失其所以為子者矣沈生朂哉吾於是乎有感<lb/>
　　　題宋李龍眠白描淵明圖後<lb/>
<pb n="KR4e0125_WYG_036-13a"/>
右歙人朱克紹所藏宋龍眠白描淵明圖圖凡十有二<lb/>
此其一也淵明之事有程朱二夫子定論後學宜無所<lb/>
復置喙者吾友翟少卿廷光忽大書一䟦并和歸去來<lb/>
辭欲自學孔子而以不仕無義責備淵明予讀之為之<lb/>
大駭夫淵明自以晉朝世輔恥復屈身劉宋故始終託<lb/>
詩酒以自晦而人莫之知也朱子綱目大書晉徴士陶<lb/>
潜卒於南宋之朝可謂得淵明本心於千載之上者矣<lb/>
淵明平日詩最沖澹至於詠荆軻則激烈之氣奮然如<lb/>
<pb n="KR4e0125_WYG_036-13b"/>
不可遏以秦諭宋也平日與物無競至於檀道濟饋梁<lb/>
肉則峻却之以道濟事宋為心膂也此其心事當何如<lb/>
哉而以孔子不仕無義譏之大失言矣朱子楚辭深罪<lb/>
揚雄而右淵明雄之罪正坐以孔子自任而誤認不仕<lb/>
無義之語遂失身於莽爾惜吾友生程朱之後而為此<lb/>
言故不得不一訂之<lb/>
　　　題宗老學可所藏元人巻後<lb/>
此巻自虞文靖公伯生汪文節公叔志逹忠介公兼善<lb/>
<pb n="KR4e0125_WYG_036-14a"/>
狀元陳公祖仁而下率皆知名之士詩中稱楊公志行<lb/>
乃翰林待制楊剛中其子翮字文舉以文名嘗主休寧<lb/>
簿故吾郡之人多從之㳺鮑伯原歙人名深仕為紫陽<lb/>
書院山長程文婺源人號黟南生字以文仕為禮部員<lb/>
外虞掲亟稱其文汪克寛祁門人字仲裕號環谷有春<lb/>
秋纂䟽傳學者皆吾郡一時宿儒朱徳潤吴人字澤民<lb/>
有文集行世徐舫嚴州人字方舟以詩鳴宋潜溪銘其<lb/>
墓他如張公純仁端木公孝思皆嘗仕於吾郡風流文<lb/>
<pb n="KR4e0125_WYG_036-14b"/>
雅談者尚之噫元季至今百五十年諸廢毁澌盡者何<lb/>
限顧夫書史字畫猶為好事者珍惜何哉重其人焉爾<lb/>
然則人豈可不力於善哉善固有出於書史字畫者矣<lb/>
予過宗老學可獲觀是巻因䟦而歸之巻内虞公書名<lb/>
糢糊不整葢虞得罪毁目後凡製作多門生代書惟自<lb/>
署其名示不偽爾觀者悉之<lb/>
　　　書亡弟克寛所贈族姪貢士佐時詩後<lb/>
亡弟克寛舊與佐時同學相得嘗同試丁酉京闈而佐<lb/>
<pb n="KR4e0125_WYG_036-15a"/>
時先㨗故賦此贈之未及録也佐時恒語予不能忘因<lb/>
請書入巻俯仰今昔為之泫然成化壬寅春正月晦日<lb/>
篁墩志于保復堂<lb/>
　　　書趙松雪千文帖後<lb/>
得之於心應之於手書字者渾然不啻如天成鋟梓刻<lb/>
石者亦渾然不啻如已出則兩者之難恒均趙松雪每<lb/>
有所書刻石必付茅紹之葢事有相輔而後可傳者如<lb/>
此吾鄉鋟梓刻石必歸之歙仇村黄氏黄氏之彦曰文<lb/>
<pb n="KR4e0125_WYG_036-15b"/>
敬尤以此得名予刻先塋碑及鋟貽範集皆文敬率其<lb/>
子弟為之因獲見此帖惜文敬生今之世未有若松雪<lb/>
者鑒賞其人使與紹之並稱也<lb/>
　　　跋績溪仁里程氏譜<lb/>
右績溪仁里程氏所藏宋都官程氏世譜三十巻考其<lb/>
所自序譜初成東南族人輒傳鈔之家有一冊而都官<lb/>
後來復加修改往往與舊本異又有續譜一巻舊本亦<lb/>
多失之予所見本三十巻既終獨吳門房一支葢續譜<lb/>
<pb n="KR4e0125_WYG_036-16a"/>
之首也惟此本係吳門開化二支其後亦有脫簡視其<lb/>
紙墨當出于宋末元初之交比諸本猶號精的予之為<lb/>
統宗譜有取于此本為多仁里之程分自歙槐塘槐塘<lb/>
大顯者有宋丞相文清公仁里之祖則文清之從子也<lb/>
今鄉貢進士傳方以經術致身於時其弟儒尤博學能<lb/>
文佐予為統宗譜甚健夫人能尊祖敬宗而保有其手<lb/>
澤皆孝之大者予以是嘉之為書其譜後<lb/>
　　　書汊口宗家承徳堂後<lb/>
<pb n="KR4e0125_WYG_036-16b"/>
右吾休寧汊口宗家之先在元有以舉徳名堂者至其<lb/>
子以承徳易之所得一時名公詩文甚富發輝其先徳<lb/>
者甚詳不容復贅也中更兵燹失之其孫曰志端力學<lb/>
好古訪求之累年以次繕冩巻以復完嗚呼是亦可謂<lb/>
克承者矣夫名賢之製作先徳存焉誠不可不加之意<lb/>
也然寳其言踐其行豈不益有光於斯巻也哉<lb/>
　　　題族祖宋端明公所為范可起字說後<lb/>
予㑹宗譜于南山菴有范生福臻者實預繕冩之列間<lb/>
<pb n="KR4e0125_WYG_036-17a"/>
諏其家世則知博村人其先曰器之者為吾宗宋端明<lb/>
殿學士贈少師洺水先生之姊之夫因居汊口至生九<lb/>
世矣器之子震端明嘗字之曰可起為説以勉之説凡<lb/>
四十一言其真蹟故在也鄉先生如胡雲峯唐筠軒軰<lb/>
皆有跋葢不容贅矣而福臻必請予言予觀端明公以<lb/>
可起望其甥者其意甚逺然可起卒隠居求志以終疑<lb/>
若未副端明之望者是大不然人之所以起家者豈必<lb/>
簮纓軒冕之足貴乎可起之族自宋以來敦尚詩禮以<lb/>
<pb n="KR4e0125_WYG_036-17b"/>
不失故家文獻之風在元有壽明者為醫學提領與胡<lb/>
長孺諸先達㳺在國初有平仲者從學朱楓林趙東山<lb/>
汪蓉峯三公以薦至工部主事為時宿儒今生之祖父<lb/>
昆弟亦皆襲其遺芳誦詩讀書為里塾師而不從事于<lb/>
管商不胥淪于流俗不瀾倒乎魚鹽關市之業則可起<lb/>
之興家固有在此而不在彼者彼簪纓軒冕之貴或興<lb/>
於前不能保其不仆於後視吾所謂詩書之澤取之不<lb/>
窮享之而莫吾爭也以彼較此將孰多乎生質美好學<lb/>
<pb n="KR4e0125_WYG_036-18a"/>
所以亢宗於異時者或在於此尚朂之哉<lb/>
　　　跋婺源環溪宗家思家録後<lb/>
右思家録一帙婺源環溪程氏之所藏也環溪程氏本<lb/>
朱韋齋先生母家其後允夫先生復以中表從文公先<lb/>
生㳺允夫弟冲夫六世孫本中當元季之亂以陳有定<lb/>
方為元守八閩乃避地依朱氏于建陽不能復返桑梓<lb/>
手書家事三十四條授其子文仁俾歸婺源凡祀先睦<lb/>
族持身保家之説既詳且宻葢非學力精到者不能有<lb/>
<pb n="KR4e0125_WYG_036-18b"/>
此然考其時當在國朝已定江南之後方是時鄧愈王<lb/>
克恭前後以勲戚開府新安居民按堵流亡復業本中<lb/>
葢可歸矣而不歸卒以客死觀者不能無憾焉然吾於<lb/>
此則深悲夫仁人志士之見各有所在葢之死而不悔<lb/>
也初元季紅巾盗起婺源人汪同建義保鄉閭一時賢<lb/>
豪多起應之本中之兄敏中實與共事又有子女姻戚<lb/>
之好未幾天兵下新安愈執同送金陵高廟壯而釋之<lb/>
俾還守婺源以克恭監其軍事乆之同北走燕復受元<lb/>
<pb n="KR4e0125_WYG_036-19a"/>
命至兩淮經畧南事為張士誠所招死姑蘇趙東山先<lb/>
生為同立傳以比漢關聖葢確論也然則本中之不歸<lb/>
殆以是歟不然何其當歸而不歸也考之本中素與箬<lb/>
嶺宗老禮部以文先生及歙鄭師山先生友善其避地<lb/>
于閩又與尚書貢公師泰秘書掲公汯友善本中先嘗<lb/>
捐田五百畆建遺安義學師山記之後燬于兵而貢公<lb/>
為之䟦其言曰治平有日尚當拭目盛事本中祖母死<lb/>
貢公銘之而掲公為之䟦其言曰俟四方之寧歸而刻<lb/>
<pb n="KR4e0125_WYG_036-19b"/>
石嗚呼觀諸君子之言則夫海桑之感黍離麥秀之悲<lb/>
在當時必有不病而呻吟者矣此本中之所以不歸也<lb/>
載考史及傳記師山死于歙貢公死于閩以文死于浙<lb/>
掲公死于燕皆凛如秋霜皎如烈日至今讀其事想其<lb/>
人竦然髪竪肅然心警而本中皆獲與之相游處聽其<lb/>
論議矧又出為大賢君子之姻黨薫陶漸漬之有素則<lb/>
其所養之深所得之粹從可知己惟我高廟之興應天<lb/>
順人削平區宇其功雖武王誅紂漢高滅秦葢不是過<lb/>
<pb n="KR4e0125_WYG_036-20a"/>
然有為元盡節而死者必嘉予之所以勵臣節為世勸<lb/>
而夷齊之餓兩生四皓之隠亦不能無焉則夫天理民<lb/>
彛之在人心固有不依形而立不隨死而忘者此吾於<lb/>
本中之録為之三復不能已也<lb/>
　　　題王太守所和宗姪逸民詩後<lb/>
此新安太守王公而勉所和休寧耆儒程君逸民詩四<lb/>
章夫逸民一介之士耳以詩倡其守而勉二千石之貴<lb/>
也以詩和其民皆近世所偶見者噫有所挾而不能以<lb/>
<pb n="KR4e0125_WYG_036-20b"/>
禮下人有所徼而不知以道自重此古風所以不復而<lb/>
俗益澆也易曰君子上交不諂下交不瀆先正所謂孟<lb/>
獻子忘其勢樂正裘牧仲忘人之勢若而勉之於逸民<lb/>
殆庻幾乎予故兩賢之而題其後使觀者有所考且有<lb/>
所警也而勉名勤武邑人逸民名隠與予同宗<lb/>
　　　書程氏統宗譜後<lb/>
噫譜之成難矣凡預宗盟有自百里之外者有自千里<lb/>
之外者裹粮來㑹有一再往返者有五六往返者正訂<lb/>
<pb n="KR4e0125_WYG_036-21a"/>
異同有一再易稿者有三四易稿者參考稽對有居月<lb/>
餘者有居數月者鳩金刻梓有捐十餘兩者有捐數十<lb/>
兩者夫然後乃及其成以板計之餘七百以字計之餘<lb/>
三十萬以白金計之幾二十斤噫譜成之難如此豈有<lb/>
所強之而然有所利之而然良皆出于一念尊祖敬宗<lb/>
睦族之心故有不約而同者凡各族得譜之後祀先掃<lb/>
墓之時宜相覺察不昧其本不雜其流則庻乎祖徳不<lb/>
墜而宗盟可續也或守奉弗䖍而失之或貪慕勢利而<lb/>
<pb n="KR4e0125_WYG_036-21b"/>
鬻之為族長者聲其罪于衆追還原本乃罰白金二十<lb/>
兩入忠壯行祠或始遷祖祠或膳塋公用不服者聲其<lb/>
罪于官追還原本付族長收執而黜其名于譜生不得<lb/>
入先祠沒不得入先墓有能悔過自新者族長録其善<lb/>
于衆而遷之嗚呼立法之嚴者立愛之深也凡我族人<lb/>
敬聽毋忽敏政書于南山堂㑹譜處<lb/>
　　　書蘇氏古史朱子漫記所載程公孫立孤事後<lb/>
按程公孫立孤之事見司馬遷史記劉向新序而蘇轍<lb/>
<pb n="KR4e0125_WYG_036-22a"/>
古史以左氏不載辭而闕之朱子亦疑子華子為贗書<lb/>
而立孤之事頗見其中由是二公危忠苦節幾不白于<lb/>
後世甚可惜也夫左氏失之誣而蘇氏専用之以駁史<lb/>
遷固已不能無偏聽之蔽矣敏政近讀邵子皇極經世<lb/>
書而後知蘇氏之果於不審也經世書謂趙朔以屠岸<lb/>
賈之亂而死于前趙同趙括以莊姬之譛而死于後本<lb/>
兩事也而史遷誤書為一若分而書之其事自明經世<lb/>
書乃朱子所信重者惜當時偶未之深考爾觀其載此<lb/>
<pb n="KR4e0125_WYG_036-22b"/>
之事以漫記為名則固出于一時偶爾之説豈若蘇氏<lb/>
手為信史而無辨訂之力反疑忠賢之妄者哉然蘇氏<lb/>
之可憾者不特此焉象謀舜益避啓皆出孟子之口而<lb/>
一切辨之以為無有則其他尚何責哉金仁山通鑑前<lb/>
編専主邵子抉擿愈明而仁山則朱子之正傳也觀者<lb/>
自是可以釋然無遺憾矣嗚呼是豈獨以慰同姓之親<lb/>
凡讀其事想其人慨然有感于斯而興其愛君死友之<lb/>
念其於倫理世教豈不大有所補哉<lb/>
<pb n="KR4e0125_WYG_036-23a"/>
　　　書方虛谷所撰先太守墓碑後<lb/>
噫徽之一郡六邑之人及我同姓之親無不知忠壯公<lb/>
當侯景之亂越國汪公當隋末之亂忠壯十三世孫巖<lb/>
將公當黄巢之亂各有保捍州里之功相與傳誦之不<lb/>
忘而不知我太守公之為烈也夫大業之亂固不過于<lb/>
永嘉而侯景黄巢之賊虐亦豈若鮮卑胡羯氐羌之為<lb/>
甚哉公當是時奉艱虞之主守臲卼之郡撫瘡痍之民<lb/>
乃能使下之人愛戀其生而攀挽其車馬上之人悼惜<lb/>
<pb n="KR4e0125_WYG_036-23b"/>
其死而惠錫其子孫則其綏輯之功防禦之䇿子諒豈<lb/>
弟之政必有大過人者史失書之無以盡見此仁人志<lb/>
士所為永嘅者與獨其一坏之土百姓守之至今名宦<lb/>
之蹟郡志尊為第一非其功徳之烈則固不能有此拜<lb/>
掃之際竊誦虛谷此記而有感焉敬書其後以告夫觀<lb/>
風者使即墓所為專祠以示四方守牧之勸繫百年父<lb/>
老之思其於風教豈不大有所補也哉<lb/>
　　　書先忠壯公贈誥後<lb/>
<pb n="KR4e0125_WYG_036-24a"/>
按黄墩之名敏政既復黄為篁其後觀世忠廟所藏宋<lb/>
誥凡五通皆稱黄端尤莫知其所謂載考婺源譜乃知<lb/>
宋光宗諱惇故當時以端易之然則此名不獨復篁而<lb/>
并復墩也惜記中未見此意因附著之<lb/>
　　　書元吕中丞所撰藏山祠記後<lb/>
按山西通志藏山在太原府孟縣北五十里春秋時程<lb/>
嬰公孫杵臼謀藏趙氏孤兒於此故名其藏處巖壘環<lb/>
堵淮鎔旁有聖水出焉每遇旱禱雨輙應以記文不述<lb/>
<pb n="KR4e0125_WYG_036-24b"/>
藏字之義因附著之<lb/>
　　　書宋嘉定中請立忠壯公祠狀後<lb/>
按此段出績溪仁里宏祖房所藏都官舊譜中當時槐<lb/>
塘宗老文實先生刻世忠事實源流録意必見之而漏<lb/>
書也今㑹統宗世譜得之于宏祖七世孫傳儒兄弟而<lb/>
又於諸譜中考其出處名字謹録于右所稱知録旂者<lb/>
丞相元鳯之叔父主簿旌之弟而旌之孫瞻祖卒祖實<lb/>
與宏祖之後同居績溪者也内翰珌即休寧汊口程氏<lb/>
<pb n="KR4e0125_WYG_036-25a"/>
樞宻卓太卿覃皆休寧㑹里程氏掌書璋將仕瑜皆休<lb/>
寧陪郭程氏俯仰今昔將三百年諸房子孫復㑹宗盟<lb/>
於此豈偶然哉惜樞宻之世已絶太卿之後今居湖州<lb/>
而掌書之後亦無傳矣將仕公十一世孫敏政謹志<lb/>
　　　書先忠壯公封王宣命後<lb/>
按舊譜忠壯公宣命封忠烈顯惠靈順善應王近於琴<lb/>
川壺溪譜得其全文乃封忠烈王漢字及蒙古字分行<lb/>
書之考宋元制凡封贈諸神祠五等之爵以次而進其<lb/>
<pb n="KR4e0125_WYG_036-25b"/>
封號自二字加至八字而止忠壯初累封至八字侯遂<lb/>
累加封至八字公至元始封二字王而舊譜云即封八<lb/>
字者葢因宋封八字公而牽連誤書也又按勑牒與宣<lb/>
命所施不同此本勑牒而謂之宣命疑當時可以並行<lb/>
亦猶宋制拜使相者或降麻或止用制之意云<lb/>
　　　書先輔烈侯贈誥後<lb/>
按越國汪公隋末據新安稱吳王以弟鐡佛天珤為左<lb/>
右相休寧程富為太尉歙任貴為緫管葢越公保有六<lb/>
<pb n="KR4e0125_WYG_036-26a"/>
州多四人之力故唐初送欵高祖特降勑褒諭而越公<lb/>
廟食亦與享焉考陳留譜富為忠壯公五世孫新安之<lb/>
程皆其後也<lb/>
　　　書先太守公及忠壯公夫人長子忠䕶侯追封<lb/>
　　　　三誥後<lb/>
按建昌譜稱新安太守元譚公追封忠佑公婺源譜稱<lb/>
忠壯夫人董氏追封惠懿夫人黄墩譜稱都督文季公<lb/>
追封忠護侯然皆失其誥牒敏政編貽範集嘗㑹諸譜<lb/>
<pb n="KR4e0125_WYG_036-26b"/>
亦無所見近乃得于琴川壺溪譜中如此又考世忠事<lb/>
實忠壯公廟從神二左曰孫璟右曰趙銘亦云當時俱<lb/>
有侯爵其來歴誥勑年逺無考因附著之<lb/>
　　　書李北海所撰先長史府君碑後<lb/>
按李邕此碑作於開元十六年而林寳所著姓纂在憲<lb/>
宗元和之際相距百有餘年爾不見此碑碑稱重安侯<lb/>
嚮即忠壯之孫嚮嚮生育育生皆皆生𢎞𢎞生大辨而<lb/>
姓纂乃謂大辨居中山雖言五世祖忠壯而不知其所<lb/>
<pb n="KR4e0125_WYG_036-27a"/>
從出䟽脱如此鄭夾漈謂寳不自知其姓之所從來其<lb/>
不深考無足怪者宋太宗厭館閣所貯六朝暨唐人文<lb/>
集浩瀚無統命學士宋白等選為一千巻賜名文苑英<lb/>
華其間所取李邕之文甚多而此碑在焉下至仁宗至<lb/>
和初上距太宗之朝不過七八十年而歐陽公作先文<lb/>
簡公父兾國公碑止據姓纂不見此碑又下至哲宗紹<lb/>
聖間上拒太宗之朝亦僅餘百年而宗人都官祁撰程<lb/>
氏世譜三十巻其定著中山譜亦止據姓纂不見此碑<lb/>
<pb n="KR4e0125_WYG_036-27b"/>
雖曰文苑英華在當時巻帙太多人所難致編選未精<lb/>
人所厭觀然歐陽公辨博考索之功亦容有如劉原甫<lb/>
之所少者彼其定著歐陽氏譜與唐世系表本出一手<lb/>
而自相矛盾則亦何有於他人哉至於祁之世譜上下<lb/>
千有餘年凡程氏之見于載籍者錯綜而附麗之事靡<lb/>
或遺而文足以發其辨博考索之功要以為難顧乃妄<lb/>
為忠壯公五世孫名以著于譜而忠壯五世孫名載于<lb/>
邕碑而未亡者反不之見則其餘所定著又可知矣獨<lb/>
<pb n="KR4e0125_WYG_036-28a"/>
以此碑沉埋閟伏數百年當其本朝如林寳者號通姓<lb/>
氏之學而不及見當宋之時如歐陽公者以譜牒名家<lb/>
而不及見如都官祁者定著一宗信譜果於必傳而不<lb/>
及見沿至于今上距此碑世愈逺而言愈湮如敏政孤<lb/>
陋本無所知而乃於館閣之下獲見於繙閲之頃是豈<lb/>
獨文章之顯晦固自有時而家世之真贋遂由此決謂<lb/>
非一宗之大幸不可也謹拜手而識之其餘曲折已辨<lb/>
譜圖下者兹不贅<lb/>
<pb n="KR4e0125_WYG_036-28b"/>
　　　書舊唐書横海藩鎮列傳後一<lb/>
按宋都官宗人祁據元和姓纂及唐書為兩譜謂大辨<lb/>
為中山房謂元皓為滄州房敏政少讀之則已疑大辨<lb/>
之孫皓與此元皓者當為一人葢定州即古中山郡而<lb/>
元皓之子日華特仕于滄爾其實家定州安喜未可全<lb/>
舉其族以歸之滄也其後考唐代宗徳宗實錄於日華<lb/>
小傳曰父皓為定州刺史始居定州於史朝義小傳曰<lb/>
朝義既死其偽署定州刺史程元勝等悉舉其地以降<lb/>
<pb n="KR4e0125_WYG_036-29a"/>
乃知皓與元皓果一人而修史者不審徒見定州有兩<lb/>
程刺史遂誤以元勝之事移屬于皓而又更其名為元<lb/>
皓也跡是觀之舉八州之鐵不足以鑄其錯矣所最幸<lb/>
者新舊史於日華本傳俱曰元皓於朝義本傳俱曰元<lb/>
勝有若天誘其衷而不泯其迹以為後人尋疑勘誤之<lb/>
地使其改而從一則豈可以復正哉左傳田恒與闞止<lb/>
争政田恒殺之而闞止實字子我太史公作孔子弟子<lb/>
列傳遂言宰予與田恒作亂夷其族孔子恥之使非後<lb/>
<pb n="KR4e0125_WYG_036-29b"/>
賢因事考言以訂太史公之失則宰予蒙惡名於千載<lb/>
之上不可雪矣元皓之事何以異此敏政因定著家譜<lb/>
而為之説非獨以幸一宗亦使當著作者因之而有警<lb/>
也<lb/>
　　　　二<lb/>
按執恭一也舊傳以為懐直之子新傳以為懐信之子<lb/>
通鑑考異從新傳而今譜定著從舊傳者葢嘗聞之舊<lb/>
唐書之例凡將相大臣書其出入年月壽嵗短長與其<lb/>
<pb n="KR4e0125_WYG_036-30a"/>
子孫承傳典禮褒䘏者皆據當時所上碑誌而修入之<lb/>
者也故其法詳其不書者則止據所存案牘與得諸傳<lb/>
聞而修入之者也故其法畧考懐直之傳謂其貞元九<lb/>
年因畋獵為懐信所拒遂入朝既而懐信死懐直子執<lb/>
恭知留後事乃遣懐直歸滄州十六年卒年四十九廢<lb/>
朝一日贈楊州大都督執恭代襲父位茍非據懐直碑<lb/>
誌則固不能致詳如此以别傳証之可見矣此舊傳所<lb/>
為可從者也至於實録但見當時藩鎮父死子繼習為<lb/>
<pb n="KR4e0125_WYG_036-30b"/>
故常因以執恭為懐信之子實未足為據考異謂懐信<lb/>
既逐其父安肯復授其子則亦以事勢度之而未究其<lb/>
所以然者夫横海二州地狹軍寡非若三鎮之強相傳<lb/>
四世皆籍朝命以為之重若懐直被逐而徳宗始終優<lb/>
禮之者實念懐直之父日華當三鎮拒命之際獨挈一<lb/>
軍以歸朝廷而懐直既領父衆又願析兩縣置景州請<lb/>
除吏時河朔刺史不廷授三十年徳宗深嘉其忠以徐<lb/>
申為景州刺史特陞横海為節度首以懐直為之而懐<lb/>
<pb n="KR4e0125_WYG_036-31a"/>
直自請入朝徳宗寵遇踰等且有大第宫女之賜其後<lb/>
懐信以䟽屬而逐之徳宗於此盖未始不為之畜怒焉<lb/>
第恐啓釁納戎姑容之爾觀其以䖍王為節度使而以<lb/>
懐信佐之意可知矣然則懐信既死遣懐直歸鎮而擢<lb/>
用其子必皆徳宗之意考異疑之殆不審之過矣或者<lb/>
又疑今所定著之譜於元皓之事方以實録為可據於<lb/>
執恭之事又以實録為可疑是大不然凡論事惟視理<lb/>
之所在何如爾一書之中固有此得而彼失亦安知無<lb/>
<pb n="KR4e0125_WYG_036-31b"/>
此失而彼得者若膠於一而盡廢之非善於讀史者矣<lb/>
　　　書韓義賔所撰先别駕府君墓誌後<lb/>
按此誌出趙明誠金石續録考明誠與都官祁實同時<lb/>
而明誠集此録數千巻在當時最名博雅祁不相聞乃<lb/>
用他書雜定宗譜而無取於是録失之矣予得此誌而<lb/>
據以訂祁譜之大失者有三誌云君諱士庸定州安喜<lb/>
人高祖皓定州刺史曾祖日華横海軍使祖懐直歸誠<lb/>
王皇考權邢國公而末云子巖孫秀秀即文簡公太中<lb/>
<pb n="KR4e0125_WYG_036-32a"/>
兩房之所自出者也是足以證秀雖出於皓而非荆杞<lb/>
之子等而上之又足以證皓即元皓而非元勝以禆唐<lb/>
録又足以證權父懐直而非懐信以佐舊史然此誌在<lb/>
明誠録中考其䟦語實不以文為足傳亦不以其事為<lb/>
可采特以其間字與今異者三十有四姑存之爾然有<lb/>
關於吾宗則甚大故歐陽公集古録䟦尾恒曰集此非<lb/>
以備玩好其間往往足以訂史之闕殆謂是歟考新舊<lb/>
史程氏兄弟子姪在朝列宿衛者三十餘人而士庸乃<lb/>
<pb n="KR4e0125_WYG_036-32b"/>
仕于鄉禄秩㣲甚竊考邢國公開府滄州賜第關中子<lb/>
孫必多官爵必顯而士庸者豈支子或庻孽受命北歸<lb/>
以奉塋墓而守桑梓者歟又文簡太中兩房並起中山<lb/>
遷河南舉目署其籍曰博野而此誌云家定州安喜而<lb/>
葬博野先塋考歴代志博野或屬定州或屬深州程氏<lb/>
大族在當時必有贍塋之田析居之子故安喜之後無<lb/>
聞而博野之後反盛也歟載考唐季定州屬義武軍節<lb/>
度王處存之所治也深州屬成徳軍節度王鎔之所治<lb/>
<pb n="KR4e0125_WYG_036-33a"/>
也是時兩軍輯睦隣境無虞其下之人各得以保丘壟<lb/>
結姻媾故誌後書士庸之婿梁公孺乃成徳軍内中門<lb/>
樞宻使而子巖則義武軍都知兵馬使也公孺之名間<lb/>
見于史而歐陽公集古録載其碑且云樞宻使本唐内<lb/>
侍之職其後藩鎮僣置於此見之巖之名亦一見于史<lb/>
後梁乾化元年云晉王李存朂使大將周徳威㑹成徳<lb/>
將王徳明義武將程巖合兵攻劉守光如此而已誌稱<lb/>
韓義賔撰并書篆者義賔乃丞相魏公五世祖實事成<lb/>
<pb n="KR4e0125_WYG_036-33b"/>
徳軍為判官魏公家集有修復塋域記考其時與事亦<lb/>
正與此合誌尾稱某年月日重立石者葢此誌銘士庸<lb/>
歿時已瘞之壙中其後子婿並顯乃復樹之墓上也考<lb/>
巖之爵位應得贈典而此不書或另有石刻或附載碑<lb/>
隂葢未可知而今則不可考矣又按士庸譜誤作世庸<lb/>
今訂於此<lb/>
　　　書唐人所撰先都知府君碑後<lb/>
按此碑見唐朝類苑考其事與金石録所載别駕府君<lb/>
<pb n="KR4e0125_WYG_036-34a"/>
誌尾具銜相合且中有懿爾巖哉之語尤足為證謹録<lb/>
以附别駕誌後而考其詳以諗觀者云都知兵馬使在<lb/>
唐與押衙先鋒為節度使將校之職皆其所自置其序<lb/>
進官位如銀青之階柱國之勲縣伯之爵尚書大夫之<lb/>
貼職則皆請於朝而後命之大約如今之緫戎自選其<lb/>
坐營把司之類而指揮千百戸之官則非有朝命不得<lb/>
擅進也持節諸軍亦謂之建節自藩鎮專制之後多以<lb/>
其將校分典之葢義武所領易定兩州此時為節度使<lb/>
<pb n="KR4e0125_WYG_036-34b"/>
王處直即碑所稱太原王也趙王乃王鎔為成徳節度<lb/>
使領鎮冀深趙四州賊温即梁王朱温起宣武節度使<lb/>
纂唐稱帝燕㓂乃燕王劉守光為幽州節度使領幽薊<lb/>
諸州晉乃晉王李存朂為河東節度使領澤潞諸州天<lb/>
祐唐哀帝年號此時梁已纂唐改元乾化矣惟河東及<lb/>
成徳義武三鎮猶奉唐正朔朱子綱目予之可考也史<lb/>
乾寧三年朱温遣兵攻定州節度使王郜奔河東兵馬<lb/>
使王處直力戰拒之温不能克反表為處直求節鉞詔<lb/>
<pb n="KR4e0125_WYG_036-35a"/>
以處直為節度留後故碑稱賊温構亂朋毒中夏王越<lb/>
在東土受制宇下而碑稱公敷聞帝庭奉若元命帝曰<lb/>
休哉正侯良哉厥使則處直為留後實遣公入奏于朝<lb/>
而得之初不繫温之請也自天復元年以後温取河中<lb/>
殺王珂又取河東沁澤等州遂舉兵大梁逼帝如鳯翔<lb/>
取華州還攻晉陽未幾進圖鳯翔取鄜坊挾帝還長安<lb/>
殺宰相崔𦙍遷洛陽竟弑帝太子即位是為哀帝故碑<lb/>
稱越兹元惡明肆虐羣大侮王度擅殺無辜薄三川威<lb/>
<pb n="KR4e0125_WYG_036-35b"/>
五長縉紳管管不自即乃工者也碑稱王勢在厲階罔<lb/>
弗祗命命我亞旅咨我近藩歸于本朝朝廷嘉茂功者<lb/>
意必處直嘗訪於公因遣公入覲故有尚書大夫之命<lb/>
所謂亞旅近藩皆指公而言葢兵馬使乃節度將校故<lb/>
謂之亞旅義武節度治定州公分守易州故謂之近藩<lb/>
也天祐四年温簒唐改元開平而碑不著者意方鎮隔<lb/>
越不得其詳且惡温故削之而特以天祐紀元與晉趙<lb/>
合兵則其志可知也庚午乃天祐七年即梁開平四年<lb/>
<pb n="KR4e0125_WYG_036-36a"/>
是年温遣兵攻成徳軍處直與鎔共推存朂為盟主以<lb/>
拒之明年梁將王景仁進軍柏鄉存朂自將東下處直<lb/>
遣將將兵五千以從至趙州與晉將周徳威合屯于高<lb/>
邑相拒踰月遂薄柏鄉破梁將軍河朔大震故碑稱温<lb/>
益逞凶自汴襲趙殍軼殫寳䖍劉暴骨公乃贊王輯睦<lb/>
爾隣推功于晉屯高邑鏖柏鄉執忠奮威罔敢加害者<lb/>
也史稱處直遣將而不著其名以碑證之即公也史稱<lb/>
是嵗劉守光僣稱燕帝出兵冦易定存朂及鎔合兵救<lb/>
<pb n="KR4e0125_WYG_036-36b"/>
之晉將周徳威與趙將王徳明義武將程巖㑹于易水<lb/>
攻燕祁溝關下之圍涿州守將劉知温降梁主救之大<lb/>
敗走還晉遂克幽州執守光誅之鎔乃與處直共推晉<lb/>
王為尚書令置行臺故碑稱賊臣守光與温濟惡伺間<lb/>
來㓂公請于王合從晉趙㑹王師于易水之上破祁闗<lb/>
下涿鹿二𥪡偕遁執其大醜馘于軍門請偕六州允奉<lb/>
于晉證之於史無不合者公在此時與周徳威王徳明<lb/>
其事以拒梁燕其功名葢已不小而獨一見其名于史<lb/>
<pb n="KR4e0125_WYG_036-37a"/>
餘無聞焉則史之闕畧可知也嗚呼唐之季世方鎮擅<lb/>
兵葢偃然不復知有君臣之義上下之分而義武一軍<lb/>
地狹人㣲獨依晉以自立而公適當其時賛輔其主帥<lb/>
以尊主復讐為志觀碑之所載首以君臣為言而温與<lb/>
守光則聲之為賊凛然天經地義之不可僣而公又於<lb/>
朘剥殺戮之餘養民救荒不遺餘力論一時之純臣良<lb/>
將公葢有焉此易之人所為感之而有勲徳之頌歟然<lb/>
則斯碑也實足以備史之闕而不當以䛕詞例視之矣<lb/>
<pb n="KR4e0125_WYG_036-37b"/>
敏政於公實同所出故不敢以一家之私文為嫌而論<lb/>
著其大者如此<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻三十六<lb/>
</p>
<p>
</p>
  </div>
</body>
</text>
</TEI>
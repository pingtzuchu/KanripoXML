<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻四十</head>
    <p>
<pb n="KR4e0125_WYG_040-1a"/>
欽定四庫全書<lb/>
　篁墩文集巻四十　　　　明　程敏政　撰<lb/>
　　行狀<lb/>
　　　光禄大夫柱國少保吏部尚書兼華盖殿大學<lb/>
　　　　士贈特進光祿大夫左柱國太師諡文逹李<lb/>
　　　　公行狀<lb/>
　　　　曽祖諱寛甫贈光禄大夫柱國少保吏部尚<lb/>
　　　　書兼華盖殿大學士妣喬氏贈一品夫人<lb/>
<pb n="KR4e0125_WYG_040-1b"/>
　　　　祖諱威故雲南江川縣丞累贈光禄大夫柱<lb/>
　　　　國少保吏部尚書兼華盖殿大學士妣楊氏<lb/>
　　　　孟氏俱贈一品夫人<lb/>
　　　　考諱昇累封榮禄大夫少保吏部尚書兼華<lb/>
　　　　盖殿大學士加光禄大夫柱國妣葉氏贈一<lb/>
　　　　品夫人繼常氏封一品夫人<lb/>
公諱賢字原徳姓李氏世居河南之南陽鄧州為鉅族<lb/>
其先相傳有兄弟四十八人同爨宋宣和中旌為義門<lb/>
<pb n="KR4e0125_WYG_040-2a"/>
值兵燹失其譜牒至諱成者生義卿寛甫之考也寛甫<lb/>
生威元至正末起鄉兵捍州里歴陜西乾州揔帥佩金<lb/>
符與主將不合棄官而歸國朝洪武初以薦起至雲南<lb/>
江川縣丞有恵政是生榮禄公公之考也公生而氣宇<lb/>
凝重不妄舉止嘗得疾劇葉夫人危之有老嫗來視曰<lb/>
此非凡子幸母無以為憂言己即去明日疾愈人以為<lb/>
神七嵗知向學稍長入為州學生學業騰進一時師友<lb/>
皆莫敢與齒舉宣徳壬子河南鄉試第一方宴鹿鳴有<lb/>
<pb n="KR4e0125_WYG_040-2b"/>
鶴數十旋繞㕔上布政使李昌祺舉酒酹曰將必有名<lb/>
世之才乎癸丑舉進士奉命察山西河津蝗災時學士<lb/>
薛公瑄以御史家居公往造之叩質所疑薛公亟稱之<lb/>
以為英悟淳確非流輩可及英宗皇帝嗣統公上疏言<lb/>
帝王之道在愛養黎民踈逺降戸雖聖人一視同仁其<lb/>
施也必由親及疏未有赤子不得其所而先豢養降户<lb/>
者今京師降戸不下萬餘以俸言之指揮使俸三十五<lb/>
石而實支一石降戸則實支十七石五斗是降戸一員<lb/>
<pb n="KR4e0125_WYG_040-3a"/>
當京官十七員半矣傳曰朝無幸位則食之者寡此豈<lb/>
幸位之比况降戸旅寓京師一旦有警其勢必不自安<lb/>
前代己覆之轍可不鑒哉乞斷自宸衷為萬世計勑兵<lb/>
部漸次出之於外不惟省國家萬萬無益之費又可以<lb/>
消未萌之患盖公筮仕即有志當世如此雖議者難之<lb/>
而已己之變畿内降戸羣起扇亂以應敵公言始驗正<lb/>
統丙辰授吏部驗封主事㑹有㫖文官誥勑三年不得<lb/>
請必俟九年者公以職守所在復上言此奬勵臣下之<lb/>
<pb n="KR4e0125_WYG_040-3b"/>
良法若俟九年則得者恒少不得者恒多㢘貪不分勸<lb/>
懲不立乞仍舊便後卒従公言公以人才繫太學而太<lb/>
學因元之陋上疏言國家建都北京以來所廢弛者莫<lb/>
甚於太學所創新者莫多於佛寺舉措如是可謂舛矣<lb/>
若重修太學雖極壯麗不過一佛寺之費請及時修舉<lb/>
以致養賢及民之效後數年詔新太學實自公發之乙<lb/>
丑陞考功郎中踰兩月丁母葉夫人憂乆之轉文選郎<lb/>
中俟終制赴京公官吏部更三任率公暇手不釋巻尚<lb/>
<pb n="KR4e0125_WYG_040-4a"/>
書王文端公以公輔期之而少師楊文貞公每以不識<lb/>
公為歉南陽知府陳正倫文貞友也因要公往見之公<lb/>
不肯曰無一面之雅而造門是求知也士大夫兩賢之<lb/>
己巳秋敵攻大同時中官王振貴用事力主親征吏部<lb/>
侍郎當扈従以疾告公代之行師潰於土木英宗北狩<lb/>
扈従官多預其難公瀕死而還景泰初上正本十䇿曰<lb/>
勤聖學顧箴警戒嗜慾絶玩好慎舉措崇節儉畏天變<lb/>
勉貴近振士風結民心大畧言朝政闕遺有司利病生<lb/>
<pb n="KR4e0125_WYG_040-4b"/>
民休戚中外進言已詳然有闗於上之身心者或畧臣<lb/>
以為陛下一身家國天下之本而心又一身之本也正<lb/>
其本萬事理惟陛下之心既正則家國天下之事可以<lb/>
次第推行乞留中以時省覽詔付外而給事中李侃等<lb/>
以災異上疏謂李某忠言宜賜鑒納乃復取奏入命翰<lb/>
林繕寫置左右焉辛未敵遣使求通好有詔絶之令廷<lb/>
臣公議長䇿公上言敵所以輕舉無忌者恃其弓馬之<lb/>
强而已在吾長䇿惟有所謂戰車若衞青之武剛車者<lb/>
<pb n="KR4e0125_WYG_040-5a"/>
可以禦之而又有取勝之道則火鎗是也用得其法行<lb/>
可以退敵驅之出境止可以衛民使得耕作然此䇿固<lb/>
善又在將士何如夫今之將士猶古將士而朝廷於將<lb/>
帥特彰剖封之典於士卒頻加賞勞之恩待之厚矣然<lb/>
不能一為國家復讐雪恥此忠臣義士所以扼腕而不<lb/>
能安寢也詔加奬諭仍飭中外將臣采取而行是嵗冬<lb/>
以合廷薦陞兵部右侍郎壬申奉命察四川有司之不<lb/>
職者癸酉還京轉户部右侍郎公以敵欲無紀不宜終<lb/>
<pb n="KR4e0125_WYG_040-5b"/>
徇上疏言敵相額森近弑其主并吞諸國包藏禍心其<lb/>
志非小若只聽其講和貢馬圖金帛之利蔑敬順之誠<lb/>
増數冒名曽無定約竭生民之膏血供無厭之貪求在<lb/>
彼日見盛强在吾日加罷弊持此悠悠實非長慮惟陛<lb/>
下奮仁者之勇勵總戎之臣惕然於心不少自逸觀釁<lb/>
而動以挫長驅之勢振在吾之威則在彼之心自懾方<lb/>
來之患自弭詔下兵部少保于公謂李某言誠為正論<lb/>
請下其章以勵邊臣甲戌轉吏部右侍郎詔頒君鑒録<lb/>
<pb n="KR4e0125_WYG_040-6a"/>
於羣臣公擇其中善可為法者二十二君又詮其最切<lb/>
者數事曰鑒古録上之盖深有意效忠於上為孝友恭<lb/>
儉之事而力莫能與也英宗復位一時輔臣多竄殛遂<lb/>
以人望召公兼翰林學士入内閣典機務未幾進吏部<lb/>
尚書兼官如故左右欲以汪后徇葬者上問武功伯徐<lb/>
有貞及公公言景泰初汪后即不得志况二女皆幼可<lb/>
憫臣愚以為宜厚遇之上憮然以公言為是山東奏民<lb/>
饑雖得内帑銀三萬而不足上復召有貞及公議有貞<lb/>
<pb n="KR4e0125_WYG_040-6b"/>
持不可曰散銀有弊無益饑者公言天下事未嘗無弊<lb/>
顧奉行何如耳散銀有弊而不貸是視民饑死而不拯<lb/>
也因噎廢食豈為人上之理上深以為然命増銀四萬<lb/>
兩民賴全活甚衆時太監曹吉祥忠國公石亨以迎上<lb/>
復辟為己功竊弄威福上漸不能堪乃密語有貞及公<lb/>
宜恊心輔朕公自念遭逢不偶凡事一以至公處之吉<lb/>
祥與亨滋不悅亨率兵西征御史楊瑄劾吉祥與亨縦<lb/>
家人奪民田上嘉其敢言命吏部識其名將擢用之亨<lb/>
<pb n="KR4e0125_WYG_040-7a"/>
還與吉祥謀此必有貞及公所使相與愬於上言已有<lb/>
迎復功為有貞賢等所傾將俾臣等無噍類因伏地流<lb/>
涕不已乃諭㫖言官劾公等并下獄其日風雷雨雹大<lb/>
作損殿宇公署瓦木甚異上知天怒在此亨等反言上<lb/>
天亦怒公等雖强解釋終不自安明日言於上釋之詔<lb/>
俱謫外任公得福建布政司右㕘政將辭而吏部尚書<lb/>
鹽山王公是日得専對語有間上曰李某與有貞雖同<lb/>
事未嘗阿比王公因頓首力言公淳謹可大用上頷之<lb/>
<pb n="KR4e0125_WYG_040-7b"/>
即日留為吏部左侍郎踰月承天門災詔復公尚書學<lb/>
士公上章懇辭不允戊寅春賜玉帶以示優寵皇太子<lb/>
將出閣公請擇學術端良之士備輔導乃上劉珝等數<lb/>
人為春坊官上仍命公總之日授書正字於文華殿時<lb/>
崇仁處士吳與弼以薦聘至京上喜其來問公曰與弼<lb/>
當授何官公曰與弼老儒必能成就君徳授春坊諭徳<lb/>
専輔青宫為宜與弼固辭恩命不受乞歸田里公復請<lb/>
徇其志以勵士節上思建庶人幽大内六十年欲赦之<lb/>
<pb n="KR4e0125_WYG_040-8a"/>
左右多以為不可召問公公曰陛下此一念太祖在天<lb/>
之靈實臨之堯舜存心不過如此上意遂決遣中官衛<lb/>
送居之鳳陽出入自便初石亨以文臣總軍務于邊使<lb/>
武臣不得逞因請罷之居無何邊徼騷然上悟其非命<lb/>
公舉可任巡撫者盖都御史李秉芮釗白圭王宇陳翌<lb/>
皆公所薦一時號稱得人尋命公總修大明一統志公<lb/>
偶患足疾不能造朝上遣御醫來視又數遣太監安寧<lb/>
以政務問公旬日方愈入謝時御史劉濬劾太傅安逺<lb/>
<pb n="KR4e0125_WYG_040-8b"/>
侯栁溥敗軍之罪上怒曰與賊遇安能保其無損且將<lb/>
校聞濬言豈不解體將遣人縶之公曰耳目之任職所<lb/>
當言惟明主用其是舍其非而已不當見譴石亨等遂<lb/>
乘間譖公以為回䕶文臣㑹上知公已深譖率不行而<lb/>
大悟公言為是濬得薄責己而溥還自陜西上曰溥為<lb/>
主將畏縮致敗不罪之何以警衆諭言官廷劾之奪其<lb/>
太傅景泰間三年一度僧數萬是嵗如期來集公言於<lb/>
上曰此輩有損無益宜後十年一度為著令初上於便<lb/>
<pb n="KR4e0125_WYG_040-9a"/>
殿屏人謂公曰吉祥好預國政聞四方奏事者必先造<lb/>
其門奈何公曰自古人主權不可下移若陛下每事自<lb/>
㫁惟公道處之則彼漸不敢預而趨附之人亦自少矣<lb/>
上曰朕意亦然㑹石亨敗家居其従子定逺侯彪謀出<lb/>
鎮大同諷大同人薦已上㢘其詐并逮亨置於法因問<lb/>
公迎復事公曰當時亦有要臣者臣不敢從上怪問何<lb/>
也公曰天位乃陛下所固有若景泰不起羣臣表請復<lb/>
位名正言順何至以奪門為功奪之一字何以示後此<lb/>
<pb n="KR4e0125_WYG_040-9b"/>
輩實貪富貴非為社稷計倘景泰先覺亨等何足惜不<lb/>
審陛下何以自解幸而事成得以貪天之功然天下人<lb/>
心所以歸向陛下者以正統十數年間凡事減省與民<lb/>
休息所至今為此輩損大半矣上竦然大悟詔凡以迎<lb/>
駕奪門冒功陞者四千人悉褫職中外肅然盖非公忘<lb/>
身徇國不避讐怨莫敢發者前此榮禄公以封贈恩詣<lb/>
闕謝至是陛辭上特賜寳鏹三千貫因顧謂公曰先生<lb/>
已盡天倫之樂乎公頓首曰臣父子所以有今日者皆<lb/>
<pb n="KR4e0125_WYG_040-10a"/>
陛下之賜是冬賜甲第一區公上章懇辭上曰聞卿舊<lb/>
宅去朝頗逺特賜近居以便宣召所辭不允遷居之日<lb/>
上及皇太子皆有落成之賚公以朝覲官黜陟之典往<lb/>
往應故事無以示懲勸言於上罷不職者數百人旌異<lb/>
者十人賜宴禮部上命公與尚書鹽山王公主之庚辰<lb/>
敵帥博囉攻大同守將失利遂深入鴈門闗烽火徹於<lb/>
京師民驚遁不可止公請急發兵遣兩都督將之出鴈<lb/>
門倒馬二闗旬日始定明年敵西攻凉州莊浪公知上<lb/>
<pb n="KR4e0125_WYG_040-10b"/>
以敵入為憂陳邊事五條上従之遣懐寧伯孫鏜率兵<lb/>
往禦時江南北大水而加以師旅公言宜布寛卹之典<lb/>
遂罷天下所取花鳥板枋之類及暫免采柴追馬清匠<lb/>
刷巻諸事而采柴一事嵗省銀三十餘萬兩吉祥従子<lb/>
昭武伯欽殺人事覺御史劾之上雖見原而下詔戒諭<lb/>
勲舊之臣欽益懼與吉祥養死士謀不軌幽上於南宫<lb/>
而立皇太子因西師行乗機入内為亂朝臣當道或有<lb/>
憾者戕害之擊公傷首及耳且持公謂曰某等迫於讒<lb/>
<pb n="KR4e0125_WYG_040-11a"/>
間不得已為此請入疏以申救公曰爾既殺讐償怨能<lb/>
止戈反正我當言之上得疏乃知公在甚喜既脱於難<lb/>
上急召公入公手疏曰逆賊就禽此非小變宜詔天下<lb/>
一切不急之務悉皆停罷且言自古治朝未有不開言<lb/>
路者惟權奸欲塞之以遂其非由是陷於大惡而不悟<lb/>
自石亨等排黜臺臣言路閉塞其流遂至此極上悉報<lb/>
可下寛卹十餘條而以開言路殿焉上念公忠勤下勑<lb/>
加太子少保公上章懇辭不允公以西師未解而京師<lb/>
<pb n="KR4e0125_WYG_040-11b"/>
有變大軍未可輕出請復都御史王竑俾與兵部侍郎<lb/>
白圭分道禦敵虜引出邊臣請罷兵而議者懼有後警<lb/>
公上言兵出在外可暫而不可乆暫則為壯乆則為老<lb/>
且敵安能保其不來若慮其復來更無休息之期况人<lb/>
民供輸疲困已極宜趂河開班師使民得屯種為便上<lb/>
命廷議率従公言聖烈慈夀皇太后崩上見公所服斬<lb/>
衰與衆異取視之乃知公服制合古即以公服者為法<lb/>
命宫中悉易之孟冬享太廟適大䘮禮未終上以問公<lb/>
<pb n="KR4e0125_WYG_040-12a"/>
公言宜俟釋服後庶人情事理兩安上曰微卿言幾舛<lb/>
於禮癸未春上以足疾不視朝召公曰大祀將至而疾<lb/>
未愈欲遣官代行可乎公曰亦須至壇所雖不能行禮<lb/>
人心亦安上至齋宫復召公曰朕惟俯伏難於起身欲<lb/>
令一人扶之何如公曰陛下能力疾行禮尤見敬天之<lb/>
誠遂蕆事而還二月晦夜公聞空中有聲明日密疏曰<lb/>
傳言無形有聲謂之鼓妖上不恤民則有此異惟陛下<lb/>
憫念黎元凡一切不便於民者悉皆停罷則災變可弭<lb/>
<pb n="KR4e0125_WYG_040-12b"/>
上覽之即召公曰此事正須先生言先生不言誰復言<lb/>
者其具寛恤事條密封以來公遂疏十事一清淹禁罪<lb/>
人二止銀場煎辦三停嵗造紙劄四蠲被災粮税五弛<lb/>
蒭粟之徵六罷虧損馬疋七飭邊臣撫恤兵民八命有<lb/>
司存恤流移九戒御史糾察貪吏十禁外官因事科歛<lb/>
上曰朕諦觀之皆實恵也宜即詔天下公又請罷江南<lb/>
所造段疋及燒磁器清錦衣衛所監罪人止各邊守臣<lb/>
進貢已下番所遣使臣停内外買辦采辦上不従公執<lb/>
<pb n="KR4e0125_WYG_040-13a"/>
之數四止取前十條行之左右見公力争皆寒心同列<lb/>
亦為公懼公曰古之大臣知無不言今雖不能盡然至<lb/>
於利害繫國家安危者豈可黙黙以茍禄位然上聖明<lb/>
亦不以為忤也上以母后胡氏因疾請閒尊號静慈仙<lb/>
師非令典欲上皇后尊諡而左右以為不便一日召問<lb/>
公公曰陛下此一念天地鬼神實臨之然臣之愚必須<lb/>
以陵寢享殿神主皆如奉先殿之式庶幾稱陛下之明<lb/>
孝不然為虛文上即命舉行是時錦衣指揮門達有寵<lb/>
<pb n="KR4e0125_WYG_040-13b"/>
於上専理詔獄且兼緝事於中外道路洶洶相視以目<lb/>
公嘗以為言達銜之㑹指揮袁彬為其誣下獄有救之<lb/>
者上命達訊之達欲并傾公咻其人使誣公為草奏狀<lb/>
牽捕數十人勢危甚上令廷鞫之其人遂吐實曰此達<lb/>
所教也公以事白上疏力辭且以知足不辱知止不殆<lb/>
為言上不允曰此細故無用介意甲申春正月上不豫<lb/>
乆之疾劇命中官以遺詔示公十七日上賓後五日今<lb/>
上嗣位有欲専致隆於上生母者公曰天子新即位四<lb/>
<pb n="KR4e0125_WYG_040-14a"/>
海顒望凡事宜悉遵遺詔庶幾順天理服人心脱或不<lb/>
然則當尊母妃為太后於皇后為太后上加二字以别<lb/>
之卒如公議尊皇后為慈懿皇太后貴妃為皇太后進<lb/>
公少保吏部尚書兼華盖殿大學士未幾而門達以附<lb/>
中官謫逺方又為言者劾其欺罔故殺諸罪戍嶺表不<lb/>
知者以謂出公意其黨相與為匿名文書指公姓名欲<lb/>
中之公不自安懇乞退休上不允下令禁謗議者時災<lb/>
異屢見公請出宫人以昭聖徳又上疏言人君一身天<lb/>
<pb n="KR4e0125_WYG_040-14b"/>
下之主若行事合宜中外順服不然則人皆離心離徳<lb/>
而欲天下治安不可得矣然治安之本在於君徳輔養<lb/>
君徳又在於左右前後皆老成端謹之人若輕浮頑猾<lb/>
喜好生事逢迎取悦供耳目之玩信佛老之教者望即<lb/>
日退出毋令隨侍庶於君徳無損臣受朝廷禄位為宗<lb/>
社生民至計不敢不竭忠盡言惟陛下剛斷而進退之<lb/>
五月五日風雹大作飄瓦拔木上及郊壇公復疏言天<lb/>
戒顯赫如此惟陛下勉加修省雖在閒静之中常如對<lb/>
<pb n="KR4e0125_WYG_040-15a"/>
越之際不可一毫與左右狎亦不可聴其誘而寵用之<lb/>
惟日與老成之臣商議君徳何以修朝政何以舉念兹<lb/>
在兹頃刻不忘仍寫勑戒諭羣臣同加修省庶回天意<lb/>
公以疾在告詔免早朝尋降勑命公知經筵事及總修<lb/>
英宗睿皇帝實録有司請造鹵簿已得㫖公聞之亟入<lb/>
言先朝所造車駕尚有貯内庫未經御者今恩詔方頒<lb/>
百姓蘇息未久奈何復為此上即日寢其㫖皇后吴氏<lb/>
之廢小人乗機欲害公者益甚上命錦衣衞嚴禁之且<lb/>
<pb n="KR4e0125_WYG_040-15b"/>
遣衞士夜宿公第䕶公以行有内直將軍愬天順初因<lb/>
入直迎駕而陞非冒功者今一切褫職非法意上念其<lb/>
乆於役特復之而以迎駕奪門陞者紛然入愬不已公<lb/>
言於上曰自石亨輩此舉之後人以得富貴之易貪利<lb/>
者惟幸有事宜早治之且請復故少保于公謙等官賜<lb/>
祭改葬以雪幽枉上亟是公言命兵部按其以迎駕奪<lb/>
門陞者自太平侯張瑾興濟伯楊宗以下俱奪爵盖公<lb/>
欲消患於未萌故於上即位極言之由是洶洶者衰息<lb/>
<pb n="KR4e0125_WYG_040-16a"/>
有識者至今以為難丙戌二月聞榮禄公之喪詔起復<lb/>
公賜賻甚厚復賜素品備途中食用而令有司為營葬<lb/>
事公上疏言士見用於盛時者無分小大於父母喪皆<lb/>
得盡三年之制若臣以所任之事而不得盡恐無補於<lb/>
名教得㫖朕頼卿輔導卿勿以私恩廢公義宜抑情遵<lb/>
命以成大孝公復疏言陛下必欲起臣以為國家事重<lb/>
不得以彼易此但今内外大臣當任者皆忠正老成之<lb/>
人使臣在此不過贊成其事無臣贊之亦不為欠臣之<lb/>
<pb n="KR4e0125_WYG_040-16b"/>
去就甚輕昔富弼累詔不起亦以朝廷有人不至甚不<lb/>
得已故也臣之蹤跡似亦類此乞容臣終制假使未填<lb/>
溝壑則驅䇿駑鈍以報皇上固有日矣詔卿當深念職<lb/>
任之重移孝為忠不必固請遂遣太監林興輔行公聞<lb/>
故鄉嵗侵加以師旅請止官營葬不従既抵家襄事興<lb/>
即日促公上道五月至京師入見上慰勞有加公退即<lb/>
疏言陛下謂臣可以委託堅使奪情而不知臣實駑劣<lb/>
不堪有類折足之鼎且古之大臣若張九齡冦凖輩雖<lb/>
<pb n="KR4e0125_WYG_040-17a"/>
起復而人不非者良以其人之才足勝重任有益於天<lb/>
下國家也如臣不過尋常之流無事之時亦招物議今<lb/>
不獲命則不知者謂臣心實以此為榮姑陳奏章免人<lb/>
之議而已乞察臣至情而矜従之詔禮有經有權朕特<lb/>
従權制用卿若固違君命豈得為孝卿當深念大義勿<lb/>
恤微言勉起就任毋得再陳公復疏言臣累訴衷情而<lb/>
陛下曲加勉諭終不矜允奉誦恩㫖涕泗交頥所以不<lb/>
能仰遵聖訓者區區之心誠有所不忍也况臣日迫衰<lb/>
<pb n="KR4e0125_WYG_040-17b"/>
朽縦起供職未必能副陛下盛意徒重臣之慙増臣之<lb/>
罪詔卿言之再三但委託尤重宜體至懷即日就任慎<lb/>
勿再言又遣中官至公第道上意乃供職公因上道中<lb/>
往來所得軍民利病八事大約乞重守令之選毋拘常<lb/>
格以免隳政畱河南所運之粟以備民飢停通州諸衞<lb/>
薪炭之徵以蘇民困蠲江南馬戸而復本處民户代之<lb/>
以均勞役増天津諸衞及河南滎澤新鄉諸處驛逓以<lb/>
便往來開衞學軍生嵗貢以振淹滯上即命所司議行<lb/>
<pb n="KR4e0125_WYG_040-18a"/>
是嵗秋率廷臣言今天下盜賊未息災傷未止仰惟祖<lb/>
宗創業垂統宫禁甚嚴内外不許混雜府庫充積金銀<lb/>
不肯妄費遊宴有常所而不縦情賞賜有常規而不濫<lb/>
及至於祖訓一書尤為明備惟陛下逐一省覽刻意恭<lb/>
儉以繩祖武以幸天下上方虛已以聴而公感疾浹旬<lb/>
不愈上遣中官臨問賜尚食及命御醫日夕診視報疾<lb/>
狀凡三閲月疾亟語弟監察御史讓及子璋惟以國恩<lb/>
未報史事未成為念以是年十二月十四日卒于賜第<lb/>
<pb n="KR4e0125_WYG_040-18b"/>
之正寢享年五十有九距生永樂戊子十二月十六日<lb/>
先是京城内外木稼三日太白曳入南斗杓中訃聞上<lb/>
震悼輟視朝遣中官賜鈔一萬緡為賻贈公特進光禄<lb/>
大夫左柱國太師諡曰文達明日遣禮部尚書姚䕫諭<lb/>
祭詔每遇七日及下壙皆遣使祭命工部給棺槨與齋<lb/>
粮麻布兵部給驛舟還其喪仍官其子為尚寳司丞哀<lb/>
榮始終自三楊先生之後一人而已公少即有志聖賢<lb/>
之學為諸生時提學者問所志對曰為學之道當如周<lb/>
<pb n="KR4e0125_WYG_040-19a"/>
子言藴之為徳行行之為事業其人大異之在吏曹遍<lb/>
書箴銘於坐右及故學士薛公瑄交厚善務以性學相<lb/>
切劘而窮理之功益密故言益純行益充立朝四十年<lb/>
不立黨與惟守一誠盖不知者始或疑而終大服之無<lb/>
異議自以受知英宗遂身任天下之重知無不言言無<lb/>
不力天下亦倚公為重雖遭讒罹謗處之泰然登對之<lb/>
際氣象雍容言辭簡當將順匡救之力甚多英宗嘗論<lb/>
景泰不與大臣接言公曰自古明君未嘗一日不與大<lb/>
<pb n="KR4e0125_WYG_040-19b"/>
臣商確治道所以天下常安先儒謂接賢士大夫之時<lb/>
多親宦官宫妾之時少於君徳方有益又言朕自復位<lb/>
以來未嘗一日忘在南城時每以此戒左右公曰安樂<lb/>
不忘患難古昔聖賢之君存心正如此又以戒左右最<lb/>
善又言飲食隨分曽不揀擇衣服亦隨宜雖著布衣人<lb/>
不以為非天子也公曰如此節儉尤見盛徳若朝廷節<lb/>
儉天下自然富庶前代如漢文帝唐太宗宋仁宗皆節<lb/>
儉是以當時海内富庶非其餘可及又曰朕於四書尚<lb/>
<pb n="KR4e0125_WYG_040-20a"/>
書皆嘗遍讀如二典三謨真是格言公曰誠如聖諭凡<lb/>
帝王修身齊家敬天勤民用人為政之事皆在其中此<lb/>
時正宜玩味體而行之英宗每為首肯愛惜人才惟恐<lb/>
弗力而以奬恬退厲名節為先耿公九疇及軒公輗皆<lb/>
以㢘介聞公首舉耿為都御史軒為刑部尚書未幾耿<lb/>
為石亨所排斥軒以權貴侵官託疾去公屢言於上而<lb/>
還之年公富亦為亨姪彪所誣陷及亨敗公力言富有<lb/>
執守可大用遂起為户部尚書上嘗謂公曰左右多不<lb/>
<pb n="KR4e0125_WYG_040-20b"/>
悅富者公曰不悦者衆愈見其賢禮部侍郎缺員有求<lb/>
近習薦陞者上問公何如公對曰不知其人臣所知者<lb/>
學士李紹可任此因進言邇者士風不立多夤縁以求<lb/>
進如用紹請於黼座召吏部面命之庶幾士類知警上<lb/>
従之命下之日傾朝<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然其後任事大臣多公所薦已<lb/>
薦矣其人不之知反有訾公者或以告公公曰吾知用<lb/>
其才耳三選庶吉士儲養於翰林親加督教如愛子弟<lb/>
與故學士吕文懿公及今學士陳公彭公相處十餘年<lb/>
<pb n="KR4e0125_WYG_040-21a"/>
未嘗失辭色每語具以忠言相告而於講學論政至終<lb/>
日忘倦人有善若已出不白之不已兩廣兵興編修邱<lb/>
濬實廣人具嶺南事宜告公公繳奏言濬言可用請付<lb/>
軍中為平賊之助遇天變民瘼憂形於色每以裁抑浮<lb/>
費蘇息民力為本謂内帑財物非濟兵民則人主必生<lb/>
侈心而移之於土木禱祠聲色之用自公柄政前後發<lb/>
内帑銀救荒卹邊凡數十萬計人有急難以身救之而<lb/>
於植臺諫慎刑獄尤惓惓焉有㑹試被黜者訴考官有<lb/>
<pb n="KR4e0125_WYG_040-21b"/>
弊上不悦以章示公公曰此乃私忿考官實無弊如臣<lb/>
弟讓亦不在中列可見其公上意方解言路屢閼屢闢<lb/>
而不至於銷鑠皆公力主之惟成化初言者歴詆中人<lb/>
之惡謂不可使與國政得補外而或咎公不申救者公<lb/>
曰此事何可激也甘露之變黨錮之禍諸君獨不知之<lb/>
天順中宗室臨川王弋陽王前後為緝事者發其陰事<lb/>
已而多涉虛因召問公公曰觀此則其餘所枉多矣法<lb/>
司雖知其枉而不敢辨非明詔理官不許畏勢避嫌實<lb/>
<pb n="KR4e0125_WYG_040-22a"/>
傷和氣上乃召三法司面戒飭中外感悦凡朝廷大政<lb/>
令涉於軍情邦計者必經公議而後决敵帥博囉近邊<lb/>
有言傳國璽在其處請發兵乗機掩取之上為之動公<lb/>
曰頻年災荒府庫空虛兵民困極宜與之休息且敵近<lb/>
邊而未嘗犯塞無故伐之必賈釁况秦璽亡國之物亦<lb/>
不足寳上矍然罷議内府奏乏金用詔下户部議請以<lb/>
蘇松嘉湖四府嵗折粮銀折金五萬兩公言國家財賦<lb/>
仰給東南而金非其所産今欲折金價必湧貴聞雲南<lb/>
<pb n="KR4e0125_WYG_040-22b"/>
諸夷有歳辦金銀若以銀折金亦足以充國用衆以為<lb/>
便松潘羌叛亂已勑三司調兵𠞰之乆不下公曰三司<lb/>
頡頏牽制自不能成功若朝廷命一大臣統之則事定<lb/>
矣易曰長子帥師弟子輿尸不可不慮上問公可將者<lb/>
公薦都督許貴遂用之而松潘羌始靖凡冊后妃與請<lb/>
王大喪大祀冠婚之禮及今上之初親耕視學諸大典<lb/>
禮悉命公與禮官増損儀式而後行白金文綺上尊珍<lb/>
饌與夫四方貢獻内帑圖書賜賚無虛月公每以盈滿<lb/>
<pb n="KR4e0125_WYG_040-23a"/>
為戒取小旻詩中語扁其堂曰臨深以寓安不忘危之<lb/>
義雖位極三孤不治田宅不鬻女侍為學務實踐不為<lb/>
空言因自號浣齋孝友敦睦之行有人所難能者所居<lb/>
圖書左右口誦手録雖老不懈每有得即識之有體驗<lb/>
録一巻雜録三巻所被顧問有天順日録三巻作文章<lb/>
以理為主不為艱深靡麗之詞每教人以晦庵草廬為<lb/>
法有古穰集若干巻詩冲澹温厚有和陶詩二巻和杜<lb/>
詩一巻讀詩記一巻讀易記一巻南陽李氏族譜若干<lb/>
<pb n="KR4e0125_WYG_040-23b"/>
巻平居無疾言遽色其容粹然見者如在春風中浮躁<lb/>
者為之自失陰狡者為之中沮盖其所禀者厚所養者<lb/>
深故其所得有大過人者如此論者謂自天順以來所<lb/>
以正君徳恤民生進賢才廣言路抑佞幸靖邊徼皆公<lb/>
之力天不愸遺可為世道斯文之不幸公配黄氏武畧<lb/>
將軍某之女早卒累贈一品夫人繼周氏安慶知府濟<lb/>
之女累封一品夫人所生子男二長曰璋即尚寳司丞<lb/>
次曰玠女二人長適翰林院編修程敏政次適衍聖公<lb/>
<pb n="KR4e0125_WYG_040-24a"/>
孔𢎞緒璋玠將以明年春奉柩歸葬於故鄉刁河之原<lb/>
乃以狀屬敏政敏政大人實公之友故為童子時公不<lb/>
鄙而收教之且妻以子至親大義抱慟無窮而謭才末<lb/>
學不足以發公勲徳之萬一平生之託又不敢辭用直<lb/>
書其槩以告當代立言之君子且以備異日史氏之采<lb/>
擇謹狀<lb/>
　　　潭渡處士黄君行狀<lb/>
君諱禎祺字仲禧世居歙之潭渡鄉人無少長皆稱為<lb/>
<pb n="KR4e0125_WYG_040-24b"/>
潭渡處士君之先曰光者自祁之左田徙黄屯屯以黄<lb/>
氏故得名再徙溪北即今處光子芮唐貞元中以孝旌<lb/>
其門芮九世孫孝則元初用招降功授巡檢辭不受學<lb/>
者稱徳菴先生孝則孫儒夀至元中舉明經諸暨州學<lb/>
正儒夀子塾塈塾善居藥元季號儒醫黄氏有遺文藏<lb/>
於家塈生祐祐生真娶汪氏女生君君天性孝友不凡<lb/>
年十二喪母十七喪父即奮然有立不落人下識者卜<lb/>
黄氏當有後時家道中窘日不暇給君晝則服賈力農<lb/>
<pb n="KR4e0125_WYG_040-25a"/>
歸讀書不輟口有不省者走鄉先生質問之家日以裕<lb/>
事繼母如生已每謂人曰世率謂繼母不慈特孝之弗<lb/>
力耳用是繼母安君之養曰是真吾子鄉隣亦久而相<lb/>
忘不知其為繼母也事兄禎祖如事父處二弟禎視禎<lb/>
祥尤篤愛禎祥之子華少聰頴君撫其首曰是必亢吾<lb/>
宗諸子不及也取為郡學生又遣之淳安従學士商先<lb/>
生游舉成化乙酉鄉薦力學唯謹恒恐失懽於世父先<lb/>
生兩賢之君平生操履一毫不茍鄉人或病其太執弗<lb/>
<pb n="KR4e0125_WYG_040-25b"/>
顧也然事有越理者即相戒曰毋令潭渡處士知其為<lb/>
人嚴憚如此居喪奉祀一用朱氏禮或勸其少従俗者<lb/>
君正色曰吾生朱氏之鄉而用其禮何従違之二親喪<lb/>
在淺土族人惑於地理之説不克襄事君曰是不難取<lb/>
其書讀之不數月了其義曰蔡西山吳臨川不我誣也<lb/>
得地於歙之東鄉曰江東灣者舉以葬焉後雖有精其<lb/>
術者莫能易也周困乏振寡弱惟日不足乃更為醫有<lb/>
以疾告雖地險僻天大寒暑走應之無倦報以泉幣則<lb/>
<pb n="KR4e0125_WYG_040-26a"/>
笑而却之曰吾豈射利哉晚嵗喜賓客至者日相對讌<lb/>
樂劇談抵夜分不休子弟多以勞勸止曰吾自有樂地<lb/>
女曹烏足以知之道路橋梁有司不能令下君一語倡<lb/>
之不期而集至以不預為耻嵗時聚族人於先祠諄諄<lb/>
以繼述為言然獨君孝不愧於旌君隠不愧於徳菴讀<lb/>
書不愧於郡博恵人不愧於儒醫可謂一鄉之善士矣<lb/>
君生永樂甲申冬十月二十有四日卒成化癸巳秋七<lb/>
月二十有八日享年七十娶汪氏潛口巨家女生子四<lb/>
<pb n="KR4e0125_WYG_040-26b"/>
長文昌先卒次文盛文亮文英女一曰秀真適吴還宗<lb/>
孫男二長天禄次天才孫女四長嬪清適許大祥次淑<lb/>
清適汪永潛餘未行文盛等卜以某年某月某日葬君<lb/>
於某里某山之原華方上禮部得君訃驚慟幾絶又深<lb/>
懼其行之不白無以掩諸幽以走鄉人知其詳請為狀<lb/>
以速銘於太史氏走與華友且念鄉之老成不可以復<lb/>
見也謹狀<lb/>
　　　封奉政大夫通政使司右參議趙公行狀<lb/>
<pb n="KR4e0125_WYG_040-27a"/>
公趙姓諱傑字子竒其先鳳陽夀州人元季譜逸於兵<lb/>
燹故上世無所紀髙祖大恭國初従髙廟起兵積武功<lb/>
至衞百户遂土著於大興縣祖士逺父原清俱受代原<lb/>
清復従文廟南征北伐進常山䕶衞正千户母李氏封<lb/>
宜人公常山之長子性淳樸無所事事獨喜究經史大<lb/>
義每従諸老生求進往往有得遂益以簡冊自娱雖裨<lb/>
官小説亦復寘意務中肯綮乃止常山之卒也公以洪<lb/>
熈改元受世禄於朝尋改𨽻羽林前衞治戎恤士寛猛<lb/>
<pb n="KR4e0125_WYG_040-27b"/>
得宜凡一切紈袴之習畧不少徇衞自使以下咸相語<lb/>
曰趙將軍非吾輩武人也謹當避之宣徳中有詔罷前<lb/>
任䕶衞官蔭襲令公乃退休不出了無愠容更學為醫<lb/>
遇良方輒手自傳鈔又解裝市藥雖家無一錢不恡遇<lb/>
有以疾告者欣然為治具不責報嘗語人曰吾豈射利<lb/>
者哉特少試利濟之萬一耳中年資遣其子昂為學諸<lb/>
生躬課之甚力或讓曰公獨一子奈何其督責過當邪<lb/>
公謝曰吾聞教子嚴則有成不三嵗昂果以詩經領鄉<lb/>
<pb n="KR4e0125_WYG_040-28a"/>
書第進士正統戊辰遂用昂貴受勑封徵仕郎中書舍<lb/>
人於是向之讓者乃大讙曰賢哉趙翁其諸異乎人之<lb/>
愛子也天順庚辰復受誥進封奉政大夫通政使司右<lb/>
㕘議公早年頗嚴整中乃更於長厚既兩膺綸命尤伈<lb/>
伈自守如不勝衣口不道人非是人有見侵者亦居然<lb/>
承之不校親賓至則飲奕竟日不亂不勌出則裹青蚨<lb/>
數十百文以與丐者居常韋帶布袍長身鶴立年愈髙<lb/>
步履愈健時杖屨於門消揺容與鄉人老稚相扶攜笑<lb/>
<pb n="KR4e0125_WYG_040-28b"/>
樂望而知為仁人長者成化十年正月十四日早忽衣<lb/>
冠而坐如假寐然移時不醒遂卒公生於洪武丁丑三<lb/>
月四日享年七十有八配張氏克相公初封孺人進封<lb/>
宜人先公二十六年卒子男一即昂也筮仕中書舍人<lb/>
進兼司經局正字歴翰林編修通政使司右參議納交<lb/>
一時知名士有聲於時娶李氏處士士英之女贈宜人<lb/>
繼潘氏武驤右衞指揮某之女封宜人女一適武驤右<lb/>
衞指揮劉達孫男六曰翊竑端靖竣立翊李出也鄉貢<lb/>
<pb n="KR4e0125_WYG_040-29a"/>
進士娶蔣氏尚寳卿敵之女竑聘馮氏廣東按察副使<lb/>
定之女孫女三長適順天尹閻公子國學生璘次適兵<lb/>
部尚書兼大理卿程公子敏行次許聘河南布政司參<lb/>
政楊公子鏞曽孫男一曰恩女三皆幼昂將以今年二<lb/>
月十七日奉公葬東直門外長慶埧祖塋之右以走之<lb/>
弟委禽趙氏走嘗拜於公堂知其行為詳請狀之以乞<lb/>
銘於作者謹狀<lb/>
　　　資徳大夫正治上卿南京刑部尚書致仕贈太<lb/>
<pb n="KR4e0125_WYG_040-29b"/>
　　　　子少保諡莊懿周公行狀<lb/>
公諱瑄字廷玉姓周氏世為山西陽曲人曽祖考諱某<lb/>
祖考諱温甫考諱傑皆以善行稱於鄉不樂仕進曽祖<lb/>
妣某氏祖妣任氏妣張氏皆名家有淑徳祖考考以公<lb/>
貴贈資政大夫都察院右都御史祖妣妣贈夫人公生<lb/>
永樂丁亥三月三十日幼有美質七八嵗讀書即了大<lb/>
義考右都公見其不凡遣游沈良先生及譚曽二長史<lb/>
之門三君子皆國初名儒故公學有所悟入洪熈乙巳<lb/>
<pb n="KR4e0125_WYG_040-30a"/>
入太原府學為生員學益進連丁内外艱宣徳乙夘始<lb/>
登鄉試㑹試中乙榜不就入太學出歴事於户部正統<lb/>
甲子用吏部銓授刑部江西清吏司主事精究法意讞<lb/>
獄明允時金榮襄公為尚書慎許可獨愛重公凡獄有<lb/>
事必以委公如市藥物以療病儲米粟以卹貧潔獄舍<lb/>
以處衆皆自公發之有死獄累訴寃不得其情公微服<lb/>
訪之累月一日至城南聞村姥言囚乃白得不死給事<lb/>
中翟讓御史劉訓給燕山左衞鈔誣官盜取下法司公<lb/>
<pb n="KR4e0125_WYG_040-30b"/>
辨其誣讓訓被劾由是賢聲籍籍起縉紳間丁夘奉命<lb/>
録南畿重囚戊辰録畿北者所至皆有平反已已北征<lb/>
部屬當扈従者在正郎多託疾公毅然請行被創而還<lb/>
景帝立陞署河南清吏司郎中時有校尉受賕縦强盜<lb/>
而以宿讐充數公力辨之校尉皆反坐有囚八百人一<lb/>
日至公懼天暑衆集有病死者三日盡發遣之庚午刑<lb/>
部闕侍郎衆望在公及王公槩兩人遂用吏部尚書王<lb/>
文端公言陞公右侍郎公益佐其長厲其屬以洗寃澤<lb/>
<pb n="KR4e0125_WYG_040-31a"/>
物為己任丙子順天河間二府民飢勑公往賑之二府<lb/>
素無畜積又連遭大水公私皆竭公憂形於色凡舉行<lb/>
救荒之政不遺餘力復條奏八事一裁省各處冗官二<lb/>
停徵當嵗糧草三添減軍士糧草如舊四免追乆負馬<lb/>
驘牛羊五暫罷供應柴炭及夫役六皇莊湖泊之利恣<lb/>
民采取七招商中納鹽糧損其斗數八借水次官倉之<lb/>
粟濟民事下户部不能皆従而招商借粟之説尤以為<lb/>
難公復辨之曰商人嗜利榜出而乆不應者計不得利<lb/>
<pb n="KR4e0125_WYG_040-31b"/>
故也不損斗數安能來商粟出於民民死則粟無由得<lb/>
奈何吝粟而視民之死况曰借必有還之日非虚費也<lb/>
奏上詔特従公議公又為之具耕牛種子俾民力田苗<lb/>
出而天不雨公行部至武清懇告於上下神祇是夕大<lb/>
雨明日至滄州又雨時戸部尚書馬恭襄公前致仕家<lb/>
居謂公曰昔有御史雨今為侍郎雨矣秋大熟㑹英廟<lb/>
復位公請入朝不許申命公悉心賑卹事竣乃還時天<lb/>
順丁丑也戊寅陞左侍郎有綵幣二品襲衣之賜自丁<lb/>
<pb n="KR4e0125_WYG_040-32a"/>
丑以來朝廷數有大獄又多屬錦衣鎮撫司公於其間<lb/>
委曲開諭陰所正救甚多復戒飭諸司毋觀望以害無<lb/>
辜然英廟眷公最隆癸未命掌工部事又命掌都察院<lb/>
事成化乙酉今上改元命公祭告中鎮霍山及晉代瀋<lb/>
三府先王因得過家省墓㑹族士林以為榮未還陞都<lb/>
察院右都御史總督南京糧儲至則嚴告戒袪宿弊有<lb/>
侵盜為奸數輩悉懲以法謫戍邊倉場為肅然而南京<lb/>
守備大臣輒欲校斛以侵公公上疏劾之事下六科十<lb/>
<pb n="KR4e0125_WYG_040-32b"/>
三道復交章論之由是守備者被切責乃己未幾上南<lb/>
京城守事宜者八及每嵗朝京亦累有建白如黜操江<lb/>
都督粮旺之貪之類事多従行丙戌南畿糴貴詔公發<lb/>
京庾之粟賤鬻之以平其價民食不艱畿輔乃安是嵗<lb/>
陞南京刑部尚書士類相慶以為得人公告戒諸司事<lb/>
非須勘者不得出五日以是無寃滯之囚嘗值獄瘟自<lb/>
流徒以下悉縦遣之曰有事則召對歡聲載道咸舉首<lb/>
加額以祝公夀南部起自洪武間至是傾圮公得請重<lb/>
<pb n="KR4e0125_WYG_040-33a"/>
修而益以私享之錢輪奐一新甲午三考滿乞致仕上<lb/>
勉留不允自是無嵗不乞休丁酉春夏兩上章皆不允<lb/>
至冬復以三載滿入見始得遂所欲焉公先世業醫無<lb/>
田産迨公益畢力於公家不及私且乆住金陵樂其風<lb/>
土遂仍歸江南寄籍江寧盖公之得謝也日與故人親<lb/>
戚飲燕登眺甚樂乆之失明長子經方侍經筵及皇太<lb/>
子講讀急請歸省得馳驛視公見公飲食談論不改於<lb/>
昔意其福夀方殷而未艾也經還朝後三年而公不可<lb/>
<pb n="KR4e0125_WYG_040-33b"/>
作矣實甲辰五月六日享年七十有八公配喻氏鎮撫<lb/>
之女贈夫人繼顧氏封夫人子男八人長即經天順庚<lb/>
辰進士歴翰林檢討編修侍讀左春坊左中允次綸太<lb/>
學生先卒次紘成化戊戌進士南京吏科給事中次紞<lb/>
次縉次紳次綖早卒次維女一人適太學生馬忠恭襄<lb/>
公之子也孫男十二人孫女九人公訃聞上悼惜贈太<lb/>
子少保諡莊懿遣南京禮部諭祭工部營葬事經得請<lb/>
歸將奉公葬某處某山之原而以狀為屬惟公徳性寛<lb/>
<pb n="KR4e0125_WYG_040-34a"/>
宏氣度詳雅脩髯長身議論英發見者知為大人君子<lb/>
平生事上壹以恭謹為本自號葵軒以見志行已正凡<lb/>
所歴官皆循序而得不枉道以干人守官㢘故鄉至無<lb/>
田宅可歸遇人務従厚有不答不較人有託盡心力為<lb/>
之不啻己事在國子時同堂生居相隣喪妻無所得槥<lb/>
公因家人送貲費至傾槖與之在官最以仁恕名為主<lb/>
事時有罪人貧不能輸官紙將鬻幼子訣别不忍聞公<lb/>
以折糧絹償其直還其子待朋友情誼相好而不比開<lb/>
<pb n="KR4e0125_WYG_040-34b"/>
心見誠者必為傾倒厚貌深顔之徒則惡見之居家事<lb/>
親孝遇時節年老猶悲泣友于兄弟以義教子孫絶口<lb/>
一不言利下至奴僕之賤處之亦皆有恩張夫人一侍<lb/>
女年過笄公力請嫁之曰人雖賤而情則同後適鄉人<lb/>
生三男為富室為學不事口耳然發為詞章渾成可傳<lb/>
而公不自愜多削其藁出入兩京歴兩法司幾四十年<lb/>
無毫髮傷人害物之舉至於領賑貸督京庾活民利國<lb/>
之功尤多以故位登八座夀幾八袠子孫不下二十餘<lb/>
<pb n="KR4e0125_WYG_040-35a"/>
人䇿名甲科聨官清要以並顯於公後則公之榮名始<lb/>
終慶澤宏逺求之一時豈多見哉先尚書襄毅公與公<lb/>
同僚相得最厚真異姓兄弟而兩家子弟相䖏亦不異<lb/>
於骨肉走童子時最承奬遇每侍觴酌聽緒論得窺公<lb/>
之為人故知公為詳矧於中允君同官史局經幃又同<lb/>
侍青宫世講之好日甚一日則次公之行事以吿銘於<lb/>
作者宜不可辭也故再弔哭而退書之以備采擇如右<lb/>
謹狀<lb/>
<pb n="KR4e0125_WYG_040-35b"/>
　　　驃騎將軍左軍都督府都督僉事董公行狀<lb/>
公諱寛字世宏世為安慶懷寧人曽祖成元末仗劍従<lb/>
太祖渡江功未究而沒子真保以功授燕山左衛百户<lb/>
従太宗靖内難歴官明威將軍指揮僉事死夾河之戰<lb/>
子智代之仁宗憫其忠進昭勇將軍大同中屯衞指揮<lb/>
使徙治河間並以公貴贈驃騎將軍左軍都督府都督<lb/>
僉事祖妣袁氏妣余氏並贈夫人公昭勇公之仲子以<lb/>
永樂乙未正月一日生河間里第生而駢脅鐵面膂力<lb/>
<pb n="KR4e0125_WYG_040-36a"/>
絶人性沈毅寡言笑識者以為不凡稍長従師授學通<lb/>
經史大義尤好韜鈐之書兄宣既嗣父職而無子以卒<lb/>
遂及公治戎講武悉有條緒一時軍職子無出其右境<lb/>
中每有劇盜必挾矢獨出従以數騎手殪之而後返正<lb/>
統已已都城戒嚴兵部尚書程襄毅公在吏科上章薦<lb/>
其公勤智勇召赴京師方議大發兵襲敵者公力言國<lb/>
軍新成敵勢方張不若自守以固邦本賊内不得戰外<lb/>
無所掠必將自遁少保于公亟納其言時舊降户安置<lb/>
<pb n="KR4e0125_WYG_040-36b"/>
畿内者並起為盜于公請進公署僉都指揮事將一軍<lb/>
自京師抵河間緝捕之并督操河間瀋陽大同三衞兵<lb/>
未幾賜璽書就鎮其地公於軍務弛張犂然得宜而尤<lb/>
以正自持親族無敢撓法者河間城瀕水易隳公措置<lb/>
修葺増重門及樓櫓壯觀一時居人賴之景泰癸酉召<lb/>
還督操神機中軍營乙亥有事於湖廣南和伯方忠襄<lb/>
公薦公偕行時銅鼓五開苗賊熾甚公嘗將偏師擊之<lb/>
經四十餘戰皆捷而擡羅擡網二寨山益險惡衆相顧<lb/>
<pb n="KR4e0125_WYG_040-37a"/>
莫敢進公奮戈而前不終日克之以竒功獲重賚實授<lb/>
僉都指揮事天順改元英宗復位神機大將言公乆于<lb/>
軍宜進擢以勵將士詔署僉左軍都督府事常扈従射<lb/>
西籞所發皆中英宗悉其名屢有賜予辛巳逆欽犯闕<lb/>
公聞變急以麾下士夜要賊於西長安門有特詔命公<lb/>
引衆東上㑹天已曙兵稍集公請以神礟攻其家遂破<lb/>
擒之進實授都督僉事是年賜璽書總督揚州諸路備<lb/>
倭官軍沿海弛備已乆夷人或偵於境而戍者不覺公<lb/>
<pb n="KR4e0125_WYG_040-37b"/>
整飭戎裝簡閲戰艦程勇怯謹斥堠屢獲其偵者後十<lb/>
數年無邊事又以其暇日留意儒學禮貢士而津遣之<lb/>
蠲社學生繇役賢聲籍然起東南乆之四川暨漕運總<lb/>
戎乏人兵部尚書白恭敏公連以公名上不果成化改<lb/>
元今上嗣位念公乆於邊賜勑嘉勞并賚白金彩幣尋<lb/>
命公兼督常州孟瀆河及蘇松通泰諸路鹽賊錢厚糾<lb/>
衆僭號江海上公畫圖刻期分道進兵而嘹角嘴地屬<lb/>
江北公移檄巡鹽御史請伏兵數百為援且曰如約則<lb/>
<pb n="KR4e0125_WYG_040-38a"/>
賊當掩捕無餘不然止得其半已而失約公獨以軍進<lb/>
獲厚及其黨與數十人餘走江北其料敵如此癸巳以<lb/>
疾上請還京師就醫藥居十有一年而卒時甲辰八月<lb/>
一日也享年七十訃聞上悼惜命禮部諭祭工部給葬<lb/>
事而臨壙復遣有司祭焉公先配何氏早世支氏封夫<lb/>
人皆佐公起家得婦道繼藍氏側室劉氏王氏皆有出<lb/>
子男八人長璋當嗣公職次琇鄉貢進士次璘次琦早<lb/>
世次琥次璉餘二尚幼女八人長適指揮孫恭次適指<lb/>
<pb n="KR4e0125_WYG_040-38b"/>
揮徐能次適指揮子周濟次適指揮宋瑄次許聘故都<lb/>
憲冦莊愍公之孫死于節次適千户唐英次適指揮子<lb/>
程敏聰次許聘指揮周某孫男四人孫女六人公少而<lb/>
孤事母夫人極孝母嘗患風疾日跪奉湯藥三月不懈<lb/>
母飯餘則取而嘬之疾瘳乃已鄉人以為難天資㢘介<lb/>
不妄取予自奉甚儉而恒有濟人利物之心端居終日<lb/>
無䙝言戲色雖盛暑不脱衣巾軍中號董御史尤厭登<lb/>
勢要之門所居官皆論功受薦而得惟名公碩儒則納<lb/>
<pb n="KR4e0125_WYG_040-39a"/>
交恐後教諸子力學奮身不為紈綺之習在姑蘇日嘗<lb/>
與故武功伯徐公都憲韓公談兵及論孤虚旺相之説<lb/>
二公為之歎異稱賞計公所至雖古良將盖不是過然<lb/>
恵僅止於鄉邦威畧行於東南不及展布四體奬率三<lb/>
軍以従事於西北二敵為國宣力又不及總殿巖陪廟<lb/>
謨以進於通侯宿將之列而卒老於牖下惜哉走即公<lb/>
所受薦程襄毅公之子而従弟敏聰復委禽董氏有婣<lb/>
好焉兹嵗之春方與僚宷作詩歌以祝公夀於堂盖不<lb/>
<pb n="KR4e0125_WYG_040-39b"/>
意其遽至此也璋等擬奉公櫬還葬河間某地之原而<lb/>
以狀為屬嗚呼先友盡矣走何敢復辭敬弔哭公而因<lb/>
琇所次第者掇拾書之如右謹狀<lb/>
　<lb/>
　<lb/>
　<lb/>
　<lb/>
　篁墩文集巻四十<lb/>
</p>
<p>
</p>
  </div>
</body>
</text>
</TEI>
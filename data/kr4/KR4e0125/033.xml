<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻三十三</head>
    <p>
<pb n="KR4e0125_WYG_033-1a"/>
欽定四庫全書<lb/>
　篁墩文集巻三十三　　　明　程敏政　撰<lb/>
　　序<lb/>
　　　辭金詩序<lb/>
𢎞治庚戌秋占城國王古來言往者安南國王不道納<lb/>
臣叛將而助之虐奪臣國授之以冐天朝之封臣投命<lb/>
無地賴先皇帝大恩以事付都憲屠公公不鄙夷我陋<lb/>
邦踰嶺海察事機合衆議以冊印畀之臣文告安南數<lb/>
<pb n="KR4e0125_WYG_033-1b"/>
其不能恤隣之義折其姦萌道之逆順安南自是不敢<lb/>
肆其兇狡而臣獲返國以有今日皆聖天子盛徳與屠<lb/>
公之功臣表謝外有白金若干鋌黄金器飾若干事異<lb/>
香番物若干奩附使者以謝屠公敢昧死上請上嘉其<lb/>
誠命公受之公固辭曰綏逺之仁繼絶之義在聖天子<lb/>
臣何功之有上不允公又懇辭曰臣不佞臺憲之長也<lb/>
而受外國金其何以率下聞四方雖天語再臨臣不敢<lb/>
奉詔上知公志堅許之令貯禮部備公使之需由是縉<lb/>
<pb n="KR4e0125_WYG_033-2a"/>
紳流聞嘖嘖稱羡播之聲詩積成巨編而推予為之序<lb/>
予嘗閲屠公辭金之䟽見聖諭丁寧始命之受而終聽<lb/>
其辭者未始不斂袵嘆曰休哉非前代君臣之可及也<lb/>
昔漢陸生使南粤受趙陀饋在槖中者千金他物稱是<lb/>
歸不以言高帝亦不之詰宋趙令受吳越𤓰子金雖不<lb/>
及知藝祖命受之亦不聞其力辭也然則謀國之功偉<lb/>
而正己之道缺豈所以貴名檢而示儀型于天下哉公<lb/>
為侍御歴都憲屢當劇任受重託其識足以察㣲其才<lb/>
<pb n="KR4e0125_WYG_033-2b"/>
足以制變若陸生之學術趙令之勲猷公殆有焉而辭<lb/>
金一事則過之矣逺近士夫仰公之清風而樂聖天子<lb/>
成大臣之嘉讓詠歌之使亷貪之化可期伐檀之詩不<lb/>
作誠有渉于風教為美談于後來不可以無傳也予與<lb/>
公同舉進士相知深故不以鄙樸辭而序其事如此公<lb/>
名滽字朝宗世家四明今官為太子少保兼左都御史<lb/>
魁幹偉髯負氣節望而知為重臣碩輔云<lb/>
　　　端友齋録序<lb/>
<pb n="KR4e0125_WYG_033-3a"/>
端友齋録一編出今錫山盛虞舜臣舜臣嘗得端石之<lb/>
佳者為研而取象于鐘鼎黼黻凡四軰既以名之又潔<lb/>
一室以貯之號端友齋矣復摹其形裒其所得傳記銘<lb/>
詩之類鍥棗以傳請予為之序葢凡諸君子所為發端<lb/>
友之義者畧盡而予往嵗亦嘗為舜臣銘其一焉將何<lb/>
說之可益哉昔米南宫出見奇石具袍笏拜之呼石友<lb/>
而舜臣方以詞翰與事禮曹印局其惓惓于斯者殆有<lb/>
慕焉爾矣然録之所載言人人殊非諸君子所以私舜<lb/>
<pb n="KR4e0125_WYG_033-3b"/>
臣而廣其志識哉或曰鐘鼎以食言黼黻以服言非盛<lb/>
徳莫敢當也當之以物而加之友則幾于僭且鑿矣可<lb/>
乎是不然舜臣之意以其有端之名有堅貞之徳故取<lb/>
象焉求自益而因以風世之若逄蒙者謂其僭且鑿焉<lb/>
過也彼命之曰陶泓侯之于即墨偃然人之而又假命<lb/>
徳之權則將奚責焉或曰飽仁義者不願人之膏梁美<lb/>
聞譽者不願人之文繡恐循名責實者過而撫之以為<lb/>
端友之不屑于是也夫端友之屑不屑人惡得知之而<lb/>
<pb n="KR4e0125_WYG_033-4a"/>
舜臣之意則可知己或又曰舜臣如欲風世則為室貯<lb/>
之為銘相之斯已矣必鍥棗以張之而夀其形癖哉名<lb/>
之取義又何暇論乎是亦不然古君子玉不去身士無<lb/>
故不去琴瑟懼其心之逸而性失飬也夫端産抵玉而<lb/>
研之役在簡冊有恒焉引之自近則玉與琴瑟之倫也<lb/>
豈若南宫氏之姑友夫塊然者而已哉噫觴政奕譜之<lb/>
屬紛紛然競出以售人士夫間亦或樂誦之者舜臣之<lb/>
為癖也不寧愈乎吾以是序其録而使之傳雖比之說<lb/>
<pb n="KR4e0125_WYG_033-4b"/>
郢書聽囈語固風世之一端也非成其癖而為之辭也<lb/>
　　　夀前侍御黄公序<lb/>
黄公用遜以休致居蕪湖之驛磯三十年矣𢎞治辛亥<lb/>
夀當七十加健焉凡鄉後進欲致慶于公者計得予一<lb/>
言時予被放歸新安山中弗克成予還朝之又明年其<lb/>
鄉國學生鄭文博因庻吉士胡仲光以見申其請曰黄<lb/>
公志也諾之又明年文博出宰於濳請益力曰公之壽<lb/>
七十四矣則<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然曰予不佞與公同出畿南素重其風<lb/>
<pb n="KR4e0125_WYG_033-5a"/>
節又承乏史氏得公也詳能不一言以副尚齒好徳者<lb/>
之夙願哉公舉進士授御史景泰中上書論事獲罪謫<lb/>
典史營山稍進知安岳縣英廟復辟初録舊忠多起廢<lb/>
而公值内艱去服闋乃僅得督府都事亦漸向用矣而<lb/>
公復將䟽論用事者遂被誣謫戍邉乆之用事者敗始<lb/>
以霈恩獲休致還其鄉既還有勸其自理雪者笑曰吾<lb/>
豈為是可恧之事哉今侍御劉君廷式宰蕪湖為建清<lb/>
風樓于江滸以著公之高節閣老瓊山先生實記其事<lb/>
<pb n="KR4e0125_WYG_033-5b"/>
葢公性剛方而輔之以問學故一謫官再謫戍名詘而<lb/>
氣益昌身窮而節益厲雖比跡古司直之臣何歉哉惟<lb/>
天生物至不齊也然乗除之數恒黙存其間不使偏勝<lb/>
焉南山之松其操凜然歴氷雪不少變故用之則其材<lb/>
中明堂之選弗用則其夀閲千嵗而弗凋豈彼柔脆纎<lb/>
穠一發即萎者可同日語哉若公是也公材之弗究于<lb/>
用人也非天也躋耄耋之年享山林之福而樂子孫之<lb/>
飬俾善者勸強不義者知畏天也人孰得而沮之新安<lb/>
<pb n="KR4e0125_WYG_033-6a"/>
蕪湖相去不啻東西家然吾鄉人子弟出入者之所必<lb/>
至他日得謝而南當訪公磯上登樓舉酒聽公高論且<lb/>
有詢于公曰鄙文何好而公乃堅欲之也相與撫掌訂<lb/>
晩嵗之盟于巖壑間可乎公自號飬素誕辰在嵗十一<lb/>
月廿八日有子二人曰瑞曰琰皆克家有孫五人曰鵬<lb/>
為儒學生世其業云<lb/>
　　　慶太守涂公七十壽詩序<lb/>
寧國太守涂公恒孚致政居豐城里第餘十年矣乃𢎞<lb/>
<pb n="KR4e0125_WYG_033-6b"/>
治乙卯春其伯子監察御史君奉璽書有事于廣仲子<lb/>
兵科給事君奉璽書有事于蜀期以明年事竣並集故<lb/>
鄉而公適年七十無恙兩君者得親奉一觴拜膝下伸<lb/>
愛日之義焉於是士夫間榮其行多賦詩貽之而給事<lb/>
李君漢實受經太守之門奉以請序予恒謂人生獲壽<lb/>
與福非難惟所積稱其所獲之為難爾長歴厚享世豈<lb/>
無之而所積弗齒于君子則奚壽與福之有哉涂居豐<lb/>
城世以積善聞至草堂先生韜能不施積學以啓後伯<lb/>
<pb n="KR4e0125_WYG_033-7a"/>
子憲長公遂舉進士為名御史己巳之變嘗上䟽止遷<lb/>
都之議甚偉仲子即太守公繼舉進士歴南京吏部正<lb/>
郎知衢宣兩郡鑑裁之公牧飬之良為一時巨擘而居<lb/>
家孝友嗜學至老弗倦自號芝軒老人出其門多取高<lb/>
第躋顯仕五子者亦皆身教之曰昪旦趾美甲科即今<lb/>
御史給事君曰景薦于鄉曰晏旭事舉業葢涂之先所<lb/>
積甚厚至公益培之且加濬焉壽當古稀福踰常等而<lb/>
縉紳有發徳之什渢渢洋洋可以昭當時名四方豈非<lb/>
<pb n="KR4e0125_WYG_033-7b"/>
所積足稱其所獲者乎兩君以使命之重過里閭山川<lb/>
草木亦有榮耀登堂之際親黨畢來為父者仰公之夀<lb/>
福並隆為子者企兩君之孝忠兼舉非徳則孰與致之<lb/>
吾知公心休而體豫由七十而馴至于期頥可前卜矣<lb/>
矧兩君以壯嵗競爽于朝司獻納典風紀位日崇譽日<lb/>
興所以為儲休委祉之地者實有大焉則凡播之聲詩<lb/>
託諸比興致南山之祝于異時者自今伊始予家新安<lb/>
與宣接境亦嘗受一廛于屬邑側聞公之徳政也乆又<lb/>
<pb n="KR4e0125_WYG_033-8a"/>
獲識兩君于輦下斯文之愛不可辭也敬序而歸之<lb/>
　　　萱榮堂詩序<lb/>
刑科給事中新喻張君受詔覈邦計于二廣前期過走<lb/>
言曰文不佞之有兹行也計歸日在嗣嵗初冬可取道<lb/>
過家省母孺人于堂上惟時母孺人壽周八十文獲奉<lb/>
一觴候顔色葢自慶以為榮且文侍瑣闥將三年矣夙<lb/>
夜在公恒以勤恪自勵思得恩封為母榮榮之所被皆<lb/>
上賜也而吾母之慈訓實於是有徴焉謹以萱榮二字<lb/>
<pb n="KR4e0125_WYG_033-8b"/>
掲堂之楣大夫士之厚文者詠歌之至盈巻軸顧不可<lb/>
無序也敢奉以請走固讓不獲則起而嘉歎曰榮哉士<lb/>
之限職守勢不得歸與將命四方苦于兾越之相閾徒<lb/>
興于靡盬馳思于瞻雲而不能已則求如張君之獲事<lb/>
其夀母者豈非千百之十一哉樹萱之詩燕喜之頌逺<lb/>
矣然尚齒好徳之義本乎人情者豈以古今而有間哉<lb/>
惟孺人出李氏世儒家為令女既嫁事其舅逸軒翁姥<lb/>
甚孝佐其夫直齋先生有禮慈儉之行雝肅之儀賢明<lb/>
<pb n="KR4e0125_WYG_033-9a"/>
之譽内外無間言其尤大者撫庻子若已出而敎育給<lb/>
事君甚力給事君遂擢賢科為近臣知名一時而又被<lb/>
簡命于今兹清江玉笥之間有榮觀焉吾意其登斯堂<lb/>
也甘㫖載陳衣冠畢集誦諸君子之詩以侈上恩昭母<lb/>
徳使見者企慕聞者興起一舉而忠孝之義具焉豈若<lb/>
昔人之夸衣繡矜負弩于里巷而已哉李孺人目其子<lb/>
之成而享其飬心日休體日強雖由耄耋以漸臻于期<lb/>
頥其孰禦之使軺北還褒典南下則慈訓益彰榮益大<lb/>
<pb n="KR4e0125_WYG_033-9b"/>
本尚齒好徳之義而為禮者其所得益富鄙言特為之<lb/>
先驅爾其何足為斯堂之重也哉<lb/>
　　　送太守李君考績還嚴州序<lb/>
太守李君叔恢之治嚴州六年矣𢎞治甲寅冬奏其績<lb/>
于朝書上最焉予與君有世講而喜其政成也將舉一<lb/>
觴以相屬廹嵗晏齋祓相仍願弗之遂既少間而訪君<lb/>
則君去乆矣恒置恨焉忽一日饍部郎中程君愈過予<lb/>
曰吾睦人荷太守君之惠澤甚厚思得一言為歸任之<lb/>
<pb n="KR4e0125_WYG_033-10a"/>
慶可乎予亟諾之曰是方有歉于君而無所伸其禮者<lb/>
第君業已行盍徐圖之饍部請不置荏苒之間至改嵗<lb/>
而春且過半盖不獨愧李君并愧饍部矣惟己酉之嵗<lb/>
予被放南歸泝桐江而上抵睦城下拜嚴先生之祠退<lb/>
與君相見富春驛中說故舊君以兄事我以道義勉我<lb/>
明日始别情依依若不能釋予心識之今七易寒暑矣<lb/>
被驛召入朝值君之來乃不得執手一欵叙誠恝然不<lb/>
自勝顧獨有所悉于君者不敢不為睦人告爾君世家<lb/>
<pb n="KR4e0125_WYG_033-10b"/>
東安為故都憲歸菴先生之季子先生與先尚書㐮毅<lb/>
公同年進士事四朝以正學直道聞天下其家訓極嚴<lb/>
君兄弟四人皆以儒發身各有立期不負其世風見流<lb/>
俗之事若將凂焉故其治郡惠民而有禮君趾美甲科<lb/>
歴大理左寺正讞兩法司之獄必詳允有不可者至以<lb/>
身任之不少徇焉故其治郡奉公而不刻夫惠民而有<lb/>
禮仁之推也奉公而不刻義之施也兩者交舉而政之<lb/>
弗成者鮮矣此吾之所悉于李君者睦人亦能知之乎<lb/>
<pb n="KR4e0125_WYG_033-11a"/>
饍部曰知矣而未能詳著之以取徴後來是以有請也<lb/>
予又曰李君之為郡也乆矣將有遷陟之命吾恐睦人<lb/>
之欲終其惠澤而不可得也奈何饍部曰不然使李君<lb/>
而有遷陟之命則位益崇施益溥吾睦之人豈敢專有<lb/>
而淹君子之轍于東南山水之間哉予雖以遲鈍愧饍<lb/>
部然喜其言之有合也促書畀之凡睦人之仕京師者<lb/>
悉繫名其後而饍部予同宗其先自歙徙淳安故為之<lb/>
倡云<lb/>
<pb n="KR4e0125_WYG_033-11b"/>
　　　送行人王君使朝鮮序<lb/>
𢎞治乙卯春三月禮部言朝鮮之有事也宜遣一行人<lb/>
往致禮于其國詔可惟時行人王君獻臣實受命以行<lb/>
凡與君同年舉進士尤厚善者檢討郭君瑀而下若干<lb/>
人醵餞之且相議曰敬止少年偉丰儀妙詞翰選于衆<lb/>
而使逺外名一旦聞九重臨遣之日賜一品服視他使<lb/>
為榮然求所以副兹命者宜請敎于君子一言乃託吾<lb/>
宗人杲及楊君志學以來謝不獲則為之言曰朝鮮古<lb/>
<pb n="KR4e0125_WYG_033-12a"/>
箕子之封履視諸蕃獨恭順爵有請賜有謝元㑹聖節<lb/>
諸大禮嵗必四三至其境去遼水不三百里而近館傳<lb/>
相望無瘴癘險阻之虞其人業詩書比内郡擎跽如禮<lb/>
無頑獷犯順之習使其國者盡兩月可還則敬止之行<lb/>
固不必有所咨計而使事可成也然天下之事或斁于<lb/>
易而成于難彼使而渉瘴癘險阻之虞當頑獷犯順之<lb/>
習勢若難為者顧一切以蠻貊處之摘其罪昌其詞宣<lb/>
上徳威而奪之氣使其知讋而感焉斯無不得其懐服<lb/>
<pb n="KR4e0125_WYG_033-12b"/>
者矣若朝鮮則何如其處之哉純以蠻貊待之則彼固<lb/>
我之近藩業詩書比内郡不可也純以中國待之則彼<lb/>
終以譯而通其漸或至于狎肆亦豈法之得哉必吾之<lb/>
所以自處者介可畏敬可慕上以見中國之尊下不失<lb/>
綏逺之義使朝鮮之人知天朝使者秉禮逹節而善於<lb/>
其職若此名不愧皇華之選行足稱品服之華此敬止<lb/>
所有事也予又見往時使朝鮮與安南者多喜以詩賦<lb/>
相倡和為長雄心恒疑之夫周爰咨詢而陳詩以觀民<lb/>
<pb n="KR4e0125_WYG_033-13a"/>
風古使臣之職殆不謂此如以其詞華墨妙自矜詡而<lb/>
與蠻貊爭勝負縱過于彼十倍藝焉爾其何繫于使義<lb/>
之得失也哉此亦敬止所當知也今上嗣統初詔用儒<lb/>
臣一人告即位于朝鮮禮部以予名上值開經筵予不<lb/>
佞承乏講讀官首不果行然恒以不得一覧東方山川<lb/>
之勝為快於敬止之行竊有羡焉故既序其事以贈而<lb/>
申之以規將見使事之真無難也此諸君子之意也<lb/>
　　　送太常少卿沈公廷美考績還南京序<lb/>
<pb n="KR4e0125_WYG_033-13b"/>
廷美年十九以上海諸生領鄉薦即有名其學自治經<lb/>
外兼通諸家作為歌詩得意處不減唐人風格書法兩<lb/>
晉尤清勁豐膄為識者所鑒賞然數奇弗偶竟入吏部<lb/>
銓授中書舎人遷尚寳丞幾九載僅一轉少卿而已廷<lb/>
美性和易有守不以仕途通塞為計念公暇與客觴詠<lb/>
終日當其興到開口論事後成敗古今人賢否得失如<lb/>
指掌聞者嘖嘖曰此有用之才邪而滯于此𢎞治辛亥<lb/>
始用薦陞太常少卿涖任南京一考矣上其績于京師<lb/>
<pb n="KR4e0125_WYG_033-14a"/>
詔仍舊任錫之誥命陛辭南還大理卿王公景明於廷<lb/>
美同鄉同學號知已太常少卿李公士欽於廷美同官<lb/>
尚寳交莫逆喜其來而惜其去之亟也請予言為贈昔<lb/>
予獲交廷美時廷美方住玉河東城下每好天良日有<lb/>
所集予多在坐歌呼笑樂終夕不自休葢於今三十年<lb/>
握手話舊恍不自知其髪之種種也雖然三十年來事<lb/>
紛紛若蝟毛何可縷數獨以廷美觀之則當時固有較<lb/>
力以相高而謂其弱者矣有隂㨗以取上官據左席而<lb/>
<pb n="KR4e0125_WYG_033-14b"/>
謂其迂者矣然不旋踵間事去名墮徒為人所指議而<lb/>
廷美顔如渥丹語如霏屑一飲累觴猶昔也為歌詩竒<lb/>
健可喜猶昔也與人論事侃侃不少屈猶昔也奏績而<lb/>
來予誥而歸亦何歉于得意一時徒自矜詡而旋已失<lb/>
之者哉南京舊都百司事簡太常所職者禮樂無簿書<lb/>
之勞東南山水佳勝處可日相尋眺以自適葢以已觀<lb/>
之謂之吏隠可也以人觀之謂之仙曹亦可也人固有<lb/>
終其身行憂患之途求一日之樂而不可有者廷美所<lb/>
<pb n="KR4e0125_WYG_033-15a"/>
得不既多乎然予於廷美非一日之雅愛莫助之而竊<lb/>
有告焉通塞相乘者數之常也詘伸不失乎己者君子<lb/>
之守也廷美何患哉亦獨盡其在已者而已<lb/>
　　　南征紀績序<lb/>
𢎞治癸丑嵗貴州都勻清平之夷叛弗靖詔平蠻將軍<lb/>
出湖湘之師往征之京營官軍自飾戎裝願行者聽而<lb/>
錦衣舍人廣右鄧君鎰其一人焉是嵗冬師集貴州合<lb/>
鎮兵營其落乍之地從事于賊壘也有日於是鄧君與<lb/>
<pb n="KR4e0125_WYG_033-15b"/>
其友指揮使尤禮等若干人書姓名于一巻題曰南征<lb/>
紀績指日而誓于神曰此非大丈夫分功之秋乎所不<lb/>
同心協力以殄㓂圖報者有如此日衆志既諧乃受大<lb/>
將鼓旗進薄其巢穴數與賊遇奮其謀勇無一不當百<lb/>
者由是燔其寨若干俘馘其黨若干獲其軍實而還其<lb/>
所掠人畜若干瘴煙肅清居民按堵奏㨗于朝天子嘉<lb/>
恱班爵賜賚有差而鄧君授百户進千户蒞事錦衣親<lb/>
軍榮有加焉乃間奉此巻請為之序予惟天下事成于<lb/>
<pb n="KR4e0125_WYG_033-16a"/>
相契而敗于相嫉不易之理也况用兵四夷勝負之間<lb/>
安危擊焉烏可恃一夫之勇而弗資之人哉若鄧君與<lb/>
其友朋結為弟昆勉于功名勵之忠義堅腹心之託而<lb/>
成敵愾之功于不毛之地於禮所制五人為伍傳所稱<lb/>
師和則克者殆有合焉若彼妒此能而廹之險甲讒乙<lb/>
功而毁其成惴惴然惟恐人之軋已而于國之大事不<lb/>
少恤者亦何見之盭哉鄧君年方妙志方健又不忘于<lb/>
軍旅艱難之際若是他日建勲四方致位金紫以増輝<lb/>
<pb n="KR4e0125_WYG_033-16b"/>
于同盟之人不自此而基之哉予故序而傳之以為斯<lb/>
舉也不獨可施之幕府行陣之間而已<lb/>
　　　贈陳君伯謙赴湖廣布政司理問序<lb/>
𢎞治乙卯夏四月吏部試候銓者若干人次其高下有<lb/>
差而言于上授職事于中外惟時吾郡太學生陳君伯<lb/>
謙第在優等注湖廣布政司理問理問在藩幕為上佐<lb/>
其職典刑獄為專官非他屬𨽻瑣屑者比人往往不知<lb/>
其然而意陳君不慊于此者予曰是烏知其然哉彼郡<lb/>
<pb n="KR4e0125_WYG_033-17a"/>
邑官能慊人意者每銓何啻百數而理問恒缺然無所<lb/>
見非無所見也郡邑之官多理問之官少也天下之政<lb/>
務細劇而難理者莫如刑刑清則其餘可從而理故聖<lb/>
朝之制設專官焉每一藩置按察司以總一方之大獄<lb/>
而布政司别置理問凡郡邑之刑繫布政司者悉𨽻之<lb/>
理問勘其情偽曲直而上之使使覆之而獄成焉由是<lb/>
強之鋤而弱者安惡之懲而善者勸其重如此非敬以<lb/>
聽之勤以涖之公以决之其不至于僨事而斁政者幾<lb/>
<pb n="KR4e0125_WYG_033-17b"/>
希是則按察理問品秩有崇卑治獄有大小其任之專<lb/>
一也君尚以為未慊而不思有以稱其職哉陳居祁門<lb/>
竹溪為舊家世傳春秋春秋者聖人之刑書得其肯綮<lb/>
可理天下而况一官哉君年壯負學識練世故而不迂<lb/>
雖困于塲屋而志益健兹之往也發其平生之所藴于<lb/>
審克敬怠之間有所疑則傅之經義以求合今代制刑<lb/>
之典使一藩之間刑清而政理上官才之君子予之則<lb/>
君為不負其所學而績成于異日膺薦擢以増光于一<lb/>
<pb n="KR4e0125_WYG_033-18a"/>
鄉可兾也哉<lb/>
　　　贈沈君良臣知南雄府序<lb/>
良臣以成化甲辰賜進士出身第九人宜得京朝官乃<lb/>
選知歸徳歸徳河南巨州也有軍衛雜處其間政劇訟<lb/>
繁而良臣優為之由是部使者相繼上其治狀被旌異<lb/>
之典進階而及其親時親在吳中尚無恙人以為榮且<lb/>
意良臣宜得入為六卿屬乃更授經歴右軍都督府府<lb/>
事雖簡而良臣一處之以公勤豈典銓者知良臣在歸<lb/>
<pb n="KR4e0125_WYG_033-18b"/>
徳嘗兼理兵民有聲而輟之以佐殿巖之重乎於是良<lb/>
臣將再考矣㑹南雄以闕守聞典銓者復以君名上詔<lb/>
可拜命之日始有謂良臣廻翔頗乆乃今得一伸者予<lb/>
曰不然良臣自釋章縫即把州麾佐帥幕而食中大夫<lb/>
之禄才嵗一紀爾進而守大郡服金緋州縣之下吏環<lb/>
視而聽約束儼然古諸侯之尊焉若是而猶憾其遷陟<lb/>
之濡滯可乎哉夫仕之中外與遲速皆君子所不計君<lb/>
子所計在職之稱否爾南雄治嶺南與南安相距葢江<lb/>
<pb n="KR4e0125_WYG_033-19a"/>
廣孔道治之最劇者視中州支郡殆倍蓰也邇者盗起<lb/>
江右至于殺將吏刼府庫聖天子憂之為置巡撫憲臣<lb/>
專制數路賊所出入地而南雄實隣封軍書往來小民<lb/>
繹騷將有日不暇給者視持文墨佐軍府又大異也然<lb/>
則良臣之求稱其職也豈得謂之易易哉吾聞天下之<lb/>
事小者理則大者可以類推易者辦則可因而積之以<lb/>
待其難者君子之學當爾也良臣之前此所操履所舉<lb/>
措亷謹詳核悉有規緒播于人口甚著葢試乆而飬深<lb/>
<pb n="KR4e0125_WYG_033-19b"/>
非一時淺淺者比持之以不矜守之以不怠將見南雄<lb/>
之人慶其有瘳而為君子之所嘉予者未艾也中外遲<lb/>
速豈良臣之所計哉太子太保遂安伯陳公今大總戎<lb/>
蒞右府事雅重良臣喜其遷秩而惜其去已來請一言<lb/>
予素交良臣知其人且其弟庻吉士良徳予主考京闈<lb/>
所得士又受命教之于翰林沈氏往還非一日之雅也<lb/>
故序其事以復陳公而因致其私焉<lb/>
　　　賀大理卿王公六十壽詩序<lb/>
<pb n="KR4e0125_WYG_033-20a"/>
君子所貴乎夀者非謂其有可壽之實哉善足以長人<lb/>
功足以利人之家國如書所稱吉人傳所稱休休之臣<lb/>
是謂有可壽之實者故人從而壽之好徳之公也反是<lb/>
而享耄耋期頥之年亦徒夀爾豈君子之所貴邪予讀<lb/>
諸公所夀大理卿王公之詩竊為之嘉嘆曰公固有可<lb/>
夀之實哉公舉天順庚辰進士及中外三十六年其為<lb/>
人和易闓爽周慎詳核見者樂親之而利害莫能奪其<lb/>
守亦未始以矯激取名干進其官自南京刑曹知黄州<lb/>
<pb n="KR4e0125_WYG_033-20b"/>
府參政廣西長憲江右入典太僕乆之以都憲撫山東<lb/>
而召為大廷平葢公居刑官則一以洗寃澤物為己任<lb/>
不刻以為能任有司則恤民之隠而捍其難著徴馬之<lb/>
令以裕民而救荒之功尤偉以是其所歴之地感其更<lb/>
生而籲天懐其去思而立祠以祝公之夀甚乆况甲子<lb/>
週遐算伊始凡在交承之契出于好徳之公者其能已<lb/>
于言哉昔漢張蒼明習律令于定國為廷尉民自以不<lb/>
寃魏高允刺懐州有遺愛而議刑三十載内外稱其平<lb/>
<pb n="KR4e0125_WYG_033-21a"/>
宋富弼知青州兼京東安撫使活饑民五十萬厥後四<lb/>
公俱至台輔享高夀功名赫然光照史冊求王公之平<lb/>
生而數其宦轍固將以古賢自期者台輔高壽將不追<lb/>
而與之同乎善足以長人功足以利人之家國為吉人<lb/>
為休休之臣所謂年彌高徳彌劭者公能不益自力乎<lb/>
公名霽字景明上海人其始生日在嵗之六月廿七日<lb/>
太子少保刑部尚書毘陵白公太子少保左都御史四<lb/>
明屠公暨諸同寅各賦夀詩一章舉酒相屬于公第請<lb/>
<pb n="KR4e0125_WYG_033-21b"/>
予為之序予與公同出南畿重公之為人故不辭而書<lb/>
之如此他日由六十而七十如于公又八十如富公又<lb/>
九十如高公以至于百嵗如張公位六卿以佐天子聲<lb/>
實流聞與嵗俱積君子貴之益從而夀之崧高之章黄<lb/>
髪之什洋洋渢渢被之管絃宜有名世巨公為執筆以<lb/>
侈其盛若鄙言則謂之先驅可也其何足為公之軒輊<lb/>
也哉<lb/>
　　　送王汝璋醫官南歸詩序<lb/>
<pb n="KR4e0125_WYG_033-22a"/>
常之義興多世醫王氏其一焉王氏之彦曰玉汝瑛其<lb/>
學於素難而下諸方書證治脉理尤䆳自被徴入朝即<lb/>
供奉御藥房内而宫闈貴近外而勲戚卿大夫有疾必<lb/>
延汝瑛汝瑛一一應之無倦曰某宜攻某宜補盡一兩<lb/>
劑必勿藥下而賤若韋布若市㕓胥史之家有危急不<lb/>
可為者亦必懇籲于汝瑛而聽之决其名勃勃起聞四<lb/>
方被簡知擢判太醫院事而汝瑛嗜書秉義一不以利<lb/>
為計念喜與館閣士還往抵掌論政往往有拯時憂世<lb/>
<pb n="KR4e0125_WYG_033-22b"/>
之心不特醫之良也予與汝瑛同出南畿而多病交乆<lb/>
益親聞其弟有璧汝璋者亦佳士不及識也𢎞治乙卯<lb/>
夏五月汝璋以公檄自義興來京師獲省汝瑛于邸第<lb/>
時復過予聽其談土風及世故㑺爽明快傾倒若平生<lb/>
而動止撝謙秩秩有禮無淟涊齷齪之態望而知為汝<lb/>
瑛之弟也汝璋居月餘將南歸凡納交其昆玉者繪圖<lb/>
賦詩贈之行而謁予序之且曰汝璋以推擇為醫學訓<lb/>
科自郡守貳邑令丞以暨黌舎師生故家舊族之旄倪<lb/>
<pb n="KR4e0125_WYG_033-23a"/>
有疾必託汝璋而愈汝璋負才通敏不拘拘于一藝凡<lb/>
有司之公務擊泉榖主轄難其人者亦或委汝璋汝璋<lb/>
夙夜勤恪必為之竣事而反命無少盭焉大抵汝璋之<lb/>
醫而儒猶汝瑛也汝璋之醫而才猶汝瑛也汝瑛之醫<lb/>
行于朝廷汝璋之醫行于鄉國其惠澤有逺近小大而<lb/>
濟人利物之仁擊其所存則一而已汝璋歸哉其惠澤<lb/>
益逺且大則其名益暴而不可遏吾恐鄉國之間不能<lb/>
專子徴召之典且不日下矣二惠翩然競爽于時為一<lb/>
<pb n="KR4e0125_WYG_033-23b"/>
郡世醫之冠而於王氏見之豈非諸君子贈言屬望之<lb/>
意哉<lb/>
　　　元萬戸吳公與富溪程北山處士詩引<lb/>
元建徳路判官兼義兵萬户吳公訥五言律詩一章與<lb/>
富溪北山程處士安道者今百餘年矣葢元之季所在<lb/>
盜起民不勝荼毒而起山谷團義兵畫保境全民之䇿<lb/>
者惟吾鄉獨盛若吳公與安道其一焉味此詩則厭亂<lb/>
思治與夫逺害全身之意隠然溢於言表讀之可以想<lb/>
<pb n="KR4e0125_WYG_033-24a"/>
見一時友朋相與周旋世故之狀使人慨然不能己考<lb/>
國史傳記葢婺源大畈汪公同最先倡義而休寧黄源<lb/>
吳公觀國溪西俞公士英及其子榮萬川任公本立及<lb/>
其弟本初星洲葉公宗茂與先高祖安定忠愍侯皆起<lb/>
應之而黟之汪公成徳祁門之馬公國寳汪公均信程<lb/>
公徳堅婺源之許公次誠遥相應援者尤多汊口程公<lb/>
兼善最先死義而璫溪金公賔暘泰塘程公均佐與吳<lb/>
公皆以知兵受薦分道捍禦而吳公於安道實引以共<lb/>
<pb n="KR4e0125_WYG_033-24b"/>
事十餘年間勝負相尋或内附本朝或乃心元室各盡<lb/>
其力之所及而後生小予能道其事者則寡矣予獨念<lb/>
安道當多難之時口不言功值維新之朝身不求仕智<lb/>
名勇功居而弗有其畜之深發之𢎞者要亦不在諸公<lb/>
後葢安道兩子勇望皆賢而勇之子永昌永昌子慶祥<lb/>
尤倜儻好義以松友自名一鄉之善歸焉慶祥與其族<lb/>
兄永寧彦彬力以修復先業為志而永寧號竹友彦彬<lb/>
號梅友一時鼎峙於富溪山水間白髪蒼顔見者起敬<lb/>
<pb n="KR4e0125_WYG_033-25a"/>
不必簮組其貴而徳孚於鄉不必章縫其業而敎成于<lb/>
家豈非北山處士食其報而未盡者將於是乎發之也<lb/>
哉慶祥之子宗盛老成孝友思引其先烈而弗替乃得<lb/>
吳公此詩於其從弟正思所相與裝潢成巻請能詩者<lb/>
繼聲其後乞走一言走嘉其志為詳著其事于首簡使<lb/>
讀者知前人起家之難必修身慎行以迓續于方來俾<lb/>
北山之名逺而彌芳富溪之澤乆而彌長庻幾可以増<lb/>
輝斯巻豈徒曰存先世之手澤見當時之契分而已<lb/>
<pb n="KR4e0125_WYG_033-25b"/>
　　　南舒秦氏家譜序<lb/>
吏部侍郎秦公崇化手續其家譜而刻之有年矣間奉<lb/>
以相示曰我先世居廬州舒城之友鹿沖自宋以上譜<lb/>
逸莫可考五世祖漢卿勝國時始以儒起家為提舉提<lb/>
舉生六安守天祐六安生奉化丞均玉奉化生洪武庚<lb/>
戌進士行在刑部郎中子儀先祖也郎中當永樂初屢<lb/>
上䟽論事謫同知衛輝府始剏秦氏譜一編學士胡文<lb/>
穆公為之序至我家君梅山先生恒有志續焉未就而<lb/>
<pb n="KR4e0125_WYG_033-26a"/>
不佞實成之為三巻首譜圖以詳世系次譜傳以著履<lb/>
歴次譜記以備文獻凡可知者謹書之不遺不知者闕<lb/>
之不敢妄有所損益明兹譜之可傳也敢請一言于編<lb/>
首用詔我嗣人予與公同出南畿雅相好受而讀之終<lb/>
巻為序曰宗法之不可復也尚矣自魏晋以及隋唐有<lb/>
中正之設譜牒之上用以公選舉定昏媾少寓宗法其<lb/>
間五季以來一切報罷至宋中葉而歐蘇之譜出例嚴<lb/>
法精談者宗之下逮元季之亂譜學益廢况廬為左君<lb/>
<pb n="KR4e0125_WYG_033-26b"/>
弼所竊據而受禍尤甚者哉我高廟龍興一海内修復<lb/>
先王之禮律明嫡庻正良賤同姓不相偶異姓不相繼<lb/>
武弁之承文科之預必上圖狀論其世而後定一宗法<lb/>
之所推也百餘年來㝢中又安而廬之為樂土也乆矣<lb/>
故老遺黎之子孫休飬生息日益以昌誦詩讀書出為<lb/>
世用若秦公祖孫獲保其先緒而衍其文獻之傳伊誰<lb/>
之力歟考秦之得姓云始咎繇或始伯翳子孫國於秦<lb/>
因氏焉葢盛徳之後也中間起仆凡幾代幾人而提舉<lb/>
<pb n="KR4e0125_WYG_033-27a"/>
公以一人之身有子十一有孫十五曾孫二十有六𤣥<lb/>
孫五十有三五世孫六十有五來者未艾上下相去二<lb/>
百年爾非其所積之深且懿烏有是哉况嗣世者有保<lb/>
境之功有惠民之政有匡時之䇿蔚乎炳然可以裕後<lb/>
而公趾美甲科歴官少宰其所典風教選舉參廟謨而<lb/>
領使命于四方才望表表為時名流足以振其世風而<lb/>
弗替又誰之力歟夫念其族之所以完則非忠莫與報<lb/>
上感其身之所從出則非孝莫與繩武以是相朂而又<lb/>
<pb n="KR4e0125_WYG_033-27b"/>
以朂其後之人于無窮則宗法庻其有聞而斯譜之為<lb/>
可傳也審矣夫豈徒以紀名諱叙親䟽别昭穆而已哉<lb/>
　　　慶滋陽韓君受勑封禮科給事中序<lb/>
滋陽韓君濟民有通核之才而勤恪以自勵為陜西苑<lb/>
馬寺録事數年關輔上官亟稱之而君以地逺位下莫<lb/>
能有所拓以自見則慨然曰我諸子已長知向學不歸<lb/>
教之乃眷眷于一資斗禄間謂之何哉即不竢美解請<lb/>
致其事上官甚惜之而君欣然如得䇿東歸日坐一室<lb/>
<pb n="KR4e0125_WYG_033-28a"/>
召諸子相對治經史或至夜分又延明師儒相與講肄<lb/>
課試其所業諸子者奉訓惟謹學日以成其孟曰智舉<lb/>
庚戌進士擢禮科給事中其仲曰普舉丁未進士知鄞<lb/>
縣召授河南道監察御史二惠競爽若雙鳳之出丹穴<lb/>
而翔于阿閣文采爛然為瑞一時而君篤教之功亦不<lb/>
可誣已𢎞治七年冬君以其孟考三載之績授封徴仕<lb/>
郎禮科給事中適以迎飬而來拜恩闕下衣冠相輝人<lb/>
嘖嘖以為盛事而同鄉厚善者又議請文為之慶中書<lb/>
<pb n="KR4e0125_WYG_033-28b"/>
舍人劉汝忠授簡于予予考次君之平生而為嘉嘆曰<lb/>
使君眷眷一官不數年亦必循次而升或受薦而起然<lb/>
所理者非攻駒考牧之長則簿書期㑹之佐爾豈若教<lb/>
子之為急且重邪懿哉韓氏之為父也天下之人孰不<lb/>
願其子之成顧有幸不幸焉求於給事弟昆克奉庭訓<lb/>
致如是之烈者曽幾何人偉哉韓氏之為子也肆聖天<lb/>
子推本溯原賁其身有章服之榮褒其徳有絲綸之寵<lb/>
厚其生有公廪内饔之飬使觀者式之聞者慕焉其為<lb/>
<pb n="KR4e0125_WYG_033-29a"/>
一時孝忠之勸侈矣豈獨一家之私慶而已哉矧二子<lb/>
者一司邦諌一典風紀其言議風裁以翊皇度正百僚<lb/>
扶善類而懾奸宄其功名思比于古之汲魏桓鮑則所<lb/>
以為君之貤封者進而益崇將自兹始予於給事弟昆<lb/>
同朝辱相與非一日特序其事以畀汝忠為稱觴者先<lb/>
　　　夀汪翁六十詩序<lb/>
新安汪氏皆祖唐忠武將軍越國公越國當隋末起義<lb/>
保鄉井其弟長史宣城公實佐之宣城故宅在休寧之<lb/>
<pb n="KR4e0125_WYG_033-29b"/>
西去率山五十里曰鵬原亦曰彭原山川盤回地土沃<lb/>
衍子孫不下數千指其俗好文其人多夀若大倫翁者<lb/>
實宣城公之裔其為人敦碩慤慎而持之以儉勤行之<lb/>
以義譲田豐業隆甲于鄉其從弟大淵判永州從姪進<lb/>
之舉進士皆名流也子漢為邑庠生次子㳙亦讀書謹<lb/>
禮有孫三人其羣從兄弟有七八十嵗者數人而翁亦<lb/>
夀周一甲矣翁既以家務付兩子乃作樓于所居南山<lb/>
下居之日登眺觴詠為樂榜曰南山樓一切世務事不<lb/>
<pb n="KR4e0125_WYG_033-30a"/>
問其子壻曰李生謨與漢同學以翁誕辰在𢎞治丙辰<lb/>
九月廿四日命工繪香山九老圖相之以詩用祝翁夀<lb/>
而求予為之引予觀鵬之為物水摶三千扶揺直上者<lb/>
九萬而去以六月息物之夀者也而老彭則人之夀者<lb/>
取以名地汪氏世居焉夀之鍾也南山之樓本以其地<lb/>
名而詩之稱夀者曰如南山不騫雖偶而實相契焉壽<lb/>
之徴也白傅在香山作九老之㑹世傳為美談而翁與<lb/>
羣從兄弟蒼顔白髪為樂于率山之下不俟爵而榮不<lb/>
<pb n="KR4e0125_WYG_033-30b"/>
待禄而富夀之等也然則誦南華之篇詠風人之雅讀<lb/>
醉吟先生長慶之句壽筵孔張風日妍美使童子按而<lb/>
歌之羣從兄弟起而和焉属翁一觴翁心樂之體休而<lb/>
神豫由六十而七十八十目其子壻之學成而顯逹翕<lb/>
然塤箎之諧挺然橋梓之峙瑩然冰玉之輝使鄉之人<lb/>
指而曰鵬原之上有賢如汪翁壽如汪翁觀者嘉嘆聞<lb/>
者欣慕尚有不一之書為翁重者予言特為之張本云<lb/>
耳<lb/>
<pb n="KR4e0125_WYG_033-31a"/>
　　　贈進士李君知宣城縣序<lb/>
䝉隂李君應靈之受命宰宣城也予嘗贈一詩既而良<lb/>
輔廷平作巨軸述李君之事挈求予序予辭之曰言惡<lb/>
可若是其贅乎而良輔請益堅曰應靈忠顯同年友也<lb/>
忠顯家于歙其别業在宣城有弟忠弼受經儒學而應<lb/>
靈實惠教之企以是有請焉且應靈之意謂詩之教婉<lb/>
而約非序不足以致詳也予諾之未及為李君行矣間<lb/>
日則以謂良輔曰應靈為故户部正郎漢章之子漢章<lb/>
<pb n="KR4e0125_WYG_033-31b"/>
以文學政事名于一時不幸不究其逺業以終應靈世<lb/>
其經舉于鄉而進于天子之廷褎然高等其家訓之懿<lb/>
學力之強何惜乎不腆之言而後有得哉顧其意若有<lb/>
不厭于呶呶者君子欿然不自滿之意也人惟自滿而<lb/>
后所謂功名道徳者畫焉止矣謂人不可以加我矣而<lb/>
不知我之不足以踰中人奚益焉若吾應靈其知此邪<lb/>
夫持是心以涖政必勤持是心以臨民必畏持是心以<lb/>
事上必忠吾見宣城之治將庻幾古之循吏以無負于<lb/>
<pb n="KR4e0125_WYG_033-32a"/>
世科與明天子為民擇令之意可知也旌異之選憲臺<lb/>
之召在部使者舎李君其誰與歸本大而末茂實厚而<lb/>
聲閎固不易之理也然則良輔之惓惓于友朋豈直桑<lb/>
梓之私而已哉予往嵗受詔省覲道宣城望敬亭渉宛<lb/>
水宿宛陵書院一夕愛其山川高深風土淳樸與吾新<lb/>
安實相似故因李君之行而忘其言之複也如此予既<lb/>
以是畀良輔俾書寄之而士夫間聞者漸廣悉欲附名<lb/>
其後葢皆樂李君之為人而幸宣民之有瘳也<lb/>
<pb n="KR4e0125_WYG_033-32b"/>
　　　聖賢像序<lb/>
聖賢像一巻故旴江程氏家藏石刻本也予所見蘇浙<lb/>
二刻本與此互有得失名亦小異皆宋畫院所臨舊本<lb/>
散行于世者最後于京師見宋真蹟于陸詹事家於休<lb/>
寧又見之於汪時春家較之三本大有不同如刻本以<lb/>
東平王為宋武帝以曹參為曹操以羊祜為宋仁宗以<lb/>
裵度為李勣以趙清獻陸丞相為蔡西山父子又於凌<lb/>
煙勲臣中摘程盧公為李臨淮飲中八仙中摘汝陽王<lb/>
<pb n="KR4e0125_WYG_033-33a"/>
為唐太宗之類甚多以今考之東漢諸王常御逺遊冠<lb/>
又謂之側注冠若南北朝安得有此曹參喜黄老師蓋<lb/>
公故為道裝與横槊賦詩氣象何預傳稱𤣥帝神像即<lb/>
仁宗御容亦非輕裘緩帯者可相擬也晉公貎不踰中<lb/>
人而以之為英公西山九華處士考建陽家廟本皆作<lb/>
深衣幅巾而乃為袍笏之像是皆後人亂其標目而傳<lb/>
者各以所見為定本也畢竟畫院臨本為近之故輒參<lb/>
考重定一畨且檢名以古今贊辭繫之于右而記其不<lb/>
<pb n="KR4e0125_WYG_033-33b"/>
同之故如此焚香啓冊歛袵肅觀仰企聖賢寤寐千古<lb/>
而凡一時勲猷節行文學材藝之士皆得我師焉豈直<lb/>
寓目而已𢎞治九年嵗次丙辰秋八月四日後學新安<lb/>
程敏政謹識<lb/>
　　　壽鮑君從逺六十序<lb/>
歙西多舊家曰棠樾者鮑氏世居之鮑氏之先有父子<lb/>
遇㓂難爭相致命㓂義而釋之鄉人號慈孝鮑家事見<lb/>
宋史又曰雙橋者鄭氏居也其先在元有循吏鄉人言<lb/>
<pb n="KR4e0125_WYG_033-34a"/>
于官表其門曰貞白里兩家文獻畧等世為婚姻非餘<lb/>
姓所及曰鮑君從逺者在諸鮑中尤號名士足不闖公<lb/>
府而修敬于家庭身不安市廛而殫力于塘堨其性曠<lb/>
逹不以晩嗣為戚而得四男其行平直不以長生為惑<lb/>
而壽六袠殆庻幾古之所謂孝弟力田者歟嗣嵗之冬<lb/>
十二月六日懸弧之辰也其壻曰雙橋鄭巖以書求予<lb/>
言為之慶予家居時葢嘗道歙西㴑沙溪過棠樾經雙<lb/>
橋訪先軰之遺跡顧瞻裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>而不能去其父兄子弟見<lb/>
<pb n="KR4e0125_WYG_033-34b"/>
予者往往謹禮逹節蔚然有文以是知其慈孝貞白之<lb/>
遺風凛然未泯也然則從逺之夀予又烏得辭巖之請<lb/>
哉從逺之從祖謐齋先生近世老儒予不及見之而獲<lb/>
交其子泰亦究心内學人也巖之從父璨隠居力學好<lb/>
古文辭與予善且為巖致書甚力予故道從逺之為人<lb/>
序以畀之又縁其所居之義賦詩四章其後俾夀筵之<lb/>
上童子歌之以侑觴而申南山之祝焉棠之樾兮有室有<lb/>
廬輯而不譁慈孝之居彼碩人兮樂此有餘棠之樾兮<lb/>
<pb n="KR4e0125_WYG_033-35a"/>
有堨有塘既讀且耕惟士之常彼碩人兮其樂孔長棠<lb/>
之樾兮有子有女子也詵詵倩亦楚楚彼碩人兮爰樂<lb/>
爰處棠之樾兮有肉有醪願保百齡觔骨無勞彼碩人<lb/>
兮其樂陶陶<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_033-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻三十三<lb/>
</p>
<p>
</p>
  </div>
</body>
</text>
</TEI>
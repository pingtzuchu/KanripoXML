<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻十九</head>
    <p>
<pb n="KR4e0125_WYG_019-1a"/>
欽定四庫全書<lb/>
　篁墩文集巻十九　　　　明　程敏政　撰<lb/>
　　記<lb/>
　　　先壠碑隂記<lb/>
敏政不孝既奉葬我襄毅公暨太夫人於休寜東南山<lb/>
之原迺號慟而識其襄事首末於碑隂曰先壠山起自<lb/>
邑西甚逺至紋溪之南聨岑複嶂抵流塘山麓隠然别<lb/>
孕一土阜若古榦之新枿蜿蜒出田間過蜈蚣嶺為兩<lb/>
<pb n="KR4e0125_WYG_019-1b"/>
陂所阨而復紓凡起伏數十前走却顧左蟠右廽至南<lb/>
山塘突然中止圓岡殿其後兩水交其前則今穴是也<lb/>
蜈蚣過峽之右復孕一阜佐正支以行裹穴而北若一<lb/>
玦内向紋溪之水與山俱來直㵼如練忽虬屈繞穴而<lb/>
南越古城巖始演迤東注然為巖所障不見其去也升<lb/>
圎岡而望四山環合無少罅隙一屏山適相拱焉稍左<lb/>
一峯秀挿雲表盖吾歙人謝子期之所擇而定焉者也<lb/>
先公賜葬以成化庚子七月念四日當是時術者雲集<lb/>
<pb n="KR4e0125_WYG_019-2a"/>
或以為小成或以為全舛或以甲寅向加艮為非是獨<lb/>
贑人曾守經與子期論同而凡位置髙下增損通塞一<lb/>
惟子期之聴穴深七尺土正黄其半有鵞子石數升具<lb/>
五色光彩相射其下土膏融結若錦繡紋者尺許遂作<lb/>
䨇壙虛其右藏二栢簡二油缶以取驗後來有目者知<lb/>
為吉壤也葬七年弟敏徳謫官而卒又明年敏政被放<lb/>
歸田由是議者閧然歸咎子期以為非改卜其家難未<lb/>
已又四年敏政被召還朝明年進秩三品又明年得次<lb/>
<pb n="KR4e0125_WYG_019-2b"/>
男議者少戢而太夫人棄背以𢎞治丙辰正月六日奉<lb/>
詔祔於先公值子期他出未歸因别致諸山人諸山人<lb/>
者復倡言方位誠戾法當有水且隂戒家人多置灰炭<lb/>
畚鍤戽桶之屬以俟敏政雖不謂然實切内懼爰先一<lb/>
夕親督啓壙則有氣蓬勃上騰其土若曝甎若焙栢簡<lb/>
尚新而不朽缶油悉凝為蠟而不敗於是先公之葬十<lb/>
七年矣衆共駭嘆以為地靈所鍾不誣如此若子期之<lb/>
為術精確明䆳亦豈近世所易得哉嗚呼凡所為擇葬<lb/>
<pb n="KR4e0125_WYG_019-3a"/>
者欲親之遺體乘生氣獲安妥而已餘非所恤也世之<lb/>
術者既不察此又忽於郭氏之書與考亭西山之論一<lb/>
從事乎羅經謂地美惡人吉凶皆繫星卦方位之合否<lb/>
附㑹傳習以訹人而牟利敏政盖深悼其非而獨幸左<lb/>
見之定以少逭不孝之罪於終天也故詳著之以告後<lb/>
人且使聞者因鄙説而審於擇術或可為仁人孝子慎<lb/>
終之一助云三月既望<lb/>
　　　夀徴圖記<lb/>
<pb n="KR4e0125_WYG_019-3b"/>
南京工部尚書胡公還政居淳安十年矣𢎞治丙辰嵗<lb/>
三月朔夀當八十客有以古夀仙圖上慶者遣書抵京<lb/>
師告走曰凡人之以詞夀公而各致其隆焉者比比也<lb/>
顧公之所以受知上下者或未之及盖公以御史考績<lb/>
都憲陳僖敏公書之曰清慎公明太宰王文端公書之<lb/>
曰勤慎初受勅則有詳慎端方之褒再授誥則有清慎<lb/>
之褒三受誥則有清謹與全節之褒言無間於朝野無<lb/>
間於久近目擊耳聞翕然一談謂美之者非溢詞當之<lb/>
<pb n="KR4e0125_WYG_019-4a"/>
者無愧色公議確然不可易如此予職史氏願書之為<lb/>
公夀而因以儆夫名實之不可爽也走家新安往來青<lb/>
溪必拜公於里第竊窺其徳容撝謙詞氣淳雅操履峻<lb/>
潔將使夫側媚者自沮淺薄者自慚躁慢者自失誠有<lb/>
如列聖所嘉與前輩所許者宜其享髙年備盛福而為<lb/>
之逺祝前期者未艾也相昔畢公以四朝元老保釐東<lb/>
郊康王稱之曰惟公懋徳克勤小物仲山甫為王喉舌<lb/>
而吉甫美其令儀令色小心翼翼且以明哲保身夙夜<lb/>
<pb n="KR4e0125_WYG_019-4b"/>
匪懈為言盖古之君子進徳修業孜孜焉不以老壮而<lb/>
異也考公平生自擢髙第仕中外歴五朝官大司空典<lb/>
留務恭勤畏慎效法畢公而明哲始終比跡山甫書所<lb/>
謂吉人為善惟日不足詩所謂瑟彼玉瓚黄流在中其<lb/>
公之謂乎矧今八十伊始精力堅强將由兹而九十以<lb/>
底於百嵗巋然偓佺之流安期羡門之屬如斯圖所繪<lb/>
者有司因鄉射之行而問政天子舉養老之禮而乞言<lb/>
號夀俊於一時稱人瑞於天下垂盛美於後來誠邦家<lb/>
<pb n="KR4e0125_WYG_019-5a"/>
之光也豈直吾黨私慶而已客為金陵貝珙盖公故舊<lb/>
子弟而託為之言者吾宗人禮部郎中愈亦公姻家云<lb/>
　　　客星亭記<lb/>
嚴先生祠之東故有客星閣久廢𢎞治丙辰夏五月廵<lb/>
按監察御史吳公至嚴州進謁祠下詢閣之故址所在<lb/>
不獲乃歩度於祠之西得地焉秀爽殊勝以語分守參<lb/>
議吳公及知府李公曰懿哉客星之名惡可冺乎宜易<lb/>
閣為亭以還舊觀咸應曰諾遂集材繕工以是月經始<lb/>
<pb n="KR4e0125_WYG_019-5b"/>
又一月亭成丹堊巋然上出雲際下臨江滸而境益勝<lb/>
於是吳李二公專書來以記屬惟先生祠事有范記與<lb/>
諸先正之論備矣獨客星之説載范史或者疑先生於<lb/>
光武交布衣一夕共卧以足加腹無大異事天至為之<lb/>
動星文以表異無乃䙝乎予以為不然天人之際甚邇<lb/>
也道徳勲庸風節材藝非常之人天實生之代不數公<lb/>
况百世之士哉先生當西漢末避莽亂棲此待天下之<lb/>
一遇光武之主猶以為未慊而去之非其君不事也侯<lb/>
<pb n="KR4e0125_WYG_019-6a"/>
霸亦先生故人位三公矣仁義阿順之語凛然下飾若<lb/>
凂焉非其友不友也先生之學雖莫知所從來殆必有<lb/>
揆之中而安放之逺而準將與伯夷相望而興者所謂<lb/>
非常人也故一起居之間天必示重焉而或疑其為䙝<lb/>
豈善觀天者哉開東漢之風節大有功於名教孰謂其<lb/>
無徴哉予既嘉諸君子起廢之功記之且著鄙見如此<lb/>
後之有事祠下者退而登亭指釣逰之處㪺桐江之水<lb/>
致髙山景行之思尚相與嗣葺之而無替焉可也御史<lb/>
<pb n="KR4e0125_WYG_019-6b"/>
公名瀚歙人奉命按浙一年公恪有聲思以亷貪立懦<lb/>
為己責故於先生祠亭注意如此予家休寜每道河下<lb/>
必瞻禮乃行而釣臺孤峻山路嶢崅恒不克一登為怏<lb/>
近吳李二公爰先亭事規措剗拓去險即夷凡四里餘<lb/>
費鉅且勞事得附書吳公名紀衡山人李公名徳恢東<lb/>
安人皆勤政宜民故能副觀風者之志表先賢以興士<lb/>
習清治原非世吏可及是為記<lb/>
　　　慕親堂記<lb/>
<pb n="KR4e0125_WYG_019-7a"/>
祁門西城方君克振以𢎞治丙辰之夏為夀五十矣里<lb/>
黨姻戚將舉酒相屬為慶於其堂克振黯然蹙額而辭<lb/>
曰我先人負才亢宗不幸年二十六賫志以殞英時甫<lb/>
三嵗我先妣孀居自矢年五十九抱節以殁此終天之<lb/>
慟也程子有言人無父母生日當倍悲痛而乃置酒為<lb/>
樂何心哉衆共嗟異而罷克振舅氏程君用仁進而語<lb/>
之曰子之罷慶是也古稱至孝者曰五十而慕吾將以<lb/>
慕親題子之堂以著子之孝何如克振則又𢥠然歛袵<lb/>
<pb n="KR4e0125_WYG_019-7b"/>
而辭曰英聞在昔惟顔子有睎舜之説我何人斯而敢<lb/>
當是用仁曰不然上有建極之君則恒欲納民嚮之以<lb/>
五福夫豈以其分之貴賤資禀之智魯限其所至而禁<lb/>
其為善哉孟子有言君子有終身之憂憂其為鄉人而<lb/>
不如舜也孟子豈為是大言以罔天下後世哉是必有<lb/>
道矣故曰雞鳴而起孳孳為善者舜之徒也反是而為<lb/>
利則蹠之徒矣盖天下之事出乎此則入乎彼子豈可<lb/>
不自力於善利之間而决取舎以副里黨姻戚之望哉<lb/>
<pb n="KR4e0125_WYG_019-8a"/>
周子嘗有取於顔子之學矣其曰過則聖及則賢不及<lb/>
則亦不失於令名賢聖之士固不可企乃若服田力賈<lb/>
而業詩禮求不失其令名為歸極之民以庶幾於舜徒<lb/>
獨不可乎克振矍然自失曰命英矣請從事焉以無負<lb/>
長者之教於是用仁之子啟來休寜以告請記之予以<lb/>
其問對不舛於道且用仁吾宗也輙次第以授之然則<lb/>
克振出入以時觀省尚期由五十進於六十七十而底<lb/>
於期頥求所以為終身之慕者吾將考徳焉<lb/>
<pb n="KR4e0125_WYG_019-8b"/>
　　　洞元觀重修記<lb/>
祁門縣東一里有山曰祁山髙㧞深秀縣因以名而洞<lb/>
元觀實據其麓山三面壁立中窽為石室曰青蘿巖亦<lb/>
曰棲真巖乳泉出焉考之圖經盖漢將梅鋗故宅唐大<lb/>
厯中置觀曰龍蟬宋太平興國中改通𤣥又改洞元相<lb/>
傳有孫元明者於此仙去元至正末悉燬於兵殘甓斷<lb/>
礎無孑遺者宣徳壬子道㑹周允中與其徒方志良始<lb/>
言有司募工修復薙荒而勝剗險而夷贖其侵疆拓其<lb/>
<pb n="KR4e0125_WYG_019-9a"/>
故基為玉皇樓八楹紫㣲閣十有六楹三清殿八楹東<lb/>
寮十有二像設有嚴鐘鼓在御置田立籍還其舊規而<lb/>
允中卒志良為道㑹益嗣葺之既老則以付其徒鄭碧<lb/>
鑑碧鑑以兹役之不克竣也殫智畢力節縮浮費告所<lb/>
還徃助者益衆而前知縣事御史曹君鳯今知縣事韓<lb/>
君伯清皆憐其志佐其費遂為四聖殿十有四楹東廡<lb/>
十有二楹方丈十有四楹祖師堂十有二楹道室二十<lb/>
有二楹過廂庖屋十有六楹鐘鼓樓各十有二楹又為<lb/>
<pb n="KR4e0125_WYG_019-9b"/>
獨秀樓八楹髙者翬飛下者鱗次金碧焜煌丹堊鮮好<lb/>
而凡為闌為墀為街道為坊表咸以文石堅緻如法盖<lb/>
自成化庚子抵𢎞治乙卯十有五年而洞元之役始告<lb/>
厥成於是碧鑑因予族孫啓來休寜南山以請記夫世<lb/>
之號有起廢創始之功者非其人志之堅行之恒則不<lb/>
能以有成幸而有之類必為肖子為能吏為服采榦方<lb/>
之臣不可得也而碧鑑一方士無所承於家藉於官以<lb/>
其獨任之勇積久之力成偉觀於一墟繼前功而丕振<lb/>
<pb n="KR4e0125_WYG_019-10a"/>
非庶幾乎志堅而行恒者其孰能之彼有所承藉而反<lb/>
忽於其所當為至無以副其前倡其後予固惜碧鑑之<lb/>
功有在此而不在彼者後之人撫忠賢發跡之地而想<lb/>
其破秦拯民之烈徇羽人巖棲之志而企其遺塵髙世<lb/>
之躅重前代祝釐之意而仰戴我列聖咸和並育之澤<lb/>
益堅其志恒其行心碧鑑之心而俾無替焉可也碧鑑<lb/>
家邑南塘司徒傳之後𢎞治九年歳次丙辰秋九月望<lb/>
日<lb/>
<pb n="KR4e0125_WYG_019-10b"/>
　　　義路亭記<lb/>
歙溪南吳以時過予請曰以時之姊氏適歙信行汪元<lb/>
玘中道而寡無嗣有女一人歸故少司馬新墟吳公之<lb/>
孫潜今且老矣恒自念曰吾不幸不及終事君子以畢<lb/>
養於舅姑然治家弗敢怠也歳計益豊顧世之人喜從<lb/>
事釋老之宫以覬身後之福者吾不欲為也吾少時歸<lb/>
寜則見信行至堨田路值霖潦即濘淖沮洳行者甚苦<lb/>
吾甚念之因語以時俾召諸佃傭募良工伐琶塘之堅<lb/>
<pb n="KR4e0125_WYG_019-11a"/>
石甃為長衢肇以某年某月某日告成突者夷之凹者<lb/>
實之如練之紓如砥之平路以里計者八金以斤計者<lb/>
三十又為亭以俟行役之倦者休焉徃來之人無不嘉<lb/>
歎為名之曰義路而以時以記為託夫以孀居之姥而<lb/>
憂人之憂不出户而號召揮斥以成大役此非奇男烈<lb/>
士之所難能者哉義路語見孟氏書言義人所共由如<lb/>
路然不可踰也後之人履斯途憇斯亭也為女婦者可<lb/>
自省曰彼一未亡人爾乃能推其夫子之所有以恤人<lb/>
<pb n="KR4e0125_WYG_019-11b"/>
矧吾輩處順境也可弗求自力於義以賛家政乎為男<lb/>
子者可自慨曰彼一巾幗人爾乃能捐所愛以公利濟<lb/>
矧吾冠圎屨方者也可冐非義務相競以取譏里黨乎<lb/>
然則一徑雖小而所以繫勸懲者亦不可無紀也吳汪<lb/>
皆歙之鉅族而吳氏之父曰斯隆舅曰廷郁尤一鄉長<lb/>
者家範有素故吳氏之所植立過人如此若其行之懿<lb/>
節之堅他日當有綽楔旌之彤管書之兹不預道也<lb/>
　　　竹忩記<lb/>
<pb n="KR4e0125_WYG_019-12a"/>
凡人情景之所適不在於瓌麗偉大之觀而恒得於卒<lb/>
爾偶然之頃睹逸態之駿發聆天機之自鳴躍然於心<lb/>
囅然於面而㗳然於口視所謂瓌麗偉大之觀直若枝<lb/>
拇贅疣無所用之而人亦莫能與知也柴桑處士把鞠<lb/>
於東籬康樂公得句於池塘之春草是二物者何地無<lb/>
之山籬野塘又非有臺榭位置之巧而兩翁得之卒爾<lb/>
偶然之頃喜極忘言謂終身不可復置而畢天下之情<lb/>
景不足加之也髙情逺韻翛然出塵千載之下惡能識<lb/>
<pb n="KR4e0125_WYG_019-12b"/>
之哉吾邑孫君以徳所居汊川有竹二三百本一日獨<lb/>
坐忩下見竹之清隂羃忩間㣲風徐來金摐玉鏘其直<lb/>
節挺然又若介士武夫相峙於前顧而樂之曰有是哉<lb/>
天下之情景莫踰此矣乃顔其所曰竹忩聞者多為之<lb/>
賦詠久之君出遊金陵諸勝處隨所寓而掲斯名盖不<lb/>
能忘情也從子儒學生茂請予記之夫君之居汊川也<lb/>
堂階庭戺之間嘉花異卉之植瓌麗偉大可以娛四時<lb/>
勝一鄉者固足以樂之不厭乃獨有取於竹而又有取<lb/>
<pb n="KR4e0125_WYG_019-13a"/>
於忩之下何哉其情景之所適殆㝠會於東籬之鞠池<lb/>
塘之春草而君亦莫能以語人也乎陶謝之事尚矣然<lb/>
竊有感焉余家篁墩中歳居南山有竹一園適與忩對<lb/>
方竹之未盛也啓忩閱之惟恐其不猗然也邇歳以來<lb/>
竹日以盛隂日以繁翳我踈櫺恒不見日且老目昏矣<lb/>
展書而不能讀伸巻而不能書每至忩下索然而返苦<lb/>
竹之蔽也君忩以竹而樂予忩以竹而戚則天下之情<lb/>
景其有所適不適又繫其逢焉不可一律也他日策笻<lb/>
<pb n="KR4e0125_WYG_019-13b"/>
訪君汊川上坐此忩下擊琅玕之節從諸君子賦詠取<lb/>
新籜而書之以為君夀雖不敢與陶謝爭能然情景所<lb/>
適得之卒爾偶然者留以備一時故事獨不可乎<lb/>
　　　訥菴記<lb/>
訥非不言之謂謂不敢盡其所有餘爾古之人必有取<lb/>
於訥者非行不副之為懼哉言顧行則慥慥君子矣行<lb/>
不掩其言則嘐嘐狂人矣鄒魯之遺訓如此訥誠學之<lb/>
首事而終身不可忽焉者與祁門汪君叔玉以訥菴名<lb/>
<pb n="KR4e0125_WYG_019-14a"/>
久矣門人子弟與予還往者為求發其義予不及識汪<lb/>
君聞其人端恪靖慎寡訾笑凡事一於禮法不茍止而<lb/>
妄隨殆其質之近訥也父疾亟欲多畀之田資其學君<lb/>
頓首固辭曰瑨兄弟四業宜均不可以獨厚兄<graphic n="KR3530" url="https://raw.githubusercontent.com/kanripo/KR-Gaiji/master/images/KR3530.png" mimeType="image/png"/>仲琦<lb/>
沒無嗣嗣琦以中子亦不私其所宜得者舉以均其季<lb/>
瑞君早以春秋鳴邑庠從講授者多取㨗科名顧君乃<lb/>
屢舉弗第以貢授訓導定海升教諭新安所至本經訓<lb/>
立條約以身先之學者多服從而君以親老在洛兩年<lb/>
<pb n="KR4e0125_WYG_019-14b"/>
即請致其事上官留之弗獲也跡是觀之君豈一於不<lb/>
言者哉春秋聖人之律書也王伯之分夷夏之别正譎<lb/>
功罪褒貶得失之際衆論蝟興不一也而君於是經考<lb/>
詰問難不底於犂然不已成教於一鄉又成教於兩邑<lb/>
曾謂訥者能之乎當義利之辨則力辭田於父再却貲<lb/>
於弟毅然不貪非訥也行宦逹之途則急親之為養雖<lb/>
挽留之不可翩然請罷非訥也盖君之為學必有所見<lb/>
於行而後言之必可覆其行者也非不識訥之為義如<lb/>
<pb n="KR4e0125_WYG_019-15a"/>
釋子之瘖老氏之黙而後為得也君年七十矣力其學<lb/>
不衰視其家皆治其配程與君齊年有靜専之徳二子<lb/>
洋溢皆執業守禮不敢譁焉殆習君之教而然乎昔師<lb/>
尚父年八十陳丹書於武王為銘其几曰皇皇惟敬而<lb/>
繼之口生㖃口戕口衛武公年九十猶箴儆於國中其<lb/>
抑戒之詩曰慎爾出話而白圭之玷之喻至使人三復<lb/>
不能已然則古之人年彌髙徳彌卲者其要亦不出此<lb/>
君由七十以抵八十而九十固將心尚父武公而以一<lb/>
<pb n="KR4e0125_WYG_019-15b"/>
訥為歸宿之地乎郷之人欵君之廬而誦鄒魯之書者<lb/>
宜知所擇矣余不佞嘗以言獲咎於時誠有愧訥者今<lb/>
踰知非矣故不辭而為記諗於君且以自儆焉<lb/>
　　　重造休寜縣㕔事記<lb/>
休寜縣㕔事肇造於丁酉之歳後十二年戊申始建元<lb/>
洪武迨𢎞治壬子則一百十有六年其弊甚矣乃請於<lb/>
朝而復作作未完而三山李公以丙辰秋至踰歳而完<lb/>
焉以予縣人屬記其成初李公之來見㕔事起而未之<lb/>
<pb n="KR4e0125_WYG_019-16a"/>
飾也㕔後之正已堂欹未整也儀門未修也門之外有<lb/>
東廊而西獨闕堂後之東北有秋水亭故址荒塞不治<lb/>
也則喟然曰以是壮縣而舉諸役何有乃若未遑焉者<lb/>
弗為耳爰注於心日規措之凡所需丹堊鉛黄以暨木<lb/>
石甎甓之屬不兩月而川委雲集度可舉事則庀匠氏<lb/>
傭庶工繪㕔事竪正已堂各八楹葺㕔事之東西廂若<lb/>
庫各十有六楹儀門屋八楹西廊踵興與東相嫓三十<lb/>
四楹作亭故址畚土濬池仍宋額曰秋水以虞政暇而<lb/>
<pb n="KR4e0125_WYG_019-16b"/>
休焉由是環其治所欹者正闕者增髙者翬飛宻者鱗<lb/>
次蔚然而彩張岌然而鼎峙勞不及民費不勤官百年<lb/>
之廢興於一旦非李公之才充惠孚誠不足致此予考<lb/>
縣志休寜境餘二百里户口十七萬有畸殆與古子男<lb/>
之國相垺也而堂宇頺焉弗之理豈所以示出政涖民<lb/>
之重哉惟丁酉首事為六安徐公弼丞也門之葺為山<lb/>
隂杜公貫道正已之扁為雷陽周公徳成秋水亭之立<lb/>
為宋丹陽葛公勝仲而壬子之請為清苑髙公忠皆令<lb/>
<pb n="KR4e0125_WYG_019-17a"/>
也以肇以繼雖出前令而李公實成其終底丕績焉後<lb/>
之人可弗思乎登堂則因己之享而思民之失業退食<lb/>
則因己之佚而思民之作勞憇亭則因己之樂而思古<lb/>
遺愛之在民者求與之齊焉如此則斯役之成庶於政<lb/>
乎有益非徒以準時制備職守而已李公名<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>字文輝<lb/>
成化壬辰進士歴知秀水錢塘二縣以績最召拜監察<lb/>
御史賢聲翕然乃坐事謫武平衛幕未始以夷險介意<lb/>
其治休寜靖慎亷平視民如子規措所成乃緒餘之一<lb/>
<pb n="KR4e0125_WYG_019-17b"/>
二非能盡其所展布也起而司專城佐藩臬入臺省盖<lb/>
有日焉而愛尤在於休寜不可以無紀公垂意學宫嘗<lb/>
斥僧地規為講堂及鄉賢祠而夏紋溪橋以石易木工<lb/>
費尤鉅皆力任之不沮余每稱其仁者之勇事當各有<lb/>
述兹不贅凡僚吏及耆民之與有勞者附名石隂<lb/>
　　　祁門縣重修平政橋記<lb/>
徽郡在東南萬山間地斗絶水自髙㵼而下若建瓴然<lb/>
當其平時可掲也一經霖潦則不崇朝而水暴至激鬬<lb/>
<pb n="KR4e0125_WYG_019-18a"/>
迅奔勢若排山操渡者少失尺寸即覆溺相踵故度其<lb/>
滙流孔道而橋焉然水駛役鉅恒難於久民病之而有<lb/>
司數更代視簿書不給又遑䘏此哉祁門徽屬縣之一<lb/>
縣東有橋曰平政剏自勝國興仆不常而修於我朝洪<lb/>
武元年戊申盖知縣宜春余侯寳也迨𢎞治元年戊申<lb/>
一再甲子矣橋之弊也滋甚有釋法通募衆為之費尠<lb/>
力孱成而復毁值江夏韓侯伯清來知縣事過而歎曰<lb/>
古之人憂民之憂視有溺者猶已溺之而况受其直任<lb/>
<pb n="KR4e0125_WYG_019-18b"/>
其責者哉是誠在我不可以緩乃首捐俸之入以庀工<lb/>
親徃規畫而民之尚義者勃然子來助惟恐後百需川<lb/>
委取給無飢歉爰命法通及耆民三人司貨之出納而<lb/>
董其役以乙卯四月肇工畚土疊石為隄於橋兩旁減<lb/>
舊石垜之一而為七長為丈二十有四形南正方北小<lb/>
㨊而剡其上以殺水怒髙去水幾二丈架巨木為梁設<lb/>
闌檻為唇左右而構亭隄上使行者無恐勞者有所憇<lb/>
踰月告成由是居民脱險而夷去危而安歌嘯驩呼頌<lb/>
<pb n="KR4e0125_WYG_019-19a"/>
侯之徳請記於予予觀事之成毁民之休戚恒有數存<lb/>
其間若斯橋之再興也適兩戊申之歳而今兹之役又<lb/>
必待韓侯之來乃克成之則祁人蒙休將自兹始然竊<lb/>
因是有感焉橋之得名非出孟子之説乎而孔子於子<lb/>
産目之曰惠人稱其有君子之道四聞其卒出涕曰古<lb/>
之遺愛也意子産之以輿濟人盖不忍冬渉之艱偶一<lb/>
為之爾豈所以盡其人邪世至戰國士益卑政益陋非<lb/>
極論以拯之則人知取足而已故孟子之所言者政本<lb/>
<pb n="KR4e0125_WYG_019-19b"/>
也子産之所為者仁術也充子産之心而進於孟子之<lb/>
説斯政平而仁不可勝用矣韓侯誦法孔孟以掇科入<lb/>
仕有不究心平政之説者乎矧以公勤材敏稱於時而<lb/>
於鋤奸惠民興學養士尤力兹橋固仁政之一端也遺<lb/>
愛所存將有大焉是為記<lb/>
　　　重修龍宫寺記<lb/>
休寜邑南三十里有地曰藍田藍田有寺曰龍宫始唐<lb/>
天祐二年興仆不一而名見邑志不泯也令不得擅興<lb/>
<pb n="KR4e0125_WYG_019-20a"/>
佛舎而凡古刹得不廢於是有音祥者當國初來住是<lb/>
寺傳其徒福勝福勝以傳徳琮徳琮以傳文髙文成寺<lb/>
漸以壊乃募財力而新之作大雄殿八楹左為土地祠<lb/>
右為真君祠十有六楹中為法堂八楹東西為方丈十<lb/>
有六楹前為門屋後為庖湢之所二十有四楹輔以修<lb/>
廊繚以崇垣畢工於成化戊子以今計之盖三十年矣<lb/>
里人黄景思年九十餘嘗有功是寺謂文髙之徒法華<lb/>
等曰斯役之工費甚鉅而不紀厥成將後來者何所徴<lb/>
<pb n="KR4e0125_WYG_019-20b"/>
以嗣其業於永久盍圖之於是法華等具其事來謁記<lb/>
予觀四方郡邑志凡寺宇多起唐天祐中考其時國危<lb/>
如綫而佛宫遍天下可慨也豈上之人素所重者在此<lb/>
故雖叔世益崇奉之以覬其祚之復興乎抑諸鎮皆有<lb/>
監軍使相與為此而不恤其下之不堪命乎歴宋暨元<lb/>
或因或革有不暇論次者矣我髙廟龍興凡諸小寺悉<lb/>
𨽻叢林由是佛宫之減什九列聖嗣統恒用議臣言毁<lb/>
新寺獨恕其舊者盖不忍一夫失所之霈恩也而龍宫<lb/>
<pb n="KR4e0125_WYG_019-21a"/>
寺獲在古刹之列得重修以嚴其所事獨非幸歟雖然<lb/>
予則有進於其人者佛書謂水行莫如龍陸行莫如象<lb/>
能負荷大法者比之象然則寺之以龍宫名或以此邪<lb/>
予不及逰是寺而閱法華所獻圖實幽勝地大溪出其<lb/>
東古渠環其西渟蓄瀞深殆龍所窟宅而寺因以名又<lb/>
未可知也使為其徒者能相戒以事其教而承大法於<lb/>
已又能禱而獲豐歳於人則已之居是寺也無慚人之<lb/>
出財力以新是寺也無負否則兩失之矣可不勉夫<lb/>
<pb n="KR4e0125_WYG_019-21b"/>
　　　同知寜國府事姜公去思記<lb/>
𢎞治十年秋八月同知寜國府事姜公用吏部言擢知<lb/>
廣西之慶逺府事行有日寜國諸生暨厥耆民羣起議<lb/>
曰公佐郡三四年嘗攝守事殫力勞心日不暇給其所<lb/>
食者宛陵之水耳今除命下臨進服金緋差少慰中朝<lb/>
士望不可復請留以私大夫之澤於吾人也宜列治行<lb/>
伐石勒文著吾人之不敢忘公為來者勸則以告宣城<lb/>
諸邑之為令者同然一詞而李君夣龍張君瀚發使與<lb/>
<pb n="KR4e0125_WYG_019-22a"/>
書來請於新安予素則聞姜公名有學識能其官家居<lb/>
三年得其政甚偉矧宣徽隣也而予方受命入與史事<lb/>
惡可得辭邪盖公之治寜國也以摧豪右惠小民為己<lb/>
責杜請謁守官常而不以利害自沮剔政蠧屏吏奸以<lb/>
清庶務而振舉其廢弛待同列督所部侃侃忠告不隠<lb/>
忍坐視以為賢曽不踰時而民安於里士興於學百度<lb/>
犂然上承下御有緒而不舛隣境之民訟不决者必言<lb/>
上官願屬姜同知而上官亦曰非姜同知莫能辦此由<lb/>
<pb n="KR4e0125_WYG_019-22b"/>
是受委叢沓走旁郡無虚月所在歡呼有寜國别駕姜<lb/>
老愈辣之謠致禱雨暘叶應官屬受成無後事之愆生<lb/>
徒請益有致道之所衆善萃止孚於上下而公欿然如<lb/>
有所不及政暇手一編披諷不輟或以行部覧觀山川<lb/>
發為篇詩道其所適怡然忘其身之在逺外也廵撫大<lb/>
臣奏治狀於朝請加旌擢廵按憲臣相繼論薦乃有慶<lb/>
逺之命而公論猶未滿焉公名綰字玉卿江西弋陽人<lb/>
舉成化戊戌進士知湖廣之景陵縣六年以治最召授<lb/>
<pb n="KR4e0125_WYG_019-23a"/>
監察御史莅南京屢有所建白尋與同列奏劾柄臣中<lb/>
貴人被謫公得判桂陽州六部及兩京臺諫請還公等<lb/>
䟽十餘上不果其議論風裁談者至今壯之而公尤不<lb/>
以夷險為戚欣恩詔量移遂有寜國之政如此相昔董<lb/>
宣之果於鋤奸吳隠之堅於勵行張允濟之敏於斷獄<lb/>
光照史册不可尚已有若姜公英毅亷介而加以周練<lb/>
明決充其所至有不幾如古人者哉今被命領郡符於<lb/>
嶺表職守所在專行獨濟又非佐郡之比政益精澤益<lb/>
<pb n="KR4e0125_WYG_019-23b"/>
廣功名當益新而寜國者去思在焉不可無紀也立石<lb/>
者儒學生王彦耆民楊玘等若干人<lb/>
　　　靜定山居記<lb/>
靜定山居者浮梁戴公廷節之别墅而因以為夀藏者<lb/>
也公嘗讀書青峰山莊自署曰青峰生年尚少也而其<lb/>
志己恬然若有不凂於世故者矣既而舉進士為監察<lb/>
御史進知紹興府事再進參廣西布政事中嘗受詔廵<lb/>
視江防職思其憂以致疾黽勉在公久之出守浙東凡<lb/>
<pb n="KR4e0125_WYG_019-24a"/>
九年政成譽孚而勞益甚有歸志焉又自署曰靜翁然<lb/>
以受恩公朝求所以稱其報者未敢遽請遂其私也屬<lb/>
在嶺右理邉務於安南日走瘴鄉疾益侵遂上䟽懇辭<lb/>
得請歸老營此以居盖距其邑南二十里居之後為夀<lb/>
藏樹石表曰明戴參政宅而書其隂曰希安居前鑿石<lb/>
塘廣袤可二畆形若半月塘之中架木為亭闢四牖各<lb/>
因其泉之來立名之而取以自况曰出蒙本其學之始<lb/>
也曰盈科志其成也曰朝宗不忘君也曰臨深示歸全<lb/>
<pb n="KR4e0125_WYG_019-24b"/>
之意也居之外山徑委蛇䕃以竹木越三百歩許樹石<lb/>
表曰靜定山居猶云靜翁之居定於此也噫若戴公其<lb/>
真有得於靜定者歟世之人行乎利害之途日惶惑而<lb/>
不知止其至於顛踣乃去既去汲汲焉為後計撓其心<lb/>
而不自苦孰知靜定之為樂哉公之處也能以靜為學<lb/>
其出也守而不躁仕方亨而遽歸力方健而營一丘以<lb/>
自適曠懐雅度豈常情之可及哉然予竊有進於公者<lb/>
定而后静曾子之所受於孔門也定而主靜周子之説<lb/>
<pb n="KR4e0125_WYG_019-25a"/>
太極也靜定而動亦定程子之答横渠也盖必究心程<lb/>
子之説而後至善之地中正仁義之指可窺也夫靜定<lb/>
之義大矣公之從事於斯也久矣以是自名又以是名<lb/>
其所棲止將守其道終其身而弗變者歟豈徒曰適山<lb/>
水之趣姑賢於世之喜動者而已公之先居新安婺源<lb/>
視予同鄉公兄廷獻舉進士與予同榜公子顯以鄉進<lb/>
士來署祁門教事恒過予請益執禮甚恭且獲見其上<lb/>
春官乞終養之䟽二庶有庭聞於靜定者祁門諸生王<lb/>
<pb n="KR4e0125_WYG_019-25b"/>
臣軰樂其教仰其尊君子山居之勝不獲一造以考徳<lb/>
問業為憾也請予記以夀公是為記<lb/>
　　　靜夀堂記<lb/>
人之為徳也靜而後有夀之象焉大抵夀者多靜也心<lb/>
恬而不競志定而不惑神安而不躁以一身應萬變有<lb/>
所恃而不舛故孔子語仁亦不過靜夀而已茍置身於<lb/>
糾棼龎錯之塲舞其智力與世之人角勝以逞而求其<lb/>
能夀者寡矣祁門汪君孔昭庶乎其能靜而夀者歟汪<lb/>
<pb n="KR4e0125_WYG_019-26a"/>
君早負大志治春秋究筆削誅賞之㫖思奮迅蹈厲以<lb/>
見於世視世之齷齪淟涊者殆不足道也郡邑大夫多<lb/>
遣子從學其子率取進士云君不幸而失怙三舉弗偶<lb/>
遂罷不試退修於家肆力羣經子史從者益衆成化初<lb/>
提學陳御史士賢釋奠祁門學中聞君名以布衣辟行<lb/>
分獻禮其為一時名流推重若此所居西莊泉石佳勝<lb/>
君晩嵗徜徉其間即其可釣逰吟望者凡十有六日詠<lb/>
歌之且自號曰梅峯益有契於孔子仁者樂山之説而<lb/>
<pb n="KR4e0125_WYG_019-26b"/>
忘其閱世之久也或曰君非靜者教其子福之甚勤福<lb/>
之果以世經中南畿秋試邇嵗家人弗戒於火君亟救<lb/>
神主以出而目為烈熖所燻遂失明其自苦乃爾何有<lb/>
於靜乎是大不然君子之學非一於靜而凷焉弗之動<lb/>
也其動以義猶靜也周子之主靜義也於是君年七十<lb/>
矣福之構堂以奉君而卿大夫為題之曰靜夀亮哉其<lb/>
可謂稱情者歟夫外物無所嬰其前則心益恬志益定<lb/>
神益安耄耋期頥之夀可坐享矣彼世之僕僕然躁競<lb/>
<pb n="KR4e0125_WYG_019-27a"/>
惶惑舞智力而角勝以逞於終日與草木俱腐者其相<lb/>
去何啻霄壤哉予不及登君之堂然夙知君賢者而福<lb/>
之材器英偉所以償君異日者將有大焉輒因其請而<lb/>
記之君名顯徳其先自歙徙祁門井亭里出唐忠武將<lb/>
軍越國公後至宋丞相忠定公益顯堂成之又明年𢎞<lb/>
治丁巳十月望日記<lb/>
　　　陳塘寺彌陀殿重修記<lb/>
新安郡西三十里有寺曰陳塘寺之後有彌陀殿者故<lb/>
<pb n="KR4e0125_WYG_019-27b"/>
元嘉議大夫徽州路總管府逹嚕噶齊仇公諱鉉之所<lb/>
建也仇公本名大都朔庭貴族而自署曰仇鉉亦猶狀<lb/>
元忠介公本名台哈布哈而自署曰逹兼善酸齋學士本<lb/>
名哈雅而自署曰貫裕實勝國之中世彌文也仇公之<lb/>
為此役甚壯盖以寓祝釐之意者故梁間所題無量夀<lb/>
三字以金飾焉公之卒也子孫奉葬寺北立祠寺中而<lb/>
占籍歙之王充至國朝成化丙戌始弗戒於火八世孫<lb/>
永顯永清等鳩衆再作規制有加住持永署督視惟謹<lb/>
<pb n="KR4e0125_WYG_019-28a"/>
然未有記之者於是永顯之從子富從孫爵恕隆宗等<lb/>
具其事以請公之没去今二百年矣斷碑故牘無復存<lb/>
焉居人亦但知其為監郡之家而莫與究其詳者予為<lb/>
考郡續志及諸傳記知公以延祐初至郡嘗剏作江東<lb/>
建康道肅政亷訪分司一新徽州路緫管府署而名其<lb/>
堂曰率正經理一郡六邑之田而蠲贍學之莊稅一路<lb/>
之鐡冶凡五奏減其三嵗旱率屬䖍禱於命祠而復稔<lb/>
跡其嚴風紀之司慎出令之地厚於養士而薄於取民<lb/>
<pb n="KR4e0125_WYG_019-28b"/>
神孚其誠而下被其澤一時良有司也彌陀之殿殆其<lb/>
餘力所及而亦當時上之人所崇事者在此有不得不<lb/>
然者歟公夫人洪氏别葬古岩寺之牛角塢有子八人<lb/>
其長曰道亨葬里之靖山堂諸孫曰保珍者别居王塘<lb/>
曰自堅者為揚州路學録又别居仇家塘各房子孫不<lb/>
下四千指豈循良之後造物者固相之而致其盛焉若<lb/>
此乎公之神既棲於是永顯等力修復之其尊祖之誠<lb/>
奉先之孝亦非世之喜自殖而徼㝠福者可比予故不<lb/>
<pb n="KR4e0125_WYG_019-29a"/>
辭而書之俾刻石祠下庶來者有考焉<lb/>
　　　延齡橋記<lb/>
鄭氏之居歙西者有渠亘其南跨二石梁以便徃來人<lb/>
因號䨇橋鄭氏尚矣橋之右渠水支分而南與溪流合<lb/>
未有橋行者病焉鄭氏之老曰邇祥方聚謀之其侄鯨<lb/>
之妻汪氏使語衆曰夫君之未捐館也盖嘗志於是弗<lb/>
及為也諸子又相繼不幸今老婦獨與小孫居而夫君<lb/>
之業故無恙請捐之以舉斯役用成我夫君之志衆偉<lb/>
<pb n="KR4e0125_WYG_019-29b"/>
其説悲其意而從之乃召佃傭庀匠氏伐石畚灰諏日<lb/>
肇工爰自其門甃石抵渠而作巨橋其上來水東注作<lb/>
丁字洞導水南出砥石長丈有八尺廣如之而殺其二<lb/>
浚支流東南行三十餘弓作稚橋視巨者功半之而稚<lb/>
橋之南剏新路取㨗以逹通衢路甃石長八十餘丈廣<lb/>
五尺凡若干日告成行者無苦居者改觀衆喜而名其<lb/>
橋曰延齡謂汪氏以暮年撫孤孫而頌之且期之也於<lb/>
是鯨之從弟舉子時士人燦具首末來請記予觀三代<lb/>
<pb n="KR4e0125_WYG_019-30a"/>
之時橋道皆領於官不以勤民其法具在後世因之而<lb/>
踵陋襲常不復注意視先王之政逺矣於是有好義之<lb/>
民起而圖之世以為難而况一女士能本其夫之志有<lb/>
奇男子良有司之所不暇者哉昔巴寡婦擅丹穴之利<lb/>
上之人為築懐清之臺不聞其能兼濟也蘇文忠公夫<lb/>
人乃舎所有繪浮屠之像以徼㝠福比而觀之若汪氏<lb/>
之舉可謂賢矣鄭汪皆歙舊族節孝相望而鯨又儒者<lb/>
謹身好學以詩鳴一時君子以是知汪氏之所得於家<lb/>
<pb n="KR4e0125_WYG_019-30b"/>
範與其夫教深矣是尤可書者因并著之以告其後俾<lb/>
無忘斯役之所自云<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻十九<lb/>
</p>
<p>
</p>
  </div>
</body>
</text>
</TEI>
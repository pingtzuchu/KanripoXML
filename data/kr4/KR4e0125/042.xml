<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻四十二</head>
    <p>
<pb n="KR4e0125_WYG_042-1a"/>
欽定四庫全書<lb/>
　篁墩文集巻四十二　　　明　程敏政　撰<lb/>
　　碑　誌　表　碣<lb/>
　　　槐瀕先生程君墓碑銘<lb/>
昔杞宋以王者之後孔子猶歎其文獻不足徴而况其<lb/>
餘乎程本周之侯國休父則始封者也其後國亡而子<lb/>
孫散處於晉曰嬰者死趙事號忠誠君世望河北至東<lb/>
晉有元譚者守新安以循吏賜居郡中由是江南始有<lb/>
<pb n="KR4e0125_WYG_042-1b"/>
程姓者凡數傳至陳將軍忠壯公靈洗有禦盜全郡之<lb/>
功食其鄉州廟號世忠程以是益顯至唐定氏族而程<lb/>
遂居十大姓之一𦙍系之蕃幾有一郡之半又蔓衍於<lb/>
四方由宋至今其居歙之槐塘者曰元鳳起進士相理<lb/>
度兩宗號吉國文清公公六世孫曰槐瀕先生諱孟以<lb/>
諸程自唐以來譜牒山委莫能相通乃逺者走書近者<lb/>
親會盡發我宗人之藏手自披校窮二十餘年為程氏<lb/>
諸譜㑹通五十巻外譜二巻忠誠太守忠壯三祖遺蹟<lb/>
<pb n="KR4e0125_WYG_042-2a"/>
及褒典經元季之亂蕩無存焉先生又搜輯而類次之<lb/>
為世忠事實源流録十巻文清公手澤及理宗御書多<lb/>
淪於異姓先生不惜重購之以歸為明良慶㑹録三巻<lb/>
於是新安之程凡數百年文獻之傳賴以弗墜而先生<lb/>
亦不可作矣嗚呼若先生豈非孔氏之所見予者哉先<lb/>
生字文實槐瀕其别號也性誠樸而孝友動必以義終<lb/>
其身為族黨師鄉人化之郡邑大夫嵗時禮於其廬力<lb/>
學好古愈老不倦其纂述别有黄山小録諸書而新安<lb/>
<pb n="KR4e0125_WYG_042-2b"/>
總志尚未脫稿所自著有槐瀕集若干巻其卒成化乙<lb/>
酉四月二十五日享年六十有七墓在本里荷塘山之<lb/>
原子三人景岑景山景微孫五人琬珷琥琮珤皆能守<lb/>
先生之遺書而讀之敏政於先生為族子宦居北方不<lb/>
及敬拜狀下而數辱手教惠顧諄複盖寤寐之不忘也<lb/>
謹撰銘文一通寄其諸孫俾刻諸墓上之石以昭先生<lb/>
於無窮銘曰<lb/>
猗乎先生其弗死兮維古程國之肖子兮篤我宗誼而<lb/>
<pb n="KR4e0125_WYG_042-3a"/>
弗之圯兮闡我先猷而實是紀兮相爾公孫之復其始<lb/>
兮胡寧在彼而不在此兮爰卜斯藏於槐之里兮羌山<lb/>
之崔而水之瀰兮猗先生之名兮曷其已兮<lb/>
　　　歙處士汪君墓碣銘<lb/>
士之居斯世者不越乎出處兩途然各有道焉非苟焉<lb/>
耳矣出而忠處而孝斯道之極致而生死無愧乎士之<lb/>
名不然則茍焉者也歙處士汪秉祥父之卒翰林侍讀<lb/>
尹先生為壙銘稱其孝無愧古先民而處士之子尚恕<lb/>
<pb n="KR4e0125_WYG_042-3b"/>
復請予銘其墓上之石予生不及識處士將何恃而銘<lb/>
既謝不敏而尚恕請之不置又遣其子曦託其友黄進<lb/>
士宗器胥促其成予終不敢辱命則以處士之大凡扣<lb/>
宗器宗器之言如壙銘予不覺慨然太息為序而銘之<lb/>
以詔其後人序曰秉祥父其先居績溪唐越國公華之<lb/>
後族鉅而𦙍蕃累遷歙之潛川故今為歙人處士之曽<lb/>
大考仲堅大考用彰不樂仕號秋江漁隠考士元生處<lb/>
士六閲嵗而卒母胡氏守節長育之時漁隠尚無恙特<lb/>
<pb n="KR4e0125_WYG_042-4a"/>
鍾愛處士曰是幼而孤者不可使羣于自棄而使人弗<lb/>
友口授之詩書處士亦知自奮以繼述先徳不為嬰孺<lb/>
態既長痛父早世每歔欷不自勝而幸祖若母俱逮養<lb/>
養之惟恐弗及所居之堂榜曰奉思鄉人及四方士聞<lb/>
之咸嘖嘖歎曰孝哉汪氏子多詠歌之嵗丙寅家弗戒<lb/>
於火處士倉卒入先祠奉神主宗譜及秋江漁隠詩巻<lb/>
以出家貲不一顧處士襟度灑然不喜齷齪士見者知<lb/>
為美君子閲書史遇古之孝友者反復不釋手思與之<lb/>
<pb n="KR4e0125_WYG_042-4b"/>
齊故卒以孝稱家居待宗姻里族無矯情出逰江海上<lb/>
友其賢豪不樂為媕婀至賑窮周乏則腆不恤屢不厭<lb/>
老而重聴謝家事付諸子别號止軒日杖屨山水間以<lb/>
娱老神氣清明迨易簀不亂治命諸子曰若能敦孝友<lb/>
葬祭不伍流俗吾死不憾不然非汪氏良子孫言既而<lb/>
逝正統戊辰十月二十有八日也夀六十以其嵗葬歙<lb/>
嘉充山之原配里人吴氏女有懿行以己不育子禮聘<lb/>
側室胡氏而友愛之卒以有後卒永樂壬辰三月二十<lb/>
<pb n="KR4e0125_WYG_042-5a"/>
有四日夀若干葬里之胡村繼朱氏女尤孝敬嘗刲股<lb/>
和藥愈處士危疾卒景泰甲戌正月二十有四日夀六<lb/>
十有四葬祔處士塋子男四長即尚恕次宗敬従政尚<lb/>
茂女二婿許仁善吳紫垣孫男七長曦即速銘者次昶<lb/>
昇暹景昭暐女四皆未行嗚呼處士雖不出為世用而<lb/>
羣行皆不茍孝尤卓然其可謂有道之士己夫銘曰<lb/>
豫章無根枝葉其瘁乎渤澥無源支流其匱乎人而無<lb/>
孝子孫其墜乎嗟嗟君子猗無愧乎好是懿徳而不倍<lb/>
<pb n="KR4e0125_WYG_042-5b"/>
乎蒼蒼者天羌錫類乎我銘其阡百世其無廢乎<lb/>
　　　處士黄君景髙墓誌銘<lb/>
君徽之休寧人諱維天字景髙其先自霍山徙潯陽有<lb/>
諱堅者唐乾祐中自潯陽徙休寧之古林十四世孫允<lb/>
清為宋咸淳庚午貢士始業儒君五世祖也髙祖方號<lb/>
秀嵓故右春坊司直郎汪蓉峯先生為之記曽祖嘉祐<lb/>
不樂仕與鄉先正翰林待制鄭師山侍講學士朱風林<lb/>
徴君趙東山三先生友善祖樞世其學元淛東道元帥<lb/>
<pb n="KR4e0125_WYG_042-6a"/>
李克魯嘗聘為塾賓國朝屢徴不起學者稱後圃先生<lb/>
父民娶程氏生君君長於儒家務以繩武為事而明敏<lb/>
過人凡六經諸子口誦手録不研精不已下至古今名<lb/>
物制度沿革世代廢興與夫百家衆技之書悉淹貫有<lb/>
擿疑事就問者應口即畣首尾不遺詩與文不茍作書<lb/>
法喜黄庭率更籒文隷古咸極精妙居簡重不妄出入<lb/>
竟日危坐無惰容至與人之際則内外一致無機巇之<lb/>
設慎許可題其燕居之所曰嚮明以寓崇善抑惡之意<lb/>
<pb n="KR4e0125_WYG_042-6b"/>
鄉先生程公若虛叙而銘之君家誨尤嚴以故長子莆<lb/>
克自奮以明經教授為古文詩章不愧君而與人辨論<lb/>
道理長書累牘必求其是識者韙之君生於洪武甲戌<lb/>
五月二十六日卒於天順癸未七月十九日享年七十<lb/>
配金氏繼俞氏子男二人長即莆次曰蓂女二人長曰<lb/>
茝適吴藩次曰苡適金寧孫男二人曰光岳曰爟政莆<lb/>
既以成化乙酉正月一日奉君柩窆鄉之大園以俞祔<lb/>
而致刑部員外郎汪君進之狀來乞銘將追納諸壙中<lb/>
<pb n="KR4e0125_WYG_042-7a"/>
予觀世之號世家者其子孫不一再傳多放浪不檢以<lb/>
至於敗求其謹守以不墜田廬者鮮矣矧嗣其詩書之<lb/>
業至於七世之乆如君之家者哉予與君生同鄉辭其<lb/>
銘不可銘曰<lb/>
繄先世之烈兮羌舌之代耕也既後昆之埓兮亦學之<lb/>
嗣興也眷美人之修潔兮古林之士英也胡挺挺以自<lb/>
掲兮不矯矯以為名也竟塵網之不屑兮捐松喬之永<lb/>
齡也播清風於嶻嵲兮尚考於此銘也<lb/>
<pb n="KR4e0125_WYG_042-7b"/>
　　　孺人吕氏墓誌銘<lb/>
予初識泌陽焦孟陽於婦翁太師李文達公家時孟陽<lb/>
已職太史挹之淳然有古儒者風度因納交焉其後得<lb/>
聨官每止其寓舍中閴然無譁也頃之輒出酒食以飲<lb/>
食我孟陽若不與知然孟陽性落落每退朝騎馬過友<lb/>
人家觴咏終日家事一不自撓予竊意其得内助不然<lb/>
何逸豫乃爾歸嘗以語室人室人曰然且為予道其故<lb/>
曰焦孺人吕家女初以鄉人子來吾家將其三子以見<lb/>
<pb n="KR4e0125_WYG_042-8a"/>
先太師其服純然無綺容又拜起不失矩度應對甚閒<lb/>
先太師喜甚顧先夫人曰焦氏有婦矣出文幣與之先<lb/>
夫人素莊嚴女賓之進謁者有少違禮多不得辭色去<lb/>
獨愛賢孺人嘗自解其簪珥以畀予時侍側切健羨之<lb/>
每佳辰令節則遲其來來則相對語竟日皆婦道所宜<lb/>
不雜世俗語予或取古今列女傳小學孝經諸書為講<lb/>
解孺人即了其義盖賢明婦人也未幾聞得孱疾百藥<lb/>
弗療乆之竟不起時成化戊子四月五日也孟陽哭之<lb/>
<pb n="KR4e0125_WYG_042-8b"/>
甚悲將以明年春歸其喪卜葬山郭之原以狀來乞銘<lb/>
曰孺人與焦皆邑人譜燬其世無所於考可知者曰孺<lb/>
人曽大父諱恭當元之季常率鄉人據險以捍盜邑井<lb/>
頼之大父整父徳母魯氏孺人年十七歸芳奉舅姑孝<lb/>
謹能得其懽處妯娌待婣戚御僕婢皆有道嵗時奉祀<lb/>
甚謹雖疾猶力起従事教諸子未嘗煦煦然有過即以<lb/>
告故皆循循有可望以成者疾革惟引手向芳曰脩短<lb/>
數也勿戚戚以吾故過傷所恨不獲終事子奉舅姑耳<lb/>
<pb n="KR4e0125_WYG_042-9a"/>
春秋僅三十有四三男子曰琦瑞瑾一女子殤孺人沒<lb/>
後六越月乃受敕贈嗚呼悲夫是可銘已銘曰<lb/>
容之娟娟行之顓顓于歸孔賢而不永厥年有赫恩封<lb/>
身後斯延繄彼永年越國封之駢世亦多有而獨不然<lb/>
抑誰之為愆也吁嗟乎天<lb/>
　　　唐處士茂本墓銘<lb/>
徽之老儒君子自宣徳以來無慮十數而予生晚又官<lb/>
走南北不及見之獨時時見其著述追古作者真一鄉<lb/>
<pb n="KR4e0125_WYG_042-9b"/>
之盛也若唐邦立處士其一人焉處士諱茂本居歙之<lb/>
槐塘為世儒家髙大父諱元勝國時徽州路學教授曽<lb/>
大父諱仲實紫陽書院山長大父諱子儀永樂初趙王<lb/>
府紀善三代俱以文鳴鄉人目為小三蘇父諱允吉生<lb/>
四子處士其季也處士自幼長進不凡正統中允吉為<lb/>
仇家逮至京處士侍行時年十三懷疏擊登聞鼓求伸<lb/>
其枉詞氣不屈見者壯之未幾允吉以憤鬱病死處士<lb/>
哀毁過當扶柩歸窆茹苦歴辛人不能堪初允吉罹患<lb/>
<pb n="KR4e0125_WYG_042-10a"/>
家業蕩然處士既長竭力經理凡舊物多克復門閭締<lb/>
構一新過者忘其家之中戹焉奉母鮑及生母張孝敬<lb/>
無貳與二兄茂支茂端弟茂美友愛甚至茂美早亡處<lb/>
士在姑蘇聞之驚哭廢寢食撫其孤過於己子云處士<lb/>
力學好古讀書强記歙之鮑謐齋程槐瀕兩先生稱其<lb/>
詩章不愧迺祖授徒里中人服其化中年資遣其子弼<lb/>
入學為諸生遂載書出逰江湖間友其賢豪以自適成<lb/>
化己丑寓臨清忽得疾亟促裝歸至錢塘適子源來迓<lb/>
<pb n="KR4e0125_WYG_042-10b"/>
處士迎語之曰家之成敗由於弟兄之和戾汝曹勉之<lb/>
過淳安瞑目於舟中是嵗六月二十日也春秋五十有<lb/>
一源奉旅櫬還葬其鄉某山之陽處士配同邑潛川汪<lb/>
道夀先生女有淑行處士敬之子男三長源次弼季善<lb/>
女二長適汪祐次適汪惟節孫男四處士兄子兩人曰<lb/>
貢士佐既助源以襄事曰進士相又致源所為狀求予<lb/>
銘銘曰<lb/>
繄歙唐之世兮家孔殷學優而觖膴仕兮文聲益振有<lb/>
<pb n="KR4e0125_WYG_042-11a"/>
處一士兮邁前聞奄其身之朽兮名不湮琢斯志兮山<lb/>
垠有道其處兮尚式乎鄉先生之墳<lb/>
　　　承徳郎應天府通判林君墓表<lb/>
嗚呼此予友林君孟陽之墓君諱春其先居台之寧海<lb/>
曽大父洪武初以詿誤謫戍金陵大父扈晉恭王之國<lb/>
遷太原父本榮再遷代州用君貴贈承徳郎應天府通<lb/>
判至君又遷龍門龍門宣府屬部也故定居宣府君少<lb/>
有大志以家遭難思有以振之乃入萬全都司學為諸<lb/>
<pb n="KR4e0125_WYG_042-11b"/>
生日夜䇿勵治經之暇尤肆力為古文詞及書翰學日<lb/>
以成景泰庚午遂領順天府鄉薦上禮部中乙榜不就<lb/>
入太學従游翰林學士吕文懿公文懿稱為老友然君<lb/>
數竒凡五舉進士不第待次吏部以天順癸未授通判<lb/>
應天府初考賜敕命進階承徳郎再考復以最書政聲<lb/>
日著㑹應天府秋試檄君分理塲屋事事勞得疾遂不<lb/>
起君外和内剛家食時守邊重臣若都御史羅公亨信<lb/>
李公秉户部侍郎劉公璉皆雅愛君而吏部侍郎葉文<lb/>
<pb n="KR4e0125_WYG_042-12a"/>
莊公為參政時尤相推重然君逰諸公間惟以禮接至<lb/>
於外事一不挂口家素貧有逮繫賫重賂要其入釋者<lb/>
力謝絶之雖以禮遺之金帛亦卻不受太子少保姚文<lb/>
敏公暨家君皆文懿同年友每唶唶歎曰林上舍謹厚<lb/>
君子也宣府窮邊中朝薦紳多謫居者若禮部侍郎倪<lb/>
公謙輩皆素以文學名一見君即欵洽如平生性酷好<lb/>
書雖揮汗呵凍不廢如太師楊文貞公西巡扈従詩太<lb/>
保王文端公碑陰記見者不知其君書也率以為黄養<lb/>
<pb n="KR4e0125_WYG_042-12b"/>
正書其所得如此君在官専董馬政攻駒考牧下無敢<lb/>
干以私每行縣止食公廪蒔蔬官廨隙地至則摘以自<lb/>
給其卒也貧無以殮時家君方守南京為裒衆賻舉其<lb/>
喪君生永樂辛夘七月九日卒成化辛夘九月五日春<lb/>
秋六十有一配朱氏封安人子男四澤潤浹泗女二淑<lb/>
蘭適袁寛淑蕙在室孫男四熈輝炫耀孫女一嗚呼文<lb/>
懿公門人最多君最長予最少其餘若太常少卿李本<lb/>
大理少卿田景暘國子司業耿裕禮部郎中李温輩先<lb/>
<pb n="KR4e0125_WYG_042-13a"/>
己取進士去惟君與予天順中尚執經在館下其好尤<lb/>
篤每有制作必相與商訂然後出以示人自官走南北<lb/>
未始一日不徃來於懷也孰謂君遽以死乎君之喪道<lb/>
出北京予既哭弔之方將求君平生之文輯以傳後而<lb/>
澤等以倪公之誌來請表其墓故抆淚書之<lb/>
　　　陳母林孺人墓誌銘<lb/>
監察御史龍溪陳宣奉詔擿奸於畿内以達山東之境<lb/>
事未竣聞母孺人喪即日為位於行臺以哭哭幾絶遂<lb/>
<pb n="KR4e0125_WYG_042-13b"/>
解組北上以聞既得命持服乃白衣冠詣予乞銘憶當<lb/>
天順中大人嘗館君於家君不鄙而與予友且善銘其<lb/>
母之壙予何可辭按行人司正林君雍之狀孺人世家<lb/>
龍溪之金浦父克静母某氏生孺人既笄歸御史之父<lb/>
朴菴先生先進為繼室孺人性慧而順家居時得二親<lb/>
懽其在陳氏不逮事舅姑恒以為恨遇嵗時忌祭供祀<lb/>
禮如生存朴菴性質而少文凡家業之成多孺人匡輔<lb/>
雖饋食紡績事之勞且賤者必親之為諸婦先先配有<lb/>
<pb n="KR4e0125_WYG_042-14a"/>
二子孺人教育之若己出皆底有家其教御史尤嚴以<lb/>
故御史宅心行已一不汙流俗孺人生洪武丙子九月<lb/>
十六日終成化庚寅七月七日夀七十有五子男三人<lb/>
長即御史也次曰輯曰侃女一人曰銓嫁士人許乾亹<lb/>
孫男十人長曰紹次曰琳曰貞曰仁曰元曰發曰義曰<lb/>
奮曰跡曰樂曽孫男一人曰朴初朴菴先生嘗預卜夀<lb/>
藏於南山之原卒而葬焉至是御史歸以是年某月某<lb/>
日奉孺人之柩祔嗚呼孺人以孝敬慈賢之徳由處迨<lb/>
<pb n="KR4e0125_WYG_042-14b"/>
嫁積有令稱而又躋上夀享有多子孫且御史號能官<lb/>
推恩榮之典計日可得則天之錫予善人不誣也哉銘<lb/>
曰<lb/>
有淑一人實好逑兮歸此漳士厥聞流兮𦙍也孔蕃齡<lb/>
之修兮溘然以終閟斯丘兮我銘永昭盍千秋兮<lb/>
　　　贈武畧將軍錦衣衛副千戸孫公墓誌銘<lb/>
公諱忠字克誠姓孫氏上世居蘇之長洲祖曰思道元<lb/>
樞宻院判知大寧義州事國初戰殁松山公隨父福興<lb/>
<pb n="KR4e0125_WYG_042-15a"/>
以二州内附公為錦衣衛百戸十餘年而終時成化庚寅<lb/>
冬十月丙寅也享年七十有三公天性淳篤不類武人奉<lb/>
母甚孝其謝病而歸也遇母夫人喪時年已七十哀毁踰<lb/>
禮手植松檟數百章卒以憂瘁致疾不起友其弟斌無纎<lb/>
芥反目意身使異域三十餘年每行則正使必以行營機<lb/>
宜付公公亦悉心為之致力常先事而計畢中肯綮盖庶<lb/>
幾古之善使者與配王氏有賢行子男二人長即賢以功<lb/>
進武畧將軍副千户故贈公以其官次正女一人適錦衣<lb/>
<pb n="KR4e0125_WYG_042-15b"/>
衛百户何琳公之終也賢以侍禁不敢東還發喪乃遣<lb/>
正奉公柩北上將以成化辛夘某月某日葬公於順天<lb/>
府通州阜壕鄉之原前期以狀來乞銘走憶天順初家<lb/>
君受詔視師遼東始識公於京邸握手相好成化初家<lb/>
君總師討四川貴州山都掌叛夷賢𨽻戲下且公父之<lb/>
墓石家君書之公之墓石走豈可以不書銘曰<lb/>
猗嗟孫侯發軔自東有偉其器丁時奮庸爰入朝鮮名<lb/>
王稽首載涉東夷招我逋冦海西兩酋罔睦其鄰公將<lb/>
<pb n="KR4e0125_WYG_042-16a"/>
帝命國威以振公當北使皇狩于野遥遥屬車公為従<lb/>
者相昔定逺爵與功崇公獨何為一尉而終公雖云亡<lb/>
有子丕顯將軍之封懿此恩典渺渺靈轝瘞彼郊闗我<lb/>
銘其中千載弗刋<lb/>
　　　一品夫人常氏壙誌銘<lb/>
夫人常氏子諱善榮故家兖之滋陽妻於李是為封光<lb/>
禄大夫柱國少保吏部尚書兼華盖殿大學士諱昇之<lb/>
繼室贈特進光禄大夫左柱國太師諡文達諱賢之繼<lb/>
<pb n="KR4e0125_WYG_042-16b"/>
母少保故鄧之名士其元配葉夫人生三男六女一受<lb/>
封安人而卒夫人當正統丁夘既壯來歸相少保以敬<lb/>
正治家儉以肅待宗婣睦而有禮撫諸哀子女如己出<lb/>
壼内之徳雅與葉夫人埒用是少保禮之宗婣宜之家<lb/>
人嚴憚之諸哀子女孺慕之以謂葉夫人良不死太師<lb/>
歴四朝累自兵部侍郎進吏部尚書自太子少保進少<lb/>
保自翰林學士進華盖殿大學士蔚然為時名臣故累<lb/>
用其恩于夫人以封于葉夫人以贈皆自宜人淑人夫<lb/>
<pb n="KR4e0125_WYG_042-17a"/>
人以至一品夫人之生永樂甲申五月二日殁成化壬<lb/>
辰六月十日夀六十有九訃聞上遣使賜祭于是三男<lb/>
者長太師及仲謙皆先世惟季讓為監察御史六女一<lb/>
未行而亡其五婿孔文韓暹丁震牛星夏英孫男六璋<lb/>
尚寳司丞璜玠瑾珍一殤女四婿鄧州守禦千户黒顯<lb/>
翰林編修程敏政宣聖六十一代孫孔𢎞緒一許聘順<lb/>
天府經歴王公子冕諸孫子卜以是嵗十二月八日奉<lb/>
柩祔於少保賜葬之塋葉夫人之右不鄙使敏政為之<lb/>
<pb n="KR4e0125_WYG_042-17b"/>
志志已復系之銘銘曰<lb/>
蚤弗偶晚于歸夫受室子奉闈嫓先嬪徳之懿啓後華<lb/>
福斯被誥錫封生之亨御遣奠殁之榮産於兖殯於鄧<lb/>
永無虞終有慶<lb/>
　　　明威將軍神䇿衛指揮僉事致仕黄公墓誌銘<lb/>
公諱琮字進賢世居徽之休寧其先多隠徳至考彦斌<lb/>
甫妻徐氏女生丈夫子七人家始殷里之識者䇿黄氏<lb/>
必大貴既而仁宗昭皇帝臨御冊公女弟為貴妃特遣<lb/>
<pb n="KR4e0125_WYG_042-18a"/>
二中貴人驛召彦斌甫至京授神䇿衛指揮僉事賜第<lb/>
一區賫予恩數甚渥七人者公最長實侍北行上召見<lb/>
亦授錦衣衛百户未幾彦斌甫捐館嗣為神䇿衛指揮<lb/>
僉事公雅不以貴戚自驕年六十即以官授諸孫惟日<lb/>
端居自適而已成化初今上皇帝復冊公長孫女為秀<lb/>
懷王妃公之女適王氏者有甥曰曽亦選尚嘉善長公<lb/>
主為駙馬都尉公夫婦尚無恙惟時以手加額曰吾家<lb/>
藉先世之靈迭被寵光飛香椒畹恨無徳以將之聞者<lb/>
<pb n="KR4e0125_WYG_042-18b"/>
嘉歎成化癸巳九月十二日忽一疾不起享夀八十距<lb/>
生洪武甲申二月七日上聞訃遣使者賜祭盖特恩云<lb/>
公配桂氏南京錦衣衛百户福之女以慈賢重戚里封<lb/>
恭人子男三人長昱以親藩恩授中兵馬指揮次晟嗣<lb/>
錦衣衛百户次杲為義官女二長適錦衣衛百户韓俊<lb/>
次適錦衣衛指揮僉事王珩孫男九長欽後公數日卒<lb/>
次鑑次鍾嗣神䇿衛指揮僉事次銘次鐸次鉞次鏞次<lb/>
綱次鋭女五長即秀懷王妃亦先公卒次適伏羌伯毛<lb/>
<pb n="KR4e0125_WYG_042-19a"/>
鋭餘未行曽孫男一曰彭年女四俱幼公平生孝友事<lb/>
二親存養終慕如一日諸弟處江南嵗時問遺不絶貴<lb/>
妃従葬景陵每時祀北望揮涕不已與人交不蓄中對<lb/>
賓客恂恂執謙如弟子雖貴富而服食儉素惟好善樂<lb/>
施予不厭子孫滿前佳辰令節奉觴稱夀恒諄諄以盛<lb/>
腆為戒走嘗與鄉人造公公款之竟日其貌温醇其言<lb/>
簡而不夸有類乎古之仁人長者竊意其享福有自也<lb/>
昱等將以是嵗十一月十五日奉葬順天府懷柔縣銀<lb/>
<pb n="KR4e0125_WYG_042-19b"/>
洞里賜地之原以走與公生同鄉來請銘走聞徽之鎮<lb/>
曰黄山山之下在唐有黄芮者嘗刲股以愈母疾又廬<lb/>
父之墓以致連理木芝之祥見於史而爵位不聞豈天<lb/>
欲錫報於數百載之後而得公乎銘曰<lb/>
黄山崇崇毓彼黄氏懿其前芳有唐孝子爰錫爾類繄<lb/>
天孔仁不食其報以啓後人猗神䇿公崛然中起嬪我<lb/>
仁廟維公之娣豈惟皇嬪慶迭斯臻妃我懷園維公之<lb/>
孫亦有公甥玉立在旁帝姫娟娟釐降于堂羌孰如公<lb/>
<pb n="KR4e0125_WYG_042-20a"/>
維齒禄位越顯孫子維徳不匱奕奕几筵宸章奠之肅<lb/>
肅冠裳賜地窆之史臣刻銘置此窀穸中有耿光百世<lb/>
無斁<lb/>
　　　孝友徐君墓誌銘<lb/>
孝友人道之大經自隆古以來見於孔子刪正之書以<lb/>
為法者兩人在書曰君陳在詩曰張仲降及後世嗚呼<lb/>
尠矣今有人焉一鄉之中稱之為孝友則固一鄉之善<lb/>
士若河間徐君殆其人與君諱文字彦章先世居南昌<lb/>
<pb n="KR4e0125_WYG_042-20b"/>
之新建父曰思恭永樂中以詿誤戍河間生君兄弟而<lb/>
卒遂逸先世名君孝友出天性痛其蚤孤奉母吳滫瀡<lb/>
之養備至每先意承順恒懼失其懽母卒哀毁骨立治<lb/>
喪一用朱氏禮鄉之賻祭者千餘人與弟讓同處至髮<lb/>
種種未嘗疾視二女弟既相攸或不給恒周之無倦意<lb/>
視諸従子如己出里之號義門者必曰徐氏然君不為<lb/>
竒詭之行至考其家庭間肅肅雍雍務盡道理則與古<lb/>
人若㝠契鄉先達嘗為孝友傳以贈盖實録云君生永<lb/>
<pb n="KR4e0125_WYG_042-21a"/>
樂丁亥正月十四日卒成化辛夘七月二十日享年六<lb/>
十有五配余氏相君無違禮子男三長曰益次曰寧儒<lb/>
學生余出次曰盤側室許出女二壻賈英張拯皆儒學<lb/>
生孫男五曰某某君平居喜儒雅惇義行一時薦紳士<lb/>
夫咸樂與逰有以不平來質者多一語而解足未嘗闖<lb/>
公門雖武弁亦禮君不敢以尋常士睨友戚之婚䘮有<lb/>
奩槥不具者率餽之泉布嵗出息聴其償有不足者罷<lb/>
不與校丁嵗歉朝廷募入粟補官或勸之行君謝曰布<lb/>
<pb n="KR4e0125_WYG_042-21b"/>
衣分也吾寧出羨貲以濟飢不敢藉之以茍簪組雖家<lb/>
用饒而崇約戒奢恥徇俗子姪館甥服章縫者五人所<lb/>
謂一鄉之善士若君非邪君従子曰盛來就試京闈未<lb/>
撤棘得其弟儒學生簠所報訃既為位以哭復以誌屬<lb/>
予曰將歸奉窆於八里莊之原而納諸幽予生也晚計<lb/>
為童稚時嘗識君今官走四方十五年矣嘅夫老成凋<lb/>
謝不可復見庸撮其行之大者題諸墓曰孝友徐君而<lb/>
繫之銘銘曰<lb/>
<pb n="KR4e0125_WYG_042-22a"/>
有媺徐君式孝且友羌出爾真匪性之揉寄跡諸武家<lb/>
誨孔文里門有燁義聞斯振楚楚南州展也無愧婣黨<lb/>
之嗟善人之瘁里莊之上窀穸隆然太史刻銘百禩之<lb/>
傳<lb/>
　　　崇府審理正孫君墓誌銘<lb/>
成化甲午春崇王以今天子介弟開府汝寧凡一時文<lb/>
武僚吏皆従惟審理正孫君迪方以疾在告王為展行<lb/>
期者月餘君使其長奏曰王事有程勿以臣故撓之臣<lb/>
<pb n="KR4e0125_WYG_042-22b"/>
行且差矣王行而君卒訃聞王嗟悼以不及遣視為恨<lb/>
命中使以香幣致弔賜寳鏹若干緡俾治葬君無强壯<lb/>
子在側因權厝都門外僧舍中乙未秋君子珩始來自<lb/>
江南將扶柩歸窆祁山之陽以金谿教諭汪恕之狀乞<lb/>
予銘嗚呼悲哉君姓孫字元吉其先有諱郁者南齊初<lb/>
為齊府長史逮數世至安卿為祁門令因徙家焉君生<lb/>
穎敏少従鄉先生游彊記有聞迨長益肆於學景泰癸<lb/>
酉領京闈鄉薦五舉進士不第成化丙戌秋今天子詔<lb/>
<pb n="KR4e0125_WYG_042-23a"/>
吏部擇可傅諸王者君在選中授中書舎人侍崇王戊<lb/>
子王出閣改審理正賜舍人敕命封父仕興為徴仕郎<lb/>
母黄妻謝皆孺人君平居孝友初得官即分禄之半以<lb/>
養親為詩文典雅應教之作有諷有規王寵賚之與人<lb/>
交見底裏風度灑然無一毫塵壒氣卒於甲午二月二<lb/>
十九日得年四十有七謝孺人同邑名家女自君為諸<lb/>
生至應舉出仕清澹之操皆與之俱姑病目不見每旦<lb/>
以水潄舌升堂餂之乆而復明卒於辛夘夏五月二十<lb/>
<pb n="KR4e0125_WYG_042-23b"/>
一日得年四十有二子男一即珩也女三長次皆聘士<lb/>
人家其幼則君繼室程所出也君之曽大父允清以積<lb/>
徳重其鄉國初有宗人坐非罪沒家孥者允清贖其三<lb/>
孤女而嫁之又嘗為里胥長以身脱遭誣者八十餘家<lb/>
至君不食其報晚為王官未出國門而以客死然則孫<lb/>
氏之後固將有復興者乎銘曰<lb/>
猗先積之素兮胡方行而仆兮引後食之祚兮亦永安<lb/>
其厝兮<lb/>
<pb n="KR4e0125_WYG_042-24a"/>
　　　榮禄大夫同知中軍都督府事贈左都督張公<lb/>
　　　　神道碑<lb/>
國初著令武臣非歴戰功不得升中世以來乃有自别<lb/>
途以進者盖予嘗攷諸國史知之未嘗不為之慨然太<lb/>
息而有取於故都督張公云公生於將家以永樂癸夘<lb/>
受代為留守右衛指揮僉事時年尚少屹如老成人正<lb/>
統辛酉従征麓川夷酋抵鎮康州賊黨有刀門捧刀門<lb/>
顛兩酋者公連破降之進攻上江拔孟底招罕諸砦兵<lb/>
<pb n="KR4e0125_WYG_042-24b"/>
部尚書王忠毅公竒其功承制進都指揮僉事時諸軍<lb/>
自杉木籠山進圍麓川公率偏師潛入其中堅賊帥思<lb/>
任發大蹙走緬餘衆悉降凱還得世襲指揮使癸亥命<lb/>
出理中都留守司事戊辰詔以所部従寧陽侯陳武靖<lb/>
公討閩冦鄧茂七進都指揮同知景泰庚午再従入閩<lb/>
殱賊孽於延平壬申進都指揮使少保于公復言張某<lb/>
功多遂署僉後軍都督府事乙亥移中軍天順改元實<lb/>
授副彰武伯楊信守延綏慶陽諸路抵鎮之明年敵帥<lb/>
<pb n="KR4e0125_WYG_042-25a"/>
博囉入冦神木縣公出兵禦之于柴溝斬獲甚衆捷聞<lb/>
賜白金綵幣進都督同知左參將専守延綏西路敵以<lb/>
前不得志復入安邊營公分道拒之連戰于野馬澗諸<lb/>
處俘其將鬼里赤獲駞馬兵仗及還所掠子女生畜視<lb/>
柴溝倍之特受賜敕褒諭命佩靖敵副將軍印總延綏<lb/>
慶陽諸路兵成化乙酉朝廷念公乆於邊召還復理中<lb/>
軍時方大閲得精兵十二萬命公分統揚威營迄至不<lb/>
起盖公出入兵間首尾三十五年自諸衛歴兩府論功<lb/>
<pb n="KR4e0125_WYG_042-25b"/>
與能其可謂無媿矣公家都城下馬社諱欽字克敬曽<lb/>
祖也公祖潑盧及所後父良皆贈榮禄大夫同知後軍<lb/>
都督府事所生父景山曽祖母王氏祖母馬氏所後母<lb/>
蘇氏皆贈夫人所生母馬氏公年七十有一卒於成化<lb/>
乙未夏五月二十有二日上聞訃輟朝一日凡五遣禮<lb/>
部諭祭特贈左都督命工部給喪葬費以某年秋七月<lb/>
九日窆都城西山之原配郭氏封夫人子男五長振先<lb/>
卒次摽次拯次授一未名女一適金吾左衛指揮使楊<lb/>
<pb n="KR4e0125_WYG_042-26a"/>
勝孫男三人長恂嗣為指揮使餘尚幼初公之捐館也<lb/>
楊金吾以狀來乞予銘其墓與神道之石予固辭不獲<lb/>
則為之次第如右而法多互見者不能盡書也銘曰<lb/>
五軍洸洸督中外兵在帝之右開府于京孰克當之維<lb/>
方與虎匪勲之多孰與為武矍鑠張公環衛之英躬屬<lb/>
櫜鞬自其妙齡既下滇川兩入閩粤肅我貔貅殪彼兕<lb/>
猲延銀逶迤北控大河再卻敵騎屢奏鐃歌捷書紛傳<lb/>
官賞是懋都司留司或正或副髙牙大印玉帶朱衣分<lb/>
<pb n="KR4e0125_WYG_042-26b"/>
典六師亦遄公歸出入卅年有勞在國命典煇煌庶無<lb/>
愧色西山之麓松栢丸丸中有賜塋惟公所安螭首龜<lb/>
蚨豐碑載道詞臣勒文千載是考<lb/>
　　　文思院副使金君墓誌銘<lb/>
惟周盛時百司庶府以暨表臣必皆常徳吉士以勱相<lb/>
國家其見於立政之書者可攷也我朝執藝之臣外隷<lb/>
工部内供事於監局盖倣周之遺制然官屬叙進多出<lb/>
特恩若金君廷璽則亦一人焉君諱璧世居蘇之長洲<lb/>
<pb n="KR4e0125_WYG_042-27a"/>
永樂初附籍京邑祖仲名父英皆鄉之善人母沈氏既<lb/>
妊君而父卒卒三月始生母訓育備至至八嵗遣従社<lb/>
學師自力女紅以資給之君性聰慧思用文學自奮年<lb/>
十六迺以材藝召至京日事内府恭厪精錬同事者雅<lb/>
推遜之中貴人悉君之能凡乘輿服御多以屬君君所<lb/>
供奉輒稱㫖上識其名成化丙戌内降與文思院副使<lb/>
嵗時賜答優等君持之毖愿無毫髮矜侈之容恒以弗<lb/>
克報稱為懼丁酉春閏二月二十一日以疾卒得年四<lb/>
<pb n="KR4e0125_WYG_042-27b"/>
十有六配周氏治家有方子男三曰鎣曰鑾曰鑒女二<lb/>
一嫁錢銘一許歸趙靖諸子以卒之嵗三月十八日扶<lb/>
柩葬魏村社先塋君性孝念母蚤[婺-矛+牙]而養不逮父言及<lb/>
輒泣下涔涔母生事死葬極其力之所至交人無機械<lb/>
人亦樂與之游中年致身貴富克己行義振饑恤難之<lb/>
心惓惓焉教諸子謹厚世其業烏乎世降俗漓求夫常<lb/>
徳吉士盖有王公大人之所不易者己君平素語人率<lb/>
以古賢詰自厲人亦以為名夀當未止此遽爾捐館豈<lb/>
<pb n="KR4e0125_WYG_042-28a"/>
非命與然身奉一職十有餘年不負上之任使其自以<lb/>
為無憾矣君僚友凌君安與鎣等奉通政參議趙昂先<lb/>
生之狀屬予銘鑾之妻安之女而靖則參議公子也參<lb/>
議公於予有婣好故不辭銘銘曰<lb/>
肅肅禁籞皇徳攸闗秩無崇卑克舉為難猗乎文思晉<lb/>
以才藝遡其善源式孝與義希世之逢聖澤霶施相古<lb/>
先民孰或起之魏村先塋全歸以祔銘闡其幽百世無<lb/>
斁<lb/>
<pb n="KR4e0125_WYG_042-28b"/>
　　　昭勇將軍錦衣衛指揮使孫公墓誌銘<lb/>
公諱璉字國用姓孫氏濟南鄒平人孫氏自故安國恭<lb/>
憲公以宣宗章皇后之父顯其子今太傅㑹昌侯繼之<lb/>
巋然國之元舅𦙍系日蕃家法滋備若公亦可謂稱其<lb/>
家兒者矣然夀不逮其爵君子惜之公生而淳謹不與<lb/>
諸貴游相埒恭憲公鍾愛之諭今太傅曰此子必克荷<lb/>
吾門宜善視之稍長出就外傅通經史大義學詞翰皆<lb/>
有可觀雅嗜古名賢書畫及山石花竹之勝以自適凡<lb/>
<pb n="KR4e0125_WYG_042-29a"/>
聲色寶翫若不介意今太傅既嗣伯爵天順初以翼戴<lb/>
功進封侯公遂以世嫡嗣太傅之舊官為錦衣衛指揮<lb/>
使雖貴富而所處益謙無一毫侈倨之態今太傅總五<lb/>
軍幾二十年公長贊畫其間戲下之人多賴以濟而綜<lb/>
理家政尤克當太傅之心内外僮僕咸職其職而不敢<lb/>
肆與二兄瓚珍及羣従極親友嵗時設燕奉諸父於堂<lb/>
以次稱夀驩如也諸勲戚家以為美談一或有不睦者<lb/>
即相率以孫氏諭之公居母夫人丁氏喪哀毁甚或勸<lb/>
<pb n="KR4e0125_WYG_042-29b"/>
止之曰太傅春秋髙二兄方有事西南夷宜自愛公泣<lb/>
謝曰惟送死可以當大事執禮彌篤卒襄事得孱疾幾<lb/>
數載弗愈恐貽父兄憂恒勉强若無疾革惟對人垂涕<lb/>
以弗獲終養為恨又諭其子曰孝事吾親勤學以無隳<lb/>
先範吾目瞑矣成化丁酉三月二十二日竟不起得年<lb/>
三十有六配蔣氏定西侯貴之孫先公没繼湯氏參將<lb/>
𦙍勣之女俱封淑人子一人曰鎮異日當嗣侯者張氏<lb/>
其生母也女二人長許配武靖侯之孫趙宏澤幼在室<lb/>
<pb n="KR4e0125_WYG_042-30a"/>
鎮將以五月六日奉公葬香山祖塋之西惟今太傅成<lb/>
化初總史局知經筵予皆従其後而家君尚書奉命南<lb/>
伐公二兄實在行故公之捐館也太傅以狀來屬銘且<lb/>
予與公外舅湯公尤善湯公素名能詩既殁於王事無<lb/>
子公裒其遺稿付予予為詮次而歸之公及一見而殁<lb/>
悲夫其言猶在耳也忍可以不銘銘曰<lb/>
良驥翩翩而蹶於行榮木欣欣弗究其成有淑一人方<lb/>
進忽止上公之孫徹侯之子雖孝與睦戚畹之煇胡不<lb/>
<pb n="KR4e0125_WYG_042-30b"/>
永年式全其歸香山之原賜塋之次尚餘慶兮在爾後<lb/>
嗣<lb/>
　　　奉議大夫同知汀州府事程君墓表<lb/>
君諱熈字克和姓程氏世為徽歙人其先徳具予所為<lb/>
君父義士傳君髙祖大年元紫陽書院山長曽祖完都<lb/>
祖回善出繼従父昇父萬即所謂義士者也母項里殷<lb/>
氏君生而不凡喜問學提學御史吉豐彭公一見器之<lb/>
選為郡庠生君家長老固以力孱請罷不許景泰癸酉<lb/>
<pb n="KR4e0125_WYG_042-31a"/>
以春秋中南京秋試時學士安成彭文憲公主考得徽<lb/>
之春秋生雖多而獨謂君醇樸每進與語入太學祭酒<lb/>
泰和蕭公雲間陳公愛君如二彭凡五舉進士不第成<lb/>
化丙戌竟以吏部選人出身尚書鹽山王忠肅公試君<lb/>
第一廷授同知汀州府事時年四十餘矣君為政一以<lb/>
誠而不任術前後更知府張寧輩四人獨君巋然治郡<lb/>
事乆益精明如禱暵振饑驅虎止火諸異政郡人往往<lb/>
播之詠歌而招安一事尤人所難者初己丑嵗閩大侵<lb/>
<pb n="KR4e0125_WYG_042-31b"/>
有盜千餘人自將樂尤縣四出放刼而紫雲臺者介汀<lb/>
之清流寧化境上號最險盜入據之鎮守中貴人及三<lb/>
司聞警大懼發近兵駐汀君曰是嵗荒而迫為盜者亟<lb/>
招徠之當不煩一矢而下上官輒以坐君君單車抵臺<lb/>
下盜遥望見識君擁拜感泣曰某等實不獲已君一一<lb/>
慰撫之立散其衆燔其寨發府庫分賑之盖不旬日而<lb/>
事定君復言於上官曰往嵗鄧冦之起亦據是山盖其<lb/>
地去官府險逺故易以變請析將尤清寧四縣之地别<lb/>
<pb n="KR4e0125_WYG_042-32a"/>
置一縣於明溪鎮移巡檢司於夏陽則可保無事矣上<lb/>
官為言於朝賜縣名曰歸化除吏降印仍委君相其要<lb/>
害而城之都御史汝陽滕公巡視民瘼請旌異君以勸<lb/>
諸郡江浦張公繼撫八閩請以君知漳州府吏部皆以<lb/>
君未考績不報成化丁酉滿九載將考績矣而閩盜起<lb/>
於上杭巡按御史復留君治事而君以憂瘁得疾不可<lb/>
為矣九月二十七日竟卒於汀得年五十有四自御史<lb/>
以下皆弔賻汀民日走哭門下者數百人終其喪去不<lb/>
<pb n="KR4e0125_WYG_042-32b"/>
絶君居家孝友既授官即請分禄於故鄉以養親而自<lb/>
奉泊如也每出行縣與隷卒同起居飲食遇事敢為不<lb/>
避難受布按兩司檄理錢穀治刑獄於旁郡旁郡之人<lb/>
亦徳之無間言家君尚書先生於君為世父恒語人曰<lb/>
亢吾宗者必是子也故予得與君㳺最乆同上禮部者<lb/>
再受君之益最多君元配富堨汪氏側室陳氏子男一<lb/>
人曰文慶女三人長適潭渡黄資智次適靈山方佐早<lb/>
世次適洪鄭州之子通君父義士以成化戊戌某月某<lb/>
<pb n="KR4e0125_WYG_042-33a"/>
日葬君於歙西古城闗祖塋之右嗚呼中世以來吏知<lb/>
任法而已盖雖有絶類之才希古之政而拘於令則亦<lb/>
莫之可伸也君為郡十年盖幾於所謂循吏者矣人孰<lb/>
不意其逺且大而獨以未上其三考之績為辭又不盡<lb/>
觀風者之言以少遂其貤封之孝是固命之不淑而亦<lb/>
有司任法之過也此予表君之墓不能不為世道惜而<lb/>
豈特兄弟之私情也哉<lb/>
　　　亡弟克寛壙誌銘<lb/>
<pb n="KR4e0125_WYG_042-33b"/>
嗚呼是為吾弟克寛之墓生二十有七年矣克寛名敏<lb/>
行其第二十二美姿容性警敏凡事弗為即已為之必<lb/>
精其心孝友直欲上従古人不為兒女子態説理論事<lb/>
必中肯綮聴者畏之其詞翰絶類予時出以示人人弗<lb/>
能辨以尚書試京闈者三率以魁選望之而卒躓於命<lb/>
悲夫程世家江南至家君尚書公母夫人林氏起河間<lb/>
官處南北吾弟實生山東稍長従入蜀其往返兩京最<lb/>
多而終于休寧故鄉其生景泰壬申閏九月九日其殁<lb/>
<pb n="KR4e0125_WYG_042-34a"/>
成化戊戌七月六日其疾瘍也其妻趙氏通政㕘議昻之<lb/>
女生男一人舉兒五嵗而殤女二人月杳才三嵗其一<lb/>
則遺腹子也噫賤兄弟三人吾既宦學逺外不克奉親<lb/>
以居所恃者兩弟而今亡其一矣聞訃之三日上書請<lb/>
慰親江南天子惻然許之盖抵家踰月始克抆淚為之<lb/>
誌付仲弟敏徳俾卜日葬南山塘之原置諸壙中銘曰<lb/>
親不得慈其子兄不得友其弟悠悠蒼天此恨何已<lb/>
　<lb/>
<pb n="KR4e0125_WYG_042-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻四十二<lb/>
</p>
<p>
</p>
  </div>
</body>
</text>
</TEI>
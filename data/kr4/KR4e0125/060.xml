<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻六十</head>
    <p>
<pb n="KR4e0125_WYG_060-1a"/>
欽定四庫全書<lb/>
　篁墩文集巻六十　　　　明　程敏政　撰<lb/>
　　賦　詞　誄<lb/>
　　　瀛東别業賦<hi>并序</hi>
　　予家有别業在瀛城東之青陵鄉皆先世所遺者<lb/>
　　出東門十里餘縈紆而北過桃園望之有堂翼然<lb/>
　　高出即其處别業有三十有二楹榜曰晴洲晴洲<lb/>
　　者家君别號距屋後不百武為金沙嶺先塋在焉<lb/>
<pb n="KR4e0125_WYG_060-1b"/>
　　嘗有芝産之異塋周繚以垣垣左右松檜蓊然榆<lb/>
　　栁匝植而榆特盛又號榆莊出垣後有山阜三隆<lb/>
　　然自逺徂近浮青沃緑蔚有殊意抵垣而止垣之<lb/>
　　前平岡漫疇可十頃宜麥與禾黍皆不敢自有取<lb/>
　　以供祭祀周族人義莊也垣之東為虹堰如伏龍<lb/>
　　蜿蜒數十百丈沉沉而南有土峯四巍然參聳杖<lb/>
　　䇿一登則平原曠野豐草長林杳然無際荒烟野<lb/>
　　燒間多遼金以來遺跡殘碑斷碣拂拭可讀斗折<lb/>
<pb n="KR4e0125_WYG_060-2a"/>
　　而南為南<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>村村居十餘家雞犬聲相聞登前峯<lb/>
　　手歴歴可數稍北入湖泊中多菰蒲葦蘆傾城人<lb/>
　　樵取之月明風清有聲雜遝西行二里餘為澗河<lb/>
　　兩水交拏中得平地結草堂其間河流縈帶潔清<lb/>
　　紺寒迤邐而北夏月紅蓮緑荷不下萬本香冉冉<lb/>
　　聞十里餘乘小舟載酒以入摘新房煮鮮鯉使人<lb/>
　　竟日忘歸河水溢而旁行平沙漫流潺潺然與風<lb/>
　　疾徐築堤以捍水岸兩夾田數頃其水宜稻稻色<lb/>
<pb n="KR4e0125_WYG_060-2b"/>
　　紅而味香盖鍾蓮之氣故也予以天順甲申秋謁<lb/>
　　吿歸省始獲居之愛其地之偏先塋之在即可以<lb/>
　　業進修而却世紛也乃撮其景而書之又從而賦<lb/>
　　之<lb/>
噫予宅此瀛之東兮實裴廻於故林邈塵紛之却掃兮<lb/>
日娛事乎幽㝷出四顧於原野兮覺山幽而水深孰使<lb/>
予之不能去此兮恍冲發乎靈襟儼前瞻乎衡門兮䕃<lb/>
嘉榆之好隂敞茅堂之奕奕兮中有書而有琴眷後顧<lb/>
<pb n="KR4e0125_WYG_060-3a"/>
而得翠阜兮抱樂丘之嶔嶔想玉芝之開祥兮悵白楊<lb/>
之蕭參極吾目而南望兮見土巒之參聳曰青陵之四<lb/>
峯兮踞長原與高隴陟崔嵬而眺逺兮訝海雲之飛湧<lb/>
凛予足之不可久駐兮倐神悸而心動深吾行乎北坂<lb/>
兮循沙嶺以委蛇日下照而晃漾兮粲金粟之離離欲<lb/>
低頭以披揀兮笑童子之何知疑布地之不可拾兮幻<lb/>
色界之潛移羌一堰之數百丈兮獨横亘而在東坐廢<lb/>
堤以凝睇兮若沉沉之澗虹撫故國而發永歎兮餘白<lb/>
<pb n="KR4e0125_WYG_060-3b"/>
草之荒叢望墟里之依㣲兮識南<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之逺村隱桑柘之<lb/>
藹藹兮聞雞犬之喧喧每東作於南畝兮恐荷蕢之過<lb/>
門策吾馬以南馳兮入桃園之深塢遇東風之駘蕩兮<lb/>
紛細落之紅雨憶天台與武陵兮遺仙踪於千古忽予<lb/>
不知所如往兮問樵夫以前路放吾舟於北渚兮下澗<lb/>
河之中流渺紅緑之十餘里兮聽匝岸之蓮謳時舉網<lb/>
而得魚兮佐壺觴以夷猶日既夕而興不可極兮反予<lb/>
棹兮汀洲惟兹境之為勝兮固穹昊之所閟謇予獨何<lb/>
<pb n="KR4e0125_WYG_060-4a"/>
人兮乃專之以自計也嗟夫人之膠擾兮慕冠盖之相<lb/>
望辟蒼狗之過目兮胡終日而遑遑抑孰若予之容與<lb/>
兮製薜蘿以為裳涉吾水以擊鮮兮登吾山而採芳揖<lb/>
安期與羡門兮聊駐景於扶桑約山水而永誓兮樂吾<lb/>
生以徜徉<lb/>
　　　歳寒三友圖賦<lb/>
　　　　君子三友直諒多聞<lb/>
瀛東子夢遊寒山之下暮江之濆渺長空之黯澹靄凍<lb/>
<pb n="KR4e0125_WYG_060-4b"/>
雪之繽紛見籬簁之清景臭樸<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>之竒薫爰有侃侃徂<lb/>
公亭亭渭君擕江娥而並駕挾光景以三分予乃翼然<lb/>
而趨辴然而喜慨紅紫之烟銷忽青白之鼎峙願締好<lb/>
於一時請致頌於三子若夫勁節外聳虚心内涵陋晉<lb/>
賢之數七卑蔣逕之徒三撫斑管以含情攀龍有恨挺<lb/>
瑯玕而結秀棲鳯無慙亦有氷骨囏容鐡心自守據山<lb/>
枿以稱魁愛水仙而篤友半苞異味終為調鼎之資五<lb/>
出蕃英的是㪚花之手亦有勢軋虬鬚力擎鰲極凌桂<lb/>
<pb n="KR4e0125_WYG_060-5a"/>
月之高寒突排雲之孤直材斯鉅也將供梁棟之需性<lb/>
孔堅兮不愳氷霜之蝕盖三子者豈終老於窮荒必晉<lb/>
用於王國者也於是渭君戞然長鳴以告瀛東子曰吾<lb/>
徒樂廣漠之居稅囂煩之障照寒陂以容與對幽嵒而<lb/>
舒暢恐世鞅以來仍詎子言之可諒乃左引徂公右挾<lb/>
江娥撃素節發浩歌歌曰<lb/>
佩連姢兮山之阿歳云晏兮霜霰多眷同盟兮保貞吉<lb/>
世炎凉兮將奈何瀛東子亦倚歌而和之歌曰月昏昏<lb/>
<pb n="KR4e0125_WYG_060-5b"/>
兮波沄沄喜執手兮悲離羣謇三良兮望不極悵回首<lb/>
兮空梨雲歌畢相顧而散餘音尚聞羌宿酲兮未解顧<lb/>
塵絆兮方殷託丹青以寄傲何夢覺之足云也<lb/>
　成化癸巳初冬予醉卧槎山小處夢遊江南籬落間<lb/>
　為人作三友圖賦覺而忘之獨記其韻時大雪方霽<lb/>
　寒氣襲人四顧窅然月色如晝想三友之不可見欲<lb/>
　追賦未能也同門友祠部李君景和擕此本求題因<lb/>
　模倣舊遊用以塞白而才踈詞拙不免為大方家所<lb/>
<pb n="KR4e0125_WYG_060-6a"/>
　笑輒附此以志愧云<lb/>
　　　保齋先生劉文安公哀詞<lb/>
繄先生之不可作兮羌獨慨於予衷眷哲人之已矣兮<lb/>
越吾道之將窮抑上帝之福善兮忍孰遘夫厲凶猗先<lb/>
生之早歳兮鍧有聲於江右行氷雪其皦如兮文燁若<lb/>
兮瓊玖亶家學之孔藏兮媺石潭之善誘既得雋於丹<lb/>
陛兮遂儤直於黄幃爰抽書與晉講兮每紆金而賜緋<lb/>
嫓古賢之法從兮舎夫人其疇依柄校文於兩闈兮詔<lb/>
<pb n="KR4e0125_WYG_060-6b"/>
儲材於三舘乃紹古以作程兮翕諸生之相勉眎先正<lb/>
之施教兮嗟典型其未逺<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>南宫以副任兮應北扉之<lb/>
旁求用敷惠於下土兮以祇賛夫帝猷胡先生之觀化<lb/>
兮遽反袂於故丘也亦將厭世之鞅掌兮思與造物而<lb/>
真游也皇念兹以不忘兮曰錫命於九原惟褒崇與節<lb/>
惠兮應足慰乎貞魂紛愍册以來下兮藏冠舄於御壟<lb/>
雖身殁而文鳴兮在先生其奚慟誶曰悲風飄蕭兮夜<lb/>
塚幽隂哀鈴索寞兮寒雨浸滛撫故國以何許兮望江<lb/>
<pb n="KR4e0125_WYG_060-7a"/>
上之家林顧巽嶺之雲黯兮瞰禾川之水深恍德音之<lb/>
在耳兮悵予涕之沾襟竚先生以歸來兮渺人間之古<lb/>
今<lb/>
　　　哀楊化州詞<lb/>
　　楊時亨父諱景滇人也起儒為吏歴霸澧化三州<lb/>
　　皆有惠政既引謝貧不能歸乃棲跡楚之巴陵㑹<lb/>
　　有薦其子一清者因偕來京師歳壬辰一清舉進<lb/>
　　士而時亨父竟以疾卒予與一清友悲時亨父之<lb/>
<pb n="KR4e0125_WYG_060-7b"/>
　　客死也為賦楚些三章以見世之為亷吏者其難<lb/>
　　如此云<lb/>
嗟嗟化州兮何之雞山崒崒兮滇水瀰瀰撫故國兮天<lb/>
一涯夫君去兮魚鳥悲蠻烟撲馬兮僰道委蛇門巷兮<lb/>
蕭蕭丘隴兮纍纍仰看明月兮羌不可以獨往嗟嗟化<lb/>
州兮盍歸乎來<lb/>
嗟嗟化州兮焉如五嶺嵐深兮山鬼揶揄夫君往兮路<lb/>
縈紆渺遺黎兮長號儼徘徊兮故墟懸兩旗兮佩桃弧<lb/>
<pb n="KR4e0125_WYG_060-8a"/>
望夫君兮歳云徂幽明異路兮杳不可以終極嗟嗟化<lb/>
州兮歸來爾居<lb/>
嗟嗟化州兮曷歸楚江澨兮開兩扉洞庭雲兮晝㝠巴<lb/>
陵草兮春菲舟遥遥兮旅櫬見烏鵲兮南飛慨浮生兮<lb/>
朝露晞惟素業兮皜皜與令名兮馡馡嗟嗟化州兮悵<lb/>
不可以再作渺予懐兮涕沾衣<lb/>
　　　倪文僖公誄<lb/>
　　南京禮部尚書静存倪公先生之捐舘也有詔贈<lb/>
<pb n="KR4e0125_WYG_060-8b"/>
　　太子少保諡文僖遣使者諭祭官給葬事恩禮優<lb/>
　　渥走竊私念古者公卿大夫之請諡也有狀其定<lb/>
　　謚也有議其受諡也有誄而近代闕焉走童子時<lb/>
　　即獲登先生之堂先生不鄙而禮之其後又獲與<lb/>
　　先生之子侍讀君岳聨名鄉薦書同職詞林踵<lb/>
　　先生之後通家之誼視他人為深顧無所用其情<lb/>
　　謹掇拾羣行補為誄詞一篇授侍讀君用備家乘<lb/>
　　云爾非敢以施諸廟堂之上也<lb/>
<pb n="KR4e0125_WYG_060-9a"/>
嗚呼倪氏有偉静存泝流而原維寛之孫由汴徂淛三<lb/>
徙上元展也仁里煥乎德門維是静存粤克讓父生抱<lb/>
竒質不與衆伍電輝雙目星列四乳早遊社庠繼入公<lb/>
序勤學好問逺近夸詡䇿登一甲名動九重筮官詞苑<lb/>
日直鼇峯巍巍北岳代祀禮共旱魃銷亡不為歳凶渺<lb/>
渺朝鮮皇華使通獞獠啁啾避其詞鋒入奉經幃恒事<lb/>
啓沃畨從文華每有忠吿再轉桂坊荐佐芸局時分郊<lb/>
獻亦預廷讀景皇稽古國志吿完胡越一家有筆有刋<lb/>
<pb n="KR4e0125_WYG_060-9b"/>
進大學士位極儒冠予出内帑白金綺紈英廟中興俾<lb/>
吿復位荆楚諸王有祝有幣秩中大夫得叅政議歸載<lb/>
官舟圖書襆被迨居翰長選輔皇儲詞言<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>容色愉<lb/>
愉朅當京試遂握文樞才者彚進幸者斯袪白璧何瑕<lb/>
青蠅載止詔獄難窮朔方逺徙左右琴尊倘佯山水釋<lb/>
尤來歸害愠害喜猗與舊學復侍今皇東閣珥筆南院<lb/>
分章兩京典禮除命交相萬壽來賀賜衣輝煌維老成<lb/>
人宜大宗伯疾疢俄嬰優閒竟獲特荷恩綸錫之誥策<lb/>
<pb n="KR4e0125_WYG_060-10a"/>
祖考増封寵光有赫胡命不淑遽捐高閎士林傷䀌當<lb/>
宁悼驚贈官宫保節惠易名祭遣使諭葬許官成嗚呼<lb/>
静存身歴三聖華國之文事上之敬公議百年豈無攸<lb/>
定哀榮一時於斯為盛矧有令子庭訓孔揚玉堂接武<lb/>
金榜傳芳新亭江逺鳯臺山蒼箕裘不墜冠舄永臧嗚<lb/>
呼文僖没而不亡<lb/>
　　　張太原誄<lb/>
　　故懐逺將軍太原左衞指揮同知江都張君諱玉<lb/>
<pb n="KR4e0125_WYG_060-10b"/>
　　字克温起諸生以受世禄備禦偏頭關若干年檢<lb/>
　　身愛士為時聞人屢用敗敵功被爵賞而桑林平<lb/>
　　之㨗尤竒不幸未䆒其施而以疾卒公有三子其<lb/>
　　孟曰泰以功進山西都司都指揮僉事其仲曰頥<lb/>
　　舉進士歴官都察院右僉都御史巡撫宣府其季<lb/>
　　晉方以鄉貢士待次禮部而都憲所以為顯揚之<lb/>
　　地在異日者盖有大焉公於此可無憾矣走不佞<lb/>
　　辱交都憲公成化初獲聯官於史局經幃之間又<lb/>
<pb n="KR4e0125_WYG_060-11a"/>
　　同侍青宫得聞其先事甚悉故因其請為述誄詞<lb/>
　　一首畀之以少見通家之義云<lb/>
粤張之先世望清河孝友維仲名著弦歌善積孔厚子<lb/>
孫實多封留佐漢功尚韓何亦有埋輪遺直靡頗嘉貞<lb/>
顯唐高門峩峩父子弟昆里號鳴珂宋相師亮才勇畨<lb/>
畨將兵守代威懾沙陀本根百葉分布條柯猗懐逺公<lb/>
故家江北起於維楊世濟其德迨其考君益培以植紆<lb/>
金服緋功在武翊嗣世得公長髯紫色考厥平生維祖<lb/>
<pb n="KR4e0125_WYG_060-11b"/>
是式少遊於庠好修雅飭涉獵經史弗事行墨元象堪<lb/>
輿握竒占扐茍可輔身亦罔不力爰世其爵動止靡忒<lb/>
有關偏頭據山之崱屏衞京畿寔是險塞方公未來邊<lb/>
事孔棘暨公戻至號令有則言言武弁爾奉爾職膴膴<lb/>
屯田爾力爾穡死者與槥懲彼掊克逋者代償恧彼貪<lb/>
冐一軍大和鮮或䜛慝有黠者㓂近我關<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>去來如風<lb/>
勢不可測抵桑林平衆也惶惑大聲叱之氣已吞賊鐡<lb/>
甲雕戈白馬金勒獨當其鋒誓以報國黄塵四驚赤日<lb/>
<pb n="KR4e0125_WYG_060-12a"/>
未仄一矢向㓂應弦而踣從騎乘之烽火遂熄還我畜<lb/>
牧安我反側孰是大酋入我徽纆孰是名馬歸我畢弋<lb/>
於再於三殪爾蝥螣維皇録功嘉此雄特綵幣載函獸<lb/>
錦是織副之帑金下自宸極懋賞屢班崇階峻陟子繼<lb/>
孫承有誥有敇五十四年齒壯髪黒天胡降菑一疾遂<lb/>
革行者弔公罔不太息麾下哭公罔不傷䀌太原之郊<lb/>
奠此塋域百畜未施公壽何嗇於戲哀哉幸公三子有<lb/>
武有文如古三鳯羽毛繽紛孟也克肖提其舊軍允釐<lb/>
<pb n="KR4e0125_WYG_060-12b"/>
戎務既清以勤襲㓂籌邊亦䇿竒勲乃受閫寄名振并<lb/>
汾仲職侍從夐超人羣渠渠史局紀載華勲秩秩經幃<lb/>
鋪張典墳高文直道一日登聞賜衣總憲刺豸盤雲受<lb/>
詔行邊天葩吐芬士望攸惬帝憂以分竚䋲祖武絶彼<lb/>
塞氛楚楚季子學窮朝曛鄉書以薦宦業方殷於戲三<lb/>
子鼎立誾誾公於九原胡寧不欣顧走淺劣託交次君<lb/>
聆公之名如嗅斯薰誦公之行如飲斯醺西矚佳城宿<lb/>
草初蕡岸山形勝磵水聲沄彷彿英魂以蒿以焄敬述<lb/>
<pb n="KR4e0125_WYG_060-13a"/>
斯誄莫知所云<lb/>
　　　彭城廢縣賦<lb/>
　　予南歸扺徐州境過所謂彭城廢縣者黙念從古<lb/>
　　受兵莫甚於斯因問舊戰場及戍守之地漫無知<lb/>
　　者盖徐之為樂土也乆矣馬上四顧山川相望慨<lb/>
　　然興懐而為之賦<lb/>
繄歳功之將晏兮攬予轡而安之撫周行以長邁兮歴<lb/>
彭城之舊基迤蒼山而西鶩兮渺黄河之東馳苦朔風<lb/>
<pb n="KR4e0125_WYG_060-13b"/>
之孔棘兮顧寒日而凄其睠此邦之千里兮乃水陸之<lb/>
一㑹想前朝之攻伐兮餘戰場於河外庸黙叩於青編<lb/>
兮付興衰於永嘅惟偃王之僣王兮紿侯國以來賔方<lb/>
周室之殷盛兮實肇亂於伊人偉劉項之崛起兮紛逐<lb/>
鹿於亡秦望睢沙與臺草兮莽蹤蹟之湮陳彼操布之<lb/>
相持兮屬炎政之不振爰借州而倡義兮嘉漢中之懿<lb/>
親粤五胡之迭興兮地胥淪於盗據羌祖生之桓桓兮<lb/>
稍輯寧夫徐豫迨典午之中葉兮又惡鍾於宋裕亦偃<lb/>
<pb n="KR4e0125_WYG_060-14a"/>
月之堂堂兮却魏人於兹處考南北之分疆兮盖無日<lb/>
而不兵計景宗之摧堅兮與明徹之毁成固時運之使<lb/>
然兮貽千載之稱評間士𢎞之竊有兮曾一敗而不支<lb/>
及從巢之逆温兮竟覆唐而代之嗟汴宋之失守兮尤<lb/>
扼腕其可悲死趙立於淮隂兮潰顯忠於符離近勝國<lb/>
之迄籙兮復首兵於斯土何李貳之逋逃兮罹托克托於<lb/>
讒苦固天假以驅除兮啓真人而作民主也慶今徐之<lb/>
百年兮安其生而莫予侮也誶曰徐之田兮條桑徐之<lb/>
<pb n="KR4e0125_WYG_060-14b"/>
川兮有梁弦誦興兮干戈不揚舟車㑹兮罔有殊方仰<lb/>
帝力於無窮徐之樂兮未央念昔人兮安在聊述古而<lb/>
成章<lb/>
　　　哀龍峯詞<lb/>
　　成化己<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>春二月既望予謁吿省覲自新安還朝<lb/>
　　道出無錫其明日縣人武昌太守秦君送予惠山<lb/>
　　之下泣指其望中以示曰此謂龍峯䕫得地其址<lb/>
　　而營之以葬母安人殷氏者也既又泫然道安人<lb/>
<pb n="KR4e0125_WYG_060-15a"/>
　　所以為女為婦為母皆鑿鑿乎孝淑賢慈之實盖<lb/>
　　予心識之不忘抵京之踰月秦君寓書吿哀於所<lb/>
　　還往予固秦君友也追為詞三疊以相其哀云<lb/>
彼龍峯之趾兮孰揜斯土猗安人之居室兮允孝維女<lb/>
父客兮何之我殷疾兮愁苦歳屢更兮食不甘恨不為<lb/>
男兮幹父之蠱將女宗兮為期詎凡子兮可伍性之純<lb/>
兮壽而康曷蒼顔兮榛莽望龍峯兮巋然嗟孝女兮終<lb/>
古<lb/>
<pb n="KR4e0125_WYG_060-15b"/>
彼龍峯之趾兮生氣攸聚猗安人之理家兮允淑維婦<lb/>
相夫子兮肅雍畫壼政兮孰予敢侮髪刁騷兮垂霜心<lb/>
恭儉兮如許率女紅兮不為勞敬婦之職兮作爾繩矩<lb/>
何禄命兮愆期俾夫子兮淚如雨望龍峯兮挺然嗟淑<lb/>
婦兮終古<lb/>
彼龍峯之趾兮有營一塢猗安人之在堂兮允賢維母<lb/>
儼鼎峙兮三男舉華身兮簮組偉一男兮亢宗奉鸞封<lb/>
兮綵衣舞属榮養兮孔殷遽神遊兮元圃肅音容兮無<lb/>
<pb n="KR4e0125_WYG_060-16a"/>
方渺青陽兮在戸望龍峯兮蒼然嗟賢母兮終古<lb/>
　　　弔稽莊詞<lb/>
　　予在史局考宋諸傳記見高郵之地有稽莊莊之<lb/>
　　人曰稽聳當文山丞相自北亡歸時聳迎事其家<lb/>
　　甚謹又津遣赴行在其後工部侍郎抑岳奉降表<lb/>
　　過莊上聳憤其賣國殺之殆古所謂義俠者也而<lb/>
　　史不詳著其事予過高郵問莊所在漫無知者因<lb/>
　　為辭以弔之<lb/>
<pb n="KR4e0125_WYG_060-16b"/>
莽予舟兮北征過淮南之故城問稽莊兮何許懐志士<lb/>
兮如生方文山兮竄身脱羈械兮宵遁望南天兮淚流<lb/>
孰可雪兮終恨嗟若人兮傾家濟纍臣於方困雖中興<lb/>
兮無期盡我心而奚論彼抑生兮胡顔匿降表兮懐中<lb/>
賣吾君其奚忍幸千里兮途窮凛若人兮奮劔顧白日<lb/>
兮當空揮佞首於一擲竭草野之孤衷噫宋社之莫復<lb/>
兮固天禍之不悔既中外之决防兮遂忠讒之失類夫<lb/>
何一士之蹇蹇兮獨此心之不悖眷衣冠之濟濟兮曾<lb/>
<pb n="KR4e0125_WYG_060-17a"/>
編氓之弗逮豈民彛之未泯兮繄世教之終在盻湖水<lb/>
之東流兮撫桑柘之依依黯青陽之西逝兮澹條風其<lb/>
吹衣慨去宋之既逺兮渺人物之俱非咄前史之靡究<lb/>
兮豈見畧於卑㣲想叔世之義俠兮舎斯人其安歸<lb/>
　　　程逸士士廣哀詞<lb/>
　　士廣諱宗大世居婺源長徑與予同出陳將軍忠<lb/>
　　壯公長徑人率稱之曰逸士而不名本其德也逸<lb/>
　　士性孝友凡從子不能存者以己産易地於柿木<lb/>
<pb n="KR4e0125_WYG_060-17b"/>
　　段為屋安之好善樂施建心濟橋崇福亭以便行<lb/>
　　者飾蓮峰龍潭諸神祠為一鄉祈禱之地墾闢道<lb/>
　　路在在有之丁歳饑則輸粟以助有司賑貸焉配<lb/>
　　秋湖詹氏婦道母儀庶幾古人盖逸士樂有賢内<lb/>
　　助而德益劭名益顯其卒也合葬胡倉之原子四<lb/>
　　人曰祥金銓鎬鎬以輸粟授義官孫十九人曰理<lb/>
　　紀者尤秀頴不羣選為儒學生屢赴秋試不利盖<lb/>
　　逸士積善累仁未食其報而有待於異時者將在<lb/>
<pb n="KR4e0125_WYG_060-18a"/>
　　於此紀嘗從予遊予編統宗世譜理與其事因得<lb/>
　　逸士之為人而不及見也哀之以詞<lb/>
指星源而東鶩兮望長徑之舊鄉眷吾宗之逸士兮曾<lb/>
幾何而遽亡惟相湖之分支兮底星水而益長粤逸士<lb/>
之有生兮如材木之孔良尚大禮以為冠兮服衆義而<lb/>
為裳守一敬以為輿兮篤正學而為航彼羣從之無安<lb/>
居兮考柿木為之房彼行人之或病涉兮駕心濟為之<lb/>
梁客路險而莫可遵兮孰為之康莊忽相顧而愕眙兮<lb/>
<pb n="KR4e0125_WYG_060-18b"/>
歌逺道之尚羊神棲毁而弗顧歆兮孰使之焜煌忽偉<lb/>
觀之在目兮便鄉人之禜禳丁歳事之大侵兮發我居<lb/>
之積倉嘉一子之應門兮被束帶而增光懼家聲之弗<lb/>
振兮續奕世之書香儼諸孫之服訓兮傳兩經而擷芳<lb/>
惟德善之克備兮亦女德之交相方壽考以偕老兮宜<lb/>
樂養乎高堂曷優游而卒歳兮竟全歸於一岡渺東流<lb/>
之不返兮嗟西日之不暘莽宿草之交道兮鬰宰樹之<lb/>
相望繄浮生之如許兮歎風燭之易戕獨令名之可傳<lb/>
<pb n="KR4e0125_WYG_060-19a"/>
兮撫歳月而難忘將前修之既嗇兮必後賢之是償企<lb/>
青紫之連升兮看門閥之大昌表宅墓於後來兮俾祖<lb/>
德之彌彰雖逸士之不可以復作兮亦何憾而䀌傷聊<lb/>
陳詞以慰夫人於地下兮恨莫奠乎椒漿<lb/>
　　　望雲詞<lb/>
　　休寧北街有宋龍圖閣待制查公道之墓予每過<lb/>
　　之輙裵回而後去公子孫環居其旁甚盛曰以忠<lb/>
　　者尤讀書好禮思其親不忘嘗顔其軒曰望雲予<lb/>
<pb n="KR4e0125_WYG_060-19b"/>
　　嘉其孝為賦望雲詞三章<lb/>
雲之興兮油油澹若絲兮山之頭蟬綿不已兮杳莫知<lb/>
其所由朝吾軒兮相望渺吾親兮焉求彼雲之烝然兮<lb/>
來思增我心之離憂<lb/>
雲之行兮靄靄紛若絮兮山之外廣漠無方兮莽不知<lb/>
其所届晝吾軒兮相望嗟吾親兮安在彼雲之飄然兮<lb/>
何之發我心之長嘅<lb/>
雲之歸兮溶溶騰若馬兮山之中委蛇無餘兮忽不知<lb/>
<pb n="KR4e0125_WYG_060-20a"/>
其所終暮吾軒兮相望眷吾親兮何從彼雲之漠然兮<lb/>
去之重我心之忡忡<lb/>
　　　忠愛廟四時哀詞<lb/>
　　忠愛廟者閩汀之人以奉其郡推謝侯得仁者也<lb/>
　　初謝侯為汀有惠政民以不寃而又當鄧冦之亂<lb/>
　　力戰堅守以完其郡生其人劇盗漸平而卒於軍<lb/>
　　故汀人哀思之不置又相與私祀之甚乆成化初<lb/>
　　有司以聞乃秩諸祀典而號其廟忠愛云前此敏<lb/>
<pb n="KR4e0125_WYG_060-20b"/>
　　政之族兄熈嘗倅於汀能道侯事盖每有懐賢之<lb/>
　　感而莫致瓣香之敬焉比來京師侯之子今少宗<lb/>
　　伯先生復出先師李文達公所為侯墓表相示因<lb/>
　　益以知其家世行治之詳輒不自揆為撰四時哀<lb/>
　　詞遺汀之人以相夫歳之有事於廟中者<lb/>
嗟侯之不可作兮經今幾春汀民思侯兮曾不間乎夕<lb/>
晨青陽來兮駘蕩紛碧草兮如茵倉庚鳴兮下上裊垂<lb/>
栁兮映人仰侯像兮在堂儼朝衣兮端鞞紳我遺黎兮<lb/>
<pb n="KR4e0125_WYG_060-21a"/>
孫子念歳事兮更新觥有注兮村醴俎有薦兮溪蘋感<lb/>
侯之德我兮涕下侯無忘兮汀之民<lb/>
嗟侯之不可作兮經今幾夏汀民思侯兮每登高而望<lb/>
松檟羌薫風兮應弦倐大雨兮鳴瓦朱實紛兮垂庭鬰<lb/>
青苖兮被中野我侯兮何之廟巋然兮山之下扶老兮<lb/>
携孫遲侯來兮車馬新麥薦兮滿盤清酤酹兮三斚侯<lb/>
無忘兮汀之民感侯之德兮我淚盈把<lb/>
嗟侯之不可作兮經今幾秋汀民思侯兮揮予涕而莫<lb/>
<pb n="KR4e0125_WYG_060-21b"/>
収慘凉風兮夜發望大火兮西流采黄葉兮别浦擷芳<lb/>
芷兮中洲吿西成兮祠之下紛羽衞兮鳴騶彼欒公兮<lb/>
已矣孰如汀兮社吾侯動絲竹兮歌賽燕雞豚兮膳羞<lb/>
汀之民兮侯不忘我民之感德兮無時休<lb/>
嗟侯之不可作兮經今幾冬汀民思侯兮淚莫知其所<lb/>
從交宻霰兮在地凛朔吹兮鳴空溪水落兮石露瘴雲<lb/>
消兮日中奉侯鞾兮遺愛撫侯劔兮遺忠幸我民兮農<lb/>
隙感流光兮歳窮開臘醅兮謝侯功挿寒梅兮為侯容<lb/>
<pb n="KR4e0125_WYG_060-22a"/>
願無忘汀民兮如子感侯之德我兮如翁<lb/>
　　　厚德羅先生誄<lb/>
　　公諱昇字進善泰和人其先盖出於旌孝羅氏世<lb/>
　　業儒而公之大父子理入國朝首舉進士同知德<lb/>
　　安府事以亷介弗偶聞至公不幸早孤益勤其身<lb/>
　　以懋纉先世之德業因自號進修受學其外世父<lb/>
　　太師楊文貞公文貞愛育之與諸子恒均其卒也<lb/>
　　年僅四十有九文貞之子奉常公叔簡題其墓曰<lb/>
<pb n="KR4e0125_WYG_060-22b"/>
　　大明厚德羅先生君子謂之稱情於今盖三十年<lb/>
　　矣公之子明仲遂以經術致身受國之寵而貤之<lb/>
　　公初贈翰林編修再贈司經洗馬君子又知天之<lb/>
　　報善人固有出於身後而不爽者惜予生晩不及<lb/>
　　升堂考德問業而獲與明仲逰同事於史館經筵<lb/>
　　最乆同為宫僚受麗澤之益最深盖因明仲而益<lb/>
　　得公之為人於是敬述羣行為誄詞一通用致景<lb/>
　　行之意且以吿夫四方士之未知公者<lb/>
<pb n="KR4e0125_WYG_060-23a"/>
猗歟羅氏系出祝融儲休委祉望江西東或爵之顯或<lb/>
貲之雄有赫旌孝益稱碩宗維此旌孝在宋之紀始望<lb/>
太和曰伯壽氏刲股藥親誠孝曷比帝書在門永照墟<lb/>
里傳世凡幾廼至德安以經起家以道守官維蘗斯苦<lb/>
維氷斯寒罹枉被謫操豈不完吁嗟乎公德安孫子斬<lb/>
焉遺孤失所棲止身羈西戎籍未東徙如玉如金沙石<lb/>
叢委吁嗟乎公道豈終貧維天祚善悔銷慶臻孰其保<lb/>
之嚴嚴孺人孰其拯之赫赫師臣維此師臣異姓伯父<lb/>
<pb n="KR4e0125_WYG_060-23b"/>
愛公比兒悼公何怙既授之經載正其譜維公孑然志<lb/>
亦繩武隱惡必詧懼菑其身善言必踐懼辱其親賢哉<lb/>
乎公繄性之醇心如處子行方古人孰從貴游歛容退<lb/>
却孰薦公車力辭末學賢哉乎公惟義之樂謝彼塵氛<lb/>
安此邱壑謂公眉壽為士之依孰謂公疾而與世違此<lb/>
夕何夕雲昏少㣲羊羊之嶺溘焉全歸肅肅奉常師臣<lb/>
之嗣厚德之名爰勒墓次如漢有道匪我私諡美哉稱<lb/>
情身後之事嗚呼厚德没今幾秋有偉震器克對先猷<lb/>
<pb n="KR4e0125_WYG_060-24a"/>
爰奉詩禮卒其進修及第於廷名動九州史舘儲闈卓<lb/>
収儒効貤恩贈公有敇有誥既世其忠亦世其孝孰謂<lb/>
善人而罔食報維我無似属在後生獲友公子聿思老<lb/>
成敢述羣行慰於㝠𡨕嗚呼厚德百世之徴<lb/>
　　　邊先生哀詞<lb/>
　　邊先生之捐舘於任丘也鄉人子弟相與弔且哭<lb/>
　　曰噫先生古人也而今遂不可作矣先生以經術<lb/>
　　取進士為行人為戸部二十年而伈伈若無官之<lb/>
<pb n="KR4e0125_WYG_060-24b"/>
　　人屢乘使軺不辱君命晚司邦計善於其職而黙<lb/>
　　黙若無能其所發宏矣而先生持之以恂恂謝政<lb/>
　　十餘年享壽八十有一其所得侈矣而先生處之<lb/>
　　以兢兢盖其施於身者有淳謹樸茂之行積於家<lb/>
　　者有孝弟忠厚之澤與漢之萬石君相類故禄至<lb/>
　　於大夫封至於金紫人不以重輕而獨曰邊先生<lb/>
　　者以德不以官也古所謂鄉先生没而祭於社者<lb/>
　　其庶幾乎走之先尚書襄毅公與先生契交而走<lb/>
<pb n="KR4e0125_WYG_060-25a"/>
　　與都憲同受業閣老吕文懿公之門每以童子登<lb/>
　　先生之堂奉几杖而聆誨言故於其没也尤䀌然<lb/>
　　不能忘輒為哀詞一章以自附於通家之義<lb/>
猗嗟先生非今之人兮其言之訒而行之醇兮發軔仕<lb/>
途無停輪兮南走越裳而西入秦兮進署東曹朅垂紳<lb/>
兮朝計蒭茭而莫閱囷兮郎位老成宜奉宸兮孰使之<lb/>
歸而逸其身兮社鼓闐闐㑹比隣兮杖屨雍雍撫松筠<lb/>
兮舉目菑畬凛先業之未湮兮遶膝斑斕喜後嗣之益<lb/>
<pb n="KR4e0125_WYG_060-25b"/>
振兮矧有子而桓桓作憲臣兮抑有孫而姢姢異常倫<lb/>
兮白髪朱顔際昌辰兮踰八望九樂天真兮云胡遘疾<lb/>
而遽罹屯兮有登於堂索其賔兮有飲於鄉弃其僎兮<lb/>
奠出九重列鼎食於重茵兮恩隆一丘表碩行於堅珉<lb/>
兮嗟嗟生死如隔晨兮望望桑榆倐經春兮豈無貴富<lb/>
等浮塵兮孰如先生里之仁兮蓊鬰家林緑蓁蓁兮嗚<lb/>
咽河水白𥻘𥻘兮羌德容之莫親兮悵教言之若新兮<lb/>
寓蕪詞於一陳兮冩我心之哀呻兮<lb/>
<pb n="KR4e0125_WYG_060-26a"/>
　　　屠公哀詞<lb/>
　　竹軒居士屠公諱機字汝敬者平湖之聞人也教<lb/>
　　其子勲舉進士歴官南京大理寺右丞再受封至<lb/>
　　奉政大夫刑部郎中乃卒葬邑之鄂陽山五年矣<lb/>
　　予嘗聞其賢未之獲識邇者被放南歸始得李學<lb/>
　　士賔之所為銘文讀之益知其詳而予於大理君<lb/>
　　雅厚善也則為詞一通以哀公致懐賢之思焉<lb/>
繄鄂陽山之何許兮渺白雲之悠悠下瞰平湖之水兮<lb/>
<pb n="KR4e0125_WYG_060-26b"/>
浩無聲而東流悵若人之已矣兮藏冠舄於斯丘雖聲<lb/>
容之日逺兮羌德音之未休惟夫人之抱竒操兮允可<lb/>
覬於前修紉蘭蕙以為佩兮緝芙蓉而為裘時脫畧乎<lb/>
塵鞅兮亦容與於芳洲强吾莫之懼兮弱吾莫與之仇<lb/>
謹禮維與義防兮前吾行於大猷粤歳之孔侵兮念同<lb/>
胞之瘦死發私廪以賑之兮拯菜色於安止彼官服之<lb/>
與官階兮初何心於為市令欵門以至再兮堅吾讓而<lb/>
終已凛元冬以夕游兮聞泣聲而<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>解縶人於水國<lb/>
<pb n="KR4e0125_WYG_060-27a"/>
兮得更生於窮途奉百金以為壽兮猶此報之曷紓急<lb/>
麾之而弗納兮豈吾行之可渝亶至性之天成兮知孝<lb/>
弟之在我生䑛其患瘍而愈兮没又廬於墓左雖先民<lb/>
之奉慈兮亦何慙於印可疾吾事之終身兮子又恤其<lb/>
坎坷眷愛兄之若斯兮誠有警於嵬瑣矧内子之聯德<lb/>
兮人聿稱其肅雝彼三女之來歸兮廼中處無愠容挺<lb/>
七桂之森森兮益克昌於屠宗非夫子之示則兮將内<lb/>
治之憧憧顯有嫡之一郎兮式克遵於王度起一經而<lb/>
<pb n="KR4e0125_WYG_060-27b"/>
登仕兮匪有慕於貴富佐廷尉而帝汝嘉兮歴要津而<lb/>
上溯非而子之克家兮實義方之有素噫賢聲之孔碩<lb/>
兮終莫掩於聽論觀鄉射之禮行兮飲惟公之是尊凡<lb/>
十有二賔席兮作儀範於里門被命服以昭德兮仰天<lb/>
語之粹温由郎大夫以漸進兮彰勸善之貤恩胡閱世<lb/>
七十有五歳兮遽返駕於昆崙驚馬没雲散於一朝兮<lb/>
恨高風之不可即也惟琴書之與杖履兮將儼然如昨<lb/>
日也望嘉禾之仙里兮莽予思之東馳采山花以崇豆<lb/>
<pb n="KR4e0125_WYG_060-28a"/>
兮挹湖光而薦巵撃琅玕而些夫子兮魂庶幾其聽之<lb/>
徒怊<graphic n="KR1941" url="https://raw.githubusercontent.com/kanripo/KR-Gaiji/master/images/KR1941.png" mimeType="image/png"/>而莫予遂兮聊遡風而陳詞<lb/>
　　　永思堂辭<lb/>
　　都憲光山熊公騰霄失怙恃之三年舉進士登科<lb/>
　　之録署曰永感既出宰武進乃題其故里之堂曰<lb/>
　　永思感其禄不逮而終慕之意也故太宰王公武<lb/>
　　進人實記之而縉紳大夫為之贈詠成巻矣公出<lb/>
　　入中外幾三十年所至必以自隨遇相知必出以<lb/>
<pb n="KR4e0125_WYG_060-28b"/>
　　求益其思之弗置如此𢎞治丙辰春自山東馳書<lb/>
　　新安請予一言予方在疚凡一切文字久已謝去<lb/>
　　然發公之書而重其意為賦哀詞二章且序其事<lb/>
　　見予言之不得已也<lb/>
晨登吾堂而省兮恍音容之猶炳炳兮孰使予不敢仰<lb/>
視而氣屏兮覺吾親之不可得而駐兹景也羌庭戺之<lb/>
閒静兮越風雨之凄冷兮等百世於一刻之頃兮亦孰<lb/>
以泄吾之悲哽兮惟訓言之恒警兮庶以盡吾之耿耿<lb/>
<pb n="KR4e0125_WYG_060-29a"/>
兮<lb/>
昬登吾堂而定兮若有聞乎欬與謦兮孰使予之若夢<lb/>
而伏聼兮呼吾親而莫之應也悵紅日之既暝兮又白<lb/>
煙之交凝兮慨九原之不可即而遼夐兮其孰使吾目<lb/>
之瞑兮迪吾後以義方而或感兮庶吾思之或稱兮<lb/>
　<lb/>
　<lb/>
　<lb/>
<pb n="KR4e0125_WYG_060-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻五十三</head>
    <p>
<pb n="KR4e0125_WYG_053-1a"/>
欽定四庫全書<lb/>
　篁墩文集巻五十三　　　明　程敏政　撰<lb/>
　　書簡<lb/>
　　　擬酈食其上漢王書<lb/>
臣聞天下有大義之所在而舉世莫能知者請得與大<lb/>
王言之夫今海内諸侯所以並起而亡秦者凡以絶六<lb/>
國之祀戕虐生民而已然其大罪有天地所不容者大<lb/>
王固能知之不乎臣竊料大王不知也夫秦之大罪在<lb/>
<pb n="KR4e0125_WYG_053-1b"/>
於滅周周者天下之共主歴年八百文武之澤未冺也<lb/>
嗣君無大失徳聞天下而秦以強不義取之是以臣滅<lb/>
君也以臣滅君自開闢以來惟浞羿與秦三耳天下之<lb/>
罪顧豈甚於此哉項籍手裂土以賞亡秦之後六國之<lb/>
後皆有分地乃不求立周後而尊楚懐王孫心為義帝<lb/>
此臣之所未解也夫所以亡秦者公天下也今楚人徒<lb/>
以懐王之忿自帝其主則是復私怨矣名之為義安所<lb/>
施乎楚之先王嘗欲滅周東周公諭止之曰裂周之地<lb/>
<pb n="KR4e0125_WYG_053-2a"/>
不足以取國得周之地不足以勁兵然則楚之無君罪<lb/>
與秦等心豈可帝乎傳曰見義不為無勇也臣願大王<lb/>
明告諸侯復立周後相與北面而事之楚之遺孽反其<lb/>
故位則君臣之義一日暴於天下而強不義者懼矣且<lb/>
臣非不知大王楚人然楚亦周之臣耳况已析圭而王<lb/>
王者動必視義之所在豈肯顧小嫌誤大計哉恃此而<lb/>
言大王固将終聼之矣周後既立大王尚與諸侯㑹盟<lb/>
洛水之上同奨王室有弗率者仗大義而誅之退守西<lb/>
<pb n="KR4e0125_WYG_053-2b"/>
藩世為周輔臣知大王之名将與九鼎同重於後世豈<lb/>
不盛哉捨此不為無復可為者矣<hi>酈食其請立六國後而不及周予故補此</hi>
<hi>書</hi>
　　　擬朱子答王晦叔書<lb/>
承来喻以熹承乏講筵當天子宅憂之時擇日開講為<lb/>
未合於禮經足見君子教愛之厚然於鄙意亦自不能<lb/>
無可疑者夫人君諒隂三年不言古之道也而周之盛<lb/>
時已不然矣大抵王侯以國為家雖先君之䘮猶以為<lb/>
<pb n="KR4e0125_WYG_053-3a"/>
己之私服其禮與庻人絶異故孟子以為未學如來喻<lb/>
所引記曰斬衰唯而不對齊衰對而不言是故有難言<lb/>
者矣天子䘮禮雖不得詳而顧命康王之誥實後世之<lb/>
所當法顧命太史道揚末命曰命汝嗣訓臨君周邦王<lb/>
再拜興答曰𦕈𦕈予末小子其能而亂四方以敬忌天<lb/>
威則固非唯而不對者矣來喻又引記曰大功言而不<lb/>
議曰大功廢業且云大功尚不可議况於衰麻之至戚<lb/>
此尤説之不可通者中庸曰期之䘮達乎大夫盖期以<lb/>
<pb n="KR4e0125_WYG_053-3b"/>
下諸侯絶大夫降矣其可以為天子不言之證乎至於<lb/>
本朝典故來喻以為未審何似此則熹之所熟諳者也<lb/>
當神考升遐哲宗嗣位伊川先生首為侍講其言行昭<lb/>
昭見於遺書史傳而其大者則冬至百官表賀先生上<lb/>
言節序變遷時思方切請改賀為慰此其明驗也夫先<lb/>
生承絶學後言動皆禮之所在顧熹何人乃獲嗣守職<lb/>
業惟勉循其道而已䝉君子惠然有意於僕不敢不敬<lb/>
布所悃惟執事者亮之<hi>晦叔名炎婺源人學者稱䨇溪先生嘗通書朱子問寕宗宅憂</hi>
<pb n="KR4e0125_WYG_053-4a"/>
<hi>開講之禮朱子集答人書幾二千篇獨不答此書故僣擬答之</hi>
　　　簡羅修譔明仲論歐公九射格義<lb/>
明仲先生足下昨於史館談及歐公九射格義足下以<lb/>
區區之説為新意而謂已説得歐之心當時未有以應<lb/>
也歸而思之於鄙意有未詳者區區之説以謂置侯於<lb/>
此覆籌於彼探籌而射於侯上啓而視之中者飲不中<lb/>
者無所罰足下之説以謂人各當侯之一物而後探其<lb/>
籌值所當者飲不值者無所罰盖鄙意以侯與籌必相<lb/>
<pb n="KR4e0125_WYG_053-4b"/>
須而不相離足下之意判侯籌於兩途而置侯於無用<lb/>
之地由此意推之則人當一物而侯可廢此足下之説<lb/>
區區未詳者一也歐公此圗題其名曰九射格格者局<lb/>
也而今之為格與局者有摴蒱有彩選有手談有象戯<lb/>
此之所為格者猶彩選之格摴蒲手談象戯之局也此<lb/>
之所謂籌者猶摴蒱彩選之骰手談象戯之子也擲骰<lb/>
於格之中行子於局之間盖必然之理使如足下之説<lb/>
則是捨格而擲骰外局而行子也矧投壺與此格皆祖<lb/>
<pb n="KR4e0125_WYG_053-5a"/>
射之義以立法探籌以射侯亦猶引鏃以貫革操矢以<lb/>
注壺豈可置侯於無用之地哉此足下之説區區未詳<lb/>
者二也足下以歐所謂九侯虎居上熊居中鹿居下鴈<lb/>
兎魚居左鵰鴙猿居右者正射賔相當之次序此尤不<lb/>
可通者盖物必有則所謂上下左右者乃造物創始之<lb/>
制云爾豈射賔相當之次序哉夫長筵廣席之上則令<lb/>
從者奉格而前以就賔之探射小飲團坐之際則安此<lb/>
格於席心而奉之之時不可傾倒安之之處必有定向<lb/>
<pb n="KR4e0125_WYG_053-5b"/>
則上下左右者寔立法之當爾此足下之説區區未詳<lb/>
者三也歐所謂皆置其熊籌者盖懼賔之易酣也故曰<lb/>
中則在席皆飲茍或用之則亦有射中與否之時審如<lb/>
足下之説盡探其籌而緫較其飲則二十七人在坐必<lb/>
有三人得熊籌而在坐者既有射中之飲又有三中熊<lb/>
之飲一探之間飲三爵者皆是而飲四爵者過半吾恐<lb/>
古人不如是之酗也此足下之説區區未詳者四也凡<lb/>
足下以區區之説為新意者考之於歐為頗合故以書<lb/>
<pb n="KR4e0125_WYG_053-6a"/>
告於執事者夫格物致知學者之首務惟足下舍己從<lb/>
人以求歸一之論則他日尚有大於此者就正於有道<lb/>
也<lb/>
　　　與何憲使廷秀書<lb/>
僕與閣下相别為日既乆中間嘗一致問起居閣下亦<lb/>
䝉以五代史見貺自是音問闕然毎用耿耿同年友林<lb/>
亨大來言閣下在閩手編古文選粹告成因竊自念處<lb/>
繁劇之地而能不廢鉛槧之功如僕之不肖承乏詞臣<lb/>
<pb n="KR4e0125_WYG_053-6b"/>
乃終嵗碌碌奔走黄塵赤日之下將自墮於暴棄之域<lb/>
反思故人驚汗浹背矧今之號書生者每乏經世之畧<lb/>
㨿要津者或取無術之譏有如閣下仕優而學者幾何<lb/>
人哉此僕所為茫然自失者也僕自去嵗抱疾雖愈而<lb/>
間作平昔著述之志已灰但規為侍親之舉向相約為<lb/>
通鑑續編盖先師吕文懿公因景㤗間所局修者重加<lb/>
筆削而勝國時天台徐詵亦有續通鑑要言一書合而<lb/>
覩之亦多不能了了事體重大又無友朋相與下上其<lb/>
<pb n="KR4e0125_WYG_053-7a"/>
議用是姑置之耳病後無以遣日嘗著史論數篇又編<lb/>
蘇氏檮杌皇明文衡宋遺民錄三書有便容寄上以求<lb/>
是正僕徽人也而寓于瀛两邦之先哲遺文多至散失<lb/>
故嘗蒐輯為新安文獻錄瀛賢奏對錄两本亦俟脫藁<lb/>
别呈也家君自號晴洲釣者曾求諸公文字詩章欲得<lb/>
閣下一頌以為溪山之輝想賜不拒其詳載於别紙維<lb/>
時盛暑尚謹重眠食以副朋舊之望<lb/>
　　　寄安福吳學士先生書<lb/>
<pb n="KR4e0125_WYG_053-7b"/>
奉違風采轉首數年緬想林下道體安和足慰後進翹<lb/>
企之私徃者婦翁文達李公先生古穣集荷䝉寵以序<lb/>
文泉壌增重手藁藏于生所方欲鋟梓不意隣有回禄<lb/>
之變倉卒搬移書帙散亂竟爾亡去不勝惘然用是輙<lb/>
敢冐昧再請録過一本遇便示及足見前軰始終相與<lb/>
之意生與妻弟尚寳君日夕引領在此老先生必能諒<lb/>
之<lb/>
　　　簡太守武邑王公而勉論諭祭禮書<lb/>
<pb n="KR4e0125_WYG_053-8a"/>
諭祭乃朝廷大禮當時降有儀注其迎接賛唱使者及<lb/>
䘮主各有位次易服止哭亦有節奏孤前者出京時曾<lb/>
於禮部録得一紙偶爾檢尋不獲盖文上有皇帝字與<lb/>
詔勑等詔勑常下於郡邑故儀注常存諭祭惟二三大<lb/>
臣得之而亦有不得者以其不常下於郡邑故儀注少<lb/>
見伏惟閣下念此大禮檢閲典故俾執事者少加講習<lb/>
庻行事之際不愆於度成此盛典以幸先人且使窮鄉<lb/>
下邑得見朝廷優禮舊臣及賢郡侯秉禮將命之美孤<lb/>
<pb n="KR4e0125_WYG_053-8b"/>
嘗備員儒臣不敢不以奉告萬萬加察<lb/>
　　　寄李尚寳士欽書一<lb/>
途中累有書覆未審俱達左右否孤已於三月二十八<lb/>
日到家祗奉几筵茍存視息所幸慈顏康寕不减於昔<lb/>
姚進士先到十日矣諸事方在分理尚未興工仰頼朝<lb/>
廷恩典必獲奉㐮大事惟病妻穉子寄食髙門有累仁<lb/>
慈為不安耳萬老先生處碑文不惜頻造一請葬期决<lb/>
在七月終緩則誤事奈何奈何贈誥必在五月領出續<lb/>
<pb n="KR4e0125_WYG_053-9a"/>
當另人奉請回還瑩姫舊恙全可調理省氣為佳銀一<lb/>
两寄與汪保祖保京中諸親家故舊不能一一作書乞<lb/>
便中致意舍妹及三弟婦俱安好二姪女尤聦頴異常<lb/>
他日亦足為門户之託何必男子此意可達凌趙二親<lb/>
家一知餘不悉<lb/>
　　　　二<lb/>
程副使寄來書知京中消息所云金姓吏書尚未之見<lb/>
但僕自途中抵家共稍書六紙來喻並不開到否豈一<lb/>
<pb n="KR4e0125_WYG_053-9b"/>
時忘之耶六月三日金侍郎段御史及两司遣人送贑<lb/>
州曾守經山人來始定一穴哀疚之餘得此少慰葬期<lb/>
决在七月終矣㳟諗士敬乆屈之志少伸然猶未滿下<lb/>
懐不知此時所請遂否老天必念先文達公不使遂如<lb/>
此也瑩姫病旣全愈猶須將息但與小兒女軰擾溷宅<lb/>
中日夜不安來書所喻不知缺何等侍奉殊非骨肉相<lb/>
愛之意汪保性難調且勿拂之俟少長方可責禮恐拂<lb/>
之數數轉難調䕶祖保聞已離乳未審的否此兒稟賦<lb/>
<pb n="KR4e0125_WYG_053-10a"/>
弱我意今冬離乳為善不知縁何遂離之早也姚進士<lb/>
深念閣下分上用心到十二分地位言之不盡也相見<lb/>
乞代謝一二<lb/>
　　　　三<lb/>
八月半後連得弭貳尹程訓術寄來二書知士敬榮<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>
恩命出于常典憂戚中不覺為之雀躍此雖士敬才力<lb/>
有以自致青雲而朝廷垂念舊臣之義與我文達公積<lb/>
慶裕後之徳皆不可忘也尤當秉禮守法以敬承之則<lb/>
<pb n="KR4e0125_WYG_053-10b"/>
名位之來益不可量所恨江山脩阻衰絰在身無由追<lb/>
逐賀賔亮能情恕病妻穉子擾溷髙門非一言可盡已<lb/>
先令小僕寧赴京探望僕少待塋所事完當有謝恩之<lb/>
行尚容面旣<lb/>
　　　與陸諭徳亷伯書<lb/>
孤不孝不悌不慈罪重惡劇以致酷罰沛鍾于家三四<lb/>
年來連喪两姪一弟血淚未乾上延先考追思殞滅越<lb/>
無望生全匍匐南奔夜以繼日幸於今年三月廿八日<lb/>
<pb n="KR4e0125_WYG_053-11a"/>
抵家獲奉几筵仰慰慈親茍存視息朝廷所遣營𦵏使<lb/>
臣方議庀材鳩工窆期尚未有定也孤臨發京師過䝉<lb/>
辱念契家裒集厚賻再勞鴻筆紀述先猷瀕行又獨追<lb/>
送數十里外開諭勤惓義同骨肉道出毘陵復䝉老先<lb/>
生冐雨出城過舟相慰禮貺兼隆輒因便人附此致謝<lb/>
千萬照察<lb/>
　　　簡廣東李憲副廷璋<lb/>
年兄榮擢適不肖有先公之喪過䝉累次慰諭禮情兼<lb/>
<pb n="KR4e0125_WYG_053-11b"/>
隆至今感感又䝉指示曾守經山人果能髙出流軰遂<lb/>
使宅兆停妥先體獲安少逭不孝之罪此年兄惠也何<lb/>
敢忘兹因族姪芳入廣之便寄此上謝不肖乆已從吉<lb/>
苐以家口衆大一時未能赴京擬在八月間北行諸不<lb/>
能盡<lb/>
　　　答湖廣何方伯廷秀<lb/>
逺䝉厚意賻奠踰等俱不敢當重以手書慰諭再三又<lb/>
不敢却感今悼昔大慟而已先公宅兆拱俟朱生乆而<lb/>
<pb n="KR4e0125_WYG_053-12a"/>
不至已得贑之興國曾守經山人與一二鄉術規畫悉<lb/>
定襄事在邇虛辱盛意情甚不安謹禮而遣還諸事倥<lb/>
偬又不敢以俗禮寄瀆謹此以申謝忱萬一惟執事者<lb/>
亮之<lb/>
　　　與林文美表弟書<lb/>
挈家南歸至新橋始得尊舅之訃為之大慟不能己已<lb/>
計惟吾兄昆仲及老妗夫人遭變摧裂何以堪處然尊<lb/>
舅去嵗得㑹老母夫人于江南今嵗又得盡見諸郎然<lb/>
<pb n="KR4e0125_WYG_053-12b"/>
後告終于故鄉之境斯亦可以無憾矣舟行匆匆秋雨<lb/>
不止殊使人有死生離合之感不能自勝輒抆淚成奠<lb/>
章一道并祭儀一两因便寄附乞為上告几筵少伸孤<lb/>
甥與舅永訣之意尚兾節哀順變以襄大事不具<lb/>
　　　答衍聖公書<lb/>
前嵗冬不幸先公棄背已蒙閣下不鄙親至蝸居慰吊<lb/>
至今感感舊嵗春奔喪南歸嘗託臨清驛寄奉先公墓<lb/>
志一紙少達區區計徹左右兹者謝恩北還何以又辱<lb/>
<pb n="KR4e0125_WYG_053-13a"/>
盛价與禮生賫賜手書及奠章禮幣此雖出君子過厚<lb/>
之義然在僕則何以克當又不敢却徒增皇恐而已在<lb/>
家即聞太夫人之訃嘗附菲儀於士欽尚寳昆仲同作<lb/>
奠章一通寄三叔憲副先生處料轉達乆矣昨過臨清<lb/>
賤累亦有一奠章望祭令嫂夫人之墓并菲儀復寄三<lb/>
叔處此必未到也使回匆匆無以為禮謹附上香四炷<lb/>
少伸几筵之敬明春北上更當專書奉謝不一令兄大<lb/>
人前不敢瀆書同此拜意<lb/>
<pb n="KR4e0125_WYG_053-13b"/>
　　　簡李武選應禎<lb/>
寓此四十餘日荷䝉執事表章先徳慰藉餘生委曲之<lb/>
情雖骨肉無以逮此日昨專造思欲一拜以盡區區車<lb/>
從適在范祠不遂所願束装匆匆不及再候諒沭情恕<lb/>
也尊容及張草各已下一轉語技止乎此無以仰副雅<lb/>
意奈何奈何春雨軒詩自見集續三體詩呆齋存藁共<lb/>
五冊遣還魯齋書疑一冊託吳鳴翰傳鈔畢日令家僮<lb/>
康送上中州皷吹集唐絶句學餘錄共五冊借去付坐<lb/>
<pb n="KR4e0125_WYG_053-14a"/>
船水夫寄還餘不一<lb/>
　　　與巡撫南畿尚書三原王公書<lb/>
僕自舊嵗春初謝恩赴闕秋盡方還承聞台候親屈左<lb/>
顧先塋不能操几杖聆謦欬以遂願見之心為之不滿<lb/>
者累日改服以來又將束装北上不能逺趨行䑓以謝<lb/>
盛徳徒切耿耿因便冐昧羾此申起居之誠兼有少禀<lb/>
徽之為郡古稱文獻舊邦然人徒知朱子出徽之婺源<lb/>
而不知二程亦出徽之休寜其事具載舊祠記及程氏<lb/>
<pb n="KR4e0125_WYG_053-14b"/>
譜牒可以覆驗今縣學師生欲於原行起企徳堂中奉<lb/>
二程夫子左右列祀鄉賢未敢自專上請台命倘䝉垂<lb/>
意斯文使先正之流風遺迹不至無傳弊鄉之後學小<lb/>
子有所觀法其於弼教明倫興道善俗之事或有小補<lb/>
維時春暮千萬為國自愛<lb/>
　　　與提學婁侍御克讓請立二程夫子祠堂書<lb/>
側聞閣下垂意斯文許於弊府儒學修復文公祠堂甚<lb/>
盛心也僕嘗見文公毎歴州縣諸所未遑即首訪先代<lb/>
<pb n="KR4e0125_WYG_053-15a"/>
名賢祠墓汲汲表章惟恐弗及誠以風教所繫不可視<lb/>
為故常而近嵗以來巡行使者知有簿書期㑹而已能<lb/>
如閣下究心正學知所先務者幾何人哉寒族在徽郡<lb/>
最蕃僕之一𣲖號陪郭程氏於河南最親蓋河南之程<lb/>
寔忠壯公之裔陳末北徙而伊川先生諸孫又從南渡<lb/>
居池州再遷休寜陪郭之程互相繼絶譜牒所載有胡<lb/>
雲峰鄉賢祠記䟦與南宋錄用伊川諸孫公移譜牒之<lb/>
類具存可覆考也僕毎欲倡鄉人重立一祠而事力弗<lb/>
<pb n="KR4e0125_WYG_053-15b"/>
逮數用悵然况两夫子逰宦謪居之所尚多奉祀徽之<lb/>
休寧乃其宗祖開先子孫復業之處顧無棲神之居誠<lb/>
為闕典倘行部至日命府公縣宰申明修復如文公祠<lb/>
例豈獨一宗之幸哉邇者府官於弊縣學中起企徳堂<lb/>
一所尚未結束若稍加大之中以奉两夫子而左右廡<lb/>
以祀本縣名宦及一鄉先達上廣閣下敷教之地下啓<lb/>
後學向道之心所費不多而所益則大矣僕託同年之<lb/>
誼事閣下為兄偶有所見輙以上告若夫行之已之在<lb/>
<pb n="KR4e0125_WYG_053-16a"/>
閣下矣二程夫子遺跡一冊随此奉上幸徹尊覧不宣<lb/>
　　　　二<lb/>
鄭生來獲奉手教及晦菴詩鈔如見顏色而聆謦欬充<lb/>
然自得者累日两程先生祠事遂䝉采納尤見衛道之<lb/>
切興道之勤非常情可及然此豈獨以幸一鄉華一族<lb/>
而已廣先正之教言啓後生之觀法將於此卜之而尤<lb/>
不能不仰成于閣下今儒學有文上申行䑓望早示符<lb/>
移俾郡邑有所持循而樂為之僕亦當倡率鄉人目覩<lb/>
<pb n="KR4e0125_WYG_053-16b"/>
盛事之有成而後北上也容當請名筆續紀之以永示<lb/>
我鄉人俾勿忘閣下之功維時暮春末由㑹晤千萬為<lb/>
道自重以副羣望不宣<lb/>
　　　與南安張太守汝弼書<lb/>
奉别以來不幸有先公之喪塊處山中倐踰三載今雖<lb/>
改服尚以家累衆大天氣炎熇未能北上也向䝉惠賜<lb/>
晴洲賦先公僅嘗一讀口稱竒才命諸子寳藏之追念<lb/>
及兹不覺涕殞令郎進士公在京嘗沭過慰大能篤契<lb/>
<pb n="KR4e0125_WYG_053-17a"/>
家之好可喜文學之優得之家傳者固不待言也計年<lb/>
兄在任已乆政聲流聞或有考績之行小弟當需次京<lb/>
師髙㑹可期矣因族姪芳入廣之便輒此奉問起居頑<lb/>
弟敏徳性好書札甚欲得年兄妙翰以為楷式倘賜不<lb/>
恡得備私淑之餘何幸如之維時仲夏尚謹重眠食以<lb/>
副朋舊之望<lb/>
　　　與張同年書<lb/>
逺承惠書知吾存簡遂至不祿為之失聲不能己已所<lb/>
<pb n="KR4e0125_WYG_053-17b"/>
幸閣下篤師生之義經理後事周悉如此又足以自慰<lb/>
也志銘本不敢當念霈生逺來重以亡友之命勉強成<lb/>
之且聞葬期已廹急欲慫慂其歸無暇修改殊不稱意<lb/>
慚負奈何所遣禮幣並用納還僕已釋服將北行未由<lb/>
㑹晤也敬此申覆<lb/>
　　　與太守河汾王公文明論世忠廟産書<lb/>
休寧諸生程敏政齋沭裁書頓首再拜侍御太守王公<lb/>
執事僕自府下奉别之後即與諸族人㑹譜以七月一<lb/>
<pb n="KR4e0125_WYG_053-18a"/>
日鋟梓起工參訂校勘無一日之暇迨今已四踰月次<lb/>
第將完而譜後文字尚未刋也弊族之㑹者近則一郡<lb/>
六邑逺則徳興樂平浮梁貴溪開化共四十四支子孫<lb/>
之見在可以叙昭穆者踰數千人皆出晉新安太守元<lb/>
譚公陳将軍忠壯公後蓋宋元以來家自為譜莫能相<lb/>
通今藉先世之靈幸而告成擬奉斯譜躬率諸族人<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>
太守公墓奠忠壮公祠然後給譜而散立石祠下以告<lb/>
後來俾知我太守忠壯二公之遺烈不冺𦙍嗣蕃昌有<lb/>
<pb n="KR4e0125_WYG_053-18b"/>
如此者間因編刻之暇考及上世之事乃知太守公墓<lb/>
在向杲嘗一見侵于元季得裔孫休寧汊口自得者以<lb/>
金幣復之又一見侵于國初得裔孫婺源髙安達道邦<lb/>
寜者以寳鏹復之具有緫管虚谷方公修復之碑及樂<lb/>
平歙東族人徃返之書可證忠壮公祠在篁墩當宋之<lb/>
季得裔孫休寧汊口端明公珌㑹里樞宻公卓大卿公<lb/>
覃歙槐塘知錄公旂及僕先祖陪郭掌書公璋將仕公<lb/>
瑜六人買地建廟捨田供祀召僧慶如侍奉香火當元<lb/>
<pb n="KR4e0125_WYG_053-19a"/>
之時廟田為醫學提領范天錫所侵得裔孫歙長翰山<lb/>
副使公思敬告官追復禁約侵犯嘗請道士程處訊奉<lb/>
香火具有宋端平二年申狀及元泰定四年榜文可証<lb/>
反覆考之自宋以來太守之墓忠壯之祠凡修復者今<lb/>
方氏無尺寸之功凡捐舍者今方氏無尺寸之地蓋今<lb/>
方氏自洪武初始為廟祝依神之居食神之食衣神之<lb/>
衣將近百年而不思所以報神之徳乃敢冐我程姓鬻<lb/>
我祭田又謂太守公之墓是其祖墓意欲冺故郡之循<lb/>
<pb n="KR4e0125_WYG_053-19b"/>
良蔑聖朝之祀典亂常凟禮莫甚於斯所猶幸者得執<lb/>
事下車之始即以祀事為重以表章忠賢為心清明在<lb/>
躬致神明有感夢之異抉摘無隐使小人服如律之辜<lb/>
逺近傳之無不稱快而况前日舍田復墓之人皆今次<lb/>
統宗㑹譜之族一聞其事莫不驩然思拜謝于執事之<lb/>
前者邇日以來復聞方氏再有言于行䑓事或懼于中<lb/>
變諸族人又莫不戚然思進訴于執事之前者夫以太<lb/>
守公徽郡循吏第一事載郡志其子孫原復墓税舊𨽻<lb/>
<pb n="KR4e0125_WYG_053-20a"/>
世忠廟中今若使一抔之土属之異姓而不為之申理<lb/>
則與世之傭人佃屋者何異為子孫者何以堪之百世<lb/>
之下繼綰郡綬者又何以堪之忠壯公有功於徽郡尤<lb/>
多其大者如滅蜃妖以奠民居禦侯景以全民生名著<lb/>
史冊沒受王封其子孫原捨祭田舊立世忠廟户今若<lb/>
使巫祝妻孥入其户内而不為之屏除則與世之餒鬼<lb/>
無嗣者何異為子孫者何以堪之百世之下有功桑梓<lb/>
者又何以堪之夫太守公墓税不歸于廟則後日樵採<lb/>
<pb n="KR4e0125_WYG_053-20b"/>
孰能禁樵採不禁則其勢不至於盪平不已蓋税旣属<lb/>
之他人則興廢即繫其手故也忠壯公廟户不正其籍<lb/>
則後日私鬻孰能沮私鬻莫沮則其勢不至於盡絶不<lb/>
已蓋人旣入于廟中則事産即其已物故也噫以程氏<lb/>
先世體魄之所藏烝嘗之所奉廟祝一夫侵之有餘子<lb/>
孫千人復之不足仁人扼腕行道傷嗟然僕逆知其决<lb/>
不至此極者以執事在上既正其始必成其終念甘棠<lb/>
而罪其剪伐覩喬木而矜其雲礽舉錯一行人神胥慶<lb/>
<pb n="KR4e0125_WYG_053-21a"/>
而執事隂隲之厚祿位之隆子孫之盛有不可以言賛<lb/>
者矣弊族人雖所居有别州異縣之不同然雅聞執事<lb/>
以慈祥愷悌之心布忠厚寛大之政皆欲一趨府下望<lb/>
顏色候起居祝千百嵗壽以福吾民以謝盛徳以徼惠<lb/>
於上世僕不佞輒敢以書先之若太守公墓税當入于<lb/>
廟忠壯公廟田當正其户此本執事所具知何待僕之<lb/>
贅言而中不能不有言者尊祖敬宗之念人心所同天<lb/>
理民彛所繫非敢有私請計亦長風化者之所樂聞而<lb/>
<pb n="KR4e0125_WYG_053-21b"/>
不拒者也干冐威嚴不勝悚仄之至<lb/>
　　　簡黟縣江尹<lb/>
恃愛輙有少凟僕近欲編刻二書其一曰新安文獻錄<lb/>
將萃六縣先賢遺文以傳四方其二曰新安程氏統宗<lb/>
世譜將合六縣程氏宗𣲖以傳子孫凡先賢及先世之<lb/>
出於五縣者多已搜訪惟黟尚多遺闕考之黟志先賢<lb/>
有樞宻汪公勃與程之先世有顯謨閣學士邁及其從<lb/>
孫少師莊節公叔達两家必有譜牒家集之類其子孫<lb/>
<pb n="KR4e0125_WYG_053-22a"/>
亦必有庠生儒士之流惟政事之暇不惜一問錄其行<lb/>
實碑誌家傳遺文之属見寄使此二書者得無遺珠之<lb/>
歎用以成區區敬鄉睦族之志皆盛賜也程氏統宗世<lb/>
譜擬在七月一日先行鋟梓早得一人可與言者一來<lb/>
尤感感也<lb/>
　　　簡徳興方尹汝髙<lb/>
僕自㑹譜以來數有書奉凟甚以為愧然自計之一皆<lb/>
先世祠墓見侵於人者不能不求伸于左右爾又計閣<lb/>
<pb n="KR4e0125_WYG_053-22b"/>
下必亮此心言雖多而聼之將不厭乎徳興新建族人<lb/>
出于宋端䝉先生之族端䝉者文公門人也其先世與<lb/>
僕皆共祖忠壯公忠壯有祠在隆教寺聞有異縣僧越<lb/>
例來住且有誣訴在官惟閣下念先賢之後崇正道而<lb/>
斥異端扶善良而抑姦横實一族之大幸也逺邇傳播<lb/>
懲勸攸分其於風化將亦不為無補又不獨為私慶而<lb/>
已<lb/>
　　　簡婺源陳簡教諭<lb/>
<pb n="KR4e0125_WYG_053-23a"/>
玉汝廷器逺來承華翰多感第行李匆廹莫由㑹晤為<lb/>
歉耳闕里曁明經書院二記不敢以尋常應酬之作例<lb/>
視容舟中為之寄上两處文幣不敢辭闕里别有銀伍<lb/>
两託二生納上乞轉付朱貞兄聊為修葺祠堂之助士<lb/>
竒訂棣蕚聨輝樓記正欲舉筆不意失去請文帖子竟<lb/>
不能措一詞望另具一紙來亦容異日寄上所借諸書<lb/>
今一一付還乞照數給與原主庻有下落餘不及悉<lb/>
　　　簡太守河汾王公<lb/>
<pb n="KR4e0125_WYG_053-23b"/>
奉别已歴三時流光迅速可畏如此瀕行䝉逺餞張檢<lb/>
府來又承惠寄愛厚踰分何徳可堪入覲在即緫當面<lb/>
謝先世廟田遂得清白二程先生祠堂又獲祀典皆左<lb/>
右作興之力也公差吏程智族姪孫因其歸便附此布<lb/>
悃惟情照萬萬<lb/>
　　　寄歐陽大尹子相書<lb/>
别後熾暑畏途甚苦六月十日始達京師仍舊供職碌<lb/>
碌而已两夫子祠事已成早晚命下當付智領回邇者<lb/>
<pb n="KR4e0125_WYG_053-24a"/>
貴近異端貪刻之流或竄或殛或逮或笞正論以伸朝<lb/>
政以肅中外之慶也邸報之常不能一一近始識令弟<lb/>
進士端謹有學足稱二難第冗中末由數數晤語兹因<lb/>
家人寧歸輙此奉問起居候智去别有修奉秋凉初至<lb/>
山縣無警兾自愛不具<lb/>
　　　簡富溪宗人景宗<lb/>
别後忽得霍亂疾至今尚未平復盛族衣冠相承文獻<lb/>
不乏自足名世譜之㑹不㑹固不足計也若先世文字<lb/>
<pb n="KR4e0125_WYG_053-24b"/>
中書誥敕牒文墓志之類欲取三數篇刻入貽範集雅<lb/>
意以為何如<lb/>
　　　與東門四十七叔五十三叔書<lb/>
乆别無一字見寄甚切懐思因程安歸便附此更有一<lb/>
事相告諸兒女軰多已長成京師貴戚公卿之家多欲<lb/>
結姻但僕意在故鄉遂遲遲至今望垂意一訪先衞官<lb/>
之家次鄉宦之家又次殷碩之家或求其女或擇其婿<lb/>
務在家門清正容貎端淑倘如所願足見骨肉相與之<lb/>
<pb n="KR4e0125_WYG_053-25a"/>
至情沒齒不忘矣有可以恊力相圗者更自託一二人<lb/>
庻幾易成也<lb/>
　　　與河南宗人博士通譜書<lb/>
新安劣宗敏政頓首奉書翰林博士先生宗長僕於閣<lb/>
下雖未始接風采聆話言有一日之雅然竊自附于同<lb/>
姓之義故輙以書先于執事者惟我程氏自東晉新安<lb/>
太守元譚公以善政為民請留始居歙之篁墩傳十二<lb/>
世為陳將軍忠壯公靈洗以全郡之功廟食鄉邦由是<lb/>
<pb n="KR4e0125_WYG_053-25b"/>
子孫散處蔓衍支分積乆彌盛其在新安者寔居他姓<lb/>
十之七然自宋以來各相為譜未有㑹而通之者緬惟<lb/>
两夫子一房寔自新安遷中山博野再遷河南具有典<lb/>
籍可以佐驗迨宋之季伊川先生子孫復從髙宗南渡<lb/>
居池州再遷新安休寜與陪郭程氏同居互相擇繼當<lb/>
時嘗受恩典又與朱子通書而伊川子孫復有轉繼明<lb/>
道之後于金陵者今僕所刻貽範集具載之不待贅也<lb/>
劣宗寔出陪郭不佞竊有志于譜書又以先世嘗獲通<lb/>
<pb n="KR4e0125_WYG_053-26a"/>
于两夫子之裔水木本源之思誠不能忘此因祁門族<lb/>
姪御史宏族孫布政泰適當宦走中州輙請貴族支系<lb/>
以歸而職務倥偬事體重大未能執筆者乆之曩嵗居<lb/>
家之艱屏處山中遂發書於逺近之族告以㑹譜之故<lb/>
凡本郡歙休寜祁門婺源績溪暨江淛樂平浮梁徳興<lb/>
貴溪開化淳安來㑹者四十四房叅考訂証踰數閲月<lb/>
始克成編而貴𣲖適當首房乃知两夫子之生雖天命<lb/>
真儒以續聖傳啓來學事出非偶然太守忠壯两公寔<lb/>
<pb n="KR4e0125_WYG_053-26b"/>
一時循吏忠臣有大惠烈于鄉邦食報未盡者或于是<lb/>
乎大發之光逺有耀豈無自乎諸族家以數千百年之<lb/>
譜數千百人之族傳冩以藏不無謬誤相與鳩金刻梓<lb/>
號曰程氏統宗世譜告于忠壯之賜廟散諸各房用敦<lb/>
世牒盖僕之初志雖欲收族以自附于先正而孰意其<lb/>
大有所成使南宗北祏昭穆分明能至此極也哉嘉與<lb/>
族人私自慶幸千載一日也兹因貴郡太守何公入覲<lb/>
南歸寄上原分一部并貽範集一部奉徹尊覽休寕舊<lb/>
<pb n="KR4e0125_WYG_053-27a"/>
有鄉賢祠元泰定間所立專奉两夫子之祀嵗乆傾圯<lb/>
僕與縣侯重加鼎造上請于朝獲登祀典將與嵩洛相<lb/>
望無窮此亦先世之靈惠導之使然有非淺薄所能與<lb/>
力者碑文二紙因漫附呈貴𣲖支系文獻收登未盡者<lb/>
不恡一一垂示當續附入貽範集中使無遺珠之嘆用<lb/>
備一家之書尤所望也臨風惘然不勝馳仰春寒硯凍<lb/>
未釋作字欠莊統干心照不具<lb/>
　　　答黄州謝太守文安書<lb/>
<pb n="KR4e0125_WYG_053-27b"/>
前在故鄉方圗一造山中奉餞不意旌斾遽行竟乖所<lb/>
願而僕亦不乆赴京矣南北相望長切耿耿沈知事來<lb/>
忽得手書如接顏面又承治郡之暇留意圗經可謂知<lb/>
所先務逈出簿書之吏逺甚可羡可羡但諉以刻本重<lb/>
編且以序文見屬僕何敢當來意又不可虚辱也祗領<lb/>
厚儀不勝惶悚刻本乃一藩緫志勢宜簡畧今閣下欲<lb/>
成一郡之書鋟梓傳後豈可草草必須以舊志及永樂<lb/>
二年景泰五年官修志書原本見付庻可叅考為之不<lb/>
<pb n="KR4e0125_WYG_053-28a"/>
然恐取誚大方家有負雅意司成邱公之心亮與僕同<lb/>
彼必當有書報也觀新志黄州有二程先生子孫入國<lb/>
朝來科第不乏此必有譜可據僕前㑹程氏統宗譜時<lb/>
却不知有此一𣲖望一詢之備錄一本或有遺文遺事<lb/>
併錄見寄使僕所㑹譜無遺珠之歎寔閣下之惠也新<lb/>
刻程氏貽範集一部寄上引忱㑹晤末由心照不具<lb/>
　　　簡復范親家顯道<lb/>
逺承遣人入京報小女姻事有成并致多貺禮意兼隆<lb/>
<pb n="KR4e0125_WYG_053-28b"/>
重念小女于歸幸託髙門詩禮之餘自母夫人以下無<lb/>
不樂意但其賦質孱陋姆教生踈兾長者垂念示以敬<lb/>
戒之道俾不失所底于成人何惠如之逺情所鍾言弗<lb/>
克既人囬專此報謝尚俟舍下人還别有修奉惟順時<lb/>
自愛<lb/>
　　　答汪巖秀才簡<lb/>
春秋大義在于尊王近嵗試官命題多欲右楚其失不<lb/>
止文字間而已僕深病此每與知者言之忽得寄來長<lb/>
<pb n="KR4e0125_WYG_053-29a"/>
書正合鄙意間以示館閣諸公率多嘉嘆可見天下理<lb/>
一如此説經之精持論之正若足下在吾鄉可多得邪<lb/>
更加勉之毋趨時好他日大成未可量也因玉汝進士<lb/>
行附此冗中不盡所欲言幸加愛<lb/>
　　　與巡撫南畿都憲莆田彭公鳯儀書<lb/>
奉别以來甚缺修敬毎用耿耿側聞受詔緫行䑓於江<lb/>
南命下之日士夫相慶以為正人彚進治平可期不獨<lb/>
野人有息肩之賀而已僕數年來喪弟喪子上釁先公<lb/>
<pb n="KR4e0125_WYG_053-29b"/>
憂疚之餘舊學荒廢徒塵講席暨宫僚之末上無補于<lb/>
睿學萬一慚負不可言因便附上問起居并致賀忱杪<lb/>
秋軒蓋入覲當有奉見請教之期餘弗及悉惟為國為<lb/>
民自愛<lb/>
　　　簡樂平宗人貢士楷<lb/>
徳望進士處得寄字并家乗遺文石城支系收訖知貴<lb/>
族長㓜清勝可喜去嵗失意南歸不及話别至今惘然<lb/>
比日想學益加進多為吾宗出色一時利鈍固不足計<lb/>
<pb n="KR4e0125_WYG_053-30a"/>
也剛愍公誥詞之類擬增入貽範集中俟刻完别當寄<lb/>
去因徳望行便草草附此惟自愛<lb/>
　　　答富溪宗人景宗書<lb/>
家門不幸有詹簿弟之喪坐此悲慟抱疾經時髪日以<lb/>
白亮一宗厚契必同此感寄來書多不及裁答然毎觀<lb/>
吾子書輙喜以為最得我心如所稱刪史記十一字增<lb/>
姓纂六字皆他人所不及知者縱知之亦未必以為良<lb/>
苦也不意宗族中晚得吾子好學精進如此續譜序及<lb/>
<pb n="KR4e0125_WYG_053-30b"/>
諸製作皆可觀但吾鄉詩文自為一家多不肯宗韓歐<lb/>
及唐音故文體小詩格下此可與知者道耳先達如汪<lb/>
浮溪羅鄂州方可師除此二家外近世惟宗老黟南趙<lb/>
東山两人耳以吾子向進不已故傾倒言之聞得洺水<lb/>
全集若中有内外制乞錄出見寄令尊先生索梅友詩<lb/>
及富溪八景詩情思於邑中多未及作尚俟後來惟心<lb/>
照不一<lb/>
　　　簡徐州同知宗姪孫玉<lb/>
<pb n="KR4e0125_WYG_053-31a"/>
匆匆不能盡乆闊之情登舟怏然如有所失今日已抵<lb/>
泗亭矣寄還二詩其一㳺桓山者可刻刻之亦以見一<lb/>
時盛集周中允先生一两日間必至彭城當一欵送且<lb/>
道予沿途相候之意但恐天寒河凍復命太遲故不能<lb/>
乆留滯爾朱太守處轉致謝聲予亦有書附歸𨽻也<lb/>
　　　與提學司馬侍御通伯書<lb/>
為别不覺寒暑再更然友朋之思與停雲俱南第匆匆<lb/>
不得佳趣冩此𠂻素為歉僕自今春以來承乏日講兼<lb/>
<pb n="KR4e0125_WYG_053-31b"/>
領史局雖終日從事簡編然所得益淺筆益退殆不復<lb/>
可進有愧故人多矣閣下在南畿既乆聲聞益閎朱子<lb/>
所謂始而排中而疑終而大服真儒者之常亦可見涑<lb/>
水之遺教未冺也是可賀矣因禮部司務方君南歸附<lb/>
此問起居方君僕親家去不以罪士論多惜之其二子<lb/>
經綸學業頗成得並加與進少慰其落落之懐則彼拜<lb/>
惠遂與僕等矣㑹晤何時惟為道珍重<lb/>
　　　簡汪廷器<lb/>
<pb n="KR4e0125_WYG_053-32a"/>
到京不乆即得所寄書及東布两端敬鄉之意豈餘子<lb/>
可及僕來時令兄亦有書寄足下今以付盛价史主事<lb/>
已相見亦盛稱足下好處唐貟外未行俟議開塩後得<lb/>
勑乃東爾上等貂䑕皮煩尋六張次者六張并價值見<lb/>
寄一一奉酬計不有訝盛暑亢暵移居匆匆不盡所欲<lb/>
言<lb/>
　　　簡謝昌山人<lb/>
乆不得消息何似聞在青齊間不審此時曾過江否故<lb/>
<pb n="KR4e0125_WYG_053-32b"/>
司徒黄公之子及張狀元同寅喪母俱嘗託書轉達欲<lb/>
請閩南江右一行亦不審果如彼願否也禮部徐亞卿<lb/>
先生於僕有詞林之舊因後夫人之喪又託一言亮賢<lb/>
者於仁人孝子之心必不忍負也書至幸即命駕萬萬<lb/>
冗中不盡所欲言<lb/>
　　　簡纂修袁進士<lb/>
不幸聞先叔之訃不得置一尊為别此情缺然前所告<lb/>
弊鄉儒者有王宗植居歙之王村有程隠程充居休寜<lb/>
<pb n="KR4e0125_WYG_053-33a"/>
之汊口有程質居婺源之髙安皆可備纂述有汪道全<lb/>
居婺源之大坂可備繕冩餘亦非僕所知也<lb/>
　　　寄閣老壽光先生書<lb/>
宅上人還嘗附上起居兹因訓導仇潼拜掃東歸託書<lb/>
為先容潼家淄川博學能文兼有志操寔老先生貴鄉<lb/>
佳士且素慕勲徳之盛欲候台墀一覩丰采别無干請<lb/>
望少遂其願見之心後學之幸非言可旣<lb/>
　　　簡唐侍御希愷<lb/>
<pb n="KR4e0125_WYG_053-33b"/>
三先生集序五七年前所成為北歸舟中考據頗詳整<lb/>
使今為之亦無如此心力矣蒙索取再三得之弊篋披<lb/>
誦一過恍如隔世因稍入近事錄呈自顧踈陋寔不足<lb/>
以增輝先正姑少見其景慕而已<lb/>
　　　答汊口宗人志端<lb/>
承寄書及東山集二冊收訖所託選承徳堂文及武堂<lb/>
世忠祠滇南吟藁和湖嶺亭四事入縣志但此志重勘<lb/>
未完随後自當附入用副雅意其餘詩文恐不能復增<lb/>
<pb n="KR4e0125_WYG_053-34a"/>
矣新屯寺僧所託記文已成數語付南山菴僧雲清轉<lb/>
附相見幸一語之所餽禮收訖道逺不能辭也因亡弟<lb/>
之喪情緒憂鬰草草布此惟心照<lb/>
　　　簡山斗族姪孫天相<lb/>
屢荷寄書及佳墨孔多愧無可答也因舍下人還附此<lb/>
足下方妙年又無公家力役之征惟勉學以副一宗之<lb/>
望為佳筠窻静讀之名當不虚爾積中兄弟近日如何<lb/>
亦都無一字相及見時幸一致意<lb/>
<pb n="KR4e0125_WYG_053-34b"/>
　　　與刑部尚書旴江何公簡<lb/>
程本邑名在長安之北文王為西伯時居之後徙豐而<lb/>
以其地封大司馬休父為程伯蓋程得姓之始也考汲<lb/>
書文王有程寤之篇而亡其文意寤者省躬之義也以<lb/>
文王大聖人猶不忘于省躬而况末學哉走不佞竊敢<lb/>
以寤名進修之齋自附于公明儀之後敬乞一言記之<lb/>
使有所持循以不昧于成徳之歸先生之賜大矣<lb/>
　　　簡強憲副廷貴<lb/>
<pb n="KR4e0125_WYG_053-35a"/>
恭諗榮授恩命進副憲臺初政清明士類胥慶豈特同<lb/>
鄉同年之光而已况憲車既東風裁加倍益見君子所<lb/>
養非常情可及也僕供奉之餘學不加進無足為道因<lb/>
便附上起居兼致賀忱惟自玉以膺多祉不宣<lb/>
　　　與閣老壽光先生書<lb/>
逺蒙師尊遣人賜詩两篇不勝驚喜但生初意欲得教<lb/>
誨一两言今許與過望益增慚感謹什襲珍藏用夸子<lb/>
孫豈敢輕出示人以䙝長者之賜恭審來人道體安和<lb/>
<pb n="KR4e0125_WYG_053-35b"/>
欣慰無量生日侍講筵幸踵老先生之後塵雖附竭駑<lb/>
鈍實無絲毫上補聖學愧懼而已朝報三十一紙附上<lb/>
老先生雖處林下然愛君體國之誠義當有同其休戚<lb/>
者伏惟台察<lb/>
　　　簡劉貢魁汝利昆仲<lb/>
更化之初公論大出起舊之禮擬在旦夕但前此及近<lb/>
時人言猶大可畏僕素受教門下亦濫在議中可畏尤<lb/>
甚因閻璿歸便附此所異賢昆仲益加謹畏庻副所望<lb/>
<pb n="KR4e0125_WYG_053-36a"/>
此固髙明所素有者亦致夫千里之意而已不罪萬萬<lb/>
　　　簡禮部尚書瓊山丘公<lb/>
蒙先生厚愛雖骨肉無以踰此第恨無受教之期孤陋<lb/>
終身為長者之玷然修身補過不敢自毁其平生則此<lb/>
志固不衰也細思歐公朱子所居之位不同故所處亦<lb/>
異蓋歐公身在相位上有英宗魏公故力辨得白文公<lb/>
小臣生死在人掌握豈可以遺體而試煆煉不測之酷<lb/>
此大賢善於處變亦其學識所至生固不敢上擬然生<lb/>
<pb n="KR4e0125_WYG_053-36b"/>
上有七十二嵗之母下有十三嵗之子三世三人幸天<lb/>
子大恩俾歸田里含垢掩瑜不加誅竄實出望外夫復<lb/>
何言蓋生之愚見如此因一質于先生之前三五日出<lb/>
城不敢拜辭仰惟為道自重不具<lb/>
　　　簡李學士世賢<lb/>
寺中檢弊篋得曩嵗逰梁園佳句記當時曾各奉分四<lb/>
韻至今零落不成巻汝弼懋衡元益遂己作土中人而<lb/>
僕亦将歸老林下矣敢奉元韻乞齋居暇日煩畧搆思<lb/>
<pb n="KR4e0125_WYG_053-37a"/>
仍作當時語每韻少得四句以補完此巻使山中人異<lb/>
時展玩得知帝都風物之盛而一時朋逰存沒離合之<lb/>
感實足繫停雲之思亦非徒作觴咏公案而已惟不以<lb/>
為斷簡宿逋大笑而置之為佳<lb/>
　　　簡辨上人<lb/>
蒙承惠佳菜又於僧榻卧餐儼成有髪僧矣所和詩中<lb/>
間佳句層出但微有重複今用古人摘句例商確數處<lb/>
足成四章請重錄用圗書付來入巻庻此歸林下把玩<lb/>
<pb n="KR4e0125_WYG_053-37b"/>
如揖清風也<lb/>
　　　慰余寘貢士簡<lb/>
潞河舟次忽聞先公之喪為之愕然朝廷柱石當得幾<lb/>
人僕軰歸休亦恃有善人在位得以藉庇為林下幸民<lb/>
何天不吊而奪之速耶臨風揮涕不能己巳粗帛一端<lb/>
少充几筵瓣香之敬舊詩一章不敢比于掛劔之義幸<lb/>
一閲而焚之用還公之雅命云爾相見無期惟節哀㐮<lb/>
事以副知舊之望<lb/>
<pb n="KR4e0125_WYG_053-38a"/>
　　　與河間太守謝公道顯書<lb/>
昨在府中談及鄉賢祠事閣下欣然欲為之此誠一郡<lb/>
之幸舟中不揣盡解書裝繙閲考訂得河間鄉賢五人<lb/>
以功忠著稱于河間者十三人合於祭法所謂有功于<lb/>
民以死勤事及鄉先生殁而祭于社者因撮其大畧親<lb/>
書附上事果有成使先正得表章之美後學有觀感之<lb/>
益吏民長忠厚之風其為關繫甚大至於屬州屬縣鄉<lb/>
賢名宦在景州若董相仲舒在滄州若張文節公及本<lb/>
<pb n="KR4e0125_WYG_053-38b"/>
朝王忠肅公之類尚多自當依例舉行各為其鄉之重<lb/>
郡固不能兼祀也祠立之後仍得宗伯丘公少宰楊公<lb/>
一記庻幾百世之下知此邦盛舉自閣下始後來者宜<lb/>
謹嗣之閣下雖不以此為名然所以繫甘棠之思者豈<lb/>
有窮已哉旅次匆匆恐未能上副雅志更加詳訂可也<lb/>
　　　復族人祖瑗<lb/>
承累寄書及孫艮山先生詩一册附以吳綿歙苧俱收<lb/>
訖愧無可答也亡弟之喪抱疾經時計一宗厚契必同<lb/>
<pb n="KR4e0125_WYG_053-39a"/>
此感令堂孺人節槩之懿聞者凛然有司上聞行䑓取<lb/>
勘亦曾賛一辭盖方君付汪貢士轉託區區也因舍下<lb/>
人還草草附此惟心照不其<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_053-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻五十三<lb/>
</p>
<p>
</p>
  </div>
</body>
</text>
</TEI>
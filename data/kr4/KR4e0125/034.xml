<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻三十四</head>
    <p>
<pb n="KR4e0125_WYG_034-1a"/>
欽定四庫全書<lb/>
　篁墩文集巻三十四　　　明　程敏政　撰<lb/>
　　序<lb/>
　　　旌功録序<lb/>
皇明有社稷之臣曰少保兵部尚書贈太傅于肅愍公<lb/>
當正統己巳之秋光輔中興坐摧強虜以身佩安危于<lb/>
天下天下頌之而不幸為權奸所構死死未幾權奸以<lb/>
次敗戮我憲宗皇帝奉英廟之志復官賜葬加禄其子<lb/>
<pb n="KR4e0125_WYG_034-1b"/>
冕今上皇帝又廣先帝之徳意贈官易名立祠墓下予<lb/>
額曰旌功俾有司嵗時祀焉而公之忠勲益暴白于天<lb/>
下矣冕以應天尹致政家居感列聖之大恩而悼先烈<lb/>
之不泯也手集褒典及狀碑奠誄之作為五巻題曰旌<lb/>
功録刻梓傳焉而以序為屬敏政待罪史官葢嘗得公<lb/>
之首末因卒業而嘆曰當景帝之不豫也公與廷臣上<lb/>
䟽請復憲廟于東宫期必得請乃已䟽再上至闕門而<lb/>
石亨等以是夕奉迎英廟于南宫復位改元用大學士<lb/>
<pb n="KR4e0125_WYG_034-2a"/>
徐有貞䇿即誣公等以大逆下之獄給事中王鎮等為<lb/>
之廷劾至言臣等與于某誓不同朝左都御史蕭維禎<lb/>
等為之廷鞫則謂于某等意欲迎立外藩以危宗社奏<lb/>
上英廟持之而有貞進曰非此則今日之事為無名由<lb/>
是議决葢國史所書炳如日星而天下之所共聞者也<lb/>
嗚呼自昔權奸將有所不利于忠勲之臣則必内置腹<lb/>
心外張羽翼蛇盤鬼附相與無間而後得以逞焉若漢<lb/>
太尉李固之死梁兾宋丞相趙汝愚之死韓侂胄與肅<lb/>
<pb n="KR4e0125_WYG_034-2b"/>
愍公之死石亨一也夫以胡廣京鏜執政而馬融為之<lb/>
草奏李沐為之䟽詆司刑之臣又相與文致之而後衣<lb/>
冠之禍成故竊以為肅愍公之死雖出于亨而主于柄<lb/>
臣之心和于言官之口裁于法吏之手不誣也首禍之<lb/>
罪則通于天矣春秋討賊必先黨與亦烏可末减而自<lb/>
異于孔氏之家法哉噫廣鏜融沐之流其始特出于阿<lb/>
黨或鍾于忌嫉或幸于迎合以乗時徼利而已詎知一<lb/>
念之酷至于蔽主聦變國是而空善類如烈火之燎原<lb/>
<pb n="KR4e0125_WYG_034-3a"/>
洚水之滔天不可拯救也哉然敏政歴考載籍凡權奸<lb/>
阿黨忌嫉迎合之徒敗戮相踵縱或偷生一時亦媿死<lb/>
不暇得失相乗不見其利也而忠勲之報每有天定焉<lb/>
兾誅而求固之後侂斃而雪汝愚之寃亨族而旌肅愍<lb/>
公之功善惡之應凛然而流芳遺臭所以擊萬世臣子<lb/>
之勸懲者可鑒也敏政不佞輙論次其大者于首簡為<lb/>
觀者先焉然則是編也豈直一家之私書而已公諱謙<lb/>
字廷益錢塘人勲徳之詳具載狀碑冕字景瞻辭學政<lb/>
<pb n="KR4e0125_WYG_034-3b"/>
典不媿世胄而乏嗣近擇同宗子允忠為繼以奉肅愍<lb/>
公之祀君子以為得禮意云<lb/>
　　　慶方伯魏公壽七十序<lb/>
唐樂天居士以詞翰妙一時而忠言嘉謨不以窮逹易<lb/>
其操亦有如蘇長公所稱者然卒以是為世忌坐謫江<lb/>
州司馬起領州麾歴五朝始得謝築居香山結名勝為<lb/>
九老㑹談者謂如冥鴻之不可簒而彼一時柄用饕餮<lb/>
<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉若牛李之黨訓注之變往往為世僇笑則樂天固<lb/>
<pb n="KR4e0125_WYG_034-4a"/>
一世之豪也求之近時若姚江魏公孔淵亦其人焉公<lb/>
少負儁才舉進士為御史事英宗敢言無所避常持憲<lb/>
節東抵三韓南走八閩逺而至于六詔咨諏决擿舉刺<lb/>
綏撫直欲與古人相下上同時流軰鮮儷之者憲宗初<lb/>
遂用林莊敏公薦合廷議舉公以都憲出撫延綏命未<lb/>
下為忌者所擠謫判四川崇慶州以去去幾三十年中<lb/>
間稍用薦起守嘉定晋守雷州叅政閩中司右轄于江<lb/>
西再為忌者所擯得㫖復留以𢎞治丙辰獲致仕所歴<lb/>
<pb n="KR4e0125_WYG_034-4b"/>
三郡兩省皆有惠政視築堤浚井之利尤多至其暇日<lb/>
覽觀山川懐古命筆其得意處視元和長慶之作亦無<lb/>
所讓乃若歸故鄉放情丘壑闢亭館以自適又與龍門<lb/>
石樓之勝相似而年亦七十矣夀豈期頥自今伊始高<lb/>
風美譽比迹樂天者人雖欲忌而撓之得乎予以成化<lb/>
丙戌舉進士公監試于廷目予䇿草曰君言過直恐無<lb/>
敢逹于上者而予終以迂左無所遇于世老大蒼顔追<lb/>
惟疇昔三十二寒暑矣南北暌違不能賦一詩為公夀<lb/>
<pb n="KR4e0125_WYG_034-5a"/>
而建徳諸生王素敬等適來告曰公誕辰在嵗七月十<lb/>
有八日請所以夀公者葢公之仲子端朝典教建徳致<lb/>
推愛之義也予以是書之不辭而并申鄙意于末簡云<lb/>
　　　程孺人七十夀序<lb/>
成化壬寅嵗予家居倡諸族編刻統宗譜山斗之程預<lb/>
焉山斗與予同出忠壯公十四世孫都使公澐其族有<lb/>
世忠行祠子孫不下數千指有名植者年少而預事諏<lb/>
其家之詳則起對曰植兩嵗而孤母劉氏年二十七家<lb/>
<pb n="KR4e0125_WYG_034-5b"/>
窘勢單志不貳適謝膏沭親紡績上奉祖母終其身下<lb/>
撫教植為之娶獲抱孫焉我先人一脉之緒賴弗墜者<lb/>
實母氏之力也顧植不能自立以白其慈節于世恒寘<lb/>
憾爾予感其言為字之曰尚立且言于縣令歐陽君畀<lb/>
之斗升之禄以為飬於是孺人年五十餘矣歐陽君慎<lb/>
許可獨愛植勤謹有才諝為更名智每進與語兩程夫<lb/>
子新祠成復遣智請祀典于朝時予方服闋北上智侍<lb/>
行焉間日請曰母氏之慈節願藉重一言諾之未暇也<lb/>
<pb n="KR4e0125_WYG_034-6a"/>
𢎞治戊申予南歸闢義塾孺人之所抱孫曰摶亦來就<lb/>
學予嘗一出過山斗宿世忠祠問其族之老者幾人孰<lb/>
夀孰賢山斗人率稱孺人之慈節年六十益健將請文<lb/>
夀之而予又坐病莫能應也於是更十易寒暑矣智之<lb/>
族弟曰天相言孺人以今年壽七十四月十日設帨之<lb/>
辰而搏適以是日娶家慶迭臻孺人甚恱宗長能復靳<lb/>
一言為一族之光乎葢智之欲得予文甚乆予職史氏<lb/>
於異時他姓之賢者尚欲訪録追書之而况出于同姓<lb/>
<pb n="KR4e0125_WYG_034-6b"/>
之親接于耳目之近者哉是誠不可靳矣惟天之報施<lb/>
善人必使之有壽以厚其享必使之有子以引其澤夫<lb/>
然後為善者不愳而民興于行矣若程孺人之持家撫<lb/>
孤以節自勵有烈丈夫所不堪者脱陂而平歴否而亨<lb/>
膺耄耋之夀樂子孫之成天之所以厚其享引其澤者<lb/>
殆示其漸也智入官可期而有司舉旌門之典以諷俗<lb/>
亦事之不可終己者然則孺人心益恬夀益増一鄉儀<lb/>
之一郡稱之豈直有光于一族而已哉<lb/>
<pb n="KR4e0125_WYG_034-7a"/>
　　　張母吳太孺人七十夀慶序<lb/>
監察御史祁門張君志學歴兩臺上其三載之績得受<lb/>
勑命贈父處士翰文林郎如其官母吳氏封太孺人配<lb/>
周氏封孺人歸報之日適太孺人壽開七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>之期天章<lb/>
下臨命服在躬恩與夀符親以子顯誠已極一時之榮<lb/>
矣㑹志學奉命出按八閩有過里之便而太孺人誕辰<lb/>
在九月望後五日志學以是朝設燕于堂刲牲擊鮮考<lb/>
皷張樂偕其室人豸衣翟冠恭奉一觴為太孺人千百<lb/>
<pb n="KR4e0125_WYG_034-7b"/>
嵗壽維時其族之䟽戚與鄉之老稚逺邇畢集填塞里<lb/>
巷起居慈闈瞻望憲節山川草木赫然生輝罔不嘉羡<lb/>
以為數百年來未有也盛矣哉前此其同寅王君一言<lb/>
輩繪圖致書請言為慶予於志學同郡於太孺人同邑<lb/>
知其詳不獲辭也太孺人生流口碩宗長歸石溪張氏<lb/>
事其姑節婦汪氏甚孝相處士甚恭友其娣姒甚睦御<lb/>
僮僕佃傭有恩畫家務奉時祀禮賔客待族姻有緒而<lb/>
不舛育子五人其長為志學其次曰侃暕朏光太孺人<lb/>
<pb n="KR4e0125_WYG_034-8a"/>
皆擇師訓之而志學遂登進士出宰巨邑入官六察有<lb/>
及民之政有督奸之績有匡國之䟽律已奉公賢稱燁<lb/>
然太孺人之教居多葢慈孝之足以相成有若此者王<lb/>
君繪圖請言之舉固出於尚齒好徳之誠不能自已者<lb/>
乎古詩人之頌其人於夀必擬之岡陵於爵禄必期之<lb/>
逺大厚之道也繼始自今志學之名位益升太孺人之<lb/>
享其榮飬益備心益休體益康由七<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>上躋于百齡由<lb/>
初封馴致于極品上之人所以褒顯與士大夫所以祝<lb/>
<pb n="KR4e0125_WYG_034-8b"/>
頌將愈乆而益盛可知也汪孺人之族姪進士循於志<lb/>
學有中表之義雅善予亦為之申請因書之而文字萎<lb/>
薾不足以揄揚慈夀之美為可愧云<lb/>
　　　望萱樓詩序<lb/>
望萱樓詩一巻諸士夫凡以為徽郡同守彭公希明而<lb/>
作彭公世居長沙瀏陽厥考持衡君仕為江都簿中嵗<lb/>
捐館母夫人黎氏以賢明稱于族姻生公一人教之孔<lb/>
篤坐視其讀書至夜分不寐公以是學成舉鄉進士考<lb/>
<pb n="KR4e0125_WYG_034-9a"/>
銓部首選擢同守徽郡受大夫之禄而夫人不及見矣<lb/>
初公葬夫人于邑之賀家渡有别墅焉爰作一樓日居<lb/>
之瞻候塋域榜曰望萱既仕而不能忘也嘗以行部至<lb/>
休寧過予出其巻請序予觀檀弓以為既葬皇皇如有<lb/>
望而弗至顔丁之反殯也望望焉如有從而弗及夫子<lb/>
善之著于禮葢望者思之深而覬其復見之意也禮婦<lb/>
洗在北堂而諼植堂背見于詩不敢斥言母而言萱者<lb/>
示敬也若彭公可謂知孝而逹于禮意者與想公之登<lb/>
<pb n="KR4e0125_WYG_034-9b"/>
斯樓也豈無丹山碧水之佳麗名花異卉之芳妍一無<lb/>
所寓目乃獨以望萱名之則凡在佳麗者見之適以増<lb/>
其感曰吾親之遺體藏其間可復作乎其芳妍者玩之<lb/>
適以濺其淚曰安得起吾親于九京奉之以對青陽而<lb/>
為樂乎推公之心殆不易此秉彛好徳人所同然宜諸<lb/>
君子有發徳之什至于盈視傾聽而未艾也然則公之<lb/>
一樓雖小巻之衆作雖體裁不一其所以繫風化而興<lb/>
禮孝者亦何巨細短長之有顧予於是有感焉公之治<lb/>
<pb n="KR4e0125_WYG_034-10a"/>
徽郡也以公勤見稱力于惠政民愛戴之嵗以屢豐君<lb/>
子之學由親親而仁民而愛物推効考成不可誣者如<lb/>
此他日被擢異之典名位益升仁民愛物之澤益廣將<lb/>
受綸命褒嘉其有母而夫人慈教益炳然四方其所以<lb/>
為斯樓之重者寧有既乎<lb/>
　　　李忠文公家乘序<lb/>
故國子祭酒贈禮部左侍郎安成李忠文公家乘十巻<lb/>
其第一為誥命勑諭賜祭文其第二至第五為倡詠及<lb/>
<pb n="KR4e0125_WYG_034-10b"/>
贈送文若詩其第六為行狀墓表傳其第七為請諡諸<lb/>
奏及祠記其第八為像賛祭文哀輓其第九為附録録<lb/>
其後之所致也其第十為世譜譜其先之所從出也葢<lb/>
公之孫攸縣教諭昻司訓祈門時所編集嘗奉以見示<lb/>
求訂因為之彚次如左而序之曰公賢人也道徳有于<lb/>
身而正學昌言足以利人之家國非中古以來功名材<lb/>
藝之士可得而差次者也昔在文皇初㧞公等于進士<lb/>
中俾績學翰林親督教之所以為燕翼之計甚至而公<lb/>
<pb n="KR4e0125_WYG_034-11a"/>
亦上感知遇自刑曹改侍讀即慨然䟽論天下事被繫<lb/>
兩嵗不死洪熙初復抗言極諌被廷撲不死改交阯道<lb/>
御史又三上章下詔獄不死宣廟初稍進侍讀學士葢<lb/>
有意嚮用之不果正綂中自翰長為祭酒又忤權貴人<lb/>
被首木不死於是年七十有四矣累請得謝去去兩嵗<lb/>
而有己巳之變猶手䟽選將練兵奬忠節正名分三事<lb/>
葢天下之人無賢不肖皆知公名想見風裁思執鞭而<lb/>
不可得非道徳有于身如古之人孰與于斯乎公沒之<lb/>
<pb n="KR4e0125_WYG_034-11b"/>
六年巡撫都憲韓公為請諡于朝詔特諡文毅成化中<lb/>
始復有贈官録後之命改諡忠文乆之又用守臣奏並<lb/>
享忠節祠葢公之大凡如此噫賢人之生在造物者未<lb/>
始無意然往往困阨危辱其身俾才弗究用而生民不<lb/>
獲被其澤自昔然已豈獨後世哉公與泰和王文端公<lb/>
臨川王文安公吉水錢文肅公三五君子在舘閣四十<lb/>
年所職不踰簡冊詞翰間垂老始出而典吏事教生徒<lb/>
而公之名尤盛嗚呼公名之盛豈公之幸哉萬年之舉<lb/>
<pb n="KR4e0125_WYG_034-12a"/>
竇董之薦雖賢者猶不免此而又奚責乎抑通塞否泰<lb/>
天實為之而人力固不至此也考公議之建請誦制語<lb/>
之褒嘉與一時元老之贈貽賛頌非不知公者而公之<lb/>
完名全節壽考令終亦不可謂之不遇獨有志之士畏<lb/>
天命而悲人窮者追論其世有遺憾焉公則何歉于是<lb/>
哉走生晩承乏史官及聞之前軰竊嘗評公直道而行<lb/>
如漢汲黯立朝屢被譴不屈如唐顔真卿為師儒檢身<lb/>
率下如宋石介自以為百世之下有賢者論興或不易<lb/>
<pb n="KR4e0125_WYG_034-12b"/>
此遂僣書之編首公自號古亷學者稱古亷先生詩文<lb/>
另行若干巻兩朝奏議則當時已焚其稿不可復得矣<lb/>
　　　程彦綱夫婦同夀序<lb/>
槐塘在歙之西我程氏世居之其地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>接其屋鱗次街<lb/>
巷相通坊表相望隠然可當一小邑葢自宋丞相吉國<lb/>
文清公盛時分四大房曰正府文清公居之曰上府公<lb/>
之弟侍郎山忩公居之曰舊府曰下府亦皆公之羣從<lb/>
兄弟所居居數百年每房子孫不下數十百指遇慶事<lb/>
<pb n="KR4e0125_WYG_034-13a"/>
則族人畢集搥鼓張宴數日不絶而於稱壽特盛至於<lb/>
夫婦同夀若彦綱君者尤不易得焉彦綱君為侍郎七<lb/>
世孫生辰在𢎞治丙辰九月廿四日其配朱方徐氏生<lb/>
辰在十月十八日相去半月同夀六十無恙在堂而有<lb/>
子孫以供滫瀡之養甚樂庻幾古之所謂偕老者其族<lb/>
弟曰道之曰式之以書來請一言且曰彦綱性淳樸無<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幅年十二失其父哀慕不置奉其母左右就飬必得<lb/>
其歡母年將八十乃終人稱其孝彦綱以孤子竭力起<lb/>
<pb n="KR4e0125_WYG_034-13b"/>
家務以亢宗為志由是田豐業隆不替于昔人稱其賢<lb/>
彦綱雖有餘積以自殖為恥恤貧周匱事尤惓惓人稱<lb/>
其惠且得徐氏相之有勤約之行有饋祀之禮有娣姒<lb/>
之義葢庻幾古之所謂聨徳者惟不吝一言為夀筵之<lb/>
光幸哉予往嵗嘗至槐塘槐塘族人迓予甚恭予觀其<lb/>
山川之秀明門户之殷盛人物之瓌偉處者有道仕者<lb/>
有聲庠校之為士者有學而閨闥之間女徳婦道舉有<lb/>
可書者葢丞相侍郎之盛徳遺烈家規閫範有啓于前<lb/>
<pb n="KR4e0125_WYG_034-14a"/>
有承于後百世如新也况彦綱君夫婦在雲礽中表表<lb/>
若是焉可無慶哉由六十而七十八十以底于期頥使<lb/>
槐塘之上稱之曰是為夫婦者其少也有兾缺畊餉之<lb/>
敬其壯也有龐公伉<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>之賢其老也將有木公金母之<lb/>
夀而為一宗之美談焉固致慶者之意哉<lb/>
　　　地理囊金註序<lb/>
吾郡謝子期氏以成化庚子嵗為先尚書㐮毅公卜葬<lb/>
休寧之南山嘗以所註雪心賦請予為序焉葢葬之數<lb/>
<pb n="KR4e0125_WYG_034-14b"/>
年家多盭事予亦去國由是議者率咎子期謂地當有<lb/>
水患非吉而予序之不審也然是地實予與子期論定<lb/>
考之郭氏書皆叶獨不叶于世之所謂羅經星卦者心<lb/>
鄙其說弗聽又數年家事靖順予復入朝既葬先大人<lb/>
而所虚之壙極燥有氣蓬勃上騰距先公之葬十七年<lb/>
矣由是議者慙沮謂子期之學不可及而予序之甚善<lb/>
噫何其説之不倫也大抵學無主見則易惑以變無足<lb/>
恠者子期又嘗註蔡氏發㣲劉氏囊金皆㩀理命詞有<lb/>
<pb n="KR4e0125_WYG_034-15a"/>
益學者而囊金未有序復以見屬顧予說己見之賦序<lb/>
矣又奚贅乎獨念地理之書純駮不一而為其術者恒<lb/>
閟淺者執所得以自是陋者誦禍福以諷人皆規利而<lb/>
已子期則不然以郭氏為經三家名賢為傳初不牽于<lb/>
他書沈潜反覆究極㫖趣合所得者為之註以傳欲使<lb/>
人曉然知先正不用某山某水之義而羅經星卦之異<lb/>
說殱焉庻以副人予慎終之孝而歸于儒者窮理之一<lb/>
端何其用心亦公且厚哉予以是序之使讀者知子期<lb/>
<pb n="KR4e0125_WYG_034-15b"/>
之非空言皆有所試而為之者也<lb/>
　　　知止吳君夫婦偕夀七十序<lb/>
隆阜在休寧邑西南據率水之上流其地獨龎垕爽塏<lb/>
故以隆阜名而食其土以生者多豐膄壽考若吳君九<lb/>
雲其一焉予往嵗過吳君君出其曾大父韞中先生遺<lb/>
稿及蘇太史所為韞玉山房記相示知韞中先生當高<lb/>
廟初舉賢良應制賦鳯凰臺望大江詩稱㫖授官浙之<lb/>
平陽簿以終葢一時名流云乆之君一訪予至南山語<lb/>
<pb n="KR4e0125_WYG_034-16a"/>
次復請予為知止之詩則君所自號也因賦一詩君以<lb/>
為知已後不相聞者數年君壻戴世暶氏忽以書抵京<lb/>
師謂將有以夀君夫婦者知君生辰在明年六月二十<lb/>
七日君配金孺人生辰在十月三日同閱七十甲子矣<lb/>
世暶求善繪者為圖諸搢紳大夫為詩而屬予序焉君<lb/>
長身玉立美髭髯家殷碩而性簡嘿自㓜至老不入城<lb/>
市金孺人復以賢淑相高樂子孫之飬而心恬力健論<lb/>
者謂有鹿門之遺風焉夫仁者樂山故好静而能壽静<lb/>
<pb n="KR4e0125_WYG_034-16b"/>
其徳夀其驗也鹿門之遺安平陽之韞玉與君之知止<lb/>
雖所就之風猷徳業小大不一乃若恬退而以履險為<lb/>
虞亷靖而以躁進為恥守分而以出位為妄則皆有得<lb/>
壽之道矣君夫婦之偕老豈無由然哉吾方承乏詞林<lb/>
汨汨仕途不得一舉觴為君夀然追思故鄉山水之間<lb/>
與老成人相晤言則未始一日不往來于懐也尚俟得<lb/>
請歸南山放舟清溪訪君隆阜訂晩嵗之盟君年益高<lb/>
徳益劭執筆以頌君夫婦之夀由七十而踰八望九以<lb/>
<pb n="KR4e0125_WYG_034-17a"/>
進百齡有日矣<lb/>
　　　三叔祖母汪孺人八十夀詩序<lb/>
人生至六十始可以壽言至七十則謂之古稀矣而况<lb/>
八十哉况偕老而樂有子孫之飬哉我三叔祖母太孺<lb/>
人壽躋八十無恙在堂明年冬十月二十有三日始生<lb/>
之辰也於是坐閱甲子五百一十有餘矣敏政官京師<lb/>
不克奉一觴拜夀膝下乃取長生之物可備飬者為題<lb/>
十四分寄舊所從遊諸子姓俾各賦詩一章至日為慶<lb/>
<pb n="KR4e0125_WYG_034-17b"/>
且序其事曰禮稱百年為期頥頥者飬也言飲食起居<lb/>
無不待于飬也賦詩致慶之言如此太孺人汪氏西門<lb/>
碩宗歸我三叔祖處士公逹事曽叔祖尤溪府君及玉<lb/>
夫人以孝聞處娣姒友愛與處士公伉<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>白首無間言<lb/>
生丈夫子二人曰彥英君彦華君並以才俊起家既碩<lb/>
而豐太孺人不以老焉怠富焉侈也有孫三人擇其長<lb/>
而才者俾游學宫而紡績之勤服食之素施諸身誨其<lb/>
家者尤力敏政以成化戊戌奉詔歸省始獲拜于家庭<lb/>
<pb n="KR4e0125_WYG_034-18a"/>
太孺人年六十矣𢎞治己酉被放南還又獲拜焉太孺<lb/>
人年七十矣葢每見益老而身益強徳益尊則手額私<lb/>
慶曰懿哉眉夀之徴乎矧兹巋然八十伊始家筵肆啓<lb/>
親黨畢集命童子歌一詩侑一觴致期頥之祝太孺人<lb/>
固將鑒其誠而為怡顔哉或曰此十四詠者皆難致之<lb/>
物也雖取備飬之意也而徒以言語相矜可乎敏政曰<lb/>
不然古之飬者或以燕或以饗燕主愛饗主敬也愛則<lb/>
以㫖甘供口體而已敬則酒盈而不飲肉乾而不食几<lb/>
<pb n="KR4e0125_WYG_034-18b"/>
設而不倚達尊之年示不敢䙝也使民見之者以為至<lb/>
恭莫不加肅焉豈謂虛文哉取備飬之物而詠歌之以<lb/>
為夀亦致吾敬而已<lb/>
　　　平盈文㑹録序<lb/>
文之用也大可以華國次可以飾吏又次可以賁身而<lb/>
揚先烈要之為不可闕者然孔子謂文莫猶人而嘆躬<lb/>
行之難得則又必有本之足貴乎吾觀于方氏之平盈<lb/>
文㑹録有感焉平盈距婺源西二舎許方氏聚居之世<lb/>
<pb n="KR4e0125_WYG_034-19a"/>
有文人且所與多文士巻帙相傳自宋而上率散失由<lb/>
元以來尚有存者儒學生世良裒其詩若干巻為内集<lb/>
名人碩夫之贈貽賦詠若干巻為外集竭奉以求序五<lb/>
年矣未有以復也既予以服闕將入朝世良力申其請<lb/>
乃克閱之終日曰富矣哉考其小序知方之先鑑泉逸<lb/>
老者在元不仕所題三閭廟有耻随三姓拜秦宫之句<lb/>
和人九日有黄菊未開孤令節之句志尚如此其後若<lb/>
士毅以身教而有節婦之旌文粲孝其親而有百感之<lb/>
<pb n="KR4e0125_WYG_034-19b"/>
集文晥睦其宗而有積善世譜之續月同之善言春秋<lb/>
性顯之垂意雅樂他所論著亦恒出于懐古感時惜隂<lb/>
憫雨而於箴規友愛畊桑漁釣之作尤多葢其出處之<lb/>
嚴家庭之懿詩禮之承節義之守有足稱者然後致此<lb/>
豈必詞之妙意之工而後為得哉嗚呼三曹諸謝詩則<lb/>
美矣君子不能無議焉若石建之憂譴于書馬王休徴<lb/>
不在能言之流而篤行純孝亘古鮮<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>文之為用誠有<lb/>
不可相無者矧方氏之賢萃一門出一時其富若彼而<lb/>
<pb n="KR4e0125_WYG_034-20a"/>
加之有本若此將必有賞識之者亦何患于無傳哉後<lb/>
之人因斯集而益求之以進于古作者之域賁其身而<lb/>
揚先烈小之以飾吏大之以華國使人稱之曰是不獨<lb/>
平盈一鄉之文而已此非世良之志乎<lb/>
　　　貽範集詩序<lb/>
予當成化中編刻程氏貽範集三十巻大抵皆文也諸<lb/>
宗家請附刻詩為續集且各以所有者相付編次未竟<lb/>
而入朝之期廹不果因有遺憾焉邇嵗諸宗家復言及<lb/>
<pb n="KR4e0125_WYG_034-20b"/>
之遂成此編凡十巻鳩金嗣刻如左或疑吾黨近作與<lb/>
先正時賢並列惡能免魚目混珠蒹葭倚玉之誚是誠<lb/>
然矣顧此之所載或述祖徳或志先業慶有頌哀有辭<lb/>
餞有言行有紀或贈貽或倡和感時而興進修寓物以<lb/>
示箴警多以存考實僃省循俾後之人仰先正之高古<lb/>
以為法因予軰之淺陋而加勉乃為一族計爾非敢公<lb/>
其傳于四方也或憮然曰良是書以識之<lb/>
　　　黄山圖并詩為羅君夫婦偕夀序<lb/>
<pb n="KR4e0125_WYG_034-21a"/>
黄山為東南巨鎮跨數郡之境而在新安者特雄秀每<lb/>
閱圖經得其槩而心飫之不及往遊也𢎞治丁巳冬十<lb/>
一月六日决䇿一遊自湯口以入渉益深境益勝三十<lb/>
六峯上揷天表而飛橋亘兩岸恠石參聳巉巖壁削有<lb/>
珠砂之泉丹霞之溪白龍之湫軒轅浮丘采芝煉藥之<lb/>
遺跡往往而在隂晴頃刻變幻萬狀遊者率相顧愕眙<lb/>
不類人境真天下之竒觀也因留詩寺中而出出之數<lb/>
日客有汪充者擕黄山圖及分題之詩來謁云將以夀<lb/>
<pb n="KR4e0125_WYG_034-21b"/>
羅君夫婦請予一言辭不獲啓而視之則其山水歴歴<lb/>
皆予目之所近觀也誦其詩則又予口之所欲言而不<lb/>
逮焉者也因進而詢羅君夫婦之為人充言羅君名與<lb/>
義文獻之後也以資雄里中徙實京師至君尤好善秉<lb/>
義喜施予以最樂名其所居之堂鄉人服其公感其惠<lb/>
葢其質近仁而慕静得樂山之說故充之有是舉也君<lb/>
之配吳孺人世家溪南性慈儉佐君子綜家政人稱其<lb/>
賢有子二人曰元孫良孫皆孝謹能拓其世業而充其<lb/>
<pb n="KR4e0125_WYG_034-22a"/>
舊家也予觀古人有所頌禱多見于詩曰如岡如陵也<lb/>
又曰如南山之不騫也其致隆如此然則斯圖也斯詩<lb/>
也固得古詩人頌禱之意乎孺人之壽在是月之二十<lb/>
八日羅君之壽在明年三月之十三日皆六十矣夀筵<lb/>
既張親朋畢集俾童子歌諸君子之詩以侑觴羅君夫<lb/>
婦樂而有之心益休體益健自六十而馴致于耄耋期<lb/>
頥之境可期也雖然予考之郡乗羅氏居歙之呈坎其<lb/>
先世有仙人焉居獅潭得道跨白狼超潭東巨石輕舉<lb/>
<pb n="KR4e0125_WYG_034-22b"/>
而去是固有得于軒轅乆視之說而與浮丘翁往來兹<lb/>
山不可知也然則羅君固所謂壽種而足以副諸君子<lb/>
之所祝頌者與惜予之不足以知之也姑序之云爾<lb/>
　　　巖鎮謝氏家譜序<lb/>
謝氏在周以王舅申伯受封得姓世居陳留葢中原之<lb/>
望也至晋永嘉末子孫從元帝東渡遂望江左爵禄勲<lb/>
猷徳業文學與六朝相終始而莫盛于太保文靖公公<lb/>
長弟西中郎萬傳六世曰諼仕梁為東陽内史又六世<lb/>
<pb n="KR4e0125_WYG_034-23a"/>
曰傑仕隋為歙州教授因宦而家歙之中鵠鄉似續蕃<lb/>
衍姓其地曰謝村葢歙有謝之祖也傑十三世孫彦章<lb/>
兩子並仕唐季曰門下侍郎端金吾將軍詮詮别居祁<lb/>
門端之後分處休歙傳再世曰泌宋太平興國五年進<lb/>
士歴諌議大夫史有傳上距中郎二十七世矣而史以<lb/>
為太保者本其族槩言之也泌長子衍為太常舉禮郎<lb/>
傳三世曰玘遷邑之曹溪玘傳再世曰仁智又遷邑之<lb/>
梓木坦仁智傳五世曰伯潤當宋南渡出贅邑巖鎮左<lb/>
<pb n="KR4e0125_WYG_034-23b"/>
史吕公家遂留居焉葢巖鎮有謝之祖也伯潤子一人<lb/>
曰勝祖勝祖傳四世其可見者一人曰天佑天佑子一<lb/>
人曰善祥始有子四人有孫十一人曽孫二十五人其<lb/>
𦙍之來者未艾也善祥之季子曰文逹季孫曰廷懋請<lb/>
為族譜以合其先倡其後未竟而謝世廷懋之弟曰廷<lb/>
春廷彛廷實思續其父兄之志而譜克成焉乃奉以謁<lb/>
序廷馨子昭近被選為儒學訓導廷彛之壻程應實祖<lb/>
宋丞相槐塘文清公予族孫也還往既稔乃不敢辭而<lb/>
<pb n="KR4e0125_WYG_034-24a"/>
告之曰凡有姓于斯世者孰非古帝王及公侯卿大夫<lb/>
之苖裔特其世逺而莫知其所從出爾盛衰顯晦之靡<lb/>
常有國者不免而况奉失爵之後𨽻編氓之餘相望于<lb/>
百世之下哉惟積善以基之好文以輔之庻乎墜緒可<lb/>
尋而先徳可徴也謝始于申伯盛于太保中興于諌議<lb/>
其後散處而盛且顯者計尚有之若巖鎮之族特其一<lb/>
焉爾基之以積善輔之以好文子孫相承自今伊始安<lb/>
知不有亢宗之士出其間使爵禄勲猷徳業文學炳炳<lb/>
<pb n="KR4e0125_WYG_034-24b"/>
斯世與向之諸謝相高而為斯譜之重者乎古之人于<lb/>
其鄉之名宦碩儒非其姓者茍有所慕亦且致高山之<lb/>
仰維桑之敬而况同所自出之赫然者哉禮曰君子反<lb/>
古復始不忘其所由生也詩曰君子是則是傚謝氏後<lb/>
人可不勉諸<lb/>
　　　休寧流塘詹氏家譜序<lb/>
流塘詹貴存中奉其所修家譜一帙以告予曰詹之先<lb/>
出周宣王次子文侯之裔世望河間西晋末有諱隗者<lb/>
<pb n="KR4e0125_WYG_034-25a"/>
避地南陽隗孫三曰康邦成邦敬邦隨元帝東渡散處<lb/>
江南而康邦子良義官至侍衛將軍居建安良義子洗<lb/>
為福州候官令生宣宣之後有諱敬者由建安徙歙又<lb/>
傳而至黄公者再徙婺源之閭坑族最盛黄公傳四世<lb/>
曰小八公復自閭坑徙慶原又十二世曰百一公始遷<lb/>
休寧百一生初仕宋為太學録定居流塘迨貴十五世<lb/>
矣子孫不下千指而譜未續也貴為是懼爰輯舊聞以<lb/>
成斯帙敢請序之以示我後人予善存中諾而語之故<lb/>
<pb n="KR4e0125_WYG_034-25b"/>
曰族之有譜非徒以録名諱備考實而已一家之禮樂<lb/>
實擊焉世降俗漓而知其為重者鮮矣孔子曰樂樂其<lb/>
所自生而禮反其所自始譜之作其縁于斯乎又曰樂<lb/>
者為同禮者為異同則相親異則相敬故曰禮樂之說<lb/>
管乎人情矣夫譜成而族之位奠秩然彪分可謂異矣<lb/>
異而後有敬曰此諸父也此諸兄也不敢忽也譜行而<lb/>
族之情睦熙然春洽可謂同矣同而後有親曰此當愛<lb/>
也此當恤也不敢盭也一家之禮樂既興推之一鄉可<lb/>
<pb n="KR4e0125_WYG_034-26a"/>
知也進而推之邦國可知也夫是以尚譜謂其有益世<lb/>
教也詹氏之所積逺矣所居流塘有佳山水風氣厚完<lb/>
生其間者畊而勤生不必泉布之侈也讀而躬行不必<lb/>
衣纓之華也𦙍系蕃昌而為之譜以統其宗聨其支非<lb/>
求以自附于三代之民已乎今聖天子御極循大卞以<lb/>
燮和宇内而一邑之間一㕓之下有若詹氏可謂賢矣<lb/>
雖然竊有告焉記曰仁近樂義近禮又曰禮樂不可斯<lb/>
須去身然則求以無愧斯譜者必自其身始身脩而後<lb/>
<pb n="KR4e0125_WYG_034-26b"/>
一家之仁義可崇仁義崇則禮樂幾矣不然所謂録名<lb/>
諱而備考實者在在有之譜之實何如哉存中喜問學<lb/>
善為詩詩者禮之嫓樂之章也其知之矣<lb/>
　　　五箴解序<lb/>
聖門之教莫先求仁而求仁之要又非逺人以為道也<lb/>
禁止其視聽言動之非禮而敬以主之則日用之間表<lb/>
裏交正而徳可全矣顧其為說莫詳于顏冉氏之所聞<lb/>
又莫切于程朱氏之所箴者惜乎後學不能體而行之<lb/>
<pb n="KR4e0125_WYG_034-27a"/>
則其羣居之間徒有講習誦說而已江浦教諭開化吳<lb/>
景端氏嘗取四箴及敬齋箴為之箋釋號五箴解以示<lb/>
學者其學者雙溪李謨間從予遊因奉以請序曰景端<lb/>
之志也嗚呼洙泗逺矣心學晦而功利之說瀾倒于後<lb/>
世伊洛勃興考亭繼之由是墜緒可尋而謂夫子之所<lb/>
以告顏子者乾道也告冉子者坤道也夫乾言誠坤言<lb/>
敬聖賢之學於是焉分而敬實後學之法守也一不敬<lb/>
則私意萬端起而害仁不可勝道誠何自而致乎敬而<lb/>
<pb n="KR4e0125_WYG_034-27b"/>
安焉則無已可克而仁矣仁則一于天理而誠矣此希<lb/>
聖之功也五箴之所由作也景端生百世之下而知所<lb/>
用力又思以及人非能篤于為己之學有是哉聖訓在<lb/>
目遺矩凛然孤陋無聞豈勝寤歎輒述所見以付謨俾<lb/>
致之景端以求益焉<lb/>
　　　太傅兼太子太傅平江伯陳公壽詩序<lb/>
𢎞治戊午春三月哉生明皇儲初授經于文華殿前期<lb/>
加恩文武大臣若干人惟時太保兼太子太傅平江伯<lb/>
<pb n="KR4e0125_WYG_034-28a"/>
陳公加太傅仍兼傅青宫又五月而受誥贈其曾祖平<lb/>
江恭襄侯至其父黟國莊敏公三世皆保傅涣號崇階<lb/>
前所未有又兩月而為公初度之辰逆其甲子之所經<lb/>
三百有六十矣駙馬都尉樊公於公為親家重其上夀<lb/>
伊始而寵數之迭臻也合諸勲戚播之詠歌若干篇將<lb/>
以季秋廿有八日舉一觴慶焉屬予為之引惟天眷皇<lb/>
明畀之世臣以光輔熙運比于隆古盛矣哉而予竊有<lb/>
說焉寵榮壽考世豈無之而君子所重者名與實副之<lb/>
<pb n="KR4e0125_WYG_034-28b"/>
為難爾不然雖歴遐筭沭殊寵人將指議之不暇奚貴<lb/>
焉公生而沉雄負志畧事英宗憲考暨今天子出入中<lb/>
外三十年凡軍國重務及大典禮必參預計行禮成上<lb/>
倚為重而其大者鎮二廣則宣國威靈冐險阻勦賊數<lb/>
千還所掠萬餘口扶畸拯憊嶺表載寧其功甚偉緫漕<lb/>
十二年善撫士而究心于國用前後所陳百餘䟽興革<lb/>
之際其利甚博河决張秋績屢壊公相度事宜㴑原窒<lb/>
罅為安流人免于墊溺其惠甚乆此三者夀之基也然<lb/>
<pb n="KR4e0125_WYG_034-29a"/>
不能不沮于見忌而忠恪自將不易其守肆公議歸之<lb/>
而聖眷加焉以殿巖之尊兼台輔之責視古舊勲宿徳<lb/>
之臣殆無與讓非名實相副之為難哉恭襄公當文皇<lb/>
徙都北京首緫漕府裕國足兵號良將其漕規踵行至<lb/>
今莊敏公嘗將偏師靖閩㓂一時大將多賂敗者獨莊<lb/>
敏得進侯封賜嘉奬葢其先所以培其家脉甚逺公嗣<lb/>
其遺烈而光大之若是豈偶爾倖得者之可比哉崧高<lb/>
之章壯猶之什對揚王休之作見于三百篇尚矣雖近<lb/>
<pb n="KR4e0125_WYG_034-29b"/>
代聲律不可以差次而本於貴齒好徳感上戴恩之誠<lb/>
一也然則諸公所為致慶者豈直游從之好姻婭之私<lb/>
哉祝公之夀上佐天子整六師讋四夷保丕平之緒以<lb/>
昭上天純佑有明之心如漢營平如唐汾陽如吳之延<lb/>
州萊季子則公所重于天下後世者又不啻今日而已<lb/>
公自號雲谷通經史妙詞翰辱與不佞交良厚非一日<lb/>
雅且在宫僚誼不可辭也遂僣書于簡首為觀者先焉<lb/>
　　　奉送少師兼太子太師吏部尚書華葢殿大學<lb/>
<pb n="KR4e0125_WYG_034-30a"/>
　　　　士徐公謝政南歸序<lb/>
三代而下號平世君臣之相與者多出于體貎而或全<lb/>
或否繫其逄焉其出于心相孚而進退兩得者其盛也<lb/>
若今大學士宜興先生徐公之歸固昔人之所願而不<lb/>
可得者歟公以進士及第事英宗憲考今上皇帝四十<lb/>
有五年位三孤緫百揆賛宻命輔青宫官階之峻付託<lb/>
之專寵命之優渥前是未有也計公之體國圖報殫力<lb/>
不足豈肯求暇逸于一日之為快哉然夀逾七十自今<lb/>
<pb n="KR4e0125_WYG_034-30b"/>
嵗來疾疢日侵視履孔艱誠有不可出者遂三上章求<lb/>
去得請乃已此古大臣之心審已保節非靣騰巽牘而<lb/>
隂復覬留者也上以公四朝元老勲茂望隆睿學之所<lb/>
資儲徳之所養民生之所奠皆藉公弼成有不可一日<lb/>
釋者故於其在告也遣國醫賜尚食存問周悉兾其速<lb/>
愈而公疾未可瘳乃體其去志之决至三請而後從之<lb/>
賜勅加贐遣廷臣一人乘傳衛行命有司供月廪給僕<lb/>
從仍官其一子于朝此古聖王之心尊賢貴老非姑以<lb/>
<pb n="KR4e0125_WYG_034-31a"/>
備禮文塞故實豈非進退兩得哉命下之日葢有悵然<lb/>
謂一時良輔而不獲終其太平之功為朝廷惜者亦有<lb/>
驩然謂一代盛事而以得謝為公榮者於是太子太保<lb/>
刑部尚書武進白公合同郡之仕者餞公于郊授簡不<lb/>
佞請所以為贈辭不獲則為之言曰公之行所繫大矣<lb/>
天子之璽書士夫之公議褒錫而嘉予之備矣亦何俟<lb/>
不腆之詞而為是嘵嘵哉惟公以青年歌鹿鳴而上京<lb/>
師致通顯髪種種矣功成名遂還政而歸焉鄉人子弟<lb/>
<pb n="KR4e0125_WYG_034-31b"/>
遲公之來瞻丰采而聽緒論曰吾邦之先逹若是聖朝<lb/>
之耆舊若是名臣之進退以道若是企慕興起以力于<lb/>
學是公之出處雖繫重輕于天下而一鄉之觀感先焉<lb/>
宜不可無述也雖然昔人之爵禄榮名與公相似者不<lb/>
少也或弗謹于官常而以事去或中露其所不韙為上<lb/>
所厭斁而後去求全夫體貎且不可得况心之相孚恩<lb/>
禮始終無纎芥之隙如公者哉盛矣不佞在詞林從公<lb/>
後三十餘年荷教益為厚今元良出閣復被薦與宫僚<lb/>
<pb n="KR4e0125_WYG_034-32a"/>
之選抵京師五月而公去之故於白公之請有慨于中<lb/>
不可已爰述公之所以事上與上之所以待公者復之<lb/>
而因以為天下後世道焉<lb/>
　　　送于千户序<lb/>
新安衛千户于侯文逺年六十即請于朝以官授其子<lb/>
應應時年尚㓜馴謹自牧無聲色之習觀者䇿其後之<lb/>
將弗替乎既而當比試來京師其年長矣性淑而不鑿<lb/>
處已接人禮縟而不舛視昔為勝於是兵部請于上而<lb/>
<pb n="KR4e0125_WYG_034-32b"/>
試之閱武塲獲中選焉其將歸也鄉人在京師者丐予<lb/>
贈之言予與于氏交再世矣應之祖武畧君和易淳篤<lb/>
其居官約已奉公不朘削其下人以自殖其治産節浮<lb/>
費勤課藝田廬之盛甲一州然未始以豪侈自矜周窮<lb/>
賑乏無間踈戚凡有所焚劵皆惻然不出于要譽徳之<lb/>
足以起家者也文逺㒞爽通逹嘗充儒學生習經史好<lb/>
詞翰於先業督視惟謹不妄費惟庠校圖籍祠宇津梁<lb/>
諸利人垂後之舉雖捐至數百金不惜其蒞職最乆戎<lb/>
<pb n="KR4e0125_WYG_034-33a"/>
務修明於事可否必毅然以義為前却才之足以保家<lb/>
者也然則應之居官理家亦惟於是乎取法足矣奚俟<lb/>
他求哉雖然身者居官理家之本也能謹其身使無慝<lb/>
于其心志無疢于其膚體則徳可進才可成宦蹟可升<lb/>
而世業可托也孰禦憶成化中予訪武畧于郡城時年<lb/>
八十而文逺初得男抱孫飲客樂甚予為之賦詩有老<lb/>
境㸔孫夢亦安之句葢指應也今二十年矣邇者家居<lb/>
應數省于南山見刻新安文獻志及胡子知言諸書請<lb/>
<pb n="KR4e0125_WYG_034-33b"/>
其父助費甚力予與文逺遊黄山應騎馬侍行風雪中<lb/>
左右益恭人不知其富家子也其向好且知重若此其<lb/>
後所成安知其不有契于祖父哉先尚書襄毅公孫女<lb/>
四人應長弟恩為少婿方以儒學生需次秋闈第三弟<lb/>
允忠擇繼少保肅愍公為嗣孫以特恩授杭州前衛千<lb/>
户世主祠事葢其先之流慶未艾也而應發軔仕途為<lb/>
鄉人所期愛若此可不朂諸<lb/>
　　　送潘君玉汝同知金華府序<lb/>
<pb n="KR4e0125_WYG_034-34a"/>
玉汝舉成化甲辰進士第授知湖廣之蘄水縣事凡入<lb/>
覲及初考者三被行臺奬勞者再旌異者一其處己之<lb/>
公蒞事之勤聴訟之明審䘏荒濟渉百度之修舉周悉<lb/>
求不負所學上副聖天子為民擇令之盛心亦可謂良<lb/>
有司矣𢎞治戊午夏進同知金華府事廷謝日吾鄉之<lb/>
人有言者曰玉汝性伉直不能逄迎上官於事可否以<lb/>
義爭雖臨之利害不䘏也故恒懼其為人所隂中今獲<lb/>
升大夫佐上郡宜賀又有言者曰近著令有司之九載<lb/>
<pb n="KR4e0125_WYG_034-34b"/>
考績者進二階得旌異者乃以次召入備臺察之選子<lb/>
部之擢焉今玉汝旌異在考績之後雖以推擇進四階<lb/>
而不獲備官守于闕下宜惜是二端者皆非也夫士君<lb/>
子之仕在行其所學而已豈崇卑中外便已與不便已<lb/>
之足計哉利不以喜鈍不以戚古之人所以自律而考<lb/>
人以為定本者也潘氏世居婺源至玉汝尤好修謹禮<lb/>
以尚書舉于鄉而䇿于天子之廷其不為便私計也可<lb/>
知矣婺源予朱子之闕里流風漸被既乆且深而尚書<lb/>
<pb n="KR4e0125_WYG_034-35a"/>
者治天下之大經大法在焉推所得者而見之行其何<lb/>
有于郡邑然則其施也益博其成也益逺且大又可知<lb/>
矣夫金華之為郡也與新安接壤文獻之盛甲東南若<lb/>
東萊吕公實與予朱子相望而起倡斯道以覺後進流<lb/>
風漸被亦尚有見于今日者乎玉汝勉之不以人之所<lb/>
惜與所賀者為重輕使學道愛人之政出于先賢過化<lb/>
之邦斯鄉人所望于君子者餘不足道也玉汝嘗從予<lb/>
講習故贈言者以是見委然予固將有言以致愛助之<lb/>
<pb n="KR4e0125_WYG_034-35b"/>
意者故書之不辭<lb/>
　　　送鄭君萬里知南城縣序<lb/>
𢎞治戊午冬十月七日吏部奏取選人注官而萬里之<lb/>
銓期未當也以特選與焉廷注江西之南城知縣今少<lb/>
宗伯張公縣人也待漏之際以問予曰鄭君何如予曰<lb/>
鄭君治春秋其學以古人為師其志勇其識正其才核<lb/>
使治南城甚善張公聞予言為之辴然曰吾邑之幸邪<lb/>
大宗伯金溪徐公曰吾向在南監六館之間若鄭生者<lb/>
<pb n="KR4e0125_WYG_034-36a"/>
甚少誠科目遺才也又明日退直文華殿大學士長沙<lb/>
李公曰昨除南城尹鄭某是歙鄭某邪予曰公何自知<lb/>
之李公曰吾向考南畿秋試御史上饒婁君方提學南<lb/>
畿以期小試十三府首士姓名相畀曰請驗之既而掲<lb/>
曉其所失者三人鄭某在焉以是知之不知其跡之滯<lb/>
此也相與嘅嘆且以為人生出處其遲速利鈍固自有<lb/>
定數邪萬里將辭朝而南置酒為别酒半起曰鄉先生<lb/>
獨無一言以惠鵬也予曰予何如人俟鄙言以為加損<lb/>
<pb n="KR4e0125_WYG_034-36b"/>
哉予往來家山或出或處子未嘗不相我以道義而游<lb/>
從觴詠之樂又不足言也其大者若倡立考亭祠于郡<lb/>
學上書巡撫大臣請罷徽郡代輸糧八萬石事關教飬<lb/>
議者不能奪予甚壯之其餘舉措繫一鄉之利害重輕<lb/>
者又不可縷數也雖然此豈所以取足萬里哉鄭為歙<lb/>
巨宗其先若令君之能活民廟食至今若貞白先生之<lb/>
亷吏被旌其異若師山先生之道學忠義名著史冊一<lb/>
鄉之人孰不仰之况其子孫若萬里者哉所讀者師山<lb/>
<pb n="KR4e0125_WYG_034-37a"/>
之書也所居者令君貞白之官也推其世學以見于百<lb/>
里使無忝于先烈庻幾於朝家作飬收録之恩與諸老<lb/>
先生平日期待之意無負矣矧屈之乆者其伸必逺且<lb/>
大他日由一邑之政而馴致焉其又孰得而禦之哉<lb/>
　　　夀封翰林編修吳君七十詩序<lb/>
南夫以翰林編修上其三載之績得賜勑命封其父可<lb/>
晩君文林郎如其官命下而君之年正届七十南夫過<lb/>
予言曰一鵬不佞官詞林實庭闈所及而汪濊之寵壽<lb/>
<pb n="KR4e0125_WYG_034-37b"/>
豈之適兼得之一旦不勝其為私慶也爰以吳郡名蹟<lb/>
分題求賦詠之寓歸為夀而詩不可無序敢布以請南<lb/>
夫舉進士入翰林為庻吉士予被命教之聞可晩君不<lb/>
及識也戊午春服闋過吳門識焉是嵗夏君來視南夫<lb/>
于京師復邂逅寓邸其為人樸厚謹願老而賢者也君<lb/>
子惟南夫一人教之孔力南夫亦奉訓惟謹遂克以文<lb/>
行顯于時賢而有子者也其有兹渙命與夀相高福履<lb/>
所臻不可企也致慶之際聲詩不揚其何以昭宣國恩<lb/>
<pb n="KR4e0125_WYG_034-38a"/>
駿發世祥宜諸君子之作渢渢洋洋而不能自已者乎<lb/>
夫古之論夀者以樂山樂水而詩人祝夀亦比興于川<lb/>
于南山尚矣吳中山水甲天下今掇其名勝而播之詠<lb/>
歌為君夀其亦有得于風人善頌之義者歟君誕辰在<lb/>
嵗之八月廿有六日夀筵肆啓風日清妍郡官偕來親<lb/>
䣊畢集命童子歌諸君子之詩而侑觴觀者以興聞者<lb/>
以慕曰吳中山水如此鍾而為人有夀若可晩有文行<lb/>
若南夫固一時之盛哉雖然吳之名蹟固莫有如泰伯<lb/>
<pb n="KR4e0125_WYG_034-38b"/>
之為顯矣其子孫徧東南而延州季子獨年百餘嵗人<lb/>
傳以為仙吾固疑其𦙍系之多夀種也安知君之不仰<lb/>
希遺躅而為盛世之逸老哉矧季子以知詩名春秋襲<lb/>
其遺聲而為君壽若南夫又非出于繼美飬志者之所<lb/>
為哉南夫清才妙器詞林翹楚其學益䆳其名位益升<lb/>
而君之心益休體益康享其子之榮封益進而未艾諸<lb/>
君子之詩所以為壽異時者不昉于此乎輙以是致隆<lb/>
于可晩君父子書之以竢<lb/>
<pb n="KR4e0125_WYG_034-39a"/>
　　　東海遺愛録序<lb/>
南安人以其故守張公之有遺愛也其去則相與留像<lb/>
于城北金蓮山之高明所最其徳政而為文勒之石其<lb/>
歿則以瞻奉非便徙祀于郡治又集其祠記奠文民謡<lb/>
士詠之類為遺愛録以傳其言曰公治南安六年飬有<lb/>
資教有慕死者有所愬而生餓者有所恃而飽居無困<lb/>
役行無病渉而士不惑于異教凡尚賢興學劭農澤物<lb/>
之政葢不可縷數公以詞翰名一時郡佳山水及古蹟<lb/>
<pb n="KR4e0125_WYG_034-39b"/>
必約寓公臨觀嘯詠竟日道郡下者往往欲得其草書<lb/>
與字而去罷誅求焉此録之所繇作而序不可闕也敢<lb/>
因所善以請噫予與公同年進士知其人方其出守南<lb/>
安士多惜之以為用枉其才者孰知其政之若此哉夫<lb/>
文與政在孔門亦不可得兼也故歴代史循吏文苑别<lb/>
立傳其所書文人而有治行惟謝宣城李北海尤著當<lb/>
時思之後世頌之以姓配郡弗敢忘而謝公之亭名宦<lb/>
之祠至今名實所在不可誣也張公守南安遺愛若此<lb/>
<pb n="KR4e0125_WYG_034-40a"/>
而詞翰之妙亦莫能掩高情逸韻固將與二公者相望<lb/>
于百代之上乎公六子皆賢曰𢎞宜舉進士為監察御<lb/>
史曰𢎞至舉進士為兵科給事中詞翰並有父風可擬<lb/>
諸謝是固遺愛及民而裕其後之一驗歟諾而序之匪<lb/>
獨以答郡人之思亦將以慰吾亡友于地下公諱弼字<lb/>
汝弼世居松之華亭東海其别號云<lb/>
　　　蓀溪程氏族譜序<lb/>
所貴乎世家有賢後者謂其能補前人之闕畧訂遺文<lb/>
<pb n="KR4e0125_WYG_034-40b"/>
之失墜使其名黯以光其世衍以昌不貴而榮不富而<lb/>
豐斯可矣而世之能力於是者恒寡若蓀溪之族續譜<lb/>
之事其殆庻乎始成化壬寅嵗予作統宗世譜二十巻<lb/>
㑹者四十四房而山斗之程與焉程之先葢得姓于周<lb/>
大司馬程伯休父望安定自晉忠誠君嬰至漢歴簡侯<lb/>
黒更望廣平下逮吳盪冦將軍都亭侯普始渡江居建<lb/>
康都亭四世孫東晉新安太守元譚始居郡篁墩太守<lb/>
十二世孫陳將軍忠壯公靈洗廟食于鄉子孫始盛葢<lb/>
<pb n="KR4e0125_WYG_034-41a"/>
新安諸房所共祖也忠壯十四世孫唐歙州都知兵馬<lb/>
使檢校御史中丞澐又别居休寧汊口生三子曰歙州<lb/>
牙將檢校戸部尚書仲繁居祁門善和曰歙州兵馬先<lb/>
鋒仲節居歙古城曰左領軍大將軍南節居休寧陪郭<lb/>
兵馬三世孫廸仕為休寧縣簿卒塟小東門子照又别<lb/>
居下宅林則山斗之祖也又譜云廸生二子其長曰大<lb/>
公諱碩其次曰察公諱照同遷山斗碩生行仁行仁生<lb/>
諸四又遷蓀田當㑹譜時察公子孫自譜其所出而大<lb/>
<pb n="KR4e0125_WYG_034-41b"/>
公之後以事不克㑹遂失書之葢於今十年矣諸四五<lb/>
世孫璨玠兩房號最盛子孫不下數千指顧譜未有續<lb/>
者於是璨十二世孫泰亨等始議續之且深懼夫世愈<lb/>
逺名愈湮以予之嘗主斯㑹也乃奉其所續者請序其<lb/>
故于篇端予閱之一過則<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然曰於戯葺其闕文而加<lb/>
詳引其墜緒而不失㣲顯闡幽而前乎其有源補罅苴<lb/>
漏而後乎其有據是誠知先務之為急而異夫世之力<lb/>
他途以為其先人之榮侈者哉或疑統宗之成譜也乆<lb/>
<pb n="KR4e0125_WYG_034-42a"/>
此本之不可以追入也奈何予曰不然世之所可按而<lb/>
為者誠而已矣事出於誠則正之實足以服人茍出於<lb/>
誣則遂之不足以行逺昔者孔子少孤不知其父墓所<lb/>
在乆之問于郰曼氏之母始得合塟于防亦獨以其言<lb/>
之足諒事之當為有不可已焉者爾然則决諸理而勇<lb/>
于義庻乎所謂世家賢後若泰亨者非其人邪嗣是以<lb/>
往子孫孫子將與山斗之族相峙永存孝敬益廣而崇<lb/>
昭穆益修而明要其同合其離正足以輔統宗之不及<lb/>
<pb n="KR4e0125_WYG_034-42b"/>
而可憾其補訂之為難哉庸畧之以明告我同姓者<lb/>
　　　慶孫君士寛六十夀序<lb/>
郡學二程生道休寧以請曰孫氏居巖鎮者仕寛君葢<lb/>
履善樂分之士也今兹夀届六十其始生之辰在嵗之<lb/>
九月廿九日不佞與其二子忠顯忠弼有同忩之好有<lb/>
麗澤之益輙繪夀意圖託諸君子詠歌之而虛其上敢<lb/>
乞序一言且道其詳曰君性甚孝友謹身尚禮事其父<lb/>
文斌及其母病衣不解帯湯藥必嘗以進昆弟七人君<lb/>
<pb n="KR4e0125_WYG_034-43a"/>
行四處之一於和由是衆議胥叶產益拓業益振然君<lb/>
雖富而不自驕益敦樸尤拳拳以鬬勇侈靡戒其家好<lb/>
義樂施遇弱不能存貧不能塟者量力給之每恨其不<lb/>
出閭里間而所及不廣㑹有詔勸分即大發粟賑民得<lb/>
賜冠帶榮其身然榮亦非君意君少嗜學<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>于家務乃<lb/>
命其二子為儒學生二子者甚俊頴學業甚充每行臺<lb/>
下郡邑課士忠顯率居首選葢有决科之望而忠弼亦<lb/>
奮志思亢其宗者予聞而嘉之曰是固宜壽哉洪範諸<lb/>
<pb n="KR4e0125_WYG_034-43b"/>
福壽居首富次之康寧好徳又次之葢非壽無以享諸<lb/>
福而非富無以飬非康寧無以樂非好徳無以為壽之<lb/>
基顧世之獲是者恒鮮焉獲之有偏全厚薄大小不一<lb/>
而均之不可無慶也若仕寛君力孝友之行于一身而<lb/>
施之一家者固已效矣進而表于鄉則有救荒之勞又<lb/>
進而廪于公則有業儒之子嵗律一週而體益健心益<lb/>
休階此以踰耄耋而底于期頥之域可知焉豈非一念<lb/>
孝友之所致哉宜諸君子圖之以彰其樂聲之以宣其<lb/>
<pb n="KR4e0125_WYG_034-44a"/>
美而致夫尚齒貴徳之心有不能已邪古語云年彌高<lb/>
徳彌邵非徒以企夫世之逹尊者而已徳固人之所同<lb/>
有也隨其分之所及而取足以為善焉獨不可乎吾知<lb/>
仕寛君所蓄益厚則所施益博所以裕其後之人者益<lb/>
盛且乆慶之者益將有不一之書孰能禦之哉二程生<lb/>
曰縉與材皆一時之秀而文者其言可徴也故序之不<lb/>
辭<lb/>
　　　五城黄氏㑹通譜序<lb/>
<pb n="KR4e0125_WYG_034-44b"/>
自宗法不明于後世凡通都大邑之間號巨室能僅譜<lb/>
其家者葢不多得矣若進而能譜其族則加鮮焉况又<lb/>
能推而譜其所同原異流者哉是非其心之仁志之逺<lb/>
力之健固不能有此而或一二見于吾鄉則亦以其居<lb/>
之僻俗之厚用能保其典籍丘壟于兵革之餘乃克爾<lb/>
邪若五城黄氏其一焉黄之先本嬴姓出自陸終受封<lb/>
于黄世奉黄帝之祀逮周而見録于春秋曰黄人與其<lb/>
有尊攘之功後為楚所并子孫因以國氏而春申君實<lb/>
<pb n="KR4e0125_WYG_034-45a"/>
顯于楚曰東明者春申之族從番君起滅秦居江夏子<lb/>
孫始盛由是江夏之黄遂望于天下其顯于漢者若魏<lb/>
郡太守香香之子太尉邧鄉侯瓊瓊之孫司𨽻校尉陽<lb/>
泉侯琬世以忠孝聞琬之後曰積仕晉為新安太守卒<lb/>
葬郡姚家墩子尋因家焉殆今新安之黄所共祖也尋<lb/>
十七世曰儀仕唐為祁門尉因居祁門左田生二子遜<lb/>
謙謙别居休寧西湧生一子思聦遜生二子思誠思道<lb/>
思道仕為盱眙尉又因家焉三世曰元之為鈞州判官<lb/>
<pb n="KR4e0125_WYG_034-45b"/>
嘗修盱貽黄氏譜而序之思誠再世曰瑰生三子叔宏<lb/>
叔仲叔季叔仲徙婺源横槎叔季徙浮梁勒功思聦五<lb/>
世曰文漢自西湧别居五城鎮生一子晟晟生四子舉<lb/>
温抃季昌舉生四子宗義宗禹宗明宗和則今五城諸<lb/>
黄所共祖也季昌三世曰侃嘗修五城黄氏譜而序之<lb/>
宗義自五城徙溪口三世曰何以乾道進士歴大府寺<lb/>
丞爵休寧縣男贈通議大夫為時聞人葢商山安撫吳<lb/>
文肅公其舅汊口端明少師程公其甥而㑹里程文簡<lb/>
<pb n="KR4e0125_WYG_034-46a"/>
公其師也宗禹宗明四世諸孫最盛其顯者曰拱曰煥<lb/>
曰暎曰應龍曰發曰卓曰珏煥生司户雷復中陳文龍<lb/>
榜進士發生雷益雷豐天鍚及提幹雷奮中方逢辰榜<lb/>
進士卓生制幹雷利中文天祥榜進士槐塘丞相程文<lb/>
清公亟稱之珏生若臯若臯生行叟入元授紫陽書院<lb/>
齋長為時宿儒始續舊譜而著其異同之故雷益生常<lb/>
甫號草牕陳定宇先生實師之而定宇亦嘗書其譜之<lb/>
續者拱三世曰元珪娶吳氏有婦節子清夫以孝聞元<lb/>
<pb n="KR4e0125_WYG_034-46b"/>
天厯中旌其門曰節孝見青城虞文靖公之銘雷豐三<lb/>
世曰仲瑾娶吳氏復以節聞國初旌其門曰貞節見浯<lb/>
村春坊貞一汪公之傳應龍六世曰昻當洪武乙亥再<lb/>
續其譜而鄉先生曹東白序之至天順壬午暎九世曰<lb/>
雲蘇續作一覽圖逮𢎞治辛亥同其族弟曰禄曰濩大<lb/>
㑹諸黄為通譜自江夏而新安而盱眙自新安而歙之<lb/>
石嶺祁之左田休寧之五城婺源之横槎黟之古城横<lb/>
岡浮梁之勒功石斛又自横槎而徳興茗園樂平監溪<lb/>
<pb n="KR4e0125_WYG_034-47a"/>
鄱陽罏山自五城而溪口星洲嶺南龍灣商山汊口濳<lb/>
川陳村閔口績溪翬嶺嚴城諸𣲖自天順以至今兹幾<lb/>
三十年所謂心之仁志之逺力之健若雲蘇者殆非其<lb/>
人歟然求之四方他姓豈無其心及其志與力而處孔<lb/>
道之下經蹂躪之交典籍蕩于烟燼丘壟陷于蕪沒顧<lb/>
欲聨其族而合其同原異流者于一旦豈非事之甚難<lb/>
者哉於是取以鋟梓踰年而告成奉以請序其首簡予<lb/>
閱之累日得其大端而書之曰惟黄氏之先實以忠孝<lb/>
<pb n="KR4e0125_WYG_034-47b"/>
有開厥家故為其後人者或學古勵行以淑其身或聨<lb/>
科世禄以延其澤或高閎接畛以拓其產中世以來男<lb/>
以孝婦以節旌其門著于史者又足以上昭祖徳下啓<lb/>
孫仍而况諸譜既同則宗盟益篤宗法可尋所謂新安<lb/>
之黄者將由一郡而顯于四方且與江夏之望相高于<lb/>
數百載之上而無替焉者亦將兆于斯乎詩云無念爾<lb/>
祖聿修厥徳又云雖有他人不如我同姓黄氏子孫其<lb/>
尚朂之若夫謹昭穆之稽徴文獻之守詳真贗之别則<lb/>
<pb n="KR4e0125_WYG_034-48a"/>
前人之序已備兹不待贅云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_034-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻三十四<lb/>
</p>
<p>
</p>
  </div>
</body>
</text>
</TEI>
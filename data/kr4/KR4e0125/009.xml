<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻九</head>
    <p>
<pb n="KR4e0125_WYG_009-1a"/>
欽定四庫全書<lb/>
　篁墩文集巻九　　　　　　明　程敏政　撰<lb/>
　　　制䇿<lb/>
皇帝制曰朕惟古昔帝王之為治也其道亦多端矣然<lb/>
而有綱焉有目焉必大綱正而萬目舉可也若唐虞之<lb/>
治大綱固無不正矣不知萬目亦盡舉歟三代之隆其<lb/>
法寖備宜乎大綱正而萬目舉也可歴指其實而言歟<lb/>
説者謂漢大綱正唐萬目舉宋大綱亦正萬目未盡舉<lb/>
<pb n="KR4e0125_WYG_009-1b"/>
不知未正者何綱未舉者何目與已正已舉之綱目可<lb/>
得而悉言歟我祖宗之為治也大綱無不正萬目無不<lb/>
舉固無異於古昔帝王之治矣亦可得而詳言歟朕嗣承<lb/>
大統夙夜惓惓惟欲正大綱而舉萬目使人倫明於上風<lb/>
俗厚於下百姓富庶而無失所之憂四夷賔服而無梗<lb/>
化之患薄海内外熈然泰和可以增光祖宗可以匹休<lb/>
帝王果何行而可必有其要諸士子學以待用其於古<lb/>
今治道講之熟矣請明著於篇毋泛毋畧朕將親覽<lb/>
<pb n="KR4e0125_WYG_009-2a"/>
焉<lb/>
　　臣對臣聞中庸曰凡為天下國家有九經所以行<lb/>
　　之者一也盖一者誠也以之脩身則可以正天下<lb/>
　　之大綱以之為治則可以舉天下之萬目堯舜之<lb/>
　　所以帝禹湯文武之所以王者純乎此而已大哉<lb/>
　　誠乎原於天性於人亘萬古而不息放四海而皆<lb/>
　　凖人倫舍是則無自而明風俗舍是則無自而厚<lb/>
　　養民舍是則無所恃而臻於富庶御夷舍是則無<lb/>
<pb n="KR4e0125_WYG_009-2b"/>
　　所恃而致其咸賔盖天下之理雖衆求其操之約<lb/>
　　制之廣莫有過於誠之一言者其可視為迂濶不<lb/>
　　急之談而别求新竒可喜之論哉伏惟皇帝陛下<lb/>
　　嗣大歴服以來嵗一週矣賤貨貴徳思存此誠而<lb/>
　　不雜制治保邦思守此誠而不踰内焉聖母太后<lb/>
　　日夕化導之切外焉執政大臣左右輔弼之勤所<lb/>
　　以登三邁五光前裕後者殆基於此矣然猶體道<lb/>
　　謙沖不自滿假念太祖創業之艱難列聖守成之<lb/>
<pb n="KR4e0125_WYG_009-3a"/>
　　不易首進臣等於廷詢以治道欲以匹休往聖增<lb/>
　　光祖宗其圖治之心可為健矣然竊思之開茂科<lb/>
　　䇿多士祖宗以來相承既久未知今日陛下之意<lb/>
　　姑以遵累朝之舊典備他日之故事而已邪抑真<lb/>
　　欲周詢衆論愽盡羣情以冀萬分之助也臣誠愚<lb/>
　　昧不知所出然幼學壯行之志得於聖經賢傳之<lb/>
　　間者敢不精白一心傾竭底藴以稱淵衷塞明詔<lb/>
　　臣聞治天下有本焉大綱是也有末焉萬目是也<lb/>
<pb n="KR4e0125_WYG_009-3b"/>
　　大綱不正則治道有未純萬目不舉則治法有未<lb/>
　　備然大綱之或正或否萬目之或舉或遺則係於<lb/>
　　人君此心之誠何如耳臣嘗觀於唐虞之際欽明<lb/>
　　文思允執厥中濬哲文明允迪厥徳堯舜之徳同<lb/>
　　一誠也故惇叙九族藹然公族之親釐降二女肅<lb/>
　　然閨門之禮内承頑父秉䕫䕫之誠外撫傲弟盡<lb/>
　　烝烝之乂其大綱之正如泰山磐石之根固其勢<lb/>
　　尊安而不可揺也於是乎近有百揆四岳丞弼於<lb/>
<pb n="KR4e0125_WYG_009-4a"/>
　　内逺有州牧侯伯承宣於外命羲和以典厯象而<lb/>
　　敬天勤民之事舉命夷䕫以典禮樂而化民成俗<lb/>
　　之道明庶政咸熈府事允治則萬目亦無有不舉<lb/>
　　者焉臣嘗觀於三代之時惟日孜孜大徳是懋小<lb/>
　　心翼翼細行亦矜禹湯文武同一誠也故彞倫攸<lb/>
　　叙文命敷于四海人紀肇脩帝命式于九圍后妃<lb/>
　　有闗雎窈窕之徳公族有麟趾信厚之風其大綱<lb/>
　　之正如長河大川之源深其流演迤而不可窮也<lb/>
<pb n="KR4e0125_WYG_009-4b"/>
　　於是乎有典則以貽子孫而鈞石之度無不具制<lb/>
　　官刑以警有位而風愆之戒為甚嚴六典八法之<lb/>
　　制無一不備五禮六樂之法無一不周則萬目亦<lb/>
　　無有不舉者焉盖二帝三王之徳純乎誠故能正<lb/>
　　大綱舉萬目致雍熈泰和之治卓乎非後世之所<lb/>
　　能及矣漢之髙帝䘮義帝則君臣之義明尊太公<lb/>
　　則父子之倫正封同姓以連城非私也所以惇周<lb/>
　　親祀孔子以大牢非過也所以崇聖道其大綱之<lb/>
<pb n="KR4e0125_WYG_009-5a"/>
　　正亦可美也然制禮頗襲於秦而用之朝廷者乃<lb/>
　　綿蕞之儀作樂不稽於古而奏之郊廟者乃趙代<lb/>
　　之謳定律令而八刑紏民之法隳申軍法而九伐<lb/>
　　正邦之意泯建官無制太尉御史位乃參於三公<lb/>
　　養民無法閭右强宗田或連夫阡陌是以世代相<lb/>
　　承徳化不純而萬目未舉也其所以未舉者未究<lb/>
　　夫誠之用而雜於霸耳唐之太宗定府兵之制而<lb/>
　　農無養兵之費立世業之法而下無兼并之患以<lb/>
<pb n="KR4e0125_WYG_009-5b"/>
　　租庸任民則農有定業以職事任官則官無虚名<lb/>
　　其萬目之舉亦可嘉也然脅父以起兵則君臣之<lb/>
　　義暌廹父以傳位則父子之道缺蹀血宫門則兄<lb/>
　　弟之情薄麀聚後庭則夫婦之倫亂慕和戎之利<lb/>
　　嫁貴主於<graphic n="KR1839" url="https://raw.githubusercontent.com/kanripo/KR-Gaiji/master/images/KR1839.png" mimeType="image/png"/>方是伉儷非偶也舍天子之尊稱可<lb/>
　　汗於萬國是名號不正也是以子孫相繼慚徳為<lb/>
　　多而大綱未正也其所以未正者未悉夫誠之本<lb/>
　　而雜於利耳宋祖開基仁義立國遵慈訓而不違<lb/>
<pb n="KR4e0125_WYG_009-6a"/>
　　金匱之盟可見其孝愛晉王而卒授神器之重可<lb/>
　　見其友家法之正而宫闈之醜未聞也傳授最明<lb/>
　　而廹奪之禍無有也洞開諸門悟君心之當正盖<lb/>
　　有契乎正心之學偶讀二典嘆法網之太宻盖有<lb/>
　　得乎敬刑之㫖然宋之大綱若無愧於三代而法<lb/>
　　制反有歉於漢唐以詩賦記誦求士無學校養成<lb/>
　　之法以科名資歴叙位無官司課試之方選宿衛<lb/>
　　則不能變五代姑息羈縻之俗教宗室則無以合<lb/>
<pb n="KR4e0125_WYG_009-6b"/>
　　先王親踈隆殺之宜國用病於空虚兵威患於不<lb/>
　　振其萬目未盡舉者豈非以其徒事靡文而未得<lb/>
　　夫誠之説乎雖然漢宋大綱雖云正矣然因寵而<lb/>
　　啟人彘之禍因争而有廢后之失亦烏能深究夫<lb/>
　　誠之本而大綱豈盡正邪唐之萬目雖云舉矣然<lb/>
　　禮樂議而不能興封建講而不能行亦烏能真悉<lb/>
　　夫誠之用而萬目豈盡舉邪是則漢之雜王以霸<lb/>
　　唐之居夏用夷宋之文浮於實其君徳僅止於小<lb/>
<pb n="KR4e0125_WYG_009-7a"/>
　　成治效不逮於隆古者豈有他哉誠與偽之間耳<lb/>
　　洪惟我太祖髙皇帝勇智之資克配成湯寬仁之<lb/>
　　度逺過漢祖取土宇於羣盗攘敓之際復人紀於<lb/>
　　一統耆定之初追帝先世則武王尊親之孝也封<lb/>
　　建諸王則帝堯睦族之仁也立學校以明人倫正<lb/>
　　祀典以絶誣妄后妃不得與政戚畹不得秉權其<lb/>
　　大綱正矣置屯設守則内外相承列爵建官則體<lb/>
　　統不紊律令有定條而人易於遵守田賦有定制<lb/>
<pb n="KR4e0125_WYG_009-7b"/>
　　而民便於轉輸朝覲會同之禮粲粲乎成周之大<lb/>
　　典黜陟考課之法鑿鑿乎隆古之𢎞規其萬目舉<lb/>
　　矣然考夫聖徳之所臻治效之所極真有合乎二<lb/>
　　帝三王立誠逹本之㫖故能正大綱而舉萬目若<lb/>
　　是其盛且久也繼是以來太宗文皇帝仁宗昭皇<lb/>
　　帝之茂衍洪圖宣宗章皇帝英宗睿皇帝之丕承<lb/>
　　駿烈所以超漢唐軼有宋而追踪於唐虞三代者<lb/>
　　一皆守我太祖髙皇帝之家法而莫敢違焉仰惟<lb/>
<pb n="KR4e0125_WYG_009-8a"/>
　　陛下即位之初隆大孝於兩宫篤至仁於九族御<lb/>
　　經筵以緝熈聖學親政務以延攬英才誠有志於<lb/>
　　大綱正萬目舉矣且儒道所以明人倫也陛下幸<lb/>
　　太學以重儒道則人倫宜無不明教化所以厚風<lb/>
　　俗也陛下建皇極以敦教化則風俗宜無不厚親<lb/>
　　耕籍田而下寬租之令頻發内帑而施賑貸之恩<lb/>
　　宜乎百姓富庶無失所之憂也講武練卒屢有戒<lb/>
　　嚴之詔出師命將務收奏凱之功宜乎四夷賔服<lb/>
<pb n="KR4e0125_WYG_009-8b"/>
　　無梗化之患也然而人倫尚未盡明風俗尚未盡<lb/>
　　厚生民猶有啼饑號寒之苦四夷猶有乗機犯順<lb/>
　　之虞者豈陛下之誠有未盡歟臣請為陛下言之<lb/>
　　人倫之不明由學政之廢弛也今雖有董學之官<lb/>
　　而食廪縻禄坐待他遷雖有司教之職而倖進茍<lb/>
　　就無復自振以致為士者視合汙為常情詆好脩<lb/>
　　為要譽天下茫然不知儒道之可遵陛下誠能使<lb/>
　　方行端言之士任興學之責遴選國學之生以清<lb/>
<pb n="KR4e0125_WYG_009-9a"/>
　　其本嚴考郡縣之貢以塞其流大掃夙昔之因仍<lb/>
　　明示天下之趨向則人將知耻好義而人倫豈有<lb/>
　　不明者哉風俗之不厚由士習之不正也且苞苴<lb/>
　　往來者進用而無書抵政府者或至於擯斥左右<lb/>
　　先容者登庸而同巷不求見者或至於罷歸以致<lb/>
　　士夫之間正色自持者見踈諛言取悦者得志天<lb/>
　　下靡然不知名節之可重陛下誠能使正直剛明<lb/>
　　之人首銓曹之任精揀候銓之庸人勿持姑息嚴<lb/>
<pb n="KR4e0125_WYG_009-9b"/>
　　察外任之不職勿事模稜杜僥倖之門重奔競之<lb/>
　　罰則人將歛華就實而風俗焉有不厚者哉民不<lb/>
　　可以不安而安之則係於守令也今之守令非國<lb/>
　　學因仍之徒即銓曹陸沉之士跡其平時不遂之<lb/>
　　心而肆其今日可為之勢以巧取民財為良圖以<lb/>
　　期會簿書為能事如是而求百姓無失所之憂未<lb/>
　　之有也臣願陛下復十科薦士之法勿専其柄於<lb/>
　　銓曹舉八柄馭臣之制勿限其職於資格著循良<lb/>
<pb n="KR4e0125_WYG_009-10a"/>
　　之勣者特褒犯貪汙之罪者連坐將見守令皆賢<lb/>
　　才而百姓不難於富庶矣夷不可以不攘而攘之<lb/>
　　則係於將帥也今之將帥非勲戚之家即蔭襲之<lb/>
　　子以科斂侵牟為職業以蒐閲訓練為忌諱閒居<lb/>
　　則夤縁以進事敗則世禄猶存如是而望四夷無<lb/>
　　梗化之虞未之有也臣願陛下儒生可將即授之<lb/>
　　兵柄而勿以儒生拘行伍可用即任以閫寄而勿<lb/>
　　以行伍限有功即賞不以疎逺而或遺有罪則黜<lb/>
<pb n="KR4e0125_WYG_009-10b"/>
　　不以親貴而倖免將見將臣皆良士而四夷不難<lb/>
　　於賔服矣然此數者惟視陛下此心之誠何如耳<lb/>
　　然欲求心之誠非力於帝王之學不可夫格物致<lb/>
　　知所以明此誠也誠意正心所以體此誠也淫聲<lb/>
　　美色足以蕩此誠臣願陛下斥聲色而不邇瓊宫<lb/>
　　瑶臺足以移此誠臣願陛下罷土木而勿營馳騁<lb/>
　　弋獵迷此誠之鴆毒也臣願陛下戒游田珍禽竒<lb/>
　　獸害此誠之稂莠也臣願陛下謹好尚忠鯁之言<lb/>
<pb n="KR4e0125_WYG_009-11a"/>
　　陛下勿以逆心而拒之所以保此誠也謟諛之説<lb/>
　　陛下勿以順志而從之恐其間此誠也熟之於講<lb/>
　　授之間嚴之於對越之頃養之於虚静之中存之<lb/>
　　於紛擾之際以是而脩身以是而為治大綱奚患<lb/>
　　其不正萬目奚患其不舉由是增光祖宗匹休前<lb/>
　　聖海㝢内外春風泰和而重華之徳丕承之功不<lb/>
　　在舜武而在陛下矣陛下之䇿臣者臣既條陳於<lb/>
　　上然臣於終篇復有獻焉欲陛下正心以立天下<lb/>
<pb n="KR4e0125_WYG_009-11b"/>
　　之大本使此誠堅於内獨斷以收天下之大權使<lb/>
　　此誠著於外兩者兼盡内外交脩而大綱之正萬<lb/>
　　目之舉皆不能外陛下意向之所如矣古之人君<lb/>
　　其於此心或不自正則必有異端之徒進其前而<lb/>
　　誘之者故大學謂心正然後身修家齊國治天下<lb/>
　　平而董子曰人君正心以正朝廷則四方逺近莫<lb/>
　　敢不一於正臣願陛下敬以直内念此心之不可<lb/>
　　放而操之使由學問思辨而篤於行則視聽言動<lb/>
<pb n="KR4e0125_WYG_009-12a"/>
　　莫非天理而外欲不能奪矣古之人君其於此權<lb/>
　　或不自收則必有近習之臣睨其旁而竊之者故<lb/>
　　洪範謂惟辟作福作威而孔子曰天下有道禮樂<lb/>
　　征伐自天子出臣願陛下義以方外念此權之不<lb/>
　　可移而收之使由形著動變而底於化則慶賞刑<lb/>
　　罰一出至公而邪氣不能干矣夫如是則大綱自<lb/>
　　正萬目自舉聖徳之體全聖智之用周彼端居𤣥<lb/>
　　黙以求所謂正心侵官自用以求所謂獨㫁者其<lb/>
<pb n="KR4e0125_WYG_009-12b"/>
　　何足以與於斯是則誠之一字固聖徳之始終而<lb/>
　　正心獨㫁二者尤聖治之切要盖敬義夾持直上<lb/>
　　逹天徳自此而天徳則誠矣此臣所以繁其詞而<lb/>
　　不殺為陛下極言之雖然孟子謂不誠未有能動<lb/>
　　者而程子謂一有不誠則九者皆虚文則夫欲求<lb/>
　　天下之治以正大綱而舉萬目者舍是將何所致<lb/>
　　其力哉臣學不足以稽古才不足以應變然所言<lb/>
　　必本於道不敢肆為淺近之説所陳必切於事不<lb/>
<pb n="KR4e0125_WYG_009-13a"/>
　　敢過為矯激之談惟陛下留聽而採納焉幸甚臣<lb/>
　　謹對<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻九<lb/>
</p>
<p>
</p>
  </div>
</body>
</text>
</TEI>
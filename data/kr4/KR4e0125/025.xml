<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻二十五</head>
    <p>
<pb n="KR4e0125_WYG_025-1a"/>
欽定四庫全書<lb/>
　篁墩文集巻二十五　　　明　程敏政　撰<lb/>
　　序<lb/>
　　　贈都督李公承㤙展墓西還詩序<lb/>
李公明逺世居陜之西寧而以才武有聲於一時盖佐<lb/>
督府以賛廟謨統京營而修武偹以進于通侯宿将之<lb/>
列甚乆一旦具疏言臣曩以母喪賜歸祔先臣㑹寕伯<lb/>
之墓而還朝命嚴莫罄孝思至於今不能㤀敢重以請<lb/>
<pb n="KR4e0125_WYG_025-1b"/>
惟聖明恤之得予吿展墓且命有司給車馬續廩餼自<lb/>
京師逹西寜聖天子加禮還率以勵爪牙心膂之臣甚<lb/>
厚於是縉紳士内交公者繪圗賦詩贈其行而博士陳<lb/>
君啓先來屬予序惟李公實先少保襄毅公所薦士予<lb/>
辱知之不獲以鄙陋辭竊聞古者軍旅以墨衰從事而<lb/>
傳有臨敵忘親之說故中古以降不以喪祭之禮責武<lb/>
臣非不責之也事有急於彼則緩於此而不以常處變<lb/>
者禮也國朝因之武臣請歸塟及展墓者不數見見之<lb/>
<pb n="KR4e0125_WYG_025-2a"/>
而㤙數優渥如李公亦難矣哉漢世祖中興諸将得過<lb/>
家者令有司具少牢行拜掃禮以為榮而宋岳武穆亦<lb/>
嘗以母喪還廬山前史特書之若聖天子以仁孝撫世<lb/>
俾有勞于國者得遂其私比於建武之詔而李公不㤀<lb/>
其親两被殊典殆有慕於岳侯忠孝之名宜諸君子播<lb/>
之聲詩冩之毫素以侈大㤙勵大莭豈直離亭繾綣之<lb/>
際輸其仗劍對酒之情而已邪雖然關陜之境兵荒相<lb/>
尋宵旰之餘屢勤西頋發南甸之粟出内帑之金拯濟<lb/>
<pb n="KR4e0125_WYG_025-2b"/>
之策不遺餘力盖自今嵗以來天心稍協民力僅蘓九<lb/>
重之憂漸釋而大臣之私始可白且遂焉此公之所以<lb/>
得西也河隴之上山川相望松楸鬰然棨㦸生光使西<lb/>
人老稚因公之歸而舉手加頞曰吾君之不忘勲舊如<lb/>
此又披圖誦詩而擊莭嘆賞曰中朝縉紳之樂予人為<lb/>
善如此其美談榮觀不既多乎然此猶孝之小者公尚<lb/>
促還闕之期乘時建功於四方申河山帶礪之盟致珥<lb/>
貂横玉之貴以續先公之烈以答聖天子之寵以無負<lb/>
<pb n="KR4e0125_WYG_025-3a"/>
諸君子期望之盛心斯孝之大者公可不勉與公之子<lb/>
㺬舉進士官中書舍人以經術顯於朝詩云孝子不匱<lb/>
永錫爾類盖識者又以是占李氏之澤方盛而未艾云<lb/>
　　　汪君自吏部待選還新安省覲送行序<lb/>
成化甲辰乙巳關陜并洛三省民大饑亡者相枕籍於<lb/>
道或連數村蕩無居人木葉草根發之一空人相食至<lb/>
不恤其骨肉以茍活旦暮流傳之語盖不忍聞聖天子<lb/>
惻然軫念元元時下寛大之詔與民休息屢出大臣挾<lb/>
<pb n="KR4e0125_WYG_025-3b"/>
内帑徃賑䘏之又建行入粟補官之令于江南北由是<lb/>
生貟得齒國子胥吏得附銓選粟入既多民稍得濟而<lb/>
吾鄉之為生貟胥吏者亦徃往來預若汪君文其一也<lb/>
夫其所以傾槖不恡而上之有司者盖不獨於我有發<lb/>
身之階而已亦将於官有活民之力焉其名雖利而隂<lb/>
則義行乎其中較之他途猶賢乎已鄉人居亰師者榮<lb/>
君之歸請贈言于予辭不獲則吿之曰民瘼復有甚於<lb/>
今日者哉言之愀然于色聞之戚然於心盖人人同也<lb/>
<pb n="KR4e0125_WYG_025-4a"/>
汪君之所親覩也傾槖而濟之以預有活民之功者非<lb/>
汪君之徒歟然則使異時受㤙命於朝有民社之寄亦<lb/>
何政術之暇於他求哉惟無忘今日而已汪氏為新安<lb/>
著姓皆祖唐越國公其自唐模遷鳯凰者曰希旦為宋<lb/>
直秘閣自鳯凰遷章祈者曰傑為元徽州路推官率有<lb/>
民功著於鄉邦而君又將有禄仕以承其先祀啓其後<lb/>
人諒哉其歸之榮矣於戯水旱之災堯湯之世所不能<lb/>
免惟修人事則可以弭之故上勤於公有所儲而不匱<lb/>
<pb n="KR4e0125_WYG_025-4b"/>
下儉於家有所恃而不窮則交相得而水旱不足以相<lb/>
病矣君之歸也在上者吾不得而議之在下者其為我<lb/>
相吿語相勸勉而以儉為四方之倡則庶幾吾郡之福<lb/>
也哉<lb/>
　　　贈魯公知膠州詩序<lb/>
初成化戊子秋河間魯君舜卿以尚書亞魁京闈京師<lb/>
人翕然誦其名而稱之以為大科可拾取也上禮部乆<lb/>
之弗偶君年益壮學益邃而無餘子瑣瑣得失之心乃<lb/>
<pb n="KR4e0125_WYG_025-5a"/>
乙巳夏上吏部舉銓士第一人太宰以下又憮然曰此<lb/>
所謂名下無虚士也廷授知膠州鴻臚髙君時舉於君<lb/>
生同鄉學同志請縉紳之詩以贈别謂予亦鄉人也宜<lb/>
屬以序夫士釋韋布一蹴而至大夫秩五品持一道之<lb/>
印以奔走數百里之人榮孰甚焉然官髙禄厚則其副<lb/>
之也難故不以為榮而以為懼者君子之心也膠為山<lb/>
東大州擅鹽鐡之利地瀕于海設守禦之師兵民雜居<lb/>
征調蝟興而又有諸縣郎吏受成於下藩臬大府之臣<lb/>
<pb n="KR4e0125_WYG_025-5b"/>
責成於上守失其道則榮非其榮而士之望也孤矣學<lb/>
古入官志大而才足固不借聼於人而贈言之義則亦<lb/>
不可廢也竊聞之清慎勤三言古當官之法可以終身<lb/>
服之而不易者也言雖熟於人口而克踐焉者或寡矣<lb/>
請以是為君誦之可乎君世父曰山西大參公父曰邲<lb/>
陽令君政聲徳望實相後先且諸贈言者又皆有責難<lb/>
之義而無流連光景之詞吾知君承乎家庭漸漬者既<lb/>
深獲乎朋友愛助者益多其知所懼而不輕其土地士<lb/>
<pb n="KR4e0125_WYG_025-6a"/>
民也審矣官足其在公之分禄稱其惠民之澤豈弟君<lb/>
子之稱燁然起於山東為諸州之冠受朝家旌擢之榮<lb/>
增輝鄉邦無負所學發軔于兹乎魯之先两君於先尚<lb/>
書㐮毅公實相友善近者吾弟敏徳筮仕官僚又實從<lb/>
君之後通家之誼誠非一日之好一面之雅者比故特<lb/>
序其事於羣玉之首既以規之亦以期之<lb/>
　　　送都閫蕭君赴四川行都司序<lb/>
四川去京師萬餘里而行都司治建昌領六衛之師以<lb/>
<pb n="KR4e0125_WYG_025-6b"/>
控扼諸畨尤西南重鎮也邇者兵部以擇帥聞蕭君大<lb/>
用受命以徃鄉進士馬君謙合諸婣友壮其行乞贈言<lb/>
於予予不及識蕭君然竊聞之縉紳間而得其人矣盖<lb/>
蕭君承其先世之烈數奉詔使虜庭從征伐起忠義衛<lb/>
正千户至僉都指揮事智名勇功出列營諸校之右故<lb/>
總戎者以将才薦於兵部而上亟用之如此豈非得人<lb/>
也哉建昌古越嶲地南接滇池西雜吐蕃誠蜀之要衝<lb/>
然國家承平百年王化之漸被者日廣冶塲塩井之利<lb/>
<pb n="KR4e0125_WYG_025-7a"/>
足以裕邉學校弦誦之風足以興俗近者諸畨又鮮出<lb/>
没之患則建昌之為樂土也乆矣蕭君提一道之印而<lb/>
守其土撫其人固綽乎有餘地矣或以為蕭君夙将且<lb/>
有志於功名疑建昌一道不足以盡其才者是亦不然<lb/>
千里之行始於足下所以試之者固将有以待之也君<lb/>
豈可以所轄為荒服分閫為偏師而遽忽之也哉視篆<lb/>
之後簡其士馬修厥戎器廣屯田禮師儒毋狃於宴安<lb/>
而常若㓂至使西南號令斬然一新又以其暇日履渉<lb/>
<pb n="KR4e0125_WYG_025-7b"/>
山川指其不毛之地曰此諸葛武侯之所談笑而禽孟<lb/>
獲者也按行城壘撫其樓櫓之具曰此李衞公之所經<lb/>
營而奪蠻險者也忠賢徃矣遺蹟具存慨然興起於百<lb/>
世之上而思見其人焉則三軍足食諸畨嚮風朝廷無<lb/>
西南之虞而方面果不足以淹君矣大鎮元戎之選珥<lb/>
貂横玉之貴皆上之人懸之以待諸将之有功者蕭君<lb/>
朂哉<lb/>
　　　贈監察御史汪君序<lb/>
<pb n="KR4e0125_WYG_025-8a"/>
御史秩雖下而實有天下之責天下事無巨細御史鮮<lb/>
不預者大朝㑹則糾儀大祭祀則監禮大征伐則督軍<lb/>
學校選舉行河决獄一切禁戒之政與夫稽考積弊糾<lb/>
察非常必参用御史一人出按於外則自羣有司以及<lb/>
文武大吏悉聼約束視其言為進退其立朝也自宫闈<lb/>
以及将相勲戚有過大政令有闕必庭論之一歸於禮<lb/>
法乃已御史之責重如此而祖宗以來亦重其官其理<lb/>
刑也必試可而後與其竣事也必覈稱而後復一不如<lb/>
<pb n="KR4e0125_WYG_025-8b"/>
令則外補甚則速竄其出處與諸曹絶異盖慎之也予<lb/>
嘗以謂御史皆其人得其職則天下無不集之事無不<lb/>
韙之臣明天子可垂拱而治矣汪君從仁舉進士為行<lb/>
人試監察御史一年都憲報可以實授請于上從之從<lb/>
仁起江南諸生如不勝衣而所居事理不以難易為戚<lb/>
欣胸中涇渭確然私謁凛不可犯殆知其責之難副而<lb/>
不取足于聲勢者歟其尤難者性敏而力學有求益嚮<lb/>
徃孳孳不足之心視彼發無當之言以規大利樂不覊<lb/>
<pb n="KR4e0125_WYG_025-9a"/>
之行以取大辱者誠不可同日語矣飭羣工熈庶績以<lb/>
上副明天子責偹風憲之盛心固不繫一從仁而從仁<lb/>
克當慎選以倡其同寅以比迹於古司直之臣不在兹<lb/>
乎從仁世居徽之婺源其從伯監察御史文燦從叔按<lb/>
察副使希顔從兄大理評事守貞皆起進士敭歴中外<lb/>
為時聞人故從仁有得于父兄師友之間而加策以自<lb/>
進于髙明光大之域有可必者如此予不佞於汪氏最<lb/>
厚輙與諸鄉人舉酒相慶而又緝為之說以致萬一爱<lb/>
<pb n="KR4e0125_WYG_025-9b"/>
助之意焉<lb/>
　　　贈中書舍人姚君歸省詩序<lb/>
國朝進士甲科惟正統壬戌翰林侍讀贈禮部侍郎吉<lb/>
水劉文介公榜最盛而後嗣之通朝籍居京師者視他<lb/>
榜亦盛然嵗時還徃踈宻不齊未有能合之者吏部尚<lb/>
書贈少保嚴郡姚文敏公之子中書舍人吉甫首倡為<lb/>
之四十年通家之誼藹然如昨日由是喜有慶戚有弔<lb/>
麗澤之益有加盖自隋唐設科以來其嗣人之有㑹寔<lb/>
<pb n="KR4e0125_WYG_025-10a"/>
自今始未幾吉甫将歸展文敏之墓且省太夫人于故<lb/>
鄉舊之㑹者或注官而出或予吿而去離合勿偶也而<lb/>
吉甫又為此行於是兵部尚書贈太子少保新安程㐮<lb/>
毅公之子左春坊諭徳敏政詹事府主簿敏徳兵部尚<lb/>
書贈少傅南京白恭敏公之子錦衣千户鑌翰林編修<lb/>
鉞太學生銓翰林學士贈禮部侍郎嘉禾吕文懿公之<lb/>
子禮部郎中㦂太子少保禮部尚書昌黎韓公之子兵<lb/>
部郎中忱鄉進士慥太子少保工部尚書固安王公之<lb/>
<pb n="KR4e0125_WYG_025-10b"/>
子鄉進士<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>太學生璟刑部尚書廬陵王㳟毅公之子<lb/>
翰林侍講臣户部尚書濡湏薛公之子錦衣百户靖都<lb/>
憲東安李公之子訓導徳容大理寺正徳恢中書舍人<lb/>
德仁學士金城黄公之子琳方伯二山王公之子兵部<lb/>
員外郎政参議慶陽倪公之子鄉進士英暨兵部尚書<lb/>
陜右陳公之婿大理寺副余君淵共十有九人相與醵<lb/>
而餞之且各賦詩以道繾綣不已之情而推敏政為之<lb/>
序於戯士生斯世富貴利逹不足計而能不失其世守<lb/>
<pb n="KR4e0125_WYG_025-11a"/>
之為難也盖國必有世臣而重家必有肖子而興士必<lb/>
志於忠孝而貴典籍所傳不可誣也今吾與諸君子藉<lb/>
先人之澤誦詩讀書以有禄位於朝或藏噐以待用于<lb/>
異日而又獲講世好於斯豈直夷世而已哉喜有慶戚<lb/>
有弔固人情之常不可缺也而有大者焉善相勉過相<lb/>
䂓使言行不戾于先訓忠孝不忝于古人聞者欣慕觀<lb/>
者效法而後斯㑹之光可書也崇階之襲懋賞之延世<lb/>
豈無之而君子所貴則有在此而不在彼者矣吉甫居<lb/>
<pb n="KR4e0125_WYG_025-11b"/>
近侍奉清光者九年其才猷盖未能盡見然夙夜在公<lb/>
謹恪不少懈忠之端也進陟之㤙旦夕將下乃翻然吿<lb/>
歸惟掃松楸奉甘㫖之為心孝之端也忠孝士之所難<lb/>
為人後者之所當共勉也然則文敏公之澤其未艾乎<lb/>
諸君子之詩所以惜其逺别徯其速來者将責善於吉<lb/>
甫有逺大之望焉亦非直逰從之私而已<lb/>
　　　北觀序<lb/>
寳應陶成懋學早負大志以經術取南畿鄉貢如拾地<lb/>
<pb n="KR4e0125_WYG_025-12a"/>
芥其天才横發如天馬之不可覊識者疑其所出或難<lb/>
中䋲矩而懋學當作意處反伈伈類處子拂士一㸃畫<lb/>
不茍盖士之所負有不可知者如此懋學以其暇日隨<lb/>
筆作山水花鳥人物徃往逼宋人不說近代五七言古<lb/>
律詩宛有思致篆𨽻書亦髙古不逐時好予心異之曰<lb/>
世乃有才子若斯人者邪惜力不足以振之而懋學亦<lb/>
崛然必思有以自振雖居當路強有力者恒藐之不恤<lb/>
也一日吿予曰成嘗登金山眺呉門縱舟西湖觀潮淛<lb/>
<pb n="KR4e0125_WYG_025-12b"/>
江思起古豪㑺而上下之呼酒放歌以盡東南之勝不<lb/>
知者或目成為俠今成數益竒諧益寡矣然氣則益振<lb/>
自分非師成者不可以屈成也聞自亰師出居庸踰上<lb/>
谷入雲中其山雄㧞其木悲壮其人勇而尚義将徃逰<lb/>
焉歴訪古戰塲及虜所出沒勝敗或得其詳于退校散<lb/>
卒之口其必有可喜可愕可頌可罵者豈惟足以昌吾<lb/>
言進吾之所能成異日不棄獲進南宫奉大對當以紓<lb/>
胸中之竒以自効于聖代然不知者又将侠成矣成豈<lb/>
<pb n="KR4e0125_WYG_025-13a"/>
恤是哉予奉使南京既歸則有見之於上谷者矣乆之<lb/>
云已在雲中凡文武鉅公開閫建牙其地者爭延致之<lb/>
恒恐其去然懋學性疎爽不可拘縶雖甚相好者得其<lb/>
字什五得其詩什三得其畵什一亦卒有不得者其性<lb/>
然非固閟以求售者也間一還京師乆之又将北行曰<lb/>
成志未惬将極登覧以盡西北之勝且吿于其所徃還<lb/>
維時仲秋闗塞早寒禾黍既登草木漸變吾知懋學撫<lb/>
流光而飫大觀其所藴益充所發益工清曠之懐益浩<lb/>
<pb n="KR4e0125_WYG_025-13b"/>
乎其不窮豈以一世之榮悴為戚欣者哉昔宋陳亮負<lb/>
才卓犖俯視一世雖遇考亭亦不為窘其後卒魁天下<lb/>
而論者以亮經濟之策迄未得施為深惜士固不可知<lb/>
也矧懋學近更其字為敬學益将歛華就寔而慕為處<lb/>
子拂士不獨其製作然也其所至殆将有予不及知者<lb/>
乎於是西涯學士為作北觀二字于巻首予特序之而<lb/>
匏菴諭徳諸君子繼聲其後焉<lb/>
　　　贈工部主事程節之序<lb/>
<pb n="KR4e0125_WYG_025-14a"/>
我文廟徙北都以來國用悉仰給東南河防之臣每置<lb/>
司于要衝以專責之濟寕其一也盖泗沂洸汶之水畢<lb/>
㑹於濟寜而分流於南北勝國時開會通河以漕東南<lb/>
之粟永樂初從而濬之置牐以畜水時其啓閉工費而<lb/>
事殷於是工部都水主事一人受命蒞之兵民長吏有<lb/>
事於河者悉受約束牐壩庶官之進退丁夫衛卒之發<lb/>
遣湖泊津波之修葺木石茭泉百需之歛散皆受成焉<lb/>
得其人則安坐而事集非其人将委頓而事隳故主事<lb/>
<pb n="KR4e0125_WYG_025-14b"/>
之蒞濟寧者必慎選也而吾宗節之適受命以行行有<lb/>
日其鄉之仕者曰是可謂得人矣乎相率而請贈言於<lb/>
予予觀節之以春秋魁淛江舉進士髙第通經學古明<lb/>
於當世之務盖無官不宜而况水部哉節之以進士觀<lb/>
政於工部有聲出其同行奉使于畿北于閩南于江之<lb/>
西無虚嵗皆以公勤聞盖無施不可而况河防哉諸君<lb/>
子以慎選得人為同鄉之光是矣乃諉言於同姓之鄙<lb/>
人其何足副之雖然予嘗徃來河上得河防之詳成規<lb/>
<pb n="KR4e0125_WYG_025-15a"/>
燦然可按而行行之力弗力繫其人不必論然事有出<lb/>
河防之外者不可不知也中朝士之徃來有事於東南<lb/>
者南郡及江淛嶺海閩楚滇蜀之供奉于尚方者貴倖<lb/>
勲戚之家貿易於両淮於三呉者聨檣大舶必駐濟寕<lb/>
旗鼓相望燁若神人符檄追呼急于星火而有司之疲<lb/>
於應命従可知矣水部之臣受命而中處俯仰之間毁<lb/>
譽乘之榮辱繫焉中人以下能無動乎處之難殆有甚<lb/>
於河防之常者矣莭之行哉先正有言君子求盡其在<lb/>
<pb n="KR4e0125_WYG_025-15b"/>
已者爾在人者所不強也在已無愧則人之譽者不足<lb/>
為榮毁者不足為辱将自治不暇而又何暇于徇人也<lb/>
哉以是心求之慎選得人之慶又豈直同鄉之光而已<lb/>
莭之先世自新安徙淳安與予皆出陳忠壮公之後而<lb/>
予於節之行稍尊竊意其名位所極行業所就當有亢<lb/>
宗之望焉故不得以同姓之私而已於言也<lb/>
　　　贈五官保章正周君序<lb/>
古之傳經者有專門之學故其業精可以淑人其術良<lb/>
<pb n="KR4e0125_WYG_025-16a"/>
可以用世豈若中世之剽竊緒餘髙自標榜偃然當其<lb/>
名而不虞有識者之議其後哉盖經學之不克世也乆<lb/>
矣縱有之而上之人取士不以此故經學益微而經學<lb/>
之中有厯象方脉二家猶有克世之者然上之人亦以<lb/>
此取士于二家故厯象方脉之術業自國初言之誠有<lb/>
其人私淑之餘引而伸之或祖孫相繼顯于鄉或父子<lb/>
相繼顯于朝若周君良輔則亦其一焉周君世家彭城<lb/>
自其先公以明𤣥象厯數受薦而興歴官欽天監副以<lb/>
<pb n="KR4e0125_WYG_025-16b"/>
終君少而誦法于家庭不自等於中世之士殆其業不<lb/>
底于精術不充于良其志未巳也監試其所學率中式<lb/>
乃者五官保章正缺員遂共以其名聞詔可拜命之日<lb/>
親知之士咸以為榮其内之兄劉君佐亦予之近戚也<lb/>
間請一言予竊誦四代之書亦嘗反復二家之說方脉<lb/>
未暇論若厯象之學豈易言哉堯舜之初政也諸所未<lb/>
遑而兢兢于欽若敬授之令惓惓于璣衡七政之察彼<lb/>
誠知所先務矣我國家稽古正官立欽天監以總厯象<lb/>
<pb n="KR4e0125_WYG_025-17a"/>
之事有長有貳其分蒞也有屬其受學也有徒且著令<lb/>
凡術業之在官者毋他徙不在官者毋傳習其慎之如<lb/>
此而保章氏在周官則掌日月星辰之變者也周君以<lb/>
世學膺慎選承涣㤙是誠榮矣不思有以副之可乎厯<lb/>
象一也而象為重象所以察天也察其常以合於厯則<lb/>
下有所據以興作于事功察其變以麗于占則上有所<lb/>
警以勉修于徳政㦯舛之失次或諱之取容則職非其<lb/>
職而失其所以為榮者矣周君朂哉厯象之得失固不<lb/>
<pb n="KR4e0125_WYG_025-17b"/>
繫君一人然下淑其徒上輔其長益進于術業以求無<lb/>
玷其先且勵志于古人而無勤于士議庶幾足以稱朝<lb/>
廷選舉擢任之公月課嵗計而有成績不自己焉将次<lb/>
第以進于長貳之列無難者區區經生之談又将不一<lb/>
書而已也<lb/>
　　　贈葉君與謙南歸詩序<lb/>
故吏部侍郎崑山葉文荘公之貴介弟曰與謙君素以<lb/>
孝友聞而又喜讀書無紈綺之習盖文荘公歴四朝出<lb/>
<pb n="KR4e0125_WYG_025-18a"/>
入中外三十年奉親理家皆於君是賴而君亦能副公<lb/>
之託公雖貴有勲名手不釋卷所蓄古書名帖盖不下<lb/>
鄴侯與歐公且校讐如法而文章製作亦傑然髙出一<lb/>
時獨宗譜亡失未備盖嘗以屬君君求之累嵗得石夲<lb/>
於松江由是闕者完譌者正而公乆已下世不及見也<lb/>
乃者奉以入京請題于館閣諸公乆之以太夫人髙年<lb/>
在堂應例入粟賑饑恩授承事郎以歸國賔王公司言<lb/>
都督袁公冢器允功喜君之來而不忍其去與交㳺縉<lb/>
<pb n="KR4e0125_WYG_025-18b"/>
紳繪圖賦詩以贈諉予序之予聞昔郭有道隠不違親<lb/>
貞不絶俗雖不求仕而間至京師憂人之憂未嘗立異<lb/>
千載之下想其風采盖邈乎不可及也君将志乎有道<lb/>
者歟百世之譜既失而復以成文荘公之志俾無憾于<lb/>
地下又託名世之文以傳此君之所以來也髙年之親<lb/>
雖無恙在堂而定省不可乆曠又得官比于命士足以<lb/>
慰親庶幾如毛義者此君之所以去也所以來者弟道<lb/>
也所以去者子道也以是心推之則獲乎友朋而受麗<lb/>
<pb n="KR4e0125_WYG_025-19a"/>
澤之益濟乎貧乏而預活人之功非有道者不能也隠<lb/>
不違親貞不絶俗吾又安得不以是期君也哉先少保<lb/>
㐮毅公與文荘公同在諌垣又並命為參政于山東西<lb/>
號最相契而文荘公尤爱予每有竒書佳帖必相視顧<lb/>
予之鄙樸不足以副其教為可愧也故因序贈君之詩<lb/>
而述通家之好焉<lb/>
　　　贈中書舍人楊君序<lb/>
中書舍人楊君應寧官九載上其績于朝其同寅樂君<lb/>
<pb n="KR4e0125_WYG_025-19b"/>
之宦成而君乃請賜假歸展其先壟又不能無惜别之<lb/>
意焉以予辱交于君請言為之贈於戯仕必九載而後<lb/>
課其功者虞周聖王之制而秦漢以來未之能行也或<lb/>
一嵗或間嵗不覈其殿最而遷陟隨之故士習奔競治<lb/>
趨茍簡日甚我髙廟有見于此慨然復虞周之制為著<lb/>
令今百餘年矣而乆則勢不能盡然於是才足以逹變<lb/>
力足以受知者徃徃不俟考績而進進且不次焉惟侍<lb/>
從之臣無事功得自見而又慎靖謹恪耻于自逹故九<lb/>
<pb n="KR4e0125_WYG_025-20a"/>
載考績之格守之甚堅罷常禄以俟後命有至三四載<lb/>
者勢固爾邪楊君與予少受國㤙最厚前後教飬于翰<lb/>
林又前後舉進士為侍從之臣而君學問宏碩可以當<lb/>
師儒之尊議論嚴正可以受䑓諌之託才術優裕可以<lb/>
偹藩府之長予盖不及也而君伈伈自守夙夜在公退<lb/>
與諸生講習不輟泊然有足樂于其中欿然無所暴乎<lb/>
其外與布衣無異而有識者固策其為端人良士也豈<lb/>
終于人下者哉雖然枉尺直尋大賢所戒行義逹道君<lb/>
<pb n="KR4e0125_WYG_025-20b"/>
子欲之君既上其績于朝矣循資而升以晋于大夫之<lb/>
列重其禄而責其成君之所安也有如君者因其宦成<lb/>
相與昌言于上而有不次之擢焉君亦将安所辭哉傳<lb/>
曰夲之大者其實茂膏之沃者其光燁君之為從官也<lb/>
乆矣閲歴之多持守之確為士類之所拭目也深矣掃<lb/>
松之後式遄其歸推所飬以自樹立于聖明之朝不可<lb/>
失也振士風而賛治功固不繫君一人脫君有焉使人<lb/>
稱曰此朝廷涵煦作育而得之者宜其過人如此豈不<lb/>
<pb n="KR4e0125_WYG_025-21a"/>
偉哉諸君子亦寧不有望于楊君也哉<lb/>
　　　太子太保㐮城侯李公夀詩序<lb/>
古之號良将而獲上夀者若周師尚父呉延州萊季子<lb/>
當八九十嵗時或勝殷誅紂或却楚救陳千里将兵一<lb/>
何壮哉計其後皆百餘嵗漢營平侯趙充國唐汾陽王<lb/>
郭子儀亦年皆八十餘而収中興之功福禄榮名與國<lb/>
咸休至今想見其人邈乎不可及盖四公合乎孔子之<lb/>
所謂仁人箕子之所謂攸好徳者其獲乎上夀有以也<lb/>
<pb n="KR4e0125_WYG_025-21b"/>
夫中世之為将者則不然相矜以權利而謂武人但取<lb/>
其材勇耳他所勿計焉其功固燦然照乎册書其名亦<lb/>
喧然播于人口其富貴尤赫然動乎一時然較諸古之<lb/>
為将者其所得多寡則不可同日語矣若今太子太保<lb/>
㐮城侯李公良用其庶幾有志於古之所謂良将者與<lb/>
公世家和州自其曾大父以鄉人子仗劍從太祖渡江<lb/>
遂長燕山左翼之兵其大父事太宗于潜邸舉靖難之<lb/>
師受封㐮城伯而公之考以世爵屢扈從北廵歴仁宣<lb/>
<pb n="KR4e0125_WYG_025-22a"/>
兩朝總帥鎮山海者一守南京者再受知楊文貞公而<lb/>
與黄忠宣公同典留務實嚴事之於祭酒四明陳公司<lb/>
業臨川呉公皆執禮甚恭其師友淵源所資既深故名<lb/>
徳勲猷所就甚逺殆庶幾古之所謂良将者矣公承世<lb/>
烈之餘敦詩説禮謙已下賢而又嫻于武畧有祖父之<lb/>
風當英宗時嘗領宿衛暨今上之初遂受股肱心膂之<lb/>
託入則總五軍預大議出則佩将印攘四夷進封列侯<lb/>
上保儲極勳望日隆而心愈下以寳貞道人自名其䋲<lb/>
<pb n="KR4e0125_WYG_025-22b"/>
武之志許國之忠槩可見矣今公年五十有一嵗八月<lb/>
之望初度之辰也儀賔王公司言於公有婣好作夀意<lb/>
圗而聲之詩歌将與縉紳舉盃相屬俾走為之序惟先<lb/>
尚書㐮毅公夙與公同事西南夷而走又承乏宫寮之<lb/>
末故竊以其所聞者為公誦之天眷皇明必有世将之<lb/>
臣獲上夀為一代之慶庶幾見之而幸於公有世講故<lb/>
祝之深期之切不自知其辭之費也雖然師保之職茅<lb/>
土之封比隆于尚父季子營平汾陽者公所有也身膺<lb/>
<pb n="KR4e0125_WYG_025-23a"/>
百福為國元老由八十以至于百嵗者人所望于公也<lb/>
乃若陳丹書以格君聞六義而知徳陪廟謨則以不殺<lb/>
為武守爵禄則以不欺為忠增光前人比跡四公而為<lb/>
一時良将使功垂竹帛慶流子孫非仁人攸好徳者不<lb/>
能也公豈可退託而不自力也哉中秋令辰夀燕伊始<lb/>
敢以此先諸君子之作南山之圖崧嶽之章嗣是而有<lb/>
不一之書者當未艾也<lb/>
　　　賀禮部侍郎康公序<lb/>
<pb n="KR4e0125_WYG_025-23b"/>
於戯天人之際微矣其職㳂于羲和之命重黎之司其<lb/>
理出于禹箕之疇羲孔之易非賢聖之士類不足與此<lb/>
迨秦漢以來設專官而付之星工卜史則僅傳其厯法<lb/>
象器之遺天人之理知者益鮮矣惟漢廣川董子對天<lb/>
人策以闡道原宋文靖李公陳灾異章以匡君徳元魯<lb/>
齋許氏定律厯志以成大典庶幾先王之世體用一原<lb/>
顯微無間之學惜乎當時不究其用或用之而不能乆<lb/>
也乃若熒惑守心變亦大矣而進三可移之説山摧孛<lb/>
<pb n="KR4e0125_WYG_025-24a"/>
見天下旱蝗災已極矣而倡三不足之言有道之世願<lb/>
治之君将焉取于斯人而用之也哉吾郡康公用和自<lb/>
其少時受學家庭即熟于春秋災異兼通易皇極両家<lb/>
筮仕而為監察御史遂以經學才術見重士林未幾被<lb/>
詿誤出宰閩中乆之聖天子經筵之暇留意筮法有以<lb/>
公名上者驛召至京累授欽天監正力辭還江南適有<lb/>
先大夫之䘮服闋再被召進太常少卿一年特㫖進禮<lb/>
部右侍郎皆仍掌監事盖公平素有志于廣川魯齋之<lb/>
<pb n="KR4e0125_WYG_025-24b"/>
學思上窺易疇之㫖以究天人之藴辨博之餘自不可<lb/>
掩宜聖天子知之深眷之異而畀以羲和重黎之舊任<lb/>
如此豈輕也哉夫天下之治忽繫君與相而尤繫欽天<lb/>
之臣天有災祥君相不即知或知之而不以懼則治忽<lb/>
從之矣使如文靖李公者日陳無所諱而疾視两宋之<lb/>
臣由是上思正體元之職下思盡調元之事六沴不興<lb/>
天清地寧兵可戢嵗可登民無夭閼而躋于仁夀之鄉<lb/>
欽天之臣之功豈不大哉反是而求天下之治未之有<lb/>
<pb n="KR4e0125_WYG_025-25a"/>
也或曰康公誠有志於廣川魯齋之學歟人莫得窺也<lb/>
若文靖則相也公烏得擬之予曰不然國朝以六卿行<lb/>
相事今康公進位卿佐矣聖天子用公之意願治之心<lb/>
不言可知矣天下之治忽殆繫公言公言之而使天下<lb/>
蒙其福且知儒者之效至于天人交孚厯象可徴非星<lb/>
工卜史可比豈惟同鄉之光天下之光也及時與鄉人<lb/>
舉酒為天下慶而此特發其兆云<lb/>
　　　贈知易州羅君考最復任詩序<lb/>
<pb n="KR4e0125_WYG_025-25b"/>
成化乙巳冬山西太原民數百人具疏言知易州羅某<lb/>
嘗通判太原得民心願補我府正缺員易州民聞之亦<lb/>
羣然曰奈何奪我良守上疏請留事俱下吏部未報適<lb/>
羅君以三載考績至得書上最而還易人大喜惟時易<lb/>
人之在朝者儀賔王公司言最顯且文将乞縉紳之詩<lb/>
以贈君屬予序予方嘖嘖羅君而莫能致其詳者詢之<lb/>
王公王公謂予言羅君羅山人起鄉貢進士歴通判平<lb/>
陽太原督山塲薪事于易州有才而亷常為八府五州<lb/>
<pb n="KR4e0125_WYG_025-26a"/>
之冠㑹我州正缺員易人赴闕請畀君獲命當是時易<lb/>
方苦于嵗侵而賦役夫征保馬三事民患尤甚君審于民<lb/>
而省常徭九之一請于上官而减征夫之金五之二又<lb/>
懇請於朝而蠲保馬逋負之徴五千有畸由是易人少<lb/>
蘓而君於他政始克次第為之勵生徒之業戢戍卒之<lb/>
擾申闗市之禁修廢窒罅不遺餘力扺兹三年政以大<lb/>
成徃時僕以掃墓恩西還始識君得其政之大端恒徃<lb/>
來於心不能忘又竊懼其有遷陟之命而吾州弗克終<lb/>
<pb n="KR4e0125_WYG_025-26b"/>
其惠也予雖不及識羅君然聞其所至得民且因王公<lb/>
而知其名實相副如此憮然曰於戯今之為政者懵於舉<lb/>
錯而甘置其身于無聞之地則幸而不為其民之所賤<lb/>
詈者亦已鮮矣又其甚焉怫民之性而一切以苞苴黴<lb/>
纆從事則幸而不為其民之所疾訟與瓦礫之所掊擊<lb/>
者又加鮮矣况能望其匍匐請留至再至三至於兩境<lb/>
相争以不得賢守為戚者何相去之逺哉若羅君者豈<lb/>
非賢哉雖然慎厥初惟厥終終以不困羅君之政則誠<lb/>
<pb n="KR4e0125_WYG_025-27a"/>
美矣使加以黾勉不怠之心而求進于西京循吏之列<lb/>
将易人之感戴益深朝廷之旌擢益至或進守大郡佐<lb/>
大藩其名實不益孚而仁民澤物之功不益宏哉王公<lb/>
以貴戚惓惓于故鄉知其民瘼之所在而求諸君子詠<lb/>
歌其賢守以比於鄧侯賈父之遺音尤可謂難者故序<lb/>
其事而不辭<lb/>
　　　賀順天府通判馬君序<lb/>
京府通判其禄秩雖與列府同而禮體則甚異盖其入<lb/>
<pb n="KR4e0125_WYG_025-27b"/>
則懸牙符與朝臣序立丹陛之東出則擁騶從與丞尹<lb/>
大臣聨署而蒞政三載奏績則受天子之勑命貤封其<lb/>
父母而及其配焉視外臣之必俟九載乃得請而又有<lb/>
得不得云者獨非榮幸哉吾郡祁門馬君汝才初以太<lb/>
學生屢試不偶而考銓士第一人廷授順天府通判今<lb/>
三載矣鄉人之仕京師者相率請慶言于予曰非是則<lb/>
何以勵宦成侈上賜而為里人之光耶嗟夫士讀書而<lb/>
有志於用世居朝行者或閒逸而不獲自試以親民處<lb/>
<pb n="KR4e0125_WYG_025-28a"/>
州縣者或困屈而不獲自致以近君皆士之所不滿者<lb/>
若夫有近君之榮而兼親民之權得行其志而顯有成<lb/>
績若馬君者亦誠可慶哉雖然慶之而不有以規之者<lb/>
市道也非桑梓之義也詩不云乎夙夜匪懈以事一人<lb/>
又不云乎豈弟君子民之父母斯士之法守而不可忽<lb/>
焉者也夫近君而不圖所以致君則忠勤之道缺親民<lb/>
而不圗所以澤民則公亷之行暌皆士之棄也君寧有<lb/>
是哉由韋布而積之以有今日由今日而積之以至於<lb/>
<pb n="KR4e0125_WYG_025-28b"/>
六載九載如一日焉斯無負于士而慶可申也抑孰有<lb/>
負經術如馬君有治才而不怠如馬君必俟乎六載九<lb/>
載而後遷陟之也哉<lb/>
　　　贈太學生郭君南歸詩序<lb/>
郭君錬卿家蘭溪之靈湖世以易學聞其先多以是經<lb/>
取科第為䑓憲部郎中舍至君獨早失怙恃而奮志有立<lb/>
亦思以是經發身數竒諧寡屢弗利于有司其鄉之人<lb/>
鮮不為君惜者㑹河南大侵始循例入粟賑饑得上太<lb/>
<pb n="KR4e0125_WYG_025-29a"/>
學乆之以省親南歸其友進士知莒州葉昌伯之子澤<lb/>
實君之婿求諸縉紳贈行之詩而以序請僕觀士之發<lb/>
身不必盡同要之其出也有名而不戾于法則其終之<lb/>
所成亦必有足見于世者不可誣也方邇嵗之大侵也<lb/>
陜洛為甚民流亡相仍守吏坐視莫之能救主上有憂<lb/>
之元老大臣不得已而畫理荒之策由是諸生得入太<lb/>
學亦偹一途則諸生之來者豈有所自覬而為是僕僕<lb/>
者哉上以仁倡下以仁感雖非先王偹災之政而其情<lb/>
<pb n="KR4e0125_WYG_025-29b"/>
則有足亮者矣彼唐宋之季士不知所法守而茍進趨<lb/>
名挂于斜封官出于内批屢興屢仆而不為之慚沮卒<lb/>
并其所有者失之其視君軰發身出于明詔所載而預<lb/>
有活民利國之功飬其才以俟用者其相去豈不逺哉<lb/>
昔黄覇以入粟為郎至二千石進秉國鈞為漢名臣士<lb/>
固不可以例論也矧未必恃此以終身而挟有志望者<lb/>
哉郭君勉之他日自太學生以世經取髙第繼美其先<lb/>
之人而以功名自見于盛時豈不益有光于斯途而無<lb/>
<pb n="KR4e0125_WYG_025-30a"/>
負于縉紳贈言之意哉中舎時頥力學好古以詞翰妙<lb/>
一時僕亡友也故於君之行序不以辭<lb/>
　　　贈南京太常卿翟君詩序<lb/>
成化乙巳冬詔特以尚寳少卿翟君廷光為南京太常<lb/>
卿初南京太常以留務簡徃徃置佐貳未有卿有之實<lb/>
自君始豈尚寳之臣職親而地近非逺外庶僚可比故<lb/>
上屬意之深耶於是同年友之在朝者各賦一詩致慶<lb/>
餞之意而屬予序之惟今制官至于三品則㤙之所推<lb/>
<pb n="KR4e0125_WYG_025-30b"/>
上逮其祖下延其嗣出入肩輿比元老而飾終之典賁<lb/>
其先以及其身士一生所願欲而不可兼得者至是可<lb/>
畢遂矣夫其受之也深則其報之也至而况巋然被非<lb/>
常之㤙膺不次之擢如君之受知者哉南京我太祖髙<lb/>
皇帝定鼎之鄉陵寝在焉而太常卿秩三品實典祀事<lb/>
君固不能不勉焉惕焉以求所以副之者矣仰惟髙皇<lb/>
帝創業垂統奨忠良僇奸慝以追迹唐虞三代之治法<lb/>
令昭彰百世如新茍勉於其所當慕惕於其所當戒則<lb/>
<pb n="KR4e0125_WYG_025-31a"/>
名與位亨身與寵偕天下臣工宜莫不然而官南京者<lb/>
觀省過化宜所先也又况官太常握印章而嵗時執祼<lb/>
獻之禮于橋山之下者乎吾知君之所以副知遇者有<lb/>
餘師矣君成化初舉進士即教飬於翰林文學之進才<lb/>
氣之充人率以為逺噐已而給事黄門益究心職務章<lb/>
疏之陳封駁之出又足以禆闕政而樹成績一遷鴻臚<lb/>
再遷符䑓聖天子特超擢之而不與常命者等固簡知<lb/>
之有素哉君世家洛陽中嵗定居南京君之兄廷瑞方<lb/>
<pb n="KR4e0125_WYG_025-31b"/>
佐南京大理兹之徃也盖有桑梓之榮有塤箎之樂然<lb/>
君子不以是取足于君也年方壮氣方鋭士之所當為<lb/>
者宜有大焉勵所操而慎所擇理其所舊學而擴之以<lb/>
古之名臣自期待此有志者之所為也異時非常之㤙<lb/>
不次之擢輿論又将歸之而君亦且有不得辭焉者哉<lb/>
竊不佞以是為贈言者先亦自附于朋友責善之道云<lb/>
爾<lb/>
　篁墩文集卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻二十三</head>
    <p>
<pb n="KR4e0125_WYG_023-1a"/>
欽定四庫全書<lb/>
　篁墩文集巻二十三　　　明　程敏政　撰<lb/>
　　序<lb/>
　　　贈都昌令呉君廷端考績南還序<lb/>
吾友呉君廷端治都昌六年上其績於京師而歸也諸<lb/>
鄉人之在官者率相過余以請曰疇昔之歳吏部閱宦<lb/>
籍考薦書而得起鄉進士為縣之賢者若干人將請於<lb/>
朝而徴之用備臺臣之選廷端與焉已而事中格不果<lb/>
<pb n="KR4e0125_WYG_023-1b"/>
行今兹之來也政成而名孚矣宜有異旌以勸四方之<lb/>
為縣者顧乃書一再最而歸之與常吏等於廷端固無<lb/>
所預而吾人若有所不足豈長銓司者固將有大意於<lb/>
廷端乎哉吾子以為何如余曰是固有説焉夫羣庶官<lb/>
而彚次之豈無求知向徃之人顧進之太亟則或僨於<lb/>
中途或隳其晩節故長銓司者慎之若廷端之不克就<lb/>
徴非吏部之故為此遲遲者也養之也久則其成之也<lb/>
鉅在萃之六二曰引吉無咎吏部以之夫仁者之初心<lb/>
<pb n="KR4e0125_WYG_023-2a"/>
亦孰不鋭於功名哉然一得之則或矜恃以棄其平生<lb/>
一失之則或銷沮以遂至於無聊而不能自立者盖多<lb/>
也是故必有慨然自許之人若廷端者知敬正以盡其<lb/>
職而進之遲逺弗計焉是雖若泰然無求於人而功成<lb/>
譽興有人將求我之不暇者矣在晉之初六曰晉如摧<lb/>
如貞吉罔孚裕无咎廷端以之執此以觀則吏部之不<lb/>
亟於處賢者謂無大意乎不可也諸鄉人以為何如則<lb/>
皆憮然相應曰諾哉以余與廷端有世契之雅也請紬<lb/>
<pb n="KR4e0125_WYG_023-2b"/>
繹其語以授行人洪君朝宗鄉進士方君良弼使書以<lb/>
為祖道之贈廷端之呉出徽歙之新墟少司馬致政先<lb/>
生之季子其識廣其才充其志宏後今所建立者余盖<lb/>
弗及也而廷端弟廷章及從子瀚又相繼舉於鄉其世<lb/>
澤亦未艾云<lb/>
　　　審濟録序<lb/>
成化丙申丁酉之嵗聖天子以星變水沴之告警也於<lb/>
是乎有審刑之使賑濟之使奉徳意於四方惟時吾友<lb/>
<pb n="KR4e0125_WYG_023-3a"/>
張君存簡以刑部郎中連嵗在行張君之審刑也分地<lb/>
在畿郡釋大辟之囚若干人大約主於肅風化正倫理<lb/>
而抑强暴其賑濟也分地在兖州禱於神謀於衆經畫<lb/>
勸分無遺思焉其全活者盖不可數計由是感不死之<lb/>
恩釋倒懸之苦者或歌於途祀於家至今不衰噫聖天<lb/>
子一念之仁敷錫下民思得才賢共圖治理卒之天意<lb/>
感而民生遂是固非張君一人之力而上體聖心下慰<lb/>
民望求諸當時有不可概論者矣張君以兩使皆有關<lb/>
<pb n="KR4e0125_WYG_023-3b"/>
於民命之大者乃手輯其所經斷之案規措之方聨為<lb/>
巨編題曰審濟録間持視余余反覆數過而歸之殆庶<lb/>
幾乎稱物之平衡療病之良藥傳之後世而可行質之<lb/>
明神而無愧者與昔裴行儉論士之致逺先器識而後<lb/>
文藝歐陽公多教人吏事曰文學止於潤身政事足以<lb/>
及物古者賢人君子之心為上為徳為下為民之心也<lb/>
而近代以來論士以詞藻為髙凡梓行石刻者非詩編<lb/>
即文稿也士而至此其器識可知矣有取張君兹録而<lb/>
<pb n="KR4e0125_WYG_023-4a"/>
讀之其弗以為案牘之勞形不終卷而思睡者幾何人<lb/>
哉張君名文泰州人起進士髙第性端謹不茍隨憂時<lb/>
澤物之念未始一日不宣諸口逹諸用近受薦為淛江<lb/>
按察副使盖廷臣重其平生而上悉其名也<lb/>
　　　夀段叔誠先生八十序<lb/>
走敬聞之家君尚書公河間為畿北大郡當國初兵後<lb/>
居民鮮少其以宦學相承名郡中者率多自他郡來徙<lb/>
非其土著之人若交河段氏其一也段之先居山東禹<lb/>
<pb n="KR4e0125_WYG_023-4b"/>
城有諱凖者永樂中通判河間府事有惠政在民其卒<lb/>
也貧不能歸留葬交河里村之原五子從而家焉其長<lb/>
曰愉賢而早死其仲曰恂即所謂叔誠先生者也宣徳<lb/>
中稍出就禄食為隂陽學正術先生仲弟恒仕為唐府<lb/>
審理季弟慎歴官湖廣布政司參議兩人者皆起科名<lb/>
與家君同學相得最深其後皆宦走四方弗及事生産<lb/>
而叔誠先生與其長弟怡身任家政修明其父兄之遺<lb/>
教以益大其門閥而成其子孫人以是知通判公之澤<lb/>
<pb n="KR4e0125_WYG_023-5a"/>
盖未斬也中世以來先生之昆季多物故又念其髪種<lb/>
種乃引退家居以自適於田野之間若與世相忘而長<lb/>
子裕克世先生之官次子祐為郡庠生治經術以待用<lb/>
從子十餘人諸孫六人每旦暮以次升堂問起居杖屨<lb/>
所經人必以為榮盖一邑之間語世家者必曰叚氏而<lb/>
先生年八十矣參議公之壻禮科都給事中唐君章間<lb/>
相謂曰叔誠先生夀辰在嵗十月之吉章繪為圖縉紳<lb/>
士夫聞其徳風而與章厚善者又為之賦詩凡若干篇<lb/>
<pb n="KR4e0125_WYG_023-5b"/>
子獨可無言為之倡邪走生也晩不及拜先生牀下而<lb/>
敬聞諸家君得先生之為人知其醇謹之行老而彌篤<lb/>
康彊之福當久而益昌也則謹應之曰諾而著其世徳<lb/>
之詳與通家之好如此噫走家出新安唐君出姑蘇亦<lb/>
皆自他郡來居河間且數世矣傳曰光逺而自他有耀<lb/>
則於先生之夀寜不樂道之使吾老者益安其上而享<lb/>
有子孫之養少者有所觀法而求不失其世守焉豈非<lb/>
一鄉一時之盛事也哉<lb/>
<pb n="KR4e0125_WYG_023-6a"/>
　　　績溪坊市程氏族譜序<lb/>
惟我程氏居新安者距今千餘年族之散處列邑又蔓<lb/>
於旁郡其大且顯者凡以百十數族各以其地為望而<lb/>
一望之聚居者無慮數十百人譜不能盡之也於是各<lb/>
望之族自譜其中世以來之祖下迨其孫曽以叙昭穆<lb/>
别䟽戚若等而上之則其始皆出篁墩祖晉新安太守<lb/>
元譚宗陳鎮西將軍開府儀同三司忠壮公靈洗百世<lb/>
不能易也程氏有總譜起周而終五季宋都官郎中祁<lb/>
<pb n="KR4e0125_WYG_023-6b"/>
之所論次盖續譜者必置之首簡而後及夲宗若績溪<lb/>
坊市之程其一焉忠壮裔孫有諱藥者唐光化中為金<lb/>
鄉令績溪諸程祖之金鄉裔孫曰念五公始遷縣之坊<lb/>
市念五之曽孫遂分天麒天麟文鳯三大支天麒之子<lb/>
曰宜曰祥曰瑞天麟之子曰福曰平文鳯之子曰潤曰<lb/>
康福子以恭精書數洪武初事靖江相府授漢陽河泊<lb/>
大使潤子以忠洪武庚申以人材舉知河南永寜縣改<lb/>
潮之程鄉里有惠政在民平子以誠以誠子彦亨平坐<lb/>
<pb n="KR4e0125_WYG_023-7a"/>
事謫陜之延安彦亨以太學生上書請還其大父辭甚<lb/>
切髙廟憐而釋之彦亨以洪武庚午舉應天府鄉試時<lb/>
遣諸王行邊以封建策諸生彦亨所對第一擢遼府紀<lb/>
善進左長史永樂初以忤靖難事獲重辟彦亨嘗手編<lb/>
坊市譜傳其族人而宜之𤣥孫今太學生愈大又加葺<lb/>
之盖其先世忠孝之行詩書之澤見於故春坊司直汪<lb/>
公仲魯諸君子之制作者具存也亦可謂盛已余不佞<lb/>
嘗有志大會新安諸程發其所藏參互考訂以為一族<lb/>
<pb n="KR4e0125_WYG_023-7b"/>
之定譜顧宗法之廢已久勢不能合盖每有望洋不及<lb/>
之歎獨幸族之賢者有如愈大之忠厚博雅拳拳於斯<lb/>
求不失其世守而思有以迓續之豈不可尚也哉余見<lb/>
程氏各族之譜多其間脫誤訛舛亦徃徃而是如忠壮<lb/>
公十三世孫有洎沚渾澤澐湘淘汾八房者最盛於唐<lb/>
季黄巢之亂澐起鄉兵保東宻巖以捍休寜開化之境<lb/>
累官御史中丞號巖將盖澐卒而淘以國子祭酒繼之<lb/>
淘卒而沚之子旭又繼之旭即坊市譜所稱金鄉令一<lb/>
<pb n="KR4e0125_WYG_023-8a"/>
名藥者也然諸譜皆稱旭為巖將而旭有廟在開化龍<lb/>
山宋賜額曰顯祐以坊市譜証之不同豈始遷者乃旭<lb/>
之子姓作譜有推原其本而并書之乎雖然世逺人亡<lb/>
欲究其既徃者於數十百世之上此勢之所不能也尊<lb/>
祖敬宗思篤其方來者於數十百世之下此理之所可<lb/>
勉也愈大之族人其尚有以體此意而後可與讀斯譜<lb/>
也哉愈大有才識好學兼通諸家異日顯揚之業殆有<lb/>
光此譜者故為序之<lb/>
<pb n="KR4e0125_WYG_023-8b"/>
　　　詩壇叢韻序<lb/>
滁陽呉君孟章雖世將家而博雅好文喜為歌詩與學<lb/>
士大夫相遊處嘗以韻之類書詳於平而畧於仄乃為<lb/>
詩壇叢韻若干巻四聲咸備總若干萬言余得而觀之<lb/>
叙事纂言有倫有要誠有益於近世之為詩者盖其蒐<lb/>
輯之多已數十百家而志猶未滿其筆札之費已一再<lb/>
易稿而鉛槧未釋其工力之勤則積之十有餘歳而後<lb/>
克成之兹亦可謂難矣聲詩之説始於虞廷而備於孔<lb/>
<pb n="KR4e0125_WYG_023-9a"/>
子之所刪定其義大而能博散出而莫可窮也於是乎<lb/>
有類書之編以便學者盖不徒以為詩之詁而并為學<lb/>
詩之地考七畧之凡崇文之目可見矣然其間聲之偏<lb/>
正不倫事之去取失當觀者病之我髙廟當南北混一<lb/>
之初首命儒臣為洪武正韻以一五方之音祛舊習之<lb/>
陋嘉惠天下以求復乎虞廷詩歌聲律之制萬世之功<lb/>
也我文廟入繼大統亦首召天下儒生為永樂大典其<lb/>
法以韻統字以字繫事凡有渉於興觀羣怨之㫖可以<lb/>
<pb n="KR4e0125_WYG_023-9b"/>
為博聞洽物之助者囊括幾盡亦近古所未有也然藏<lb/>
之秘省世不獲見若呉君之為書本其獨任之力加以<lb/>
能擇之功其弗畔於二聖之製而有得於多識之教者<lb/>
與方今同文之治洽宇内百年矣竊意有能言之士當<lb/>
出其間著於雅頌以鳴一代之盛以馴致乎古之作者<lb/>
呉君之書必有合焉盖夫舎繙閱之勞而圖簡便之樂<lb/>
者固人情之常也余又聞之康節邵子之為學也起聲<lb/>
音律吕以盡天下之詞括天下之象極天下之變統天<lb/>
<pb n="KR4e0125_WYG_023-10a"/>
下之占與易聖人之道相表裏盖儒者先天之正學也<lb/>
而其傳已泯世之學者不得其説徃徃訾之以為異余<lb/>
竊愧之思學之而未能也呉君究心於聲詩之學也久<lb/>
進而求之觸類而長之儒者正學庶幾其有聞焉又非<lb/>
特乎詩而已呉君名綬舉孝亷歴贊荆湖諸軍入典詔<lb/>
獄僉錦衣指揮事别號藻軒孟章其字也是為序<lb/>
　　　太守孫侯政蹟録序<lb/>
余嘗觀前史謂何武為郡無赫赫之名而有去思竊以<lb/>
<pb n="KR4e0125_WYG_023-10b"/>
謂史臣之溢美耳世豈有實不副而名乃過之者哉厥<lb/>
後得吾郡孫侯乃知史臣之書何武誠有未易非者孫<lb/>
侯為徽郡幾二十年去徽郡亦餘二十年然人之思之<lb/>
無間逺近無間知愚無間小兒婦女無間武夫悍卒思<lb/>
之不置則言之於行臺於朝省立生祠而烝嘗之猶以<lb/>
為未愜問之至有泣下者曰孫侯良我父母也世豈復<lb/>
有如孫侯之惠我也哉問其政嗒然莫知所對余然後<lb/>
知何武之不可及而史臣為不誣已嗚呼人情不大相<lb/>
<pb n="KR4e0125_WYG_023-11a"/>
逺治之者徃徃怫其所性此循良之書於史者常少也<lb/>
詩曰豈弟君子民之父母孟子曰所欲與之聚之所惡<lb/>
勿施爾也若孫侯者其知此乎歙漁梁姚君浩宗輯侯<lb/>
之行事為一編題曰孫侯政蹟録余得而駭之曰孫侯<lb/>
之政誠幾於古人矣然蹟之所著有未易窺者余烏得<lb/>
而書之閲之累日不覺歎曰史法不傳久矣古之仁王<lb/>
莫盛文景賢相莫盛房杜循吏莫盛西京之世然編史<lb/>
者於文景無可紀之徳於房杜無可傳之功於何武軰<lb/>
<pb n="KR4e0125_WYG_023-11b"/>
無可蹟之政何哉功徳政化之盛如慈母之煦子如春<lb/>
雨之潤物發於至誠泯於無迹而受惠者莫能為之辭<lb/>
也姚君慕孫侯懼其政之不傳乃為此集然所書者多<lb/>
簿書期會之常舉措禁戒之末夫人能之而欲以是為<lb/>
孫侯去思之地亦異乎前史之書何武者哉雖然古有<lb/>
善觀人者舉其一可以槩其餘善言徳行者因其所當<lb/>
然而得其所以然姚君此集雖不足以盡侯然觀者因<lb/>
是以得侯政蹟於言外其亦不為無補於世矣因序而<lb/>
<pb n="KR4e0125_WYG_023-12a"/>
歸之孫侯名遇福山人起進士始以户部主事知徽州<lb/>
終以河南左布政使致仕姚君讀書好義能不忘於故<lb/>
守而惓惓於是又捐金刻梓為不朽之圖其忠厚之至<lb/>
亦賢於衆人逺矣<lb/>
　　　唐氏三先生集序<lb/>
監察御史歙唐君希愷嘗奉其先世三先生之集請校<lb/>
而刻之余盖素慕鄉先逹之為人謹為之校已且定著<lb/>
為若干巻而序其出處之大畧以告觀者大唐先生諱<lb/>
<pb n="KR4e0125_WYG_023-12b"/>
元字長孺少喜誦鶴山魏文靖公之書因有所悟入同<lb/>
時若雲峰胡文通公定宇陳先生師山鄭待制黟南程<lb/>
禮部皆相友善既老矣始以文學起家為平江路學録<lb/>
再調分水教諭遷南軒書院山長以徽州路教授致仕<lb/>
學者稱筠軒先生筠軒之文紆徐而典雅有汴宋前輩<lb/>
之風故元名公張起岩王士熈呉師道諸君子皆盛稱<lb/>
之詩則<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>蓄而雋永不作近代人語虚谷方公為之序<lb/>
美其格髙世以為知言筠軒第五子曰桂芳字仲實少<lb/>
<pb n="KR4e0125_WYG_023-13a"/>
從學鄉先生杏庭洪公潜夫筠軒在平江再遣從龔公<lb/>
子敬學成受䀻而起為明道書院山長調崇安教諭清<lb/>
碧杜待制稱其清才懿徳為儒官第一升南䧺路學正<lb/>
以母喪不赴會元末兵起避亂山中不復仕龍鳯丁酉<lb/>
秋我髙廟將兵下江南駐新安延訪耆舊而衞國鄧公<lb/>
愈以先生及風林朱學士允升二人名上召對稱㫖有<lb/>
尊酒束帛之賜會駙馬王公克㳟來鎮新安强起為紫<lb/>
陽書院山長未幾以疾喪明學者稱三峯先生三峯制<lb/>
<pb n="KR4e0125_WYG_023-13b"/>
作雖本之父師而精采呈露有脱頴出竒之意三峯長<lb/>
子曰文鳯字子儀以字行其學得之家庭以薦起為歙<lb/>
學訓導再用薦知贑之興國縣有惠政及民永樂初文<lb/>
廟封建諸王妙簡府僚被親擢為趙府紀善以終學者<lb/>
稱梧岡先生梧岡制作專以上世為法而克肖之不復<lb/>
以髙視濶歩為能梧岡曽孫三人曰佐希元成化辛卯<lb/>
貢士同知寜波府事曰相希愷乙未進士今御史君也<lb/>
曰弼希説丁未進士皆有文學世其家嗚呼筠軒生于<lb/>
<pb n="KR4e0125_WYG_023-14a"/>
叔季私淑考亭仕不大顯而三峯適際興運其對髙廟<lb/>
率皆應天順人不嗜殺人之語今其集中每稱大丞相<lb/>
呉國公乃髙廟渡江時事考之實録皆合宣廟之下樂<lb/>
安也趙簡王亦在危難之地其後卒以㳟順孝友坐銷<lb/>
其變則當時輔導之臣若梧岡者容有力焉不可誣也<lb/>
然則三先生秉徳蹈義以勤其身隂利人之家國而不<lb/>
食其報天必大昌其後矣矧希元兄弟方繩其武以發<lb/>
軔於功名之塲異日所至必將増光前烈而三先生之<lb/>
<pb n="KR4e0125_WYG_023-14b"/>
志益以伸澤益以長名益以顯豈徒託之空言而已哉<lb/>
　　　重訂丹溪心法序<lb/>
醫之先謂出於神農黄帝儒者多不以為然余嘗考醫<lb/>
之與卜並見周禮曰醫師𨽻冢宰筮人𨽻宗伯並稱於<lb/>
孔子曰人而無恒不可以作巫醫巫筮字盖古通也然<lb/>
卜之先實出於羲文周孔則醫之先謂出於神農黄帝<lb/>
亦必有所從來大約羲文周孔之書存故卜之道尊神<lb/>
農黄帝之書亡故醫之道卑然其書雖亡而緒餘之出<lb/>
<pb n="KR4e0125_WYG_023-15a"/>
於先秦者殆亦有之若今本草素問難經脉經此四書<lb/>
者其察草木鳥獸金石之性論隂陽風寒暑濕燥火之<lb/>
宜標其穴以施鍼焫診其脉以究表裏測諸秋毫之末<lb/>
而活之危亡之餘類非神人異士不足以啓其機緘而<lb/>
發其肯綮則此四書誠有至理不可謂非出於聖筆而<lb/>
遂少之也然則醫之與卜皆聖人之一事必儒者乃能<lb/>
知之其不以為然者不能通其説者也醫之方書皆祖<lb/>
漢張仲景仲景之言與前四書相出入亦百世不能易<lb/>
<pb n="KR4e0125_WYG_023-15b"/>
者自漢而後代不乏賢中古以來余所取五人曰孫思<lb/>
邈氏其言常見録於程子曰張元素氏曰劉守真氏曰<lb/>
李杲氏皆見稱於魯齋許文正公曰朱震亨氏實白雲<lb/>
許文懿公髙第弟子斯五人皆儒者也而朱氏實淵源<lb/>
於張劉李三君子尤號集其大成朱氏每病世之醫者<lb/>
專讀宋之局方執一定之法以應無窮之疾譬之儒者<lb/>
專誦時文以倖一第而於聖經賢傳反不究心乃作局<lb/>
方發揮格致餘論等書深有補於醫道而方書所傳則<lb/>
<pb n="KR4e0125_WYG_023-16a"/>
有丹溪心法若干巻推脉以求病因病而致藥皆已試<lb/>
之方也朱氏沒而其傳泯焉近世儒者始知好之稍稍<lb/>
行世然業醫者樂檢方之易而憚讀書之難於素難諸<lb/>
書盖皆不能以句而於五人者之著述則亦視為迂濶<lb/>
之論其茫然不知所用力無足怪者其以藥試人之疾<lb/>
間一獲効則亦如村甿牧竪望正鵠而射之偶爾中焉<lb/>
或從其旁問之射法瞠目相視不知所對彼老成者日<lb/>
從事乎内志外體之間雖或小有所失而矢之所向終<lb/>
<pb n="KR4e0125_WYG_023-16b"/>
無大逺此觀射之法也審醫之能何以異此余宗人用<lb/>
光世業儒而好醫其讀素難之書甚稔最喜朱氏之書<lb/>
嘗以丹溪心法有川陜二本妄為世醫所増附深懼上<lb/>
有累於朱氏乃為之彪分臚列釐其誤而去其複以還<lb/>
其舊凡朱氏之方有别見者則以類入之書成將刻梓<lb/>
以傳請余序余故以多病好醫而未能也輙以醫卜並<lb/>
言於編首使業醫者知其道夲出於聖人其書夲足以<lb/>
比易而非可以自卑則日勉焉以致力乎本草素難脉<lb/>
<pb n="KR4e0125_WYG_023-17a"/>
經之書以及五君子之説而尤以朱氏為入道之門則<lb/>
庶幾乎上可以輔聖主拯世之心下可以見儒者仁民<lb/>
之効而醫不失職矣用光名充休寜㲼口人與余同出<lb/>
陳將軍忠壮公後<lb/>
　　　麻衣相法序<lb/>
近世相人之法多宗麻衣麻衣者初不知其姓字亦若<lb/>
鬼谷鶡冠之流盖隠者也或又傳其嘗以易授陳希夷<lb/>
希夷之後有康節邵子意麻衣之學殆不止於相人相<lb/>
<pb n="KR4e0125_WYG_023-17b"/>
人豈其一事邪相人書有石室賦金鎖賦銀匙歌諸篇<lb/>
相傳以為麻衣所著也好事者從而習之試之多中由<lb/>
是益相與喜其術誦其説而師其人焉昔荀卿子著非<lb/>
相之篇相若可非也然余考之世未有無理之器亦未<lb/>
有無器之理日月星辰之象乎天山川草木之形乎地<lb/>
耳目口鼻之貌乎人器也而有理存焉不可以弗察也<lb/>
班固藝文志占天為一類相地與人為一類其知此夫<lb/>
盖占天之災祥與相地之吉㐫相人之死生窮通據其<lb/>
<pb n="KR4e0125_WYG_023-18a"/>
所已然而得其所未然使人慎修弭審趨避而安義命<lb/>
豈非窮理格物之學哉非相非也吾友揚州同守鮑君<lb/>
栗之以明經登上第而兼通諸家以麻衣之書散出無<lb/>
統集而刋之凡他説之有渉於相人者又取附之其有<lb/>
意於窮理格物之學者與惜漢以來古相人之書多亡<lb/>
而世獨知所謂麻衣者吾固不能無憾焉宋季傳麻衣<lb/>
心易朱子以為出於南康簿戴師念至著論以决其真<lb/>
贋若此編者又安得起朱子於九京而一訂其説哉<lb/>
<pb n="KR4e0125_WYG_023-18b"/>
　　　雪心賦句觧序<lb/>
相地之書盖無出郭氏葬經者矣然班固藝文志已有<lb/>
形法家相地與相人書並列疑塟經雖出郭氏而郭氏<lb/>
實不足以與此豈先秦之緒餘乎今考其文精深雅奥<lb/>
誠有至理而不出於乘生氣之一言唐曽楊諸君子盖<lb/>
得其説而行之驗矣後之陋於術者心目不逮古人乃<lb/>
相與鬬合為天星卦例諸説舎形勢而論方位其義淺<lb/>
其詞俚其行之易售故其學之易入也夫執羅經而以<lb/>
<pb n="KR4e0125_WYG_023-19a"/>
卦例格地以天星論水合則吉否則㓙如是則人可以<lb/>
為曽楊而何取於生氣之乘使孝子慈孫陷其親之遺<lb/>
體於水泉虫蟻之患而不自覺甚可憫也孔子曰人而<lb/>
無恒不可以作巫醫甚矣術之不可不慎而擇之不可<lb/>
不審也聴於庸醫而閼其親之生年聴於陋術而危其<lb/>
親之遺體其為不慈不孝均也先少保襄毅公之喪朝<lb/>
廷特遣使者賜塟南山之原四方術者川滃雲集言人<lb/>
人殊大約多以天星卦例為説其誦塟經者盖不能以<lb/>
<pb n="KR4e0125_WYG_023-19b"/>
句而何望其踵曽楊之故歩哉獨吾郡謝昌子期專以<lb/>
塟經為主旁通儒書尤究心於文公及蔡西山父子之<lb/>
説於天星卦例則深絶之其為人扞穴率有證佐非出<lb/>
於揣摩億度之為庶幾如妙於醫者之用鍼巧於射者<lb/>
之中鵠也然陋於術者反從其後訾且壞之孝子慈孫<lb/>
亦從而惑之盖世之真贋不分徃徃類此非至明者不<lb/>
能用其人非至健者不能聼其决也子期以唐卜則巍<lb/>
雪心賦專祖郭氏註者亂其彚次而失其肯綮因句為<lb/>
<pb n="KR4e0125_WYG_023-20a"/>
之觧譌者以正晦者以明誠足以袪積習之謬説而大<lb/>
有益於世之慈孝者矣余竊因之有感焉世之號儒者<lb/>
舎聖經賢傳而從事乎詞章比之庸醫舎素難而執方<lb/>
書陋於術者舎葬經而瀾倒乎天星卦例之説其失一<lb/>
道也然則使子期而服儒之服專致力乎儒者之學吾<lb/>
黨之士或當愧之此余所以三復其書而不能已於言<lb/>
也<lb/>
　　　諫議遺芳序<lb/>
<pb n="KR4e0125_WYG_023-20b"/>
謝氏得姓始於周申伯以王舅受封汝南謝城其後子<lb/>
孫之顯莫如江左江左謝氏之顯又莫如太傅文靖公<lb/>
安石其家世人物見於史者居他姓什九可謂盛矣新<lb/>
安亦江左輔郡盖有謝氏焉在宋曰諫議大夫泌塟歙<lb/>
東問政山土人號諫議塢按宋史傳稱泌為安石二十<lb/>
七世孫意史之言當無不實則新安之謝亦誠有出於<lb/>
文靖公者歟歙岩鎮謝文逹氏嘗取諫議公遺像一幅<lb/>
史傳一通奏議二通墓記一通遂為一帙題曰諫議遺<lb/>
<pb n="KR4e0125_WYG_023-21a"/>
芳屬余序初余考新安先逹最多郡志所載事實最畧<lb/>
盖拳拳焉訪録其餘文尋視其丘域存問其後昆而於<lb/>
諫議公風節之偉文學之優徳業之盛尤所注意然卒<lb/>
無以副之者成化初受命修宋元綱目以續朱子之書<lb/>
盡閲秘府所藏得諫議公之行事與其奏議則誦而歎<lb/>
曰其人雖亡言不可泯也嵗壬寅家居之暇又親至問<lb/>
政山訪其葬處或謂與南唐聶真人之塚相隣或以為<lb/>
諫議塢者别在山外豐草茂林不可復識則望而歎之<lb/>
<pb n="KR4e0125_WYG_023-21b"/>
曰其骨雖朽名不可滅也孰意此帙乃出於文逹而余<lb/>
獲見之也哉巖鎮為歙休孔道謝氏實居其間文逹凡<lb/>
四昆弟有子四人孫七人其長子廷懋又與吾槐塘丞<lb/>
相文清公之裔聨姻故余徃來其間謝氏昆仲必要致<lb/>
其家盡欵曲之情焉文固不可靳也嗚呼諫議公立言<lb/>
初不計其名之有無而得名亦不繫其後之存否余獨<lb/>
喜文逹知先烈之可宗而敬述之由是觀其儀而思有<lb/>
以繼其躅數其行而思有以踐其實誦其言而思有以<lb/>
<pb n="KR4e0125_WYG_023-22a"/>
咀其華率其弟兄訓其子孫推孝恭之心篤夲原之義<lb/>
以為今謝之倡俾後來者嗣而守之其誰不健羨曰此<lb/>
諫議公之後也哉<lb/>
　　　新安程氏統宗世譜序<lb/>
封建之制不行大小宗之法不立天下無世家久矣然<lb/>
小宗之法有非令甲之所禁者衣冠之胄詩禮之族徃<lb/>
徃忽而不之講焉何哉今有人焉訂千百年之異同於<lb/>
一書合千百人之昭穆於一家見者必駭聞者必疑彼<lb/>
<pb n="KR4e0125_WYG_023-22b"/>
誠以為事有所不可詰勢有所不可齊而安於久俗之<lb/>
不可驟變也惟我程氏自周大司馬休父佐宣王中興<lb/>
封程伯子孫因以國氏望安定其後國除有適晉者曰<lb/>
嬰立趙孤封忠誠君再望廣平忠誠之後在漢初起趙<lb/>
將從滅秦者曰歴簡侯黑傳其子孝侯釐再世失爵歴<lb/>
侯之後在漢末從孫氏定江東破曹操賜第建業者曰<lb/>
都亭侯普子咨襲封至晉初失爵都亭之後曰元譚當<lb/>
永嘉之亂佐瑯琊王起建業為新安太守有惠政為民<lb/>
<pb n="KR4e0125_WYG_023-23a"/>
所請留賜第郡之篁墩家焉太守之後曰陳將軍忠壮<lb/>
公靈洗當侯景之亂起兵保鄉州陳封重安縣公子文<lb/>
季孫嚮世其爵而文季為將死節於周是為重安威悼<lb/>
公𦙍嗣繁昌世族彌著乃更望新安嚮之後分南北兩<lb/>
宗曰大辨者始北徙廣宗孫皓為定州刺史又别居中<lb/>
山博野皓生日華當安史之亂戰河北有功為横海軍<lb/>
節度使日華卒子懐直代之入朝封歸誠郡王從兄懷<lb/>
信代之懐信卒從子權代之封邢國公盖程氏凡四世<lb/>
<pb n="KR4e0125_WYG_023-23b"/>
有滄景二州至權不欲自同諸藩鎮再請入朝而程氏<lb/>
之兵始觧此北宗也當隋之亂曰富者與汪華起兵定<lb/>
六州賜廟食宋追號輔烈侯當黄巢之亂曰宗楚者以<lb/>
涇原節度使會兵討賊戰沒贈司徒而其子金紫公勛<lb/>
亦以鄉兵守徳興銀山鎮捍衢饒信三州傳其子彦光<lb/>
彦光以御史大夫兼領白沙鎮傳其子克柔盖程氏凡<lb/>
三世守徳興曰澐者起兵休寜守東宻岩以拒巢副陶<lb/>
雅為歙州兵馬統帥兼捍開化而其弟湘以工部尚書<lb/>
<pb n="KR4e0125_WYG_023-24a"/>
守婺源子仲繁以户部尚書守祁門浮梁仲節以兵馬<lb/>
先鋒守歙南節以領軍大將軍守休寜澐傳其弟淘淘<lb/>
傳其繼子旭旭廟食開化龍山賜額顯佑傳其從子秔<lb/>
秔傳其從孫淮沅盖程氏凡五世守東宻岩湘傳其子<lb/>
全禮全禮以御史中丞兼領婺源都鎮傳其弟全臯全<lb/>
臯傳其子遁盖程氏凡四世守婺源至宋下江南而程<lb/>
氏之兵始觧此南宗也入宋以後忠誠忠壮皆受王封<lb/>
賜廟食而族益華雲礽益多且賢其大者若文明殿學<lb/>
<pb n="KR4e0125_WYG_023-24b"/>
士羽太師中書令文簡公琳既以勲徳重一時而明道<lb/>
伊川兩夫子遂以道學嗣聖傳覺來世迨我朝特録其<lb/>
後為翰林五經博士世其官以奉祀其盛於北方者如<lb/>
此宋顯謨閣學士邁華文閣學士荘節公叔逹吏部尚<lb/>
書文簡公大昌樞宻正惠公卓丞相文清公元鳯工部<lb/>
侍郎元岳端明殿學士珌起於新安刑部侍郎剛愍公<lb/>
振徽猷閣待制俱參知政事章靖公克俊龍圖閣學士<lb/>
瑀起於鄱衢之間兩夫子子孫亦從南渡居池州再遷<lb/>
<pb n="KR4e0125_WYG_023-25a"/>
新安而程氏女適朱氏者一傳得韋齋再傳得文公正<lb/>
思登庸前村月巖徽菴林隠六先生者又皆宗朱氏以<lb/>
上求兩夫子之學為鄉碩儒稍後則學士承㫖文憲公<lb/>
鉅夫太史以文顯於元我先髙祖萬户安定忠愍侯國<lb/>
勝暨先人太子少保襄毅公顯於國朝其盛於江南又<lb/>
如此不有譜牒則亦何以正其本聨其支而為子孫無<lb/>
窮之計也哉漢晉隋唐以門地用人有古封建遺法而<lb/>
程氏率居大姓之一自江以南稍經變故則程氏必有<lb/>
<pb n="KR4e0125_WYG_023-25b"/>
保障之功故譜牒不罹於兵燹子孫之世爵世官者後<lb/>
先相望而宗法未始不行乎其間也宋紹聖中鄱陽都<lb/>
官祁著總譜歴世因之分合本其族繁簡繫其人卒未<lb/>
有會之者我朝正統中歙處士文實嘗會之而未盡敏<lb/>
政不揆盖嘗有志於是積之二十年頗盡得諸譜異同<lb/>
之故因定著為譜辨三十七條凡例十條猶未敢自足<lb/>
也成化壬寅春先公之服既除乃發書以告諸宗人諸<lb/>
宗人是之各以其譜來會理淆伐舛將六踰月始克成<lb/>
<pb n="KR4e0125_WYG_023-26a"/>
編為巻凡二十有畸會者四十四支名之登於譜者踰<lb/>
萬人先墓之可以共業者五十三世相與告之先廟而<lb/>
命之曰新安程氏統宗世譜鳩金刻之俾敏政言其故<lb/>
於編首嗚呼是豈徒以閥閲之盛驕四方夸後代而已<lb/>
惟先世有大功以得姓於其始有大忠以保姓於其間<lb/>
有大惠烈於鄉邦以著姓於今日故以敏政之不肖而<lb/>
得衆族之賢者輔之遂使統宗之志可充而譜可成豈<lb/>
非幸歟凡我宗人其因是而毋忘水木本原之思篤尊<lb/>
<pb n="KR4e0125_WYG_023-26b"/>
祖敬宗睦族之義守其世業誦其遺書保其體魄之藏<lb/>
而不失謹其名分之稱而不紊宗法既立則彛倫益明<lb/>
風教益興可詰者雖久而弗晦也可齊者雖多而弗離<lb/>
也若然又豈獨一宗之幸而已駭者安疑者釋天下後<lb/>
世之有家者將不取法於程氏也哉奉斯譜者其共朂<lb/>
之<lb/>
　　　祭掃録序<lb/>
嗚呼祖宗之所以望其子孫者祠墓而已為子孫者孝<lb/>
<pb n="KR4e0125_WYG_023-27a"/>
乎則以祖宗為有知而於祠墓謹焉不孝乎則以祖宗<lb/>
為無知而於祠墓忽焉二者甚可畏也雖然獨不反諸<lb/>
心乎今日之祖宗前日之子孫也今日之子孫後日之<lb/>
祖宗也即是思之而不動心則其逺於禽獸也者幾希<lb/>
惟我程氏自東晉新安太守府君暨陳將軍忠壮公唐<lb/>
御史中丞都使公以下有墓焉有祠焉以子孫之分處<lb/>
而難下經理也則或立為廟户𨽻有司為後人者無容<lb/>
慮矣自中丞次子兵馬先鋒府君諱南節始鎮休寜定<lb/>
<pb n="KR4e0125_WYG_023-27b"/>
居陪郭凡祠墓之可見者十有九世先五世叔祖諱峴<lb/>
處士當元盛時倡族人作永思亭為烝嘗之所捐贍塋<lb/>
田供拜掃之用節目之詳有圖有録傳之一宗俾世守<lb/>
之今考其書則其事廢於至正丁酉戊戌之間距成化<lb/>
壬寅盖二百年矣敏政始得而讀之觀其所以貽謀者<lb/>
甚逺中遇兵興繼遭家難族衆散處於大江之南北盖<lb/>
自給不暇矣雖有孝子慈孫欲持麥飯一盂以澆墳土<lb/>
豈可得哉國家承平既久荷列聖之恩休養生息日甚<lb/>
<pb n="KR4e0125_WYG_023-28a"/>
一日業墜而復振族散而復完顧無一人倡言修復以<lb/>
還其舊則不覺始焉以悲中焉以幸而終之慨然以歎<lb/>
不能已也惟先尚書襄毅公以疾賜歸故里不久遂捐<lb/>
館舎以是諸務未遑祠墓之責在敏政不得而辭焉因<lb/>
與諸族人定議取處士舊規而裁酌之稍寓宗法為合<lb/>
族之本兼用鄉例通隨俗之宜舉墜典以廣孝思庶幾<lb/>
祖宗之所以望其子孫與子孫之所以報其祖宗者兩<lb/>
得之也反是則為不孝之歸獲罪於名教貽羞於鄉評<lb/>
<pb n="KR4e0125_WYG_023-28b"/>
見削於宗譜生無以㑹族衆於先祠殁無以拜祖宗於<lb/>
地下可不慎歟凡我族人勉之戒之<lb/>
　　　歙槐塘下府程氏續編譜序<lb/>
余會新安及鄱衢程氏同出陳將軍忠壮公者為統宗<lb/>
譜凡四十四房歙槐塘程氏居其一槐塘程氏以宋丞<lb/>
相文清公而顯自分為四房下府居其一下府之先曰<lb/>
元亮元應元亨又分三房皆文清公昆弟元亮元應之<lb/>
後已見統宗譜元亨之後以稽會故不及詳詳者元亨<lb/>
<pb n="KR4e0125_WYG_023-29a"/>
以上世次而已於是元亨之後曰添生將續而刻之間<lb/>
請余序考下府本宗譜元亨嘗贅歙琶塘胡氏生二子<lb/>
長光祀沒於宋季之兵亂次道孫憤兄之死以復讐自<lb/>
誓後果獲其人正其罪而籍其家終祀其兄不衰其義<lb/>
如此元初亂定還居槐塘増葺其田廬不替益隆乃置<lb/>
贍塋田作孝思集畫一以示子孫子孫奉其遺訓不懈<lb/>
益䖍其孝如此父兄人之大倫孝義人之大節而備於<lb/>
道孫君之一身是誠不愧於故家文獻之後者哉道孫<lb/>
<pb n="KR4e0125_WYG_023-29b"/>
君三子曰觀辛山辛四世孫蔭宗有五丈夫子及見五<lb/>
世孫又及見其長子添興之子玠舉南畿鄉薦夀九十<lb/>
餘獲冠帯之寵乃卒尤他族所未有也添生為䕃宗君<lb/>
仲子尚禮而好義故為此譜以貽後昆昭前烈補其闕<lb/>
畧用備一族之書可尚也哉余觀槐塘四房號正舊上<lb/>
下四府隠然奠處於歙西凡數百年子孫不下數千指<lb/>
甲第與人物相髙皆祖忠壮譬之隂陽老少四象其末<lb/>
分而同出於太極伊洛瀍澗四水其流異而並入於大<lb/>
<pb n="KR4e0125_WYG_023-30a"/>
河也可謂盛矣雖然巨家碩宗盛若槐塘者固鮮然為<lb/>
子孫者亦不可不以先世起家裕後之心為心如有能<lb/>
廣孝思而崇義讓篤親䟽謹昭穆培其本濬其源使末<lb/>
益茂流益長弗至於悴且涸焉則庶幾乎前有光於統<lb/>
宗後有光於續譜云爾<lb/>
　　　詠史絶句序<lb/>
詩美刺與春秋褒貶同一扶世立教之意後世詞人遂<lb/>
有以詩詠史者唐杜少陵之作妙絶古今號詩史第其<lb/>
<pb n="KR4e0125_WYG_023-30b"/>
所識者皆唐事且多長篇讀者未能遽了胡江東有詠<lb/>
史絶句則自上古以至南朝分題紀要殆庶幾矣顧其<lb/>
詞意併弱作者未有取焉余家居見塾師以小詩訓童<lb/>
子乃首以市夲無稽韻語意甚不樂因以所記古七言<lb/>
絶句詠及史者手書授之上自三代下及宋元凡二千<lb/>
餘年以時比次得數百篇又以其猥雜而不便於一覽<lb/>
也加汰之存者二百篇其間世之治亂政之得失人才<lb/>
之邪正賢否大抵畧備然以其不出於一人一時之手<lb/>
<pb n="KR4e0125_WYG_023-31a"/>
也故或婉詞以寓意或正言以示警盖有一事而史更<lb/>
數十百言記之不足詩以二十八字發之有餘者徐考<lb/>
之亦不獨可教童子也觀者諷咏而有得於美刺褒貶<lb/>
之間感於善創於惡其於經學世教豈不小有所益哉<lb/>
　　　徽州府同守張公輓詩序<lb/>
張君諱英字廷傑始以金州學生領陜西鄉薦上春官<lb/>
弗得久之用吏部選人出通判彰徳府尋以内艱去起<lb/>
復改黄州九年考最受勅命之褒余未識其人也既而<lb/>
<pb n="KR4e0125_WYG_023-31b"/>
進同知徽州府余始識之其為人也慧而逹余徽人相<lb/>
與樂郡之得賢佐也以言慶焉君為郡不二年嘗新府<lb/>
學宫又新休寜縣學宫余徽人又相與樂郡佐之留意<lb/>
乎斯文也以言頌焉居三年上其績京師余徽人又相<lb/>
與樂其政之有成也以言餞焉言皆出於余而張君以<lb/>
為最善名我嘗謂余曰某死亦何必誌墓得子文足矣<lb/>
盖余言之非諛故君當之無愧而余尤恨其詞之不足<lb/>
以逹意也未幾張君道卒於静海舟次年甫五十有三<lb/>
<pb n="KR4e0125_WYG_023-32a"/>
靜海距京師不三日乃不得上見天子下掄於有司以<lb/>
考其成而君又前一嵗喪其偶一子為金州學生逺在<lb/>
數千里外旁無强壯之僕綱紀其家可悲也已余徽人<lb/>
樂君之生不能不哀君之沒於是聞君之櫬泝江而上<lb/>
將道黄州踰襄沔以入於漢中盖不勝其攀挽悲戀之<lb/>
情咸作為歌詩悼君之不幸太守王公推府陳公裒而<lb/>
傳之請余序其首簡嗚呼哀樂之情出於情分所固有<lb/>
感之而興觸之而動有不知其所以然者而莫甚於死<lb/>
<pb n="KR4e0125_WYG_023-32b"/>
生之際然人於生者或因其可樂而後樂之惟於死者<lb/>
則不問其賢否親踈而惻然哀之無異詞焉此薤露蒿<lb/>
里之歌所由作歟張君故陜之賢者其佐徽州盖有成<lb/>
績焉至於王陳兩公之厚於僚寀寓公遺老之厚於邦<lb/>
侯皆發乎情止乎禮義宜不可廢也若余情之哀樂則<lb/>
亦無不與人同者矧嘗賢君而厚之者哉厚余而重余<lb/>
言者亦莫如君也余其能喋喋於前而黙黙於後耶<lb/>
　　　䨇清圖夀汪君克敬序<lb/>
<pb n="KR4e0125_WYG_023-33a"/>
汪氏世居休寜城北者自宣徙其先盖出唐越國公後<lb/>
與元尚書文節公族相近世居藥而尤以製墨聞邑中<lb/>
四方人之來者非汪氏藥墨不售曰恭克敬君者益以<lb/>
其暇日讀古聖賢書非其業弗之修也樂交一時知名<lb/>
士非其人弗之友也構屋松蘿門下題曰松蘿書屋蓄書<lb/>
數千巻日詠歌其間非可踐之地弗之徃也其為人如<lb/>
此故余兄弟與之善而莫逆恒相語曰子之藥足以濟<lb/>
醫而夀人之身子之墨足以濟儒而夀人之心之二者<lb/>
<pb n="KR4e0125_WYG_023-33b"/>
有功於人非一日之積也子之夀將無與之同乎成化<lb/>
癸卯春余北上京師族弟宗弼實君之壻告余曰明年<lb/>
七月二十七日君夀六十謹繪松竹為䨇清圖寓慶頌<lb/>
之意請一言序之未暇也則又託人尾舟至姑蘇少間<lb/>
乃言之曰凡植物之難老者盖莫如松竹非一時早發<lb/>
先萎者擬古人率取象於夀而松之堅貞竹之勁直排<lb/>
風雲傲雪霜有不可犯之操古人取辟若孔子稱松栢<lb/>
後凋詩以竹美衛武槩可見矣宗弼所望於汪君之夀<lb/>
<pb n="KR4e0125_WYG_023-34a"/>
之徳其有取於斯乎徳者夀之基也徳厚則夀益増矣<lb/>
夫孔子大聖老猶玩易三絶韋編衛武睿聖年九十猶<lb/>
作抑戒以自儆古人年彌髙徳彌劭如此汪君朂之將<lb/>
無忝於故家文獻之裔而足以副斯圖者哉汪君父應<lb/>
祥處士夀八十為鄉大賔弟讓克和治春秋為國學上<lb/>
舎最相孝友成於家而見重於鄉評其世徳固有所自<lb/>
而君之夀必有以副斯圖者矣<lb/>
　　　送翰林五經博士朱君南歸序<lb/>
<pb n="KR4e0125_WYG_023-34b"/>
封建之法壞而上古聖賢之胄鮮不降為輿臺矣惟孔<lb/>
子之孫歴代受封至上公以守闕里之祀孔子明王道<lb/>
以師萬世其功大故其受報也獨逺我朝景帝嗣位文<lb/>
化寖洽乃復求顔孟周程朱子之孫一人俾為翰林五<lb/>
經博士世其官以奉祀著為令盖六君子傳孔子之道<lb/>
皆與有功於萬世者也博士上公秩有崇卑而承恩綸<lb/>
被命服率其族之人以時從事乎籩豆陟降之間則皆<lb/>
有封建之遺意徽國文公子朱子九世孫益齡父景泰<lb/>
<pb n="KR4e0125_WYG_023-35a"/>
乙亥實應是詔成化癸已捐館子孔輝君服闋上京師<lb/>
吏部以聞詔如令於是中書舎人楊敬夫合建之大夫<lb/>
士請余言以榮君之歸君初為郡學諸生治春秋屢上<lb/>
有司弗利退而好修不懈益䖍性恂恂如不勝衣而發<lb/>
言中理望之可知為賢者之後兹之榮雖令所宜有然<lb/>
非君之克家則亦不足以迓承之也嘗觀商周以來聖<lb/>
賢子孫之有國有家者不一再傳或侵或削以遂失其<lb/>
宗祧雖不能繩武之過亦上之人無以維䕶之故爾今<lb/>
<pb n="KR4e0125_WYG_023-35b"/>
君生有道之世借文學侍從之官優㳺奕葉而不知有<lb/>
督責之苦奉祠之暇所不可廢者繩武之道耳夫繩武<lb/>
莫切於經史我文廟嘗取諸經傳及性理書頒海内今<lb/>
上又以通鑑綱目嗣傳之海内之士皆知誦法朱氏久<lb/>
矣而况其世適者乎君勉之毋藉先澤以自榮而克世<lb/>
其學如孔子子孫在漢有安國在唐有頴逹垂芳史冊<lb/>
增光廟庭顧不偉歟余家新安與君之先為同鄉承乏<lb/>
詞林為同官而韋齋獻靖公又程氏之甥見於譜者可<lb/>
<pb n="KR4e0125_WYG_023-36a"/>
考也故於敬夫之請匪直不敢辭且重言之以致區區<lb/>
之意云<lb/>
　　　送新城僧會煚上人序<lb/>
吾同年友吕君廷揚知建昌之新城慎許可凡撫民馭<lb/>
吏與夫戢訟姦弭盗賊之方盖為之不遺餘力下至釋<lb/>
老之徒亦處之有道不以其㣲而畧之也於是僧會缺<lb/>
員咨於衆而得懋煚上人時上人隠天峯山中聞命逃<lb/>
避不就者久之吕君强之來盖非其志也既受牒於吏<lb/>
<pb n="KR4e0125_WYG_023-36b"/>
部將扶錫南歸其縣人御醫張君復興方以嬰醫鳴京<lb/>
師供奉内庭盖候之者恒屨滿户外而張君多不暇應<lb/>
獨禮重煚上人請余言以贈之其辱過余者數矣煚上<lb/>
人何修而得此哉余聞之張君煚上人俗姓李其祖克<lb/>
宣嘗為廣昌學訓導父翔羽嘗為新城儒學生而上人<lb/>
獨不樂婚宦絶葷飲去從釋子廣照寺戒行修潔其徒<lb/>
難之又間以其餘情為詩畵亦徃徃可觀然則孔墨異<lb/>
同之説煚上人固嘗聞諸父師矣余亦不暇為上人言<lb/>
<pb n="KR4e0125_WYG_023-37a"/>
之獨以上人昔而隠今而仕請言所以仕之道孔子曰<lb/>
不患無位患所以立盖仕非難而稱其職之為難使佛<lb/>
復生其告人者亦不出此然則煚上人可不勉乎若吾<lb/>
廷揚之為縣令即稱其所以為令者復興之為御醫即<lb/>
稱其所以為醫者何哉以有為令為醫之實故也吾又<lb/>
見中代以來世降俗偷士風不立讀孔子之書者其進<lb/>
或不以道屈膝而援上挾賂以求升者盖有之矣釋本<lb/>
出墨氏其徒之卑瑣凡庸者率以為常而煚上人乃獨<lb/>
<pb n="KR4e0125_WYG_023-37b"/>
肯逃名避利於一時中不得已而後出應有司之求豈<lb/>
非賢哉吾於此盖知其必有立也而亦不能不為世道<lb/>
惜也於是乎書<lb/>
　　　程君志亨輓詩序<lb/>
𢎞治已酉夏余以言者去位里居臨溪族人天然過訪<lb/>
持其父志亨君輓詩二冊請序之余既諾之而未暇也<lb/>
越明年余遘疾瀕危者數天然請不少置乃力疾而為<lb/>
之序曰人之處世也生樂而死哀本乎人情非有所强<lb/>
<pb n="KR4e0125_WYG_023-38a"/>
而然者故樂有頌哀有辭亦縁情而生足以致備物之<lb/>
孝而世徃徃厭其數譏其繁豈不過乎夫禮始乎脫成<lb/>
乎文終乎隆隆則仁人孝子之厚其親者盖無或不用<lb/>
其情也豈獨哀輓一事哉頌其生者余弗暇論若哀其<lb/>
死而為之辭則蓼莪黄鳥之篇薤露蒿里之作班班見<lb/>
乎經著於傳記其數與繁固隆之意古者不𦵏以漸為<lb/>
之槥衾卜其竁兆置之祠饗所以安其體者甚備銘其<lb/>
𤣥堂之内外而又奠之文哀之詩則固將以暴其行也<lb/>
<pb n="KR4e0125_WYG_023-38b"/>
夫人孰不欲其體之安行之著為子者本其心而為之<lb/>
殆出於備物致隆之不能已者烏計其繁且數哉孔子<lb/>
曰君子疾没世而名不稱謂其無為善之實也况有其<lb/>
實哉君嘗佐余編刻統宗世譜而進退語黙雖不事矜<lb/>
持而自中乎禮節余因占君之所負必有大過人者盖<lb/>
於今才十有一年矣孰謂遽有死生之隔也哉君諱永<lb/>
禎與余同出陳將軍忠壯公其家世之懿事行之詳則<lb/>
具於族儒志榮之狀茲故可畧云<lb/>
<pb n="KR4e0125_WYG_023-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_023-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻二十三<lb/>
</p>
<p>
</p>
  </div>
</body>
</text>
</TEI>
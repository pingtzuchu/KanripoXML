<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集拾遺</head>
    <p>
<pb n="KR4e0125_WYG_094-1a"/>
欽定四庫全書<lb/>
　篁墩文集拾遺　　　　　明　程敏政　撰<lb/>
　　考　序　記　墓誌銘　䟦　贊<lb/>
　　　聖裔考<lb/>
先聖之後凡嗣爵奉祀者謂之大宗子宗法在禮不可<lb/>
不慎重而考諸史籍則因襲之間尚有可議蓋自先聖<lb/>
一傳而泗水侯再傳為沂國公沂國五傳生順仕魏以<lb/>
孔子後封魯國文信君蓋聖裔之受封始此順生三子<lb/>
<pb n="KR4e0125_WYG_094-1b"/>
長曰鮒秦封魯國文通君又為陳王博士次曰騰為漢<lb/>
長沙王太傅次曰樹而鮒騰之後分為兩宗鮒六世生<lb/>
何齊成帝時梅福上書言孔子殷人宜封其後以奉湯<lb/>
祀遂封何齊為殷紹嘉侯尋進爵為公地滿百里此一<lb/>
宗也騰四世生霸元帝時賜號褒成君奉孔子祀此一<lb/>
宗也然則紹嘉公乃大宗褒成君乃小宗何齊生安光<lb/>
武時嗣爵又進封宋公為漢賔位諸侯上霸三世生均<lb/>
平帝元始初進封褒成侯均再世生損和帝永光中徙<lb/>
<pb n="KR4e0125_WYG_094-2a"/>
封褒尊侯至獻帝初國絶蓋兩宗至于漢亡俱失傳矣<lb/>
魏文帝黃初中復求先聖之後得議郎羡賜爵宗聖侯<lb/>
傳再世生震晉武帝太始初改封奉聖亭侯震再世生<lb/>
懿隨元帝南渡居㑹稽孔氏自此復分南北兩宗懿生<lb/>
鮮宋文帝元嘉八年以罪奪爵十九年以隱之嗣隱之<lb/>
復以子不道失爵二十八年以恵雲嗣又以重疾失爵<lb/>
孝武大明二年以邁嗣邁傳其子荂亦以罪失爵此南<lb/>
宗也後魏時求先聖之後得二十七世孫乘以為崇聖<lb/>
<pb n="KR4e0125_WYG_094-2b"/>
大夫孝文太和中改封其子珍為崇聖侯珍三世生渠<lb/>
北齊文宣帝改封㳟聖侯入後周宣帝進封鄒國公渠<lb/>
再世生嗣哲隋煬帝時改封紹聖侯此北宗也然則從<lb/>
元帝南渡者為大宗受北魏所封者為小宗南北兩宗<lb/>
至于隋亡又并失傳矣唐太宗貞觀十一年始得先聖<lb/>
之後德倫賜爵褒聖侯徳倫再世生燧之𤣥宗開元中<lb/>
進封文宣公傳七世生光遭五季之亂失爵為泗水令<lb/>
有灑掃戸孔末欲冐襲封盡殺諸孔氏光妻生子仁玉<lb/>
<pb n="KR4e0125_WYG_094-3a"/>
方九月遂秘養之後周時乃得嗣爵入宋而卒至太平<lb/>
興國中復召仁玉之子宜嗣封宜再世生聖祐無子以<lb/>
弟宗願嗣仁宗嘉祐中以祖諡不可加後人改封衍聖<lb/>
公宗願傳若䝉哲宗元祐初改封奉聖公若䝉坐事廢<lb/>
以弟若愚嗣復為衍聖公若愚傳其子端友從髙宗南<lb/>
渡居衢州孔氏自此又分南北兩宗端友傳四世生洙<lb/>
以宋亡失爵此南宗也偽齊劉豫自濟南僣位得先聖<lb/>
四十九代孫璠賜爵衍聖公豫廢金因之璠三傳生元<lb/>
<pb n="KR4e0125_WYG_094-3b"/>
措金末崔立作亂降元遂并俘元措以去此北宗也然<lb/>
則從髙宗南渡者為大宗受劉豫所封者為小宗矣元<lb/>
措入元而卒無子乃召洙俾嗣爵固讓歸衢州仁宗延<lb/>
祐四年召中書定議先聖五十三世孫當嗣封者遂得<lb/>
元措宗人思晦以聞思晦受爵以卒因子貴追封魯郡<lb/>
公蓋今之為大宗子者皆思晦之後矣夫宗禮先王之<lb/>
所制蓋以正天下之大倫而絶争端者也先聖定禮樂<lb/>
以為萬世法而况其後人奉世祀可不慎乎夫以魏唐<lb/>
<pb n="KR4e0125_WYG_094-4a"/>
之初其所封者史既不載其世次而凡在北宗者又皆<lb/>
出于一時之訪求乃以當大宗子之責亦異乎先聖之<lb/>
禮矣必不得已則南宗猶為近之蓋南宗出于當時嗣<lb/>
爵之人而北宗則其疎且逺者或乃以去宗國為南宗<lb/>
之罪以守林廟為北宗之賢則又有大不然者焉以史<lb/>
考之凡出于北宗者實皆逃難四出流落民間非真有<lb/>
仗義守禮之心效死而不去者也然則取此去彼又豈<lb/>
大公至正之道哉矧北宗祖璠始受逆豫之命而終于<lb/>
<pb n="KR4e0125_WYG_094-4b"/>
至元之年所謂因襲之間尚有可議者凡以此而已作<lb/>
聖裔考<lb/>
　　　蘇氏檮杌序<lb/>
人皆知宋有王安石者其學術邪謬足以亡人之國而<lb/>
不知有眉山蘇洵及其二子軾轍之罪浮于安石倍蓰<lb/>
也夫其罪之所以浮于安石者何哉安石尚知三代為<lb/>
可法而蘇氏以湯武為簒弑安石尚知莽操為可罪而<lb/>
蘇氏以荀彧為聖人安石尚知以明道為忠信而蘇氏<lb/>
<pb n="KR4e0125_WYG_094-5a"/>
以伊川為姦邪必欲殺之而後已諸如此類皆儒者所<lb/>
不敢言亦不忍言而蘇氏偃然自聖不復顧忌其絶天<lb/>
理壊人心罪不可勝誅矣蓋安石之禍禍一時蘇氏之<lb/>
禍禍萬世子朱子生蘇氏之後其知之特深故凡見于<lb/>
言語文字之間者斷斷乎辭而闢之不少假借其言比<lb/>
于抑洪水驅猛獸却戎狄蓋好惡之正出于天理之公<lb/>
為後學者所當世守也今去子朱子之後益逺而為蘇<lb/>
學者益盛竊不自揆謹取子朱子平日所黜蘇氏之言<lb/>
<pb n="KR4e0125_WYG_094-5b"/>
萃為一編凡近世諸賢其議論有合于此者悉附其後<lb/>
題曰蘇氏檮杌以寓除惡務本之義嗚呼後孔子而生<lb/>
者若孟子之距楊墨韓子之闢佛老朱子之黜蘇氏其<lb/>
功蓋同而世有未之知者楊墨佛老之禍顯而易見蘇<lb/>
氏之禍深而難測要之則皆叛聖人之道者也故常以<lb/>
謂楊墨佛老之學如劇盗蘇氏之學如美色其禍皆足<lb/>
以殺人然劇盗之禍人得而避之美色之禍則䧟其術<lb/>
中而不悟者也繕冩成并僣為之序以告學者而首以<lb/>
<pb n="KR4e0125_WYG_094-6a"/>
安石為言非恕安石也所以甚蘇氏之惡云爾天順五<lb/>
年龍集辛巳長至日書<lb/>
　　　送吳君肅清知臨川縣序<lb/>
董子曰守令者民之師帥夫帥所以治民師所以教民<lb/>
也我朝垂示守令每郡縣輒為兩亭于門外大署其榜<lb/>
曰申明曰旌善人多忽之而莫知其所以名者夫申明<lb/>
講畫舊章政之本也旌善使人興行教之所由生也今<lb/>
之言政者乃指任教為迂濶言教者亦指任政為俗吏<lb/>
<pb n="KR4e0125_WYG_094-6b"/>
之二者皆非也政教者輔車之勢烏可廢其一哉予友<lb/>
吳肅清將赴臨川令諸常所往還者相與餞之都門外<lb/>
而推予為之詞嗚呼政教之說夫人能知之而况吾肅<lb/>
清其必有不言而契者矣獨以臨川在古為巨郡則請<lb/>
尚論其世以與肅清商確之臨川先賢莫盛于荆國王<lb/>
氏象山陸氏然王氏之治以利為先非吾之所謂政也<lb/>
陸氏之學以禪為宗非吾之所謂教也王氏當國廢春<lb/>
秋而不以設科陸氏早年詆朱子而與之立敵類非後<lb/>
<pb n="KR4e0125_WYG_094-7a"/>
學所敢輕議者今肅清以春秋取上第而又生於朱子<lb/>
之鄉兹之往也能不嚴所趨而慎所擇哉草廬吳氏亦<lb/>
出臨川然其論政則先義後利為學則尊孔黜墨雖間<lb/>
與陸氏相出入而其畔道者寡矣肅清尚求其遺書而<lb/>
讀之庸以施諸有政而廸其士民務與古之儒吏同科<lb/>
以不負列聖垂示之明訓庶幾諸君子贈言之意乎若<lb/>
夫報政而來旌異之典臺諫之擢皆肅清所宜有者不<lb/>
預道之以為諂也成化十年甲午中秋節假日<lb/>
<pb n="KR4e0125_WYG_094-7b"/>
　　　翕樂堂辭序<lb/>
祁閶邑南康處士志髙之年七十也凡親疎之族老壯<lb/>
之友内外之戚稱觴祝壽逺邇畢至有請予記其翕樂<lb/>
之堂以致慶者矣在邑之善和程氏曰儒學生啟復以<lb/>
文為需予固辭曰言不可若是其贅也而其請益堅曰<lb/>
處士與啟之父用仁叔用亨相友四十年故啟兄弟亦<lb/>
得與處士之子佑從子价軰篤世講之好甚久宗長宜<lb/>
無靳一言予不獲已而思之得其說以告曰在詩有之<lb/>
<pb n="KR4e0125_WYG_094-8a"/>
俾爾昌而熾俾爾壽而富黃髮台背壽胥與試所以祝<lb/>
其人者至矣而又曰俾爾昌而大俾爾耆而艾萬有千<lb/>
歲眉壽無有害其言之諄復不厭其祝之再三不已誠<lb/>
以其人之賢也宜壽故詩人美之不一而足焉如此則<lb/>
予于康處士之壽雖欲己于言豈可得乎然處士孝友<lb/>
之德淑慎之行所以增輝先人垂裕後昆揚芳里閈者<lb/>
予前已述之雖更僕不出此矣所以壽處士者其賔從<lb/>
之都讌集之豐禮意之勤惓亦可謂極一時之盛矣若<lb/>
<pb n="KR4e0125_WYG_094-8b"/>
然則予于處士之壽亦何煩于嘐嘐而後為快哉顧先<lb/>
民有云情動于中而長言之不足故咏歌之于是乎諧<lb/>
聲而播之于樂今去古逺矣大音既散詞曲繼興奏之<lb/>
閭巷之間以為善人吉士之勸亦有不可盡廢者焉處<lb/>
士誕辰在五月二日有嘉令筵核殽維旅長者奉盃酌<lb/>
而升少者操几杖而侍心豫體休洩洩融融益介壽祺<lb/>
自今伊始乃為辭一章畀啟俾稱壽之際付歌童調之<lb/>
以侑觴處士能樂聴之而罄一日之歡于翕樂之堂則<lb/>
<pb n="KR4e0125_WYG_094-9a"/>
吾宗之所願望于處士者亦庶其少副哉詞曰<lb/>
翕樂堂中七十春松喜津津鶴喜津津薰風開讌慶生<lb/>
申主也精神客也精神角黍蒲觴漸及辰節又更新曲<lb/>
又更新願期遐筭比靈椿不是堯人誰是堯人<lb/>
　　　逸菴行樂詩序<lb/>
歙吳氏雖多以向杲為望向杲之吳雖盛以宋校書友<lb/>
堂先生為望友堂者晦菴夫子之髙足弟子也友堂傳<lb/>
十二世為逸菴君廷馨端偉碩裕能奉其父之遺訓而<lb/>
<pb n="KR4e0125_WYG_094-9b"/>
睦其弟昆納交一時知名士為鄉閭所禮重間以輸粟<lb/>
賑饑荷恩例有冠服之榮而無職守之責乃以逸名菴<lb/>
有子曰鎧能克家其女之夫曰方岩將規所以壽君者<lb/>
乃請石田沈氏作逸菴行樂之圖且乞縉紳士夫詩以<lb/>
副之奉以請予序予讀之竟則為之憮然曰世降俗偷<lb/>
人之去道也益逺故有逸于其身而勞其心者有勞于<lb/>
其身而逸其心者身心之逸勞相乘而人之德偽繫之<lb/>
矣若逸菴君則因勞其身以逸其心者歟予觀諸君子<lb/>
<pb n="KR4e0125_WYG_094-10a"/>
之詩皆徒知其逸而不知其有不逸者存焉爾周武王<lb/>
受丹書之戒退而銘諸几席諄諄乎敬怠義欲之間衛<lb/>
武公作抑戒之詩以自箴而尤致力于慎出話敬威儀<lb/>
之頃考之當時二武皆年九十餘而不自暇逸者如此<lb/>
此其卒皆以聖稱而記禮編詩者謹取之以垂訓後世<lb/>
者也逸菴君生文獻之後淵源考亭誦法詩禮今年週<lb/>
一甲而力善不倦其有慕于斯乎夫既以承其先施其<lb/>
家其心休休其體愉愉脫江湖之險而享溪山之樂擊<lb/>
<pb n="KR4e0125_WYG_094-10b"/>
壤于豐年正位于鄉射優悠太平將自兹始宜乎聞之<lb/>
者有取于其人而詠歌之也彼利趨而欲征以求逸其<lb/>
身而勞其心者讀行樂之詩考逸菴之行其不慨然有<lb/>
感于是乎惜予被召入朝行李載道不得舉一觴于菴<lb/>
中以求君之所以為逸樂者姑序之云爾<lb/>
　　　慈壽堂記<lb/>
女婦之德莫大于慈而其福亦莫先于壽修其德而不<lb/>
獲乎福者理之變叨其福而不本乎德者事之倖值理<lb/>
<pb n="KR4e0125_WYG_094-11a"/>
之變不能慊諸已得事之倖不見齒諸人二者一由于<lb/>
天一繫于人然繫于人者其本也然則人其可不力其<lb/>
本以聴乎天也哉茍盡其在已而不獲諸天在婦女固<lb/>
不失為賢淑在丈夫亦不媿為君子然所以為可慶之<lb/>
地胥無矣求其德與福兼人與天符若汊川孫母程孺<lb/>
人豈非其人乎其以慈壽名堂而來士林之歌咏有以<lb/>
也孺人出富溪碩宗歸汊川孫君以善為士和處士之<lb/>
介婦孫氏鼎盛日漸以隆孺人協諸娣姒内勤職業豐<lb/>
<pb n="KR4e0125_WYG_094-11b"/>
甘㫖潔滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>以孝事其舅姑故以善君兄弟得畢力于<lb/>
外致貲充業隆以豐碩孝友名其鄉孺人不為無所助<lb/>
以善君中道而逝孺人撫三子深茂森胥底于成時茂<lb/>
未授室督教之甚力遣入儒學畀習舉子業曰此汝父<lb/>
之志也宜朂之于入試必送之門喜願其捷反室又憂<lb/>
念甚苦及不偶而歸則加慰勞但曰在已者不可不勉<lb/>
在人者不足計也三子者奉訓唯謹居庠泮則為佳士<lb/>
遊江湖則為良賈宗婣稱之鄉黨榮之歲時萃㑹于堂<lb/>
<pb n="KR4e0125_WYG_094-12a"/>
承顔順志唯恐失其懽慈孝之真天倫之至未易以言<lb/>
語形容者諸君之聲詩或託興以寓其頌祝或婉言以<lb/>
簸揚其盛美蔚乎粲然視古詩人之擬岡陵頌壽母者<lb/>
誠不多讓孺人壽將六十予族姪師魯于茂有麗澤之<lb/>
益間集諸詩章成巻請予記其事致之茂以壽孺人予<lb/>
以壽期尚數歲雖諾之未暇為也時服闋赴召命師魯<lb/>
舟餞于浙之青溪復申請曰孫孺人之壽期誠逺然預<lb/>
致以罄吾情宜無不可者于是乃述慈之出于孺人者<lb/>
<pb n="KR4e0125_WYG_094-12b"/>
有自然之懿壽之獲于天者有必然之徵其視值理之<lb/>
變得事之倖而無可慶之地者相去何啻霄壤然則三<lb/>
子者之力學幹蠱異日所以為慈壽之榮者亦可以前<lb/>
卜矣則宗工鉅儒且將有不一之書以為斯堂重予言<lb/>
特為之兆爾是為記<lb/>
　　　雲溪程氏宗賢祠記<lb/>
雲溪程氏宗賢祠之將建也其族之彦曰用髙竒瓐志<lb/>
𢎞倡議于族老士新孟髙等既而相與詣南山請質於<lb/>
<pb n="KR4e0125_WYG_094-13a"/>
予予是之繼具其事白于縣時三山李君文暉以前監<lb/>
察御史知休寜又嘉許之且給帖坐名任事以急其成<lb/>
功乃𢎞治丁已夏六月也于是士忠用髙竒瓐鳩金裒<lb/>
材以經營之而真亨德昭竒珏竒珒廷芳等率衆為之<lb/>
佐閲明年春正月而工訖儒學生天錫嘗從予游且以<lb/>
予同出唐都使公後持譜列狀來請記焉值予服闋促<lb/>
裝赴召命雖諾之未及為也水途遇暇始克取狀而締<lb/>
閱之以始遷祖唐御史中丞都使公澐主祀其中其列<lb/>
<pb n="KR4e0125_WYG_094-13b"/>
祀自宋歴元以及國朝凡八十人其諸宗賢生雖異世<lb/>
出則同宗或發身科第或舉自賢良或典兵柄而盡節<lb/>
義或居要位而竭忠誠或官郡邑而福澤黎民或主師<lb/>
席而克成士類或肥遯丘園而孝友昭聞要其出處雖<lb/>
有不同而其功業德善之有光于前裕于後者又豈有<lb/>
異乎哉是宜子孫立祠倫其世次第其行名以列祀之<lb/>
也雖然是祠之建固足以見其崇德敦本之心李君之<lb/>
與人為善尤足以見其化民成俗之意後之人誠能酌<lb/>
<pb n="KR4e0125_WYG_094-14a"/>
幽香而起敬覩遐躅而興思處則善其道于已出則推<lb/>
其道于人而于斯祠之立豈不燁然為之有光哉否則<lb/>
雖日陳籩豆時事駿奔不過按常典叙昭穆而已其于<lb/>
所以立祠之意幾何其不孤耶詩曰是究是圖亶其然<lb/>
乎後之志于繼述者宜有味于斯言其宗賢名之列以<lb/>
行不以時為先後者叙昭穆也悉列于左方故此得以<lb/>
畧云<lb/>
　　　臨淄縣儒學訓導程天爵墓碣銘<lb/>
<pb n="KR4e0125_WYG_094-14b"/>
天爵既𦵏若干年其子竒瓐始以其族人逸民所為狀<lb/>
來南山請銘其墓上之碣予抱病倚廬而于一切文事<lb/>
皆謝去既而服闋赴㑹典副總裁之召其族弟天錫從<lb/>
予㳺亦屢以為言官舟暇日始克取其狀而序之天爵<lb/>
諱貴先世居篁墩與予同出陳將軍忠壯公後至唐御<lb/>
史中丞公澐以保障鄉井拒黃巢領兵駐東宻巖遂居<lb/>
汊川從孫秔唐末分兵鎮婺源陀川後嗣東宻巖將乃<lb/>
居臨溪秔十八傳曰宗者號無菴為泰軒之後遷居汊<lb/>
<pb n="KR4e0125_WYG_094-15a"/>
川泰軒實中丞十七世孫也宗生强强生謙字士益號<lb/>
益齊永樂中舉賢良仕為福建鹽課大使君之祖也父<lb/>
友賢字孟清負問學雋爽不羣别號蘭谷娶處士俞新<lb/>
民女有懿行君生資禀異常經書過目輒能成誦年十<lb/>
七充郡庠弟子貟業春秋先諱桂字永秀以犯玉牒諱<lb/>
故易避之閱五載補廪膳天順戊寅丁内艱受業于祁<lb/>
門汪公回顯既而復入新蔡從汪君瑞游而業益進壬<lb/>
午起復屢入鄉試不獲薦以貢上京師予始獲識焉講<lb/>
<pb n="KR4e0125_WYG_094-15b"/>
宗好叙昭穆當字予為叔予深幸吾族之有人如君者<lb/>
不易得也銓考及廷試俱在優等授福建汀州府儒學<lb/>
訓導時槐塘族人熈同知郡事雅知君知府餘姚徐君<lb/>
瓚亦愛敬甚至暇日與教授廬陵段寛以詩酒相欵洽<lb/>
謂道之實不在語言文字之間而具于性分之内不在<lb/>
髙虗深逺之際而寓乎日用常行之中以此淑身以此<lb/>
教人庶乎無媿古人矣清譽雅望巋然為一時師儒之<lb/>
表丁酉以外艱去任服闋改授山東青州府臨淄縣儒<lb/>
<pb n="KR4e0125_WYG_094-16a"/>
學訓導訓誨之篤不異于前巡撫都憲常州盛公分守<lb/>
參政李公俱知其賢而遇以殊禮知縣缺貟兩檄署之<lb/>
成化乙巳以末疾告休及抵家號居易每病少間則徜<lb/>
徉泉石間舉天下物無足動其中者是歲孟冬舊疾復<lb/>
侵謂其兄鈍菴曰吾其不起乎閱旬餘頺然如醉而逝<lb/>
乃二十日也成化丁未十二月甲申𦵏里之上嶺月形<lb/>
背亥面已距生正統丁已五月十三日配同里汪以亷<lb/>
處士女淑慎慈恵克修婦道子男一人即竒瓐也娶里<lb/>
<pb n="KR4e0125_WYG_094-16b"/>
之趙氏女女三人長適閔川畢葵次適浯田朱岩旻三<lb/>
適同里范某孫男一人孫女二人君平素莊重有古人<lb/>
風度讀書必欲措諸踐履故口無戱慢不經之言身無<lb/>
卑汚茍賤之行其始為士以及居官同儕自以為不及<lb/>
逺甚惜止于斯而已嗚呼悲哉銘奚可辭銘曰<lb/>
猗哉若人古之君子言無可擇行無可訾既薄乎仕亦<lb/>
嗇其年爰為之銘昭彼重泉<lb/>
　　　書大學重定本後<lb/>
<pb n="KR4e0125_WYG_094-17a"/>
大學章句朱子所訂且為格致傳補亡有大恵于後學<lb/>
朱子既沒矩堂董氏槐始謂格致傳未亡乃襍于經傳<lb/>
中未及正爾玉峯車氏若水慈溪黃氏震魯齋王氏栢<lb/>
山隂景氏星崇仁王氏巽卿及國朝浦江鄭氏濂天台<lb/>
方氏希古皆有論說大同小異而于第十章亦有從程<lb/>
子所訂而少變之者走嘗欲合諸家著為定本而未能<lb/>
也近多暇日黙記衆說參互考之手自録出如右他日<lb/>
獲放歸田當再加紬繹并訂其註疏而凡諸經子中有<lb/>
<pb n="KR4e0125_WYG_094-17b"/>
先儒成說可還其舊者悉加釐正以俟後之君子而不<lb/>
敢必其能遂否也<lb/>
　　　唐翰林學士承㫖劉公依仁像贊<lb/>
　　公諱依仁祖居彭城唐末官翰林學士承㫖出守<lb/>
　　江南因亂遂家休寧其後世有顯人詳載縣志公<lb/>
　　裔孫文信間奉其遺像請予贊<lb/>
儀容端肅器識敦淳翰苑論思陳所藴以致乎主大邦<lb/>
出守推所得以澤乎民為愛山川之秀麗爰居休邑以<lb/>
<pb n="KR4e0125_WYG_094-18a"/>
終身大昌厥後良本乎仁此所以雖傳世之既逺而畫<lb/>
像之如新也<lb/>
　　　宋秘書丞若思汪公像贊<lb/>
　　此宋秘書丞若思汪公之像也其世孫存仁以其<lb/>
　　叔文發輩來京師奉以請予贊<lb/>
儀貌恢顒丰神秀異為越國之聞孫實將作之難弟問<lb/>
學該博而𢎞深文章渾浩而精至讜論之陳也允惬乎<lb/>
上心官次之膺也荐歴乎中秘惜乎用未究其設施之<lb/>
<pb n="KR4e0125_WYG_094-18b"/>
才業未酬其平素之志所幸生其後而居其鄉敢謂知<lb/>
其人而論其世也邪<lb/>
　　　歙巖鎮旌義汪溪雲翁像贊<hi>翁諱士和儒學生曜之父</hi>
髮鶴鶴顔酡酡言温行質禮㳟意和晚年三逕松菊壯<lb/>
歲五湖煙波賑貧濟乏義孰能過是宜烏紗銀帶受恩<lb/>
之重芝蘭玉樹集慶之多也歟<lb/>
　　　孫母程孺人像贊<hi>坑口用威之母</hi>
質如圭潔氣若春温婦行之淑母道之敦既儉以勤至<lb/>
<pb n="KR4e0125_WYG_094-19a"/>
老不諠亦慈且仁爰及外孫年邁而往懿德靡淪陟降<lb/>
庭只終古若存<lb/>
　　　歙信行方德貴處士像贊<lb/>
威儀秋肅氣宇春和身範一鄉之俗胷涵萬頃之波不<lb/>
驕不吝無倚無頗惟欲濟人而利物何心衣紫以鳴珂<lb/>
六旬既邁兩髩未皤是宜享子孫之孝養而來善慶之<lb/>
繁多也歟<lb/>
　　　與翟尚寳避暑城南郊園晚歸聨句書扇寄汪<lb/>
<pb n="KR4e0125_WYG_094-19b"/>
　　　　廷器<lb/>
避暑歸來踏晚凉郊行不覺意相將蟬依綠樹秋聲近<lb/>
馬脫紅塵野趣長拍手醉憐人似玉洗心清愛水如霜<lb/>
浮生良㑹真能幾莫惜吟鞭裊夕陽<lb/>
　　　壽程母唐孺人九十<lb/>
　　歙庠生仁世居槐塘宋丞相文清公之裔於予為<lb/>
　　族子中失所怙其祖母唐孺人年九十母朱孺人<lb/>
　　年五十俱無恙在堂生與二兄一弟奉二母甚謹<lb/>
<pb n="KR4e0125_WYG_094-20a"/>
　　嘗從予求詩予嘉生之孝且喜二孺人之晚福未<lb/>
　　艾當見其孫子之顯逹為有日也為賦短歌一章<lb/>
　　致慶禱之私云<lb/>
蕭蕭白髮明朝暾融融丹頰如春温膝下雖無彩衣子<lb/>
目前喜有蘭芽孫子婦來歸本華族半世孀居謝膏沐<lb/>
時時湯藥尚親嘗夜夜衾禂奉姑宿君家孝德如有傳<lb/>
君家慈壽天應憐六親次第獻春酒晩節願比松筠堅<lb/>
我郡槐塘推巨姓一孫况說才華盛青雲有錄待他年<lb/>
<pb n="KR4e0125_WYG_094-20b"/>
恩典還看表重慶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集拾遺<lb/>
</p>
<p>
</p>
  </div>
</body>
</text>
</TEI>
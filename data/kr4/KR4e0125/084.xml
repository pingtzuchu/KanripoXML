<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十四</head>
    <p>
<pb n="KR4e0125_WYG_084-1a"/>
欽定四庫全書<lb/>
　篁墩文集巻八十四　　　明　程敏政　撰<lb/>
　　詩<lb/>
　　　己酉六月二日初至南山<hi>是日汪廷器攜酒見慰因題便面</hi>
決決溪流淺帶村層層山色翠當門水邊林下青莎地<lb/>
今日重來試屐痕<lb/>
六月凉生白苧袍不知人世畏途勞自驚何福堪消此<lb/>
一路松風響翠濤<lb/>
<pb n="KR4e0125_WYG_084-1b"/>
　　　南山雜興<lb/>
暑雨初晴散髪眠數聲山犬吠籬邊農夫乗月來耕地<lb/>
人影蕭蕭動石田<lb/>
杖藜貪看野花開踏盡松隂一逕苔風外忽聞眞管籥<lb/>
灘聲時雜樹聲來<lb/>
　　　邵節婦朱氏<lb/>
半壁寒燈照苦辛白頭甘作未亡人㡬家文獻存孤子<lb/>
一脈綱常繫此身雪後松筠眞耐晚風前桃李漫爭春<lb/>
<pb n="KR4e0125_WYG_084-2a"/>
登堂細閱丹青巻擊節還思板蕩臣<lb/>
　休寧邵節婦朱氏年二十七而寡能保其孤鷱至於<lb/>
　成人授室而節婦則年六十餘矣鷱奉母訓甚謹力<lb/>
　學好文遇知名士即進謁求益於先世手澤悉購藏<lb/>
　之人以是知邵氏之興未艾而天所以報節婦者有<lb/>
　在也予於鷱有姻戚之雅為賦此詩若上其行于朝<lb/>
　而下旌門之典為世勸有司事也故不贅然節婦之<lb/>
　行豈以是為加損者哉<lb/>
<pb n="KR4e0125_WYG_084-2b"/>
　　　踏車行<lb/>
田夫踏車如踏弩田婦踏車心更苦老天不雨將奈何<lb/>
稻隴看看作焦土我行見此三嘆息欲助農忙恨無力<lb/>
假令一旱似往年豈獨憂貧復憂賊我雖七尺金紫身<lb/>
聖恩許作歸耕人詩書不了糊口計與爾將來同苦辛<lb/>
擊鼔揚旗禱神福且莫先憂食無粥賢侯恤民天所憐<lb/>
好雨時來嵗還熟<lb/>
　　　喜雨柬張令君<lb/>
<pb n="KR4e0125_WYG_084-3a"/>
稻隴塵飛早日紅不堪秋事漸成空好風忽送千山雨<lb/>
戾氣全收百丈虹父老歡聲隨地起令君誠意與天通<lb/>
他年欲續循良傳野史先書第一功<lb/>
　　　亞卿知郡佀公特書具輿馬見招晚行石嶺道<lb/>
　　　　中作<lb/>
香山中斷路逶迤秋色偏於客興宜紅樹烏犍歸别隴<lb/>
敗萍花鴨㸃清池鏡中老壯誰相約林下忙閒我自持<lb/>
村巷莫驚連夜發㡬人雞黍是眞期<lb/>
<pb n="KR4e0125_WYG_084-3b"/>
　　　亞卿知郡佀公提刑判府沈公邀僕與康亞卿<lb/>
　　　　飲席上作<lb/>
百雉山城兩謫居一尊相屬晚秋餘侵人白髪憑多少<lb/>
閱世浮雲自巻舒林下正容吾輩拙天涯誰說故人疎<lb/>
遥聞聖主覃恩詔擬逐田翁欵使車<lb/>
　　　坦然歌為劉貢士武臣乃尊作<hi>武臣在南京遣人來新安索賦</hi>
有儒一翁蒼雪顔家臨蜀道清溪灣彭城之系御史子<lb/>
文采風流髙蜀山青衫奉檄亦漫爾宦邸一似山居閒<lb/>
<pb n="KR4e0125_WYG_084-4a"/>
<hi>闕</hi>
宅心要遣淳風還沒江舎生拯妹溺搆堂奉親傷家艱<lb/>
薛包友弟讓田宅䦧牆紾臂慙區寰談經不泥五行傳<lb/>
解綬才驚雙鬢班賦詩酌酒有餘樂浮雲世態寧相闗<lb/>
尋幽直薄髙㠝岏照影下弄清潺湲掀髯自致坦然號<lb/>
雅意髙情那可攀况翁令子已發軔龍車有待歸天間<lb/>
上繩祖武繼翁志看渠接羽遶萊班亭前翠栢挺竒操<lb/>
夀徵不老天難慳十洲煙霞渺何許百年嵗月勞循環<lb/>
<pb n="KR4e0125_WYG_084-4b"/>
臨風為賦坦翁曲夢落西南山水間<lb/>
　　　杭人孫鈍自號一松託人來新安求賦<lb/>
為愛亭亭翠不羣箇中情事許誰分孤標誓與寒經雪<lb/>
直幹心期秀入雲清夢往來無爾汝繁華開落任悲欣<lb/>
因君忽憶南峯下九里風聲滿意聞<lb/>
　　　八月五日與程思正醉步溪上有作<lb/>
路分青草曲如蛇五里清浮直更斜晚磬忽從林外出<lb/>
梵宫應被白雲遮<lb/>
<pb n="KR4e0125_WYG_084-5a"/>
碧天明月上松梢初結山中冷淡交獨有野僧能愛客<lb/>
屢將新茗當新殽<lb/>
　　　斷石村秋社作<lb/>
秋水崩沙擁斷堤午風吹樹忽聞雞吟身正喜輕如葉<lb/>
社飲何妨醉似泥菜圃引籬斜作徑菱塘分淥下通溪<lb/>
呼船直抵澄潭下細掃蒼崖讀舊題<lb/>
　　　題畫菊夀人母<lb/>
山中秋已老佳色見亭亭獨歴風霜苦全羞粉黛形松<lb/>
<pb n="KR4e0125_WYG_084-5b"/>
篁同晚節蒲柳勝先零憑仗幽貞意相看到百齡<lb/>
　　　八月九日醉書<lb/>
一樹隂濃橘未黃晚風遥送木犀香畫闌倚遍無人醒<lb/>
滿地蛩聲月過牆<lb/>
蟋蟀聲殘夜未央醉憐明月繞虛廊呼童整頓庭前竹<lb/>
莫共青青蔓草長<lb/>
書舎深深隔素屏畫圖時上雨苔青年來溽暑無逃處<lb/>
擬作南山竹下亭<lb/>
<pb n="KR4e0125_WYG_084-6a"/>
燈下翛然憶故人不知凉夜屢更巡倚闌欲候南來鴈<lb/>
紅葉黃花惹恨新<lb/>
納禄歸來荷主恩看書終日掩柴門却慚相愛惟明府<lb/>
能盡山家酒一尊<lb/>
醉來偏愛塘魚活醒後遥聞壁䑕鳴只有道人知此意<lb/>
化機天籟本無情<lb/>
缺月昏昏過短垣擬扶殘醉卧西軒明朝再有尋詩約<lb/>
未許奚奴早扣門<lb/>
<pb n="KR4e0125_WYG_084-6b"/>
青燈遥映繡窓明秋雨才收夜氣清我醉不知詩客散<lb/>
繞闌偏愛讀書聲<lb/>
菱角石榴鮮可愛田雞水鱉味尤佳笑談初涸沙溪酒<lb/>
正及黃蜂放晚衙<lb/>
舘閣新銜畎畆情南來初幸及秋成彫籠慧鳥知人意<lb/>
終日能呼萬嵗聲<lb/>
譙樓風報鼓聲初爛醉猶堪倒一壺洛黨自憐家學在<lb/>
欵門休恠故人疎<lb/>
<pb n="KR4e0125_WYG_084-7a"/>
主人隨客共沉酣無限風光入笑談獨喜小童能解事<lb/>
一聲新調出江南<lb/>
秋風庭滿送租人今嵗遥應我未貧老僕隔牆頻過酒<lb/>
不知門外有朱輪<lb/>
山下方塘一鏡開主人髙興滿池臺中秋好月重陽菊<lb/>
問道誰家送酒來<lb/>
詩興蕭然醉索𤓰秋風憐我鬢雙華嬌歌兒女燈前戱<lb/>
看汝他年夜績麻<lb/>
<pb n="KR4e0125_WYG_084-7b"/>
坐看凉月下疎櫺有客憑闌醉不勝獨喜小童知句澁<lb/>
屢將新火為添燈<lb/>
盆池芳草緑菲菲燈下殘香襲苧衣山漏聲稀夜何許<lb/>
先生猶未掩書幃<hi>聴西席汪廷貢課壎子塏姪讀書</hi>
醉貪明月久忘眠紈扇誰題却暑篇手撫畫闌人悄悄<lb/>
獨餘香鶴在庭前<lb/>
黠䑕欺人攪夜眠春花秋月滿吟邊歸装恰有宫衣在<lb/>
儘與隣家當酒錢<lb/>
<pb n="KR4e0125_WYG_084-8a"/>
　　　題道新菊圃巻<lb/>
籬下西風鬬晚妝閒花寧復見紅黃青青惟有淇園子<lb/>
晏嵗交情一味長<lb/>
　　　淳安司訓王君文博來休寧請予記學宫之成<lb/>
　　　　適值中秋方喜對月叙舊而開宴之際凉雨<lb/>
　　　　驟至因賦此以申去往之情時汪世行令君<lb/>
　　　　吳文盛亞參在座詩併及之<lb/>
對影相期月鑑凉開軒驚見雨絲長隂晴半日猶難定<lb/>
<pb n="KR4e0125_WYG_084-8b"/>
離合一尊那可常候鴈來從黃葉渚秋蟲鳴繞緑莎堂<lb/>
銀釭烏臼餘新燭解與流輝照故郷<lb/>
　　　過龍源趙東山先生故居<lb/>
秋風喬木磵聲長峯麓猶存舊講堂麟史注文髙衆子<lb/>
龍源山色勝吾鄉藤纒廢礎荒陶徑蘚蝕殘碑寄孔牆<lb/>
珍重逺孫留客意不辭歸路踏斜陽<lb/>
　　　龍源夜歸<lb/>
軋軋肩輿半日程晚來溪麓少人行㣲茫逺樹參差沒<lb/>
<pb n="KR4e0125_WYG_084-9a"/>
三五寒星㸃綴明野老壺觴隨處約家人燈火望塵迎<lb/>
時平山郭無闗禁不似通都夜鎖城<lb/>
　　　題紅梅<lb/>
杏蒨桃嬌入眼空暗香來處曉推篷丹心久歴氷霜苦<lb/>
可是春花一例紅<lb/>
　　　浪淘沙十月十四日病中經宿不寐枕上作<lb/>
風葉走庭階月上書齋隔牆寒影舞松釵數盡殘更人<lb/>
不寐無奈幽懐　釃酒斷溪涯題遍蒼崖病來躭悞㡬<lb/>
<pb n="KR4e0125_WYG_084-9b"/>
青鞵不待一分林下福也共時乖<lb/>
　　　與黃司訓汝彛小酌聨句<lb/>
麗澤新沾化雨餘<hi>黃</hi>西齋瀟洒似山居一尊正及吳醅<lb/>
熟<hi>程</hi>半席閒分洛社初梅雨未開春信在<hi>黃</hi>菊花才過<lb/>
晚香疎論文記取淹留地<hi>程</hi>此夜真强十載書<hi>黃</hi>
　　　成化癸卯冬在京師值始生日對雪思梅有花<lb/>
　　　　神應笑未歸人之句今七年矣梅花無恙舊約<lb/>
　　　　未寒漫復成詩以見人生去住之不偶云爾<lb/>
<pb n="KR4e0125_WYG_084-10a"/>
一樹寒梅半著花七年憔悴隔天涯坐驚仙子忽投璧<lb/>
似慰主人初到家簌簌暗香侵酒醆盈盈春色動窻紗<lb/>
却思宦海題詩處㡬度狂風捲白沙<lb/>
　　　夀查以華<lb/>
　　查君以華譜出宋孝子龍圖待制公今𢎞治已酉<lb/>
　　夀開七十臘月念三日其誕辰也子婿金世安氏<lb/>
　　繪南極老人圖奉以拜慶請予一言予與君同里<lb/>
　　嘗愛其謙慎安雅有古吉人之風勉賦此詩用致<lb/>
<pb n="KR4e0125_WYG_084-10b"/>
　　壽意<lb/>
弧南一星光燭空墮地化作龎眉翁静攜白鶴撫𤣥鹿<lb/>
杖舄來自東華東此翁不見㡬千載入眼誰諳舊丰采<lb/>
香風吹上君子堂晏嵗忽驚春靉靉君家累葉為清門<lb/>
孝良不愧龍圖孫年登七十有餘樂紅塵一任驚濤奔<lb/>
金家郎君美如玉再拜升堂獻新醁綺筵氷玉重丹青<lb/>
嵗嵗來聴洞仙曲<lb/>
　　　一冬寒甚梅不時開獨吾家南山一株甚盛志<lb/>
<pb n="KR4e0125_WYG_084-11a"/>
　　　　喜一首<lb/>
㡬處寒梅僵欲死小園一樹獨全開非緣太乙春先到<lb/>
重是山翁手自栽香逐寒風生翠篠影和殘月印蒼苔<lb/>
青禽莫漫傳消息勾引詩人特地來<lb/>
　　　慶汪本亨六十夀詞<hi>并引</hi>
　　歙之稠里汪君本亨之年六十也凡親疏之族老<lb/>
　　壯之友内外之戚稱觴祝夀逺邇畢至蓋有需不<lb/>
　　腆之文以致慶者矣在歙之槐塘程氏曰士人福<lb/>
<pb n="KR4e0125_WYG_084-11b"/>
　　曰上舎陽皆於汪君有姻戚之雅且謂予族也復<lb/>
　　以文為需予固辭曰言不可若是其贅也適予有<lb/>
　　事于郡城兩人者請于途懇于館又使人候于家<lb/>
　　予不獲已而思之得其說以告曰在詩有之俾爾<lb/>
　　昌而熾俾爾夀而富黃髪台背夀胥與試所以祝<lb/>
　　其人亦至矣而又曰俾爾昌而大俾爾耆而艾萬<lb/>
　　有千嵗眉夀無有害其言之諄複不厭其祝之再<lb/>
　　三不已誠以其人之賢也宜夀故詩人美之不一<lb/>
<pb n="KR4e0125_WYG_084-12a"/>
　　而足焉如此則予於汪君之夀雖欲已于言豈可<lb/>
　　得乎汪君之賢所以増輝先人垂裕後昆揚芳里<lb/>
　　閈者予前已序之雖更僕不出此矣所以夀汪君<lb/>
　　者其賓從之都讌集之豐禮意之勤惓亦可謂極<lb/>
　　一時之盛矣若然則予於汪君之夀亦何煩于嘐<lb/>
　　嘐而後為快哉然先民有云情動于中而形于言<lb/>
　　言之不足故詠歌之於是乎諧聲而播之於樂今<lb/>
　　去古逺矣大音既散詞曲繼興奏之閭巷之間以<lb/>
<pb n="KR4e0125_WYG_084-12b"/>
　　為善人吉士之勸則亦有不可盡廢者焉汪君誕<lb/>
　　辰在九月五日顧已後時三陽漸唘廼抒鄙意為<lb/>
　　詞一章畀吾兩程君俾稱夀之際付歌童調之以<lb/>
　　侑觴汪君能樂聴之而罄一日之歡于處仁之堂<lb/>
　　則兩人者尚齒好德之誠亦庶其少副哉詞曰<lb/>
稠木隂隂一里春松喜津津梅喜津津畫堂開讌慶佳<lb/>
辰主也精神客也精神　花甲才週第一巡嵗又更新<lb/>
曲又更新願期遐筭比靈椿不是堯人誰是堯人<lb/>
<pb n="KR4e0125_WYG_084-13a"/>
　　　庚戌元日縣中隨例望闕行禮因思舊嵗是日<lb/>
　　　　方在清化寺守凍感時撫躬率然賦此<lb/>
去年借榻眠蕭寺節候驚心感逐臣今嵗挈家還故里<lb/>
溪山容我作閒人夢回桑下餘三宿興到梅邊又一春<lb/>
鵠立縣衙還自幸得隨簪笏望楓宸<lb/>
　　　太守佀公召陞大理少卿因次舊韻奉送四章<lb/>
　　右鄆佀公與走同舉成化丙戌進士踐揚臺省為<lb/>
　　時名卿邇嵗以謫來新安其操愈勵威行惠流可<lb/>
<pb n="KR4e0125_WYG_084-13b"/>
　　以為吏師為民父母走亦方圖受一㕓徼餘惠而<lb/>
　　公有廷尉之徵刻日就道吾人雖抱遑遑借㓂之<lb/>
　　心勢不可留也然公入朝所施益大則山鄊下邑<lb/>
　　之人藉公之惠益易顧走雖在畎畆寧不為吾君<lb/>
　　得賢私慶而加額乎謹用往時對酒詩韻成鄙律<lb/>
　　四章附驪歌之末少見區區之萬一云<lb/>
萬里長安拱帝居徵書來是㡬旬餘律回小郡星將換<lb/>
凍極隂崖日漸舒美政纔應蘇弊瘵髙情仍不棄迂踈<lb/>
<pb n="KR4e0125_WYG_084-14a"/>
民懐敢抵宸思切可得攀留五馬車<lb/>
紫詔光臨刺史居列城山水及波餘百年公論誰終掩<lb/>
㡬處流人夢亦舒魏闕雲深鵷序近歙州天逺鴈來疎<lb/>
九重肯慰東南望還共漁樵接鷺車<lb/>
一日徵還棘寺居到時應及早春餘底須九命論升黜<lb/>
再發三章究慘舒健鶻臨風寧偃仰老松經雪更扶疎<lb/>
野人正爾思刑措千載曽叨奉屬車<lb/>
天上歸來水竹居相留曽接笑談餘萍蹤到我紛初定<lb/>
<pb n="KR4e0125_WYG_084-14b"/>
桞眼於誰早半舒岐路事爭秋隼疾同年人似曉星疎<lb/>
山城落日離亭讌潦倒深慚下澤車<lb/>
　　　築居郡城山麓經始之日正值立春漫賦二絶<lb/>
卜築山城嵗㡬更杜陵今幸草堂成西隣喜接宫牆近<lb/>
一酌時分泮水清<lb/>
荒園擬築見山臺直北牛山紫翠開總説柴門新兆吉<lb/>
縣侯搥鼓送春來<lb/>
　　　王介翁畫梅為文逺賦<lb/>
<pb n="KR4e0125_WYG_084-15a"/>
仙子凌波立晚風鉛華消盡玉奩空橫斜瘦影無人見<lb/>
冩入濺濺石瀨中<lb/>
瑪瑙坡前夜色凉天風吹徹縞衣香平生自守氷霜節<lb/>
不共嫦娥鬬曉妝<lb/>
一分春色望中深㸃㸃瑶英綴石林江路雪花空似掌<lb/>
可能埋沒嵗寒心<lb/>
曉靄輕籠玉雪顔暗香揺動水雲閒依稀認得湖中景<lb/>
僧舎茶烟午過山<lb/>
<pb n="KR4e0125_WYG_084-15b"/>
　　　梅竹夀意圖<lb/>
羅浮仙人氷雪顔渭川君子青琅玕憑誰㸃染入毫素<lb/>
緋桃緑李空漫漫曉日髙堂奉春酒燒筍篘香祝君夀<lb/>
願梅結子竹生孫長作山中嵗寒友<lb/>
　族姪文杰以此圖求詩夀其外舅吳君夫婦以諸公<lb/>
　多據上方疑不敢請因為之大噱曰予方思隠姓名<lb/>
　與耕夫樵子相結納以避人之虞我况厠諸羣玉之<lb/>
　間乎輙書以塞白如此<lb/>
<pb n="KR4e0125_WYG_084-16a"/>
　　　一剪梅庚戌元夕飲文逺家<lb/>
傳柑節候雨初晴燈滿山城月滿山城畫堂圍坐夜三<lb/>
更牆外歌聲席上歌聲　可人添送紫金罌未解春酲<lb/>
又犯春酲不辭扶醉卧前楹客也多情主也多情<lb/>
　　　元夜與文逺聨句<lb/>
春夜沉沉酒未䦨<hi>程</hi>細談心事盡交歡頻添獸炭温陶<lb/>
鼎<hi>于</hi>乍結鷗盟愧素餐山色滿樓人借宿<hi>程</hi>詩篇盈紙<lb/>
客留看燒殘蠟炬毋辭醉<hi>于</hi>才聴東風報履端<hi>程</hi>
<pb n="KR4e0125_WYG_084-16b"/>
　　　送前泌陽令丁聲逺自番陽取道新安還遼東<lb/>
　　　　兼致意賀克恭給事同年<lb/>
忽見遼東丁令威城門握手便相違孤雲不愛他山好<lb/>
五桞寧闗往事非秋染客邊霜鬢短春回江上緑波肥<lb/>
舊交零落今誰健賀老平生獨見㡬<lb/>
　　　庚戌正月卄二日偶至率溪書院有作與族姪<lb/>
　　　　文杰曽杰<lb/>
一堂開近水雲磯四面波光翠作圍吞墨巨魚應識字<lb/>
<pb n="KR4e0125_WYG_084-17a"/>
入簾幽鳥亦忘機飲便酒色漙清露坐愛書聲送落暉<lb/>
聞說芙蕖花更好秋來相約製荷衣<lb/>
　　　圍爐聨句<lb/>
山中初識嶺南風<hi>程</hi>坐客圍爐語笑同<hi>恵</hi>詩酒逓催如<lb/>
轉轂<hi>劉</hi>鶯花重賞恨飄蓬<hi>許/</hi>烹調百試誰知味<hi>倫</hi>唱和<lb/>
千回子奏功<hi>程</hi>道阻盤飱鄉物少<hi>恵</hi>也須拚醉博諸公<lb/>
<hi>劉</hi>
玉堂學士重斯文<hi>恵</hi>和氣冲融總是春<hi>劉</hi>酒興偏同詩<lb/>
<pb n="KR4e0125_WYG_084-17b"/>
興逺<hi>許</hi>交情兼與道情眞<hi>倫/</hi>鷗當泮水容新社<hi>程</hi>詞泣<lb/>
山靈屬舊人<hi>恵</hi>今古知音誠罕遇<hi>劉</hi>不辭車馬踏輕塵<lb/>
<hi>許</hi>
窮酸風味餉佳賔<hi>劉</hi>美酒相傳不厭頻<hi>許</hi>此日要觀調<lb/>
鼎手<hi>倫</hi>向來同是斷虀人<hi>程/</hi>絲綸閣下文章老<hi>恵</hi>吏隠<lb/>
亭前嵗月新<hi>劉</hi>景物滿懐吟不盡<hi>許</hi>好從薑桂探餘辛<lb/>
<hi>倫</hi>
斯文今日喜相逢<hi>許</hi>坐雨談詩閣酒鍾<hi>倫</hi>眼底好山青<lb/>
<pb n="KR4e0125_WYG_084-18a"/>
到席<hi>程</hi>吟邊脩竹翠穿墉<hi>恵/</hi>天教風雪添吟興<hi>劉</hi>花壓<lb/>
闌干妬醉容<hi>指壁畫而言</hi>許莫便出門還一笑<hi>倫</hi>隔隣黃憲<lb/>
意方濃<hi>程</hi>
片雲將雨急催詩<hi>倫</hi>况值春城欲暮時<hi>程</hi>賔主樂當金<lb/>
谷罷<hi>惠</hi>兒童休笑玉山欹<hi>劉/</hi>良朋滿座眞竒遇<hi>許</hi>健筆<lb/>
凌空總妙詞<hi>倫</hi>聞說西隣仍有約<hi>程</hi>莫教沉醉負佳期<lb/>
<hi>恵</hi>
　𢎞治庚戌孟春晦日予與歙訓導南海黃文惠休寧<lb/>
<pb n="KR4e0125_WYG_084-18b"/>
　訓導昆明許璉太平黃倫㑹於教諭南海劉孟純之<lb/>
　廨舎劉君出邊爐餉客客飲盡歡而黃君復請夜酌<lb/>
　遂得聨句五章如右<lb/>
　　　飲黃司訓家限韻<lb/>
停雲常繫故人思今日重逢恨較遲談笑便應忘爾汝<lb/>
年華何必問干支來當僧舎鐘殘後去及山城漏盡時<lb/>
細雨青燈黌舎酒眼中無限畫中詩<lb/>
　　　南山賞梅與劉教諭孟純黃訓導倫暨汪思恭<lb/>
<pb n="KR4e0125_WYG_084-19a"/>
　　　　詹貴汪琳聨句<lb/>
雪霜頭上着精神<hi>黃</hi>留待東風伴主人<hi>詹</hi>香好任教蜂<lb/>
競入<hi>程</hi>影清偏稱鶴來親<hi>恭/</hi>有詩有酒成眞興<hi>劉</hi>觀水<lb/>
觀山勝逸民<hi>黃</hi>一日春光多嵗晚<hi>琳</hi>向來深愧宦遊身<lb/>
<hi>程</hi>
寒梅自古占花魁<hi>劉</hi>㡬處清香在酒盃<hi>黃</hi>玉朶固知留<lb/>
餉客<hi>詹</hi>青皇應亦解憐才<hi>程/</hi>巡簷共索風前笑<hi>恭</hi>覔句<lb/>
同扳月下回<hi>琳</hi>翠鳥近傳消息好<hi>劉</hi>便須調鼎出三台<lb/>
<pb n="KR4e0125_WYG_084-19b"/>
<hi>黃</hi>
江梅開早賞何遲<hi>詹</hi>隔嵗知心此赴期<hi>程</hi>爛醉花前塵<lb/>
事少<hi>恭</hi>狂吟筆底賞音竒<hi>黃/</hi>清香風送來盃面<hi>劉</hi>雪片<lb/>
天教落硯池<hi>黃</hi>自是玉堂風韻好<hi>琳</hi>更添明月在髙枝<lb/>
<hi>詹</hi>
春來纔見兩三花<hi>恭</hi>一夜纍纍照水涯<hi>程</hi>風動暗香驚<lb/>
翠羽<hi>琳</hi>月分清影襲烏紗<hi>劉/</hi>心從造化爐邊見<hi>黃</hi>色任<lb/>
離騷譜上誇<hi>琳</hi>何處吟筒忽相送<hi>程</hi>閒身欲傍此為家<lb/>
<pb n="KR4e0125_WYG_084-20a"/>
<hi>黃</hi>
南山春後雪初晴<hi>程</hi>人對梅花更有情<hi>恭</hi>雅㑹樂為文<lb/>
字飲<hi>琳</hi>豪吟偏愛雪霜清<hi>劉/</hi>詩家清景看還别<hi>黃</hi>樂部<lb/>
新聲恨可平<hi>詹</hi>嵗嵗不辭開賞約<hi>程</hi>玉壺載酒此同傾<lb/>
<hi>黃</hi>
玉樹臨風壓衆芳<hi>琳</hi>嗅香當酒笑詩狂<hi>劉</hi>蹉跎終不愧<lb/>
桃李<hi>黃</hi>辛苦寧論受雪霜<hi>詹/</hi>夢繞西湖春色在<hi>程</hi>吟餘<lb/>
東閣嵗華長<hi>恭</hi>南山髙興今猶古<hi>劉</hi>人世從為㸃額粧<lb/>
<pb n="KR4e0125_WYG_084-20b"/>
<hi>黃</hi>
　　　二月十七日飲水南葉氏晚歸作<lb/>
偶赴前村約春泥曲巷通食便新筍好飲發舊醅空澹<lb/>
月穿雲上青山與客東園居知不逺深樹一燈紅<lb/>
　　　寄壽文炳族姪四小詩并謝醫藥<lb/>
醫家有道說東垣舉世何人識病原此事從來應屬子<lb/>
杏林春色滿家園<lb/>
胗脉已能工太素譚𤣥尤解守中黃便將花甲從頭數<lb/>
<pb n="KR4e0125_WYG_084-21a"/>
何必龍宫索異方<lb/>
林下相隨麋鹿羣一春多病思紛紛參苓有藥能投我<lb/>
不廢勤耕與售文<lb/>
緑槐分影到堂東人物猶存相國風勝日有期開壽燕<lb/>
沙溪春酒一尊同<lb/>
　　　八月十九日大病不寐<lb/>
參苓服盡十餘斤猶是維摩病者身門外生徒勞問卜<lb/>
膝前兒子解憂親慣看本草都成誦永謝新篘却爽神<lb/>
<pb n="KR4e0125_WYG_084-21b"/>
造物眼寛容許物可於林下不容人<lb/>
　　　病後二首<lb/>
布袍寒褪病愔愔入夜無端蚤蝨侵瘦骨元非食肉相<lb/>
苦來相吮亦何心<lb/>
淡羮粗飯坐仍眠百疾交攅廢硯田造物似教貧未巳<lb/>
邇來并革售文錢<lb/>
　<lb/>
　篁墩文集巻八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0125_WYG_095-1a"/>
篁墩文集後序<lb/>
此我篁墩先生集也先生居館閣三十餘年製作之富<lb/>
流布天下天下之人莫不愛而誦之少師長沙公謂其<lb/>
宏博偉麗成一家言質諸今日殆絶無而僅有則先生<lb/>
之文為可知矣先生沒稿留于家者百二十巻族子曾<lb/>
嘗選其文之粹者以白邑尹大庾張君九逵刻而行矣<lb/>
觀者猶以未得其全為恨于是曾復上書郡守博羅何<lb/>
公歆公曰此予責也遂取先生全集而刻之汛嘗灑掃<lb/>
<pb n="KR4e0125_WYG_095-1b"/>
先生之門謹序其後嗚呼先生一代人豪也文翰雖其<lb/>
餘事而抱負之宏造詣之邃蓋將于是乎徵如萬言應<lb/>
試一策敷匡時之大畧宋紀受終一考訂千古之大疑<lb/>
續修宋元鑑謹嚴得春秋之大㫖附註心經考合朱陸<lb/>
之道則又深探理學之大原至疏宋儒龜山楊氏從祀<lb/>
孔子而斯道之大統以究詔視學議奠而不獻而敬先<lb/>
師之大禮以明請以德祖比周后稷太祖太宗比周文<lb/>
武百世不遷奉祧懿祖歲暮祫祭孝穆太后比周姜嫄<lb/>
<pb n="KR4e0125_WYG_095-2a"/>
别廟奉享而宗廟之大典以定以國初佐命勲舊冺而<lb/>
無傳非所以昭先烈乃策兩漢故事以祿食其後而君<lb/>
臣之大義以隆以四配大賢之考位文廟廡下為未安<lb/>
請别建祠以祀叔梁紇而以顔無繇曾㸃孔鯉孟孫氏<lb/>
配而父子之大倫以正凡此皆先生學識之過人足以<lb/>
濟時而淑世不但華國而已奈何忌之者衆使先生不<lb/>
獲大用是可慨也雖然遭時䜛沮在昔聖賢有不免者<lb/>
豈惟先生然哉噫先生不可作矣而其文之行于世燁<lb/>
<pb n="KR4e0125_WYG_095-2b"/>
然與奎璧争光巍然與嵩華争髙此又可見君子之所<lb/>
恃以不朽者固在此而不在彼而復何憾哉復何憾哉<lb/>
正德二年丁卯冬十有一月長至日門人承德郎南京<lb/>
工部主事祁門鏡山李汛謹序<lb/>
　<lb/>
　<lb/>
　<lb/>
　篁墩文集後序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻十四</head>
    <p>
<pb n="KR4e0125_WYG_014-1a"/>
欽定四庫全書<lb/>
　篁墩文集巻十四　　　　　明　程敏政　撰<lb/>
　　記<lb/>
　　　　休寜縣儒學先聖廟重脩記<lb/>
髙皇帝初下江南嘗駐驆徽郡分兵以靖屬邑拯輯其<lb/>
民人而教養之德意優渥在人心者猶一日也休寜為<lb/>
徽劇縣其廟學則肇遷於宋中更於元入國朝以來又<lb/>
百餘年興脩不常勢漸以圯成化已亥監察御史上饒<lb/>
<pb n="KR4e0125_WYG_014-1b"/>
婁公以提學至方以教之未洽為虞視廟不治曰當有任其<lb/>
責者已而監察御史洧川黄公以廵按至曰廟之不脩<lb/>
士無所景行而民不知向方何以出治是誠不可但已<lb/>
乃屬之同知金城張英維時兵部尚書兼左副都御史<lb/>
三原王公受詔巡撫南畿張君乃與推官舞陽楊宣圖<lb/>
上其事王公是之曰政教之責聖天子所以命我者宜<lb/>
亟為之勿怠張君受命規措不遑而知府武邑王勤以<lb/>
朝事至自北京通判南海婁琮以餉事至自南京議以<lb/>
<pb n="KR4e0125_WYG_014-2a"/>
克合張君乃親至休寜與知縣新昌俞深擇日祭告庀<lb/>
材鳩工重作大成殿宏麗髙敞加於舊觀逺甚飾先聖<lb/>
先師之像更神座之木以石易宫牆之土以甓東西廡<lb/>
㦸門神㕑及儒學重門科名坊表次第撤而新之繕兩<lb/>
齋以居生徒復企德堂以祀鄉賢工出於募不徴調於<lb/>
夫家材出於勸不支費於公帑始庚子夏六月訖是嵗<lb/>
冬十一月舍菜禮成觀者如堵於是教諭莆田王原雍<lb/>
訓導定海陳泰安吉章泓具以白走曰願有記焉於戯<lb/>
<pb n="KR4e0125_WYG_014-2b"/>
孔子之道治化之所由出者也中古以來士不知道徃<lb/>
徃判心迹而昧義利之辨故學流於異端治終於雜覇<lb/>
下之則競葩藻任文法偃然以儒吏自當於世而不知<lb/>
其去道逺矣至宋河南程氏考亭朱氏者出而後斯道<lb/>
復明故三賢者悉得從祀而其先世皆出徽郡見於載<lb/>
籍可考也今天子日御經筵非聖賢之書不以進讀又<lb/>
加崇孔子之祀比於郊社再脩闕里廟庭而慎擇其宗子<lb/>
其隆師重學有如此者宜觀風之臣有以體上心率羣<lb/>
<pb n="KR4e0125_WYG_014-3a"/>
牧加惠學宮以冀治化之大成也與豈非一時之盛哉<lb/>
雖然求孔子之道必自程朱始矧其故鄉大聖人嘗辱<lb/>
臨之則凡學於斯者可弗敬乎誦其法言仰其德容力<lb/>
以聖賢為師而勿變於流俗言學則夲於經術言政則<lb/>
純於王道使天下之人稱其淵源為有所自慕其過化<lb/>
為有所先則庻幾無負於盛世君臣相與圖治興化之<lb/>
心不然廟學之脩直觀美焉耳於道何有哉走夲邑後<lb/>
學且程氏逺裔故竊誦其所聞以告來者王公名恕正<lb/>
<pb n="KR4e0125_WYG_014-3b"/>
統戊辰進士起翰林庶吉士至今官公忠體國為時名<lb/>
卿婁公名謙黄公名傑皆成化丙戌進士通敏直諒如<lb/>
一人焉其名與位蓋方進未已王君以下皆起科名歴<lb/>
郡縣淑慎有聲而張君舉此大役為之有道民不與聞<lb/>
其政益可推見云<lb/>
　　　績溪縣重脩曹渡橋記<lb/>
績溪界宣徽之境環縣皆聮巖複嶺四顧𣺌然幾不可<lb/>
窮每春夏水暴作自諸山磵奔駛而出滙於縣西之曹<lb/>
<pb n="KR4e0125_WYG_014-4a"/>
渡逕府治之北折迤而東以逹錢塘渡東去縣若干里<lb/>
西去府若干里舊有橋以通徃來乆而傾圯有司以其<lb/>
費之鉅而成之囏也率因舊補新茍焉而已遇嵗漲則<lb/>
行者病渉而近民亦恒苦於脩葺云臨海吳君珏以進<lb/>
士知縣事之明年以為是終不可但已乃請於知府武<lb/>
邑王勤同知金城張英通判南海婁琮推官舞陽楊宣<lb/>
諸公是之方議㩁材鳩工而歙之巨室殷文清者名好<lb/>
義聞郡縣之有是舉也願獨力為之不以勤官而役民<lb/>
<pb n="KR4e0125_WYG_014-4b"/>
郡縣大夫嘉慰之許焉文清乃卜日肇工為橋若干洞<lb/>
髙若干尺長若干丈廣若干尺石堊堅良制加於舊蓋<lb/>
首尾踰幾月而告成過者大説居者改觀以為郡縣大夫<lb/>
平日以道使民而民應之如此其速於是吳君走書請<lb/>
予記之徃者予謁告馳驛還休寜道績溪適過曹渡見<lb/>
礱者斵者墁者畚以鍤者櫛比於水次而橋身若垂虹<lb/>
隠起凌空髙厲予心異之蓋當是時已悉殷氏之名吳<lb/>
君之政與府公不遺餘力於深山長谷之中因是竚立<lb/>
<pb n="KR4e0125_WYG_014-5a"/>
徘徊乆之而後去然則樹石勒文以告後來俾謹嗣之<lb/>
實有利益於我徽人不可辭也竊聞子産相鄭而以其<lb/>
乘輿濟人於溱洧君子譏之孔明相蜀橋梁道路無不<lb/>
繕治而民不告勞君子以為幾於先王之政誠以先王<lb/>
之政細大具舉而無一事之不在於民也若曹渡之橋<lb/>
一細事耳郡縣大夫猶急為之則事之大於此者其理<lb/>
可知文清一部民耳因諸公恤下之故慨然不惜重貲<lb/>
而圖永利與衆共之則其餘之不煩於驅使而可以理<lb/>
<pb n="KR4e0125_WYG_014-5b"/>
諭又可知矣自是以還凡徃來者安行其上而無厲掲<lb/>
之虞其官與民樂處其旁而免於嵗脩月葺之擾實皆<lb/>
出於郡縣大夫之經度而殷氏之力居多焉豈可不知<lb/>
所自哉是宜記殷之先有雄甫者當勝國時剏臨溪橋<lb/>
及築良於堨于績溪民至今便之國朝永樂中臨溪橋<lb/>
壞雄甫四世孫執中五世孫雲訊相繼脩復景泰中丁<lb/>
嵗饑雲訊之子伯禎伯祥輸粟千石助官賑民受冠帶<lb/>
之旌既又伐石砌郡東路二十餘里鑿井建亭割田置<lb/>
<pb n="KR4e0125_WYG_014-6a"/>
守而文清則伯祥之子也亦嘗致名馬於邊受旌于其<lb/>
父其累世好義實有可以勵俗者因附著之<lb/>
　　　趙氏祠堂記<lb/>
禮之廢也祭為甚蓋中百以來諸侯卿大夫率無廟以<lb/>
奉其先人而况其下者乎至文公朱子制家禮易廟為<lb/>
祠堂使事力可通乎上下而禮易行然當時僅講授於<lb/>
師生閭里之間其説未廣也我文廟頒性理諸書嘉惠<lb/>
臣人然後家禮行天下三二十年來卿大夫家稍垂意<lb/>
<pb n="KR4e0125_WYG_014-6b"/>
於禮而士庻間亦有聞焉豈非禮教之不易洽而然與<lb/>
常熟趙氏世以産雄其鄉至德巽君益讀書好義乃遵<lb/>
家禮之制立祠堂蓋凡慶弔之節自是有所據而可行<lb/>
親踈之族自是有所萃而不散祠堂立而趙氏之世望<lb/>
日著家範日嚴禮之有益於人也如此德巽君卒其嗣<lb/>
子璧既以奉祧而遞遷之來請予記予聞報夲追逺民<lb/>
徳斯厚富而好禮君子所難以一祠堂言之材木瓦甓<lb/>
之工不足以侔燕居遊榭之侈籩豆罍爵之儀不足以<lb/>
<pb n="KR4e0125_WYG_014-7a"/>
齒建齋設醮之費然世之人恒樂為彼而不為此則賢<lb/>
不肖何如哉古禮之不可復厚俗之不可挽有由然已<lb/>
若趙氏父以禮倡其家而子率之豈非賢哉其将識我<lb/>
先皇以禮廸民之意而遂能起廢於一家者乎由一家<lb/>
一人而占之海内庶姓則夫甄聖化而興起者将幾人<lb/>
焉是誠不可無記雖然禮有夲有文趙氏之祀必世守<lb/>
之器服之等威祼獻之節度以時而加葺之乆且習焉<lb/>
不患其不文也若本之弗察則亦何尚於祠夫孝敬祭<lb/>
<pb n="KR4e0125_WYG_014-7b"/>
之本也孝無悖於德敬無斁於禮則上世罔不歆假後<lb/>
人有所持循君子嘉予之而鄉黨取法焉其斯可矣趙<lb/>
氏子孫尚勗之哉趙之先汴人隨宋南遷占籍於常熟<lb/>
之雙鳳鄉今祠所奉者四世曰子安曰孟吉皆隠德弗<lb/>
仕曰文敏曰德巽皆用恩例得冠帶復其家至璧而産<lb/>
益充尚義彌篤授官承事郎比命士云<lb/>
　　　績溪縣城隍廟記<lb/>
明有禮樂以維民生幽有鬼神以司民命此亘古及今<lb/>
<pb n="KR4e0125_WYG_014-8a"/>
不易之理也我太祖髙皇帝一海内正疆域設官守即<lb/>
大正祀典而城隍之神著於令甲曰廟必視其郡邑之<lb/>
㕔事髙廣為差郡守貳邑令佐必先誓於廟而後視篆<lb/>
有事于山川則載其主以合食於壇有事於厲則位其主<lb/>
於中押羣祀焉凡誓廟之語祀厲之丈皆出髙皇帝所<lb/>
親定惓惓於禮樂幽明之間其大㫖則惟欲神人合德<lb/>
以為民福而戒夫人之不職者獲罪於神為民病也走<lb/>
嘗敬誦之而仰嘆曰嗚呼嚴哉徽之績溪故有城隍廟<lb/>
<pb n="KR4e0125_WYG_014-8b"/>
在邑之東北隅嵗乆而弊前令佐雖以時加葺之然莫<lb/>
有任起廢之責者晉江江君復來為丞累攝令事約已<lb/>
惠人知祀典之重廼以新廟倡其民民翕然應之富者<lb/>
樂助以貲貧者樂効以力㑹進士臨海吳珏郭紝前後<lb/>
來為令同寅協恭政以大洽而典史江津程剛又克贊<lb/>
之遂作中堂五間以奉神又作東西廊為堂之翼作内<lb/>
外門嚴堂之限凡龕坐几案之設法所宜有者靡一不具<lb/>
經始於成化乙未冬十二月訖工於壬寅春正月為之<lb/>
<pb n="KR4e0125_WYG_014-9a"/>
以漸而人不勞費不乏蕆事之旦神用顧歆於是其士<lb/>
民因予族姪鄉貢進士傳來徴文記其成走考之城隍<lb/>
之祀不經見蓋萌於唐而漸盛于宋元先儒嘗疑其祀<lb/>
與社為複者然竊以謂榖本在木行之數禹並列之為<lb/>
六府所以重民之食也若城隍與社之祀随所在而各<lb/>
致其隆豈非重民之衞乎夫中<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>門井之有功一家坊水<lb/>
庸郵表畷之有功一鄉禮尚祀之而况髙城深池之有功<lb/>
於一郡一邑者哉我髙皇帝以大聖之德為神人主而<lb/>
<pb n="KR4e0125_WYG_014-9b"/>
當制作之任一令之行一禁之止諸侯服采百神效職<lb/>
首舉城隍之祀而貴之使與郡邑長吏分幽明之治禮<lb/>
以義起遂為著令則今有民社之寄者亦惟仰遵聖訓<lb/>
求盡其職無愧於神而福其民人斯為善乎雖然古之<lb/>
善言治者其從事於禮樂幽明之間有本有文嚴飾其<lb/>
廟貌整潔其豆登者其文也律已以公而㓕其私舉民<lb/>
以直而措其枉者其本也本末兼盡神人相孚而後可<lb/>
與遂民生立民命大聖人制禮恤祀之意亦庶幾其弗<lb/>
<pb n="KR4e0125_WYG_014-10a"/>
畔也有事於廟者可不敬歟江君為績溪将九年嘗新<lb/>
其學宫凡興利除害有禆於邑政者猶多以非與祠事兹<lb/>
不著<lb/>
　　　休寜汊口世忠行祠記<lb/>
古忠臣烈士有儁功大惠於世有國者必崇祀之著於<lb/>
令有家者常祀之外亦别有先祖一祀著於禮禮法並<lb/>
行不可偏廢而况有儁功大惠於世者置弗祀之可乎<lb/>
専祠矣而復祀於家則䙝置弗祀則簡於是中古以來<lb/>
<pb n="KR4e0125_WYG_014-10b"/>
有行祠之設卜地為之其制視公祠則殺視家禮則隆<lb/>
亦猶民間不敢僣稱社稷而曰義社也我新安程氏之<lb/>
先世祖雲麾将軍忠壯公諱靈洗嘗手殪妖蜃以脱居<lb/>
人於墊溺又嘗起義兵拒侯景以全活其民人於僣亂<lb/>
其後事陳長握重兵居上游戮叛将却戎虜其功益著<lb/>
而惠益宏其没也鄉人思相與祀於故居篁墩有禱輒<lb/>
應自宋以來列之祀典號曰世忠之廟國朝因之公子<lb/>
孫最多散處郡之六邑又蔓衍於旁郡每一聚處不下<lb/>
<pb n="KR4e0125_WYG_014-11a"/>
數十千指輒為公行祠便祗謁由是公行祠布東南若<lb/>
休寜汊口者其一也初公子開府威悼公文季代領父<lb/>
衆死節於周十四世孫御史中丞都使公澐唐廣明中<lb/>
復起義拒黄巢世守東宻巖事載郡志東宻巖者距汊<lb/>
口最近中丞十四世孫端明殿學士贈少師珌宋嘉定<lb/>
中倡休歙族人捐田入篁墩廟每嵗合一鄉六社之人<lb/>
迎神至汊口祀入元以逺弗便端明三世從孫中山府<lb/>
判願學始倡族人作行祠於溪西幹龍山元季兵燹祠<lb/>
<pb n="KR4e0125_WYG_014-11b"/>
漸以弊國朝宣德初中山從子賞延從孫安等改作於<lb/>
武堂山乆之又以禱祈弗便仍葺舊祠妥神規制弗稱<lb/>
乃成化己亥冬賞延三世從孫隆明請於其從祖弁鳩<lb/>
工重作廟貌始嚴以備不簡不䙝隆殺得宜隆諸弟隠<lb/>
充又議以威悼都使兩公實能嗣忠壯之遺烈威悼嘗<lb/>
侑食篁墩都使又汊口始遷祖於是充作威悼公之像<lb/>
於左隠作都使公之像於右祠成以記來請敏政嘗以<lb/>
㑹族至汊口得伏拜祠下諾而記之嗚呼古忠臣烈士<lb/>
<pb n="KR4e0125_WYG_014-12a"/>
祠於公者其家或無宗譜之可尋蕃有後者其名又非<lb/>
祭法之所載求其有儁功大惠進受國烝退享家之饋<lb/>
食至千有餘年之乆如我公者世豈多見哉自兹以徃<lb/>
合族於是則昭穆益明而宗祊不墜有禱於是則雨暘<lb/>
益時而粢盛不乏肸蠁之所通流澤之所被靈一家而<lb/>
及乎一鄉福雲礽而及乎異姓則行祠之設不懈益䖍<lb/>
遂将與篁墩之専祠相高而起廢之功嗣葺之嵗月固<lb/>
不可無述也<lb/>
<pb n="KR4e0125_WYG_014-12b"/>
　　　祁門善和程氏重脩報慈菴祠宇記<lb/>
人能致其子之孝者必慈慕其親之慈而求所以報之<lb/>
者必孝慈孝立則百行從之人道成而世教興民俗厚<lb/>
矣觀吾祁門善和程氏所謂報慈庵祠宇者有感焉按<lb/>
譜宋南渡初有處士諱兟者娶余氏卒𦵏所居和溪之<lb/>
南四子伯源伯椿伯彦伯祥立墓祠用以奉祀紹興十<lb/>
七年上其情於朝特賜額曰報慈蓋嘉其孝云譜不載處<lb/>
士夫婦父子行事之詳獨其子孫守報慈之祀至今不<lb/>
<pb n="KR4e0125_WYG_014-13a"/>
衰意非慈孝之德勤其身教成於家而足感人者烏能<lb/>
然哉徽之程氏皆出晉本郡太守元譚之後太守十二<lb/>
世孫是為陳将軍忠壯公靈洗忠壯十四世孫是為唐<lb/>
御史中丞都使公澐都使長子唐戸部尚書仲繁别居<lb/>
饒之浮梁尚書曽孫宋中奉大夫令洭還居祁門善和<lb/>
里處士則大夫五世孫也伯源兄弟嘗推始遷之義列<lb/>
祀中奉以下諸祖於報慈入田以飯僧每嵗清明蕆事<lb/>
則燕享以合族蓋三百年矣諸房子孫之生毓者日蕃<lb/>
<pb n="KR4e0125_WYG_014-13b"/>
菴之傾圯田之朘剥者日甚天順中處士十三世孫顯<lb/>
韓府左長史顯以致仕歸慨然倡族人復割田𨽻菴中<lb/>
以成化庚寅大新程氏之祠功未䆒而卒從弟廣東按<lb/>
察副使宏子河南左布政使泰又夲其志并新其菴住<lb/>
山僧真瑞以其徒世食於程氏亦効力焉落成其族人<lb/>
以予同出都使公後俾長史諸孫儒學生旻等具始末<lb/>
請記嗚呼慈孝之德命於天性於已固不繫菴宇之廢<lb/>
興然目覩夫先世烝嘗之所在裵徊過之漫不加省則<lb/>
<pb n="KR4e0125_WYG_014-14a"/>
孝子慈孫固有不能契然於中者矣此長史公兄弟父<lb/>
子一倡此舉而族之人争先應之者乎秉彛好德之心<lb/>
不謀而協固如是乎繼自今始凡有事於斯者篤先世<lb/>
慈孝之行而毋忘乎興廢起墜之功善之所臻将由一<lb/>
家以及一鄉民德益厚而程氏之望益著乎舊傳處士<lb/>
之配實丞相汪公伯彦夫人之姪故因丞相之請得報<lb/>
慈之額謂程汪為𤓰葛有無不可知然考之史紹興十<lb/>
一年汪已病死至十七年始請菴額上距汪之去世已<lb/>
<pb n="KR4e0125_WYG_014-14b"/>
六年且處士既汪公内姪之壻乃名其子為伯彦誠有<lb/>
不可詰者竊意伯源兄弟以布衣而捐田剏菴以報其<lb/>
親雖於道未有聞其孝誠自當有動乎上之人者其非<lb/>
出汪公之力益明甚因并及之<lb/>
　　　休寜山斗世忠行祠記<lb/>
惟程氏之先望廣平始趙忠誠君嬰再望新安始晉夲<lb/>
郡太守元譚而盛於陳将軍忠壯公靈洗忠壯廟食於<lb/>
郡號世忠其十四世曰澐唐歙州都知兵馬使守東宻<lb/>
<pb n="KR4e0125_WYG_014-15a"/>
巖有全郡之功子孫散居休寜四世曰廸宋主夲縣簿<lb/>
有及民之惠子處士思明定居縣西南六十里下宅林<lb/>
更其地曰山斗聚處五百年無兵燹之罹雲礽四千指<lb/>
無遷逐之譴然嵗時追祀其先合食其宗展敬修睦之<lb/>
地隘莫能容景泰甲戌處士十六世孫天方治方慨然<lb/>
與其羣從子遇霖英䕃應宥相地於所居西北雙溪之上<lb/>
作世忠行祠負庚向甲為地四畆有畸卜於神以吉謀<lb/>
于衆以協鳩金庀工為中堂五間奉忠誠太守忠壯三公<lb/>
<pb n="KR4e0125_WYG_014-15b"/>
嚴所自出也都使祔於左尊大宗也處士祔於右重始<lb/>
遷也未畢工值嵗大侵五人者相繼物故迨成化戊子<lb/>
治方之子宗興天方之子宗振宗雲英䕃之弟紹宗遇<lb/>
霖之子存剛存繹以先世棲神之所剏其始不可不究<lb/>
其終再倡其族為東西兩廡各三間以藏祭器前堂五<lb/>
間横舍十二間以序團拜門屋七間鑿其旁以居守者<lb/>
又為堂於横舍之旁各三間以奉鄉社蓋自甲戌抵戊<lb/>
子閲寒暑十四更厯祖孫三世然後祠克大成先靈以<lb/>
<pb n="KR4e0125_WYG_014-16a"/>
妥衆心以萃若山斗程氏之敦夲繼志在吾宗豈多見<lb/>
哉走於山斗同出都使公後壬寅之春以㑹族至焉觀<lb/>
其地則山水蔚然峙者如斗流者如帶精英翕聚風土<lb/>
厚完曰此非我程氏之所為奠居者歟拜其庭則祖宗<lb/>
赫然定國者以勞勤事者以死史䇿昭彰冠劍如故曰<lb/>
此非我程氏之所為受祀者歟燕其堂則昭穆秩然老者<lb/>
坐少者立情洽而樂禮成而散曰此非我程氏之所為<lb/>
保族者歟蓋走所見世忠行祠其境之勝與其家法之<lb/>
<pb n="KR4e0125_WYG_014-16b"/>
可觀誠未有過山斗者於是遇霖季子存綬具祠事首<lb/>
末與群從永堅天相等來請記嗚呼詩不云乎毋念爾<lb/>
祖聿脩厥德先祠之立豈徒云爾撫宗祊之再興仰前<lb/>
脩之不易為子孫者尚思勉焉學以致用為良臣俾忠<lb/>
勲著於國耕而隠處為良士俾孝弟成於家則庶幾山<lb/>
斗之名世忠之祀相為無窮而程氏之澤未艾也若夫<lb/>
棟宇髙廣丹堊焜煌鐘鼓在陳豆登維旅以取足於事<lb/>
神奉祖之間則觀羙焉耳豈所望於故家文獻之後者<lb/>
<pb n="KR4e0125_WYG_014-17a"/>
哉<lb/>
　　　休寜重脩二程夫子祠記<lb/>
走少於程氏譜中得雲峯胡氏所為兩夫子祠記讀之<lb/>
即慨然有起廢之志而力未能也成化壬寅春既先襄<lb/>
毅公之服因發書以告巡按侍御上饒婁公婁公復書<lb/>
許之然切懼空言無益於事實乃考訂兩夫子家世南<lb/>
北遷徙之詳以授教諭莆田楊君元俾與諸生吳超孫<lb/>
兆輝等上之縣時安成歐陽君方受命來為令諸務未<lb/>
<pb n="KR4e0125_WYG_014-17b"/>
遑獨以此為興道善俗之首事即上之府府上之行臺<lb/>
行臺遂以公移下郡縣脩復之歐陽君之得請也與走<lb/>
躬相地於大成殿東得鄉賢祠遺址稍斥之廣五丈有<lb/>
畸長如廣之數而倍其半庀材召工擇縣之殷實者四<lb/>
人曰金希傑閔士拱蘇文章汪奉干俾與耆老蘇文玘<lb/>
夏文雅日監莅之諸人者能嚮風承德節縮浮費以畢<lb/>
力於公家中為兩夫子専祠四楹又别為遺愛堂列祀<lb/>
宋丞相吕公大防而下又别為鄉賢堂列祀唐御史中<lb/>
<pb n="KR4e0125_WYG_014-18a"/>
丞程公澐而下榜其門曰企德像主之制龕座之飾既<lb/>
堅既好靡一不具肇工於夏六月十七日訖工於冬十<lb/>
二月二十四日歐陽君率僚屬暨師生行釋菜禮告成<lb/>
衣冠父老逺近畢集以為希闊盛事復見於今咸舉手<lb/>
相慶走惟兩夫子倡明斯道於河洛之間從游之士比<lb/>
隆鄒魯然獨龜山楊氏以江南諸生號稱高弟兩夫子<lb/>
嘗送之歸而有道南之嘆蓋龜山三傳得文公朱子於<lb/>
吾郡之婺源則兩夫子道學淵源之盛在新安乆矣據<lb/>
<pb n="KR4e0125_WYG_014-18b"/>
程氏譜兩夫子之先夲陳将軍忠壯公靈洗之裔見於<lb/>
歐陽文忠公碑至宋南渡而伊川先生子孫悉居池州<lb/>
一遷休寜休寜陪郭之程互嘗繼絶馬光祖守建康立<lb/>
明道書院又擇於池州房使奉明道之祀當時録䕃之<lb/>
制牒繼絶之公移文公草廬諸賢之書劄題識具存則<lb/>
兩夫子流裔承傳之真在新安亦乆矣夫為士者誦遺<lb/>
書而不知其師為後者奉墜緒而不知其祖是雖典籍<lb/>
㓕裂於回禄之餘人物銷鑠於兵革之後而亦不考之<lb/>
<pb n="KR4e0125_WYG_014-19a"/>
過也今廟貌有嚴爼豆載興仰焉臨之以宣聖之尊俯<lb/>
焉重之以諸賢之侑凡生於斯學於斯宦於斯者可不<lb/>
以兩夫子之道敬自勉乎敬勉之而有得焉則庶幾新<lb/>
安之名重有聞於天下而此祠為不徒立也已雖然是<lb/>
舉也非婁公心主於上非歐陽君力任於下則亦有不<lb/>
能相須而成者是不可不記之以告後來婁公名謙與<lb/>
走同舉丙戌進士最有志於正學奉勑董學政於江南<lb/>
所至以表章先哲為心足占其所養歐陽君名旦辛丑<lb/>
<pb n="KR4e0125_WYG_014-19b"/>
進士以春秋魁鄉試及禮闈蓋通經學古之士故為政<lb/>
知所先務如此<lb/>
　　　唐歙州兵馬先鋒使程府君墓記<lb/>
府君姓程氏諱南節行萬二其先自東晉新安太守元<lb/>
譚賜第歙之篁墩子孫聚居積乆彌盛至鎮西将軍開<lb/>
府儀同三司忠壯公靈洗遂大顯於梁陳之間忠壯歿<lb/>
而為神廟食至今十四傳至府君之考諱澐唐歙州都<lb/>
知兵馬使東宻巖将兼馬金嶺防拓等事金紫光禄大<lb/>
<pb n="KR4e0125_WYG_014-20a"/>
夫檢校左散騎常侍兼御史中丞上柱國母夫人趙氏<lb/>
生三子府君其季也唐乾符中黃巢倡亂府君佐父起<lb/>
義兵保休寜東宻巖以拒羣盗捍鄉里每戰必為前鋒<lb/>
賊畏憚之時陶雅為江南都招討使開府於歙承制授<lb/>
都使公父子兄弟官爵俾分屯要害為行營聲援由是<lb/>
羣盗次第削平府君之功居多府君歴官歙州兵馬先<lb/>
鋒使銀青光禄大夫檢校左領軍衞大将軍上騎都尉<lb/>
嘗自以一軍屯休寜遂定居縣之陪郭天祐中薨與夫人<lb/>
<pb n="KR4e0125_WYG_014-20b"/>
曹氏合𦵏縣東南三里許壩裏之原負已靣亥子一人<lb/>
曰宣行文一𦵏縣之東山失其爵位自文一公四傳至<lb/>
宋開州團練使贈太尉全有孫三人曰帶御器械永正<lb/>
以官居杭州曰格齋先生永竒曰鄉貢進士永彰格齋<lb/>
子将仕郎瑜當紹興經界嘗畫正府君之兆域鄉貢七<lb/>
傳至元處士峴當延祐經理又倡族人捐田以贍府君<lb/>
之塋将仕之後嘗與伊川先生子孫從南渡者通譜互<lb/>
相擇繼蓋七傳至萬戸追封安定侯忠愍公國勝則敏<lb/>
<pb n="KR4e0125_WYG_014-21a"/>
政之髙祖也又三傳至兵部尚書贈太子少保襄毅公<lb/>
信則敏政之考也上距府君十九世矣距府君之𦵏五<lb/>
百六十年矣考程氏贍塋録至元九年嘗有不肖子私<lb/>
鬻墳山於汪氏厥後程汪聮姻乃取贍塋支費贖之以<lb/>
歸國朝以來墓鄰有曹吳王金四姓者復相紿售叢𦵏<lb/>
墓之四隅於是敏政兄弟又以價贖還餘山之失業者<lb/>
以絶争端并勘明其兆域而助以棺殮之資俾舉其侵<lb/>
瘞者以去惟府君為我陪郭程氏傳業起家之祖子孫<lb/>
<pb n="KR4e0125_WYG_014-21b"/>
不下二千餘指顧其劍佩之藏乃一再侵於異姓守奉<lb/>
弗䖍致驚先靈豈非嗣世者之責歟敏政不揆合諸房<lb/>
子孫樹表墓前大書其爵位又礱石墓上追記其世次<lb/>
履歴之祥如此俾後來者相與謹之以毋自陷於不孝<lb/>
之罪凡經理墳山畆步字號悉附著於石隂<lb/>
　　　德興瀘口程氏世忠行祠碑隂記<lb/>
惟程氏先世祖陳将軍忠壯公廟在新安篁墩者宋賜<lb/>
額曰世忠蓋以公為趙忠誠君嬰之裔而其子都督威<lb/>
<pb n="KR4e0125_WYG_014-22a"/>
悼公文季又為将死節於周也德興瀘口故有世忠行<lb/>
祠在瀘川書院之東始建於裔孫宋嘉興推官良祐加<lb/>
葺於登仕郎可大再葺於今鄉貢進士崧之父永寜與<lb/>
其諸族人之力初登仕君議以忠壯十七世孫唐檢校<lb/>
刑部尚書涇原節度使贈司徒宗楚㑹諸道兵討巢賊<lb/>
復兩京戰没有大忠勲於國家實始遷德興之祖司徒<lb/>
生金紫光禄大夫行饒州司馬勛總鄉兵捍衢饒信三<lb/>
州傳其子銀青光禄大夫檢校禮部尚書兼御史大夫<lb/>
<pb n="KR4e0125_WYG_014-22b"/>
彦光兼守銀山鎮再傳其孫指揮将使克柔兼守白沙<lb/>
鎮凡三世有功德於鄉邦将使又始遷瀘口之祖乃定<lb/>
著以忠壯為専祠而以司徒金紫銀青将使四公侑焉<lb/>
始建祠事具裔孫宋黃梅縣簿遂之記而登仕與再葺<lb/>
祠事未有記者貢士君以㑹族至休寜請書其碑隂惟<lb/>
縣簿公發揮忠字之義已詳不容復贊於世字之義疑<lb/>
有未盡者因掇拾而申之曰嗚呼甚哉世其忠之為難<lb/>
也昔裵矩佞於隋忠於唐一身反覆且不自保而况於<lb/>
<pb n="KR4e0125_WYG_014-23a"/>
世乎石碏忠矣叛生於其子霍光忠矣弑出於其妻一<lb/>
家乖盭且不相知而况於累世乎若父傳其子祖詔其<lb/>
孫有靖㓂保民之功有危身奉上之節至於累葉而不<lb/>
渝則自秦漢而下求如程氏者可數也上之人寵嘉之<lb/>
亦豈私於程氏者哉所以風勸天下後世之為人臣者<lb/>
大矣貢士君父子生百世之下慨仰先德倡其族人再<lb/>
新祠宇使有所據以奉烝嘗序昭穆非寤寐興起於百<lb/>
世之上者其能然乎是宜識其嵗月以告來者然竊聞<lb/>
<pb n="KR4e0125_WYG_014-23b"/>
之穆王之命君牙曰世篤忠貞大雅美宣王之臣韓侯<lb/>
申伯尹吉甫南仲必本其先世忠勲為言誠以繫君父<lb/>
之倫明家國之盛非示誇詡也為程氏子孫者可不勉<lb/>
歟繼自今始守其家法無愧於祖考之烈如史冊之所<lb/>
載者又進而求諸古訓無愧於聖賢之業如詩書之所<lb/>
稱者則其有光於此之祠也不既大乎<lb/>
　　　程氏貽範集目録後記<lb/>
右程氏貽範集三十巻敏政之所編也甲集第一至第<lb/>
<pb n="KR4e0125_WYG_014-24a"/>
七巻為王言及公移間附以識跋之文則以事相聮屬<lb/>
勢不可分也乙集第一至第二十巻為行實傳誌碑表<lb/>
之類亦間以記序等作附焉丙集一巻為像贊有未備<lb/>
者稍以奠章輓詞之類補之丁集一巻為譜辨訂其異<lb/>
也戊集一卷為譜號要其同也初敏政最究心譜學嘗<lb/>
請於先襄毅公㑹諸宗族積之二十年理淆伐舛得可<lb/>
㑹者四十四房定為統宗世譜二十巻刻梓以傳又嘗<lb/>
見文簡公所序世録有貽範集之名竊意當宋盛時此<lb/>
<pb n="KR4e0125_WYG_014-24b"/>
集為程門大備之書更代以來亡矣心誠惜之因廣蒐<lb/>
博采追成貽範集一百巻顧其篇帙浩繁事力弗及乃<lb/>
先掇其要且益以諸房所藏者為五集如右集各為巻<lb/>
目而虛其尾者以俟後賢之有續未敢取足於此也行<lb/>
實如傳誌碑表多互見惟舊闕而新有所得舊誤而新<lb/>
有所訂者録之禮以諱事神而於王言則名尊君也史<lb/>
傳公移則名示不敢私也凡訂誤出於不肖一得之<lb/>
見以按字别之其在先正文字下者分書示不敢専也<lb/>
<pb n="KR4e0125_WYG_014-25a"/>
繕寫成奉以告諸先廟嗣刻之以輔世譜而傳焉嗚呼<lb/>
家之有範猶國之有典乎臣人於國而能守其典則忠<lb/>
子孫於家而能守其範則孝舍是皆世之所大棄也惟<lb/>
我程氏其先仁義之德文武之功性命道德之言所以<lb/>
貽後者甚逺殊方異姓且誦法之而况氣體之所傳祠<lb/>
墓之所在家乗譜牒之足徴者如是乎凡我後人奉前<lb/>
烈之餘矩其必上思所紹下思所述以求不失乎文獻之<lb/>
傳庶幾此集此名為無負哉詩云永言孝思孝思維則<lb/>
<pb n="KR4e0125_WYG_014-25b"/>
可不勉歟<lb/>
　　　休寜縣方興寺重脩記<lb/>
新安舊志休寜在前代寺額之可見者不下四十餘國<lb/>
朝洪武初悉釐正之休寜所存者普滿建初方興寺及<lb/>
仁王院號四叢林以諸小菴院分𨽻焉惟方興所轄嘉<lb/>
祥富昨等十餘處比三叢林為多夫上通名於有司而<lb/>
下有聴令服役之人遇事則具文移受成於官府隠然<lb/>
吏民之職也率其徒從事於佛教執經請業而考其成<lb/>
<pb n="KR4e0125_WYG_014-26a"/>
有弗律者罷遣之截然師生之義也夫如是則令甲之<lb/>
所存或不幸而有水火之虞勢固有不得不興者哉方<lb/>
興寺在縣南三十五里臨溪街街分上中下居民數百<lb/>
家而寺當上街之上予嘗徃遊焉汊川帶其前洶然有<lb/>
聲以下合於淛源之水東宻巖峙其後絶壁如城上方<lb/>
廣有唐御史中丞都使程公澐起兵拒黄巢故壘竊意<lb/>
其山川靈秀之所鍾必有攸在則寺之神将保境禦冦<lb/>
之時有效靈協順之舉故數百年來出入兵燹之交而<lb/>
<pb n="KR4e0125_WYG_014-26b"/>
巋然獨存者乎寺有鄉先生宋左史吕公午所題鐘銘<lb/>
端明程公珌所撰碑記左史嘗攻史嵩之端明以經授<lb/>
理宗皆一代名臣而於此寺不恡於執筆惓惓如此将<lb/>
其神亦或當水旱疾疫之災䖝虎螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之患鄉人固有<lb/>
禱焉而答之弗爽者乎寺嘗兩厄於回禄住山普雲上<lb/>
人者皆以獨力成之中為佛殿翼以兩廊左右為真君<lb/>
伽藍二祠後為法堂丈室與凡倉庾庖湢之所供器像<lb/>
設靡一不具又自割田若干畆以助嘗住節縮浮費用<lb/>
<pb n="KR4e0125_WYG_014-27a"/>
成偉觀兹殆無愧於吏民之職者耶予又聞雲事其師<lb/>
勝公最孝勝抱疾乆雲奉之無倦色其卒也哀毁過禮<lb/>
兹殆有聞於師生之義者耶嗚呼世降俗偷士號讀書<lb/>
知禮者或悖其所事有官守者或視其治為傳舍漫弗<lb/>
省以貽艱於後來彼浮屠者何所授亦何所藉而兼有<lb/>
之則雲之精脩苦行固叢林中之難得者歟雲汪氏子<lb/>
與予宗人逸民游最善因為之請曰願一言以示來者<lb/>
夫以兹寺之神與山合靈為民福甚逺疑禮之而不為<lb/>
<pb n="KR4e0125_WYG_014-27b"/>
佞興之而不為侈書之而不為誣又况吾先世之嘗徼<lb/>
惠於斯以成戡亂之功者乎遂不辭而記之若寺之廢<lb/>
興在先朝者自有金石之刻可互考兹不贅<lb/>
　　　嘉興縣東塔寺四進士題名記<lb/>
嘉禾郡城東有寺曰東塔其境幽夐無塵鞅之擾而有<lb/>
園池竹樹之盛可以業進脩備游息蓋君子樂之而喜<lb/>
紛華者所不屑也郡人包君汝調以嵗壬午領鄉薦與<lb/>
其弟汝和讀書寺中戊子汝和薦于鄉遂與汝調同登<lb/>
<pb n="KR4e0125_WYG_014-28a"/>
戊戌進士第汝調之外兄曰陳君明遇以嵗辛卯領鄉薦<lb/>
亦與其門人常君汝仁讀書寺中庚子汝仁薦于鄉復與<lb/>
明遇同登辛丑進士第蓋包君以兄弟陳常二君以師生<lb/>
藏修于是游息于是者首尾二十年以次升于鄉而舉于<lb/>
天子之庭棣萼相輝衣鉢相承實一郡衣冠之盛而肇跡<lb/>
于東塔不可無紀於是伐石題名以來告者㑹陳君受命<lb/>
出佐新安以記為屬予惟士必有堅定之志然後可與有<lb/>
為夫其進遊于庠序而退屛于無人之境却家累逺市囂<lb/>
<pb n="KR4e0125_WYG_014-28b"/>
相與切劘其所學而一不以世故嬰其心者豈必於富貴<lb/>
利逹而為是汲汲者哉學之不篤則見之不審用之不𢎞<lb/>
雖得<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>于一第而處已接物居官莅政之間失所據而<lb/>
士非其士者多矣傳曰凡事豫則立又曰非靜無以成<lb/>
學其斯之謂歟昔宋范文正公讀書長白山僧舍㫁虀<lb/>
畫粥以自勵其後卒成峻功建大名説者謂三代以下<lb/>
人材未有踰范公者跡是觀之世豈可以無志而偃然<lb/>
以士自名者哉嗚呼處江湖之逺則憂其君居廟堂之<lb/>
<pb n="KR4e0125_WYG_014-29a"/>
上則憂其民此不易之論也今四君子者或進位朝省<lb/>
或出領郡邑名位之來若水涌山出蓋未可量而皆不<lb/>
忘其藏脩游息之故地其不忘初志從可知矣後之人<lb/>
指其名數其實使嘉禾之東塔與范公之長白遂相望<lb/>
於百代之上為士之美談豈直一郡之盛而已乎予又<lb/>
聞之唐韋肇登第後偶題名於慈恩寺之鴈塔遂成故<lb/>
事而肇之名未有聞意皆出於一時之矜詡非所望於<lb/>
志士者故不援之以為例也包君兄名鼎弟名鼐陳君<lb/>
<pb n="KR4e0125_WYG_014-29b"/>
名良常君名麟居同里業同經是為記<lb/>
　　　旌德縣重脩王山禪定寺記<lb/>
寜國舊宣州也山環其四境多古蹟其在屬縣旌德六<lb/>
十里者曰王山禪定寺據其麓地非孔道幽夐靚深有<lb/>
林㞐之樂無俗鞅之擾剏始宋建炎中乆而益隳舊石<lb/>
刻漫漶不可以句故其蹟泯焉國朝正統中有欲振之<lb/>
者以其費大而役繁也中沮景秦甲戌縣耆宿吕昱等<lb/>
以新安釋以顯方住旌德甘露寺知足以謀力足以任<lb/>
<pb n="KR4e0125_WYG_014-30a"/>
且其地於禪定若東西鄰乃徃語之故議以克合以顯<lb/>
使其弟子普智相與募而圖之鳩工庀材不日雲集拓<lb/>
其趾宏其規中作大雄殿以嚴事佛後為方丈以居住<lb/>
山旁為兩堂左以奉給孤長者右以奉逹磨大師像設<lb/>
莊嚴門墻堅好法所宜有者細大畢具至天順甲申十<lb/>
年矣而功始克究縣大夫以其成之難也不欲以畀匪<lb/>
人事傳京師成化壬辰釋昌聰承檄而來居乆之羣行<lb/>
胥服邑人大歡山若増而髙境若闢而新以是役之不<lb/>
<pb n="KR4e0125_WYG_014-30b"/>
可無紀也謁予記予觀元之終業所在兵燹城邑為墟弦<lb/>
誦之聲不復有聞而况釋子之宫乎天命真人起兵渡<lb/>
江首開府太平以寜國為輔郡由是槁者蘇仆者起山<lb/>
川草木咸被其澤故雖一寺之㣲一僧之弱有所恃而<lb/>
幸存若兹山者豈非髙皇帝之賜哉事宜記聪號大愚<lb/>
本旌德世家子入大慈恩寺禮妙勝惠濟國師及僧録<lb/>
右街雪峰上人所與者皆一時中貴人勢可以富貴而<lb/>
不屑也幡然來歸處於兹山之下粗衣糲食與猿鳥為<lb/>
<pb n="KR4e0125_WYG_014-31a"/>
伍其清脩苦行可與厲世之湛酣者亦宜記嗚呼後之<lb/>
人居其成功而念其難也尚以聪之心行為法謹嗣而<lb/>
慎守之以無忘天地之德其庶幾乎薌燈之續衣鉢之<lb/>
承寺與山俱境以人勝不然則雖有脩廢補墜之功觀<lb/>
美焉耳於其法何有哉<lb/>
　<lb/>
　<lb/>
　<lb/>
<pb n="KR4e0125_WYG_014-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻十四<lb/>
</p>
<p>
</p>
  </div>
</body>
</text>
</TEI>
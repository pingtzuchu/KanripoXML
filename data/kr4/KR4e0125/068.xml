<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集卷六十八</head>
    <p>
<pb n="KR4e0125_WYG_068-1a"/>
欽定四庫全書<lb/>
　篁墩文集卷六十八　　　明　程敏政　撰<lb/>
　　詩<lb/>
　　　二月一日辭親赴京出休寕東門<lb/>
賤子来何時倐焉戒晨装王程難久滯俛首辭髙堂哽<lb/>
咽不敢啼懼我親情傷躑躅縣東門涕下霑衣裳囘思<lb/>
古之人仕者不出鄉自從封建廢坐使親義戕我生竟<lb/>
何成去住心徬徨春隂澹如染遙山鬱相望願保忠孝<lb/>
<pb n="KR4e0125_WYG_068-1b"/>
期桑梓生輝光<lb/>
　　　道中與敏徳弟聨句<lb/>
故鄉山水忍相違<hi>篁墩</hi>聚首無端又北歸一路春風梅<lb/>
正發<hi>敏徳</hi>幾家冬雨麥初肥杯盤祖席離情苦<hi>篁墩</hi>車<lb/>
馬長亭曙色微主上只今求道切<hi>敏徳</hi>敢将忠孝負庭<lb/>
闈<hi>篁墩</hi>
　　　漁梁壩登舟至浦口初聞雷餞者相賀<lb/>
路當歙縣境水是淛江源竹樹知誰氏風光似故園峯<lb/>
<pb n="KR4e0125_WYG_068-2a"/>
頭嵐翠合石齒浪花翻舉櫂聞雷處嘉禎感贈言<lb/>
　　　夜宿綿溪<lb/>
屈指離家又一程篷忩欹枕夢難成無端水郭停舟處<lb/>
半夜灘聲似雨聲<lb/>
　　　過乳灘<hi>灘左一石臨溪髙三丈石上青松一株灘右瀑布一條自石壁凡三折飛堕溪</hi>
　　　　<hi>中</hi>
一櫂迎風下乳灘推篷忽得兩竒觀髙崖瀑水淙聲逺<lb/>
盤石孤松堕影寒仙境恨無同志賞塵冠思向此中弹<lb/>
<pb n="KR4e0125_WYG_068-2b"/>
他時夢想勞題句不用千金買畫看<lb/>
　　　宿河上嶺入夜風雨大作<lb/>
辭家已三日夜泊蒼山磯遙看月仰瓦星斗何依稀𤣥<lb/>
雲忽四合黯爾燈無輝孤眠覺有異起坐披裳衣長風<lb/>
挾雷電雨若天瓢揮萬響凛不測勢恐孤篷飛船頭屢<lb/>
低昻知是江波肥移牀避罅漏客心轉凄危古云行路<lb/>
難此語良不非悄然百憂集君父難兩違裁詩記所遭<lb/>
胡寕不懐歸<lb/>
<pb n="KR4e0125_WYG_068-3a"/>
　　　淳安道中用漁梁壩韻<hi>有梓桐源及響山</hi>
桐梓何年盛谿頭尚有源疎梅臨竹岸細麥擁茶園興<lb/>
薄飛鴉去閒便浴鷺翻舟師能指㸃空谷應人言<lb/>
　　　嚴州道中情思頗適<lb/>
山逺沙平水似煙篷忩贏得枕書眠暖風一日初黄栁<lb/>
好雨連宵賸緑田傍岸鳬鷖如送客随家鷄犬不驚船<lb/>
相看便有江湖戀耕鑿娱親在㡬年<lb/>
　　　雨中過嚴州與張時禎通判同年叙别<lb/>
<pb n="KR4e0125_WYG_068-3b"/>
石梯如畫帶江樓喜遇看花舊俊㳺十四年来情不盡<lb/>
東風吹雨上官舟<lb/>
　　　嚴州東下兩山髙崖瀑布以百十數<lb/>
東崖瀑布如玉龍西崖瀑布如白虹千尋之勢不可殺<lb/>
交飛亂落清泠中小聲萬騎驅元戎大聲五夜鞭雷公<lb/>
初疑武丁舉斧開崆峒石髄流出青山空又疑海若上<lb/>
借愁天工鬼窟遂與銀河通北舟直下桐川東一江春<lb/>
水揺春風推篷左右忽見此頓清百嵗塵埃胷跡愧莊<lb/>
<pb n="KR4e0125_WYG_068-4a"/>
生為世籠才非李白憂詩窮一盃酹水一自酌安得凌<lb/>
虚浩然與爾争豪䧺<lb/>
　　　釣臺<lb/>
暫擲綸竿去復還徵書空照水雲間桐江巖壑知心久<lb/>
肯遣移文過北山<lb/>
　　　過姚文敏公墓<lb/>
三朝勲業重姚崇最與家君契誼同帝里風煙留故宅<lb/>
仙鄉山水見幽宫兩家莫報君恩厚百世應存士論公<lb/>
<pb n="KR4e0125_WYG_068-4b"/>
我忝禮闈門下客不勝清淚落東風<lb/>
　　　登富春山時鄉族啇人多以索逋錢寓子陵祠<lb/>
　　　　問其所從索者皆縣官也笑賦一絶<lb/>
争道先生百世師富春山麓起崇祠殘碑尚刻希文記<lb/>
終有亷貪立懦時<lb/>
　　　夜穿杭城宿呉山驛明日三司故人固請遊西<lb/>
　　　　湖又明日遂拜岳王墳飲浄慈寺時顧天<lb/>
　　　　錫郎中以公事寓杭不及預㑹<lb/>
<pb n="KR4e0125_WYG_068-5a"/>
匆匆行李夜穿城好友来尋半日盟峯頂㡬多僧錫住<lb/>
湖心無數酒船行風来廢苑堪懐古雨蝕殘碑不記名<lb/>
入眼浄慈還數里望塵先拜岳家塋<lb/>
湖上東風水似苔羣公相約㸔山来午鐘殷殷穿低樹<lb/>
春宴紛紛集寶臺千里暫教塵夢醒一尊思待故人開<lb/>
興酣更欲尋龍井誰有風流續辯才<lb/>
　　　錢唐雜詠四首<lb/>
水色山光似昔時往來還動百年思顛崖蘚蝕錢王箭<lb/>
<pb n="KR4e0125_WYG_068-5b"/>
拍岸潮迎伍相祠嵗月難勝雙短鬢興亡能博㡬新詩<lb/>
望中喜是林逋宅竹外梅花一兩枝<lb/>
康王疋馬渡江時北望誰能有所思洛社末由恢土宇<lb/>
臨安何忍奉郊祠兩朝和議愁通表一巻褒忠漫有詩<lb/>
只賴皇天知此意墓林長聳向南枝<lb/>
徙倚湖山欲暮時行人隨處動遐思張王僣竊今無地<lb/>
白傳風流尚有祠夜静六橋誰放鶴春回三竺好題詩<lb/>
篷牎預買仁和酒卧聽舟人唱竹枝<lb/>
<pb n="KR4e0125_WYG_068-6a"/>
繁華欲賦太平時慚愧無才續左思曉市船趨三汊港<lb/>
春遊人集兩峯祠樓臺不類人間世風月都成畫裏詩<lb/>
東望綵雲懐帝闕暘烏初上海桑枝<lb/>
　　　岳王墓再賦一首<lb/>
南渡宗賢力相秦不辭降表便稱臣青衣空作還家夢<lb/>
金字頻追出塞人亂國已遭三寸舌封王何益九原身<lb/>
漁郎似識英雄恨日對孤墳理釣綸<lb/>
　　　臯亭山<lb/>
<pb n="KR4e0125_WYG_068-6b"/>
曉受降書夜戢兵路人猶説伯顔名中原多少奇男子<lb/>
不向燕山立漢旌<hi>按伯顔應改巴延因韻語故從原文</hi>
　　　道中六言<lb/>
臯亭山前竹舖臨平鎮下桑園北岸方收䌫索東風忽<lb/>
動檣幡<lb/>
　　　調巡撫宣府張養正都憲<lb/>
烽火中宵澈塞明曉提精騎出嚴城黄雲白草劉家砦<lb/>
從此邊人不敢行<lb/>
<pb n="KR4e0125_WYG_068-7a"/>
　　　過桐鄉晩宿皂林驛<lb/>
東風吹日半晴隂不覺船忩水氣侵三里人家春淡淡<lb/>
一江煙樹晩沉沉<lb/>
　　　望後舟<lb/>
　　予自錢塘望後舟不至沿路候之抵皂林乃克㑹<lb/>
　　因思古樂府有望後舟之名漫賦一首<lb/>
前舟已過青山趾後舟猶駐滄江涘得風未可遽凌人<lb/>
同在江湖作舟子欲去不去心茫然耳畔彷彿聞鳴舷<lb/>
<pb n="KR4e0125_WYG_068-7b"/>
湏㬰相見謝相候並行不礙波中天君不見前舟獨行<lb/>
方坐嘯後舟向晩終湏到又不見後舟載比前舟輕反<lb/>
過前舟三日程活計平生繫征舸但願風潮共安妥不<lb/>
惜朝朝望後舟他人豈必相忘我<lb/>
　　　嘉興拜先師吕文懿公冢以陳無已丘園無起<lb/>
　　　　日江漢有東流詩韻敬賦十首<lb/>
隔地三千里違顔十八秋悠悠生死恨今日過林丘<lb/>
先皇臨御日夫子最蒙恩共説青山下䨇麟表墓園<lb/>
<pb n="KR4e0125_WYG_068-8a"/>
已别門牆久猶能識舊奴遺書三萬軸還似舊時無<lb/>
鶴髮太夫人見我動容喜再拜升髙堂懐賢不能起<lb/>
夫子雖云亡未絶詞垣筆尚有代言書昭昭比星日<lb/>
一代吕家府風流重此邦重来還記取䨇户對寒江<lb/>
之子讀遺經青年盛文翰皦皦丹鳳雛居然立霄漢<lb/>
夫子本清白芳名亦難朽豈無富貴家灰飛竟何有<lb/>
濫逐門生後何才輔兩宫百年含愧處此道不曾東<lb/>
一瓣香難致官亭促去舟船忩應作夢清淚早先流<lb/>
<pb n="KR4e0125_WYG_068-8b"/>
　　　過太湖追和宋蘇舜欽韻<lb/>
萬古淵源直到今征帆如葉望中深天留白塔分平野<lb/>
雲擁青山入太隂江勢西来寒匯玉日華東出暖浮金<lb/>
蘇郎死後閒風月吳下何人續勝吟<lb/>
　　　李貟外應禎吳太史原博約遊虎丘<lb/>
日散林霏見虎丘故人清約此閒遊望深緑樹知蔵寺<lb/>
吟遍青山始繫舟塔院風来花似雪劒池春到水如油<lb/>
酒䦨不盡吳中勝老衲相招更倚樓<lb/>
<pb n="KR4e0125_WYG_068-9a"/>
　　　虎丘之遊沈唘南在坐作畫一幅再賦一首<lb/>
蒼崖題字半留痕笑倚東風酹一尊寺主繞山開竹牖<lb/>
園丁随路作花村聴經石古苔生繡塟劒池深水不渾<lb/>
入眼有詩吟未得天機都屬隐侯孫<lb/>
　　　雨中次無鍚寄秦廷韶太守<lb/>
南来欲試恵山泉春雨横江懶繫船咫尺故人難晤語<lb/>
相思時誦竹罏篇<lb/>
　　　寄華守正<lb/>
<pb n="KR4e0125_WYG_068-9b"/>
百里江鄉石路斜東風相隔渺天涯離人十載今何似<lb/>
無限情懸孝子家<lb/>
　　　秦廷韶太守及九龍山樵陸懋成請遊恵山遂<lb/>
　　　　酌第二泉飲聴松菴次少師姚廣孝留題舊<lb/>
　　　　韻一首<lb/>
江雨吹風過山門向晩開汲瓶分水去騎馬聴松来老<lb/>
鶴驚人起新篁夾路栽多君憐别意随處送春杯<lb/>
　　　留題聴松菴次廷韶韻<lb/>
<pb n="KR4e0125_WYG_068-10a"/>
一菴門對老松開鎮日風傳萬壑哀古井暗泉寒瀉玉<lb/>
長廊隂雨滑生苔鐘聲忽自山中出人影遥從樹杪来<lb/>
未濯塵纓還自笑籬根蒼犬合驚猜<lb/>
　　　寄鄒鏞<lb/>
尚書幕下縂能文曾説鄒陽最出羣此日相思空倚櫂<lb/>
暮天寥落見行雲<lb/>
　　　遊恵山與廷韶賦詩看懋成作畫不覺至暮相<lb/>
　　　　别未數里風雨大作竟悞一程船忩燈下漫<lb/>
<pb n="KR4e0125_WYG_068-10b"/>
　　　　賦一律奉寄二君子<lb/>
笑坐泉亭汲水嘗偶然行樂便相忘南来漸有江山癖<lb/>
北去那憂嵗月長好景正堪増罨畫短吟猶未病奚囊<lb/>
早知風雨春江暮悔不随縁宿上方<lb/>
　　　常州飲㢘伯家<lb/>
舟到毘陵晩不移相留曾是十年期坐間縂説江南樂<lb/>
别後應懸冀北思夜酌不知更已換春城偏與月相宜<lb/>
歸来忽記豪吟處稍覺閒情似徃時<lb/>
<pb n="KR4e0125_WYG_068-11a"/>
　　　謁京口魏勝将軍廟<lb/>
長風吹山磯落日下京口桓桓魏将軍廟食此邦久土<lb/>
馬剰儀衞金書炫庭牖忠義夙所欽再拜酹江酒憶當<lb/>
宋社南君臣竄身走将軍起田間意氣最䧺﨣孤城江<lb/>
海上日日事攻守中原天弗畀竟為敵所有前旌曉不<lb/>
揚䧺劒夜空吼何人始召亂志士徒殞首當時百戰塲<lb/>
荒落見沙栁千里㡬興廢激烈史官手<lb/>
　　　金山七詠<lb/>
<pb n="KR4e0125_WYG_068-11b"/>
　　　　金山<lb/>
樓閣中天起波濤四面降崔嵬千尺影終古鎮長江<lb/>
　　　　妙髙臺<lb/>
東風留客櫂白日此登臺帆影来無際江聲去不囬<lb/>
　　　　善才石<lb/>
何物瑤琨石龍宫夜不函由来江岸側天造補陀巖<lb/>
　　　　留雲亭<lb/>
亭子臨孤絶江雲礙不飛時来簷下宿水氣濕僧衣<lb/>
<pb n="KR4e0125_WYG_068-12a"/>
　　　　呑海亭<lb/>
江風號萬壑峯頂一登臨勢欲呑滄海逰方惬壮心<lb/>
　　　　仙人洞<lb/>
鬼斧穿山骨明明透一忩仙人時舉武壁立下窺江<lb/>
　　　　郭璞墓<lb/>
落日江心墓凄凉郭景純桑田不可測撫掌笑山人<lb/>
　　　𤓰州遇同年鮑栗之通判二絶<lb/>
滿路人稱鮑叔賢一尊相見暮江邊長安陌上看花處<lb/>
<pb n="KR4e0125_WYG_068-12b"/>
囬首春風十四年<lb/>
楚山如畫水如藍鄉思紛紛漸不堪今夜𤓰州灘上宿<lb/>
便從江北夢江南<lb/>
　　　揚州<lb/>
東風吹徹晩隂晴兩岸新蕪一櫂横去我青山如避俗<lb/>
向人黄栁欲傾城潮囬海口鹽船上春入淮南米價生<lb/>
二十四橋漁唱遍嫦娥應識古今情<lb/>
江日輝輝下廣陵客邊吟興偶然增宋軍水砦多編户<lb/>
<pb n="KR4e0125_WYG_068-13a"/>
隋帝離宫半屬僧鵞鴨似便春雨數樓臺争出暮雲層<lb/>
徃来縂戴承平福莫問從前㡬廢興<lb/>
　　　瓊花<lb/>
貪看江都第一春龍舟元不為東廵閒花亦自能傾國<lb/>
何况當時解語人<lb/>
　　　憶在姑蘇與顧天鍚郎中語次亦有亡弟之感<lb/>
　　　　慘然對泣不能自勝因追次其韻一首<lb/>
泉下應無日再暉一燈寥落伴僧扉重陽為爾愁看菊<lb/>
<pb n="KR4e0125_WYG_068-13b"/>
未老憑誰共采薇妙質固應天最靳芳年真與世輕違<lb/>
等閒不敢娱親側忍見同時舊綵衣<lb/>
　　　過髙郵湖<lb/>
曉發盂城驛人家過淺塘日華初耀水風力正開洋竹<lb/>
䌫收蛇蛻蒲帆列鴈行客心還自喜今夕到淮陽<lb/>
　　　予謁告還朝道出淮隂方傳漕運縂戎平江伯<lb/>
　　　　過訪而侍御尹君性之奉命巡貴州艤船之<lb/>
　　　　際得邂逅焉性之出示閣老壽光劉先生贈<lb/>
<pb n="KR4e0125_WYG_068-14a"/>
　　　　行之作謹歩韻一首奉别而蒹葭倚玉之誚<lb/>
　　　　所不能免云<lb/>
兩岸垂楊石漬苔皇華新館晝長開方傳漕運将軍出<lb/>
忽見分司御史来當道犲狼應退避忘機鷗鷺莫驚猜<lb/>
相逢却愧無佳句硯匣經旬積暗埃<lb/>
　　　漂母祠<hi>祠必楚王開國時所建者非漢意也</hi>
一飯難忘老嫗恩崇祠應出舊王孫平生推食蒙知已<lb/>
肯不捐軀答至尊<lb/>
<pb n="KR4e0125_WYG_068-14b"/>
　　　淮隂侯廟<lb/>
　　楚王被誅反状未明前人固有定論予獨於其下<lb/>
　　齊烹酈食其事有遺恨焉<lb/>
鐘室堪嗟走狗烹反形千古未分明史官獨為将軍惜<lb/>
不念當時老酈生<lb/>
　　　次清江浦邵文敬吴文盛二主事邀飲寄寄亭<lb/>
　　　　中夜放舟至清口曉渡淮至清河乃别<lb/>
杏花紅爛竹梢青水次新開寄寄亭共挽行装春送酒<lb/>
<pb n="KR4e0125_WYG_068-15a"/>
還催撾鼔夜揚鈴風悲舊楚遥聞樹天入長淮下見星<lb/>
記取客邉分去住驛樓殘角夢初醒<lb/>
　　　懐賢詩<lb/>
　　國家財賦嵗取給于東南十餘郡而尤莫難于漕<lb/>
　　事文武重臣對江開府者數十年矣成化己亥之<lb/>
　　春予謁告自新安還朝歴其境率聞父老談故平<lb/>
　　江伯陳恭襄公工部尚書周文襄公多至感泣乃知<lb/>
　　忠賢之有益于人國如此賦古詩二章致懐仰之<lb/>
<pb n="KR4e0125_WYG_068-15b"/>
　　私焉<lb/>
　　　　平江伯陳恭襄公<lb/>
﨣﨣陳将軍平江始開國少年八石弓勇氣屢破賊朅<lb/>
逢中興主得附昇天翼當宁念豐鎬京邑望南北安得<lb/>
蕭與韓晏嵗足兵食将軍家合肥老大諳稼穡一朝被<lb/>
簡知舞蹈奉明勅建牙淮水陽諸路盡承式孜孜竭衆<lb/>
智疏鑿靡餘力厫庾便交輓隄牐濟危嗇艘舸随淺深<lb/>
湖壩㡬通塞百年民力蘇萬里海濤息居然奠東南不<lb/>
<pb n="KR4e0125_WYG_068-16a"/>
復困供億将軍去㡬時寝廟見顔色火旗與雲馬夜下<lb/>
不可測父老説遺事徃徃動遐憶征夫多苦辛國本在<lb/>
培植賢孫今代将當復守成則東風吹客舟清口日初<lb/>
昃公忠夙所欽再拜讀銘刻<lb/>
　　　　工部尚書周文襄公<lb/>
周公起江右歴官大司空文章夙有志嘗叩蓬莱宫願<lb/>
藉九天寵致身列宿中刑曺得良譽藩輔無全功南畿<lb/>
與西浙國賦憂難充主上屢顧之政柄付此公肩輿行<lb/>
<pb n="KR4e0125_WYG_068-16b"/>
列郡活計歸深𠂻倉囷日委積貨布時通融出納有盈<lb/>
縮嵗事無豐㓙坐令數千里民力不告窮紛紛兩京道<lb/>
續續舟車通隣封借羡餘邊檄分陳紅東南二十年一<lb/>
老如帡幪云胡事弗偶䜛起驚宸聪公歸浩難期民恵<lb/>
嗟無終所在貌公容如奉家主翁我生已遲暮素仰先<lb/>
逹風兹来識民隠非獨暵澇螽文法豈不宻治効将無<lb/>
同公名當益顯日與江流東<lb/>
　　　古城驛遇南京參賛機務兵部尚書薛公詩以<lb/>
<pb n="KR4e0125_WYG_068-17a"/>
　　　　送之並謝恵粲<lb/>
樓船三月下江東獵獵旌旗暖受風林壑有情歸謝傅<lb/>
廟堂何意起裴公貔貅作隊迎新詔龍虎分疆擁舊宫<lb/>
幕府勲勞應日盛軍儲曽賛㡬元戎<lb/>
賤子乘春上石渠喜逢先達艤舟餘當牀幸展梁生拜<lb/>
乞米寕工魯郡書岸雨緑苖方净好水風黄栁共虚徐<lb/>
相違無限通家意請向諸郎報起居<lb/>
　　　宿遷早發<lb/>
<pb n="KR4e0125_WYG_068-17b"/>
驛店蕭蕭雨落水村喔喔鷄鳴推枕偶然夢覺沿河已<lb/>
有人行<lb/>
　　　暮雨夜泊<lb/>
黒風摧山雨如注未到下邳無泊處暗中雜遝人語聲<lb/>
且逐淮南漕舟住淮南漕舟三百強粉宇舵樓成堵牆<lb/>
輪更轉箭鎮相續似覺人人嫌夜長滅燭悠然倚牀坐<lb/>
逺村曙鷄聞一箇前途早有役夫来岸東相呼岸西和<lb/>
　　　祁州上已與范嘉龍御史舟中小酌<lb/>
<pb n="KR4e0125_WYG_068-18a"/>
偶爾相逢泗水濵一舟誰主復誰賓論心久已同清白<lb/>
不作平時祓禊人<lb/>
　　　過吕梁洪遇管洪王主事<lb/>
山形四面合水道一支通亂石東西岸驚濤上下洪懋<lb/>
遷充國用疏鑿仰神功使館勞晨爨征帆快午風<lb/>
　　　徐州飯管洪尹珍主事家有懐亡弟<lb/>
去年過彭城朔風蕭蕭征馬鳴今年過彭城東風渺渺<lb/>
扁舟行漸覺此身為客慣才見花飛又花綻南去北来<lb/>
<pb n="KR4e0125_WYG_068-18b"/>
曽㡬時随陽却似雲中鴈九里峯前春草芳百歩磯頭<lb/>
春水長偶然一飯剪銀燭行河使者尚書郎逍遥堂空<lb/>
誰作主感慨當時對牀語歸来展轉不成眠獨倚篷忩<lb/>
聴風雨<lb/>
　　　夾溝道中<lb/>
獵獵風帆水滿塘明明春岸栁成行連村犬不驚薪女<lb/>
傍渚鷗全識櫂郎官牐聚舟多漕運野田空屋半逃亡<lb/>
推篷不見青山色始覺風光是異鄉<lb/>
<pb n="KR4e0125_WYG_068-19a"/>
　　　歌風臺<lb/>
風雲無限故鄉情酒半登臺奏楚聲富貴一般遊子意<lb/>
錦衣何似衮衣榮<lb/>
　　　與提學婁克譲御史飯泗亭驛舟晤言甚洽<lb/>
士行先出處治道本懲勸持此律今古有若執符篆大<lb/>
義茍失之如水决隄堰寥寥千載下聖哲炳垂憲不見<lb/>
東隣女芳嵗甘自獻大節一以虧容質徒秀曼亦有主<lb/>
家者恃長足私願好惡苦怫人骨肉變讐怨乃知君臣<lb/>
<pb n="KR4e0125_WYG_068-19b"/>
間秉徳兩宜健庻㡬三代風必世可延蔓婁公天下士<lb/>
於我情繾綣長途傾盖中共此一升飯誓當致身来不<lb/>
辱青紫楦諒哉同心言功名及時建相期在白首保作<lb/>
無瑕瑗<lb/>
　　　舟中清明有感寄克儉弟<lb/>
兄弟而今一半存想君愁上鶺鴒原紙錢麥飯南山路<lb/>
死别生離兩斷䰟<lb/>
　　　濟寕夜雨感懐聞外叔舅侍御李公已赴山東<lb/>
<pb n="KR4e0125_WYG_068-20a"/>
　　　　憲副<lb/>
自逐東風過大江起居終日對船忩夢随野鶴孤飛健<lb/>
身似山僧百慮降人影向燈春寂寂水聲和雨夜淙淙<lb/>
猶餘一寸思情在不覺晨鐘隔坐撞<lb/>
　　　風入松<hi>草橋阻風雨作</hi>
蕭蕭隂雨漸經旬有意暗摧春林鳩来往縁何事聲不<lb/>
住故惱征人沒脚泥壅岸尾打頭風斷河漘篷推蓬偏<lb/>
感異鄉身歸夢夜来頻江南江北家千里心随舵去住<lb/>
<pb n="KR4e0125_WYG_068-20b"/>
無因兀坐悄然自數半生多少苦辛<lb/>
　　　道中有感<lb/>
千里徐滕路愁雲慘不開使方求郡瘼天未恤民災餓<lb/>
殍填途卧浮屍蔽水来圖存歸盜賊忍爱鬻嬰孩行乞<lb/>
無人顧生於死更哀勸分遭吏毒貧與富俱摧不任驅<lb/>
征役相甘食棄骸一時輕轉竄㡬日可招徕漢詔先懲<lb/>
已周官重理財憂勤勞主上調燮仰元台倘及收麰麥<lb/>
猶堪濟草莱歳功曽預講國本在深培望望諸侯境紛<lb/>
<pb n="KR4e0125_WYG_068-21a"/>
紛御史臺豈無同志者空復淚盈顋<lb/>
　　　遇汪文燦御史南歸報兩小兒汪保祖保俱安<lb/>
　　　　好<lb/>
久别憐䨇璧舟中數夢之不圖逢故友親説見吾兒對<lb/>
客能秪揖延茶請誦詩寥寥千里外足慰一春思<lb/>
　　　過分水廟戯成櫂歌六章<lb/>
濟河潺潺向北流濟河㶁㶁向南流官船私舶都過此<lb/>
南来北去㡬時休<lb/>
<pb n="KR4e0125_WYG_068-21b"/>
一條河裏兩般風南客張篷北落篷天公只是無心子<lb/>
有心人莫怨天公<lb/>
龍王廟前石作隄馬頭灣脚路成泥莫笑水流分彼此<lb/>
只縁地勢有髙低<lb/>
東岸人家開飯奩西岸人家垂酒帘傳道行人莫輕買<lb/>
今年沽價十分添<lb/>
供應船頭金弹丸醉坐船裏珍饈盤有人推篷憐餓殍<lb/>
大家説是秀才官<lb/>
<pb n="KR4e0125_WYG_068-22a"/>
老郎荷鍤開淺洲小兒曵䌫送官舟朝朝去見垂楊栁<lb/>
不管流離苦到頭<lb/>
　　　次荆門管河楊郎中求題水墨葡萄<lb/>
空中忽散摩尼珠一一牽動驪龍鬚鮫人淚莫盡升斗<lb/>
賈胡價可論錙銖居然月上蜿蜒架真宰有心愁幻化<lb/>
𤣥香隠隠凝不飛瘦影離離巧相亞良工近来人未知<lb/>
日觀不来還數誰乳酒年来熟銀甕客星終夜窺端池<lb/>
關西夫子行河使寳繪堂中了公事底湏滿摘水晶盤<lb/>
<pb n="KR4e0125_WYG_068-22b"/>
眼飽令人發詩思<lb/>
　　　過聊城縣境<lb/>
策士知仁義千秋一魯生紛紛當日事春水下聊城<lb/>
　　　武城<lb/>
千載武城縣依然魯水涯民生如不遂弦誦亦何為<lb/>
　　　乘月夜發二鼔至甲馬營<lb/>
曉色蒼蒼下武城解舟還趂月中行河流曲寫之𤣥字<lb/>
漁唱清傳欵乃聲随處倚篷吟不盡邇来欹枕夢難成<lb/>
<pb n="KR4e0125_WYG_068-23a"/>
燈前未暇呼津吏問是何年甲馬營<lb/>
　　　次徳州簡管糧張道濟主事同年<lb/>
一冬南去一春還歴盡征途水與山却憶故人清話處<lb/>
隔城相望夕陽間<lb/>
　　　良店道中大風夜作野泊安陵逹曉風息趨連<lb/>
　　　　窝<lb/>
我行滄景路渺渺夜過亥東風何太顛勢欲簸鯨海盤<lb/>
渦如穽旋駭浪若山嵬崩騰沙口决斬剥岸形改官舟<lb/>
<pb n="KR4e0125_WYG_068-23b"/>
浮一匏出沒漸危殆牽夫屢前却舟子失精采無乃蛟<lb/>
龍怒或恐黿鼉餒合力眠髙桅擇地艤而待家人走彷<lb/>
徨船頭設葅醢相呼酹馮夷亦欲訴真宰狂飈俄爾恬<lb/>
愁雲散其靉張帆下中流擊楫歌欸乃起望推䨇篷喜<lb/>
氣人百倍向来得失心悠悠竟安在<lb/>
　　　留别滄州守禦趙将軍詩<lb/>
臨河髙堞古滄州一将分符得上游充國由来好孫子<lb/>
營平終襲漢家侯<lb/>
<pb n="KR4e0125_WYG_068-24a"/>
骨肉相違嵗㡬更偶然離合更關情家傳只有龍韜在<lb/>
一卷殷勤付館甥<lb/>
横海軍聲震朔庭土人多失舊圖經髙原何處藏弓劒<lb/>
落日寒雲蔓草青<lb/>
　滄古重鎮也承平罷戍久矣近方城之而設守禦之<lb/>
　兵河間千户侯趙将軍恂以才畧被選来署軍事上<lb/>
　下翕然稱為得人成化已亥予自江南省覲還朝道<lb/>
　出於滄而予從女弟適将軍之子瑛故入城相欵者<lb/>
<pb n="KR4e0125_WYG_068-24b"/>
　竟日姻舊之好眷眷不得已輒賦三絶留其家予嘗<lb/>
　考家譜先世有名日華者唐末父子兄弟相繼為節<lb/>
　度使守滄州號其軍曰横海其𦵏處猶存而土人訛<lb/>
　為知節之墓予因辨於郡志中屬以召命遄歸官舟<lb/>
　匆遽不能披尋遺跡以盡鄙懐也故詩及之<lb/>
　　　為趙守禦題溪雲居士水墨龍<lb/>
隂風蕭蕭吹急雨龍子相将乞龍乳随潮上下不可攖<lb/>
頭角疑能作人語溪雲畫手工不工撫景還思陳所翁<lb/>
<pb n="KR4e0125_WYG_068-25a"/>
旱嵗安能慰民望青天白日驅豐隆<lb/>
　　　静海道中地名楊栁青園林隐暎可爱<lb/>
春隂澹沲緑楊津兩岸風来不動塵一日船忩見桃李<lb/>
便驚身是卧遊人<lb/>
　　　直沽望海<lb/>
擊楫中流亦快㦲海門春放一帆開五更日透烟霏出<lb/>
萬里風推雲浪来壮志不驚龍窟宅竒觀初識鳯樓臺<lb/>
行邊歴歴魚鹽士倘有平時出衆才<lb/>
<pb n="KR4e0125_WYG_068-25b"/>
　　　楊村逆風通夕<lb/>
忽忽無言裏悠悠不寐中短檠流絳蠟隂牖落青蟲人<lb/>
幸窺篷月天慳上水風白河三百里羈思浩無窮<lb/>
　　　通州道中<lb/>
夾岸揺揺酒幔長野人漁牧自成荘商征曉集河西務<lb/>
漕粟春投水次倉㡬箇鶴巢依古樹一聲鷄唱出柔桑<lb/>
眼中漸覺風光好直北紅雲是帝鄉<lb/>
　　　張家灣<lb/>
<pb n="KR4e0125_WYG_068-26a"/>
張家灣口望都城猶是行人半日程羸馬似龍諳舊主<lb/>
臨河相顧一長鳴<lb/>
　　　入都城<lb/>
十里紅塵馬首翻眼中不改舊頽垣征夫引躅猶穿巷<lb/>
穉子迎懽正及門襆被㡬時淹驛路衣冠明日叩天閽<lb/>
徃来敢惮關河險得遂私情是主恩<lb/>
　<lb/>
　<lb/>
<pb n="KR4e0125_WYG_068-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集卷六十八<lb/>
</p>
<p>
</p>
  </div>
</body>
</text>
</TEI>
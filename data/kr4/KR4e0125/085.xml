<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十五</head>
    <p>
<pb n="KR4e0125_WYG_085-1a"/>
欽定四庫全書<lb/>
　篁墩文集巻八十五　　　明　程敏政　撰<lb/>
　　詩<lb/>
　　　抱病經嵗不作詩辛亥二月一日登齊雲巖試<lb/>
　　　　筆一首<lb/>
石洞誰穿薜荔封𤣥雲宫闕逺聞鐘萬松風奏笙簧雜<lb/>
疊嶂天開錦繡重久住定應凡骨換偶來忘却病身慵<lb/>
斜陽更騁東南望正見黃山第一峰<lb/>
<pb n="KR4e0125_WYG_085-1b"/>
　　　和李太守宗仁二律<lb/>
　　奉觀績溪辭神詩及清風亭集歸途綴和二章因<lb/>
　　便附上但病來久不作詩詞意萎弱情之所至不<lb/>
　　能已耳<lb/>
宵旰憂勤仰聖躬栢臺花縣此丹衷桑村永日催吳繭<lb/>
棠茇春風聴郭公南畆問農溪漲落後堂延客市塵空<lb/>
休言一日朱幡貴四度民情達帝聰<lb/>
亭上清風酒力微亭前雨足菜根肥枳鸞自合歸鵷序<lb/>
<pb n="KR4e0125_WYG_085-2a"/>
花鳥何能識豸衣忽轉大州承霈渥便從幽谷掃寒威<lb/>
相期預斵蒼崖石一代龔黃定可㡬<lb/>
　　　贈宋逸清鍊師<lb/>
坦坦物外士蕭蕭林下人乾坤兩知已時共一壺春<lb/>
　　　夢吉字詠<lb/>
　　山斗族姪孫有天相者聰敏嗜學為塾師于邑中<lb/>
　　求字于予予字之曰夢吉賦二詩以貽之<lb/>
華衮誰堪一字褒千年惟仰傅巖髙人生出處從天定<lb/>
<pb n="KR4e0125_WYG_085-2b"/>
學半工夫莫憚勞<lb/>
富貴寧論十八公文章何羡筆花紅從來天爵髙人爵<lb/>
看子名香月旦中<lb/>
　　　四月八日彦夫始生日南山小酌<lb/>
風逼南薰日漸長祗園嘉㑹正開祥一尊山館聊相祝<lb/>
願子名登選佛塲<lb/>
　　　題溪南呉景岑瞻翠巻<lb/>
三十年前晚翠詩京華無限故園思而今瞻翠開新冊<lb/>
<pb n="KR4e0125_WYG_085-3a"/>
多病何能續舊詞<lb/>
故家喬木翠沉沉占得溪南十畆隂何日磵觴重話舊<lb/>
聴君兒子誦新吟<lb/>
　　　六月八日與李推府南山小酌<lb/>
返照斜銜月半弓一襟清暑愛溪風人行稻壠交加處<lb/>
山在林塘掩映中逰興漸開知病減酒材難致笑詩窮<lb/>
蓬門花徑淹留地賴有平生北海公<lb/>
　　　南山夜坐時壎子初學詩忽請聯句為易數字<lb/>
<pb n="KR4e0125_WYG_085-3b"/>
　　　　成詩<lb/>
凉月流輝下石門<hi>老人</hi>清溪分渌過山村槐庭小立嫌<lb/>
蛙閙<hi>壎子</hi>草徑閒行怯虎蹲病去漸驚詩滿眼<hi>老人</hi>興<lb/>
來初愛酒盈樽西堂一榻思扇枕<hi>壎子</hi>不用樵青掃竹<lb/>
根<hi>老人</hi>
　　　有懐彦夫師魯<lb/>
新笋已過母時禽多變聲可人期不至明月下前楹<lb/>
　　　族孫天保德吉名字詩<lb/>
<pb n="KR4e0125_WYG_085-4a"/>
　　山斗族孫天保字德吉為里塾師恒愳其名稱之<lb/>
　　過而不克副也問其說於予予為賦古詩二十句<lb/>
　　使知夫德者人所固有不可以其難進而自畫也<lb/>
三復戩穀詩上想鎬京燕為德徧羣黎盛治不可見云<lb/>
誰愛兹語我族稱世賢父命期逺大賔字盍勉旃勉旃<lb/>
亦何如隠顯各致用文武思吉甫孝友企張仲力學返<lb/>
性善克效孳孳功帝監實伊邇錫福㝠㝠中珍重過庭<lb/>
闈河洛有遺矩慎勿慚斯名塗人可為禹<lb/>
<pb n="KR4e0125_WYG_085-4b"/>
　　　早過車田村<lb/>
沙岸深穿石徑幽橘梢藤刺翠相樛孤村路出荒垣近<lb/>
十畆隂蟠古木稠樵彴半灣松崦脚水樁遥響竹棚頭<lb/>
息肩少狎羣鷗坐不覺凉生兩袂秋<lb/>
　　　對月獨酌<lb/>
病來無酒興今夜忽清狂却暑風何快行空月正凉雞<lb/>
栖藏樹稳蟲響出莎長未覺吟身倦呼奴更一觴<lb/>
　　　績溪許生永感巻和康亞卿李太守韻二絶<lb/>
<pb n="KR4e0125_WYG_085-5a"/>
舊田新穀屢經秋宻綫輕芸跡尚留三尺壠頭嗚咽水<lb/>
潺潺流恨㡬時休<lb/>
日誦遺書立孔牆蓼莪詩訓可曽忘顯揚有業君能盡<lb/>
㑹見荒墳草亦香<lb/>
　　　和許侍御李節推登九華山詩韻二首<lb/>
遥揖山靈感物華翠微深處欲移家千峯列㦸疑無地<lb/>
一磵浮春忽有花世外丹青開棟宇空中雞犬隔烟霞<lb/>
歸裝尚槖宫衣在村釀猶堪㡬度賖<lb/>
<pb n="KR4e0125_WYG_085-5b"/>
細從雲外數竒峯九朶芙蓉翠萬重月上老猿攀石葛<lb/>
雨晴馴鹿卧沙茸謫仙詩重天池錦霸相身慚雪磵松<lb/>
玉洞秘函無恙否他時容啟緑苔封<hi>霸相指宋齊丘言</hi>
　　　懐鳯堂<lb/>
　　綿竹縣尹汪君經出唐越國公之裔世居邑之鳯<lb/>
　　湖街其地有鳯山相傳鳯鳴其上故君以懐鳯名<lb/>
　　其堂焉<lb/>
鳯山山下鳯湖潯扁掲髙堂見古心九奏簫韶音律逺<lb/>
<pb n="KR4e0125_WYG_085-6a"/>
百年梧竹慶源深越公舊烈遺青史單父閒情亦素琴<lb/>
勝地炳靈應有待雲霄他日看祥禽<lb/>
　　　約友人遊松蘿山<lb/>
松蘿山色望中青雲裏炊煙鳥外亭勝日與君先訂約<lb/>
澗觴同泛水泠泠<lb/>
　　　庭萱教曽姪聫句<lb/>
八尺庭除手種萱<hi>篁墩</hi>一叢開處壓名園露<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>鵠觜蜂<lb/>
才入<hi>曽</hi>風撚龍鬚蝶更翻傍映蜀葵堪作友<hi>篁墩</hi>上依<lb/>
<pb n="KR4e0125_WYG_085-6b"/>
慈竹賸添孫編籬汲水頻加䕶<hi>曽</hi>留取年年茁舊根<hi>篁</hi>
<hi>墩</hi>
　　　促張令君所許麻油菉豆<lb/>
清油已盡調硃色菉豆頻思却暑湯日日買薪還汲井<lb/>
令君嘉意可能忘<lb/>
　　　于千户母夫人哀輓<lb/>
萬石家成老未慵忽驚霜磵仆髙松閫儀可但蘋蘩託<lb/>
庭訓無忘俎豆容夢落海東陪鶴馭恩從天上得鸞封<lb/>
<pb n="KR4e0125_WYG_085-7a"/>
賢郎抆淚書遺德留向他年說女宗<lb/>
　　　六月十八日忠孝鄉保安醮事請予充首<lb/>
一片琅璈度曲新社中香火㑹比隣幡幢四繞星壇靜<lb/>
劔佩遥瞻帝座真初向玉清充弟子㑹從金馬作仙人<lb/>
踰年病起驚仍健福酒還看酌數巡<lb/>
　　　立秋前五日南山晚歸涉溪作<lb/>
草岸凉風透葛衣涉溪標淺傍魚磯霞明逺襯青山出<lb/>
月上時驚白鷺飛村女井邊提甕汲農人谷口荷鋤歸<lb/>
<pb n="KR4e0125_WYG_085-7b"/>
山家屈指秋將近不道炎官不解圍<lb/>
　　　與黃司訓汝彛食菱聫句<lb/>
偶然來食泮池菱<hi>篁墩</hi>要識胸中一味氷頭角崢嶸驚<lb/>
老眼<hi>倫</hi>子孫清白愛風稜登盤不受汚泥染<hi>篁墩</hi>出水<lb/>
偏於造化憎詩詠誰能立成調<hi>倫</hi>昔年供奉愧吾曽<hi>篁</hi>
<hi>墩</hi>
　　　和李太守憫雨詩十絶<lb/>
手指庭柯緑未乾心懸民瘼古來難一時憫雨傳新詠<lb/>
<pb n="KR4e0125_WYG_085-8a"/>
肉食何人恥宴安<lb/>
蹔屈淵龍起怒雷三農憂色未全開休言小雨微霑足<lb/>
原自賢侯一念來<lb/>
祝告頻繁只自尤精誠何待舞雩求心期挽得銀河水<lb/>
一洗窮簷萬斛愁<lb/>
齋心露禱倐經旬一撫焦枯一愴神聞說道中停轡日<lb/>
屢將甘苦問疲民<lb/>
雲上東山雨脚生耳邊長誤認溪聲誰言逐客渾閒事<lb/>
<pb n="KR4e0125_WYG_085-8b"/>
一種難忘畎畆情<lb/>
瓣香我欲叩蒼天處處民憂亦可憐古歙未應愁地坼<lb/>
三吳無計補天穿<hi>時蘇松大水故云</hi>
十詩愁絶寄情深字字分明道苦心薄稅輕徭眼前事<lb/>
擬將方寸作甘霖<lb/>
東阡南陌語叮寧旱魃何能抵福星枯槁半回仍大慰<lb/>
秋禾連畆翠亭亭<lb/>
吟筒來自雨師壇十里澄溪路淼漫一為田翁傳好語<lb/>
<pb n="KR4e0125_WYG_085-9a"/>
郡侯清德似劉寛<lb/>
眼中珠玉未為多奈此憂民遣興何願得天瓢一傾瀉<lb/>
筆端風雨共霶𩃱<lb/>
　　　辛亥秋社作<lb/>
一叢茅屋枕潺湲簫鼓喧闐緑樹間田社又叨三度飲<lb/>
鬢絲新入㡬莖斑橫秋鴈陣來何許破午雞聲出近山<lb/>
解綬正堪同擊壤不妨身載夕陽還<lb/>
　　　送徐中行進士<lb/>
<pb n="KR4e0125_WYG_085-9b"/>
抱病經年客過稀閒階重疊上苔衣何緣天上青雲士<lb/>
來扣林間白石扉山犬失驚遥吠影沙鷗才狎便忘機<lb/>
相逢未煖詩壇約迢逓寒江一櫂歸<lb/>
　中行進士之省族長洲也自南山取道訪于新安山<lb/>
　中空谷足音方以自喜而又不能不惜其去之亟也<lb/>
　病後久不作韻語然於中行之行鳥能噤不一語以<lb/>
　道離合之意耶𢎞治辛亥秋八月一日留煖道人程<lb/>
　敏政書于水南山房<lb/>
<pb n="KR4e0125_WYG_085-10a"/>
　　　斷石聯句<lb/>
瘦石初來斷石遊<hi>篁墩</hi>須容吾輩共仙舟<hi>廷曙</hi>詩懐浩<lb/>
蕩天留景<hi>汝彛</hi>酒令循環客算籌<hi>宗器</hi>絶壁雨餘蒼蘚<lb/>
合<hi>文耀</hi>澄潭風定碧波收<hi>時清/</hi>眼前無限登臨興<hi>汝器</hi>
十幅歸帆已掛秋<hi>篁墩</hi>
　𢎞治辛亥秋八月瘦石徐進士中行來訪篁墩程學<lb/>
　士於休寧六日告别學士與教諭沈文耀訓導許宗<lb/>
　器黃汝彛貢士鄭時清張廷曙同餞于縣西落石臺<lb/>
<pb n="KR4e0125_WYG_085-10b"/>
　時張令君將以侍御赴召在座因聯句一首少見别<lb/>
　意<lb/>
　　　分得石人峯送徐中行進士<lb/>
㡬年溪上寄行蹤天與圖形水墨濃面冷任教山鳥怪<lb/>
衣單聊藉石苔封斷崖名刻摧秋雨隔岸村居對夕舂<lb/>
攬勝有人頻駐目恨無佳句抗塵容<lb/>
　　　題范良璧贊畫說劔餘情巻<lb/>
橫槊賦詩騷將喜賦詩退虜老兵嗔不知閱武塲中士<lb/>
<pb n="KR4e0125_WYG_085-11a"/>
說劔餘情得㡬人<lb/>
陣法休嗤次律房茂材曾舉郭汾陽世間名實真須副<lb/>
展巻令人憶范郎<lb/>
　中行既别以書來云良璧贊畫堅請說劔餘情詩病<lb/>
　夫退士忽得此壯觀題目浩然增氣然才思衰減雖<lb/>
　作亦竟不能竒也𢎞治辛亥中秋前四日書<lb/>
　　　夜讀定山與汪循貢士詩有感二絶<lb/>
晦翁心學在真知知到真時聖可基數墨尋行却徒爾<lb/>
<pb n="KR4e0125_WYG_085-11b"/>
天人相去只毫釐<lb/>
平生老友定山君主靜工夫久不羣正義中仁有分别<lb/>
可將經傳作云云<lb/>
　　　九月五日重至萬山觀觀主宗貴兄留宿東明<lb/>
　　　　樓上<lb/>
不到琳宫已十年小樓吟榻尚依然雲拖山色橫窻下<lb/>
風送溪聲落枕邊何處有方堪却老秋來多病不成眠<lb/>
眼中幸對純陽子手撥罏薰講洞𤣥<lb/>
<pb n="KR4e0125_WYG_085-12a"/>
　　　九日將遊古巖寺道中作方君時勉汪君嚴夫<lb/>
　　　　偕行<lb/>
冷水舖南風葉翻遥穿一徑似桃源滿前無暇酬天趣<lb/>
箇裏那能著市喧萬疊峯巒真入畫數家雞犬自成村<lb/>
古巖一到心方惬遮莫山童不奈煩<lb/>
　　　留題古巖寺時汪州守時夫汪進士仲和及二<lb/>
　　　　方生經綸兩次候予不至先歸<lb/>
十里虹巖走復馴阿誰知是卧龍身千年木佛聊同住<lb/>
<pb n="KR4e0125_WYG_085-12b"/>
五月雷師莫漫嗔聖水井頭消醉渇妙峯亭上振衣塵<lb/>
相期兩度隳遊劵却恐山靈笑俗人<lb/>
　　　次周太守石上舊韻<lb/>
賞縁三日訂酒禁一朝寛蘚蝕銘文瘦山留菊意寒古<lb/>
泉深注碧斜日半流丹更踏金鰲背危亭獨凭闌<lb/>
　　　瑩姬於書室中釀酒一缸予山行歸見大喜以<lb/>
　　　　詩求酌不與<lb/>
曉來閒步入山房似有新醅隔院香稍學秋蛩吟几席<lb/>
<pb n="KR4e0125_WYG_085-13a"/>
忽驚春漏落糟床急呼東道君難免笑對西風喜欲狂<lb/>
德曜有言寧為子一尊方擬壽髙堂<lb/>
　　　海陽周司訓教政遺思巻<lb/>
緬懐三代士學以濟物成惓惓致澤心豈在口耳精聖<lb/>
涯去已逺隨世圖功名不有奎聚賢斯道孰主盟天命<lb/>
凛攸畏人窮亦堪矜體用収一原庶無沗所生我從歸<lb/>
田來間入新安城過從得周君嶺海人中英尚友古賢<lb/>
豪不與流俗爭黌宫受規約一一知躬行文章謝葩藻<lb/>
<pb n="KR4e0125_WYG_085-13b"/>
材器多恢宏有時奉檄往署事花封㕔一揮舉錯間居<lb/>
然得民情刻覈我何有迂濶勞譏評屈指九寒暑松檜<lb/>
無渝青孤舟載行李夾路聞歌聲惟時秋雨霽祖道開<lb/>
江亭屏山翠可飱練水濯髪明一盃屬君飲及此天衢<lb/>
亨達道須壯年日月無留停丈夫志有在豈為春花榮<lb/>
蹇予洛黨裔㷀㷀抱遺經况生紫陽里半世慚幽貞習<lb/>
魔固有種放罪容歸耕所願天子聖衆彦登王庭君行<lb/>
倘有合鳯鳥一日鳴治教炳前烈周道無欹傾吾黨重<lb/>
<pb n="KR4e0125_WYG_085-14a"/>
遺思逺大兹發萌睽違意難極斜陽下林坰<lb/>
　海陽周先生司訓歙學九年中嘗一署知縣事誘掖<lb/>
　之功子惠之政直欲盡其所當為者而後已故其書<lb/>
　滿也歙人士念之不忍釋乃形諸詠歌為政教遺思<lb/>
　之巻以相貽蓋先生篤于為已學有本原故雖小試<lb/>
　一邑而大有所樹立如此予每過歙辱相還往屬以<lb/>
　廢斥多病之餘莫能盡叩所聞為憾爰賦古詩二十<lb/>
　四韻附巻中以致區區然竊聞之道不逺人理不外<lb/>
<pb n="KR4e0125_WYG_085-14b"/>
　事政教之說顧豈可以差殊觀哉若周先生則知此<lb/>
　矣<lb/>
　　　雪篷為大畈汪君賦<lb/>
嵗寒晚江一棹横船窻虛白映沙明坐驚簌簌清人骨<lb/>
醉愛紛紛打竹聲湖上更尋疎暗句山隂誰識去來情<lb/>
短蓑巨笠吾能辦他日容分冷淡盟<lb/>
　　　兖山圖壽汪令君<lb/>
兖山當户翠亭亭解印歸來七十齡願子長為林壑主<lb/>
<pb n="KR4e0125_WYG_085-15a"/>
一尊同閱衛生經<lb/>
　致政汪令君世行年開七袠親䣊畢賀其内之姪率<lb/>
　口程生祖瑗繪兖山圖致壽意請予題以相之予於<lb/>
　世行交契厚且祖瑗予族孫也故喜為之執筆<lb/>
　　　黃司訓欲到荒園賞菊用韻奉期<lb/>
黃花香入緑醅新也有飄蕭漉酒巾只恐向來歸計拙<lb/>
花神能笑把盃人<lb/>
原上秋晴天日開可人須共菊花盃丹楓翠竹清溪岸<lb/>
<pb n="KR4e0125_WYG_085-15b"/>
遲子長歌緩轡來<lb/>
　　　賞菊得裏字<lb/>
落木號空山幽花照墟里有客踏秋來對酒胡不喜正<lb/>
色臨前軒寒香撲書几醉眼一摩挲何如畫圖裏<lb/>
　　　賞菊與黃倫司訓張旭貢士吳顯儒士聯句<lb/>
生向東籬耐得秋<hi>倫</hi>乾坤髙致此為優<hi>旭</hi>芳叢挹露春<lb/>
常在<hi>顯</hi>冷艶欺霜老未休<hi>程/</hi>吟對清樽聊一笑<hi>倫</hi>幸逢<lb/>
佳景獲重遊<hi>旭</hi>看花琢句情何極<hi>顯</hi>佳客還須儘日留<lb/>
<pb n="KR4e0125_WYG_085-16a"/>
<hi>程</hi>
　　　二<lb/>
無限秋光入小園<hi>旭</hi>主人邀客倒清樽<hi>顯</hi>髙當詩品饒<lb/>
佳色<hi>程</hi>醉吸河流是雅言<hi>倫/</hi>風月也知人意好<hi>旭</hi>山林<lb/>
能避世情喧<hi>顯</hi>繞叢三嗅成新約<hi>程</hi>徑有青松可共存<lb/>
<hi>倫</hi>
　　　三<lb/>
名園霜後數枝新<hi>顯</hi>觴詠還勞我輩人<hi>程</hi>向晚自憐秋<lb/>
<pb n="KR4e0125_WYG_085-16b"/>
有景<hi>倫</hi>狂吟誰識句驚神<hi>旭/</hi>盃深緑醑和香飲<hi>顯</hi>枝重<lb/>
金盤帶露陳<hi>程</hi>踏月看花能㡬許<hi>倫</hi>肯容桃李浪爭春<lb/>
<hi>旭</hi>
　　　四<lb/>
老圃秋容亦自竒<hi>程</hi>晚香和露綴幽枝<hi>倫</hi>也知天地留<lb/>
生意<hi>旭</hi>故向氷霜挺素姿<hi>顯/</hi>醉覺南山橫眼底<hi>程</hi>吟瞻<lb/>
北斗出天涯<hi>倫</hi>淵明更有來朝約<hi>旭</hi>杖履追陪敢後期<lb/>
<hi>顯</hi>
<pb n="KR4e0125_WYG_085-17a"/>
　　　東干晚眺<lb/>
曠目秋無際佳晴夜有霜花寒明廢隴葉落蔽橫塘朔<lb/>
氣山容瘦斜暉屋影長一縑真畫本峯麓下牛羊<lb/>
　　　南山十二詠集古<lb/>
　　　　南山平<hi>南山者先公劔佩所藏道家有太霄真書稱仙去者葬山平之上宋史謂</hi>
　　　　<hi>吳玠破敵殺金平盖峻山頂夷者謂之平</hi>
陌上行人看石麟<hi>劉禹錫</hi>三朝出入紫㣲臣<hi>張籍</hi>桃花塢<lb/>
接啼猿寺<hi>趙嘏</hi>直到南山不屬人<hi>韓退之</hi>
<pb n="KR4e0125_WYG_085-17b"/>
　　　　榆莊聚<hi>先公晚自號榆莊聚者村落名漢書程氏世居河南上程聚周公所居亦</hi>
　　　　<hi>稱陽人聚<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐聚</hi>
隔林遥見起人煙<hi>劉長卿</hi>林畔鶯聲似管絃<hi>張泌</hi>何處貌<lb/>
將歸畫府<hi>譚用之</hi>杏花榆莢曉風前<hi>竇常</hi>
　　　　車田坳<hi>車田村在南山之東北莊子有坳堂杜詩有塘坳坳韻書與凹通蓋山林</hi>
　　　　<hi>静虚之處</hi>
山屐經過滿徑蹤<hi>薛逢</hi>不堪吟罷夕陽鐘<hi>韋莊</hi>白沙翠<lb/>
竹江村路<hi>杜子美</hi>雲碓無人水自舂<hi>白樂天</hi>
<pb n="KR4e0125_WYG_085-18a"/>
　　　　漁村步<hi>漁頭村在南山之北吳人呼水際為步栁子有鐵爐步地志有𤓰步盖步</hi>
　　　　<hi>埠古字通</hi>
短牆荒圃四無隣<hi>唐彦謙</hi>水緑天青不起塵<hi>李太白</hi>何處漁<lb/>
樵將逺餉<hi>李郢</hi>野航恰受兩三人<hi>杜子美</hi>
　　　　陳公渇<hi>陳公渇在南山之西江南通水拯旱者謂之堨字從土見酈注水經然栁</hi>
　　　　<hi>子有袁家渇云楚越間謂水之反流者為渇音若衣褐之褐字從水</hi>
雨濕菰蒲斜日明<hi>李郢</hi>交交戛戛水禽聲<hi>李山甫</hi>幽居地<lb/>
僻經過少<hi>杜子美</hi>野渡無人舟自橫<hi>韋應物</hi>
<pb n="KR4e0125_WYG_085-18b"/>
　　　　見山垞<hi>南山之東有髙原上可見萬安街古城巖韻書垞丘名又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輞川有南</hi>
　　　　<hi>垞北垞</hi>
力上東原欲試耕<hi>司空圖</hi>逺山如畫翠眉橫<hi>韋莊</hi>川原繚<lb/>
繞浮雲外<hi>盧綸</hi>野店髙低帶古城<hi>許渾</hi>
　　　　水南養<hi>水南村在南山之南陸龜蒙樵子詩云生自蒼崖邊能諳白雲養注云養</hi>
　　　　<hi>讀去聲山家謂養柴地為養</hi>
籜冠新帶步池塘<hi>司空圖</hi>二頃湖田一半荒<hi>許渾</hi>忽到龎<lb/>
公棲隱處<hi>孟浩然</hi>柴門臨水稻花香<hi>許渾</hi>
<pb n="KR4e0125_WYG_085-19a"/>
　　　　半莊坂<hi>半莊山在南山之東南韻書山脅為坂亦作阪朱子云新安人誤呼坂為</hi>
　　　　<hi>富若今遐富澤富隆富大富營之類皆當更坂為是</hi>
清江一曲抱村流<hi>杜子美</hi>水物輕明澹似秋<hi>皮日休</hi>村徑遶<lb/>
山松葉暗<hi>許渾</hi>人家多住竹棚頭<hi>張籍</hi>
　　　　華果柴<hi>華果園在南山之西北莊子有柴柵柴讀去聲輞川有鹿柴木蘭柴蓋居</hi>
　　　　<hi>之有藩落者後世轉為寨</hi>
傍巖依樹結簷楹<hi>吳融</hi>五月榴花照眼明<hi>韓退之</hi>地僻尋<lb/>
常來客少<hi>張籍</hi>偶逢樵者問山名<hi>盧綸</hi>
<pb n="KR4e0125_WYG_085-19b"/>
　　　　眠弓沜<hi>南山前有土阜田水灣環堪輿家謂之眠弓岸韻書水涯曰沜與泮通輞</hi>
　　　　<hi>川有茱萸沜</hi>
西巖一徑不通樵<hi>許渾</hi>扶病呼兒斸翠苕<hi>陸龜蒙</hi>一水暗<lb/>
回閒繞澗<hi>宋邕</hi>霏霏拂拂又迢迢<hi>吳融</hi>
　　　　楊林干<hi>楊林原在南山之西南韻書水旁曰干古詩亦多稱江干</hi>
偶因行樂到村前<hi>陸龜蒙</hi>地濕莎青雨後天<hi>薛能</hi>日暮長<lb/>
堤更回首<hi>許渾</hi>緑楊花撲一溪煙<hi>張泌</hi>
　　　　墓祠竂<hi>南山菴在水南村之北先祠在焉韻書竂從穴從尞後世僧舎稱竂黃山</hi>
<pb n="KR4e0125_WYG_085-20a"/>
　　　　<hi>谷有稿木竂楊鐡崖有七者竂</hi>
杖藜巾褐稱閒情<hi>李後主</hi>客至從嗔不出迎<hi>杜子美</hi>金磬泠<lb/>
泠水南寺<hi>李郢</hi>願為閒客此間行<hi>杜牧之</hi>
　　　寄題少華山<lb/>
　　歙人黃文敬自德興來手少華山録一編云是山<lb/>
　　主王永祦所寄者發巻視之乃知天地間有此竒<lb/>
　　觀恨病夫退士不得一往遊之為快也先賦律詩<lb/>
　　二十八句奉寄用訂山中之盟豈可謂塵踪凡骨<lb/>
<pb n="KR4e0125_WYG_085-20b"/>
　　不可以踐福地而拒之也耶<lb/>
山房一日唘雲緘此地分明隔聖凡𤣥石似當天狗墮<lb/>
玉峯元出鬼工劖珠簾直下千尋瀑翠錦齊張九疊巖<lb/>
砂拂澗毛紅簌簌露垂仙掌碧巉巉橋橫羽蓋留真蹟<lb/>
室貯丹經鎖秘函蜃氣半空浮殿閣鑾聲終夕度英咸<lb/>
十洲暖霧薫瑶草萬壑天風響雪杉封禪可無羣后集<lb/>
往來疑有百靈監蛟龍在下今猶蟄蘿蔦盤空古未芟<lb/>
攬勝誰飛王令舄慿髙時見浙江帆微生愧乏神仙骨<lb/>
<pb n="KR4e0125_WYG_085-21a"/>
邇嵗容抛學士銜林下每回思却老人間何許更憂䜛<lb/>
吟笻漫踏新芒屩野服仍裁短葛衫幽谷紫芝應最盛<lb/>
便期明日荷長鑱<lb/>
　　　十一月偶至南山黃落頗甚夜宿聞雨作<lb/>
清溪淺可涉朔氣動原野數日與山别殘菊不盈把多<lb/>
病恒鮮歡新篘謝盃斚夜寒夢屢續凉雨忽鳴瓦俯仰<lb/>
天地中流光疾于馬紛紛嵗將晏稍幸世緣寡上想雲<lb/>
谷仙幽懐浩難瀉<lb/>
<pb n="KR4e0125_WYG_085-21b"/>
　　　蘆塘山莊今嵗始一克到其境實清邃為留竟<lb/>
　　　　日忘返他日畧加脩闢可以佚老因賦一詩<lb/>
隔塢嵐深路欲迷石田遥帶白沙溪臨塘便擬觀瀾閣<lb/>
遶舎仍添種藥畦此地居然堪佚老㡬年空爾擇幽棲<lb/>
寒梅一樹柴門下直與盤桓到日西<lb/>
　　　楊村道中<lb/>
㡬處炊煙認水村數聲山犬吠籬門寒天日落明鴉背<lb/>
荒嵗田空剰草根垂澗石如牛馬飲排雲山似節旄屯<lb/>
<pb n="KR4e0125_WYG_085-22a"/>
眼中無限詩情在欲對沙鷗了一尊<lb/>
　　　題為師魯姪所作梅竹圖<lb/>
皎皎氷肌瘦翛翛鳯尾清衆芳揺落後同保嵗寒盟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_085-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻八十五<lb/>
</p>
<p>
</p>
  </div>
</body>
</text>
</TEI>
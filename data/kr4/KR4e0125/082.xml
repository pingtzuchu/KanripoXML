<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十二</head>
    <p>
<pb n="KR4e0125_WYG_082-1a"/>
欽定四庫全書<lb/>
　篁墩文集巻八十二　　　明　程敏政　撰<lb/>
　　詩<lb/>
　　　𢎞治元年十月十八日得休致之命與李符臺<lb/>
　　　　士欽小酌口占<lb/>
忽奉歸田詔天恩免逐臣便談林壑事莫問市朝人好<lb/>
夣依黄犢先聲撫翠筠難酬君相意擊壤助遺民<lb/>
　　　留别士欽<lb/>
<pb n="KR4e0125_WYG_082-1b"/>
一夜臺章達冕旒聖恩如海得歸休却憐故舊多青眼<lb/>
不道踈慵早白頭耕鑿有情還卜頴簡編無分久依劉<lb/>
獨餘晩節生涯在樂滿樵林與釣洲<hi>依劉本王粲事文公依屏山先生嘗</hi>
<hi>用之今取以先師文達公比屏山故云</hi>
　　　辭朝出城借宿清化寺<lb/>
早脱朝簮出帝城喜分禪榻坐深更便疑身在山中住<lb/>
追笑詩從馬上成把釣未應歸計拙照人偏愛佛燈明<lb/>
枕酣一夜清無夣蕉鹿當年亦浪驚<lb/>
<pb n="KR4e0125_WYG_082-2a"/>
　　　得用光宗姪新安寄来書并禄命書一紙有勸<lb/>
　　　　予省人事謝應酬及早歸之意時予得遣出<lb/>
　　　　城已三日矣喜而有作<lb/>
小阮書來亦太竒勸予休遣鬢成絲誰知逆旅開緘日<lb/>
正是君王賜玦時恩負從龍真大媿命當磨蝎可中移<lb/>
山林不日重相見喜取新成第一詩<lb/>
　　　題先公遺詩後<lb/>
　　先少保尚書襄毅公以成化丁亥受詔督師往平<lb/>
<pb n="KR4e0125_WYG_082-2b"/>
　　蜀冦嘗駐節清化寺與朝紳為别敏政以編修侍<lb/>
　　行今二十三年矣孤之不肖以庸猥見斥于時復<lb/>
　　寓此寺寺僧恕巖能道舊事且請書先公留題之<lb/>
　　作追念往昔不勝泫然<lb/>
先公當日将西兵文武衣冠此餞行天上節旄臨大寺<lb/>
風前金鼓動髙城鯉庭已愧聞詩業鳥道猶傳奏凱聲<lb/>
二十年来彈指過壁間揮涙續題名<lb/>
　　　送辨如海上人還松江<lb/>
<pb n="KR4e0125_WYG_082-3a"/>
霜鴻将盡一帆開逺别難勝老辨才郢客未分新社約<lb/>
吴僧先掃舊經臺枯腸臘供芟畦菜白足春逰了徑苔<lb/>
聞說木蘭花未老晩香盈握待師來<lb/>
　　　題陸亷伯庶子所藏墨梅<lb/>
宋人寫梅工染地染出踈花得花意寒枝㸃綴縱復横<lb/>
宛在江村立烟際元人寫梅鐵作圜千玉萬玉相聨拳<lb/>
天機淺深各有態三昧定屬何人傳忽拭此圖真宋手<lb/>
入眼丹青未能有凉風未覺生衣襟古月猶疑照窻牖<lb/>
<pb n="KR4e0125_WYG_082-3b"/>
㫁縑殘墨驚海棠當時價抵千金強幾人豪奪幾懸購<lb/>
完璧乃歸君子堂多君家在毘陵住髙潔平生似梅樹<lb/>
秀餐亭上嵗寒盟時約花神共來去我今歸卧新安山<lb/>
暗香正繞清溪灣北河冰堅未成徃春夣夜落松筠間<lb/>
補之不作林逋老紅綠紛紛競妍好愧無佳句慰幽芳<lb/>
三復莓苔被花惱<lb/>
　予被放還新安以河涷未能即行假宿城外亷伯以<lb/>
　此巻索題巻中作者如廷韶方伯先已放還而華伯<lb/>
<pb n="KR4e0125_WYG_082-4a"/>
　郎中汝弼太守俱作土中人矣嵗月不堪把玩如是<lb/>
　然姑射仙人歳寒風采挺挺如故足慰岑寂遂呵涷<lb/>
　書之<lb/>
　　　題宗姪節之儀曹味道巻<lb/>
明道紀元嵗篤生兩大儒道寄千載心孰能味其腴吾<lb/>
宗有賢者家在清溪隅力學厭口耳銘言掲齋居如彼<lb/>
藥石功養兹山澤臞坐令膏馥間一日霑贏餘森森好<lb/>
學論烱烱定性書願言終子身續食留新畬<lb/>
<pb n="KR4e0125_WYG_082-4b"/>
　　　題璇大章善世小米山水<lb/>
書畫船頭虹月殘海嶽庵外江聲寒南宫父子不可見<lb/>
此紙疑直千琅玕青山勢逺横江斷綠樹成村隔沙亂<lb/>
輕舠並坐漁樵人安得中流分席半由來小米筆力殊<lb/>
晉魏書法兼有餘畫格明明自北苑寓公往往稱南徐<lb/>
松壑上人好清灑来往三吴憶風采購求楮墨今尚存<lb/>
感激山川良不改禪窻拂拭天真開洗硯欲呼江雨来<lb/>
附名錦軸亦可喜等閒富貴飛黄埃<lb/>
<pb n="KR4e0125_WYG_082-5a"/>
　　　臘月八日以青布壽穉女月仙<lb/>
願兒從此夀無涯一疋青縑致老懷珍重莫嫌爺禮薄<lb/>
他年留取配荆釵<lb/>
　　　題大畈汪衞幕燕歸小像<lb/>
霏霏香霧凝春殿日上觚稜催賜燕身随恩澤下丹霄<lb/>
烏紗晻映東風面喜君有籍通金門簉羽鵷班朝至尊<lb/>
星源異日觀圖畫知是唐家忠武孫<lb/>
　　　題盛子昭唐子華小景<lb/>
<pb n="KR4e0125_WYG_082-5b"/>
石梁新雨滑生苔斸藥多因置酒材山下杪秋無客到<lb/>
松梢鳴鶴訝人來<lb/>
雪後川原逺近分漁榔僧磬隔溪雲行吟坐嘯皆詩趣<lb/>
追憶吾鄊舊令君<lb/>
　　　客請逰望湖亭脩碧軒不及往次韻二首<lb/>
西望湖天半日程擬㪺寒淥洗塵纓一灣路隔紅雲逺<lb/>
五月凉生白苧輕山寺茶煙衝鶴起石門空翠逼人清<lb/>
春來遥憶憑闌處萬頃鷗波夕照明<lb/>
<pb n="KR4e0125_WYG_082-6a"/>
渡口冰消問水程羈人方幸解朝纓名園見説千竿盛<lb/>
宦海應知百念輕鞭走籜龍牆下蜜影揺飛鳯月中清<lb/>
歳寒心事翛翛在一任繁花照眼明<lb/>
　　　為鄊人張衞幕貴題遼王九鷥圖<lb/>
葦岸蘆汀立九鷥郢人燕説是吾師擬将聖訓垂深戒<lb/>
想見宗英灑翰時<lb/>
　　　任月山五王醉歸圖<lb/>
何處離宫春宴罷五馬如龍自天下錦韉蹀躞揺東風<lb/>
<pb n="KR4e0125_WYG_082-6b"/>
不用金吾候隨駕緩䇿烏騅衣柘黄顔頳不奈流霞漿<lb/>
手戮滛昬作天子三郎舊是臨淄王大醉不醒危欲堕<lb/>
雙擁官奴却鞍座宋王開國長且賢誰敢尊前督觴過<lb/>
申王伏馬思吐茵絲韁側控勞奚人可憐身與馬鬬力<lb/>
天街一餉流香塵岐王薛王年尚少酒力禁持美風調<lb/>
前趨後擁奉諸兄臨風彷彿聞呼召夜漏歸時嚴禁垣<lb/>
花萼樓中金炬繁大衾長枕已預設帝家手足稱開元<lb/>
我聞逸樂關成敗狗馬沉酣示明戒二公作誥五子歌<lb/>
<pb n="KR4e0125_WYG_082-7a"/>
此意當時可誰解仙李枝空人不還王孫一日開真顔<lb/>
鴒原終古存風教珍重丹青任月山<lb/>
　　　山水小畫二首為張尚相題<lb/>
山色青於染松隂掃未開水邊芳草地才見兩人來<lb/>
危坐秋林下翛然古意生山風吹耳净幽絶澗泉聲<lb/>
　　　送同年陸文量武選赴浙江參政<lb/>
同榜悠悠感嵗華晨星落落散天涯除書又㧞吴中俊<lb/>
處世真如海上槎内史之官先過里宣公封事久名家<lb/>
<pb n="KR4e0125_WYG_082-7b"/>
南歸欲訪巢居閣肯檄林僧一供茶<lb/>
　　　題馬圖<lb/>
綠隂風軟白沙乾入眼方知駿骨難輦路草長東幸少<lb/>
漫将調習付奚官<lb/>
　　　航濟川講經約逰西山不果<lb/>
磵水相期浣襪塵交情誰似逺公真東風曉夜催行客<lb/>
贏得西山冷笑人<lb/>
　　　題沈廷美尚寳所蔵四烈婦圖<lb/>
<pb n="KR4e0125_WYG_082-8a"/>
石郎秉鈞蕭傳死鬬獸君王恱妃子就中却有馮媫妤<lb/>
以身當熊傳女史媫妤父本馮将軍義勇光騰金縷裙<lb/>
女戎可恨亦撾馬孤負虬髯貞觀君<hi>右馮媛當熊</hi>
漸臺無宫憑水鎖水長臺危絶行舸君王急遣詔使來<lb/>
有召無符計成左臺上美人甘自沉盤逰可悟君王心<lb/>
不知臺下桃花漲何似汨羅江水深<hi>右楚妃投水</hi>
含元殿中如博陸寡婦孤兒肯容宿此身原是未亡人<lb/>
一臂寧為一身辱落日荒原聞哭聲白刃可蹈千人驚<lb/>
<pb n="KR4e0125_WYG_082-8b"/>
五朝長樂痴頑老一夜河間齧臂盟<hi>右凝妻㫁臂</hi>
棗陽軍婦千人勇虎口活夫顔不動磵號山裂天為昬<lb/>
幾許髙樓髻雲聳征車夜度西河眠骨肉相守終餘年<lb/>
舅戕夫死避苛政泰山女兒孱可憐<hi>右平妻殺虎</hi>
　　　送汪大淵赴永州通判<lb/>
都門曉日動鳴珂漸覺東風轉玉河佐郡正當湖北路<lb/>
離筵遥和郢中歌十年自守春秋學千里誰優政事科<lb/>
老我臨岐重囬首眼前朋舊已無多<lb/>
<pb n="KR4e0125_WYG_082-9a"/>
　　　逰西山道中作<lb/>
二十餘年薄宦身投簮方許作逰人春空白鳥来無際<lb/>
曉霧青山出未勻閒坐水邊飛酒盞逺從亭上振衣塵<lb/>
沙橋野店東風裏桞眼相窺一最真<lb/>
　　　過白雲觀<lb/>
紅塵飛盡白雲生一徑深深草樹平丹竈已空仙去逺<lb/>
琳宫猶枕舊遼城<lb/>
　　　溪西竹屋<lb/>
<pb n="KR4e0125_WYG_082-9b"/>
萬斛清風掃市喧忽驚西郭有淇園碧雲冉冉揺香細<lb/>
蒼雪紛紛落影繁沙徑逶迤通活水石臺虛敞對幽軒<lb/>
酒酣欲刻琅玕節詩句深慚舊掖垣<lb/>
　　　觀音寺望湖亭次沈中律舊韻<lb/>
磵水分明一線來碧天空濶鏡中開亭前醫俗憐新笋<lb/>
石上題名掃舊苔野衲未驚中㸑熟林烏遥認晩鍾囬<lb/>
春來觴詠休輕擲白塔纍纍遍草萊<lb/>
　　　吕公洞<lb/>
<pb n="KR4e0125_WYG_082-10a"/>
石洞知何代門當玉澗灣潮音疑可聽仙駕杳難攀暗<lb/>
穴深通海危亭上㨿山吟身貪縱歩遥帶夕陽還<lb/>
　　　欲往香山寺尋皚東白善世不果<lb/>
湖亭髙處望香山殿閣參差紫翠間遥聽磬聲知不逺<lb/>
未叨茶供却空還名僧久結三生社詞客聊乘半日閒<lb/>
又與山隂添故事吟筩無惜慰離顔<lb/>
　　　自玉泉亭歩至功德寺<lb/>
東風幾日到郊坰岸草汀蒲已自青羈客乍來方縱目<lb/>
<pb n="KR4e0125_WYG_082-10b"/>
野人相見亦忘形湖當鷲嶺烟光重路入龍潭水氣腥<lb/>
聞説先皇曽駐蹕紅雲猶繞玉泉亭<lb/>
　　　宿溪西竹屋<lb/>
束装已戒道看竹來城隅野性自成癖路人從笑迂力<lb/>
登山上亭緩䇿沿晴湖回首日西下清讌仍相娱引火<lb/>
試香鼎挑燈開玉壺但知客興濃不覺春宵徂出門見<lb/>
星月天籟聞笙竽擊節呼此君為爾羈今吾聊須借吟<lb/>
榻卧我山澤臞擾擾百年中去就不可虞留題嵗寒社<lb/>
<pb n="KR4e0125_WYG_082-11a"/>
莫遣丹青渝<lb/>
　　　西山道中與友人别<lb/>
聖恩容納禄随地可尋春東道非生客西山似故人竹<lb/>
貪文字飲萍笑宰官身别後遥相憶詩郵託鴈頻<lb/>
　　　逰歸值雨<lb/>
勝日春郊馬足輕歸来風雨暗東城隂晴多謝天公巧<lb/>
容我看山一度行<lb/>
　　　送宗姪式之知朔州<lb/>
<pb n="KR4e0125_WYG_082-11b"/>
馬首春風鬢未華一官初擢帶生花離筵對酒頻看劒<lb/>
邊郡屯兵特建牙久喜皇威清鴈磧逺聞農事遍龍沙<lb/>
寄言莫笑江南客曽是江南舊将家<lb/>
　式之之行或疑其家江南出守西北邊郡恐不相宜<lb/>
　者正不知吾宗自忠壮公而下至文清襄毅諸公多<lb/>
　以文武之畧建大功名相望于譜安知式之不遂亢<lb/>
　宗于是州益闡前人之光乎士固不可以南北論也<lb/>
　因賦此相贈豈獨解嘲亦以發其志壮其行使知若<lb/>
<pb n="KR4e0125_WYG_082-12a"/>
　予之庸猥見屏于時者盖不足學也<lb/>
　　　題畫牛二首<lb/>
沙桞隂濃岸草深老犍囬首認桃林手提死雉驚烏啄<lb/>
賴有田夫報苦心<lb/>
芳草平原水滿陂夕陽牛背影差池青童黄犢相呼處<lb/>
記取前朝賣劒時<lb/>
　　　贈李士敬錦衣進署千戸<lb/>
綠鬢朱顔太師子清曉彤庭拜恩㫖一日詔領千人軍<lb/>
<pb n="KR4e0125_WYG_082-12b"/>
緫道太師今不死太師勲徳天下聞遺編滿架留香芸<lb/>
詩書韜畧付兩子池上鳳雛原不羣伯氏才華重司璽<lb/>
君也竒功著邊鄙由來難弟復難兄世家誰及南陽李<lb/>
居然雋爽薄貴㳺凛如鵰鶚横髙秋觀君骨相豈凡種<lb/>
積善自古生公侯幾許青年美聲價廣坐稠談不相下<lb/>
金門夜直分虎符玉陛晨趨候龍駕白馬錦衣光射人<lb/>
東風滿路飛香塵天家雨露今更渥勉圖莫負嫖姚身<lb/>
老生舊是門牆士半世歸耕本無似酒酣擊節成短歌<lb/>
<pb n="KR4e0125_WYG_082-13a"/>
萬里雲霄壯君志<lb/>
　　　贈含春子<lb/>
浮生容易白頭侵誰識東皇造化心静坐久諳升降理<lb/>
希聲何擇短長吟梅苞露白香仍淺草蘖回青色自深<lb/>
聞説箇中生意好無端真樂待重尋<lb/>
　　　留别清化寺旵東明上人<lb/>
過眼流光不自勝邇來三月共寒燈憑誰可是忘形客<lb/>
笑我真成有髪僧别酒定拚空臘味歸途聞説解春冰<lb/>
<pb n="KR4e0125_WYG_082-13b"/>
沒林倦鳥心猶悸莫道城南紙價増<lb/>
　　　㓜㓜堂歌為越中朱廷用先生賦<lb/>
㓜㓜堂上春如海㓜㓜堂下多蘭茞堂中老人髪垂雪<lb/>
朱顔不共年華改清曉開門人請藥午夜篝燈診危弱<lb/>
塵埃風雨不自知老人活嬰心始樂人言此翁非藥叟<lb/>
經史尋常不離手邵家數學窮竒偶白傅詩篇謝花桞<lb/>
堪輿上扣青囊翁窮妙還思河上公平生辨博人所羡<lb/>
同姓綽有丹溪風我識此翁深人識此翁淺翁心不逐<lb/>
<pb n="KR4e0125_WYG_082-14a"/>
時情轉義氣分明薄軒冕漢庭一日復古典孝亷有科<lb/>
當中選重翁不獨醫之良愛翁不覺歌聲長㓜㓜堂夀<lb/>
且康㓜㓜之名傳四方<lb/>
　　　有畫士人與和尚道士醉戯者曲有思致殆宋<lb/>
　　　　本也漫賦一絶<lb/>
外貌猖狂内樂真醉來誰主復誰賔等閒不是攅眉社<lb/>
自有壺天一様春<lb/>
　　　壽意圖為蕪城王君怡晩追賦<lb/>
<pb n="KR4e0125_WYG_082-14b"/>
仙人跨鳳來匆匆翺翔逺自東溟東手持一卷夀生籙<lb/>
夭矯似是青華翁紫綃衣輕止欲下石洞上見桃花紅<lb/>
花間老人意閒雅萬里一瞬流雲空青苔净掃坐盤石<lb/>
炯然秋水明雙瞳江鄊舊號騎鶴里浮名豈願拘塵籠<lb/>
清和天色雨初過異境彷彿開㝠濛紫芝葳蕤得何許<lb/>
石䦨詰屈遥相通小童煑茗㪺玉虹小鬟奉果來香風<lb/>
眼前花甲週可數不惜一笑囬春融向平婚嫁久已畢<lb/>
老年嬴得窺環中丹砂倘見伏金鼎白髪肯使悲青銅<lb/>
<pb n="KR4e0125_WYG_082-15a"/>
披圖願子得夀意三山一闖蓬萊宫<lb/>
　　　留别通州王徳明守備<hi>徳明起鄕進士常分守山海闗</hi>
将軍留客薦離尊説劒論詩笑語温塞桞曽窺單騎出<lb/>
窻芸猶護一經存牛羊落日京東路鼓角春風海上屯<lb/>
肯為傍人譏白面聼君竒䇿報殊恩<lb/>
　　　再别旵上人<lb/>
潞河三日吹黄風上人翩然來向東溪藤索詩照夜白<lb/>
燕酒餉客揺春紅池上冰銜愧蘇子城南净社思陶翁<lb/>
<pb n="KR4e0125_WYG_082-15b"/>
病身正爾堅飲戒無限離情芳草中<lb/>
　旵上人自清化冒風携酒來訪于潞河之滸為諸方<lb/>
　外乞詩值予病口瘡不能一啐悵然賦此上人必欲<lb/>
　題予銜顧予方以官為累而上人乃有羡於斯何哉<lb/>
　一笑而别<lb/>
　　　上林清趣巻為嘉蔬署丞兼林衡署事宗姪京<lb/>
　　　　賦<lb/>
綠樹隂隂百鳥啼上林遥在帝城西一官向此開清署<lb/>
<pb n="KR4e0125_WYG_082-16a"/>
贏得新篇取次題<lb/>
畦菜青青苑果紅宦途清絶市塵空五風十雨開園後<lb/>
來往人行罨畫中<lb/>
不比前朝貢荔枝晩菘春韭綠參差官閒有趣無宣索<lb/>
萬嵗君王旰食時<lb/>
苑中應起借烏軒每汲沙泉學灌園輦路草長巡幸少<lb/>
清時誰競嗇夫言<lb/>
心地清如鏡水波官中從爾較催科遥知此後彈冠日<lb/>
<pb n="KR4e0125_WYG_082-16b"/>
隨處春風趣益多<lb/>
青李來禽貢尚方朱籃黄帕屢分嘗天涯為子題詩句<lb/>
慚愧非才負寵光<lb/>
　　　與世賞庶子同飲通州致仕袁千戸家<lb/>
春館留人一笑同愛君家住潞河東嫖姚久謝千軍帥<lb/>
矍鑠真堪百嵗翁新酒白魚牽思逺緑波芳草送塵空<lb/>
論詩更值王摩詰不道相逢是客中<lb/>
　　　題老子出關圖<lb/>
<pb n="KR4e0125_WYG_082-17a"/>
函谷關髙髙入雲東來紫氣何繽紛闗頭或有異人過<lb/>
令尹一日先知聞青牛駕車出林莽翠葆拂曉揚清芬<lb/>
至人中坐雪垂領神氣内守顔如醺當時令尹亦竒士<lb/>
衣冠奉候青山垠車前再拜復長跪局縮似禮雲中君<lb/>
至人自是真天人憫此濁世飛埃氛出關定隱不復現<lb/>
草衣木食甘隨羣天書雲篆倘有作坐遣道徳為耕耘<lb/>
停車揮扇相告語為爾啓鑰開𤣥文致柔專氣五千字<lb/>
劃然天地如初分乃知至人與衆異下視諸子皆蝱蚊<lb/>
<pb n="KR4e0125_WYG_082-17b"/>
至人昔作柱下史披誦亦自勞精勤三墳五典久在目<lb/>
霞裾尚爾留香芸尼父聖人敬問禮逮今一一餘坑焚<lb/>
至人至意人叵測朱縢緑檢空云云窺圖撫景三嘆息<lb/>
春風滿屋銷罏薰<lb/>
　　　别潞河逆旅主人馮大周<lb/>
二月南歸候水官髙堂留宿百餘懽主人長道望塵久<lb/>
客子不知行路難曉日橋邊折楊桞春風庭下養芝蘭<lb/>
人生去住何須問一笑詩成酒未殘<lb/>
<pb n="KR4e0125_WYG_082-18a"/>
　　　清明日發舟偶過廣福寺<lb/>
潞河東岸發歸程歩入招提問寺名煙鎖緑蕪涵暝色<lb/>
風吹黄桞散春聲廿年賜火慚君寵四野澆墳愴客情<lb/>
晩供有茶聊當酒一畨飄泊已清明<lb/>
　　　宿瀛東别業<lb/>
先人有别墅宛在瀛川曲荏苒二十年始此一停宿裵<lb/>
<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>原野間百感中自觸梨花積晴皜楊桞紛衆綠一嵗<lb/>
増幾株當時手栽木白駒亦何駛蒼髪忽半秃緬懷古<lb/>
<pb n="KR4e0125_WYG_082-18b"/>
賢達矌視不可復豈無致主心自審誠碌碌君恩浩山<lb/>
海不遣隨竄逐賃船走東南日夜憂骨肉矧兹墓臺荒<lb/>
奉掃未成卜渺渺滄波長悠悠白日速明發城東門低<lb/>
頭愧林谷<lb/>
　　　輓清源劉孝子克荘<lb/>
大扁金書照里門當時純孝尚堪論庭烏最爾諳心事<lb/>
墳草猶疑染淚痕五夜忽驚塵夣杳百年終見古風存<lb/>
孤舟前日相逢地寒水無由酹一尊<lb/>
<pb n="KR4e0125_WYG_082-19a"/>
　　　鄊人客清源者追餞索詩<lb/>
北河一棹還新安清源追别聊盤桓羡君盡享估客樂<lb/>
顧我方憂行路難徴詩往返白日速縱酒歌呼清夜䦨<lb/>
鄊情離思兩不極垂楊揷水春漫漫<lb/>
　　　雲龍山留别宗姪楚英同守<lb/>
客裏孤舟此暫停夕陽紅處亂峯青閒雲尚繞從龍地<lb/>
蔓草空餘放鶴亭佛散寳花成舊刹人摩蒼蘚刻新銘<lb/>
等閒弔古情無限不為傷離酒易醒<lb/>
<pb n="KR4e0125_WYG_082-19b"/>
　　　黄茅岡<lb/>
艤櫂來登亂石岡幾間茅屋水天長桑原麥壟人行處<lb/>
曽是蘇公舊獵塲<lb/>
　　　亞父塜<lb/>
廢塜曽經盗發頻白頭空作楚謀臣填胷一怒縁何事<lb/>
嬴得漁樵冷笑人<lb/>
　　　戯馬臺<lb/>
千古荒臺倚暮雲霸圖銷歇水沄沄當時駿骨知多少<lb/>
<pb n="KR4e0125_WYG_082-20a"/>
惟有烏騅不負君<lb/>
　　　陵母墓<lb/>
夜臺千古閟荒山智母名髙宇宙間不向楚庭先伏劒<lb/>
王郎應自乞身還<lb/>
教子扶王不二心幾人回首愧纓簮當廷死諍遵慈訓<lb/>
始覺君侯孝最深<lb/>
　　　水次倉<hi>相傳即芝麻李二故居</hi>
廣厦朱門照水明太平軍食轉彭城不知南北人來往<lb/>
<pb n="KR4e0125_WYG_082-20b"/>
猶唾芝麻李二名<lb/>
　　　廣陵驛下與表兄林文秀倉使夜酌<lb/>
二十四橋春草平月明依舊滿蕪城繁華百代底須問<lb/>
邂逅一尊無限情去國浪傳金馬客倚樓誰送玉簫聲<lb/>
孤帆又作江南别坐聽船籖報五更<lb/>
　　　逰焦山<lb/>
十日横江雨未晴艤舟來作看山行海濵煙堠遥分幟<lb/>
樹杪風帆欲近城去國身輕隨鴈落登髙詩健逐潮生<lb/>
<pb n="KR4e0125_WYG_082-21a"/>
閒心願託焦光隱客裏先抛第一盟<lb/>
　　　飲觀音閣<lb/>
漠漠頑隂掃未開石梯千仭滑生苔倚䦨尚見淮南樹<lb/>
拂袖疑登海上臺坐聼松風聊當樂醉呼江水欲添盃<lb/>
繞山細勘題名刻早有人曽冒雨來<lb/>
　　　登江山壯觀亭<hi>時與王令同逰</hi>
整屐同登壯觀亭百年身世等飄萍兩潮漫作崩騰勢<lb/>
拳石終存砥柱形返棹客愁煙樹黒浮家人占雨莎青<lb/>
<pb n="KR4e0125_WYG_082-21b"/>
南來抉勝心方健有約重尋瘞鶴銘<lb/>
　　　書法孝子傳後<lb/>
野宿風號半毁形眼看墳草六囬生當時至行真難再<lb/>
合上清朝太史銘<lb/>
有生便識全歸理欲救親危敢愛身正恐毁傷堪藉口<lb/>
世人翻誚舎生人<lb/>
　毁體非孝之説本如孔子所謂忘身于一朝之忿與<lb/>
　孟子所謂從欲鬬狠以取危戮者耳若刲股以圖愈<lb/>
<pb n="KR4e0125_WYG_082-22a"/>
　親之疾自近于舎生之義而讀者不能以詞逆志遂<lb/>
　牽于毁體之文吾恐其流之弊将并所謂舎生之義<lb/>
　而棄之因觀楊君應寧所為法孝子傳附見此意<lb/>
　　　丹徒王璽家蜜褐蓮巻追賦<lb/>
王家池上見芙蕖蜜褐装成態有餘晩色盡消脂粉氣<lb/>
髙標宜占水雲居紅灰酒滿香中瀉白社詩殘葉上書<lb/>
欲為花神増舊譜賞縁他日記南徐<lb/>
　<lb/>
<pb n="KR4e0125_WYG_082-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁燉文集巻八十二<lb/>
</p>
<p>
</p>
  </div>
</body>
</text>
</TEI>
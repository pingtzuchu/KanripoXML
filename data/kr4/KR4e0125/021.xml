<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻二十一</head>
    <p>
<pb n="KR4e0125_WYG_021-1a"/>
欽定四庫全書<lb/>
　篁墩文集巻二十一　　　明　程敏政　撰<lb/>
　　序<lb/>
　　　瀛賢奏對録序<lb/>
瀛賢奏對録凡十巻走所編次起漢董子終宋龔節肅<lb/>
公凡十有八人奏對之文凡七十有一首走嘗熟復再<lb/>
三然後知古人之所養者甚充故其見諸言者如此夫<lb/>
惟其所養者不遺餘力故取之左右逢其原不費辭説<lb/>
<pb n="KR4e0125_WYG_021-1b"/>
而意已獨至使人誦之自覺明快後世之士其所養者<lb/>
既不逮古人遽開口論天下事而意不能畢逹於辭故<lb/>
辭愈滯事愈晦乃欲以感人心動主聽不亦艱乎由此<lb/>
觀之士固未有無所養而能有為者也走雖無似竊有<lb/>
慕於鄉先正之所養故手録此本藏之以俟當世之君<lb/>
子與我同志者天順四年嵗在庚辰夏五月既望書<lb/>
　　　皇明文衡序<lb/>
文之來尚矣而後世詞華之習蠧之故近有為道學之<lb/>
<pb n="KR4e0125_WYG_021-2a"/>
談者曰必去而文然後可以入道夫文載道之器也惟<lb/>
作者有精粗故論道有純駮使於其精純者取之粗駁<lb/>
者去之則文固不害於道矣而必以焚楮絶筆為道豈<lb/>
非惡稗而并剪其禾惡莠而并揠其苖者哉漢唐宋之<lb/>
文皆有編纂精粗相雜我朝汛掃積弊文軌大同作者<lb/>
繼繼有人而散出不紀無以成一代之言走因取諸大<lb/>
家之梓行者仍加博采得若千巻其間妄有所擇悉以<lb/>
前說為準以類相次郁乎粲然可以備史氏之收録清<lb/>
<pb n="KR4e0125_WYG_021-2b"/>
廟之詠歌著述者之考證繕冩成帖以俟後人或曰朱<lb/>
子嘗譏文自文而道自道者其語甚力然則近世道學<lb/>
之談未易非也子之是舉無乃勞乎走曰不然考朱子<lb/>
之云盖為蘇氏之文駮故耳至於楚詞韓文註釋校訂<lb/>
不遺餘力則我先正固嘗以文為意矣必如子說則是<lb/>
釋家不立文字之教走豈敢以為是乎<lb/>
　　　送河間縣令孫良臣序<lb/>
濟南衛經歴臨漳孫君良臣上其九載之績於吏部課<lb/>
<pb n="KR4e0125_WYG_021-3a"/>
其能而言於朝得進知河間縣事其鄉之仕者以余河<lb/>
間人知其地為詳請贈之言固遜不獲則告之曰河間<lb/>
古瀛郡也領邑十有六而河間邑附郭有軍衛三其治<lb/>
瀕京師其部多遷民其田羡而腴其民夥而役繁盖治<lb/>
瀕京師則國用之來需也勤部多遷民則生理鮮田羨<lb/>
而腴則勢力者敓之而民是用瘠民夥而役繁則人日<lb/>
事乎委輸而不暇乎其他且邑附郭則郡長貳有錢榖<lb/>
刑獄之事必責成焉又有軍衛三則兵農雜處民無所<lb/>
<pb n="KR4e0125_WYG_021-3b"/>
從乎聽教令而訟滋熾非循吏有不僨事而隳職者鮮<lb/>
哉雖然古之人圖難於其易告之近者則其逺者可企<lb/>
也徃年鄢陵李君讓為邑數年野無游民庭無滯訟勢<lb/>
力者來則身任之而不以困民民之就役者為立科條<lb/>
使更休迭逸而不告瘁處戎伍間不少假而治用不擾<lb/>
且承邑久弊之餘有巨猾其間捕之而置於法者前後<lb/>
數十其請老而歸也貧無以家闔城士及所部挽而留<lb/>
之者千餘人不獲命則相率出泉布贐之一無所受民<lb/>
<pb n="KR4e0125_WYG_021-4a"/>
至有泣下者古所謂循吏若李君非邪良臣於李君居<lb/>
同鄉入太學也同業其仕也先後同官出處之同如此<lb/>
其政容可以弗同邪然則近繼美李君而逺追蹤於古<lb/>
循吏良臣能不朂之以求所謂圖難於其易者哉今郡<lb/>
守賈侯忠良二千石也郡倅劉侯邦寜仕河間最久亷<lb/>
介人也良臣徃得賢守貳其職尤易舉矣故并以告云<lb/>
　　　送張彦質赴南京户部主事序<lb/>
余童子時從家君宦蜀時華陽人張君彦質王君良輔<lb/>
<pb n="KR4e0125_WYG_021-4b"/>
輩讀書武侯廟中余間徃逰焉聞伊唔聲琅然出牎間<lb/>
退竊歎曰諸君子勵志亦良苦使他日出有位寜肯負<lb/>
今日哉厥後余被召去蜀遂不知諸君子出處者十有<lb/>
三載成化丙戌余第進士時榜中蜀人頗班班焉雖彦<lb/>
質良輔於廣衆中有一面之雅然亦漫不省其誰何盖<lb/>
余去蜀也久又不及與諸君子叙平生歡故相昧如此<lb/>
今年彦質得户部主事分司南京又始與良輔相晤語<lb/>
方愕然知二君子者曩時廟中讀書人也俯仰今昔若<lb/>
<pb n="KR4e0125_WYG_021-5a"/>
有感焉則告之曰夫蜀彦質之所家也夫武侯故嘗仕<lb/>
彦質之鄉彦質之所景行者也矧寓其棲神之所誦詩<lb/>
讀書於斯其得於歆豔者必深故請以武侯之事為彦<lb/>
質告夫武侯之學世莫得其師傳之所自然静學之言<lb/>
實洙泗之緒餘大儒君子每有取焉盖静則志不分而<lb/>
學有以足乎已學則術不踈而才可以周於用循是而<lb/>
為之則上焉為人之官長而有所蒞下焉為人之幕屬<lb/>
而有所承殆無施而不宜矣此非彦質之所當志者邪<lb/>
<pb n="KR4e0125_WYG_021-5b"/>
夫以余見彦質求志於十載之前思彦質逹道於十載<lb/>
之後則彦質之徃也緬懐舊逰景行先哲將不畏人曰<lb/>
斯人也今有位矣寜肯負徃日哉<lb/>
　　　送醴陵縣令汪世行序<lb/>
天下之治惡乎繫曰繫於相與令曰相至尊也令至卑<lb/>
也其勢邈然不相侔矣顧使之均天下之責毋乃非人<lb/>
情乎曰不民也者天下之本也相雖尊其於民也䟽令<lb/>
雖卑其於民也親踈者難為功而親者情易孚政易逹<lb/>
<pb n="KR4e0125_WYG_021-6a"/>
令之賢否民之休戚以之令豈可以易視哉故太師楊<lb/>
文貞公嘗恨不為令盖君子之思得民如此休寜汪世<lb/>
行令於長沙之醴陵吾黨之士或榮之或惜之榮之者<lb/>
以世行故家子起布衣為令得善地以奔走百里之人<lb/>
惜之者以世行之才當舉進士通朝籍不則倅一郡長<lb/>
一州顧乃屈之為縣二者皆非也夫天下之責令與相<lb/>
均吾知世行於此求盡其責之不暇而以為榮且惜者<lb/>
過矣董子曰守令者民之師帥夫帥所以治民師所以<lb/>
<pb n="KR4e0125_WYG_021-6b"/>
教民也治之遂其生教之敦其彞治教兼舉而令之責<lb/>
始盡且令之於民有事造於庭相告語若父子然豈若<lb/>
相之據髙享大其通以閽其見以刺於人扞然不相能<lb/>
也然則今之令患不為耳茍有為焉民豈有不蒙治教<lb/>
之澤者哉迹是觀之情孚政逹其易易如此而已無賢<lb/>
稱民無休聲不可以言令矣今天子臨御法古畏民上<lb/>
圖任於輔臣下責成於守令誠以之二者天下之治繫<lb/>
焉然則世行今日之所勉副者亦為之而已矣進士吳<lb/>
<pb n="KR4e0125_WYG_021-7a"/>
肅清上舎汪汝温約鄉人以餞世行而走僣為之言且<lb/>
以喻夫世之不足於令者<lb/>
　　　河間府志後序<lb/>
河間郡守太原賈君忠及其倅寜夏諸君廷儀取郡志<lb/>
梓行而走書京師請敏政序其後敏政邦人也不可以<lb/>
辭則為之言曰河間為郡在前代廢置不一至唐宋為<lb/>
邊州當河北三鎮及五代宋遼金元戎馬蹂躪之間兵<lb/>
燹交馳文獻滅裂杞宋之徴盖使人有不勝其追惜者<lb/>
<pb n="KR4e0125_WYG_021-7b"/>
焉迨我文廟定都北京而河間為畿郡承平既久文物<lb/>
日滋於是二君子始得修復故事為志以傳夫周官小<lb/>
史掌邦國之志則郡之有志尚矣盖為人上者於凡所<lb/>
部之山川道里民風土俗與夫人材物産有所不知則<lb/>
無以考求其跡施於有政而成治功此河間郡志所為<lb/>
梓行者也或乃謂英廟嘗命儒臣修大明一統志分賜<lb/>
在廷書坊既以摹本翻刻則列郡之志可廢是大不然<lb/>
夫一統志天下之書也其法畧列郡志一方之書也其<lb/>
<pb n="KR4e0125_WYG_021-8a"/>
法詳畧者非簡詳者非贅可相有而不可相無者也然<lb/>
則斯志之行豈徒以飾吏事夸美觀而已將使夫行部<lb/>
之臣筮仕之士不煩於詢訪咨諏而一郡二州十六縣<lb/>
之事舉目可以盡得之由是而出治無難焉則二君子<lb/>
有功於斯郡大矣賈君守河間八年威行惠流治益閒<lb/>
暇而諸君贊成此舉之力尤多其同寅者亦皆淑慎自<lb/>
持故議以克合使數百年之闕典於是而備其視世之<lb/>
汲汲於簿書案牘之間者其相去顧不逺哉志凡二十<lb/>
<pb n="KR4e0125_WYG_021-8b"/>
巻本多挂漏譌舛敏政不佞為之慱采羣蒐重加訂正<lb/>
凡古蹟山川人物詩文之類彪分臚列頗詳整於舊云<lb/>
　　　送南京工部主事金公器序<lb/>
成化壬辰之冬金公器以工部主事考績來自南京倡<lb/>
為同年友之會會者百十有四人以嗣嵗春正月多賜<lb/>
假乃以上元後一日畢集於朝天宫之東堂結綵署其<lb/>
門曰瀛洲佳會而教坊又盛張樂以佐酒酒半羣起謂<lb/>
曰非公器則兹會有弗成因舉觴為公器夀薄暮方歸<lb/>
<pb n="KR4e0125_WYG_021-9a"/>
騎從塞道道旁觀者咸嘖嘖歎賞以為衣冠盛事噫公<lb/>
器之意豈徒然哉會以友名是必有道焉夫丙戌之春<lb/>
同日奉廷對者三百五十七人七八年來或物故或以<lb/>
事去或宦走四方者强半在朝者亦各有職事之拘雖<lb/>
同舎郎嵗不三四見今乃與諸君子為樂於一日之間<lb/>
而晤言於一堂之上則豈直杯酒之足樂乎是必相責<lb/>
以善使相顧無慚色則庶幾斯㑹之不辱而友道成矣<lb/>
且諸君子為給舎為羣察其亦有敢言以折憸壬者乎<lb/>
<pb n="KR4e0125_WYG_021-9b"/>
有朋昵以摧善良者乎為署郎為百執事其亦有清恪<lb/>
以保名節者乎有苛黷以隳官守者乎是是而非非則<lb/>
庶乎後㑹可尋斯樂可繼不然其有能靦顔頳頸以自<lb/>
列於樽爼之間者哉公器之意殆出於此若留連光景<lb/>
以為好事之舉則友道無所藉而斯會不足齒矣敏政<lb/>
在榜中年最少無善可稱而辱為諸君子所不棄使執<lb/>
筆為公器南還之贈故序其事以道其行公器吳江人<lb/>
𨽻籍京師倜儻有才畧蚤以事忤權貴人毅然不屈至<lb/>
<pb n="KR4e0125_WYG_021-10a"/>
今談者尚之<lb/>
　　　送吳思齊還治遼州序<lb/>
國朝之制凡仕者三嵗一考三考則視其殿最而黜陟<lb/>
之然三考之間惟再考為難仕之初鮮有不自立者故<lb/>
一考率得書最於有司至於再考則以為宦成矣其心<lb/>
不能無少緩以肆亦或有技止此而力不逮者於是乎<lb/>
前不足於人之初望後無以為明陟之地舉其有而并<lb/>
失之故凡仕者慎焉吾友呉思齊知遼州六年矣書最<lb/>
<pb n="KR4e0125_WYG_021-10b"/>
於有司如其初其西歸也鄉人餞之而請余重之以辭<lb/>
夫并晉之土勁食其土以有生者鷙而難馴而遼大州<lb/>
也思齊以江南諸生處其士民之上言如不出諸口而<lb/>
令無不行也身如不勝衣而頑者化暴者革部使者以<lb/>
為能羣試之而書最於有司者再夫豈掩襲而得之者<lb/>
哉是必有道焉思齊以淑慎自持少而壯如一日故無<lb/>
緩肆之弊安儒者之分不分其力於他道故無不逮之<lb/>
恥以無所緩肆之心而加以可逹之力守其道久而不<lb/>
<pb n="KR4e0125_WYG_021-11a"/>
渝雖終身可也何有於再考雖服於大僚可也何有於<lb/>
一州陟之明之不足為思齊道也鄉人之餞者刑部主<lb/>
事謝恭而下若干人<lb/>
　　　送内兄林文秀之官淮隂序<lb/>
内兄林文秀與余同學詩於家君晴洲先生時先生參<lb/>
政於蜀余與文秀侍行道荆江泝巴峽以逹成都凡途<lb/>
中山川古蹟先生必命題以試吾二人吾二人者亦思<lb/>
盡天下之大觀以昌其詩故在峽中每每攀蘿葛上峻<lb/>
<pb n="KR4e0125_WYG_021-11b"/>
峯題名峭壁之上或跳石弄水於奔川激流處相與為<lb/>
不經人道語嘗記作巫山十二峯詩余語不能奇因竊<lb/>
兄者以為已有相與爭笑不已時雖未知詩之工拙然<lb/>
自以為有足樂者其後余被召來京師文秀亦束書歸<lb/>
耕瀛城之南不相見者數載天順末余謁告歸省晴洲<lb/>
先生於金沙嶺之别墅文秀乃復相余行馬上時時説<lb/>
舊事數日不了時深秋曠野天長木落頗快人意既出<lb/>
瓦橋關過䧺縣余與文秀因馳馬遊鄚州古城上有騎<lb/>
<pb n="KR4e0125_WYG_021-12a"/>
而劍者數人羣僧荷殳擁其後文秀以為暴客心甚恐<lb/>
余時獨挾三矢躍而出適有奔犬起叢薄間客與僧相<lb/>
謂曰公子能追殪之乎余控弦應聲一發而斃客與僧<lb/>
相顧愕眙散去文秀偉余因口占一詩後余每思壮遊<lb/>
盖未始不徃來於懐也余舅氏既棄官安東而文秀家<lb/>
益落數益竒乃欲就升斗之禄以為養親計時太守賈<lb/>
侯召試之案牘文秀曰僕安能事此願試一詩賈大驚<lb/>
異試以冬無氷之詩文秀舉筆立就乃得為宣使大寧<lb/>
<pb n="KR4e0125_WYG_021-12b"/>
都司大寧多武臣不識好惡獨見文秀能詩乃禮之不<lb/>
敢後用是文秀安為之下者三年始得上吏部為驛令<lb/>
淮陰夫以文秀偉然長身生北方兵革之地人識字以<lb/>
為難而獨以詩出其羣則其通名天朝以躍馬食肉於<lb/>
此豈曰幸哉文秀既戒行李出都門余因與之約曰第<lb/>
他日復得謁告南歸子當市柳魚豆酒坐我皇華館上<lb/>
呼取伶人作韓王孫受辱戲劇相與大醉十日然後放<lb/>
巨艦入清河下長淮問古戰場及騷人釣遊處相從賦<lb/>
<pb n="KR4e0125_WYG_021-13a"/>
詠以尋舊盟慎勿以謂余方奔走舟車之下求盡其職<lb/>
寜克從子嘲詠風月留連光景作少年郎邪酒盡告行<lb/>
書以為贈<lb/>
　　　夀吳孺人序<lb/>
子之於親盖無所不致其極而稱夀則其大者故觴斚<lb/>
不足以盡歡歌舞不足以養志幣帛不足以將誠惟文<lb/>
字可以揚厲徳善有古詩人頌客之至情說親之道於<lb/>
此為盛然士夫間類以之為虚文不屑為豈以請者多<lb/>
<pb n="KR4e0125_WYG_021-13b"/>
而作者厭乎夫稱夀孝之大者而厭其多是惡天下之<lb/>
為人子也故凡有以夀文請者不肖未嘗不欣然應之<lb/>
無難辭推已之心知人之我同耳淳安諸生吳君禮之<lb/>
母方孺人夀七十而加健因與其二兄祥裕及其友生<lb/>
盧鴻輩謀所以稱慶者乃走書其從弟監察御史祚外<lb/>
弟禮部主事邵君新於是兩君過余乞為之辭余不及<lb/>
識吳君而獨重其孝則起請孺人之為人曰孺人故宋<lb/>
蛟峯先生之孫嫁處士吳本輝父本輝父棄世二十年<lb/>
<pb n="KR4e0125_WYG_021-14a"/>
孺人不為竒絶之行而家庭間為子者不悖為婦者不<lb/>
妬為僮僕者咸職其職而不敢肆人以是賢孺人兩君<lb/>
又各言孺人教愛之如已出且黯然以不克親拜堂上<lb/>
為歉夫子之當孝常理稱夀常事獨從子之於從母率<lb/>
以為䟽矣而慕之如其子其親戚子弟又加逺矣而慕<lb/>
之如其從子其子之友生異姓矣而慕之如其親戚子<lb/>
弟吾以是益知孺人之賢夫賢者有後孺人之兩子皆<lb/>
克家而又有才行如季子者他日起諸生與御史聨歩<lb/>
<pb n="KR4e0125_WYG_021-14b"/>
朝行以底於顯親揚名之孝則孺人享禄養以介夀祺<lb/>
方自兹始孺人始生之日在嵗之秋九月二十九日余<lb/>
不能製新詞畀舞童歌以侑觴竊聞之閟宫之詩曰俾<lb/>
爾昌而熾俾爾夀而富黄髪台背夀胥與試又曰俾爾<lb/>
昌而大俾爾耆而艾萬有千嵗眉夀無有害余不敏敢<lb/>
以是為孺人敬誦之<lb/>
　　　送晉寜州邵醫官序<lb/>
鄉貢進士王景陽開塾於太師李文逹公家間道其鄉<lb/>
<pb n="KR4e0125_WYG_021-15a"/>
人邵景暉之醫學公子尚寳司丞士欽及其二季士敬<lb/>
士貴因樂與遊且諗其醫之良也又以道於余余方思<lb/>
識其人而景暉受薦起為典科於晉寧州醫學去矣士<lb/>
欽相率來請一言贈之行嗟夫天下之事未有不資於<lb/>
學而能成者百家衆技必有師焉而今之公署在天下<lb/>
以學名者三儒也醫也陰陽也儒之學自三代已然醫<lb/>
與陰陽二學肇於宋而盛於今國朝置官與儒學鼎峙<lb/>
夫二家之學在周禮曰醫師在書曰羲暨和盖儒者之<lb/>
<pb n="KR4e0125_WYG_021-15b"/>
學非百家衆技之所謂學也儒者不得而專攻故使良<lb/>
者為之長率其徒以相守令而治民焉其任雖卑而責<lb/>
則重矣盖禮義乖則民之俗也漓疾疢興則民之生也<lb/>
弗遂寒暑紊則民之業以隳三者之教行而治道成故<lb/>
曰二家之學非百家衆技之所謂學也夫道徳性命之<lb/>
理六經載之醫與陰陽之先其所以察脉理而知受病<lb/>
之源測𤣥象而得運行之度類非神聖之士不能以前<lb/>
知特後之學者泥其迹不察其理故世以百家衆技之<lb/>
<pb n="KR4e0125_WYG_021-16a"/>
流目之而為其徒者亦安處其名盖二家之學失其職<lb/>
也久矣晉寜於滇為屬郡而景暉之父故為醫學師景<lb/>
暉世其學且世其官盖庶幾所謂良士者夫滇在京師<lb/>
萬里外其地與夷獠雜處國朝以來禮義之漸洽視内<lb/>
郡而况於醫乎吾見景暉之教將大行於一州而逺人<lb/>
蒙其休也余故學於文逹公而景陽又於余有講學之<lb/>
舊亦深慨夫儒者之失其職而無以自振也故以學之<lb/>
說告之<lb/>
<pb n="KR4e0125_WYG_021-16b"/>
　　　文母王宜人輓詩序<lb/>
輓詩之作何昉乎左氏之歌虞殯荘生之紼謳古樂府<lb/>
之蒿里薤露皆是也然考其實乃當時送葬執引者聲<lb/>
之以相其力耳顧近世為之者異於是憫其人命之不<lb/>
淑則近於黄鳥之詩本於人子所追慕則近於蓼莪陟<lb/>
岵之詩頌彼之善寄此之哀雖不相知可以請託為之<lb/>
習於見聞遂成故事不如此則人且有無所用情之譏<lb/>
盖士夫之告哀乞詩類於俗人之飰僧追薦勢不能自<lb/>
<pb n="KR4e0125_WYG_021-17a"/>
已也户部郎中文君志貞奉其母宜人輓詩一帙過余<lb/>
泣請曰詩必有序余讀而悲之曰此亦可謂用情矣夫<lb/>
古詩幾三千篇孔子刪之存者三百有畸而致哀於人<lb/>
追慕其親者僅一再見又每不過三疊六疊而止焉盖<lb/>
如此其慎之也慎之故足以昭當時訊後人而近世為<lb/>
之者動輒累十百不止徵之累年不足借曰君子疾没<lb/>
世而名不稱則亦何其詞之費慮之周一至此哉蓼莪<lb/>
陟岵之詩人子所自為未嘗借重也黄鳥之詩得諸其<lb/>
<pb n="KR4e0125_WYG_021-17b"/>
國人未嘗出於大人先生之口皆孔子所不棄則人固<lb/>
實有善之足貴乎宜人姓王氏世家山東徙陜蘭邑之<lb/>
東川既嫁從其夫君子謫戍凉州中嵗而歸晚就養京<lb/>
邸受封恩年六十有六以卒葬蘭之華林峯下本其為<lb/>
女若婦若母皆有善聞其鄉郎中起進士為行人至今<lb/>
官其顯揚之業固將有出於此帙之外者雖然此豈不<lb/>
猶善於世之飰僧追薦者哉<lb/>
　　　送方君引<lb/>
<pb n="KR4e0125_WYG_021-18a"/>
方君秉彞歙諸生也少從鄉先生學春秋學成赴南畿<lb/>
秋試屢弗利而年益茂學益䆳會其家有尺籍死無繼<lb/>
者有司將逮君而儒生從戎者令當送試其才否罷遣<lb/>
之君持牒走京師兵部請就試文淵閣閣老彭安成先<lb/>
生才君君乃得釋予與君家同郡竊為之嘆曰周禮凡<lb/>
國子遇兵甲之事則授之車甲合其卒伍置其有司以<lb/>
軍法治之夫周盛時如此而况叔季乎於國子如此而<lb/>
况郡縣諸生乎惟我列聖以文教𢎞古之治恒患人才<lb/>
<pb n="KR4e0125_WYG_021-18b"/>
之遺故於儒生曲成之如此方君不已大幸哉詘伸者<lb/>
數之常也君之去此其必翹然出羣以上副朝家涵煦<lb/>
之大恩乎然則今日之詘固後日之伸兆也君族兄貢<lb/>
士良弼與余善故輒書此以為君之歸<lb/>
　　　洪氏族譜序<lb/>
知鄭州徽人洪君寛奉其世譜一帙請走序其前曰將<lb/>
板行族中庶其所藉而不朽也洪出共工氏受封河内<lb/>
之共城子孫推夲水徳之緒加水於左世望燉煌在唐<lb/>
<pb n="KR4e0125_WYG_021-19a"/>
有諱經綸者徳宗朝為河北黜陟使議罷方鎮兵左遷<lb/>
宣歙觀察使自下邳徙婺源之官坑徽之有洪盖始此<lb/>
觀察七世孫鈸又徙休寧之黄石鈸七世孫中孚宋進<lb/>
士龍圖閣待制贈少師徽宗時嘗諌伐遼忤内侍落職<lb/>
致仕待制五世孫大六再徙歙之西南境因姓其地曰<lb/>
洪源則今洪所定居也大六十世孫伯祥自號洪厓老<lb/>
人元至正中與其弟震為洪氏木本水源録序而藏之<lb/>
鄭州上距震盖四世矣然自洪厓兄弟剏譜之後子姓<lb/>
<pb n="KR4e0125_WYG_021-19b"/>
益蕃為世益逺而舊編之傳者日益譌於是鄭州又復<lb/>
定為今譜凡若干巻洪厓之譜有鄉先生唐仲實及史<lb/>
官徐旭之文所以叙譜之故畧已盡之然走獨念徽之<lb/>
洪氏自唐至今視他族積久彌盛亦有二公所不及言<lb/>
者夫唐之亡成於方鎮宋之分裂始於伐遼而觀察待<lb/>
制兩公獨於其時慨然以天下為念不恤强臣巨閹之<lb/>
害已而言之君父雖其言不行而守官之正謀國之忠<lb/>
建事之勇萬世如一日也其子孫之盛且久不有自而<lb/>
<pb n="KR4e0125_WYG_021-20a"/>
然哉是則斯譜之行豈直叙親踈别真偽所以不忘前<lb/>
烈而廸其後之人固鄭州謹嗣葺之意也鄭州起鄉進<lb/>
士自桂陽徙治鄭皆有賢聲子逺亦舉鄉貢進士而鄭<lb/>
州故與走之宗兄同知汀州熈有婣好知洪氏者莫如<lb/>
走也故論其世而以兩公為首稱使後之觀斯譜者有<lb/>
考焉<lb/>
　　　贈廣東按察副使張君詩序<lb/>
廣東凡十郡七瀕於海一居海中環其境諸蕃相望而<lb/>
<pb n="KR4e0125_WYG_021-20b"/>
倭人最慓黠難制朝廷為設按察分司於海上副使一<lb/>
人奉璽書以巡視海道為名一方安危隠然繫焉用失<lb/>
其人必且僨事故擢任之際徃徃慎之吾友華亭張君<lb/>
汝欽之赴兹役也同年友一十人約賦詩道其行退余<lb/>
為之序廣東大藩水陸之交警備甚嚴三司皆治廣州<lb/>
而按察又分五道各署印以糾諸郡獨海道上下數千<lb/>
里責之一人然比年以來倭人出沒最少而猺賊弄刄<lb/>
於谿峒之間無虚歳至於焚縣治逐長吏俘戮其子女<lb/>
<pb n="KR4e0125_WYG_021-21a"/>
屢勤大將出兵攻之稍靖矣而復熾此其故何哉危者<lb/>
平易者傾理之常也汝欽長身玉立性敏而志鋭自翰<lb/>
林庶吉士為監察御史出按滄濟荆湖之地不縱不刻<lb/>
所至燁然有聲焉海道一事固優為之雖然巨浸排空<lb/>
戰艦如林以孑然之身日虞㓂至而圖其成此水道之<lb/>
所以長安也谿峒不險於海猺賊之慓黠不勝於倭人<lb/>
然事未至而議之甲可乙否有事相顧莫可與當者此<lb/>
陸道之所以多危也夫廣東偏師屯境上至今不觧其勢<lb/>
<pb n="KR4e0125_WYG_021-21b"/>
殆有可平之漸而海道之無虞也久矣易曰無平不陂<lb/>
無徃不復艱貞無咎勿恤其孚于食有福汝欽徃哉服<lb/>
金紫食大夫之禄日坐行臺兵民環立以聽乎教令豈<lb/>
可一日而忘艱貞邪謹自治勿恃其安而毁於盈事之<lb/>
渉利害者亟罷行之使海波不揚戎備閒暇島夷聞之<lb/>
不敢乘其隙素餐者望之有儆焉則豈惟無負其平生<lb/>
與今日慎選哉福禄日臻誠有如易之所云者矣諸君<lb/>
子詩多致愛助之意而無留連光景之詞固將有可傳<lb/>
<pb n="KR4e0125_WYG_021-22a"/>
者不待序也<lb/>
　　　送范邦祥知嶧縣序<lb/>
徽之貢士范邦祥以戴氏學凡七上禮部舉進士不第<lb/>
既入吏部銓其下邦祥者類得府上佐及州長而邦祥<lb/>
僅得為嶧令又逺去其鄉數千里於江之北徽人之客<lb/>
京師者重惜之因相率請余為贈别之辭嶧山東之縣<lb/>
也秦漢帝王率嘗逰其山之下刻石頌功或道海上求<lb/>
仙人以徼永譽而逞其大欲計當時扈從輿馬紛然交<lb/>
<pb n="KR4e0125_WYG_021-22b"/>
於馳道供億之需百出而嶧之士民奔走服役轉竄死<lb/>
亡為之令者亦疲於事上日虞罪責雖有子惠循良之<lb/>
志将安所施方今聖天子端拱於上無盤遊生事之好<lb/>
四方靖謐不特一縣為然然則邦祥去此而綰黄綬為<lb/>
郎於大府之下以今百里之人所據者儼如古子男之<lb/>
國謂非聖天子之明賜不可也而又何重惜之有雖然<lb/>
古之善治不過富之教之耳三五年來山以東非水則<lb/>
蝗疫癘薦興郡縣之間十室九空村墟蕭然至於無人<lb/>
<pb n="KR4e0125_WYG_021-23a"/>
此豈君子可樂之時邪邦祥徃哉尚旁求舉措之蹟使<lb/>
饑者得食蕩析者反其居而病者無夭札之苦然後乘<lb/>
國家閒暇之時進其諸生相與推明孔孟之遺書而復<lb/>
行之俾嶧之人忠信長厚無盗無訟以還鄒魯之舊此<lb/>
則余所重望於邦祥者餘不足道也<lb/>
　　　送太學生于君還鄆城序<lb/>
我朝准先代之制士必養於郡縣學升於太學以次入<lb/>
官盖儲之有素而後任之得人也余獨怪夫近世士不<lb/>
<pb n="KR4e0125_WYG_021-23b"/>
知所自養凡在郡縣者恨升太學之遲在太學者惟恐<lb/>
出之不速故未升則上粟馬以求進甫升則投牒吏部<lb/>
願就禄學官甚哉失其所以為士者夫士之居學其猶<lb/>
農之在田賈之坐肆乎農蔑其田則餒賈厭其肆則貧<lb/>
士疾視其學則為棄人士之在郡縣學所讀者先王之<lb/>
書所友者一鄉之良士無耕耨貿易之勞而有弦誦之<lb/>
樂一日居之則修已治人之業有一日之長其上太學<lb/>
也亦然且所與遊者天下之士歳考月計而吾之業鮮<lb/>
<pb n="KR4e0125_WYG_021-24a"/>
不成矣顧皆僕僕然有濡滯之嘆幸而去之動色相賀<lb/>
是何所見之與農賈異邪于君本深鄆城世家為縣學<lb/>
弟子貟以所業尚書赴山東鄉試者屢矣每赴輙不利<lb/>
於有司而業益精成化丙申始升太學其同升者多願<lb/>
就禄學官君笑曰方將受教於人而强為人師士之恥<lb/>
也乃謁告省親東歸噫若于君跡其心顧豈可以今之<lb/>
為士者求之邪國初太學生逕授京秩而進士多外補<lb/>
凡試禮部未第者増廣諸生不得入太學太學之重如<lb/>
<pb n="KR4e0125_WYG_021-24b"/>
此正統以來斯例漸塞由是科目重而太學輕假使人<lb/>
皆好修如于君則世烏敢有輕太學之士者哉惜乎蘭<lb/>
茝之一二不禁蕭菅之千百也于君之歸奉親讀書其<lb/>
所養益厚必且大成於科目之間以副上之任使抑豈<lb/>
僅為一鄉之良士已乎監察御史佀大器亦鄆人余同<lb/>
年進士也素厚于君請余文以為君之别大器之友即<lb/>
余友也故不以辭<lb/>
　　　贈兵科都給事中章君序<lb/>
<pb n="KR4e0125_WYG_021-25a"/>
給事中非言官也唐宋之制給事中治門下省佐侍中<lb/>
詳命令封駁章奏别有拾遺補闕司諫正言謂之言官<lb/>
其治曰諫院我太祖髙皇帝罷言官而毎著之令曰凡<lb/>
朝政缺失軍民利病許諸人直言無隠大哉王言其視<lb/>
唐宋之淺謀狹制盖萬萬矣國朝給事中設科六有長<lb/>
有佐其責愈分而職愈専然今之人見給事中猶曰言<lb/>
官其自諉亦曰言官予恐責之者非其罪而自諉者無<lb/>
當也鄞之章君元益天順中與余同領京闈鄉薦成化<lb/>
<pb n="KR4e0125_WYG_021-25b"/>
初同舉進士同教養於翰林元益長余四歳磊落䟽闓<lb/>
余兄事之余承乏史官而元益擢兵科給事中朝夕敬<lb/>
共以求盡其職而竑論崇議見於設施者士論徃徃以<lb/>
為得體既進都給事中凡同年者又皆喜以為吾榜得<lb/>
人而鄞士之喜尤甚於是刑科給事中盧欽玊刑部主<lb/>
事楊志仁來請余重之以辭余於元益交久語熟盖無<lb/>
可為辭然余所以敬厚元益者寜有已乎夫内科外部<lb/>
實相對峙雖禄有崇卑而其責常均矧兵國之大事固<lb/>
<pb n="KR4e0125_WYG_021-26a"/>
難乎其為長矣今之仕者為寮佐遇事則曰有官長在<lb/>
吾何能為至於為官長將何所逭其責哉上嗣位以來<lb/>
屢勤兵於四方雖不旋踵帖然無虞意所以弭之之術<lb/>
尚有所未盡也元益嘗佐兵科有聲矣今為官長焉其<lb/>
必有以審處乎此語曰有官守者盡其職有言責者盡<lb/>
其忠今之給事中固非若古之言官有專職然令許諸<lb/>
人直言無隠則夫職之所在法無不得言者合羣議而<lb/>
告諸朝布之天下偃兵息民以輔成今上垂拱之治余<lb/>
<pb n="KR4e0125_WYG_021-26b"/>
寜不有望於元益也哉<lb/>
　　　贈鄧州守禦千戶黨侯序<lb/>
天下武官自開國靖難兩功之後有事於四方則以㨗<lb/>
進者千萬計由是衛所之上多者數十少者十數蠶食<lb/>
其下戎政以隳徃時天子用廷議詔簡汰武官拔其尤<lb/>
者為軍正衞三人所一人俾之綰章以治事餘不得預<lb/>
三歳則聽行臺守臣覈其稱否為進退焉冗貟肆虐盖<lb/>
庶乎鮮矣成化十有二年河南鎮守中貴人暨巡撫巡<lb/>
<pb n="KR4e0125_WYG_021-27a"/>
按者籍其所覈軍正官於朝盖河南一都司所𨽻八衞<lb/>
四十餘所進者若干人而鄧州守禦千户黨侯隆居其<lb/>
一侯陜之甘泉人世為將家自其祖父以靖難功至千<lb/>
户侯謹嗣之率其所部練於京營有年矣士卒甘苦軍<lb/>
務弛張閱知之甚稔其膺遴選殆可謂無負者與所悉<lb/>
寓治衞中有事可仰成於上諉辭於下鄧州一所雖附<lb/>
南陽而軍於外以守禦結銜其勢儼然與衞敵專行獨<lb/>
濟無不可者然則黨侯舉措固將繫一州之重輕也哉<lb/>
<pb n="KR4e0125_WYG_021-27b"/>
鄧於前代為重鎮地瀕襄樊山川阻修劇盗徃徃生其<lb/>
間朝廷一遣偏師問罪必先駐鄧故為鄧也難邇者天<lb/>
子命大臣行要害立官府綏流人為久安之策鄧之易<lb/>
易盖自此始矣雖然古語云太平不可忘戰侯勉哉慎<lb/>
隄封恤士馬戎政之渉利害者罷行之使一州晏然兵<lb/>
民胥悦則豈一得之足慶將三歳之覈亦孰能易之侯<lb/>
勉哉鄧之仕者相率請余言為贈余外舅鄧人也故不<lb/>
辭而與之言<lb/>
<pb n="KR4e0125_WYG_021-28a"/>
　　　贈工部主事吳文盛序<lb/>
世有謂文學不足以得士者非通論也余觀兩漢之人<lb/>
鄉舉里選雖若無事於學至誦其所著述皆平實可法<lb/>
大抵人必深於學學必本於經故見諸行亦有所據而<lb/>
不悖今之所謂學者何學哉以詞翰之工拙為髙下遂<lb/>
使經生不齒於才子士習之不迨古有由然已吾徽之<lb/>
人於所謂詞翰者類出列郡下惟舉於兩京上禮部者<lb/>
率以一經占首選盖徽之為郡自朱子以來儒先輩出<lb/>
<pb n="KR4e0125_WYG_021-28b"/>
經學之漸被者久後生小子口誦手録者不雜於他岐<lb/>
故也若休寜呉文盛其一焉文盛之春秋有聲郡學成<lb/>
化辛卯以是經舉南京鄉試第二人壬辰魁禮部會試<lb/>
主司皆録其經義式來學廷對賜進士出身值外艱而<lb/>
歸丁酉服闋乃授工部都水清吏司主事出莅淮安清<lb/>
江浦河道云文盛為人恂恂儒者若不勝衣至扣其所<lb/>
得亦霈然莫能窮雖性和易人樂親之家居三年未始<lb/>
有私謁盖非深於經者不能也彼施施然驕其詞翰之<lb/>
<pb n="KR4e0125_WYG_021-29a"/>
工於人實足以暴其浮藻耳其中豈必有本哉雖然詞<lb/>
翰之工拙不足計而近世乃復指談經者為迂濶甚矣<lb/>
乎士習之陋也窮經將以致用春秋者聖人之用在焉<lb/>
文盛㓜誦習之今壯矣是非舉措如辨黑白數一二推<lb/>
而行之豈不綽綽然有餘地哉矧簉屬列部有不能事<lb/>
事者多借上官以自諉文盛之去此也本之以平生之<lb/>
學加之以獨任之力將賢聲翕然起於淮之壖矣振華<lb/>
履亨必兆於此淮南北徃來之通衢也吾願與鄉人士<lb/>
<pb n="KR4e0125_WYG_021-29b"/>
之客京師者拭目焉<lb/>
　　　宋遺民録序<lb/>
余嘗讀宋王鼎翁謝臯羽唐玊潜三子者之事而悲之<lb/>
且名不載於史而其平生著述兵燹以來又多淪喪獨<lb/>
其倡和稱述之間見於諸家别集中者猶可考也齋居<lb/>
之暇因褎輯以傳而附以其一時意氣相與之人為十<lb/>
二巻題曰宋遺民録序而藏之曰嗚呼甚哉宋待士之<lb/>
厚而獲士之報如此也江南北矣帝子臣矣勤王捍難<lb/>
<pb n="KR4e0125_WYG_021-30a"/>
之卿相擄且死矣而三子者皆布衣為文丞相客初未<lb/>
始都髙爵享厚禄也乃獨拳拳思宋之不置或欲死其<lb/>
主於方生以成其名或欲生其主於既死以暴其志或<lb/>
欲存其廟食於既亡續其王氣於已斷以求盡此心而<lb/>
不負其主天理民彞藉之以不冺焉夫然後知宋貽謀<lb/>
之善而士厚報之可以為有天下國家者鑒矣吾嘗見<lb/>
前代亡國之君暴虐備至其臣有駢首就戮甘九死而<lb/>
不悔初未始繫於國之貽謀焉者誠以君臣之義截然<lb/>
<pb n="KR4e0125_WYG_021-30b"/>
有定而秉彞好徳之良心不容已也然亦有以其綱常<lb/>
之身與其君父之國委而與人以偷生茍活倖富貴於<lb/>
一時且自以為得計者雖本諸其人之知愚賢不肖而<lb/>
國之貽謀亦容有未盡耳此秦隋之君一經敗亂即如<lb/>
潰𤓰不可復救而靖康之末忠臣義士死者接踵又相<lb/>
與維持立國至於百五十年之久國亡主執而猶有如<lb/>
文丞相者挺然以其綱常之身百折不屈就死如歸以<lb/>
明大義於天下後世而三子者之志於是誠可悲矣至<lb/>
<pb n="KR4e0125_WYG_021-31a"/>
今言者每以其名不載史為恨然余嘗竊觀三子者之<lb/>
事而得其心矣方其運去物改之後徬徨徙倚於殘山<lb/>
剰水間孤憤激烈悲鳴長號若無所容其身者茍可容<lb/>
力就白刄以不辭環而視之非不自知其身滄海之一<lb/>
粟也而綱常繫焉故寜為管寜陶潜之貧賤而不悔者<lb/>
誠有見夫天理民彛之不可泯者然跡其平生則亦將<lb/>
求以不負此心而已豈必人之已知也哉而其志則已<lb/>
光耀硑鍧於青天皎日之下雖歴萬世光景常新不與<lb/>
<pb n="KR4e0125_WYG_021-31b"/>
海桑而俱化矣固非若世之淺丈夫建尺寸之功必待<lb/>
銘之鼎彞刻之琬琰而後名可永也由是觀之夫三子<lb/>
者豈以史之載不載為加損者哉區區孤陋每摭拾其<lb/>
殘編斷簡而伏讀之其言勁如風霆煒如日星而黍離<lb/>
麥秀之感溢於言意之表殊使人不能終篇固以毛髪<lb/>
上指涕泗交頥如見其人於九京凛有生氣欲從之㳺<lb/>
而不可得也矧夫一時相與者又皆慷慨悲歌之士或<lb/>
倡和焉或稱述焉皆足以起人心之忠義振末世之委<lb/>
<pb n="KR4e0125_WYG_021-32a"/>
靡百代之下讀其文想其人將必有任天理民彞之責<lb/>
於一身而與之㝠契神交於百代之上者矣然則有天<lb/>
下國家者可不鑒於此哉編之末復附以元主為宋裔<lb/>
之説一本諸故老之傳聞參之史傳之豋載卓卓乎可<lb/>
以信後世而無疑盖又將以慰夫三子者不忘宋之心<lb/>
於地下而宋貽謀之善之報亦於是乎見焉<lb/>
　<lb/>
　<lb/>
<pb n="KR4e0125_WYG_021-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻二十一<lb/>
</p>
<p>
</p>
  </div>
</body>
</text>
</TEI>
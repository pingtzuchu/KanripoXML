<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻七十七</head>
    <p>
<pb n="KR4e0125_WYG_077-1a"/>
欽定四庫全書<lb/>
　篁墩文集巻七十七　　　明　程敏政　撰<lb/>
　　詩<lb/>
　　　菊荘圖為致仕章元益給事賦<lb/>
秋氣入墟落凉颷振踈林繁華坐銷歇一逕穿籬深籬<lb/>
東有晩色粲粲千黄金不隨時物變肯受繁霜侵陶令<lb/>
去已逺寥寥孰知音章君瑣闥彦時名屈當今一朝謝<lb/>
塵鞅返駕鄞江潯舊社作新主永日消煩襟年来嬰世<lb/>
<pb n="KR4e0125_WYG_077-1b"/>
患未獲窮幽尋念此松桂友敬使丹青臨遥遥嵗将晏<lb/>
采采勞歸心黄花故無恙白酒且復斟一酌為子壽再<lb/>
酌為子吟天意久乃定相期肅纓簮花神永結好冷眼<lb/>
窺浮沉<lb/>
　　　送都憲左公廷珍巡撫遼東<lb/>
關西聲價重提刑又總行䑓出帝庭千里封疆當北鎮<lb/>
九邉綏服盡東溟皂嚢坐遣烽烟息寳匣長韜劍氣腥<lb/>
宵旰分憂在今日不須崖下勒新銘<lb/>
<pb n="KR4e0125_WYG_077-2a"/>
　　　定西侯蒋公筠清軒巻次周草庭都尉韻十絶<lb/>
髙軒近北城幽逕折三四中有長琅玕知人嵗寒志<lb/>
臨池寫来禽坐石呼格五森森蒼雪寒九夏失炎午<lb/>
新開八尺庭逈異五侯宅眼中籜龍孫無不一當百<lb/>
結客總豪俊詩壇如将壇呼童刻新粉記取最長竿<lb/>
愛此萬玉林不下篔簹谷時汲井中泉殷勤溉慈竹<lb/>
裊裊翻翠雲涓涓凈塵思借看來何人苔堦屨痕二<lb/>
虛心能自保世態非所甘江梅與巖檜交情澹成三<lb/>
<pb n="KR4e0125_WYG_077-2b"/>
名園盛韋杜紅紫動盈千何似總戎府清風兼渭川<lb/>
将軍誠好文盛世不忘戰時對抱節君孫吴閱終巻<lb/>
欲待此君醉竊分鳯尾餘他年殺青手髙節為君書<lb/>
　　　賀東寧伯焦公得男<lb/>
珠箔髙懸獸錦紅侯門佳氣喜䓗䓗啼聲試處知英物<lb/>
骨相生來有祖風開宴競投新玉果傳家先拭舊彤弓<lb/>
分明世契非生客湯餅還叨入會中<lb/>
　　　送西隣毛貢士世傑知汲縣<lb/>
<pb n="KR4e0125_WYG_077-3a"/>
東社西隣嵗幾㬰恩銜初得令君名禁中曉日辭天仗<lb/>
客棹薰風記水程石表忠魂留孔篆山環遺堞撫殷城<lb/>
定多治迹如崔瑗看取邦人續政聲<lb/>
　　　送都水姚懋明主事改任南京儀制<lb/>
曽向青源識俊髦恩除重下為均勞留都官愛新儀部<lb/>
驛路人迎舊水曹千里長安随日近萬年鍾阜入雲髙<lb/>
宦情鄉思誰兼得莫惜離亭盡濁醪<lb/>
　　　播州程氏世澤堂<lb/>
<pb n="KR4e0125_WYG_077-3b"/>
聞説家聲自洛中幾年移築向蠶叢短檠不廢箕裘業<lb/>
一劒長収保障功心吐秀葵知曉日根蟠喬木自春風<lb/>
等閒慶澤應難盡長共滔滔蜀水東<lb/>
　　　追思舊逰寄浙江左時翊叅政十絶次草庭都<lb/>
　　　　尉韻<lb/>
湖船詩十聨半入煙霞氣我語慚不工居然别涇渭<lb/>
倚櫂岳墳菴碑本見遺墨萬古擎天功髙峯峙南北<lb/>
草滿六橋路依稀放鶴人道傍修竹裏時見一枝春<lb/>
<pb n="KR4e0125_WYG_077-4a"/>
開尊凈慈閣鵝鴨滿湖田對岸雷峯塔亭亭入暮天<lb/>
三生空有石三竺未成賦徘徊九里間吟情拂高樹<lb/>
天外一峯逈飛来勢未降冷泉亭上立逸趣洒寒江<lb/>
石屋龍潜處題名憶長公洞門喧水籥苔逕失西東<lb/>
一㪺龍井寒未續茶經筆林外忽聞香僧房焙茶日<lb/>
山形繞廢宫一鳳雲中度下見淛江潮寒聲自朝莫<lb/>
憶登保叔塔舉酒别諸君兩聴春鴻過相思逐片雲<lb/>
　　　送馬天禄給事赴雲南僉事<lb/>
<pb n="KR4e0125_WYG_077-4b"/>
禁鐘曉初歇騎出城東門惜君有遠役相携薦芳尊君<lb/>
本瑣闥彦忠言動天閽起居今十載廷謝初䝉恩西南<lb/>
萬餘里滇江浩沄沄軺車足時雨憲節明朝暾丈夫挟<lb/>
壮氣撫此嵗月奔紅芳漫春色青松自霜根迢遥古南<lb/>
服慷慨扶風孫行臺知有道後㑹須重論<lb/>
　　　次司馬通伯侍御留别韻二首<lb/>
風流儒雅重分司先徳猶傳宋太師學制久非三舍法<lb/>
教條今過百年期氷霜飽歴承家訓桃李深培答主知<lb/>
<pb n="KR4e0125_WYG_077-5a"/>
聞説行䑓多暇日餘情還付墨淋漓<lb/>
相違不覺又經年日月真同蟻磨旋養士定知湖學盛<lb/>
憂時曽説賈生賢一從憲節分江左幾遣書筒到日邊<lb/>
大雅寥寥今未作黄鐘應待恊宫縣<lb/>
　　　飲慶夀寺柬似聦講經<lb/>
紅塵飛不透踈簾白日行空漸向炎柳絮挟風常滚滚<lb/>
麥苖經雨倍纎纎上方蹔喜朋簮盍西郭從教酒價添<lb/>
更愛逺公能入社他時有約問楞嚴<lb/>
<pb n="KR4e0125_WYG_077-5b"/>
　　　送仰進卿給事僉憲四川<lb/>
天子念飢嵗方勤西顧憂川陜本相接君子可淹留當<lb/>
時文石陛往往聞嘉猷况兹行䑓尊恩言若為酬提印<lb/>
走列府洗寃及遐陬功名當駿發壮氣横髙秋誰云蜀<lb/>
道難為子歌安流<lb/>
　　　挽致仕于千户<hi>文逺之父</hi>
春風吹面雪盈頭已過人間八十秋山戍晝閒惟繫馬<lb/>
水村天逺獨盟鷗周窮義重焚逋劵知足心長守樂丘<lb/>
<pb n="KR4e0125_WYG_077-6a"/>
身後有人能接武轅門聲價到皇州<lb/>
　　　又<lb/>
每過深巷拜儀刑不覺籃輿幾日停醒眼愛留通夕飲<lb/>
壮心慵展衛生經别来吟髪添新白望裏家山只舊青<lb/>
千里生芻嗟莫致一緘哀些涕交零<lb/>
　　　題傅曰川諭徳蜻蜓便面<lb/>
五月京華吹旱塵江鄉風物繫情頻滿陂緑水連堤草<lb/>
雨後蜻蜓不避人<lb/>
<pb n="KR4e0125_WYG_077-6b"/>
書帶青青草似苔絳騶飛處小蓬萊良工可識詞林客<lb/>
為作朱衣入眼來<lb/>
　　　挽西荘畊隠章處士同知廷圭之父<lb/>
紅雲含日照西荘楚些聲中白髮長杖履忍看桑柘影<lb/>
衣巾猶帶薜蘿香壽於吕尚非儌福死比黔婁合諡康<lb/>
經學已聞傳令子功名無愧古循良<lb/>
　　　分得惠山泉送張公實叅議還浙江<lb/>
巋然九龍山下有鳴玉聲蒼蘚絡深罅濺濺流石泓逝<lb/>
<pb n="KR4e0125_WYG_077-7a"/>
人一廻首倒影下空明峯頭陸羽祠俯瞰若有情峯麓<lb/>
聴松菴織竹存遺鐺我昔停征車憑闌濯塵纓一㪺毛<lb/>
髪爽再飲肌骨清中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>乃伯仲此品寧虛名張公佐淛<lb/>
省矯矯人中英峻操如隱之氷蘖相崢嶸泉石豈無癖<lb/>
所羈在王程官舟忽南下尋源重兹行懐古應有作顛<lb/>
崖念蒼生龍團笑茶譜石鼎憐詩盟<lb/>
　　　雨後過文會軒<lb/>
雨後名園我獨来淺紅深綠繞池臺禽聲也樂消煩暑<lb/>
<pb n="KR4e0125_WYG_077-7b"/>
馬首初看凈宿埃鄰客有期頻折簡主人乘興即銜盃<lb/>
偶然良㑹須終日一任殘陽下古槐<lb/>
　　　送黄巖黄汝彞赴休寧訓導<lb/>
浙東經學推黄氏玉樹臨風見一枝山邑百年弦誦地<lb/>
自今應喜得良師<hi>君今通政世顯從子世以宦學聞</hi>
宫牆遥隔練溪灣門對青青玉几山分擁臯比應最樂<lb/>
書聲時出翠微間<hi>休寧學地幽勝君至則知之</hi>
孔殿西頭企徳堂兩賢曽此託維桑衣冠俎豆瞻依處<lb/>
<pb n="KR4e0125_WYG_077-8a"/>
洛學千年未可忘<hi>二程子之先本出休寧近始立專祠得列祀典</hi>
温公家世不凢才六一清風滿後来知子敎條還易舉<lb/>
頖宫星斗夜昭回<hi>司馬提學歐陽令君君往遇當必有合矣</hi>
　　　送宗人徳望進士還徳興<lb/>
一宗元自相湖分雛鳳新呈五色文家慶暫應紆綵服<lb/>
橋名先已識青雲氷開水國舟難滯春入郊亭酒易醺<lb/>
小别重来堪屈指鵷班風節待超羣<lb/>
　　　送吴容之進士還歙<lb/>
<pb n="KR4e0125_WYG_077-8b"/>
二月鶯花滿帝城手扳黄栁送君行傳家舊熟麟經筆<lb/>
中選新題鴈塔名畫舫揺春新旅况綵衣稱夀足親情<lb/>
還鄉不久應趨召重簉鵷行玉佩聲<lb/>
　　　送族孫鳯翔還浮梁兼東其兄徐州同守楚英<lb/>
相違無奈帝城垠撲面流塵似水雲酒興半生過阮籍<lb/>
鄉情終日仰番君船随賈客行装起曲愛歌童别調聞<lb/>
路指彭城應問宿雨中新榻許誰分<lb/>
　　　送李知事還蜀<lb/>
<pb n="KR4e0125_WYG_077-9a"/>
大夫勛業重先朝合有鵷雛振九霄幾載宦情宣室近<lb/>
一畨離思蜀山遥歸帆正藉東風馭戀闕長懸北斗杓<lb/>
簮紱重来知有日不須扳栁向河橋<lb/>
　通政知事合陽李君天錫今致政都憲先生之子先<lb/>
　生有迎蹕大功於先朝未食其報而天錫以文才見<lb/>
　擢供奉南薰殿還鄉待用人尚未滿也惟先少保尚<lb/>
　書襄毅公於先生為同年予不佞近接天錫始獲通<lb/>
　家之好因賦此以致區區之意云<lb/>
<pb n="KR4e0125_WYG_077-9b"/>
　　　蒲窻清隱為蔡徳馨賦<lb/>
石髪森森照水寒緑雲揺動紫瑛盤歸来不道清如許<lb/>
疑在君家畫裏看<lb/>
葉葉都含淡墨痕窻前生意藹然存摩挲九節如堪斸<lb/>
誤遣山童為洗根<lb/>
　古人以物之美者為入畫畫之佳者為奪真若蔡君<lb/>
　養草之癖陶杜二子寫生之功亦可謂兩絶矣<lb/>
　　　送岳時雍上舍歸河間<lb/>
<pb n="KR4e0125_WYG_077-10a"/>
與君傾盖會京華兩見春風陌上花折簡故人聊隔巷<lb/>
攻書兒子亦通家忽傳行李騰歸騎滿罄離觴泛落霞<lb/>
雲路功名消息近重來雙佩看趍衙<lb/>
　　　金陵十景分題其二為倪彦達賦<lb/>
　　　　鍾阜晴雲<lb/>
秣陵東來神秀鍾一山崛起蟠蒼龍層雲半露白日逈<lb/>
海濤湧出金芙蓉晴光逺帶建業水王氣上繞軒轅封<lb/>
江南佳麗此第一乾坤萬古留兹峯少年攬勝今閲畫<lb/>
<pb n="KR4e0125_WYG_077-10b"/>
眼中紫翠猶重重舊京投散當有日看雲作賦消塵容<lb/>
　　　　石城霽雪<lb/>
石頭城上黄雲消石頭城下紛瓊瑶登陴四顧窮逺瞩<lb/>
長江萬里飛銀潮鴉翻落木隱樓堞虎踞寒山嗟六朝<lb/>
袁生九京那可作莫愁雙槳誰招邀古来重徳不重險<lb/>
方今一統歸唐堯豐年幾見飽麰麥太平有象歌漁樵<lb/>
　　　賞王司言儀賔府千葉緋桃<lb/>
賞心常在鳯池東一種繁華也自紅細葉巧随金剪落<lb/>
<pb n="KR4e0125_WYG_077-11a"/>
靚妆勻試玉奩空移根曽見新培上凝睇渾如舊倚風<lb/>
重凭畫闌驚嵗月不辭觴詠遶芳叢<lb/>
　　　次周都尉韻寄平江伯<lb/>
累朝勛業在鐵劵鏤黄金雪㸃憂時鬂丹輸戀闕心早<lb/>
風吹泗水古月照淮岑何日明堂棟工師問百尋<lb/>
　　　送潘玉汝進士<lb/>
岐路花飛酒滿斟送君遥記練江潯賞蓮已恊登科䜟<lb/>
折桞難勝贈别心晝錦極知官况好宵衣還體聖情深<lb/>
<pb n="KR4e0125_WYG_077-11b"/>
重來不待賔鴻促擬向鵷行續佩音<lb/>
　壬寅秋予家居練水之上玉汝與諸友嘗相從講習<lb/>
　時盆蓮出並蒂一枝予有擬開佳兆待諸公之句又<lb/>
　明年玉汝舉進士殆詩䜟也今玉汝當公務扵南畿<lb/>
　有過家之便因賦詩以贈且道舊事以見出處之不<lb/>
　偶云<lb/>
　　　周徳章駙馬府賞海棠<lb/>
㝠㝠花霧擁廻廊冉冉猩紅隔畫牆按譜更誰争有韻<lb/>
<pb n="KR4e0125_WYG_077-12a"/>
失評空自説無香莫燒銀燭驚春夣好障丹紗護曉妆<lb/>
仙種北来初識面臨風拚醉九霞觴<lb/>
　　　國子祭酒古亷先生李忠文公哀輓<lb/>
文皇中興初吉士誰第一侃侃忠文公抱此金玉質官<lb/>
銜應列宿講讀近清蹕平生媿媕婀不復計行尼西曹<lb/>
曽幾時入秉太史筆仁考適更化四海期紹述仰兹堯<lb/>
舜主或恐有遺失伏闕陳忠言激烈動霜日不懼犯旒<lb/>
扆誠願甘斧鑕峩冠者何人却走仍汗栗繼聖數矜容<lb/>
<pb n="KR4e0125_WYG_077-12b"/>
恩澤亦洋溢經幃資輔導詞苑樂閒逸荏苒雙鬢班老<lb/>
大更嵗律巖巖大司成寵命一朝出諸生得耆俊奮志<lb/>
起經術云誰干政機所欲在私暱古亷匪今士危䜛勢<lb/>
相嫉青衿争代死白日可屈膝過眼風濤平砥柱髙崒<lb/>
嵂乞身一再䟽興與歸鳥疾故廬西江滸安坐理參术<lb/>
天胡産若人不遣位丞弼一宵星堕瓦徒興哲人恤恭<lb/>
惟忠節祠冠佩凢六七公来居其間屈指難甲乙嵗時<lb/>
薦蘋藻生氣儼在室遥遥東陽峯水上深更宻仁者多<lb/>
<pb n="KR4e0125_WYG_077-13a"/>
後賢兹事可前必宿草春菲菲宰木秋瑟瑟中有䘏典<lb/>
碑千載騰茂實<lb/>
　　　樊駙馬大振受詔典禁旅宿衛<lb/>
喜承恩領殿前軍玉立長身逈出羣紀勝有時傳白雪<lb/>
奉宸終日侍紅雲金符舊勒蛟螭篆寳劒新装錦繡文<lb/>
講幄故人先定約宫壺春露待同醺<lb/>
　　　和副詹楊先生府中齋宿憶弟六言八句詩韻<lb/>
　　　　二首<lb/>
<pb n="KR4e0125_WYG_077-13b"/>
官舎平臨御水龍樓逺見飛簷坐想先生泚筆静呼童<lb/>
子鈎簾顔氏心齋已久杜陵詩律方嚴陽春欲和未得<lb/>
斜日猶懸塔尖<lb/>
青坊齋宿幾度十年斗杓轉東池草夣回惻惻泥緘詩<lb/>
寄重重𤣥經喜得時聴姜被何須夜同真似兼葭玉樹<lb/>
不慙瓦缶黄鍾<lb/>
　　　次韻題孔融伯隱君畫菜<lb/>
忽忽青滿眼開巻足相慰墨田紛雨甲筆縷粲星緯因<lb/>
<pb n="KR4e0125_WYG_077-14a"/>
之念老圃聖訓有攸畏蔬食而飲水正欲葆真氣緬懐<lb/>
古壇杏裊裊緑隂芾當時曲肱眠至樂本無既栖栖陳<lb/>
蔡戹誰復辨良貴頼此簞瓢人不擇藜糝味美哉厭道<lb/>
腴聊爾滌塵胃豈無食肉者澌㓕幾名諱亦有事魔語<lb/>
千載唾餘誹吾誰堪適從壁立樹嚴毅恒思召園子連<lb/>
茹㧞其彚豆間齋祭心曽靡間珍費而况申申容對越<lb/>
凛如愾虞庠獻春丁祀典詎無謂奉爼欲升堂前期悵<lb/>
猶未<lb/>
<pb n="KR4e0125_WYG_077-14b"/>
　　　楊叔瓛地官輓歌六章<lb/>
卓筆峯髙半入雲秀鍾人物逈超羣山川一日收靈氣<lb/>
留得揚雄死後文<hi>右文崖</hi>
寂寂茅堂晝掩闗瀼西風物稱投閒當時岸幘黄花裏<lb/>
應讀移文笑北山<hi>右西野草堂</hi>
門前喬木翠生烟一姓同居幾百年聞説省郎無恙日<lb/>
紫荆花下酒如泉<hi>右同居里</hi>
白石青松路不迷隱君墳上路萋萋當時苫塊藏身處<lb/>
<pb n="KR4e0125_WYG_077-15a"/>
猶説慈烏遶樹啼<hi>右廬墓處</hi>
一泓挑出淺沙間照影如分鏡裏顔知是吟魂長不散<lb/>
月明来此弄潺湲<hi>右惺惺泉</hi>
樂丘遥枕暮雲寒一日全歸事最難贏得墓前新石在<lb/>
銘文留與後人看<hi>右樂丘</hi>
　　　送栁副憲提督松潘兵備便道過家省母<lb/>
憲節西行重外臺秋曺人説舊多才暫同一将論兵坐<lb/>
想見諸畨接詔来幕府近山飛暑雹樓船入峡殷晴雷<lb/>
<pb n="KR4e0125_WYG_077-15b"/>
壮逰正出巴陵道贏得髙堂舉壽盃<lb/>
　　　贈王真人次倪舜咨學士韻<lb/>
鳬舄仙人豈愛官帝教持節領黄冠眼看紅紫随春麗<lb/>
手裹瑯玕作夏寒寳匣劒光晨耀雪玉爐符火夜飛丹<lb/>
蓬萊往往傳書劄幾日清霄見鶴還<lb/>
　　　寄夀閔口畢處士<hi>子文中邑庠生</hi>
曽向沙村識隱君髙堂吟榻許平分開尊夜向溪頭雨<lb/>
随歩春看石上雲南極又開新壽筭北山誰勒舊移文<lb/>
<pb n="KR4e0125_WYG_077-16a"/>
名門早晩騰孤鳳五色文章定出羣<lb/>
　　　送陳訓術還順徳<lb/>
秋風吹水碧潺潺短檝輕㠶去意閒萬里客行仍過嶺<lb/>
一官廷引幸随班心常遶闕遥瞻斗仕不離鄉飽看山<lb/>
蓂莢再更椰酒熟縣人傾倒候君還<lb/>
　　　和嚴大用尚寳歸省詩韻<lb/>
老木清溪舊業存天涯相望幾寒温南歸蹔奉三牲養<lb/>
北拱難忘一飲恩馬首遡風登驛路鵲聲傳喜到家門<lb/>
<pb n="KR4e0125_WYG_077-16b"/>
行邊已報春光動入眼桃花遠近村<lb/>
椿翁同行幾人存蓮社詩盟可重温儤直久勞千里夢<lb/>
歸寧新沐凢重恩逰塵不染金陵道佳氣長浮白下門<lb/>
知有鳳池髙詠在不須重數莫愁村<lb/>
　　　周草庭都尉李西涯學士兩嵗復命同日有詩<lb/>
　　　　次韻<lb/>
曉殿金門啓春城玉漏終才華驚二妙喜色上重瞳分<lb/>
署齋心久連年入對同欲從歌盛事迂拙愧唐風<lb/>
<pb n="KR4e0125_WYG_077-17a"/>
　　　齋所謝定西侯惠巴茶<lb/>
元戎齋祓近青坊分得新茶帶酪香雪乳味調金鼎厚<lb/>
松濤聲瀉玉壺長甘於馬湩疑通譜清讓龍團别製方<lb/>
吟吻渴消春晝永愧無裁答付奚嚢<lb/>
　　　送顧謙還臨淮<lb/>
翩翩顧公子天性酷嗜書不作紈綺態被服若老儒平<lb/>
時數過我芸香襲襟裾一朝戒行李迢遞随征車云赴<lb/>
秋試期蹔返臨淮居由来君子心自與列士殊從師讀<lb/>
<pb n="KR4e0125_WYG_077-17b"/>
周易日月成居諸紛紛百家語渉獵乃其餘有才不自<lb/>
露所得寧錙銖想見南畿秀巋然得明珠誰能潄藝芳<lb/>
而復味道腴夙志倘無爽一薦誠區區春風載酒出相<lb/>
送官道隅長歌丹桂篇送子青雲衢<lb/>
　　　冶城篇一首送袁錬師道欽還住南京朝天宫<lb/>
吴王鑄劒處榛莽無餘城福地豈終閟重開似蓬瀛琳<lb/>
宫起璇榜掩映千花明肅肅演朝儀冠裳集羣英欣欣<lb/>
祝聖釐香芾下紫清神仙足官府王者宜幽貞邇来領<lb/>
<pb n="KR4e0125_WYG_077-18a"/>
祠禄有美蘭厓生昻藏好丰采瀟洒不世情薰風送歸<lb/>
帆壮子一日行頗聞廢亭側卞廟猶崢嶸凄凉六朝事<lb/>
激烈千古名巍巍石城外㶁㶁青溪聲舊京多㪚局何<lb/>
當濯塵纓相携此弔古擊節歌時平<lb/>
　　　送汪侍御文粲出判䕫州<lb/>
　　侍御汪君文粲出判䕫州以陞授出命此仁聖之<lb/>
　　恩也予於文粲生同鄉學同志道同年故不以唁<lb/>
　　而以賀古之士所當為寧止於此文粲勉之<lb/>
<pb n="KR4e0125_WYG_077-18b"/>
西望䕫州萬里程一尊相送壮君行封章舊獻丹心吐<lb/>
憂國新添白髪明去觸薊門炎暑熾到經巫峡怒濤平<lb/>
除書特下恩如海不遣賢臣挂謫名<lb/>
　　　贈雲中張守<lb/>
左竹恩榮久見分中州人物重相聞弦歌夜課黌宫士<lb/>
餉饋秋供紫塞軍公暇擬紆防冦䇿興来時草勸農文<lb/>
他年屈指雲中守卓異功名定數君<lb/>
　　　送光州熊騰霄侍御赴山西副使<lb/>
<pb n="KR4e0125_WYG_077-19a"/>
近来除命似君稀新帶横金豸作衣久矣十年書嵗課<lb/>
壮哉千里怯霜威中州善類知難得西土流亡喜漸歸<lb/>
相送出城應駐馬祖筵春日正花飛<lb/>
　　　題四景畫<lb/>
一夜春溪新雨足曉耕已遍前川曲烏犍少脱半犂閒<lb/>
鳥外茸茸草根緑坐愛一株沙栁隂展巻疑聞梁父吟<lb/>
布衣未接隆中聘誰識當年開濟心<hi>右諸葛春耕</hi>
夏木隂隂波𣺌𣺌風外羣飛見沙鳥臨淵不為釣絲輕<lb/>
<pb n="KR4e0125_WYG_077-19b"/>
黄梅雨過溪魚少石上苔花青更繁瓦罇獨酌消塵煩<lb/>
可能著就𤣥真子亦有丹書三兩言<hi>右𤣥真夏釣</hi>
西風蕭蕭振黄葉何處平原初罷獵㑹稽山下負薪人<lb/>
倚樹掀髯亦豪侠一朝印綬懸其身白日照耀新朱輪<lb/>
誰知擔上芸香冊只博人驚車馬塵<hi>右買臣秋樵</hi>
天山雪花大如席瀚海東頭絶人跡羣羊散落沙磧間<lb/>
囓盡寒氊嵗云夕塞垣孤月十九冬手持旄節歸漢封<lb/>
不知麟閣丹青手曽寫當時憔悴容<hi>右蘇武冬牧</hi>
<pb n="KR4e0125_WYG_077-20a"/>
　　　題薛九蟾仙<lb/>
雲冠琢玉紫霞衫仙籍依稀見署銜松下月明時顧影<lb/>
寸心知不到塵凢<lb/>
　　　和鏡川學士東閣靜坐之什<lb/>
閤門交處逈分途十二朱廊白石趺坐借病身雙足斂<lb/>
稿繙經學寸心孤雅音不數巴人倡拙手空慙晉帖模<lb/>
儤直有期陪笑語桞梢春色半昭蘇<lb/>
　　　華處士哀輓<lb/>
<pb n="KR4e0125_WYG_077-20b"/>
錫山華名宗系出齊孝子居今八百年代代享蕃祉雲<lb/>
礽森玉立有美時葺翁三郎如鼎足挺挺多父風就中<lb/>
承事君人物更娟好起家方有聞捐館一何蚤平生幹<lb/>
蠱意永夕吾伊聲里人感利濟塾師驚老成朅来丁嵗<lb/>
荒大發囷中米詔與冠服榮身抗令丞禮君心非樂此<lb/>
所樂在書巢史評著北宋遺稿存東郊臨風嗟若人曽<lb/>
不躋下夀所期到松筠何意等蒲栁雖遺白頭父賸有<lb/>
青年孫勉哉光世譜坐待髙君門矗矗延祥山山前下<lb/>
<pb n="KR4e0125_WYG_077-21a"/>
新兆中刻太史銘何如蔡邕表<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_077-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻七十七<lb/>
</p>
<p>
</p>
  </div>
</body>
</text>
</TEI>
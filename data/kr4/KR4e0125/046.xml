<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻四十六</head>
    <p>
<pb n="KR4e0125_WYG_046-1a"/>
欽定四庫全書<lb/>
　篁墩文集巻四十六　　　明　程敏政　撰<lb/>
　　碑　誌　表<lb/>
　　　故奉政大夫常徳府同知致仕李公墓表<lb/>
知徽州府事李君聞其父常徳公之䘮即日解官為位<lb/>
持服不佞往弔之號慟以請曰吾父明年夀八十矣計<lb/>
將以入覲禮成取道東還與吾兄弟六人者上堂稱慶<lb/>
少遂愛日之私不幸而遭兹大故將歸卜新阡以圖襄<lb/>
<pb n="KR4e0125_WYG_046-1b"/>
事惟是墓上之石所以賁終昭逺者敢以累執事不佞<lb/>
固辭不獲命退而考其事狀次第書之曰公諱泰字景<lb/>
和濟南新城人其上世以産雄邑中丁亂而圯至公曾<lb/>
大父善始克以孤㷀有立復其家大父彦實父從亮皆<lb/>
淳謹嗣拓其先業益盛彦實以公貴贈文林郎龍陽知<lb/>
縣加贈奉政大夫常徳府同知妣郭氏累贈宜人公兄<lb/>
弟凡四然父母獨竒愛公曰興吾家者必季子也稍長<lb/>
遣補縣學生敏悟過人職學者恒以魁選期之而公數<lb/>
<pb n="KR4e0125_WYG_046-2a"/>
竒不偶上太學行益勵不欲為佔畢之學自號敬軒以<lb/>
見志景泰丙子遂入吏部銓廷授保定之慶都知縣居<lb/>
未朞而政即緒丁内艱民詣上官請留不果天順庚辰<lb/>
服闋徙湖廣常徳之龍陽值連嵗暵荒民大疫公盡却<lb/>
自奉禱而雨又勸分逺邇得泉穀則驗口以給市藥以<lb/>
瘳所全活者數萬更與置耕具種子還其所售子女田<lb/>
宅壯與室瘞與槥撫摩招徠境内晏然為之謡曰李父<lb/>
母來何遲早來不使吾民饑其得民如此邑大堤民半<lb/>
<pb n="KR4e0125_WYG_046-2b"/>
居其下值江漲公督民修守勢將决仰天祝曰寧殺令<lb/>
不可殺吾赤子語畢漲落邑當徵巨杉三百株以不忍<lb/>
坐視親歴山中遇中材者貿得之數足而阻於險復禱<lb/>
得雨浮澗以出辰貴夷兵從王師征廣西悍不可制上<lb/>
司檄路旁民移避四十里公歎曰曷至此耶止勿避第<lb/>
豐其餼廪而分督人巡視諭之法夷兵過迄不敢逞巡<lb/>
按御史數才公以聞賜勑旌異進常徳府同知民數千<lb/>
遮道悲慟衣履為之分裂公一一撫之曰我將加惠若<lb/>
<pb n="KR4e0125_WYG_046-3a"/>
乃去常徳學久弊公心語曰是非所以本政化也規措<lb/>
一新丁祭日井忽告涸禜而得泉郡人志之蘄黃清軍<lb/>
者弗克事巡撫都御史委公公於衆中察數人者詞色<lb/>
異拘之别所少頃果有發其奸者人驚以為神由是争<lb/>
自首得久不從役者三千餘尋署知長沙府事事治民<lb/>
孚一如常徳湖南軍興公督民兵數千入辰沅助官軍<lb/>
又部公帑數萬赴武崗糴軍餉皆有成績而還嵗造幣<lb/>
惡兩司官率坐累左遷議屬公公減常價三之一幣成<lb/>
<pb n="KR4e0125_WYG_046-3b"/>
無不中度者巡按御史復上之朝賜誥旌異將有守郡<lb/>
之擢而公浩然有去志矣公孝友恭儉出天性律己嚴<lb/>
筮仕日即召諸子曰汝曹勿以吾得官可自肆命誓其<lb/>
志於庭長者請業醫次者請業儒幼者請如次兄志公<lb/>
始釋然請業儒者即今太守君也家居十八年起居服<lb/>
食不異韋布鄉閭相戒以不義為恥邑大夫就而問政<lb/>
如禮大師焉卒以𢎞治壬子四月二十有五日享年七<lb/>
十有九疾革命書遺言戒仲子曰㢘慎終始為國為民<lb/>
<pb n="KR4e0125_WYG_046-4a"/>
戒諸子曰勤儉苦學毋隳先業語不及私配黃氏贈宜<lb/>
人繼羅氏封宜人皆以賢明佐公婣黨稱之子男六人<lb/>
長延年義官以醫鳴次延夀成化己丑進士歴監察御<lb/>
史以直道外補起知徽州府事次延齡太學生皆黃出<lb/>
次延福次延祺並為儒學生次延禄延祺羅出延福延<lb/>
禄皆側室田出女三人長早世次適士人賀春次適儒<lb/>
學生陳謙孫男八人長璋次琇次瑁次琮次璜次珩次<lb/>
璇次瓛孫女六人噫不佞嘗承乏史氏矣觀公之所樹<lb/>
<pb n="KR4e0125_WYG_046-4b"/>
立若龍陽常徳之政視古循良之臣豈多讓哉矧象賢<lb/>
之子紹其學名益顯法其政惠益𢎞所以敬承公後巋<lb/>
然為一時之望者盖方進未已也然則漏泉之澤汗竹<lb/>
之紀大筆特書當不日見之公又何憾於九京也哉是<lb/>
為表<lb/>
　　　翠環處士胡君墓誌銘<lb/>
新安舊俗有得於先正之遺風故好禮尚約無慕於豪<lb/>
侈之習四方以為難數十年來漸以銷斁而莫甚於親<lb/>
<pb n="KR4e0125_WYG_046-5a"/>
䘮飾殯儀崇佛事僣儀踰越所費不貲附身與棺者甚<lb/>
略而述徳誄行昭逺垂後之作無聞焉間有之則亦取<lb/>
具示觀聽爾非用其情也歙胡氏子宗介其友王宗植<lb/>
氏以狀來請其考君處士之墓之銘詞核意勤出其儔<lb/>
輩甚逺會予以疾謝文事然悼今撫昔義不獲辭處士<lb/>
諱虎字士儀世居歙琶塘曾祖先逺當元季嘗起義捍<lb/>
盜以安鄉人其配則師山先生鄭公女弟也祖伯恭國<lb/>
初被薦不起吟嘯翠屛山下學者號翠屏先生考彦美<lb/>
<pb n="KR4e0125_WYG_046-5b"/>
亦名士祖妣許妣呉繼鄭皆里之舊家處士自幼敦敏<lb/>
如成人居勵學出幹蠱務得其二親之心乃已彦美君<lb/>
嘗葺譜收族處士佐為之不以疏逖豐歉為詳略執二<lb/>
親之䘮過哀而營壙妥靈必以禮里居琶川原有陂塘<lb/>
中塞處士計聞官調役則民愈困畫䇿以喻鄉人履田<lb/>
出貲不月工完其惠利甚博以義復里社之祠便祈謝<lb/>
而淫祀佛老一屛絶之里貧病無告者拯之視其力而<lb/>
材良行修之士必倡延之為里塾師晚築室端居取庭<lb/>
<pb n="KR4e0125_WYG_046-6a"/>
草不除晚山相對之義自號翠環居士士夫間亦因以<lb/>
名焉又擇里北大白山麓為生營而以𢎞治丁未正月<lb/>
五日卒享年六十有六疾革前兩日召諸子付後事神<lb/>
氣不亂配方氏棠源人楚華女嚴正有禮族黨賢之子<lb/>
男四人長即宗次曰名曰益曰滿孫男六人葬以壬子<lb/>
某月某日處士承世徳而能不鑿其所禀和易曠逹有<lb/>
語輙盡雖無位守而行其鄉者率多長厚之事閨門之<lb/>
内雍而不譁然義不可者未始徇時為之居家奉身一<lb/>
<pb n="KR4e0125_WYG_046-6b"/>
以㢘儉非舉祀接大賓衣不兼食不重諸子奉訓率其<lb/>
行無改亦可謂履順守正之君子矣嗚呼使一鄉之間<lb/>
得胡處士者一二為之表則烏有不能返淳樸之俗以<lb/>
復於先世之舊觀者哉而今已矣可不銘諸銘曰<lb/>
孰靦其光弗之慎兮孰睨其時弗之徇兮有歸其全業<lb/>
之振兮有昌其人澤之浚兮<lb/>
　　　溪東孫處士及其配呉孺人墓誌銘<lb/>
溪東孫處士彦正捐館之三十二年其配呉孺人始告<lb/>
<pb n="KR4e0125_WYG_046-7a"/>
終其子𤣥璋將以𢎞治壬子冬十月二十四日合窆於<lb/>
白雲樓之先塋前期奉故汊口程隠氏與今藏溪汪琳<lb/>
氏二狀來請所以昭其幽者予素善𤣥璋而隠琳之狀<lb/>
亦核可徵也乃序而銘焉序曰處士諱存徳其字彦正<lb/>
世居徽之休寧曾大父希佺大父宗惠父士陽皆以徳<lb/>
履重其鄉母隆阜戴氏生三子英徳京徳處士其季也<lb/>
士陽父卒年未四十有母在堂而英京亦早世處士能<lb/>
以孤子起家孝事其兩世無違志居間即延師講學鳴<lb/>
<pb n="KR4e0125_WYG_046-7b"/>
琴不伍於俗而以三省名其軒志懇業成比之士陽甫<lb/>
存日不替益盛矣處士風儀峻整重然諾惇行義正統<lb/>
中郡舉大家實京師處士當行即走行在所上言母老<lb/>
缺侍狀獲釋歸歸益刻意於善嘗值嵗祲賛其世父用<lb/>
規發粟四百碩賑饑而中任之以是用規得如令受冠<lb/>
服之榮處士亦自是於貧者必隨其力所及嵗賙之粟<lb/>
負逋而弗克償者焚其劵英徳死有女㷀然處士子之<lb/>
及筓擇嫁剡溪呉士元溪東孔道行者無所憇亭其渡<lb/>
<pb n="KR4e0125_WYG_046-8a"/>
口以濟困暍族孤孱而摧於横逆者必振之使有立至<lb/>
於拓先基表先壠尤惓惓奉其責而不以自逭也鄉先<lb/>
逹尚書楊公侍郎呉公都憲程公亟稱其為人而與之<lb/>
納交焉呉孺人出邑之臨溪叔祥君女也佐處士有禮<lb/>
尤善以勤儉持其家而孝敬慈淑與處士相髙奉孀嫂<lb/>
甚謹晚失壯子而為處士置側室仰氏汪氏如娣姒遂<lb/>
相繼有子親教育之成而處士不及見也孺人年益髙<lb/>
主家益健其行至於弱者慕暴者馴一時名宗率自以<lb/>
<pb n="KR4e0125_WYG_046-8b"/>
為弗及處士生永樂壬辰九月十一日卒天順辛巳六<lb/>
月十六日得年五十孺人生永樂癸巳五月十八日卒<lb/>
𢎞治壬子四月十四日得年八十子男三人長世美早<lb/>
逝次即𤣥璋也今長區賦次𤣥玘女四人長適歙邵村<lb/>
張禎次適同里率東程昻次適歙溪南呉道榮次適戴<lb/>
岩大母之族也孫男二人長實次寯孫女四人俱未行<lb/>
曾孫女一人尚幼予觀郡乗謂新安地斗僻而風氣完<lb/>
故前代鼎族多以避難來居苗裔相承守其祠墓奉訓<lb/>
<pb n="KR4e0125_WYG_046-9a"/>
弗墜殆不誣哉盖孫氏譜以為江東諸公子之後至唐<lb/>
曰金吾公萬登始居休寧之黎陽七傳曰大公遷坑口<lb/>
又五傳曰子厚遷草市至諱宏父者當宋季來居溪東<lb/>
生安卿則希佺之父也呉氏譜以為漢番君之後至唐<lb/>
曰侍御公少㣲暨其子中舍君鞏俱以文名鞏七傳曰<lb/>
琇仕宋為休寧令生五子分居邑臨溪諸處盖叔祥之<lb/>
所自出者也若處士孺人之賢與𤣥璋兄弟之克肖法<lb/>
宜書而予又歸重其先世者所以進其後之人俾圖無<lb/>
<pb n="KR4e0125_WYG_046-9b"/>
忝也銘曰<lb/>
有焯一士淑行在躬允孝且友業充譽隆碩人相之無<lb/>
靡無妒子也克承職是之故膴膴髙原白雲之鄉有卜<lb/>
其傍雙玉偕藏大江東馳番水西注瞻斯敬斯維後之<lb/>
裕<lb/>
　　　休寧儒學生程公昭墓誌銘<lb/>
予於諸族中子弟特才公昭而公昭以叔父事予亦謹<lb/>
予北上之明年忽以公昭訃告為之扼腕不懌者累日<lb/>
<pb n="KR4e0125_WYG_046-10a"/>
又七年南歸過率溪書院其子法出遺像示予宛然公<lb/>
昭殆不忍觀也法泣言塜上之石未有銘敢拜以請會<lb/>
予疾不能執筆久之公昭族弟曾從予學數以為言乃<lb/>
序而銘之序曰率溪諸程與予同出陳將軍忠壯公至<lb/>
公昭為三十有五世矣公昭貎癯性介在童稚即錚錚<lb/>
若成人長老異之曰後有炳然振吾族者將在是子乎<lb/>
因名之燿字公昭公昭讀書家塾日開警於經傳不必<lb/>
成誦而講説敷繹悉中理稍長里中少年率師之其舅<lb/>
<pb n="KR4e0125_WYG_046-10b"/>
氏汪世行令君語其父鎬曰燿也慤是不可但已宜朂<lb/>
之成會世行往宰醴陵挈與居以是學益邃事益核歸<lb/>
被選為儒學生未幾諸同舍者多遜其業精専至於事<lb/>
可不行尼亦恃以决婁侍御克讓董學政南畿於休寧<lb/>
亦進公昭俾與秋試不偶而汪令君改莅新昌公昭復<lb/>
侍行令君每喜從宿儒問政得失於是公昭獲往見張<lb/>
太史廷祥彭狀元敷五兩人亦皆器公昭曰佳士公昭<lb/>
負識見卓卓不茍尤篤行義事父母能養志與兄炫及<lb/>
<pb n="KR4e0125_WYG_046-11a"/>
弟焰一不失矩度父䘮極哀屏去浮屠法不用祖墓敓<lb/>
於歙江氏毅然與兄恊力愬官必直之乃已予嘗會逺<lb/>
近族人作統宗譜公昭與焉凡有所考誤正譌率先意<lb/>
與予合在新昌又佐汪令君作縣志蒐獵纂次亦秩然<lb/>
可觀後竟以積思苦學得孱疾不可起公昭曾大父敏<lb/>
大父玩與其父三世皆有名里中母汪氏令君之姊也<lb/>
公昭生正統戊辰四月六日卒成化乙巳閏四月十三<lb/>
日得年三十有八娶里之呉氏子男三長法次儀次湜<lb/>
<pb n="KR4e0125_WYG_046-11b"/>
湜不育女二長静適里人呉遷次止尚幼法等以𢎞治<lb/>
辛亥十一月二十有四日奉葬所居西園負乙靣辛於<lb/>
是公昭之卒八易寒暑矣悲夫銘曰<lb/>
九仭垂成忽告圯千里風馳蹶而止猗嗟若人適類是<lb/>
命兮奈何妥於此<lb/>
　　　處士李公墓誌銘<lb/>
髙邑李公之治徽州也恒以其父處士春秋髙不獲迎<lb/>
養為歉士夫間為作公餘愛日詩慰解之少間將上其<lb/>
<pb n="KR4e0125_WYG_046-12a"/>
績於朝計取道可歸省而部使者以郡事委君留不遣<lb/>
先尚書襄毅公夫人之䘮又檄督葬事𢎞治丙辰春正<lb/>
月竟得處士之訃君號慟累日命其子來休寧請曰珍<lb/>
不佞幼見知襄毅公且莅䘏典於兹未即工而去有遺<lb/>
憾焉惟是門下之義甚久敢以銘託予發書歎曰嗚呼<lb/>
君之用情猶我也是何可辭按其所自狀李氏世居真<lb/>
定髙邑曾大父徳甫大父安國初嘗有仕籍坐謫戍遼<lb/>
東廣寧之左屯家焉父榮娶於梁生處士盖永樂戊子<lb/>
<pb n="KR4e0125_WYG_046-12b"/>
嵗九月二十五日也處士諱鑑字克明性淳樸孝友雖<lb/>
處行間早失怙而執禮譲喜儒雅不失故宦家矩度時<lb/>
當家難之後或邀之為賈人走四方以自殖者處士謝<lb/>
曰商務華農務實吾寧甘畎畝以貽後之安爾由是竭<lb/>
力服田以奉母生盡養沒盡哀又撫其弟銘為之娶節<lb/>
緒浮費家用漸饒嵗時祭燕有常而周窮濟急亦隨其<lb/>
力之所至無恡鄉隣翕然稱之處士見珍有偉質恒語<lb/>
人曰是當起吾家者遣從師授學底於成邊吏嘉歎以<lb/>
<pb n="KR4e0125_WYG_046-13a"/>
處士為賢處士卒𢎞治乙卯嵗十一月九日享夀八十<lb/>
有八娶侯氏有淑徳年五十九先處士卒繼俞氏亦克<lb/>
相夫子男三人珍璉璠珍舉成化丁未進士授徽州府<lb/>
推官有治績璉以功長五十夫侯出璠俞出孫男七曰<lb/>
來鴻來鳯來鵬來鶚珍之子曰芳華<graphic n="KR2521" url="https://raw.githubusercontent.com/kanripo/KR-Gaiji/master/images/KR2521.png" mimeType="image/png"/>璉之子鳯鵬鶚<lb/>
皆都司儒學生女四長適廣寧左屯衛指揮周徵男輔<lb/>
次許適浙江按察司副使文貴男三省次許適正千户<lb/>
果俊男某次在室珍歸將奉處士葬城西五里許錦川<lb/>
<pb n="KR4e0125_WYG_046-13b"/>
先塋以侯祔焉予觀趙郡李氏在唐族極盛賛皇文獻<lb/>
公趙國忠懿公父子與其孫衛公三葉相唐而髙邑族<lb/>
素立名在循吏傳𦙍嗣多賢宦業不乏今其世逺矣而<lb/>
處士實出髙邑又得郡推為之子意天於善人之久詘<lb/>
者將振之也然則紹先烈以上及其父俾褒䘏之恩賁<lb/>
泉壤而增輝於家乗不有待於異日哉銘曰<lb/>
維趙李氏積深慶崇孰戹其先浮海而東履屯向亨有<lb/>
淑一士膺夀孔多亦顯其子身雖往矣不亡者存溯原<lb/>
<pb n="KR4e0125_WYG_046-14a"/>
有需赫其貤恩西城錦川中作華表𤣥堂刻文永妥斯<lb/>
兆<lb/>
　　　沙溪處士汪君墓誌銘<lb/>
郡學生汪祚奉其大父處士君之命來從予學於休寧<lb/>
南山中踰年予往報君歙西沙溪上時君已抱疾不能<lb/>
興命祚禮予於堂因宿焉明日祚道予徧視其所居曰<lb/>
此為稼同以斂穀此為静樂以佚老此為三益則家塾<lb/>
在焉皆我大父之所力營而貽後人者也又出履其所<lb/>
<pb n="KR4e0125_WYG_046-14b"/>
居之東曰此為忠烈行祠以奉先世祖越國公此為宗<lb/>
徳祠以奉本支祖司農府君以下皆我大父合族人而<lb/>
為之垂成者也還坐堂中則又手一帙以前曰此為崇<lb/>
孝編以紀先世之文獻亦皆我大父之所裒輯而將刻<lb/>
梓以傳者也予因憮然曰賢哉汪君惜不獲識其顔面<lb/>
何如人顧其所立有如此者嘉歎久之乃去去未幾而<lb/>
君果以不起聞時𢎞治壬子冬十一月十有四日也予<lb/>
既遣奠君而祚來以銘見託會予有召命不及為乃使<lb/>
<pb n="KR4e0125_WYG_046-15a"/>
人尾舟相候始克序而銘之君諱慶宗字宗裕曾祖俊<lb/>
徳祖子原父貴新母棠樾鮑家女生君性孝友不羣䇿<lb/>
者以為是真能裕其宗邪居父䘮一用朱氏禮比葬或<lb/>
上其僣於官巡撫侍郎周文襄公曰此禮也烏得謂之<lb/>
僣哉抵告者罪一庶妹失愛於父君厚其裝遣之與二<lb/>
姊同御其家最嚴對妻子未嘗見齒至與鄉族則甚和<lb/>
而亦不茍徇也社壇稅為鄭氏専必均之乃已又嘗言<lb/>
縣官新安地多山而瘠請五穀之外藝桑棗以自給縣<lb/>
<pb n="KR4e0125_WYG_046-15b"/>
官是其言為下令民獲利至今君自處最儉而好施予<lb/>
代人官征而不責人之私負以急告者必周之於士尤<lb/>
篤寓秀水日有胡英林鳯二生才而貧君數資之遂相<lb/>
繼舉進士先墓上下二十世悉植木伐石為表墳菴田<lb/>
敓於異姓者倡弟愬於朝而復之嵗與族人四會食序<lb/>
昭穆子孫族姓多聚教館中從子濬濂相繼領鄉薦而<lb/>
祚亦負志力學有可冀以成者君不及見也沙溪之汪<lb/>
出越國公第四子之後居歙之唐模十一世祖叔詹宋<lb/>
<pb n="KR4e0125_WYG_046-16a"/>
崇寧丙戌進士歴官司農少卿以忤秦檜不大顯司農<lb/>
生若海直秘閣别居古城山史有傳若海生常州倅擇<lb/>
善擇善生建寧察判時中察判生貢元起莘起莘生人<lb/>
鑑始居沙溪俊徳之祖也貢元當宋季嘗傾家資與止<lb/>
屠城之師而俊徳受業鄭師山先生師山死國時以孤<lb/>
託之盖累世以節行聞宜君之所立如此也君卒年八<lb/>
十有一配溪南呉氏持家有法族黨稱其賢年六十有<lb/>
九先君卒子男二長隆孫亦先君卒次佑孫女四長勝<lb/>
<pb n="KR4e0125_WYG_046-16b"/>
貞適潭渡黃齡次松貞適溪南呉歈次柏貞適攸縣知<lb/>
縣江昌次堅貞適竦塘黃迦孫男五長道祚次道彰次<lb/>
道充次道芳次道齊道祚易名祚道彰易名魯並為郡<lb/>
學生孫女三曾孫女六墓在古城山祖塋之右初越國<lb/>
故廟在歙雲嵐山婺源裔孫元帥同當勝國時捐田奉<lb/>
祀甚盛廟祝沈氏冒姓而有其田君合族人言之官不<lb/>
報則移書婺源諸汪若今成都太守奎山東憲副進大<lb/>
理副堅江西僉憲舜民言激切動人諸汪義之乃以委<lb/>
<pb n="KR4e0125_WYG_046-17a"/>
元帥嗣孫宗紹主其事經二十年不决而君佐之益堅<lb/>
事卒白人以是竒君而婺源諸汪皆予姻家也故知君<lb/>
實詳而銘不可辭銘曰<lb/>
沙溪之汪出宋司農溯厥淵源越公之宗數百年來有<lb/>
啟有續迨處士君志彼前躅蹈義秉禮卓乎不羣貴弗<lb/>
在爵學弗在文其貴以天維徳與齒其學以身有徵孫<lb/>
子古城山麓蔚爾塋圍君復何憾式全其歸有道之碑<lb/>
克副者少鄉評既公嗣有褒表<lb/>
<pb n="KR4e0125_WYG_046-17b"/>
　　　故唐孝子黃府君祠堂碑銘<lb/>
歙潭渡黃氏以成化乙酉嵗建其逺祖唐孝子府君祠<lb/>
於里第之東每嵗正元日子孫進謁禮成長幼以次拜<lb/>
起序飲而退二仲之望族長率子孫之勝冠者舉祀禮<lb/>
焉飲福受脤具有規約而所費則出於先世贍塋之田<lb/>
行之餘三十年矣府君裔孫今兵部職方主事華始具<lb/>
首末請書其麗牲之石走觀唐書孝友傳總序以孝獲<lb/>
旌典者二十九人府君與名而莫詳其事盖州邑未嘗<lb/>
<pb n="KR4e0125_WYG_046-18a"/>
以其平生履行上史官也走乃為考郡乗參家牒旁蒐<lb/>
傳記而書之曰府君諱芮本江夏之族自祁門左田來<lb/>
居歙西九里之屯村後值盜起黃之族人集衆屯此以<lb/>
捍鄉井乃更號黃屯府君曾祖諱璋祖諱亮父諱光母<lb/>
程氏生府君而卒繼母洪氏實長育之府君天性純至<lb/>
奉親以孝聞建中初洪氏抱疾危甚醫不奏功府君刲<lb/>
股肉作羮以進疾隨愈父卒號泣晝夜不絶聲遂廬墓<lb/>
終身芝産十四本木連理者四逺近嗟異以為孝感刺<lb/>
<pb n="KR4e0125_WYG_046-18b"/>
史盧公上其事得旌表門閭盖貞元十九年也府君生<lb/>
以上元庚子三月七日卒以太和辛亥十月十三日享<lb/>
夀七十有二葬歙之向杲寺西配程氏子三人曰文瓉<lb/>
文炳文徳巢賊之亂自黃屯徙溪北居之賊重其孝行<lb/>
遣人慰諭下令毋犯其家號潭渡黃氏迨今幾八百年<lb/>
子孫不下數百人勤生力學衣冠褒偉見之者曰此孝<lb/>
子之後也府君葬處更代既逺地荒草寒而往來者率<lb/>
相指曰此孝子之墓也噫府君何修而得此於當時後<lb/>
<pb n="KR4e0125_WYG_046-19a"/>
世哉一好徳之心同爾自后王降徳之典廢孔曾授受<lb/>
僅筆之書誠以為世無悖徳悖禮之人斯化行而治可<lb/>
成也使唐之季在位者知孝則事君必忠莅官必敬伾<lb/>
文無所售其術牛李無所成其比宦寺方鎮無所騁其<lb/>
惡順徳舉而犯上作亂之事泯矣惜乎其以孝稱若府<lb/>
君者多出於逺外農畝之間其盛至於感鬼神格草木<lb/>
化强暴上之人亦未始不作興之而終無補於治也昔<lb/>
朱子守南康下車即詢唐孝子熊仁瞻之墓宅為文奠<lb/>
<pb n="KR4e0125_WYG_046-19b"/>
之禁其樵采又言之朝請復旌門如舊大賢君子之急<lb/>
先務盖如此府君之名實與仁贍並列安知他日無良<lb/>
有司者取法朱子追表其門與祠相髙感動其民人以<lb/>
興於行而副我列聖孝理天下之意哉走既序其事補<lb/>
舊史之闕且為銘以系之銘曰<lb/>
允顯新安環山帶川自昔炳靈篤生材賢唐三百年名<lb/>
著國史有歙一人曰黃孝子惟是孝子至性天成善事<lb/>
其親顓顓厥誠早哀失恃鞠于繼母母疾莫救樂刲其<lb/>
<pb n="KR4e0125_WYG_046-20a"/>
股作羮以進母疾獲痊兹匪人力實監於天父沒悲號<lb/>
夜以繼日廬此墓左終身不釋有樹連理有芝競芳孚<lb/>
彼草木匪孝何祥里人驚慙孰克致養流聞刺史頓首<lb/>
言狀當宁曰嘻孝哉若人往旌其門式降恩綸棹楔巍<lb/>
巍見者傾竦褒顯一人列邑風動閲世既久居然墓林<lb/>
樵蘇自戢盜弗敢侵矧是錫類有蕃孫子潭渡來居亦<lb/>
數千指故宅之東爰作新堂合其宗人以奉蒸嘗鐘鼓<lb/>
有嚴豆籩夙戒孝子來享生氣如在孰非人子孰無是<lb/>
<pb n="KR4e0125_WYG_046-20b"/>
心觀感擴充匪古斯今惟皇撫運克篤孝理虞周化成<lb/>
圻内伊始有美嗣人或奮於朝或成於家孝澤孔昭我<lb/>
作銘詩勒之貞石朂哉孝孫永保無極<lb/>
　　　孫君以寛墓誌銘<lb/>
新安孫氏在休寧者以雷溪為望至諱忠原者贅汊口<lb/>
程氏而居焉至以寛君再世矣於是又有汊口孫氏口<lb/>
分世業殆與雷溪相髙非似續者之有人而能耶以寛<lb/>
其字也諱存仁性淳樸善事其父母其父曰岐隠翁母<lb/>
<pb n="KR4e0125_WYG_046-21a"/>
曰富溪程氏皆愛賢君曰孟當益興吾宗翁之季曰雲<lb/>
隠處士富學問昌於詩君從之游而親年髙有弟七人<lb/>
闔門男女百口日給孔艱君慨然曰學不可終遂矣與<lb/>
諸弟謀幹蠱曰某之呉某之粤恊乃心力無敢異議居<lb/>
數嵗家果益興如親言君既致大阜思所以維之者乃<lb/>
立條約不私畜不析産婚䘮祭燕泉布出納比閭間慶<lb/>
弔還往周恤假貸悉按古禮度可行者為之節且延師<lb/>
儒訓子姓躬督教之由是汊口人稱家政之善者必曰<lb/>
<pb n="KR4e0125_WYG_046-21b"/>
孫氏君又將建先祠訂宗法如浦陽鄭氏而疾作不果<lb/>
為之君曾大父諱興大父即始居汊口者岐隠翁諱春<lb/>
殷别有傳君配亦出程氏壼範相承賢淑有聞君平生<lb/>
好簡逸惡侈靡乃獨愛鞠藝而玩之不斁因以菊忩自<lb/>
名卒成化壬辰嵗九月十九日得年四十有二丈夫子<lb/>
三廷傑廷弼廷式女子一適程永浩孫男子二友進友<lb/>
縁孫女子三以甲午嵗正月十一日卜葬里之白楊塢<lb/>
二十四年矣廷式始以君表弟正思之狀來請銘汊口<lb/>
<pb n="KR4e0125_WYG_046-22a"/>
富溪之程與予皆同所自出且聞廷式兄弟與其諸房<lb/>
守君之家規弗替至今然則君豈直一鄉之彦而已是<lb/>
宜銘銘曰<lb/>
無咎承考孰悖之畏念鞠子哀孰盭之愧有堂構矣亦<lb/>
學友于肅彼家規莫之敢渝繄若人兮胡弗夀豈月旦<lb/>
有言不亡者在黃花采采白楊蕭蕭最行勒銘惟後之<lb/>
昭<lb/>
　　　處安汪翁墓誌銘<lb/>
<pb n="KR4e0125_WYG_046-22b"/>
歙稠墅汪翁以成化壬寅四月十五日卒于家其子泰<lb/>
護屬其姻家儒學生程陽奉狀來請於休寧值予方以<lb/>
服闋介行李將入朝辭之而陽於予為族孫請甚堅乃<lb/>
不克辭而序之曰歙西諸汪皆唐越公之後而稠墅之<lb/>
望彌著其先在宋有諱應元者事理宗至提刑予嘗得<lb/>
其論役法狀而讀之事核文簡有憂國活民之情又嘗<lb/>
得吾宗丞相文清公所為誌銘而知履行之詳審其為<lb/>
一時名流不誣也公之族甚蕃而阨於元季之兵燹至<lb/>
<pb n="KR4e0125_WYG_046-23a"/>
翁之大考國佐始出而振之考士美又克繼之遂長一<lb/>
區之賦有名鄉曲間士美君三子翁最少而性淳慤與<lb/>
二兄繼長區賦能不墮其父業二兄繼殞諸子尚幼君<lb/>
益自刻厲以亢宗植家為己責上奉其父下撫其子盡<lb/>
心力無違禮又推其所有以應公家而惠其隣里婣戚<lb/>
宗黨之不給者由是義聲燁然起一時一時競者以平<lb/>
暴者以歛教其二子讀書敦行如己志二子者奉訓唯<lb/>
謹君因自號處安翁以家事付之而自適於溪山觴詠<lb/>
<pb n="KR4e0125_WYG_046-23b"/>
間不復闗世慮杖屨所至人必以為榮卒年八十配江<lb/>
氏卒成化壬辰九月二十六日年七十五與翁合兆子<lb/>
男二長泰護次泰常女二長適棠樾鮑泰次適向杲呉<lb/>
槿茂孫男三長元俊次元傑次元傳孫女二長適胡某<lb/>
次適呉某曾孫男二長璜次璉墓在里之鰍堨原翁諱<lb/>
敦慶字文厚其羣行若此嗚呼其亦無忝於文獻之族<lb/>
而法不可以不銘者乎銘曰<lb/>
一鄉善士衆所推賢者以勸愚者規成此下俗淳弗漓<lb/>
<pb n="KR4e0125_WYG_046-24a"/>
處士汪翁宿且耆孳孳好義老不衰逺膺福履百嵗宜<lb/>
今其已矣寧不悲盛徳之後嗣者誰子孫詵詵慶所遺<lb/>
鰍堨之原山水竒我銘敢比林宗碑<lb/>
　　　資徳大夫正治上卿掌通政使司事太子少保<lb/>
　　　　禮部尚書致仕張公墓誌銘<lb/>
𢎞治癸丑夏四月二十有六日掌通政使司事太子少<lb/>
保禮部尚書致仕張公卒於京師之第訃聞詔遣官諭<lb/>
祭其家仍命有司為營兆域如禮於是公之子兵部車<lb/>
<pb n="KR4e0125_WYG_046-24b"/>
駕郎中忱將奉柩歸其鄉前期以翰林編修白君鉞之<lb/>
狀來請銘謹按公諱文質字允中世居永平昌黎相傳<lb/>
其七世祖朂嘗仕元為翰林學士承旨至公之曾祖曰<lb/>
繼和祖曰廣考曰鑑而廣嘗仕為山西繁峙縣沙澗驛<lb/>
丞兩世以公貴並贈資政大夫工部尚書祖妣王氏贈<lb/>
夫人妣楊氏封太夫人始公父侍學于沙澗早卒遺腹<lb/>
得公賴王夫人親抱育之少長遣入縣學為生員公茹<lb/>
悲苦不堪而刻意問學期自立以亢其宗正統辛酉遂<lb/>
<pb n="KR4e0125_WYG_046-25a"/>
舉京闈鄉試第二人明年登進士第授工科給事中值<lb/>
己巳之變中外多事公與同列屢進讜言以輔政而公<lb/>
體質凝逺音吐鴻鬯尤為一時所器重景泰庚午陞都<lb/>
給事中壬申陞通政使司右參議英宗復位初廷臣多<lb/>
不當意者獨嘉公陞左通政進通政使數被賞賚憲宗<lb/>
嗣位久之以考績陞兵部左侍郎成化乙未進工部尚<lb/>
書並掌通政事今上正位東宫加恩廷臣公太子少保<lb/>
明年調禮部尚書莅部事尋以母憂去職服闋仍掌通<lb/>
<pb n="KR4e0125_WYG_046-25b"/>
政事會同官有以左道進者謀奪公位公覺之遂引疾<lb/>
去盖家居凡七年及見左道者之敗而公等被陰嫉者<lb/>
或起用於時或令終於家然後論者知天道之不爽如<lb/>
此公為人謹厚雅度有容終日恂恂不妄言笑典出納<lb/>
前後餘四十年每朝廷有大政刑必預議有大典禮必<lb/>
在列公亦感列聖眷知夙夜奉公思以濟時澤物而局<lb/>
於官守不克自見然其存心制行不茍為異同以趨時<lb/>
好望而知為福人君子也性孝友每思王夫人恩薦享<lb/>
<pb n="KR4e0125_WYG_046-26a"/>
之日或哽涕不已至有官始克迎楊夫人以歸奉養備<lb/>
至待異父弟妹無間言於故舊鄉黨無論戚疏貴賤在<lb/>
困中者極力拯之必濟乃已公享年七十有三娶王氏<lb/>
贈夫人繼張氏封夫人子男三長忱己丑進士即郎中<lb/>
君也次慥鄉貢進士次懐太學生皆王夫人出而慥懐<lb/>
先卒孫男二長葵太學生次蘭女五曾孫男女各一公<lb/>
墓在邑西會東社之原惟先尚書襄毅公與公同年進<lb/>
士而友相得故走獲以童子親几席聽教言中嵗去國<lb/>
<pb n="KR4e0125_WYG_046-26b"/>
不及拜公幸兹還朝則公已捐館嗚呼先友盡矣忍不<lb/>
以銘而才謭文陋不足以發公行治之詳誼在通家又<lb/>
不敢讓則次其事而銘之銘曰<lb/>
惟天降材亦難其成惟器之碩斯用之宏繄若張公自<lb/>
其有禄鉅人元夫占者屬目一仕青瑣再官銀臺封駁<lb/>
之績對敭之才進位文昌載加宫保竭厪效忠屢閲勲<lb/>
考英皇景帝暨我憲宗嘉此老成恩崇譽隆公事三朝<lb/>
一節敬慎守厥攸司弗究其藴人謂公器福禄孔宜彼<lb/>
<pb n="KR4e0125_WYG_046-27a"/>
憸讒兮嫉而尼之褒賢殛頑天道甚邇公雖云亡何憾<lb/>
于彼營墳有使諭奠有文哀榮始終無愧前聞會東之<lb/>
原有妥𤣥室貞珉勒辭百世無斁<lb/>
　　　驃騎將軍右軍都督府都督僉事李公墓誌銘<lb/>
公諱㫤字明逺其先起西陲自宋元來世有西寧之地<lb/>
至公祖南哥當國朝混一初首率衆内附太祖髙皇帝<lb/>
嘉其誠俾同知西寧州歴官西寧衛指揮僉事父英嗣<lb/>
其官事太宗文皇帝屢從征伐以功封奉天翊衛宣力<lb/>
<pb n="KR4e0125_WYG_046-27b"/>
武臣特進榮禄大夫柱國會寧伯母夏氏封會寧伯夫<lb/>
人初會寧公為將有威名坐累失爵而卒公年甫十二<lb/>
母夫人上書愬其功英宗睿皇帝惻然念之授錦衣衛<lb/>
指揮同知未幾有詔録勲臣後復進都指揮使憲宗純<lb/>
皇帝即位之又明年舉將才尚書姚文敏公以公名上<lb/>
進左軍都督府署都督僉事分練五軍營尋用兵部言<lb/>
莅右軍都督府事是嵗秋大閲立團營十二又領振威<lb/>
營公久在散地一日被廷薦受簡知於士馬訓習戎務<lb/>
<pb n="KR4e0125_WYG_046-28a"/>
張弛殫厥心力聲稱翕然庚寅嵗祲畿内盜起詔侍郎<lb/>
葉文莊公及公等三人往綏輯之癸巳監修禁城己亥<lb/>
督治盧溝河决而山後以回禄變告勢及四陵復詔公<lb/>
發旁近兵撲之公每受命寢食不遑務竣事乃已而先<lb/>
帝亦賜賚優渥同官者不及也庚子中貴人汪直來監<lb/>
十二營奏罷公仍分練左掖軍又用中貴人張敏言罷<lb/>
之而尚書余忠肅公言公可用乃分練神機營公上疏<lb/>
請罷不許乙巳請告展墓許之公至西寧治别墅自號<lb/>
<pb n="KR4e0125_WYG_046-28b"/>
松巖拙叟思終老焉逾年不至詔兵部檄陜西守臣促<lb/>
公始入朝今上皇帝嗣位初再上疏請罷亦不許壬子<lb/>
用建儲恩實授都督僉事而公已抱疾不可出矣癸丑<lb/>
夏五月十五日卒於正寢訃聞上悼惜賜棺槨齋糧麻<lb/>
布遣官諭祭者再凡一切葬事悉從官給臨壙朞年及<lb/>
再朞詔亦遣使祭焉公為人儁悟沉著喜讀書尤工筆<lb/>
札所交一時名人誓必嗣其先烈而遭時承平不克自<lb/>
見結佐五府典列營三十年自壯至老持己矜嚴守官<lb/>
<pb n="KR4e0125_WYG_046-29a"/>
介慎雖與時忤不恤亦可謂世勲之巨擘者歟公享年<lb/>
六十有四配胡氏有淑徳封夫人先公卒子男十三人<lb/>
長瑁太學生次㺬舉進士今尚寳司丞次珊次璠次璵<lb/>
次珵次琦次璘次珂次珮次瓘次瑞次瑢㺬璵胡出餘<lb/>
出側室陳氏董氏女二人長適廣義伯子英鎮次適指<lb/>
揮子張銳孫男五人長寜嗣錦衣衛指揮使次安次定<lb/>
次夀延次夀顯孫女四人尚幼㺬等將奉公西歸與胡<lb/>
夫人合葬西寧巴州先塋前期以翰林編修徐君穆之<lb/>
<pb n="KR4e0125_WYG_046-29b"/>
狀來請銘憶當成化初先尚書襄毅公在兵部首舉公<lb/>
而用之故予得數與公還往知其人義不可辭銘曰<lb/>
西寧膁膁惟陜之藩李氏在州世屬櫜鞬允顯貳車首<lb/>
識真主爰錫金緋秩比亞旅有赫代將分茅會寧功髙<lb/>
謗興慶衍于庭惟驃騎公世武孔力亦篤詩書安此家<lb/>
食錦衣輝雲崇徳昭勲以才受知入佐五軍乃肅戎行<lb/>
乃拯民瘼國有大功亦籍經略歴事三聖勞勤實多進<lb/>
止何心出入逶迤公志未酬公疾弗起有子如林一濟<lb/>
<pb n="KR4e0125_WYG_046-30a"/>
其美惟皇念舊䘏典載頒以窆以奠于彼家山冠劍之<lb/>
蔵永妥窀穸貞珉勒辭百世無斁<lb/>
　　　懐逺將軍忠義前衛指揮同知凌公墓誌銘<lb/>
公諱錦字日章凌姓凌之先盖出衛康叔康叔支子為<lb/>
周凌人以官氏子孫散處江浙間至呉偏將軍都亭侯<lb/>
統著名史册而句容故呉甸也句容之凌相傳為統後<lb/>
在唐學士凖在宋侍郎䇿各以其地顯公家句容之郭<lb/>
干村族亦鉅而失其譜公之祖福海妣田氏考天夀贈<lb/>
<pb n="KR4e0125_WYG_046-30b"/>
懐逺將軍同知指揮使司事妣白氏贈淑人天夀君當<lb/>
永樂初以詿誤戍興州中屯業中圮然獨撫公曰吾所<lb/>
為無愧心者將恃爾以亢吾宗無自棄也公受命感奮<lb/>
必思以自効宣徳初代父軍中騎射之餘時從儒者問<lb/>
書史大義而於一切世態俯仰宦跡通滯物貨竒贏悉<lb/>
鉤探其情勢而欲手操之盖公性沉鷙有術長身偉髯<lb/>
慕古䇿士亦每以䇿干時名公卿諸公亦多折節與還<lb/>
往正統中從大將軍擣敵于甘州烏嚕乃歸以功長伍<lb/>
<pb n="KR4e0125_WYG_046-31a"/>
什夫上言興州官軍當分番宿衛而地逺外非便兵部<lb/>
是之得旨許内徙𨽻忠義前衛己巳秋敵大入冦京城<lb/>
戒嚴公從副將軍戰敵彰義門又追敵紫荆闗以功試<lb/>
百户景泰初貴州苗作亂公在行破其香爐山諸寨進<lb/>
副千户金齒守將知其能請隨以自輔天順元年正月<lb/>
以逓奏入京預迎英廟復位進指揮同知食禄錦衣衛<lb/>
英廟亦識其人數有賜賚詔乗傳取馴象於雲南還奏<lb/>
稱旨久之曹石擅政陷文臣典兵者公坐與善調凉州<lb/>
<pb n="KR4e0125_WYG_046-31b"/>
明年與邊將出禦敵敗之功未上值英廟燕間忽思公<lb/>
問所在左右曰在凉州即日召之時方革迎駕功進者<lb/>
兵部俟公至上劾英廟曰非也其仍舊職不問公感上<lb/>
知遇脫險即夷遂獻其名馬廷謝不復出以老疾自免<lb/>
日與方外者遊而於世故亦未始相忘聞朝政闕失暨<lb/>
邊報民瘼與客亹亹説不倦自號無黙子放遊江東西<lb/>
淮海間自豪於賈人十餘年乃還買西山田三千畝以<lb/>
濟饑捐地以瘞貧死者千計築大第作土室壘山種樹<lb/>
<pb n="KR4e0125_WYG_046-32a"/>
日坐卧其中雖事聲色而所食無珍味所服不過唐巾<lb/>
氅衣自以為得異人授金丹至訣恒自閟不以告人也<lb/>
又時操觚著書以仙自命雖見哂不恤𢎞治壬子二月<lb/>
二十四日忽得疾不起享年七十有九配楊處士舜之<lb/>
女恊公起家勤儉孝睦親黨稱之先公十六年卒贈淑<lb/>
人公子男二長雲漢今懐逺將軍指揮同知婦曰程先<lb/>
少保尚書襄毅公之女予弟也封淑人次雲衢後公八<lb/>
月卒婦曰陳陜西按察僉事峻之女公女四長適參將<lb/>
<pb n="KR4e0125_WYG_046-32b"/>
都指揮魏啟次適錦衣百户子呉純次適錦衣千户趙<lb/>
艮次適錦衣指揮子葉順孫女一公長子暨兩長女楊<lb/>
出餘多出側室雲漢將以癸丑八月卄二日奉公葬都<lb/>
城之東南平屯塢前期匄予銘予與公雖至戚而情不<lb/>
比間有違言亦不為忤盖公晚而知予其屬壙之言亦<lb/>
惓惓在予嗚呼悲夫若公亦豈非行間之表表不可多<lb/>
得者歟銘之可也銘曰<lb/>
惟凌之先材武有聞肅肅亭侯世逺而分粤懐逺公其<lb/>
<pb n="KR4e0125_WYG_046-33a"/>
智孔邃業亨宦成弗繫世類金帶緋衣出彼櫜鞬角巾<lb/>
草屨跡近超煩豈句容人多慕先老企永厥年孰振其<lb/>
槁亦既有年有女有男如公得斯當斃而甘爰歸一坵<lb/>
平屯之塢我弗辭銘俾顯終古<lb/>
　　　汪承之墓誌銘<lb/>
承之佐予編刻新安文獻志於南山堂役鉅而弗克就<lb/>
緒也上書郡侯言是不宜獨勞郡侯韙其言即日下屬<lb/>
縣協力竣事而承之躬校讐訪遺闕雖抱疾或往反冒<lb/>
<pb n="KR4e0125_WYG_046-33b"/>
雨雪不自惜一日請歸言動安好不知其有疾也又數<lb/>
日以疾革告予大駭亟命壎子往視而承之說後事亹<lb/>
亹不亂已乃泣下曰吾不能副先生之教矣竟不起時<lb/>
𢎞治丙辰十二月卄七日年甫四十爾嗚呼悲夫承之<lb/>
諱祚歙沙溪汪也新安諸汪皆祖唐越公而沙溪有宋<lb/>
司農少卿叔詹及其子直秘閣若海族益顯承之距若<lb/>
海十二世詳見予所銘其祖墓云承之少失母呉氏壯<lb/>
失父隆孫君雖孱多疾而英豪材敏負大志必有以自<lb/>
<pb n="KR4e0125_WYG_046-34a"/>
見入郡庠治小戴記從學方太守進又之越從學毛僉<lb/>
事憲為經義豐蔚可觀而旁治諸經史子傳參究博極<lb/>
至廢寢食積書萬卷猶不以自足前後經四提學御史<lb/>
每試必進之嵗乙卯試郡庠第一上南畿有媢之者中<lb/>
以飛語竟不獲薦承之從予遊將十年其為人動必慕<lb/>
古居親䘮過哀至嘔血成痼疾奉繼母如生己者撫繼<lb/>
出弟妹極友愛事叔父崇禮君甚謹事必咨而行長子<lb/>
冠用朱氏禮以倡俗又刻予所編心經附注以傳曰此<lb/>
<pb n="KR4e0125_WYG_046-34b"/>
聖學之基也承之娶方氏生二子恂恪三女岩音兆音<lb/>
魁音治命以其季歸予族姪曾之子從進曰吾與曾友<lb/>
善毋食吾言承之所著詩文有寳經堂稿若干卷又輯<lb/>
其先世遺文為崇孝編若干卷恂以其從叔儒學生魯<lb/>
之狀來乞銘噫承之已矣予尚忍為之銘墓也哉銘曰<lb/>
天胡降材弗成而烖士立孔卓乃毁于璞繄命則然孰<lb/>
夭孰年全歸若子亦曰不死<lb/>
　　　恭人鄭氏墓誌銘<lb/>
<pb n="KR4e0125_WYG_046-35a"/>
恭人鄭氏諱玉香世居淮安宿遷為故太保吏部尚書<lb/>
鹽山王忠肅公之冢婦今錦衣指揮竚之室初恭人之<lb/>
考君曰文宣徳中為典史鹽山而忠肅公以都憲出撫<lb/>
江浙川陜無寧嵗君之配曰韓孺人每上謁太夫人宋<lb/>
氏於里第必擕恭人與俱時恭人年五六嵗端淑如成<lb/>
人太夫人竒愛之將聘為婦以書告忠肅公公曰吾方<lb/>
受命於外王事孔殷不及顧此也惟夫人主宜無不可<lb/>
會君以績最陞吏目定州而忠肅公還朝又未幾而君<lb/>
<pb n="KR4e0125_WYG_046-35b"/>
以老得休致由是不相聞數年忠肅公念無以致婦者<lb/>
以書託其友南京都憲張公純值張公有事入覲盡室<lb/>
行至宿遷代之舉納徵禮而挈恭人歸王氏當是時忠<lb/>
肅公再出視師遼東錦衣君實侍行在邊十餘年恭人<lb/>
能盡婦職奉公姑甚謹又每以忠孝勉錦衣君甚力久<lb/>
之忠肅公復視師二廣錦衣君以入國學留京師恭人<lb/>
年益壯内政益修暨忠肅公以耆徳總百僚英廟念其<lb/>
功録錦衣君千户而恭人所以事其舅佐其夫者不以<lb/>
<pb n="KR4e0125_WYG_046-36a"/>
大貴顯而小或肆也忠肅公既沒錦衣君寖嚮用而子<lb/>
女日亦盛恭人治家一如忠肅時由是錦衣君賢聲日<lb/>
著子有娶女有歸一時公卿家率自以為不及恭人之<lb/>
生以宣徳己酉正月十五日其卒以𢎞治癸丑九月二<lb/>
十五日享年六十有五子男二長宣武學生先卒次疄<lb/>
中軍都督府經歴女長適天津左衛指揮黃溥次適國<lb/>
學生楊鏜孫男二長允恭亦先卒次承宗女五長適馬<lb/>
溥次適錦衣千户韋綱次適錦衣指揮張禹之子其次<lb/>
<pb n="KR4e0125_WYG_046-36b"/>
適錦衣千户趙輗之子其次適騰驤衛指揮夏銘之子<lb/>
疄等將奉柩歸以卒之嵗十一月十一日葬鹽山之太<lb/>
平鄉安都里毛兒園祖塋之次前期以鴻臚髙君岱之<lb/>
狀來請銘走家亦出河間幼承忠肅公誨顧而獲與錦<lb/>
衣君還往聞恭人之内行甚悉不敢以鄙樸辭也銘曰<lb/>
維宰忠肅立朝桓桓家規孔嚴為婦實難有鄭之媛配<lb/>
公之子賢不以忮敬不以弛名與徳嫓是曰恭人胡弗<lb/>
永年遽韜其真紀行刻銘新壠故地世澤之長閫範之<lb/>
<pb n="KR4e0125_WYG_046-37a"/>
懿<lb/>
　　　指揮魏君墓誌銘<lb/>
君諱啟字景初姓魏氏世居邳之睢寧曾祖興國初以<lb/>
材武𨽻東平侯軍中為隊長祖真佐太宗入靖難歴官<lb/>
寧夏指揮僉事父政嗣其職累用戰功至都指揮同知<lb/>
母王氏封夫人君生世將家雖嫻武事而喜讀書親賢<lb/>
樂善無紈綺之習成化初以舍人從襄城伯出討川貴<lb/>
夷之梗化者拳勇智畧已駸駸有名於幕府時同知公<lb/>
<pb n="KR4e0125_WYG_046-37b"/>
已老兵部請以君代長其軍為濟州衛指揮使會昌侯<lb/>
在五軍奏用之俾總練士於中軍廷議建團營十二營<lb/>
以定襄伯督之君獲總練士於振威營久之復用保國<lb/>
公奏以君居十二營中軍主宣令於下將吏皆服君舉<lb/>
錯之宜而凡前後總戎者亦皆才君不自釋會河南汝<lb/>
寧盜起刼府庫殺長吏兵部薦君可獨任詔進署都指<lb/>
揮僉事奉璽書往守其地君至申號令閲軍實籍民兵<lb/>
捕劇賊而鎮之以静一境晏然𢎞治初用薦充右參將<lb/>
<pb n="KR4e0125_WYG_046-38a"/>
將移守蜀之松潘以恩詔實授都指揮僉事時龍溪寨<lb/>
畨酋雨東數出為邊患君設伏三處而自督官軍往迎<lb/>
之馘其徒三百人雨東敗走居人始安而議者以君招<lb/>
釁詔落三職還京師兵民皆為不平而君怡然不自辨<lb/>
歸舟抵通州值大疫遂卧疾不起時𢎞治癸丑閏五月<lb/>
十五日也得年五十有七配凌氏忠義前衛指揮同知<lb/>
錦之女封淑人子男二人長曰瑺嗣為濟州衛指揮使<lb/>
次曰瓉女二人俱在室孫男三人長曰江次曰淮次曰<lb/>
<pb n="KR4e0125_WYG_046-38b"/>
湘孫女一人君弟昇及瑺等將奉君柩以是年七月十<lb/>
四日葬都城西白芷坊之原負壬向丙前期來請予銘<lb/>
予女弟適錦之子雲漢故於君連姻往還相好也今嵗<lb/>
予被召北上君方西還相遇於淮而予舟先發盖抵京<lb/>
未一月得君訃為之驚悼不能已已銘豈可辭哉銘曰<lb/>
精悍之資通練之譽如駿斯馳乃蹶其御有餘福祉維<lb/>
後之留我銘昭哉聿寧斯丘<lb/>
　　　中奉大夫宗人府儀賓郭公墓誌銘<lb/>
<pb n="KR4e0125_WYG_046-39a"/>
公諱巖字景瞻姓郭氏世為漢中南鄭人曾祖考文通<lb/>
元季以功封隋國公祖考雲歴官湖廣行中書省平章<lb/>
政事國初内附太祖髙皇帝嘉其誠授宣武將軍南陽<lb/>
衛指揮使考溟復以功進榮禄大夫後軍都督府都督<lb/>
公三子其長曰崇以都指揮守開平公其季也美姿容<lb/>
喜問學觀者䇿其必大貴時唐定王開國南陽而薨子<lb/>
靖王繼立宣徳戊申上書言定王有長女未婚詔封魯<lb/>
山郡主選可承者得公送京師入見稱旨錫之冠服誥<lb/>
<pb n="KR4e0125_WYG_046-39b"/>
授中奉大夫宗人府儀賓公生世將家而秉禮執謙納<lb/>
交名士未嘗以富貴自侈内外府僚亟稱其賢每嵗時<lb/>
入賀小心周悉恒以不克將命為懼郡主敬之教諸子<lb/>
俱力善向學不為紈綺之習以成化己丑某月某日卒<lb/>
於正寢享年六十有四訃聞詔遣官諭祭權厝南陽城<lb/>
北紫山之原郡主後公一嵗生永樂初隨定王之國事<lb/>
王及母妃英氏極孝謹習經史通大義連失怙恃哀毁<lb/>
盡禮其事舅姑甚執婦道處家肅雍撫諸子愛均無嫡<lb/>
<pb n="KR4e0125_WYG_046-40a"/>
庶之别勤儉恭慎聞者不意其為貴主也享年八十有<lb/>
七以𢎞治癸丑三月二十五日薨治命䘮葬悉用朱子<lb/>
家禮朝廷得王奏為製銘旌遣官諭祭者四仍勑有司<lb/>
為營墓園俾合葬焉公子男三人曰顔先卒曰顒曰順<lb/>
女四人其婿曰指揮芮凱百户丁廣千户弟何逹閻惠<lb/>
孫男六人曰脩曰俊曰仁曰仲曰伸曰傑女四人其婿<lb/>
曰國學生鹿藝郡學生朱鳯百户弟顧徳指揮弟邢潮<lb/>
曾孫男若干人女若干人公之先與予皆聮姻故閣老<lb/>
<pb n="KR4e0125_WYG_046-40b"/>
贈太師李文逹公家成化初文逹公子今太常少卿士<lb/>
欽共辱過予時公已蒼顔髮斑白矣然語笑竟日猶儁<lb/>
爽可親不覺其老也别去不相聞二十年乃見顒京師<lb/>
知公久下世為之泫然而顒不鄙以銘見屬辭再三不<lb/>
獲則據其所自述者次第如右惟我列聖御家垂範之<lb/>
懿既久且深故化及宗藩慎終以禮若是是亦可銘銘<lb/>
曰<lb/>
有偉公族作賓王門履善弗愆荷天之恩維宗媛兮復<lb/>
<pb n="KR4e0125_WYG_046-41a"/>
受多祉既昌厥齡亦引其嗣生也偕貴歿焉同蔵有褒<lb/>
鳯冊有愍龍章帝命作丘紫山之麓𤣥金刻銘百世斯<lb/>
卜<lb/>
　　　石丘處士呉君墓碑銘<lb/>
𢎞治甲寅春予被命教庶吉士於翰林時山陰呉蕣年<lb/>
最少最執禮嗜學恒竊意其家訓有素也明年春郊享<lb/>
齋於公而蕣不至云有父喪焉又浹旬乃奉大理丞王<lb/>
君鑑之狀來乞請銘曰將載燕石歸刻之其容戚其詞<lb/>
<pb n="KR4e0125_WYG_046-41b"/>
悲且諗其父之賢不忍辭也諾而書之曰君諱琢字文<lb/>
器世居山陰湖桑里為碩宗曾祖慎國初徙居邑西州<lb/>
山祖淵考暉皆不仕而淵嘗入粟濟邊受旌為義民暉<lb/>
故儒者號裕菴妣夏氏生子七人君行六有資質未總<lb/>
角已涉獵諸經史賦詩業文如成人又以餘力作屬對<lb/>
啟䝉一編人争賞之其事父母極孝母遘疾危湯藥非<lb/>
親嘗不以進送其終無違禮有司屢欲以儒學生進君<lb/>
君固辭曰父老矣願終養也既又奉父隠細山之陽自<lb/>
<pb n="KR4e0125_WYG_046-42a"/>
號石丘子示終不出獨力備養父稍不樂即長跪曰大<lb/>
人得無以兒不孝故邪或終日不去左右務得其歡乃<lb/>
已呉族千指君事上撫下悉有恩義尤以才識服人族<lb/>
有疑事或持之必待君而决諸兄璇璧早世育其孤若<lb/>
己子貨泉粟帛聽取而自收其敗勘者仲兄玢生女不<lb/>
舉為仇家所誣多畏避君毅然出白其枉父苦下疾數<lb/>
年醫以為非吮不可逹君屢逹之其卒也悉用朱氏禮<lb/>
又注意郭璞書久而棄去曰墳地好孰若心地好人以<lb/>
<pb n="KR4e0125_WYG_046-42b"/>
為名言君篤於教子且曰士必以用世為志經律相資<lb/>
不可少也故諸子率謹禮奉法而族人亦以之相戒實<lb/>
君啟之君嘗病風而愈愈五年復作遂不起時𢎞治甲<lb/>
寅九月十七日得年僅四十有六娶司馬氏温國文正<lb/>
公之裔子男四人其長蕣也次臯次夔次龍蕣初名舜<lb/>
舉進士被選入翰林為庶吉士以避古諱請于上更今<lb/>
名孫男一人夣聖孫女一人夣政蕣將以某年某月某<lb/>
日奉君葬某鄉某山之原予觀處士羣行皆可書而孝<lb/>
<pb n="KR4e0125_WYG_046-43a"/>
父事類庾黔婁友兄事類薛包至於究堪輿之本合經<lb/>
律之宜其所見尤過人而迄不一施又弗逮其子之養<lb/>
誠有可悲者然脩短之數人豈能責之乎冥冥不可致<lb/>
詰之地哉守官勵行一求為君之光而俟天定於異日<lb/>
恩及漏泉名昭無窮則君雖不夀猶夀矣予不及識君<lb/>
然於蕣有一日之長故書君之事以副其哀思亦將慰<lb/>
君於九原也銘曰<lb/>
木榮而摧驥迅而踣豈伊人為而實氣之忒乎爰<hi>闕三字</hi>
<pb n="KR4e0125_WYG_046-43b"/>
　亦引其澤將不在厥嗣而孰昭其徳乎貞珉岌然我<lb/>
銘載勒後千百年過而太息懿哉是惟石丘之宅乎<lb/>
　　　贈文林郎雲南道監察御史周君暨封太孺人<lb/>
　　　　張氏墓誌銘<lb/>
周君真諱而仲成字者阜城之隠君子也年僅五十有<lb/>
五而卒卒之二十年用其子琰貴受勑贈文林郎監察<lb/>
御史其配張氏封太孺人太孺人夀八十有四以就養<lb/>
卒于京邸士大夫交識琰者奠賻相踵且相與嘖嘖嘆<lb/>
<pb n="KR4e0125_WYG_046-44a"/>
周君之積與太孺人之教有以成其子者如此於是琰<lb/>
將奉柩歸葬以失恃之早墓未有銘奉中書舍人沈君<lb/>
冬魁狀來屬之予予於琰同鄉人交相好為序而銘之<lb/>
序曰周氏之先本居浙黃巖曾大父均禮元季為河間<lb/>
路總管大父本初國朝洪武中始家河間阜城父祐娶<lb/>
王氏生君最謹厚性不嗜酒少從師授書通其大義而<lb/>
於子史喜涉獵與人説亹亹忘倦事父母必得其歡友<lb/>
其弟深務責之成人深果以才自見仕為江夏簿教諸<lb/>
<pb n="KR4e0125_WYG_046-44b"/>
子不許事豪侈曰人生自耕讀外皆非可業者處友接<lb/>
人和而不茍家務人事必審而後應鮮或盭也鄉戚族<lb/>
屬後生晩輩視以為法者必曰周處士周處士太孺人<lb/>
同邑名家女生有淑行父從義竒愛之擇所歸得周君<lb/>
而嫁盖君平日孝親友弟訓子持家皆太孺人相成之<lb/>
力及君早世親督教諸孤而資給之費皆自耕織中出<lb/>
人以為難琰起儒學生舉進士擢雲南道監察御史太<lb/>
孺人居恒語之曰汝為言官大不可以寵耀自持當畏<lb/>
<pb n="KR4e0125_WYG_046-45a"/>
慎以不職為懼斯可以光汝祖父矣琰奉訓唯謹凡監<lb/>
稅督餉按部皆以勤公著聲而建白時政扶植善類尤<lb/>
力論者盖不以其推榮為難而以其風節顯親為難君<lb/>
生永樂庚寅十月十三日卒天順甲申三月二日葬阜<lb/>
城坤維先壠之次太孺人生永樂辛卯六月二日卒𢎞<lb/>
治甲寅七月卄七日將祔於君子男三曰瑄曰琰御史<lb/>
君也曰璞孫男五曰章曰良輔曰良臣曰良金曰良玉<lb/>
孫女一曰長春許聘何磐曾孫男二曰廣集曰迎年曾<lb/>
<pb n="KR4e0125_WYG_046-45b"/>
孫女一曰妙鸞葬以卒之年某月某日銘曰<lb/>
代有隠顯貴譽之傳脩短弗齊其偕則賢猗雙璧兮永<lb/>
妥于此惟後燁然惟君有子<lb/>
　　　宋尚書職方郎中兼權中書舍人查公墓表<lb/>
中世以來號鉅家者保其丘壠至四五傳者鮮矣况十<lb/>
有三世之逺哉近祖之履歴行業或不能詳矣况欲表<lb/>
之於異代五百年之久哉奉其遺體之弗失顯其遺烈<lb/>
而弗忘此修士行而尚古道者所難也若吾邑查君富<lb/>
<pb n="KR4e0125_WYG_046-46a"/>
興求表其上世職方公之墓非曠世而僅見者哉按其<lb/>
譜查氏世居休寧瑞芝坊自歙徙出唐長史昌之後公<lb/>
諱拱之失其字曾祖文徽南唐工部尚書諡曰宣伯祖<lb/>
元方宋殿中侍御史祖元規贈國子愽士父陶秘書少<lb/>
監知審刑院叔父道咸平四年舉制科第一仕至龍圖<lb/>
閣待制子孫遷海陵而秘書居故鄉有子二人公其長<lb/>
也舉淳化三年進士歴官尚書職方郎中兼權中書舍<lb/>
人卒年四十弟慶之自崑山尉授太常太祝而宋史謂<lb/>
<pb n="KR4e0125_WYG_046-46b"/>
公為都官郎中謂慶之為太子中舍各隨所見書之也<lb/>
公墓在休寧北街朱紫巷口距今五百年逮富興則十<lb/>
有三世矣公子一人曰翼將作監主簿孫三人曰起寧<lb/>
海觀察攴使曰沔郊祀齋郎曰樗太廟齋郎其祖之受<lb/>
封與其嗣之蔭序譜多失書者而一坏之土託委巷塵<lb/>
坌間亦未之有表焉富興以布衣七十之老崛然衆中<lb/>
禮以義起既續譜以昭世徳又建石墓下請文史氏以<lb/>
嚴冠舄之蔵是可不為執筆而使其無傳哉公之履歴<lb/>
<pb n="KR4e0125_WYG_046-47a"/>
行業不能悉獨縣志及家乗稱其㢘行清節不愧世風<lb/>
為錢宣靖㓂忠愍所奬重其大致可推見而𦙍系承傳<lb/>
蕃衍碩大仕者有守處者有聞則其餘慶所種亦豈一<lb/>
時淺夫自殖而弗計其後者之可及哉昔忠獻韓公僅<lb/>
得奉五世祖墓至發壙考銘而後見老泉蘇氏譜其所<lb/>
自出髙祖以上不可得詳而吾鄉鉅家往往能守其丘<lb/>
壠譜牒逺者數十世近亦十數世松楸鬱然昭穆不紊<lb/>
合族之禮掃墓之節著於定法比於官府有先正巨公<lb/>
<pb n="KR4e0125_WYG_046-47b"/>
之所不可致者豈吾鄉僻居東南山中無兵燹之禍而<lb/>
其人得以申敬宗收族之義歟然則生其地者安可不<lb/>
自幸而敦本力善以為其上世之光歟查氏後人尚知<lb/>
所謹哉<lb/>
　<lb/>
　<lb/>
　<lb/>
　篁墩文集巻四十六<lb/>
</p>
<p>
</p>
  </div>
</body>
</text>
</TEI>
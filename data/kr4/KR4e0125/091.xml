<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻九十一</head>
    <p>
<pb n="KR4e0125_WYG_091-1a"/>
欽定四庫全書<lb/>
　篁墩文集巻九十一　　　明　程敏政　撰<lb/>
　　詩<lb/>
　　　和答屠朝宗都憲見贈之什<hi>時予與賔之廉伯啟昭同陞</hi>
久幸斯文號一家我慚學海望中賖修鱗合附風雷起<lb/>
朽木那堪雨露加講幄寸衷看日稿宦途多病數年華<lb/>
緇衣可續知公意不負崇班帝汝嘉<lb/>
積書空似鄴侯家白髪侵尋歲月賖清世一官無寸補<lb/>
<pb n="KR4e0125_WYG_091-1b"/>
湛恩三日愧重加<hi>十四日徼幸進官十七日承乏署印</hi>思從尹謝研家學<lb/>
敢共盧王鬪國華天語不忘供奉軰<hi>旨意特書日講官三字</hi>㳙埃<lb/>
何力稱褒嘉<lb/>
詩筒來自大夫家路轉東城一逕賖珠玉在緘光照映<lb/>
龍蛇隨筆影交加君才入眼眞無敵我屋從今倍有華<lb/>
擬潑舊醅酬近約晩秋風日正清嘉<lb/>
　三鳳髙翥附鷃可慚承惠佳篇同一褒與此過分之<lb/>
　愛也謹用來韻奉酬語不逮意遂至三疊其贅可知<lb/>
<pb n="KR4e0125_WYG_091-2a"/>
　惟大賜改教乃幸<lb/>
　　　沈啟南畫障為張通守題<hi>啟南自題楚詞一曲</hi>
石田老人非畫師胷中丘壑天所私揮毫便覺真趣發<lb/>
意到豈借丹青施通守張君畫成癖半幅生綃比全璧<lb/>
望中謂作雲門山遊人擬辦登山屐峯廻路轉溪流長<lb/>
誰向石林開草堂風簷舉手欲相問扁舟載客來何方<lb/>
老人畫出今人上鄉評未數黄公望一石俄成斧劈㾗<lb/>
不類羣羊更竒壯石田隱處輕輞川秀句却似王維傳<lb/>
<pb n="KR4e0125_WYG_091-2b"/>
吳歌一日變楚語幽芳懶鬬春花妍我從胥門八囘過<lb/>
古寺長邀聴經坐老人不惜與畫山擊節詩成幾人和<lb/>
尚方有詔徵遺才白髪蒼顔能一來還君此圗意無限<lb/>
停雲正繞姑蘇臺<lb/>
　　　壽樊駙馬母夫人<lb/>
壽筵風景似丹丘珠翟輝煌映白頭女士向來誇鄴郡<lb/>
帝甥今日數樊侯庭暉影轉蓂更朔宮露香分菊戀秋<lb/>
却指南山問東海幾時清淺報添籌<lb/>
<pb n="KR4e0125_WYG_091-3a"/>
　　　賀屠朝宗進左都憲加太子少保<lb/>
鳳勅輝煌聴曉頒鴻恩汪濊屬丹山江南舊望傳三輔<lb/>
嶺表新功震百蠻左轄位當烏府印東朝官重紫宸班<lb/>
清時才傑如公少看立勲名宇宙間<lb/>
　　　題小景<lb/>
黃葉風前守釣磯石梁沙口負薪歸輪蹄只在青山外<lb/>
想見紅塵撲面飛<lb/>
　　　贈河間丁襄教諭<lb/>
<pb n="KR4e0125_WYG_091-3b"/>
頖水芹香襲佩裾臯比中坐八秋餘令丞釋菜詢籩豆<lb/>
子弟傳經候起居春捷尚期廷試榜年勞先入考功書<lb/>
廣文異日推瀛海只在丁寛衆不如<lb/>
　　　送戴廷珍侍郎持節冊封魯府<lb/>
龍節親持下九重亞卿風采羡儒宗虞廷訓誥班新冊<lb/>
魯地山川析舊封還闕使軺期再月出城吟槖記初冬<lb/>
孔林咫尺歸途便一叩宫墻禮聖容<lb/>
　　　送江文瀾侍讀持節冊封荆府兼有壽母之便<lb/>
<pb n="KR4e0125_WYG_091-4a"/>
玉節煌煌下紫清冊封初命講臣行離筵把菊聴歌郢<lb/>
次國承恩許紹荆人擁使軺觀盛典吏隨公牒報嚴程<lb/>
歸途正及梅花候春向髙堂百倍生<lb/>
　　　送戈良玉御史赴四川憲副崇䕫保順兵備<lb/>
栢臺髙處歲頻更奉勅寜辭萬里程雲擁干旄歸節制<lb/>
風行山岳聴威聲擕家逺過金牛嶺攬轡長臨白帝城<lb/>
珍重盛時勲業在好將蘇息問蒼生<lb/>
　　　李侍御二畫<lb/>
<pb n="KR4e0125_WYG_091-4b"/>
縞衣清露濕漙漙四顧松陰弄影寒老警自能知夜半<lb/>
不縁明月下瑤壇　　　　　右鶴<lb/>
　　　又<lb/>
啄宿相依葦岸潯幸離矰繳幾秋深可因戀稻頻來往<lb/>
須識隨陽一片心　　　　　右雁<lb/>
　　　與莊定山司副潘時用待詔同至李賔之學士<lb/>
　　　　先塋登古城<lb/>
看山空負一秋強出郭來抛半日忙草没斷堤牽歩逺<lb/>
<pb n="KR4e0125_WYG_091-5a"/>
柳拖斜日送隂長百年丘壠懐先軰幾處園林似故鄉<lb/>
却盡壺觴臨澗水恨無漁笛和滄浪<lb/>
古城髙處立殘陽醉眼憑陵見八荒木落放教冬嶺瘦<lb/>
鳥飛橫絶暮天長鐘聲逺認馱經寺幟影中開閱武塲<lb/>
勝覧未窮吾正健不愁荆棘罥衣裳<lb/>
　　　送表兄林文美上舎赴青州訓導<lb/>
郡博承恩出上庠宦途仍喜近家鄉詩書俗厚稱齊下<lb/>
兄弟情深憶渭陽寒月擁裘催去馬夕亭呼劍引離觴<lb/>
<pb n="KR4e0125_WYG_091-5b"/>
官中舊識如星聚不日分光到講堂<lb/>
　表兄林上舎文美少與予同受學于先少保尚書襄<lb/>
　毅公屢困塲屋今歲始以試授青州司訓觴别之際<lb/>
　賦此為贈惟青州太守潘公有一日之雅同守李公<lb/>
　推府徐公皆鄉故莫逆而憲使于公又文美師也文<lb/>
　美固將有所遇而少免于獨冷之嘆哉<lb/>
　　　送吳汝德上舎赴澠池司訓<lb/>
官舟南下逐寒潮離思難勝郭外橋仕版姓名初受祿<lb/>
<pb n="KR4e0125_WYG_091-6a"/>
講堂朱墨細分條崤函境接山河勝秦趙臺空草木彫<lb/>
麟史一編君舊業幾人延頸待甄陶<lb/>
　休寜吳君汝德以貢上京師得試授澠池訓導蓋天<lb/>
　官卿知吾新安春秋士之可以與進來學也於其别<lb/>
　也詩以送之<lb/>
　　　題四小景<lb/>
日日棲空舘呼童掃逕苔飄然騎鶴侣時自海東來<lb/>
　　　　　　　　　　　　右道院迎仙客<lb/>
<pb n="KR4e0125_WYG_091-6b"/>
萬巻芸香裏蕭齋絶㸃塵須知調鼎客原是斷虀人<lb/>
　　　　　　　　　　　　右書堂隱相儒<lb/>
琅玕親手種早見拂雲梢要叶虞廷管殷勤待鳳巢<lb/>
　　　　　　　　　　　　右庭栽棲鳳竹<lb/>
小小儲金鯉池波一鏡平不須桃浪暖頭角亦峥嶸<lb/>
　　　　　　　　　　　　右池養化龍魚<lb/>
　　　送滿城尹劉象謙<hi>同年友孔昭子</hi>
隴西家世偉丰儀京邸相逢恨見遲早探杏園馳蹀躞<lb/>
<pb n="KR4e0125_WYG_091-7a"/>
蹔分花縣撫瘡痍同年有後能如子異選無多定屬誰<lb/>
大器可常淹百里内臺徵節快相期<lb/>
　　　同庚㑹壽施院使欽<lb/>
曾向西隣暫卜居羡君供奉幾年餘嬰醫素出尋常表<lb/>
朋壽今當五十初香愛菊花浮醆面秀看芝草茁庭除<lb/>
海籌添屋從今始借取家傳肘後書<lb/>
　　　題罷獵圗<lb/>
沙磧風髙樹鳴葉馬放平原人罷獵解裝散出青草間<lb/>
<pb n="KR4e0125_WYG_091-7b"/>
兩兩胡姬映桃頰酪漿滿注金叵羅侑飲似唱隂山歌<lb/>
雪鷹離絛犬噬肉穹廬到處皆行窩大斾揚揚出烟表<lb/>
不覺殘陽過林杪健兒自許力未疲翻身欲射雲中鳥<lb/>
打圍之樂樂未央挽弓握矢心茫茫嶺隂直接賀蘭道<lb/>
馬上終老單于鄉當今聖人制諸夏八方無塵羽書寡<lb/>
但願常常似畫中莫近三邉古城下<lb/>
　　　題田家娶婦圖<lb/>
逕草如烟柳如幕日上茅簷鼓聲作田翁遣女不出村<lb/>
<pb n="KR4e0125_WYG_091-8a"/>
東舎西隣隔墟落新婦駕牛兒跨驢家人後擁翁前驅<lb/>
兒家舉酒攔道勸舅甥幾世同桑榆耳邉阿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>私屬父<lb/>
肩上嬌嬰肯離祖歡聲一路到柴關野伶山歌柘枝舞<lb/>
兩門彷彿朱與陳鄉儀簡古民風淳華筵肆設競珠翠<lb/>
想見紛紛京洛塵婦饁男耕罷征戍安得移家箇中住<lb/>
長因擊節頌年豐不作催租打門句<lb/>
　　　壽歙義官王富祥<lb/>
朱顔猶未㸃霜毛甲子初周第一遭丹臼笑人分藥餌<lb/>
<pb n="KR4e0125_WYG_091-8b"/>
綺筵隨意醉松醪承恩始覺衣冠勝閱世寜知歲月勞<lb/>
喜到賢郎稱壽日梅花如雪照江臯<lb/>
　　　謝方伯輔夫婦輓詩<hi>五子長絃國學正次紹知府次綬工部侍郎次紳次</hi>
　　　　<hi>緝刑部主事</hi>
薇垣人去幾春冬曾說賢勞動九重琬琰有文書大節<lb/>
衣冠無計返生容家庭稿在青箱貯方岳功成紫誥封<lb/>
餘慶百年流未已鳯毛誰及謝超宗<lb/>
髙堂偕老穴同藏閫職名隨澗水長家訓不驕親子女<lb/>
<pb n="KR4e0125_WYG_091-9a"/>
恩封猶愛布衣裳塵埋婦苑庭萱殞刼盡仙籌塜樹蒼<lb/>
撫巻為君聲薤露五常真見白眉郎<lb/>
　　　題祝黃門金鯉引子朝天圗<lb/>
滄溟白日吹腥風桃花浪蹙連春空一魚金甲忽騰起<lb/>
頃刻變化雲雷中四魚雖小亦竒健鼓鬛偕升尾相貫<lb/>
蹄涔回首顧凡鱗咫尺龍門隔霄漢劉郎冩魚如冩人<lb/>
鵞溪大幅開天真臨池揮染不論月董羽楊暉争幾塵<lb/>
番水名流今大諫頭角峥嶸萬人羡丹青此意君得知<lb/>
<pb n="KR4e0125_WYG_091-9b"/>
射策還徵過庭彦<lb/>
　　　題周駙馬所藏小景<lb/>
一舟隨泛水雲中醉愛髙眠仰受風驚起竹林雙白鶴<lb/>
背人飛過大溪東<lb/>
　　　十二月七日監放官吏俸粮其冊云學士程某<lb/>
　　　　等共支米二百石初蓋不知當此首選也戲<lb/>
　　　　成一律奉寅長西涯先生同一捧腹云<lb/>
三十年餘翰墨壇强顔來作計籌官清朝制古班恩厚<lb/>
<pb n="KR4e0125_WYG_091-10a"/>
冷局人多卒歲難吏事不堪詩興敗公庖無暇晚炊寒<lb/>
偶披俸厯掀髯笑淺薄由來首素餐<lb/>
　　　題石菊<lb/>
一峯筆立青琅玕介若端士何桓桓託根秖許霜下傑<lb/>
凛然正色凌秋寒酡顔相倚為誰好仙人自喜朝霞餐<lb/>
山川入眼盡揺落百卉豈敢誇鉛丹石稜蒼苔蔚苒苒<lb/>
花頭灝露清漙漙醒時把菊醉慿石柴桑風致餘江干<lb/>
好事何人得佳本嚴陵邑子今郎官郎官博雅近出色<lb/>
<pb n="KR4e0125_WYG_091-10b"/>
鼻祖與我同新安奉圖見過索題品彈指一春經歲闌<lb/>
哦詩却憐冩生手意匠不減揮毫難玉堂公退塵鞅絶<lb/>
硯池火燒氷花殘臨風喚爾金石友為增騷譜盟雞壇<lb/>
　吾宗節之郎中以此圗請題踰年矣歲晏齋居愛是<lb/>
　佳菊竒石為賦長句且號曰金石圗而歸之蓋石以<lb/>
　本名菊以色顯也<lb/>
　　　甲寅除夕餞歲有作<hi>時元㑹日壎子當奉駕之役因書示之</hi>
朝元先自拭宫袍守歲仍呼煖濁醪三品職銜愁不稱<lb/>
<pb n="KR4e0125_WYG_091-11a"/>
一年詩債幸粗逃東風暗轉窺蓬戸北雪公添入鬢毛<lb/>
更屬小兒須早起扈行仙仗莫辭勞<lb/>
　　　𢎞治乙卯正月十一日郊祀分獻東海壇紀事<lb/>
瀛東迂拙愧仙才分奠滄溟此一回金屋雪消風應律<lb/>
紫壇塵浄月當臺享神樂備鈞天奏扈蹕人從複道來<lb/>
願積海籌添聖算常占雲氣望蓬萊<lb/>
　　　送工部傅曰㑹員外荆州抽分<hi>侍郎曰川之弟公事畢有過家</hi>
　　　　<hi>之便</hi>
<pb n="KR4e0125_WYG_091-11b"/>
南望荆門郢樹深水曹分部稱華簪一舟破凍催行李<lb/>
萬木浮江待主臨吟草便煩京國夢掃松兼遂故園心<lb/>
羡餘有獻非君事江漢清風喜自今<lb/>
　　　題墨梅寄陜西巡撫王都憲表倫年兄<lb/>
暗香飛沁墨池深幾日春囘萬玉林喜報隴頭消息好<lb/>
一枝先寄歲寒心<hi>時乙卯正月四日也</hi>
　　　題志逺兩浙巡宣巻<lb/>
江東才彦夙超羣浙上巡宣更數君諫院幾陳匡國疏<lb/>
<pb n="KR4e0125_WYG_091-12a"/>
分司常掲劭農文名髙古亦來深忌盗息誰堪策茂勳<lb/>
却幸邦人詩史在一篇留與四方聞<lb/>
　予讀志逺此巻大理夏公之作所謂據非所據侈以<lb/>
　肆蔑視典章張氣勢豕心溪壑屬無厭人於何誅天<lb/>
　必棄連數十言凛凛若秋霜不少恕其意殆有所指<lb/>
　也慨然有感往事而賦一詩用申其說云<lb/>
　　　送庻吉士汪抑之養疾南歸<lb/>
幾日東風來河氷已全解之子將告歸離情𣺌江海念<lb/>
<pb n="KR4e0125_WYG_091-12b"/>
子極英妙一舉魁南宫射策動天子籍許金閨通選試<lb/>
白玉堂青萍益增價倚馬萬言成觸目五行下攻文不<lb/>
自已稍稍疾見侵經年别桑梓歸夢西江潯承恩出都<lb/>
門戒道以南往喜有水部兄圖書接官舫憶捧育材詔<lb/>
我愧章句師羣英數請益空空竟何施與子今蹔違完<lb/>
養無自爍能識舞雩心行矣當勿藥子本越公胄近出<lb/>
文公鄉至言久相領敢謂一日長遄歸定何時及此答<lb/>
隆遇病起罷春醪悠然賦長句頗聞二千石視膳亦有<lb/>
<pb n="KR4e0125_WYG_091-13a"/>
期予言倘印可一笑誇儒醫<lb/>
　昔我明道先生謂自古未有因學而致疾者今抑之<lb/>
　頗以學致疾豈所謂疾者非以學之故耶抑所謂學<lb/>
　者探索過於涵泳而與古人異也蒙恩蹔歸義弗忍<lb/>
　别因賦此為贈或疑其意繁語贅非善鳴者然予方<lb/>
　有進于抑之而抑之亦將有味于予言豈以是為祖<lb/>
　道之飾而較工拙哉<lb/>
　　　題楊克仁鴻臚公車奏牘巻<lb/>
<pb n="KR4e0125_WYG_091-13b"/>
口傳竒略自先侯身退常懐致主憂擊節幾人歌出塞<lb/>
誦君三策氣橫秋太平制敵寜忘戰老將成功半伐謀<lb/>
分取劒囊收疏草他年西繫月支頭<lb/>
　予觀楊君此巻因感其父鎮撫公成化初陳言荆襄<lb/>
　事適相類然當時猶有臺官愬其功于朝而獲以功<lb/>
　名自見也公論久益不可揜楊君何患焉鎮撫公事<lb/>
　予嘗序之今三十年矣<lb/>
　　　題戎王出獵圖<lb/>
<pb n="KR4e0125_WYG_091-14a"/>
黑山之北青海頭草木揺落風颼颼平原一望𣺌無際<lb/>
獵騎四踏黃雲秋戎王小年面如玉彷彿當時李存朂<lb/>
錦袍白馬彎琱弧一箭真應倒蒼鹿蒼鹿却走青羊奔<lb/>
沙磧霜中餘血㾗相隨兩兩奉驅策氊裘辮髪皆羌渾<lb/>
一犬騰身逐驚兎後騎鞲鷹笑相顧大家賈勇各忘疲<lb/>
倒載争多不知暮健兒獨往先着鞭自期百發無虛弦<lb/>
何物霜蹄忽星迸脱手落地仍欣然幾輛氊車駐山口<lb/>
應待歸來勸胡酒共燖熊掌炙駝峰敕勒歌長出林藪<lb/>
<pb n="KR4e0125_WYG_091-14b"/>
歌長晝短樂未央皂旗閃爍天蒼凉明朝移帳定何所<lb/>
擇地還開新獵塲方今聖人居大寳烽燧無烟罷天討<lb/>
弓兵長作畫中看莫近飛狐塞垣道<lb/>
　　　送魏黃門秉德延綏盤糧有燎黃之便<lb/>
聖主憂勤念足兵近臣特奉璽書行離筵蹔爾停車騎<lb/>
外閫遥應識姓名賈誼心勞陳政疏韓公力築受降城<lb/>
傳家貞觀遺忠在幾日封章逹帝京<lb/>
馬首春風潞水村掃松先喜到塋園新開翠碣書慈行<lb/>
<pb n="KR4e0125_WYG_091-15a"/>
久錫鸞封荷主恩玉節擁塵驚巷陌錦衣流彩動川原<lb/>
此行孝與忠兼得為拂谿藤冩贈言<lb/>
　　　送張黃門經兩廣盤糧<lb/>
手持黃紙下紅雲祖席東風酒半醺總道使華當盛選<lb/>
誰將邉粟付虛文行程烟火蠻中市候舘旌旗嶺外軍<lb/>
青瑣再登知隔歲皂囊頻逹九重聞<lb/>
　　　請楊貯春太醫為栽盆蓮<lb/>
老手栽蓮不衆同繞闌栽藥未論功慿君為致西湖種<lb/>
<pb n="KR4e0125_WYG_091-15b"/>
添我山棚十丈紅<lb/>
　　　胡氏二親南山遥祝巻<hi>子節鄉進士開塾士欽家</hi>
遥祝南山啟壽徵木公金母慶相仍酡顔拍拍春同上<lb/>
短髮蕭蕭雪半增漢厯一周開鶴算禹門三級待蛟騰<lb/>
舊家歡動零陵郭綺席松醪盡幾升<lb/>
　　　送馬少卿宗勉謁告歸常熟<lb/>
東風吹柳拂征車感激恩生謁告餘幾日從班虚禁苑<lb/>
一宵歸夢繞丘廬碑當有道銘誰撰誥出顔公手自書<lb/>
<pb n="KR4e0125_WYG_091-16a"/>
蹔去即來天子詔不勞相念託雙魚<lb/>
　　　樗老行<lb/>
老人有家住吳中白髮被領雙顴紅南華一巻常在手<lb/>
富貴過眼驚塵空古樗繞舎青童童婆娑盡日心神融<lb/>
大株擁腫小拳曲斧斤自慶逃輪工㸑焦久惜吳山桐<lb/>
霜落亦任吳江楓老人與樗兩相契全身綽有莊周風<lb/>
兒郎秀出芳桂叢肯構獨建詩書功棟梁之需固在此<lb/>
致身已到明光宫老人跡比樹屋傭老人壽似桃源翁<lb/>
<pb n="KR4e0125_WYG_091-16b"/>
我愚安得往分席冥冥羡彼雲間鴻<lb/>
　楊君仲實吳下之耆而賢者以樗老自名蓋有取于<lb/>
　蒙叟全身逺害之義也君有子昇舉進士入翰林為<lb/>
　庶吉士從予遊間道其事予嘉其為人為賦此篇<lb/>
　　　壽李侍御思承母<hi>思承出按江南列郡得便道歸省均州</hi>
寳婺流輝啟壽符名郎承詔向三吳萱花堂背春占鵲<lb/>
栢樹臺端曉集烏雲繞舊家隣太岳酒成新味似蓬壺<lb/>
酡顔百歲知無恙看取鸞封出帝都<lb/>
<pb n="KR4e0125_WYG_091-17a"/>
　　　首夏齋享宿翰林東署作<lb/>
玉漏沉沉夜下遲絳河星影動罘罳忽從枕上聞啼鳥<lb/>
却似南山獨卧時<lb/>
　　　送傅佐還南京<lb/>
花邉江到石城村鳥外山圍白下門川陸自今勞奏事<lb/>
衣冠他日待承恩閒居字學黃庭在幕府家傳露布存<lb/>
年少壯遊渾得意不須攀柳薦離尊<lb/>
　傅佐秉忠嶺表之彦予舊識之於閣老瓊山先生丘<lb/>
<pb n="KR4e0125_WYG_091-17b"/>
　文莊公家其為人好學善書今被命在南京守備幕<lb/>
　府有進補之階矣<lb/>
　　　玩芳亭為段太監次西涯韻<lb/>
沿逕入芳園蕭然覺塵迥起登罨畫亭四望如野景平<lb/>
生漢隂志俛仰慚掣綆墻竹來清風水花破幽泂主人<lb/>
性愛客時遣送佳茗摩挲靈璧峰孰是仇池境妙哉泉<lb/>
石趣蕞爾車徒騁草色侵簾幃芸香襲衣領為和郢中<lb/>
篇煩心坐來省<lb/>
<pb n="KR4e0125_WYG_091-18a"/>
　　　僕所懸學士牙牌乃文懿公舊物今僕已獲新<lb/>
　　　　製者敢用歸之維立寅長侑以一詩用備詞<lb/>
　　　　林故事且以著楊氏之盛云<lb/>
此牌休道閲人多兄弟懸來得幾何競爽衣冠誇淛水<lb/>
承恩先後上鸞坡我慚白雪歌難續君愛青氊手重摩<lb/>
他日階庭看轉付森森蘭玉待髙科<lb/>
　　　五月八日翰林前堂坐書所見<lb/>
公署忙閒不自由眼中詩料忽相投草分暗茁攻磚罅<lb/>
<pb n="KR4e0125_WYG_091-18b"/>
槐出橫枝䕃瓦溝<lb/>
　　　送楊志仁憲副謫長沙通判<lb/>
文懿家聲却有光喜從郊野見孤凰許身價抵千金重<lb/>
愛國心隨萬里長九辯賦存堪侑席貳車官好勝監倉<lb/>
當今聖主恩如海刻日鳴珂入建章<lb/>
　予荷恩昭雪入朝志仁憲副有詩寄慰久未能和也<lb/>
　今志仁有長沙之行矣情可已乎握手之餘得此為<lb/>
　别<lb/>
<pb n="KR4e0125_WYG_091-19a"/>
　　　送尹同道還歴城<hi>太宰之弟也太宰孫女出嫁英國公子同道實主其事</hi>
情切鴒原衆不如往來無惜走征車百年子女成姻後<lb/>
幾日鄉關入望餘白社已開嘉慶宴紅鸞遥報上公書<lb/>
先朝太宰今無恙為託殷勤問起居<lb/>
　　　蓮沚為山東周仲瞻叅議賦<lb/>
夜來一沚雨濯濯明新妝朝來一沚風苒苒聞清香主<lb/>
人霄漢士系出汝南房言愛君子花卓彼草木塲揺揺<lb/>
青玉佩文采丹霞裳浄植無纎塵摩挲共滄浪豈無若<lb/>
<pb n="KR4e0125_WYG_091-19b"/>
耶舟過眼矜年芳亦有泰華井吐詞落荒唐君家無極<lb/>
翁故宅遥相望敬讀愛蓮文手澤疑未亡溪堂白日逺<lb/>
庭草春風長倚歌賦蓮沚却愧通家郎<lb/>
　　　内閣賞芍藥次少傅徐先生韻四首<lb/>
玉堂佳地苑墻隂紅藥根蟠歲律深題品正宜宗匠手<lb/>
栽培那識化工心香浮御坐堪誰比價重名園不易尋<lb/>
前軰賞縁今更續一編留得鳳池吟<lb/>
花神如在鏡中歸七寳妝成入眼稀人立嘉名稱近侍<lb/>
<pb n="KR4e0125_WYG_091-20a"/>
天留竒品殿芳菲藥籠重此長醫國詩陣慿誰一解圍<lb/>
坐對薰風看未足半簾斜日下龍扉<lb/>
宫樹花飛盡緑隂陸離紅映掖垣深仙妝露洗羞塗額<lb/>
國色天成笑捧心池上紫薇元並植風前黃蝶敢相尋<lb/>
錦亭爛熳金尊賞消得𤣥暉一句吟<lb/>
蕋宫仙子歩虚歸困倚南風午夢稀寳鼎半薰香苒苒<lb/>
錦袍穠襯緑菲菲題慚郢曲歌千數賞愛胡牀列四圍<lb/>
莫問揚州三十種幾多抛擲傍巖扉<lb/>
<pb n="KR4e0125_WYG_091-20b"/>
　　　五月十二日公署後園偶歩<lb/>
堂西亭子大於瓢一雨才晴暑半消幾日不來亭上坐<lb/>
擁階蒿梗緑齊腰<lb/>
　　　便面題寄秦㳟叅將<lb/>
却敵能分北顧憂齊紈何似掌中籌一揮聴取清風起<lb/>
散作邉城六月秋<lb/>
　　　送進士李應靈赴宣城知縣<hi>應靈亡友户部郎中烱然之子</hi>
柳絲低蘸水沄沄百里恩除喜送君登第向來傳警策<lb/>
<pb n="KR4e0125_WYG_091-21a"/>
勸農他日看新文政成擬賦江南樂才美終空冀北羣<lb/>
忽念李邕今不見舊遊踪跡負停雲<lb/>
　　　題洪克正行樂圖<lb/>
峽口青松結成屋雲表蒼崖掛飛瀑一觀已具四時花<lb/>
何代雪樵今更續烏㡌朱衣林下行琴書獨樂輕浮名<lb/>
須知郡伯有是子不道侍御難為兄竹底奔淙如劍截<lb/>
此外黃塵任飛滅磥砢千羣翠欲流離披萬樹紅堪折<lb/>
石棧丹梯不可攀望中却似天台山願君壽比洪厓老<lb/>
<pb n="KR4e0125_WYG_091-21b"/>
他日相期問九還<lb/>
　右歙洪君克正故太守有約之子今豸史克毅之兄<lb/>
　於予有鄉戚之雅間出陶成此圗請予一言予觀成<lb/>
　畫最不易致而克正得之工且亟如此豈其仁賢足<lb/>
　以服其心馴其俠而有是哉克正雖客遊心恒静逸<lb/>
　喜自養類有道者故詩及之因以諗之<lb/>
　　　湖廣巡撫韓貫道都憲年兄移治河南有詩見<lb/>
　　　　寄次韻奉酬<lb/>
<pb n="KR4e0125_WYG_091-22a"/>
一緘細讀晩風前秀句分明壓恵連别計數年書札少<lb/>
喜占今夜燭花偏尋行我負經帷久换節君承御墨鮮<lb/>
玉署有懐清不寐可人明月共遙天<lb/>
　　　樸菴先生何公哀輓八章<hi>都憲鑑之父</hi>
行比先民老更成恥隨流俗競浮榮家山日暮愁雲起<lb/>
留得菴居樸字名<lb/>
曾從江上拾遺金瓦礫相輕見道深野史有人應作傳<lb/>
世人誰是古人心<lb/>
<pb n="KR4e0125_WYG_091-22b"/>
饑氓不道食無糧貧女還應嫁有裝遥想輀車臨𦵏日<lb/>
幾人遮道淚浪浪<lb/>
孔墻東畔起髙樓望見宫前泮水流家訓有勞人共指<lb/>
都臺聲價重宸旒<lb/>
忩下俄生並蒂瓜可須紅紫鬪繁華髙人已作全歸士<lb/>
和氣猶傳積善家<lb/>
山中逃暑睡方甜門外於莵識孝㢘壽到古稀仍過七<lb/>
老天明示吉人占<lb/>
<pb n="KR4e0125_WYG_091-23a"/>
曾受清朝御史封華顛烏㡌見真容墳前更竪蒼崖石<lb/>
待取鸞書下九重<lb/>
勅葬恩深動一時松楸長繫百年思几筵况有奎文在<lb/>
不用人歌薤露詩<lb/>
　　　送莊孔暘年兄赴南京吏部郎中<lb/>
北來南去太匆匆出處關時道未窮林下有詩長教我<lb/>
朝行無力為留公韋齋吏署遥相踵茂叔郎銜亦偶同<lb/>
一雨洗塵青更好定山才隔大江東<lb/>
<pb n="KR4e0125_WYG_091-23b"/>
　　　桐隱為龔鳳賦<lb/>
曾向吳門識大龔喜君繼隱託孤桐薦書那復干知已<lb/>
篆刻争誇似乃翁竹院隔隣秋興足葑溪當逕午塵空<lb/>
君王舊有招賢操正在南薫幾曲中<lb/>
　吳龔廷臣博雅能詩尤精于圖印予舊識之且嘗訪<lb/>
　之見其堂扁曰有竹人家今十二年矣獲見其子鳳<lb/>
　于京師其于圖印亦工又縁其名字之義自號桐隱<lb/>
　求予詩輒賦此以九成之材蓺當壯歲終隱而無所<lb/>
<pb n="KR4e0125_WYG_091-24a"/>
　遇于異日乎<lb/>
　　　故禮部侍郎東嘉章公哀輓<hi>公諱綸贈尚書諡㳟毅</hi>
早叅儀部識人龍長荷先生降禮容林下黃花方采采<lb/>
墓前芳草忽茸茸生榮有客同三省死諫何人犯九重<lb/>
千載懐賢憂國意臨風誰說涕無從<lb/>
　　　喬烈婦<hi>故侍郎喬公毅之妾殉死旌表有司為之立廟</hi>
侍郎家範肅於霜義動幽閨恥未亡身絶素幃風黯慘<lb/>
䰟隨丹旐日蒼凉祠前歲晩松逾勁隴上春來草亦香<lb/>
<pb n="KR4e0125_WYG_091-24b"/>
太史為書佳傳在千年留激懦夫腸<lb/>
　　　許由棄瓢圗為廷殷姪題<lb/>
心寂何妨響萬瓢棄心生處勝狂濤耳塵蹔滅心塵起<lb/>
却恐先生見未髙<lb/>
　　　遊錦衣章千戸彦廣園亭<lb/>
雨後園亭秀逼人偶來忘却宦遊身竹林氣爽寧知暑<lb/>
槐幄隂濃不受塵酒發舊醅春灔灔果嘗新摘露津津<lb/>
晩凉無限濠梁興獨瞰芳塘數巨鱗<lb/>
<pb n="KR4e0125_WYG_091-25a"/>
抗塵松栢翠為亭夾路薔薇錦作屏盤谷人家兼紱冕<lb/>
輞川風物中丹青詩囊㵼處真誰壯屐齒歸時亦自馨<lb/>
地主分花頻訂約儘開荒圃候園丁<lb/>
　彦廣錦衣西園最勝惜無題品者予偶過之為賦二<lb/>
　律冩置壁間繼此客當必有倚歌之調則異時有聞<lb/>
　于後者或自予始<lb/>
　　　題大理王卿墨竹<lb/>
斷縑一幅瀟湘秋筆趣彷彿文湖州坐覺清風滿人耳<lb/>
<pb n="KR4e0125_WYG_091-25b"/>
洒然六月登江樓主人重是王子猷琅玕直節非時流<lb/>
歲寒長共此君約紅紫紛紛何所求<lb/>
　　　送李宗仁太守赴延安<lb/>
麟符分部歲華多漢吏誰優政事科直北朝廷瞻紫極<lb/>
迤西封域近黃河憂民屢聴芝泥詔樂土終傳麥秀歌<lb/>
珍重范韓勳業地舊題崖石待重磨<lb/>
　　　送盧文淵進士赴兖州推官<lb/>
黃甲才人領郡刑由來欽恤重虞廷薫風拂棹催登路<lb/>
<pb n="KR4e0125_WYG_091-26a"/>
甘雨隨車待過㕔萬巻讀來需法令一方行日按圗經<lb/>
他時不負功名地咫尺尼山入望青<lb/>
　　　次韻題竹鶴老人畫<lb/>
林間二客妙無語溪上一航隨所之江山偶爾興不淺<lb/>
誰說丹青老未竒<lb/>
　　　行臺春意<lb/>
　　巡撫畿北張都憲天瑞寫竹寄廵撫南畿佀都憲<lb/>
　　大器題曰行臺春意大器求予詩<lb/>
<pb n="KR4e0125_WYG_091-26b"/>
年年新竹破蒼苔清拂江南舊栢臺不道停雲髙興發<lb/>
却從江北寄春來<lb/>
紛紛紅緑委黃塵入眼琅玕秀逼人勁操不隨霜雪改<lb/>
行臺長占四時春<lb/>
風前無數翠鸞翔粉籜初翻細細香公暇留題詩滿幅<lb/>
後人應比召公棠<lb/>
春雷殷殷動江村頭角崢嶸徧石根回首一灣溪上路<lb/>
為君歸思繞篁墩<lb/>
<pb n="KR4e0125_WYG_091-27a"/>
　　　贈工部祝惟貞員外三吳治水還朝<lb/>
幾年人議白茅塘此日功歸粉署郎來往共誇新水利<lb/>
疏通誰識舊河防舜廷取次看行賞吳地從今不奏荒<lb/>
底用勒銘江畔石東南遺老頌聲長<lb/>
　　　西園作假山成約諸僚友小酌<lb/>
三年不見青山面百計荒園小作山新竹亂栽渾颯爽<lb/>
秀峯髙垜亦孱顔誰家景出丹青上終日身當紫翠間<lb/>
等是太平樗散吏一尊相約共娛閒<lb/>
<pb n="KR4e0125_WYG_091-27b"/>
　　　慕萱<lb/>
　　休寧孫君廷秀少而失恃以慕萱自名石田老人<lb/>
　　為作慕萱圗聞而詠之者甚衆予與君同邑人且<lb/>
　　重其孝思也為賦此篇<lb/>
階前五月萱花吐日日見花如見母對花不覺雙淚垂<lb/>
安得花前彩衣舞人言種花憂可忘孝子之憂江水長<lb/>
花殘却有再開日暮雨蕭蕭空北堂<lb/>
　　　雙鶴圗為汪東曙題<lb/>
<pb n="KR4e0125_WYG_091-28a"/>
長風劃然起林末逺近嵐光翠如潑虬髯倒捲怒濤翻<lb/>
谷應川鳴海天濶雙雙忽見青田君振翮一聲髙徹雲<lb/>
遡風擬先鴻鵠舉争食寜甘鷄鶩羣手撫𤣥裳莫飛去<lb/>
入眼分明有竒趣丹青定自薛公傳題品慚非少陵句<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_091-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻九十一<lb/>
</p>
<p>
</p>
  </div>
</body>
</text>
</TEI>
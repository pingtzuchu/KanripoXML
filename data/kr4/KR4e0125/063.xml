<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻六十三</head>
    <p>
<pb n="KR4e0125_WYG_063-1a"/>
欽定四庫全書<lb/>
　篁墩文集巻六十三　　　明　程敏政　撰<lb/>
　　詩<lb/>
　　　古鏡行<lb/>
何代青銅没深土野人得自漳河滸蘚花半蝕未經磨<lb/>
云是朱砂水銀古暗中忽有光射人歴年想過漢與秦<lb/>
背刻蛟螭雜鸞雀製様不似菱花新良朋寄贈來千里<lb/>
坐客摩挲驚且喜共言舊物真是奇拂拭還收錦囊裏<lb/>
<pb n="KR4e0125_WYG_063-1b"/>
千金有價遇爾難曉奩不許窺團團留取他年奉明主<lb/>
坐使奸諛心膽寒<lb/>
　　　侯門怨<lb/>
　　彰武伯女嫁為保定侯夫人年十七而死侯每與<lb/>
　　客言及之凄然不勝客多為輓章貽之予亦為賦<lb/>
　　侯門怨一首洩侯之悲<lb/>
綺窓日暮愁雲結寶鴨香銷紫檀屑美人一去不復還<lb/>
恨滿空林聽鶗鴂金盤蠟燭半成灰羅幌凝塵慘不開<lb/>
<pb n="KR4e0125_WYG_063-2a"/>
王孫夜夜愁多夢疑有芳魂落鏡臺捲簾忽見孤飛燕<lb/>
白日光隂疾如箭墳頭應長素馨花長對春風寄幽怨<lb/>
　　　題楊補之松檜圖<lb/>
五松已受秦封辱六檜復被秦名汚㕘天直榦尚如此<lb/>
二雛已滅隨煙蕪大夫偽號若芻狗處士雄心射牛斗<lb/>
眼前便覺風雨來耳畔疑聞蟄龍吼良工此圖筆意精<lb/>
王孫一購千金輕恨無大手如子美為賦成都古栢行<lb/>
　秦嘗封松為五大夫至宋季有永嘉處士胡褎者憤<lb/>
<pb n="KR4e0125_WYG_063-2b"/>
　秦檜之奸題其堂曰六檜蓋以六隠戮字也夫松檜<lb/>
　昔人以比端人正士而為二秦所汚衊甚久僕因淮<lb/>
　人趙瑜家藏楊補之所繪圖輒為下一轉語<lb/>
　　　六月五日雨後早朝偶然作<lb/>
夜來一尺雨汨没西家牆不知早已霽但覺天蒼涼獨<lb/>
行御溝畔流水聲泱泱仰視河漢間星斗爛輝光好風<lb/>
吹苧衣毛髮森秋霜渺然鴟夷子扁舟泛江鄉又若萬<lb/>
里鴻凌厲青雲翔人生貴適意此境安可常遥遥禁中<lb/>
<pb n="KR4e0125_WYG_063-3a"/>
鼓隠隠夜未央下馬一憩息旭日升東方<lb/>
　　　義軒遺誨<hi>編修師古曽祖也</hi>
莆中有高人乃是太丘孫當其易簀時神氣了不昏治<lb/>
命五十六懇懇皆名言宿草經㡬年手澤今尚存我時<lb/>
再拜觀長恨隔九原鄙哉鄴中子香履留私恩亦有汴<lb/>
京相苦欲為緇髠平生竟何如此道不復論掩巻三嘆<lb/>
息彷彿來生魂<lb/>
　　　齋居次韻世賞廷言<lb/>
<pb n="KR4e0125_WYG_063-3b"/>
多才㡬宿共齋誠玉署三回見月生紀盛又傳新得句<lb/>
懐人空讀舊題名幽花小埭春光淺古木迴廊夜氣清<lb/>
只恐御壇高處冷寢幃通夕未忘情<lb/>
　　　立春南郊送駕次韻亨父<lb/>
虎符清曉發千牛黄道乗春出翠斿逺陋漢儀祠泰畤<lb/>
早聞周樂奏崇邱風回禮殿鈴聲雜月上行宫扇影稠<lb/>
共喜一宵隂色淨帝心元自與天遊<lb/>
前日親郊看卜牛天門此夕駐龍斿齋居散吏瞻宸扆<lb/>
<pb n="KR4e0125_WYG_063-4a"/>
扈蹕才人識帝丘楓陛漏隨春日轉竹宫燈雜夜星稠<lb/>
禮成共喜沾周宴何必驚心數宦遊<lb/>
　　　迎駕次韻亨父<lb/>
一聲清蹕下郊壇閶闔齊開敞玉闌十二鑾鈴陳路馬<lb/>
三千犀甲擁材官罏煙散綵凝香霧扇影屯雲䕶淺寒<lb/>
最是詞臣偏近輦龍顔春色有餘懽<lb/>
　　　次韻原博賔之舜咨鳴治賜宴聨句<lb/>
一派鈞韶合内筵叨陪還厠玉堂仙虎賁隊擁戈三百<lb/>
<pb n="KR4e0125_WYG_063-4b"/>
鶴醖材高斗十千鎬邑風雲春燕喜堯階簮紱曉蟬聨<lb/>
詞林四度霑嘉㑹鬢壓宫花憶少年<lb/>
曉殿晴光覆四筵坐中人是謫來仙鑾迴閣道旌幢半<lb/>
騎列句陳甲胄千棫樸願歌周代雅柏梁誰續漢庭聨<lb/>
龍顔共喜春先上旰食憂勤記往年<lb/>
衮衣親押慶成筵步輦乗春下集仙尚食緩傳盃數九<lb/>
教坊爭出舞羣千晴薫御纛虹光動花覆宫袍獸錦聨<lb/>
席上忽看雲絢彩從龍佳氣入新年<lb/>
<pb n="KR4e0125_WYG_063-5a"/>
黄幄中分列御筵捧觴新曲度遊仙漏聲書下銅龍五<lb/>
仗影春回玉馬千白雪調煩詞客和紅雲班許近臣聨<lb/>
不知泰嶽登壇處石檢重封是㡬年<lb/>
　　　題畫<lb/>
黄鳥飛飛綠樹低望中疑是上林西君王不受珍禽獻<lb/>
一任空山自在啼<lb/>
　　　送李立之太常先生再赴南京<lb/>
南國舊衣冠重遊興未闌文章周柱史禮樂漢祠官臺<lb/>
<pb n="KR4e0125_WYG_063-5b"/>
閣掄材久郊亭話别難直應行色好梅柳遍江干<lb/>
又送容臺去分司識故宫一尊留夕照雙珮下春空地<lb/>
迥燕山隔氷消潞水通臨風思無限雲起暮江東<lb/>
　　　與廉伯世賢同至月河寺<hi>因餞懋衡天瑞連日至此</hi>
秋風吹雨浄飛埃十日東城兩度來繞院綠隂留客住<lb/>
一亭紅艷對僧開芙蓉磵側觀瀾去苜蓿園西問稼回<lb/>
有約明朝更擕手望雲同上雨花臺<lb/>
　　　過觀音寺和壁上舊日留題<lb/>
<pb n="KR4e0125_WYG_063-6a"/>
勝地曽容半榻分當時不厭往來勤風塵尚識門前路<lb/>
嵗月驚看壁上文舊屋雕梁空燕壘古原青草見羊羣<lb/>
西風不盡登樓興宦況蕭然薄似雲<lb/>
　　　元日壽董都督<lb/>
旌節初離海上營喜從元日慶長生函關氣逐東風到<lb/>
壘壁星連北斗明射虎不憂雙臂弱據鞍寧許一身輕<lb/>
侯門最得春光早滿進椒花酒數行<lb/>
　　　分得荷蕩香風為周民表評事賦先塋十景<lb/>
<pb n="KR4e0125_WYG_063-6b"/>
一川雲錦為誰栽香觸繁隂掃不開依約似隨菱唱散<lb/>
飄揚還近藕船來青房雨歇遊魚上翠葆風回宿鷺猜<lb/>
極目感慈山下路水花空對夕陽臺<lb/>
　　　題倪雲林小景<lb/>
平生最愛雲林子雅澹高情非畫史偶然落筆自可人<lb/>
不藉丹青布生紙石田茅屋誰所營疎篁老木揺春聲<lb/>
輕綃半幅不盈咫十里溪山無限情臨風恍在西湖裏<lb/>
只欠雙橈蕩湖水晩潮初落少人行菱唱依稀月中起<lb/>
<pb n="KR4e0125_WYG_063-7a"/>
雲林老去今㡬年風物蕭蕭似眼前焚香閉閣無塵事<lb/>
願借山堂一榻眠<lb/>
　　　黄鶴山樵山水為楊考功宗器題<lb/>
黄鶴山樵已仙去風采惟留畫中趣㡬回把玩欲招呼<lb/>
海闊天高不知處但見一亭臨大河逺峯對面如青螺<lb/>
孤洲水花晩色淨疎林落葉秋聲多少年我憶遊江漢<lb/>
好山最喜推篷看邇來寄足塵海中夢魂長到黄蘆岸<lb/>
考功家近七閩山雅懐亦似水雲閒題詩不盡蓴鱸興<lb/>
<pb n="KR4e0125_WYG_063-7b"/>
何日相期解綬還<lb/>
　　　偶作寄王用賔太守<lb/>
侯門不肻禮儒生年少元戎更不情此際賀蘭山下路<lb/>
西風落日檻車行<lb/>
　　　偶成<lb/>
丁香枝上葉初繁漸覺疎隂過短垣睡起不知初日午<lb/>
畫簾風動雀聲喧<lb/>
　　　送克儉克寛弟省覲南京<lb/>
<pb n="KR4e0125_WYG_063-8a"/>
江流不盡弟兄情此日那堪送汝行一片離魂收不住<lb/>
夜來先到石頭城<lb/>
二月城南草似煙二郎齊上木蘭船江行記取雲飛處<lb/>
正是愁人白晝眠<lb/>
楊栁青青葉尚稀贈行空有淚沾衣他時何處添離恨<lb/>
水國秋風一鴈飛<lb/>
　　　寧國蔣氏山居四景<lb/>
　　　　竹屋書巢<lb/>
<pb n="KR4e0125_WYG_063-8b"/>
草𤣥何處結簷楹一塢深深竹數莖子夜天風來谷口<lb/>
吾伊聲雜翠鸞聲<lb/>
　　　　梅溪釣艇<lb/>
雙槳悠悠出岸沙釣魚人住水西涯隔溪殘雪春猶淺<lb/>
時見寒梅一樹花<lb/>
　　　　丹厓錯薪<lb/>
紅葉紛紛蔽草萊不辭提斧斵蒼苔㫁厓斜日無人到<lb/>
時聽樵歌出磵來<lb/>
<pb n="KR4e0125_WYG_063-9a"/>
　　　　緑野腴田<lb/>
茅屋山頭布谷鳴老人忙起課農耕不知門外春多少<lb/>
稻穎青青一望平<lb/>
　　　苦熱與汪汝温露坐樹下悵然有懐<lb/>
赤日行天中歘若飛火輪炎光一迴薄勃勃來蒸人山<lb/>
雲慘不興池水枯無津花枝半憮悴物色多酸辛羈懐<lb/>
苦不釋奈此朱明辰虛堂敞前楹夐寂無四隣古槐䕃<lb/>
庭除掃地鋪藤茵冷然生細爽拂拂清我神絲桐一揮<lb/>
<pb n="KR4e0125_WYG_063-9b"/>
手岸此華陽巾𤣥蟬起長號微風動青蘋世鞅少息肩<lb/>
忽憶江之濵園池既瀟灑竹樹清無塵念我羣從友欣<lb/>
然奉雙親整冠自嘆息悲哉遊子身<lb/>
　　　東風解凍應制<lb/>
去嵗都城三尺雪御水潺潺凍全結半夜春從地底回<lb/>
一片菱花煖初裂春風著水水不知縠紋澹澹挼清漪<lb/>
退朝閒步石橋上流澌半入昆明池黄栁垂絲拂東岸<lb/>
蕩潏波心影凌亂青陽杲杲射圓沙㡬簇魚苖聚還散<lb/>
<pb n="KR4e0125_WYG_063-10a"/>
太乙東皇隨斗行韶華拍塞皆春聲臨流攬勝心獨喜<lb/>
物色向人如有情天潢固是得春早坐想八方春更好<lb/>
航海番人入貢來萬里川光淨於掃<lb/>
　　　春山雪霽應制<lb/>
東風夜掃肜雲散坐見西山倚晴漢旭日昭回萬玉林<lb/>
芙蓉百二光凌亂韶華却在璚島中玉泉水來如白虹<lb/>
野人行愛草木潤飛鳥下顧川原空乗春騁望登高閣<lb/>
春意山容兩回薄天開圖畫繞都城共喜年初得嘉樂<lb/>
<pb n="KR4e0125_WYG_063-10b"/>
太平有象樂未央不用大蒐開獵場鳯池舊重郢人曲<lb/>
陽春白雪成新章極目崔嵬動遐想山下遊車䕶來往<lb/>
滿前物色總宜人細麥青青更堪賞<lb/>
　　　癸巳日長至與世賢太史陪祀山陵往反得律<lb/>
　　　　詩十首<lb/>
　　　　沙河道中用廉伯贈行韻<lb/>
冷吹摶沙没草萊日高隂色未全開人穿敗葉林中去<lb/>
路指荒城盡處回旅舍晨炊供熟黍譙樓晩角弄殘梅<lb/>
<pb n="KR4e0125_WYG_063-11a"/>
五年不識風塵苦兩度叨陪李賀來<lb/>
　　　　宿昌平再用前韻<lb/>
暫停饑馬啄荒萊寒入重衾手倦開殘雪夜驚雙磵合<lb/>
鮮飈晨送一陽回前村野色催行李何處歌聲調落梅<lb/>
明發園陵天尺五溪山應識我重來<lb/>
　　　　度東山嶺<lb/>
石橋駐馬問田翁一塢深深隔樹東帝子閣前沙似粟<lb/>
野神祠下路如弓疎松古磵風微動細草隂厓雪半融<lb/>
<pb n="KR4e0125_WYG_063-11b"/>
回望紅塵才數里不知身在亂山中<lb/>
　　　　用世賢韻<lb/>
東山嶺上凍雲重落木寒山有虎蹤薄宦征行非漢使<lb/>
老農歌頌似堯封沙痕曳白縈枯葦日脚垂紅透曲松<lb/>
短䇿羸驂驅不進濫騎安得馬如龍<lb/>
　　　　齋所用世賢韻<lb/>
齋居門對此山幽且拂枯枰角兩籌百里風塵勞法從<lb/>
四陵雲氣想宸遊官奴識路行篝火客子凌寒坐擁裯<lb/>
<pb n="KR4e0125_WYG_063-12a"/>
不盡往來分榻意遣情時藉管城侯<lb/>
　　　　再用廉伯韻<lb/>
旋擁山爐爇㫁萊疎櫺正對土牀開女牆月上催詩就<lb/>
寢樹風殘約夢回雪後弊衾寒似鐵病來吟骨瘦於梅<lb/>
空山露下人蹤滅忽聽鈴聲枕畔來<lb/>
　　　　謁陵用東山嶺詩韻<lb/>
十年如夢漆園翁兩度西陵更向東先帝未歸黄澤馬<lb/>
小臣徒抱鼎湖弓明樓霧氣寒初散御沼冰花煖欲融<lb/>
<pb n="KR4e0125_WYG_063-12b"/>
想得宸遊應戀此靈輿來下月明中<lb/>
　　　　再用廉伯韻<lb/>
野樵誰敢斵蒿萊翠栢隂中兆域開鵷序衣冠晨拜舞<lb/>
龍宫星斗夜昭回宣章道士聲如鶴守影中人髮似梅<lb/>
禮罷不須燈火伴聨鑣乗月下山來<lb/>
　　　　土城懐古再用世賢韻<lb/>
廢堞荒涼水色幽昔人曽此夜傳籌西風不見龍鸞過<lb/>
斜日空餘鹿豕遊行旅似聞吹曉角直更誰復抱寒裯<lb/>
<pb n="KR4e0125_WYG_063-13a"/>
興亡總逐浮塵散輸却青山一醉侯<lb/>
　　　　入城與世賢别仍用其韻<lb/>
曉過荒城望九重馬蹄偏識舊行蹤河山沃野圍京界<lb/>
煙火連村别縣封露氣漸消雙鳯闕日華先上萬年松<lb/>
城門暫與君相别還約聨珂覲六龍<lb/>
　　　輓西安王太守<hi>父守金華子守安慶巻首有張東海題</hi>
太守王公家太行埋玉雖久聲琅琅我觀東海筆循吏<lb/>
生色澹沲如登堂公初作官不擇祿海上二州成善俗<lb/>
<pb n="KR4e0125_WYG_063-13b"/>
後來坐治海豐城百姓至今猶聚哭西安大郡稱關中<lb/>
賢守只云王海豐當時去思耿未已棠隂白草悲秋蟲<lb/>
人言仕學皆前定隂功不似公家盛三世相傳五馬符<lb/>
前有金華後安慶安慶高文如乃公不久報政蓬萊宫<lb/>
璽書錦袍還舊物墟里一日生春風我憶王公𣺌何處<lb/>
遺澤不隨漳水去觀風使者問先賢認取庭前古槐樹<lb/>
　　　題陳憲章梅花<lb/>
燕南雪花大如掌㸃綴枯槎夜深響悵然忽思羌笛聲<lb/>
<pb n="KR4e0125_WYG_063-14a"/>
恨不西湖撥雙槳趙君喜走江南村曉持寫真來扣門<lb/>
小堂虛白凜相對便覺生意回孤根朔風飄蕭天色冷<lb/>
的是當時湖上景摩挲欲掃樹間苔舒巻愁翻月中影<lb/>
君家仙子真風流一醉曽賖紫綺裘羅浮山下作春夢<lb/>
素娥執手増離憂聞君跨馬山陽去驛路還應得竒遇<lb/>
逢人寄取折枝來莫忘西齋賦詩處<lb/>
　京師大雪三日未已予時獨坐槎山小處意殊灑然<lb/>
　適趙中美將歸淮南以陳憲章梅花求題因走筆賦<lb/>
<pb n="KR4e0125_WYG_063-14b"/>
　長詩一首詩尾引趙師雄夢梅事蓋以著梅為君家<lb/>
　物耳<lb/>
　　　甲午六月二十二日聞四龍掛空中大雨<lb/>
迅雷殷殷聲動地一陣靈風送隂氣忽見四龍垂半空<lb/>
頭角猶在烏雲中三龍蜿蜒只揺尾一龍爪欲翻海水<lb/>
須臾分向東西行大雨颯颯如盆傾竒觀最是神龍變<lb/>
臥病空床不相見坐聞客語心茫然葉公之圖人浪傳<lb/>
　　　盆池蓮盛開<lb/>
<pb n="KR4e0125_WYG_063-15a"/>
盆池荷葉似人長菡萏開成品字妝無奈一春離思苦<lb/>
賞心空負碧筩香<lb/>
　　　夏月坐柰子樹下<lb/>
散髮蕭然坐月中庭柯移影上簾籠棲禽何事驚飛起<lb/>
熟果因風墜軟紅<lb/>
　　　寄坦姪<lb/>
一從相别潞河頭回首風光已暮秋知汝近來應念我<lb/>
等閒誰伴竹林遊<lb/>
<pb n="KR4e0125_WYG_063-15b"/>
　　　月夜小飲李符臺家<lb/>
綠槐庭下動秋風草酌相看一笑同久坐不知更漏永<lb/>
月輪飛上屋山東<lb/>
　　　桃源圖詩<lb/>
　　建寧邑令汪文煥既卒其子良佐奉葬縣之桃源<lb/>
　　且繪為圖以致哀慕之意予感其事為集古詩一<lb/>
　　章并以勉其孫之為諸生者<lb/>
冬青之木鬱葱葱<hi>楊廉夫</hi>日落水流西復東<hi>杜牧之</hi>嵗嵗年<lb/>
<pb n="KR4e0125_WYG_063-16a"/>
年人不同<hi>劉希夷</hi>桃花依舊笑春風<hi>崔䕶</hi>百年廢興増嘆嘅<lb/>
<hi>張文潛</hi>落紅萬㸃愁如海<hi>秦少/游</hi>今年花勝去年紅<hi>歐陽公</hi>明<lb/>
年花開復誰在<hi>劉希夷</hi>可惜落花君莫掃<hi>岑參</hi>孤芳轉盼同<lb/>
衰草<hi>秦少游</hi>對此如何不淚垂<hi>白樂/天</hi>十年花送佳人老<hi>蘇東</hi>
<hi>坡</hi>志士幽人莫怨嗟<hi>杜工/部</hi>看到子孫能㡬家<hi>杜牧之</hi>寸根<lb/>
千里不易到<hi>蘇東坡</hi>留種河陽一縣花<hi>瞿宗吉</hi>
　　　輓丘時雍太守父暉菴先生<lb/>
家住番水上從軍向遼陽代父逺行役日寓刁斗傍時<lb/>
<pb n="KR4e0125_WYG_063-16b"/>
陳俎豆容絶學驚殊方坐令先軫徒摳衣進中堂歸來<lb/>
迫遲莫喜有名家郎封君謝恩寵居然事冠裳春陽澹<lb/>
暉暉顔色忽已藏人生首丘願浪蹤安可常偉哉全歸<lb/>
子宿草今蒼涼我欲奠雞絮𣺌𣺌川途長<lb/>
　　　夏至日雨病中喜二弟來自南京<lb/>
亢陽苦作厲人物皆昏如兹辰一隂生況與甘霖俱燔<lb/>
燄忽已掃清氣回堪輿我方病炎熱展轉無寧居得此<lb/>
若新濯灑灑心情舒依約小牀潤㸃射明窓虛況我同<lb/>
<pb n="KR4e0125_WYG_063-17a"/>
胞子千里來寧予鴈行夜聨榻咫尺庭中隅琅琅語頗<lb/>
聞喜今到吾廬伏枕聽簷滴漏下二鼓餘蘇韋有故事<lb/>
莫惜花箋書<lb/>
　　　臥病<lb/>
半生多病裏天不庇窮儒藥有尋方苦錢無賣俸餘暗<lb/>
消閒嵗月久廢舊時書却幸身長在愁懐且破除<lb/>
　半生多病裏天不庇窮儒兩句是骨子藥有尋方苦<lb/>
　一句貼多病字錢無賣俸餘一句貼窮字暗消閒嵗<lb/>
<pb n="KR4e0125_WYG_063-17b"/>
　月一句貼半生字久廢舊時書一句貼儒字却幸身<lb/>
　長在愁懐且破除兩句又以見天終庇之之意而用<lb/>
　以自喜慰也大抵作詩不可全拘此律亦不可不存<lb/>
　此意若全不相照應如散沙相似亦何足為詩因吾<lb/>
　弟初學此故一言之然予作實淺陋不足師也<lb/>
　　　病中不寐簡仲弟<lb/>
病中愁不寐起坐聽傳籌揀藥求新効敲棊想舊遊月<lb/>
明窓向曉雨過簟生秋獨喜王孫草池塘綠似油<lb/>
<pb n="KR4e0125_WYG_063-18a"/>
　　　病中喜雨簡季弟<lb/>
病中身貯火夜覺雨鳴階厲氣潛收障清風細入懐池<lb/>
翻疑倒海簷瀑似飛厓咫尺齋居子欹牀有句諧<lb/>
　　　聞南都新開池館之勝漫摘坦姪二屬對成詩<lb/>
　　　　二章<lb/>
一川新綠板橋通更起盆亭著鏡中杜曲兒孫供酒醆<lb/>
謝家兄弟走詩筩草鞵半濕莎庭露蒲扇輕回竹埭風<lb/>
勝日無因陪勝賞只憑春夢到江東<lb/>
<pb n="KR4e0125_WYG_063-18b"/>
别業新開水竹居遊塵全不到庭除楝花臺榭聞幽鳥<lb/>
荻草盆池種小魚翁醉不勞方竹引客吟多借古藤書<lb/>
何時罷直金華省日日江頭奉板輿<lb/>
　　　送同年友張天瑞之陜西㕘議<lb/>
瀛洲同㑹舊諸生分省西秦重此行河上未收胡地馬<lb/>
關中猶駐漢家兵窮秋轉餉多民隠聖代旬宣屬老成<lb/>
不負平生憂國志按圖先問受降城<lb/>
　西防之䇿凡三變初據河北以守受降城而胡馬不<lb/>
<pb n="KR4e0125_WYG_063-19a"/>
　敢南牧後舍之而守東勝矣守東勝已失三面之險<lb/>
　然黄河形勢猶與敵共今舍之而守延綏矣夫延綏<lb/>
　無險可恃故敵得全據大河以南臨關陜譬如猛虎<lb/>
　蹲于人之戸外其有能安寢以為宴然無事者非狂<lb/>
　即愚也凡出守西土者僕未嘗不以是告之而況同<lb/>
　年交好如天瑞者能不致愛助之意乎轉餉頻興民<lb/>
　力竭矣天瑞尚勿以腰金為榮而以為懼成化癸巳<lb/>
　七月朢新安程敏政識<lb/>
<pb n="KR4e0125_WYG_063-19b"/>
　　　送陸司冦先生致仕還四明<lb/>
先生韋布到公卿更向清時取令名兩鬢曉霜辭魏闕<lb/>
一帆春雨下鄞城耆英自合當人望勲業都留與世評<lb/>
歸去不愁朋輩少鑑湖煙水足鷗盟<lb/>
杖履相從不厭頻通家惟我最情親雙蓮約賦池中瑞<lb/>
一果親頒席上珍喜簉鵷行隨步武忍從鯨海送歸人<lb/>
臨岐忽記當時事轉眼風光十二春<lb/>
　天順中先生與家君同僚壬午之夏走家蓮開並蒂<lb/>
<pb n="KR4e0125_WYG_063-20a"/>
　先生約同官者賦詩以為走中舉之兆明年刑部後<lb/>
　圃諸果樹盡一春無著花者獨蘋䓾樹結一果其大<lb/>
　如盃先生復折簡來餽以為走登科之兆其後皆如<lb/>
　先生言今先生歸矣謹著之詩中志不敢忘也<lb/>
　　　立秋日雨<lb/>
涼風颯然至疎簾覺秋生炎熇一揮掃蟋蟀階下鳴𤣥<lb/>
髮能㡬時寒暑相代更感之臥復起彷徨步前楹微風<lb/>
動衣袂肅肅天宇清帝鄉豈不好親舍難為情反坐念<lb/>
<pb n="KR4e0125_WYG_063-20b"/>
歸計躑躅東方明<lb/>
　　　秋日病中<lb/>
我本山澤臞不奈塵事擾趨朝與儤直長時失昏曉況<lb/>
此疾侵尋藥裹詎能了頽然臥一榻頗似安巢鳥衷腸<lb/>
雜雲亂苦恨知者少推窓一延竚黄葉墜林杪寒蟬固<lb/>
切切砧韻亦裊裊羈懐苦難釋所思在江表何時促歸<lb/>
裝天長塞鴻杳<lb/>
　　　臥病七旬方起試筆作字適世賢有詩見慰依<lb/>
<pb n="KR4e0125_WYG_063-21a"/>
　　　韻奉酬<lb/>
獨臥空房思有餘茂陵憔悴舊相如病來自覺逢迎倦<lb/>
客至從嗔禮法疎風約黄塵凝硯沼雨催青草上街除<lb/>
讀君詩罷還成句棗筆藤箋試手初<lb/>
　　　病中夜試新茶簡二弟戲用建除體<lb/>
建溪新茗如環鉤土人食之除百憂呼童滿注雪乳脚<lb/>
使我坐失平生愁朝來定與兩難弟執手共瀹青甆甌<lb/>
腹藁已破五千巻舉身恨不登危樓玉川成仙㡬百載<lb/>
<pb n="KR4e0125_WYG_063-21b"/>
清氣𣺌𣺌散不收典衣開懐只沽酒閉門却笑長安遊<lb/>
　　　送江淮衞知事沈徳<lb/>
沈君家住錢塘縣自小從師學書劍一朝隨牒上京師<lb/>
總詫青油幕中彦此時正伐西南夷尚書帳前多虎貔<lb/>
君來跨馬作從事不怕羽檄如星馳凱旋北闕方行賞<lb/>
元戎再入東西廣載筆先須揀俊才屬櫜又復辭天仗<lb/>
朅來元戎罷逺征却總江淮漕運兵轅門案牘分曹署<lb/>
巨艦旌旄作隊行君在軍中不貪利學取漢朝清白吏<lb/>
<pb n="KR4e0125_WYG_063-22a"/>
主人喜是平江孫佐史還推隠侯裔手提長鋏漫空彈<lb/>
一榻恒依大將壇半生飽識從軍樂八品甘為寄禄官<lb/>
莫惜青衫留滯久老大功名須到手殷勤我是尚書郎<lb/>
送别旗亭重回首<lb/>
　　　題牛次人韻<lb/>
已銷金甲事春濃無復全齊火戰功惟有牧兒相伴在<lb/>
一山桃樹半溪風<lb/>
　　　題小景畫<lb/>
<pb n="KR4e0125_WYG_063-22b"/>
亂石溪聲到處聞疎林山色望中分幽人已逐移文去<lb/>
閒却茅亭一段雲<lb/>
　　　題梅送朱伯承都運赴兩浙<lb/>
不須持酒酹花神此去西湖正及春一樹官梅應待久<lb/>
知君才是作羮人<lb/>
　　　恩壽堂壽張給事本謙乃尊教授致政先生夫<lb/>
　　　　婦受封<lb/>
可是名門積至諴雙親偕老向雲巖庭前椿樹堅持久<lb/>
<pb n="KR4e0125_WYG_063-23a"/>
堂北萱花迥出凡振鐸清風傳矩度採蘋高韻協英咸<lb/>
階除脫穎蘭初茁窓下抽榮草不芟驥子入官青瑣禁<lb/>
龍章遥拜紫泥緘碧閨煥錫安人號錦軸新題給事銜<lb/>
綽楔下臨涪水秀華堂高對蜀峰巉瓊漿獻壽稱金斝<lb/>
彩幣將誠出寶函南現老人朝馭鶴西來王母夜乗麙<lb/>
簷頭送喜蛛絲巧檣半留人燕語喃一日恩光浮院宇<lb/>
四時佳氣動松杉仙家宴好圖中繪頌客文宜石上劖<lb/>
況是夕郎歸慶處薫風雨露滿征帆<lb/>
<pb n="KR4e0125_WYG_063-23b"/>
　　　長至後二日山陵陪祀回適有詔修宋元二史<lb/>
　　　　綱目不肖濫預率爾賦此<lb/>
曉别園陵入覲來編摩誰意及凡材鵷班未放天墀散<lb/>
鳯勅先從史院開朱墨兩函藏祕省是非千古在靈臺<lb/>
叨陪敢繼春秋筆予奪還應取聖裁<lb/>
　　　成化癸巳臘月十日予生蓋三十年矣適有史<lb/>
　　　　事不克歸省悵然有懐謹步韻家君守夀<lb/>
　　　　詩一章録似克儉克寛二弟<lb/>
<pb n="KR4e0125_WYG_063-24a"/>
漸愁華髮鏡中生三十年來數賤庚未拂朝衣慚戲綵<lb/>
每霑宫醖想遺羮傳聲自願如春好守訓何妨似水清<lb/>
忽記夜深芸閣夢渡江稱壽最分明<lb/>
　戲綵遺羮皆思親事然綵與朝衣相應羮與宫醖相<lb/>
　應方不偏枯崔元馭云兒子遊宦有人云貧乏不能<lb/>
　存此是好消息若貲貨充溢乃是惡消息此好字之<lb/>
　本也魏武帝問胡威曰卿與父孰清威對曰臣父清<lb/>
　惟恐人知臣清惟恐人不知此清字之本也大抵作<lb/>
<pb n="KR4e0125_WYG_063-24b"/>
　詩不可草草觀者亦然因管城子便聊與吾弟一言<lb/>
　之<lb/>
　　　送趙良輔南遊<lb/>
冬雨三日泥不乾一夜朔風吹苦寒壯遊喜君正年少<lb/>
何懼悠悠行路難城隅木葉已盡脱曉鐘滿地催征鞍<lb/>
丈夫出門即萬里對酒不用歌悲懽君之兩姊各逺適<lb/>
三衢白下長眉攅天淮去住忽相見一笑頓使羈懐寛<lb/>
江南勝處亦可賞吳山楚水多奇觀人生浪跡且行樂<lb/>
<pb n="KR4e0125_WYG_063-25a"/>
長劒臨風時一彈歸來定是隔年事三月春城花未殘<lb/>
白下之郎予季弟煩君致語多加餐近來聞說已勝我<lb/>
文辭筆下驅波瀾蹇予苦被塵鞅縳十度見月空團團<lb/>
送君不盡逺遊興悔作東頭供奉官<lb/>
　　　新居夏夜<lb/>
雨餘風起月如霜白苧衣輕怯晩涼夜半呼童移席過<lb/>
小樓簷下設胡牀<lb/>
　　　偶成<lb/>
<pb n="KR4e0125_WYG_063-25b"/>
細竹編籬䕶老槎石盆新水淨無沙繁枝嫩葉青如剪<lb/>
時見荼䕷放一花<lb/>
　　　輓朱維吉<lb/>
一卧幽軒夢不回獨遺寒月照疎梅夜深風露蕭蕭下<lb/>
恐有吟魂跨鶴來<lb/>
磐石山前土一抔㡬株喬木帶寒流明明孝義題碑碣<lb/>
莫為時名弔奕秋<lb/>
　　　送廉伯陪祀山陵<lb/>
<pb n="KR4e0125_WYG_063-26a"/>
奉祀仙陵第㡬畨又隨香帛薦中元馬穿碧樹知神路<lb/>
人立青峯見寢園珮影夜聨東壁序鈴聲秋動北辰垣<lb/>
歸途正及西城近黍稷屯雲遍野原<lb/>
　　　送曲阜孔知縣<lb/>
奉檄初登子賤臺素王家世不凡材詩書魯壁新弦誦<lb/>
井牧尼山舊草萊簾幕晝垂公署散盤盂春薦享堂開<lb/>
暇時還約賢宗子共掃奎文石上苔<lb/>
　　　送克儉克寛二弟南歸<lb/>
<pb n="KR4e0125_WYG_063-26b"/>
執手蕭然驛路隅西風黄葉滿征車來分姜被情無限<lb/>
去著萊衣樂有餘丹穴暫棲垂翅鳯滄溟終起化龍魚<lb/>
少年一第元非幸努力平生萬巻書<lb/>
　　　武昌太守行送秦廷韶考最南還<lb/>
巍巍武昌城屹立江漢隅中有太守専城居太守北來<lb/>
江水寒正直不憂行路難太守南歸春已老一道懽聲<lb/>
動魚鳥武昌城中官長多能事不受相撝訶終嵗足魚<lb/>
米父老歌逶迤人言太守能賦詩太守不似元微之江<lb/>
<pb n="KR4e0125_WYG_063-27a"/>
城坐治已閒暇一篇往往傳京師古來儒吏亦何有今<lb/>
見風流武昌守相逢一别㑹何時目送飛鴻過樊口<lb/>
　　　題宗人愈大上舍所藏白描風荷圖<lb/>
鏡湖水光如匹練一霎回風舞團扇馮夷乍起水晶宫<lb/>
仙子齊勻鏡中面凌波徙倚欲傾城澤荇渚蒲如有情<lb/>
素菂揺香白鷺下青房墮影遊魚驚落手湘雲半舒巻<lb/>
晩色亭亭淨於剪五侯池館春闌珊恥共鉛華鬭深淺<lb/>
　　　浙江㕘議盧君雍葬其父愛竹君于櫪山廬于<lb/>
<pb n="KR4e0125_WYG_063-27b"/>
　　　　墓左産芝十二莖其壻編脩倪君岳求予詩<lb/>
老人開軒舊愛竹令子廬墓新生芝嵗寒節操凜未巳<lb/>
三春和氣鍾於斯土屋深深櫪山底十二天然朶雲蕋<lb/>
孤絶難同衆草芳色映薇花照江水回望謝庭花滿煙<lb/>
兒孫玉立如芝妍古人孝感非浪語至性由來天所憐<lb/>
　　　讀宋史<lb/>
　　　　太祖<lb/>
黄袍那得便加身禪詔由來宿搆新地下董狐招不起<lb/>
<pb n="KR4e0125_WYG_063-28a"/>
誰將心事許三臣<lb/>
亂離初見武功成掌上河東未足平開寶八年歸正統<lb/>
至公書法愛徐生<lb/>
　　　　太宗<lb/>
野錄山僧本好奇是誰刪潤轉生疑由來授受分明處<lb/>
涑水先生却備知<lb/>
金匱盟寒固可哀何緣推出殺心來斧聲燭影都無謂<lb/>
勝國諸公有史才<lb/>
<pb n="KR4e0125_WYG_063-28b"/>
　　　成化甲午冬十二月二十一日祈雪齋居適吳<lb/>
　　　　興沈用賔寓宿公署分韻得西字<lb/>
寓公清致本苕溪借榻三回聽曉雞出韻令嚴詩律險<lb/>
彈碁人倦子聲低清齋坐合金蘭契法從班聨玉筍齊<lb/>
雅集又成新故事獨憐才愧庾安西<lb/>
　　　借前韻求用賔作晴洲小景<lb/>
十年相見掖垣西聨句無才續鬬雞巻裏法書多魏晉<lb/>
圖中山色似青齊莎庭驚鶴霜初下茗碗留人月易低<lb/>
<pb n="KR4e0125_WYG_063-29a"/>
肻與家林揮健筆不辭新絹買鵞溪<lb/>
　　　齋居喜雪聨句<lb/>
夜寒集疎霰<hi>釴</hi>嵗暮呈嘉祥天心重昭格<hi>簡</hi>民事期豐<lb/>
穰齋誠達宵旰<hi>岳</hi>祀出排緇黄同袍此共宿<hi>敏政</hi>旅夕能<lb/>
相忘憑簷俯輕颺<hi>釴</hi>引燭驚微光嚴城漏聲寂<hi>簡</hi>小閣<lb/>
爐烟翔簌簌墮庭戺<hi>岳</hi>霏霏闖堂皇<hi>敏政</hi>縈空轉飄撇亞<lb/>
風隨低昂<hi>岳</hi>乍翻燕山席陡溢韓軍囊<hi>簡</hi>剪裁謝新巧<lb/>
<hi>岳</hi>塗抹羞妍粧<hi>敏政</hi>同出聨祖禰分飛忽參商蠶繅散績<lb/>
<pb n="KR4e0125_WYG_063-29b"/>
室舞袂投東房<hi>釴</hi>輝増<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>衣淨爽激鑾鈴鏘長河飫堅<lb/>
腹<hi>敏政</hi>㫁嶺横截肪隉穽夷險一<hi>釴/</hi>羃野東西相<hi>簡</hi>雅棲<lb/>
驚欹仄鳥篆餘偏傍<hi>敏政</hi>疎影落高樹<hi>簡/</hi>清威折幽篁<hi>岳</hi>
雀困餘粒絶兔窮數罝張委逕没樵屐迴洲膠漁航<hi>傑</hi>
望失逺山色<hi>岳</hi>坐想千林芳<hi>敏政</hi>先春奪造化異境開鴻<lb/>
荒潛陽地中復<hi>簡</hi>宿沴物外藏餘孽息蝥螣庶徵宜粢<lb/>
粱<hi>岳</hi>樓居足酣眺市卧憐飢僵窓虛氣逾肅<hi>敏政</hi>景絶詩<lb/>
能當<hi>釴</hi>雲英幻無蒂<hi>敏/政</hi>水種空傳香<hi>釴/</hi>槎通漢渚近<hi>簡</hi>
<pb n="KR4e0125_WYG_063-30a"/>
賦擅梁園長<hi>岳</hi>關戍肌欲皴田畯樂未央<hi>簡</hi>沛澤浹穹<lb/>
壤至治歸明良<hi>岳</hi>竹宫怡聖情詞垣紀篇章<hi>釴</hi>邈哉繼<lb/>
雲漢<hi>簡</hi>大慶垂無疆<hi>敏政</hi>
　成化丙申嵗臘月十日倪侍讀舜咨程侍講克勤陸<lb/>
　修撰鼎儀陸編修廉伯同以禱雪致齋于翰林之東<lb/>
　署是夜雪大作遂用歐公禁體故事相與<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>韻聨句<lb/>
　以志喜鈎竒競勝達旦弗能休時所得尚富澄汰僅<lb/>
　存此次晩出以見示復分二韻俾予竄入之且誌于<lb/>
<pb n="KR4e0125_WYG_063-30b"/>
　後云李傑世賢書<lb/>
　　　焚香聨句<lb/>
齋夜對爐詠兹謀出于僉<hi>泰</hi>旃檀爇幽眇棐几増芳嚴<lb/>
<hi>釴</hi>瑰材藉珍重烈勢防太炎<hi>簡</hi>逺聞覺逾勝黙叩如有<lb/>
占<hi>傑</hi>片雲陡驚散一星歘疑<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>
                    <hi>岳</hi>口浥曹溪流耳割崑<lb/>
崙尖<hi>敏政</hi>氤氲燭映屏縹緲風回幨<hi>泰</hi>㘭深隠金粟火褪<lb/>
委紅鹽<hi>釴</hi>芸憐書蠧辟麝恐庭花嫌<hi>簡</hi>當窓噴寶鴨隔<lb/>
研縈銅蟾<hi>傑</hi>畹蘭格調絶閣梅風味添<hi>岳</hi>情通一瓣夐<lb/>
<pb n="KR4e0125_WYG_063-31a"/>
劑許百和兼<hi>敏政</hi>循牀襲青綾拂巻凝湘縑<hi>泰</hi>輸情已繩<lb/>
直遜意仍蛟潛<hi>釴</hi>咀華厭雞舌采沬嬰龍髯<hi>簡</hi>籠煙袖<lb/>
雙握撥地匕屢拈<hi>傑</hi>氣合愜俱化心躭懼非廉<hi>岳</hi>繼美<lb/>
薦竒印留芳下重簾<hi>敏政</hi>甲暖螺蜕腥班銷鷓歸燖<hi>泰</hi>寧<lb/>
為羃廣展不作吹輕纎<hi>釴</hi>春原得孤嗔曉殿思遥瞻<hi>簡</hi>
透隙忽已駚入虛澹相淹<hi>傑</hi>升騰各登鼎瑣碎或在奩<lb/>
<hi>岳</hi>妙遣葷穢屏馨達神明忺<hi>敏政</hi>終陪畫省直不受歌塵<lb/>
黏<hi>泰</hi>薄温變寒室長力窮宵籖<hi>釴</hi>靜喜日照席深宜私<lb/>
<pb n="KR4e0125_WYG_063-31b"/>
覆簷<hi>簡</hi>非同火山熾何憂木天黔<hi>傑</hi>吟鼻詎堪擁徳芬<lb/>
方共厭<hi>岳</hi>燕寂未經宿呼童惜餘甜<hi>敏政</hi>
　成化丁酉正月八日齋居焚香清寂之際相與書三<lb/>
　十韻次第拈押以遣夜懐既成俾予各録一通時與<lb/>
　者六人太倉張亨父陸鼎儀毗陵陸廉伯海虞李世<lb/>
　賢新安程克勤云錢塘倪岳舜咨題<lb/>
　<lb/>
　篁墩文集巻六十三<lb/>
</p>
<p>
</p>
  </div>
</body>
</text>
</TEI>
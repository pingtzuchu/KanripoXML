<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻四十七</head>
    <p>
<pb n="KR4e0125_WYG_047-1a"/>
欽定四庫全書<lb/>
　篁墩文集巻四十七　　　明　程敏政　撰<lb/>
　　碑　誌　表<lb/>
　　　驃騎將軍後軍都督府都督僉事李公墓誌銘<lb/>
𢎞治甲寅夏六月二十有一日後軍都督府都督僉事<lb/>
李公卒於家訃聞上為之悼惜命禮部諭祭工部營墳<lb/>
京府給齋糧麻布如制其子清等將以次年夏四月十<lb/>
七日奉葬都城東六里屯之原以予其父執友也前期<lb/>
<pb n="KR4e0125_WYG_047-1b"/>
請文誌其墓公諱銘字自新世居山東鄒平之醴泉鄉<lb/>
曾大父士成贈武畧將軍管軍副千户妣柴氏贈宜人<lb/>
大父子祥以布衣從文廟靖内難授武功中衛副千户<lb/>
父海嗣武成後衛副千户並以公貴贈驃騎將軍後軍<lb/>
都督府都督僉事祖妣劉氏妣邢氏並贈夫人公生四<lb/>
嵗而孤邢夫人為請世禄挈歸鄒平教育之至正統已<lb/>
未始上京師嗣父職時公年踰弱冠即負志侃侃日從<lb/>
人習騎射讀書史思亢其宗正統已已敵入攻都城公<lb/>
<pb n="KR4e0125_WYG_047-2a"/>
從大將軍拒戰徳勝闗陞正千户景泰庚午從追敵於<lb/>
大同時白馬城及雷公山敵騎蔽野衆莫敢攖公與偏<lb/>
師轉戰不懾至代州復遇敵先登陷陣還論功陞指揮<lb/>
僉事居久之用薦莅衛事兼練士於京營以勤恪聞天<lb/>
順辛巳秋逆欽犯闕勢張甚公時𨽻五軍急號召所部<lb/>
士夜詣總戎者分道與戰衄其黨賊就戮陞指揮同知<lb/>
成化丙戌舉將才公在選中陞署指揮使川貴山都掌<lb/>
蠻亂久不下朝廷大發兵擊之軍畢節而蜀兵為賊沮<lb/>
<pb n="KR4e0125_WYG_047-2b"/>
於瀘江不克進公冒險往迎之軍大振復自率一軍入<lb/>
搗大穴塘連破之燔其寨數十遂抵大壩大壩者賊巢<lb/>
在焉由是諸蠻悉平公勞居多會有妒其功者僅實授<lb/>
指揮使己丑夏從西征獨將三千人為前行破敵雙山<lb/>
堡又追敗之於開荒川還所掠丁男生口甚衆陞都指<lb/>
揮僉事辛夘冬詔充右參將分守燕河營諸處居八年<lb/>
進署後軍都督府都督僉事充總兵官鎮薊州永平山<lb/>
海諸處薊東北重鎮亭障久多廢不治公嵗加修塞剗<lb/>
<pb n="KR4e0125_WYG_047-3a"/>
峻甃險踰數百里屹成巨防而喜峰口者諾延貢道也<lb/>
既入墳山闗猶俾露宿殊失柔逺之義公為造大屋三<lb/>
十八楹以居敵使又立墩臺垜石垣五百丈以謹防戍<lb/>
督民耕邊田采野食以備荒選精卒躬團練之以備戰<lb/>
又以其餘力祠名臣以勸有功置戎醫以濟病者一方<lb/>
晏然人戴之若父母而公自以年至請罷上知公先朝<lb/>
宿將慰留之又五年用建儲恩實授都督僉事賜誥追<lb/>
贈二代公復上章懇辭始獲命還京師時𢎞治壬子也<lb/>
<pb n="KR4e0125_WYG_047-3b"/>
公早失所怙事母夫人極孝謹居喪哀毁嘗請於朝乞<lb/>
解官持服不果行性不嗜酒與人恂恂若儒生而御軍<lb/>
嚴整不可犯所至有功同時列校號材武者究其歸率<lb/>
自以為不及課諸子諄諄以詩書斥紈綺之習是以清<lb/>
嘗挾藝較鄉闈弗偶公卒年七十有二配張氏封夫人<lb/>
側室王氏子男二長即清今嗣旗手衛指揮使次源女<lb/>
三長適揚州衛指揮使程瑄次適梁城所指揮僉事楊<lb/>
輝次在室孫女四俱幼憶當正統末少保于肅愍公總<lb/>
<pb n="KR4e0125_WYG_047-4a"/>
諸軍公時少年已克有立與功名之會成化中從先尚<lb/>
書襄毅公南征在幕府有名晩守薊又與尚書莆田彭<lb/>
公同事彭慎許可獨稱公為作邊政記鑱之石盖誠一<lb/>
時老成人而今不可復作矣故序其事而系之辭以昭<lb/>
公於無窮辭曰<lb/>
惟皇御宇長治久安孰使武嬉而缺材官洸洸李公爰<lb/>
起孤子忠勤自將為天子使有㓂邦畿有燔宫門分將<lb/>
貔㹯逷彼烏孫南靖妖氛西馘戎醜載服金緋公勞孔<lb/>
<pb n="KR4e0125_WYG_047-4b"/>
有參閫授鉞名尊位崇二十餘年捍國之東羽檄不驚<lb/>
邊人按堵公年既髙公節良苦鸞書紫泥豹纛牙旗天<lb/>
子加念功名來歸胡疾弗瘳殫厥心力有司訃聞哀動<lb/>
宸極御奠旅旅勑葬峩峩恩禮始終如公幾何六里之<lb/>
屯泉深土厚序勲勒文百世不朽<lb/>
　　　太恭人强母袁氏墓誌銘<lb/>
今南京通政司右通政强公在成化中為御史按遼東<lb/>
以言事忤權貴人被逮繫謫戍邊時公母太恭人在堂<lb/>
<pb n="KR4e0125_WYG_047-5a"/>
年七十餘矣士方為公憂而太恭人聞之殊不色動曰<lb/>
吾兒能忠於事上若此吾何戚焉即遣人慰諭之曰險<lb/>
夷一致無以我為念也𢎞治初公起副憲山東又召佐<lb/>
大理進都憲益偘偘不屈坐是改官南京太恭人老不<lb/>
能就養公復上書請歸侍許之盖抵家獲奉起居一年<lb/>
而太恭人捐館年九十矣士論嘖嘖以太恭人享全福<lb/>
膺上夀有子若公忠孝具備譽望孔嘉求之一時不多<lb/>
見而善慶之積慈訓之懿誠有不可誣焉者矣通政公<lb/>
<pb n="KR4e0125_WYG_047-5b"/>
以敏政辱在鄉閭有同榜之雅逺以銘見屬謹不敢辭<lb/>
則撮其大者如此而序之曰太恭人諱體柔字用巽贈<lb/>
中憲大夫通政强公諱䋲武之配世居河間滄州生有<lb/>
徳容性貞一勤女紅知書史大義父勝及母李氏無他<lb/>
子鍾愛太恭人擇所歸得中憲而嫁上承下御具有條<lb/>
則烹飪蠶桑之事悉身視之不以煩其伯姒泉布出納<lb/>
亦不私所有用是其昆弟友于無間言遇祀先極恭謹<lb/>
雖歉嵗亦節約取豐潔乃已念袁氏無嗣每四時必走<lb/>
<pb n="KR4e0125_WYG_047-6a"/>
哭其二親之墓墓道多狼厄嘗一值之甚殆終不以是<lb/>
輟行其力孝如此通政公少有偉質太恭人為擇師授<lb/>
學至脫簮珥躬紡績資其成及通政公貴而太恭人猶<lb/>
喜樸素厭喧擾却羅綺弗御所居别業雖陋而樂恒諄<lb/>
諄以戒其家人曰勤儉兩言豈可忘耶以通政公恩初<lb/>
受勑封太孺人再受誥封太恭人卒以𢎞治甲寅七月<lb/>
三十日疾革通政公請所欲言曰吾年九十何憾所願<lb/>
汝等始終輯睦無異今日吾目瞑矣距生洪武乙酉七<lb/>
<pb n="KR4e0125_WYG_047-6b"/>
月十四日子男二長珍成化丙戌進士歴監察御史山<lb/>
東按察副使大理左少卿都察院右僉都御史改今官<lb/>
次瑄女二長適同里胡玲次適天津衛百户周俊孫男<lb/>
七長汝學次汝欽汝問汝思汝器汝諧汝辯皆業儒孫<lb/>
女三長適府學生馬驄餘未行曾孫男九女四通政公<lb/>
將以十月七日奉太恭人葬於滄州東南五里家園之<lb/>
西南惟敏政晩生不及拜太恭人於堂而獲友通政公<lb/>
聞其徳善孔悉故序其事已而系之銘銘曰<lb/>
<pb n="KR4e0125_WYG_047-7a"/>
孰躋耄耋兼此康寧仁哉恭人享幾百齡慈誨有徵忠<lb/>
孝無滓懿哉恭人顯有令子貴不以爵富不以貲禄養<lb/>
榮封惟徳之宜古渤之郊新壠是卜惟後之昌過者其<lb/>
肅<lb/>
　　　義官髙君墓誌銘<lb/>
君諱爵字汝修姓髙氏贈刑部員外郎敬之中子故浙<lb/>
江按察僉事舉之弟今通政參議禄之兄其上世見故<lb/>
大學士商文毅公所為君父誌君生而聰闓愿慤得父<lb/>
<pb n="KR4e0125_WYG_047-7b"/>
兄意少長受春秋於新安汪雲先生日事佔畢弗懈時<lb/>
出其所為文與士角褎然不越䋲榘而員外公已老命<lb/>
綜其家務遂棄鉛槧去從事貿易走川陸餘三十年操<lb/>
舍畸贏節縮浮費百需具足家用有成由是僉憲得畢<lb/>
力於公家參議得一心儒業皆君之功君事父母伈伈<lb/>
承志恒懼失其歡飲食非滫瀡不以進執喪孔哀賵窆<lb/>
如禮時祀必蠲潔豆登屏伏蕆事若聞謦欬君主家握<lb/>
泉布出内一以公不自殖視兄弟之子與己子煦育恒<lb/>
<pb n="KR4e0125_WYG_047-8a"/>
均與人交毖而不競若語涉臧否亦未始媕婀以為賢<lb/>
惠窮振阨惓惓如有弗及嘗西入闗遇嵗祲有勸分之<lb/>
令君與出粟濟饑者受冠帶而歸然居恒泊如也取號<lb/>
半舫以寓簡逺自適之意君松江上海人中世徙京師<lb/>
占籍順天宛平君生正統癸亥三月二十有二日卒𢎞<lb/>
治甲寅六月四日得年五十有二配江寧曾氏今武定<lb/>
州判廷宣之從子内行肅雝姻黨稱之子男一人曰釪<lb/>
順天府儒學生女一人曰淑柔適都督李公之子瑾先<lb/>
<pb n="KR4e0125_WYG_047-8b"/>
君卒孫男二人曰海曰淵孫女一人曰善簡釪將以卒<lb/>
之年七月某日奉柩祔於先塋而參議茹泣自為狀來<lb/>
謁銘惟君所存幾于銅鞮伯華之行而所膺比于簮褭<lb/>
公乗之爵法宜有銘以白於後且君所從汪雲先生又<lb/>
予鄉好也是烏可辭銘曰<lb/>
惟燕髙氏發原于淞慶瀦而𢎞業殖而豐粤汝修君兄<lb/>
弟繼顯退然中居篤榘于善學而弗施亦政于家命之<lb/>
不辰義聲孔嘉先兆恊從有綿百禩有克嗣興永妥于<lb/>
<pb n="KR4e0125_WYG_047-9a"/>
是<lb/>
　　　貞靖先生秦君墓誌銘<lb/>
𢎞治七年冬十一月十有六日無錫修敬秦君景暘父<lb/>
夀八十五終于里第之正寢自守令而下寓公姻戚來<lb/>
弔哭無虚日友人李舜明輩倡曰君嘗用子貴受封承<lb/>
徳郎兵部主事中憲大夫武昌知府命再加而益崇然<lb/>
君不自侈人亦相號曰修敬以徳而不以爵今兹告終<lb/>
宜合鄉評考古義以清白守節寛樂令終二法私諡君<lb/>
<pb n="KR4e0125_WYG_047-9b"/>
曰貞靖先生何如衆皆曰然又曰不銘無以詔後人乃<lb/>
致狀京師請銘而猥及予噫予與君相識幾二十年惡<lb/>
可辭銘哉君之先居髙郵出宋國史編修觀觀子湛紹<lb/>
興中通判常州卒官家焉至君五世祖瑞五又自常州<lb/>
定居無錫之富安鄉曾祖仲益祖彦和考季昇皆以行<lb/>
義髙里中母惠氏生君諱旭景晹父其字也五嵗失恃<lb/>
知哀慕及長甚莊重警敏讀書彊記過人族長老異之<lb/>
曰是可干禄矣君以單子請終養不肯治舉業正統中<lb/>
<pb n="KR4e0125_WYG_047-10a"/>
長區賦久之亦不屑為退益究心問學不事章句嘗讀<lb/>
魯論至修己以敬𢥠然曰此君子自治之萬金良藥也<lb/>
取修敬二字顔所居室凡行己接物一以是為凖家庭<lb/>
内外斬斬僮僕各職無敢譁者父疾夜稽顙北辰求代<lb/>
死髮為之變白及卒哀毁過制事繼母而盡禮教育其<lb/>
孤弟終身一甘味亦必割餉之乃已時祀豫戒雖老彌<lb/>
謹廸子孫以禮義不得事豪侈君年既髙行益成里有<lb/>
為不善者相戒勿令秦翁知人有急隨分濟之不恡或<lb/>
<pb n="KR4e0125_WYG_047-10b"/>
貸金商於外而被溺懼無以償欲自縊君召慰曰免葬<lb/>
魚腹中幸矣尚願其他耶還其劵晚尤謙抑不出邑大<lb/>
夫嵗行鄉射禮請正賓席亦不赴獨喜佳山水約斯文<lb/>
老人即幽絶處結碧山吟社月一會會即觴詠為樂而<lb/>
君詩恒擅塲君初學詩鄉先生余同文時出語驚坐侍<lb/>
徳成始終號能詩且自負獨愛君作曰是後必詩鳴君<lb/>
詩醲郁峻整諸體咸備有集若干卷君卒之夕端坐不<lb/>
廢巾櫛子孫進問所欲言曰吾得於世多矣奚言其逹<lb/>
<pb n="KR4e0125_WYG_047-11a"/>
生委命如此配殷氏先卒贈恭人賢明之行誦法婣䣊<lb/>
子男三人長夔天順庚辰進士歴官江西右布政使清<lb/>
恪有文未老以疾自免士論惜之次旦次奭號雙孝有<lb/>
司奏旌其門孫男四長鈞次銓次銳俱儒學生次鉉女<lb/>
十適某某曾孫男三俱幼惟先尚書襄毅公守南都日<lb/>
夔在部屬先公器之予獲與之友每道錫山必進謁君<lb/>
相與講道論詩竊意君非今之人而幸其不我棄也惟<lb/>
平生宜有紀述以見世講而况夔千里相託之重哉君<lb/>
<pb n="KR4e0125_WYG_047-11b"/>
墓在邑龍山與殷恭人合兆葬以某年某月某日銘曰<lb/>
相昔靖節遯世弗施亦有貞曜克昌厥詩中窺古人懿<lb/>
彼修敬盖棺自今鄉論有定<lb/>
　　　大中大夫資治少尹南京太僕卿張公神道碑<lb/>
　　　　銘<lb/>
南京太僕卿張公以𢎞治六年八月十四日卒于官其<lb/>
子瓊以訃聞事下禮部得旨遣官祭其家命有司營葬<lb/>
悉如令瓊以是嵗九月十七日奉柩葬青苑留村先塋<lb/>
<pb n="KR4e0125_WYG_047-12a"/>
以公位九卿秩三品法得樹碑神道爰奉狀以請銘予<lb/>
與公同年友也義不忍辭序而銘之序曰公諱謙字益<lb/>
之世居定州為大族至姓其地曰東張村五世思敬祖<lb/>
始遷保定清苑遂為其邑人髙祖福榮曾祖材興祖旺<lb/>
三世皆不仕以積善聞里中考綱始仕上林苑監典簿<lb/>
以公貴贈祖考皆亞中大夫南京太僕卿祖妣王氏贈<lb/>
淑人妣王氏贈太淑人公生魁梧不類凡子典簿公愛<lb/>
之俾從塾師聰悟日甚遂為儒學生能力學弗懈志必<lb/>
<pb n="KR4e0125_WYG_047-12b"/>
亢其宗舉成化丙戌進士時年卄五戊子授禮部給事<lb/>
即偘偘自將封駁之際不以人言為前却辛夘嵗侵民<lb/>
流亡相屬詔糶京儲米數十萬賑之公在中所全活者<lb/>
甚衆三載受勑階徵仕郎會都御史韓雍總兩廣軍事<lb/>
與中貴人交惡命公往勘之公咨詢鈎考持以至公盡<lb/>
得其狀還奏稱旨甲午陞左給事中乙未陞都給事中<lb/>
值今上在東宫加冠有白金彩幣之賜公長諫垣遇災<lb/>
變及時政闕失每每進説多有禆於治體其止度僧道<lb/>
<pb n="KR4e0125_WYG_047-13a"/>
幾萬言尤切直六科奏對音吐鳴鬯憲廟識其人特陞<lb/>
鴻臚左少卿一嵗中再轉尚寳卿凡誥勑符璽牌號及<lb/>
諸禁衛番直莅事之際敬慎彌至甲辰郊享有金織彩<lb/>
幣之賜三載受誥進奉政大夫乙巳用吏部薦陞南京<lb/>
太僕寺卿一以正率下剗除積弊禁革貪汙嵗省費甚<lb/>
鉅尋奏馬政便民四事多見施行丁未上太皇徽號凡<lb/>
親在者得賜誥而公母夫人在堂無恙命下乃以夀終<lb/>
又獲祭葬之典人以為榮庚戌服闋復任以三載上京<lb/>
<pb n="KR4e0125_WYG_047-13b"/>
遇皇太子誕生有金織彩幣之賜進階大中大夫資治<lb/>
少尹許一子入國學還任值加恩南京諸司復被文綺<lb/>
之賜未幾而疾作得年五十有二配同邑龍氏賢明之<lb/>
行稱於婣䣊封淑人子男二長瓊次瑶皆國子生孫男<lb/>
二長繼祖次續祖女五皆聘良族公天性鯁樸所居官<lb/>
務求盡職論事可否不茍同雖以此取憎忌不恤事母<lb/>
夫人極意奉養得其歡心與三弟謹誠讓相友睦讓忽<lb/>
先逝公哭之慟遂以捐館平生樂善好施鄉里有婚喪<lb/>
<pb n="KR4e0125_WYG_047-14a"/>
不能舉者多助之奩賻嘗退朝見窶甚惻然召至家易<lb/>
其衣履遣去不問姓氏所存如此予同榜士三百五十<lb/>
人其間材局之閎練核之久若張公盖不多得也人方<lb/>
傒其有顯擢受隆委以大其設施於盛時而止於是惜<lb/>
哉銘曰<lb/>
鎮定之間風土厚龎鉅夫魁人率生其邦碩哉張公奮<lb/>
身科甲如鵬之騫而力不乏長貳諫垣帝謂公堪相古<lb/>
九卿公歴其三外乗使軺内補衮職謂公弗施屢奏成<lb/>
<pb n="KR4e0125_WYG_047-14b"/>
績文繡之貴鸞誥之華謂公弗顯恩亦孔嘉胡履方亨<lb/>
而夀不逮賫志未償聞者興嘅留村故里賜兆相望孰<lb/>
如張氏赫赫維桑有礱翠珉天禄在首銘以貞之永昭<lb/>
厥後<lb/>
　　　廸功郎陜西狄道縣丞周君墓碣銘<lb/>
我外舅周君自陜歸洛四十年髙潔之行清雋之才洛<lb/>
人往往能道之而末學小子不克拜牀下聽緒言成化<lb/>
中猥䝉一詩詞意渾成惠教諄復宛然古風人之義也<lb/>
<pb n="KR4e0125_WYG_047-15a"/>
不佞因和一章為夀且繼此將請益而君不可作矣君<lb/>
之子瑀致狀京師託今太常少卿李璋及其弟錦衣千<lb/>
户玠請走銘璋玠與走之妻皆故大學士文逹公之子<lb/>
君之甥也故走不敢以謭劣辭按狀君諱端儀字士瞻<lb/>
一字廷表世為洛人其先具見君之考監察御史安慶<lb/>
知府諱濟之銘君生秀頴過人甫成童即侍父官江南<lb/>
所至友其地之賢者學日以成尤負逺識一蜀倅過洛<lb/>
以白金彩幣貽君君斥之曰吾父按蜀而予受賂於家<lb/>
<pb n="KR4e0125_WYG_047-15b"/>
理乎倅大慙去安慶公卒於官府僚闢後門以俟發引<lb/>
君佯諾之丙夜集輿夫布儀物篝燈鳴鼓奉柩自正門<lb/>
出府僚嗟異抵洛居喪盡禮不用浮屠法服除益從郡<lb/>
名儒講授諸經史及理性之説得其肯綮不樂事舉業<lb/>
久之有司奉詔舉君文學才行至京師送試内閣中優<lb/>
等吏部銓授陜西臨洮府狄道縣丞始至吏疑君儒者<lb/>
未更事君舉錯應酬犂然有緒案牘不能煩部餫河州<lb/>
有麥若干石未納而主者誤與實收納户驚喜告君君<lb/>
<pb n="KR4e0125_WYG_047-16a"/>
曰是豈可幸其誤而陷之罪哉亟令送完部使者委修<lb/>
學宫知縣難之君笑曰是在我乃先汰夫之老穉且病<lb/>
者里役三百人為三番番役十日令召擕薪米願休者<lb/>
人出穀一斗積穀數百石物料所需咸足迨落成而有<lb/>
贏餘焉嘗出見巡卒一婦一女負禾一束於背云是盜<lb/>
者君疑焉即立訊而釋之盖盜棄禾於婦門誤捕之者<lb/>
一童子牧羊怨家以己羊雜其間斃之而誣其盜君詰<lb/>
之曰羊大人穉惡乎盜怨家驚伏一婦人持帕愬有男<lb/>
<pb n="KR4e0125_WYG_047-16b"/>
子强覆其首者君曰爾不出拜乎則安得此帕果已許<lb/>
嫁而終欲改適者卒不聽之易其明决果㫁類此嵗饑<lb/>
多盜鄉落皆然薪逹旦君宻緝之得劇盜四十人盜為<lb/>
衰息北師入邊邊吏令民一丁運粟五斗以濟師君蹙<lb/>
然曰民有貧富而槩令之輸非法意請富者輸貧者免<lb/>
有事吾自當之民大驩擁送曰周侯真我父母君在官<lb/>
將九載春秋未六十語諸子曰吾少嘗夢人書碧雲深<lb/>
處四字遺我是教之退處也吾豈有所牟利而僕僕於<lb/>
<pb n="KR4e0125_WYG_047-17a"/>
此哉即日稱疾請致政而歸君生永樂甲午十月二十<lb/>
五日卒𢎞治乙卯三月二十日享夀八十有一嵗配某<lb/>
氏與君聮徳鄉黨稱之子男二長曰魯為鄉塾師次曰<lb/>
瑀被選承伊府郡主授中奉大夫宗人府儀賓孫男一<lb/>
曰鼎洛陽縣學生孫女三君性孝友母孺人封氏有疾<lb/>
每夜分籲禱求以身代時仲春母思櫻桃不得君終身<lb/>
不食櫻桃君姊妹各一姊即文逹公夫人妹早孤在室<lb/>
君許府學生王讓壻之時讓家貧甚人不知其賢也後<lb/>
<pb n="KR4e0125_WYG_047-17b"/>
仕洛國學録夫婦偕老人謂君知人君居官㢘介自守<lb/>
不屈於物文逹公在銓部君以薦至未嘗事干謁一語<lb/>
不合即請去文逹為之遜謝其教子弟極嚴内外之間<lb/>
斬斬如也退休日足不至官府營别墅於上宫至必命<lb/>
酌賦詩盡歡名園勝蹟吟賞殆遍而於天時物理人情<lb/>
世態一寓於詩號其稿曰歸田録凡數千篇銘曰<lb/>
惟古洛社號多喆人流風所漸百代如新偘偘周君亦<lb/>
洛之秀膺薦而陞惠政孔茂宦途聿振未老而休白首<lb/>
<pb n="KR4e0125_WYG_047-18a"/>
朱顔婆娑林丘抗塵之懐展也非晉詩以適情匪唐之<lb/>
徇有夀踰耋有子克承惟君所登徳善之徵一竁隆然<lb/>
洛川之澨我刻文兮愧彼名世<lb/>
　　　大同中屯衛百户徐君墓誌銘<lb/>
大同中屯衛百户徐君卒葬河間郡城東之八里莊今<lb/>
二十有四年矣未有銘其子昻將奉其繼母韓氏以祔<lb/>
而自為狀請予銘追納壙中惟先少保襄毅公實善君<lb/>
而予又獲與昻友誼不可辭則諾而書之曰君諱貴字<lb/>
<pb n="KR4e0125_WYG_047-18b"/>
汝良世居永平之撫寧為鉅家宋元以來率有顯者其<lb/>
塋次之封碑猶屹然存自君大父以上其世牒行履多<lb/>
燬於兵燹莫可考君父諱才始仗劍從文廟靖内難渡<lb/>
江以功授隆慶左衛百户母魯氏女君生而沉毅寡言<lb/>
笑身長八尺有畸廣顙脩髥見者知為將種然君不以<lb/>
騎射自足日從師講學尤攻於書數時大母楚夫人年<lb/>
八十餘尚無恙而隆慶公數從幸家用恒弗給君傭書<lb/>
以養二母會文廟定都北京凡征討諸臣家在南京者<lb/>
<pb n="KR4e0125_WYG_047-19a"/>
皆召還君乃奉魯夫人北來久之隆慶公改大同中屯<lb/>
衛治河間以目疾不任事言於朝請以君代時軍政草<lb/>
創自衛官以下多不事事凡格律條章悉君贊之由是<lb/>
屬吏有所持循而軍士受約束無敢譁者戎務一新衛<lb/>
官禮君若先生長者正統已已北征之衊君亦在行得<lb/>
生還而傔從兩人不知君所在先以其名馬及白金數<lb/>
錠歸其家無敢私盖君平素能以恩義結下如此景泰<lb/>
初四方多警太監王公敏受命鎮易州察公名欲置之<lb/>
<pb n="KR4e0125_WYG_047-19b"/>
幕府君避不往見王公請於上許之然公實以謹畏聞<lb/>
君悉心右左凡事弗便者規正再三公不為忤既而移<lb/>
鎮陜西守備南京皆挾君與俱而王公南京最久英廟<lb/>
嘗謂執政曰王敏之所行恒鮮戾者以有徐百户輔之<lb/>
盖英廟在位於方鎮事無巨細必先知故也天順甲申<lb/>
君引年乞歸王公固留之不獲尚書蕭文昭公侍郎廖<lb/>
恭敏公皆稱其安恬非流輩可及以詩贈之君還河間<lb/>
雖老矣猶手不釋卷語後進必惓惓以善行相勉端居<lb/>
<pb n="KR4e0125_WYG_047-20a"/>
之暇結郡中諸老為耆年會以自適聲色之嬉一無所<lb/>
好嘗謂諸子曰我每欲立功邊陲沒身王事而志弗遂<lb/>
天也汝曹宜識之其卒成化辛卯六月壬寅距生永樂<lb/>
丁亥七月丁卯享年六十有五配攴氏有賢行先君二<lb/>
十五年卒繼韓氏側室潘氏子男四人長昇嗣百户次<lb/>
某次昻太學生支出次暹潘出女三人長玉適百户劉<lb/>
浩次金適千户葉蓁次寳適衛鎮撫韓鳯孫男十二人<lb/>
長自新今嗣百户次自勉自勤自習自學自信自修自<lb/>
<pb n="KR4e0125_WYG_047-20b"/>
誠自恂自謙自譲自仁孫女六人長宏適指揮劉涇次<lb/>
安適指揮李景暘次寧在室次宸許適指揮從子温棠<lb/>
次宜適指揮子董翔鳯次容許適千户子李某次憲次<lb/>
宥俱在室曾孫男三人長公顯次公輔公從嗚呼若君<lb/>
之所藴所立亦可謂武弁之表表者矣然位不稱徳識<lb/>
者憾之顧有子若昻雖屢屈有司而學益勵行益修所<lb/>
以為君之光於異時者固在於斯乎銘曰<lb/>
猗嗟徐君材武且文克贊戎機不愧前勲猗嗟徐君幕<lb/>
<pb n="KR4e0125_WYG_047-21a"/>
府有聞名徹帝聰逺業方殷猗嗟徐君忽捐世氛膴膴<lb/>
瀛東聿妥髙墳猗嗟徐君一子空羣嗣有耿光載揚其<lb/>
芬<lb/>
　　　義官岑君墓表<lb/>
君諱瓊字廷玉姓岑氏其先閩人曰元輔者當宋季仕<lb/>
瓊州日卜築城南渡之東㟁家焉曾大父召福大父孟<lb/>
清父志能三世皆有行義聞其鄉而志能號朴翁娶劉<lb/>
氏生君君甫七嵗喪父八嵗知讀書一日有感於王裒<lb/>
<pb n="KR4e0125_WYG_047-21b"/>
事泫然曰是無惑乎古之人也每朴翁忌日輒悲泣不<lb/>
食衣不純采終其身奉母劉益孝謹飲食非旨甘服用<lb/>
之具非周且善不以進劉安之曰是善事我君器局峻<lb/>
整有心計自以早孤思所以亢其宗者勤生業廣樹藝<lb/>
不遺餘力家日豐然性髙雅樂施予略不以其有自得<lb/>
去舊居三舍許擇别墅之勝者曰藤竹墩曰豐里鑿池<lb/>
闢囿建亭屋聚圖籍其中藏修游息行益飭名益美景<lb/>
泰中嵗大侵君出粟二千石助有司賑饑用恩例授義<lb/>
<pb n="KR4e0125_WYG_047-22a"/>
官天順中雷㢘州兵荒益甚復出粟如往嵗有詔旌其<lb/>
門匠營度費甚鉅君不忍曰吾本以濟民今困之不可<lb/>
固辭乃已人以是更賢之郡學大成殿敝君首出錢二<lb/>
百千佐繕理釋老氏有以祝釐來告者君亦應之捐田<lb/>
至百畝不恡曰吾所以有今日獲安老太平者皆上賜<lb/>
也立小學延名儒教鄉之子弟孤寒者為供其學資里<lb/>
之娶無奩喪無槥與貸不能償者多候君君一一料理<lb/>
之俾不失所君年四十未有子至五十餘得丈夫子五<lb/>
<pb n="KR4e0125_WYG_047-22b"/>
人人以為力善之應君卒以成化丙午四月九日享年<lb/>
七十有九距生永樂辛卯十二月二十有三日娶李氏<lb/>
郡文昌著姓真之女孝敬嚴淑恊君起家姻䣊師其賢<lb/>
卒以成化乙巳十一月十有一日享年六十有一距生<lb/>
洪熈乙巳十二月二十有五日五男者長英為郡學生<lb/>
次蘭次芳餘尚幼女三人長適林宏次適國學生呉琇<lb/>
次適李孟芳英等以嵗丁未正月一日奉君夫婦合葬<lb/>
文昌之白至原郡守李公和誌其壙而未有表英之室<lb/>
<pb n="KR4e0125_WYG_047-23a"/>
今大學士邱公女也因省公京師以狀來請予辱公知<lb/>
愛且嘗聞君之詳則誦其狀而歎曰嗚呼若君者起海<lb/>
上一孤童子能振其家蕃其先人之𦙍系而與有活民<lb/>
裕國之勞顯受命服表其宅里置身於古公士上造之<lb/>
列而不愧焉豈非一鄉之傑出者哉矧英之才得親炙<lb/>
耆俊以大成其器業於異時求所以為顯揚者可卜也<lb/>
是宜書之為世勸<lb/>
　　　劉氏二親墓表<lb/>
<pb n="KR4e0125_WYG_047-23b"/>
此廬陵東堂劉君觀孚及其配王孺人之墓劉在安福<lb/>
號巨家其居邑荆山者一析居廬陵水口再析居江背<lb/>
東堂為兩族君則東堂之彦也其先曰如初值元季紅<lb/>
巾兵燹倡義保所居之玉成山為㓂所乗獨遺其幼子<lb/>
以安生竒節以安既長有材局復其家又建讀書樓訓<lb/>
子孫麟原王公為記以安竒節生不器而業益振且喜<lb/>
為義舉嘗出白金十斤修郡學予官不受又踵前志葺<lb/>
樓以貯圖籍而劉文安公記之君之考也君生碩敏寡<lb/>
<pb n="KR4e0125_WYG_047-24a"/>
言笑慎作為奉親甚孝與二弟觀民觀正相友善二弟<lb/>
亦為義舉和其兄置義莊里中儲穀數千斛嵗饑輙發<lb/>
之助有司以賑並用恩例為義官君不自多也又作凝<lb/>
秀樓具慶堂與讀書樓相峙諸君子多予其有堂構之<lb/>
功者然君産日拓貲日豐而尚儉素奉賓供祀外澹然<lb/>
無所嗜曰習侈無以示子孫樂施予趨人之急恒恐弗<lb/>
逮病涉者建橋貧死者予槥鄉之人事不集競不平者<lb/>
必求白於君君不為勢詘不為弱亢一裁之以公為人<lb/>
<pb n="KR4e0125_WYG_047-24b"/>
鮮或訾之者年六十有七𢎞治己酉十月二十日無疾<lb/>
卒王出廬陵汶源亦名宗其先有梅邊先生者宋末竒<lb/>
士也孺人性慧淑歸劉氏内外尊幼咸宜之而奉親友<lb/>
弟振困周乏持已接人諸美事孺人相成之力居多不<lb/>
幸年四十有一卒於天順甲申九月二十三日子男三<lb/>
長禎兆為儒學生早世次禎宣次禎獻女三適良族禎<lb/>
宣以君卒之明年奉葬里之梅花郭寨傍花嶺凹合于<lb/>
王孺人之兆間來京師託其鄉先逹春坊諭徳少司成<lb/>
<pb n="KR4e0125_WYG_047-25a"/>
劉君道亨求予表其墓曰地雖吉而幽闃懼先徳之弗<lb/>
彰也予觀史之論人非竒男烈婦不在表異之列而平<lb/>
世常徳無所動人之聽聞者恒泯泯焉是豈孔子從先<lb/>
進而思有恒之意哉若劉君嗣其先業益光大之而又<lb/>
得王孺人為之配不以文顯不以爵貴可不謂一鄉之<lb/>
有常徳者哉矧劉之先所積逺矣一厄仆元季仆而再<lb/>
興及今百餘年將不有出而振於時以為君夫婦榮者<lb/>
用以昭天之定為善慶之可取必而弗舛焉者乎是宜<lb/>
<pb n="KR4e0125_WYG_047-25b"/>
最行勒石告諸來者而因以朂其後之人焉<lb/>
　　　孺人宋氏墓誌銘<lb/>
𢎞治甲寅秋尚寳司丞鄭宗仁上疏言臣母孺人宋不<lb/>
幸老有疾在故鄉不得朝夕省視奉湯藥敢昧死請告<lb/>
詔許之抵家之明年春孺人疾瘳語宗仁曰忠孝一也<lb/>
爾宜遄歸事天子不得以我故久在告貽親憂宗仁頓<lb/>
首受命還朝之三月孺人疾作竟弗起乙卯夏六月三<lb/>
日也君子以是嘉孺人之賢與宗仁之孝宗仁既得請<lb/>
<pb n="KR4e0125_WYG_047-26a"/>
解官持服乃奉禮科左給事中孫君孺之狀來乞銘予<lb/>
於宗仁同鄉竊聞孺人之淑徳甚久按狀而銘之孺人<lb/>
諱瑗果河間任丘人曾大父而上多隠不仕大父昱父<lb/>
鳯俱以善行聞孺人生有容徳寡言笑樂女紅聽講小<lb/>
學列女傳諸書往往通其大義母苖氏鍾愛之曰吾女<lb/>
非名士弗許同里鄭氏有子綱甚賢鳯及苖心重之乃<lb/>
聽其委禽而以孺人歸焉孺人事舅姑時其起居候其<lb/>
謦欬躬事飲膳浣濯弗倦舅姑安之曰鄭氏有婦哉鄭<lb/>
<pb n="KR4e0125_WYG_047-26b"/>
素以産髙其鄉孺人恒以義勉其夫君曰積而弗散是<lb/>
撲滿也由是其夫君遇嵗侵即大發廪以賑饑者又以<lb/>
餘力周其族鄰不能婚者助奩不能葬者予槥力田服<lb/>
賈以兼并壟㫁為恥孺人賛其夫君教子尤力故宗仁<lb/>
起進士甲科成名瑣闥間受勑命封父徵仕郎户科給<lb/>
事中封母孺人里中莫不以為榮孺人生永樂庚子八<lb/>
月十二日享夀六十有六子男二長即宗仁次宗義亦<lb/>
以入粟補官女三長適巡檢馬𢎞次適謝恩次適史文<lb/>
<pb n="KR4e0125_WYG_047-27a"/>
信皆儒學生孫男五長沂次濂次溥次沇次澍女二皆<lb/>
許聘名族曾孫男一女三宗仁歸奉襄事而濂以儒學<lb/>
生上京師就試秋闈因使來速銘曰卜以是嵗八月二<lb/>
十二日將奉窆孺人於某鄉某原銘曰<lb/>
有美令儀惟宋之媛相攸徳門惟鄭之彦於顯慈訓卓<lb/>
彼嗣人近侍有聲慶原其親錫命輝煌宜耄而壯孰遽<lb/>
逝兮捐此禄養故丘隠隠吉壤載占𤣥室勒銘用昭其<lb/>
潜<lb/>
<pb n="KR4e0125_WYG_047-27b"/>
　　　順徳府儒學教授黃先生墓誌銘<lb/>
閩之莆士治尚書極精其講授皆有師承其出就試一<lb/>
藩在選恒居他經十五上禮部天下士莫敢齒焉若精<lb/>
是經又兼治他經而行檢可方古人如我黃先生者亦<lb/>
可一二見然位弗稱徳抱道以終固其命之不淑哉先<lb/>
生諱綸字廷經本唐侍御史滔之裔世居莆之烏門曾<lb/>
祖憲成祖孟珍皆以行義重鄉井父韶始以尚書舉進<lb/>
士為户部主事母詹氏亦名宗先生生有美質早失所<lb/>
<pb n="KR4e0125_WYG_047-28a"/>
恃以童子居喪悉合禮度主事君在京師聞而竒之俾<lb/>
授尚書於季父廣元教諭韺遂以興化學生中景泰丙<lb/>
子鄉試明年會試中乙榜授汜水教諭汜水自開學士<lb/>
無與科名者先生教數年立條約嚴課試士習一變而<lb/>
館下多成名時提學副使劉昌慎許可獨記其新學曰<lb/>
黃某博學甚文誠實端慤諸生既樂得師而民亦樂於<lb/>
學之有教其言如此滿九載汜水人上狀願得黃教諭<lb/>
知縣事李曹州在吏部將從之而侍郎崔公順徳人遂<lb/>
<pb n="KR4e0125_WYG_047-28b"/>
言其郡學之弛乃以先生為順徳教授久之順徳士翕<lb/>
然化服往往取進士躋顯位視汜水益盛滿六載聞主<lb/>
事公之喪哀毁踰禮遂致疾沒於順徳學舍時成化甲<lb/>
午四月望日也得年若干先生負學識精於鑒采天順<lb/>
壬午同考順天府鄉試閲尚書卷取今禮部尚書倪岳<lb/>
侍郎兼學士李東陽太常卿兼學士程敏政乙酉同考<lb/>
應天府鄉試閲詩卷取故詹事兼學士陸簡嘗一主考<lb/>
湖廣收士亦多先生自釋褐歴教二庠所得俸金悉寄<lb/>
<pb n="KR4e0125_WYG_047-29a"/>
上主事公自奉極約而處之裕如聞訃日至不能自存<lb/>
見者憫惻處庶弟恩義周悉與同出無異配戴氏廣東<lb/>
按察司照磨鼎之女弟肅雝之行著稱一族與先生恭<lb/>
儉相老尤人所難先一嵗卒得年若干子男一曰堂三<lb/>
女適林居潔蔡子濂鄭華璋皆故家子孫男二遂宗元<lb/>
宗先生以成化己亥葬邑天馬山之麓戴氏祔焉未有<lb/>
銘其墓者今二十一年矣堂以書告其季父今户部主<lb/>
事顒一以其同宗翰林庶吉士瀾之狀來屬銘憶壬午<lb/>
<pb n="KR4e0125_WYG_047-29b"/>
之嵗敏政獲得雋於秋試時先生嘗力言於主考請寘<lb/>
首選主考者銜先生位下而専抑寘第二先生每以為<lb/>
不慊而敏政無似其何足以當君子之奬進出於尋常<lb/>
若此哉追惟平昔報徳無期而堂千里以書見託不敢<lb/>
以鄙樸辭也序而銘之銘曰<lb/>
守儒一官閲嵗十八教嚴考公孰遺弗逹哀毁沒世斯<lb/>
孝之純猗嗟若人其生弗辰惟古賢喆志在為己人不<lb/>
我知害慍害喜青山之原有寧一丘孰銘之幽孰揚其<lb/>
<pb n="KR4e0125_WYG_047-30a"/>
休<lb/>
　　　贈文林郎監察御史呉君孺人汪氏合葬墓誌<lb/>
　　　　銘<lb/>
君諱綱字廷振世居歙西澄潭徙莘墟故贈職方郎諱<lb/>
仕仁之孫兵部侍郎諱寧之子今監察御史瀚之父其<lb/>
先世具大學士商文毅公所為銘侍郎公起進士歴三<lb/>
朝為時名臣有五男君其長也次曰縉興國知州曰紳<lb/>
順天府通判曰紋曰綺皆克家而君尤恢頴少治尚書<lb/>
<pb n="KR4e0125_WYG_047-30b"/>
業舉子垂成值正統末侍郎公以憂勤違和得請歸治<lb/>
疾君遂里居不復出且曰士不見於世則施之家不足<lb/>
以及人猶可善其子弟患不為爾盖君侍公三十年左<lb/>
右就養務樂其心志率佃傭女織男耕咸職其職無敢<lb/>
懈棄家用大充嵗時奉奠饋禮賓戚備婚喪百務井然<lb/>
一毫不以相撓公安之恒稱其孝夀八十餘乃終君與<lb/>
諸弟雖異出而相友愛紳紋及女弟之子汪正資遣從<lb/>
師逺外三人者果前後薦於鄉正遂舉進士歴官知辰<lb/>
<pb n="KR4e0125_WYG_047-31a"/>
州府君凡四娶其先芝黃程氏繼兩汪氏一出歙潜川<lb/>
一出休寧舊市而陳氏晩繼並肅雝相成壼内無盭言<lb/>
己所有田不自殖捐以入公費弗恡尤樂施予振窮乏<lb/>
汪富陳振皆君内之兄子孱而家圯君以屋處之又衣<lb/>
食之久不衰呉歙名宗至侍郎公益顯君嗣之不矜家<lb/>
法益備鄉人無少長悉重君一時公卿家子孫良自以<lb/>
為弗及君偉瀚而教之力曰是必亢吾宗然徳業之成<lb/>
自内始為擇配休寧坑口孫氏又擇繼歙南方氏果賢<lb/>
<pb n="KR4e0125_WYG_047-31b"/>
孫出處士慎樞方出光禄署丞員盖君保家裕後有逺<lb/>
識類此瀚舉進士明年歸省而君卒授御史之三年獲<lb/>
勑命贈君文林郎如其官休寧汪氏贈孺人陳氏封孺<lb/>
人新安諸汪在歙休寧特甚孺人為舊市隠君志道女<lb/>
有至性歸呉甚宜然不逮其姑汪宜人益謹事公以勤<lb/>
儉相夫而倡其家人娣姒咸譲盖方歸寧遽以疾告弗<lb/>
起君卒成化丙午六月二日享年六十有五汪孺人卒<lb/>
天順壬午三月六日僅年三十有二子男一即瀚也女<lb/>
<pb n="KR4e0125_WYG_047-32a"/>
三長適槐充胡以盛次適潜川汪惟潤次許聘潜川汪<lb/>
某孫男四人長楫次材次相次幼𢎞治乙卯侍御受命<lb/>
出按浙江前期奉辰州君之狀以告曰瀚十嵗而喪先<lb/>
孺人不克襄事先君捐館亦未之卜恒惕然弗自安兹<lb/>
獲兆於歙西某山之原將用某年某月某日奉以合葬<lb/>
先君位中先孺人位左而虚其右幸執事畀之銘予晩<lb/>
生嘗一拜侍郎公於堂及見君而去侍御講通家之好<lb/>
甚厚誼不敢辭銘曰<lb/>
<pb n="KR4e0125_WYG_047-32b"/>
相昔范公有賢伯器弗顯于時就其諸季桓桓司馬懐<lb/>
范之憂懿哉封君純佑與儔良配弗年鍾美一嗣䋲武<lb/>
在廷孰尚其志奉揚褒典載卜新阡紀行琢辭百世之<lb/>
傳<lb/>
　　　黙齋先生鄭君墓誌銘<lb/>
永豐有君子曰黙齋先生鄭君諱賢字顯才其為人純<lb/>
敏簡厚喜問學盖親其貌耳其言宛就古人也少治尚<lb/>
書業可舉進士而阨於疾不獲出自見天順初有以經<lb/>
<pb n="KR4e0125_WYG_047-33a"/>
明行修薦者辭不起鄉射禮行有司必致聘為賓僎而<lb/>
君亦以齒徳弗逮辭退處一室左圖右書謂聖賢之學<lb/>
非在言説以黙題其齋其教子弟極嚴詰朝則令就家<lb/>
塾親師友夜則給燈火課勤怠正襟危坐且訓且讀刻<lb/>
燭計時大約盡二鼓乃已君孝友天至雖奩貲亦不敢<lb/>
私蓄出納一聽父母時祀預潔粢盛習儀節齋心秉誠<lb/>
率家人就位拜跪奠獻無敢譁者與諸兄同學相愛無<lb/>
間言從子軾年十二而孤訓育如己子軾果舉進士為<lb/>
<pb n="KR4e0125_WYG_047-33b"/>
御史有聲君交朋友不欺是是非非一折之以道義性<lb/>
善飲醉而益恭以多病學醫遂深究素難及諸家要訣<lb/>
間推以活人人徳而謝之弗受治家則先之以儉勤惟<lb/>
市古圖籍振窮乏不恡佃人客户有所輸而羡者還其<lb/>
粟貧死而不能償者燔其劵君長子軏嘗輸馬於邊請<lb/>
冠帶為君榮君得文書叱曰若安得以是束我玉山令<lb/>
莆人陳孟寛素重君聞即相語曰此朝廷著令烏可輕<lb/>
也君乃不復言君為文典雅尤長於古律詩字法率更<lb/>
<pb n="KR4e0125_WYG_047-34a"/>
屏去媚好所著有黙齋集若干卷君之先出宋忠臣同<lb/>
州守威愍之後元末避地自玉山徙永豐之石梯又徙<lb/>
東里子姓日蕃君祖大徳父應麟皆儒者母某氏君生<lb/>
宣徳戊申九月一日卒𢎞治乙卯正月二十日享年六<lb/>
十有八娶江山胡氏與君聮徳婣黨稱其賢子男三長<lb/>
即軏舉進士今吏部文選主事次軨克家早世次軸儒<lb/>
學生女一適邑之排山周禎孫男七長濂儒學生次洛<lb/>
次汶次漳次洙次泗次源孫女三軏將以某年某月某<lb/>
<pb n="KR4e0125_WYG_047-34b"/>
日葬君某鄉某山之原以兵科給事中周君序之狀來<lb/>
請銘序於君為外姪稱君之碩節髙誼可質諸鬼神無<lb/>
媿其言殆有徵也噫古之所為篤行君子若鄭君者非<lb/>
其人與銘曰<lb/>
惟古之人君子是則世方譊譊我獨以黙君非不言思<lb/>
力於行學以黙識行以黙成通徳之門威愍之系君將<lb/>
紹之展也無盭矧復有子宰屬攸司引爾世烈庶其在<lb/>
兹紀述諷吟亦復有稿傳豈在文驗厥深造玉山勝地<lb/>
<pb n="KR4e0125_WYG_047-35a"/>
埋玉其中貞石勒銘君子之終<lb/>
　　　承事郎譚君墓誌銘<lb/>
君諱瑛字彦華譚姓滁之清流人為武畧將軍護衛千<lb/>
户追封崇安侯勝之曾孫贈奉天靖難推誠宣力武臣<lb/>
特進榮禄大夫柱國崇安壯節侯之孫新寧伯忠之子<lb/>
今太保兼太子太傅嗣新寜伯祐之叔父君生貴家性<lb/>
淳樸不事紈綺之習恒以壯節侯父子開國靖難並有<lb/>
功著於盟府思以忠勇自奮不果則又曰奚必為是哉<lb/>
<pb n="KR4e0125_WYG_047-35b"/>
施於有家亦足以見志矣遂身任家政事父母蚤夜不<lb/>
少懈君本岳夫人子而奉嫡母朱夫人如生己御僮僕<lb/>
治田宅弛張間悉有規緒親賓還往慶弔以時而豐約<lb/>
惟所當兄璟嗣爵當正統末出守浙江卒於鎮長子裕<lb/>
亦不禄而次子方在髫齔今太保公也君既茹苦襄事<lb/>
即擇師教之曰此子不凡當大吾家時以先烈語之太<lb/>
保公奉訓惟謹受知列聖命莅前府總神機兵兼督十<lb/>
二營軍事進陪廟謨忠恪靖慎盖君左右之力居多每<lb/>
<pb n="KR4e0125_WYG_047-36a"/>
旬休太保公率父子上夀君為之盡歡曰先壯節不死<lb/>
矣予復何憾成化中淮揚饑詔官賑之君遣人輸之粟<lb/>
以助恩例授承事郎秩視七品然君亦不自侈愛居山<lb/>
莊課家人樹藝為樂因號玉泉居士京師名流多禮重<lb/>
其為人君素苦痰疾忽甚太保公憂之數迎醫躬視湯<lb/>
藥候起居如父君安之至屬纊無他繫慮惟勉太保公<lb/>
盡心國事人兩賢之時𢎞治八年三月一日也距生宣<lb/>
徳七年七月六日享年六十有二配錢氏先三十年卒<lb/>
<pb n="KR4e0125_WYG_047-36b"/>
繼趙氏生子男二長禄次禮女二長適虎賁左衛指揮<lb/>
使張宗次在室孫男一尚幼太保公卜以是年四月八<lb/>
日奉君葬石徑山祖塋之右以錢夫人祔焉前期手狀<lb/>
其行請予銘予承乏史氏親見壯節侯佐文廟渡江時<lb/>
事未嘗不偉其忠意其後之人必多賢者以衍其弓裘<lb/>
之業於無窮若君亦可謂稱其家者歟銘曰<lb/>
有偉前烈孰嗣而方有後賢人孰啟而昌嗣又啟之惟<lb/>
譚仲父孝友在躬其容俁俁謂君弗顯亦有冠鞶家政<lb/>
<pb n="KR4e0125_WYG_047-37a"/>
孔修榮不以官劍履世蔵君妥其右𤣥堂刻銘永示厥<lb/>
後<lb/>
　　　孺人馮氏墓誌銘<lb/>
孺人馮姓世為呉人而籍京師故廣東按察副使定之<lb/>
女今通政參議趙公昻之婦光禄少卿竑之妻年三十<lb/>
有九而卒卒之日予往弔之參議公泣謂予曰吾與憲<lb/>
副同學交莫逆通家還往新婦生七嵗即聰頴如成人<lb/>
憲副及張夫人亦見竑子不凡恒語我夫婦曰必以是<lb/>
<pb n="KR4e0125_WYG_047-37b"/>
女妻若子夫婦大喜既入門事我及其姑潘夫人極孝<lb/>
敬吾喜賓客新婦率家人治具必精腆愜吾意嵗時奉<lb/>
祀及有所慶弔於親故里巷相其姑以行舉不失節吾<lb/>
老矣而喪賢婦天乎奈何少卿亦泣謂予曰孺人之來<lb/>
歸也吾尚家食恒日夜勸予曰二父皆以經術顯名子<lb/>
必刻意問學用光吾舅我先公亦瞑目地下矣予感其<lb/>
言以有今日且予自舉進士為刑科給事中歴左右都<lb/>
給事中皆以言為職恒懼以論事獲罪孺人必勉之曰<lb/>
<pb n="KR4e0125_WYG_047-38a"/>
吾見吾父為御史亦每每論事曰國爾忘家子宜識之<lb/>
予年壯未有子孺人亟為娶陳氏曰繼續事重烏少緩<lb/>
邪既而陳氏果生男孺人亦繼有男相保愛如一不幸<lb/>
得孱疾踰嵗不起而其所得男先以病夭嗚呼天胡使<lb/>
人至此極而予以中嵗失此良配也惟先生不鄙而賜<lb/>
之銘乎幸矣既而少卿諸弟亦皆哽咽相語曰自有吾<lb/>
嫂我兄弟益相友敬盖飲食衣服器用一無所偏嗜而<lb/>
辭氣温淳恒恐怫人故為娣姒者一相讓如兄弟無後<lb/>
<pb n="KR4e0125_WYG_047-38b"/>
言若吾嫂之賢何可得也先少保襄毅公與㕘議公相<lb/>
友善故㕘議公以女妻予季弟敏行亦不幸早世而於<lb/>
孺人之賢則得之稔矣矧重以少卿之請而可以辭銘<lb/>
哉孺人生天順癸丑九月二十四日卒𢎞治乙卯三月<lb/>
二十七日生男女各一人今所存者女爾以少卿貴受<lb/>
勑命封孺人有柔儀淑行著範閨閫之言考行陳詞誠<lb/>
有如聖製之所褒焉者矣少卿擇嵗之四月十七日以<lb/>
孺人祔葬長慶壩祖塋之次銘曰<lb/>
<pb n="KR4e0125_WYG_047-39a"/>
不妒而有嘉出於己子不夀而獲顯封為不死嗚呼孺<lb/>
人尚妥於此<lb/>
　　　歙黃處士徐孺人合葬墓誌銘<lb/>
嗚呼此歙黃處士徐孺人之墓其子為今兵部職方主<lb/>
事華其地為鳯凰村律充原萬羅山其向子午盖處士<lb/>
之葬也不及誌追樹表焉後十有二年華將奉孺人以<lb/>
祔乃泣為狀請敏政并書之惟處士歙耆舊孺人佐之<lb/>
成其子而殖有家用顯黃氏法不可以不銘君早嵗喪<lb/>
<pb n="KR4e0125_WYG_047-39b"/>
母汪十嵗而喪父興夀君兄弟中最穉弱能自飭服儉<lb/>
勤至長老業日以興念非子種學終不足以光世乃送<lb/>
華入郡庠又遣受尚書於閣老商文毅公久之薦於鄉<lb/>
鄉人大驩謂君夫婦之善居子也華五上禮部弗利朂<lb/>
之益勤曰命也勿戚華果舉進士令撫之金谿過里日<lb/>
置酒上夀婣黨畢集處士喜甚曰是雖榮必努力公家<lb/>
以不負今日吾乃安爾華受訓唯謹又一嵗以入覲獲<lb/>
再省焉抵任而處士終盖年七十有六矣華改令岳之<lb/>
<pb n="KR4e0125_WYG_047-40a"/>
平江也孺人誨之諄諄如其父以是華政美有文用部<lb/>
使者薦召入朝復過里鄉人益觀慕以為榮其官職方<lb/>
也念母不置會陜有戎事請行計歸日可取道省母未<lb/>
行而得訃於是孺人年八十有九矣處士諱禎祥字仲<lb/>
述所居歙黃屯徙潭渡出唐孝子芮之後惟和易不茍<lb/>
喜周窮困奉繼母程如生己事三兄甚友其教華不獨<lb/>
事舉業又勉之繼述俾倡立祠享孝子合族人為黃氏<lb/>
譜傳焉晩結茅黃山下種樹佚老甫成而不起孺人居<lb/>
<pb n="KR4e0125_WYG_047-40b"/>
歙朱方亦早失其父處士恩及母胡氏内行甚肅喜儉<lb/>
樸晩率其冢婦程介婦汪治女紅如壯時盖凡勤家恤<lb/>
祀逮下裕後之懿與處士嫓徳而無嫌處士卒成化甲<lb/>
辰八月九日孺人卒𢎞治甲寅十二月二十七日子男<lb/>
二雄華雄先卒華即職方君也女一適方塘胡禧孫男<lb/>
四瓊珙珤珂女一適鄭村鄭楷曾孫男一鉞女一尚幼<lb/>
惟處士夫婦刻喜教子而躋逺夀睹其成盖天之報施<lb/>
善人弗爽也恩被貤封澤其漏泉以昭其令名於一鄉<lb/>
<pb n="KR4e0125_WYG_047-41a"/>
也有日予與君同郡且重華請乃最羣行而於教子事<lb/>
特詳焉又系之銘銘曰<lb/>
惟歙黃君孝子之裔有聮徳兮厥聲孔懿力哉庭訓續<lb/>
我世風爰目其成並夀考終於帝降祥一視所積鸞封<lb/>
嗣來光此窀穸鳯村恊兆山峙川澄貽後有銘錫類之<lb/>
徵<lb/>
　　　百嵗程君墓表<lb/>
貴三公富萬石文章功業名一時者人皆可致之惟夀<lb/>
<pb n="KR4e0125_WYG_047-41b"/>
則有不可强焉者况夀而至於百有餘嵗者哉非上有<lb/>
建極錫福之君而斯人之得於天者獨厚且完烏足致<lb/>
此若吾宗以道君之夀豈直一家之盛哉固海内之所<lb/>
鮮也君與予同出陳將軍程忠壯公之後所居㲼口其<lb/>
族以宋端明殿學士洺水先生益顯曾祖煥祖連父安<lb/>
皆力善不仕安娶於呉生君諱實字以道一諱詩其為<lb/>
人淳樸涉獵書史少客江湖間嘗以木易粟至姑蘇貸<lb/>
人值嵗侵悉棄不取而歸歸更事畎畝不復出力勤孔<lb/>
<pb n="KR4e0125_WYG_047-42a"/>
時所入恒倍家居率晨起呼子弟督佃傭各職其職無<lb/>
侈以肆夜即課諸孫鳴琴讀書抵夜分乃寢客至張燕<lb/>
雄談雖老不倦既老取貲産立劵不與子而與孫曰如<lb/>
此庶幾可均也君處己待人若易直然皆不失矩度一<lb/>
門百口馴馴怡怡號詩禮者或不能及君狀貎頎然兩<lb/>
目如漆耳幾垂肩中有毫長二寸許齒髮變矣而白者<lb/>
黑脱者生年九十五嵗以恩例授冠帶每鄉飲必禮為<lb/>
大賓君多辭不至年百有一嵗乃終終時盛服呼諸孫<lb/>
<pb n="KR4e0125_WYG_047-42b"/>
語之曰我將與汝等永訣言訖而蜕君生無疾疢未嘗<lb/>
延醫請禱步履如飛終其身不杖殆異人也君生洪武<lb/>
乙亥閏九月十七日終於𢎞治乙卯三月十九日前後<lb/>
三娶初姚次黃次呉舉和順不盭族黨稱之子男三人<lb/>
徳龍徳思徳良皆先君卒女三人皆有歸孫男九人孫<lb/>
女三人曾孫男九人曾孫女六人𤣥孫男一人予又聞<lb/>
君壯嵗在呉下遇雨渡而溺自念非除衣鞾無以獲生<lb/>
即伏水中褫衣去鞾一躍而起江行遇盗衆潜伏莫敢<lb/>
<pb n="KR4e0125_WYG_047-43a"/>
動君曰如此示弱舉將不免矣奮出直前摶之盗披靡<lb/>
散去然則君所禀之厚且完而加以伉健若此宜其夀<lb/>
之過人也因并書之貽其孫俾刻諸墓上之石嗚呼我<lb/>
列聖休養涵煦之澤被海内久矣而有人瑞焉乃出於<lb/>
新安之程氏得不謹著之以昭其盛於無窮也哉<lb/>
　　　一樂汪君墓表銘<lb/>
新安大姓無慮十數而汪為最汪之先率祖唐越國公<lb/>
子孫分布列邑而歙潜口為著潜口之汪在宋多顯人<lb/>
<pb n="KR4e0125_WYG_047-43b"/>
聚族以居不下萬指而一樂君在近時為稱首一樂盖<lb/>
人以慶君而因以自名者也君諱順童字永徳其為人<lb/>
有志操簡黙自守人或莫知其何如至其發言勵行率<lb/>
不倍於道名讀書者或弗能及然君又未始不好學自<lb/>
朂也其所學不事佔畢事其大父彦實父士賢兩翁及<lb/>
母張孺人繼母羅孺人最孝生養死葬如禮不伍於流<lb/>
俗與其兄永仁永竒弟永義甚友永仁永義皆不禄遺<lb/>
其孤曰以誠以聰方幼稚凡家政悉君綜之家益裕而<lb/>
<pb n="KR4e0125_WYG_047-44a"/>
撫教其遺孤皆有立稍長見以聰之子正也慧曰是足<lb/>
亢吾宗者遣為學諸生正果以明經舉進士歴南京户<lb/>
部郎中知辰州府事族益華而君為善益力濬眢井成<lb/>
廢梁葺舊衢以利居人之飲食來往雖鉅費不吝周窮<lb/>
恤匱不責其償甚至於焚劵鄉人徳之有小忿或相戒<lb/>
勿令一樂汪君知或競入有司不可解得君言即解去<lb/>
年益髙行益尊每嵗時或生旦親戚子弟上堂稱夀歡<lb/>
動閭里里人兵部侍郎呉公與君生同嵗一顯於朝一<lb/>
<pb n="KR4e0125_WYG_047-44b"/>
隠於鄉有姻婭之好時人謂可比漢王霸及令狐子伯<lb/>
兩人君以成化丙午十月卄四日卒卒時無他語惟以<lb/>
不墜先訓為言享年八十有八距生洪武己卯八月十<lb/>
一日配洪氏出宋少師中孚之後早卒無子繼詹氏鄉<lb/>
進士熈之女兄皆名族有婦道子男三人長以輔次以<lb/>
受次以澤女二人長適張思浩次適洪永殷亦皆名族<lb/>
子孫男七人柳桓橚栻楨植彬孫女七人曾孫男十人<lb/>
以輔等卜𢎞治戊申正月朔合洪氏詹氏葬中鵠鄉大<lb/>
<pb n="KR4e0125_WYG_047-45a"/>
吉灘之原前期以正所具狀使人來京師請表君之墓<lb/>
予往嵗家居嘗過潜口雖不及拜君然及見以聰君及<lb/>
汪之諸彦顧其山水秀環閥閲鱗次竊意其有享徳夀<lb/>
而名一鄉者當出其間乃今得考叙一樂君之遺行刻<lb/>
之貞珉以詔後來則豈非所樂聞而足以慰其夙心也<lb/>
哉表之而繼以銘曰<lb/>
嗚呼是為一樂汪君之墓有三子以承有兩配以祔孰<lb/>
云淑人失我鄉度尚有遺芳以篤其祜以衍其祚而啓<lb/>
<pb n="KR4e0125_WYG_047-45b"/>
後人之永慕也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集卷六十九</head>
    <p>
<pb n="KR4e0125_WYG_069-1a"/>
欽定四庫全書<lb/>
　篁墩文集卷六十九　　　明　程敏政　撰<lb/>
　　詩<lb/>
　　　集李絶句<lb/>
　　舟中無書偶得李旴江詩集一帙因日閲之遂熟<lb/>
　　其句所至輒集為一二絶久之得十有八篇因録<lb/>
　　於行巻之末<lb/>
　　　　登京口望江樓<lb/>
<pb n="KR4e0125_WYG_069-1b"/>
故國園林草自芳望中情地轉凄凉行人莫苦登髙閣<lb/>
髙處何曽見故鄉<lb/>
　　　　途中遇鄭時暉御史赴謫還家養疾二首<lb/>
湛恩惟待立鷄竿豈是明時學考槃身計未諧歸計好<lb/>
一宵清話到更䦨<lb/>
塵寰漸逺漸凄清地近鄉關喜氣生只恐詔書非久下<lb/>
歸来依舊馬蹄聲<lb/>
　　　　自况二首<lb/>
<pb n="KR4e0125_WYG_069-2a"/>
千里幽懐一凭䦨君恩寧許更盤桓朝中未有輸忠處<lb/>
肯便臨溪把釣竿<lb/>
鉛塹辛勤十四年幸逢聖主得稱賢秃毫強㑹悠悠事<lb/>
敏政當居俗吏前<lb/>
　　　　車𤓰州壩<lb/>
泥途漸過車聲滑才得扶舁渡淺河從此異鄉誰是侣<lb/>
月明孤影落澄波<lb/>
　　　　飲揚州嵩山寺二首<lb/>
<pb n="KR4e0125_WYG_069-2b"/>
醉鄉<hi>闕五字</hi>　　　淪落多愁笑不成苦恨俗縁無了處<lb/>
江村古寺偶閒行<lb/>
閒愁不覺過年光只有醒時覺異鄉不醉多愁醉多病<lb/>
一篇齊物是醫方<lb/>
　　　　淮上對月<lb/>
勞生誰在定中看境勝才知宇宙寛一月解行天一匝<lb/>
素娥心事問應難<lb/>
　　　　登泗水亭<lb/>
<pb n="KR4e0125_WYG_069-3a"/>
青山行盡入紅塵古木亭邊夜向晨書未隔年難得報<lb/>
我来登望倍凝神<lb/>
　　　　歇濟寕分水鋪<lb/>
二江斜入似娥眉華郭春光欲暮時京洛路長何日到<lb/>
㡬人相見不相知<lb/>
　　　　臨清遇雨<lb/>
一尊撩眼怕長迷月欲東生日又西已恨碧山相阻隔<lb/>
不期風雨更凄凄<lb/>
<pb n="KR4e0125_WYG_069-3b"/>
　　　　過栁青村<lb/>
不知園圃是誰家開盡無名草木花今日倚䦨添懊惱<lb/>
人言落日是天涯<lb/>
　　　　有懐亡弟五首<lb/>
家園歸省浙江東璧碎珠沉㡬日中塵裏笙歌千古夢<lb/>
悠悠無處問蒼穹<lb/>
淚滴金杯不自知天孫何約是来時騎鯨别後無尋處<lb/>
一歩寒郊一慘眉<lb/>
<pb n="KR4e0125_WYG_069-4a"/>
月意愔愔露氣微池亭何處見清暉只應夢裏成胡蝶<lb/>
擬共楊花苦鬬飛<lb/>
風月猶應似舊清困来終是睡難成相思無計能相見<lb/>
膓斷城頭畫角聲<lb/>
下有嬌兒上有親䦨邊為汝最傷神流年漸共春華老<lb/>
聞説清明在此辰<lb/>
　　　送康用和南歸詩<lb/>
　　吾友祁門康君用和為御史以言事謫知縣於閩<lb/>
<pb n="KR4e0125_WYG_069-4b"/>
　　凡數年屢以疾告率為上司所沮而君通五經尤<lb/>
　　深於易精筮法時上方事於稽古之學㢘君名驛<lb/>
　　召之不至不數月進欽天監正寵任向隆而君復<lb/>
　　以疾告願歸田章至再三盖吏部遲疑者久之君<lb/>
　　遂移牒罷常禄弗自給吏部知君有决志乃言於<lb/>
　　上許之命下之日方卧公廨中倔然起向闕謝恩<lb/>
　　又明日四鼓徒歩出崇文門留一僮僕貿家具為<lb/>
　　道里費予徃候君逆旅中君迎笑曰某實無似辱<lb/>
<pb n="KR4e0125_WYG_069-5a"/>
　　主知而幸得歸奉七十之父以居兒子之長者足<lb/>
　　以任幹蠱之勞少者亦可以勝耕矣樂哉其歸復<lb/>
　　何言憶家君尚書先生與君父太守公老友也而<lb/>
　　予又少得與君相㳺以兄事君世講之好豈一日<lb/>
　　哉方幸受君之麗澤以相成而君不可留矣家山<lb/>
　　在望悵然懐思輒賦古詩四十四韻送君之行而<lb/>
　　并致區區之意云<lb/>
矯矯丹山雛孤飛直千仭昻昻汗血駒天閑謝羈靷君<lb/>
<pb n="KR4e0125_WYG_069-5b"/>
子賦歸歟使我失朋親憶昔與君友我髪始髫齡君氣<lb/>
不可當感激慕英藺虎闈馳夙聲烏臺發新軔威行畿<lb/>
甸間事至若迎刃朝綱固已肅頽風亦云振譁言倐中<lb/>
起萬里竟遭擯終為一寸鐵蹇蹇磨不磷驅馳閩海隅<lb/>
再領縣<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>印低首奉期㑹坐遣民俗順霈澤豈不施展<lb/>
轉四更閠翩然徵詔下驛騎走方鎮謂君先天學徃徃<lb/>
决悔吝行當㡬日程喜入九重覲衣冠太史氏相顧得<lb/>
豪雋朅從拜命来驚君雪垂鬢在告越踰年日日理衰<lb/>
<pb n="KR4e0125_WYG_069-6a"/>
疢居然停禄食有待竭忠藎士節難自保我疾可無慎<lb/>
封章乞解組伏闕再三進云臣本孤陋頗欲激芳潤少<lb/>
小讀韋編漫識離與震掛扐有成法筮者殆充牣犬馬<lb/>
心弗勝此選亦太遴倘訐遂臣私實免負堯舜言詞既<lb/>
懇切重瞳乃囬瞬蕭蕭官廨中四鼓對餘燼黎明出都<lb/>
門徒歩一何迅平生㡬交㳺逆旅漫相訊君言幸此歸<lb/>
餘生絶嫌釁松菊莽猶存庭户掃還汎兒子已勝耕豈<lb/>
復念寒饉水次分魚租山中樂田畯稽首荷天王恩波<lb/>
<pb n="KR4e0125_WYG_069-6b"/>
一朝浚君才誠卓犖君志更孤峻永奉大夫懽不愧世<lb/>
家𦙍嗟彼名利塲人或以身徇富貴将何為幻若野中<lb/>
燐是非千載後孰是駑與駿郊亭九月餘霜氣入鴻陣<lb/>
渺渺征車行落葉載途襯送君無限情長歌以相贐<lb/>
　　　次南京尚寳泰和楊公述職詩韻<lb/>
憂國長思策治安邇来微覺鬢毛殘牙緋當殿初書最<lb/>
清白傳家久耐寒正論㡬聞傾四望髙眠猶説計三餐<lb/>
老成終近君王側䨇珮追随應八鑾<lb/>
<pb n="KR4e0125_WYG_069-7a"/>
不随桃李競春榮宦轍惟君守一誠典瑞職當金闕近<lb/>
奉常卿比玉壺清寵光向晚頻煩下詩思清秋一倍生<lb/>
擬有頌聲歌聖徳懐鄉寕似庾蘭成<lb/>
郭隗臺邊秋日明張家灣裏暮潮平離筵句好開新社<lb/>
分寺官閒説舊京白鴈呌霜先客度黄花經雨待誰榮<lb/>
憐予㝡有江南憶把袂因君百念生<lb/>
　　　十月一日進厯青宫叨預執事呈同事羅洗<lb/>
　　　　馬<lb/>
<pb n="KR4e0125_WYG_069-7b"/>
文華門啓日臨墀鳯厯初陳鶴駕移衞士分行旗影雜<lb/>
官僚䨇引珮聲遲萬年正朔遵先紀一代規模陋漢儀<lb/>
海嶽又開新泰運愧無鴻筆頌重熈<lb/>
　　　寄王而勉太守<lb/>
　　比聞家君體中不佳近已平復而縣中又有囬禄<lb/>
　　之變輒賦一律奉寄<lb/>
親舍分明紫翠間夢魂無夜不南還羈鴻逺隔三千里<lb/>
駑馬空陪十二閑鄉思更深雲夢澤古詩誰繼陸渾山<lb/>
<pb n="KR4e0125_WYG_069-8a"/>
家書擬説賢明府問俗時来一扣關<lb/>
　　　送張郎中彦質省親還蜀<lb/>
離筵新酒白波渾一櫂西還荷主恩宦轍屢經揚子渡<lb/>
家園長切武侯屯塵生客袂身方健喜入親顔齒更尊<lb/>
小弟心情亦如此敢忘天語若春温<lb/>
　　　送陸順之赴南京户部主事<hi>㢘伯論徳之父</hi>
征轡紛紛罥栁枝喜君今日拜恩辭短亭殘暑仍揮箑<lb/>
久客多情屢薦巵輦下文章推甲第江南財賦屬留司<lb/>
<pb n="KR4e0125_WYG_069-8b"/>
兩京子部皆珍選好在諸賢答盛時<lb/>
不湏揮手聴離歌此到南都僅月過叢桂再開新府次<lb/>
棣棠應發舊㕔阿家常問訊通郵近公暇儲書積俸多<lb/>
小阮相逢煩致語東朝虚席候鳴珂<lb/>
　　　圯上仙蹤送吏部黄侍郎弟叔衡南歸<lb/>
下邳城東沂水流水中圯橋春復秋何物老翁有竒術<lb/>
乃此折辱張留侯徃事悠悠已千載履跡寧随浪紋改<lb/>
莫推授受不可當太息無人繼風采侯官才人黄叔衡<lb/>
<pb n="KR4e0125_WYG_069-9a"/>
家居不出多史評文章伯氏今少宰逺省到京無限情<lb/>
鴈聲催人難久住風雨蕭蕭復南去水邊大石堪艤舟<lb/>
予固應知賦長句<lb/>
　　　胡忠安公輓章<lb/>
品秩登三事忠勛歴五朝衣冠存典禮風俗被薫陶澤<lb/>
國鷗盟解鈞天鶴夢遥獨留全徳在天不想風標<lb/>
憶昔垂髫日摳衣拜省庭松筠知夀考金玉見儀刑命<lb/>
筆看題字扶笻問治經百年囬首處無地候台星<lb/>
<pb n="KR4e0125_WYG_069-9b"/>
　　　半隠為濮用明教諭賦<lb/>
手提文印歴三城處處巖栖少送迎拄笏看雲惟自適<lb/>
濯纓臨水共誰盟未容全享山林福且得兼收吏隠名<lb/>
芸閣夢囬還獨笑六街塵擁馬蹄聲<lb/>
　　　送唐御醫致仕還嘉興<lb/>
早嵗從徵住藥坊老来納禄返江鄉閩湖戰處君還記<lb/>
多少征人請異方<lb/>
堂扁如心到處聞鐵厓詞賦始豐文還家開巻遥相憶<lb/>
<pb n="KR4e0125_WYG_069-10a"/>
廣巷髙樓隔暮雲<lb/>
日日門前客似麻活人心苦鬢先華此囬秀水城中路<lb/>
醫道誰當第一家<lb/>
　　　分得劒井送濮用昭兵部公差便道還毘陵<lb/>
毘陵東城隅劒井千尺深當年葛仙翁駐鶴曽幽尋有<lb/>
時靈秀硌白虹出其隂魁材與碩輔秉毓人争歆濮君<lb/>
兵曺彦家住此水潯奉檄向江南薫風惜離襟安舟載<lb/>
老母甚遂平生心頗聞井中氣耿耿發自今願保忠孝<lb/>
<pb n="KR4e0125_WYG_069-10b"/>
期為子歌好音<lb/>
　　　寄王而勉太守<lb/>
昔在山城暫得親一襟瀟灑浩如春通家誼欲兼師友<lb/>
雅㑹情忘論主賓南望不堪雲礙眼北来惟有月随身<lb/>
等閒却爱聴公議藩省今思起舊人<lb/>
　　　寄孫揮使千户侯<lb/>
轅門開近歙山阿日日投壺事雅歌養士漸能諳禮樂<lb/>
逢時全不用干戈夢長繞闕心何壮住久随鄉語半訛<lb/>
<pb n="KR4e0125_WYG_069-11a"/>
猶記前時相别處一叢車騎繞臨河<lb/>
　　　題小景寄汪廷器<lb/>
拍岸紋溪水不渾一間亭子傍松根披圖恍在芝山下<lb/>
倚櫂来尋斷石村<lb/>
　　　榮夀堂為㑹昌太傅公子錦衣瓉賦<lb/>
醴泉鄉中鳳山秀孕我景陵縣太母慶源衮衮生公侯<lb/>
忠孝承家數元舅元舅年過八十餘髪如皎雪顔如朱<lb/>
邇来謝兵奉朝請出入特許乘安車手詔時来詔耆徳<lb/>
<pb n="KR4e0125_WYG_069-11b"/>
賜府潭潭帝城北錦衣公子開新堂日領孫曽候顔色<lb/>
優游已似地行仙眼看喬木上參天講幃史局從公舊<lb/>
願保勲名到百年<lb/>
　　　邢侍郎居敬輓章<hi>端午扈從遊後湖渇死</hi>
楚節随恩侍紫清櫂歌聲裏獨魂驚空餘易學傳三輔<lb/>
無復官名署兩京清白已堪書太史經綸應未了平生<lb/>
相如老去人争羡分賜無縁及露莖<lb/>
　　　寄于老千户<lb/>
<pb n="KR4e0125_WYG_069-12a"/>
老去将軍最好文出羣名字久相聞㡬人識面窺春色<lb/>
十載思歸隔暮雲延客酒方應自製逰山詩韻好誰分<lb/>
投𤓰擬得瓊瑶報何日䨇魚寄水濆<lb/>
　　　分得潔蔬供饍為黄巖謝良温孝子賦<lb/>
采采園蔬翠堪把糞不汚莖水清灑晨炊又過午炊来<lb/>
長跪奉盤供膝下於乎奉親易說親難爱兒不脫儒生<lb/>
酸藜藿到口皆成歡<lb/>
　　　題蔡揮使所藏林良䨇鵲<lb/>
<pb n="KR4e0125_WYG_069-12b"/>
老木長梢半空起影落君家素屏裏枝間䨇鵲不飛去<lb/>
似向髙堂報君喜凉風曉入庭户清主人坐對宛有情<lb/>
眼前豈獨惜珍羽耳畔忽疑聞好聲亦有姢姢白頭鳥<lb/>
相顧裵裒若相保廣東畫史深可人生態無窮意難了<lb/>
主人堂堂真壮夫喜受文士相追呼征蠻不帶嶺南物<lb/>
衣衾之外惟此圖堂下有皃堂上母客至矜圖飲醇酒<lb/>
呀然一笑共平生崔白邉鸞竟何有鵲兮鵲兮不可求<lb/>
願君身比張梁州不湏椎石取金印看爾生封忠孝侯<lb/>
<pb n="KR4e0125_WYG_069-13a"/>
　　　送汝行敏舎人赴南京武選員外<lb/>
與君相好十三年史局曽同翰墨筵好别不堪携手處<lb/>
西風黄葉滿前川<lb/>
　　　虎圖為艾光禄天錫賦<lb/>
於莬何由此中伏白日寒雲静山麓草間百獸未全蔵<lb/>
困睡應知不成熟𤣥尾空囬七尺長金眸半閃䨇星煜<lb/>
有時獨歩出林莽一聲長嘯千山肅只圖當道犬羊空<lb/>
豈為平生食無肉良工寫此有深意頗似髙人卧空谷<lb/>
<pb n="KR4e0125_WYG_069-13b"/>
投身擬結嵗寒盟上有長松下脩竹雖云不動爪牙威<lb/>
已覺風聲撼庭木兒童見之駭欲走不敢黄昏傍墻屋<lb/>
丹青逼真乃如此恐是當時溪上牧㡬思把玩發豪吟<lb/>
忘却摩鬚手還縮都城廣厦接棟宇入眼定知無此幅<lb/>
千金可得書畫傳好事誰如漢光禄<lb/>
　　　慶孫錦衣瓉<lb/>
世将家聲藹帝都老成還拜執金吾由来寵數逢千載<lb/>
久有才名敵萬夫仙仗扈行朝佩劒宫城宿衞夜分符<lb/>
<pb n="KR4e0125_WYG_069-14a"/>
他時看取勲猷盛㑹續麒麟閣上圖<lb/>
　　　分得先字夀致仕謝太守<hi>鳴治叔父</hi>
不待塵中雪滿巔急流親見賦歸田黄堂屢換二千石<lb/>
白社初週六十年心静自堪娱晚節眼明猶足了殘編<lb/>
池魚庭草平生樂底問仙人葛孝先<lb/>
　　　送義門鎮巡檢李廷用<hi>文逹公從子</hi>
西風殘暑餞離筵擊節長歌寳劒篇辛苦携家南向亳<lb/>
恩榮随例北辭燕垂楊驛路三千里喬木人家五百年<lb/>
<pb n="KR4e0125_WYG_069-14b"/>
想過故鄉先駐馬古穰秋熟酒如泉<lb/>
　　　題陸諭徳鼎儀海榴書屋圖<lb/>
海榴随處傍人紅只有谿山趣不同看畫却疑家在眼<lb/>
出門随歩任西東<lb/>
此心蒼翠繞蓬莱勸講時陪鶴駕来退食自公無一事<lb/>
赤心長對海榴開<lb/>
　　　威鳯南飛曲<lb/>
有虞聖人開明堂委政師保垂衣裳功成治定天降祥<lb/>
<pb n="KR4e0125_WYG_069-15a"/>
一日三鳳鳴朝陽羽毛五色雲錦張兩鳯翥羽北闕旁<lb/>
一鳳鼔翼天南翔鳯臺巍巍臨大江烏臺對聳千尺強<lb/>
翠竹有實蒼梧芳十圍古柏相倚飛寒霜鳳兮戾止居<lb/>
中央坐令喧啾百鳥收其吭觀者四方如堵牆聖澤滂<lb/>
王道昌千年一運遭明良他時凌風㑹返阿閣上和鳴<lb/>
協治不可當願操<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管與爾賦樂章再拜稽首獻我皇<lb/>
九成雅奏重鏘鏘三鳳之名傳四方<lb/>
　威縣王公克深之赴南臺也實與南海戴公子容四<lb/>
<pb n="KR4e0125_WYG_069-15b"/>
　明屠公朝宗並命一日拜三都憲朝野相慶以為得<lb/>
　人僕於三公為同年末契故取况於鳳以為克深行<lb/>
　李之贈焉<lb/>
　　　送友人方丈旭南歸<hi>貢士佐之叔</hi>
煙花難盡勝遊情又逐車聲出鳳城豐嵗任看投旅宿<lb/>
聖朝元不重商征大方家世當年盛小阮功名指日成<lb/>
身到故園秋正好環山蒼翠落簷楹<lb/>
　　　簮字韻和楊維新謁陵之作<lb/>
<pb n="KR4e0125_WYG_069-16a"/>
學館蕭蕭暫盍簮西風雲散不成隂興䦨且逐尋芳歩<lb/>
才拙難陪倚樹吟宦業每傳三試録家聲曽畏四知金<lb/>
謁陵初度聞髙論不覺山城漏已深<lb/>
　　　輓通政沈知事父静軒母陳氏<lb/>
有子通朝藉遺芳祖汴州静便時看槿機息自盟鷗行<lb/>
不慚張仲文誰繼隐侯懐賢人共指石屋嶺東丘<lb/>
沈郎賢令母原自許溪来閲世仁人夀持家烈婦才香<lb/>
雲飛不返慈竹死難栽壼徳流芳處篇詩屢寄哀<lb/>
<pb n="KR4e0125_WYG_069-16b"/>
　　　六月二十二日大暑坐牆西槐樹下有作<lb/>
門外炎光熾牆西一徑開殘陽餘古瓦凉吹發髙槐鳥<lb/>
與人俱樂詩随景自来無因堪破寂童子進氷梅<lb/>
　　　送劉尚質舍人乃兄還巴陵<lb/>
萬里家園菊未莎一舟随雨下官河歸時夢入東川近<lb/>
老去情於北阮多狎鷺有盟秋未冷賓鴻成陣夜初過<lb/>
巴人倡和真能事贈别慚無郢上歌<lb/>
　　　黄浦夀沈尚寳廷美母夫人<lb/>
<pb n="KR4e0125_WYG_069-17a"/>
黄浦之水緑沄沄疏鑿元自春申君浦口誰家起華屋<lb/>
門中雪檜垂蒼雲符臺之母烏溪女倚檜時時聴白苧<lb/>
抱孫飲水七十年六月髙堂不知暑上流可釀崑崙漿<lb/>
下流可浣芙蓉裳臨風再拜祝母夀願似東流浦水長<lb/>
　　　次山東提學畢廷珍僉憲見寄韻<lb/>
承逓郵筒到集仙宛然髙興繞吟邉彩毫香動烏臺柏<lb/>
秀句清分玉井蓮東魯化行新士館曲江人減舊賓筵<lb/>
尋常離合寕湏計共惜平生報主年<lb/>
<pb n="KR4e0125_WYG_069-17b"/>
　　　昌平寓館再用簮字韻<lb/>
矗矗遥峰挿翠簮策将羸馬過城隂青篘白飰逢新主<lb/>
彩筆花牋續舊吟風細磵聲清潄玉日斜林影淡揺金<lb/>
空庭竚立生山思一徑無人草自深<lb/>
　　　送劉振之還常熟<lb/>
文章思董賈才術陋儀秦利器終逢主髙談已動人詩<lb/>
成鄉國夢衣帶帝京塵得意重来日容君卜近隣<lb/>
　　　題謝翰長大韶先生雲山障子<lb/>
<pb n="KR4e0125_WYG_069-18a"/>
㧞地蒼山㡬千丈九疊芙蓉照林莽羣峰夾峙青㝠中<lb/>
萬里雲開露仙掌山囬徑轉得佳處築室何人據髙壤<lb/>
古瓦參差接棟流虛忩迢逓臨風敞别圃長栽巨勝花<lb/>
閒門任結蠨蛸網桃源渡口短橋通一𣲖谿光斷塵鞅<lb/>
黄鳥交啼苑樹濃白鷺低飛田水長幽栖彷彿晉朝人<lb/>
束髮烏巾被輕氅世途萬變了不知俯檻圍碁事閒儻<lb/>
相持猶似未忘機苦向盤中較銖兩林間暑氣不勝薄<lb/>
羽箑何由更添爽童子手供朝暮飡和露烹葵足齋享<lb/>
<pb n="KR4e0125_WYG_069-18b"/>
檻外芳塘五里寛一圍種作蓮花蕩興来毎欲随所之<lb/>
預有家人櫂蘭槳書冊薫罏共一船水氣絪緼䕶青幌<lb/>
逺村鷄犬互鳴吠落日漁樵自来徃巖阿疑是古赤城<lb/>
髙斾招揺出天上樹頭隠約梵王宫㡬杵踈鐘送微響<lb/>
仙境寕論小大茅人家不異東西瀼生綃咫尺意難窮<lb/>
愈覺周郎畫堪賞學士先生太傅孫方寸之田似山廣<lb/>
少年奮起大江西澹墨題名首金榜經幃史局㝡蒙恩<lb/>
不獨詞章在忠讜鼎鉉終期此日調星鳳方増後人仰<lb/>
<pb n="KR4e0125_WYG_069-19a"/>
東山别墅有髙情未許披圖動遐想<lb/>
　　　僕家徽之篁墩有晉循吏陳忠臣之祠第在焉<lb/>
　　　　土人嘗更名黄以避巢賊之荼毒襲稱至今<lb/>
　　　　僕近復篁墩之號而翰長鏡川先生作十絶<lb/>
　　　　非之僕亦未敢以為是也謹次韻隨章奉答<lb/>
　　　　幸終教之<lb/>
敢因一字浪雌黄自分嚴於斧鉞霜只有地靈知此意<lb/>
年年風雨茁新篁<lb/>
<pb n="KR4e0125_WYG_069-19b"/>
廟中人物氣如生正字分明欲正名汚衊但知當自洗<lb/>
髙談元不計誰精<lb/>
賊巢能識識中文亥豕寕無辨㡬分珍重墩頭賢父老<lb/>
果然談笑却秦軍<lb/>
璞也全身朴受誅憐宗終復勝憐儒仙芝正作諸戎首<lb/>
何恠蘄黄血滿衢<lb/>
難将疑似幸全宗畢竟篁黄字不同黠盗關心生殺處<lb/>
豈應無語過湘叢<lb/>
<pb n="KR4e0125_WYG_069-20a"/>
王謝墩名一任誰故園黄竹我湏知金盤華屋楊家果<lb/>
此説方應是可疑<lb/>
勝地蒙汙自不該豈嫌輿𨽻爱公台片言祗欲求今是<lb/>
何姓非從古聖来<lb/>
軒皇何處有丹池萬仞黄山踞歙黟墩與此山元異脉<lb/>
有靈應笑客何為<lb/>
篁竹無言閲嵗華倚墩寕欲逞豪夸如言實重名非重<lb/>
應笑人間復姓家<lb/>
<pb n="KR4e0125_WYG_069-20b"/>
媿是忠良一𣲖孫筆鋒常欲討無君不忘祖武思繩處<lb/>
第一當從此地論<lb/>
　　　題畫冊四時小景<lb/>
㶁㶁磵中泉依依道傍栁塔院午鐘聲随風出山口<lb/>
爱此玉泉水携琴訪翠微入城山下路一任旱塵飛<lb/>
草閣㝡宜秋况對丹楓渚翛翛麋鹿群誰賓復誰主<lb/>
一夜溪山雪乾坤似玉壺捲簾孤坐處佳境入詩無<lb/>
　　　謁陵憇土城瑞光寺候李符臺同行<lb/>
<pb n="KR4e0125_WYG_069-21a"/>
日下土城根夷猶古寺門水聲牆外急人影樹中繁燕<lb/>
薊諸關擁金元一望存可人期不至馬上共誰論<lb/>
　　　道中<lb/>
年年来作朝陵使處處曽留紀勝題傍水人家随逺近<lb/>
入山神路隔東西日髙午店炊應熟雲散秋城望不迷<lb/>
遥想同袍新寓宿廟門髙樹馬群嘶<lb/>
　　　下陵與李學士賓之聫句<lb/>
夜下西陵月露凉<hi>李</hi>歸心偏逐馬蹄忙迂途忽轉行宫<lb/>
<pb n="KR4e0125_WYG_069-21b"/>
右<hi>程</hi>佳氣猶瞻寝殿旁老樹㡬枝低拂㡌<hi>李</hi>秋嵐一抹<lb/>
逺侵裳昌平未到東方白<hi>程</hi>咫尺蓬山萬里長<hi>李</hi>
　　　贈李士敬錦衣借其夢中舊韻<lb/>
相門才子好談兵寳匣長聞一劒鳴露布已宣平冦策<lb/>
凱歌頻奏入關行古穰世逺流新澤仙李春深發舊萌<lb/>
珍重百年文獻在好将忠孝答恩榮<lb/>
　　　李符臺宅暑夜<lb/>
廣庭堪避暑槐幕正當軒凉吹梢頭發踈星葉罅翻忽<lb/>
<pb n="KR4e0125_WYG_069-22a"/>
驚羈思杳轉覺市聲煩此夕行忩夢遥應入故園<lb/>
　　　王封君哀輓<hi>亞卿廷貴先生之父</hi>
聞説方瞳似水清正宜髙卧享松齡金莖忽盡仙人露<lb/>
玉宇空瞻處士星李白跨鯨遊未返荘周成蝶夢難醒<lb/>
煙霞痼疾誰堪療月旦遺風尚可聴壓座詞章輕白雪<lb/>
及門聲價起青萍教條嚴勝師儒館鄉約公於守令㕔<lb/>
塵裏冠纓長謝手山間丘壑自忘形延交屢結新詩壘<lb/>
睦族重開舊譜亭作賦不慚心似鐡守箴能戒口如瓶<lb/>
<pb n="KR4e0125_WYG_069-22b"/>
階盈蘭玉人夸謝城隔芙蓉主換丁悲入夜䦨魚釣冷<lb/>
坐看春盡鹿車停歌郎淚下風中燭吊客魂銷雨後鈴<lb/>
滚滚年光嗟化鶴飄飄身事等流螢丰姿彷彿惟餘畫<lb/>
手澤分明却在庭百嵗難酧鴻鵠志九霄先振鳳凰翎<lb/>
朝行漸已登三事家訓由来本一經牲鼎㡬囬供祖廟<lb/>
絲綸重疊下王廷社中擬入先生祀冢上還勞太史銘<lb/>
楓樹落霜天冉冉蘋花揺日水泠泠懐賢定有觀風使<lb/>
下馬時来問典刑<lb/>
<pb n="KR4e0125_WYG_069-23a"/>
　　　送象山凌尹汝聘<lb/>
象山山下舊名疆羡子承恩握縣章到日擁舟潮水白<lb/>
行邊吹馬旱塵黄可堪奉檄人千里正見憂民詔十行<lb/>
老學平生湏大展青雲髙躅看騰驤<lb/>
　　　題四美人圖<lb/>
　　　　琴<lb/>
緑綺初調曲未殘幽情應嘆賞音難不嫌兒女聲相昵<lb/>
一鶴長鳴繞畫䦨<lb/>
<pb n="KR4e0125_WYG_069-23b"/>
　　　　棊<lb/>
玉子頻拈欲下遲芭蕉紅日影将移錦綳兒共金絲犬<lb/>
問道輸贏兩不知<lb/>
　　　　書<lb/>
倦来携手下階行共讀周南㡬句成庭桂香中無一事<lb/>
閒聴公子擊毬聲<lb/>
　　　　畫<lb/>
促織塲邊爽氣新彩毫輕染墨華匀香閨不爱千紅紫<lb/>
<pb n="KR4e0125_WYG_069-24a"/>
只寫青松與翠筠<lb/>
　　　次韻寄松江張隐君<hi>侍御汝欽之父</hi>
丈人零落曉星餘張老猶堪載後車燭目錦雲盤一誥<lb/>
随身明月動䨇琚君門擬上承恩頌官舍時翻訓子書<lb/>
暫出還歸應有道不勞猿鶴怨郊居<lb/>
都城相别㡬年餘何日追随長者車舊語有縁陪玉屑<lb/>
新詩無力報瓊琚山中酒熟長開社海上鴻歸一寄書<lb/>
白髪可能忘帝力時應飛夢繞宸居<lb/>
<pb n="KR4e0125_WYG_069-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集卷六十九<lb/>
</p>
<p>
</p>
  </div>
</body>
</text>
</TEI>
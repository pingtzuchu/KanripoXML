<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十</head>
    <p>
<pb n="KR4e0125_WYG_080-1a"/>
欽定四庫全書<lb/>
　篁墩文集巻八十　　　　明　程敏政　撰<lb/>
　　詩<lb/>
　　　贈歐陽令君十二詠并引<lb/>
　　安成歐陽君之令我休寧蓋三年于今矣均民之<lb/>
　　賦而紓其力祛民之害而奠其居致民嵗之豐而<lb/>
　　足其食科條惠政不可一二計然亦多世吏所能<lb/>
　　者獨予家居時見君公退即召諸生于閒館與講<lb/>
<pb n="KR4e0125_WYG_080-1b"/>
　　授而又按㨿圖志復立二程先生之祠表章宋孝<lb/>
　　子查待制及尚書金忠肅公之墓崇正學勵頺俗<lb/>
　　而淑人心則有非世吏可及者矣予竊敬之盖君<lb/>
　　本文忠公之族二親無恙庭訓有嚴遂以春秋魁<lb/>
　　其鄉進魁多士而與其介弟前後舉進士甲科學<lb/>
　　之所進足以重儒紳才之所充足以攝吏事雖小<lb/>
　　試于一邑而大有所成也君嘗以述職来京師為<lb/>
　　一郡六邑之冠今兹以考績至又書上最于吏部<lb/>
<pb n="KR4e0125_WYG_080-2a"/>
　　廷謝而歸其政益成其譽益興旌異之典擢用之<lb/>
　　召近在目前而我邑之人求終其惠将不可得矣<lb/>
　　因摭見聞為十二詠以致區區之意其間以地志<lb/>
　　為託盖迂儒左見每以緩為急而牧民要務又皆<lb/>
　　君之所已行者不待贅也<lb/>
　　　　歌豐年<lb/>
令君初下車随車一丈雪嗣嵗麥有秋逺近總驩説繼<lb/>
此三周星風雨常應節老天錫賢侯不遣民望觖稻隴<lb/>
<pb n="KR4e0125_WYG_080-2b"/>
銍艾忙楓林皷聲徹何處劭農文徒焉寄愁絶<lb/>
　　　　樂均賦<lb/>
民書獻天府息耗古所珍役法在有司撙節敷皇仁肅<lb/>
肅安成君手綰銅章新弗憚朱墨勞坐令民力勻誅索<lb/>
罷里胥歡聲動比隣松蘿有佳䕃不數河陽春<lb/>
　　　　崇洛學<lb/>
恭惟兩夫子休寧託維桑爼豆久淪沒苔垣隔宫牆賢<lb/>
哉百世士補墜功非常一崇遺愛祠再作鄊賢堂絃誦<lb/>
<pb n="KR4e0125_WYG_080-3a"/>
有觀感草木生輝光知君足儒吏名共伊流長<lb/>
　　　　授魯經<lb/>
多君熟三傳入試擢兩魁作縣本經術民力能深培公<lb/>
庭簿書暇學子来追陪筆底秋霜嚴坐上春風回教養<lb/>
有餘地俗吏空喧豗他時景行者雲巖碧崔嵬<lb/>
　　　　復古阡<lb/>
北過松蘿門孝子有先隴南望葆真山忠肅起髙塚更<lb/>
代今幾年不復薙荒茸考圖還舊物㨿史得芳踵勉哉<lb/>
<pb n="KR4e0125_WYG_080-3b"/>
忠孝心邦人一傾竦爾知令君仁寧知令君勇<lb/>
　　　　罷宵警<lb/>
海寧號樂土夜户常不關一二或梗化往往潜榛菅云<lb/>
誰事姑息縱彼踰大閑侃侃歐陽子一朝破㝠頑鳴厖<lb/>
卧而嬉警柝相與閒行人亦胥慶烟火連青山<lb/>
　　　　昭具慶<lb/>
六一多遺書二老復聨徳産此名家郎不墜稽古力朅<lb/>
来山縣中弦歌樂其職有若崔𤣥暐時送好消息行行<lb/>
<pb n="KR4e0125_WYG_080-4a"/>
當要津落落開壽域皇恩定推封迎取丹鳳勅<lb/>
　　　　美聨芳<lb/>
羡君好昆玉次第起黄甲平生春秋學衮鉞共書法宛<lb/>
如雙鳳雛瑞此文教洽矗矗青雲間髙舉力不乏詩夣<lb/>
恊春草詞源倒秋峡持之問蘇公才名可相壓<lb/>
　　　　趨大朝<lb/>
海寧地百里封疆如子男令君述職来得與諸侯參天<lb/>
王御紫宸黜陟分亷貪令君當是時政績鳴江南卓彼<lb/>
<pb n="KR4e0125_WYG_080-4b"/>
公論出感兹聖澤覃老穉方引領春風促歸驂<lb/>
　　　　書上考<lb/>
民功備六事稔嵗踰三秋及此政成日獻績来皇州冢<lb/>
宰書上考昌言告宸旒濟濟鵷鷺班長恐即見留雙斾<lb/>
幸且還釋我山城憂都門一相餞桑梓心悠悠<lb/>
　　　　成地志<lb/>
令君閲圖經長嘆多闕畧梓行須完書向我有夙約惟<lb/>
兹海寧邑勝覧亦旁礴江山號多竒人物代有作鉛槧<lb/>
<pb n="KR4e0125_WYG_080-5a"/>
初釋手装潢束髙閣不遇若人賢斯文更誰託<lb/>
　　　　迓天恩<lb/>
民喜令君来不喜令君去令君可淹留終當入朝著一<lb/>
日下徴書行李戒徒御却辭花縣封轉上栢臺署耿耿<lb/>
存去思紛紛播芳譽只應攬轡日不忘鳴琴處<lb/>
　　　謁陵出土城贈同行諸君子<lb/>
豐鎬人才比夏殷追陪何幸得諸君吟場博雅愁孤注<lb/>
交味芳甘却衆葷廢堞寒流空浩渺御陵佳氣正氤氲<lb/>
<pb n="KR4e0125_WYG_080-5b"/>
永安城裏劉蕡廟旅夕還容半榻分<lb/>
　　　清河有感并答尚矩侍讀<lb/>
立馬蕭蕭野水南石梁茅屋暫停驂並逰離合今餘幾<lb/>
此路馳驅已再三逺岫鬱葱晴露擁空林蕭颯晩風含<lb/>
奚嚢最愛江都句郁郁天葩陋海曇<lb/>
　　　沙河書所見并感中元諸公遇雨之難<lb/>
平田白草望中齊㫁隴危橋幸屢躋頗愛初陽光煦煦<lb/>
却憐舊雨尚淒淒龜趺古碣看遺篆驢背軍儲困逺齎<lb/>
<pb n="KR4e0125_WYG_080-6a"/>
短䇿羸驂還少憇道旁炊午㫁霜虀<lb/>
　　　望昌平作兼答曰川諭徳<lb/>
萬仞橋山入望髙輕装来慣不知勞近城石瀬清塵鞅<lb/>
何處山風裂苧袍馬脱鞍銜随地宿犬驚冠盖隔林嘷<lb/>
燈前試品行嚢贈太史新篇似水曹<lb/>
　　　題劉諌議祠<lb/>
老樹隂森䕶廟門尚疑生氣塞乾坤衣冠死愧千言䇿<lb/>
爼豆公宜百世尊晏嵗牛羊山下塚東風桑梓道旁村<lb/>
<pb n="KR4e0125_WYG_080-6b"/>
匡時不盡平生恨白日悠悠逝水奔<lb/>
新祠門對頖池灣再拜臨風憶壮顔入眼已知甘露變<lb/>
剖心思挽夕陽還權奸擾擾悲桑海風節稜稜重斗山<lb/>
聞有狄公同祀典瓣香何日更乘閒<lb/>
　　　發昌平<lb/>
出郭先登亂石岡凍雲垂野日蒼涼田麰冬盡猶慳雪<lb/>
陵樹年深總奈霜寝殿四圍山色近御橋横截磵聲長<lb/>
齋居依舊西風下鵷鷺相聨第幾行<lb/>
<pb n="KR4e0125_WYG_080-7a"/>
　　　道中追廷言司業不及<lb/>
雲壑重重石逕危出城車從杳難追擁貂徙倚惟公便<lb/>
立馬推敲每自嗤氷澗水聲疑爾汝夕陽人影認伊誰<lb/>
望中已覺神宫近矮屋朱樊后土祠<lb/>
　　　恭賦四陵<lb/>
四山佳處寝圍開彷彿龍輿自往来盛禮蘋蘩供爼豆<lb/>
遺恩汪濊及蒿萊丹丘盡享仙人樂玉冊空餘帝子哀<lb/>
落日長岡翹首望萬年神鼎看胚胎<lb/>
<pb n="KR4e0125_WYG_080-7b"/>
　　　望狄梁公祠<lb/>
崇祠香火傍穹林想像生容一正衿猛虎尚馴良吏手<lb/>
牝雞能拂老臣心孤雲渺渺回天末短日悠悠及嵗隂<lb/>
古道荒榛知不逺瓣香他日敬来尋<lb/>
　　　喜晴<lb/>
山靈應識我重来谿霧林霏次第開周道暗塵如水净<lb/>
漢陵佳氣逐陽回先朝駐馬留齋殿何處呼鷹有獵臺<lb/>
預恐隂何詩力健擁爐無計撥寒灰<lb/>
<pb n="KR4e0125_WYG_080-8a"/>
　　　至日謁陵畢懷侍班諸君子<lb/>
四寝叨陪夜奉祠八方稱慶擁朝儀珠簾宿霧飄香篆<lb/>
玉陛晨光動㦸支北伐已閒沙塞檄東封何羡泰山碑<lb/>
晴天好月歸途便傾倒奚嚢慰所思<lb/>
　　　和屠都憲朝宗見嘲<lb/>
相隔齋廬百歩多吟筒来速奈君何已操漢吏三章法<lb/>
更愛韋郎五字哦口業未除時破戒詩禪常定不成魔<lb/>
野田處處方憂麥願和烏臺郢上歌<lb/>
<pb n="KR4e0125_WYG_080-8b"/>
　　　閲舜咨所萃諸公行巻<lb/>
回首青山又隔年風光無限落吟邊枯藤逐處留殘藁<lb/>
古錦歸時得巨編鬱鬰磵松盟晩翠紛紛林卉競春妍<lb/>
病来轉覺詩脾澁坐羨諸公思湧泉<lb/>
　　　下山憇昌平舊館有懷李學士賔之<lb/>
西陵南下夜何長馬上相看慶一陽白社不来消旅困<lb/>
青山應觧笑人忙倒尊未覺春光淺開户俄驚曉色凉<lb/>
舊雨故人詩滿壁龍蛇騰踏錦雲張<lb/>
<pb n="KR4e0125_WYG_080-9a"/>
　　　歸途有作<lb/>
獨對髙原時一登日色紅酣天宇澄官田麰麥徯梁賦<lb/>
原廟衣冠非漢烝逆旅聞雞㸑初熟㫁橋飲馬寒無氷<lb/>
居庸回望已百里翠削芙蓉知幾層<lb/>
　　　題清河新寺<lb/>
突兀前時起梵祠曽看金狄好光儀詩非𬞞筍誰當可<lb/>
出有輕肥總類支尊酒擬開蓮社約文章何似莱園碑<lb/>
寒天落日還過此極目窮簷重有思<lb/>
<pb n="KR4e0125_WYG_080-9b"/>
　　　望狄梁公祠<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雞鳴處一家危問訊虬髯悔可追元嗣未應堪再辱<lb/>
孤臣寧復避羣嗤台衡得相方成國神器非公定付誰<lb/>
歐史范碑明曒日居人徒識令君祠<lb/>
叢祠香火對山開相國勲名重古来浴日有人歸薦草<lb/>
嘯風無鬼附荒莱晴雲忽作千峯暝朔氣還傳萬壑哀<lb/>
遺愛已深忘嵗月長松生子竹生胎<lb/>
　成化甲辰長至日走與倪翰長舜咨吴同寅原博及<lb/>
<pb n="KR4e0125_WYG_080-10a"/>
　李子陽白秉徳二太史有陪祀西陵之行前此謁陵<lb/>
　賡倡最盛至是諸君子復将繼之予謝不能然往返<lb/>
　之間天日佳勝無風雪載途之苦亦自不能嘿然有<lb/>
　倡斯和得十有八篇借韻者十五聨句者一限韻者<lb/>
　二舜咨請書一通用備故事聨句一篇則秉徳書之<lb/>
　是行也費司成廷言實與之偕然分祀東陵道中相<lb/>
　失其所得者當附入云<lb/>
　　　始生日對雪有懐故園梅花<lb/>
<pb n="KR4e0125_WYG_080-10b"/>
故園為别兩經春瘦影寒香入夣頻晏嵗壺觴空對雪<lb/>
一時紅紫漫随塵賡酬有約當何日供奉無聞愧此身<lb/>
山下短簷脩竹裏花神應笑未歸人<lb/>
　　　自和<lb/>
過眼行年四十春江梅千里繫情頻苔粘古榦龍生甲<lb/>
雪綴寒花玉颺塵水墨有時看畫手杖藜無地著吟身<lb/>
興来不惜臨風醉晩節相憐定幾人<lb/>
　　　鎮江熊良佐太守瑞麥嘉禾巻<lb/>
<pb n="KR4e0125_WYG_080-11a"/>
城南麥浪翻雲黄兩岐結秀南風凉城西禾稻爛如雪<lb/>
異畝同穎登西塲一年見此兩竒絶潤州何幸天開祥<lb/>
有熊太守政卓異化行千里無流亡使者停車喜豐稔<lb/>
田父擊壌歌循良江南前嵗驚水蝗西土今年憂旱荒<lb/>
吾君勤民屢昃食誰乘五馬懸銀章乃知此境不易得<lb/>
嘉禾瑞麥交穣穣薦新可以入大廟一膳仍堪歸尚方<lb/>
在古諸侯見唐叔漢二千石推漁陽熊君應説偶然耳<lb/>
北面稽首稱天王薦書不久到闕下咸美一日騰班行<lb/>
<pb n="KR4e0125_WYG_080-11b"/>
進官賜帛修故事湛恩異數来黄堂郡志有圖史有筆<lb/>
名與東流江水長<lb/>
　　　十一月十六夜送衍聖公<lb/>
聞説髙軒早出城一尊乘夜餞君行後堂綺席初燒燭<lb/>
西郭銅壺已換更親戚幸聨先聖裔往来難盡故人情<lb/>
傾心不愧歸途遠千里天街正月明<lb/>
　　　寄大衍聖公<lb/>
蒹葭曾倚玉一别幾經春公愛鷗盟久予勞鴈字頻知<lb/>
<pb n="KR4e0125_WYG_080-12a"/>
音懐綠綺染足愧紅塵不盡相思意尼山逺慰人<lb/>
　　　送南京少宗伯尹正言先生奉表入賀禮成還<lb/>
　　　　任次南都贈行韻六章<lb/>
鳳函稱慶自南宫猶記經幃舊獻忠翰苑文章思陸贄<lb/>
天官丰采説姚崇来乘綵鷁瞻南斗去擁輕貂畏朔風<lb/>
歴盡塵沙還建業一㪺江水洗雙瞳<lb/>
章城西畔啓離筵冠盖紛紛下集仙馬首紅塵猶昨日<lb/>
鏡中華髪幾流年行當綠樹飛霜後歸及江梅破臘先<lb/>
<pb n="KR4e0125_WYG_080-12b"/>
珍重一觴情莫盡雙旌揺曵夕陽邊<lb/>
鳴珮朝来出建章天時将復地中陽華夷祝喜同嵩呼<lb/>
南北京應比漢疆禮局舊文存杞宋祖筵新曲度伊凉<lb/>
老成不待諸生語心視江湖即廟堂<lb/>
薊門人和石城歌相隔迢迢路幾何雲遶暮江南去遠<lb/>
沙飛寒吹北来多氷銜又署新宗伯鼎族無慚古泰和<lb/>
老去斯文堪屈指召還寧竢鬢雙皤<lb/>
文采風流玉署仙重逰驚見嵗華遷匡時力可興周禮<lb/>
<pb n="KR4e0125_WYG_080-13a"/>
報國心惟祝舜年千里客懷良月夜一尊行色凍雲天<lb/>
獻功亦是重来約前席時應禮舊賢<lb/>
數載相違天一涯摳衣今喜拜京華情深屢勸吴江酒<lb/>
氷結難廻漢渚槎攬勝歌詩千首出禦寒裘褐幾重加<lb/>
望中咫尺鍾山驛車馬迎時已到家<lb/>
　　　送陳粹之憲副南還次都憲彭公韻<lb/>
山川揺落水痕収慶禮初成出帝州来畏風尖才擁褐<lb/>
去防氷緒逺維舟心懸舜日辭丹闕目極吴雲繞驛樓<lb/>
<pb n="KR4e0125_WYG_080-13b"/>
南北王程應幾日新題須為故人留<lb/>
　　　賜荘八景為周草亭駙馬作<lb/>
曲逕晴沙十里通賜荘遥枕帝城東客来指㸃蒼龍闕<lb/>
正在紅雲一朶中<hi>右路接神京</hi>
割取東臯一半青主家恩澤重王庭綺簷繡户看花地<lb/>
猶有先朝攬勝亭<hi>右地分雲□</hi>
萬綠千紅繞磵栽毎逢佳處見池臺解鞍欲問門前水<lb/>
源自天潢幾曲来<hi>右河縈翠帶</hi>
<pb n="KR4e0125_WYG_080-14a"/>
疊阜晴岡間碧漪勢如盤谷轉逶迤逰人莫道青山逺<lb/>
四顧葱葱亦得竒<hi>右岡列藍屏</hi>
青青沙岸栁成行叠叠風漪水滿塘中有呢喃雙燕子<lb/>
往来偏解為春忙<hi>右桞塘春燕</hi>
槐影沉沉翠不流可人情景最宜秋西風欲净紅塵耳<lb/>
一𣲖蟬聲未肯休<hi>右槐院秋蟬</hi>
龍形夭矯入青天根託名園幾百年大厦明堂知有待<lb/>
臨風三誦杜陵篇<hi>右古栢凌霄</hi>
<pb n="KR4e0125_WYG_080-14b"/>
旭日和風御水潯萬株雲錦照園林須知結實三千嵗<lb/>
曾受天家湛露深<hi>右仙桃凝露</hi>
　　　送李黄門孟陽出使占城<lb/>
壮君行色曉匆匆萬里天南使節通銀漢放槎占夜斗<lb/>
炎荒迎勅領春風恩裁賜服雲生錦詩貯歸装月貫虹<lb/>
李揆才名今第一定知丰采動蠻中<lb/>
　　　分得湖水挼藍為戚里孫雪亭錦衣賦<lb/>
鷲嶺東来百畝藍磵毛溪髪共䰐鬖鏡光冷浸幽堂外<lb/>
<pb n="KR4e0125_WYG_080-15a"/>
黛色濃拖隧道南逺脉已培先業厚涓流寧比聖恩覃<lb/>
㝷源記取山中路蔽野猶存古石楠<lb/>
　　　題林良孔雀<lb/>
黄蘆蕭蕭石齒齒瀧水有聲松有子西風原野窅無人<lb/>
越鳥西来碧山趾一雌刷羽升樹顛一雄舉武如相憐<lb/>
笙竽唱和白日静金翠照耀秋江鮮尚方不受珍禽貢<lb/>
飲啄隨時度春夣水鳬山鴿亦欣然網户弋人空目送<lb/>
此圖何来真絶竒輕縑簌簌含風漪林生家住南海上<lb/>
<pb n="KR4e0125_WYG_080-15b"/>
見慣落筆無差池同鄉柱史畫山積分贈王孫比雙璧<lb/>
錦屏映日氣如生繡服盤雲尾相射林生久輟供奉班<lb/>
王孫不欣桃李顔摩挲水墨賦長句淮陽晝永棠隂閒<lb/>
　淮安太守韓大經得林錦衣此圖於其同寅鄺載道<lb/>
　載道予同年錦衣予故人也披圖恍然為賦此詩且<lb/>
　以見公重人及物之意云<lb/>
　　　次韻送左都憲廷珍巡撫大同<lb/>
旄頭昨夜墜妖星憲節東移向朔庭萬里兵威開虎鎮<lb/>
<pb n="KR4e0125_WYG_080-16a"/>
一天霜氣掃鯤溟民心擬樂桑榆暖戰血從霑草木腥<lb/>
不日玉闗飛㨗奏茂勲應入太常銘<lb/>
　　　題衍聖公畫蘭<lb/>
國香那藉彩毫工千載猗蘭曲未終金石交情期嵗晩<lb/>
棘叢未實漫春風<lb/>
　　　夀鄉人方軫<lb/>
山堂開宴洞仙謳六十年来未白頭隱處逺追盤谷景<lb/>
夀醅新潑練江流丘園束帛期三老甲第歌鐘笑五侯<lb/>
<pb n="KR4e0125_WYG_080-16b"/>
附鶴有詩應自此蓬莱他日幾添籌<lb/>
　　　送房驥都閫赴福建<hi>總戎熊之子</hi>
除書榮捧向閩中獵獵旌旗暖受風平世用人兼福将<lb/>
殊方分閫即元戎瘴煙夜合松隂暗海日晴蒸荔子紅<lb/>
莫為太平忘戰伐錦韜時拭舊彤弓<lb/>
　　　與士欽尚寳俱官滿六載次韻一首<lb/>
六載光隂似隔年後先同入考功銓徒聞聖相勤三握<lb/>
敢向清朝競九遷池上絲綸應有種河南衣鉢愧無傳<lb/>
<pb n="KR4e0125_WYG_080-17a"/>
侵㝷老去知難状約取窮途保更堅<lb/>
　　　送貢士阮玘胡煴赴南監<hi>玘煴皆予秋闈所取士</hi>
才喜秋風宴鹿鳴故鄉文學久知名英標合見非凡子<lb/>
壮節能無壓後生射䇿蹔淹龍虎榜挟書遥入鳳凰城<lb/>
相違屈指重来日浩蕩青雲九萬程<lb/>
鹿鳴曾宴桂花前一郡人夸獨少年射䇿正堪新殿榜<lb/>
束書重返舊京船好當著力春秋學莫漫娱懷月露篇<lb/>
送子一樽無限意玉河如帶桞如煙<lb/>
<pb n="KR4e0125_WYG_080-17b"/>
　　　鹿鳴燕會圖為旌徳江溥貢士賦<hi>溥予秋闈所得士今户部</hi>
　　　　<hi>郎中紀南之弟</hi>
宴罷賔興日未斜頎然丰采動京華大鵬水擊三千里<lb/>
雛鳯文騰五色霞秋月再分丹桂粟春風偏上紫荆花<lb/>
相期更寫瓊林會趂取才人兩鬢鴉<lb/>
　　　題沈石田雪景<lb/>
踏雪何人過長坂萬玉峯髙磵聲逺山中随處可登臨<lb/>
麥好何憂嵗華晩僧舎茶烟青出林雲垂四野天沉沉<lb/>
<pb n="KR4e0125_WYG_080-18a"/>
憑誰坐我氷壺北呵凍先成喜雪吟<lb/>
　　　夀桞文範中書母<lb/>
莘諌郎君人所賢慈訓由来非偶然白頭無愧桞家婦<lb/>
朱顔一似瑶池仙月俸遥分自京邸春酒滿斟供壽筵<lb/>
題詩拜手致遐祝鶴筭從今開八千<lb/>
　　　送徐大參公肅還河南<lb/>
與君前後入都城才得論心又送行亭上朔風消酒力<lb/>
道中寒月聴車聲来朝逺上南山夀去路回瞻北斗明<lb/>
<pb n="KR4e0125_WYG_080-18b"/>
洛下人家應慰藉春光先近一陽生<lb/>
衣冠来集衍公房離合紛紛此一觴盛世與君心共赫<lb/>
少年慙我鬂初蒼公車恨少三千牘宦轍驚踰二十霜<lb/>
勝會有盟堪再續踈慵還得藉餘光<lb/>
　予自南畿校文北歸與進表藩臬諸公前後入見是<lb/>
　時予同年来者九人公肅大叅其一也禮成言别胥<lb/>
　會于慶夀寺故少師衍公之堂甚樂顧丙戌進士三<lb/>
　百五十人屈指計之今二十年然會者僅二十六人<lb/>
<pb n="KR4e0125_WYG_080-19a"/>
　存殁升沉之感有不可勝言者矣縉紳有詩贈公肅<lb/>
　之行予既附作一章并書同年會席上一章以識嵗<lb/>
　月且以見離合之不偶云成化二十二年嵗丙午冬<lb/>
　至前三日書<lb/>
　　　司言儀賔戒酒限韻索詩<lb/>
近聞調息坐軒中新茗投機藥奏功想是卧薪踈酒盞<lb/>
故應流水促詩筒羡君此日盟心切愧我當時語柄空<lb/>
到府不須投姓字紛紛冠盖謝嚴終<lb/>
<pb n="KR4e0125_WYG_080-19b"/>
　　　尹先生入閣有詩次韻<lb/>
雲鵬遥轉自天池鈴索錚然夜已知相業待誰參燮理<lb/>
聖心從昔警艱危三江丰采無雙士兩漢絲綸絶妙詞<lb/>
坐致太平真易得可容桃李借春熈<lb/>
六街歡動馬蹄灰共報先生入相来兼傅青宫需大老<lb/>
賛元黄閣藉英才琪花瑞兆秋成稔璧宿光騰夜色開<lb/>
二十二年門下士獨慙踈劣負歐梅<lb/>
　　　青玉案哀郭用章僉憲<lb/>
<pb n="KR4e0125_WYG_080-20a"/>
　　同寅陸君鼎儀盛稱其友郭用章之賢而惜其死<lb/>
　　<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>予為賦輓詩久未能應也一夕偶夣作古詞覺<lb/>
　　而記其半疑不知其為何等語而鼎儀適遣人促<lb/>
　　此詩恍然若為用章設也因足成之噫賢人之精<lb/>
　　爽固有不随死而亡者乎是可哀已<lb/>
髙才無愧霜臺佐荆楚地人相賀誰遣陽由灘下過烟<lb/>
水迷茫風花飄堕不及茶毘大　清流肯受黄塵涴空<lb/>
悵望吴山恨無奈嵗月紛紛如蟻磨夕陽芳草㫁蓬孤<lb/>
<pb n="KR4e0125_WYG_080-20b"/>
柁忍讀招魂些<lb/>
　　　鷓鴣天夀費司業兄葯軒君六十<lb/>
花甲才周又一年葯軒初度敞華筵句分池草千金重<lb/>
春試階蓂四葉全　娱綵服聴朱絃主人如鶴酒如川<lb/>
願言鉄甕金山景百嵗常供几杖前<lb/>
　　　送李景祥赴台郡教授<lb/>
京邸相看識面初銓曹俄復聴新除當朝九五才聞詔<lb/>
行路尋常只載書朔土寒風増客罽天台春色候經畬<lb/>
<pb n="KR4e0125_WYG_080-21a"/>
黌宫努力希先達誰有三鱣到講餘<lb/>
　　　和韻<lb/>
駒隙紛紛走鳳梭東籬花事未蹉跎久便吏隱真成趣<lb/>
不解詩禪也伏魔周法盡除山澤禁漢庭将復孝亷科<lb/>
比来五負登髙會青鏡霜毛積漸多<lb/>
　　　洗句亭為仇司訓東之賦<lb/>
七十二泉天下竒儘㪺寒渌沁詩脾環亭巧作流觴處<lb/>
隔座潜通洗墨池競病可能湔俗韻推敲長愛俯清漪<lb/>
<pb n="KR4e0125_WYG_080-21b"/>
髙吟不數澄江練地主風流盛一時<lb/>
　　　梁叔厚太史父母哀輓<lb/>
伯鸞髙義重諸梁七袠光隂曉夣長雞絮獨堪徐孺禮<lb/>
干戈曾戢鄭公鄉嶺南鼔吹留殘藁庭下芝蘭壓衆芳<lb/>
有託不憂身後事墓亭碑石見龍章<lb/>
偕老無慚古孝亷慈闈方祝海籌添傷心忽報逰仙速<lb/>
養子真傳立教嚴天上舊恩餘鳳誥山中新壌恊龜占<lb/>
平生懿徳知難朽太史銘文為發潜<lb/>
<pb n="KR4e0125_WYG_080-22a"/>
　　　和韻謝王國賔司言<lb/>
　　近至月河寺見窗間題名知車從獨来奠亡弟旅<lb/>
　　襯感泣久之因用壁上舊韻賦詩一章奉謝<lb/>
幻身依佛寄城東顔色猶疑在眼中一霎電光生死易<lb/>
百年春夣古今同宿縁有分思重結幽壌無情恨莫通<lb/>
多謝故人王逸少獨来揮淚向西風<lb/>
　　　壽葉文荘公夫人<hi>耿清恵公女上舍晨母也</hi>
奉蘐堂上人争道七十古来稀有滿面春潮雙鬢雪天<lb/>
<pb n="KR4e0125_WYG_080-22b"/>
教樂夀清惠家風文荘壼政宦族傳来久喜逢誕日婺<lb/>
星光映台斗　好是一顆明珠三秋髙㨗擬占青雲首<lb/>
膝下諸孫森立綵服相輝左右東海桃紅洞庭橘熟同<lb/>
薦松花酒願期千嵗瑶池重會金母<lb/>
　　　湘渚推篷圖<lb/>
鷓鴣聲殘春水足倒影横斜萬枝綠何人江上曉推篷<lb/>
入眼渾疑舞鸞鵠此君自是出塵表怪底人稱可醫俗<lb/>
雨中亂㸃啼痕斑月下清敲佩聲玉峥嶸頭角更堪喜<lb/>
<pb n="KR4e0125_WYG_080-23a"/>
莫遣行庖悮相斸臨風欲喚文湖州聴取新翻竹枝曲<lb/>
　　　輓大河衛閔恭户侯<lb/>
憶向淮東接晤言春風曽過翫韜軒尊前舞劍軍容肅<lb/>
花下投壺語笑喧竒骨似堪分爵土壮心俄復厭塵煩<lb/>
生芻一束無由奠目㫁停雲遶墓園<lb/>
　　　梅花圖<lb/>
羅浮山前初霽雪一樹寒花照幽絶青宵夜碾白玉盤<lb/>
萬里氷壺兩澄澈凛然正色有天趣不比春容可人悦<lb/>
<pb n="KR4e0125_WYG_080-23b"/>
離離瘦影澹将空蔌蔌暗香吹不滅姑射仙人渺無語<lb/>
似共嫦娥闘髙㓗畫工孰是楊補之坐想毫端落瓊屑<lb/>
披圖擬欲問花神枝上清光幾圓缺尚方鼎鼐思作羹<lb/>
願見黄金子成結<lb/>
　<lb/>
　<lb/>
　<lb/>
　篁墩文集巻八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻七十五</head>
    <p>
<pb n="KR4e0125_WYG_075-1a"/>
欽定四庫全書<lb/>
　篁墩文集巻七十五　　　明　程敏政　撰<lb/>
　　詩<lb/>
　　　故刑部尚書萬安劉公夫人哀輓<hi>同年憲副喬之母</hi>
尚書勲徳重當時伉儷分明得女師淑行定歸劉向傳<lb/>
令人三誦鵲巢詩<lb/>
荆布家風玉雪容詩書猶説舊儒宗相夫誰合隆恩澤<lb/>
四度鸞書出九重<lb/>
<pb n="KR4e0125_WYG_075-1b"/>
清寜宫裏早朝回四翟冠髙比上台識遍朱門金字榜<lb/>
衆中誇道不凡才<lb/>
教子丁寜讀父書䇿名黄甲佩金魚故園花竹春如海<lb/>
贏得諸孫候板輿<lb/>
閱世相将九十齡白頭如雪兩瞳青縁何便作逰仙夣<lb/>
拭淚空瞻婺女星<lb/>
落日秋山起白雲森森松檜擁髙墳賢名百世應難㓕<lb/>
中有天家諭祭文<lb/>
<pb n="KR4e0125_WYG_075-2a"/>
　　　定海李揮使東溟一覽卷<lb/>
李侯落落千人雄指揮戰艦横雕弓倭奴斂跡向沙島<lb/>
不敢出沒鯨濤中新樓㧞地幾百尺倚徙下見馮夷宫<lb/>
掀髯長嘯動林木勝覽直盡東溟東晴光蕩潏開鴻濛<lb/>
旭日正上扶桑紅亭臺隱顯蜃氣滅斥堠逺近蠻烟空<lb/>
青山遥遥斷海口横天獨鶚乘秋風時呼一斗霹靂酎<lb/>
澆此百嵗塵埃胷流年任爾添白髪飛思直欲凌蒼穹<lb/>
邇聞謝兵學辟榖匣中劒氣韜長虹蓬莱三山渺何許<lb/>
<pb n="KR4e0125_WYG_075-2b"/>
異日倘見安期公披圖擊節壮吾子髙歌逺寄南歸鴻<lb/>
　　　有感次髙夏官克明韻二首<lb/>
年來閒却舊巖扃僮僕應嫌鵲未靈二頃墨荘心已足<lb/>
幾人塵海夣初醒愁侵病骨鬚先白春入天涯草更青<lb/>
感子投瓊意何限愧無佳什付奚丁<lb/>
山前山色遶籬斜慣看収租與焙茶寸䇿併無空許國<lb/>
一年将盡倍思家䲭夷舊跡餘三泖太白新題重九華<lb/>
自分散樗成底事春風無限上林花<lb/>
<pb n="KR4e0125_WYG_075-3a"/>
　　　喜雨與汪伯諧劉希賢吴原博同寅聨句<lb/>
九重一念格穹蒼<hi>汪</hi>驀地隂雲起兊方簷溜即看渾似<lb/>
注<hi>劉</hi>市塵那得更如狂遥知隴麥回新綠<hi>程</hi>細覺宫槐<lb/>
綴嫩黄明日趨朝同拜賀<hi>吴</hi>頌聲應喜動巖廊<hi>汪</hi>
破柱雷聲送雨来<hi>劉</hi>眼前生意遍枯荄禱祠漢室慙方<lb/>
士<hi>程</hi>調爕商家待相才此日亭成誰志喜<hi>吴</hi>早時詩就<lb/>
不勞催逼人清氣知何許<hi>汪</hi>頻覺煩襟滿坐開<hi>劉</hi>
天際隂雲散復聫<hi>程</hi>併将風雨作豐年遡風羣燕衣猶<lb/>
<pb n="KR4e0125_WYG_075-3b"/>
濕<hi>吴</hi>濺水新荷葉正圓草野久憐農望切<hi>汪</hi>桑林初識<lb/>
聖心䖍莫教夕蝀輕相妬<hi>程</hi>擬挽天瓢一霈然<hi>劉</hi>
滿院凉風透葛衣<hi>吴</hi>雨餘輕扇不須揮齋居静覺心無<lb/>
累<hi>汪</hi>吟榻清期願不違瓦鼎日長烟篆裊<hi>劉</hi>銅壺天逺<lb/>
漏聲稀莱羮茗盌同三宿<hi>程</hi>詩陣堂堂未解圍<hi>吴</hi>
　　　沁園春壽少詹學士鏡川楊公<lb/>
天啓家筵連開夀域總值芳辰喜位進儲端新懸印綬<lb/>
恩加閫正久奉絲綸霜拂華㒹霞明丹頰甲子而今才<lb/>
<pb n="KR4e0125_WYG_075-4a"/>
一巡鳴珂巷見長庚徹夜瑞靄凌晨　膝前雙玉也何<lb/>
用斑衣能恱親看才壓秋曺方恢宦轍名需春榜更冠<lb/>
儒紳曲度南詞酒傳内醖珠履紛紛來衆賔偕老處問<lb/>
幾畨蒲栁得似松筠<lb/>
　　　盆梅為南園蔣大監賦<lb/>
雪天誰解返氷魂春意攙先入禁門蓓蕾漸看舒五出<lb/>
胚胎疑為染孤根塵空冀北烟花夣思繞江南水竹村<lb/>
珍重盛開應有日洗妆先試綠醅尊<lb/>
<pb n="KR4e0125_WYG_075-4b"/>
　　　梅花引<lb/>
嵗云暮矣萬木僵山雪未霽江雲黄竹間彷彿有佳處<lb/>
野橋陣陣吹寒香氷為仙肌鉄作腸平生不入桃李塲<lb/>
老天有心慰清絶先遣春意回孤芳冩生近世惟王郎<lb/>
一幅輕縑揺素光宛然再見姑射子瘦影下照清泠塘<lb/>
羅浮夣破月轉廊羌笛聲隨風度牆喜從舊譜得三昧<lb/>
不說新妆傅夀陽臨池想像白玉堂垂垂鼎實乘春忙<lb/>
巡簷欲誦廣平賦花神一笑天蒼凉<lb/>
<pb n="KR4e0125_WYG_075-5a"/>
　　　分得閤皂山送伍希淵太守考績還廣州<lb/>
青山突起滄江垠寳氣夜發騰秋旻鍊師叱劒啓洞穴<lb/>
刻玉儼坐真天人山靈幾時閟琬琰道院一日開荆榛<lb/>
寰中福地七十二名數閤皂非常倫使君五馬數過此<lb/>
與山識面驚鄉隣奏功近自廣州入歸路復擬停朱輪<lb/>
鳥啼花舞滿磵谷知有恩露来楓宸浮嵐暖翠杳難極<lb/>
莞爾昔年川效珍奚囊欲鬬兩竒絶罨畫不盡千嶙峋<lb/>
明當有詔起循吏酹山細倒羅浮春<lb/>
<pb n="KR4e0125_WYG_075-5b"/>
　　　三月十七日原博諭徳餞汝玉給事于玉延亭<lb/>
　　　　㑹者賔之學士于喬諭徳濟之世賢侍講曰<lb/>
　　　　川校書道亨編修暨予得聫句四章時黄薔<lb/>
　　　　薇盛開復移尊于海月菴酹花酌别又得三<lb/>
　　　　章予亦将有餞約而觴汝玉者多刻日有次<lb/>
　　　　第不能奪也手録此以致繾綣不已之意<lb/>
酒半離筵客未來<hi>東陽</hi>諸公興淺欲停盃<hi>寛</hi>亭前花影<lb/>
看移日<hi>鏊</hi>池上波光愛潑醅<hi>傑/</hi>延竚不堪南省逈<hi>震玉時</hi>
<pb n="KR4e0125_WYG_075-6a"/>
<hi>汝燕于禮曺故云</hi>淹留豈待北門催<hi>瀚/</hi>蹇予恐未當君意<hi>敏政</hi>
習氏池邊未肯廻<hi>東陽</hi>
皇華南去正春風<hi>遷</hi>水長灣頭畫鷁通<hi>寛</hi>萬里瀟湘如<lb/>
在眼<hi>鏊</hi>九重霄漢未忘忠<hi>傑/</hi>淮陽夜泊應懐古<hi>震</hi>吴越<lb/>
秋成久願豐<hi>敏政</hi>歸䟽邊儲報明主<hi>瀚</hi>太倉無地不陳<lb/>
紅<hi>東陽</hi>
命下龍樓重嵗儲<hi>震</hi>城東春色擁離車<hi>敏政</hi>過家路便<lb/>
心先到<hi>瀚</hi>報國身勞我不如<hi>東陽/</hi>獻納暫違青瑣直<hi>遷</hi>
<pb n="KR4e0125_WYG_075-6b"/>
諮詢争覩紫泥書<hi>寛</hi>送君正是花時節<hi>鏊</hi>飲盡瓶罍興<lb/>
有餘<hi>傑</hi>
江南春色動歸人<hi>東陽</hi>畫舫紅旗早問津<hi>敏政</hi>湖口過<lb/>
家魚正美<hi>寛</hi>城邊迓客酒初醇<hi>傑/</hi>催詩數㸃朝来雨<hi>鏊</hi>
撲馬無端陌上塵<hi>瀚</hi>莫忘玉延亭下宴<hi>敏政</hi>相看不是<lb/>
白頭新<hi>寛</hi>
刺䕷花下送離觴<hi>敏政</hi>别思詩情共渺茫<hi>瀚</hi>折贈不須<lb/>
河上桞<hi>東陽</hi>醉眠真愛井邊床<hi>傑/</hi>籬根㶁㶁聞流水<hi>鏊</hi>
<pb n="KR4e0125_WYG_075-7a"/>
屋角亭亭見夕陽<hi>寛</hi>繞樹未堪方去住<hi>敏政</hi>還看海月<lb/>
照東堂<hi>瀚</hi>
移席東園就看花<hi>傑</hi>花前起坐即喧譁<hi>寛</hi>却因送别成<lb/>
嘉集<hi>鏊</hi>不用尋芳感物華<hi>敏政/</hi>漸有綠隂看繫馬<hi>東陽</hi>
豈無銀漢待乘槎<hi>瀚</hi>共君秉燭須今夕<hi>傑</hi>最喜西隣酒<lb/>
易賖<hi>寛</hi>
一種籬邊未滿叢<hi>瀚</hi>瓣香含雨葉含風<hi>東陽</hi>逰絲惹地<lb/>
牽黄蝶<hi>遷</hi>細雨臨堦綴玉蟲<hi>鏊/</hi>滿院旃檀春欲暮<hi>傑</hi>印<lb/>
<pb n="KR4e0125_WYG_075-7b"/>
池羅縠夜将空<hi>敏政</hi>行人幸與凭闌會<hi>璚</hi>儘有光華付<lb/>
與公<hi>鏊</hi>
　　　畫竹<lb/>
墨本驚傳抱節君佩聲揺動水蒼文龍孫<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>争穿上<lb/>
鳳尾翛翛半入雲滿地雪霜甘耐晩一春紅綠恥隨羣<lb/>
摩挲欲掃琅玕净恐有詩題隔坐分<lb/>
　　　送丁玉夫舍人謫晉安州判<hi>先是王尚文給事亦謫於此</hi>
池上人如許憐君萬里行蠻方風土異客路旱塵生一<lb/>
<pb n="KR4e0125_WYG_075-8a"/>
飯皆君賜孤吟足宦情到詢前給事應續舊題名<lb/>
　　　分題得芭蕉分綠<lb/>
倚石亭亭翠幾攅清標不似雪中看夣回獵圃思蔵鹿<lb/>
影拂書窓愛舞鸞聚扇一揮風力逈捲盃三酌露華殘<lb/>
誰便净緑無塵染細寫新詩墨未乾<lb/>
　　　吴人張祚母王節婦<lb/>
三十年來婦節完玉壺清冷逼人寒松筠自保知心久<lb/>
桃李空驚入社難化及鄉閭堪樹表教成兒子解承懽<lb/>
<pb n="KR4e0125_WYG_075-8b"/>
憑誰更續離鸞操為譜琴聲膝下彈<lb/>
　　　題畫莱<lb/>
曽移蔬甲課園丁愛嚼霜根養性靈獨有畫工知此意<lb/>
能将風味入丹青<lb/>
　　　夏日獨卧西齋陶懋學貢士與克儉弟隔坐寫<lb/>
　　　　畫笑語而窻外槐陰與盆石掩映宛如往嵗<lb/>
　　　　回舟北上時事因成一詩<lb/>
卧我西齋坐兩君不知談笑久離羣牆槐影似中流見<lb/>
<pb n="KR4e0125_WYG_075-9a"/>
盆石青疑隔岸分屈指三年如昨日開顔一酌又斜曛<lb/>
相煩畫舫題新額滿壁揮毫動水雲<lb/>
　　　廣平王同守原常治水底績巻<lb/>
一宵水决漳河衝鯨波突下驅雷風劃然蝕出賈村口<lb/>
聨堤屬堰如飛蓬城門晝閉人反走四顧已作馮夷宫<lb/>
貳車王公智且勇拯溺坐遣舟車通行人㧞濟免魚腹<lb/>
公倉保䕶留陳紅秪餘决口水如故屢塞屢壞愁民窮<lb/>
民言必得貳車往上官委牒来匆匆王公一念通昊穹<lb/>
<pb n="KR4e0125_WYG_075-9b"/>
單騎直抵漳河東左畚右鍤萬衆集指呼中坐如元戎<lb/>
先䟽下土殺水勢巨楗却搗奔流中土黏石砌完且固<lb/>
十里隱隱拖晴虹幾年泛濫一朝去入眼似覺滄溟空<lb/>
施工次第在方寸旁觀束手真吴䝉挽牛未數百歩洪<lb/>
射蛟不用千鈞弓跨岸長橋復緜亘繞坻嘉木還青䓗<lb/>
膏腴可佃六千頃官租遮莫憂難充馬前加額来田翁<lb/>
道上拍手歌村童神龍廟下磨巨石太史執筆書成功<lb/>
埭稱召伯可專美堤號蘇公誰長雄我家中寓瀛海郡<lb/>
<pb n="KR4e0125_WYG_075-10a"/>
北方水患恒忡忡考圖按譜多舊跡坐視孰肯勞其躬<lb/>
假令稍費䟽築工斬地即挽凶為豐臨風撫巻三歎息<lb/>
恵政安得千王公嗚呼恵政安得千王公<lb/>
　　　七月六日飲北城友人園亭<lb/>
北郭分明逺市譁小亭幽絶似山家閒繙畫冊評三昧<lb/>
醉撫盆峯憶九華秋後可容来撲棗暑中先許坐呼茶<lb/>
重逰自擬非生客深巷沿苔一徑斜<lb/>
　　　題春山樓觀圖<lb/>
<pb n="KR4e0125_WYG_075-10b"/>
一帶好山横樹杪幾重髙閣起雲中何當避暑鉤簾坐<lb/>
納取虛窓八面風<lb/>
　　　題畫莱<lb/>
籬下分披紺葉長枝間凉綴紫團香已應風味堪登譜<lb/>
更著丹青與擅場<lb/>
　　　丙午六月同黄大器避暑朝天宫李錬師之來<lb/>
　　　　鶴軒<lb/>
雨餘凉思一襟回琳館苔花滿石䑓雙鶴遡風留語去<lb/>
<pb n="KR4e0125_WYG_075-11a"/>
獨槐當戸送隂来丹爐幾向清宵伏芸檢時從白日開<lb/>
避暑又看今嵗始不辭氷果薦春盃<lb/>
　　　愛山亭為趙夣麟主事賦<lb/>
北固山前水一灣小亭遥對數峯閒要貪紫翠来窓几<lb/>
日日呼童莫掩闗<lb/>
海岳菴頭石路通結茅人似米南宫醉来徙倚窮雙目<lb/>
誤指青山作畫中<lb/>
　　　次韻賀李學士賔之誕子<lb/>
<pb n="KR4e0125_WYG_075-11b"/>
吉夣遥占一月餘果然蘭茁見階除門閭不是尋常喜<lb/>
湯餅連傳伯仲書骨法生来應克肖啼聲聞處定何如<lb/>
眼中足慰而翁意他日将同頴上車<lb/>
　　　送婺源宗人瑎南歸<lb/>
相逢未久促歸装草草停車餞一觴氷釋御溝波盡綠<lb/>
日烘官榭柳初黄回瞻北斗皇州近去逐東風客路長<lb/>
莫負壮年須力學舊家原住晦翁鄉<lb/>
　　　錢君宗甫以素扇索詩寄施君彦清<lb/>
<pb n="KR4e0125_WYG_075-12a"/>
詩社南尋舊日盟尚方終記國醫名惠山泉水清如許<lb/>
一為髙人蹔濯纓<lb/>
　　　趙夣麟員外瓊林醉歸圖<lb/>
甲榜傳髙第春風入北顔瓊林霑醉出紫陌看花還巾<lb/>
服存唐製官儀簉漢班莫将經濟䇿相愧畫圖間<lb/>
　　　題蒙泉岳先生葡萄<lb/>
劉郎未撤輪䑓戍使者年年向西去宛國傳将馬乳來<lb/>
漢宫始識葡萄樹茂陵石馬秋風寒𤣥香冷落黄金盤<lb/>
<pb n="KR4e0125_WYG_075-12b"/>
後来尚食不到此當時價抵千琅玕鎮夷城頭初罷鼔<lb/>
謫仙揮毫氣如虎一畨風味眼底生萬斛驪珠手中吐<lb/>
鐵面長髯誰比倫慷慨便作凉州春兎起鶻落總天趣<lb/>
日觀之徒空逼真願子珍藏無草草謫仙已逐秋花老<lb/>
臨池不覺三歎嗟前輩風流到今少<lb/>
　侍御臨淮李君士常以䝉泉岳先生在謫時所寫葡<lb/>
　萄見示請賦一詩予舊嘗為毘陵卞讓所得者題長<lb/>
　篇矣然在十年之前語凡氣弱不足齒先生妙墨之<lb/>
<pb n="KR4e0125_WYG_075-13a"/>
　左更欲賦之而詞氣視十年前益衰卒未能也書以<lb/>
　塞士常之命云耳<lb/>
　　　送黄進士金還定逺<lb/>
纔從邊塞犒軍來又向髙堂戲綵回河上薫風吹去櫂<lb/>
城隅初日引離盃山間舊屬興王地科甲新傳出衆才<lb/>
可得孤雲戀桑梓即看雙佩上蓬莱<lb/>
　　　送屠元勲郎中赴南京大理丞<hi>便道往秀水省親</hi>
氷花消盡栁條新好友相看别意真分署才名歸漢吏<lb/>
<pb n="KR4e0125_WYG_075-13b"/>
擅塲詩律似唐人鍾山到日遥瞻斗秀水經時䞉得春<lb/>
聞說雙旌催曉發城東還擬逐車塵<lb/>
　　　送安成歐陽子履進士奉命犒師廣中便道歸<lb/>
　　　　省<hi>君兄子相先舉進士為令休寧聞近以考滿将入覲故末句云然</hi>
驛舟南下栁初黄春凍全消水力長奉使一畨聊過嶺<lb/>
寧親千里得還鄉行装價重題名記賀客歡生具慶堂<lb/>
却倚東風聴候鴈定多詩夣到池塘<lb/>
　　　次同年張汝弼韻贈錦衣林公<lb/>
<pb n="KR4e0125_WYG_075-14a"/>
将軍先世本材雄常在先皇宿衛中要識兒孫能繼武<lb/>
門前喬木是遺風<lb/>
　　　和韻蕭文明給事留别<hi>時成化乙巳二月二十四日</hi>
一日春風滿帝京獨憐回首送君行恩綸已覺蘇凋瘵<lb/>
謫籍終應雪姓名都下舊桃留賞約道旁新桞識離情<lb/>
瘴鄉山水原多幸嬴得珠璣照眼明<lb/>
　　　萬福寺送文明與倪舜咨李賔之二學士傅曰<lb/>
　　　　川吳原博謝于喬三諭徳林亨大修撰陳汝<lb/>
<pb n="KR4e0125_WYG_075-14b"/>
　　　　玉給事李士常侍御聨句<lb/>
送客東城擁霧來<hi>敏政</hi>對爐先遣一尊開<hi>岳</hi>盤因待别<lb/>
留兼味<hi>傳瀚</hi>詩為陶情且共裁<hi>林瀚</hi>庭竹未青寒尚在<lb/>
<hi>東陽</hi>江波初綠煖将回<hi>寛/</hi>臨岐聊為歌三疊<hi>遷</hi>門外驪<lb/>
駒莫漫催<hi>璚</hi>
愛客幽僧開竹房<hi>岳</hi>春來偏稱舉離觴<hi>傅瀚</hi>東風立馬<lb/>
情如海<hi>林瀚</hi>南雪欺人鬢欲霜<hi>東陽</hi>關樹蕭踈家在望<lb/>
<hi>寛</hi>江梅零落路生香<hi>遷/</hi>後期莫忘論交地<hi>敏政</hi>隨處江<lb/>
<pb n="KR4e0125_WYG_075-15a"/>
湖與廟廊<hi>經</hi>
　　　次韻魏端壁鴻臚述懷之作<lb/>
紅塵滚滚翳雙瞳一室蕭然借逺公守道懶隨人俯仰<lb/>
肅容常立陛西東平生志肯隳家學薄官情思翊聖躬<lb/>
聞説感時新扣闥萬言長䟽已留中<lb/>
　　　題南京邵思誼漏月軒有荘孔陽同年記<lb/>
定山居士久離羣一紙新傳漏月文文古字竒誰似者<lb/>
近来應學武夷君<lb/>
<pb n="KR4e0125_WYG_075-15b"/>
小軒生業未全貧為厭笙歌暖送春上雨旁風元不計<lb/>
只教明月下窺人<lb/>
　　　送王汝璧同知自河南督運大同<lb/>
壮哉騎馬出居庸轉餉歸来倐過冬敵境尚聞傳夜柝<lb/>
漢屯誰復事春農髪隨驛路年華改酒入旗亭别意濃<lb/>
莱色更深伊洛地使君何以慰喁喁<lb/>
　　　送寧縣張泰省母南歸<lb/>
久侍嚴君官冀北又寧慈母返江南舅家𣲖逺新通譜<lb/>
<pb n="KR4e0125_WYG_075-16a"/>
官邸情深屢接談行處片帆衝暑雨到時雙屐破晴嵐<lb/>
承恩堂上春如海預喜稱觴客盡酣<lb/>
　奉侍父官京師将歸省其母程孺人因其内兄爵求<lb/>
　予詩爵之先蓋自新安徙寧之逺溪藏有先朝舊譜<lb/>
　真予忠壮公所同出者也其母嘗受恩封故詩及之<lb/>
　　　六年考滿日偶成<lb/>
厠跡宫僚十載餘無功堪上考功書冷官幸免三宜黜<lb/>
醜女真成百不如髮白漸驚聞道晩才非原合致身踈<lb/>
<pb n="KR4e0125_WYG_075-16b"/>
經幃不厭儒生説敢惜朝朝理蠧魚<lb/>
　　　寳澤堂為吴人陳翥賦<hi>寶其父所書小學也</hi>
有美太丘翁家聲重吴城授子以詩禮不貴金滿籝籠<lb/>
中小學書手筆嚴且精翁去倐幾年諸郎亦多成進思<lb/>
過庭訓展玩驚如生什襲古縹囊共守百世程恭惟考<lb/>
亭老有期在躬行我願君子心顧此寳澤名芸香拂舊<lb/>
籖白石囬光榮朂哉景賢範庶以歸鄉評<lb/>
　　　書仁里族姪佐時家慶巻後八絶<lb/>
<pb n="KR4e0125_WYG_075-17a"/>
弓冶相承每自憐喜聞能受一經傳春風綠鬢芸香重<lb/>
何止青雲屬少年<hi>右付簡簡年十五嵗能舉業</hi>
古来耕讀兩相循立志誰堪慕有莘聞説一犂春雨後<lb/>
緑隂長作帶經人<hi>右付䇿䇿年十四嵗好耕讀</hi>
儒碩堂深世祿長雲烟飛處墨花香對人好寫顔公帖<lb/>
珍重吾家白面郎<hi>右付祿祿年十一嵗</hi>
夣中疑有筆生花不比書窻學畫鴉努力顧名思擢第<lb/>
讀書休負好年華<hi>右付第第年十嵗</hi>
<pb n="KR4e0125_WYG_075-17b"/>
書齋晴日乍揮毫天與佳兒一字褒吉兆已開休忘取<lb/>
家風須並士風髙<hi>右付節節年六嵗學書時先草一風字</hi>
紅隱危樓御墨鮮家鷄何止得家傳文章不愧昌黎伯<lb/>
好讀城南訓子篇<hi>右付符符年六嵗</hi>
早從懐抱識之無太傅功成雪滿顱玉汝異時探學海<lb/>
碧霄紅日看鵷雛<hi>右付範範年二嵗即認海字</hi>
風塵楚楚脱塵凡更向羣中數阿咸坐想後来應跨竈<lb/>
笑人終嵗著青衫<hi>右付治治年七嵗自祿以下多解草書或能吟小詩</hi>
<pb n="KR4e0125_WYG_075-18a"/>
　予宗姪鄉進士佐時自新安上禮部出此巻乃予别<lb/>
　後其家有八子昆仲叔姪皆聦頴異常如此殆先世<lb/>
　所蓄之厚而致然耶今佐時受命出宰新昌因賦八<lb/>
　絶寄示少寓勉進之詞亦自慶云爾觀者勿謂其有<lb/>
　譽兒之癖可也<lb/>
　　　送鄭太史廷綱赴浙江提學憲副<lb/>
長身玉立舊詞臣喜服牙緋拜命新一舸遡風驚逺别<lb/>
諸生懸日候分巡譜通夾漈歸閩産學數康成重漢人<lb/>
<pb n="KR4e0125_WYG_075-18b"/>
知子政閒應念闕吴山髙處見楓宸<lb/>
　　　送小彭閣老飬疾還安成<lb/>
幾年黄閣賛宸旒早乞身閒未白頭多病漸馳林壑夣<lb/>
寸心終切廟堂憂新分雨露隨雙履舊積圖書載一舟<lb/>
勿藥有期應更健九重虛席待前籌<lb/>
　　　送敖太史静之赴江西提學憲副<lb/>
鄉榜曽傳第一人詞林相見十經春史堪朱墨掄才久<lb/>
服稱金緋荷寵新官向洪都分憲節化從殷序播恩綸<lb/>
<pb n="KR4e0125_WYG_075-19a"/>
巡行不用申條約白鹿遺䂓有翠珉<lb/>
　　　送蔡徳馨從父宦逰三衢<lb/>
中郎年少美丰標千里薰風拂畫橈此去壮懐増幾許<lb/>
推蓬初看浙江潮<lb/>
綵侍寧憂客路難直從魚浦過嚴灘吴山越水經逰處<lb/>
得似當時畫裏看<lb/>
　　　送旴江宗人正式南還<hi>廷式雪樓先生六世孫</hi>
梅雨多時水正肥河梁遥逐一帆歸阮南有譜通應久<lb/>
<pb n="KR4e0125_WYG_075-19b"/>
郢曲無才和轉稀明月屢囬桑梓夣紅塵不上芰荷衣<lb/>
舊家人物如君少無限離情對落暉<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻十一</head>
    <p>
<pb n="KR4e0125_WYG_011-1a"/>
欽定四庫全書<lb/>
　篁墩文集巻十一　　　　明　程敏政　撰<lb/>
　　考　論　説　辨<lb/>
　　　詩考<lb/>
按孔子刪書凡百篇刪詩凡三百五篇皆遭秦火而絶<lb/>
漢興罷挾書之律經生學士乃敢掇拾於煨燼之餘料<lb/>
理於記誦之末而書之所出者非一時所得者非一手<lb/>
參互考定為五十九篇亡者幾半而識者尚不能無真<lb/>
<pb n="KR4e0125_WYG_011-1b"/>
偽之别今古文之疑也詩也者與書同禍漢初傳者有<lb/>
齊魯韓毛四家而三百五篇完整如舊其蔵之何所授<lb/>
之何人此固已不能不啟人之疑矣三家亡而毛氏獨<lb/>
行子朱子從而為之集傳其深闢小序之非有功於學<lb/>
者甚大而愚者讀之猶有所不能領解者非立異也無<lb/>
當於心而不敢以自欺也劉歆傳云文帝時詩始萌芽<lb/>
皆諸子傳説至武帝然後鄒魯梁趙頗有詩禮春秋一<lb/>
人不能獨盡其經或為雅或為頌推此意也則知今詩<lb/>
<pb n="KR4e0125_WYG_011-2a"/>
乃出於漢儒之所綴輯而非孔子刪定之舊本矣詩之<lb/>
名始見於虞書曰詩言志歌永言聲依永律和聲大抵<lb/>
古詩皆樂也詩雖有風雅頌之分而皆主於樂亦猶易<lb/>
雖有辭變象之别而皆主於占也古者胄子之教過庭<lb/>
之訓皆於詩乎得之所謂養其良知良能者也而今之<lb/>
詩乃取夫狎邪淫蕩之詞襍乎清廟生民之列言之汙<lb/>
齒頰書之穢簡牘師何以授之於徒父何以詔之於子<lb/>
而况聖經賢傳之㫖本以為治性養心之具曰非禮勿<lb/>
<pb n="KR4e0125_WYG_011-2b"/>
言非禮勿聽也曰口不道惡言耳不聽淫聲也其嚴如<lb/>
此詩也者心之聲而發乎性情者也孔子刪而定之放<lb/>
其鄭聲以為萬世之常經顧乃有取於斯則其所刪者<lb/>
為何詩而其所放者又何聲哉或曰古者太師陳詩以<lb/>
觀民風故美惡不嫌於兼取也是大不然陳詩觀風不<lb/>
過曰某地之詩其可傳者若干如二南之類則其風之<lb/>
美可知也某地之詩其可以示戒者若干如刺淫之類<lb/>
則其風之襍可知也至於某地之詩無可采者則其風<lb/>
<pb n="KR4e0125_WYG_011-3a"/>
之惡亦不言而喻矣豈必以其狎邪淫蕩之詞而盡陳<lb/>
之哉且詩者求治之一端耳其他之可以觀民風者固<lb/>
多也施于政麗于刑而見于官府之文法者何限謂參<lb/>
之詩可也而必求之詩可乎亦恐先王不如是之迂也<lb/>
大槩小序不當以淫者自作之詞為刺淫故朱子辭而<lb/>
闢之然刺淫二字則實古者講師授受之言得之孔門<lb/>
而不可誣者何哉漢儒徒見三百五篇之目散軼不存<lb/>
則遂取孔子所刪所放之餘一切凑合以足其數而小<lb/>
<pb n="KR4e0125_WYG_011-3b"/>
序者不察亦一切以其得於師者槩之曰刺淫此其所<lb/>
由失也朱子闢之是也然集傳則又以孔子鄭聲淫之<lb/>
一語為主凡鄭風之中小序以為懼讒思賢刺廢學而<lb/>
閔無臣者皆舉而歸之淫則亦未免於矯枉過直者矣<lb/>
夫諸詩既無指名又無證佐茍以善心逆之則淫可以<lb/>
為雅以不善之心逆之則雅可以為淫漢儒故有以二<lb/>
南為刺詩者矣説詩者豈可棄其已然之疑信者而以<lb/>
臆見懸斷之哉由是觀之刺淫之詩乃孔子之所必存<lb/>
<pb n="KR4e0125_WYG_011-4a"/>
者也淫者自作之詩則孔子之所必刪者也古今人情<lb/>
不大相逺而理之在人心者無古今也如有以狎邪淫<lb/>
蕩之辭與伊川擊壌之集朱子感興之詩俱收而並録<lb/>
之日與學者講肄而誦習之曰此將以示勸也彼將以<lb/>
示儆也其不以為侮聖言者幾希又日以之敷陳演説<lb/>
於講幃經幄之前曰此將以示勸也彼將以示儆也則<lb/>
下流於不敬而蹈誨淫之轍上以為故常而啟效尤之<lb/>
心其賊經而害教有不可勝言者矣或曰春秋亦孔子<lb/>
<pb n="KR4e0125_WYG_011-4b"/>
之筆而所載者多簒弑淫亂之蹟以為不如是不足以<lb/>
垂法立戒云爾詩之所存亦此意也是尤不然詩之與<lb/>
史其體截然不同也故稱孔子者於春秋曰修修則有<lb/>
褒貶之義焉其法不容於不備也於詩曰刪刪則有放<lb/>
鄭聲之義焉其法不容於不嚴也集傳云深絶其聲於<lb/>
樂以為法而嚴立其辭於詩以為戒愚以謂詩之與樂<lb/>
無二道也茍易詩之一字以為史則垂法立戒之義兼<lb/>
舉而益明矣或曰胄子之教過庭之訓太史之陳亦取<lb/>
<pb n="KR4e0125_WYG_011-5a"/>
其善者耳其不善者則姑置之以示戒而不以教不以<lb/>
訓不以陳也如此則直詩耳亦何煩於聖人之刪而謂<lb/>
之經哉其不然矣詩之為教盖無出温柔敦厚思無邪<lb/>
之兩言茍去淫者自作之辭而存刺淫之作則其説可<lb/>
通也不然求其説而不得不失之過則失之不及而聖<lb/>
人刪詩放鄭聲之意終不白於後世矣朱子學孔者也<lb/>
以為此經實出聖人之所刪定故深闢小序之非少袪<lb/>
學者之蔽而豈逆漢儒之欺哉漢儒亂大學矣而朱子<lb/>
<pb n="KR4e0125_WYG_011-5b"/>
訂其章句漢儒亂周易矣而朱子訂其經傳漢儒壊禮<lb/>
與樂而朱子編三禮不究其義集詩傳僅止於此是漢<lb/>
儒之幸而後學之不幸也噫取狎邪淫蕩之辭垂之萬<lb/>
世而為經其罪大且久矣今故重加决擿别為此編雖<lb/>
極僣踰不敢逃避者非立異也無當於心而不敢以自<lb/>
欺也亦果於非漢儒而篤於尊聖經云爾<lb/>
　　　老氏論<lb/>
釋老二氏同禍天下而人不知老氏之罪甚於釋者不<lb/>
<pb n="KR4e0125_WYG_011-6a"/>
知老氏之本也世之知老氏者有二焉以其有禱晴雨<lb/>
役鬼神驅魍魎與夫齋醮符水之説則謂之正一之教<lb/>
以其有長生久視之説則謂之全真之教是二者皆非<lb/>
老氏之本也予考之周禮太祝掌事鬼神曰禬禜以除<lb/>
㐫荒禱水旱司巫掌羣巫之政令國大旱則帥巫而舞<lb/>
雩是禱晴雨之説也方相氏帥百𨽻而時儺以索室毆<lb/>
疫大䘮以戈擊壙之四隅毆方良是役鬼神之説也壺<lb/>
涿氏掌除水虫以象骨午貫牡橭而沉之則其神死淵<lb/>
<pb n="KR4e0125_WYG_011-6b"/>
為陵神謂龍罔象之屬庭氏掌射天鳥若神也則以太<lb/>
陰之弓與枉矢射之是驅魍魎之説也小祝掌禳禱以<lb/>
祈福祥逺辠疾而素問亦曰往古之醫祝由而已是齋<lb/>
醮符水之説也凡是四者在前古之時多掌於官府降<lb/>
及後世官失其職而老氏之徒竊取之非老氏之本也<lb/>
河圖洛書見於火候之説先天後天之圖亦出於此至<lb/>
陳邵兩賢始表章之遂為萬世理學之正宗而參同契<lb/>
一書至勤朱蔡師生為之注釋盖古者士窮無以自見<lb/>
<pb n="KR4e0125_WYG_011-7a"/>
而獨善其身者之所為也老氏之徒竊取之非老氏之<lb/>
本也然則老氏之本何在曰先儒則有成説矣而人莫<lb/>
之知也權詐者老氏之本也當周之末世先王之道不<lb/>
行而人心放溺以孔孟之賢聖而不得位以拯之乃徒<lb/>
見諸筆舌之間以望後世則固付之無可奈何矣老氏<lb/>
之徒窺見其幾以為人性之不能盡善則陰為不善而<lb/>
陽揜之亦足以名世矣夫老氏倡此道於人偽滋甚之<lb/>
時人亦苦其陽為不善之可耻也則靡然從之由是申<lb/>
<pb n="KR4e0125_WYG_011-7b"/>
韓之刑名蘇張之縱橫良平之陰謀嵇阮之曠逹羣起<lb/>
四出以就功名盖不特迷暗者惑之而髙明者亦甘心<lb/>
焉其平生之巧中詭遇自喜以為能事得計者無不出<lb/>
於老氏老氏之權詐流毒至此而人不知其罪者不知<lb/>
其本也夫釋氏兼愛而老氏為我兼愛之道雖足以罔<lb/>
民其意猶欲勉人之為善至於為我乃人人自便之計<lb/>
而老氏倡之遂至膠固纒綿於天下後世而莫之能解<lb/>
如色之迷人豈惟陷其術中而不悟雖悟矣而安處之<lb/>
<pb n="KR4e0125_WYG_011-8a"/>
無如之何此老氏之罪也彼世之罪老氏者乃猶指其<lb/>
禱晴雨役鬼神魍魎與夫齋醮符水長生久視之説亦<lb/>
見其末矣<lb/>
　　　伍員論<lb/>
父子之親君臣之義一也不幸而處其變則如之何曰<lb/>
君臣之合以人父子之合以天以人者可絶而以天者<lb/>
不可絶故舜禹不敢以非禮加諸瞽叟伯鯀而上有桀<lb/>
紂之君則下有湯武之臣不謂之簒奪而謂之弔民伐<lb/>
<pb n="KR4e0125_WYG_011-8b"/>
罪上有太甲昌邑之君則下有伊霍之臣不謂之䟦扈<lb/>
而謂之廢昏立明書曰撫我則后虐我則讐禮曰人臣<lb/>
之禮不顯諫三諫不聽則逃之子之於親也三諫而不<lb/>
聽則號泣而隨之此可見以人者可絶而以天者不可<lb/>
絶故也然又當權其中使親義不至於偏廢若曰以有<lb/>
過之父而見誅於有道之君則不敢以親賊義鯀廢而<lb/>
禹興是也以無過之父而見殺於無道之君則不敢以<lb/>
義掩親伍奢見殺而子員復讐是也處變之定理盖不<lb/>
<pb n="KR4e0125_WYG_011-9a"/>
易此而蘇轍乃譏員逆天傷義是豈復有人心者哉且<lb/>
平王之為君也堯舜之君乎抑桀紂之君乎太甲昌邑<lb/>
之君乎此不待辯而明矣彼平王殺其子妻其婦奬奸<lb/>
回戮忠良有臣如湯武者弔民伐罪可也如伊霍者廢<lb/>
昏立明可也顧員上不能為湯武下不能為伊霍則以<lb/>
呉之師破楚入郢而鞭其墓以發至憤其志亦可悲矣<lb/>
為轍者但知夫平王前日為員之君而不知今日為員<lb/>
之讐豈惟不知父子之親亦不知君臣之義矣夫君者<lb/>
<pb n="KR4e0125_WYG_011-9b"/>
天下之義主也君而至於使人讐之則孟子之所謂獨<lb/>
夫耳禮曰父母之讐弗與共戴天然則員之所鞭者非<lb/>
平王乃獨夫也而謂其逆天傷義是無父之人也昔王<lb/>
裒以父死非命終身未嘗西向而坐以示不臣於晉朱<lb/>
子取而載諸小學之書以實父子之倫則員固朱子所<lb/>
不棄者然予獨悲夫員之所為尤有可憾者焉昔張良<lb/>
以五世相韓憤秦之滅其宗也則佐漢髙帝誅秦而立<lb/>
韓公子成及項羽殺成則又佐髙帝襲殺羽於固陵讐<lb/>
<pb n="KR4e0125_WYG_011-10a"/>
復恥雪則遂謝病辟穀託從赤松子遊以明其心之為<lb/>
韓也使員當入郢之後投戈解甲翩然辭呉之爵禄而<lb/>
退處於深山長谷之中以示其所遭之不幸豈不可以<lb/>
盡全歸之孝哉惜乎其志不足及此而反以讒見禍於<lb/>
他人之手也<lb/>
　　　陳平論<lb/>
西漢之士其䇿事率以利而不以義若陳平則其尤者<lb/>
何以知其然以淮陰侯之事而知之夫吕氏之殺侯千<lb/>
<pb n="KR4e0125_WYG_011-10b"/>
古之所共憤而予以為平實啟之吕氏特成之耳方人<lb/>
之告侯反也髙帝自意之不决問於羣臣而不决其不<lb/>
决者豈帝真不之知哉誠有以惡侯之罪而念侯之功<lb/>
故徘徊猶豫持兩端於心胸之間當此時也得好義者<lb/>
一言則生得好利者一言則死侯之生死繫於人言盖<lb/>
不容髪而帝乃取决於平為平者宜對帝曰侯定列國<lb/>
取項羽握重兵在外者十年顧不反今天下已定裂土<lb/>
而王其志願亦足矣且侯素號明智豈不知天命不可<lb/>
<pb n="KR4e0125_WYG_011-11a"/>
以僣跡此觀之則告者之妄不言可知陛下宜抵告者<lb/>
罪而取上變之書緘之付侯以示無他則侯必束身歸<lb/>
朝駢首請罪其戴漢之恩益深臣節益堅而為國之藩<lb/>
籬益固此䇿之上也且告變者其真偽未可知而叛逆<lb/>
大罪固不可以輕加亦不可以末減陛下宜使親信腹<lb/>
心之臣覘於楚之境上人惟不為則已為則自有不能<lb/>
掩者覘之而得其實則使使持節召侯召之不來然後<lb/>
六師移之未晚也偽則宜速斬告者以安功臣之心仍<lb/>
<pb n="KR4e0125_WYG_011-11b"/>
以璽書慰侯此䇿之中也若從羣臣之言不論事之真<lb/>
偽遽興無名之師則侯之反形未具雖家置一喙以喻<lb/>
侯之當誅其孰聽之况陛下新一天下之初事多未遑<lb/>
而首戮元勲則人人自危雖左右服事之臣亦為之凛<lb/>
凛懼矣使陛下果若人言則䇿之下也平計不出此乃<lb/>
曰陛下精兵孰與楚諸將用兵孰與侯如此而兵之是<lb/>
趨之反也臣竊為陛下危之豈非所謂人落陷穽不一<lb/>
引手救反擠之且下石焉者乎及帝問其䇿則曰古者<lb/>
<pb n="KR4e0125_WYG_011-12a"/>
天子有巡狩會諸侯陛下第出偽遊雲夢㑹諸侯於陳<lb/>
陳楚之西界侯聞天子出遊其勢必無事而郊謁謁而<lb/>
擒之此特一力士之事耳是果何等語哉正虞廷之所<lb/>
謂讒説孔子之所謂利口孟子之所謂逢君之惡者也<lb/>
嗚呼平一言而使髙帝為無恩之主元勲受無罪之誅<lb/>
平亦不義之甚矣或曰侯雖被擒至洛陽赦為侯固未<lb/>
死也而遽歸罪於平無乃甚乎曰人之禍福必有胚胎<lb/>
平之計一行而未央之事已兆於此王導所謂我雖不<lb/>
<pb n="KR4e0125_WYG_011-12b"/>
殺伯仁伯仁由我而死者也平盖不足責矣予獨慨夫<lb/>
古之大聖行一不義殺一不辜得天下不為而髙祖乃<lb/>
甘心於平以得侯為漢子孫無窮之利世降愈下而義<lb/>
利之辨愈乖盖使人有不勝其憾者矣<lb/>
　　　孔明論<lb/>
或曰昭烈伐呉乃千古之失䇿而孔明略無一字之諫<lb/>
當時武臣若趙雲者乃有國賊曹操非孫權之言然則孔<lb/>
明之智不足以及此乎曰非也伐呉之失䇿孔明諫之<lb/>
<pb n="KR4e0125_WYG_011-13a"/>
不聽而昭烈悔之不及人特未之知耳何以知孔明之<lb/>
諫孔明之初語昭烈曰孫權據有江東已歴三世國險<lb/>
而民附賢能為之用此可與為援而不可圖也孔明之<lb/>
初意如此後來之諫可知矣何以知昭烈之悔永安之<lb/>
詔曰君才十倍曹丕必能安國家終定大事且昭烈方<lb/>
敗於孫權其慚憤以圖再舉不言可知而託孤之際乃<lb/>
舍權稱丕意必孔明之諫有如雲之言者故昭烈至是<lb/>
乃悟其言而深恨始謀之不臧也曾是而謂孔明之智<lb/>
<pb n="KR4e0125_WYG_011-13b"/>
不足以及此乎曰昭烈之於孔明嘗有魚水之喻矣跡<lb/>
是觀之則孔明之言照烈固有不能盡用者哉曰豈特<lb/>
不能盡用而已盖所謂十不一試者也孔明之言曰荆<lb/>
州用武之國而其主不能守此殆天所以資將軍也使<lb/>
孔明處此盖必有䇿而昭烈追景升之顧寧舍之以去<lb/>
反為逆操之資赤壁之勝雖幸得其半而終不能守盖<lb/>
非孔明之初意矣又曰益州天府之土劉璋闇弱將軍<lb/>
既帝室之胄若跨有荆益漢室可興矣使孔明處此亦<lb/>
<pb n="KR4e0125_WYG_011-14a"/>
必有䇿而昭烈乃聽法正之詭謀襲取成都雖得璋而<lb/>
理不直又非孔明之初意矣孔明所以興漢之䇿盖素<lb/>
定於草廬三顧坐談之頃其大者則取荆益援孫權而<lb/>
昭烈曾無一之見從而後世乃歸之天不祚漢豈不過<lb/>
乎曰孔明嘗自歎法孝直在必能制主上東行然則孔<lb/>
明之智不逮正矣曰非也孔明嘗勸取益州昭烈不聽<lb/>
而聽於正伐呉之舉孔明亦必諫之不聽而思其人也<lb/>
正言難入詭謀易從雖大賢君子猶所不免而况昭烈<lb/>
<pb n="KR4e0125_WYG_011-14b"/>
乎<lb/>
　　　士農説<lb/>
天下之人無過士農兩途而後世每病其有遊手之農<lb/>
盜名之士者何哉曰業有所因以廢弊有所因以起故<lb/>
夫以牛墾田而後天下有遊手之農以書鋟梓而後天<lb/>
下有盜名之士且以牛墾田本所以利民而天下之農<lb/>
乃有遊手者何也盖古者以兩人耦耕不知用牛之利<lb/>
而牛惟以服車故易曰服牛乗馬書曰肇牽車牛逺服<lb/>
<pb n="KR4e0125_WYG_011-15a"/>
賈詩曰睆彼牽牛不以服箱盖當時一夫不耕則不得<lb/>
食故農未有不從事於南畆者降及後世以牛代人一<lb/>
牛之耕足以供數人之食而農之業始廢於是從事于<lb/>
南畆者無幾而旁觀以待食者過半夫民勞則不暇乎<lb/>
其他而逸則必至於生事故盜起訟興而治化不能逮<lb/>
古故曰天下有遊手之農則以牛墾田之弊也以書鋟<lb/>
梓本所以便士而天下之士乃有盜名者何也盖士之<lb/>
為學不過知行二者古之人知一事則行一事而竹簡<lb/>
<pb n="KR4e0125_WYG_011-15b"/>
韋編不為野朴至於漢儒力行之力漸㣲而淹貫一經<lb/>
守其師説致知之功猶為近古則亦以其手自傳録之<lb/>
難勢不能泛及故也曹操嘗問蔡琰家書琰所記四百<lb/>
餘篇請給紙筆繕冩送上蘇軾亦謂宋初之人求史記<lb/>
漢書不可得幸而得之晝夜手抄盖當時鋟梓之説未<lb/>
有也自夫後世鋟梓之説一行學者不知致書之難一<lb/>
切趨于茍簡而士之業始廢百家衆技與夫程子所謂<lb/>
有之無所補無之靡所闕者汗牛充棟又足以蠱學者<lb/>
<pb n="KR4e0125_WYG_011-16a"/>
之心志而六經語孟之書反以為科目之具既已得<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>
則不復容心其間而世所謂士者口耳之學爾其僅足<lb/>
以名世者則一以辭章髙下為學之淺深夫行不逮古<lb/>
人知不逮漢儒而以辭章為業則是名為士而實則非<lb/>
故曰天下有盜名之士則以書鋟梓之弊也夫古之人<lb/>
其為計雖若甚拙而其利之也深其立法雖若甚迂而<lb/>
其便之也久後世之巧㨗雖可以快一時而較其得失<lb/>
反出其下若二端是已嗚呼出古人之下者又何止於<lb/>
<pb n="KR4e0125_WYG_011-16b"/>
此哉<lb/>
　　　報應説<lb/>
淮陰侯佐髙祖平列國取項羽天下之大功也而見殺<lb/>
於女主何進與袁紹謀誅宦者安帝室天下之大忠也<lb/>
而見殺于寺人此後世君子所為痛惜者也予獨以為<lb/>
之二人者亦自有殺身之道焉書曰惠廸吉從逆㐫孟<lb/>
子曰殺人之父人亦殺其父殺人之兄人亦殺其兄盖<lb/>
福善禍淫之理相為隠伏其見諸人者㨗如影響之於<lb/>
<pb n="KR4e0125_WYG_011-17a"/>
形聲人但見其感應之遲遂以為彼蒼者若罔聞知殆<lb/>
所謂䙝天者也以史考之酈食其不煩尺矢片甲下齊<lb/>
七十餘城其功偉矣而淮陰嫉之自以己為大將握重<lb/>
兵在外而功反出書生下遂進兵擊齊齊王以食其為<lb/>
紿已也而烹之則烹酈食其者非齊王乃淮陰也何太<lb/>
后專制孝仁董后積不能平而進以太后之兄為大將<lb/>
軍執國政且惡董后之姪重其權勢與己同乃誣奏董<lb/>
后不宜居京師少帝許之進遂發兵圍董氏之宅收重<lb/>
<pb n="KR4e0125_WYG_011-17b"/>
免官俾之自殺董后亦以憂死則殺董重者非少帝乃<lb/>
何進也夫二人者嫉人之有功忌人之軋已必欲取而<lb/>
置之死地乃欲保成功永終譽幸死於牖下其亦不思<lb/>
之甚矣然則二人者之死特假婦寺之手耳彼食其與<lb/>
重何罪哉傳曰行一不義殺一不辜得天下不為也二<lb/>
人者忌嫉之念一萌而殺人之心無所不至然卒之亦<lb/>
足以自殺其身則福善禍淫之理盖可畏矣嗟夫功過<lb/>
不相掩也彼二人者功忠固可痛惜然表而出之特以<lb/>
<pb n="KR4e0125_WYG_011-18a"/>
戒夫世之忌嫉者<lb/>
　　　辨河間志程知節墓<lb/>
按舊志唐盧國公程知節墓在滄州之將相鄉有土阜<lb/>
二南北相去不滿百武南一阜髙三丈周迴二十丈故<lb/>
老相傳知節從征遼東道卒遂葬於此土人號其地曰<lb/>
程家林鄉曰將相鄉北一阜頗低以為山人既卜葬知<lb/>
節亦卒因附葬之其説甚謬然卒無以審其所從來予<lb/>
考之唐書知節卒陪葬昭陵昭陵在長安距滄州盖風<lb/>
<pb n="KR4e0125_WYG_011-18b"/>
馬牛之不相及其謬一也太宗征遼時知節為瀘州都<lb/>
督實不在行其謬二也且知節卒於髙宗顯慶三年上<lb/>
距太宗征遼將十五年今謂從征道卒其謬三也然則<lb/>
此二阜者果誰之墓乎盖唐橫海軍節度使程日華及<lb/>
其從子懐訊之墓而土人傳訛以為知節耳何以知其<lb/>
然以史考之徳宗時立橫海軍節度置司滄州日華以<lb/>
興元元年為節度使兼御史大夫既卒子懐直繼之官<lb/>
至尚書右僕射嘗入朝從兄懐訊因代為節度使既卒<lb/>
<pb n="KR4e0125_WYG_011-19a"/>
子執恭繼之官至司空封邠國公元和十三年改邠寧<lb/>
節度使盖程氏凡四世據有滄景之地則此阜為日華<lb/>
懐訊之墓無疑也且程氏世鎮滄州將四十年史稱日<lb/>
華家人子弟列宿衛者三十餘人則在鎮留居者必衆<lb/>
故地曰程家林又日華父子兄弟皆建節鉞位兩府封<lb/>
上公故鄉曰將相鄉而土人但見有葬者其勲名爵位<lb/>
輝赫若是莫知其誰何直以稔聞知節之名遂謬為之<lb/>
説如此予恐無以解後來之惑故特為之置辨<lb/>
<pb n="KR4e0125_WYG_011-19b"/>
　　　宋太祖太宗授受辨<lb/>
太祖太宗授受之際所以致後世之疑者誰乎曰李燾<lb/>
刪潤湘山野録而啟之陳桱附會涑水紀聞而成之不<lb/>
深考者以為實然爾夫燾之所以啟之者何也曰燾為<lb/>
長編以太祖顧命實録正史不載而刪潤野録之事附<lb/>
其下初意本以偹闕文然野録謂太祖太宗對飲燭影<lb/>
下時見太宗有不可勝之狀而燾改不可勝為遜避太<lb/>
祖下階戳雪顧太宗曰好做好做而燾改戳雪為戳地<lb/>
<pb n="KR4e0125_WYG_011-20a"/>
好做為好為之又加大聲二字野録出於僧文瑩之傳<lb/>
聞固不足據就其中考之如所載太宗慟引羣臣環瞻<lb/>
聖體玉色瑩然等語則亦初無毫髪可疑之隙而燾略<lb/>
加刪潤遂不免有畫蛇添足之病夫燾既刪潤之以為<lb/>
正文矣而又細辨其非者何也曰實録正史皆謂太祖<lb/>
有疾命内侍就建隆觀設醮而野録以為無疾方且登<lb/>
閣望氣下階戳雪紀聞謂癸丑帝崩王繼恩始召晉王<lb/>
入宫而野録以為太祖壬子夜召晉王屬以後事遂宿<lb/>
<pb n="KR4e0125_WYG_011-20b"/>
禁中故燾反覆致詰於太祖之病否太宗之出入時日<lb/>
之先後本以為刪潤之地而不自知其刪潤之語未瑩<lb/>
反以啟後世之疑也夫桱之所以成之者何也曰桱止<lb/>
據燾所刪潤者書之又於好為之下妄以己意添俄而<lb/>
帝崩四字復以宋后母子託命之語繫之則遂駭人之<lb/>
聽聞矣母子託命之語本為王繼恩召徳芳而發出於<lb/>
癸丑帝崩之後而桱以屬之壬子且削去召徳芳之事<lb/>
而獨存此語則是不知紀聞野録兩書之文本相牴牾<lb/>
<pb n="KR4e0125_WYG_011-21a"/>
强合於一其附會比燾之刪潤抑又甚焉近世保齋宋<lb/>
論復指桱所書者以為太祖太宗事之首尾不過如此<lb/>
則其不考又出桱下矣然則宋后召徳芳之事信乎曰<lb/>
正史實録載之紀聞又出温公事當不妄燾并疑徳芳<lb/>
非宋后之子則過矣徳芳在當時年最少育於宋后或<lb/>
為所鍾愛皆不可知但事出於兩人所記而不同者當<lb/>
視其人温公可據之人也温公可據則文瑩可出召徳<lb/>
芳之事有則留宿之事無矣或乃謂燾之刪潤盖有意<lb/>
<pb n="KR4e0125_WYG_011-21b"/>
著太宗之惡姑引野録以藉口而又自破其説以避禍<lb/>
則臆度之大過又恐李燾復生不肯自當爾史稱燾博<lb/>
極羣書其為長編専務廣采擇焉不精殆有所不免也<lb/>
或曰太宗子孫繼立故人無敢言者然南渡孝宗以後<lb/>
其事當無所諱亦無一人言之者何也借曰髙宗授受<lb/>
之懿可以盖前人之愆故其跡益泯然元史成於歐陽<lb/>
𤣥諸公當時復何所諱又無一語及之盖必有定論矣<lb/>
不然此何等大事而不加之意哉或曰太宗於太祖崩<lb/>
<pb n="KR4e0125_WYG_011-22a"/>
不踰年改元宋后崩不成服廷美徳昭不得其死皆足<lb/>
以追證燭影之疑是又不深考之故也不踰年改元五<lb/>
代常事宋乃太祖第三后長編謂其崩太宗設次發哀<lb/>
羣臣奉慰以后初立未嘗降詔故䘮儀多所貶損百官<lb/>
不成服固當時禮官之過也就使因召徳芳而銜之則<lb/>
其事亦在太祖崩後矣廷美之死趙普為之太宗固有<lb/>
不得辭其責者至於徳昭之死非出於幽囚躪逼之舉<lb/>
長編謂太宗育其子惟吉於禁中日侍中食凡八年始<lb/>
<pb n="KR4e0125_WYG_011-22b"/>
出閣詔邸第供億悉與親王埒諸王子不得偕也况徳<lb/>
昭因他日行賞一言之憤不惜一死乃忍其父為人所<lb/>
戕而噤不出一語哉就使不踰年改元宋后崩不成服<lb/>
徳昭之死皆出太宗則亦未可以其後來之不善而遂<lb/>
逆探其有今將之心加之以無名之罪也胡一桂楊維<lb/>
禎梁寅之流銳欲以簒弑加之恐皆以不見李燾全書<lb/>
之故正猶獄官不據人原發之案而深文巧詆鈎致其<lb/>
罪偶有刻吏見而喜之又從而和之此太宗之事所以<lb/>
<pb n="KR4e0125_WYG_011-23a"/>
不能自解於今日也或曰太祖既欲傳弟何不使太宗<lb/>
正太弟之名考之九朝通略謂唐天祐以後建儲之禮<lb/>
不復講行至太宗立真宗方知討論故事又五代凡當<lb/>
次者多領開封尹故太宗廷美相繼為之則知太祖亦<lb/>
承唐末五代之習兼以年嵗之未邁耳是或將有待焉<lb/>
而遽自意其死乎夫傳疑史法也茍無疑可存則亦何<lb/>
必摭拾小説强為之辭以滋後世無窮之惑此燾桱之<lb/>
罪也或又引宋朝類要載陳摶對太祖火日之説終有<lb/>
<pb n="KR4e0125_WYG_011-23b"/>
可疑是不知摶於太宗初入朝終身未嘗見太祖其説<lb/>
盖不攻而破矣夫千載不决之論其可以懸斷者理與<lb/>
事耳以事言之不過如此以理言之凡古之簒弑者多<lb/>
出深讐急變大不得已之謀又必假手他人然後如志<lb/>
未有親自操刄為萬一僥倖之圖於大内者觀太祖於<lb/>
太宗如灼艾分痛與夫龍行虎步之語始終無纎芥之<lb/>
隙太宗何苦而為此舍從容得位之樂而自處於危亡<lb/>
立至之地病狂䘮心者所不肯為㐫殘絶世者所不忍<lb/>
<pb n="KR4e0125_WYG_011-24a"/>
為而謂太宗為之斷乎其不可信也矧類要野録皆託<lb/>
於佛老之徒之口縱使有之亦儒者所不道而况於無<lb/>
乎予之所篤信者温公紀聞之外一無取焉爾<lb/>
　　　太古軒辨<lb/>
陶淵明夏日北窻高卧清風徐來自謂羲皇上人此殆<lb/>
以古為高者司馬温公製深衣一襲以餽康節康節却<lb/>
之曰居今之世不敢服古之服又似以古為非者二公<lb/>
皆百世士而意見不同如此何歟或曰二公古其心而<lb/>
<pb n="KR4e0125_WYG_011-24b"/>
不泥其跡不害其為同也郡人劉宗敏先生自號太古<lb/>
其將識二公之心跡者歟不可知也或曰淵明棄官歸<lb/>
隠寄傲一窻之下而宗敏壯年遨遊乎江湖之上日不<lb/>
暇給康節一古衣不肯服而宗敏不惜重購聚竒於一<lb/>
軒日與好事者樂之而以太古自名若是者其有得於<lb/>
二公否乎是誠不可知矣或曰不然淵明以古人為高<lb/>
乃弄無絃之琴以自娯不必舜文周孔之聲也康節以<lb/>
古服為非乃究先天之心學畫而為圖直上泝羲皇而<lb/>
<pb n="KR4e0125_WYG_011-25a"/>
置文王以下不論由是觀之以為不古也而有古者存<lb/>
焉以為古也而有不古者寓焉此先正之所為不可及<lb/>
也今宗敏號精於琴又以先天之㫖為抽添火候之説<lb/>
自以為得不傳之學於至人然則宗敏之心跡其不古<lb/>
而古者歟抑古而不古者歟皆不可知也必有能辨之者<lb/>
　　　論董公徐洪客<lb/>
所貴於天下士者謂其識見超出乎衆人之上也周末<lb/>
之諸侯務相并吞以自强大不復知有君臣之義以項<lb/>
<pb n="KR4e0125_WYG_011-25b"/>
羽之弑君天下不能名其為賊髙祖之初意亦惟惡其<lb/>
分地不平故起忿兵以報私怨而新城三老董公乃獨<lb/>
説髙祖曰仁不以勇義不以力項羽無道放弑義帝天<lb/>
下之賊也大王宜率三軍為之素服告諸侯而伐之此<lb/>
三王之舉也其辭毅然不可犯髙祖用之而漢業以成<lb/>
良平諸公曾無一人能知此義者六朝以來人安於簒<lb/>
竊不復知有弔伐之事以楊廣之無道天下不能聲其<lb/>
為獨夫雖太宗之才略亦且為殊錫受禅之舉昧大計<lb/>
<pb n="KR4e0125_WYG_011-26a"/>
以就逆圖而泰山道士徐洪客乃獨勸李宻曰將軍宜<lb/>
乗進取之機因士馬之銳沿流東指直向江都執取獨<lb/>
夫號令天下宻不能用而其言至今讀者凛有生氣房<lb/>
杜諸公曾無一人能知此義者然則二君子之識見斯<lb/>
不可謂之天下士矣乎世未嘗乏才也顧多隠於抱闗<lb/>
擊柝黃冠野服之流其長往而不返者何限當多事之<lb/>
秋乃或僅出其長以見於世而竒偉卓絶已如此然則<lb/>
為人上者豈可偃然自足以輕天下之士邪<lb/>
<pb n="KR4e0125_WYG_011-26b"/>
　　　論曹操<lb/>
曹操之在漢人服其智而操亦以之自况曰吾豈四目<lb/>
哉但多智耳以予觀之操豈足以言智哉操之所以不<lb/>
即敗亡者天幸也夫操之圍張繡於穣城攻劉備於徐<lb/>
州也田豐嘗兩説袁紹以襲許矣其拒紹於官渡也孫<lb/>
䇿又嘗定部署以襲許矣其追袁紹擊烏桓也備又嘗<lb/>
勸劉表以襲許矣使三子者之計一行則操之敗亡豈<lb/>
待旋踵而袁劉不能盡人之言孫有暴客之禍謂之非<lb/>
<pb n="KR4e0125_WYG_011-27a"/>
天幸可乎或曰操雖虚國逺征亦必有居守之臣留屯<lb/>
之兵以備非常之變則襲許之䇿烏能保其必勝哉是<lb/>
大不然方闗侯之取襄攻樊也操固已相視無措惟議<lb/>
徙許都以避其銳然則明知敵來不能起為之所而况<lb/>
於出竒制勝者哉操之危盖屢矣而猶以多智自詭吾<lb/>
誰欺乎古之智者必以誠為之主而動不失正無欲速<lb/>
之心而有萬全之道焉若操之幸勝茍免特所謂穿窬<lb/>
之雄耳烏足以言智<lb/>
<pb n="KR4e0125_WYG_011-27b"/>
　　　隋論<lb/>
隋文之取天下與唐宋二祖無異而身不免於惡名國<lb/>
不免於閏位者何哉亦曰后徳之不臧爾夫隋之亡也<lb/>
以煬帝廣而歸咎於后徳也何居曰廣之立獨孤后為<lb/>
之也夫太子勇以無罪見廢而廣以愛幸奪宗則亡隋<lb/>
者獨孤后也今夫張湯杜周其所以致身起家者何如<lb/>
而能使其業之昌𦙍之隆者徒以子孫之賢耳矧隋文<lb/>
以一統之盛得中才之主任守成之責其有不能儷美<lb/>
<pb n="KR4e0125_WYG_011-28a"/>
於唐宋二祖者乎顧乃以大器而畀之酗荒淫虐之子<lb/>
則后之罪也嗚呼周之興也以文王而太姒以聖徳為<lb/>
之配舍伯邑考而人不以為少恩立武王而人不以為<lb/>
溺愛卒之化家為國而膺祚之靈長者莫加焉此無他<lb/>
用天下之公也廢立大事而徇私背公未有不亂者書<lb/>
稱桀之亡維婦言是用盖帝之謂矣雖被弑之際抵牀<lb/>
大恚曰獨孤誤我亦何益哉<lb/>
　　　狄仁傑論<lb/>
<pb n="KR4e0125_WYG_011-28b"/>
先儒謂狄仁傑未及復中宗年七十以卒所薦張柬之<lb/>
等嗣而成之柬之亦年八十矣使天不假年則事機一<lb/>
失國祚終傾仁傑之不早計於此有遺恨焉是大不然<lb/>
凡事之成雖出於人然其所以成者天也當武后末年<lb/>
中宗已還東宫而仁傑居相位其間豈無事機可乗而<lb/>
遲回以至於死固不可以言智然中宗既還東宫則天<lb/>
下者東宫之天下不言可知智者於此正當持重以銷<lb/>
羣慝而要其成固不可為萬一嘗試之舉此仁傑之心<lb/>
<pb n="KR4e0125_WYG_011-29a"/>
而柬之幸其功凡此皆天也就使柬之不幸亦死而唐<lb/>
命未改天下豈無狄張之徒哉論者乃以其衰莫不早<lb/>
計為恨末矣文王三分天下有其二夀幾百年事紂終<lb/>
其身至武王年九十有三輔以太公亦年八十餘方始<lb/>
勝殷殺受大告武成由是觀之則文武太公之衰莫不<lb/>
早計甚矣傳曰天之所廢孰能興之天之所興孰能廢<lb/>
之論者烏足以及此<lb/>
　　　貍奴論<lb/>
<pb n="KR4e0125_WYG_011-29b"/>
家蓄一老貍奴將誕子矣一女童誤觸之而墮日夕嗚<lb/>
嗚然會有餽兩小貍奴者其始盖漠然不相能也老貍<lb/>
奴者從而撫之徬徨焉躑躅焉卧則擁之行則翊之䑛<lb/>
其氄而譲之食兩小貍奴者亦久而相忘也稍即之遂<lb/>
承其乳焉自是欣然以為良己之母老貍奴者亦居然<lb/>
以為良已出也吁亦異哉昔漢明徳馬后無子顯宗取<lb/>
他人子命養之曰人子何必親生但恨愛之不至耳后<lb/>
遂盡心撫育而章帝亦恩性天至母子慈孝始終無纎<lb/>
<pb n="KR4e0125_WYG_011-30a"/>
芥之間貍奴之事適有契焉然則世之為人親與子而<lb/>
有不慈不孝者豈獨愧於古人亦愧此異類已<lb/>
　　　祀神考<lb/>
我先尚書少保襄毅公之捐舘也治命作堂於先祠之<lb/>
東以奉五祀而附以張仙之神若漢夀亭侯若逺祖忠<lb/>
壯公若唐越國汪公中丞張公惟時走方逺仕京師不<lb/>
獲與聞克儉弟以先公之不忘於此也即以其年庀工<lb/>
而成之暨走歸奉襄事讀祭禮乃復考訂異同著其説<lb/>
<pb n="KR4e0125_WYG_011-30b"/>
於壁以示我後人<lb/>
　　　　一論定司命竈中霤族厲門五祀<lb/>
　五祀之名見於禮之月令者曰門行户竈中霤凡曲<lb/>
　禮及周官小祀之注無弗同者白虎通則有井而無<lb/>
　行至於祭法則又以為天子七祀曰司命中霤門行<lb/>
　户竈太厲也諸侯五祀曰司命竈門行公厲也大夫<lb/>
　三祀曰族厲門行也此其説經不再見故先儒多是<lb/>
　月令而非祭法然王制大夫祭五祀注曰司命中霤<lb/>
<pb n="KR4e0125_WYG_011-31a"/>
　門行厲則又與祭法相乗凡此六説雖參互交錯而<lb/>
　皆出於秦漢諸儒之所紀録疑有不可偏主者走故<lb/>
　從王制之注而獨以竈易行焉夫自天子以至庶人<lb/>
　其樂生疑無不同者此司命之祭也自天下以至一<lb/>
　國一家雖其地有小大之不同然皆謂之有土可也<lb/>
　此中霤之祭也人之動也不能無出入而其居也不<lb/>
　能無飲食此門與竈之祭也鬼無所歸則為厲故自<lb/>
　天子以至大夫皆有之但以差等而異其名先王之<lb/>
<pb n="KR4e0125_WYG_011-31b"/>
　制仁之至義之盡也此族厲之祭也禮繁則亂事神<lb/>
　則難户之於門類也井行之於中霤亦類也而復祀<lb/>
　之何居儀禮士疾病行禱五祀則司命族厲之當與<lb/>
　可知也故今定著司命之祭以春取生育之義也竈<lb/>
　之祭以夏火得令也中霤之祭以季夏土旺於中央<lb/>
　也族厲之祭以秋取萬物肅殺消弭災沴之義也門<lb/>
　之祭以冬嵗交之際有陰陽闔闢之道也夫司命所<lb/>
　以主有家之生本乎天也中霤門竈所以資有家之<lb/>
<pb n="KR4e0125_WYG_011-32a"/>
　用本乎地也族厲所以督有家之過本乎人也三者<lb/>
　備而祭義明矣<lb/>
　　　　二論定禖氏之祀<lb/>
　古有髙禖之祭乃天子祈嗣之禮行之於郊又謂之<lb/>
　郊禖疑非臣下所當僣然后稷實以祈髙禖而生其<lb/>
　事見於生民之詩則古之臣下亦有行之者矣孟子<lb/>
　曰不孝有三無後為大祈嗣之禮古必通於上下而<lb/>
　今亡其制也近世以土木為像而嚴事之者曰張仙<lb/>
<pb n="KR4e0125_WYG_011-32b"/>
　莫知其所從起老泉賛之謂禱之而得二蘇亦不名<lb/>
　其誰也其像張弓挾弹如貴游公子之狀或傳其為<lb/>
　周之張仲事不經見而月令髙禖之祭必禮御者帶<lb/>
　以弓韣授以弓矢顯其有得子之祥也内則男子生<lb/>
　射之以桑弧蓬矢六射天地四方期其有事於逺大<lb/>
　也故竊疑此像即髙禖之神其易矢為弹者取誕子<lb/>
　之義也獨張仲之事求其説而不得又竊以謂古者<lb/>
　祭必用尸如夏郊以董伯為尸周公祭泰山以召公<lb/>
<pb n="KR4e0125_WYG_011-33a"/>
　為尸取其徳之相類也豈周之祀髙禖者嘗以張仲<lb/>
　為尸乎語曰仁者必有後又曰孝弟行仁之本也詩<lb/>
　稱張仲孝友尹吉甫資之以成其徳則祈子而祀張<lb/>
　仲或禮之以義起者歟但禖之稱髙涉於僣而禮有<lb/>
　别稱禖氏者亦猶天子之社謂之后土皇地祇而庶<lb/>
　人之社謂之后土氏也故今定著為禖氏之神庶於<lb/>
　禮為弗畔也<lb/>
　　　　三論漢夀亭侯及逺祖忠壯公唐越國汪公<lb/>
<pb n="KR4e0125_WYG_011-33b"/>
　　　　中丞張公之祀<lb/>
　漢夀亭侯忠義聞天下先公屢嘗夢之每出師則祀<lb/>
　於帳中而侯實為漢死節於呉我徽郡故呉境也先<lb/>
　忠壯公當侯景之亂越國汪公當隋末之亂皆有保<lb/>
　捍州里功歴代著之祀典徽之人家尸户祝而忠壯<lb/>
　公又程之大宗禮所謂先祖當有立春之祭者也中<lb/>
　丞張公當安史之亂保江淮以遏强虜資中興則江<lb/>
　淮以南不汙於腥膻不罹於荼毒者皆其力也江淮<lb/>
<pb n="KR4e0125_WYG_011-34a"/>
　以南祀之宜也昔尹和靖先生每旦必誦光明經或<lb/>
　問之曰母命也夫異端之説君子尚不忍廢先命而<lb/>
　誦習之况一代忠勲之臣有先烈焉有先徳焉我先<lb/>
　公奉之實以致夫景慕感仰之意耳亦非欲祀之以<lb/>
　徼福也而小子其何敢不嗣敬之哉<lb/>
　<lb/>
　<lb/>
　<lb/>
<pb n="KR4e0125_WYG_011-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻十一<lb/>
</p>
<p>
</p>
  </div>
</body>
</text>
</TEI>
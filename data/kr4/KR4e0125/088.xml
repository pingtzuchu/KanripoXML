<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十八</head>
    <p>
<pb n="KR4e0125_WYG_088-1a"/>
欽定四庫全書<lb/>
　篁墩文集巻八十八　　　明　程敏政　撰<lb/>
　　詩<lb/>
　　　十二月廿一日得㫖昭雪復官感激賦此<lb/>
紫鳯銜書下九霄君王還念舊宫僚春回大地陽初動<lb/>
日轉隂崖雪盡消犬馬有情終戀主山林無分又趨朝<lb/>
旁人欲問酬恩事洛黨塵編未寂寥<lb/>
　　　耕讀遺民為富溪宗人彦旻賦<lb/>
<pb n="KR4e0125_WYG_088-1b"/>
雞峯渺何許下有衡門翁朝耕事拮据夜讀如顓蒙不<lb/>
慕萬鍾禄安此一畆宫逍遥斯世間綽有先民風北顧<lb/>
仰莘野南征憶隆中躬稼樂古道致主成元功聖賢今<lb/>
已逺出處孰可同潔身愛徐君遺安得龎公毛髪久云<lb/>
變兒孫亦成叢代耕復勝讀世態從汙隆恒産蔚有秋<lb/>
陳編浩無窮何當挾冊往一與歌年豐<lb/>
　富溪宗人彦旻君力學好古自號耕讀遺民其子正<lb/>
　思從予遊嘗請予一言予病未能也今年秋病愈始<lb/>
<pb n="KR4e0125_WYG_088-2a"/>
　克賦古詩一章以寄之且將挾青編駕黃犢訪君于<lb/>
　雞峯之下而召命遄至將不免于北山之移有愧君<lb/>
　矣雖然宦轍無憑岩壑在望則與君訂晏嵗之盟固<lb/>
　未晚也<lb/>
　　　題臨川曹庭瑞愛蘭巻<lb/>
口談禄命似君平相見無勞問姓名手弄國香詩滿把<lb/>
已應人識愛蘭生<lb/>
紫蕤燁燁翠莖長不是當年九畹香願子佩時須拭目<lb/>
<pb n="KR4e0125_WYG_088-2b"/>
野花山草正芬芳<lb/>
　臨川曹庭瑞奉其父宗器談禄命于休寧多竒中宗<lb/>
　器預言予退庭瑞預言予進皆其驗者庭瑞以愛蘭<lb/>
　自名求一言值予方被召入朝為賦二絶朱子注楚<lb/>
　詞謂蘭即零陵香也今人說蘭殊與此異因并之<lb/>
　　　除夜家燕聴壎子鼔琴<lb/>
山鄉明日是新年壽母情深夜不眠耳畔莫嫌無管籥<lb/>
小兒初觧拂氷絃<lb/>
<pb n="KR4e0125_WYG_088-3a"/>
　　　南山梅盛開以將北行不得賞立春日始克至<lb/>
　　　　精舍與客夜飲聴逸清歌上清詞有作<lb/>
許時不到山中來今日賞春兼賞梅苦於日落未成句<lb/>
直到燈前方舉盃投閒得忙博一笑北去南來經㡬回<lb/>
道人為歌白雪曲塵累擾擾何時開<lb/>
　　　壽績溪宗人景貴八十<lb/>
雙瞳如水雪垂肩才及非熊應兆年上世黑頭曾入相<lb/>
平生丹訣笑求仙東風送暖開仁里南極流輝落壽筵<lb/>
<pb n="KR4e0125_WYG_088-3b"/>
從十到千應可數為君先賦大椿篇<lb/>
　績溪仁里程氏出宋丞相文清公後多賢子孫若今<lb/>
　處士景貴君尤賢有子曰康績學待用而其姪傅以<lb/>
　令尹致政家居來告曰景貴壽八十伊始正月十二<lb/>
　日誕辰也敢請一言予與君族兄弟嘗識君方被命<lb/>
　入朝行李介道不得舉一觴為歉廼賦此致壽意云<lb/>
　　　題殷氏東溪泛舟巻<lb/>
雨過東溪好放船四山如黛水如烟風前細檢逋詩巻<lb/>
<pb n="KR4e0125_WYG_088-4a"/>
撫景悠悠十二年<lb/>
蠏潭風物定如何南北驅馳嵗月多此日又從塵裏去<lb/>
㡬時來賦濯纓歌<lb/>
　項里殷君時雍當成化壬寅嵗以東溪泛舟巻求詩<lb/>
　時予方起復北上居京師七年被放南歸家居五年<lb/>
　予不暇作君亦不暇取也兹予又將奉召北上檢㸃<lb/>
　詩逋計終不可無一言乃賦二絶歸之稽緩太甚既<lb/>
　以自咎亦以自笑云<lb/>
<pb n="KR4e0125_WYG_088-4b"/>
　　　題吳氏知止巻<lb/>
大江風息好収船莫待巍巍浪拍天戒險不慚三讓裔<lb/>
為君思詠卜居篇<lb/>
　隆阜吳君九雲以知止自名實有取于老氏不殆之<lb/>
　義說者多反之蓋將以聖賢大學之道朂君也予竊<lb/>
　以為不然老氏此語亦可為進不知退得不知喪者<lb/>
　之戒未可深非也君子不以人廢言故賦此詩以不<lb/>
　失君之初意焉<lb/>
<pb n="KR4e0125_WYG_088-5a"/>
　　　題公明姪江湖覽勝巻<lb/>
江湖風景㝡宜人北去南來不厭頻長遣一身安素舸<lb/>
肯將雙足涴黃塵鷗邊芳草詩城逺鳥外青山畫障新<lb/>
收巻付君還自哂又隨徵節上征輪<lb/>
　　　李白問月圖為巡按吳天𢎞侍御賦<lb/>
山東李白真王孫天才逸若天馬奔醉中雙眼俯八極<lb/>
弄月似扣玻瓈盤安得長江化春酒詩成百篇供一斗<lb/>
抜取蟾宫玉兎毫為副金鑾草麻手江月空明山月髙<lb/>
<pb n="KR4e0125_WYG_088-5b"/>
停盃一問歌聲豪賀監歸湖郭令逺寂寞當時宫錦袍<lb/>
文章萬古光不歇過眼清光㡬圓缺世間欲訪謫仙人<lb/>
煜煜長庚皎如月<lb/>
　　　膽缾梅為邵用珍賦<lb/>
雪後山窓讀易時膽缾清曉見氷澌老人坐悟先天理<lb/>
無限春光在一枝<lb/>
　　　題虎圖<lb/>
一嘯風生百草枯隂霾消處見於菟眼中頗覺妖狐靜<lb/>
<pb n="KR4e0125_WYG_088-6a"/>
不道相看是畫圖<lb/>
　　　廿五日北上留别鄉友<lb/>
吾道行藏貴有名分甘丘壑了餘生世臣恩重須仍出<lb/>
廷議公多久更明東壁圖書客再閱北山猿鶴愧初盟<lb/>
非才何力勝君召館閣江湖只寸誠<lb/>
　　　壽岩寺方彦仁<lb/>
髙年從昔數方瞳近識多君一笑中六十健來堪走馬<lb/>
百千人裏羡冥鴻靈椿影䕃庭心緑竦桂香傳盞面紅<lb/>
<pb n="KR4e0125_WYG_088-6b"/>
壽筭不須盤甲子古岩家世漢仙翁<lb/>
　　　題宋王晉卿畫鵞<lb/>
獵獵風吹蘆葉黃瑶鷹如雪㸃江鄉鈎簾素壁看摹本<lb/>
想見當時寳繪堂<lb/>
　　　登歙學嵗寒亭和舊韻録寄巖鎮汪君士和<hi>子曜</hi>
　　　　<hi>歙學生</hi>
隱隱長松帶石屏小亭仍掲嵗寒名古碑字滅苔爭繡<lb/>
曲徑人稀草亂生松老不隨霜雪變景多真比畫圖清<lb/>
<pb n="KR4e0125_WYG_088-7a"/>
憑闌小立斜陽裏春鳥初聞第一聲<lb/>
　　　訪進士何斯復于歙北黃荆渡不值時斯復方<lb/>
　　　　以養親告歸<lb/>
問路尋君徑出城過橋自得繞溪行小翻翠柳東風軟<lb/>
返射青山夕照明為就江魚長供母蹔容沙鳥一尋盟<lb/>
前村種藥歸應晚欲話心期恐未成<lb/>
　　　過淳安拜大司空胡公于里第别後奉寄<lb/>
玉立長身海鶴姿歸來誰得健如斯了無俗氣侵懐抱<lb/>
<pb n="KR4e0125_WYG_088-7b"/>
才見青霜㸃鬢絲優寵再看綸誥出髙情不改布衣時<lb/>
朝廷次第収耆舊擬有人賡慶厯詩<lb/>
　走往來淳安進謁大司空先生于里第每拜益健今<lb/>
　兹之來適聞特恩賜誥褒德有加知嗣聖之眷方隆<lb/>
　而老臣有重徵之典天下之慶也謹成鄙詩一章少<lb/>
　致鄉仰之忱萬一云爾<lb/>
　　　題致政應文貞典寳山水<lb/>
出門便見好溪山却為丹青一破顔想是宦途雙足倦<lb/>
<pb n="KR4e0125_WYG_088-8a"/>
髙情長在卧遊間<lb/>
　　　題白頭翁<lb/>
蓮塘十畆動凉颸水鳥閒忙任所之對畫主人無一事<lb/>
功名真到白頭時<lb/>
　　　二月六日睦州城東遇雨野泊雜言一首<lb/>
東風日夕至倚棹桐江潯淅淅打篷雨渺然動羈心老<lb/>
夫起讀易小兒坐鳴琴相隨二三子一笑開煩襟山家<lb/>
隔溪渚上有青竹林依依出烟火閣閣飛沙禽他鄉忽<lb/>
<pb n="KR4e0125_WYG_088-8b"/>
值此頗似南山岑人生若萍梗况彼霜毛侵臨流發孤<lb/>
嘯極目江雲深<lb/>
　　　嚴先生祠<lb/>
　　光武以子陵不受官仍命有司供諫議禄終身子<lb/>
　　陵亦受之以全其好賢養老之美皆近古未有也<lb/>
不作中興諫議臣歸來仍許禄終身要令公相慚台鼎<lb/>
正為先生樂釣綸黃鵠遡風非漫士赤龍當極是眞人<lb/>
雨中未得供蘋藻一日乘潮入富春<lb/>
<pb n="KR4e0125_WYG_088-9a"/>
　　　赤松山<lb/>
碧霄千仭赤松山悵望仙蹤不可攀直擬御風遊海島<lb/>
肯來隨俗住人寰夭桃一樹野烟裏老鶴數聲空翠間<lb/>
辟穀有靈應笑我塵中雙足㡬時還<lb/>
　　　飯道旁定明寺<lb/>
竹籬雙户對山開何代精藍跡未灰僧苦自為征税長<lb/>
地荒誰起曬經臺匆匆一飯惟青菜隠隠諸方半緑苔<lb/>
落日未勝懐古意聊題塵壁記曾來<lb/>
<pb n="KR4e0125_WYG_088-9b"/>
　　　出清波門過凈慈寺飲于京兆先祠菴<lb/>
一笑逢君似隔晨相違驚是五回春青峯湖上不改色<lb/>
白髪尊前無數新寢廟隂風瞻大老梵宫斜日下遊人<lb/>
繞堤莫放籃輿速償我山中未了因<lb/>
　　　過杭次陸大參同年留别詩韻<lb/>
風雨紛紛嵗月催不堪行處送君囘自應鷗鳥忘機事<lb/>
誰識龍媒本異才周覽試看雙目凈分攜聊與一尊開<lb/>
皇恩未謝塵纓在何日還容入社來<lb/>
<pb n="KR4e0125_WYG_088-10a"/>
　　　二月十四日李修撰子陽請飲江北陳家王修<lb/>
　　　　撰徳輝在座<lb/>
客裏欣逢兩狀頭東風三日繫蘭舟淛西何處春色好<lb/>
江北舊家池館幽醉任往來衝細雨情牽離合付新謳<lb/>
忽驚巷額題潘閬愧我無詩紀勝遊<lb/>
　　　北上過武林再㑹竹東劉君雖右手痿痺神采<lb/>
　　　　勝常酌别之頃因賦此竹東當倚歌而和之<lb/>
　　　　舟中把玩如故人之在眉睫也<lb/>
<pb n="KR4e0125_WYG_088-10b"/>
誰道相如病不堪尊前一笑兩俱酣持螯有趣供豪飲<lb/>
捫虱無心事劇談執筆不妨聊任左奮身何必羡圖南<lb/>
杖黎穩作湖山主為子臨岐祝再三<lb/>
　　　王天禄侍御為玲姪冩山水便面<lb/>
豸冠趣在丹青表公子情多山水中六月髙堂不知暑<lb/>
向人隨手拂清風<lb/>
　　　駐船月洲亭下聞佀都憲將至暮雨有懐<lb/>
<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>棹江亭待故人闔閭城下雨如塵魚傳尺素來三月<lb/>
<pb n="KR4e0125_WYG_088-11a"/>
柳繫離情管一春菜色可憐畿内地萍蹤難定客中身<lb/>
半生憂樂當何似篷底青燈坐及晨<lb/>
　　　鶴山書院兼祀周文襄公今總憲治所<lb/>
聖門千載鶴山翁再拜庭前思不窮老檜尚疑<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>古雪<lb/>
殘梅猶自領春風故鄉西望桑榆逺敕使南來俎豆豐<lb/>
入眼何人堪侑食計臣今數大司空<lb/>
　　　小飲承天寺為沈啟南題林和靖二帖上有謝<lb/>
　　　　安撫印記<lb/>
<pb n="KR4e0125_WYG_088-11b"/>
咸平處士骨已稿尺素誰傳雙鯉魚寳藏尚有安撫印<lb/>
遺藁元無封禪書人清併遣烏亦好字勁宛得梅之餘<lb/>
東風古寺拭巻目想像西湖雲水居<lb/>
　　　謁范文正公祠二首<lb/>
廣庭端拜一塵無門外清溪㸃緑蕪三代偉人生慶厯<lb/>
千年遺廟託姑蘇淺夫敢竊先憂號盛德還徵後系圖<lb/>
徽國陋儒空仰止海峯髙絶倚天孤<lb/>
范家園脚步春風皎日英標在眼中銀杏十圍家廟古<lb/>
<pb n="KR4e0125_WYG_088-12a"/>
玉粳千頃義莊豐身當文正無雙士手授中庸第一功<lb/>
却走畫廊看翠碣朱絃三歎憶歐公<hi>先祠前有銀杏數株甚巨盖宋物也</hi>
　走奉詔北上道出吳門伏謁文正祠下得閱忠宣恭<lb/>
　獻諸遺像緬想髙風敬賦二律寫貽公世孫從規用<lb/>
　致鄉仰之萬一云<lb/>
　　　巡按趙侍御招飲憲臺清風亭<lb/>
百舌聲中春意深小亭隨步晚登臨千年勝地姑蘇志<lb/>
一代清風御史箴傲嵗花如圖上見樂池魚向鏡中沈<lb/>
<pb n="KR4e0125_WYG_088-12b"/>
論文雅㑹匡時語不覺殘陽轉樹隂<lb/>
　　　佀都憲華誕和韻<lb/>
栢府恩光錫命三蒼髯相對凛鬖鬖軍聲舊遣戎王伏<lb/>
詩律髙令漢吏慙泰岳炳靈分鄆上法星流彩映弧南<lb/>
一宵晤語如公瑾不待醇醪亦自酣<lb/>
　𢎞治癸丑春二月卄八日承都憲佀公招飲書院語<lb/>
　間始知是日為公華誕之辰因舉酒相属且用公自<lb/>
　壽詩韻成詩一章少助頌聲萬一云<lb/>
<pb n="KR4e0125_WYG_088-13a"/>
　　　題倪氏子可竹巻<lb/>
畢竟君可竹還應竹可君恨無醫俗句與子播清芬<lb/>
　　　崔孝婦葑門朱存理求賦<lb/>
紛紛勃磎者驚此孝姑名刲股和羮進捐釵卜地成清<lb/>
河垂世範吳郡有鄉評撫巻三興歎周王化已行<lb/>
　　　虎頭記<lb/>
豸角昔為吳郡守虎頭長贈長康孫居人一日知名字<lb/>
請藥紛紛出葑門<lb/>
<pb n="KR4e0125_WYG_088-13b"/>
　都憲劉公汝器守吳郡時嘗得疾值郡醫顧良貴而<lb/>
　愈因以虎頭贈之予時自新安入朝目擊其事今十<lb/>
　四年矣重㑹吳下為賦此詩用道其實云<lb/>
　　　題陸氏子終身之思巻<lb/>
春色還青壠上枝春風難染鏡中絲只應孝子羮牆意<lb/>
一日長縈十二時<lb/>
撫巻令人重陸郎思親情共海波長知君不是徒思者<lb/>
手葺芸編㡬架香<lb/>
<pb n="KR4e0125_WYG_088-14a"/>
　下塘陸君鉞因予所善沈石田先生以終身之思巻<lb/>
　求題先生蓋亟稱其孝予諾之而匆匆未暇也鉞請<lb/>
　以一人尾舟相候至毘陵始克為二絶畀之且引其<lb/>
　意用相勉云<lb/>
　　　題華氏嚴埭舊業巻<lb/>
先業淪他姓前當野水斜緑塍還舊物白稻長新花有<lb/>
共義民里無慙孝子家莫因心便得詩禮足生涯<lb/>
　予與守正别㡬十餘年矣今嵗始克㑹於閶門尾舟<lb/>
<pb n="KR4e0125_WYG_088-14b"/>
　相送過惠山舟中夜話出其嚴埭復業巻曰此我五<lb/>
　世祖所業因兵燹廢去而予幸復之願賜一言予曰<lb/>
　是誠可謂孝子不匱者矣惜予不工詩無以聲君之<lb/>
　美聊具一律為羣玉之倡云<lb/>
　　　上巳日秦廷韶方伯與施彦清盛舜臣迓餞至<lb/>
　　　　惠山<lb/>
倚棹尋源到薜蘿任催斜日下林柯遊人不减吳莊盛<lb/>
題字還疑宋刻多萬樹野紅眞絢畫一泓寒淥未盈科<lb/>
<pb n="KR4e0125_WYG_088-15a"/>
石牀他日如堪借來聴松風和醉歌<lb/>
　　　别君謙<lb/>
萬巻芸香手自刪知予能撥冗中閒吳門七日心難了<lb/>
直與殷勤過錫山<lb/>
　　　趙式畫芙蓉為鎮江髙克明同知賦<lb/>
霜葉紛紛醉不知名花全未覺開遲眼中何物丹青手<lb/>
解出秋江一段竒<lb/>
　　　很石行<hi>今在閱武塲内</hi>
<pb n="KR4e0125_WYG_088-15b"/>
北固山前兩拳石野花茫茫土花碧大如昂犬三尺强<lb/>
小似伏羔才一尺云當漢末風塵紅老瞞勢欲吞江東<lb/>
桓桓帝胄孫討虜並坐此石論雌雄想像時危屏人語<lb/>
慘澹風雲眇蛇䑕赤壁成功指顧中石上誰賓復誰主<lb/>
烏林一捷荆州分同奬王室収竒勛小兒奸貪敗盟好<lb/>
舞智蹶我髯將軍漢鼎分明淪異姓質子封侯甘偽命<lb/>
可惜稜稜不解言恨入江聲寄餘興今逢一統天下王<lb/>
鐡甕城中開閱塲將軍中峙列萬壘此君却在城東方<lb/>
<pb n="KR4e0125_WYG_088-16a"/>
我來適過城下路停車摩挲日將暮欲從故老借圖經<lb/>
為爾臨風寫長賦<lb/>
　　　永慕巻<hi>為鎮江鄭太守賦</hi>
百齡將近委天和累嵗猶傳薤露歌譜在正分通德里<lb/>
名髙宜入孝㢘科蘋空南澗身刑逺蘭茁東風慶積多<lb/>
看取玉峯山下石貤封新表待重磨<lb/>
　　　飲趙夢麟郎中滄江别墅<lb/>
瀟灑郎官住京口天性愛山如愛酒長浮一斗與山盟<lb/>
<pb n="KR4e0125_WYG_088-16b"/>
所不愛山如此斗别墅正據滄江灣四望宛在丹青間<lb/>
虹月船空米老去悠悠世代空塵寰郎官作詩亦清好<lb/>
不遇酣歌不揮掃題徧山㘭與水涯與客江頭㡬傾倒<lb/>
我登滄江亭為賦滄江篇呼童更吸中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>泉臨風欲洗<lb/>
雙倦目他時來結山中緣<lb/>
　夢麟地官自號愛山子又號滄江别墅其懐抱清曠<lb/>
　如此今獲解官鞅于壯年人固惜之而夢麟則可謂<lb/>
　之自遂矣予北行得過别墅共飲甚樂因賦此詩而<lb/>
<pb n="KR4e0125_WYG_088-17a"/>
　行<lb/>
　　　古詩三十六句寄君謙儀部奉寓懐思雲山迢<lb/>
　　　　遥不我遐棄春鴻在望用傒好音<lb/>
艤舟閶門下攬衣涉南濠居人愛楊子力任細書勞手<lb/>
校日弗給續晷焚其膏坐令書滿家一一排干旄麗藻<lb/>
并竒字史漢兼莊騷剖擊無終窮人徒識儀曹焉知漆<lb/>
雕意古學非時髦有如萬里鴻妙與江雲髙又如幽蘭<lb/>
芳嫣然媚衡臯恭惟聖所傳慎此義利操明明君子心<lb/>
<pb n="KR4e0125_WYG_088-17b"/>
道體求絲毛憂違樂乃行不負人中豪巨艦乘安流向<lb/>
爾空飛濤芸編亦自幸非君孰吾遭豈若夸毗子悻然<lb/>
立蓬蒿相去日已逺令我心鬱陶故人頗諧寡聊飲玉<lb/>
色醪題詩寄濠上臨風愧投桃<lb/>
　　　題吳天𢎞侍御畫菜<lb/>
桔橰晝開春雨足采采新苖出畦緑就中一握晚菘香<lb/>
何許長安夸食肉栢臺清節世見希花鳥不愛丹青揮<lb/>
向來斷虀本同調下筯亦喜霜根肥此味分明吾所羡<lb/>
<pb n="KR4e0125_WYG_088-18a"/>
此色寧堪上人面船窓撫景一題詩憂樂終歸濟時彦<lb/>
　　　髙郵湖阻風<hi>時雖開夾湖未能行舟</hi>
一陣狂飈入地垠客舟如葉浪如輪憑誰上訴由風伯<lb/>
任爾抛香拜水神阿岸稍卑思躍馬夾湖雖好未通人<lb/>
南來北去皆行役篷底從容莫漫嗔<lb/>
　　　都憲張公淮上所獲四印歌<lb/>
　　予被召北行道出淮隂巡撫都憲張公汝器觴予<lb/>
　　言往嵗奉敕濬漕河得古印四枚于楊子橋水中<lb/>
<pb n="KR4e0125_WYG_088-18b"/>
　　已上進矣其一曰壽亭侯印其一曰鎮江府御前<lb/>
　　駐札都統制印其一曰鄂州管内觀察使印其一<lb/>
　　曰都巡檢使之印惟壽亭侯印為漢物人知之其<lb/>
　　餘莫之考也予因言壽亭侯印據傳記凡三四見<lb/>
　　于宋元間蓋後人追鑄以奉神者此恐其一也史<lb/>
　　稱韓世忠嘗為鎮江府御前駐札都統制岳飛嘗<lb/>
　　為鄂州管内觀察使此二印殆宋物歟都巡檢使<lb/>
　　亦宋官主捕盗賊以守臣兼領今不註其職守所<lb/>
<pb n="KR4e0125_WYG_088-19a"/>
　　在莫知為誰矣語次得長詩一篇贈公用紀其事<lb/>
　　公與予同出河間進士同年予兄事之<lb/>
行臺使者清河公濬川來往長淮東役夫走告得四印<lb/>
不知何代淪淵中盤螭結紐各異狀蘚包玉嚙傷青銅<lb/>
自應神物不可閟月夕往往虛晴虹一朝舁出馮夷宫<lb/>
寳氣盡發清泠空行臺得之三歎息謂爾古器遭沙虫<lb/>
亂磨再使篆文出拂拭不遣纎塵䝉題緘頓首獻天子<lb/>
䕶以黃袱䭾青驄近臣奉入歸御府想像白日囘重瞳<lb/>
<pb n="KR4e0125_WYG_088-19b"/>
我來艤棹淮水上十年相見驚秋蓬坐間傾倒忽語此<lb/>
便覺異代還英風憶昔中山啟炎祚絶世義勇稱髯翁<lb/>
蘄王鄂王總人傑南渡百戰勳猷同當時遣使各賫賜<lb/>
尚方新鑄憑良工繫之尺組表異眷副以大纛兼彤弓<lb/>
豈知變故生肘腋斬地敗此中興功孫權心久附漢賊<lb/>
秦檜一力主和戎兩人伏劍徇王室霜飛六月愁蒼穹<lb/>
一人湖上跨長耳漫勞矰繳窺㝠鴻都巡嵗逺失姓氏<lb/>
無乃亦是千夫䧺撫時感事數百載令人扼腕悲三忠<lb/>
<pb n="KR4e0125_WYG_088-20a"/>
行臺於我同榜士呼酒更酌開蓮筒桑榆誼深談塵洽<lb/>
松韭味潔氷盤豐春風吹花助客醉解舟北去方匆匆<lb/>
海天囘首推雙蓬淮流浩蕩山巃嵸為公髙歌重懐古<lb/>
城樓一抹斜陽紅<lb/>
　　　過淮<lb/>
清流如澱濁流黃有意交流不自妨斜月倚篷看水色<lb/>
薰蕕誰道可同藏<lb/>
　　　百步洪次吳原博同寅韻贈馮主事<lb/>
<pb n="KR4e0125_WYG_088-20b"/>
彭城西上一舟來柳岸春濤畫障開蘇墨在亭留琬琰<lb/>
梵宫當户出樓臺風前艤棹生羈思洪上分司屬俊才<lb/>
欲借圖經詢古蹟何妨今日費刪裁<lb/>
　　　沽頭閘下歌<lb/>
閘河無人節新水處處船頭閣船尾人生自古行路難<lb/>
咫尺直須論萬里去秋不雨今復春無麥無禾愁殺人<lb/>
朝來不忍倚篷看扶擕拍岸皆流民行河郎官不輕出<lb/>
舟困閘河無了日我舟雖困終須行奈此白日嗷嗷聲<lb/>
<pb n="KR4e0125_WYG_088-21a"/>
　　　留别濟寧周同守<lb/>
憶在成都硯席同天涯相望㡬秋鴻君生向我五年長<lb/>
行色困人三月中宦海積薪隨下上客途飄梗定西東<lb/>
艤舟不盡牽情處太白樓前柳絮風<lb/>
　先少保襄毅公在蜀藩時於庠序間最愛周君用中<lb/>
　俾與予同學蓋三十餘年矣予被召北上值君自地<lb/>
　官謫濟寧始獲胥㑹一叙疇昔恍然不知離合之久<lb/>
　也爰賦一詩用紀嵗月兼致别意云<lb/>
<pb n="KR4e0125_WYG_088-21b"/>
　　　題英䧺奪錦圖<lb/>
天外蒼鷹决雲下山麓𤣥熊亦驚咤錦雞勢落雙彀中<lb/>
草偃風囘不容罅五羊趙王工羽毛水墨孰與林良髙<lb/>
閒中作此有深意不用千錢歸水曹水曹世家原古歙<lb/>
三試場中三奏捷英雄奪錦人爭誇斯士斯圖正相協<lb/>
呼童啟軸懸中堂青春白日生輝光郢人燕說亦有道<lb/>
逺大相期君莫忘<lb/>
　予北上過濟寧水部主事程君廷臣以此畫索題君<lb/>
<pb n="KR4e0125_WYG_088-22a"/>
　之先實自新安遷上饒者譜牒具在可攷也匆匆為<lb/>
　賦此詩亦將以訂宗盟云爾<lb/>
　　　八里灣復㑹亞卿同行至開河驛始别<lb/>
客路重逢喜倍增㡬人相好是心朋愛君才似雞羣鶴<lb/>
笑我船同驥尾蠅别思漸濃頻喚酒和章難續更挑燈<lb/>
薰風有約陪鴛序忠告時時得敬承<lb/>
　　　朱憲副恩壽堂<lb/>
一堂曾記壽兼恩八載相聞齒更尊不叩仙方延嵗月<lb/>
<pb n="KR4e0125_WYG_088-22b"/>
只將公廪奉晨昏推封日下登三品衍慶年來見十孫<lb/>
大手特書應未了緑槐如幄䕃髙門<lb/>
　山東憲副朱君朝用為侍御時予嘗記其恩壽堂今<lb/>
　十年矣再㑹東昌出閱是巻則知其具慶無恙樂有<lb/>
　十孫而君方預憲使之選恩與壽偕不日有也君請<lb/>
　再賦一詩以申其說因輙附此致期望之意云<lb/>
　　　管太僕同年出示往年登樓之作别後次韻奉<lb/>
　　　　寄<lb/>
<pb n="KR4e0125_WYG_088-23a"/>
留題髙閣四周星詩味那能敵韭萍驅我不情塵滚滚<lb/>
向人無恙桞青青弹碁敗却心仍喜讀易精來體自醒<lb/>
夜倚船窓憶故友不知風雨透虚櫺<lb/>
　　　舟中病請醫者劉宗祐與俱至德州贈别<lb/>
臨清河下識劉郎脉理名家本鳯陽語次愛君醫術正<lb/>
行邊寛我客愁長丹溪自喜傳新學金匱何須説異方<lb/>
坐想到門應㡬日薰風吹滿杏林香<lb/>
　　　李源十景<lb/>
<pb n="KR4e0125_WYG_088-23b"/>
　　祁門李生彦夫所居李源最幽勝嘗析其景為十<lb/>
　　求予詩數年矣病未能賦也北上道中阻風連窩<lb/>
　　塊坐無事因各為五言一絶以寄之雖短章寂寥<lb/>
　　不足以盡景之萬一而其大致亦不出此矣<lb/>
　　　　天井龍痕<lb/>
潛龍卧空山爪印非斧琢一日風雷生終當露頭角<lb/>
　　　　軍灘馬跡<lb/>
義兵昔來過石上馬蹄在遺響寄灘聲英風凛何代<lb/>
<pb n="KR4e0125_WYG_088-24a"/>
　　　　鑑塘活水<lb/>
一鏡含天光源頭自何許悠悠川上心臨流共誰語<lb/>
　　　　斗峽迴瀾<lb/>
兩崖忽中分驚浪凡㡬折相期避暑來薰風洒飛雪<lb/>
　　　　蓮亭小雨<lb/>
雨落芙蓉塘一陣香冉冉瀟洒亭中人紅塵不相染<lb/>
　　　　竹逕清風<lb/>
夾道千琅玕森森出牆外有時一輪秋平空發天籟<lb/>
<pb n="KR4e0125_WYG_088-24b"/>
　　　　筆架凌雲<lb/>
三峯上排雲競秀如筆格千古兆人文知非草𤣥宅<lb/>
　　　　誥軸橫空<lb/>
一峯如誥身隠隠當户見山靈知主人終為漢庭彦<lb/>
　　　　溪流晚棹<lb/>
閒登溪上樓返照射溪水何處榜聲來前灘白鷗起<lb/>
　　　　山磵朝舂<lb/>
雲碓倚東隴逺響一洲隔空林烟火生晨炊待香白<lb/>
<pb n="KR4e0125_WYG_088-25a"/>
　　　壽汪文好<lb/>
當年開社見南山曾共從容一日閒老我半生頭已白<lb/>
喜君五十鬢無斑衣翻晴彩生春意酒㵼秋莖動醉顔<lb/>
正欲登堂陪賀客又隨丹詔上朝班<lb/>
　　　天津提督兵備劉天祐憲副留飲席上聯句三<lb/>
　　　　首<lb/>
尊酒初逢海上城<hi>敏政</hi>真須傾耳聽韶英隂雲釀雨窓<lb/>
含暝<hi>福</hi>曲岸留人柳颺晴兵衛夜聞談麈洽<hi>敏政</hi>官河<lb/>
<pb n="KR4e0125_WYG_088-25b"/>
風便去帆輕玉堂新寵金蓮炬<hi>福</hi>供奉無能愧此行<hi>敏</hi>
<hi>政</hi>
三十年前飲令名<hi>福</hi>天涯離合漫相驚喜君憲節新開<lb/>
府<hi>敏政</hi>愧我詩壇始結盟蘭麝清風薰滿座<hi>福</hi>秔蠶美<lb/>
俗動諸營倚闌更有淹留地<hi>敏政</hi>明日登樓一送行<hi>福</hi>
燈前談笑客忘歸<hi>敏政</hi>分付奚奴為掩扉好句每從沈<lb/>
醉後<hi>福</hi>離情偏惜故交稀月明坐嘯潮生浦<hi>敏政</hi>漏盡<lb/>
驚看酒濕衣邏卒隔牆喧警柝<hi>福</hi>旅懐臨别更依依<hi>敏</hi>
<pb n="KR4e0125_WYG_088-26a"/>
<hi>政</hi>
　　　拱北樓<hi>在天津城上劉憲副所建</hi>
危樓突兀中天起雄峙髙城壓諸壘登樓北望空濛間<lb/>
正距皇都三百里直沽東去當海門九河下瀉鯨濤奔<lb/>
一道科徵比州縣十連虎豹分營屯天子端居不忘武<lb/>
敕遣提刑此開府眼中壯觀忽巋然緩帶時來閱干櫓<lb/>
四方玉帛趨神京千車萬舶無留行題品休歌太行路<lb/>
麗譙却數天津城憶昔文皇曽駐蹕父老相傳至今日<lb/>
<pb n="KR4e0125_WYG_088-26b"/>
憲臣初下新條章宿將誰諳舊軍律城頭大斾翻晴紅<lb/>
城邊細柳揺薰風我來徙倚不能去宸居宛在紅雲中<lb/>
畫角悠揚鼓聲壯雉堞嵯峨日初上掀髯聽講隂符篇<lb/>
誰道儒生不堪將檻外滔滔河水流酒酣擊節歌新樓<lb/>
盛年相與赤心在范公敢謝蒼生憂<lb/>
　　　與林泉<lb/>
岐路塵埃滿髪絲坐憐沙柳緑參差停舟奉筆延佳興<lb/>
不道林郎亦愛詩<lb/>
<pb n="KR4e0125_WYG_088-27a"/>
　杭州林泉為漕舟什五長隨予入京至河西務忽奉<lb/>
　紙拜乞一言因賦此絶<lb/>
　　　四月初六日楊村道中遇暴風野泊入夜尤甚<lb/>
　　　　舟人大恐皆不寐待旦燈下有感<lb/>
黃沙如霧晝冥冥一夜狂飈吼不停何物陽侯翻地軸<lb/>
有時風伯畏天刑盗窺客舫懸孤注神忌吾書走六丁<lb/>
篷底故鄉應入夢清溪脩竹舊岩扄<lb/>
　　　都城道中憩永明寺次壁上留題韻<lb/>
<pb n="KR4e0125_WYG_088-27b"/>
箇箇僧房宻真如百鳥窩經翻梵語亂詩掩壁塵多渇<lb/>
吻思清供憂心苦旱魔誰銘堂下石聊為一摩挲<lb/>
　　　與劉舍人<lb/>
憲府封章入奏頻春風隨路畫船新將家子弟能將命<lb/>
多少三吳待哺人<lb/>
一舟同日發姑蘇千里相隨達帝都情重汪倫能送我<lb/>
我詩還似謫仙無<lb/>
　吳下嵗祲都憲佀公遣劉舎人賫奏入朝適予方被<lb/>
<pb n="KR4e0125_WYG_088-28a"/>
　召北上因相予行一路勤慎可喜拜辭之際求一言<lb/>
　草草賦此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_088-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻五十四</head>
    <p>
<pb n="KR4e0125_WYG_054-1a"/>
欽定四庫全書<lb/>
　篁墩文集巻五十四　　　明　程敏政　撰<lb/>
　　書　簡<lb/>
　　　與林諭德亨大書<lb/>
奉別後以三月七日抵青縣由滹沱北上至河間謁辭<lb/>
先壟親故朋友争欲買田築室留居第先人丘墓在江<lb/>
南固辭而行十五日抵滄州㑹妹壻守禦趙瑛千户尾<lb/>
舟送至新橋因其入京之便專此布逹知年兄必懸懸<lb/>
<pb n="KR4e0125_WYG_054-1b"/>
於不肖者廉伯世賢二先生不及另書同此申意餘多<lb/>
不敢通問也趙千戸謹飭好學進見之際乞垂教念凡<lb/>
百得時加青目尤荷推愛<lb/>
　　　簡趙郎中夢麟<lb/>
南歸道京口甚欲一見不意有金陵之行嘗一造問令<lb/>
郎軰無一人在悵怏不已縣侯寓公請登焦山訪甘露<lb/>
歸過海岳庵遺墟巋然知所謂愛山之亭者必在其下<lb/>
思與吾夢麟共舉一觴盡林壑之勝不可得也愛山亭<lb/>
<pb n="KR4e0125_WYG_054-2a"/>
巻無興不能執筆攜歸山中俟他日寄上或可訂杖藜<lb/>
訪君之約舟行匆匆不盡所欲言幸心照<lb/>
　　　簡丹徒王尹公濟<lb/>
南歸五日前行李匆匆之甚尚為西山一行徃返得詩<lb/>
十首因閱舊稿録上公濟契兄使知僕平日之迂以緩<lb/>
為急至於如此又聞公濟亦曾徃遊如有所得不吝冩<lb/>
示以増野人臥遊之興何如<lb/>
　　　簡錢宗甫御醫<lb/>
<pb n="KR4e0125_WYG_054-2b"/>
南歸欲得一見不意徃謁第君必有所遇且有所聞也<lb/>
在潞河逆旅嘗為人題老子出關圖因輒書以識留别<lb/>
之意俟人言稍静當黄冠野服命棹訪君以叩所欲聞<lb/>
者餘不一一<lb/>
　　　簡錫山致政秦方伯廷韶<lb/>
南歸計獲奉晤言以叙間闊不意自潞河與世賞庶子<lb/>
相失沿途相尾不能復合心旌懸懸夜至錫山得聞榮<lb/>
尹言世賞在姑蘇相候甚久方欲去之以是即放舟行<lb/>
<pb n="KR4e0125_WYG_054-3a"/>
不得相聞無任怏悒至姑蘇而世賞訪友常熟未歸坐<lb/>
是又中悔不艤舟錫山一叙為憾浮生離合不可預料<lb/>
如此為進士來知雅意勤惓因其行附此奉謝倘與吟<lb/>
社諸君子各得珠玉一篇為林壑之光順附之來蓬牕<lb/>
奉誦即如接丰采聽餘論何快如之拙作两紙附上求<lb/>
教餘不一一<lb/>
　　　與姑蘇沈啓南書<lb/>
累年闊别甚欲一見以冩所懐不意舟次吳門匆匆竟<lb/>
<pb n="KR4e0125_WYG_054-3b"/>
不得一面人生離合不偶如此聞是日到舟値蔣令君<lb/>
在坐而去不勝悵然繼聞君謙儀曹誦左右見贈佳作<lb/>
有人從今日去雨到㡬時晴之句亦甚欲請書為行李<lb/>
之重不可得也過吳江得一絶寄上未審逹否今重録<lb/>
去蓋數年來欲求大筆一二紙増輝蓬壁因循迨今今<lb/>
蒙㤙被放南歸分為世棄雖有登臨之興又恐側目者<lb/>
未已累及溪山意惟閉門却掃修身補過為宜然溪山<lb/>
之樂不可孤也敢輒以請於左右倘肯垂意不惜一揮<lb/>
<pb n="KR4e0125_WYG_054-4a"/>
手之勞使走不出戸而得大觀時加觴詠以了餘生則<lb/>
先生之惠大矣絹一疋可備四段謹託汪廷器鄉兄寄<lb/>
上外粗幣两端墨一觔蓍草一束少伸逺意深愧不腆<lb/>
幸目入餘惟保圖以慰林壑不具<lb/>
　　　與司馬侍御通伯書<lb/>
自㑹宣溪即聞登臨倡和之盛恨不及一與其間分半<lb/>
席以傾倒丘壑之懷而篇劄所至絶不見及頗以為訝<lb/>
至嘉興始得掛名簡末乃知髙明終不忘故人非淺淺<lb/>
<pb n="KR4e0125_WYG_054-4b"/>
者可識前此嘗有两劄亦頗自識其獨遊之興未審逹<lb/>
否然其間又或為故人所迫有覼縷於行臺知髙明者<lb/>
必能亮之非塵外人喜事至此稽山鑑水之約獨與宣<lb/>
溪又不知如僕者可入社否否亦當命棹裹糧以從計<lb/>
不見拒但閣下方以憂時澤物為志又屢有大論建於<lb/>
朝士望彌重恐不能遂所圖耳舟行匆匆殊不盡所欲<lb/>
言行部之暇咳唾之餘製作當益盛能輟一二見惠望<lb/>
外之幸也與君謙雨中遊靈巖三詩附上<lb/>
<pb n="KR4e0125_WYG_054-5a"/>
　　　與李尚寳士欽書<lb/>
奉别以來不覺两月餘途次遇北上者多値醉中不得<lb/>
具書報謝此心未始不在左右伏念區區妄庸分為世<lb/>
所共惡啓行之日蔵蹤歛跡思與篙師水工為伍不識<lb/>
故人何以得知沿途相候勢不能掩至河間㡬為親故<lb/>
所留且為畫買田築室之訃固辭而南自淮渡江日有<lb/>
登臨之樂迤邐不絶至姑蘇始與世賞相見候者益衆<lb/>
留五日乗夜解舟而逸追者直過黄岡涇五月二日抵<lb/>
<pb n="KR4e0125_WYG_054-5b"/>
錢塘次日遇吳推府北行自云南陽故人因便附此錢<lb/>
塘諸公方為訂遊賞之約力阻江上之舟行期尚不知<lb/>
在何日然毎遇舟中稍閒即編古穰續集續已成巻但<lb/>
欠一録到家隨即附上幸恕稽遲老母及瑩姬壎子悉<lb/>
安好與堂居無異六姊自離乳母益壯不勞念及凡京<lb/>
中故舊多不敢通書亮不為簡凌老先生暨舍妹夫婦<lb/>
趙老先生及良度昆仲同此拜意<lb/>
　　　與嚴州李太守恢書<lb/>
<pb n="KR4e0125_WYG_054-6a"/>
承委重勘釣䑓集幷索題䟦到家匆匆未能奉復近稍<lb/>
凉始克為之謹以諸書參訂舊本就加補綴使便於刋<lb/>
者其節目畧具於後幸依此一一増損補足雖未免有<lb/>
挂漏之失然亦自可觀矣若早晩刋補訖工望多印數<lb/>
本見惠仍先發一本送提學鄭憲副先生處㸔過盖渠<lb/>
亦嘗以此見託也計舊板廢者増者不過四十葉用工<lb/>
不多倘一時憚於改作乞仍發還所勘本此間搜獵亦<lb/>
大費力别無副本故也相去益逺未有奉晤之期惟心<lb/>
<pb n="KR4e0125_WYG_054-6b"/>
照<lb/>
　淳安志有錢融堂先生墓表乃元縣尉鄭君千齡所<lb/>
　作鄭君敝鄉老儒此文甚有發揮惜其為人刪節不<lb/>
　全敢煩一訪録寄幸甚又此志武庫吳公所編其家<lb/>
　或有完本倘一詢之亦庶㡬有獲爾<lb/>
　　　簡致政于府尹景瞻<lb/>
林下之人能念林下之人禮意勤惓近所未有奉别後<lb/>
晩至富陽恍然如有所失初僕南歸甚欲歛跡以避側<lb/>
<pb n="KR4e0125_WYG_054-7a"/>
目者之下石不謂沿途故人私愛有加於前第觴詠之<lb/>
間不無傾倒太甚臨别丁寜保重之言謹佩服矣倘見<lb/>
相知有語及者幸道僕感㤙思過之意庶獲從執事者<lb/>
少全耕釣之樂於丘壑之間以畢餘生也拙詩數章附<lb/>
上求教<lb/>
　　　答姑蘇劉振之簡<lb/>
鄊人自吳中囘得手書佳作披誦之際如見故人接談<lb/>
笑是日幷得石田詩及書畫山房寂寥忽爾増重入夜<lb/>
<pb n="KR4e0125_WYG_054-7b"/>
秋聲滿竹樹間疑助予之喜躍吟諷何其快哉聞欲至<lb/>
山鄊挹紫陽之秀㪺練溪之清尋盟樵漁以發豪思但<lb/>
弊鄊所産不過斑筍紫菱石雞沙鱉之流不能與吳品<lb/>
角萬一恐無以供大嚼為愧耳吟屐果來當拏小舟下<lb/>
桐江泊釣䑓以俟<lb/>
　　　簡李尚寳士欽論古穰續集<lb/>
蒙以先集續編見委十餘年雖坐賤冗之故其實則年<lb/>
與智衰學不加進不敢當李漢之責而督促之勤又不<lb/>
<pb n="KR4e0125_WYG_054-8a"/>
敢控辭以取遲玩之罪自奉别以來舟中稍閒便加葺<lb/>
理直抵家山雖人事倥偬日不暇給然此心此力未始<lb/>
一刻忽忘之也因唐侍御入京託轉寄上不意渠以親<lb/>
老行遲故付舍姪寛舉人納上凡所編彚之意詳具於<lb/>
後<lb/>
　一今編次為二十巻其紙板多寡不勻盖以續集為<lb/>
　　名示當有復増之意且附録中及制誥文字之類<lb/>
　　亦不當取足於此名門積慶簮紱相承賢昆玉名<lb/>
<pb n="KR4e0125_WYG_054-8b"/>
　　位進進未已恐此所存板數尚不能盡耳此區區<lb/>
　　意也<lb/>
　一當時所作行狀多㨿年譜近細閱之絶不可意因<lb/>
　　重整過其間増損頗嘗用意盖古人作名臣狀志<lb/>
　　書大畧小俱有義例僕雖淺陋竊欲效之故於此<lb/>
　　用工月餘自謂平生止作得此一篇文字欲求知<lb/>
　　於九京不審髙明以為何如<lb/>
　一家集所載文字雖多其可傳者恐不出此古人文<lb/>
<pb n="KR4e0125_WYG_054-9a"/>
　　字不直以多為勝今訂去者幸母再増<lb/>
　一附録制誥等項文字皆書名示尊君也<lb/>
　一叅議憲使誥勅亦入附録中以在家譜後故也<lb/>
　一今集中有欠書年月及此間無所考者幸一一查<lb/>
　　補<lb/>
　一先祖碑文中世系欠明亦重整一板在後若刻入<lb/>
　　雜録時幸挈一刋實欲借重名世之文託以不朽<lb/>
　　千萬挂意<lb/>
<pb n="KR4e0125_WYG_054-9b"/>
　　　與尚書瓊山丘公<lb/>
自奉别以來逺托雲庇粗安耕鑿之餘温習舊業東坡<lb/>
謂如原是嶺南士人者況生當桑梓之鄊奉菽水之懽<lb/>
其感仰聖㤙非言可罄惟夜禮紫垣以祝萬夀少竭畎<lb/>
畝之衷耳通貴徃來自敝鄉者皆不敢通書恐不足者<lb/>
轉相疑忌是以長者之前乆缺起居計仁人汪度必加<lb/>
亮察因劉掌教有斯文之好輙此貢誠生敝居在都城<lb/>
者已獲售矣目下亦將遣人入京取價為糊口之資別<lb/>
<pb n="KR4e0125_WYG_054-10a"/>
當奉狀惟為道珍重以副後學之望<lb/>
　　　與建陽朱博士簡<lb/>
一别許時殊不知動履何似族姪得志來知時有過從<lb/>
之益甚慰因便附此引忱向聞文公先生有廷試䇿尚<lb/>
在倘録一本見寄用資後學寡陋為惠大矣山中乏物<lb/>
侑椷墨二笏聊奉文府之需㑹晤未期幸為道自愛<lb/>
　　　與楊儀曹君謙書<lb/>
奉别以來託庇粗安第初至家人事擾擾絶不得温習<lb/>
<pb n="KR4e0125_WYG_054-10b"/>
舊業以畢所欲為者殊愧故人擬今歳築室山中約同<lb/>
志一二人相與討論庶可得尔比日想文候佳勝著述<lb/>
之功益有次第可喜恨道逺不得靣叩所欲言者因族<lb/>
姪文傑去便草草布忱向託録胡子知言千萬付來用<lb/>
慰渇想如未借録文傑頗亦知書且徃松江生理就付<lb/>
一簡與之俾徑詣蔵書者得録一本亦大幸也弔伐録<lb/>
二冊奉上用備金小史采録餘書録多未完續當寄奉<lb/>
墨二匣侑緘秋色向深惟為道自愛<lb/>
<pb n="KR4e0125_WYG_054-11a"/>
　　　與南京禮部尚書華容黎公太樸書<lb/>
僕不佞從先生之後二十餘年衆惡交歸分當竄殛荷<lb/>
天子至仁元老舊愛得生還故鄊奉老母以居感㤙撫<lb/>
躬省循而已奚足為道惟是舊俸在部中者尚百五十<lb/>
餘石皆誤㤙以養不才者謹令家人程安賫俸帖上請<lb/>
惟先生終惠之贍及老穉為幸大矣天氣漸暄仰冀為<lb/>
斯文保重不具<lb/>
　　　與金希傑汪朝眞簡<lb/>
<pb n="KR4e0125_WYG_054-11b"/>
昨承召壎子塏姪預飲食之列即令趨赴執事長者之<lb/>
側以聽教不謂置之上坐俾與賔客相抗此何禮也忽<lb/>
桑梓之恭増其驕蹇不遜之習豈愛人以德之意病中<lb/>
得之無任慚悔為此專書請過仍希宣謝在席諸君子<lb/>
使知僕之不敢自安者將圖自艾於後來以贖此失教<lb/>
之罪也千萬亮察<lb/>
　　　與張賛善廷祥書<lb/>
不才之人世所共棄先生獨惓惓賜慰若以為可教者<lb/>
<pb n="KR4e0125_WYG_054-12a"/>
此豈有所左右而然哉第僕行毁業荒不足上副與進<lb/>
之意然温習舊學以畢餘生以求無愧者亦不敢不自<lb/>
勉也涂司訓來承手書示及拜受感感聞有歸志亦欲<lb/>
一至弊鄊謁紫陽夫子祠倘有先聞即當拏舟下桐江<lb/>
奉迎從者比日想南都事竣入覲已乆幸為道自愛<lb/>
　　　答林諭德亨大書<lb/>
自抵山鄉去國不啻五千里之逺半歳之間三辱手教<lb/>
不審職務匆劇之時情意諄複乃至於此披誦再三愧<lb/>
<pb n="KR4e0125_WYG_054-12b"/>
感交集況山間日乆漁租田課之外耳無聞目無見屢<lb/>
獲新聞知聖政日新此身熈然如在虞周之野恨不能<lb/>
為康衢之謡豳風之詩以仰答漸被之化惟北向加額<lb/>
而已鏡川少宰及鼎儀奉常汝賢院長相繼淪謝何吾<lb/>
黨不幸若此然伯常亞卿及廷言司成廷綱副憲以次<lb/>
柄用又不能不為吾道私慶第孤露之餘一向不敢通<lb/>
書京師三先生之前欲致逺忱每作復止意平生故人<lb/>
必不以此相責廷祥先生有書見及聞欲取道新安日<lb/>
<pb n="KR4e0125_WYG_054-13a"/>
候山中未得眞耗乆之乃知抵家一日即旋斾北上矣<lb/>
不獲請益無任惘然賔之曰川尚矩三先生亦䝉記憶<lb/>
緫乞便中藉聲致謝感感僕今秋築室南山菽水之餘<lb/>
温習舊業甚樂第不幸抱殤女之戚豈天亦以僕之惡<lb/>
致罰未厭而然邪大器年兄在弊府未期治才惠政近<lb/>
世所未有不意遽去大失一郡之望嘗以四詩奉餞計<lb/>
必上徹尊視矣新歳倥偬草草上覆惟為道自愛以慰<lb/>
斯文不宣<lb/>
<pb n="KR4e0125_WYG_054-13b"/>
　　　與成都太守汪親家文燦書<lb/>
伏自奉别都城不覺四五年矣聖皇御極庶政維新進<lb/>
綰郡符少愜士望然又當歳荒民瘼極甚之時䂓措有<lb/>
方活民無算薦章交逹傳聞四方知正人君子隨所至<lb/>
而有益於人國如此矧在桑梓知愛之末且託有同榜<lb/>
交承之契歆羡企慕當如何哉然區區所望於閣下者<lb/>
勲名德業又未敢取足於此也不揣非分思以小兒壎<lb/>
締好門下嘗託廷訊貢士昆仲致聲左右乆未有聞焉<lb/>
<pb n="KR4e0125_WYG_054-14a"/>
詎意不才職守無狀上勤䑓議衆惡交歸荷䝉天㤙不<lb/>
加竄殛得奉老母生還故山而向平㛰嫁之累不可逭<lb/>
也再託于文逺戸侯懇於使府始知仁人不棄賜以諾<lb/>
書又承三位令弟隱君特頒庚帖奉還弊止歡動寒宗<lb/>
成數百年兩姓世好雖縁幸㑹實出天成感激之深引<lb/>
領西望而已因文明通守鄉兄行便冐昧貢書陳謝萬<lb/>
一惟時中秋仰祈保嗇以迓多福不勝悚慄之至<lb/>
　　　與縣令辭鄉飲書<lb/>
<pb n="KR4e0125_WYG_054-14b"/>
辱承寵招俾就鄊飲之列深感盛意重惟鄊飲之禮所<lb/>
以尊髙年敬有德示風勸於一鄊自古聖王莫不重之<lb/>
而國朝尤重賢大夫奉行者所當謹也僕職守無狀行<lb/>
毁業荒不得比於賁軍之將與為人後之子蒙主上大<lb/>
㤙不加竄殛但使歸耕故山修身補過以畢餘生為幸<lb/>
大矣豈可靦顔自置於尊俎之間溷禮樂之嘉㑹犯先<lb/>
王之令典以勤鄉評而獲罪於名教哉為是不敢上徇<lb/>
雅命専書控詞惟執事者亮之<lb/>
<pb n="KR4e0125_WYG_054-15a"/>
　　　與仇訓導東之簡<lb/>
去京日荷高文見贈林壑之間每與客披誦如見故人<lb/>
不能無停雲之感僕自奉母抵家甚樂但親故鄉族過<lb/>
從無虚日數為酒困投閒得忙又自可笑擬今冬築室<lb/>
山中温習舊業督子軰耕讀以畢餘生他無足道者因<lb/>
張令君行便草草布忱<lb/>
　　　復莊定山年兄書<lb/>
僕不佞託有同年之契於左右㡬三十年於今矣宦途<lb/>
<pb n="KR4e0125_WYG_054-15b"/>
碌碌不能以時上起居請教益為罪實深䝉㤙放還省<lb/>
循而已鄊人吳以時來承手書佳章見慰適在病中奉<lb/>
誦再三不覺沉疴去體相念之意其何能忘仰惟執事<lb/>
里居以來玩心髙明所養益完而守益固每用嚮仰思<lb/>
一造定山聆一言之誨而抱疾連年願莫遂也僕所常<lb/>
居在南山有竹院數間弊鄊友朋若鄭萬里汪進之軰<lb/>
每每相過道執事欲為黄山之遊畢竟何似倘有先聲<lb/>
即當拏舟下桐江或杖䇿走宛陵相迓使窮鄊後進得<lb/>
<pb n="KR4e0125_WYG_054-16a"/>
一望大君子之儀刑脫去凡近以進於道先生之賜大<lb/>
矣今歳病愈始能僣和一章因學生汪祚赴試敢此并<lb/>
徃臨風悵然無任馳情為道自愛以副斯文鼎愛不宣<lb/>
　　　復李賔之學士<lb/>
逺承慰問値大病餘末由裁答𠂻懷耿耿其般生一書<lb/>
又展轉經歳始獲奉教然諄複之情拜受多矣鄊友汪<lb/>
循上科貢魁實肯用力於學問嘗徃拜定山且廷祥先<lb/>
生門下士意以未獲晉拜左右為歉託書為先容專此<lb/>
<pb n="KR4e0125_WYG_054-16b"/>
布之僕病後氣耗髪變日甚一日筆硯都廢亦幸故人<lb/>
心知當有以亮其不恭之咎爾<lb/>
　　　與謝鳴治祭酒書<lb/>
僕抱恙經歳近幸獲愈然氣體衰耗未敢任筆劄之勞<lb/>
奉親之餘終日兀坐而已徃者印南監諸書多籍尊力<lb/>
所愧者不能讀耳朱子周昜本義分十翼者當時不能<lb/>
印得兹因鄉戚邵景髙管解去便託寄上帋墨之費乞<lb/>
分付轉印一部付來不勝教愛病中門生軰為刻一書<lb/>
<pb n="KR4e0125_WYG_054-17a"/>
敢求正於有道千萬示誨如以為不可當毁其板別圖<lb/>
長益於晩歳也墨二笏侑緘逺地相望惟為道自重<lb/>
　　　復焦孟陽舊寅長<lb/>
不才為故人之玷無可言惟是病體支持度日三好兩<lb/>
惡妻子亦時抱病所謂簡冊之樂巖壑之趣皆不能辦<lb/>
范忠宣既斥而瞽渡江㡬覆舟乃語家人曰此亦蔡京<lb/>
所為乎殊可使人發一笑也士敬相顧山中道及尊兄<lb/>
致意且荷手書誨教諄複披誦再三如接丰采聽緒論<lb/>
<pb n="KR4e0125_WYG_054-17b"/>
停雲之思不勝黯然惟尊兄平昔抱負過人雖暫蹶而<lb/>
所養益充況有鄉衮何患公論不伸林下鄙人當拭目<lb/>
以俟吾道之行也小書一冊侑緘乞痛加刪抺别圖請<lb/>
益幸心照不具<lb/>
　　　復柳邦用太守<lb/>
䝉㤙還山奉親課耕之餘省循而已沈掌教來承惠手<lb/>
書及先聖出處圖奉誦再三教愛之意領受無量非同<lb/>
年契分何以及此因便附問少致謝忱第抱病經歳近<lb/>
<pb n="KR4e0125_WYG_054-18a"/>
方獲愈尚未敢親筆劄之事子弟代書欠莊乞尊恕不<lb/>
具<lb/>
　　　與婁克讓方伯書<lb/>
不才為同年之玷荷天子大㤙不加竄殛但俾去歸其<lb/>
鄉奉親課耕之餘省循而已第賦質孱弱疾疢相仍動<lb/>
經歳年幸而茍活髪日益白氣血衰耗有加然温習舊<lb/>
業求不負其平生將持以見父師於地下者亦不敢不<lb/>
自勉也逺聞正位方伯吾道之行將大有望於執事執<lb/>
<pb n="KR4e0125_WYG_054-18b"/>
事亦將不得辭使儒者所存稍獲見於世而為斯民之<lb/>
福非大幸歟僕小兒壎結姻於成都太守汪公相望萬<lb/>
里而子女俱長日夜闗心不能己巳用是敢以書託於<lb/>
執事倘容考績一行因了此願則僕可以遂釋家累畢<lb/>
力於簡冊圖史之間俟閣下功成里居或有摳衣請益<lb/>
之幸而不終為棄人於斯世皆鼎賜也江山阻脩情莫<lb/>
能極惟俯垂鍳念而已小書三冊附上請教不惜痛與<lb/>
指擿尤見教愛也<lb/>
<pb n="KR4e0125_WYG_054-19a"/>
　　　與歐陽子相侍御書<lb/>
南歸踰年聞左右昌言於廷大慰士望繼聞有按蜀之<lb/>
行私計桐鄉受愛惟深憲節歸時或有便道奉晤之期<lb/>
也既而病中連得手教拳拳故舊之念如挹丰采不覺<lb/>
沉痾去體盖僕自去春抱恙危而獲愈者再三氣血衰<lb/>
耗日甚一日所謂林壑之趣簡冊之樂皆不能辦愧負<lb/>
初心無可言者因侍御吳大人行便草此布忱并有一<lb/>
事相告小兒聘成都太守汪公之女年已長成未得畢<lb/>
<pb n="KR4e0125_WYG_054-19b"/>
姻汪公聞己三載得准給由一行庶克事然此必仗憲<lb/>
䑓之力故敢冐昧上凟感德之私非言可喻病中門生<lb/>
軰刻得二小書附上求教惟心照不宣<lb/>
　　　復丁玉夫通判<lb/>
曩奉寄書慰問情意懇欵値在病中不能裁答於心缺<lb/>
然亦不意賤疾至今猶未能出生之不辰無足道者因<lb/>
便附此以伸謝誠且有所凟貴治玊山在宋有端明學<lb/>
士汪應辰先生最為朱子禮重聞有文集一部乞訪其<lb/>
<pb n="KR4e0125_WYG_054-20a"/>
家録以見寄用資寡陋此實故人大惠或云汪公鉛山<lb/>
人病中未得詳考子弟代書欠莊乞尊照不具<lb/>
　　　簡故弋陽黄憲使于<lb/>
僕平日蒙老先生教愛最厚屏居山中莫聞捐館之期<lb/>
遂失瓣香之敬愧奚多矣乃承致書并茶果見慰故舊<lb/>
之情藹然且以哀詞為託禮當為之第乆病之餘未能<lb/>
捉筆俟賤疾小愈當勉為一通少見懷賢悼徃不能自<lb/>
已之萬一因令姪囬草草奉覆病中子弟代書欠莊乞<lb/>
<pb n="KR4e0125_WYG_054-20b"/>
心照不具<lb/>
　　　與佀大器都憲書<lb/>
小僕玘回得奉手書如接丰采病中不勝欣慰僕病已<lb/>
脫體尚未敢出也造物乖蹇無足為道嘉定知縣白質<lb/>
亡姑之子僕之表弟從僕讀書初任大縣才實不堪非<lb/>
得行䑓極力惠教必至顚躓為此敢告於記室親臨府<lb/>
官處更得分付一言先免笞責尤為至幸病中己無意<lb/>
世事惟此尚縈懷抱計左右必能亮之維時冬寒乞自<lb/>
<pb n="KR4e0125_WYG_054-21a"/>
愛以副重望不宣倘有更賢育民之舉得昜山中一縣<lb/>
與僕稍近且老母得以相聞此又出於望外總乞心照<lb/>
幸甚<lb/>
　　　簡李宗仁太守<lb/>
前聞小有貴恙計已平復昨日李秀才來方知其詳恨<lb/>
在病中不得趣問尚祈珍攝以慰赤子之望用藥尤宜<lb/>
斟酌大抵世醫喜温補之劑僕為所誤以至於此故敢<lb/>
奉告惟心照不具<lb/>
<pb n="KR4e0125_WYG_054-21b"/>
　　　復羅明仲舊寅長<lb/>
乆不獲聽教茅塞日甚比者承佳作逺寄病中奉讀無<lb/>
任馳想所不敢愧故人者惟有此心而已因便布此并<lb/>
僭和一章少寄嚮仰之忱尊照萬萬<lb/>
　　　簡蕭文明同守<lb/>
僕大病經年近方獲愈氣血衰耗鬚髪日益白奉親課<lb/>
耕之餘無足道者惟停雲之思不能忘顧衢徽相去㡬<lb/>
何而音問闊踈若此不能不令人悵惘也白紙十二幅<lb/>
<pb n="KR4e0125_WYG_054-22a"/>
公暇求一揮之昔人有讀檄而愈頭風觀輞川圖而愈<lb/>
瘧者區區坐是不能不有望於左右㑹晤無期聊發一<lb/>
粲<lb/>
　　　簡沈石田<lb/>
子瑾鄉契過山中知有吳下之行且將躬訪石田輒此<lb/>
上問廷器託請佳製今四年矣豈猶以為俗士不足當<lb/>
無聲之詩邪抑或以為稍有知故非得意者不欲相畀<lb/>
也子瑾將裹糧叩門不識先生何以處之草草布此幸<lb/>
<pb n="KR4e0125_WYG_054-22b"/>
發一笑<lb/>
　　　復李宗仁太守書<lb/>
承手教見示欲於迎春之日罷無益之戯别作二十四<lb/>
孝詩詞俾民歌之足見髙明過人逺甚因伏念我太宗<lb/>
皇帝御製孝順事實一書正要四方家傳人誦柰何世<lb/>
逺教弛絶無挂心者若賢侯有意迪民必當以此為首<lb/>
況兹歳杪多病謭才縱使竭力有作豈能出此但二十<lb/>
四孝人習知之名載事實僅十六人今於事實中別採<lb/>
<pb n="KR4e0125_WYG_054-23a"/>
八人足之其兩絶句凡平入者為詩仄入者可准南曲<lb/>
天下樂音調天下樂之名尤美趂此三五日内令民相<lb/>
肄變鄙陋之俗為正大之歸則賢侯奉宣聖訓惠迪我<lb/>
山鄉之人厥功大矣新増八人者江革薛包小學之所<lb/>
取者查道鮑夀孫出于休歙尤昜感人二十四孝中婦<lb/>
女見録者二人事實中亦只存一人今增者三叔先李<lb/>
氏張氏庶民間子女均被觀感之化理不可偏廢也絶<lb/>
句内有二處詩皆平入兹畧加移昜庶可叶調其詳已<lb/>
<pb n="KR4e0125_WYG_054-23b"/>
語族姪孫材俾一一申覆惟尊照不宣<lb/>
　　　與致政汪世行縣尹書<lb/>
走獲講鄉戚之好於左右者有年矣雖力學勤勤思有<lb/>
所立以求無愧於先人顧其才質庸猥遂用顚躓加以<lb/>
疾疢相仍愆尤繼作宜若退聽少徇可以逺戾然秉禮<lb/>
守道慕古尚賢之迂盖猶前日不敢以艱虞而廢也用<lb/>
是輒有請於左右小兒壎年及成人將以是月十八日<lb/>
加冠於首禮必有長者主其事庶㡬可以徼惠而成禮<lb/>
<pb n="KR4e0125_WYG_054-24a"/>
然一鄉長者孰有踰於左右哉倘蒙惠然俯臨為之重<lb/>
豈惟愚父子叨感無有窮已且使觀者有所取法因以<lb/>
廣禮教於一鄉豈非君子之嘉賜哉專人布逹仰乞尊<lb/>
照不宣<lb/>
　　　簡劉南金司務<lb/>
僕自南歸即抱病連歳瀕危再三幸而茍活奉親課耕<lb/>
之餘無可道者今春忽聞老先生訃音為之驚怛痛哭<lb/>
不能己巳繼又聞汝利不幸何天報施之逆乃至於此<lb/>
<pb n="KR4e0125_WYG_054-24b"/>
但所居萬山中離府尚一日之程絶無便人無由致奠<lb/>
負愧萬千奠文寫成則已半歳餘矣兹因本縣楊稅宰<lb/>
考績北行專託附上僕病後百事皆廢道逺又無可寄<lb/>
者幣一端少充奠儀幸目入餘惟節哀順變以俟天定<lb/>
不宣<lb/>
　　　簡陸文量參政<lb/>
曩在抱病䝉以所愛甫里集見寄俾為移心之具非相<lb/>
念之深何以及此因遂寘之牀頭坐卧與俱但滓穢之<lb/>
<pb n="KR4e0125_WYG_054-25a"/>
乆不能與天隨子神交上下於雲水間耳賤體今歳稍<lb/>
勝然猶凛凛懼其復作未老而衰固應爾也因族姪行<lb/>
便草草布謝向曾俯和村字韻兩絶病中有人借㸔失<lb/>
之不勝悵然華字韻詩雖存亦欲少叙數語以諗觀者<lb/>
今寄帋一幅不惜一揮見寄用貴山房翹首拜嘉過鼎<lb/>
吕之重矣天氣向寒惟自愛以副逺想不具<lb/>
　　　簡提學王明仲侍御<lb/>
昨承左顧獲聞髙論半日不覺沉痾去體所愧病懶不<lb/>
<pb n="KR4e0125_WYG_054-25b"/>
能晨興攀送以盡區區負罪負罪眼昬手拙寫壊佳巻<lb/>
況孔陽畏友賔之作家以此相雜誠大不倫姑以塞命<lb/>
刪之可也猿鹿之蹤日逺後晤難期尚為斯文倍萬保<lb/>
嗇<lb/>
　　　復周仲瞻光禄<lb/>
屏居山間㡬與世隔子期來過承書問非通家契厚念<lb/>
不及此披誦不勝懷思所需先公行狀當時成於倉卒<lb/>
殊不愜意更湏大筆整過為佳病後血氣衰减筆硯都<lb/>
<pb n="KR4e0125_WYG_054-26a"/>
廢未能親書託人録上草草欠莊惟心照不具<lb/>
　　　與李士敬錦衣書<lb/>
僕大病㡬兩年今幸獲愈康七來忽得手書且承聞三<lb/>
叔奄棄之速愚夫婦不勝驚怛道逺無由奔弔寄上粗<lb/>
幣一端少見下情病後不能作祭文惟北向引慟而已<lb/>
士重賢舅前同此拜意先太師得列祀典此名臣積善<lb/>
之徴公論乆而益明也聞欲取道山鄉挾壎子北上骨<lb/>
肉至情於此見之日夕引領奉候車騎病來不敢多作<lb/>
<pb n="KR4e0125_WYG_054-26b"/>
字惟心照幸幸<lb/>
　　　與謝于喬舊同寅<lb/>
側聞令堂老夫人違養計左右孝心純至何以堪處兼<lb/>
之道逺不克以時奉慰負罪負罪兹因弊郡儒學生汪<lb/>
魯上謁謹附上粗幣一端少充奠儀乞鍳忱麾納僕自<lb/>
奉别以來連年抱病幸而不死筆硯都廢且値歳荒課<lb/>
耕度日無可為故人道者魯甚肯向學無師傅以是託<lb/>
書為先容讀禮之餘開導一二俾虚徃實歸而餘波足<lb/>
<pb n="KR4e0125_WYG_054-27a"/>
以漑鄉士為幸大矣維時熾暑千萬節哀順變以副宸<lb/>
眷不宣<lb/>
　　　與鄭萬里上舍<lb/>
汪承之來承惠壎子冠禮詩教愛甚厚所諭太守公欲<lb/>
刻新安文獻志云已一再言之似有必成之舉此乃一<lb/>
郡盛事僕當别為一序以明賢太守表章先哲興文善<lb/>
俗之功但此書僕用工二三十年别無他本又未得親<lb/>
㑹以决其事用是不敢盡發發去目録并事畧二冊可<lb/>
<pb n="KR4e0125_WYG_054-27b"/>
送則送湏不使吾書有求售不獲之嘆乃為佳耳又聞<lb/>
欲整徽州府總志此亦一大事僕徃時嘗有志於此盖<lb/>
朱大同先生所修者出於國初倉卒之際不惟山川古<lb/>
跡事多遺缺至於名臣賢士有勲業文章節義者今讀<lb/>
其傳反若庸常之流至於不當書者却又繁冗每不欲<lb/>
觀之厭其失倫也若太守公有意於此必須盡收六縣<lb/>
新舊志仍令各縣各里擇耆儒一二人廣收博采盡數<lb/>
寫出然後精擇而去取之庶可傳逺若止㨿舊本恐勞<lb/>
<pb n="KR4e0125_WYG_054-28a"/>
工費可惜又者鄉人多稱羅鄂州新安志謂無一字可<lb/>
動僕初意亦然後諦觀鄂州文字誠不可及至於叙事<lb/>
則其間大有可憾者盖鄂州父尚書公本出秦檜門下<lb/>
故於吾郡名人如王愈為王黼所嫉黄葆光為蔡京所<lb/>
害胡舜陟為秦檜所殺皆諱而不書後來方虚谷洪濳<lb/>
夫稍稍辨之僕間已收入文獻志中然大同先生總志<lb/>
悉仍其舊則緫志豈可不一整之而遽刻哉僕大病後<lb/>
凡此等事皆已束之髙閣因論及之又不覺忉忉至此<lb/>
<pb n="KR4e0125_WYG_054-28b"/>
殊可笑也承之暫歸草草布復惟情照不具<lb/>
　　　復司馬通伯憲副書<lb/>
向承手教示及展轉數處乃到山齋坐是不得以時裁<lb/>
上今兹所得尊翰則李太守專人送至且云來使歸速<lb/>
始欲一布所懷而病後血氣衰减筆硯都廢將書復止<lb/>
者再三然惠教諄複義不得不少申一二僕自歸田連歳<lb/>
抱病至庚戌夏秋間㡬不救矣門生子弟取僕平日猥<lb/>
說若道一編之屬彚次鋟梓僕盖不知也杪冬疾少間<lb/>
<pb n="KR4e0125_WYG_054-29a"/>
乃始知之盖深懼出之太早必致人言可見執事之愛<lb/>
僕至深切矣僕生朱子之鄉服其遺教克少有立者實<lb/>
有罔極之㤙而恨報之無所也故誦其遺書玩索紬繹<lb/>
頗自以為勤苦竊意近世學者類未探朱子之心及其<lb/>
所學肯綮何在口誦手録鑚研訓釋只徒曰我學朱子<lb/>
云爾僕所以深憂大懼思有以拯之豈敢藉此為二陸<lb/>
之地於百世之後如執事所云者哉僕又何利於二陸<lb/>
而犯不韙之譏於天下哉執事以是編為抑朱扶陸又<lb/>
<pb n="KR4e0125_WYG_054-29b"/>
以為辱朱榮陸使誠有之則僕乃名教中罪不可逭之<lb/>
人而況其學之陋力之薄亦安能為之抑扶為之榮辱<lb/>
徒見其不知量耳然理之所在則有不可誣者但恐執<lb/>
事以髙明之資疾讀未能終巻又未始平心觀理止欲<lb/>
尊朱斥陸占上風爾此正朱門髙第知尊吾師而不知<lb/>
所以尊者觀朱子與諸葛誠之書殊使人愓然不能自<lb/>
已執事試取僕此編稍諦觀之曾有一字不出於朱子<lb/>
之自言者乎僕於中間不過提掇數語使人知朱子之<lb/>
<pb n="KR4e0125_WYG_054-30a"/>
為學泛觀約取知行並進故能集大成而憲來世如此<lb/>
使後之褊心自用者愧汗交下以求入德之門隨聲附<lb/>
影者不敢專一於口耳以求放心為之本則此學朱子<lb/>
庻㡬不墜而考之當時未有互相發也惟二陸生同時<lb/>
且其所言悉經朱子論㫁或異或同具有成說類聚而<lb/>
觀之求自得師云爾豈敢必人之同己哉不謂門生軰<lb/>
便爾公誦於人以致塵編上徹尊覽過蒙鐫諭敢不敬<lb/>
承但以朱子手書考之其於二陸始本異而終則同是<lb/>
<pb n="KR4e0125_WYG_054-30b"/>
編所載有目者可共見也今欲縷析於明者之前固更<lb/>
僕莫盡只如答項平甫一書亦不審執事曽一挂目否<lb/>
邪然竊意執事未必不疑非朱子之筆思欲删之而後<lb/>
快於心耳又不知此心視朱子之心果何如也若於此處<lb/>
見得則必有劃然無俟乎多言者矣然僕則豈敢以區<lb/>
區左見而不求天下之公是哉亦徒主於朱子之手書<lb/>
凛凛然若耳提面命云爾執事又以朱子之於二陸平<lb/>
生本未細考其遺餘甚是顯白此必更有所聞得之家<lb/>
<pb n="KR4e0125_WYG_054-31a"/>
傳或直以獨見判其同異雖朱子復生亦不容自主其<lb/>
說者切望一一示教使此身幸而不死猶得以窺見大<lb/>
賢君子所學之淵懿誠有非淺見薄識所與知者豈非<lb/>
平生之一快歟若恐為仇家之地重後世之譏此尤見<lb/>
所以愛僕者無已也心感心感和定山年兄佳章惓惓<lb/>
此道警發益多況妙於語言可以追逐餘響無由奉答<lb/>
欽羡而已引領南望不勝馳情千萬為道自愛不宣<lb/>
　　　復汪進之貢魁<lb/>
<pb n="KR4e0125_WYG_054-31b"/>
道理本公共如此氣駁力廢恒恐不能副所志不謂賢<lb/>
者卓見遂得我心之同然朋來之樂何以云喻第許與<lb/>
過當非所敢當是以三復珍收而不敢以示人也<lb/>
　　　復黄碩夫縣尹<lb/>
鄉人方氏子囬得手書并所編刻新志非相念之厚不<lb/>
及此聞召命在即必有過家之便奉晤可期矣平江志<lb/>
所載若方連雲先生眞是宿軰其所著金陵紀聞如有<lb/>
全書轉録一本見惠用資鄙陋感感宋紀受終考一冊<lb/>
<pb n="KR4e0125_WYG_054-32a"/>
侑緘情照不悉<lb/>
　　　復汪貢魁<lb/>
承問欲作祠堂以奉時祀而以未能復古為憾反覆來<lb/>
諭則其所以致疑者盖有三說其一謂古者祭皆自髙<lb/>
祖以下而或者以為庻人止可祭考妣是盖不能古者<lb/>
廟自天子以下皆有之謂自七廟以至一廟隨其世奉<lb/>
其主以為降殺而皆有夾室以藏祧主故髙祖之祭自<lb/>
庻人以上可通而廟數則不可僭後世大儒既凖之以<lb/>
<pb n="KR4e0125_WYG_054-32b"/>
立祠堂四龕之制則此亦不必泥矣其一謂祠堂之制<lb/>
尚右似與古人昭穆之分不合此最得之盖古者有堂<lb/>
事之祭有室事之祭堂事之祭太祖位南向左昭右穆<lb/>
以次而南室事之祭太祖位東向左昭右穆以次而東<lb/>
隨其屋宇寢門之制而為尊卑非眞尚右也後世尚右<lb/>
之說疑因古人室事之祭而為之故朱子亦因温公之<lb/>
舊而未之易若朱子禘祫議則又不為昭穆左右而發<lb/>
尚俟他日面悉其一謂小宗法當祭自高祖以下今令<lb/>
<pb n="KR4e0125_WYG_054-33a"/>
祖在堂宜以當之而於家為次適不得為後為禰此誠<lb/>
有難言者予舊亦嘗備考諸說盖禮廢既乆後世不能<lb/>
卒行幸而欲行又多掣肘故亦不能不從宜為之如伊<lb/>
川先生立祠堂制祭法明道子争之以為置明道於何<lb/>
地和靖尹公謂立祠自伊川始且引春秋奪嫡之說應<lb/>
之朱子亦以為未當及答潘立之書則又謂法制不立<lb/>
家自為俗若未能遽變古禮則且從俗可也支子之祭<lb/>
亦是如此且謂於宗子之家立主而祭其支子只用牌<lb/>
<pb n="KR4e0125_WYG_054-33b"/>
子形如木主而不判前後不為陷中及兩竅不為櫝以<lb/>
從降殺之義然則朱子此言實足下今日之所當師者<lb/>
愚淺之見固不能别有所同以副下問之盛心也人還<lb/>
匆匆布答欠莊惟尊恕不具<lb/>
　　　復蕭昉司訓<hi>閣老孟勤先生之子</hi>
承惠老先生尚約齋稿十冊披誦連夕乃知前軰大家<lb/>
氣充詞鬯誠非近世可及如瓊山先生所序者不勝健<lb/>
羡所諉後序此豈敢當況在病餘益不能上副雅意李<lb/>
<pb n="KR4e0125_WYG_054-34a"/>
上舍歸專此布謝幸心照不一<lb/>
　　　與尚書旴江何公書<lb/>
生自屛居故山逺蒙教愛垂示諄切中嘗一奉起居不<lb/>
意去人不敢逕逹而返繼是抱病連歳瀕危再三賦質<lb/>
孱蹇無足道者邇聞謝政告歸甚駭聞聽夫以朝廷之<lb/>
上耆年宿德復有㡬人博洽古今練核庻務可以上贊<lb/>
皇猷下慰士望者又復幾人此豈獨為執事一人惜而<lb/>
已邪然來諭所謂㣲罪去為幸者其先見逺識益令人<lb/>
<pb n="KR4e0125_WYG_054-34b"/>
扼腕無已比日想軒從人已抵家神相多福輙因弊里<lb/>
吳琰訓導赴任之便專此上問小書二種附呈敢冀一<lb/>
一批誨庻獲自省得失而繼此請教尚多未由詳布乞<lb/>
倍萬調攝以副惓惓<lb/>
　　　與李世賢祭酒書<lb/>
都憲佀公過下邑始知左右已在金陵㑹間又得聞見<lb/>
惠古句相與大噱不已人生出處從古到今正自如此<lb/>
何限如僕平日盖亦自揣甚明正使常常竊禄亦何益<lb/>
<pb n="KR4e0125_WYG_054-35a"/>
於世況中歳以來屢抱竒疾茍活幸矣他何足言所喜<lb/>
故人南來消息頗近停雲之思足少慰於水邉林下耳<lb/>
鄉友汪循前科經魁儘肯在學問上用功嘗一參孔陽<lb/>
又廷祥門下士也得善遇之為佳閒中亦時時有山歌<lb/>
野唱未得一一求教惟自玉以副斯文至望<lb/>
　　　復汪希顔憲副<lb/>
恭諗榮除近藩少俟進擢凡在親黨之末増耀多矣使<lb/>
者來逺辱手書拳拳至情知感何極但猿鹿之蹤安於<lb/>
<pb n="KR4e0125_WYG_054-35b"/>
林野水飲木食無復餘念矣令郎大之行便謹此布謝<lb/>
惟珍攝以副一道之望不具<lb/>
　　　復朱楨司訓<lb/>
鄙作已整過幸依此上石其中奬助及督工人名太多<lb/>
況復來者繼繼未已若盡書之只似行移體格不成文<lb/>
字矣凡已書未書者俱列名碑隂最宜古碑亦皆如此<lb/>
書篆就寫二汪公名銜皆學中所出表表者因之以勵<lb/>
後人可也文公二帖如命增入數言冗中不及致詳千<lb/>
<pb n="KR4e0125_WYG_054-36a"/>
萬照亮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_054-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻八十六</head>
    <p>
<pb n="KR4e0125_WYG_086-1a"/>
欽定四庫全書<lb/>
　篁墩文集巻八十六　　　明　程敏政　撰<lb/>
　　詩<lb/>
　　　長至前二日聞李錦衣士敬自南陽掃墓取道<lb/>
　　　　訪予新安奉迓楊山寺是日相傳皇子誕生<lb/>
　　　　有赦將到<lb/>
九地一陽今漸回道傍山寺獨徘徊拾薪煮茗消餘日<lb/>
刻竹題詩試老才黃紙正懸天下望錦衣遥為故人來<lb/>
<pb n="KR4e0125_WYG_086-1b"/>
一時歡動滄洲客潦倒江亭白酒盃<lb/>
　　　十一月十四日飲流塘詹存中家晚歸時李錦<lb/>
　　　　衣士敬公便過縣同行<lb/>
五里青山下夕暉一林松影罥宫衣主人逺送到溪返<lb/>
衆客相隨乗月歸詩壘笑予非巨敵酒兵須子突重圍<lb/>
他時莫忘漁樵㑹南國西風候鴈飛<lb/>
　　　下紋溪過渡調士敬<lb/>
肩輿出山星已繁寒月墮影金波翻鐘聲木杪寺門逺<lb/>
<pb n="KR4e0125_WYG_086-2a"/>
燈火渡頭人語喧淺灘閣舟弄水戱曲塢問路隨鄉言<lb/>
人生此樂亦不易風景何如君故園<lb/>
　　　送周長嵩<lb/>
書院當時借榻眠壯遊曾賦宛陵篇因君忽記乗軺日<lb/>
來往悠悠十四年<lb/>
　寧國周長嵩氏來休寧請予文其歸也求一言之贈<lb/>
　因記成化戊戌嵗奉詔乘傳還鄉過宣城于宛陵書<lb/>
　院一宿話舊之餘草草賦此<lb/>
<pb n="KR4e0125_WYG_086-2b"/>
　　　題李錦衣士敬寫眞<lb/>
七尺堂堂美丈夫㡬年官拜執金吾藍田價重連城璧<lb/>
丹穴文成五色雛翰苑八磚同儤値天山三箭待彎弧<lb/>
等閒莫負封侯相看續麒麟閣上圖<lb/>
　　　𢎞治辛亥嵗仲冬念五日在萬山觀作<lb/>
城頭霧歛青天開平地忽見雙蓬萊捲簾下瞰白雲起<lb/>
拂手近招黃鵠回一龍拏石樹根古萬弩射潮風壑哀<lb/>
鍊師縱爾能謝客容我到城須一來<lb/>
<pb n="KR4e0125_WYG_086-3a"/>
　　　題宗貴道紀族兄清忠世家巻<lb/>
相國家聲重歙城耳孫遺跡半蓬瀛猶餘一紙奎文在<lb/>
夜夜虹光燭太清<lb/>
　　　書二張眞人詩文後<lb/>
西璧澹然俱已矣詞章儘可入吾曹挑燈夜讀不成寢<lb/>
寒水一谿霜月髙<lb/>
　　　飲樂山閣留别張慎隱君<lb/>
偶慿髙閣寄閒情白鳥寒空野望平三徑疊雲通後塢<lb/>
<pb n="KR4e0125_WYG_086-3b"/>
一峯飛翠落前楹樵人向晚長過嶺地主經旬不到城<lb/>
與客醉來仍借宿夜談重理舊詩盟<lb/>
　　　送李錦衣士敬<lb/>
骨肉情深近所無野人爭看執金吾如君亦是簪纓胄<lb/>
白髪蒼顔愧老夫<lb/>
太師新廟萬人看庭下雙松翠色寒台輔㡬人應祀法<lb/>
休休心事古今難<lb/>
偽學鄉人洛黨孫正宜耕釣水雲村詩書久廢仍多病<lb/>
<pb n="KR4e0125_WYG_086-4a"/>
只禱豐年答至尊<lb/>
一尊何許慰離顔寒日江亭送北還草草短篇君莫怪<lb/>
頗愁貽累到溪山<lb/>
　李錦衣士敬奉詔歸拜先太師文達公祠墓于鄧州<lb/>
　取道新安過訪山中賦七言四絶以贈短章寂寥不<lb/>
　足言詩少見至親繾綣不能自已之意云爾<lb/>
　　　十一月廿七日送士敬至浦口别後賦此<lb/>
一尊傾盡下江樓帶郭晴嵐午未收樹杪天長圍石嶺<lb/>
<pb n="KR4e0125_WYG_086-4b"/>
竹根溪淺露沙洲隔林煙火三家市下水風帆一葉舟<lb/>
相送逺遊驚嵗晚不禁離思逐東流<lb/>
　　　和提學王侍御明仲遊茅山詩韻<lb/>
翠壁分明鬼斧裁蕋宮亦自化城來寰中雨罷龍歸穴<lb/>
海上風生鶴唳臺葛令丹罏今寂寞陶君仙骨此胚胎<lb/>
病來欲作尋真客三洞閒披鳥篆猜<lb/>
　　　和吊梅宛陵詩韻<lb/>
詩壘猶傳草木馨煙雲長鎖舊池亭魂遊宛下空秋月<lb/>
<pb n="KR4e0125_WYG_086-5a"/>
客散河陽㡬曙星崑體戰降孤幟赤都官名重一衫青晚<lb/>
生欲附宣州𣲖慚愧牛轅逐鳯軯<lb/>
　　　十二月三日早下紋溪待渡不至步過橋行南<lb/>
　　　　山中<lb/>
欲濟長川乏葦航屐痕初試板橋霜舉頭日馭回南陸<lb/>
縮手寒威似北方斜壓石梁松骨瘦細攢沙隴麥芽長<lb/>
十年再走朱村道消得浮生㡬度忙<lb/>
　　　過㑹里遐富渡宗孫希周來迎<lb/>
<pb n="KR4e0125_WYG_086-5b"/>
借得樵夫杓中流一棹開嵐消還荏苒溪淺亦縈迴困<lb/>
欲憑烏几寒思問緑醅阿咸真外我猶道玉堂來<lb/>
　　　家畜一犬甚馴每出入必隨至山斗宗姪希達<lb/>
　　　　家戲作<lb/>
掉尾長隨竹轎行深山窮谷了無驚似知騶從都星散<lb/>
終日栖栖管送迎<lb/>
　　　四日大雪過新嶺時山斗夢吉姪孫侍行<lb/>
老天開異境瓊島落塵寰鳥没黃雲外人行玉樹間石<lb/>
<pb n="KR4e0125_WYG_086-6a"/>
陘翻齒齒氷溜激潺潺賸得新詩料竒觀慰往還<lb/>
　　　下扶車嶺山行飯三寳寺<lb/>
複道蛇盤百丈岑石間流水亂鳴琴僕夫戒險時相詈<lb/>
學士逢竒只自吟溪雪磵風清病骨野猿山鳥絶機心<lb/>
嶺南古寺今重到一飯匆匆及嵗隂<lb/>
　　　成化壬寅冒雪至大畈今兹之來雪有加而興<lb/>
　　　　不孤夜談及山隂故事因賦此贈諸眷長<lb/>
平生頗怪山隂客中道何緣興便灰可為倡酬慳酒量<lb/>
<pb n="KR4e0125_WYG_086-6b"/>
還因嘲詠乏詩才一時猿鶴勞相迓百里溪山笑獨回<lb/>
我病雖衰心却健冒寒今是兩畨來<lb/>
　　　五日宿浯村明日飲大畈<lb/>
畈上重來有所思水風山雪似當時壺觴夜話春坊宅<lb/>
香火晨瞻御史祠魚出小塘供饌屢雞鳴深巷報炊遲<lb/>
病慙兩日淹留地才薄難勝畫裏詩<lb/>
　　　贈文公八世孫上舎楨特授婺源訓導<lb/>
博士承恩領故鄉自應徽國慶源長黌宫百世詩書富<lb/>
<pb n="KR4e0125_WYG_086-7a"/>
闕里三時爼豆香社下廪人來繼粟門前童子候升堂<lb/>
知君不負維桑託霄漢巍巍見紫陽<lb/>
　　　七日與浯村大畈諸眷家别<lb/>
親戚情深别醖濃藍輿揺兀兩三峯酒醒已過扶車嶺<lb/>
猶問前山第㡬重<lb/>
　　　塔坑舖<lb/>
一村雞犬塔坑前老我山行暫息肩路轉嶺隂殘雪在<lb/>
峯迴林杪夕陽偏渡驚削木通危徑舂愛機槽響暗泉<lb/>
<pb n="KR4e0125_WYG_086-7b"/>
曠目此回真得意數聲寒鵲遶吟邊<lb/>
　　　重拜山斗世忠廟<lb/>
先祠髙占水雲村十載重來叩廟門一抹凍嵐消木杪<lb/>
半規寒日下松根情深暖族新盃面手拂題名舊墨痕<lb/>
爼豆巍巍風烈在濟時才劣媿聞孫<lb/>
　　　八日遊雙門寺入山觀石門及龍潭愛其竒勝<lb/>
　　　　賦短歌以畀寺僧時山斗汝耆文真夢吉徳<lb/>
　　　　吉守道諸宗彦偕行<lb/>
<pb n="KR4e0125_WYG_086-8a"/>
詩翁逺愛山峭拔興竒不憂霜逕滑搘溪獨木掉手過<lb/>
勢落顛厓㡬七八翩然直到石門下鬼斧劈山如劈瓦<lb/>
中分一道白虹來直薄巉岩速於馬岩口潭深杳難測<lb/>
下有千年伏龍宅自今泉石吾可專世外何人空物色<lb/>
山僧導前野老後寒日四山風木吼振衣長嘯匝溪行<lb/>
遥揖山靈盡三斗<lb/>
　　　過五城懐黃世瑞亡友<lb/>
落日五城道懐人思不禁村酤澆恨短鄰笛寄愁深好<lb/>
<pb n="KR4e0125_WYG_086-8b"/>
古韓公辨憂時賈傅心百年公論在吾道未消沈<lb/>
　　　施秋官彦器公務至休寧汝彛黃司訓過予請<lb/>
　　　　同登齊雲岩中道值雨少飲陽山寺作時立<lb/>
　　　　春前五日<lb/>
冒雨追隨出郭人蕭蕭寒吹逼車䄄喜看赤地塵埃淨<lb/>
轉覺青山面目真多病此時心便足竒觀三匝句方新<lb/>
廣文須辦重來約五日東風又報春<lb/>
　　　限韻一首<lb/>
<pb n="KR4e0125_WYG_086-9a"/>
路轉東溪雨脚催行窩聊駐白雲隈機舂堰水翻晴雪<lb/>
梵起潮音激暗雷遥看省郎雙節過暫為山主一尊陪<lb/>
詩成却恐隂何笑撥盡紛紛石鼎灰<lb/>
　　　庭梅盛開與施秋官黃司訓聯句三首<lb/>
先春元是百花魁<hi>槃</hi>歴盡氷霜暖自回<hi>倫</hi>冷艶不虞蜂<lb/>
見妬<hi>政</hi>清標應許鶴相陪<hi>槃/</hi>心中夙負調羮具<hi>倫</hi>眼底<lb/>
終慙作賦才<hi>政</hi>願與松筠結三友<hi>槃</hi>羅浮山月待重來<lb/>
<hi>倫</hi>
<pb n="KR4e0125_WYG_086-9b"/>
㡬年京國夢梅花<hi>倫</hi>香影真宜退士家<hi>政</hi>興動巡簷頻<lb/>
索笑<hi>槃</hi>吟成煮雪一烹茶<hi>倫/</hi>向來紅紫渾無賴<hi>政</hi>此去<lb/>
孤髙詎有涯<hi>槃</hi>頗覺逋仙心太苦<hi>倫</hi>相看贏得鬢雙華<lb/>
<hi>政</hi>
一日花神遇賞音<hi>政</hi>嵗寒於此見天心<hi>槃</hi>閣盃且論閒<lb/>
邊易<hi>倫</hi>對雪誰聲譜外琴<hi>政/</hi>佳實終為商鼎用<hi>槃</hi>暗香<lb/>
不許漢宫吟<hi>倫</hi>山堂從爾增髙價<hi>政</hi>杜老何須䇿蹇尋<lb/>
<hi>槃</hi>
<pb n="KR4e0125_WYG_086-10a"/>
　　　冬夜燒筍供茶教子弟聯句<lb/>
坐擁寒爐夜氣清<hi>篁墩</hi>烹茶燒筍散閒情<hi>敏亨</hi>品從雀<lb/>
舌分佳味<hi>壎</hi>價許龍孫得貴名<hi>塏/</hi>七碗喜催詩興竦<hi>塏</hi>
百壺真謝酒權輕<hi>壎</hi>疎窓已上梅花月<hi>敏亨</hi>更取瑶琴<lb/>
鼓再行<hi>篁墩</hi>
　　　壬子元日試筆四首<lb/>
春到山城曉色鮮放臣贏得病軀全田廬拙似安巢鳥<lb/>
嵗月忙于下水船爆竹已驚殘臘盡屠蘇猶在㡬人前<lb/>
<pb n="KR4e0125_WYG_086-10b"/>
天公一霽開佳兆稍卜豐年勝去年<hi>右喜晴</hi>
漸及知非感二毛履端佳慶徧江臯八方共喜前星耀<lb/>
萬里遥瞻北斗髙蜜甕釀春先試醉短衣鋤月敢辭勞<lb/>
餘生已負酬恩地慙愧君王舊賜袍<hi>右縣中隨班行禮</hi>
眼見增崇企德祠重來不覺鬢成絲陽和一轉當今日<lb/>
文運中興仰盛時誰起鄒郎新換律我慙洛黨舊分支<lb/>
寒堦草色無人㑹竚立東風有所思<hi>右拜兩夫子祠</hi>
童穉歡迎伯仲陪沿城一餉可週回到門不用投新刺<lb/>
<pb n="KR4e0125_WYG_086-11a"/>
煖嵗翻勞潑凍醅日落鼓聲還雜遝雨晴山色轉崔嵬<lb/>
春来第一詩成處野老庭中得甕梅<hi>右答慶禮晚歸飲方盛氏觀盆梅</hi>
　　　李太守誕日<lb/>
　　恭審太守濟南李公名重專城年開五袠春回人<lb/>
　　日正當華誕之期星麗神霄顯示遐齡之兆歡騰<lb/>
　　闔郡慶本髙閎矧是陳人每承優遇遥瞻壽域豈<lb/>
　　無下里之詞逺藉詩郵共上南山之祝竚期英晤<lb/>
　　幸鑒芹忱<lb/>
<pb n="KR4e0125_WYG_086-11b"/>
五十年光刺史身却當人日慶生申松筠飽歴氷霜久<lb/>
金紫霑榮雨露頻曲度鸞笙隨律轉酒開銀甕潑醅新<lb/>
憑將方寸長生地散作山城一路春<lb/>
　　　春社謡<lb/>
我家社公耕鑿主求晴得晴雨得雨今春作社神更歡<lb/>
值我一年新病愈牆下小桃紅滿枝塘東弱桞垂金絲<lb/>
社飯炊香出茅屋臘酒一傾連數巵土鼓逄逄過林際<lb/>
醉揷山花共神戲隔隣雞犬喜欲狂接席兒童相笑詈<lb/>
<pb n="KR4e0125_WYG_086-12a"/>
滿爇爐香焚紙錢大家再拜祈豐年放臣敢道金馬客<lb/>
明日扶犂同下田<lb/>
　　　和答莊定山年兄<lb/>
江外千峯劇九疑夢回真見定山時翠交草色春常在<lb/>
活遍魚苖水不知素履只安持敬法丹心都入願豐詩<lb/>
停雲極目溪亭上小圃羣芳正陸離<lb/>
　　　壽榆村宗人宗本<lb/>
青山如畫酒如泉髙㑹分明十載前錦軸為君題壽句<lb/>
<pb n="KR4e0125_WYG_086-12b"/>
便驚春色滿榆川<lb/>
　　　豐城涂處士夫婦哀輓<hi>長子壽旌孝行次子疇為御史</hi>
百世家聲出豫章縈垣喬木㡬斜陽豸冠重寫丰神偉<lb/>
蠧簡猶存手澤香些曲漫成蒿里怨吟笻閒倚菊籬荒<lb/>
季方風節元方孝身後誰能有二郎<lb/>
母儀真足重臺端聯德應無愧伯鸞白日雨寒神劔合<lb/>
華堂春暖壽巵殘夢陪鶴馭身難返恩寵龍章姓不刋<lb/>
塚上誰題慈孝碣淳風留與後人看<hi>孝子病沒其母驚悸亦卒故詩及之</hi>
<pb n="KR4e0125_WYG_086-13a"/>
　　　約汪仲温過南山<lb/>
春遶南山花正開一尊專待可人來不辭共作尋芳客<lb/>
預遣樵青掃徑苔<lb/>
　　　和答福建提學憲副羅明仲舊寅長<lb/>
蕉鹿當年亦漫驚肯將家學負平生六經藥我蒼顔在<lb/>
萬古行天白日明多病一㕓初去國㡬人三館舊同盟<lb/>
春風桃李閩南路誰道黃金不可成<lb/>
　　　二月卄八日吕侍御惠新厯<lb/>
<pb n="KR4e0125_WYG_086-13b"/>
春風疑不到山城兩月隂無㡬日晴玉厯初分試披檢<lb/>
已驚時節近清明<lb/>
　　　題黃文敬杏林卷<hi>文敬素善勒銘鍥梓</hi>
青囊一卷鬢成絲鐵筆當年更得師我已廢書仍抱病<lb/>
為君聊續杏林詩<lb/>
　　　清明日喜壎子至自南山<lb/>
四度清明節今年覺更輕杏花春雨後喜爾到山城<lb/>
　　　上已日修禊南山溪上限韻<lb/>
<pb n="KR4e0125_WYG_086-14a"/>
一瓢春酒勝雕胡聊與山隂續舊圖臨水坐分盤石淨<lb/>
倚天吟望玉峯孤風飄花片隨芒屩火引松枝沸竹爐<lb/>
待取日斜觴詠足錦囊收拾付奚奴<lb/>
　　　三月九日南山小酌限韻<lb/>
㡬客東來踏晚春桃花零落菜花新情知䇿蹇尋芳好<lb/>
不奈鳴鳩喚雨頻嵗稔已能占社主我愚真可辱溪神<lb/>
他時記取桑榆約交誼惟應此最親<lb/>
　　　壎子與塏姪採松花作餅供茶喜而成詠<lb/>
<pb n="KR4e0125_WYG_086-14b"/>
何物山房可薦茶小兒特意採松花回風隨粉霑衣袖<lb/>
宿露分甘入齒牙却老異方傳藥圃動人清味落詩家<lb/>
牆根玉筍堪同調公餗侯鯖莫浪誇<lb/>
　　　望夜獨坐書院有懐時承之還歙天爵入城敬<lb/>
　　　　之還汊口師魯還率口逸清訪彦夫于祁門<lb/>
月上前山久懐人坐夜深亂蛙鳴暗浦一猰呌空林野<lb/>
屐東西慣塵編嵗月侵獨餘窓下竹能識箇中心<lb/>
　　　新得北山别墅志喜<lb/>
<pb n="KR4e0125_WYG_086-15a"/>
㡬年儲却草堂貲一日溪行偶得之種竹何人先為我<lb/>
見山隨處總宜詩松林便取斜開徑石瀨仍分曲度池<lb/>
塵鞅自今應不到往來樵牧是心知<lb/>
　　　南山夜酌分題限韻得爇清香<lb/>
夜榻沈沈竹院西小童添火試金猊㡬回濃抹書燈暗<lb/>
一縷輕縈紙帳低自覺餘香來楚畹誰分新味出曹溪<lb/>
山居忽記芸臺上寳篆曽容滿䄂攜<lb/>
　　　贈世醫詹宗恵<lb/>
<pb n="KR4e0125_WYG_086-15b"/>
抱疾經年體漸平喜君醫社得尋盟參苓屢奏千金效<lb/>
桑梓能敦百世情先老衣冠誇種德尚方供奉待知名<lb/>
早衰愧乏河東筆佳傳無由紀宋清<lb/>
　休寧詹氏世以醫授官至宗惠君益脩其業持善輕<lb/>
　利人以為良顧與予往還甚稔予病君藥之屢奏功<lb/>
　近壎子病足君復來鍼之而痛立愈予方德君君乃<lb/>
　欲予之詩予詩豈足當君之惠哉<lb/>
　　　早行過岳廟聞鐘<lb/>
<pb n="KR4e0125_WYG_086-16a"/>
子規啼徹曙光分岳廟鐘聲隔隖聞白髪願隨鴻慶主<lb/>
雲中一候武夷君<lb/>
　　　刑部郎中桞陽何君審刑江南過新安贈别<lb/>
當宁憂深及草萊西曹經嵗走塵埃欽哉法意尊虞典<lb/>
籍甚文名冠楚材一路馬隨明月去九天恩逐惠風來<lb/>
清時壯節誰同調側耳聽君上省臺<lb/>
　　　三月廿一日約人遊松蘿<hi>往返得詩八篇</hi>
一晴山與水爭竒莫道春殘賞約遲正得落紅飛絮後<lb/>
<pb n="KR4e0125_WYG_086-16b"/>
松風蘿月澹相宜<lb/>
　　　早過石羊干<lb/>
穠緑連村麥氣殷野塘春水更潺潺桐花似雪明深塢<lb/>
松骨如龍起半山鳥勸惰農飛谷口犬驚生客譟林間<lb/>
石羊廢壠兼懐古消得浮生㡬醉顔<lb/>
　　　涉溪作<lb/>
飛瀨淙淙觸澗流十年重到北山遊林花過眼堆紅雪<lb/>
泉石迎人笑白頭逈隔世緣千嶂合盡收風景一亭幽<lb/>
<pb n="KR4e0125_WYG_086-17a"/>
纓塵此日無堪濯隨處滄浪看飲牛<lb/>
　　　松蘿菴視田作<lb/>
百畆田廬未就荒隨緣仍得舊僧房斸苓擬結千年社<lb/>
養竹同分五月凉奔走半生今尚健登臨長嘯古誰狂<lb/>
東風似識遊人意忽送幽蘭㡬陣香<lb/>
　　　登山聯句<hi>司訓黃倫貢士趙旭布衣詹貴胡昭族人正思</hi>
山腰同坐看雲生<hi>敏政</hi>䄂拂長松醉眼明<hi>倫</hi>天地有情<lb/>
客我輩<hi>旭</hi>古今無計避詩名<hi>昭/</hi>丁丁隔壠聞樵斧<hi>正思</hi>
<pb n="KR4e0125_WYG_086-17b"/>
黙黙何人對石枰<hi>貴</hi>多病不禁空翠濕<hi>敏政</hi>振衣猶自<lb/>
履崢嶸<hi>倫</hi>
　　　席上限韻<lb/>
野寺重來跡未陳一尊同此惜餘春煙中杵臼蓬壺近<lb/>
雨後溪山罨畫新客縱好懐催令急天分竒料入詩頻<lb/>
晚歸無帶堪留鎮却愧當年玉署人<lb/>
　　　飲汪氏亭子調黃司訓汝彛<lb/>
攬勝歸來日未晡汪家亭子更開壺老人土味留賔客<lb/>
<pb n="KR4e0125_WYG_086-18a"/>
博士山装累僕夫半醉擬憑溪上石一餐思摘澗中蒲<lb/>
相攜欲借龍眠手繪作春風野宴圖<lb/>
　　　歸路<lb/>
盡日長松亂石間不知身帶夕陽還耳邊何用閒絲竹<lb/>
一路谿聲送出山<lb/>
　　　餘興<lb/>
半日登遊興未闌晚山凝緑更宜看少年突馬春沙細<lb/>
老子呼牛夕照殘今我却能銷酒劵㡬人猶未了詩丸<lb/>
<pb n="KR4e0125_WYG_086-18b"/>
笑談一任漁樵怪此樂平生亦自難<lb/>
　　　與謝子期閒步至北山莊作<lb/>
與客尋源過石梁水車遥認北山莊鷗邊一陣東風起<lb/>
吹落桐花滿澗香<lb/>
　　　歙溪道中<lb/>
秈稻青青小麥黃一村茅屋枕方塘家家緝苧車聲響<lb/>
不道豳風在故鄉<lb/>
　　　送甘同守入賀聖節兼有考績之行<lb/>
<pb n="KR4e0125_WYG_086-19a"/>
敬祝堯年上帝州凌晨振鼓發官舟沿谿雪漲經梅雨<lb/>
壓壠雲黃動麥秋漢史久應書上考渭城何必換新謳<lb/>
西風屈指迎歸斾竹馬歡聲郭外樓<lb/>
　　　四月六日遊水西喚渡時太愚都綱騎馬徑涉<lb/>
　　　　意氣甚都戲作一絶<lb/>
與客呼舟立水涯小童輕檝下灘遲他時有約來山寺<lb/>
只問支郎借馬騎<lb/>
　　　水西寺與鄭寧時清鄭鵬萬里二上舎聯句三<lb/>
<pb n="KR4e0125_WYG_086-19b"/>
　　　　首<lb/>
十年重到水西遊<hi>篁墩</hi>碎月灘深泛小舟<hi>寧</hi>擔重乾坤<lb/>
肩少息<hi>鵬</hi>盟全鷗鷺社初投<hi>篁墩/</hi>紗籠舊日題詩壁<hi>寧</hi>
壺注薫風勸酒籌<hi>鵬</hi>庭下木蘭花未老<hi>篁墩</hi>儘拚佳景<lb/>
付賡酬<hi>寧</hi>
追陪冠蓋訪招提<hi>寧</hi>隔斷紅塵水一溪<hi>鵬</hi>青草散遥支<lb/>
遁馬<hi>篁墩</hi>緑苔深䕶謫仙題<hi>寧/</hi>簷前鳥奏笙簧巧<hi>鵬</hi>天<lb/>
外峯攅劔㦸齊<hi>篁墩</hi>景物自淹行樂地<hi>寜</hi>嘯歌須待日<lb/>
<pb n="KR4e0125_WYG_086-20a"/>
沈西<hi>鵬</hi>
酒為傷多苦憶茶<hi>鵬</hi>一時乗興到僧家<hi>篁墩</hi>竹雞唱午<lb/>
炊烟起<hi>寧</hi>草履梯雲石徑斜<hi>鵬/</hi>入坐好山如舊識<hi>篁墩</hi>
漲溪新水走長蛇<hi>寜</hi>包收天地雙眸裏<hi>鵬</hi>憑仗畊牛與<lb/>
釣槎<hi>篁墩</hi>
　　　郡守李公請宴譙樓上四首<lb/>
畫棟翬飛練水潯郡侯相約此登臨烟雲變態吾詩壯<lb/>
田野薰風俗化深緑酒難醫雙鬢改青山不受一塵侵<lb/>
<pb n="KR4e0125_WYG_086-20b"/>
危闌倚遍渾忘倦白日悠悠下嶺岑<lb/>
白苧衣輕雨乍收偶來乗興一登樓不知身在空中坐<lb/>
但覺雲從脚下流附郭誰開新緑野隔溪人指舊丹丘<lb/>
謫仙詩墨今何在想像騎鯨汗漫遊<lb/>
城頭髙閣俯塵囂勝㑹真輸此一朝上瀨數帆時隱顯<lb/>
倚天孤塔自岧嶤詩緣鬬景如相避酒為傷多不肯消<lb/>
何物道人吹道曲便疑笙鶴下青霄<lb/>
向晚軒窓面面開要貪空翠入詩來乾坤俯仰斯文㑹<lb/>
<pb n="KR4e0125_WYG_086-21a"/>
江漢風流不世才燈下矢聲嚴細栁雲中烟火認蓬萊<lb/>
主人意洽忘歸去聽報更籖第一回<lb/>
　　　過鄭村訪鄭上舎萬里觀伊川晦菴南軒東萊<lb/>
　　　　四先生手帖<lb/>
冒雨出城郭沿谿到林坰窅然竹扉下容我雙屐停偘<lb/>
偘鄭公孫老大橫一經笑言有宿約雞黍羅中庭家藏<lb/>
古賢帖往往飛晶熒呼童拂淨几出示驚繁星我家龍<lb/>
門翁手澤餘丹青鄉先紫陽老心畫流風霆廣漢與金<lb/>
<pb n="KR4e0125_WYG_086-21b"/>
華同然發天馨錯落數十言俛仰三百齡感兹道德師<lb/>
羞彼月露形與客再拜觀虹光薄巖扄桑海㡬變更幸<lb/>
不隨飄零無乃希世珍保䕶煩六丁我欲勸主人勒石<lb/>
垂新銘歛卷付錦囊入坐開銀缾霏談雜今古髙詠慙<lb/>
和鈐好風自南來吹我醉面醒歸心浩難遏返照明臯<lb/>
亭衆賓起相送曠目凌髙冥黟峯逺矗矗沙溪下泠泠<lb/>
典刑未緜邈題詩慰山靈<lb/>
　　　宋理宗賜福王與芮雪景為鄭村汪宗裕題<lb/>
<pb n="KR4e0125_WYG_086-22a"/>
瑶峯玉樹瑪瑙坡寳祐墨本來宣和天山羝乳紇干雀<lb/>
此景此意將如何御筆中題福王字生綃上遣龍圖志<lb/>
鳯山日永萬機輕廊廟㡬人同受賜天人想像氷雪顔<lb/>
好文亦自非等閒詔書屢表濓洛輩詞翰却在陳隋間<lb/>
三百年來驚物換散落塵寰充一玩摩挲為賦懐古篇<lb/>
安得虹光射霄漢<lb/>
　　　謝致政汪世行令君恵塘魚山蕨<lb/>
蕨鱗相餽若為酬正值嗷嗷麥未秋一飯等為林下客<lb/>
<pb n="KR4e0125_WYG_086-22b"/>
寸心空切廟堂憂<lb/>
　　　車田村見摘紅花者時汪九珤侍行書以畀之<lb/>
獨樹村中石徑斜杖藜閒叩野人家臨風忽作東籬興<lb/>
錯認紅花是菊花<lb/>
　　　題扇贈智亨鄭隱君<lb/>
紅杏飄香過水村路人爭識鄭公孫年來抱病無虚日<lb/>
請藥翻嫌數叩門<lb/>
　　　和答李太守禱祈十日晴有驗<lb/>
<pb n="KR4e0125_WYG_086-23a"/>
夜壇祈罷曉開晴似與天公有宿盟驚道一旬回白日<lb/>
可知方寸為蒼生新秧蒔處期秋稔殘麥收來足嵗耕<lb/>
喜極載賡循吏句田翁相慰不勝情<lb/>
　　　題溪南呉本忠小景<lb/>
竹裏柴門傍水開了無人跡破蒼苔延陵有客溪南住<lb/>
時挈春醪問字來<lb/>
　　　四景樂道辭<hi>浪陶沙</hi>
春雨夜如何花靨紅多窓前黃鳥數聲過斜掛氅衣初<lb/>
<pb n="KR4e0125_WYG_086-23b"/>
睡起日上庭柯　人世苦奔波兩鬢霜皤爭如溪上理<lb/>
漁蓑笑問東風來㡬陣酒滿香螺<lb/>
竹院好風凉洗盡炎光呼童閒試水沈香數卷南華看<lb/>
未了且困藤床　官道暗塵黃四體流漿可能知有翠<lb/>
寒堂儘日茶𤓰留客坐一調滄浪<lb/>
秋意到郊亭水褪沙汀金莖香瀉甕頭青柱杖西疇看<lb/>
稻了細檢丹經　蒲栁最先零羲馭難停舊時交友似<lb/>
晨星惟有黃花開更好多謝園丁<lb/>
<pb n="KR4e0125_WYG_086-24a"/>
庭滿凍苔斑農事都閒尖風不到水雲間曝背茅簷調<lb/>
鶴舞一任疎頑　名利㡬人還雪擁闗山金丹留我鏡<lb/>
中顔起索梅花同一笑𦂳閉柴闗<lb/>
　　　堂前梅樹忽一枝生入厨簷<lb/>
金丸無數綴烟梢調鼎何緣列上肴似便主人虀菜腹<lb/>
一枝低趂入山庖<lb/>
　<lb/>
　<lb/>
<pb n="KR4e0125_WYG_086-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集卷八十六<lb/>
</p>
<p>
</p>
  </div>
</body>
</text>
</TEI>
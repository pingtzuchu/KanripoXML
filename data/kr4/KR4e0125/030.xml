<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻三十</head>
    <p>
<pb n="KR4e0125_WYG_030-1a"/>
欽定四庫全書<lb/>
　篁墩文集巻三十　　　　明　程敏政　撰<lb/>
　　序<lb/>
　　　心經附註序<lb/>
西山先生真氏文忠公嘗摭取聖賢格言為心經一巻<lb/>
首危微精一十有六言而以子朱子尊徳性之銘終焉<lb/>
走每敬誦之盖儼乎若上帝之下臨聖師之在目也然<lb/>
尤疑其註中或稱西山讀書記而凡程朱大儒開示警<lb/>
<pb n="KR4e0125_WYG_030-1b"/>
切之言多不在巻意此經本出先生而注則後人雜入<lb/>
之故邪齋居之暇謹為之㕘校且附註其下而識其首<lb/>
曰嗚呼人之得名為人可以參三才而出萬化者以能<lb/>
不失其本心而已顧其操縱得失於一念俄頃之間聖<lb/>
狂舜跖於是焉分其可畏如此古之人所以為涵養檢<lb/>
防之計者至不敢徹琴瑟而廢箴儆於左右使體立用<lb/>
宏顯㣲不二用底於希聖希天之極功有以也聖學不<lb/>
明人心陷溺寄命於耳目騰理於口舌狂瀾莫回變怪<lb/>
<pb n="KR4e0125_WYG_030-2a"/>
百出將有淪於異類而不自覺者此先生之所深悲而<lb/>
心經所由述也然則學者宜何所用力而後無忝於人<lb/>
之名哉盖嘗反復紬繹得程子之説曰天徳王道其要<lb/>
只在謹獨又曰學者須是將敬以直内涵養直内是本<lb/>
朱子亦曰程先生有功於後學最是敬之一字敬者聖<lb/>
學始終之要也然則是經所訓不出敬之一言故附注<lb/>
之中特加詳焉豈敢以是求多於先生之書哉圖置心<lb/>
於聖經賢傳之中為研窮熟復之地云爾追惟先生生<lb/>
<pb n="KR4e0125_WYG_030-2b"/>
宋之季時方以心學為偽乃獨與鶴山先生魏文清公<lb/>
慨然以程朱為師直探此心於千載之上得之深居之<lb/>
安嘗為大學衍義上之講筵思格君心復隆古之治志<lb/>
弗克遂而前此論者至有真小人偽君子之目盖道之<lb/>
不幸如此雖然先生之心雖不白於當時實有企於後<lb/>
世若此編者豈非障川之柱指南之車燭幽之鑑大有<lb/>
功於斯道而造次顛沛不可忽焉者哉晚生末學何所<lb/>
知識輙手録成帙以告同志者願相與畢力於斯<lb/>
<pb n="KR4e0125_WYG_030-3a"/>
　　　慶致政同守李公八十夀序<lb/>
無所積而獲聲實於天下烏有是理哉積土而為山積<lb/>
流而成川積徳而獲夀與福一也世豈無夀與福者而<lb/>
不必其徳之能積則予之説將無窮乎是大不然山必<lb/>
積土而髙水必積流而深人必積徳而髙夀遐福從之<lb/>
常也君子之所貴也突焉而山於平地潰焉而川於大<lb/>
陸見者必駭之以為怪也惟夀與福之於人也亦然幸<lb/>
焉得之而不懼偃然居之而不慚是豈足貴於君子哉<lb/>
<pb n="KR4e0125_WYG_030-3b"/>
若常徳同守李公之獲夀與福可以驗理之必然矣李<lb/>
公世家濟南新城其先之所積甚逺至公以經術發身<lb/>
知兩邑佐一郡急公家之務而利恵其民人其心甚仁<lb/>
其施甚博雖古之循吏不是過於是奉檄署府事者一<lb/>
被薦而受旌異之典者再年未老而幡然乞身思以其<lb/>
有餘者遺後人盖逍遥林下與造物遊而不自知其夀<lb/>
之八十矣若李公之所積豈淺之為丈夫者可得擬哉<lb/>
公有子六人其仲曰宗仁起進士甲科歴監察御史以<lb/>
<pb n="KR4e0125_WYG_030-4a"/>
忤權貴人被謫不屈值今上更化初迭起知徽州事存<lb/>
心制行一以公為師而宗仁之兄為醫喜濟人其弟齒<lb/>
胄監負才氣其餘之為昆季者皆各有所立以並承於<lb/>
公之後則其所積者益衍而益長譬之山焉愈積則愈<lb/>
崇將極于天譬之水焉愈積則愈大將匯於海由是毓<lb/>
靈秀以蕃衆植普潤澤以恵下土皆理之常不可誣者<lb/>
吾知李公由兹以進於期頥之域享諸子之養而膺金<lb/>
紫之封見之者興起聞之者企慕將有不一之書使人<lb/>
<pb n="KR4e0125_WYG_030-4b"/>
知實厚而聲宏見貴於君子者在此而不在彼也噫積<lb/>
善之語著于大易積功之説周典載焉人豈可不力於<lb/>
善而自處於無聞之列哉今太守公將入覲於朝公之<lb/>
誕辰在明年正月九日便道山東上堂稱慶而不佞於<lb/>
太守公有一㕓之恵故縁其請論其所積以夀公而因<lb/>
以為世之勸焉<lb/>
　　　夀呉君世美六十序<lb/>
予嘗過歙之溪南見其山秀而水妍其間土田沃衍園<lb/>
<pb n="KR4e0125_WYG_030-5a"/>
池宅榭占幽而擇勝者巷陌相望盖呉氏世居之呉之<lb/>
彦曰世美君尤以勤生植家亢宗睦族著令聞於其鄉<lb/>
時雖不及訪君然心識之甚久邇者北歸道清源因識<lb/>
君之從弟以時及君之子本中兩人者率以鄉人子弟<lb/>
禮予言温而貌恭業商而好儒有大家鉅族之風矩以<lb/>
時嘗得詩若干篇以夀君請予序盖諾之而未及為也<lb/>
乃嵗之己酉五月十三日實君始生之辰而其夀則六<lb/>
十矣於是以時復以書來速予不得辭焉夫古之人以<lb/>
<pb n="KR4e0125_WYG_030-5b"/>
百嵗為上夀八十為中夀六十為下夀盖人至六十始<lb/>
足言夀顧豈可以無慶哉卿大夫因射而行鄉飲酒之<lb/>
禮則六十者坐五十者立示尊於一鄉不特一家也先<lb/>
王因視學而行養老之禮則五十養于鄉六十養于國<lb/>
致優于一國不特一鄉也然則夀至六十而人之所為<lb/>
致賀者非彌文已之所為受賀者非侈心皆古之道也<lb/>
予雖不及悉君顧因其弟以占其兄因其子以占其父<lb/>
知君之夀必且有大焉者乎然竊有進於君者古之人<lb/>
<pb n="KR4e0125_WYG_030-6a"/>
豈徒夀之云爾年彌髙徳彌卲則由六十而踰七望八<lb/>
以底于期頥巋然為溪南之望則地益勝而族益華予<lb/>
言將益有徵焉盖不必貳膳常珍而三賔之尊六豆之<lb/>
奉卿大夫之所舉行者今猶古也不必養于學杖于朝<lb/>
而肉帛之賜命服之華聖朝曠典所以申稽古養老之<lb/>
令者亦時見之予不佞輙先為之執筆如此而與鄉人<lb/>
共拭目哉<lb/>
　　　程氏節夀堂序<lb/>
<pb n="KR4e0125_WYG_030-6b"/>
凡吾族之老而夀者必需予文以頌孀而節者必需予<lb/>
文以白盖夀者人之大慶節者人之至行故有求者必<lb/>
欣然應之然夀者什九節者什一節而夀者益加鮮焉<lb/>
是豈可不頌而白之以為吾族之勸哉槐塘族人泰亨<lb/>
甫之配朱孺人出於堨川右族年十六來歸于程門内<lb/>
之事無不盡禮而又有髙見逺識舅姑竒愛之其大者<lb/>
則捐已之奩具以助夫子復祖壟之見侵者族人迨今<lb/>
能道其事不幸中道夫客歿於廣孺人誓死不貳教育<lb/>
<pb n="KR4e0125_WYG_030-7a"/>
其四子一女皆克有立而今則年六十矣四男者曰輪<lb/>
亦早世曰恩曰轍曰軾一女適岑山江氏之子諸孫繞<lb/>
膝而轍為邑庠生力學亢宗業將有成恩軾協心以植<lb/>
其家而業以裕由是族之老者無不稱其為婦少者無<lb/>
不敬其為母乃以其設帨之辰在二月九日將合慶之<lb/>
以文見屬噫夀出於天而不可必節本乎性而不可渝<lb/>
惟其渝者多而後有不可必者矣節而夀焉豈非天之<lb/>
有可必者乎槐塘之族與予同出陳将軍忠壯公其族<lb/>
<pb n="KR4e0125_WYG_030-7b"/>
又得宋丞相文清公而重昆弟子孫號為四府泰亨出<lb/>
舊府之後予嘗過之文獻之風慈孝之澤百世如新盖<lb/>
有非他族所及者然則朱孺人之節行雖本諸天性之<lb/>
美由於姆教之素而名門碩宗家規閫範之懿相胥而<lb/>
成相觀而善豈得謂之無助哉跡是以往由六十而耄<lb/>
耋底于期頥年益髙心益休體益强徳益劭享滫瀡以<lb/>
為養撫曾𤣥以為樂一鄉慕之六親宗之將自兹始盖<lb/>
仁者必夀作善降祥天道之公不可誣也頌而白之豈<lb/>
<pb n="KR4e0125_WYG_030-8a"/>
直一家之私言而已<lb/>
　　　慶封監察御史謝公夀序<lb/>
尚齒與養老之禮盖通於四代由朝廷逹乎里閭故當<lb/>
其時禮行而俗厚降及後世先王之制泯焉其所見者<lb/>
鄉射而已然里閭間相與為夀則情殷而義縟豈非老<lb/>
老之道自古已然而禮之在人心者自莫能已邪祁門<lb/>
謝公之夀七十也其子壻休寧李瓊於予為同邑請一<lb/>
言以夀公予不獲辭盖嘗聞祁門之謝出晉太傅逺有<lb/>
<pb n="KR4e0125_WYG_030-8b"/>
端緒其在元季有玉泉先生俊民者一時宿儒予每誦<lb/>
其遺詩知其為志士而阨不及伸者至公復以簡靖之<lb/>
資敦樸之行嗣其世風而公之子監察御史罃又於不<lb/>
佞有友道焉為之嘉羨曰七十之年昔之人以為古稀<lb/>
者豈不誠然哉禮仕者七十而致事休者七十而貳饍<lb/>
燕享之則七十者養於學優崇之則七十者杖於國盖<lb/>
所謂尚齒與養老之禮如此若今謝公雖不必仕於朝<lb/>
而天爵在躬被恩封之典豸冠繡衣足以輝林丘而重<lb/>
<pb n="KR4e0125_WYG_030-9a"/>
門閥雖不必養於學而禄養之榮比於貳膳雖不必杖<lb/>
於國而行坐先一鄉足與正大賔大席則公之所以致<lb/>
夀與瓊之所為夀公者雖曰親黨之私而於勸善敦俗<lb/>
之助豈不兼有所得哉自今以往公心日休體日康侍<lb/>
御君之清才儁望躋華履亨日逺以大則恩封之來益<lb/>
崇禄養之入益豐常珍之所以待八十六豆之所以奉<lb/>
九十者公雖欲避之而有不能者矣雖然祝其年者非<lb/>
有以致隆則不足以盡老老之意禮稱百年曰期頥盖<lb/>
<pb n="KR4e0125_WYG_030-9b"/>
人夀以百年為期而老者飲食起居動作無不待於養<lb/>
也綺席肆陳春酒在酌惜居異縣不得預稱慶之末輙<lb/>
援古典而以是期公焉庶幾瓊之情為能有以盡其萬<lb/>
一者乎公名用和其所居之地曰賜原其大父曰贑州<lb/>
知事子周其父曰處士顯光其弟曰武陵縣尹用傑公<lb/>
之先配曰章君繼配曰王君章有子三人其長侍御其<lb/>
次曰光曰甦有孫二人曰鳯曰麟先生生之辰在嵗之<lb/>
三月十有二日瓊之所道如此是為序<lb/>
<pb n="KR4e0125_WYG_030-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_030-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻三十<lb/>
</p>
<p>
</p>
  </div>
</body>
</text>
</TEI>
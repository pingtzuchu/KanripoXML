<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻六十二</head>
    <p>
<pb n="KR4e0125_WYG_062-1a"/>
欽定四庫全書<lb/>
　篁墩文集巻六十二　　　明　程敏政　撰<lb/>
　　詩<lb/>
　　　詠史十四首<lb/>
重華受堯禪揖讓何雍雍奉堯若考妣臣道盡始終夏<lb/>
王繼虞統心與重華同漢家逆操子亦欲希前蹤如何<lb/>
臣故主貶號山陽公<lb/>
周公作周禮本以致太平後來講求者往往亂自生一<lb/>
<pb n="KR4e0125_WYG_062-1b"/>
悲新室簒再苦新法行善哉豫公語萬古當作程關雎<lb/>
與麟趾此化何時明<lb/>
寄生根不牢蜾臝種還異當時浪自喜久逺安可計鄙<lb/>
哉文信侯蕞爾琅琊吏坐令秦晉史半作他人帝厲階<lb/>
誰所啓剿滅固天意獨喜趙王孫世主沙漠地<lb/>
霸王弑義帝漢祖誅元勲君臣道既絶可得全其身平<lb/>
生固不同畢竟同一死不知垓下劒何似淮南矢<lb/>
王陵在漢軍母伏劒于楚趙苞守漁陽母作鮮卑虜二<lb/>
<pb n="KR4e0125_WYG_062-2a"/>
子皆名臣忍獨遺其母忠孝有偏重賢者當自處我愛<lb/>
徐元直翩然别新主<lb/>
大獄考巫蠱窮兵擊狂胡壯心一朝悔剛㫁今古無輪<lb/>
臺詔西極望苑起後湖朝歌罔怪者社稷終為墟<lb/>
世祖中興主手拯三綱頽温温東海王廢棄同草萊子<lb/>
房致園綺國本無驚猜乃知隆凖公決㫁何雄哉鄧侯<lb/>
奉朝請嚴生歸釣臺高光可並駕史論空喧豗<lb/>
孔明討漢賊凜凜三代師廣厦既已傾一木安可支想<lb/>
<pb n="KR4e0125_WYG_062-2b"/>
象鞠躬志慘澹風雲姿亦有王將軍舉義何孜孜伐陳<lb/>
奉孱主百折無回辭嗟哉古烈士萬世同一時<lb/>
犍為李孝子本是漢家人不受鄴中詔名節今古聞胡<lb/>
為讓官表自稱偽朝臣我欲刪此語庶作無瑕珍客言<lb/>
且勿刪不見揚子雲已受中散禄更上美新文<lb/>
洸洸死後名赫赫生前功古來賢達士謙伐心靡同灑<lb/>
涕峴山頂沈碑襄水中惜哉羊與杜此念何匆匆<lb/>
煬帝伐煬公親自提戈㦸殷鑒尚不逺何況目所擊如<lb/>
<pb n="KR4e0125_WYG_062-3a"/>
何大業紀半是亡陳迹由來昏徳主先後同一失所惜<lb/>
貞觀君再發遼東役<lb/>
太宗内巢婦不懼辰嬴恥後來聘充華聞諫即能止昏<lb/>
昏復昭昭哲后固如此古云狂作聖歛袂觀唐史<lb/>
趙氏有家法不戮士大夫秦濟兩宗王恨骨猶號呼親<lb/>
親既如此朝野將何如飛愚社稷臣東澈周孔徒一朝<lb/>
恣碪斧不啻厖與豬宋人善粉飾此語良不誣<lb/>
宏範北元帥世傑南將軍兩人本兄弟奉主各致身厓<lb/>
<pb n="KR4e0125_WYG_062-3b"/>
山颶風起頃刻生死分烈烈萬古忠矯矯一世勲我方<lb/>
編二史執筆揚其芬<lb/>
　　　雜詩二首<lb/>
苦暑夜不寐起讀月令章乃知季夏後有土居中央下<lb/>
以開素景上以承朱陽寒暑相代謝天運固有常如何<lb/>
厯家算視此殊乖張謂是大火西柔金遇而藏三庚作<lb/>
三伏坐使元化戕試問剏者誰眇眇秦漢王恭惟大統<lb/>
厯賢者宜消詳<lb/>
<pb n="KR4e0125_WYG_062-4a"/>
西域當晦時微月見西北元有耶律氏遂作庚午厯斯<lb/>
人非妄者乃是目所擊流沙與昧谷萬古地不易相傳<lb/>
無此語止謂哉生魄天道豈不常推移在異域何得起<lb/>
巫咸為我究其迹<lb/>
　　　隠士五首<lb/>
　　　　楚狂<lb/>
天王不西狩列國多遊士楚狂獨何人長歌向夫子慷<lb/>
慨鳯徳衰當已胡弗已晏嵗草木蕃吾道亦云否岐山<lb/>
<pb n="KR4e0125_WYG_062-4b"/>
鳥不至吾已方自此<lb/>
　　　　沮溺<lb/>
辨士朝入境莫享禄萬鍾胡為兩遺老墾此荒田中行<lb/>
行問津者日晩悲途窮邯鄲殺鳴犢頸血流殷紅臨河<lb/>
返車轡太息尼山翁<lb/>
　　　　荷篠<lb/>
丈人皓鬚眉以杖荷其篠不暇與客言耘此田間草日<lb/>
暮遊客來雞黍聊結好膝前兩兒郎終歳足溫飽栖栖<lb/>
<pb n="KR4e0125_WYG_062-5a"/>
陳蔡間弦歌向誰道<lb/>
　　　　晨門<lb/>
石門何巍巍下有司晨者擊柝夜不堪隨分老田野中<lb/>
原多戰伐仁義若土苴棲遲復何為所幸知者寡何意<lb/>
魯乗田終年走車馬<lb/>
　　　　荷蕢<lb/>
于于田舍翁行行荷其蕢過館聞磬聲知是客遊衛嗟<lb/>
此行路難莫道隠居昜徬徨野水側淺掲深則厲多少<lb/>
<pb n="KR4e0125_WYG_062-5b"/>
乗桴心終成半途廢<lb/>
　　　古詩二首<lb/>
牆東馬纓蕊朝開夜還合牆西木槿花朝放夜已落化<lb/>
機有常運物性固難鑿胡乃萬物靈冥行苦不覺得失<lb/>
覺何有終身浪悲樂<lb/>
新秋原野净閒步西山麓山上有驍媒山下有麀<lb/>
鹿見之感物理不覺心煩促天生本同類何忍自<lb/>
魚肉弋人前致詞弋具未為毒不見餘耳交一旦<lb/>
<pb n="KR4e0125_WYG_062-6a"/>
成翻覆<lb/>
　　　乙酉歳瀛東别業雜興集古<lb/>
獨在異鄉為異客<hi>王摩詰</hi>十年蹤跡走紅塵<hi>陳希夷</hi>歸<lb/>
來池苑皆依舊<hi>白樂天</hi>萬紫千紅總是春<hi>朱文公</hi>
不妨遊子芰荷衣<hi>杜工部</hi>散髪行歌自採薇<hi>秦系</hi>洞裏<lb/>
幽花莫相笑<hi>歐陽公</hi>此心非是愛輕肥<hi>張乖厓</hi>
與客㩦壺上翠微<hi>杜牧之</hi>暫時相賞莫相違<hi>杜工部</hi>白<lb/>
鷗自信無機事<hi>趙子昂</hi>見我猶穿曲岸飛<hi>司馬公</hi>
<pb n="KR4e0125_WYG_062-6b"/>
雞犬圖書共一船<hi>杜牧之</hi>傍花隨栁過前川<hi>程明道</hi>醉<lb/>
來睡著無人喚<hi>杜荀鶴</hi>只在蘆花淺水邉<hi>司空曙</hi>
春風疑不到天涯<hi>歐陽公</hi>且在芳尊戀物華<hi>杜工部</hi>謝<lb/>
却海棠飛盡絮<hi>朱淑真</hi>一年容易即黄花<hi>王荆公</hi>
空林獨與白雲期<hi>王摩詰</hi>一任輕風拂面吹<hi>朱文公</hi>細<lb/>
數落花因坐乆<hi>王荆公</hi>起來幽興有誰知<hi>闕</hi>
滿架薔薇一院香<hi>髙千里</hi>暫偷閒卧老僧房<hi>闕</hi>日長睡<lb/>
起無情思<hi>楊誠齋</hi>閒拂塵埃看畫牆<hi>王仲至</hi>
<pb n="KR4e0125_WYG_062-7a"/>
　　　憩鄭州<lb/>
鄭市猶如此揚鞭㡬度過荒城臨曠野古廟控長河境<lb/>
勝爭先覩詩慳取次哦少年今老大感慨若為多<lb/>
　　　宿資勝寺與王文璵進士夜談<lb/>
載酒朝相過論心夜未中卧殘禪室冷談徹講堂空香<lb/>
篆銷輕縷燈花落小紅好懐攄不盡鐘起院牆東<lb/>
　　　奉送浣齋先生之喪至通州晩渡渾河嘴重宿<lb/>
　　　安仲和家有懐士欽時成化丁亥四月一日也<lb/>
<pb n="KR4e0125_WYG_062-7b"/>
曉隨軒蓋下通津舊館重來歎此身千里關河丹旐逺<lb/>
十年賔主白頭新開尊見月猶前度倚柱看花及暮春<lb/>
腸㫁夜來停櫂晩白沙漁火照離人<lb/>
　　　四月五日微雨免朝與李太史世賢步出皇城<lb/>
　　　　門喜而有作<lb/>
輕隂小雨夜連晨中使傳呼散紫宸天氣薫蒸疑作暑<lb/>
風光回轉欲留春班分輦道花迎佩仗出宫牆栁映人<lb/>
獨喜聯鑣歸去早六街消盡馬蹄塵<lb/>
<pb n="KR4e0125_WYG_062-8a"/>
　　　送黄欽都閫出守洮河岷三州<lb/>
前嵗平遼過海東今年分陜駐湟中三城斥堠提封逺<lb/>
千里蕃戎節制通開府欲施經濟䇿留屯先上便宜功<lb/>
從來禦侮須才俊莫向沙場歎轉篷<lb/>
　　　早朝<lb/>
出門四顧人影滅柝聲尚響城南樓喜看明月在屋瓦<lb/>
無奈黒風吹布裘銀河斗柄澹欲没御沼浪花寒不流<lb/>
馬蹄且入待漏院五更供奉殿東頭<lb/>
<pb n="KR4e0125_WYG_062-8b"/>
　　　郭主事分司百步洪作雙堤以禦水患行者便<lb/>
　　　　之<lb/>
百步洪連舊楚城分司誰是濟川英才驚夾岸雙虹起<lb/>
便覺行舟一櫂輕霜入芙蓉秋漲落風回楊栁暮烟生<lb/>
何時醉倚黄樓月重聽王郎笛裏聲<lb/>
　　　有懐汪希大因其從子守貞南歸賦此奉柬<lb/>
泥緘欲寄少雙魚為託歸鴻問起居仗劍不來干七貴<lb/>
草𤣥應合繼諸儒京華夜短愁無夢故國春深樂有餘<lb/>
<pb n="KR4e0125_WYG_062-9a"/>
我欲家山結新社不知泉石近何如<lb/>
　　　尋梅徑為許廷冕職方賦<lb/>
老圃南通一徑回天寒初放隴頭梅野人竹外扶笻至<lb/>
地主花前載酒來短笛吹殘江戍角暗香飛度石城隈<lb/>
晩晴記得歸時路海月昏昏照古苔<lb/>
　　　八月二日與謝鳴治太史分獻文廟時大學士<lb/>
　　　　彭公主祭<lb/>
鳴佩朝來下紫宸孔庭分獻屬詞臣尊崇聖道推當代<lb/>
<pb n="KR4e0125_WYG_062-9b"/>
追從元僚愧此身祀禮周旋終丙夕文星璀璨報丁辰<lb/>
同寅況是多才子聨轡趨朝夜向晨<lb/>
　　　病中<lb/>
半生多病不禁秋纔入西風已倦遊官組㡬時忘世慮<lb/>
藥囊終日為身謀旁人莫比相如渴蹇我元無宋玉愁<lb/>
獨有舊書緣未了一編時復置牀頭<lb/>
　　　九月十八日與李士敬登樓<lb/>
小窓斜向厓山開有客閒憑亦快哉紫禁烟花從北繞<lb/>
<pb n="KR4e0125_WYG_062-10a"/>
太行秋色自西來掀髯欲作凌雲賦回首慚非跨鶴才<lb/>
月夜有期重過此共君攜手望三台<lb/>
　　　送安成李君丞休寧縣<hi>君致政宗伯先生之子予同年友侍御廷璋之</hi>
　　　　<hi>兄也</hi>
雛鳯翩翩早應徵一官恩命羨初膺久知柏府難為弟<lb/>
近喜松㕔不負丞行處漸看春似錦離人何惜酒如澠<lb/>
故鄉有問京華事多病年來客茂陵<lb/>
　　　題小景雜畫<lb/>
<pb n="KR4e0125_WYG_062-10b"/>
青山一髮海中央島霧昏昏拍岸黄過客不堪腸㫁處<lb/>
尉佗城下水如湯<lb/>
野梅開遍釣魚磯杖䇿歸來雪滿衣記得西湖山下過<lb/>
一雙青鳥背人飛<lb/>
緑樹蕭然䕃草亭酒船安近蓼花汀分明一夜溪頭雨<lb/>
洗出春山數㸃青<lb/>
小亭斜枕石溪濆長夏空山草木薫風雨忽來歸去晩<lb/>
櫓聲揺碎一川雲<lb/>
<pb n="KR4e0125_WYG_062-11a"/>
漁翁獨棹木蘭舟白草江亭兩岸秋欵乃一聲天漠漠<lb/>
望中家在夕陽洲<lb/>
岸草微茫接逺天菰蒲深處有人烟夜來雨過灘聲急<lb/>
短棹誰家上水船<lb/>
　　　約同年諸君子遊梁園<lb/>
年年冷落帝城春長恐花神解笑人明日梁園尋舊約<lb/>
不妨同踏軟紅塵<lb/>
　　　送汪孔達同知嘉定州<hi>時餞行于月河寺北山晩翠樓上</hi>
<pb n="KR4e0125_WYG_062-11b"/>
手持新牒佐明州州在川南最上流絶道盤雲迴樹杪<lb/>
怒江飛雨過城頭簿書永日渾閒事燈火良宵憶舊遊<lb/>
從此相望天萬里思君時上北山樓<lb/>
　　　家君南征還次國門宿觀音僧舍予來迎遂憩<lb/>
　　　　聰上人所别賦此詩<lb/>
路入招提燕尾分老僧迎拜話殷勤山門幸駐尚書馬<lb/>
禪榻須留太史文玉帶高情空吊古紫衣殊錫定超羣<lb/>
與君暫别還惆悵回首東城已暮雲<lb/>
<pb n="KR4e0125_WYG_062-12a"/>
　　　送吳學士先生還安成<lb/>
五朝供奉眼中稀又見投簪出禁闈曉日東城雙佩逺<lb/>
春風南浦一帆歸青山佳處閒攜杖紫陌輕塵不上衣<lb/>
回首王城清思在暮江空闊看雲飛<lb/>
　　　夜坐<lb/>
鈎簾坐夜深月色涼可愛逺響忽驚心風動枯荷蓋<lb/>
　　　成化五年冬至日再與世賢太史陪祀西陵次<lb/>
　　　　亷伯恵詩韻<lb/>
<pb n="KR4e0125_WYG_062-12b"/>
　　　　出土城<lb/>
古長城下凍嵐深氷㫁河隍雪滿林岐路忽分雙堠側<lb/>
諸陵遥出亂峯隂道傍逆旅應相認石上題名半可尋<lb/>
前度近臣今再往臨風徒切抱弓心<lb/>
　　　　清河道中<lb/>
黄沙風起出茅深獨擁重裘過逺林野犬吠人來道左<lb/>
山翁留客坐牆隂晴光漸向城頭轉好句還從馬上尋<lb/>
莫遣奚囊空獨往等閒孤負陸機心<lb/>
<pb n="KR4e0125_WYG_062-13a"/>
　　　　發昌平抵齋所<lb/>
一望橋山路轉深北風蕭颯撼空林明樓半出青雲上<lb/>
輦道平分碧樹隂馬過山城晨未啓人歸公館夜相尋<lb/>
九龍池在前峯下何日來遊副賞心<lb/>
　　　　謁西陵<lb/>
玉磬聲殘漏已深西陵燈火透松林簷鈴陣陣傳風色<lb/>
寢樹重重結暮隂輦路銅駞空在望橋山珠舄杳難尋<lb/>
先皇誕日還隣近惆悵君王此夜心<lb/>
<pb n="KR4e0125_WYG_062-13b"/>
　　　　昌平城外曉行望劉諫議祠<lb/>
直北峯巒紫翠深行人倚馬度平林海東霞氣揚朝彩<lb/>
溪上風聲破午隂多病此回成潦倒舊遊何日事幽尋<lb/>
劉郎説有荒祠在慷慨當時射䇿心<lb/>
　　　　沙河有作<lb/>
前村籬落望中深一縷青烟起隔林飲水馬嘶沙岸嘴<lb/>
避風人坐石橋隂好懐僅足成孤詠勝境何曽得重尋<lb/>
歸日定須招二子小堂呼酒一論心<lb/>
<pb n="KR4e0125_WYG_062-14a"/>
　　　與李賔之遊海雲寺後園<lb/>
偶過都城北來遊古磵濵微風清細暑小雨浥輕塵忽<lb/>
起殊鄉念聊閒薄宦身何時重載酒同作看花人<lb/>
堤上行人少同來酒半醺日光穿密樹雨意隠層雲客<lb/>
就蒼苔坐農將翠稻分塵纓如解濯剪取碧波紋<lb/>
幽勝欣初得塵囂暫一忘新荷紛衆緑老樹挺孤芳眺<lb/>
逺登山徑臨清憩野塘不知坐談久花露欲沾裳<lb/>
　　　夏夜有懐二弟<lb/>
<pb n="KR4e0125_WYG_062-14b"/>
小院初過雨涼生白苧衣吟餘風動髮坐久月侵幃柰<lb/>
子紅猶淺荷盤綠漸肥物華空滿目江鴈故多違<lb/>
　　　送管河陳善僉事考績還張秋<lb/>
刺豸盤雲上錦袍三年持節有賢勞秋河曲堰連千里<lb/>
曉岸危檣列萬艘汶上野人知姓字齊東行旅識旌旄<lb/>
重來白簡増光采不負青雲舊俊髦<lb/>
　　　送齊王傅翰林撿討張伯仁從征荆襄<lb/>
落落胷藏十萬兵襄樊已覺望中平雙璫夜出諸王館<lb/>
<pb n="KR4e0125_WYG_062-15a"/>
一劍晨趨大將營聖主便應休戰馬旁人敢復笑儒生<lb/>
不須負弩煩州縣夾道兒童識姓名<lb/>
　　　送孫舜卿學士先生致仕還杞<lb/>
十四年來侍講筵承恩一旦許歸田官辭帝里心終赤<lb/>
身拜親闈髮尚𤣥松菊未荒陶令宅圖書重上米家船<lb/>
同鄉先達應無數勇退高人説姓錢<lb/>
　　　題王秋官文璵所藏三朝制策<lb/>
三葉才名動冕旒法曹能不墜箕裘錦囊留得奎文在<lb/>
<pb n="KR4e0125_WYG_062-15b"/>
好貯齊雲十丈樓<lb/>
　　　徐伯輔御史承恩堂<lb/>
裕後家聲久推封帝澤濃兒衣金刺豸官誥錦盤龍貯<lb/>
廟題新主懸真易舊容堂名應不泯千載慶遭逢<lb/>
　　　送李廷珍行人出使占城<lb/>
帝遣皇華使宣威向海東夜行占北斗曉發待西風鼉<lb/>
背番城近螭頭漢節通定知唐李揆清譽播蠻中<lb/>
　　　輓金芸窓<hi>陸文量主事作志</hi>
<pb n="KR4e0125_WYG_062-16a"/>
寂寞九原士風流萬石君霜凋南國蕙塵冷北窓芸浙<lb/>
水移先業吳涇卜近墳從知秺侯裔不媿陸生文<lb/>
　　　送李士欽符臺冊封代府之作<lb/>
冠佩紛紛聽曉雞又承天語下金閨仗前雨露隨龍節<lb/>
塞上風雲襯馬蹄傳詔百年誇盛典鳴鑣三月重分擕<lb/>
莫將逺役縈懐抱此日雲中罷鼓鼙<lb/>
王孫策馬佩吳鉤千里薫風屬壯遊使府名高周一介<lb/>
親藩禮絶漢諸侯黄花鎮北逢邊吏青草城東見驛樓<lb/>
<pb n="KR4e0125_WYG_062-16b"/>
遥想出關回首處夢魂長繞殿西頭<lb/>
官花盤繡上朱衣傳道符臺出帝畿䕶節鼓隨邊月動<lb/>
辭家心逐塞雲飛韓侯戰處風烟冷漢帝行宫草樹稀<lb/>
一路山川堪弔古馬蹄應帶錦囊歸<lb/>
　　　西涯十二詠為李賔之太史賦<lb/>
　　　　海子<lb/>
十里城隂道西湖一派分秋晴沙岸尾時見白鷗羣<lb/>
　　　　西涯閣<lb/>
<pb n="KR4e0125_WYG_062-17a"/>
臨水起高閣紅塵不相擾中有草𤣥人時來看魚鳥<lb/>
　　　　慈恩寺<lb/>
積水池邊路祗園枕碧潯灘聲終夜響如聽海潮音<lb/>
　　　　楊栁灣<lb/>
人行古刹西㫁堤如露肘隠隠釣魚灣青帘暎疎栁<lb/>
　　　　稻田<lb/>
䆉稏若青雲飛起雙白鷺小立問耕夫恐是江南路<lb/>
　　　　菜園<lb/>
<pb n="KR4e0125_WYG_062-17b"/>
雨後青滿園野味亦可口時有鄰翁來攜筐剪春韭<lb/>
　　　　桔橰亭<lb/>
閒上桔橰亭潺潺聽水聲獨憐抱甕者空老漢隂城<lb/>
　　　　蓮池<lb/>
北渚秋風起紛紛緑映紅美人如不棄相約采芙蓉<lb/>
　　　　西山<lb/>
逺山如玉笋近山如翠苔池亭一拄笏爽氣逼人來<lb/>
　　　　鐘鼓樓<lb/>
<pb n="KR4e0125_WYG_062-18a"/>
巍巍百尺樓上有司晨館不似山城頭寒更有長短<lb/>
　　　　響牐<lb/>
涓涓月橋下水流互吞吐清夜往來人畏是潛蛟舞<lb/>
　　　　飲馬池<lb/>
訪君向北城我馬如渴虎溪女思得錢不辭提甕苦<lb/>
　　　吳橋張知縣瑞鳩圖<lb/>
男耕女蠶民訟少曉起官衙見青草春風撥谷一兩聲<lb/>
何處飛來鵓鳩鳥口銜枯枝入簷楹朝經暮營如有情<lb/>
<pb n="KR4e0125_WYG_062-18b"/>
梁間作巢避風雨吏人往來還不驚吳橋城外多桑栁<lb/>
不肯棲身向林莽但欲依依傍使君徳政嘉符世稀有<lb/>
君不見野雉馴中牟之令終秉鈞和氣從來多感召㑹<lb/>
看旌異下楓宸<lb/>
　　　輓張世璉舍人<lb/>
去年君家㑹隣曲芙蕖花紅池水緑今年君死藤束棺<lb/>
芙蕖花落池水寒明年花開對新主太息人生幾何許<lb/>
楚些招君君不來斜日虛堂淚如雨<lb/>
<pb n="KR4e0125_WYG_062-19a"/>
　　　保竹<hi>盧郎中廷佐之祖號竹軒父號竹隠廷佐因號保竹且請吳人張廷瑞作圖求詠</hi>
三世相傳愛此君清風揺動暮江濆一時舊業今誰守<lb/>
雛鳯方空百鳥羣<lb/>
遊宦京華覺嵗侵江東舊竹可能尋千金買得吳人畫<lb/>
傳與兒孫繼此心<lb/>
　　　題莊子觀泉<lb/>
已將飛蝶幻孤身却玩流泉古磵濵可惜一回川上趣<lb/>
當時無分見郰人<lb/>
<pb n="KR4e0125_WYG_062-19b"/>
　　　送李賔之編修展墓還茶陵<lb/>
王孫承詔尋松檟詞客臨岐贈栁枝天禄曉風聽漏處<lb/>
洞庭春水放船時紉蘭定著三閭賦看竹還過二女祠<lb/>
我亦懐鄉頻作夢不堪重寫送君詩<lb/>
　　　送南京鑄印局副使張懲兼致意乃父廷端<lb/>
薫風流水緑楊橋一客承恩下九霄小篆極當宗伯選<lb/>
尺書曽赴信陵招筵開祖道晨釃酒舟入官河夜候潮<lb/>
老鳯相逢煩致語不應長繫木蘭橈<lb/>
<pb n="KR4e0125_WYG_062-20a"/>
　　　簡汪汝温<lb/>
只躭佳句不憂貧旅食京華十二春草檄才名驚蜀將<lb/>
看花丰采動燕人短檠夜榻悲雙鬢長劍秋城寄一身<lb/>
老大功名須到手銜杯休負菊花辰<lb/>
　　　出塞行<lb/>
　　與羅璟明仲謝鐸鳴治李東陽賔之倪岳舜咨焦<lb/>
　　芳孟陽同飲彭教敷五宅喜官軍將征迤北而作<lb/>
　　丙戌十月<lb/>
<pb n="KR4e0125_WYG_062-20b"/>
漢家將軍如虎貔<hi>璟</hi>鐵衣炯炯登肜墀<hi>鐸</hi>鞠躬再拜向<lb/>
天子<hi>東陽</hi>肘繫金印盤雙螭<hi>敏/政</hi>隂山之隂單于宅<hi>岳</hi>名王<lb/>
渠帥相出没<hi>教</hi>天誅一顧不可留<hi>芳</hi>旌旗如雲戒明發<lb/>
<hi>璟</hi>袖中劍氣吞長虹<hi>鐸/</hi>指麾白日回蒼穹<hi>東陽</hi>偏師五路<lb/>
擣沙磧<hi>敏政</hi>鐵騎十萬屯雲中<hi>岳/</hi>皇威四馳掣驚電<hi>教</hi>膽<lb/>
落旄頭逐飛箭<hi>芳</hi>降車晝走穹廬王<hi>璟</hi>捷書夜報明光<lb/>
殿<hi>鐸</hi>君王有詔無窮追<hi>東/陽</hi>凱歌散入邊城陴<hi>敏政</hi>滿决銀<lb/>
河洗兵馬<hi>岳</hi>盡收土宇歸華夷<hi>教/</hi>明廷告勒有尊敦<hi>芳</hi>
<pb n="KR4e0125_WYG_062-21a"/>
鉅筆如椽我當載<hi>璟</hi>酒酣擊節聊載歌<hi>鐸</hi>一為將軍歌<lb/>
出塞<hi>東陽</hi>
　　　元夕燈詩十首應制<lb/>
　　　　起火<lb/>
活火翻成一縷烟暖風吹上碧雲邊須臾響作春雷起<lb/>
萬紫千紅獻帝前<lb/>
　　　　牡丹<lb/>
曽燒銀燭照紅粧貪睡花神夢正長高卧不知身已幻<lb/>
<pb n="KR4e0125_WYG_062-21b"/>
碧紗籠裏度春光<lb/>
　　　　金蓮<lb/>
内前花炬刻金蓮徹送儒臣事漫傳此夕一枝光照夜<lb/>
顧因觀賞監當年<lb/>
　　　　木香<lb/>
煌煌火樹照金門不倩韓郎為染根御苑春光長不老<lb/>
好花開到木香盆<lb/>
　　　　石竹<lb/>
<pb n="KR4e0125_WYG_062-22a"/>
銀缸分出影參差旋㸃朱英上緑枝一夕自開還自謝<lb/>
化機誰謂有停時<lb/>
　　　　玉簪<lb/>
一種名花號玉簪氷容斜倚翠雲衾誰知㸃綴春宵景<lb/>
盡把芳心變赤心<lb/>
　　　　古老錢<lb/>
字畫依稀古老錢火中埋没幾團圓休言轉眼全無用<lb/>
買㫁鼇峯不夜天<lb/>
<pb n="KR4e0125_WYG_062-22b"/>
　　　　蝶戀花<lb/>
鼇山花卉競春紅舞蝶時來趂煖風一霎不知何處在<lb/>
恍疑飛過漆園東<lb/>
　　　　飛火<lb/>
夜深燈火下蓬萊一片飛霞燭上台簫鼓不驚仙漏永<lb/>
芙蓉芍藥滿山開<lb/>
　　　　金菊<lb/>
巨鼇峯下彩雲深誰遣秋容入上林始覺化工生意溥<lb/>
<pb n="KR4e0125_WYG_062-23a"/>
菊花新放滿枝金<lb/>
　　　與亨大懋衡二太史天瑞元益貫之三給事同<lb/>
　　　　遊神樂觀是日廉伯有約不至<lb/>
城樓旗角蕩朝暉行入郊坰訪翠微塵淨石壇門閉早<lb/>
蘚封山徑客來稀栁隂閒繫青驄馬花氣濃薫白苧衣<lb/>
南郭堤沙平似掌不妨身戴月明歸<lb/>
城南策馬一經過眼底偏驚樂事多地主旋開桑落酒<lb/>
山童能唱竹枝歌翠雲宫殿聞𤣥鶴青草池塘見白鵞<lb/>
<pb n="KR4e0125_WYG_062-23b"/>
却愛道人幽獨好幾時攜手入烟蘿<lb/>
宿雨初晴曉出關偶然行樂便忘還碁聲互答聞松外<lb/>
詩韻分題寫竹間鼇背朶雲瞻北闕馬頭殘照見西山<lb/>
故人何事紅塵裏不共知心半日閒<lb/>
　　　送楊朝用揮使受代還金陵<lb/>
將軍才子重文韜楚楚登壇一鳯毛禁闕栁迎新試馬<lb/>
轅門花拂舊征袍離亭曉日紅塵動歸路秋風白浪高<lb/>
江上太平無戰伐不須重淬百金刀<lb/>
<pb n="KR4e0125_WYG_062-24a"/>
　　　送董尚矩編修省親還寧都<lb/>
三載抽毫近御屏一封優詔許歸寧親闈寵浥鈞天露<lb/>
文苑光回午夜星澤國離筵秋看劍河橋撾鼓晝揚鈴<lb/>
鄉人定識江都裔曽把天人對漢庭<lb/>
　　　題青州先賢祠<hi>太守李昂重建</hi>
青州名蹟半荒涼只有叢祠古道傍百代英魂隨水去<lb/>
一方遺澤共山長秋來廢苑甘棠老春到空階碧草芳<lb/>
聞説西平賢太守懐人時見菊花觴<lb/>
<pb n="KR4e0125_WYG_062-24b"/>
　　　分得戲馬臺送李應禎舍人還江東<lb/>
拔山壯士重瞳子一戰雎陽萬人死歸來戲馬築高臺<lb/>
四顧憑陵劍光紫霜蹄騕褭空復多騅不逝兮將奈何<lb/>
芳草千年臺下土西風一夕帳中歌王孫衣錦還江左<lb/>
楚樹青青繫征舸登高把酒問興亡芒碭山頭日初墮<lb/>
苜蓿花殘春水生懐古匆匆不盡情回首荒基何處是<lb/>
淡烟疎栁隔彭城<lb/>
　　　中伏日西風大作三日晝寒<lb/>
<pb n="KR4e0125_WYG_062-25a"/>
暑氣方全盛秋風忽大來庭柯雕翠色書案積黄埃病<lb/>
欲披新絮愁思撥舊醅遥知田舍子心事又成灰<lb/>
　　　壽潘貢士父<lb/>
七袠行將近祈年趂晩菘稱觴來野老捧食拜溪童𤣥<lb/>
髮經霜白酡顔暎酒紅名郎歸侍綵佳氣滿吳中<lb/>
　　　夏月有懐<lb/>
露坐南楹下東城夜未央上簾邀月影移席趂荷香病<lb/>
覺吟身瘦眠愁客夢長星河淨如練因爾歎殊鄉<lb/>
<pb n="KR4e0125_WYG_062-25b"/>
　　　輓余鍾母<hi>女為崇王妃</hi>
一夕諼花慘不開滿庭涼露鶴聲哀神姬約伴遊仙去<lb/>
帝子親書遣祭來古道悲風吹絳旐𤣥牆隂雨上青苔<lb/>
倚廬人誦南陔處愁見當時玉鏡臺<lb/>
　　　樂丘八詠分得卧虹橋為沈時暘主事乃翁賦<lb/>
五湖東半落楓橋隠若晴虹破寂寥漫漫芙蓉難識路<lb/>
隂隂楊栁乍通潮分披野色尋幽慣倚徙江天入望遥<lb/>
想去樂丘應不逺過從時復見漁樵<lb/>
<pb n="KR4e0125_WYG_062-26a"/>
　　　病起<lb/>
卧病經旬久開窓思有餘不知秋幾許黄葉滿庭除<lb/>
　　　中秋病中時與李士欽叔姪近别<lb/>
西風能幾日此夜忽中秋宇宙清如洗山河影欲流病<lb/>
身愁對酒羈思懶登樓遥想南歸者凄涼共一舟<lb/>
　　　雲樂<lb/>
　　孟子以父母俱存兄弟無故為一樂僕實有之而<lb/>
　　不免于梁公望雲之思杜子看雲之憶因題其所<lb/>
<pb n="KR4e0125_WYG_062-26b"/>
　　居之室曰雲樂<lb/>
居官淹冀土全室住江關弟妹身如玉庭闈髮未班晝<lb/>
眠思劒外晩眺近西山擾擾紅塵裏何時解綬還<lb/>
　<lb/>
　<lb/>
　<lb/>
　<lb/>
　篁墩文集巻六十二<lb/>
</p>
<p>
</p>
  </div>
</body>
</text>
</TEI>
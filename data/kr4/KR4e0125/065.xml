<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻六十五</head>
    <p>
<pb n="KR4e0125_WYG_065-1a"/>
欽定四庫全書<lb/>
　篁墩文集巻六十五　　　明　程敏政　撰<lb/>
　　詩<lb/>
　　　齋居有懐李賔之侍讀次街字如字二韻<lb/>
月明人語靜天街一樹松毛舞亂釵高論誰翻巫峽水<lb/>
相思如隔葉山厓百年散地堪藏拙三宿齋居漫寄懐<lb/>
獨幸太平今有象南郊春意十分佳<hi>郊祀前祈雪新嵗人日及郊祀之夕</hi>
<hi>皆晴明故及之</hi>
<pb n="KR4e0125_WYG_065-1b"/>
瀟灑仙郎玉不如春來多病想離居賡酬未覺詩禪定<lb/>
笑語偏驚墨妙疎齋舍月明燈暈小嚴城風靜柝聲虛<lb/>
知君此夕應無寐起望星垣候屬車<lb/>
　　　羅明仲以所和謝鳴治枕上有懐李賔之之作<lb/>
　　　　見示倚而和之<lb/>
西齋涼夜月生初二妙詩成一枕餘春谷芝蘭香鴈蕩<lb/>
秋空氷玉倚匡廬寄聲白雪來青瑣落手明珠動綺疏<lb/>
讀罷悵然思短李平生交好最知予<hi>鳴治天台人明仲吉水人家有氷玉</hi>
<pb n="KR4e0125_WYG_065-2a"/>
<hi>堂故及之</hi>
　　　正月十二日慶成宴後有懐賔之用鳴治紅字<lb/>
　　　　韻<lb/>
賜宴歸來醉頰紅故人清卧曉堂空聨珠似覺新篇少<lb/>
倚玉猶懐舊席同春到才情翻蜀綺病回風骨挺湘筒<lb/>
一年燈火西城近無限相思月又中<lb/>
　　　宴歸忽思明早立春再一日元宵矣節物驚心<lb/>
　　　　為之憮然偶成柬倪舜咨侍讀<lb/>
<pb n="KR4e0125_WYG_065-2b"/>
又陪郊宴戴恩回不覺春光次第催鼇禁未燒千炬燭<lb/>
鳯筩先動六葭灰喜逢令節添新嵗恐落明時數棄才<lb/>
欲向同人歌老大陳根已負十年培<lb/>
　　　舜咨有詩見答再用韻復之<lb/>
春去如流不自回駑駘無力可鞭催風花近日多新稿<lb/>
簡冊何時拂舊灰十載閒官真負主八行明詔欲儲才<lb/>
攴言敢恨知音少一寸心田只自培<lb/>
　　　送陸文量駕部出使河南次留别韻<lb/>
<pb n="KR4e0125_WYG_065-3a"/>
曽接芳鄰㑹一茶蓬門長許故人撾郎官標格晴翻雪<lb/>
内史篇章醉吐霞明日又攀東郭栁當時同看上林花<lb/>
春風聨佩相思地玉陛鞭聲散曉鴉<lb/>
　　　凌季行鴻臚索賦清懶詩<lb/>
不受黄塵㸃賜袍朝回長卧日華高客疎幸免逢迎禮<lb/>
官冷那知案牘勞勝地春風閒謝屐異鄉秋雨澁并刀<lb/>
等閒却有難忘處瀹茗催詩夜續膏<lb/>
　　　題李世賢太史扇<lb/>
<pb n="KR4e0125_WYG_065-3b"/>
浦上南風急漁舟破浪還不知離岸逺時見樹頭山<lb/>
　　　分得知字送文公十世孫燉襲翰林五經博士<lb/>
　　　　歸奉祀事<lb/>
長河發秋水白日吹涼颸冠蓋集都門把酒與客辭緬<lb/>
懐紫陽翁耿耿百代師雲礽襲簮組乃在休明時夫君<lb/>
抱奇服承恩固其宜考亭渺何許孤絶天南涯喬木上<lb/>
參天下有先公祠君歸拜家慶燁若階庭芝大賢本不<lb/>
死㝠邈諒有知翹首北來鴻車行勿遲遲所願崇正學<lb/>
<pb n="KR4e0125_WYG_065-4a"/>
慰我長相思<lb/>
　　　送提學戴廷珍御史考績還南畿<lb/>
離旌動朝旭憲節飛寒霜使君有逺役驅車上河梁夙<lb/>
昔金蘭交念君才且良南畿數千里弦誦聲琅琅來荷<lb/>
天子恩去慰諸生望君家大江西經學聞四方敬承久<lb/>
不衰顯擢殊未央古人過化地名與江水長分岐意無<lb/>
限再進黄花觴<lb/>
　　　輓王瑞給事父<lb/>
<pb n="KR4e0125_WYG_065-4b"/>
屢辭公府薦贏得隠居名水石夸王令江湖繼陸生無<lb/>
方堪却老有子解推榮小茗山前路行人亦愴情<lb/>
　　　三月一日壽楊司徒夫人六十<lb/>
家聲自東魯門對重關西象服揺蒼水鸞封獲紫泥晩<lb/>
春開壽域遲日麗中閨想象稱觴處仙人餽棗梨<lb/>
覽鏡顔猶壯盈簮髮未疎壽當初度起春入二分餘君<lb/>
子歌偕老兒孫奉起居蟠桃親手種喜色照庭除<lb/>
　　　題張修撰養正所藏王舜耕山水畫<lb/>
<pb n="KR4e0125_WYG_065-5a"/>
山東老人王舜耕平生與山如有情左塗右抹何草草<lb/>
却似真山被山惱山西太史留侯孫愛山自謂山可飱<lb/>
坐中忽有青萬矗終日仰看看不足我來把玩未始奇<lb/>
真山假山逺莫知天風慘澹動林壑浮嵐積翠空淋漓<lb/>
斗壁飛流下深樹暗響潺潺不知處兩厓中㫁一橋通<lb/>
誰結茅廬傍山住老人一去何當還太史心胸如此山<lb/>
題詩不盡畫中意夢落齊州蒼翠間<lb/>
　　　夏日偶成<lb/>
<pb n="KR4e0125_WYG_065-5b"/>
𤓰頭果葉未全開一寸新根蝕舊苔閒上小樓看雨脚<lb/>
不知青蔓過牆來<lb/>
　　　愚樂菴為傅曰川太史乃尊賦<lb/>
不辭提甕灌山畦繞屋江聲似冉溪却笑永州憔悴客<lb/>
壺觴終日嘆羈棲<lb/>
靜對蒼山閱嵗華人間何地著生涯繙書忽到無言處<lb/>
陋巷春風自一家<lb/>
　　　題常州卞六行樂圖<lb/>
<pb n="KR4e0125_WYG_065-6a"/>
素紽衣摺皂綸巾不受長安馬足塵香繞鹿車秋未老<lb/>
勝遊知是惜花人<lb/>
　　　苦雨漫興<lb/>
久病朝籍未通名雨窓且得卧天明御街石路光凌亂<lb/>
坐想諸公把滑行<lb/>
青裾白面掃晴婦馮仗精靈格上穹黒雲西行雨脚退<lb/>
針線女兒爭奏功<lb/>
　　　坦菴為鄧州訓導胡直賦<lb/>
<pb n="KR4e0125_WYG_065-6b"/>
隨分安居結數楹出門何處不堪行知君已得羲經趣<lb/>
眼見高門棘刺生<lb/>
　　　泮鄰書屋為㑹稽處士賦<hi>處士家在秋風浦之西泮宫之東故因以</hi>
　　　　<hi>顔其居二子曰雲丙子貢士曰榮壬辰進士</hi>
墦間事埋築賈肆競刀錐擇居苟失所媚學將從誰所<lb/>
以孟賢母三徙泮宫涯千載有楊翁衡門久棲遲誦法<lb/>
子車氏有家學東陲杏壇藉餘䕃芹沼分清漪緬懐鄒<lb/>
魯風禮庭時一闚歸來課諸子肅容坐皋比日夕弦誦<lb/>
<pb n="KR4e0125_WYG_065-7a"/>
聲互答相吾伊居然二雛者成名皆在兹科第固云好<lb/>
徳性能自持坐令環堵宫永作藏修基斯人去已逺家<lb/>
訓凜不衰芳鄰接孟氏此語非夸毗我歌泮鄰詞秋風<lb/>
有餘思<lb/>
　　　題鮑栗之通判所藏四景牛<lb/>
逺桃舒淺紅獨栁䕃餘緑烏犍何從來駢首度川曲春<lb/>
波浩沄沄好雨夜初足憐此畊力疲田翁能羈束<lb/>
山檞葉如斗負此大石傍牸兮喘何急徙倚南風涼子<lb/>
<pb n="KR4e0125_WYG_065-7b"/>
牛卧弗起似戀青草長安得伴樵牧留連至斜陽<lb/>
農事早登場散牧清溪滸迎風或長鳴已忘力田苦出<lb/>
門認紅樹對岸饒青莽日晩欲收欄横吹隔深塢<lb/>
晏嵗風霜多朔氣動墟落畏寒老觳觫引犢屢前却靄<lb/>
靄向陽坡梅花㸃放萼養力待春來郊原事東作<lb/>
　　　次韻蕭文明給事元日早朝之作<lb/>
綵鞭聲裏曙鴉稀劒佩森森拱太微日射御牀明繡衮<lb/>
雲回鑾輅見青旂鴻臚立仗傳三唱馬監隨班鞚六飛<lb/>
<pb n="KR4e0125_WYG_065-8a"/>
曽記昔年叨侍從起居長許近皇闈<lb/>
　　　陪祀南郊借尹先生往嵗扈從看牲韻<lb/>
紫壇中夜肅無聲玉趾親來薦璧聲華蓋雲垂如肸蠁<lb/>
行宫塵逺自屏營九韶迭應鈞天奏萬燭高聨複道明<lb/>
陪位禮成因北望帝星當宁泰階平<lb/>
　　　次韻李賔之侍講慶成宴上作<lb/>
門宴分行首從官内前隨例奉宸歡衣聨錦獸晴偏見<lb/>
漏咽銅龍午未乾羽戚兩階成化久風雲千載際時難<lb/>
<pb n="KR4e0125_WYG_065-8b"/>
桂坊敢負平生操漢䇿分明戒史丹<lb/>
　　　上元日承邵文敬主事請遊神樂觀次韻二首<lb/>
南郭春風引瘦驄上清元不受塵蒙鶴因看院留當戸<lb/>
鵞為求書畜滿籠賭令歡呼拚一醉彈碁消遣任誰工<lb/>
興酣頗愛青天曲隔坐還思喚舞童<lb/>
曲廊深處綰吟驄招致羣仙我亦蒙院靜不聞清籟發<lb/>
壇高時有翠雲籠一春宦海乗多暇何處燈山説最工<lb/>
更欲早歸尋舊賞夕城高樹逺重重<lb/>
<pb n="KR4e0125_WYG_065-9a"/>
　　　剪燈歌元夕同年傅商佐主事家席上作<lb/>
上元燈火如繁星九衢鬬靡流晶熒就中一椀最清絶<lb/>
炯然獨照郎官㕔都城好事爭來看苦心每為良工嘆<lb/>
并刀剪碎藤溪方直縷横絲眼中亂海市樓臺初隠霞<lb/>
渚宫人物紛如麻天孫夜開機上錦魔女曉散空中花<lb/>
態真意逺不可了此藝從知古來少頗聞令愛手能續<lb/>
何得兄家擅天巧寒窓有女方十齡欲遣從之愁未勝<lb/>
小弟長慚負奇賞先請為兄歌剪燈<lb/>
<pb n="KR4e0125_WYG_065-9b"/>
　　　傅家麵食行<lb/>
傅家麵食天下工製法來自東山東美如甘酥色瑩雪<lb/>
一凷入口心神融旁人未許窺炙釜素手每自開蒸籠<lb/>
侯鯖尚食固多品此味或恐無專功并洛人家亦精辦<lb/>
歛手未敢來爭雄主人官屬司徒公好客往往尊罍同<lb/>
我雖北人本南産饑腸不受餅餌充惟到君家不須勸<lb/>
大嚼頗懼氷盤空膝前新生兩小童大者已解呼乃翁<lb/>
願君飣餖常加豐待我醉攜雙袖中<lb/>
<pb n="KR4e0125_WYG_065-10a"/>
　　　琴月齋為姑蘇顧君賦<lb/>
子夜羣動息虛齋敞前楹美人耿不寐起弄朱絲繩肅<lb/>
肅天宇高璧月流晶熒霓裳非雅歌叢桂多古聲幽懐<lb/>
浩然瀉紛紛竟何營<lb/>
　　　畊讀為建昌士人賦<lb/>
古來業詩書守分樂田野緬懐有莘人感激千載下畊<lb/>
讀者誰子若與世情寡朝出向隴頭一巻書在把莫歸<lb/>
聲吾伊隠映枌榆社漢庭日選士孰是力田者願見書<lb/>
<pb n="KR4e0125_WYG_065-10b"/>
有年豳風續周雅<lb/>
　　　送陸克深員外知叙州府<lb/>
翰苑曽通籍祠曹久綴班片符分虎重雙轂映朱殷具<lb/>
服朝辭陛嚴裝夜出關親交開祖道逺役壯離顔蜀嶺<lb/>
烟嵐匝瀘江雪浪頑傳餐迎驛吏撾鼓拜溪蠻<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸通<lb/>
公廨茶鹽擁市闤升堂延俊造入境問痌瘝僻縣經過<lb/>
少高齋案牘閒奉宸瞻北斗懐土夢東山宦海嗟行往<lb/>
詩郵足往還來朝應可冀弱栁未須攀<lb/>
<pb n="KR4e0125_WYG_065-11a"/>
　　　次韻倪舜咨侍讀省親南歸留别二首<lb/>
曉日河梁又送歸畫檣天杪見巍巍賜金喜爾重供膳<lb/>
密綫慚予屢換衣南浦一畨春草茁西山隨處暮雲飛<lb/>
燈前久辦寧親疏不向同人惜暫違<lb/>
栁梢春色未全勝别路危闌一共憑交味似傾醽醁醆<lb/>
離腸難㫁轆轤繩名高講席恩偏荷喜溢親庭壽屢稱<lb/>
忠孝想君心力健遄歸應不待河氷<lb/>
　　　次韻羅明仲洗馬新春繙閱經史之作<lb/>
<pb n="KR4e0125_WYG_065-11b"/>
是非千載若為評出處當知不異情仇薛未堪興禮樂<lb/>
管商何得擅功名飲餘安樂春風暖夢覺空同夜氣清<lb/>
此境與君能一到人生方不愧軒纓<lb/>
郢調誰云客和稀孔壇風景尚霏微顔淵豈為貧方樂<lb/>
蘧瑗能於老覺非近代情詞多逸響古來心學有餘輝<lb/>
太平儒效收公手淺薄終慙負衮衣<lb/>
　　　㑹昌雪亭公子許雨中移竹詩以訊之<lb/>
八尺庭除半緑苔一春無意買花栽㡬時憑仗連朝雨<lb/>
<pb n="KR4e0125_WYG_065-12a"/>
分得青鸞數尾來<lb/>
　　　春雨應制<lb/>
宻雲起東郊靄靄覆高閣條風一流轉好雨應時落㝠<lb/>
濛浥街塵頃刻滿城郭坐見西北山千里翠如瀹粼粼<lb/>
玉池水㶁㶁聲赴壑微虹隠木杪生意動花萼田家方<lb/>
播種喜氣欲騰躍行看土膏潤不畏溝塍涸龍徳普所<lb/>
施預想秋大穫仰首謝𤣥功對物有餘樂<lb/>
　　　張公子行一首送太倉張漢南歸<hi>漢揮使之子友人陸文量</hi>
<pb n="KR4e0125_WYG_065-12b"/>
　　　　<hi>職方之壻</hi>
張公子留侯孫少年丰采如香蓀讀書擊劍窮朝昏海<lb/>
邊甲第開轅門堂上將軍不好武千里歌吹聞兵屯平<lb/>
生陸家親昆弟託好願比朱陳村有女近出職方氏輦<lb/>
金輿幣來求婚職方擇壻正復爾椷書許聘情何惇張<lb/>
公子佩赤璊刻絲袴褶懸兩弴去年跨馬入京國一見<lb/>
笑語回春温畫堂紅燭謝家慶整日開燕刲羊豚新郎<lb/>
二月發歸思行李齎送聨征䑳牐河雨過沙水渾旭日<lb/>
<pb n="KR4e0125_WYG_065-13a"/>
半下東城根栁枝未堪把勸子白墮尊人生嵗月驚濤<lb/>
奔他時富貴豈足論氷玉相輝古難得忠孝莫負君父<lb/>
恩<lb/>
　　　送雲南府學司訓高宗禮<lb/>
昆明池水隔天涯萬里西行喜過家莫嘆青氊清似水<lb/>
文風今日似中華<lb/>
行人無奈歇征驂儘與朝紳接笑談他日重逢知未老<lb/>
内庭供奉亦何慚<lb/>
<pb n="KR4e0125_WYG_065-13b"/>
煩寫新容出鏡臺少年衰陋本中材逺人若問程宫講<lb/>
應詫君曽識面來<lb/>
　高君宗禮蜀之㑹川人起家儒學而出其餘力以寫<lb/>
　真妙得蘇子之說其待次吏部也薦紳樂與之遊既<lb/>
　得雲南府學司訓行矣而為諸公挽留者兩月予亦<lb/>
　雅善無可為别賦三絶以贈之<lb/>
　　　送鄉人吳之寛南歸<lb/>
暑月終南訛靈風動西顥季子江上來言旋亦何早今<lb/>
<pb n="KR4e0125_WYG_065-14a"/>
年霖雨賸九陌積行潦憐君千里外淨若水中藻坐與<lb/>
親朋俱客舍靜逾好妙指高山曲細字浮溪稿有時扣<lb/>
我門譚吐亦傾倒依依鄉土情忍别縈懐抱開舟潞河<lb/>
滸䇿蹇長安道因君重回顧家山有遺老竊祿十載餘<lb/>
主恩空浩浩何時許歸覲看穫江南稻練溪拖晴雪屏<lb/>
山對蒼昊階庭倘休暇相期共幽討把手各西東停雲<lb/>
下瓊島<lb/>
　吳碩之寛世居休寧之璜源讀書工琴有聲江湖間<lb/>
<pb n="KR4e0125_WYG_065-14b"/>
　成化丁酉春偕僉憲婺源汪君希顔上京師希顔之<lb/>
　内之寛之姊也相與僑居都城外凡月餘時積雨彌<lb/>
　旬之寛足不妄出而數辱見過又假予所藏先達浮<lb/>
　溪汪公之文手自傳鈔亦可謂質美而好學者哉未<lb/>
　㡬告别南歸因念予自壬辰以來欲為省覲之行者<lb/>
　屢矣講筵史局勢不敢以私請故送之寛而有望雲<lb/>
　之思焉<lb/>
　　　送蕭文明給事持節冊封唐府得承字<lb/>
<pb n="KR4e0125_WYG_065-15a"/>
藩封遵舊制天語重親承玉節龍垂綍朱函鳯結縢使<lb/>
鏕聨紱弁行李却金繒翰墨心偏健舟車力更勝王孫<lb/>
加禮貌官吏足聲稱永日花明驛南薫麥䕃塍觀風臨<lb/>
淯水懐古望舂陵封事思晨入嚴程戒夙興縈還應㡬<lb/>
月青瑣候良朋<lb/>
　　　陪祀西陵昌平曉行<lb/>
雨淨關河不受塵一時吟眺薄秋旻樹頭黄屋如看畫<lb/>
馬首青山欲近人<lb/>
<pb n="KR4e0125_WYG_065-15b"/>
　　　道中偶成<lb/>
望望西陵近松隂石徑分倚闌㪺磵水下馬讀碑文寢<lb/>
樹舍秋吹橋山出暮雲野人懐帝力歌頌道中聞<lb/>
　　　夜半出山<lb/>
蕆事下西陵歸鞍趂月行松林人影亂石罅水聲清不<lb/>
覺山程逺推便野望平臨風歌一曲秋思滿空明<lb/>
　　　題李太史世賢梅花圖集古<lb/>
四山多風溪水急<hi>杜工部</hi>隴上何人夜吹笛<hi>王右丞</hi>㡬家春<lb/>
<pb n="KR4e0125_WYG_065-16a"/>
夢未知回<hi>冦萊公</hi>起傍寒梅訪消息<hi>李太/白</hi>宛然姑射子<hi>賀方</hi>
<hi>回</hi>瀟灑在風塵<hi>李太/白</hi>北人初未識<hi>王介/甫</hi>疑是弄珠人<hi>王適</hi>
西湖處士骨應稿<hi>蘇東坡</hi>洗雨梳風為誰好<hi>秦少游</hi>呼兒覔<lb/>
紙一題詩<hi>杜工部</hi>相對真成被花惱<hi>黄山谷</hi>
　　　克寛弟南歸小詩二首奉簡淮隂驛丞林文秀<lb/>
　　　　内兄休寧上舍汪汝溫親契<lb/>
舊榻凝塵嵗屢更秋風一鴈又南征弟兄離合情無限<lb/>
萬里淮天共月明<hi>右簡林</hi>
<pb n="KR4e0125_WYG_065-16b"/>
南望家山有所思十年誰共菊花巵不堪逺鴈傳書處<lb/>
又是重陽送别時<hi>右簡汪</hi>
　　　題便面小景<lb/>
相看是何境鶴啄松根苔道人一揮袖天末海風來<lb/>
　　　穀菴為吳醫沈公美賦<lb/>
沈翁隠侯裔素醫而好儒有方不自秘云是㴑洄書繞<lb/>
菴播嘉種嵗嵗勤菑畬平生活人手荏苒七十餘種穀<lb/>
如種藥心與造化俱豈徒一身飽固欲周鄉閭時今菜<lb/>
<pb n="KR4e0125_WYG_065-17a"/>
色者一半回敷腴永懐居藥翁慨彼肉食徒安得味斯<lb/>
語仁壽躋寰區<lb/>
　　　蒙巖為常州邵士忠處士賦<lb/>
蒼巖何巍巍壁立倚晴漢中有一泓泉淅瀝下巖半綠<lb/>
蘿水簾瀉觸石星珠散紆回坐成池隠隠白虹粲巖棲<lb/>
者誰子跬步得幽觀徬徨此水側日夕味爻彖烱然生<lb/>
道心舊染如濯盥不學蒙園叟偶爾事空玩養正思古<lb/>
人因之重三歎<lb/>
<pb n="KR4e0125_WYG_065-17b"/>
　　　題尹性之御史所藏周文靖竹<lb/>
周郎識此君落筆琅玕長居然步湘皋翠袖忽兩兩相<lb/>
將舞回鸞勢欲凌波往平泉與危石轉折助清響坐令<lb/>
俗耳淨逺覺煩襟爽亭亭吉甫孫霜臺絶塵鞅晏嵗凜<lb/>
相盟虛心愜終賞<lb/>
　　　送王司訓之任豐縣<lb/>
父兄留得舊氊青子弟終能守一經博士隨班承寵渥<lb/>
諸生開館候儀型到時俎豆陳宣廟去路河山擁漢亭<lb/>
<pb n="KR4e0125_WYG_065-18a"/>
想共令君談政教化行歌頌㡬時聽<lb/>
　馬邑王君鉞其先子巍嘗教于河間歴官大名郡守<lb/>
　兄鏞嘗教于新安近為國子學正君得諸家學者有<lb/>
　素而屢弗利于秋闈遂援例出教豐縣予故家新安<lb/>
　而宦居河間於君父子相知最久於其行不能忘言<lb/>
　豐之尹田君良故嘗教于三氏學亦於予有一面之<lb/>
　雅因詩及之<lb/>
　　　張汝弼駕部求椿庭詩壽其兄<lb/>
<pb n="KR4e0125_WYG_065-18b"/>
貽謀能是守株人東海家家說異椿壁上古隂回夕照<lb/>
庭中新幹薄秋旻衣冠㡬葉能詩禮堂構當時亦奐輪<lb/>
張仲平生知孝友連枝應願八千春<lb/>
　　　分得元君丹臼為安城李珍賦<lb/>
石臼深深長緑芸土人猶說魏元君金銀氣逼清宵見<lb/>
雞犬聲疑白晝聞九轉誰磨新嵗月六丁長䕶舊烟雲<lb/>
盤中李愿幽棲近日讀黄庭㡬巻文<lb/>
　　　送汪希顔僉事改仕湖廣<lb/>
<pb n="KR4e0125_WYG_065-19a"/>
昭代重提刑移官及壯齡楚人知約法漢吏本通經入<lb/>
境多供帳分司獨坐㕔洗寃公素志民頌㡬時聽<lb/>
楚楚越公孫江南舊業存凌秋趍憲府戒曉出京門關<lb/>
道喧人語河橋落漲痕臨岐珍重意公恕答君恩<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_065-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻六十五<lb/>
</p>
<p>
</p>
  </div>
</body>
</text>
</TEI>
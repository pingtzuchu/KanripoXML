<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻七十二</head>
    <p>
<pb n="KR4e0125_WYG_072-1a"/>
欽定四庫全書<lb/>
　篁墩文集巻七十二　　　明　程敏政　撰<lb/>
　　詩<lb/>
　　　閻文振方伯王景端都閫諸公邀餞靈隠寺<lb/>
錢塘門外日初紅萬頃湖光一鏡空白塔蒼松山向背<lb/>
畫船垂桞路西東放生字認唐遺碣行在名傳宋故宫<lb/>
弔古有情詩不逮一林啼鳥自春風<lb/>
飛來峰下舊祗園勝覽平生第一畨方丈雲深疑伏虎<lb/>
<pb n="KR4e0125_WYG_072-1b"/>
洞門風冷罷呼猿天開畫史丹青筆水雜遊人語笑喧<lb/>
相對東皇須盡醉一時那得聚髙軒<lb/>
偃蓋松間載酒行才驚飄泊過清明五年别向兹山㑹<lb/>
兩月春無此日晴石古誰參圓澤偈井湮猶帶葛洪名<lb/>
酒酣又是分携處情比江潮晩未平<lb/>
　　　胡文恭僉憲邀遊西湖次張天錫湖船舊韻<lb/>
湖上來尋一日歡春風消得旅懷寛玉壺載酒隨山住<lb/>
銀甲彈箏隔水看花雨上瞻三竺逺松雲髙拂兩峰寒<lb/>
<pb n="KR4e0125_WYG_072-2a"/>
忘情潦倒沙鷗社相好平生幾豸冠<lb/>
　　　馬嵬八景次韻為閻方伯賦<lb/>
槐里西來一故城亂離曾列幾屯營千家已託英雄庇<lb/>
百戰誰爭豎子名夕照有情山戍改東流無限野塘平<lb/>
關中此日今蕃盛贏得荒基蔓草生　右馬嵬故壘<lb/>
不思初政戮家姬坐遣胡雛犯洛師野鹿已招三鎮亂<lb/>
青螺剛濟一身危冰消珠翠汗新壤雲暗金湯失舊貲<lb/>
萬古持盈堪作戒開元全盛幾多時　右楊妃荒塚<lb/>
<pb n="KR4e0125_WYG_072-2b"/>
誰從坡下鑿重淵觱沸開成兩玉泉根蝕雲蘿常脉脉<lb/>
影涵風篠共涓涓旱時幾藉龍功普跑處疑存虎跡圓<lb/>
能遣菜根滋味好千金一㰱敢爭妍　右地湧雙泉<lb/>
玉趾青毛遍石田名傳豐本自何年生憐蔬甲踰兼味<lb/>
日課園丁獲幾錢星列一籩春薦廟雨翻雙剪夜登筵<lb/>
品供十八思賢輔肉食令人倍赧然　右園栽叢韭<lb/>
勝地猶存姓屢更淡烟荒草沒秋城主家西逐秦雲散<lb/>
僧錫東隨渭水傾天靳寳花誰伏虎枝空仙李不聞鶯<lb/>
<pb n="KR4e0125_WYG_072-3a"/>
惟餘一片長安月夜夜相臨似有情　右金城古跡<lb/>
寳坊髙處地幽偏鐘響常疑落半天旅次喚醒塵土夢<lb/>
上方驚散海雲眠紗籠客誚非時飯錫杖僧開午夜禪<lb/>
看院鶴鳴如應答一聲聲出薜蘿烟　右寳刹晨鐘<lb/>
萋萋芳草綠如烟鳥外長空澹欲連路闢裙腰時隠隠<lb/>
風翻書帶亦芊芊川光逺襯桃如笑野色平分桞未眠<lb/>
南浦一畨春又别王孫歸興繞吟邊　右西原春意<lb/>
社公祠處百家同疊鼓鳴簫爼豆豐千載力田嘉漢詔<lb/>
<pb n="KR4e0125_WYG_072-3b"/>
六經敦本說豳風雞鳴犬吠聞宵警女饁男耕畢歲功<lb/>
無吏索錢官稅足相逢莫放酒杯空　右南畝秋成<lb/>
　　　左時翊大參約出清波門飲石屋寺遂至水籥<lb/>
　　　　烟霞二祠次李若虚憲副韻四首<lb/>
山行隨處酒旗斜風逼輕隂水漾沙抱岫嵐光疑失路<lb/>
出牆春色喜逢花武林佳勝當三月文苑風流㑹一家<lb/>
此别相思重廻首迢迢清夢隔京華<lb/>
何代龍潛屋後峰塹崖穿破碧重重風雲變化應難測<lb/>
<pb n="KR4e0125_WYG_072-4a"/>
頭角崢嶸豈易逢新度開山祗樹繞舊遊題字薜蘿封<lb/>
竒觀一日忘歸晩側耳髙城已暮鐘<lb/>
何處令人俗可醫偶穿脩竹赴幽期水從鬼窟鳴雙玉<lb/>
山自靈峰轉一枝便覺管弦聲涴耳共隨猿鳥立移時<lb/>
顚崖象石常相近幻色潮音兩鬬竒<lb/>
入山無處覓新茶深洞翻疑散寶花何代神功初闢地<lb/>
一時僧梵偶成家上方坐見潮生浦歸路誰看樹隔霞<lb/>
春盡江南驚暴熱擬將紈扇拂輕紗<lb/>
<pb n="KR4e0125_WYG_072-4b"/>
　　　鍾馗騎驢圖為周可大憲使賦<lb/>
隂風蕭蕭吹髪寒老馗夜踏山雨殘恨生不作中執法<lb/>
誓死肯負唐衣冠驪山梦破一回首上帝毋煩六丁走<lb/>
魑魅都歸鞭䇿中嬴得騎驢袖雙手<lb/>
　　　歙西許良慶自號松谷相㑹武林求予詩<lb/>
歙西有佳境老翠薄青㝠力受風霜飽心知歲月經竹<lb/>
梅同晩節蒲栁媿先零何日開新社相隨共斸苓<lb/>
　　　陳徳脩太守自金華寄雪窩詩索和<lb/>
<pb n="KR4e0125_WYG_072-5a"/>
蕞爾無餘地翛然絶㸃塵間情眞却掃爽氣欲侵人晝<lb/>
逈雲生座宵空月照隣為言公暇日誰與和陽春<lb/>
　　　張廷芳李若虛二憲副及江廷諸憲僉約遊西<lb/>
　　　　湖左時翊大參後至得聨句十首時成化癸<lb/>
　　　　夘三月三日也<lb/>
東風吹雨下湖船<hi>程</hi>良㑹今朝豈偶然<hi>江</hi>烟景可人非<lb/>
為酒<hi>張</hi>春光隨地不論錢<hi>李/</hi>數聲啼鳥蘇堤外<hi>左</hi>幾樹<lb/>
垂楊岳廟前<hi>程</hi>滿眼詩情吟不盡<hi>江</hi>孤山祠下酹三賢<lb/>
<pb n="KR4e0125_WYG_072-5b"/>
<hi>張</hi>
烟景霏霏入暮春<hi>江</hi>賞春多是宦遊人<hi>張</hi>野鳬狎客隨<lb/>
舟逺<hi>李</hi>江燕穿花送酒頻<hi>左/</hi>雅㑹不須歌舞溷<hi>程</hi>竒觀<lb/>
絶勝畫圖新<hi>江</hi>六橋過盡重回首<hi>張</hi>乆駐湖邊我未嗔<lb/>
<hi>李</hi>
十里湖山入望遥<hi>張</hi>可堪野色故人撩<hi>李</hi>樓臺隠顯午<lb/>
烟淡<hi>左</hi>鵝鴨浮沉春水嬌<hi>程/</hi>撫景無詩憐我拙<hi>江</hi>追歡<lb/>
有樂是誰招<hi>張</hi>東風更有重來日<hi>李</hi>莫待濃隂翳斷橋<lb/>
<pb n="KR4e0125_WYG_072-6a"/>
<hi>左歌時有小舟載二  童故詩及之</hi>
來徃遊人不避舟<hi>李</hi>鏡天空闊雨初收<hi>左</hi>桃花向我如<lb/>
相笑<hi>程</hi>竹葉浮君可自由<hi>江/</hi>山外有山深見寺<hi>張</hi>客邊<lb/>
逢客一登樓<hi>李</hi>唱酬遮莫歸鴉盡<hi>左</hi>三竺峰前更小留<lb/>
<hi>程</hi>
公家事了獨來遲<hi>左</hi>一笑相尋本有期<hi>程</hi>湖上風光春<lb/>
最好<hi>江</hi>雨中詩景晩尤竒<hi>張/</hi>隣舟愛客供鮮鯽<hi>李</hi>古寺<lb/>
尋僧問紫芝<hi>左</hi>多謝故人頻餉我<hi>程</hi>可堪明日又分岐<lb/>
<pb n="KR4e0125_WYG_072-6b"/>
<hi>江</hi>
山當佳處啓船扉<hi>程</hi>喚酒催詩思欲飛<hi>江</hi>狼藉醉中長<lb/>
短句<hi>張</hi>䦨珊春後裌綿衣<hi>李/</hi>忘機鷗鷺隨冠蓋<hi>左</hi>浪跡<lb/>
鵷鸞負蕨薇<hi>程</hi>後㑹未涯情未已<hi>江</hi>恨中誰道故人稀<lb/>
<hi>張</hi>
西湖春水暖溶溶<hi>江</hi>美景佳賔豈易逢<hi>張</hi>遊到南屏船<lb/>
駐乆<hi>李</hi>坐忘東道酒行重<hi>左/</hi>髙城迢逓烟鐘晚<hi>程</hi>逺浦<lb/>
參差雨樹濃<hi>江</hi>劇飲不須修禊事<hi>張</hi>㑹稽何地覓遺蹤<lb/>
<pb n="KR4e0125_WYG_072-7a"/>
<hi>李</hi>
主客同舟西復東<hi>張</hi>花邊烟雨栁邊風<hi>李</hi>謫仙先我詩<lb/>
層出<hi>左</hi>禊飲憑誰酒易空<hi>程/</hi>青雀渡頭春樹暗<hi>江</hi>白鷗<lb/>
沙外晩潮通<hi>張</hi>相看此地情無極<hi>李</hi>弔古還尋放鶴翁<lb/>
<hi>左</hi>
湖上風烟三月三<hi>李</hi>湖中新水逺拖藍<hi>左</hi>風流再續蘭<lb/>
亭後<hi>程</hi>文物誰當北斗南<hi>江</hi>林外鳥驚人語亂花前春<lb/>
共客情酣<hi>李</hi>乘時張弛非沈湎<hi>左/</hi>紀勝無才却自慚<hi>程</hi>
<pb n="KR4e0125_WYG_072-7b"/>
維舟重憩藕花居<hi>左</hi>湖水湖山故惱予<hi>程</hi>紗帽不妨風<lb/>
外側<hi>江</hi>塵襟都向雨中舒<hi>張/</hi>滿天暝色催詩急<hi>李</hi>繞座<lb/>
春光入醉餘<hi>左</hi>遊倦莫愁歸路逺<hi>程</hi>湧金門外有輕輿<lb/>
<hi>江</hi>
　　　景範為武林施秀才賦<lb/>
徃哲去已逺遺範存典冊居然山斗尊景仰斯有獲多<lb/>
君淛西彦掲榜示鞭䇿一善思服膺微言亦探索持循<lb/>
茍弗已漸可窺道脉或堪鳳騰咮何止鵬奮翮云為一<lb/>
<pb n="KR4e0125_WYG_072-8a"/>
愆期名實坐難核悠悠聖狂分忽忽天壤隔勉哉好徳<lb/>
人毋遣中道畫希顔與學孔千載後賢責<lb/>
　　　與閻方伯飲紫陽菴次韻<lb/>
一縷茶烟濕未消幾梯雲路暗通橋濤頭盛擁鴟夷怒<lb/>
亭上清留野鶴標病目臨風常帶纈弊裘經雨半成潮<lb/>
重來便擬非生客徑揖山靈不待邀<lb/>
　　　程氏三節婦詩<hi>族姪泰孫尾舟求賦</hi>
一節已云寡聫芳良獨難偉哉程氏婦挺此三琅玕朅<lb/>
<pb n="KR4e0125_WYG_072-8b"/>
從夫子亡矢死為孤鸞梯也謝膏沭姒也捐羅紈空閨<lb/>
窅無人號慟摧腸肝庭烏助其哀比隣輟其餐撫嬰尚<lb/>
自苦獨處尤悲酸人生幾何時日月如流丸長者遂白<lb/>
頭少者顔凋殘不見昊天廣但覺春風寒乃知帝降衷<lb/>
本固不可刓滔滔東逝水足與回狂瀾願言冠屨子勿<lb/>
作偷生安如此巾幗人輸彼一寸丹長令天地間凛凛<lb/>
節操完我非劉更生聞之坐長歎誰當傳列女千載名<lb/>
弗刋<lb/>
<pb n="KR4e0125_WYG_072-9a"/>
　　　劉廷訊方伯諸公邀飲紫薇樓次舊韻<lb/>
登臨談笑總材雄興入蒼茫四座同潮落宋元興廢外<lb/>
山分吳越有無中一方屏翰遵周制萬里梯航念禹功<lb/>
醉倚危䦨還縱目數行征鴈逐南風<lb/>
　　　與時翊大參若虚憲副同至勝果寺欲尋宋宫<lb/>
　　　　遺址雨不克往<lb/>
出城何處可消閒寳刹巍巍紫翠間下界路尋松杪入<lb/>
上方人自霧中還女牆半鎖雲千疊御沼平分水一灣<lb/>
<pb n="KR4e0125_WYG_072-9b"/>
不盡登臨懷古意誰教春雨斷空山<lb/>
　　　武林寫竹裴生奭求晩翠詩<lb/>
萬紫千紅不奈看有名誰可結詩壇惟餘筆下翛翛竹<lb/>
解與幽人閱歲寒<lb/>
　　　閻方伯為予言藩省門對吳山有白鷺羣飛朝<lb/>
　　　　去暮來日以為常因識以詩且將繪圖以傳<lb/>
　　　　遂次韻一首<lb/>
侵曉來從杜若洲晩風吹過紫薇樓水田漠漠翻晴雪<lb/>
<pb n="KR4e0125_WYG_072-10a"/>
塵海茫茫㸃白漚終日徃還如有約隨時啄宿本無求<lb/>
清班髙處君曾立未許吳山得乆留<lb/>
　　　呈致政大理仁和夏公<hi>公嘗主孤山書院先人同年也</hi>
風流逋老舊林居見說曾停長者車釋子仙翁憑結社<lb/>
水經山志亦成書笙歌懶逐遊人後院落初更野火餘<lb/>
獨有問竒船誤入時從湖口訪樵漁<lb/>
　　　簡劉竹東<lb/>
　　甚欲與邦彦諸君子尋湖上一日之樂徃徃為藩<lb/>
<pb n="KR4e0125_WYG_072-10b"/>
　　臬貴人所先弗克遂戱成一律奉簡幸不惜倚歌<lb/>
　　之調北歸把翫庶豁我塵慮之萬一乎<lb/>
東風日日綺羅筵失結詩家冷淡緣呵卒行慚松下道<lb/>
伶童聲涴磵中泉沙鷗野鳥渾相避岸草汀花亦自憐<lb/>
孤負湖山好春色向君思覔卧遊篇<lb/>
　　　贈嘉興王景福通判<hi>景福予鄉人考銓士首選</hi>
吏部文章第一人奉天門下拜恩新家藏徽國遺書滿<lb/>
郡與宣公舊宅隣屬縣迎人來畫舫監州行事等朱輪<lb/>
<pb n="KR4e0125_WYG_072-11a"/>
因君相慶還相屬不負平生在澤民<lb/>
　　　雙夀為刑部劉廷臣郎中賦<hi>時以讞獄㑹姑蘇</hi>
髙堂二老面如丹同一生申世更難仙授遐齡書付鶴<lb/>
帝頒殊寵誥迴鸞喬松未覺年華老萱革能禁雪意寒<lb/>
持節平刑誇令子過家稱慶有餘歡<lb/>
　　　題禮部吕秉之郎中畫冊<lb/>
衡門俯寒江隠隠脩竹下鼔櫂問竒人扁舟快於馬<lb/>
危山聳如人絶壑下如阱居然垂釣翁相呼不相應<lb/>
<pb n="KR4e0125_WYG_072-11b"/>
涼宵萬籟息明月流天中放舟出浦口仰面承江風<lb/>
雲浮天外峯烟斷江頭樹倚岸得綸竿漁家不知處<lb/>
　　　題無錫華文君便面圖詩後<lb/>
當時交契滿清朝離合難禁歲月遥重續舊題無限思<lb/>
一燈殘雨宿長橋<lb/>
　　　飲虎丘舟中呈致政祝大參顧憲副及受封王<lb/>
　　　　太史<lb/>
客裏春將暮乘閒上虎丘飲便荷葉盞坐愛木蘭舟倚<lb/>
<pb n="KR4e0125_WYG_072-12a"/>
棹聞啼鳥鳴簫動狎鷗幸陪諸老至不是少年遊<lb/>
　　　楓橋送别圖追賦送劉汝器太守<lb/>
楓橋岸側雞亂鳴楓橋水邊舟欲行老稚歡呼吏人擁<lb/>
云是劉侯朝帝京劉侯愛民如赤子三歲大朝今歲始<lb/>
循良定作好諸侯清白曾夸真御史楓橋之水來吳江<lb/>
劉侯惠澤如水長王程有期不可挽起舞再進黄金觴<lb/>
明年二月春滿野一路垂楊翠堪把焚香結綵預相期<lb/>
還向楓橋候車馬<lb/>
<pb n="KR4e0125_WYG_072-12b"/>
　　　讀大司馬三原王公奏議<lb/>
三復華編思不禁愛君憂國慮何深忠言如出宣公手<lb/>
慟哭誰知賈誼心名字直應髙北斗文章寧止重南金<lb/>
何時詔許歸黄閣坐遣蒼生得傅霖<lb/>
　　　追和虞道園石湖治平寺詩韻<lb/>
假宿胥門驛竹扉常反關時登屋角樓望見吳中山居<lb/>
然石湖里隠映如一寰繁華乆銷歇流水空潺湲聞說<lb/>
古郊臺猶存蘭若間無由䇿杖入借此半日閒孤懷坐<lb/>
<pb n="KR4e0125_WYG_072-13a"/>
成晩浮雲自東還<lb/>
　石湖治平寺故有道園學士之作蕭海釣給事過而<lb/>
　和之以貽趙仲輝承事仲輝間持以屬予乆無以應<lb/>
　也晩春兩霽登姑蘇樓逺眺勉賦一首<lb/>
　　　題洞庭吳鳴翰秀才東峯巻<lb/>
日出峯上紅水繞峯下碧中有藏修人心期謝安石<lb/>
　　　四仙圖為栗之題<lb/>
不見升天翼冷然解御風當時觀水趣可與仲尼同<lb/>
<pb n="KR4e0125_WYG_072-13b"/>
七賢何代士同作過關人或是逃名者聯翩起避秦<lb/>
東海如清淺蟠桃更熟無誰於天際路飛舄見雙鳬<lb/>
仙奕心難靜經年事手談倚門千古恨誰似爛柯憨<lb/>
　　　郭忠恕雪霽江行圖為沈啓南題<lb/>
蜀山曉起雪大晴蜀江早有商船行前牽百丈後催舵<lb/>
欲動不動難為情兩舷相依若弟兄雪後無風江水平<lb/>
古來川貨甲天下爾中何物皆充盈一舟繫尾大於瓦<lb/>
蕩漾不敢相先爭有時遇險即分載主者自解操竒贏<lb/>
<pb n="KR4e0125_WYG_072-14a"/>
長年三老各守職翹首疑聞呼嘯聲紛紛逺樹霧中出<lb/>
㸃㸃玉峯天外明櫂郎呵凍相偶語隔岸恐是夷陵城<lb/>
大灘小灘難悉數自出兩川今幾程嗟哉逺道亦良苦<lb/>
鹽井有戒何相輕披圖一見肌上粟凛然朔氣生簷楹<lb/>
摩挲乆之意乃定何人方寸勞經營素縑半幅不盈尺<lb/>
云是東都狂郭生宣和天子愛書畫親與印識題其名<lb/>
一朝桑海忽遭變内局委棄隨榛荆郭生惟餘比干畫<lb/>
猶幸不燬南來兵奎章學士子山子獻納曾傾葵藿誠<lb/>
<pb n="KR4e0125_WYG_072-14b"/>
爾來二百有餘歲屈指春秋凡幾更不知此本尚在否<lb/>
撫巻益覺心怦怦石田沈君最博雅重購所得人皆驚<lb/>
裝潢完好無璺裂入手坐見增光榮郭生斯圖乃其一<lb/>
餘者徃徃皆精英題詩有暇或臨掃也以丹青吳下鳴<lb/>
聞君家住湖水側青山古木相迴縈何時倚櫂一尋訪<lb/>
君當倒屣來相迎翩然坐我竹窗下石鼎細呼春茗烹<lb/>
揮童開奩取巻軸甲唐乙宋聊相評旁人定誚太古癖<lb/>
塵襟且擬氷壺清却愁玩物犯祖戒未敢先輸他日盟<lb/>
<pb n="KR4e0125_WYG_072-15a"/>
　啓南此畫題者已多不容復贊獨記在宋元史局時<lb/>
　嘗見巙子山進郭忠恕比干圖事題者偶未之及爰<lb/>
　緝成篇聞啓南家藏多古畫法書甚欲一觀之因復<lb/>
　自念啜茶觀畫皆先世所遜謝未諳者不覺惕然為<lb/>
　之中沮更俟商確云<lb/>
　　　結草庵與黄二宣飲<lb/>
厭見敲篷雨來尋結草庵土峯新鷲嶺石澗小龍潭路<lb/>
繞蔬畦外城當竹院南客懷消不盡一飯聽吾談<lb/>
<pb n="KR4e0125_WYG_072-15b"/>
　　　龔廷臣許刻圖書不至詩以促之<lb/>
竹風清處只題詩一寸并刀不浪施能事自應難受逼<lb/>
知音寜肯亦相辭新形活動盤蒼紐古篆横斜度赤絲<lb/>
從此文房知借重泊舟相待已多時<lb/>
　　　夏太常竹為劉太守題<lb/>
平生最愛文湖州揮毫落紙涵清秋胷中自有渭川在<lb/>
髙卧直輕千户侯太常亦曾乘五馬風致不在湖州下<lb/>
剪得吳淞水半江頓覺姑蘇紙增價瘦節矯矯虬龍形<lb/>
<pb n="KR4e0125_WYG_072-16a"/>
細葉蕭蕭鸞鳳翎清潭下照不見影爽籟一披如有聲<lb/>
我朝名筆忽到此眼中瀟湘無乃是氷縑欲贈誰可當<lb/>
總說劉侯徳相似劉侯治蘇經五寒挺然可比青琅玕<lb/>
雅操不為雪霜變虚心肯受塵埃干漢室行將召循吏<lb/>
幾見春花逐時媚惟有清風似故人頭白相看不相棄<lb/>
　　　黄鶴山樵為沈蘭坡作小景蘭坡孫啟南求題<lb/>
在昔蘭坡翁結屋斷塵鞅俯聽溪閣邃仰眺巖扉敞天<lb/>
機乆已熟真趣可誰賞頗聞黄鶴山樵斧隔林響居然<lb/>
<pb n="KR4e0125_WYG_072-16b"/>
駕小舟來趂夜潮長相對喜忘言欲去愁孤徃揮毫意<lb/>
不極縑素大於掌髙松發天籟哀壑生夏爽撫景尚如<lb/>
昨斯人已黄壤逆旅開畫奩斜陽落書幌髙風邈難扳<lb/>
題詩寄遐想<lb/>
　　　書東峯吳鳴翰秀才與王太史顧永州華應城<lb/>
　　　　聨句後<lb/>
行人一月住姑蘇手閱珠璣興不孤分道正竒知善戰<lb/>
無形山水見佳摹髙楊句法真能續韓孟才名漸可圖<lb/>
<pb n="KR4e0125_WYG_072-17a"/>
頗恨風帆催去速無緣謄藁付奚奴<lb/>
　　　戴以徳侍御行臺清節巻<lb/>
繞舍森森玉萬竿不知曾歴幾人看一經句曲仙郎手<lb/>
便覺行臺分外寒<lb/>
繡衣心性愛霜筠自起新亭作主人公退翛然無一事<lb/>
清風看掃簿書塵<lb/>
　　　登金山<lb/>
眼中帆影去如飛檻外波光碧四圍南北勝遊皆下此<lb/>
<pb n="KR4e0125_WYG_072-17b"/>
乾坤髙興獨憑危中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水品清人骨絶海風聲振客衣<lb/>
張祐有詩誰更續留雲亭畔倚斜暉<lb/>
大江中擁一峯孤面面天開海嶽圖黄鵠乆隨拳石化<lb/>
白黿能受老僧呼遺丘漫指青嚢郭劫火猶傳玉帶蘇<lb/>
起向妙髙臺上立朶雲紅處是皇都<lb/>
　　　聞熊良佐太守復追餞江口不及詩以寄意<lb/>
欲趂潮生早渡江多君投轄意難降已從水上鳴雙櫓<lb/>
莫遂沙頭倒一缸隔岸村雞催午爨留人江燕集風幢<lb/>
<pb n="KR4e0125_WYG_072-18a"/>
不堪咫尺分南北斜日孤舟獨倚窗<lb/>
　　　謁董子祠<hi>在鹽運司後</hi>
江都仍舊地無復漢王臣故宅碑全燬荒園井未湮一<lb/>
言分義利三䇿動天人轉運今祠主相隨奠綠蘋<lb/>
　　　題郭守備畫巻<lb/>
一尊相樂水雲間曾共轅門一日閒今度逢君江北路<lb/>
只從圖上看青山<lb/>
　海道守備都閫郭公節制之餘喜事文史予過姑蘇<lb/>
<pb n="KR4e0125_WYG_072-18b"/>
　嘗同遊天平諸山樂甚今兹復㑹廣陵酒半出此因<lb/>
　賦一詩且以見過江無山可登并博一粲<lb/>
　　　賦瓊花時與楊成玉太守鮑栗之同知飲無雙<lb/>
　　　　亭作<lb/>
仙姬謫墮偶成叢江北淮南淑氣通天上有容争玉雪<lb/>
人間無地著青紅野塘逼路魚吹絮古廟依林鳥喚風<lb/>
不盡閒花傾國恨蕪城斜日舊離宮<lb/>
　　　飲總漕平江伯陳公園<lb/>
<pb n="KR4e0125_WYG_072-19a"/>
元戎能武更能文新起園亭自不羣塵裏烟霞惟此見<lb/>
胷中丘壑許誰分投壺散坐隨花影草帖臨池傍水雲<lb/>
幸我暫來仍暫去不辭觴詠到斜曛<lb/>
　　　徐都憲新奉勅至淮上以詩賀之<lb/>
烏府誰堪衆論諧多君宜進大夫階舊班寵澤均三輔<lb/>
新詔提封盡兩淮擬見清霜消酷暑可憐平地走陰霾<lb/>
宇中屈指觀風使㑹遣功名愜壯懷<lb/>
　　　題淮人史孟哲所藏趙仲穆蘭<lb/>
<pb n="KR4e0125_WYG_072-19b"/>
墨池誰解返香魂淡葉疎花古意存霅水風流湘水怨<lb/>
不知同是舊王孫<lb/>
　　　題增光前人巻<lb/>
　　故平江侯陳恭襄公以漕運功廟食于淮今上皇<lb/>
　　帝特輟其孫征蠻將軍總代其兵下勅褒之淮人<lb/>
　　大説由是進士曲陽令畢玉廷璽擿勅中增光前<lb/>
　　人之語為巻求詠歌之<lb/>
東南漕粟如屯雲舳艫千里聲相聞何人轉餉稱第一<lb/>
<pb n="KR4e0125_WYG_072-20a"/>
樓船獨數陳將軍三朝歴歴書勲考撫髀無由起元老<lb/>
寢廟𢎞開楚水頭不斷行人薦蘋藻樓船孫子人中龍<lb/>
早從南粤分提封八蠻坐使遵漢法五嶺不復生烟烽<lb/>
一日功成召還闕浩氣如虹面如月臨軒天語十分濃<lb/>
許秉樓船舊時鉞淮陽幕府今㡬年門前喬木髙叅天<lb/>
兵彊食足兩無事謀謨一一皆家傳平生好文不専武<lb/>
清白相承守茅土天教良將輔中興何愧周家世臣虎<lb/>
倉廩不虛國不憂二京相望皆安流殿巖徵入衞天子<lb/>
<pb n="KR4e0125_WYG_072-20b"/>
剖符再見封元侯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻七十二<lb/>
</p>
<p>
</p>
  </div>
</body>
</text>
</TEI>
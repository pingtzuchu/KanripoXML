<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻九十二</head>
    <p>
<pb n="KR4e0125_WYG_092-1a"/>
欽定四庫全書<lb/>
　篁墩文集巻九十二　　　明　程敏政　撰<lb/>
　　詩<lb/>
　　　終慕<lb/>
　　邢志尹揮使有終慕巻張靖之郡伯序之詳矣間<lb/>
　　日便風以書求益念亡友之不作嘉嗣世之有人<lb/>
　　俯仰慨然為賦長句<lb/>
邢侯昔總海上軍將星一夕沉秋雲名郎克肖武且文<lb/>
<pb n="KR4e0125_WYG_092-1b"/>
陟岵之念忘朝曛幕府新開向西浙喜乘樓船舊旌節<lb/>
舉目愁登閱武堂寄治僧房寸心結海波東逝無回川<lb/>
嗣侯之孝人争憐移却忠勲報明主聴取人歌終慕篇<lb/>
　　　維則軒<lb/>
　　汊川汪君思仁之居親䘮也廬墓三載既歸而題<lb/>
　　其軒曰維則蓋不敢取足于是而又以望其後之<lb/>
　　人于無窮也其子尚文求予詩予方在哀疚中一<lb/>
　　切文事皆已謝絶而重思仁之孝為不可及勉賦<lb/>
<pb n="KR4e0125_WYG_092-2a"/>
　　此篇<lb/>
寒日下喬木回風動前軒憶當親在時於兹奉寒暄一<lb/>
朝事變作白玉埋荒園墓廬忍棲息三回見正元瀼瀼<lb/>
春露寒凛凛秋霜繁傷哉罔極恩恨不同九原歸來過<lb/>
庭處階草青更蕃載誦下武篇感激思聖言髙楣掲華<lb/>
榜求仁示南轅朂爾子若孫永矢當勿諼雲山髙崒嵂<lb/>
磵水鳴潺湲相望不可即淚下空瀾翻<lb/>
　　　輓王端之<hi>子茂材為儒學生</hi>
<pb n="KR4e0125_WYG_092-2b"/>
君來古歙曾過我寒日松梅話小軒我到錢塘還訪子<lb/>
暖風花竹讌名園笑談追想如三宿魂夢那知隔九原<lb/>
哀些慰君君莫恨紫霄雛鳳待髙鶱<lb/>
　　　清明拜掃逺祖兵馬府君墓<lb/>
　　府君都使澐公之子唐季以一軍鎮休寧遂居邑<lb/>
　　陪郭官至歙州兵馬先鋒銀青光禄大夫左領軍<lb/>
　　大將軍貟外置同正貟兼知休寧縣事卒塟邑東<lb/>
　　臯土名知縣突嘗一見侵于異姓敏政率族人復<lb/>
<pb n="KR4e0125_WYG_092-3a"/>
　　之正其兆域<lb/>
亭臯東半匝松杉百世英靈此秘緘古蹟未亡知縣突<lb/>
堅珉猶刻領軍銜司尊㵼露澆墳土殉劍飛虹貫石巖<lb/>
支下聞孫今白首亢宗無力愧朝衫<lb/>
　　　永思為夏璋賦<lb/>
親恩誠罔極子孝在終慕乾乾奉豆登戚戚感霜露烱<lb/>
然一寸心萬古如旦暮悖德者誰子上帝均所賦多君<lb/>
掲華扁常目若大寤田渚督耕漁川陸市泉布時時見<lb/>
<pb n="KR4e0125_WYG_092-3b"/>
請益往往行却顧此心亦何心寧以勢廹故卓哉紫陽<lb/>
翁美此歙州路民生多秀良子得固有素敬身則天民<lb/>
保族謹王度庻焉副所思芳聲踵前歩<lb/>
　　　文燦憲長親家將赴任廣東病中無由往拜書<lb/>
　　　　此奉别<lb/>
碧山紅葉路參差憲節行當九月時五嶺使軺縈宦轍<lb/>
一方民瘼重監司官清豈解持端硯主聖無煩貢荔枝<lb/>
多病不堪臨逺别浮雲空繫故人思<lb/>
<pb n="KR4e0125_WYG_092-4a"/>
　　　汪敦善以詹簿弟春草圗索詩强賦一絶不忍<lb/>
　　　　復觀也<lb/>
滿地菲菲綠漲春多情長踐落花茵謝家風物依然在<lb/>
不見臨池染翰人<lb/>
　　　望雲思親圖<lb/>
　　婺源葉世榮居休寧有年矣嘗作望雲思親圗縣<lb/>
　　儒胡静夫記之而因予所善匄一言其懇請之篤<lb/>
　　甚于市夫之逐利士人之求官予憐其志因為賦<lb/>
<pb n="KR4e0125_WYG_092-4b"/>
　　此<lb/>
朝看雲出壑暮見雲歸山庭闈悵何許人子傷朱顔當<lb/>
年遶親舎千里念行役今兹遶親塋三時淚霑臆里儒<lb/>
為作記良工繪新圗雖知一念性十室慙非夫夷之亦<lb/>
何人亞聖特相勉老我寧失言珍重望雲扁<lb/>
　　　文夫還婺源<lb/>
　　文夫成化中佐予編刻程氏統宗譜二十巻貽範<lb/>
　　集三十巻凡七百餘板今復佐予編刻新安文獻<lb/>
<pb n="KR4e0125_WYG_092-5a"/>
　　志一百巻凡千餘板志健力勤殆吾宗所僅有也<lb/>
　　春盡夏初蹔還其里因賦此相贈且遄其再至云<lb/>
　　爾<lb/>
多病劬書感二毛喜渠同志為書勞聊將簡册酧斯世<lb/>
一任髙賢笑我曹譜恊歐蘇先繡梓文徵殷夏幾揮毫<lb/>
山堂與訂重來約莫待西風入緼袍<lb/>
　　　積慶堂<lb/>
　　富溪宗彦道升里之善人也年逾七十有子有孫<lb/>
<pb n="KR4e0125_WYG_092-5b"/>
　　里人為顔其堂曰積慶論者以其名太腐難於賦<lb/>
　　咏予以為不然厭常喜新士之患也為作一律以<lb/>
　　解嘲不識觀者以為何如<lb/>
總說堂名太腐生幾家不愧此堂名心田墾熟收三倍<lb/>
義壘功深築九成掲日片言垂訓足履霜千古戒人明<lb/>
吟塲莫恨慳詩料滿耳鄉評即頌聲<lb/>
　　　雪林為巖鎮汪道隆賦<lb/>
夜下三尺雪曉起驚塵空萬木森玉立平原失西東有<lb/>
<pb n="KR4e0125_WYG_092-6a"/>
客來騁望如在瓊田中名園𣺌何許飄蕭競春紅感之<lb/>
思欲飛浩浩凌天風何當拾瑶草挈我蒼髯翁<lb/>
　　　約黃司訓汝彛<lb/>
　　和韻小詩送去訂十八日之約亮愛我之深明日<lb/>
　　早一至同備山裝也<lb/>
數莖白髪感流年三秀靈芝在目前何地與君堪一語<lb/>
雲巖髙處絶塵縁<lb/>
　　　畫菖蒲為汪進士乃尊賦<lb/>
<pb n="KR4e0125_WYG_092-6b"/>
拳峰秀岋岋清池下泠泠上有菖歜苖瘦奪莓苔青人<lb/>
言九節根食之制頺齡云誰染毫素一登君子庭琴書<lb/>
浥清氣几席來餘馨重此百隂韭更數千莢蓂願致安<lb/>
期生相隨住巖扃<lb/>
　　　山臞<lb/>
宦途長憶舊山薇名跡無勞問是非稽古例應吾軰瘠<lb/>
匡時天遣福人肥手栽紫术堪供酒體稱青荷欲製衣<lb/>
循吏嘱君三十載却從遺老試松圍<lb/>
<pb n="KR4e0125_WYG_092-7a"/>
每於山澤愛儒仙貌瘦心腴事果然露飽枯腸塵外客<lb/>
雪清吟骨匣中賢羲經筆録三分注膳譜嚢封十字纒<lb/>
他日浮丘堪問道一簞容與鶴分田<lb/>
　饒倅張君自號山臞名公珠玉之為巻者三矣君猶<lb/>
　以不得鄙作為歉豈髙堂華燕水陸具陳而水菹野<lb/>
　品亦不可少姑以備禮而止邪<lb/>
　　　寄贈嘉興丞<lb/>
　　績溪黃舜政予族道軒翁之壻也以太學生授湖<lb/>
<pb n="KR4e0125_WYG_092-7b"/>
　　州武康丞專督水利邇者改任嘉興莅縣事因書<lb/>
　　此贈之<lb/>
苕霅頻年水利多移官新寵向嘉禾庭當雪後雙松在<lb/>
路及春前一棹過久說老成堪佐令早祈豐稔罷催科<lb/>
館甥無限馳情處贈别言萎奈老何<lb/>
　　　月桂圖<lb/>
天風肅庭宇玉鑑懸清秋霏霏金粟香湛湛金波流郗<lb/>
林亦何常志士方黒頭須知漢庭對卓彼蟾宫遊<lb/>
<pb n="KR4e0125_WYG_092-8a"/>
　郗詵對策時號桂林一枝後人美登第者必援以為<lb/>
　比或者以月中有桂又號攀蟾歩月置桂不言其展<lb/>
　轉之失非一日也門生彦夫師魯各以圗索題因出<lb/>
　此見併致期望之意云<lb/>
　　　方侍御到京後寄題梅一絶併咏憲臺梅三律<lb/>
　　　　勉和二篇<lb/>
瘦骨氷容不耐寒春花開落任悲懽天留一樹清溪上<lb/>
正為山人喜静觀<lb/>
<pb n="KR4e0125_WYG_092-8b"/>
勝地清空絶四隣東皇先報一枝春愔愔香氣侵衣冷<lb/>
的的鉛華入鏡勻誰道廣平非賦手直應和靖是花神<lb/>
山園亦有孤芳詠恰借君為壓巻人<lb/>
　　　壽汊川宗人隆八十<lb/>
古顔真似澗松蒼玉立還同野鶴長當代仲車從耳瞶<lb/>
有時𢎞景亦瞳方小宗不愧端明譜晚境仍題慎德堂<lb/>
指日詔書優大老為君先致九霞觴<lb/>
　　　送王濟秀才還建德祖居祁門<lb/>
<pb n="KR4e0125_WYG_092-9a"/>
草堂初識面文采重王郎新稻香炊白疎桐葉墜黃家<lb/>
聲出江左歸夢遶池陽莫起并州嘆祁山是故鄉<lb/>
　　　送武康郭令<lb/>
　　畨禺郭君自德興移令武康考績上京師予族人<lb/>
　　文邦客其邑以嘗受其惠匄一言為贈且予素聞<lb/>
　　郭君之賢而不及識也輒為賦此情見乎辭<lb/>
武康賢令數時髦坐理朱絃不種桃六事屢當旌異選<lb/>
三年何止簿書勞縉紳有待推華轂父老無煩擁畫橈<lb/>
<pb n="KR4e0125_WYG_092-9b"/>
竹馬况聞先業在看君名蹟重銓曹<lb/>
　　　壽葉時顯<lb/>
　　葉君時顯隱居歙岑山之麓年七十矣歲十二月<lb/>
　　廿九日其誕辰也精力康强眉壽伊始因賦此寄<lb/>
　　贈葉氏相傳為唐越國公法善之後因詩及之<lb/>
佳辰開宴水雲居白髮朱顔七十初太華峯頭仙致藕<lb/>
小焦山下客停車梅花破玉輸春早蓂莢留青報歲除<lb/>
延壽想君家法在不勞重檢衛生書<lb/>
<pb n="KR4e0125_WYG_092-10a"/>
　　　贈陸彦功醫士<lb/>
　　親家汪君克成嘗有疾承陸君彦功藥之而愈克<lb/>
　　成深德之請予一言為謝予素多病其所以德彦<lb/>
　　功者蓋有甚于克成也因賦此律附見鄙意<lb/>
林杏飛香擁一㕓往來多羡好心田譜分歙邑留先業<lb/>
方自忠州得世傳醫國有名曾赴召活人無筭不論錢<lb/>
蹇予多病勞君久為客題詩感昔年<lb/>
　　　慎德堂<lb/>
<pb n="KR4e0125_WYG_092-10b"/>
　　邑雷溪孫君仁賔早失所怙以慎德名堂思致其<lb/>
　　孝也間持巻索予詩予以旅獒慎德語繹之正可<lb/>
　　為君之字不獨可以名堂也因賦此貽之然予素<lb/>
　　不善韻語隨筆所成頗與平仄互入雙聲疊韻之<lb/>
　　體相類蓋其措辭乖刺不自知其至此也<lb/>
孫君仁賔名一室掲慎德髙堂傷淪亡恨莫報罔極時<lb/>
時瞻雲思往往泣對客兹焉趨吾廬啟巻兾教墨吾觀<lb/>
咸賔言子字適可摘名居兼名身外内兩竭力中心期<lb/>
<pb n="KR4e0125_WYG_092-11a"/>
無慙百作詎有忒爰同書諸紳庻足示孝則<lb/>
　　　寄贈江西段大參同年<lb/>
皂蓋風行絶㸃埃湛恩近自日邉來除書驛報新薇省<lb/>
夾路人迎舊栢臺南郡去思隨處見西山晴色望中開<lb/>
九重側席䕫龍選他日還應簡異才<lb/>
　年兄段公以忠前在荆州索鄙句病况交集久莫能<lb/>
　應也今兹大叅江右顯擢伊始輒賦一律寄贈致期<lb/>
　勉之私匪獨以酬吟債而已<lb/>
<pb n="KR4e0125_WYG_092-11b"/>
　　　秋林書屋為汪尚文賦<lb/>
四時佳致擁山房却到西風趣更長日謝故人來舊雨<lb/>
夜便燈火入新凉丹楓炫彩揺書几金桂飄香㸃筆牀<lb/>
有待石林霜氣肅聴君瑤瑟皷清商<lb/>
　　　族人抑昏更名詩<lb/>
　　富溪族人有名昏字希逺者恒私語予曰名以制<lb/>
　　義義以成禮古訓也昏豈可以自署哉請君更之<lb/>
　　予諾焉既而思之君老成人人之習稱也久矣不<lb/>
<pb n="KR4e0125_WYG_092-12a"/>
　　可以中改宜用徐無黨陳去非之例增其名曰抑<lb/>
　　昏仍字希逺逺者明之至也謂當抑其昏而希夫<lb/>
　　明之逺者庶於古訓弗舛也君謝曰善且請為詩<lb/>
　　以告夫宗族友朋之未知者<lb/>
昏昏勇當抑明明力當希顧名一自朂往哲思同歸逸<lb/>
士號無黨賢人稱去非相望富溪月旅夕揚清輝<lb/>
　　　壽祁門宗彦用仁七十<lb/>
　　用仁於所居本善一作善和門有五峯號竇峰五<lb/>
<pb n="KR4e0125_WYG_092-12b"/>
　　桂用仁三子曰吉治家務曰啟儒學生曰攷治舉<lb/>
　　業故詳及之兼致勉望之意云<lb/>
七十年華鬂未皤壽觴行處客來多五峰挺秀鍾仙桂<lb/>
一里常豐數善禾世德正分忠壯譜賢名宜入孝㢘科<lb/>
薰風為致長生曲古調深慙擊壤歌<lb/>
　　　十月廿六日病以酒下木香散立愈<lb/>
何處堪尋却老方等閒只有太和湯調中即是仙丹母<lb/>
行血真為聖藥王八節寒温都可禦一時憂喜便相忘<lb/>
<pb n="KR4e0125_WYG_092-13a"/>
莫將安樂窩中老錯比南朝達士狂<lb/>
　　　守約<lb/>
　　西門汪慎氏以守約自名間擕此册來請一言居<lb/>
　　闤闠而有志于進修士之難也豈直求美于觀聴<lb/>
　　而已<lb/>
守書作書蟫守金亦金虜中有守約人居然邁凡伍三<lb/>
省孰知要一儉更師古華扁掲軒齋箴規仰鄒魯<lb/>
　　　方侍御受勅有詩見寄奉酧<lb/>
<pb n="KR4e0125_WYG_092-13b"/>
　　金臺方君士華以鄉魁擢上第召自畿縣受監察<lb/>
　　御史莅職公清負器逺大真一時妙選也三載考<lb/>
　　績將有受勅之榮輒賦近體一律為行贈君故志<lb/>
　　雲先生元服之從子先生以詩鳴世而君實嗣其<lb/>
　　傳不獨舉業吏事過人而已詠嘆不足申以一詩<lb/>
　　併致意焉<lb/>
早年文價重燕山桓鮑心期伯仲間出按逺提烏府印<lb/>
侍朝常肅紫宸班龍墀奏績衣冠擁鳳勅推封雨露頒<lb/>
<pb n="KR4e0125_WYG_092-14a"/>
天子聖明先納諫濟時勲業趂朱顔<lb/>
𤣥英詩骨老雲巖衣鉢分明付阿咸寫景尚隨蓮社約<lb/>
觀風何愧栢臺銜珠流丙夜光難定鶴唳清秋韻不凡<lb/>
健草如能慰衰朽新篇無惜惠泥緘<lb/>
　　　友竹軒<lb/>
　　婺源族孫質字文夫一名彬隆嘗從予編校于南<lb/>
　　山竹院告曰近為一室以事藏修未有號也敢以<lb/>
　　為請予為號之曰友竹軒古人以君子比竹而加<lb/>
<pb n="KR4e0125_WYG_092-14b"/>
　　之友者期其比德以自輔也語曰文質彬彬然後<lb/>
　　君子子之名字與號實兼之矣且為賦一詩發其<lb/>
　　意觀者尚無以予為善謔哉<lb/>
勁質亭亭迥不羣雨斑晴綠更多文平生獨立誰知已<lb/>
一日相期得此君盟好自甘同晩節世情從薄似秋雲<lb/>
南山却望髙沙路已覺清風兩地分<lb/>
　　　棣蕚聨輝樓<lb/>
　　成化壬寅歲予㑹諸程作統宗譜婺源城東程氏<lb/>
<pb n="KR4e0125_WYG_092-15a"/>
　　與焉城東之彦曰士竒為邑庠生為予言其父處<lb/>
　　士孟通與其仲孟達季孟逺極友愛構樓以居鄉<lb/>
　　達故翰林檢討陳克永先生為題其楣曰棣蕚聨<lb/>
　　輝未有記因請于予予諾之未有以復也久之士<lb/>
　　竒不幸物故事遂中已然恒往來于心不能忘今<lb/>
　　兹南還始知孟通之孫檢孟逹之孫栢孟達之曾<lb/>
　　孫耀暨檢之從子鰲並為郡邑儒學生益相友愛<lb/>
　　有先世之風而檢數來申其請顧子憂病之餘不<lb/>
<pb n="KR4e0125_WYG_092-15b"/>
　　能執筆為記時賦詩三十二句貽之且以慰士竒<lb/>
　　于地下云<lb/>
東閣有髙樓為問誰所營人言蜃湖裔家聲重蚺城環<lb/>
居數百指中有三弟兄相將若鼎峙敦此手足情朝讀<lb/>
樓上書塤篪日和鳴夜宿樓下牀共被如姜生坐令䦧<lb/>
墻者望望慙分荆賢哉太史氏華榱掲新名斯人去已<lb/>
逺友義垂休貞子孫襲遺矩學祖龍門程感彼棠棣花<lb/>
春風益敷榮我昔㑹宗譜君家實同盟荏苒十六年老<lb/>
<pb n="KR4e0125_WYG_092-16a"/>
大嗟塵纓蓉峯翠如染星水涵空明何時一登眺攬衣<lb/>
坐前楹對花說往事載賦鴒原行<lb/>
　　　逺上寒山詩意圗為汪鎰題<lb/>
偶爾拈來語更工景隨天出愛唐風白雲紅葉寒山句<lb/>
早被人傳入畫中<lb/>
　　　題自寫墨梅<lb/>
　　敏亨弟以墨梅相視乃予八九歲時所作也悵然<lb/>
　　賦此<lb/>
<pb n="KR4e0125_WYG_092-16b"/>
墨本流傳四十秋不堪重省少年遊山堂雪後摩挲處<lb/>
贏得寒花照白頭<lb/>
　　　姪塏本一名字詩<lb/>
　　先尚書襄毅公嘗手擬諸孫名字以十數詹簿弟<lb/>
　　之子曰塏本一或疑其義有不相䝉者塏既冠以書<lb/>
　　來京師請其說予繹而得之以告曰塏燥土也夫<lb/>
　　燥為義為剛於性為陽在人則幾于所謂秋陽以<lb/>
　　暴之者矣然則土必陽剛也斯可建平一之基人<lb/>
<pb n="KR4e0125_WYG_092-17a"/>
　　必陽剛也斯可成克一之德謂塏與本一之義不<lb/>
　　相䝉者弗思也柔者剛之反隂者陽之盭也以沮<lb/>
　　洳之土而望平一之基必傾以淟涊之人而求克<lb/>
　　一之德必斁一則純二三則雜一則吉二三則凶<lb/>
　　理也塏尚勉于陽剛而隂柔是戒使其德之日進<lb/>
　　于純且吉焉不已庶幾無負名字之義而煥然有<lb/>
　　光于吾弟之後哉<lb/>
小阮書來求字說篁翁屬汝在躬行雜然為學聖所戒<lb/>
<pb n="KR4e0125_WYG_092-17b"/>
洿處作基那得成立志要同莘上尹遺書休負洛中程<lb/>
一緘不盡千里意珍重先公手命名<lb/>
　　　遊黃山約二三知舊<lb/>
三十六峯天下竒廿年空爾卜遊期丹梯欲上捫參處<lb/>
石罅還尋煉藥池詩刻定應誰賦好山靈莫笑我來遲<lb/>
一尊約與君同去正值天空木落時<lb/>
　　　將發值雨柬同遊者<lb/>
戒嚴同作看山行寒雨蕭蕭欲敗盟肯為移文回俗駕<lb/>
<pb n="KR4e0125_WYG_092-18a"/>
直須鐘鼓報新晴千峯盡洗供開畫百澗争流待濯纓<lb/>
竒興不憂霜逕險促裝先賦一詩成<lb/>
　　　予與文逺為黃山之遊太守王公至古城相餞<lb/>
　　　　俾歌工二人侍行衞使又送鼓吹四人蓋恐入<lb/>
　　　　山荒寒藉此以破幽寂也道中賦詩用備解嘲<lb/>
州將來從細柳屯郡侯同餞古城村鼓笳直遣充前導<lb/>
絲竹分隨有賞尊勾曲勝遊寧此過軒轅遺跡到今存<lb/>
半生少慰煙霞癖王謝風流敢並論<lb/>
<pb n="KR4e0125_WYG_092-18b"/>
　　　潭渡過黃孝子家<lb/>
路當溪口净無沙正及前朝孝子家石表舊阡存刼火<lb/>
樹圍新廟鎖煙霞遺芳焯焯青編在世事悠悠白日斜<lb/>
來往客途驚歲晩臨風無計薦香茶<lb/>
　　　沙溪有懐承之亡友<lb/>
里巷重來似隔春斯文情重欲霑巾空階落葉經殘雨<lb/>
舊壁題名掃暗塵子弟尚傳三禮學功名甘負百年身<lb/>
凄凉最是沙溪水嗚咽滔滔逺送人<lb/>
<pb n="KR4e0125_WYG_092-19a"/>
　　　題延齡橋<lb/>
水上新橋卧兩虹延齡題字刻西東自慚不是題橋手<lb/>
都入行人指笑中<lb/>
　　　王推府許同遊黃山忽至潛口告别<lb/>
公暇來乘半日閒却將遊劵負青山剡溪自熟君家例<lb/>
莫怪中途冐雨還<lb/>
　　　隂晴謡<lb/>
一路肩輿走沙逕一日隂晴苦難定等閒一隂復一晴<lb/>
<pb n="KR4e0125_WYG_092-19b"/>
天公向客非無情隂催吾詩晴縱目情景相争兩俱足<lb/>
天上隂晴那可常人世匆匆閒亦忙天晴我忙竟何有<lb/>
不如隨樂傾巵酒<lb/>
　　　宿楊干寺有先公題詩刻<lb/>
先公曾此駐安車屈指年光二十餘老衲屢更新寺主<lb/>
閒雲長鎖舊巖居尋縁邂逅山中客感昔摩挲石上書<lb/>
寒雨畫廊凝立久不禁清淚濕衣裾<lb/>
聨鑣來過逺公房一上髙樓百慮忘坐近虗簷同聴雨<lb/>
<pb n="KR4e0125_WYG_092-20a"/>
匕翻宿火自添香上人作供時兼酒學士談禪欲借牀<lb/>
為報登臨須早發呼童乘夜理山裝<lb/>
　將入黃山冐雨至楊干寺獲覩先襄毅公舊遊詩刻<lb/>
　感愴久之住持文賢呈祥請飯新樓遂與二三親舊<lb/>
　同宿得律詩二章留寘壁間用備山中故事時𢎞治<lb/>
　丁已十一月七日也<lb/>
　　　石壁嶺有感王推府之去<lb/>
石梯危磴遶羊腸千仭峯頭一線長自遣吟身來試險<lb/>
<pb n="KR4e0125_WYG_092-20b"/>
回車先見數王陽<lb/>
　　　聞彦夫言有作<lb/>
擬出黃山路逺圖湘嶺遊客言何如清風景絶相侔怪<lb/>
石凌空起飛泉噴雪流山靈莫相競一郡兩瀛州<lb/>
　　　宿芳村謝氏追和先公留題韻<lb/>
樹遶芳村路山行復此過人來傷舊雨書法想元和軒<lb/>
蓋慚先世林泉負宿疴庭蘭諸謝在能誦昔時歌<lb/>
　先襄毅公往歲遊黃山宿芳村謝氏值雨留題今二<lb/>
<pb n="KR4e0125_WYG_092-21a"/>
　十三年矣賤子繼至亦在雨中謝氏諸郎能誦舊詩<lb/>
　不勝感懐歩韻一首以識歳月云<lb/>
　　　黃山觀湯泉及龍池小憇祥符寺<lb/>
天教㣲雨净纎埃重我登臨一度來山姓尚隨軒帝號<lb/>
詩龕誰繼謫仙才雲扶絳節中天起地㧞青蓮四面開<lb/>
鰲禁半生真浪跡不知鄉國是蓬萊<lb/>
四山回合駕飛橋似隔雲間萬里遥蜃氣半天浮海市<lb/>
龍雷平地起風潮雲中鶴叟春鋤藥月下青童夜弄簫<lb/>
<pb n="KR4e0125_WYG_092-21b"/>
碌碌塵寰成底事却將竒絶付漁樵<lb/>
怪石如屯虎豹關仙家真在白雲間九州圗蹟誇誰勝<lb/>
萬古乾坤只此山丹臼半餘香冉冉汞泉分出水潺潺<lb/>
手摩蒼蘚看題刻先正髙風不可攀<lb/>
因貪髙絶口難名變態分明是化城巨木幾年經魏晉<lb/>
片雲隨刻送隂晴林開忽見僧堂古嶺盡時逢石棧平<lb/>
山上雪飛山下雨始疑身世半空行<lb/>
　　　黃山遊劵既償古詩一章與文逺萬里彦夫别<lb/>
<pb n="KR4e0125_WYG_092-22a"/>
郡推即告去州將亦辭還勇哉三丈夫追隨入深山屢<lb/>
衝溪雨寒不畏泥途艱行行抵峰麓劃爾非人寰淼淼<lb/>
硃沙泉六六芙蓉鬟塵中五十載一笑開心顔知已正<lb/>
不多同服同鄉關㑹當謝纓冕結屋霜林間與子分净<lb/>
社覧勝同躋攀相看歲云暮乘此三日閒停盃戒明發<lb/>
解袂清溪灣<lb/>
　　　輓富溪族人西疇處士<lb/>
西疇一夕夢南柯長嘆浮生若逝波龎老定歸耆舊傳<lb/>
<pb n="KR4e0125_WYG_092-22b"/>
漢庭誰入孝㢘科薦新有子悲鮮稻擊壌何人續舊歌<lb/>
聞說富溪埋玉處才栽松樹已婆娑<lb/>
　　　帕一方為汪廷器母陳孺人八袠之賀物雖甚<lb/>
　　　　薄然其中有福夀字共三十數祝望之意則<lb/>
　　　　有在也<lb/>
轉枝花裏織文多持捧髙堂愧綺羅福壽共成三十字<lb/>
慿人添入慶生歌<lb/>
　　　贈喬尹<lb/>
<pb n="KR4e0125_WYG_092-23a"/>
　　寧波喬君以名進士知婺源縣事考績還任過我<lb/>
　　山堂蔬酌之餘晤言甚洽而君之尊甫迎養在邑<lb/>
　　不可留也别後賦此奉寄少見鄙意云<lb/>
上最初書荷寵光盛年政事古循良沙隄學啟青雲彦<lb/>
闕里人迎墨綬郎竹葉上堂供拜壽梅花沿路照歸裝<lb/>
烏臺清切儲名久幾日徵書出建章<lb/>
　　　李侯新作秋水亭可望松蘿諸山客有遺之沈<lb/>
　　　　石田畫者正㑹此意<lb/>
<pb n="KR4e0125_WYG_092-23b"/>
驀地蘿山為寫真石田毫素妙通神閒來秋水亭中坐<lb/>
便是丹青箇裏人<lb/>
　　　題吳季良所藏戴文進山水<lb/>
丹青價重錢塘戴一幅湖山寫更工髙閣倚空凌夜斗<lb/>
長橋分水架晴虹勝遊地接呼猿洞舊隱人思放鶴翁<lb/>
彷彿畫船春載酒綠隂啼鳥路西東<lb/>
　　　古賢圖四絶為臨塘壻范樟題<lb/>
　　　　伊尹<lb/>
<pb n="KR4e0125_WYG_092-24a"/>
三聘幡然出有莘畫圗千載見風神南巢革夏桐宫放<lb/>
豈是臨期促辦人<lb/>
　　　　召平<lb/>
金貂併與世塵空老圃餘情寄郭東莫笑種瓜生計拙<lb/>
此心原慕采薇翁<lb/>
　　　　買臣<lb/>
雪林樵擔壓雙肩士有窮通節自堅贏得馬前愚婦駭<lb/>
快心堪笑亦堪憐<lb/>
<pb n="KR4e0125_WYG_092-24b"/>
　　　　嚴光<lb/>
一竿名重子陵灘風景真宜入畫看却恐禄多歸計好<lb/>
羊裘零落釣磯寒<lb/>
　　　輓汪道全<lb/>
婣黨論交二十秋布衣無競雪盈頭諸生久奉詩書教<lb/>
幾族能同翰墨儔夢拂梨雲歸海島字摹松雪徧鄉州<lb/>
哀歌一曲無由致情逐鱅溪水共流<lb/>
　　　尤美山房<lb/>
<pb n="KR4e0125_WYG_092-25a"/>
新築幽居掃翠嵐望中林壑勝西南題名借得歐公語<lb/>
留與漁樵作美談<lb/>
　　　覧翠亭<lb/>
孤絶東峰一草亭偶來登眺俯巖扃不知眼界寛多少<lb/>
天外芙蓉萬仭青<lb/>
　　　葆真軒<lb/>
白雲深處小開軒手閲南華養太元静坐不關身外事<lb/>
任他車馬市塵喧<lb/>
<pb n="KR4e0125_WYG_092-25b"/>
　　　慕椿為孫文模賦<lb/>
一樹靈椿大十圍秋風回首嘆人非繁隂翠匝行歌地<lb/>
不忍重看舊舞衣<lb/>
雨飄風射八千春一日丹青見樹身何事人生不如樹<lb/>
百年腸斷倚廬人<lb/>
　　　臘月望日至南山治裝北上梅花盛開獨酌花<lb/>
　　　　前悵然有作<lb/>
手種寒香十八年盛開長是得春先江天幾放尊前醉<lb/>
<pb n="KR4e0125_WYG_092-26a"/>
水月從教畫裏傳正色向予無冷暖繁花隨爾競丹鉛<lb/>
莫言頭白輕相棄氷雪交情晚更堅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0125_WYG_092-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻九十二<lb/>
</p>
<p>
</p>
  </div>
</body>
</text>
</TEI>
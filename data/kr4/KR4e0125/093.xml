<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集巻九十三</head>
    <p>
<pb n="KR4e0125_WYG_093-1a"/>
欽定四庫全書<lb/>
　篁墩文集巻九十三　　　明　程敏政　撰<lb/>
　　詩<lb/>
　　　奉詔北上留别諸鄉舊<lb/>
山堂三載病夫身簡册長餘未了因恩重有勞催北上<lb/>
才非那克贊東巡蕭蕭院竹難離我的的江梅欲笑人<lb/>
珍重友朋相餞意不辭傾倒渭城春<lb/>
　　　别鄉友<lb/>
<pb n="KR4e0125_WYG_093-1b"/>
山下郵亭半掩門故人迎餞一開尊東風别路遙相指<lb/>
隔岸人間是鄭村<lb/>
　　　宿水西寺<lb/>
匆匆行李欲趨朝更向山中住一宵野衲似驚來舊雨<lb/>
舟人相慶得新潮行分曉色鐘初動睡足春風酒半消<lb/>
前路不堪為别處浦雲江樹隔河橋<lb/>
　　　世祿堂為績溪仁里程佐時賦<lb/>
重對青山起畫堂義兼君父兩難忘槐塘業在清風逺<lb/>
<pb n="KR4e0125_WYG_093-2a"/>
花縣人歸白晝長聚族久題仁作里傳家眞守墨為莊<lb/>
百年肯構還相勉世牒無慚洛下房<lb/>
　　　𢎞治戊午春正月十三日舟次淳安春霖不止<lb/>
　　　　進士維揚張君鳳舉方知縣事以燈節燕予<lb/>
　　　　酒後賦此紀事兼致謝意<lb/>
令尹相招作上元連朝春雨客心煩遥看漁火乗村暗<lb/>
不見星毬照市繁宦鞅未須驚節候人情猶喜近鄉園<lb/>
太平風物揚州盛贏得清宵一晤言<lb/>
<pb n="KR4e0125_WYG_093-2b"/>
　　　具慶祿壽堂<lb/>
一周花甲到生時春溢庭闈髮未絲㸑舍雨晴鸇送喜<lb/>
蓬壺風便鶴傳辭問安長擁摳衣士調膳仍多潤筆資<lb/>
儘醸泮宫池下水年年增入九霞巵<lb/>
　　　為文模題西坡巻<lb/>
青山一路繞青溪别墅分明似瀼西何日杖藜尋北阮<lb/>
手摩新竹更留題<lb/>
　　　東田<lb/>
<pb n="KR4e0125_WYG_093-3a"/>
泮隣有居東有田田上結屋窮遺編水雲四擁足漁樂<lb/>
更闢小圃臨回川可漁可圃未宜稻傍人莫訝非東阡<lb/>
租魚課蔬亦田爾何必銍艾求豐年鳳池猶子逺大器<lb/>
雅志伊葛非徒然一朝射策取上第髙才萬選如青錢<lb/>
分符早帶勸農字牛刀小試青溪邉廊廟大用多自此<lb/>
窮達肯為時情牽行人三日坐春雨割鮮膾玉勞相延<lb/>
官箴民瘼幾傾倒故鄉此地猶拳拳應知異縣簿書暇<lb/>
時遣舊樂歸鳴絃官舟斜日重君意不惜為賦東田篇<lb/>
<pb n="KR4e0125_WYG_093-3b"/>
　張君鳳舉世居泰興亡友中舍世璉之從子也所居<lb/>
　學宫之傍其東有田數畆君嘗構書屋其上四周多<lb/>
　水可漁有小圃可蔬因以東田居士自署求志之時<lb/>
　也今君舉進士髙第兹作縣淳安逹道伊始尚眷念<lb/>
　故居窮達不易者之所為也予北上道出青溪阻雨<lb/>
　君語及之且請一言因輒賦此而篷窓臲卼人事倥<lb/>
　偬疾行善歩惡可得乎其不足為羣玉之倡可知矣<lb/>
　　　弔劉竹東後賦此<lb/>
<pb n="KR4e0125_WYG_093-4a"/>
春泥半擁蓬扉開蕭蕭翠竹如新栽百年老友不復見<lb/>
舊雨故人空一來南郢歌工罷瑶瑟西湖詩板生青苔<lb/>
感懐欲去重回首黃柳白鴉增暮哀<lb/>
　　　南京户部主事王君彦竒作浮橋于上新河之<lb/>
　　　　鈔關<lb/>
上新河畔結新梁南國争誇粉署郎渉險不勞憂競渡<lb/>
行人何止便征商凌風畫鷁衝艫近鎖岸晴虹亘水長<lb/>
有志濟川身更壯逺期功業重鵷行<lb/>
<pb n="KR4e0125_WYG_093-4b"/>
　　　塘西行樂詞二首<lb/>
　　山斗族孫秀榮鬻木浙之塘西十五寒暑矣予夜<lb/>
　　過焉小飲舟中因有此作<lb/>
春雨橫江夜繫船阿咸相語亦欣然太平隨地堪行樂<lb/>
一住塘西十五年<lb/>
主𣙜官清樂事多歙州山木蔽官河慿誰為譜新吳調<lb/>
翻作塘西估客歌<lb/>
　　　贈都憲彭公<lb/>
<pb n="KR4e0125_WYG_093-5a"/>
笳鼓東風擁使槎三吳隨處建髙牙璽書帝付新臺命<lb/>
宦譜人傳舊相家令肅官曹羞簠簋心懸農事樂桑麻<lb/>
文襄况是西江彦及取功名髩未華<lb/>
　安城彭公彦㳟自少司空易都憲巡撫江南諸郡兼<lb/>
　總餉事蓋廷議之公聖天子之特命也東南受福將<lb/>
　自此始僕有一㕓之寄于屬部而通家契分慶慰尤<lb/>
　深相遇姑蘇無以為禮勉賦鄙律一章奉贈致愛助<lb/>
　之意于萬一云<lb/>
<pb n="KR4e0125_WYG_093-5b"/>
　　　司馬司訓延至閶門裏劉氏園亭夜酌席上有<lb/>
　　　　作贈石田先生<lb/>
舟行一月濺春泥偶到城西似瀼西客裏正難祛俗累<lb/>
市中何意得幽棲亭當竹外疑曾到路繞花間歩欲迷<lb/>
却喜石田同夜話每容新絹買鵞溪<lb/>
　　　送太守文君赴温州<lb/>
幾年南國事攻駒一日容乘五馬車管轄文移先到海<lb/>
登臨詩刻尚留滁同官燁燁多新契行李蕭蕭只舊書<lb/>
<pb n="KR4e0125_WYG_093-6a"/>
萬里壯圖應有在清霜纔入髩毛初<lb/>
出守温州羡此行永嘉賢宰舊知名山川不待披圖閲<lb/>
老穉從教夾路迎車畔雨催農事足筆端風掃簿書清<lb/>
春來定續西堂夢為遣詩郵入鄆城<lb/>
　長洲文君宗儒初舉進士宰永嘉以政績卓異召丞<lb/>
　太僕于南京既而值家艱不出者久之永嘉之人思<lb/>
　君不置而公論亦恒在君遂有温州之命君猶遲遲<lb/>
　如不屑凂于世故者其視汲汲宦途惟恐後人者相<lb/>
<pb n="KR4e0125_WYG_093-6b"/>
　去逺矣㑹予被命北上道出吳門乃賦二詩勉其行<lb/>
　君弟宗嚴亦舉進士予考秋闈所得士也今宰鄆城<lb/>
　故詩及之<lb/>
　　　郝侍御作餞恵山<lb/>
曉入青山十里遥夜分晴雪未經消身猥午火猶生粟<lb/>
面拂春醅稍帶潮苔石句留泉上刻竹爐香沸木間寮<lb/>
豸冠鄉曲情如海不奈東風促畫橈<lb/>
　　　題畫<lb/>
<pb n="KR4e0125_WYG_093-7a"/>
綠隂橋下水潺湲手弄春盃卧看山北渡又從塵裏去<lb/>
披圖真羡野翁閒<lb/>
　　　次韻贈象謙侍御<lb/>
舊譽分明重六廉豸冠新望士初厭關河雨足千艘快<lb/>
海國風清萬竈嚴九澤有防先節費三邉無積正需鹽<lb/>
長淮南北巡行地聴數匡時策幾添<lb/>
逺别相望路幾何重逢驚閲歲華多老予再入圖書府<lb/>
羡子長優政事科兩岸顛風吹驛柳一㠶新雨下官河<lb/>
<pb n="KR4e0125_WYG_093-7b"/>
留題正寫忘年契敢向詩壇鬭伏波<lb/>
　象謙予同年友孔昭地官之子舉進士知浦城有異<lb/>
　政甲寅歲相見京邸嘗賦詩期之五年矣今以侍御<lb/>
　受命巡鹽南淮兼督河事值予北上得㑹廣陵酒罷<lb/>
　出應寧憲副之作相視請繼一言因歩韻二章為贈<lb/>
　兼致别意應寧句險語妙而鄙作差次其後不稱可<lb/>
　愧哉<lb/>
　　　桃源行為揚州王彦平太守題畫<lb/>
<pb n="KR4e0125_WYG_093-8a"/>
前村雞鳴後村應四山如城石無磴男耕女織自春秋<lb/>
不許世塵通一徑繞溪種桃無雜花十里五里明朝霞<lb/>
穿花作路記來往秦虐不到山人家捕魚深入者誰子<lb/>
鳴榔忽過青山趾溪亭老翁疑且驚失路何人誤來此<lb/>
小問市朝經幾主客云有晉今太康邀歸戀戀作雞黍<lb/>
屈指悠悠悲海桑異事流傳寧復再神仙已逺丹青在<lb/>
昌黎有作誠得之餘子雖工亦何逮我嘗三復柴桑吟<lb/>
桃源楚地幽且深楚人讐秦不相屈忠義誰明千載心<lb/>
<pb n="KR4e0125_WYG_093-8b"/>
竹鶴老人年九十㸃染生綃墨猶濕楚江山水晉風神<lb/>
却似身曾到原隰維揚太守開别筵披圖細玩春風前<lb/>
興酣一訂武陵史為君改賦逃秦篇<lb/>
　　　題郭總戎畫巻<lb/>
林霏山色有無間展巻聊乘幕府閒一笑對君揩病目<lb/>
恰如歐老在平山<lb/>
諸公詩案一圖間十六年來似等閒天子聖明公力健<lb/>
早將名字勒燕山<lb/>
<pb n="KR4e0125_WYG_093-9a"/>
　被召北上與總戎郭公重㑹淮上再閱是巻不勝惘<lb/>
　然賦二絶以紀歲月<lb/>
　　　古椿絳桃圖<lb/>
百文靈柯立青鉄一簇仙花綴紅雪天然異種如二難<lb/>
故向人間鬬竒絶綠隂下掃黃塵空花氣入水香𡨕濛<lb/>
等閒閱世動千百萬木幾許驚秋風行臺作壽淮南道<lb/>
堂上争看畫圖好稱觴正得汾陽孫下筆還歸石田老<lb/>
大夫六袠心炳丹腰帶橫犀峩豸冠仙李分桃作春色<lb/>
<pb n="KR4e0125_WYG_093-9b"/>
栢臺與椿同歲寒歲寒春色交無已甲子重添一籌起<lb/>
樹腹長隨壯節堅花容似助酡顔喜西垣諫草應不磨<lb/>
南國甘棠遺愛多活民有功天所與綺筵不用還丹歌<lb/>
　總戎郭公請石田沈君繪古栢絳桃以壽都憲李公<lb/>
　而學士西涯先生為賦長詩情景俱盡秋官分司主<lb/>
　事李君復索予言予言豈足以歩郢曲之後哉然都<lb/>
　憲公與予同出南畿素重其人情有不能已者倚玉<lb/>
　之笑固不暇計也<lb/>
<pb n="KR4e0125_WYG_093-10a"/>
　　　船忩新糊喜晴偶得一絶柬鄭萬里<lb/>
新紙船忩似雪篷晩晴初上夕陽紅披圖為客題詩句<lb/>
稍類南山竹院中<lb/>
　　　次原博少宰詩韻<lb/>
渡江已半月終日勞賔餞夜夢江上山恍若浮盞面覺<lb/>
來啟篷閲千里橫一衍遥青出緑髻忽爾天外見明明<lb/>
詩劵落隱隱畫屏獻安得一往登趂我雙足健漁樵日<lb/>
來去過眼不知羡珍重瓠菴人偕此泉石願<lb/>
<pb n="KR4e0125_WYG_093-10b"/>
　予每過江即以山少為憾故有去我青山如避俗及<lb/>
　只從圖上看青山之句今觀原博少宰詩適㑹此意<lb/>
　水部來君伯韶以是巻見閲因和一篇<lb/>
　　　輓襄陽何太守原<hi>其子徐州守宗禮索賦</hi>
故山埋玉幾朝昏何武雖亡美譽存八袠鶴齡開上壽<lb/>
兩回鸞誥沐殊恩政聲獨歩儒兼吏經學相傳子又孫<lb/>
定有史官增列傳莫縁哀些為銷魂<lb/>
　　　題雪洲巻<lb/>
<pb n="KR4e0125_WYG_093-11a"/>
船忩手披雪洲巻王子作圖滕子篆殘編亦有賦兼詩<lb/>
入眼平生驚一見澄江叔度真高人曠視百世非常倫<lb/>
浮槎獨抱江海志草屨不霑京洛塵漁翁笛裏歌聲闋<lb/>
春到梅花幾愁絶諸公久作地中仙一洲漫存圖上雪<lb/>
分司使者都水郎舊物所寳非青箱撫時懐古三歎息<lb/>
彭城北去春流長<lb/>
　江隂夏君如山以冬曹主事分司徐州予過之出其<lb/>
　曾大父雪洲巻相閱嘉歎之餘賦此<lb/>
<pb n="KR4e0125_WYG_093-11b"/>
　　　贈夏主事<lb/>
迎養紛馳水部書行庖仍載武昌魚推封指日來光寵<lb/>
過客長時問起居白首愛看陶母傳春風頻試老萊裾<lb/>
後園多種忘憂草歲歲看花奉板輿<lb/>
　　　别良佐學士<lb/>
　　臨清河下遇學士良佐先生赴南京視篆舟中少<lb/>
　　叙殊不盡久濶之懐也次韻玉汝大理一篇明日<lb/>
　　來别良佐下東昌而予則入瀛海滄州之境矣<lb/>
<pb n="KR4e0125_WYG_093-12a"/>
相逢初慰别來情無奈君南我北行猶似一燈分禁直<lb/>
不知雙棹艤臨清江山此日歸題品臺閣他時待踐更<lb/>
莫為話長憐夜短明朝岐路隔滄瀛<lb/>
　　　夜泊河西務京兆楊君恒叔擕酒見過别後賦<lb/>
　　　　一律奉寄不棄衰散和教為佳<lb/>
驛舟見訪開春酤促席論詩清夜徂閩中舊數十才子<lb/>
池上今看孤鳳雛花分燭灺落銅剪聲沸茶香聞竹爐<lb/>
推篷送客得竒賞一天明月窺平蕪<lb/>
<pb n="KR4e0125_WYG_093-12b"/>
　　　贈侍郎鄭公<lb/>
　　户部侍郎鄭先生考績還南京適敏政北上邂逅<lb/>
　　潞河之滸晤言甚洽而先生乞歸之疏一路相傳<lb/>
　　欽羡無已謹賦近體一律奉贈少寓三十四年詞<lb/>
　　苑末契之萬一云<lb/>
東風吹綠漲平蕪彩鷁乘春向舊都禮學共推周柱史<lb/>
家聲無沗鄭司徒三年獻績承優寵兩疏求歸激懦夫<lb/>
老大相逢愁遽别欲將宫錦博離酤<lb/>
<pb n="KR4e0125_WYG_093-13a"/>
　　　贈方太守士華<lb/>
　　侍御方君士華之擢守淮安也值予被召北上得<lb/>
　　㑹潞河之滸輒賦一律奉贈念君徃歲嘗按南畿<lb/>
　　枉顧南山竹院觴詠終日其情至今不忘也因詩<lb/>
　　及之<lb/>
北望紅雲半日程我來君去不勝情一麾命下初分寵<lb/>
三尺臺端久得名春雨綠蕪新别意南山脩竹舊詩盟<lb/>
遥知不負疲癃望淮水東流足頌聲<lb/>
<pb n="KR4e0125_WYG_093-13b"/>
　　　送張庭毓赴南京大理評事<lb/>
一尊撾鼓發官舟千里薰風屬壯遊恩拜兩京同雨露<lb/>
法操三尺本春秋離情轉盼蒼龍闕勝覧遥經白鷺洲<lb/>
逺業共期君聴取江東原自重名流<lb/>
　吾郡張君庭毓以麟經舉進士第擢大理左評事赴<lb/>
　官南京逺器宏施實昉于此然維桑之誼有不能遽<lb/>
　别者因賦詩贈之<lb/>
　篁墩文集巻九十三<lb/>
</p>
<p>
</p>
  </div>
</body>
</text>
</TEI>
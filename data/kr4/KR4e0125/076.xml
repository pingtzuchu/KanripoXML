<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篁墩文集卷七十六</head>
    <p>
<pb n="KR4e0125_WYG_076-1a"/>
欽定四庫全書<lb/>
　篁墩文集卷七十六　　　明　程敏政　撰<lb/>
　　詩<lb/>
　　　與李世賢學士邵文敬太守同飲復春楊氏玉<lb/>
　　　　河寓館聨句<lb/>
盆池香散一株紅<hi>程</hi>盃酒臨軒醉晚風<hi>李</hi>病起故人剛<lb/>
下馬<hi>邵</hi>别来豪論欲吞虹<hi>程/</hi>夜深明月當窓白<hi>李</hi>天濶<lb/>
流雲堕地空<hi>邵</hi>擬剪碧筩尋後約<hi>程</hi>吟壇髙起玉河東<lb/>
<pb n="KR4e0125_WYG_076-1b"/>
<hi>李</hi>
醉來髙卧碧紗㡡<hi>李</hi>何似臨池静看魚<hi>程</hi>晒藥有香隨<lb/>
屐齒<hi>程</hi>落花無意㸃衣裾<hi>邵/</hi>十年故舊憐青眼<hi>李</hi>千里<lb/>
江湖託素書<hi>邵</hi>無限交情重對酒<hi>程</hi>夜闌張燭夣何如<lb/>
<hi>李</hi>
　　　送吴學士汝賢蒞事南京<lb/>
吴兢良史最知聞南去詞林職蹔分白下山川堪寄傲<lb/>
青坊冠冕惜離羣才髙未許終淹驥官冷何妨且售文<lb/>
<pb n="KR4e0125_WYG_076-2a"/>
曽向玉亭看舊刻恨無清福可陪君<lb/>
　　　送曽士美侍讀蒞任南京<lb/>
春風吹水一帆輕喜拜新恩向舊京對䇿本無阿世語<lb/>
上書終有愛君情北辰繞夣瞻天闕東壁流光動石城<lb/>
分署近来人物盛閒居嬴得頌時平<lb/>
　　　送楊維立侍讀蒞任南京<lb/>
特奉新恩舊所無奎星光采映南圖暫分曉日鵷行侣<lb/>
未覺春風鴈影孤江左詩盟添社友關西經學盛門徒<lb/>
<pb n="KR4e0125_WYG_076-2b"/>
不須對酒増離思天遣才名重兩都<lb/>
　　　送庶吉士吴儼養疾南還<lb/>
一舟遥出潞河潯賜告南還喜不禁吟望銅官秋屐逺<lb/>
夣回天祿夜燈深青年蹔賦思歸引白日長縈戀闕心<lb/>
屈指重来身更健春風雙佩入詞林<lb/>
　　　蟠桃圖壽星者王璧母句容陳孺人八十<lb/>
海上仙桃熟幾畨寫生光映北堂萱九重好見旌孀節<lb/>
八袠今看啓夀元慶衍太丘知閥閲秀鍾勾曲是鄉園<lb/>
<pb n="KR4e0125_WYG_076-3a"/>
賢郎最解君平術甲子無煩絳老言<lb/>
　　　送姑蘇仰彦政同知濱州<lb/>
離歌一曲帝城南喜佐名州促去驂禾黍送香秋正熟<lb/>
衣冠為别酒初酣人材久説虞庠盛徳化寧當漢史慚<lb/>
闕下有期重到日閭閻甘苦聴君談<lb/>
　　　夀亞參吴文盛母夫人許氏七十<lb/>
七十精神不用扶慶辰須見雪盈顱夀萱吐秀侵香鴨<lb/>
慈竹連隂護酒鳬恩湛北堂重賜誥瑞徴南極更張圖<lb/>
<pb n="KR4e0125_WYG_076-3b"/>
分藩有客歸寧便無限情申反哺烏<lb/>
　　　贈别徐廷盛親契南行<lb/>
殘暑西風促去装潞河南下聴鳴榔小槽酒罄鄉情在<lb/>
半榻塵生别意長脈理近誰諳太素名途還子逐飛黄<lb/>
題詩為訂重来約多病相煩寫異方<lb/>
　　　輓工部顔員外涇父母<lb/>
綸書初贈水曺郎旌典仍題貞節坊家聲何止萬金直<lb/>
吉壤俄看雙玉藏遥望吴山為誰好忽聞楚些令人傷<lb/>
<pb n="KR4e0125_WYG_076-4a"/>
史臣有刻詔千載壽筭寧須論短長<lb/>
　　　尚書謝大韶先生哀輓<lb/>
文章座主大司空曉夣驚隨逝水東汗竹香生良史墨<lb/>
宫花塵拂状元紅英魂彷彿陪仙馭䘏典分明感聖𠂻<lb/>
丹旐素轝攀送地不勝清淚落西風<lb/>
　　　送侍御朱朝用副憲山東<lb/>
聖主龍飛景運開豸冠人數出羣才方期抗䟽當前席<lb/>
忽報承恩佐外䑓曉路星辰瞻北拱春城車馬候東来<lb/>
<pb n="KR4e0125_WYG_076-4b"/>
洗寃澤物君能事聴取歡聲遍草萊<lb/>
　　　飲會昌侯公子錦衣池亭<lb/>
白苧風生暑未収夕陽容我復遲留危亭翠匝諸峯晩<lb/>
小洞隂涵六月秋醉裏尚能窺畫品興来何必置詩郵<lb/>
摩挲欲剖琅玕節留取題名續勝逰<lb/>
　　　雨中飲孫雪亭家看竹留題與雪亭子頥<lb/>
紫翠中盤一逕苔竹庭深處絶纎埃穿林賸見新篁出<lb/>
破暑俄驚舊雨来秋露不辭分甕吸春風何必選花栽<lb/>
<pb n="KR4e0125_WYG_076-5a"/>
主人愛客能傳子白社還應幾度開<lb/>
　　　送徐用和御史調平凉鎮原縣令<lb/>
東風作輕隂寒雨半成雪端居政不怡况子有逺别子<lb/>
本江漢英所學重名節平生愛君心詎忍結吾舌一䟽<lb/>
天九重冗食愧饕餮皇恩真浩蕩暫遣謝朝列迢迢西<lb/>
入闗山水幾盤折從来行路難士豈動憂悦相送城東<lb/>
門車聲曉幽咽勸子酒一巵世故若騷屑朂哉夷險地<lb/>
仗此一寸鉄不久應賜環離歌勿終闋<lb/>
<pb n="KR4e0125_WYG_076-5b"/>
　　　憶家山有作寄逸民用光道新<lb/>
古城岩下半荘山恰對澄江水一灣列岫拖嵐圍竹塢<lb/>
小塘分綠浸柴關醉招猿鶴驚相下清愛漁樵去復還<lb/>
此景近来頻入夢病身何日可投閒<lb/>
隔林沙逕到岩扄繞舍竒峯疊翠屏野話有時逢衲子<lb/>
溪行随處課租丁看雲净掃松間石避暑閒登竹下亭<lb/>
一自别来空悵望移文真愧北山靈<lb/>
　　　分題履壽周原已院判乃尊<lb/>
<pb n="KR4e0125_WYG_076-6a"/>
老人不踏紅塵路踪跡常便水竹居躡屐登山如北日<lb/>
杖藜隨歩勝安車庭中任解王生襪橋下誰傳孺子書<lb/>
但祝僊喬同夀考雙鳬他日得凌虛<lb/>
　　　送佀都憲大器巡撫畿北<lb/>
憲節煌煌出帝州一時風采屬君侯姓名已副蒼生望<lb/>
籌䇿應分聖主憂六郡鋤犂思樂嵗三關兵甲待防秋<lb/>
行䑓咫尺紅塵近先聽封章達冕旒<lb/>
　　　送翰林檢討方昌言考績還南京<lb/>
<pb n="KR4e0125_WYG_076-6b"/>
風流文采舊詞臣闕下重逢喜暫親别意兩分鰲禁月<lb/>
官情三及鳳䑓春山行水宿仍歸路飲社詩壇足慰人<lb/>
何日南中容半席玉亭深處看霜筠<lb/>
　　　丁祭日簡費司業廷言<lb/>
陪祀年年候孔庭每從司業借莎㕔衣冠假寐環東壁<lb/>
鐘漏傳籖報上丁禮罷珮聲風隱約歸時燈火夜晶熒<lb/>
病軀無分随班列展轉齋居寝未寧<lb/>
　　　陳通政夫人哀輓<hi>即中絢之母</hi>
<pb n="KR4e0125_WYG_076-7a"/>
曉日髙堂罷起居鬂絲蕭索晩霜餘廻鸞色慘皇封誥<lb/>
辟蠧香銷女戒書潮落錢塘悲逝水山圍龍井見幽墟<lb/>
賢郎啼血扶歸襯不忍重看舊板輿<lb/>
　　　西寧侯著色牡丹為英國公題<lb/>
侯門三月花如錦分得春光與上公何用洛陽求異譜<lb/>
彩毫隨處落香風<lb/>
鏡中誰㸃舊姚黄金縷衣輕翠䄂長倦倚東風嬌白日<lb/>
王孫亭榭見花王<lb/>
<pb n="KR4e0125_WYG_076-7b"/>
　　　送徴書紀南逰<lb/>
爐薫經巻束装行秋入船窻水氣清禪室未忘星北拱<lb/>
鄉心遥逐鴈南征三吴錦樹長洲苑六代青山建業城<lb/>
来往詩筒應不絶聴人傳取惠休名<lb/>
　　　送定西侯總戎北征<lb/>
手提金印下龍荒九月邊城草木黄随處建牙分戰士<lb/>
刻期輿櫬得戎王風吹漢月笳聲逺霜拂胡雲劒氣長<lb/>
擬聴玉闗馳露布泰階那復候天狼<lb/>
<pb n="KR4e0125_WYG_076-8a"/>
　　　寄于文逺戸侯<lb/>
横經日日綴鵷班致主無才獨厚顔追憶舊逰春醉處<lb/>
夢魂常遶歙州山<lb/>
　　　題畫二首<lb/>
白葦枯荷兩岸霜水禽相戀水雲鄉人間手足情何似<lb/>
落日秋原引睇長<hi>右枯荷鵓鴿</hi>
竹間無數玉森森漸覺春随雪意深山下地偏人跡少<lb/>
野禽能識嵗寒心<hi>右梅花翠禽</hi>
<pb n="KR4e0125_WYG_076-8b"/>
　　　為周都尉題沈石田畫<lb/>
不見姑蘇老沈郎披圖疑在石田荘眼看雪乳春酲解<lb/>
手拂雲根午坐凉髙桞似填山下缺竒峯如出鏡中妆<lb/>
草庭都尉能珍鑒何日重開寳繪堂<lb/>
　　　送戸部葉叔通郎中知寧國府<lb/>
民部清風十載餘金緋一日荷恩除秧田麥隴宣州道<lb/>
多少人迎五馬車<lb/>
桑梓悠悠共歙城官逰京國倍多情紅塵離合常無定<lb/>
<pb n="KR4e0125_WYG_076-9a"/>
從此相看聴鴈聲<lb/>
昔年曽過敬亭山花霧濛濛濕翠鬟别後山容應不改<lb/>
憑君傳語慰孱顔<lb/>
宛陵祠下竹姢姢一榻曽分聴夜泉携酒寓公誰復在<lb/>
六回春色到吟邊<lb/>
故鄉喬木隔山青山郡人應候福星民俗士風諳已熟<lb/>
不須随路借圖經<lb/>
村村鷄犬日相親宣歙山川本近隣他日釣遊仍作伴<lb/>
<pb n="KR4e0125_WYG_076-9b"/>
不慚曽是受田人<lb/>
　　　司言儀賔府賞菊<lb/>
眼㡳衆芳揺落時主家猶見菊花枝偶同逺客燈前笑<lb/>
却後諸公巻裏詩樂趣定期邀月飲交情誰比傲霜姿<lb/>
晩香明嵗還如故百遍相招我未辭<lb/>
　　　題沈石田懸崖松<lb/>
根蝕蒼崖露半腰聲随風雨落寒潮小堂六月題詩處<lb/>
不覺人間暑氣消<lb/>
<pb n="KR4e0125_WYG_076-10a"/>
　　　送長洲孫進士林赴南京刑部主事<lb/>
東風吹塵撲征車欲行未行立踟蹰行裝蕭蕭一何有<lb/>
上載經史下刑書子向金陵意甚適咫尺吴門是鄉邑<lb/>
登舟坐想春渡江餞者如雲曉亭集亭前新桞颺金絲<lb/>
手折聴人歌栁枝鰣魚竹筍滿南國正是官曺開讌時<lb/>
　　　慰李世賢學士喪子<lb/>
雙鳳聨胎本夙縁小郎頭角更堪憐那知一片青雲器<lb/>
只向人間住七年<lb/>
<pb n="KR4e0125_WYG_076-10b"/>
聰明何止識之無禮貎分明似壮夫惜此鍾情何日了<lb/>
朱門愁絶舊懸弧<lb/>
每回騎馬到君家延坐中堂解供茶白日重来空淚落<lb/>
窻間惟有字如鴉<lb/>
春入髙堂夜啓筵愛渠長立彩燈前丁寧勸酒呼程叔<lb/>
此語何時去耳邊<lb/>
全嬰有術貴徐徐忍遣庸師斷送渠同榜弟兄雖異姓<lb/>
為君思藥誦毉書<lb/>
<pb n="KR4e0125_WYG_076-11a"/>
暫寄藤棺古佛堂神仙空說返魂香月河橋下東流水<lb/>
那及人家此恨長<lb/>
𤓰祝詩成嵗幾更人間悲喜漫多情他時返吊還成賀<lb/>
添取新篇續舊盟<lb/>
氣數從来有短長達人那復計彭殤知君年力猶精健<lb/>
他日須同竇十郎<lb/>
　　　李士常侍御𤓰祝卷次韻<lb/>
弄璋那惜酒頻賖竒䜟新徴李氏𤓰香實下臨苔逕宻<lb/>
<pb n="KR4e0125_WYG_076-11b"/>
瘦藤紛繞竹棚斜歌聲久入風人譜慶澤先歸友婿家<lb/>
聞道諸郎能典謁欵門他日待供茶<lb/>
夣熊今已十年賖入手真憐二月𤓰根勝預期穿土早<lb/>
子多從遣壓籬斜來禽青李思臨帖白雪陽春愧作家<lb/>
他日餉人分數蒂一封兼侑歙州茶<lb/>
　西涯翰學𤓰祝詩盛行縉紳間有和即驗其友婿力<lb/>
　齋侍御乃首驗者斯亦竒矣予自生壎子今十年未<lb/>
　有弟之者然不預倡祝之例新春将手種𤓰厭飫之<lb/>
<pb n="KR4e0125_WYG_076-12a"/>
　覬以自效𤓰如有靈又當分惠有子而久不繼者或<lb/>
　可附西涯故事並行於世云<lb/>
　　　送鄉人方亮南歸<lb/>
佳水佳山說古岩毎回回首望雲杉松花有約分春甕<lb/>
貝葉無從啓夜函南國風光勞客夣東華塵土弊朝衫<lb/>
因君想像還家樂浦口灘聲早下帆<lb/>
　　　題定西侯畫莱次俞振恭侍郎韻<lb/>
畫史當年亦奮庸園情猶共墨花濃土酥辣玉真堪羡<lb/>
<pb n="KR4e0125_WYG_076-12b"/>
菜色何人動兩峯<lb/>
　　　南窻遺教為劉道亨編修賦<lb/>
南窻人去幾朝昏遺墨能看一巻存素楮装潢皆手澤<lb/>
縹嚢舒巻半啼痕後生繼述心良苦先達流傳道可尊<lb/>
風散芸香霑剰馥春回蘭玉長芳根泉䝉養處占羲象<lb/>
庭訓聞詩企魯論䇿似董生還及第經傳劉向本專門<lb/>
玉堂繩武推嚴侍紫誥貤封荷霈恩棄簡三年嗤伯魯<lb/>
書紳終日慕顓孫菑畬轉覺名家盛慈教堪令薄俗敦<lb/>
<pb n="KR4e0125_WYG_076-13a"/>
祀典何當分里社書聲猶記出沙村擬㪺一勺西江水<lb/>
遥酹青山處士魂<lb/>
　　　題周草庭駙馬二小景畫<lb/>
幽人最得幽居樂山上危亭溪山閣時容野客到柴關<lb/>
不放紅塵過林薄新秋衆木青且黄烟中逺浦聞鳴榔<lb/>
漁樵倘許結新社便欲垂涎雲水鄉半枕悠悠夣初起<lb/>
忽見丹青如夣裏披圖説夣兩茫然蕉鹿分明浪驚喜<lb/>
草庭都尉氷雪顔胷中丘壑非等閒何時對景瀹新茗<lb/>
<pb n="KR4e0125_WYG_076-13b"/>
細話江南溪與山<lb/>
　初春嘗晝夢與人逰山甚樂既寤草庭都尉以便面<lb/>
　小景索題恍然不知夢之為畫畫之為夣也心甚異<lb/>
　之為賦此詩但目中佳處口不能盡發之耳<lb/>
一夜山中三尺雪銀海周廻爛銀闕呼童掃逕啓柴扉<lb/>
竹外梅花正清絶主人髙眠塵慮空有客扶杖来溪東<lb/>
千崖萬壑暗香度乘興不減孤山翁旱風吹塵不成雨<lb/>
對畫欣然一揮塵四圍寒氣欹凌人如坐氷壺失炎暑<lb/>
<pb n="KR4e0125_WYG_076-14a"/>
去酷来清君子心平生不受炎凉侵梅花三弄白雪調<lb/>
惟有周郎知此心<lb/>
　久暵熾暑渇心生塵忽展此圖懸之素壁洒然如在<lb/>
　溪橋風雪中毛骨凛凛不知寒從何来暑從何往也<lb/>
　因下一轉語以復草庭草庭當擊節以為果哉否乎<lb/>
　　　飲王世賞侍講園亭限韻一首<lb/>
向晩移尊傍石屏客身修竹兩亭亭詩慳併上酡顔赤<lb/>
齒壮難留短鬂青豪論未須揮玉塵渇心常欲繫銅缾<lb/>
<pb n="KR4e0125_WYG_076-14b"/>
感時更憫東郊雨目送晴雲入杳㝠<lb/>
　　　過豐潤伯曹公留飲<lb/>
何處西城逺市譁南薰亭榭五侯家主人賭令頻輸酒<lb/>
侍史敲氷旋瀹茶清暑最憐風外竹慰人猶得雨前花<lb/>
蹇予舊契非生客一任山頭白日斜<lb/>
　　　楊應寧舍人相邀避暑韓太僕園與倪舜咨學<lb/>
　　　　士聫句<lb/>
赤日黄塵奈暑何郊園惟此緑隂多<hi>程</hi>四窻瀟洒餘桃<lb/>
<pb n="KR4e0125_WYG_076-15a"/>
李一逕縈紆繞薜蘿<hi>倪</hi>地主盤飡饒楚味野人絲竹尚<lb/>
燕歌<hi>程</hi>斜陽欲忘歸途逺十里新堤帶玉河<hi>倪</hi>
　　　題王司言儀賔文會軒<lb/>
門前車馬漲塵黄静裏開軒得趣長當院日翻槐䕃宻<lb/>
繞畦風送菜花香誰家歌舞堪尋樂此地衣冠欲擅塲<lb/>
滿壁定多詩紀勝主人無惜費壺觴<lb/>
　　　送傅揮使還遼陽<lb/>
新命金緋自日邊匆匆鞍馬又東旋朱顔似有封侯骨<lb/>
<pb n="KR4e0125_WYG_076-15b"/>
綠鬂方當報主年沙磧夜屯占堠火塞垣秋獵護營田<lb/>
功成異日先諸将莫負家傳豹畧篇<lb/>
　揮使之父都閫公邊城夙将也先少保襄毅公天順<lb/>
　初持節東巡都閫實從之今謝兵家居而揮使承其<lb/>
　後異日必有振其家者言别之際賦此勉之<lb/>
　　　送同年戴時中侍御謫判雅州<lb/>
一尊清曉錢行軒又見名流出憲垣南北暫為今度别<lb/>
巻舒還誦昔人言怒江舟檝經三峽絶塞弓兵控六畨<lb/>
<pb n="KR4e0125_WYG_076-16a"/>
莫謂相忘天萬里九霄恩露不勝繁<lb/>
　　　次韻沈廷美尚寳考績還南京<lb/>
金殿西頭舊奉宸重来何處問歸津尚方玉醑頻沾醉<lb/>
南國烏紗不耐塵千里盈虧江上月十年離合社中人<lb/>
初秋傾倒旗亭宴莫問詩神與酒神<lb/>
客邸相逢語未窮分携俄復笑萍蓬肯因官况侵頭白<lb/>
且遣離觴拂面紅古寺藤隂堪繫馬水村蘆葉待歸鴻<lb/>
兩京不逺那傷别幾日鍾山入望中<lb/>
<pb n="KR4e0125_WYG_076-16b"/>
　　　歸省圖為宋珍監生賦<lb/>
幾宵客夣繞慈闈仕路将亨喜蹔歸倚杖涕隨青露落<lb/>
稱觴心共白雲飛何蕃譽重諸生館莱子光添五色衣<lb/>
忠孝一原君努力他時分寵報春暉<lb/>
　　　劉振之自求壽詩<lb/>
嵗嵗佳辰一宴開坐中相壽總詩才因詩記子懸弧日<lb/>
也約明年載酒來<lb/>
　　　壽吴門蔣竹居九十進士縣尹昻之父<lb/>
<pb n="KR4e0125_WYG_076-17a"/>
銀燭東風作上元正看稱壽客盈門朱顔鶴髪真人瑞<lb/>
繡服烏紗稱主恩令尹才名分甲第此君風節共丘園<lb/>
佳齡滿百渾閒事膝下重摩幾世孫<lb/>
　　　孫公子養正求題松贈徴上人南逰<lb/>
誰分岩下種孤秀出叢林力飽氷霜健根培雨露深坐<lb/>
憐方外友持結嵗寒心已共論三宿臨風更一吟<lb/>
　戚里孫養正公子與隆福徴起宗上人交甚稔起宗<lb/>
　南逰養正求題此以贈顧予已有詩贈之矣然所以<lb/>
<pb n="KR4e0125_WYG_076-17b"/>
　愛起宗者無已也遂申賦之<lb/>
　　　和焦孟陽侍講經筵宴退韻<lb/>
講餘開宴日曈瞳仰荷君王禮意隆法醖似篘金水綠<lb/>
宫衣遥射玉䦨紅班資間闊親元老門榭追趍屬上公<lb/>
致主有心才不逮十年陳説負天聰<lb/>
　　　因講春秋召陵有感再用前韻<lb/>
斜日難回曙影曈王心消歇霸心隆屈人包匭菁茅問<lb/>
照眼牲盤㰱血紅萬世綱常尊孔子一時民物賴桓公<lb/>
<pb n="KR4e0125_WYG_076-18a"/>
東都不是無元宰誰為天王逹四聦<lb/>
　　　張一之除臨城知縣<lb/>
百里封疆古縣男喜君才力正相堪紅塵落日淹離醖<lb/>
黄葉西風促去驂社稷禮成官亦重弦歌聲起化應覃<lb/>
他時不負承恩處徽國遺書得指南<lb/>
　　　聞趙孟麟主事移居入城<lb/>
聞説愛山子移居近入城紅塵遥隔路粉堞正當楹客<lb/>
刺投應便朝更聴最明來朝先定約携酒慰新盟<lb/>
<pb n="KR4e0125_WYG_076-18b"/>
　　　題揚州楊成玉太守梅花<lb/>
紅紫繽紛落暮寒貞姿偏耐雪漫漫廣陵太守能題品<lb/>
不作瓊花一例看<lb/>
　　　題四鴿圖<lb/>
東風開遍薔薇萼禁網稀踈罷繒繳珍禽顔色亦可人<lb/>
紫䄂雙垂比宫鶴随時飲啄哺兩雛天然母子行相呼<lb/>
撫景令人發三歎耳畔如聞城上烏<hi>右紫褐䄂</hi>
海榴花紅揺日光初平石畔薰風凉河西北種不易得<lb/>
<pb n="KR4e0125_WYG_076-19a"/>
玉羽六月飛吴霜憑誰貌入丹青裏金籠雪衣呼欲起<lb/>
清時恐有放生人獻壽能令相君喜<hi>右白河西</hi>
鐵衣玉項雙紅趺入眼精神如燕烏太湖峯下立相倚<lb/>
徘徊顧影憐芳膚幾色黄花傍幽沼一陣西風動寒篠<lb/>
傳書能副曲江公何羡當時上林鳥<hi>右皂套項</hi>
山茶紅香竹青節掩映馴禽羽毛潔馴禽羽毛生絶竒<lb/>
墨華㸃破雙團雪朔氣吹風肌栗寒雌和雄鳴随所安<lb/>
羣飛寄語莫驚顧鷹隼寧過花石闌<hi>右白㸃子</hi>
<pb n="KR4e0125_WYG_076-19b"/>
　　　鄉舉同年會集武學得請字<lb/>
昔在京闈士名錄亦煥炳僂指十六年散居星耿耿離<lb/>
合苦不常相顧惜萍梗薄言酒一巵温此舊盟冷武庠<lb/>
國東隅良會惜幽屏矧當履長節君子受初景居然雜<lb/>
遝来曽靡費招請乃知同袍人不啻共廬井笑談既欵<lb/>
浹丰度益修整辴然觥籌交紛彼絲竹騁浮生大塊中<lb/>
取樂幾俄頃天寒白日速華燭坐堪秉明明尊爼間我<lb/>
願事箴警學哉加進修仕者效忠鯁務令吾榜人一一<lb/>
<pb n="KR4e0125_WYG_076-20a"/>
盡苕頴松節堅平生蔗味期晩景犬馬齒最卑竊祿秘<lb/>
書省悠悠附驥心陽春愧歌郢<lb/>
　　　先公同年之子二十七人作通家會漫成一律<lb/>
屈指通家四十年舉盃相屬意茫然一家兄弟非生客<lb/>
兩世衣冠本夙緣晝短不妨燈繼晷情長那惜酒成川<lb/>
無前勝會從今日願保家聲作美傳<lb/>
　　　壽仙圖壽順天馬汝才通判乃兄汝明<lb/>
祈閶老者推黄髪京兆能官數白眉瑞彩逺随南極現<lb/>
<pb n="KR4e0125_WYG_076-20b"/>
髙情那愧北山移黄鍾律轉知陽復紫府圖成與壽宜<lb/>
看取鳳雛昭世澤不妨鳩杖樂期頥<lb/>
　　　送趙文聲知博興縣<lb/>
碧雲凉吹滿林臯奉檄東行屬俊髦百里為民常擇尹<lb/>
一官旌異得均勞河橋秋别猶攀桞縣郭春来莫種桃<lb/>
齊魯弦歌原接境看君今日試牛刀<lb/>
　　　錢孝子<lb/>
至性由来不易論兩畨刲股報親恩驚心苫塊三年闋<lb/>
<pb n="KR4e0125_WYG_076-21a"/>
入眼羮墻百世存宅里可旌新孝子弓裘何愧舊王孫<lb/>
此身不盡推仁處更看城東漏澤園<lb/>
　　　次韻送沈時暘叅議提督福建銀課<lb/>
上京才喜坐逢君行省那堪手更分粤地山塲今責貢<lb/>
隱侯家世舊崇文芝書戒曉頒官露桂檝凌秋動水雲<lb/>
此日牙緋應蹔别漢庭香篆待重薰<lb/>
　　　送安成劉静洙赴曲江教諭<lb/>
嶺南佳處曲江頭喜載青氊作官逰孔殿韶音猶仰舜<lb/>
<pb n="KR4e0125_WYG_076-21b"/>
漢人經學久宗劉壮顔不逐流年改化雨能兼宿瘴収<lb/>
學半有功須重惜禮闈髙選待春秋<lb/>
　<lb/>
　<lb/>
　<lb/>
　<lb/>
　<lb/>
　篁墩文集巻七十六<lb/>
</p>
<p>
</p>
  </div>
</body>
</text>
</TEI>
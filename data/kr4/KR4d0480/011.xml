<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0480_WYG_011-1a"/>
軒渠集<lb/>
　吾圃翁軒渠詩<hi>原集散落不全其幸存者唯此三詩二序耳附録以備後考</hi>
　　　賀祖母吳氏生朝<hi>呉魁君謀之從姊年九十六四如監簿誌其墓在後泮</hi>
門右今朝列帨巾稱觥拜舞對爐薰兩髦暗合姜自誓<lb/>
一味必為孫割分<hi>王羲之</hi>九十六年今罕見二三百歳古<lb/>
嘗聞<hi>丁晉公語</hi>樽前喜極還生感安得萊衣笑語欣<hi>先祖記玉樓矣</hi>
　　　希文請名其齋扁之曰緩葢取先賢勤謹和緩<lb/>
　　　四事之一為賦一首<lb/>
<pb n="KR4d0480_WYG_011-1b"/>
古人示戒有弦韋取義名齋汝盍思怒在七情非易制<lb/>
狂於三疾最難醫聖師氣象温而厲君子儀容舒以遲<lb/>
一字書紳常自警宛如人誦武公詩<lb/>
　　　希文枕邉談詩謂律詩易工夢中猶與之辯詩<lb/>
　　　以折其非既覺忘其數字因足成之<lb/>
　　　　<hi>此下篇多不全至此篇亦末二句不全惜哉此後篇數有空白即是破處</hi>
七步成詩語近諧壇荒李杜乏竒才僧敲未敢一言定<lb/>
鳥過曽安幾字來<lb/>
<pb n="KR4d0480_WYG_011-2a"/>
　　　再題軒渠後集<lb/>
徳章詩意新而事切句妥而對的儻假歳月亹亹逼樗<lb/>
翁矣惜夫七言如自勉緩齋與希文談詩五言如擇交<lb/>
謹獨示兒等作身法家教盡在於是韻語云乎哉希文<lb/>
類藏于家材智豈下人者徳章雖亡不亡也<lb/>
至大戊申立夏聱翁七十八筆<hi>此戊申乃元武宗至大元年</hi>
　　　又序<lb/>
三笑圖中着一詩人詩家固有笑也然而笑正自難賈<lb/>
<pb n="KR4d0480_WYG_011-2b"/>
大夫不能射雉不足以動其妻况他人乎吾圃洪先生<lb/>
莆士巨擘蚤有賦聲得雋塲屋本出於古詩之流今觀<lb/>
軒渠遺藁造語清新擇料亭當復以體物瀏亮之製發<lb/>
為縁情綺靡之章使人一唱三歎永歌不足不知手之<lb/>
舞之足之蹈之者而為之軒渠今其子緩齋紹聞衣徳<lb/>
言<hi>闕</hi>　　　先生必含笑於神清之洞曰予有後弗棄<lb/>
基<hi>闕</hi>　　　　　家之叔黨鄧禹不得而笑人矣<hi>東坡子蘇</hi>
<hi>過字叔黨</hi>
<pb n="KR4d0480_WYG_011-3a"/>
元延祐第五戊午長生節日燕山阿嚕威書于莆陽<lb/>
</p>
<p>
</p>
  </div>
</body>
</text>
</TEI>
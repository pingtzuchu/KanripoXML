<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>續軒渠集目錄</head>
    <p>
<pb n="KR4d0480_WYG_000-1a"/>
欽定四庫全書　　　　　集部五<lb/>
　續軒渠集目錄　　　　　别集類四<hi>元</hi>
　　卷一<lb/>
　　　五言古風上<lb/>
　　卷二<lb/>
　　　五言古風下<lb/>
　　卷三<lb/>
　　　七言古風<lb/>
<pb n="KR4d0480_WYG_000-1b"/>
　　卷四<lb/>
　　　五言律詩<lb/>
　　　五言排律<lb/>
　　卷五<lb/>
　　　七言律詩上<lb/>
　　卷六<lb/>
　　　七言律詩下<lb/>
　　卷七<lb/>
<pb n="KR4d0480_WYG_000-2a"/>
　　　五言絶句<lb/>
　　　六言絶句<lb/>
　　　七言絶句上<lb/>
　　卷八<lb/>
　　　七言絶句下<lb/>
　　卷九<lb/>
　　　詞調<lb/>
　　卷十<lb/>
<pb n="KR4d0480_WYG_000-2b"/>
　　　雜著<lb/>
　　　　<hi>臣</hi>等謹案續軒渠集十卷元洪希文撰卷末<lb/>
　　　　數頁則其父巖虎詩也巖虎詩名軒渠集故<lb/>
　　　　希文集以續名然軒渠集斷爛不存故摭其<lb/>
　　　　遺詩依伐檀集例載於末前有希文自序嘉<lb/>
　　　　靖癸巳其七世族孫紹興知府洪珠請山隂<lb/>
　　　　蔡宗兖刋定宗兖序稱其以山澤之臞出山<lb/>
　　　　澤之語譬諸夏鼎商鬲華采雖若不足而渾<lb/>
<pb n="KR4d0480_WYG_000-3a"/>
　　　　厚朴素之質使望之者知為古器今觀其詩<lb/>
　　　　純沿宋格於元季華縟之風明代堂皇之體<lb/>
　　　　迥焉不同而清遒激壯亦足落落獨行也巖<lb/>
　　　　虎字徳章號吾圃莆田人宋末嘗為敎諭希<lb/>
　　　　文字汝質號去華亦嘗官訓𨗳云乾隆四十<lb/>
　　　　二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0480_WYG_000-4a"/>
續軒渠集原序<lb/>
續軒渠集者洪西淙公祖遺之詩稿也一日出其稿以<lb/>
示宗兖且曰是祖父子俱以詩鳴父詩曰軒渠集子詩<lb/>
曰續軒渠集父集蠧爛不存子集楮墨僅具子孫㣲意<lb/>
謂梓傳庶幾可乆惟君子公心酌之予未視其集無以<lb/>
應也既繙閲數日廼復于西淙曰是儒博學而志於道<lb/>
者其發之聲詩所謂以山澤之癯而出山澤之語也譬<lb/>
諸夏彛商鬲華采雖若不足而渾厚朴素之質使望之<lb/>
<pb n="KR4d0480_WYG_000-4b"/>
者知為古器而自冺其雕巧之心也盍梓之以訓厥宅<lb/>
里西淙曰惜父集之無傳也予曰父子一至祖孫一徳<lb/>
子有文則可以知其父孫有謨則可以識其祖嘗聞軒<lb/>
者開也渠者大也胸次悦豫之義東漢薊子訓之方言<lb/>
也故父子相賢一家之軒渠矣祖孫相賢奕世之軒渠<lb/>
矣謂軒渠之義見於詩章則可謂詩集盡夫軒渠之義<lb/>
則不可也天地聖賢之心不能盡載方䇿而父子軒渠<lb/>
之志公何獨得於意外乎西淙莞爾而不言續集詩五<lb/>
<pb n="KR4d0480_WYG_000-5a"/>
百餘首今抹去一百三十五首梓行四百三十五首類<lb/>
分為十卷外附刻一卷作軒渠集者名巖虎字徳章號<lb/>
吾圃續軒渠者名希文字汝質號去華山人俱宋末元<lb/>
時莆田人西淙名珠字玉方二儒之七世族孫也今為<lb/>
紹興郡牧嘉靖十一年嵗在壬辰秋七月吉山隂蔡宗<lb/>
兖序<lb/>
<pb n="KR4d0480_WYG_000-6a"/>
續軒渠之作始於天厯戊辰館於游洋夀峯方氏也方<lb/>
氏子淑年未志學予以講習餘力覃思於詩嵗頃得律<lb/>
詩及絶詩古詩長短句五百首方氏子集以示予予目<lb/>
閱舊稿時有佳處亦不可盡謂村舎學堂中語也因追<lb/>
念先君子晚嵗試校㳺洋琴書日永燈火夜闌翁季談<lb/>
及此事翁有軒渠卷帙行于世視予斯作徃徃竊肖之<lb/>
然未免有具體而㣲之嫌兒子琦執筆侍而言曰請名<lb/>
以軒渠續集可乎予曰汝大父之學我弗敢言今汝之<lb/>
<pb n="KR4d0480_WYG_000-6b"/>
請似也然續之義談何易易昔太史公執其子之手泣<lb/>
而言曰予先周室太史也至於予而中衰廢聖徳而不<lb/>
載滅賢士而不述汝復為太史則續吾祖矣厥後史遷<lb/>
卒繼其志成其業以永其傳必如是然後可以言續談<lb/>
何易易吁今予兹編使具眼者見将有貂不足之誚又<lb/>
安敢學漢延夀先賦靈光耶筆以授之且以志吾過云<lb/>
洪希文序<lb/>
</p>
<p>
</p>
  </div>
</body>
</text>
</TEI>
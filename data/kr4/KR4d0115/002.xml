<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻二</head> <lb/>
    <p>
<pb n="KR4d0115_WYG_002-1a"/>
欽定四庫全書<lb/>
　西臺集巻二<lb/>
　　　　　　　　　　　　宋　畢仲㳺　撰<lb/>
　表<lb/>
　　留司文武百官賀夏祭禮成表<lb/>
臣某等言伏覩今月十四日夏祭禮成者曠儀紹舉制<lb/>
嘉祀以躬臨精意感通燕大祗而昭格因崇顯號益茂<lb/>
鴻庥凡在見聞孰不踴躍恭惟皇帝陛下宅心道奥恭<lb/>
<pb n="KR4d0115_WYG_002-1b"/>
已化源治必鑒於古初功坐成於制作既已父天而報<lb/>
饗因推母道以定郊刊合祭之舊文即肇禋之吉壤逮<lb/>
兹申祀還覯上儀傃泰一以躬行體汾睢而祇事禮文<lb/>
煥備樂舞大陳仍仰致於徽稱示益昭於盛節紹復百<lb/>
王之上垂為萬世之規天瑞著明神靈享答可得而禮<lb/>
既合徳以慶成無疆惟休期同符於厚載<lb/>
　　謝賜厯日表<lb/>
伏以堯熈庶績欽厯象以授時周厚生民正嵗年而序<lb/>
<pb n="KR4d0115_WYG_002-2a"/>
事稽古太史之法實今司天之官不獨布政于明堂上<lb/>
順帝則抑以誕告于下土協成嵗功因是寵頒俾資考<lb/>
驗恭惟皇帝陛下文明光澤輔相裁成謹始建官職紹<lb/>
重黎之後務農重榖功髙舜禹之前將待夫來嵗之宜<lb/>
故行于正月之吉臣敢不恭承徳意恪守綱條動占迎<lb/>
日之文仰答後天之訓<lb/>
　　賀冊皇后上太皇太后表<lb/>
嘉禮告成徽音可嗣人神協慶日月増輝臣聞易載坤<lb/>
<pb n="KR4d0115_WYG_002-2b"/>
元由順承於天體禮尊正始葢統治于宸闈上嚴七廟<lb/>
之尊下為萬世之嗣虞舜以興于媯汭周文以御于邦<lb/>
家尤屬昌期誕聞懿冊恭惟太皇太后陛下聖齊文母<lb/>
道翊神孫顧外治之已隆而中宫之未建博諏慶閥作<lb/>
合聖明靡私戚里之親大契家人之正如兹詳擇兼示<lb/>
至公繼美貽芳豈特符天之表助徳理内永均函夏之<lb/>
和凡在懷生孰不増忭臣叨分使指方走邊蕃無任<lb/>
　　河東提刑謝到任表<lb/>
<pb n="KR4d0115_WYG_002-3a"/>
素冠方釋復預校讎温檢俄頒謬叨繁使曲徇由𠂻之<lb/>
請衆知補外之優驟服恩私惟深感泣伏念臣生而多<lb/>
難長亦無成祇緣門戸之乆衰粗欲簪裳之不絶學游<lb/>
場屋僅綴詞科仕有簡書第逃官謗雖以庭闈而仰祿<lb/>
如將筦庫以終身屬聖治之更新登羣公而夾輔職由<lb/>
際㑹得預捜揚顧事效之蔑聞而禍艱之已至居廬待<lb/>
盡伏塜纏哀隙駟難留悲已除于嵗月疲駑強起殆絶<lb/>
望於功名因丐外官少紓私計本懼譴訶之及更階刺<lb/>
<pb n="KR4d0115_WYG_002-3b"/>
舉之榮僅免人言可量天幸此盖伏遇皇帝陛下仁惟<lb/>
從欲道在寳慈常深察于邇言務曲成于庶物太皇太<lb/>
后陛下幽㣲必察愛育無偏謂雖疎逺之臣而有矜憐<lb/>
之理非特觀其孤苦亦少寄于紀綱臣敢不謹奉詔條<lb/>
徧詢謡俗毎戒峻文之侵枉庶幾惠澤之究宣陟屺摧<lb/>
心雖匪逮親之祿褰帷遇事尚圗報國之忠<lb/>
　　秦鳯提刑到任謝表<lb/>
入預䑓郎出將使指號為榮選恩許迭居雖奔走之常<lb/>
<pb n="KR4d0115_WYG_002-4a"/>
更知孱愚之靡稱伏念臣才惟委𤨏性甚倥䝉飭小行<lb/>
以效官固非特起抱陳編而自信偶預賞延繼纏災疾<lb/>
之相仍坐覺身修之不振齒髪退衰而私累亦衆文墨<lb/>
初習而學業已荒止祈循守于官資敢意過叨於器使<lb/>
此葢伏遇皇帝陛下憂勞圗治總攬至公從欲推仁因<lb/>
能授職謂其多難雖無意于澄清恐亦盡心故特還其<lb/>
刺舉曲徇經年之請俾分劇部之憂臣敢不慎守綱條<lb/>
益思䇿勵豈惟犴獄俾無侵枉之寃凡是簡書當體哀<lb/>
<pb n="KR4d0115_WYG_002-4b"/>
矜之實冀逃大譴少補明時<lb/>
　　永興提刑謝到任表<lb/>
奉使一方仍忝按刑之重莅官三月遽叨易地之榮仰<lb/>
服恩私交深媿懼伏念臣性如學僻名與身㣲緣家世<lb/>
以仕宦為常處貧賤而饑寒不免比䝉任使葢出僥逾<lb/>
抱槧和鉛入書林而備數升車攬轡分刺部以常優矧<lb/>
如闗部之雄尤號兵民之衆連逮或填于犴獄推理屢<lb/>
起於宼攘必素有于吏能始可當於使指顧才㣲而曷<lb/>
<pb n="KR4d0115_WYG_002-5a"/>
稱偶人乏以誤承此葢伏遇皇帝陛下恕以觀能明于<lb/>
因任謂臣嘗為省府之屬體朝廷欽恤之仁知臣早服<lb/>
州縣之勞識簿書期㑹之事故兹委付令盡拙勤謹當<lb/>
砥節奉公平心持憲務廣好生之意俾無失職之嗟所<lb/>
防廢弛之病民亦戒細苛之傷善更自殫于夙夜期有<lb/>
補于涓埃<lb/>
　　謝落權字表<lb/>
准都進奏院遞到敕書一道差臣提㸃永興軍路刑獄<lb/>
<pb n="KR4d0115_WYG_002-5b"/>
公事兼本路勸農提舉河渠公事落權字者循名責實<lb/>
始懼黜幽積日為勞遽叨叙進揆能匪稱省已増慚伏<lb/>
念臣學不究於本原仕止承于家世雖﨑嶇而從政亦<lb/>
邂逅以階榮上方右文而臣預㳺于冊府時欲重外而<lb/>
臣頻假于使軺靡自激昂視功名而寖逺謾無施設豈<lb/>
嵗月之足論未即譴訶更䝉陞改方緣恩而易地許増<lb/>
秩以在官此葢伏遇皇帝陛下日月比明乾坤均施謂<lb/>
考績唐虞之大法而資格祖宗之至公雖云不以才稱<lb/>
<pb n="KR4d0115_WYG_002-6a"/>
葢以屢承人乏故兹假寵更畀㣲勞臣敢不祗守邦刑<lb/>
俯求民瘼務以行於寛詔冀終逭于嚴刑<lb/>
　　耀州謝到任表<lb/>
乆將使指全乏吏材薦拜恩除獲當郡寄僥逾未免感<lb/>
惕交深伏念臣識用非長藝文無取品與材而俱下迹<lb/>
如操以常孤止期循守于官資何意謬更於任使三移<lb/>
刺部六換年華既積效之蔑聞第簡書而是畏敢圗善<lb/>
貸賜以曲成俾外領于麾符實内承于風化不違本道<lb/>
<pb n="KR4d0115_WYG_002-6b"/>
幸粗諳其物情況得近民可悉心于條教此盖伏遇皇<lb/>
帝陛下體天函覆如日照臨深拱穆清察知疎逺謂簿<lb/>
領沈迷之滋乆雖無補于公家而疾病陳請之在前似<lb/>
俯從其私欲比䝉易地均號善邦非徒祿食免于飢寒<lb/>
亦有民社可以施設循頂至踵出自生成剖心析肝知<lb/>
難報稱誓更殫於緜力庶仰答于鴻私<lb/>
　　耀州謝免勘表<lb/>
准同州推勘所牒准提舉常平司牒備坐到敕命為先<lb/>
<pb n="KR4d0115_WYG_002-7a"/>
取勘本州縣去年因災傷勸誘鄉郭人户過數承認減<lb/>
價出糶斛斗不當事奉聖旨耀州及逐縣官干繫人吏<lb/>
特與免勘者居官不職宜在譴訶宥罪以仁實由函覆<lb/>
恩私横及感涕無從伏念臣性識本凡器能又淺徒緣<lb/>
干祿初學治民久預簪裳濫分符竹思究宣于惠澤惟<lb/>
恪奉於詔條濟以小心覬無大過適屬亢陽為戾衆食<lb/>
頗艱既防流徙之寖多又慮㓂攘之間作力無不及懼<lb/>
未厭於民情事已過中實自干於吏議方俟至公之典<lb/>
<pb n="KR4d0115_WYG_002-7b"/>
遽䝉善貸之慈凡厥奉行與諸連及似矜本末並賜保<lb/>
全由天鑒之孔昭至官刑之幸免隕身奚報銘骨殊深<lb/>
此葢伏遇皇帝陛下至徳包荒大明旁燭參二儀而博<lb/>
施撫萬國以和來雖云州縣之所行如在闕廷而必察<lb/>
特兹申命以示原情臣敢不益勵操修動遵防檢當官<lb/>
陳力戒吏道之偷安遇事捐軀體公朝之使過<lb/>
　　鄭州謝到任表<lb/>
恩許長民地叨輔郡本由起廢更此僥榮䝉施若驚措<lb/>
<pb n="KR4d0115_WYG_002-8a"/>
躬無所伏念臣受材至薄禀數亦竒自誤使令常虞顛<lb/>
躓試言入館偶隨沈雋以同升奉使為郎屢以養疴而<lb/>
丐免比忝方州之任輒祈宫觀之除雖官序之䦨珊尚<lb/>
要權之睥睨蹤跡薦書之所出究窮給扎之云何培土<lb/>
自封幾戸庭之不出燎原方熾顧玉石以奚分終頼上<lb/>
恩止還吏選視清流而永隔幸故歩之不愆屬睿聖之<lb/>
纂承仰王明之洞照忠讒素辨黜陟方行夫何一介之<lb/>
賤㣲亦預衆人之遣用委之刺部既漸復于官資易以<lb/>
<pb n="KR4d0115_WYG_002-8b"/>
藩方示更加于器使矧如鄭圃尤近國郊素多能吏之<lb/>
敢為或俟貴臣之均逸豈孱無似而乏可承此葢伏遇<lb/>
皇帝陛下道如離日之正中徳合旻天而憫下幽隠皆<lb/>
燭細大不遺似矜去國之賖因假陪京之便臣敢不親<lb/>
諭教條纎悉之意少損道路將迎之勞俾民知厚下之<lb/>
仁而官無留事之嘆新經大費期休養于公私益務小<lb/>
心更祇勤於夙夜<lb/>
　　京東運副謝到任表<lb/>
<pb n="KR4d0115_WYG_002-9a"/>
分符京右方謹頒條改使山東猥當外計恩私併及感<lb/>
惕交深伏念臣本以書生學從吏道和鉛抱槧既非博<lb/>
洽之名流攬轡登車又乏經營之旅力出没風波之險<lb/>
支離疾病之餘毎虞寄任之難勝顧以廢閒而為幸比<lb/>
䝉遣用已戴生成未遑宣布于上恩乃復叨移於劇部<lb/>
仍遷將漕稍畀事權雖知繁使之可榮大懼謭材之速<lb/>
戾此葢伏遇皇帝陛下法天廣大如日照臨道滋務于<lb/>
逺圗器不遺于近用謂從事詔條之内常欲力行故遣<lb/>
<pb n="KR4d0115_WYG_002-9b"/>
司調度之繁試觀心計臣敢不三思厥職一意在公必<lb/>
祗赴于㑹期以圖報上務愛養其基本不至病民非専官<lb/>
謗之逃冀合公家之利<lb/>
　　淮南運使到任謝表<lb/>
中臺列屬再忝清曹外計選能仍分劇部並由簡拔伏<lb/>
積競慙伏念臣委躓㣲材迂疎末學名卑不振性拙多<lb/>
艱偶遭際于盛時容保全于懦品近者分符京右假節<lb/>
山東繼被詔除復塵郎選食玉炊桂豈専空乏之憂治<lb/>
<pb n="KR4d0115_WYG_002-10a"/>
藥挫鍼更抱支離之恙敢期睿鑒俯盡物情改畀事權<lb/>
還司將漕是謂公朝之煩使況於私計而茍完仰服恩<lb/>
榮交深忭幸此葢伏遇皇帝陛下繼明垂照大度推慈<lb/>
似矜察其細㣲俾迭居於内外均為事任尤戴生成臣<lb/>
敢不益勵初心常殫病力賦輸所入勉思經畫之方餽<lb/>
運之餘更念紀綱之寄庶逃大譴少答鴻私<lb/>
　　謝牽復監嵩山中嶽廟表<lb/>
伏奉敕命就差監西京嵩山中嶽廟者公議難逃方縻<lb/>
<pb n="KR4d0115_WYG_002-10b"/>
於罪籍上恩起廢復齒於仕途既假神祠還叨餼廩哀<lb/>
矜所逮感泣無從伏念臣識暗近愚才㣲易竭曩因際<lb/>
㑹濫預招延躬鄙行而弗思蹈迷途而忘返雖更事任<lb/>
迄無可稱致彼惡名實由自取釁連族累望絶搢紳儻<lb/>
非如地以并容豈特居家而坐廢殺身許國悵無路而<lb/>
灰心擢髪杜門期固窮以没齒豈謂王明洞照聖度崇<lb/>
寛許磨既往之愆大啟自新之路因期嵗月俾復官資<lb/>
示以科條例霑祿食是謂更生之異賜不同牽叙之常<lb/>
<pb n="KR4d0115_WYG_002-11a"/>
恩此葢伏遇皇帝陛下道大博臨仁深溥洽謂嘗在典<lb/>
刑之内雖曰罪人而凡居覆載之間莫非赤子爰從廢<lb/>
放常有哀矜遂至生成實踰分願臣敢不動思刻勵更<lb/>
慎持操深悼前非覬完晚節息黥補劓幸解網之親逢<lb/>
剖心析肝恨捐軀之無所<lb/>
　　謝除宫觀表<lb/>
伏奉敕命差臣管勾江寕府崇禧觀外路州軍任便居<lb/>
住已望闕謝恩祗受訖許還吏選既已逃刑就假真祠<lb/>
<pb n="KR4d0115_WYG_002-11b"/>
更容擇地恩深曲被感極難陳伏念臣生則戇冥長而<lb/>
艱苦雖乆從于吏道畧無見於事功學嘗負於初心病<lb/>
復纏于晚嵗是以七持使節殊乏建明三竊州符僅知<lb/>
黽勉名卑不振跡乆彌孤嘗丐外䑓亦祈間局所幸廩<lb/>
稍之不絶庶幾溝壑之未填敢意天慈洞知人欲特從<lb/>
私便例獲詔除此盖伏遇皇帝陛下道大并包仁深惻<lb/>
隠謂入朝自棄既從寛貸之科而制祿有差俾免饑寒<lb/>
之患似憐痕累故有恫矜臣敢不克巳思愆捫心自訟<lb/>
<pb n="KR4d0115_WYG_002-12a"/>
食不以事雖有媿于生成身或可捐誓更圗於報効<lb/>
　　謝提舉崇福宫表<lb/>
嶽祠假領已霑起廢之恩琳館就遷更荷曲成之賜望<lb/>
非所及感不容言伏念臣頃以戇愚謬叨任使由寖隳<lb/>
於操行致自觸于憲章如天地之有雷霆刑難不用而父<lb/>
母之譴子弟愛在其中過雖顯而猶矜祿宜收而不絶<lb/>
逮蠲罪籍獲從輕重之評改畀宫祠明視等差之辨既<lb/>
官名之可復更餼廩之加優此葢伏遇皇帝陛下燭以<lb/>
<pb n="KR4d0115_WYG_002-12b"/>
離明包之聖度念其抵冒雖取廢於清時及此甄收俾<lb/>
自新于末路假優老示恩之令為赦過宥罪之人謹當<lb/>
益自省愆常期盡節革心以道迹幸免于泥塗當食而<lb/>
思報敢忘于犬馬<lb/>
　　謝提舉鴻慶宫表<lb/>
伏奉敇命改差提舉南京鴻慶宫者庇迹琳宫方媿窮<lb/>
居而竊祿拜㤙蔀屋更叨改命以示遷撫已兢慙捫心<lb/>
感勵伏念臣材資既下命數亦屯志本求通患常自掇<lb/>
<pb n="KR4d0115_WYG_002-13a"/>
途既窮而知拙罪雖貸而猶汚向非仁聖之哀矜豈免<lb/>
飢寒而顛沛假宫祠者五任分䑓務以三年比復哀鳴<lb/>
輒䝉恩許敢謂皇慈之下逮更兹申命以有加自揣庸<lb/>
常緣何叨冒此葢伏遇皇帝陛下大明如日洪覆法天<lb/>
行堯舜之所難比湯禹而加盛以斯溥博軫及幽㣲俾<lb/>
緣資格之大公聊示等差而優老臣敢不仰懷全度俯<lb/>
念頽齡生欲捐軀已愧執戈而衛社死而瞑目猶將結<lb/>
草以報恩<lb/>
<pb n="KR4d0115_WYG_002-13b"/>
　　代司馬温公上太皇太后謝賜生日禮物表<lb/>
臣光言伏䝉聖慈以臣生日特降詔書賜臣米麫羊酒<lb/>
者至仁垂眷多物分頒拜賜惟優汗顔有靦伏念臣器<lb/>
能淺陋術學迂疎仰膺簡注之隆進備弼諧之職適及<lb/>
始生之旦復叨厚下之恩及養無因感劬勞于兹日致<lb/>
禮有殺䝉慶澤以自天此盖伏遇太皇太后陛下坤厚<lb/>
兼容母慈廣被重近司之責任推異數以勸官特加餼<lb/>
廩之儀以示寵光之渥所生無忝敢忘夙夜之勤來事<lb/>
<pb n="KR4d0115_WYG_002-14a"/>
可為益圗忠義之報<lb/>
　　代傅欽之謝御史中丞表<lb/>
年與志衰任隨責重顧訓詞之所及知稱職之為難既<lb/>
遜避之莫容但凌兢而失措伏念臣志雖許國識不逮<lb/>
人矧更患難之多已絶功名之望空荷兩朝之被遇曽<lb/>
無一善之可稱比假寵於官曹但坐糜于祿食懼不勝<lb/>
其倥偬常欲丐於清閒敢期俯降于絲綸更比濫持于<lb/>
綱紀仍取中司之貴名為執法之公未知報補之如何<lb/>
<pb n="KR4d0115_WYG_002-14b"/>
先竊尊榮之至此此葢伏遇皇帝陛下智以臨下公以<lb/>
待人謂風俗雖變而觀望之習未衰賦輸雖省而大均<lb/>
之法未立尚賢愚之並進或毁譽以相紛思得端人俾<lb/>
持成憲偶承空乏遂爾叨逾臣敢不勉思語黙之方感<lb/>
激遭逢之異識其大者雖有愧于昔人措而行之庶少<lb/>
俾于能事<lb/>
　　代樞府辭免明堂加恩表<lb/>
路寢交神肇修墜典端闈孚號慶浹羣生雖慶錫之已<lb/>
<pb n="KR4d0115_WYG_002-15a"/>
行揆虚庸之靡稱伏念臣技能單淺功效無聞誤䝉聖<lb/>
知入置樞近未閲嵗時之久獲觀祀事之嚴籩豆静嘉<lb/>
昭事天地工祝致告侑饗祖宗陟降惟勤寅恭是濟比<lb/>
告成于大禮乃均福於羣生敢意具臣亦迂褒典勲加<lb/>
楚秩地列周封錫以土田衍其租食雖仕于有道毎沾<lb/>
君賜之豐而賞以為名大懼邦條之紊伏望皇帝陛下<lb/>
垂矜分守考慎彛章方異數之載加存至公之可廢收<lb/>
還新命使即舊聨詎敢飾詞是為誠請<lb/>
<pb n="KR4d0115_WYG_002-15b"/>
　　代樞府上太皇太后表<lb/>
禮成毖祀福兆羣生均大澤以旁流又具僚而沾洽敢<lb/>
緣非據冒貢所聞伏念臣操行尋常技能單寡祇由幸<lb/>
㑹入預繁機更當明盛之朝獲覯濶希之典合宫親饗<lb/>
羣后駿奔遂隆專配之嚴以篤順成之祐顧參近列獲<lb/>
相多儀庖祝有官莫代煩勞之任籩豆在列苐修陟降<lb/>
之容及奉渙恩首叨疏爵封租並進勳邑兼隆顧分願<lb/>
之難逾況官箴之具在茍兹幸賞實懼匪彛伏望太皇<lb/>
<pb n="KR4d0115_WYG_002-16a"/>
太后陛下曲亮顓勤務裁施予雖一人有慶徧區宇以<lb/>
䝉休而萬福攸同本皇心之能饗難令具位多取寵名<lb/>
特止恩綸俾遑安處<lb/>
　　代宰相請皇帝聽政第三表<lb/>
禮當從變雖誠請之屢聞哀已過中尚恩俞之未賜義<lb/>
難獨掩道本至公敢泣血以繼陳庶察言而幸聽伏惟<lb/>
皇帝陛下初嗣歴服致養已勤及奉晨昏承顔曲盡憂<lb/>
勞同底治化方隆而大行太皇太后颷馭不留慈闈遽<lb/>
<pb n="KR4d0115_WYG_002-16b"/>
掩所以哀摧自勉戒命無聞虚便坐之深嚴辭外廷之<lb/>
懇迫然而祖宗至重邦務實繁非威㫁無以壓羣情非<lb/>
孚號無以宣上徳既動闗於利害當節適于情文臣等<lb/>
奉職方䖍愛君敢怠茍為凟尊而遂黙則于守義以難<lb/>
安重此叩閽期於賜可<lb/>
　　代宰相請皇帝聽政第四表<lb/>
拜章伏閣顧禀命以無從傾耳造廷俟俞音而尚閟深<lb/>
懼萬幾之曠敢辭累牘之煩臣聞三代而上各為通喪<lb/>
<pb n="KR4d0115_WYG_002-17a"/>
兩漢以來自存彛制蓋任大而守重亦勢異而時殊故<lb/>
高宗不言道猶隆於淵黙而孝文易月禮已就于權宜<lb/>
爰及本朝益尊成憲雖追慕有三年之乆而聽朝于浹<lb/>
日之間允合先猷方為逹孝伏望皇帝陛下仰模列聖<lb/>
俯奠羣黎奉文母之遺言憫廷臣之血懇少寛哀毁自<lb/>
攬權綱則庶政之繁可日慿於睿㫁一言之發足坐致<lb/>
於時雍實無累于孝思覬不隳于治體<lb/>
　　代宰相請皇帝聽政第五表<lb/>
<pb n="KR4d0115_WYG_002-17b"/>
詞情欲竭啟處靡遑尚爾閟聞㒺知所措期終回于淵<lb/>
聽當更瀝于危悰臣聞王者之孝異于閨門臣子之恭<lb/>
禀乎命令哀慕未平則雖由于聖性淵黙自處則孰詔<lb/>
於事功况遺訓之丁寜加舊章之明備儻不恭臨而總<lb/>
攬則將弛玩而寖隳伏望皇帝陛下祇協大猷循勉中<lb/>
制念基緒相承之重體古今順變之常損翼室之至哀<lb/>
幸齋居而處決則君唱臣和將治化之可成雷動風行<lb/>
符遐邇之至願<lb/>
<pb n="KR4d0115_WYG_002-18a"/>
　　代人謝復直集賢院表<lb/>
伏奉敕命特授臣朝散大夫直集賢院仍加上䕶軍差<lb/>
遣賜如故者承流居外荷責命之寛優渙汗從中拜恩<lb/>
榮之驟至省躬無地䝉施若天伏念臣學不知方戇惟<lb/>
守拙偶緣家世自託公朝上辱誤知屢更煩使入綴從<lb/>
官之末出分使指之華四典方州兩居言責皆為要任<lb/>
殊乏善聲毎投刺以下遷輒賜環而復用向冒干城之<lb/>
寄猥分節制之嚴奉陛下之訓詞有先臣之遺教謂宜<lb/>
<pb n="KR4d0115_WYG_002-18b"/>
綏静而復紛紜雖自速于煩言止投閒于善地罷邊内<lb/>
徙媿髀肉之旋生臨壘何安徒齒牙之自訟敢期睿眷<lb/>
靡俟終更因宗祀之慶成易官名而復職朝家新制遽<lb/>
叨等級之榮書館舊逰再竊清華之選仍加勲號盡出<lb/>
鴻私特示優遷非徒起廢此盖伏遇皇帝陛下體天洪<lb/>
覆秉道建中廓全圗以博臨憲先民而致治謂臣簪紳<lb/>
之後雖屢試以無成憫臣齒髪未衰俾回心而自効致<lb/>
兹寵奬下及孤孱臣敢不仰體皇慈俯追往咎居官弗<lb/>
<pb n="KR4d0115_WYG_002-19a"/>
懈庶無門户之羞論報何階猶有簿書之責誓同犬馬<lb/>
更效涓塵<lb/>
　　代人謝覃恩轉官表<lb/>
文明纘御方潛惕勵之誠慶澤下覃遽被褒陞之典措<lb/>
躬無地䝉施若天伏念臣才不逮人器非適用偶緣樸<lb/>
學獲仕先朝早服官箴雖有遭時之幸晚階禁闥止由<lb/>
積日之勞迨神聖之嗣興實天人之嘉㑹雲龍在望慶<lb/>
千載之親逢雨露既行不崇朝而徧被豈止逃于譴域<lb/>
<pb n="KR4d0115_WYG_002-19b"/>
更叙進于文階兼冒勲官仍加真食欲辭不獲既受而<lb/>
慙俯傴靡遑寵驚交至此葢伏遇皇帝陛下大明繼照<lb/>
盛徳惟新憲天道以博臨俾物生之茂遂謂雖忝竊猶<lb/>
不遐遺從此便蕃豈徒感戴仕非為已知報國之可圗<lb/>
義重於生將捐軀而不顧<lb/>
　　代人上太皇太后表<lb/>
聖澤旁流均被生成之力寵光下逮更叨等級之榮進<lb/>
勲邑以兼隆銘肺肝而増愧伏念臣受才非敏臨事不<lb/>
<pb n="KR4d0115_WYG_002-20a"/>
強徒以樸忠切於許國而遭逢先帝更踐累年引自外<lb/>
臺乆費大官之廩重加新命許陪計要之繁惟此僥逾<lb/>
未知補報敢圖亨㑹曽冒常階衍食増封䇿勲加等雖<lb/>
湛恩之溥博要在無偏而異數之沓來莫非虚受此盖<lb/>
伏遇太皇太后陛下至仁體道厚徳應期迨初政之清<lb/>
明霈鴻私而浹洽生民有頼兹鼓舞以同時國事無難<lb/>
當糜捐于異日<lb/>
　　代人謝恩命表<lb/>
<pb n="KR4d0115_WYG_002-20b"/>
寵數未安恩章復至不圗衰晩併此僥逾伏念臣頃以<lb/>
妄庸常叨任寄觸危機而不悟罹罪罟以至深永分棄<lb/>
捐敢期收用而屬重離繼照大號惟新祓飾殘年蕩除<lb/>
餘釁輒隨勲舊屢玷寵榮雖壯志之已銷在榮途而未<lb/>
絶參華左省方陪衆雋之逰方職中䑓遽濫二卿之選<lb/>
豈特心慚于弗稱更虞力薄而難任此葢伏遇皇帝陛<lb/>
下如日至明與天合徳深念品流之衆察知銓總之繁<lb/>
猥以要權加于朽質雖決煩去忒本非應物之才而奉<lb/>
<pb n="KR4d0115_WYG_002-21a"/>
法居官乃是平生之志以兹圗報何啻涓埃<lb/>
　　代人上太皇太后表<lb/>
侍臣在列方旅進以偷安省賦至繁輒就遷而為寵理<lb/>
雖可避命不獲辭伏念臣早遇明時得偕膴仕中投散<lb/>
地葢出寛恩自復官聨屢更器使出懷章綬方為近邸<lb/>
之逰歸典圗書如陟道山之峻洊䝉識拔使直禁嚴非<lb/>
惟自外而處中仍以違間而就劇時惟内省已可深慙<lb/>
豈意纔玷近班復叨要任但荷恩榮之至此莫知義理<lb/>
<pb n="KR4d0115_WYG_002-21b"/>
之如何此盖伏遇太皇太后陛下圗治急賢推仁念舊<lb/>
思濟當今之務力躋上古之隆誤記衰殘使居顯近人<lb/>
材序進但循資格以為常吏道多奸幸有詔條之可守<lb/>
冀逃罪悔少副憂勤<lb/>
　　代人謝恩命表<lb/>
異恩躐等顧物論以難安成命必行愧已材之弗稱莫<lb/>
遂固辭之請終懷暴得之慙葢聞制祿以御羣臣之榮<lb/>
設爵以進天下之善才大者其祿厚德高者其爵尊凡<lb/>
<pb n="KR4d0115_WYG_002-22a"/>
號王官葢為公器矧如右府是為要塗必論其才徳可<lb/>
以仰承則寵以爵祿不為虚受朝廷所慎今昔攸同如<lb/>
臣至愚臨事無識初以簡書而從政繼由門第以進身<lb/>
大道在前輒自生于荆棘半途知返慨漸迫于桑榆其<lb/>
在深嚴已云不次入陪宥密更出非常竊稽仁祖之任<lb/>
賢逮至先臣之居位猶須黽勉可副詢謀何意妄庸亦兹<lb/>
遭遇風雲千載適當聖政之新門戸百年遂忝世官<lb/>
之美幡然既就惕若難忘此盖伏遇皇帝陛下慎徳在<lb/>
<pb n="KR4d0115_WYG_002-22b"/>
初使人以器深念事幾之重試承勲閥之餘度越衆官<lb/>
使登要任本無雄畧可希不世之功惟有小心少濟當<lb/>
今之務庶全終始仰謝生成<lb/>
　　代人謝復職表<lb/>
祠宫假領荷謫命之寛優内閣聨華拜恩榮之驟至名<lb/>
為甄叙實出僥逾伏念臣學不知方仕惟守拙爰從壯<lb/>
嵗即曰遭時本由門户以在官所頼朝廷之宥世雖㝠<lb/>
行履險屢至艱虞而扇物推仁毎䝉起廢比膺寛憲本<lb/>
<pb n="KR4d0115_WYG_002-23a"/>
合終身屬神寳之肇新順天休而澤及特湔痕累俾復<lb/>
寵名幸如骨而肉生感由心而涕出此葢伏遇皇帝陛<lb/>
下法天為大體道建中既覃雨露之私尤憫公卿之後<lb/>
致殊恩之下被雖舊物而如新臣敢不仰體皇慈俯追<lb/>
往咎衣冠在列戒重玷于清流氷蘖為心期永逃於譴<lb/>
域<lb/>
　　代人謝進職表<lb/>
需章自列拱俟俞音温檢俄頒莫收汗令遂拜嘉而為<lb/>
<pb n="KR4d0115_WYG_002-23b"/>
寵顧虚受以多慚伏念臣學毎謝于通儒務不明于當<lb/>
世遭逢累聖遂至大官辛苦一生曽無小補俾持衡而<lb/>
處内尤負乘以貽譏上頼保全例均榮秩猶玷撫民之<lb/>
重任仍叨秘殿之清資敢謂逾年更兹進職乃臣鄰之<lb/>
殊遇量已分以難安瀝懇露章留恩俟㫖庶矜憐於遲<lb/>
暮俾安厝于心顔此葢伏遇皇帝陛下聖度并容深仁<lb/>
善貸謂嘗際風雲之㑹而今為簪履之餘稍屈至公示<lb/>
存大體下訓詞而申飭喻恩命之已成固難一二而陳<lb/>
<pb n="KR4d0115_WYG_002-24a"/>
況避再三之瀆遂膺渙渥恍如雨露之時行誓罄夙宵<lb/>
少答乾坤之博施<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0115_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻二<lb/>
</p>
<p>
</p>
  </div>
</body>
</text>
</TEI>
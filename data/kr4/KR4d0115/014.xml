<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻十四</head> <lb/>
    <p>
<pb n="KR4d0115_WYG_014-1a"/>
欽定四庫全書<lb/>
　西臺集巻十四<lb/>
　　　　　　　　　　　　宋　畢仲游　撰<lb/>
　誌銘<lb/>
　　登封縣李君墓誌銘<lb/>
某曩以事留東州得拜右司李公而與其二子偁伉游<lb/>
元豐八年十月偁自東州來語某曰吾有兄好學而文<lb/>
嘗事先生姜濳先生以進士不足累吾兄弟勸學賢良<lb/>
<pb n="KR4d0115_WYG_014-1b"/>
方正吾兄亦以其文自負昔鎮戎失守吾祖尚書坐貶<lb/>
官先君年三十乃詣闕上書訟尚書之冤以為失守之<lb/>
罪在帥不在禆將而帥韓魏公也得正其罪人以為孝<lb/>
及吾先君為廣南西路提㸃刑獄四年不得代而魏公<lb/>
適為丞相吾兄乃以書見魏公魏公曰非敢忘代也蓋<lb/>
難其人也吾兄曰知公者以公為難其人不知公者以<lb/>
公為復私怨也魏公深納之而先君始北遷矣人以吾<lb/>
兄有先君之風方先君之守扶風也吾兄疾病且不起<lb/>
<pb n="KR4d0115_WYG_014-2a"/>
及使河東召見神宗皇帝知而問焉先君以實對神宗<lb/>
皇帝蓋亦憫之使吾兄而至于今可昜量耶今將以某<lb/>
年某月某日𦵏吾兄于某州某縣某鄉某原從先君之<lb/>
墓次敢屬子為銘曰不敢辭按君名脩字適道趙郡人<lb/>
也曾祖克明仕虞部員外郎贈户部尚書祖緯任西上<lb/>
閤門使榮州刺史贈户部尚書父師中任尚書右司郎<lb/>
中而君右司之長子也以祖任試將作監主簿嘗任河<lb/>
南府登封縣尉熈寧元年卒于官享年二十九娶王氏<lb/>
<pb n="KR4d0115_WYG_014-2b"/>
生子一人曰暉為太廟齋郎早卒女三人長適承議郎<lb/>
江敏次適進士范某一未嫁而君行事為人凡如其弟<lb/>
偁之説銘曰<lb/>
學美矣而未終乎志志美矣而未加乎民惟其生也仁<lb/>
人之孫惟其游也君子之門世勇于孝少而有聞宜千<lb/>
萬年與銘皆存<lb/>
　　王彦明墓誌銘<lb/>
清源王氏之先有諱維清者為處士居河陽處士之子<lb/>
<pb n="KR4d0115_WYG_014-3a"/>
諱拯贈官至尚書虞部員外郎始自河陽徙家于汝為<lb/>
汝人虞部之子諱綬官至殿中丞殿中之子即君殿中<lb/>
生六子而君第四諱暕字彦明汝鄭許洛之間士多治<lb/>
辭賦從科舉而君獨狹陋詞賦不肯學故以未嘗事科<lb/>
舉専為長短歌詩以自娛多或數百言初若不經意及<lb/>
成雖宿學不能過也為人敏學强記讀書纔三四過即<lb/>
不忘輕財尚氣節遇人緩急雖傾囷帑以賙之不辭也<lb/>
虞部君無恙時有田在其郭東雖稍治而未盡其地力<lb/>
<pb n="KR4d0115_WYG_014-3b"/>
殿中君久宦不遂欲歸汝而郭東田一嵗之入不足以<lb/>
贍一嵗之用乃使人謂諸子曰吾欲歸而田不治歸患<lb/>
不足不歸非吾志也君年纔十八即奮曰是吾職也因<lb/>
募人剪伐其榛棘墾除其蕪穢糞治力耕期年為上田<lb/>
嵗入十倍殿中君遂致其官事而歸日與賓客置酒髙<lb/>
㑹供帳食飲甚設皆出于田中殿中君乃喜曰使古人<lb/>
為子不過力于仕以禄我而吾兒力于家以歸我豈少<lb/>
也哉是時殿中君卒年五十八君年二十三紀家事惟<lb/>
<pb n="KR4d0115_WYG_014-4a"/>
君之所為議論詞章日進而君忽病遂不起君卒後五<lb/>
年殿中君亦卒然王氏居汝遂為大家内外幾干指而<lb/>
郭東田至今不廢元符中余来居汝汝潁之間亦有田<lb/>
可以糞治輔益吾生而患其力不足也故余雖閒而未<lb/>
歸欲于門中求如君者從事于田以歸我蓋未見也及<lb/>
君改卜有日其子霂屬余為銘余欣然為之有以哉君<lb/>
卒熈寜二年五月壬子改卜于大觀二年二月甲申<lb/>
與其室宋夫人合𦵏有二子長曰騊後君十年卒次即<lb/>
<pb n="KR4d0115_WYG_014-4b"/>
霖也與余游汝人以為長者銘曰<lb/>
山矗矗兮水洋洋中有人兮汝之良學不為仕兮言成<lb/>
章履田如職兮親裕而康以一室兮信一鄉命雖不淑<lb/>
兮家則昌新丘故里兮其銘其藏<lb/>
　　奉直大夫千乘畢公師聖墓誌銘<lb/>
千乘公畢師聖者諱從周師聖字也畢氏望出東平而<lb/>
自唐末五代以來世居代之雁門為代人至太原文簡<lb/>
公始𦵏其父太師于鄭之管城子孫從之者五世矣故<lb/>
<pb n="KR4d0115_WYG_014-5a"/>
鴈門之畢今多為鄭人太師諱義林仕至澶州觀城令<lb/>
以文簡公貴贈太師太傅文簡公諱士安嘗相真宗皇<lb/>
帝薨于位贈尚書令兼中書令諡文簡文簡公之子有<lb/>
仕至太府卿者諱慶長自太師而下至太府即公之曾<lb/>
王父王父與考也太府生六子而公居季未長而孤伯<lb/>
仲皆昜之已而伯仲出仕多病死或廢老于州縣而公<lb/>
仕宦厯五朝無毫釐過失為武興洋州東陽岐衛太守<lb/>
所至見稱贈其父太府為司徒贈其母趙氏為榮國太<lb/>
<pb n="KR4d0115_WYG_014-5b"/>
夫人兄嫂姪及姪之子生養卒𦵏次為嫁娶者甚衆雖<lb/>
不至髙位而在吾門中以徳稱者三十年豈昜有哉公<lb/>
初以父任試將作監主簿十一遷至奉直大夫積勲上<lb/>
柱國千乘縣開國男食邑三百户厯漣水軍漣水尉滁<lb/>
州司理參軍耀州華原縣令監青州酒知河南府河南<lb/>
縣簽事判官太府主簿通判河南府事知洋州興州婺<lb/>
州管勾西州嵩山崇福宫起知鳯翔府衛州判登聞鼓<lb/>
院復請崇福遂致仕終焉平生為人長者質重氣和言<lb/>
<pb n="KR4d0115_WYG_014-6a"/>
若不出諸口從遊者望而接之則知其有徳性居家澹<lb/>
然雖甚忤不愠雖甚適不喜而接遇人物無久近恭謹<lb/>
之意常存不懈在官如在家人見其温厚而不苛以為<lb/>
必有逋事然所治整飭吏民信愛興洋二州皆以課最<lb/>
論晚為岐守㑹朝廷用兵湟鄯岐當孔道事劇于平日<lb/>
十百亦以辦治遷初公為大理寺丞出守青州洒道遇<lb/>
天章閣待制河北都運使韓公縝謂公曰賢者何自為<lb/>
酒吾幸得出入朝廷為從官奉使于外若同諸公薦賢<lb/>
<pb n="KR4d0115_WYG_014-6b"/>
于上則賢者宜在朝矣公曰食貧口衆親意以外官為<lb/>
便願公止也韓公又曰北道州鎮相望中多大縣親意<lb/>
既便外官欲以一大縣累賢者意不亦可乎公曰奉親<lb/>
至此親意既已便矣而又更求便官願公止之也韓公<lb/>
笑而去然嘉公引分陰重公未嘗忘也及韓公縝以觀<lb/>
文殿大學士守京兆而故資政殿學士張公璪守河南<lb/>
公適通判府事二人者嘗論公為人及上詔舉所知遂<lb/>
同以公應詔故公仕宦四十餘年知交滿朝若階以進<lb/>
<pb n="KR4d0115_WYG_014-7a"/>
取甚昜而公不為然人之知公者多此類也娶趙氏視<lb/>
公爵為恭人生三男子兩女子男子曰仲淵儒林郎曰<lb/>
仲文從事郎曰仲莊將仕郎兩女適昌黎韓公輔河南<lb/>
趙倣而仲淵兄弟復有十一男子每嵗時起居為夀公<lb/>
坐堂上三子十一孫成列再拜於前公笑而頷之晩節<lb/>
之慰可勝道哉公以大觀四年八月九日終養于西京<lb/>
之里第年七十二以鄭之世墓無地可窆乃改卜河南<lb/>
府河南縣洛苑鄉司徒之原𦵏公焉實政和四年正月<lb/>
<pb n="KR4d0115_WYG_014-7b"/>
二十日也而豫屬公之族子仲游銘其墓仲游曰世亦<lb/>
有族子而銘其叔父之墓者乎曰栁宗元銘其叔父侍<lb/>
御史之墓而六一居士歐陽公銘其叔父成之墓仲游<lb/>
曰然則叔父行事可紀而銘亦可為也銘曰<lb/>
在昔冊畢克成厥終遐哉邈乎至于咸通咸通之相有<lb/>
庸在史爰及景徳文簡復起公何人乎文簡子子洵厚<lb/>
且和克恭以濟不棘不求匪遷則最在漢有人家於陵<lb/>
里舉號萬石公徳是似多子多孫庶多受祉銘以永之<lb/>
<pb n="KR4d0115_WYG_014-8a"/>
惟千萬祀<lb/>
　　魏國王夫人墓誌銘<lb/>
故觀文殿大學士右正議大夫中太一宫使贈開府儀<lb/>
同三司髙平范公之夫人王氏大名人也曾大父諱祐<lb/>
為尚書兵部侍郎贈太師太父諱某為尚書兵部郎中<lb/>
贈太尉父諱質為天章閣待制而宰相魏國文正公者<lb/>
乃天章公之伯父也始天章公與范文正公相友善約<lb/>
以兒女為婚姻夫人其長女也以歸髙平公而以次女<lb/>
<pb n="KR4d0115_WYG_014-8b"/>
歸今右丞公夫人生長于王氏貴盛之時天章公愛之<lb/>
居處服用幾于侈而范氏自文正公起家即每嵗減損<lb/>
以為法雖貴不肯改居處服用甚約及夫人歸范氏人<lb/>
憂以為不能安而夫人至則如未嘗生長富貴之家者<lb/>
人始賢之其後髙平公仕于朝益自菲薄以收宗族將<lb/>
濟人之緩急而夫人行之于内亦均節有無于上下雖<lb/>
族屬數百指無異言者髙平公既貴有禄錫夫人更推<lb/>
財以賙内外凡男女之孤無所歸賛髙平公為之婚姻<lb/>
<pb n="KR4d0115_WYG_014-9a"/>
者數十人洛陽衣冠家有女子因其家破為人所略賣<lb/>
夫人聞之急推金帛以贖之為具衣衾資裝以嫁之于<lb/>
是宗親内外益以夫人為賢而不可及也元祐中髙平<lb/>
公為宰相夫人以命婦入見禁中太皇太后聞夫人之<lb/>
賢賜夫人坐問勞慰撫之尤盡至不用常儀張椅置足<lb/>
牀賜夫人坐夫人不敢正坐太后揖之使正夫人不敢<lb/>
登足于牀太后揖之使登是時髙平公數求去位因詔<lb/>
夫人勉髙平公無求去且曰帝富於春秋大臣耆宿未<lb/>
<pb n="KR4d0115_WYG_014-9b"/>
可去也髙平公既終去位以論捄元祐大臣吕大防等<lb/>
謫隨州繼以㪚官謪永州夫人隨至永州一年薨夀六<lb/>
十八實元符元年六月三十日也夫人之子男五人曰<lb/>
正民正平正思正路正國而正民正路先夫人卒女五<lb/>
人適崔保孫莊公岳司馬宏蔡榖郭忠孝而崔氏司馬<lb/>
氏二女先夫人卒厯封同安縣君同安郡夫人英衛燕<lb/>
魏四國夫人夫人薨後二年髙平公得北歸今天子乃<lb/>
盡復髙平公之官爵以觀文殿大學士中太一宫使歸<lb/>
<pb n="KR4d0115_WYG_014-10a"/>
頴昌私第歸後五月髙平公亦薨其子正平正思乃以<lb/>
其年四月十日舉髙平公與夫人之䘮合𦵏于河南府<lb/>
河南縣萬安山之原而以髙平公之治命屬其門人畢<lb/>
某為夫人之銘某從髙平公二十年謂公以忠義世其<lb/>
家得盛名于天下者公之所固有也及聞夫人之事然<lb/>
後知公所以得名者夫人有助焉蓋夫人天性簡儉治<lb/>
家嚴而以恩行之頗知出處進退之大致高平公為御<lb/>
史諌官時數以言事斥逐家事益落夫人無儉昜若皆<lb/>
<pb n="KR4d0115_WYG_014-10b"/>
安之時勉公以國事不及他也後居相府公不改平素<lb/>
而夫人亦不事文繡衣服珠玉至於輕財樂施汲汲賙<lb/>
人之急如恐不及則其性雅與髙平公合故公一心國<lb/>
事無所内顧行盛名于天下者夫人之助豈㣲也哉以<lb/>
是而銘夫人可矣銘曰<lb/>
夫人之出有閌其門皇祖伯父實惟相臣歸于范氏文<lb/>
正公子亦為宰相二家之美夫人不顯淑徳令儀合其<lb/>
宗親仁以濟之宗親如一施及于外以成其家夫人之<lb/>
<pb n="KR4d0115_WYG_014-11a"/>
志吾道既南靡不居晦夫人從焉雖歿而在歸祔夫子<lb/>
孔安且正銘以昭之夫子之命奚以傳之必有餘慶<lb/>
　　延安郡太君張氏墓誌銘<lb/>
夫人姓張氏其上世嘗顯功名于建隆開寳之間號為<lb/>
勲臣夫人年十有八歸王氏為故秦王審琦曾孫西頭<lb/>
供奉官堯善之婦生二男四女而一尚皇叔故贈太師<lb/>
尚書令荆徐二州牧魏王為潭國夫人因得召見禁中<lb/>
賜冠帔元豐二年魏王有疾神宗皇帝與慈聖光獻太<lb/>
<pb n="KR4d0115_WYG_014-11b"/>
后宣仁聖烈太后皆幸東宫視之疾少間潭國夫人入<lb/>
謝詔問其世家贈供奉府君成州團練使封夫人延安<lb/>
郡太君魏王亦為夫人起大第于里中而子溥又賢好<lb/>
學通書為文章以從科舉夫人益自慰以捐金帛賙其<lb/>
宗族及賑族中之不能自存者而居家則嚴飭不妄喜<lb/>
笑縞衣疏食齋戒從浮圖法未嘗為戚里間事元祐九<lb/>
年三月九日以疾卒卜其年月二十九日庚午𦵏于河<lb/>
南府永安縣蘇村秦王之墓次溥之遭夫人䘮也東平<lb/>
<pb n="KR4d0115_WYG_014-12a"/>
畢某往弔之拜首稽顙號泣自去罪罰不孝以䘮夫人<lb/>
不自死滅尚惟後事之圖今𦵏有日矣事嚴而廹願以<lb/>
誌銘為屬乞哀而許之按夫人曾祖諱繼旻左藏庫使<lb/>
祖諱崇雋洛苑使賀州刺史父諱武仲三班借職世居<lb/>
鄭州之管城夫人之男長曰涇先夫人卒次即溥也皆<lb/>
右班殿直女長適皇叔寧逺軍節度使鞏國公宗祐<lb/>
封永寧郡夫人先卒次適應天府虞城縣主簿趙彦次適<lb/>
皇叔龔州防禦使仲憫封靖安郡君亦先夫人卒其幼<lb/>
<pb n="KR4d0115_WYG_014-12b"/>
即潭國夫人潭國為神宗之弟婦今上之叔母宣仁聖<lb/>
烈太后之子婦則其母亦不賤而夫人乃持麤菲食勉<lb/>
其子以儒素賙宗族賑閭里以清淨自娛樂非賢夫人<lb/>
能若是乎夫人年六十九一孫男三孫女其孫男名伯<lb/>
鸞云銘曰<lb/>
維王氏有造于國以基厥家侯王間起踵成其華夫人<lb/>
何歸秦王之裔生子何從魏王之配子配魏王有煒其<lb/>
芳英祖宣仁實為姑嫜夫人為母不㤗而約匪車與是<lb/>
<pb n="KR4d0115_WYG_014-13a"/>
憎以約為樂矧其有子敬恭朝夕夫人燕之既夀且懌<lb/>
匪夫人是銘孰為兹石<lb/>
　　田孺人墓誌銘<lb/>
元豐五年九月故宣徽南院使郭公仲通之子忠諌戰<lb/>
歿于永樂其室田氏孺人年二十七既終其夫之䘮父<lb/>
母欲奪而嫁之孺人守義不許事其舅姑及宣徽公薨<lb/>
衛國太夫人寡居而老以嚴聞孺人事之弗懈鷄初鳴<lb/>
則起昩爽而至衛國之所問安以侍不敢退食飲非孺<lb/>
<pb n="KR4d0115_WYG_014-13b"/>
人所調視不舉衣服非孺人所紉製不服起居上下非<lb/>
孺人扶承不適及夜振牀布席起衾篋枕几以告衛國<lb/>
卧孺人俛而覆之乃退至鷄初鳴復起以為常衛國曰<lb/>
是善事我乃使孺人主其内事方孺人之寡也其子體<lb/>
仁數月以父戰歿得官及長調監南京楚丘縣酒税衛<lb/>
國命隨其子之官孺人辭不可乃使體仁自之官孺人<lb/>
但往視之三月而歸曰我去衛國之傍三月如三嵗也<lb/>
衛國益老孺人事之益盡不復歸其室夜分而寢不離<lb/>
<pb n="KR4d0115_WYG_014-14a"/>
衛國之側張半嘗席不帷孺人既白首衛國尚無恙孺<lb/>
人起㳟起孝猶如初為婦時及衛國薨孺人哭泣思慕<lb/>
二十一日而得疾七月而卒年五十八故洛城之人識<lb/>
與不識皆曰田氏之子郭氏之婦其孝可稱也孺人之<lb/>
望出鴈門自元魏至唐家于京兆今為京兆人故文思<lb/>
使銀青光䘵大夫諱守度之女也年十六歸郭氏生二<lb/>
男子四女子而寡未寡時長男已卒未名次即體仁也<lb/>
今為從事郎澤州司戸曹事既寡而老始嫁始娶婦長<lb/>
<pb n="KR4d0115_WYG_014-14b"/>
女適朝㪚郎尚書戸部侍郎王革幼女適從事郎河中<lb/>
府榮河縣丞吕輔修而其中二女未嫁卒有四孫曰申<lb/>
義好義與義和義孺人之卒在政和三年二月二十四<lb/>
日其𦵏在閏四月二十二日其𦵏之地則河南府洛陽<lb/>
縣金谷鄉郭氏世墓之次祔其夫之兆實南化張里之<lb/>
原也孺人之初病也猶經理家事及病日侵乃手自疏<lb/>
家事之曲折以告後人且曰我為嫠婦三十年事衛國<lb/>
四十二年衛國之撫我厚故我不敢不盡曲折以告已<lb/>
<pb n="KR4d0115_WYG_014-15a"/>
而曰我嫠婦之薄于命者也一子四孫是所有也他無<lb/>
以累後人人憫我欲為一堂以居我可姑止我安于廡<lb/>
下乆矣奚以堂為遂以孺人手䟽從事云銘曰<lb/>
柔令婉嬺洵穆且那有厥家兮警戒靜専誓而弗渝天<lb/>
厥夫兮左右後先靡寜靡居燕厥姑兮姑之燕矣嫠之<lb/>
愉矣姑之逝矣嫠之痛矣何痛不已嫠之盡矣維其盡<lb/>
矣是以銘矣<lb/>
　　清源王太君宋氏墓誌銘<lb/>
<pb n="KR4d0115_WYG_014-15b"/>
清源王君之夫人宋氏者汝人也周顯徳中太子太師<lb/>
彥筠之六世孫也父諱輔臣祖諱寅曾祖諱文蔚或仕<lb/>
或不仕夫人年十六歸王氏二十二而寡季父清臣嘗<lb/>
欲奪而嫁之不可至五十九而病卒于汝城中之里第<lb/>
初余來居汝與夫人之子霂兄弟游比今幾十年故夫<lb/>
人之病也往問之卒也往弔之而霂因屬余銘夫人之<lb/>
墓余雖知其賢未知其事以問霂里中有道者里中人<lb/>
曰夫人之䘮其君子也年尚少縕衣無飾以事其舅殿<lb/>
<pb n="KR4d0115_WYG_014-16a"/>
中君姑長安君不怠舅姑有祀事簠簋非其所羞不以<lb/>
祀舅姑有賓客籩豆非其所烹飪不以進雖舅姑没不<lb/>
衰殿中君生六女皆嫁傍近士大夫家貧不給夫人調<lb/>
䕶之甚厚不能自任則廩之舍止未定則為室廬以招<lb/>
之有緩急則推金帛以賙之或致謝焉則曰此舅姑之<lb/>
所以庇後人也不為諸姑費則異日無以見舅姑于地<lb/>
下奚以謝為夫人之君子有兄亦蚤世娣姒之間相與<lb/>
如姊妹故霂之從弟霖亦相與如親兄弟而凡在夫人<lb/>
<pb n="KR4d0115_WYG_014-16b"/>
之門内者無小大皆誾誾如也遂為孝友之家至于整<lb/>
比家事動有法則薄衣食而厚賓客雖僮御未嘗以聲<lb/>
色使之則猶為夫人之餘事也余曰嘻然哉吾有聞焉<lb/>
吾有見焉凡里人所道者余亦聞之而夫人之家内外<lb/>
千指邸第稱是用以自厚無不可者而夫人之終無新<lb/>
衣焉製衣而斂此余之所見也以所見而合所聞則夫<lb/>
人之事無可擇者遂銘夫人之墓余銘夫人之墓在改<lb/>
歳後六日去夫人之喪四十日其葬後余之銘二十七<lb/>
<pb n="KR4d0115_WYG_014-17a"/>
日實大觀二年二月三日也夫人之君子諱暕二子七<lb/>
孫其長子曰騊早卒次即霂也其孫一男子六女子孫<lb/>
男二歲未名孫女以次適人矣其𦵏之里曰王道鄉曰<lb/>
新豐在汝梁縣東十里云銘曰<lb/>
夫人之歸灼其華簠簋籩豆孰與加緼衣恤緯矢靡他<lb/>
燕及諸姑亦孔嘉里中之衆不汝瑕端以孝友名其家<lb/>
雖不百嵗庸何嗟<lb/>
　　仁昌縣太君李夫人墓誌銘<lb/>
<pb n="KR4d0115_WYG_014-17b"/>
曩逰洛孟之間觀書于慕容氏得㑹稽願臨所作隠君<lb/>
之誌言隠君築室河上終其身不仕御家合族資生之<lb/>
具一皆有法而上下均一不見聲色閨門之内整于公<lb/>
府因廢書而嘆曰隠君治家之管仲也賢哉後吾以中<lb/>
子娶隠君之季女頗知其夫人亦有賢操躬自減損而<lb/>
調䕶門内之人小大曲盡始悟隠君以治家成名者夫<lb/>
人有助焉及夫人終養而葬其孤泣血屬予為銘得所<lb/>
書行事一巻觀之言夫人幼失父母而知哀長與兄嫂<lb/>
<pb n="KR4d0115_WYG_014-18a"/>
而知順教子而子好學有成教女而女嫁人皆為賢婦<lb/>
與其姊安福縣君同處陳氏之門而知相尊爱終安福<lb/>
之身如一日兄喪嫂孤貧不能自生養夫人存問資給<lb/>
而終嫂之身如一日則又廢書而嘆曰豈特隠君者治<lb/>
家之管仲而夫人亦隠君之孟光也蓋夫人之性和而<lb/>
有禮寛而有法平居未嘗與人忤而人忤之則嘿然不<lb/>
知校也曰忤而校是與忤我者等夷也推此心于門中<lb/>
門中其有不順者乎然陳氏自唐歴五代至今合食共<lb/>
<pb n="KR4d0115_WYG_014-18b"/>
居者幾二十世家數千指非世世有賢子而又有賢婦<lb/>
豈能也哉而夫人即吾所見之一人也是可銘也夫人<lb/>
姓李氏故光禄少卿晟之子皇祐五年歸于隠君年十<lb/>
七大觀元年以子恩封仁夀縣太君三年正月六日以<lb/>
疾終于里第年八十即以明年正月丁卯歸祔于河陽<lb/>
縣太平鄉北閭里隠君之墓子三人女四人孫男女八<lb/>
人長子曰立之奉議郎通判齊州仲温之季至之皆為<lb/>
名進士女長適朝請郎文維申次金部員外郎范域次<lb/>
<pb n="KR4d0115_WYG_014-19a"/>
翼城縣丞李操次均州司理參事畢大亮而文氏畢氏<lb/>
二女皆先夫人卒所謂隠君者名安禮字正叔以行義<lb/>
居鄉可出而處故號隠君贈太尉諱貫之季子也銘曰<lb/>
陳氏之系逺矣合百室而與居非子子婦婦而繼出安<lb/>
能傳世十九而同廬隠君之賢吾所聞也既有誌之者<lb/>
矣夫人之賢吾所見也其可不誌而舍諸少而知哀者<lb/>
性也長而知順者義也況又能親其親而恤孤隠君之<lb/>
阡比于皇姑夫人從之其安只且<lb/>
<pb n="KR4d0115_WYG_014-19b"/>
　　畢氏墓誌銘<lb/>
宋故尚書駕部郎中贈太常少卿畢公從古第五女生<lb/>
而柔惠和厚女之賢者也蓋嘗許歸于人矣而以熙寕<lb/>
六年正月十四日卒于汝隂之沈丘年十有八至元豐<lb/>
六年八月十一日歸葬于開封府管城縣富戸鄉祖姑<lb/>
李氏之墓次其母徳興縣太君陳氏哀其未嫁而夭也<lb/>
實使仲甫治葬而使某序而銘之曰<lb/>
奚厚而質奚嗇而齡維家之矜其藏其銘<lb/>
<pb n="KR4d0115_WYG_014-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0115_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻十四<lb/>
</p>
<p>
</p>
  </div>
</body>
</text>
</TEI>
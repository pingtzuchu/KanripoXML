<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西臺集</head>
    <p>
<pb n="KR4d0115_WYG_000-1a"/>
欽定四庫全書　　　　　集部三<lb/>
　西臺集　　　　　　　　别集類二<hi>宋</hi>
　　　提要<lb/>
　　　　<hi>臣</hi>等謹案西臺集二十巻宋畢仲游撰仲游<lb/>
　　　　字公叔鄭州人同平章事士安之曾孫與兄<lb/>
　　　　仲衍同舉進士厯仕州縣元祐初召試學士<lb/>
　　　　院徐集賢校理累遷吏部郎中後入元祐黨<lb/>
　　　　籍終于西京留司御史臺提舉鴻慶宫宋史<lb/>
<pb n="KR4d0115_WYG_000-1b"/>
　　　　附載入士安傳末叙其事迹頗詳厲鶚宋詩<lb/>
　　　　紀事以為士安子者誤也東都事略但稱仲<lb/>
　　　　游有集行世不詳巻數宋史藝文志作五十<lb/>
　　　　巻而晁公武讀書志則稱西臺集二十巻所<lb/>
　　　　紀巻目多寡互殊傳本亦乆絶于世今從永<lb/>
　　　　樂大典各韻中搜輯排比詩文諸體俱全似<lb/>
　　　　已尠所遺闕特未能足五十巻之數然宋志<lb/>
　　　　荒謬多不可憑疑五字為傳寫之悮謹仍依<lb/>
<pb n="KR4d0115_WYG_000-2a"/>
　　　　讀書志釐為二十巻亦㡬㡬乎還其舊矣仲<lb/>
　　　　游少負雋名其試館職時所與同䇿問者乃<lb/>
　　　　黄庭堅張耒晁補之諸人而蘇軾獨異所作<lb/>
　　　　擢為第一他日又舉以自代且稱其學貫經<lb/>
　　　　史才通世務文章精麗議論有餘原狀具見<lb/>
　　　　東坡集中今觀其著作大都雄偉博辨有餘<lb/>
　　　　萬萬斛之致于軾文軌轍最近針艾之契殆<lb/>
　　　　由于此其間如正統封建郡縣諸議雖不免<lb/>
<pb n="KR4d0115_WYG_000-2b"/>
　　　　稍失之偏駁而其他論事之作類皆明白詳<lb/>
　　　　盡切中情理不為浮誇誕謾之談盖其學問<lb/>
　　　　既有根柢所從游者如富弼司馬光歐陽修<lb/>
　　　　范純仁范純粹劉摯輩又皆一時名徳漸漬<lb/>
　　　　薫陶故發為文章具有典則集中上蘇學士<lb/>
　　　　書稱其知畏于口未畏于文深戒其以文字<lb/>
　　　　賈禍又上司馬温公書稱其欲廢新法而左<lb/>
　　　　右皆安石之徒懼其禍之猶在其後悉如所<lb/>
<pb n="KR4d0115_WYG_000-3a"/>
　　　　慮是其深識逺計尤不可及固非獨文辭之<lb/>
　　　　工矣又永樂大典有畢仲衍上編次官制巻<lb/>
　　　　目劄子一道亦題作西臺集考宋史載仲衍<lb/>
　　　　為官制局檢討文字千萬計損益刪補曲盡<lb/>
　　　　其當或由仲衍無集故附入仲游集中歟今<lb/>
　　　　亦並存以備考證至開啟疏樂詞諸篇非文<lb/>
　　　　章之正體今以原籍所有姑録存之而刋本<lb/>
　　　　則概從刪削焉乾隆四十九年十月恭校上<lb/>
<pb n="KR4d0115_WYG_000-3b"/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
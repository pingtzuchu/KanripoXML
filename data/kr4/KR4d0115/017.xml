<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻十七</head> <lb/>
    <p>
<pb n="KR4d0115_WYG_017-1a"/>
欽定四庫全書<lb/>
　西臺集巻十七<lb/>
　　　　　　　　　　　　宋　畢仲游　撰<lb/>
　祭文<lb/>
　　宣仁聖烈太皇太后哀䇿文<lb/>
維大宋元祐八年嵗次壬申九月三日癸酉大行太皇<lb/>
太后崩于壽康殿旋殯于崇政殿之西階越明年正月<lb/>
遷祠坐于永厚陵禮也叢殿帟空祖庭燎晻雲似卻而<lb/>
<pb n="KR4d0115_WYG_017-1b"/>
復凝月雖輝而加慘孝孫嗣皇帝臣某臨遣奠以興哀<lb/>
曕振容而永慕鳯吟管以何悲龍挾輴而若駐羽衞罷<lb/>
闕神儀布路爰制近司紀陳聖度其詞曰皇矣大宋寳<lb/>
命自天重明累聖跨成軼宣正后其中契于坤乾較任<lb/>
比姒亦逾于前有系自姜源深積厚功熙我朝方虎是<lb/>
偶奄韓宅魯益昌厥後月瑞日符是興太母於鑠太母<lb/>
躬義率仁居静猶地含和如春正素自禀聰明夙聞作<lb/>
合英祖齊昇並曜受養神考陰功善敎體道不違惟徳<lb/>
<pb n="KR4d0115_WYG_017-2a"/>
是傚元豐未命帝命惟辟聽㫁勉同以補天隙擁佑神<lb/>
孫立民之極恭以勵人儉惟化俗衣有大練奩無片玉<lb/>
房闥不出四海在目信義由中九夷思服如鑑不塵如<lb/>
璞不緇三事大夫正直是咨宗蕃外戚滲漉惠慈人爵<lb/>
王官雖卑不私廟謁靡行外朝靡踐池籞靡臨惟正是<lb/>
勉服御靡更惟惡是善庸爾萬方為則為典左右皇躬<lb/>
動有壇宇居由範防造次于是爰兹治運寖隆且昌如<lb/>
天清明霽日之光化理方成憂勞亦至外若平居中潛<lb/>
<pb n="KR4d0115_WYG_017-2b"/>
遘厲坤軸軋以夜摧月輪翩而曉墜守大化之靡怛尚<lb/>
斯民之為意嗚呼哀哉珠箔低垂兮雲霧猶隔蕙帳髣<lb/>
髴兮爐烟未消想仙馭以何適謝人寰而已遙萬乘號<lb/>
慟哀纒九霄千官縞素雨泣東朝嗚呼哀哉人與神兮<lb/>
變何速秋復春兮時以徂犧罇盈兮未忘于平昔龍綍<lb/>
動兮難留于須臾翼八翣以為衞陳六衣而汜塗嗚呼<lb/>
哀哉野蒼茫兮人漸逺仗徘徊兮天欲晩遡洛澗兮嗟<lb/>
備物之如在逾鞏岸兮知神遊之不返山川已兆于真<lb/>
<pb n="KR4d0115_WYG_017-3a"/>
宅松柏猶凝于故苑嗚呼哀哉玉晦龍蟄金藏鑑昏泉<lb/>
闕掩夜宫闈泣晨車軌同兮雖來于萬國寳座閉兮惟<lb/>
朝于百神魚為炬以非日鴈長飛而不春嗚呼哀哉成<lb/>
内則于三朝貽素風于千祀致理之勤兮今已往大道<lb/>
之公兮古如此宜大書而作冊俾永光于宋史嗚呼哀<lb/>
哉<lb/>
　　祭太師潞國文公文<lb/>
元豐四年公以太尉留守洛都某實知長水縣事長水<lb/>
<pb n="KR4d0115_WYG_017-3b"/>
洛屬邑也始識公而待某加于等夷又二年公以太師<lb/>
致政入覲神宗皇帝某時為倉官復得請謁于京師及<lb/>
聞神宗皇帝作詩以餞公自丞相以下皆有詩某亦為<lb/>
詩四百言以紀公之行事時公年七十有八號太師豈<lb/>
惟在廷之臣無出公右而上世之臣亦少出公右者惟<lb/>
鬻熊為文王之師年九十故某之詩嘗以鬻熊祝公而<lb/>
公之壽考名位卒過于鬻熊則舉三代以來為人臣者<lb/>
殆無與公比今公捐館舍于西洛其如傅説之為星臺<lb/>
<pb n="KR4d0115_WYG_017-4a"/>
駘之為神梅福之為仙不可知也是無足恨而四方萬<lb/>
里道路之人皆咨嗟涕洟不謀同悲者非公人人而徳<lb/>
之蓋失天下之大老不能不悲爾況某嘗造公之門又<lb/>
嘗升公之堂望公之顔色接公之話言豈可僅與道路<lb/>
之人同悲已耶故凡以道徳功名高崇富貴與夫康寧<lb/>
壽考略見于前日之詩者不復載而載夫詩之所不及<lb/>
者為文以祭公然則某之所以祭公者其異乎人之祭<lb/>
公矣嗚呼哀哉尚饗<lb/>
<pb n="KR4d0115_WYG_017-4b"/>
　　祭司空吕申公文<lb/>
昔在真宗文穆為政内舉兄子是為文靖文靖之起實<lb/>
相仁宗三入之榮禮如伯父文靖傳公公復名世合徳<lb/>
裕陵相今皇帝西樞舊臣北門學士司徒司空上公之<lb/>
貴誰實為之父子兄弟名聲焜燿軒冕峩巍世有令徳<lb/>
所以将之請言公徳翼翼繩繩至仁至静至忠至平國<lb/>
有大事疑而未成羣疑四起雨電雷霆趨舍相異水火<lb/>
交興公徐一語不折而明氛披霧霽風歛波澄雖有異<lb/>
<pb n="KR4d0115_WYG_017-5a"/>
論莫公與京人舍公就公出人處逮公還朝文正是與<lb/>
無逺無近云司馬吕作之營之所以具舉徐之寜之所<lb/>
以按堵公所從事官人以叙大法以明繁文以去為蓍<lb/>
為鑑為㨂為輔公所無事風俗以固禍亂以銷蠻夷以<lb/>
附長善興能勝殘去侮矧公平昔惟徳之名山為其重<lb/>
淵為其清三十四十有煒厥聲六十七十邦家以寕以<lb/>
身殉國以義殉身以人事上以身任人世有杞梓乃以<lb/>
蘭蓀施及不肖亦遊公門遊而無取我實辱公逶迤紆<lb/>
<pb n="KR4d0115_WYG_017-5b"/>
鬱逮公之終公既終矣道亦崇矣豐功偉烈莫形容矣<lb/>
遺徳餘勞被無窮矣失聲而慟士斯同矣嗚呼哀哉尚<lb/>
饗<lb/>
　　祭故相曽魯公文<lb/>
維元豐元年嵗次戊午某月日具位畢某謹以清酌庶<lb/>
羞之奠致祭于故侍中魯國令公之靈在昔仁祖公為<lb/>
元龜典謨告教公實贊司制度名法公嘗總持北門西<lb/>
掖斗星昭垂中國夷夏衡繩不欺昔人之言道無拾遺<lb/>
<pb n="KR4d0115_WYG_017-6a"/>
公守鄭國斯言也宜昔人之治桴鼓不鳴公尹京兆大<lb/>
成其名智深而通事核而練非徒傳聞亦某親見公相<lb/>
三朝十有二年公言不出出而不愆公事不為為而必<lb/>
全如砥之平如玉之堅奪人取人不損公焉資之予之<lb/>
為公當然仁嗣未立公言不疑定我英考如山四維謂<lb/>
公尚武而不用兵謂公不武方隅以寕公踰八十實為<lb/>
上壽衍食萬戸公家之富爰自中年不疾而康所好無<lb/>
二惟徳是常考中于家雖哀愈光五福云備人何可忘<lb/>
<pb n="KR4d0115_WYG_017-6b"/>
自公之少衆謂老成三十四十遹駿其聲五十六十邦<lb/>
家以平矧復有子持國之樞公親見之近世所無昔升<lb/>
公堂言未書紳今奠公堂怳如明神南山取竹載公之<lb/>
文北山伐石勒公之勲一酹而泣公聞不聞尚饗<lb/>
　　祭劉莘老相公文<lb/>
嗚呼公生北方少為國器如芝九莖一時之瑞如松千<lb/>
尺挺拔其萃道廣且周純行以粹學博而淵文富而麗<lb/>
大佩峩冠衆目環視落筆風雨詞場奪氣遂冠諸生得<lb/>
<pb n="KR4d0115_WYG_017-7a"/>
名當世自此直行志一不二熙寕之初作于先帝或出<lb/>
或舉可進可退或黙或語有命有義元豐之末召節其<lb/>
駛横榻已嚴專席尤厲永㤗嚮焉命以三事衮佩隨之<lb/>
顯無與二物盛而變譽忽為毁厚忽為薄榮忽為瘁竟<lb/>
斥炎陬胡跋尾㚄魑魅與鄰二童遘厲索水洋洋遂與<lb/>
俱逝嗚呼哀哉公逝于南旋殯三嵗三嵗之間九喪相<lb/>
繼十旐同歸水陸萬里行道興嗟石人亦涕僅返故山<lb/>
合窆如禮非有子賢未昜得此嗚呼哀哉念昔曽祖嘗<lb/>
<pb n="KR4d0115_WYG_017-7b"/>
都相位景徳之初主臣道契吏官有傅未銘于隧公實<lb/>
銘之丘山北賜論徳在前懷恩為次紼不共持弔不同<lb/>
綴千里寓文祭公以意公如明神則必享是嗚呼哀哉<lb/>
尚饗<lb/>
　　祭范忠宣公文<lb/>
嗚呼天不可與道慮不可與謀畀公之徳以鳴于世宜<lb/>
利且逹也而貶傷摧剝流離顛頓若造化與之為仇屈<lb/>
公之身以厄于世宜廢且窮也而名都方面中臺右省<lb/>
<pb n="KR4d0115_WYG_017-8a"/>
出将入相聲明風涌而雲浮方公之未用也志于仁而<lb/>
好義人但知其為文正之子及公之既用也奉其道以<lb/>
進退人又以為房魏之流故毎居言路而舉朝想見其<lb/>
議論再為宰相而行事可著于春秋蔡忠懐之遇公素<lb/>
無恩也乃解相印捐萬戸以捄其敗元祐諸公之得罪<lb/>
不可言也而公言之力寕與之同放于南州聞其風者<lb/>
以為如高山喬徾峯竦壁立凌厲而不可犯而造乎前<lb/>
者乃温恭自下雍容愷樂清談亹亹而不休至于接朋<lb/>
<pb n="KR4d0115_WYG_017-8b"/>
舊以終始懷宗族而綢繆力施乎外者已盡而更勉心<lb/>
忘于内者有怨而不修在他人嘗聞其語矣而公皆自<lb/>
得而悠悠故年雖耋而縉紳猶願其用病既聞而天下<lb/>
皆祝其瘳矧如某者挈提于筦庫之賤待遇如父子之<lb/>
游言雖往而不棄時已忤而獨收宜其扶輿奉杖以娯<lb/>
公于隱約破筋絶骨以從公于阻修事既莫禆于既往<lb/>
而公來已憊而可憂徒拜公于牀下猶語切而情周謂<lb/>
歳年之可覬而乃忽逝而不留嗚呼哀哉故老盡矣名<lb/>
<pb n="KR4d0115_WYG_017-9a"/>
言絶矣斯民之望徒喁喁矣遺徳餘芳誰其記矣一哀<lb/>
而慟何嗟及矣嗚呼哀哉尚饗<lb/>
　　又祭范忠宣公大葬文<lb/>
游公之門士有千百某所䝉公不獨其力方公盛時左<lb/>
右朝夕及公謫去限以南北莫持莫扶恨何有極公歸<lb/>
未幾棟壤山坼欲贖前恨而不可得尚期逺日送公安<lb/>
宅庶比役人執紖與紼乃以王事一東一西心實往矣<lb/>
而形則靡矧聞改卜四月是期倉黄遣使文不及思惟<lb/>
<pb n="KR4d0115_WYG_017-9b"/>
公名徳百世所師天子所敬庶民所宜昔嘗有言姑以<lb/>
塞悲今不復云言奚足為前恨既往後願亦違臨風隕<lb/>
涕敢寓一辭百年之後從公所之嗚呼哀哉尚饗<lb/>
　　祭宋龍圖文<lb/>
維元豐二年嵗次乙未八月丙申朔十五日庚戌文林<lb/>
郎試秘書省校書郎守信陽軍羅山縣令畢某謹遣人<lb/>
以清酌庶羞之奠致祭于故修史龍圖諫議宋公之靈<lb/>
曰惟公渾厚恬澹柔嘉粹純天與其質相之以文白玉<lb/>
<pb n="KR4d0115_WYG_017-10a"/>
縝栗芳華敷芬不偏不倚惟中是循世有儒服閉書不<lb/>
觀游談恣縱茍偷目前巻幄之富視人偃然公獨萬巻<lb/>
汪洋波瀾孰為國典郊丘廟祧辟雍封禪明堂㑹朝臺<lb/>
閣府寺森羅綱條而公之腹牢籠并包惟宋有書金匱<lb/>
石室五世百年英聲茂實禮樂制度聖功盛徳賢士大<lb/>
夫忠言偉績為建太史欲屬之筆學士如林而公第一<lb/>
矧公字書有法而妍虞薛歐禇聲稱後先始也家學今<lb/>
而自然天子之作公實書之銘記表頌公書乃宜石半<lb/>
<pb n="KR4d0115_WYG_017-10b"/>
天下皆公之碑爰自宣獻其門煒煒公大厥後而又有<lb/>
子天胡不弔六十而止嗚呼哀哉我今哭公想見其形<lb/>
哭公而慟如聞公聲公書在目<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然丁寕自我先世姻<lb/>
婭蟬聨曰姑與姊宜家之賢中外出入逾七十年我實<lb/>
後生上公之堂公顯而盛吾門之光公殞而替吾族之<lb/>
傷如公有守如公有常如公有識而壽不長天不可問<lb/>
哀哉蒼蒼尚饗<lb/>
　　祭游景叔龍圖文<lb/>
<pb n="KR4d0115_WYG_017-11a"/>
曩歳識君靈州之役晝行軍前黄沙大磧夜宿車下飄<lb/>
蓬亂石風雨爛衣冰霜破席同甘邊馬之塵僅免戰塲<lb/>
之骼我還君留君入我出一心如丹兩首俱白中條之<lb/>
陰黄河之側逍遙春朝名閫月夕酒不飲而嘗同歌無<lb/>
聲而自適津亭摻袂未賒于嵗月幃車載旐已聞于窀<lb/>
穸嗚呼哀哉吾景叔者止于斯耶功名事業願卒違耶<lb/>
風義慷慨今復誰耶慈仁殷勤孰不思耶一觴之奠寓<lb/>
此詞耶再拜而慟知不知耶嗚呼哀哉尚饗<lb/>
<pb n="KR4d0115_WYG_017-11b"/>
　　祭范徳孺侍郎文<lb/>
曩嵗識公靈武之城公貌既偉公氣亦英黄河潮海間<lb/>
關共行公矜我戇我知公誠遂同夷險期以死生其後<lb/>
公顯鏗鍧有聲既顯而貴隱然大名帥慶帥延帥熙帥<lb/>
并武夫悍卒怖若雷霆軍師老将心服其能屬鞬聽命<lb/>
甘從使令四路十年不知有兵及公尹洛以嚴輔明下<lb/>
敎既悉擿伏亦精洛城萬室千里為畇家家畏公如公<lb/>
是鄰㝛姧巨猾魂禠魄淪擊㫁取捨莫知其因遂皆斂<lb/>
<pb n="KR4d0115_WYG_017-12a"/>
手以公為神凡人之情僥倖苟得公獨裁之如穴被塞<lb/>
凡人之情好寛喜逸公獨檢之規矩繩墨宜其不懌而<lb/>
以為病乃獨懐公式歌且詠豈其施設逺而難窺人樂<lb/>
其大而忘其私公若不然公不為竒矧公門戸奕世顯<lb/>
榮太師為父宰相為兄公又崛起岌嶪峥嶸宜繼二人<lb/>
秉國之成而公一廢十有八齡公廢于家匪公匪卿二<lb/>
邊倚重猶如長城人言公復士夫倐興人言公用寇敵<lb/>
震驚公復之日萬耳皆傾復未之用而公已薨嗚呼哀<lb/>
<pb n="KR4d0115_WYG_017-12b"/>
哉人琴喪矣胸中之竒包而往矣威名氣象豈可為矣<lb/>
予末小子将何依矣慟哭于野出相送矣追念平昔恍<lb/>
如夢矣嗚呼哀哉尚饗<lb/>
　　祭韓贄文<lb/>
昔仁祖之在御合中外而多賢其高才碩徳功名道藝<lb/>
固不可以縷數而仁厚忠信寛和亮直始終如一者有<lb/>
如公焉方斯之時士或以為常爾而流風遺俗日益以<lb/>
逺人方歎息于當年蓋世臣舊徳今止十數而或出或<lb/>
<pb n="KR4d0115_WYG_017-13a"/>
處若經星常宿隱見之昭然况陰陽寒暑日夜相代有<lb/>
莫得挽以留者而東海之瀕歴山之下又聞丹旐之翩<lb/>
翩譬如岐陽之鼓鄒嶧之石其古文大篆略有存者而<lb/>
風朘雨蝕寖尋磨滅僅存一二于人間雖清名逺識純<lb/>
徳懿行自可以不殁而懐賢感舊悽涼悲惻則惟涕下<lb/>
而無言寓一觴于千里魂髣髴其居前尚饗<lb/>
　　祭范子夷文<lb/>
忠宣之道吾道是明子夷為子夙有賢聲我事忠宣義<lb/>
<pb n="KR4d0115_WYG_017-13b"/>
陽之城子夷一見兩蓋俱傾義雖友生恩若弟兄前後<lb/>
三紀可量此情中間出入仳離合并我廢于北子夷南<lb/>
行過嶠至海百驛是程妻喪子失始還其生邂逅相遇<lb/>
血涕交零如夢之怪魘極而驚已而大飲長嘯且歌言<lb/>
終此身期百相過曽不再見疾猶湧波崩騰而逝末如<lb/>
之何嗚呼哀哉我哭子夷豈但哭亡哭其承家義勇靡<lb/>
亢中廟之詔明著于章臺獄之峻獨身以當一斥萬里<lb/>
歸而徜徉百阨皆具謂年可長今又不壽漫漫彼蒼惟<lb/>
<pb n="KR4d0115_WYG_017-14a"/>
名不隕九原之光尚饗<lb/>
　　祭張應之朝奉文<lb/>
生而死乃理之常如應之之逝也獨為可傷嗚呼應之<lb/>
宦學有公卿之志居家欲衣食之穰然謗譏災疾低垂<lb/>
連蹇不釋于下位而孤児幼女婦孫臧獲僅飽于糟糠<lb/>
豈惟居官治民鬱抑掩塞不得見于施設至于私門之<lb/>
願子孫之計亦終負而不償嗚呼應之嘗悲人之死矣<lb/>
謂區區于是非屑屑于得喪者為可笑而吾復悲應之<lb/>
<pb n="KR4d0115_WYG_017-14b"/>
之亡則夫得喪是非果真不足以芥蔕而後來之士猶<lb/>
奔走出力而遑遑将知之而死者與不知者有間抑知<lb/>
與不知同歸于盡兩失而都忘故自應之之卒交游執<lb/>
友失聲出涕雖輿臺𨽻卒亦欷歔感慨而不自禁者此<lb/>
乃應之之所長想音容于平昔接神靈以馨香反袂掩<lb/>
泣固人情之不免而死生禍福則難問而茫茫伏惟尚<lb/>
饗<lb/>
　　祭范待制慈母文<lb/>
<pb n="KR4d0115_WYG_017-15a"/>
太夫人躬治其家既不墜文正公之法度而生子復能<lb/>
自奮發入為天子從官出總邊吏號賢帥人皆曰太夫<lb/>
人之敎也夫人治家既率循其先世敎子又貴為時名<lb/>
臣近代以門戸為事者之至願而況錦衣華髪享其榮<lb/>
禄數十年至親屈天子之使襃恤于家則雖亡有不亡<lb/>
者某為太夫人之子待制所知未得上堂再拜為壽而<lb/>
遽聞訃音于千里之外是宜有以相待制公之哀則酒<lb/>
醴殽䔩之奠垂涕洟而送之者豈無從出哉伏惟尚饗<lb/>
<pb n="KR4d0115_WYG_017-15b"/>
　　代范忠宣祭伯庸文<lb/>
某昔謫安陸與公際㑹公徳剛明而志樂昜納我于仁<lb/>
援我以義因得盡心以濟公事公事之餘尊俎相對談<lb/>
笑詠歌陶陶天地遂得婚姻以永今世賢如温國實公<lb/>
之季公友而愛同胞異氣而視老夫貴與相似季也入<lb/>
朝四方厭然公髪如雪行居季前都人觀之頂禮道邊<lb/>
季留京師相我天子公返于夏康強蕃祉維國之正與<lb/>
家之治清徳蓋人高名絶類夷齊以來有公兄弟丞相<lb/>
<pb n="KR4d0115_WYG_017-16a"/>
云亡我則憂公及聞公訃與憂適同憂既往矣而哀在<lb/>
中中不可見作文以通從斯日逺君子之風嗚呼哀哉<lb/>
尚饗<lb/>
　　代范忠宣祭提刑張師民文<lb/>
嗚呼師民今復何言不摻公袂而奠公墦我謫于申實<lb/>
公所部山城草野嵐煙毒霧我匪公舊公非我故慷慨<lb/>
留連相知之暮念公之明明而有容忘情燭理惟道之<lb/>
中念公之材才不病物舉措操守惟義之恤淮濆潁尾<lb/>
<pb n="KR4d0115_WYG_017-16b"/>
嵩臯汝川童児野叟猶知公賢公徳既厚公疾不年理<lb/>
不可請則歸之天嗚呼師民尚饗<lb/>
　　代范忠宣祭蔡浚明文<lb/>
人有所懐失則茫然況于生死親舊之間君也昭昭凌<lb/>
厲奮發毎将騫騰則必顛越十年之中進寸退尺謂君<lb/>
永長乃其所得云何半塗不行而蹶事既移矣人既非<lb/>
矣高才令譽若徒為矣寓言數十隨涕洟矣嗚呼哀哉<lb/>
尚饗<lb/>
<pb n="KR4d0115_WYG_017-17a"/>
　　祭仲兄舍人文<lb/>
維紹聖三年歳次丙子正月壬辰朔六日丁酉弟奉議<lb/>
郎充祕閣校理新差知虢州軍州兼管内勸農事輕車<lb/>
都尉借紫某謹以清酌庶羞之奠致祭于故詳定舍人<lb/>
八兄之靈巳巳之歳某罹家禍以墳墓之故獨居于鄭<lb/>
丙舍内外之喪漸營襄事其一則先妣馮翊郡夫人次<lb/>
則吾兄也至庚午歳之孟秋可以葬矣而嫂氏獨謂歳<lb/>
時月日或不利于吾兄之児女不知得于何人出于何<lb/>
<pb n="KR4d0115_WYG_017-17b"/>
書而誰敎之也書十返人三往而竟不昜某使宗親内<lb/>
外説嫂氏萬端大要舉尊喪而卑喪從之不一一校天<lb/>
下古今之所同也而嫂氏移書宋匪躬家反使勸某且<lb/>
言不必㑹葬故當時内外大小凡舉十有五喪而遺吾<lb/>
兄雖鄭人知之而為恨豈可量耶其後吾兄之子益長<lb/>
嫂氏既悔之嵗在丙子始克葬吾兄而某千里偶得㑹<lb/>
葬于此平昔之恨庶幾少弭惟吾兄孝能適親之心忠<lb/>
可尊主之徳早歳家無儋石之儲敎養諸弟嫁諸妹宦<lb/>
<pb n="KR4d0115_WYG_017-18a"/>
學婚葬各得其所及居朝廷以行義材識見稱于時雖<lb/>
大制作一經其手遂為不刊之典蓋治家之管仲而本<lb/>
朝之蘇綽也不幸早世不得殫見于事業菆塗京城之<lb/>
南十有五年而後克塟豈皆有命而復有時耶追念疇<lb/>
昔言悲心怛姑陳野祭以寄臨穴之哀尚饗<lb/>
　　省墓祭文<lb/>
維年月日孫朝㪚郎新差知鄭州軍州兼管内勸農事<lb/>
兼專提舉黄河掃岸䕶軍借紫某謹以清酌庶羞之奠<lb/>
<pb n="KR4d0115_WYG_017-18b"/>
敢昭告于皇高祖太師高祖妣太夫人皇曽祖文簡令<lb/>
公皇曽祖妣楚國太夫人皇祖侍郎祖妣郡君皇叔祖<lb/>
侍郎叔祖妣郡君皇伯光禄伯母郡君皇考銀青妣永<lb/>
嘉郡夫人妣馮翊郡夫人某近䝉朝廷牽用改守奉寕<lb/>
之官在塗來觀阡壠恭陳野祭祗合明靈雖入里下車<lb/>
具存于先訓而過家上冢寔賴于國恩矧如父母之邦<lb/>
更此松楸之託敢忘惕厲以墜家聲尚饗<lb/>
　　祭代州祖墓文<lb/>
<pb n="KR4d0115_WYG_017-19a"/>
維元祐七年歳次壬申三月甲申朔七日庚戌孫左朝<lb/>
奉郎充集賢校理權提㸃河東路刑獄公事兼本路勸<lb/>
農提舉河渠公事上騎都尉借紫某謹以清酌庶羞之<lb/>
奠致祭于諸祖府君太保太傅諸祖母鄧國韓國代國<lb/>
夫人之靈某承君子之澤食禄于朝待罪河東來訪阡<lb/>
壠年祀寖逺潛徳逾新松檟雖亡遺迹猶在不改山川<lb/>
之舊僅聞父老之傳兆域可分豐碑莫辨謹陳野祭祗<lb/>
合明靈想像歎欷徘徊終日敢忘惕厲以墜家聲伏惟<lb/>
<pb n="KR4d0115_WYG_017-19b"/>
尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻十七<lb/>
</p>
<p>
</p>
  </div>
</body>
</text>
</TEI>
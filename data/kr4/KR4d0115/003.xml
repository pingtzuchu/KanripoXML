<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻三</head> <lb/>
    <p>
<pb n="KR4d0115_WYG_003-1a"/>
欽定四庫全書<lb/>
　西臺集巻三<lb/>
　　　　　　　　　　　　宋　畢仲游　撰<lb/>
　表<lb/>
　　代范忠宣謝除給事中表<lb/>
蘭臺典領已踰分以為譏𤨏闥深嚴更冒恩於不次牢<lb/>
辭靡獲即寵何安伏念臣學匪多聞器惟近用讀書干<lb/>
祿雖並進于諸生任職居官且無禆于大體曩分憂寄<lb/>
<pb n="KR4d0115_WYG_003-1b"/>
自抵譴尤頼先帝之深仁許更生于盛世既獲安身之<lb/>
地固無沒齒之言屬日月之繼明與乾坤而等施起從<lb/>
廢放疊預甄收䇿府優㳺極儒林之盛選經闈陟降廼<lb/>
臣子之至榮況未歴于嵗時更驟升于侍從職繁且要<lb/>
心感而慚此葢伏遇皇帝陛下樂在得人急于圗治謂<lb/>
低徊而多難亦樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而無他併示殊私更觀晚節敢不<lb/>
勉疏䝉滯祗飭特操雖險阻之嘗更務激昂而自信仕<lb/>
非為已知報國之可圗義重於身將捐軀而不顧<lb/>
<pb n="KR4d0115_WYG_003-2a"/>
　　代范忠宣上太皇太后表<lb/>
還朝甚邇忝職過優寵至心驚恩難力効莫避已成之<lb/>
命深懷非據之慚伏念臣識慮戇愚藝文膚淺早丁昌<lb/>
運自奮公朝隨事獻言既無闗于得失臨民布政翻自<lb/>
速于譴訶非曲貸其餘生安得已衰而復用圗書甚秘<lb/>
參廣内之雋游經訓在前侍光華之正坐况屬右文之<lb/>
代而聨左省之官榮幸併來心顔増悸直虞隕越豈特<lb/>
僥逾此盖伏遇太皇太后陛下母道示儀坤元職載葢<lb/>
<pb n="KR4d0115_WYG_003-2b"/>
欲新民之耳目故還舊物于朝廷寛其既往之愆責以<lb/>
後來之效非徒衰晩曲被便蕃對不以時嘗雅聞于典<lb/>
故事知未正敢隂視于愆違<lb/>
　　代范忠宣謝給事中兼侍講表<lb/>
𤨏闥要官經帷異選自維衰晚猥玷清班既辭命以靡<lb/>
從遂冒恩而居次伏念臣受材迂拙臨事濶疎祇由門<lb/>
戸之相傳得與衣冠而並進謬更煩使寖陟清途志敢<lb/>
望于有成言以狂而無補謗雖不免寵已繼來知無後<lb/>
<pb n="KR4d0115_WYG_003-3a"/>
效之可圗每媿先朝之再造及陛下重離委照麗澤旁<lb/>
流方悉力於乘邊敢萌心於處内既升要近復賜召還<lb/>
新政方行已喜朝聞之道舊㳺如夢更叨夕拜之榮俾<lb/>
入講于金華遂常親於玉色其為幸㑹逺絶尋常此葢<lb/>
伏遇皇帝陛下聖道生知孝思善繼纘正朝廷之大體<lb/>
述成祖考之遺謀布政之初以人為急如臣不肖被眷<lb/>
尤深父子遭逢雖在一時之内君臣際㑹凡叨四聖之<lb/>
知施及衰年併䝉除奬内維白首殆種種以無堪顧有<lb/>
<pb n="KR4d0115_WYG_003-3b"/>
赤心尚惓惓而思奮<lb/>
　　代范忠宣上太皇太后表<lb/>
去國彌年方載臨於西壘還朝不日遂升𨽻于東䑓仍<lb/>
參帝幙之㳺以待聖謨之及將何上稱第有中慙伏念<lb/>
臣少乏異才長惟拙守在官論事既無經逺之謀為政<lb/>
治民又乏可書之績徒以朝廷之樂善或緣家世以用<lb/>
人已廢復興雖窮若達逮四方之承化與萬物以歸心<lb/>
忽于鼓舞之中而被甄收之渥黄扉嚴近遽使叨居黼<lb/>
<pb n="KR4d0115_WYG_003-4a"/>
坐燕閒獲從勸講材資甚薄職守太優豈聖代之乏人<lb/>
乃公朝之念舊懇辭弗獲際㑹可知此盖伏遇太皇太<lb/>
后陛下淵懿内充聰明旁燭酌民言而布政公天下以<lb/>
為心致使衰遲亦䝉簡拔敢不寅思官守屏去身謀務<lb/>
昭内外之情少發聖賢之藴腐儒已老雖非適用之才<lb/>
善政日新姑盡可陳之力<lb/>
　　代范忠宣上太皇太后謝同知樞密院表<lb/>
渙汗難收忱辭遂格偶以衣冠之後得陪帷幄之謀俯<lb/>
<pb n="KR4d0115_WYG_003-4b"/>
念庸虚大虞隕越伏以右樞之府雖非古官本朝以來<lb/>
乃為重任出納萬務陪國論之機宜經畫四夷繫邊民<lb/>
之舒惨必智足以周事之變徳足以厭人之心然後上<lb/>
無憂顧之勞下有乂安之俗因時得位雖可望于功<lb/>
名以道觀能固不勝其憂責如臣者早逢亨運偶陟榮<lb/>
塗幹蠱私家雖未忘于先訓服勞王事且無異于常人<lb/>
而自大政清明衆賢登用亦從孤逺屢玷寵靈懷欲自<lb/>
陳莫避三銓之要恩私洊降遂陪二府之聨席寵未安拜<lb/>
<pb n="KR4d0115_WYG_003-5a"/>
恩尤異既榮且驟因駭而慚此葢伏遇太皇太后陛下<lb/>
至徳誕敷隂功協濟丕冒幅員之内不違房闥之間欲<lb/>
尊奬于前人故延登其後世敢不祗念祖宗之成憲更<lb/>
參今昔之常情祈以聖謨施於國事庶無大譴以答鴻<lb/>
私<lb/>
　　代范忠宣辭登庸第一表<lb/>
聞命震驚省躬隕越敢圗重位輕畀具臣竊以任官之<lb/>
難莫如置位之重必有潛徳方能濟時故隂陽事之<lb/>
<pb n="KR4d0115_WYG_003-5b"/>
本也而責之調和賢愚物之情也而委之進退内總百<lb/>
揆外懷四夷茍非學通至治之源則必不勝今日之任<lb/>
況在盛世尤須得人若臣者道匪深知才難重任自陪<lb/>
機要乆乏勞能動迷取舍之方多失事機之㑹所以宿<lb/>
兵在外邊境未安鄙俗不和盜賊間發論空陪於帷幄<lb/>
智惟見于簿書方思引分以投閒何意誤恩之躐等忽<lb/>
從右府進備宰司命既出于非常人或驚而不信茍懷冒<lb/>
昧必至顛隮伏望皇帝陛下待以至公考于外議念臣斗<lb/>
<pb n="KR4d0115_WYG_003-6a"/>
筲小器豈堪君子之經綸察臣口耳常談盡出古人之<lb/>
糟粕已玷樞機之近敢超鼎鼐之崇非徒物論之由生<lb/>
可懼民情之未厭特收成命改付大賢則百辟造廷不<lb/>
失具瞻之體萬方觀徳庶幾善化之成言出肺肝期于<lb/>
得請<lb/>
　　代范忠宣上太皇太后表<lb/>
位與恩隆寵隨憂至豈待人言其不可固當自訟于難<lb/>
安臣聞總天下而制治則要在得賢釐庶官而分職則<lb/>
<pb n="KR4d0115_WYG_003-6b"/>
始于論相蓋量材授任要如衡石之公興化道民必有<lb/>
經綸之具始可以宰制萬類圗囘四方繫天下之安危<lb/>
為朝廷之輕重欲副是選嗚呼其難臣外乏聲猷中惟<lb/>
迂拙少而自勉雖聞長者之遺風老欲有為豈識先賢<lb/>
之能事徒荷聖神之眷許陪機政之繁身已渉于再期<lb/>
事蔑聞于一善功名不顯甘貽志壬之羞忠義未忘葢<lb/>
頼先臣之澤尚因循而竊祿以去就之須時敢謂旁求<lb/>
更加大用超中臺之峻秩兼右省之隆名任既重而猶<lb/>
<pb n="KR4d0115_WYG_003-7a"/>
増道欲休而更逺敢云辭寵蓋實自驚伏望太皇太后<lb/>
陛下曲軫皇慈少矜危懇念自昔工師之衆尚選任以<lb/>
艱難豈平時輔相之尊容假人于造次收還時柄更授<lb/>
宗工則傳之將來始號至公之舉因人有作可成不世<lb/>
之勲言欲必行詞非敢飾<lb/>
　　代辭第二表<lb/>
愚誠切至聰聽未回心欲盡而知難詞雖繁而不避竊<lb/>
以宰相之望古人所稀蕭曹賢也第聞清浄之風房杜<lb/>
<pb n="KR4d0115_WYG_003-7b"/>
才也猶愧禮樂之任茍匪盛世類皆假人或緣宗室戚<lb/>
里而自私或以錢榖刑名而充位既以幸進未聞至公<lb/>
朝廷之所以無成風俗之所以不振鑒是前載見于後<lb/>
王方今中外晏安賢能輩出況屬兩宫之同徳可謂千<lb/>
載之一時尤須哲人以重宰事而臣材猷單淺道術空<lb/>
疎徒以先臣之義方得備公朝之官使比更事任屢積<lb/>
瑕疵晚預政機止因際㑹常欲逡巡而自弛正懷進越<lb/>
以居前未䝉賜玦之仁更處持衡之重夙宵内省震悸<lb/>
<pb n="KR4d0115_WYG_003-8a"/>
交興伏望皇帝陛下考慎其人明揚以道巖穴退處或<lb/>
遺先覺之天民搢紳在朝宜有無雙之國士與之戮力<lb/>
藉以興邦如臣至愚茍黜幽之未至于時無補尚假借<lb/>
以為多悃愊之私徬徨以俟<lb/>
　　代辭第三表<lb/>
重寄難任可勝虞于顛覆恩言未許蓋不盡于精㣲敢<lb/>
以淵氷再干旒扆竊以眷求碩輔師長百工繫華夏之<lb/>
觀瞻為士民之擬議以所任之賢否卜其世之盛衰可<lb/>
<pb n="KR4d0115_WYG_003-8b"/>
謂非常豈容虚受而臣智能甚短學問尤荒頃自乗邊<lb/>
召令處内幾有九遷之峻仍叨三接之勤身則甚榮事<lb/>
將奚補矧兩宫宵旰以求治而四海飢渇于太平宜得<lb/>
名賢使當時柄顧如疵賤難爾僥逾廊廟論功雖匪沾<lb/>
沾之易斗筲在位定為齪齪之人何假煩言始能辭寵<lb/>
伏望皇帝陛下曲回睿眷大啟逺圗借使乏才猶難輕<lb/>
用保祐盛世自應崧嶽之生賢敷求逸民宜有傅巖之<lb/>
肖象還其前命復以故棲則臣雖被遇而無堪有以自知<lb/>
<pb n="KR4d0115_WYG_003-9a"/>
而為解頗殫危懇拱俟俞音<lb/>
　　代范忠宣謝登庸表<lb/>
登筦事樞已出遭時之幸進聨鈞軸尤非經國之長知<lb/>
重任之疾顛戒虚名之暴得冀誤恩之可復嘗昧死以屢<lb/>
陳及奉訓詞莫追汗令天地之無私如是君臣之相遇<lb/>
至難亦既超逾惟知震懼伏念臣行非髙世才止中人<lb/>
英祖好賢嘗叨于言責裕陵善貸復逭于刑誅逮初政<lb/>
之清明方乘邊而鞅掌不圗白首謬簡清𠂻就假寵名<lb/>
<pb n="KR4d0115_WYG_003-9b"/>
繼䝉收召曽無三月已預柄臣逮此二年遂尸相事仍<lb/>
自二樞之列超升端揆之崇兼右省之隆名開侯封之<lb/>
新國陪敦厥賦明告在廷近世未聞迄今猶恐所以拜<lb/>
章瀝懇俟命居家卒不獲辭衆知非據此葢伏遇皇帝<lb/>
陛下仰承積累欲大施為悼風化之未淳思太平之可致<lb/>
更緣虚位因使備官既無見於事功乃止論其家世所<lb/>
虞朴學終累國恩行其所知幸斯民之安堵如有不稱<lb/>
敢固位以妨賢授受之初詞情㒺既<lb/>
<pb n="KR4d0115_WYG_003-10a"/>
　　代范忠宣上太皇太后表<lb/>
材㣲易竭恩重難辭矧遭明盛之朝而戴崇高之位榮<lb/>
非已稱寵實心驚臣聞自古聖賢之君有意治安之道<lb/>
考慎其相允釐厥官必總制萬幾能成風俗之美協宣<lb/>
一徳以召隂陽之和可以經體贊元代工理物茍或無<lb/>
能而當路則將循致于病民如臣者學本承家仕慚干<lb/>
澤平時幸㑹被遇三朝晚嵗間闗竟塵二府方念煩言<lb/>
之必至敢懷要地以為安舊職未辭新榮更集爰自中<lb/>
<pb n="KR4d0115_WYG_003-10b"/>
樞之次超居論道之崇啟侯社之故封益爰田之真食<lb/>
需章避命伏省遷恩終渙汗之莫回知眷求之虚辱大<lb/>
踰分願殊極憂兢此盖伏遇太皇太后陛下圗任惟公<lb/>
延登以恕念為國乃治家之道求忠臣于孝子之門誤<lb/>
以象賢䝉慈注意聖謨在上敢愛力于明時免䇿未加<lb/>
更悉心于大體庶無稗政以累後人<lb/>
　　代范忠宣辭免明堂加恩表<lb/>
侍祠太寢方成陟配之隆孚號公朝首濫褒升之渥事<lb/>
<pb n="KR4d0115_WYG_003-11a"/>
雖循舊分實難安伏念臣力弱才微志迂質朽徒遭累聖<lb/>
獲厠近司無報事機更尸政柄隂陽或愆而未明燮和<lb/>
之理苗頑可格而不知鎮撫之方雖勉盡于孤忠但奉<lb/>
行于成憲而屬肇稱宗祀考合上儀祇戒精專肅雍永<lb/>
享内受百神之職外來四海之恭及釐事之告成在臣<lb/>
力而何有敢圗睿睠曲霈鴻私増侈爰田重加真賦問<lb/>
其禮則不越典章之舊語其勞則僅如陟降之儀乃分<lb/>
之常奚功可錄實虞非據自揣無名伏望皇帝陛下函<lb/>
<pb n="KR4d0115_WYG_003-11b"/>
覆比天照臨如日念厥誠之可憫鑒所説之由𠂻追寢<lb/>
徽章俾安分守則兩宫在御知渙汗之無私百職造廷<lb/>
庶強顔而安位<lb/>
　　代范忠宣上太皇太后表<lb/>
誠意冒聞俞音尚閟義可辭而難止心得請以為安敢<lb/>
瀆髙明再殫悃愊竊以祭而惠下雖出至恩賞不以能<lb/>
即干公議臣位居衡弼職總官師乏嘉猷以濟事之艱<lb/>
難無雅望以重人之觀聽茍更貪以褒賜將下啟于紛<lb/>
<pb n="KR4d0115_WYG_003-12a"/>
紜非止累身固當體國惟兹毖祀厥有常勞上則由大<lb/>
孝以感通下則以羣公之顯相用能成禮昭格殊休謬<lb/>
典領于攸司實支離而即事幸免譴訶之及敢期敷錫<lb/>
之蕃此葢伏遇太皇太后陛下燭以至明矜其小節雖<lb/>
加地進律為臣子之至榮而褒徳顯功亦聖王之重事<lb/>
願輟已行之命俾無妄予之譏則遂成蕩蕩之公朝豈<lb/>
特取區區之私義<lb/>
　　代范忠宣謝明堂加恩表<lb/>
<pb n="KR4d0115_WYG_003-12b"/>
瀝懇露章留恩侍㫖賦訓詞之申飭知汗令之難回竟<lb/>
起拜嘉永慚虚受伏念臣學非自得道亦晩聞正以遭<lb/>
逢塵于近要及兹晚節遂領繁機職雖冠于代工事未<lb/>
忘于補過幸遇皇帝陛下靈承寳煦祇述燕謀迹嘉祐<lb/>
之明禋復總章之並配禮文既輯孝感遂通款真宇以<lb/>
薦誠包圎壇而兼饗比膺介福首睠近司第其夙夜之<lb/>
勞益以陪敦之賦恩逾望表愧溢情涯祭澤方行始懼<lb/>
支離而不稱命書既下猶知遜避之當然徒罄所聞卒<lb/>
<pb n="KR4d0115_WYG_003-13a"/>
云不獲寵驚交至俯傴靡遑此葢伏遇皇帝陛下以徳<lb/>
動天推仁及物念其輔政雖一善之無聞及此受釐欲<lb/>
衆人之皆享故令孱昧首被褒優敢不見義則從惟忠是<lb/>
力務獲公家之利敢懷私室之安<lb/>
　　代范忠宣上太皇太后表<lb/>
渙然出綍既成命之難稽惕若負芒知上恩之已過措<lb/>
躬無地䝉施若天伏念臣本乏異能早尸榮祿謬入陪<lb/>
于帷幄更冒進于機衡名隨器以兼尊任與憂而俱重<lb/>
<pb n="KR4d0115_WYG_003-13b"/>
未聞一得可報萬分昨者考古定儀酌今崇饗奉一純<lb/>
而致告備萬物以綏成適以官聨得專使範幸多儀之<lb/>
親覯在嘉祀以奚功豈謂太皇太后陛下以道博臨因<lb/>
天貺賜謂聖能享帝雖所出之由中而福降自天葢可<lb/>
均而及下反類功疑之重深慙邑入之多徒冒譴以固<lb/>
辭卒叨榮而兼處誓罄夙宵之力别酧覆幬之仁<lb/>
　　代范忠宣謝加恩表<lb/>
熈事告成湛恩下霈曲頒寵數延及具僚遜避莫容兢<lb/>
<pb n="KR4d0115_WYG_003-14a"/>
榮交集伏念臣生惟拙守學匪通方向以遭逢遂忝鼎<lb/>
司之重及均出處猶紆衮紱之華屬大享之䖍恭煥多<lb/>
儀而明偹神靈燕格天地貺臨第聞諸福之沓來方誦<lb/>
孝思之所感而明綸忽降恩紀増隆顧非執事之勞而<lb/>
冒加田之賞大踰分願徒益震惶此盖伏遇皇帝陛下<lb/>
燭以睿明矜其戇陋謂持衡當軸昔雖績效之無聞而<lb/>
衍食増封蓋示朝廷之大體誓勤夙夜少効涓埃<lb/>
　　代范忠宣上太皇太后表<lb/>
<pb n="KR4d0115_WYG_003-14b"/>
祀典交修葢由𠂻而致饗恩章下逮雖處外而不遺名<lb/>
有故常實為榮遇竊以祭而惠下厥有常經賞必顧勞<lb/>
則為公器而臣頃緣際㑹常處近司逮此保全猶叨郡<lb/>
寄方承流而自勉屬丕事之有成曽㣲夙夜之勤亦預<lb/>
便蕃之寵爰田増侈真食有加想煇翟以知慚顧絲綸<lb/>
之已辱遂叨成命第訟㒺功此葢伏遇太皇太后陛下<lb/>
函覆比天照臨如日念其輔政雖一善之無聞及此受<lb/>
釐與衆人而偕享期永堅于晚節庶少答于鴻私<lb/>
<pb n="KR4d0115_WYG_003-15a"/>
　　代范忠宣辭免明堂加恩表<lb/>
備殫愚欵雖曰報聞尚有忱辭期于必達大懼悔尤之<lb/>
至非徒冒昧之慙葢聞自昔盛王因時恤祀三代而上<lb/>
畀煇翟以示恩兩漢以來及郊縣而霑賜惟本朝之有<lb/>
作比振古以増隆凡備物以親祠則敷天而均慶葢欲<lb/>
奉承神貺祓飾治功而臣能薄位高才㣲祿厚介于坐<lb/>
論莫紓宵旰之勤責以具瞻豈有儀型之美比進陪夫<lb/>
禋享乃專總于使聨曽非任能已䝉善貸豈可更叨恩<lb/>
<pb n="KR4d0115_WYG_003-15b"/>
典多取户封掩澤物之殊私為持衡之假寵但由沿襲<lb/>
實重僥逾伏望皇帝陛下深軫淵𠂻勉回鴻造念兹申<lb/>
命雖已出而如綸收以待功則無譏于反汗庶幾疲苶<lb/>
可盡糜捐<lb/>
　　代范忠宣上太皇太后表<lb/>
丕事繼成純禧方洽特均寵數先被宰司顧居位以無<lb/>
能敢冒恩而招悔伏念臣器惟適用之小才乏兼人之<lb/>
長出入四朝曽無一善周旋二府謬列三階雖兹大饗<lb/>
<pb n="KR4d0115_WYG_003-16a"/>
之䖍恭葢亦備員而上下典章明著多士肅祗物有司<lb/>
存禮惟斯稱至于被天地之貺格神靈之歡由聖徳之<lb/>
無為亦孝思之所感如臣匪敏惟戾是逃幸不至于顛<lb/>
躋敢上煩于寵奬而明綸忽降恩典過隆曽無告后之<lb/>
猷而預加田之賞大逾分願尤累聖知伏望太皇太后<lb/>
陛下深軫睿慈曲矜拙守謂持衡當軸既實效之無聞<lb/>
而衍食増封豈虚名之可受俾還廷號免紊邦彛<lb/>
　　代范忠宣坤成節進功徳表<lb/>
<pb n="KR4d0115_WYG_003-16b"/>
天正紀候方膺來福之祥坤載儲靈適協誕生之慶合<lb/>
朝綏而胥忭流宫壼以騰歡伏惟太皇太后陛下懿徳<lb/>
内融隂功黙運輔先朝而允治翼聖嗣以成能加美王<lb/>
猷坐隆母道星纏髣髴動軒陛以増華月夢流傳與帝<lb/>
宸而參㑹徽音允塞景算延洪恩洽諸臣禮行中禁臣<lb/>
久叨榮祿今遇休期迹雖厠于近聨詞實慚于善頌歡<lb/>
誠激切倍萬常倫<lb/>
　　代范忠宣再進功徳表<lb/>
<pb n="KR4d0115_WYG_003-17a"/>
伏以位正母儀慶流壼則爰臨誕日冒薦私誠繙鹿苑<lb/>
之秘文集鷲峯之浄侣恭慿妙果申祝福祥伏願太皇<lb/>
太后陛下功翊基圗道光房闥濬源有自資佛力以彌<lb/>
深植福無疆畀夀祺而不既<lb/>
　　代范忠宣再進功徳表<lb/>
伏以坤儀博厚式當誕慶之辰竺土流傳夙契真如之<lb/>
理爰慿妙果式禱至慈繙海藏之秘詮發潮音之梵唱<lb/>
伏願太皇太后陛下䖍資佛力増錫夀齡太姒徽音益<lb/>
<pb n="KR4d0115_WYG_003-17b"/>
光昭于千古帝虞孝養期永保於萬年<lb/>
　　代范忠宣再進功徳表<lb/>
伏以蘭秋啟序方逾簡定之元沙麓開祥適協誕生之<lb/>
慶敢申善頌妙結勝緣演清梵于魚山繙秘文于龍藏<lb/>
伏惟太皇太后陛下道尊房闥功冒堪輿母儀三朝子<lb/>
來萬國對上靈之純錫翼嗣聖於丕平爰丁震育之辰<lb/>
敢罄延洪之祝伏願比明佛日等固金輪太姒徽音益<lb/>
光明於千古帝虞孝養期永保于萬年<lb/>
<pb n="KR4d0115_WYG_003-18a"/>
　　代范忠宣賀平河外三州表<lb/>
平戎韜畧靡用干戈克敵雄才自還里閈豈特疆場之<lb/>
効順行知鋒鏑之可消患弭一方治形四海伏以善戰<lb/>
之至初無勇功神武之行亦云不殺矧羌夷之不靖本<lb/>
小醜之易除始非得已而用兵終則招攜之有道巢穴<lb/>
可窮而不問邊陲安堵而自如情狀奚殫欵誠屢至遂<lb/>
聞革面相與嚮風既内懾於威靈遂盡歸其俘獲殆非<lb/>
力致純以徳來矧是生還率常死節度湟伐木不煩充<lb/>
<pb n="KR4d0115_WYG_003-18b"/>
國之謀謁廟賜田如見子卿之返此葢伏遇皇帝陛下<lb/>
上仁兼覆盛徳惟新小兩漢之邊功盡三王之能事眷<lb/>
惟士伍偶隔聲名鞮譯在塗既奉君臣之義裳衣改衽<lb/>
復從父母之邦邊候告寜人情底豫豈異七旬之格是<lb/>
為千載之逢臣頃預政機親聞睿算比分憂寄獲覩成<lb/>
功再拜奉觴雖阻漢庭之列大書作策永為宋史之光<lb/>
感頌之私倍萬常品<lb/>
　　代范忠宣謝賜姊萬年縣君冠帔表<lb/>
<pb n="KR4d0115_WYG_003-19a"/>
恩在令中方瀝肺肝之請寵由意外遂沾手足之私遂<lb/>
加美於一身實増光於兩族叨榮為幸報賜何階竊惟<lb/>
賦人臣以事而念及其前人憫公卿之勞而不忘其後<lb/>
世求之在昔已曰稀逢而況事非出于故常澤遍加于<lb/>
内外實為殊遇葢異汎恩惟是女兄蕞然嫠婦佩紉即<lb/>
事早悲託體之同恤緯在庭未被及身之寵私誠仰達<lb/>
聰聽下臨特頒冠服之華不易衣裳之令恩由中出榮<lb/>
可家藏此蓋伏遇皇帝陛下善與人同聖由天縱親奉<lb/>
<pb n="KR4d0115_WYG_003-19b"/>
神宗之遺澤緬思仁祖之任賢念及寡居申惟華飾庶<lb/>
家聲之不泯知徳賞之有由惟是孤臣將何報國拜天<lb/>
子之命幾顛倒于衣裳比大夫之妻更増華于車服<lb/>
　　代范忠宣上太皇太后表<lb/>
誠意冒聞睿慈下逮靡從改授曲示匪頒顧同産之遭<lb/>
逢見異恩而特達伏念臣早緣中教寖服榮階尸祿已<lb/>
多在公奚補雖兄弟之並仕顧姊妹之寡存偶因可請<lb/>
之恩願易從中之賜敢圗聖念深軫私門遂使遺嫠坐<lb/>
<pb n="KR4d0115_WYG_003-20a"/>
䝉華寵被之首服可慚圭竇之卑煥若霓衣如荷璇霄<lb/>
之降榮逾所望感極何言此葢伏遇太皇太后陛下體<lb/>
道安民示慈愛物靡間幽㣲之賤兼存衣被之功更以<lb/>
先臣賁其遺體寵均在笥置私室以光華徒有同胞望<lb/>
公朝而感泣<lb/>
　　代范忠宣謝賜生日禮物表<lb/>
嵗月云來方起劬勞之想雲天在望遽叨錫予之優雖<lb/>
有故常殆由遭際伏念臣早承父訓鞠自母慈比知從<lb/>
<pb n="KR4d0115_WYG_003-20b"/>
政之方已匪及親之祿迨兹榮遇僅可移忠適丁載育<lb/>
之辰尤抱早孤之嘆敢期睿睠特賜匪頒厚以餼牢加<lb/>
之醪醴屈王人而臨諭辱詔旨以申褒跼地知慙隆天<lb/>
被澤此葢伏遇皇帝陛下勤勞庶政體貌邇臣以將責<lb/>
其事功故毎同其憂樂知有嘉生之意曲推及物之仁<lb/>
誓罄拙勤仰酬恩造<lb/>
　　代范忠宣謝并州到任表<lb/>
政兼四路地控二陲為襟帶於比方實股肱之重鎮置<lb/>
<pb n="KR4d0115_WYG_003-21a"/>
帥之舊常須得人進職而居併為異數伏念臣本非聞道<lb/>
但欲保家而被遇三朝效無毫髮䝉知二聖速若風雲<lb/>
登筦事樞入司政柄第奉行于典故夫何有于經綸始<lb/>
疑高位之疾顛更得价藩而為寵迨兹期月復濫恩崇<lb/>
冠書殿之清班總邊機于祇省其在前者多名徳之相<lb/>
望自視缺然懼憂勞之難副亦既受任敢忘盡心此葢<lb/>
伏遇皇帝陛下治法禹湯仁如堯舜念嘗侍軒墀之末<lb/>
是為心膂之臣爰曲加體貌之隆特委兵民之任尚有<lb/>
<pb n="KR4d0115_WYG_003-21b"/>
唐之風俗承列聖之涵濡惟知愛人敢或生事庶幾一<lb/>
得以報萬分<lb/>
　　代范忠宣謝賜醫官章服表<lb/>
私指冒聞蓋恃聖君之含貸特恩如請更窺天語之温<lb/>
純曲被丁寜惟深隕越伏念臣頃緣遭遇過竊寵靈不<lb/>
戒滿盈自取顛覆擠九淵而難拯視萬鬼以為隣此葢<lb/>
伏遇皇帝陛下纂服當天體仁澤物務為蕩滌施及尫<lb/>
殘拔之於幾死之中還之于絶望之後官名悉復里閈<lb/>
<pb n="KR4d0115_WYG_003-22a"/>
得歸因遣侍醫隨療沈瘵既更生而為徳仍起廢以推<lb/>
慈力盡出於公家心靡遑于私室輒殫危懇妄有哀祈<lb/>
敢謂神聖重矜朽憊與期湯熨之速效且非藩服之常<lb/>
恩併受訓詞示存眷待俾在桑榆之景更効芻蕘之忠<lb/>
然臣外已支離中加昏耄但知感泣無復激昂伏枕待<lb/>
終將何禆于君父捐軀報上更當朂于子孫<lb/>
　　代范右丞謝再出知潁昌表<lb/>
衮紱再紆尤積妨賢之咎錦衣未改還叨入里之榮復<lb/>
<pb n="KR4d0115_WYG_003-22b"/>
書殿之隆名進治官之崇秩恩私曲被感涕無從伏念<lb/>
臣以一介之庸愚遭千年之盛際立身寡與但遇聖朝<lb/>
謀國何功遂階丞弼㣲勤勞之可紀徒内外以迭居一<lb/>
昨召自鄉邦入司政柄氣與神而俱耗老隨病以交侵<lb/>
瞻視不全識慮尤短逮以人言而自訟終煩聖度之含<lb/>
容待其疲曵而不支然後逡巡而得請仍加異數付以<lb/>
舊藩兼出入之恩輝盡始終之體貌益為僥倖有靦心<lb/>
顔此葢伏遇皇帝陛下惻以至仁包之大度念其充位<lb/>
<pb n="KR4d0115_WYG_003-23a"/>
幸樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>以無他雖或誤朝由衰遲之已甚不止奉身而<lb/>
善退仍容假寵以榮歸然臣被遇三朝徧更二府壯年<lb/>
遇事冀有補于萬分晚嵗得君訖無稱于一善尚累撫<lb/>
民之寄徒懷去國之慙誓以餘齡更酬洪造<lb/>
　　代范右丞謝潁昌到任表<lb/>
非材而居髙位戚以自貽去國而守大邦恩由善貸感<lb/>
慙既極恐懼益深伏念臣學匪通方仕緣遭際頃塵榮<lb/>
近即抵譴訶已甘自屏于明時何意獲伸而任道比䝉<lb/>
<pb n="KR4d0115_WYG_003-23b"/>
收召屢被旁求遂越稠人預聞機政而臣年齡已暮知<lb/>
識乆昏外乏建明中多忘忽有如物使初轉喉而不知<lb/>
逮致人言雖齰舌而何及累奏封而自列伏砧鑕以是<lb/>
宜敢謂上恩示之大度止令去位猶假輔藩不徒禮貌<lb/>
之優更委撫封之重此葢伏遇皇帝陛下堯仁廣運舜<lb/>
道用中愛物如傷以仁觀過似矜晚節持屈明刑臣敢<lb/>
擢髪思愆没齒自訟嘗叨重任況終賴于保全未盡餘<lb/>
生當力圗於報効<lb/>
<pb n="KR4d0115_WYG_003-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0115_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻三<lb/>
</p>
<p>
</p>
  </div>
</body>
</text>
</TEI>
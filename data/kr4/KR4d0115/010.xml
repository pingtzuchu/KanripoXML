<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻十</head> <lb/>
    <p>
<pb n="KR4d0115_WYG_010-1a"/>
欽定四庫全書<lb/>
　西臺集巻十<lb/>
　　　　　　　　　　　　宋　畢仲游　撰<lb/>
　尺牘<lb/>
　　上蘇内翰<lb/>
去嵗起于罪罰之餘入奉朝謁適值知龍圖閣内翰請<lb/>
外將赴汝陰僅得再請候門下而荷眷逾厚知奬更深<lb/>
殆非後進晚學所敢望於先生大人者也自疇昔違奉<lb/>
<pb n="KR4d0115_WYG_010-1b"/>
累更晦朔不審即日台候動止何似某待罪河東以託<lb/>
庇左右之故茍免如昨幸復霑禄食而已不及親養追<lb/>
念摧感涕慕何言邈未知侍見之期仰惟體上眷倚精<lb/>
固生理入輔天子以稱中外之望不宣<lb/>
　　又<lb/>
某去冬至晉郡適當新秦被㓂之後雖非職事而文書<lb/>
期㑹頗異於平日尋值昜帥多故及被㫖往河外體量<lb/>
道路險逺風雪寒苦之阨前此未嘗厯也近以詔使自<lb/>
<pb n="KR4d0115_WYG_010-2a"/>
京來故且歸太原以待㑹議中間欲治問起居之何如<lb/>
既欲稍盡區區而復忙擾如此轉成稽緩愧恐何勝<lb/>
　　與王觀文<lb/>
比因嵗節上状伏䝉記憐還示慶問下情感仰至今茲<lb/>
者伏審光膺制檢改帥全晉除音疾下歡頌隨之葢以<lb/>
地連二冦兵兼四道如遂撫定西略則還居廟堂永輔<lb/>
昭代此便途也即日不審拜命以來台候動止何似諒<lb/>
已辨嚴旦夕取道不敢别奉賀啟謹此少布區區伏惟<lb/>
<pb n="KR4d0115_WYG_010-2b"/>
亮察<lb/>
　　又<lb/>
前月欲巡南山中數縣囘日謂可請侍左右少布惓惓<lb/>
之私行至華州乃聞山中氷雪未釋殆不通行李故却<lb/>
歸蒲中候三四月間再往參承固亦不晩遽聞移鎮遂<lb/>
睽逺門仭仍以家私有病者日治醫藥恐旌旆戒行不<lb/>
得親至幕府違奉顔色謹上啟以代靣布之誠何勝惓<lb/>
惓<lb/>
<pb n="KR4d0115_WYG_010-3a"/>
　　又<lb/>
前任承乏河東廨舎在太原邊事土風麤諳其一二如<lb/>
公威徳雖塞上草木猶皆知之想到即閉閣燕居坐以<lb/>
無事第促召治装歸處衡弼在旦暮其理然也<lb/>
　　上鮮于運使<lb/>
久違材館下情伏深兢仰即日秋暑尚熾恭惟神衛起<lb/>
居百福潜舍某營職區區幸免末由躬至門下請侍伏<lb/>
望上體宗社精加寳練私誠惓惓之禱<lb/>
<pb n="KR4d0115_WYG_010-3b"/>
　　又<lb/>
不審某官自到安陸以來鈞况何似居處飲食仰計足<lb/>
以衛天和而固生理也某愚不肖以家世仕宦之故竊<lb/>
禄食於内外僅能不失門户雖無他長以自見而甘貧<lb/>
守分則有年矣今雖濶逺教誨日增闇陋其愚不肖之<lb/>
心猶前也顧貧與分其何敢忘方為賤事所拘不獲親<lb/>
奉杖席仰承咳唾之音以自慰幸區區之誠發于寤寐<lb/>
伏惟台慈亮察<lb/>
<pb n="KR4d0115_WYG_010-4a"/>
　　又<lb/>
某嘗慕用門下之義昨自奉使河東還朝實辱收䘏之<lb/>
厚而官局請謁有常實無從數至于前以承教誨今者<lb/>
某官燕閒無事可以日侍左右而蹤跡東西無定且復<lb/>
去門館甚逺惟拜狀附承起居而已豈勝南望引領向<lb/>
戀之至<lb/>
　　上王彦霖樞宻<lb/>
夏序清和伏惟鈞體起居萬福違奉門下累嵗日有兢<lb/>
<pb n="KR4d0115_WYG_010-4b"/>
仰伏惟道存帷幄功在生民鎮撫之餘諒多燕適某以<lb/>
奉使在逺未獲趨詣屏著伏冀體國為民精䕶寢餗下<lb/>
情惓惓依歸之至<lb/>
　　又<lb/>
比雖累得奉啟左右皆縁職事以常禮貢聞區區所欲<lb/>
言者與銜恩佩徳之私蓋未暇布陳有以也不識台慈<lb/>
能賜諒否即日伏審朝廷曲徇誠請昜地三城然全節<lb/>
鯁義中外所仰諒無暖席之期即還廊廟疎逺之跡將<lb/>
<pb n="KR4d0115_WYG_010-5a"/>
永有庇賴以觀太平之成效豈勝惓惓<lb/>
　　上安樞宻太尉<lb/>
近以事至河南造請門下曲承顧存撫接之厚感不容<lb/>
言拜違左右已再更晦朔依投繫戀蘊結于中季冬極<lb/>
寒恭惟鈞體起居萬福即日某䝉恩營職之初區區幸<lb/>
免末由參侍伏乞上為宗社之重順衛太和永輔聖世<lb/>
卑情惓惓頌祝之至<lb/>
　　又<lb/>
<pb n="KR4d0115_WYG_010-5b"/>
比者恭審某官以賢業之成與主上初政之所想望入<lb/>
籌帷幄再長鴻樞上自搢紳先生有識之士下至行道<lb/>
之人皆知鼓舞如出一意豈特四夷懾服可見兵革之<lb/>
不試而全徳重望故將師長百僚大為制作以嚮太平<lb/>
之盛天下幸甚某以職業有守無由同百執事陪預慶<lb/>
列瞻望台屏下情無任歡忭依歸之至<lb/>
　　又<lb/>
近審肆覲入侍經闈嘗奉竿牘請賀門下竊知己闗聴<lb/>
<pb n="KR4d0115_WYG_010-6a"/>
覽仲季嚴寒恭惟機政暇裕鈞候起居萬福某待次累<lb/>
月近准勅除管勾崇福遂得復霑禄食仰繄恩造感激<lb/>
何言趨府未展伏覬上為宗社精調寢饔卑情惓惓祝<lb/>
頌之至<lb/>
　　又<lb/>
不審近日鈞用何似比者恭審某官以主眷之益隆與<lb/>
天下廩廩嚮于治定再登廊廟進長鴻樞華蕚交輝以<lb/>
極一門之盛而台躔舊徳道在累朝其所以進籌帷幄<lb/>
<pb n="KR4d0115_WYG_010-6b"/>
折衝萬里者蓋實今日倚重焉中外幸甚某以居處在<lb/>
外不獲同百執事陪預慶列謹啟通於左右因布悰誠<lb/>
萬一伏惟鈞慈俯垂覽亮<lb/>
　　上李資政邦直<lb/>
不審近日鈞用何似河東舊稱事簡自某到任適當新<lb/>
秦被㓂之後文書期㑹頗異於平昔而道路奔走亦増<lb/>
倍于他時雖銜恩佩徳之私無日不在門下而簡牘之<lb/>
問至今方得通于左右負愧懷恐何可勝言伏惟老成<lb/>
<pb n="KR4d0115_WYG_010-7a"/>
舊徳士夫所望佇還廊廟永庇中外疎逺之跡亦將跂<lb/>
足以觀太平之成效何勝惓惓<lb/>
　　又<lb/>
比于太原相公坐間得聞起居之况以自慰又獲窺近<lb/>
日所著杖華堂碑文伸紙一讀神意悚動者久之蓋非<lb/>
近世之所謂碑文也<lb/>
　　回盛少卿<lb/>
某啟去嵗起于問罰之餘入奉朝謁即外官茍祿故雖<lb/>
<pb n="KR4d0115_WYG_010-7b"/>
再至門下而不得欵奉教語臨去都伏蒙臨貺旅次值<lb/>
出不獲望見車馬感戀至今春序布和伏惟尊體强豫<lb/>
某待罪河東營職初遣内託庇庥以茍免於罪戾末由<lb/>
省見伏惟體上眷矚精䕶生理下誠區區<lb/>
　　又<lb/>
不審近日起居何似伏蒙不遺逺賜教墨匪知遇之厚<lb/>
何以及此佩服眷意惟深愧恐某比到部適當新秦被<lb/>
宼之後雖非職事而文書期㑹頗異于平日中間得㫖<lb/>
<pb n="KR4d0115_WYG_010-8a"/>
往河外體量前月下旬方太原上記稽還緩由此幸冀<lb/>
矜察某到本路庻事雖不敢不勉而性資迂拙常虞隳<lb/>
曠以辱知憐尤患不審知本路人物如何䝉教示數君<lb/>
者為賜甚厚不敢忘處休文字即契勘他俟後狀上禀<lb/>
　　與吕原明兵部<lb/>
某啓首夏微熱伏惟原明兵部大夫尊候起居萬福去<lb/>
嵗免䘮至京累得詣館舍上見亦屢蒙車騎臨貺體眷<lb/>
之厚感服至今某承乏河東區區營職粗遣内倚門下<lb/>
<pb n="KR4d0115_WYG_010-8b"/>
之重以茍免于罪戾末由㑹見伏冀俯為時望精固生<lb/>
理下情所祝<lb/>
　　又<lb/>
去冬到此適當新秦被宼之後雖不豫邊事而河外賑<lb/>
濟與封樁錢榖移用蓋亦不勝其繁矣原明深識逺量<lb/>
朋友之所宗仰宜在禁從日夕獻納而上淹郎曹豈宜<lb/>
也某待罪晉部逾分已多苐才劣事薄恐有不勝以累<lb/>
門下若得偏郡以休息病體因茍禄食即便無餘願矣<lb/>
<pb n="KR4d0115_WYG_010-9a"/>
某承乏於此幸復霑禄而已不及親孤苦感愴畧無仕<lb/>
宦之况應之叔弼知常公餘㑹集豈勝優羡今皆有書<lb/>
去蓋亦負後時之罪十一舍弟已得畿邑至幸中間待<lb/>
次闕下想常請謁館舍承教不少矣詩巻輙謄本封納<lb/>
以湏候便人不欲附遞故爾遲晩雖常繼以亂道絶不<lb/>
中已毀之矣所有新作幸望寵寄當試和呈<lb/>
　　與文脩撰<lb/>
前者遞中上狀後即往忻代幹事還留太原數日復往<lb/>
<pb n="KR4d0115_WYG_010-9b"/>
河外比歸乃再領教墨具審致政太師留止官守月餘<lb/>
而後歸洛才短意澁恨無文辭以見於歌頌惟深區區<lb/>
願望而已餘冀順時遵養前對大用<lb/>
　　又<lb/>
某啟不審頒政之餘台侯動止何似鄙賤之人起于罪<lb/>
罰觸事感槩殊無名宦之况惟執事深照其愚過有奬<lb/>
與臨紙幅窄不知所以為答但重増慙悚而已<lb/>
　　又<lb/>
<pb n="KR4d0115_WYG_010-10a"/>
某再啟晉相昧于平生然仰名徳之重有年矣到此辱<lb/>
眷良厚于局時尤荷體察近日頗苦痰喘樽爼差稀然<lb/>
亦不妨治事亦漸向愈兄弟特䝉存記感激奚似今皆<lb/>
有所授十一舍弟領畿邑往淮南般家乞知之<lb/>
　　又<lb/>
向者不避踈賤輙敢奉狀上問大師起居特䝉鈞誨伏<lb/>
増感戀亦每於范相書中得聞還洛後燕適之詳以慰<lb/>
幸<lb/>
<pb n="KR4d0115_WYG_010-10b"/>
　　與蘇子容<lb/>
近者侍禁李嗣昌至太原出所賜書教仰承台眷之厚<lb/>
感恐兼極即日春暄伏惟爕輔休明神物有相某待罪<lb/>
晉部茍免如昨方逺門仞仰冀體國為民永鎮廊廟下<lb/>
情惓惓之祝<lb/>
　　又<lb/>
正月二十七日承奉至太原三月三日成禮竊惟疎賤<lb/>
得重託婚姻于門下非獨人事之際會實天與之幸何<lb/>
<pb n="KR4d0115_WYG_010-11a"/>
感如之重念某兄弟久荷台眷而兩房二女獲奉箕箒<lb/>
于左右衰門冷族其焜燿實多遞中謹先奉啟上謝俟<lb/>
承奉歸侍下别布區區<lb/>
　　與程中㪚<lb/>
某啟承乏晉部雖忝為代出于幸㑹而相遇道塗一宿<lb/>
即復别去區區繫戀至今不忘春序布和伏惟入奉朝<lb/>
請起居萬福某營職幸免如昨自抵太原值昜帥仍被<lb/>
㫖往河外體量適丁寒月道塗險澀風雪寒苦之阨過<lb/>
<pb n="KR4d0115_WYG_010-11b"/>
于傳聞逺甚纔歸妻室一病幾不起今又當出至忻代<lb/>
後來賑濟與泛差軍馬皆本司應副文書紛紛未有定<lb/>
日中間請候疎濶惟冀諒察竚聞顯拜以慰士望下情<lb/>
祝頌<lb/>
　　又<lb/>
比蒙指教荷眷尤厚某以多事之故幾有失咨詢到京<lb/>
動止之何如而拜賜之後復以河外之行與妻室疾病<lb/>
至今纔得奉前啟參承感仰愧惕兼極于懐伏惟清懐<lb/>
<pb n="KR4d0115_WYG_010-12a"/>
髙誼出於名門禁省要近之地乃所宜處俟聞成命别<lb/>
脩慶門下更冀上為朝寄倍加保䕶<lb/>
　　與趙司業<lb/>
暑候繁縟伏惟正夫司業尊體動止萬福比縁嵗事出<lb/>
至旁近郡欲歸而得漕臺公移㑹議役法因徑到上黨<lb/>
論有不决者少為淹畱及歸太原始領所賜教翰體眷<lb/>
參省之期仰冀輔眠順食早濟嚴近下誠區區所望不<lb/>
宣<lb/>
<pb n="KR4d0115_WYG_010-12b"/>
　　又<lb/>
某悚息待罪河東浸久不稱之事益多如䝉誨督使免<lb/>
于戾則為賜深矣髙符仲舊不之識一見知其為君子<lb/>
人也清源王令非教示殊不審是史述之友婿旦夕過<lb/>
其縣當得見之文字即容契勘今嵗適減兩薦數餘者<lb/>
率皆有諾責在前非才至今未聞豫除代者次苐無如<lb/>
何過嵗即足以為清源之地矣惟幸照亮<lb/>
　　與李智文<lb/>
<pb n="KR4d0115_WYG_010-13a"/>
昨以罪罷屏居鄭下嘗謂車馬之來得奉餘論在哀苦<lb/>
之中殊多慰懌别來再見嵗律每深企詠即日殘暑伏<lb/>
惟公罷還闕起居清勝某承乏河東茍免未卜良㑹之<lb/>
期伏希慎持寢履垂副欽祝<lb/>
　　又<lb/>
不審主居為况何似某自到晉部適當新秦被宼之後<lb/>
雖非職事而文書期㑹道路出入頗異於平日朋舊書<lb/>
問因以闕然中間所示教音以奔走在外久之還家纔<lb/>
<pb n="KR4d0115_WYG_010-13b"/>
領繼以多故脩謝復後時并深愧悚太原諸事削弱不<lb/>
及所傳聞十之一二亦不足道子弟長成漸欲扞格無<lb/>
處從學曉夕為撓蓋某多出入雖暫歸太原率不過一<lb/>
月即再出其在家文書期㑹賓客應接四方書題亦少<lb/>
得暇縱有片暇亦且休息形骸以支當外事無由更有<lb/>
工夫㸃校子弟文字及程課太原同人不惟少事業盖<lb/>
作監司門客即礙本處應勢難為來又不欲令其出入<lb/>
多接外人故亦不敢令往州縣不如闗中有可教子弟<lb/>
<pb n="KR4d0115_WYG_010-14a"/>
同人肯來太原者否若得粗有詞筆謹愿耐静不出入<lb/>
作過于官守不相累者即當優給之不辭也煩為尋訪<lb/>
書中見報<lb/>
　　與文叔學士<lb/>
去嵗留京師雖未久而值文叔入館日奉清論其慰無<lb/>
窮拜别忽已逾年思向髙誼不湏臾忘也而書問不時<lb/>
通于左右悚愧何言即日大寒伏惟供職優暇起居集<lb/>
福某到河東之况粗遣風土麤堪少醫藥種種不如傳<lb/>
<pb n="KR4d0115_WYG_010-14b"/>
聞然亦逾分矣良㑹未期千萬保重别躋華顯區區不宣<lb/>
　　又<lb/>
自到所部以新秦之役隨分多事方稍定而役法復下<lb/>
文書案牘雜然未知攸濟中間妻室卧病又有婚嫁某<lb/>
仍多出入不在太原故治問稍緩至今想聞而加恕察<lb/>
也京師為况何如髙才碩學計超擢在邇豈勝傾頌某<lb/>
行日䝉與諸公出餞於僧舍契愛之厚乃情不忘致謝<lb/>
不時至左右惟增愧悚耳眷愛郎娘想佳勝也<lb/>
<pb n="KR4d0115_WYG_010-15a"/>
　　與芸叟都司學士<lb/>
去嵗免䘮至京累得詣館舍上見過䝉眷與之厚感服<lb/>
至今嵗序㣲熱伏惟退食多暇起居集福某承乏河東<lb/>
區區營職麤遣内倚門户之重以茍免于罪戾末由㑹<lb/>
見伏冀俯為時望精固生理下情所祝不宣<lb/>
　　又<lb/>
比䝉委賜書教欽味眷憐感仰增劇適㑹出徃忻代還<lb/>
家方爾捧領不審訊後體况動止何似某起于罪罰之<lb/>
<pb n="KR4d0115_WYG_010-15b"/>
餘復從禄仕孤苦感槩殊無名宦之意年齒加老形骸<lb/>
衰倦雖向徳慕義更篤于前而人事不脩乃竟先辱手<lb/>
筆既愧且恐然冀芸叟深有以亮之而已<lb/>
　　又<lb/>
去冬到此適當新秦被㓂之後名雖不預邊事而文書<lb/>
期㑹頗異于平日及今半嵗已兩至河外一往忻代今<lb/>
又當暫至汾右而嵗中所分郡縣猶未暇巡一處才劣<lb/>
事薄未知終能免責以不累門下否也向䝉借昭仁寺<lb/>
<pb n="KR4d0115_WYG_010-16a"/>
碑近纔終篇候有的便方敢寄還幾格亦擅謄本矣乞<lb/>
知之<lb/>
　　與游景叔學士<lb/>
自京兆拜違倐更嵗籥一向奔走道路因循不時脩問<lb/>
起居下情伏深兢仰春晚氣候計暄伏惟治裝餘閒尊<lb/>
履萬福某承乏雍部諸况幸如昨請候伊邇未獲得閒<lb/>
冀為國精䕶寢饔以副願誠不宣<lb/>
　　又<lb/>
<pb n="KR4d0115_WYG_010-16b"/>
比由少華還家稍得定居方欲奉狀以道區區之懇乃<lb/>
聞就膺美命來鎮蒲中于景叔私計想良便也不肖之<lb/>
迹乃復獲依左右以承教何幸如之道里差逺更惟倍<lb/>
切調䕶<lb/>
　　與趙正夫<lb/>
去嵗還朝偶以同舍得奉顔色而親教誨私懷感幸至<lb/>
今不忘氣候苦寒仰惟儒館多暇起居集福某承乏河<lb/>
東職事與人事皆應辦目前故於左右轉成疎濶區區<lb/>
<pb n="KR4d0115_WYG_010-17a"/>
尊仰何勝道耶拜㑹未可期千萬保重垂副瞻祝<lb/>
　　又<lb/>
違去賢範忽已逾嵗向仰之私雖劇而内外怵廹到今<lb/>
纔得治問何勝愧恐晉俗麤且僻飲食醫藥婚嫁與子<lb/>
弟從學至不便惟少盗賊夏月苦無暑氣即他方不及<lb/>
也陵臺家兄久荷知照想常通書左右比領家信亦具<lb/>
聞動静某行日䝉垂餞于啟聖寺下情感佩至今而布<lb/>
謝後時即其罪猶前也至悚至悚<hi>案此二首係在正夫為學士時</hi>
<pb n="KR4d0115_WYG_010-17b"/>
　　又<lb/>
季春極暄伏惟台候動止萬福伏自今上即位首重言<lb/>
路之選以正萬事執法之臣則尤為重焉自封相之中<lb/>
丞作尚書後有職之士計中外貴臣必為執法者皆在<lb/>
正夫年兄不在他人比除目下果然此豈天子以公議<lb/>
用人而公議固能量天子聖意之所在乎然則辨正是<lb/>
非而判别忠邪摧剛直枉皆正夫年兄平日之所畜積<lb/>
而已矣由此而正位廊廟以扶太平之業不異矣天下<lb/>
<pb n="KR4d0115_WYG_010-18a"/>
幸甚朝廷幸甚某以守職在逺不獲躬詣門屏謹奉前<lb/>
啟上賀兼此承問起居不宣<lb/>
　　又<lb/>
去違左右寖久一向在孤危隠約之中不復敢屢脩竿<lb/>
牘以玷門下之義亦恃眷存有以亮之私心惓惓結懸<lb/>
戀則日復一日増積于胸中而不勝陳也某初到東部<lb/>
營職幸免末由參侍伏冀上為廟朝精加保輔卑誠祝<lb/>
頌依投之至<hi>案此二首在正夫為中丞時</hi>
<pb n="KR4d0115_WYG_010-18b"/>
　　又<lb/>
伏自前嵗冬末被命改使山東道過國門之外時適㑹<lb/>
旌節出帥慶陽嘗獲造詣行府曲䝉敦叙事契復垂顧<lb/>
訪欵以誨言下情感佩之私實不勝紀爾後半嵗之間<lb/>
又再昜地到罷相屬道途之勞亦倍故竿牘之間重于<lb/>
稽晚其如瞻馳繫戀増積尤多即日春晚極睻伏惟總<lb/>
統邦計台候動止萬福某承乏淮甸上邀蔭映以幸免<lb/>
于罪戾造詣正逺伏望體上眷求加䕶寢饔行膺廊廟<lb/>
<pb n="KR4d0115_WYG_010-19a"/>
之拜卑誠惓惓之禱<lb/>
　　又<lb/>
近者伏審就膺恩制入奉禁嚴鉅賢造朝士夫交慶而<lb/>
孤逺之人復得託在下風區區抃幸殆不勝情不審起<lb/>
居何如某自到淮上雖夙夜罄竭勉赴職業然愚暗淺<lb/>
陋終恐未能逭責儻沐眷戀不賜鄙遺時有以誨督之<lb/>
卒門下平昔之知遇幸甚幸甚<hi>案此二首在正夫為侍郎時</hi>
　　上劉龍圖<lb/>
<pb n="KR4d0115_WYG_010-19b"/>
違侍左右逾月下情兢戀春晚暄晴伏惟駐節塞上台<lb/>
體强豫某營職區區幸免如昨竊聞創圖𦍑事撫輯邊<lb/>
民大河之外畢被上恩辱在下風惟知尊仰謹奉前啟<lb/>
參問起居不宣<lb/>
　　又<lb/>
近日使軺取道太原得遂省見獲逢教誨者累月愧佩<lb/>
兼深自北寺拜違已更晦朔不審旌斾見留何地庻事<lb/>
想皆就緒指日還闕尚冀調䕶垂副瞻禱<lb/>
<pb n="KR4d0115_WYG_010-20a"/>
　　又<lb/>
某自行府未離太原已苦痰壅之疾爾後呼醫用藥至<lb/>
今猶未復常比捧牒命皆即時供報想䝉省察中間申<lb/>
請朝廷已即次行下惟賑濟一升二升却作一升半升<lb/>
准帥司牒照㑹别作奏請見留以待報理當然也賑濟<lb/>
米斛少三萬餘石在常平之法除糴買已過外别無利<lb/>
權可以經營幸同丞相商議且以帥司米與常平米通<lb/>
支則麟州外塞亦麤足用其間縱有少闕令岢嵐保徳<lb/>
<pb n="KR4d0115_WYG_010-20b"/>
和顧搬運數必不多庻昜辦也惟橫陽等六塞合支借<lb/>
種糧三千餘石自來外塞無提刑司斛斗既人户未可<lb/>
令上州請領以本州經戎馬之後無驢畜可顧般運遂<lb/>
牒漕臺以豐麟州米兑換應急支用漕臺已報可伏恐<lb/>
欲知<lb/>
　　上范堯夫相公<lb/>
夏中太原簽判李通直還頴昌上狀起居伏想已塵鈞<lb/>
覽比者伏審相公以進退出處之大節與天下積年之<lb/>
<pb n="KR4d0115_WYG_010-21a"/>
人望肆覲宸廷再覩廊廟制命初下中外翕然朝廷幸<lb/>
甚人物幸甚某以方離太原奔走道途末由躬詣台屏<lb/>
謹奉前啟上賀并承問起居伏惟鈞慈俯垂覽亮<lb/>
　　又<lb/>
某未離太原傳聞中使齎詔至頴昌促相公入覲固知<lb/>
相公還廟堂又知必固辭而亦知辭必不獲免也繼聞<lb/>
相公到京師小民觀者如堵咨嗟嘆息如元祐之初見<lb/>
司馬温公之入朝則亦知相公辭必不獲免也既而聞<lb/>
<pb n="KR4d0115_WYG_010-21b"/>
入劄子懇辭至于三四詞情確至愚智感動而優詔不<lb/>
許日促視事蓋惟無心于相天下者可以託天下若相<lb/>
公者可謂無心矣此固主上欲得公再為宰相者也即<lb/>
日伏惟總攬機政鈞候萬福未知參省之期伏冀體國<lb/>
為民調䕶寢餗<lb/>
　　又<lb/>
比聞中使到頴昌台候微苦泄利留三日上道至京謝<lb/>
客皆云雖已康和猶少力也路中聞北來人言常請見<lb/>
<pb n="KR4d0115_WYG_010-22a"/>
起居如平常氣貌亦充乃知輔相之地神無所不擁䕶<lb/>
况小疾也再冀調慎食飲減節人事以副宗社蒼生之<lb/>
望<lb/>
　　又<lb/>
近遞中蒙賜鈞翰奉承感激不任下情氣序清和恭惟<lb/>
偃息大都鈞體康福某營職區區未知何日請侍瞻望<lb/>
門屏乃心飛馳伏願早還廟堂永庇中外惓惓之禱<lb/>
　　又<lb/>
<pb n="KR4d0115_WYG_010-22b"/>
近縁賑濟事再往河外與諸詔使相逢具道體量本末<lb/>
云云殊不類京師所聞刼掠之數近止四千上下見湏收<lb/>
捕在城寨見賑濟之人幾三萬口亦嘗見帥司行遣曲<lb/>
盡事宜<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>進奉數紙雖欲彈駮無下手處伏恐台慈要<lb/>
知詳悉某初有去就之意累月之後晉相亦加禮貌今<lb/>
雖不去可也自領鈞翰即問之但言計未决且少候及<lb/>
今終未有定論然以愚觀之姑留太原為是台慮所及<lb/>
曲盡續更禀覆次<lb/>
<pb n="KR4d0115_WYG_010-23a"/>
　　义<lb/>
去冬遣人奉狀至漢東請問起居今春人還領所賜書<lb/>
教感戀之餘方欲脩狀再附遞漢東忽聞相公有湖湘<lb/>
之行神情惝怳逾月不定欲急遣人至漢東竊料離漢<lb/>
東已逺仍未審出睦直至永州為復中途改作舟行欲<lb/>
宿留見謝表遣人奉前狀去而邸吏至今未曾報到朝<lb/>
夕懷抱不寜謹専走此介至左右參候動止仰冀順令<lb/>
調䕶保御太和無任南望區區引領之至<lb/>
<pb n="KR4d0115_WYG_010-23b"/>
　　又<lb/>
不審自漢東至零陵凡多少驛水陸登涉之間台候何<lb/>
如到日已及暑月蒸濕之氣必有過於漢東所居如何<lb/>
稍軒敞即於起居良便若無如此居處聞零陵木植至<lb/>
昜得雖旋營造門下之人亦不當憚煩也食物定無好<lb/>
者羊魚鵝鴨魚鼈之類計與近北不殊常膳之間不至<lb/>
闕事否或謂大江在其旁雖熱而無瘴癘北方藥物必<lb/>
預曾備辦更望上為宗社精加擁䕶涕戀之私雖日夕<lb/>
<pb n="KR4d0115_WYG_010-24a"/>
形于寤寐而無分毫可補左右慙恨區區殆不可勝言<lb/>
　　又<lb/>
恭惟某官忠貫白日道合神明平生以退為進而處遷<lb/>
謫乃為常事但髙年舊徳復此逺適門下之吏豈能不<lb/>
徬徨繫戀慮飲食之間有所闕也<lb/>
　　又<lb/>
昨人還領所賜教始知相公目疾終未平私心憂馳無<lb/>
已然欲急於痊復不若任之不加治療則於台體自然<lb/>
<pb n="KR4d0115_WYG_010-24b"/>
寧固昔嵗見州北李端願少師患目一切任之不治康<lb/>
彊二十餘年李少師生於富貴綺紈之間獨達於此一<lb/>
理年夀永䆒亦可尚也欲望台慈薄採其説<lb/>
　　又<lb/>
十一月中人自零陵還伏奉所賜誨答仰惟門下眷予<lb/>
之厚豈勝感激即日冬杪苦寒恭惟燕處暇裕鈞候寜<lb/>
固某待罪于此養疴茍禄南北阻逺復以職守所拘無<lb/>
由躬至左右日夕引望惓惓想戀而已敢冀上體宗社<lb/>
<pb n="KR4d0115_WYG_010-25a"/>
調順寢饔慎固生理以符故吏卑誠之禱<lb/>
　　又<lb/>
逖逺門牆日久南望區區每深涕戀比領來誨方審某<lb/>
官到零陵台候動止之詳下情頗以慰懌伏審寓居佛<lb/>
寺而食止有烏羊肉啟處飲膳之間大較可見但服習<lb/>
其水土而居之久當與初至有間更乞頣神味道以副<lb/>
松喬之算<lb/>
　　又<lb/>
<pb n="KR4d0115_WYG_010-25b"/>
比人還伏䝉逺賜永紬栁布各一端謹已拜領然相公<lb/>
方此燕居之際猶念及門下吏有所沽賚則感激之私<lb/>
倍百于常品<lb/>
　　又<lb/>
昔嵗嘗遊宛丘知其事簡客稀有醫藥陪京作鎮最為<lb/>
便且佳也竊想某官未還鼎席之間良亦樂此某之病<lb/>
力過嵗以來猶覺難於勉强如决不能任事終當冐瀆<lb/>
朝聴丐東南一郡因有參侍之便不定也豈勝繫戀<lb/>
<pb n="KR4d0115_WYG_010-26a"/>
　　又<lb/>
某到河中始知名閫之可樂徘徊登眺想見締構之初<lb/>
也詢諸郡人皆能稱道當日之事遺徳餘愛至今藹然<lb/>
則某被任使于此猶切兢兢恐辱門下也<lb/>
　　又<lb/>
昨待次清河上狀輙䝉誨答仰邀台眷愈久益厚感惕<lb/>
何言冬候凝冽伏惟閉閣鎮治鈞體動止寧固某七月<lb/>
中離河清九月初抵華原領職以來區區自遣寤寐門<lb/>
<pb n="KR4d0115_WYG_010-26b"/>
下恨無羽翮得至左右東望引領殆不勝惆悵依戀之<lb/>
私謹遣専人奉啟參承起居伏冀順令調䕶保練太和<lb/>
還都廊廟永庇中外下情䖍禱不宣<lb/>
　　又<lb/>
昨待次河清本合一至左右參省而不克前者想惟台<lb/>
慈亮察其所以然某到華原已兩月矣雖非孔道然由<lb/>
京兆入鄜延徑路也亦連有使者經過及應副緣别造<lb/>
作與差撥稀得暇日至于吏民豪健輕生尚氣雖不免<lb/>
<pb n="KR4d0115_WYG_010-27a"/>
酌情麗法而毎念前書教撫之意不敢純用刑罰自餘<lb/>
惟務省事冀免罪戻而已伏冀裁察<lb/>
　　又<lb/>
即日氣序正熱伏惟台候動止萬福比者伏覩制下寵<lb/>
還舊秩就領宫使以為圖任之漸中外歡忭如慈父母<lb/>
在逺而得歸其子之喜亦不過于如是也竊惟某官以<lb/>
忠義世其家者四十年然後以道徳入為聖朝之宰相<lb/>
天下誦其言者多矣受其賜亦至矣人心反側兵革未<lb/>
<pb n="KR4d0115_WYG_010-27b"/>
休聞公在位即遂安堵無事則信于天下亦久矣雖白<lb/>
首失職處閒僻之地而乃心王室憂見顔色徘徊永懐<lb/>
不肯隠避以至冐涉江湖謫居蠻徼天下之士識與不<lb/>
識皆為公出涕慨歎當食忘味者三四年矣則今日之<lb/>
還天下之士如慈父母之在逺而子喜其歸豈過理哉<lb/>
而况某者出入門下既久受知遇亦深方公在位既無<lb/>
一言一事以為補及公逺謫又不能出毫分之力以濟<lb/>
艱難今天子明聖為宗社之計還公于千里瘴江之外<lb/>
<pb n="KR4d0115_WYG_010-28a"/>
非忠貫白日道合明神而能至此乎則某之喜也反不<lb/>
覺涕泗之横集蓋與天下之識與不識而喜公之還者<lb/>
又少異也伏乞加調眠食以當長道之暑早復首庸之<lb/>
拜則天下幸甚<lb/>
　　與呂秘丞<lb/>
去秋茍存殘喘還朝後㑹見諸親舊而子進恵顧旅舍<lb/>
甚厚此行特承飲餞于逺郊之外契愛之深感輯無量<lb/>
中間聞進職蘭省欲併寓一牋叙謝賀兩意而公私殊<lb/>
<pb n="KR4d0115_WYG_010-28b"/>
迫牽于目前至今纔得畧具所欲言者惟冀恕亮而已<lb/>
不審入夏以來體力動止何似復當暫出至汾右輟暇<lb/>
奉啟勢無由詳盡區區之私更俟後狀也餘望保重不<lb/>
宣<lb/>
　　又<lb/>
某素不善飲而應之每引以為比昨承出餞困于缾缸<lb/>
蓋都不記取别時何如行至中牟問補之言嘗置手于<lb/>
汲噐中坐皆大笑自此應之應不以為比<lb/>
<pb n="KR4d0115_WYG_010-29a"/>
　　上蘇相公<lb/>
逖逺左右積四五年中間解官河府與初到華原兩附<lb/>
便人并郵置拜狀起居竟不知何日得徹鈞覽繫戀門<lb/>
下惟日惓惓夏令已中恭惟懸車優游台候動止萬福<lb/>
某假守區區幸免如昨末由躬侍杖席仰覬上為宗社<lb/>
精䕶寢餗下情無任南望引領之至<lb/>
　　又<lb/>
伏審相公以成功盛徳樂就燕閒抗章累年至於十數<lb/>
<pb n="KR4d0115_WYG_010-29b"/>
竟回天聴獲上印紱髙風大節足以激貪懦而厚天下<lb/>
之俗衣冠中外所共歎息而見於紀述顧如疵賤慶抃<lb/>
尤深謹奉前啟以叙萬一之誠更祈保御太和益加調<lb/>
䕶龜齡鶴髮永對太平幸甚幸甚<lb/>
　　又<lb/>
近者竊聞安車暫至太傅官守不審即日起居履味何<lb/>
似仰惟燕處從容徳宇㤗定數千里之逺寤寐門館而<lb/>
恨無由至前少侍誨勑乃心眷戀飛馳而已<lb/>
<pb n="KR4d0115_WYG_010-30a"/>
　　與吳舍人安詩<lb/>
某啟不審居浮光漸久為况何如食飲風土果亦良便<lb/>
否某頃年離河東及昨過祔享後凡五請郡矣比自秦<lb/>
鳯移永興等路宿留滿嵗然後聞虢州之除惟洛中去<lb/>
虢最近而又避人事日廢之廣遂泊家河清後雖昜不<lb/>
復遷徙五月中至新鄭㑹𦵏先兄夷仲三月中入洛幹<lb/>
問兒女婚嫁數與相之相㑹遂買田頴陽山中異日嵩<lb/>
少或可築廬此間居之所得也相逢千餘里因風貶教<lb/>
<pb n="KR4d0115_WYG_010-30b"/>
至華原以慰飛馳之請乃所深望<lb/>
　　又<lb/>
去嵗在闗中一奉狀繼領所賜手教得聞居浮光動静<lb/>
大以慰釋其後公私多故忽忽至今殊失請問左右愧<lb/>
悒何言即日大暑伏惟尊候萬福某比䝉恩守虢繼改<lb/>
華原皆為善邦出于忝幸待次西京河清縣逾半年矣<lb/>
中秋之前當遂之官未知何日得一見顔色乃情區區<lb/>
非筆下可以盡布惟冀燕閒倍加寳練副此祝望不宣<lb/>
<pb n="KR4d0115_WYG_010-31a"/>
　　與薛嗣昌<lb/>
昨到永興䕶遂言面豈勝欣慰稍間賢誼良深企詠溽<lb/>
暑想惟公餘動履清適未復披奉惟希良㑹自爱姑此<lb/>
為謝不宣<lb/>
　　又<lb/>
遞中伏辱惠示音問荷意殊深承行李欲至秋凉暫過<lb/>
蒲中深所望也即今當出歴鄜延回日必遂占見鄙情<lb/>
深以為慰<lb/>
<pb n="KR4d0115_WYG_010-31b"/>
　　上王仲至侍郎<lb/>
拜違左右已再見東序向仰門下之徳雖寢飯不忘即<lb/>
日伏惟卧治優游台候萬福某自秦鳯移東路率常奔<lb/>
走在外而又私門多故不成情況稍疎治問起居何勝<lb/>
愧悚尚冀圖赦其罪以待異日餘望持䕶寢興還即大<lb/>
用下情惓惓之禱<lb/>
　　又<lb/>
不審厯陽風土飲食醫藥亦稍便否仰冀足以衛天和<lb/>
<pb n="KR4d0115_WYG_010-32a"/>
而固生理也昨來省部為屬適在下風辱庇存而䝉教<lb/>
誨事非一二因得脱於罪戾其感無窮某目昏臂痛如<lb/>
昔闗陜少醫藥而多川陸之勞良以為苦止俟滿一歲<lb/>
即乞東南州軍冀蘇病力最承眷憐恐欲知别後之況<lb/>
敢貢其畧<lb/>
　<lb/>
　<lb/>
　<lb/>
<pb n="KR4d0115_WYG_010-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻十<lb/>
</p>
<p>
</p>
  </div>
</body>
</text>
</TEI>
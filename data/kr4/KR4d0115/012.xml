<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻十二</head> <lb/>
    <p>
<pb n="KR4d0115_WYG_012-1a"/>
欽定四庫全書<lb/>
　西臺集巻十二<lb/>
　　　　　　　　　　　　宋　畢仲游　撰<lb/>
　祝文<lb/>
　　祈雨文<lb/>
宿麥在田愆陽斯久野無潤澤癘氣相仍仰惟神明保<lb/>
佑兹土不腆醪醴品物維時將之以誠庶格靈貺<lb/>
　　取聖水文<lb/>
<pb n="KR4d0115_WYG_012-1b"/>
自冬徂春厯時不雨並走羣望罔孚其應麰麥將槁徼<lb/>
福祠下神不吝澤隨禱而至方夏旱暵秋穡可憂飢疫<lb/>
已萌餒胔在道嗷嗷之衆匪神孰依謹蠲厥誠再卜靈<lb/>
貺惟神之仁克終厥賜風雲勃興大雨時至有秋之望<lb/>
則庶幾焉神實可為茍緩無救<lb/>
　　謝雨文<lb/>
祝史初陳已見油雲之布野神靈來相遂䝉甘澤之應<lb/>
時非惟夏麥之少蘓固亦秋種之可入率循南畝庶幾<lb/>
<pb n="KR4d0115_WYG_012-2a"/>
西成惠勝櫟陽之金功倍鄭渠之利含哺擊壤釃酒匪<lb/>
惰游刃刲羊敢兹拜貺<lb/>
　　又祈雨文<lb/>
近以春旱之久謁欵廟祠迨今踰時未拜靈貺雖雲雨<lb/>
之施屢作屢止有以潤枯槁屏塵翳而秔稻之種未入<lb/>
于田其已入者稂莠坌生耘治不給不敢覬其成就維<lb/>
邑西距義陽南走安陸其間無數舍而西南之田飽于<lb/>
潤澤以為天之行則豈足跡之相接而飢穰之不同耶<lb/>
<pb n="KR4d0115_WYG_012-2b"/>
以為令之罪則宜令自任其咎而民猥受其辜耶不然<lb/>
豈請禱之方有所未至而如神聰明正直毎祈每應而<lb/>
今顧不矜其民耶時已失矣農事迫矣十日之間雲興<lb/>
雨作霈然而為賜則猶可已去稂莠而布嘉種過此則<lb/>
已矣無望于歲矣酒醴惟清耆耋惟誠再卜神休引領<lb/>
而俟茍能鑒兹則當具牲牢備簫鼓盡禮致恭以謝廡<lb/>
下<lb/>
　　嵯峨山祈雨文<lb/>
<pb n="KR4d0115_WYG_012-3a"/>
華原冬不雪春不雨嘗以民病告矣雖獲嘉應膚寸而<lb/>
止今又兩月不雨宿麥淒慘已槁而無望地復磽确如<lb/>
石田不可耕春候將過秋種未入民之流亡殍踣可立<lb/>
以待詢諸邦人皆曰莫如我嵯峨聖母慈仁深厚威靈<lb/>
溥博覆護兹土豈前日之禱誠未至而䝉應亦淺耶將<lb/>
守臣有罪神未原赦而民反受其病耶故躬走祠下請<lb/>
罪于神而致其誠庶幾膏澤之大應而法必有旨方得<lb/>
信宿于外且懼後時不能回枯改涸以慰答斯民之嗷<lb/>
<pb n="KR4d0115_WYG_012-3b"/>
嗷謹移文通判軍州事湯景仁代奉牲牢酒醴再此赴<lb/>
愬三日至五日霈然浹洽周于境内則在田之麥猶可<lb/>
望一二而秋種畢入徼幸不至流亡殍踣以遣神之羞<lb/>
于斯時也敢不祇率邦人奉其歡欣鼓舞之心而昭報<lb/>
嵯峨聖母之賜永永事神不怠<lb/>
　　祈雨取聖水文<lb/>
夏麰已槁大田方困于生塵秋耜未興比屋重憂于粒<lb/>
食名山在望霑潤無窮北雍行祠威靈如舊敬以三農<lb/>
<pb n="KR4d0115_WYG_012-4a"/>
之望求于一勺之多簫羽初來雲霓已布願霈滂沱之<lb/>
澤少寛旱暵之憂庶幾有年毋庸罪歲聿懐盛徳永浹<lb/>
斯民<lb/>
　　又祈雨文<lb/>
麰麥未秀穀種不入雖憫然望歲如有飢渴而宻雲屢<lb/>
興霈澤未下是用以民疾苦赴愬子神惟神廟食兹土<lb/>
民賴以生厥歲美惡神實司之願䝉嘉應以卒農事當<lb/>
雨作矣即拜神休<lb/>
<pb n="KR4d0115_WYG_012-4b"/>
　　耀州祭諸廟祈雨文<lb/>
國家承天宥民期于靖治神為有道以相我國家水旱<lb/>
之至憂實同之而自十月至于五月不雨麥槁在田禾<lb/>
種未入道路流散非廪給之所能振天子聞而憫焉故<lb/>
發徳音下明詔俾郡國之吏徧舉常祀敢薦吉蠲以導<lb/>
靈貺如應于三日之内則有秋之望尚得一半非惟免<lb/>
民于溝壑而吏之與民其敢不上承天子之意永以事<lb/>
神<lb/>
<pb n="KR4d0115_WYG_012-5a"/>
　　就山請神文<lb/>
天作髙山奠于岐下靈湫湛湛神物在焉一勺之利澤<lb/>
及千里邦人赴愬厯年兹多遘此驕陽麰麥將槁風馬<lb/>
雲車有求斯應惟時雨若汔用小康敢蠲厥誠禱于祠<lb/>
下<lb/>
　　太白太湫神祝文<lb/>
華原自八月至于二月不雨宿麥將槁秋種未入是用<lb/>
赴訴恭致一勺之多以求千里潤澤之應茍非誠之不<lb/>
<pb n="KR4d0115_WYG_012-5b"/>
至則神無難焉簫鼓笙牢從以耆耋惟神俯悼衆戚回<lb/>
枯改涸油然興沛然下崇朝而鼓舞于境内則願率邦<lb/>
人圖報太白太湫神靈之賜其敢不腆<lb/>
　　禱華嶽湫文<lb/>
自春徂夏災旱相仍咸秩郡神罔孚其應惟神之所居<lb/>
淵深潤澤為我州之望吏民敬事誠有待于今日蓋夏<lb/>
苗之槁十存一二黍田之耕方播種而未蘖流離之氓<lb/>
已逃而復歸扶餒而力穡者猶有望于秋也今則炎暑<lb/>
<pb n="KR4d0115_WYG_012-6a"/>
彌煩油雲尚逺粒食踴貴糠覈不充黔黎喁喁若墮于<lb/>
燎出乎三數日之間則土脉焦爛禾穎弗生雖雨亦無<lb/>
及矣今秋失望則重罹荒歉羸瘵之農坐為胔骼公私<lb/>
殫屈所繫攸重陽之為盩未若此歲之劇蠲蘋蘩正祝<lb/>
史以其所憂而籲于神者吏不敢後呼雲驅雨霶霈其<lb/>
澤活斯民于將隕者神其速焉<lb/>
　　祈晴文<lb/>
霖雨踰旬久妨民事用涓吉日仰叩靈祠惟神威明廟<lb/>
<pb n="KR4d0115_WYG_012-6b"/>
食兹土宜能覆護無使斯民交墊無糓無居神亦永有<lb/>
降依<lb/>
　　謝晴文<lb/>
近者霖雨害田致禱廡下荷神降休俾獲開霽水旱之<lb/>
餘或未至餓殍者以穡事粗存一二故品物醪醴薦之<lb/>
以誠載涓令辰祇拜靈貺<lb/>
　　又祈晴文<lb/>
夏大旱麰麥不收一二秋稼雖可收一二而雨不止嘗<lb/>
<pb n="KR4d0115_WYG_012-7a"/>
禱晴于神既獲嘉應未拜神貺而雨復作至于今不止<lb/>
民已病矣災已甚矣茍復數日不止民將無以續性命<lb/>
州縣之吏亦將無以事神惟神憫吏民之嗷嗷使風止<lb/>
雨霽存其未收之稼一二則民庶幾有以續命而吏亦<lb/>
永有以事神不敢怠伏惟鑒之<lb/>
　　祭羅山府君祈晴文<lb/>
大田甫成雨已復作繼此勿息則誤于有年是用率籲<lb/>
民戚禱神之休惟亟獲霽止庶或毋害不腆醪醴神其<lb/>
<pb n="KR4d0115_WYG_012-7b"/>
臨之<lb/>
　　又祈晴文<lb/>
近以霖雨過時害于穡事禱神之力覬獲開霽將拜神<lb/>
貺而雨復作連五日夜不止穀之未歛者不獲歛已歛<lb/>
者腐壊而宿種不入甚可憫也惟神自春徂秋保衛斯<lb/>
民或烜或潤覆露長養其徳深矣今甫成而敗之豈縣<lb/>
令奉神不謹舉措非是而降之罰將斯民有流離餓殍<lb/>
之期而為之災耶縣令之罰固宜而民終歲勤瘁上輸<lb/>
<pb n="KR4d0115_WYG_012-8a"/>
賦役稱貸之煩下給父母妻孥之養雖大有年猶僅足<lb/>
而無餘況甫成而敗之又宿種不入災無乃已甚乎惟<lb/>
神圖赦縣令之罪哀斯民之失所收雲止雨使不轉于<lb/>
溝壑則縣令敢不變心昜慮率受賜之民永有以敬事<lb/>
　　謝晴文<lb/>
乃月之初吉至于哉生明兹民惕然以霖潦敗田為憂<lb/>
守土率僚屬躬至祠下述民之憂以請命于王王維降<lb/>
歆攄陽滌隂豁然開霽如響斯答則王之孚惠我民其<lb/>
<pb n="KR4d0115_WYG_012-8b"/>
有窮哉夫一牲之薦不足以報王徳將俾我民歲歲䝉<lb/>
王之休以奉王祀無有壊<lb/>
　　祭風伯神文<lb/>
惟神振發萬物功宣動植式崇明祀祇答靈休謹以䞇<lb/>
幣牲齊粢盛庶品明薦于神尚饗<lb/>
　　謝雪文<lb/>
近以冬温不雪隂禱于神薄禮未薦嘉應昭格豈惟宿<lb/>
麥之膏潤抑亦厲氣之銷伏功惠若此報當如何薫劑<lb/>
<pb n="KR4d0115_WYG_012-9a"/>
醪醴將之至誠從以耆耋躬拜廡下<lb/>
　　耀州開河祭諸廟文<lb/>
漆沮兩河之為患有年矣至于今日其患已迫州縣上<lb/>
奉朝廷作堤防以捍患豈得已哉公私悉力務為完壯<lb/>
至水至輒齧敗使不得為全堤今因人之策别為簽堤<lb/>
以殺水之怒庶幾餘堤得存不重費民力亦非得已也<lb/>
堤欲成雨輒不止水輒大至若有物與堤競者守州以<lb/>
事神養民為職既非人力所能勝則必禱神恊濟其事<lb/>
<pb n="KR4d0115_WYG_012-9b"/>
以靖民禮雖不腆而誠至矣況神廟食此邦人所赴訴<lb/>
得二十日之晴水不大至則堤可成民患可紓神茍相<lb/>
之俾得如所禱敢不具牲牢而拜貺廡下使民永永事<lb/>
神<lb/>
　　刻漏告成祝文<lb/>
立表下漏以考昏晝天之所以周也三百六十五度地<lb/>
之所以升降也一千餘里皆不出夫五斗之壺三尺之<lb/>
箭凡交于奎而合于角出于卯而入于西繭絲之水準<lb/>
<pb n="KR4d0115_WYG_012-10a"/>
若權石而不差乎圭黍之候雖因物致用智之所創而<lb/>
見于天地之情莫知其所以然者必寄乎神之所佑金<lb/>
壺一新玉虬初溜用告厥成無斁于後<lb/>
　誌銘<lb/>
　　司封員外郎令狐公墓誌銘<lb/>
公諱挻字憲周山陽人也丞相彭陽公楚之六世孫好<lb/>
學善屬文年十五時輒補尚書湯征一篇諸老先生見<lb/>
而異之及長博極經史貫通諸子百氏而亦旁治天官<lb/>
<pb n="KR4d0115_WYG_012-10b"/>
族姓地理鐘律之説尤喜論兵慨然有大志天聖五年<lb/>
進士乙科為吉州軍事推官丁其父博士憂服除為荆<lb/>
南府節度掌書記因朝廷用兵西方撰韜畧䇿論五十<lb/>
篇以獻詔藏秘閣而閭丘良孫者冒取公所獻書三篇<lb/>
上之除為官歐陽公修知其事欲出秘閣本以正良孫<lb/>
之罪而不果移監鄂州茶塲改著作佐郎簽書節度判<lb/>
官公事是時元昊數入盜邊西師未解上求方畧之士<lb/>
如不及諌官王堯臣薦公有方畧可用召試對䇿數千<lb/>
<pb n="KR4d0115_WYG_012-11a"/>
言故事䇿試優止三等而公䇿第二等遂擢通判延州<lb/>
賜五品服丁其母王夫人憂其後契丹聚兵古北口北<lb/>
方戒嚴近臣田況等薦公可任將帥詔但遣秘書丞通<lb/>
判成徳軍樞宻副使富公弼宣撫河北亦薦公有文武<lb/>
才可大用詔但擢知彭州而已遷太常博士移知蘄州<lb/>
未行改提㸃兩浙路刑獄公事移江東路遷祠部度支<lb/>
二員外郎皇祐四年廣源州蠻儂智髙反陷邕管連陷<lb/>
縁江九郡逼廣州公適罷江東至京師多從南方來者<lb/>
<pb n="KR4d0115_WYG_012-11b"/>
問智髙事頗得其要領而為之策未有云也會樞宻副<lb/>
使狄公青自請行天子以為宣撫使行有日矣公見狄<lb/>
公勞其行因謂狄公曰蠻人阻深走險時出而戰者用<lb/>
所長也如聞智髙數勝去險阻而陳平地是自棄其所<lb/>
長而從所短此正智者用竒之時也迺謂狄公曰步兵<lb/>
利險騎兵利平地蠻人不知騎兵而又以謂中國之騎<lb/>
不能到也可挾騎士以往誘致平地使步兵為正以擊<lb/>
其前騎兵為竒以𢷬其後蔑不勝已狄公大然之因請<lb/>
<pb n="KR4d0115_WYG_012-12a"/>
三千騎以行人讙言五嶺之地巖險霧毒中國之步兵<lb/>
猶不可而況用騎乎及與智髙戰歸仁卒以騎兵勝追<lb/>
奔五十餘里蠻人死者幾萬計如公䇿馬公在江東時<lb/>
嘗病及來京師病未巳因請為州罷監司職事詔知秀<lb/>
州遷司封員外郎知單州病益甚遂致仕而卒矣嗚呼<lb/>
士之强學而有志于當時者亦有也人莫知之則老死<lb/>
不可用也如公博記廣覽獻言指事殆所謂强學而有<lb/>
志于當時者矣名公大臣爭知之而官止員外郎任止<lb/>
<pb n="KR4d0115_WYG_012-12b"/>
州縣務盡法意以寛民或拯民于已死𦕈然儒生而一<lb/>
心于吏道者也及國家有緩急乃更能知其大慮觀敵<lb/>
制變籌度萬里之外猶矢破的則如公者用于平日與<lb/>
有事之時皆宜也雖死不遇亦可尚已曾祖諱某仕南<lb/>
唐贈左千牛衛將軍祖諱嗣昌任供奉官贈右武衛將<lb/>
軍父諱頌任國子博士贈光禄卿夫人丹陽邵氏生三<lb/>
子長曰俅鄧州節度推官次曰僖中進士第潞州壺闗<lb/>
縣尉次曰俣先公卒女三人長適進士閔國均次適永<lb/>
<pb n="KR4d0115_WYG_012-13a"/>
興軍右司理參軍周逺次適進士方奎孫九人曰勃早<lb/>
亡相如進士第曰勛曰勸曰勔曰勉曰勣皆舉進士有<lb/>
名二尚㓜也公享年六十有七其卒以嘉祐三年三月<lb/>
十二日其塟以元符某年某月某日其塟之地則某州<lb/>
某縣某原也其書二十八巻藏于家所謂韜畧策論者<lb/>
在其中銘曰<lb/>
公髙之别有晉大夫曰文子頡始氏令狐秦記太原漢<lb/>
著伊吾元魏之守侯于藍田藍田孫子為隋納言納言<lb/>
<pb n="KR4d0115_WYG_012-13b"/>
六世相唐宣宗文麗行髙周彭是封丕顯丕承施及于<lb/>
公嗚呼公乎學力而淵志特且持少露其竒百牘是書<lb/>
誰與敵逺決䇿坐隅翼之張之卒巻不舒貳延守蘄使<lb/>
干江吳如是已焉其命也夫其命也夫<lb/>
　　奉議郎令狐端夫墓誌銘<lb/>
令狐端夫者諱俅山陽人也曾大父嗣昌贈左武衛將<lb/>
軍大父頌贈光禄少卿父挻故尚書司封員外郎端夫<lb/>
以父任試將作監主簿從福唐劉彛先生學左氏春秋<lb/>
<pb n="KR4d0115_WYG_012-14a"/>
得其師法年十八時司封君知單州卒于官無舍業田<lb/>
產惟餘槖中裝直百金為其族人逺來持去端夫不問<lb/>
亦不追止及仕强于吏治必知民所便安與辛苦務盡<lb/>
心力愛而利之嘗調守洺州曲周縣令漳水歲暴溢環<lb/>
其城人無固志端夫乃經度為大堤以捍之曲州豪類<lb/>
皆不欲而州守監司亦不欲端夫獨撓衆議而成堤人<lb/>
始保聚為安久計後水至或齧堤父老必率其子弟相<lb/>
縣官之役曰無堤是無曲周也汝州沙河同徳有公曰<lb/>
<pb n="KR4d0115_WYG_012-14b"/>
種稻置官洛南以民之民佃作歲久數罹水旱逋租至<lb/>
三萬斛無肯為言免者往往脱身棄廬舍桑棗亡去端<lb/>
夫時為稻田官適會故丞相富鄭公守汝乃為公分别<lb/>
具言其狀上之朝廷盡貸所負民亡去者皆復較數年<lb/>
之課為最元豐四年五路兵入界端夫以涇原轉運司<lb/>
屬從軍走靈武行二十日至鳴沙會軍無見糧未知所<lb/>
以取濟文吏從軍者坐軍中不敢出端夫逺望有野燒<lb/>
曰豈敵人不盡窖而藏之反燒耶乃率蕃漢部兵棄大<lb/>
<pb n="KR4d0115_WYG_012-15a"/>
軍數十里直詣燒所共救止之果得菽麥二萬八千斛<lb/>
大軍因之遂至靈武如此類甚衆然端夫天姿峻整莅<lb/>
官行已必得直而後已不肯為權勢撓故在鄆州為司<lb/>
户參軍知之者張文定宫保他人不知也在洛南作稻<lb/>
田官知之者故丞相鄭公他人不知也而端夫每以職<lb/>
事與監司辨卒以語言忤當時監司而坐廢蓋端夫自<lb/>
鄆州司户參軍濮州雷澤縣尉洺州曲周縣令監汝州<lb/>
洛南稲田務遂廢而家居起為涇原路轉運司勾當公<lb/>
<pb n="KR4d0115_WYG_012-15b"/>
事從軍罷守處州松陽縣令環州録事參軍武勝軍節<lb/>
度推官未行以疾致仕為宣徳郎有子七人長勃次相<lb/>
如次勛次勸次勵次正平次皥如皆通經樂善有立志<lb/>
勃與勸先卒而相如勵正平皥如相繼由進士上舍登<lb/>
第得官相如承議郎勵為河南府潁陽縣正平為陳州<lb/>
州學教授皥如為河南府偃師縣主簿由此汝之士大<lb/>
夫之子弟皆勸慕于學登第者亦衆于是閭里見端夫<lb/>
而賀曰公雖廢不用而有子如是豈直慰公目前而已<lb/>
<pb n="KR4d0115_WYG_012-16a"/>
哉端夫致仕後五年以子恩遷通直郎又以寶赦恩遷<lb/>
奉議郎大觀四年閏八月十三日以疾卒于汝州即以<lb/>
其年十月二十五日葬子州郭之北白雲山司封君之<lb/>
墓次以夫人故崇徳縣君李氏祔而葬之始吾從軍靈<lb/>
武邂逅端夫于靈武城下是時端夫年四十及吾來汝<lb/>
州而見家先在汝端夫自環州來省識其面目相與問<lb/>
勞往還于里中有子登第有女嫁人而端夫年六十後<lb/>
吾使京東淮南歸端夫已病見其次諸子相繼登第有<lb/>
<pb n="KR4d0115_WYG_012-16b"/>
孫男八人孫女七人曽孫女一人而端夫年七十今又<lb/>
見端夫之卒哭而銘其墓然則吾與端夫舊可知矣而<lb/>
吾老亦可知矣銘曰<lb/>
其義較然其惠藹然其勇矯然其仕跌然其門浡然命<lb/>
耶非耶豈嗇于身者將大其後耶<lb/>
　　常承議墓誌銘<lb/>
故承議郎雲騎尉常君諱珪字粹夫河南洛陽人以父<lb/>
任補太廟齋郎嘉祐中為鳳州司理參軍號稱詳明能<lb/>
<pb n="KR4d0115_WYG_012-17a"/>
治獄河池逺鄉酒家殺人無左驗誣其旁近下貧小民<lb/>
為殺人者縣吏受賂掠笞數千百不服乃背引其兩足<lb/>
擢髪與手交縛于柱上布堅豆于地使膝之晝夜不釋<lb/>
囚不勝痛誣服至州以為實殺人者下之獄而君為獄<lb/>
官獨意其非是聴辭觀色徐導之使言囚不敢變乃更<lb/>
反復驗問熟喻之使言囚亦不敢而涕下君既微得其<lb/>
情乃逮捕告者别治之告者果自言無賴殺人囚非殺<lb/>
人者獄既治河池縣令李撫辰懼得罪移書州將與君<lb/>
<pb n="KR4d0115_WYG_012-17b"/>
辨州將疑之雖部使者亦疑不敢決君日抱其獄分别<lb/>
其寃狀執不為疑者三月遂竟殺告者而出其囚熙寧<lb/>
中為巴州恩陽縣令巴號險逺而恩陽又巴之逺縣至<lb/>
者鄙夷其民多笞辱虐使之君獨以文法辨告教以親<lb/>
愛和昜之道亦時時觀遊與士人講習為文章以順其<lb/>
俗民大安業及滿受代且去民擁挽遮畱竟日不得去<lb/>
至有臥路為兒啼者提㸃刑獄穆珣行縣至恩陽適見<lb/>
之曰為吏者不當如是耶因問君何為逺宦幾攷矣薦<lb/>
<pb n="KR4d0115_WYG_012-18a"/>
者為誰亦應改官否君言家貧急于禄食不能擇地來<lb/>
恩陽書十攷薦者四人官未應改也詢曰君而不使改<lb/>
官誰應改者即日薦君是時宣徽南院使郭逵用兵安<lb/>
南失朝廷旨人人知其且得罪或謂君曰逵嘗薦君今<lb/>
將得罪君疾行即改官徐行則無及矣君方間道走伯<lb/>
兄朝請官所省其親畱月餘以盡親歡及至吏部逵已<lb/>
得罪差十日不應改官而君怡然不介于心也君自劒<lb/>
州劒門縣主簿五任而改宣徳郎知汝州襄城縣事及<lb/>
<pb n="KR4d0115_WYG_012-18b"/>
三遷而至承議郎以疾病請監華州鹽酒税而卒卒後<lb/>
九年葬于河南府伊闕縣府下之原曽祖諱仁美祖諱<lb/>
畫問尚書屯田員外郎父諱吉為尚書比部郎中贈右<lb/>
金紫光禄大夫曾祖妣王氏封廣平縣太君妣陳氏集<lb/>
賢學士越之孫封潁州郡太夫人妻冦氏建始縣令仲<lb/>
簡之女封嘉興縣君四男子三女子男嘉猷逺猷徽猷<lb/>
英猷徽猷中進士第為宣徳郎知濰州北海縣事女嫁<lb/>
李準次嫁張仲㓜嫁薛籛皆進士也夀六十卒于紹聖<lb/>
<pb n="KR4d0115_WYG_012-19a"/>
三年八月辛酉而于崇寧四年四月甲申將葬而銘之<lb/>
銘曰<lb/>
常氏逺矣太原之望漢惠自侯唐袞維相從于臨晉君<lb/>
實其支以生代死君能相之人行騑騑君也遲遲孰不<lb/>
欲遷實懐母慈為吏不遂為子亦宜不遂其宜銘以諗<lb/>
斯<lb/>
　<lb/>
　<lb/>
<pb n="KR4d0115_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西臺集巻十九</head> <lb/>
    <p>
<pb n="KR4d0115_WYG_019-1a"/>
欽定四庫全書<lb/>
　西臺集巻十九<lb/>
　　　　　　　　　　　　宋　畢仲游　撰<lb/>
　五言律詩<lb/>
　　出郊<lb/>
出郊雖已逺已似惡塵埃徑穩車先到門閒客自開花<lb/>
從今日見㑹是隔年來載酒無知數揮金可快哉<lb/>
　　索馬<lb/>
<pb n="KR4d0115_WYG_019-1b"/>
索馬周岡寺鳥鳴問去程頑風入衣冷寒日帶霜清朝<lb/>
市心雖懶江湖計未成因循已三十真恐悞生平<lb/>
　　信陽道中避暑<lb/>
下馬湯家市前村數里賖敗籬<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>少蔓簇舍豆先花放<lb/>
袖從風入停鞍待日斜欲知為客恨更久不成家<lb/>
　　郾城道中阻雨<lb/>
秋雨連三晝羸驂驅不前氣昏吁可怕雲㫁復相連風<lb/>
急時翻蓋泥暄懶著鞭窮途不湏問吾道付髙天<lb/>
<pb n="KR4d0115_WYG_019-2a"/>
　　許田道中雨止<lb/>
索索風回陣暉暉日弄晴掃門收石潤走馬覺身輕路<lb/>
濶車添轍泥乾僕問程暮川行客逺雲氣自昏明<lb/>
　　虞城病中遣懐<lb/>
本作㸔書室翻成搗藥堂心違經嵗月病久怯風霜未<lb/>
數囊中帙先論肘後方喜聞臨賀守鼓枻過湘江<hi>原注長兄</hi>
<hi>國博守賀州已滿歸必有藥物</hi>
　　望王屋<lb/>
<pb n="KR4d0115_WYG_019-2b"/>
感激愚公事傳從太古時伏中猶積雪雨上見朝曦氣<lb/>
與扶桑接心疑峻極卑天壇如可至吾欲摘參旗<lb/>
　　過朱僊驛<lb/>
氣象皇州近川原暮靄中沙平千里白日入半城紅出<lb/>
處形容改驅馳嵗月同身名行可料天地一衰翁<lb/>
　　遷居頴谷<lb/>
漸入深山處都無客到來輕裘勝挾纊渴飲當銜杯得<lb/>
失情何預閒忙老共催清風一披拂安坐興悠哉<lb/>
<pb n="KR4d0115_WYG_019-3a"/>
　　定居<lb/>
臘盡風霜急東城始定居豫抄新嵗酒却讀少年書好<lb/>
事心渾懶談空病未除轉頭成四十吾道竟何如<lb/>
　　贈脩顒上人<lb/>
巾鉢來何所茅齋近竹林能談髙士傳㑹得祖師心我<lb/>
識詩情苦公求理性深三年居潁水誰復是知音<lb/>
　　留别損之大士<lb/>
去去南州逺無人可問禪牽懷從此日聚首在何年水<lb/>
<pb n="KR4d0115_WYG_019-3b"/>
落城東路風清淮上船我心湏自寫彈㫁古琴絃<lb/>
　　河陽閒居<lb/>
飄泊成留滯河陽見五春壞池無過路委巷作比鄰糲<lb/>
食稀留客肩輿懶倩人臨流休照面自合鬢如銀<lb/>
　　河陽重九<lb/>
佳辰雖可重無客共登髙蒸粉隨粗飯挼花對濁醪放<lb/>
歌元不解擬賦亦徒勞坐聴兒童語悠悠愧爾曹<lb/>
　　獻夀二首<lb/>
<pb n="KR4d0115_WYG_019-4a"/>
慶日三陽近髙門附帝居迎祥春入暮獻夀晚連裾中<lb/>
子今持節諸孫日誦書始知題萬石未足大吾閭<lb/>
家近黄金闕筵供白玉船兩孫今應詔一子日朝天夀<lb/>
酒如鱗次斑衣作陣圓夢齡人試數從此更千年<lb/>
　　佳辰二首<lb/>
傍臘春猶逺佳辰氣自和慈顔親事少夀相比人多姊<lb/>
妺新為㑹兒童預作歌萊衣容醉倒始奈錦茵何<lb/>
户内三千口誰為第一樽清風傳舊族陰徳助吾門阿<lb/>
<pb n="KR4d0115_WYG_019-4b"/>
母神仙降班姑法度存他年堂上燕侍立見元孫<lb/>
　　姪馬子試晬<lb/>
去嵗當今日兒生在北堂眉疎才必秀耳大夀應長乳<lb/>
驥蹄猶小𡨕鴻翼未張吾門如可大藉汝志强梁<lb/>
　　早赴城西倉即事呈諸同志<lb/>
上馬雞鳴後都門四望中曉光欺月色和氣挾春風計<lb/>
拙功名逺官閒况味同醉鄉如可入相率慰飄蓬<lb/>
　　就南排岸謁宋成伯不值而還䝉詩見贈次韻<lb/>
<pb n="KR4d0115_WYG_019-5a"/>
懶作青門客來尋隱吏居上堂誰解榻窺户却還車似<lb/>
怕臨池驛空翻插架書生涯知有地共學灌園蔬<lb/>
　　乙亥嵗八月十五日夜同景叔知府少卿翼道提<lb/>
　　舉大夫望月于河中之名閫堂兼簡襄守歐三叔<lb/>
　　弼虢守孫八元忠二首<lb/>
上樓初照席條華漸分明佳節三秋半前期一雨晴冷<lb/>
光天外㪚髙㑹世間清坐久疑輕舉微風習習生<lb/>
秋深仍雨過望月宴髙城列岫呈中夜微雲避太清星<lb/>
<pb n="KR4d0115_WYG_019-5b"/>
沉天若掃林迥野無聲故友知强健應同醉五更<lb/>
　　陪蒲守景叔學士㑹暢家園<lb/>
亭幽宜更酌樹近合頻行蒲劍槮槮長荷錢疊疊生隔<lb/>
林千岫踴帶郭一川横共選尋山屐無心更濯纓<lb/>
　　沈丘縣遇冬至夜㑹夷仲明叔<lb/>
佳節無佳句留連小縣城客來爐火著人静佛燈明把<lb/>
酒隨時俗髙吟屬弟兄令人驚嵗月屈指是新正<lb/>
　　次韻和宋寜道太祝許氏園席上<lb/>
<pb n="KR4d0115_WYG_019-6a"/>
雅宴屬才華清詩自一家髙談落風雨醉目傲煙霞席<lb/>
地疎林隔傳杯小徑斜再來春已老猶得醉殘花<lb/>
　　次韻席上<lb/>
無寥情昜感多病酒先除城影落平地月光飛太虚髙<lb/>
吟空有調倦思本無餘讀罷傳三鼓披衣歸我廬<lb/>
　　夜宿崇因寺述懷奉呈諸公<lb/>
月老庭除白火明山頂髙酒容無俗客詩興任吾曹促<lb/>
席暫讙謔思家還鬱陶坐聞鐘磬響那免話離騷<lb/>
<pb n="KR4d0115_WYG_019-6b"/>
　　寓宿樂明之殿直家戯作<lb/>
地狹開爐小門深掩徑斜雨寒氷裹木風怒雪飜車北<lb/>
第頻留客南園欲探花我身無定所酒到是吾家<lb/>
　　㑹草堂嘗酒戲成四十字呈子思舅<lb/>
白酒旋開封身如鳥出籠愁膓先抹倒醉眼任矇鬆甕<lb/>
近那妨就杯寒且更烘翁居鎮如此我馬又西東<lb/>
　　酒後<lb/>
為爾題詩句詩成莫浪傳避人那是怯勸酒自知妍翠<lb/>
<pb n="KR4d0115_WYG_019-7a"/>
袖身如削清歌喉未圓良宵誰與並明月共嬋娟<lb/>
　　次韻子思舅<lb/>
幽居山霧合日色曉相交凍馬空嘶櫪癡鴉不離巢舊<lb/>
醅澄緑沫新橘破朱苞我豈揚雄比無湏苦客嘲<lb/>
　　讀子思詩二首<lb/>
子思詩二百開巻淚沾衣今世識者少古人能亦稀當<lb/>
年出咳唾此日成珠璣誰憐盛名後妻子貧無衣<lb/>
子思詩句好當日少知音不作蘇梅體猶勝庾鮑吟郟<lb/>
<pb n="KR4d0115_WYG_019-7b"/>
城山不改清潁水猶深試問安良事流傳直至今<lb/>
　　次韻李成之待制見寄<lb/>
有客昔遭遇郎官帥秦川得閒欣燕處佳句出天然羽<lb/>
翼九萬里功名三十年詩成傳萬口世俗累都捐<lb/>
　　次韻和子夷秘校見恵之作<lb/>
啓函如㑹面懷抱為君開昔有風騷主今為伯仲才士<lb/>
風門外轍生計掌中杯早晚依閭巷烏巾恣往來<lb/>
　　次韻楊久中阻雨<lb/>
<pb n="KR4d0115_WYG_019-8a"/>
雞鳴雖不改人病自添慵地滑泥無跡簷疎瓦有松天<lb/>
低渾似幕雲怒不成峯欲决繁陰破慙無利劍鋒<lb/>
　　次韻和越州監酒酇令七兄見寄<lb/>
去國悲新壟還鄉曵故裾澗寒迷路晚花落度闗初計<lb/>
拙家無補官閒睡有餘生兒如可教早晚大吾閭<lb/>
　　讀將叔弟送路帥詩<lb/>
定州詩刻好模寄比南金道盡行人意堪論作者心邊<lb/>
城歸盛事雅道付知音珍重吾將叔當時亦苦吟<lb/>
<pb n="KR4d0115_WYG_019-8b"/>
　　和宋成伯<lb/>
度日門長掩㝷春事已非鵲驚隨吏㪚燕熟傍人飛手<lb/>
拙裁書懶頭昏漉酒稀坐來空咄咄不是悟禪機<lb/>
　　蕨澗曹正叔有詩見寄因以答謝<lb/>
子學有餘力我生無定居與人常不合謀已一何疎酒<lb/>
熟同誰酌詩成懶自書㑹湏還潁水髙枕閔吾廬<lb/>
　　得來書有感因成四十字呈夷仲宣仲<lb/>
獨坐長如醉書來意暫醒未能論㑹合猶且慰零丁客<lb/>
<pb n="KR4d0115_WYG_019-9a"/>
少庭稀掃人回户又扄歸期試閒卜見説紫姑靈<lb/>
　　寄南齋諸君兼簡收之公逺<lb/>
寄語生平友暌違情若何每斟樽内酒常憶醉時歌大<lb/>
賦相如巧新詩子建多幸煩傳數紙且欲恣吟哦<lb/>
　　寄鄭介夫<lb/>
鄭子安强否梅花萬里春如何投虎穴直欲犯龍鱗北<lb/>
闕今無數南方信有人可憐妻子在年少不謀身<lb/>
　　次十五里店寄交代楊十七判官<lb/>
<pb n="KR4d0115_WYG_019-9b"/>
世事元無定吾今得已多轉頭新嵗月開眼舊山河蹭<lb/>
蹬如君少因循奈我何此生深㑹得不用接輿歌<lb/>
　　和李善初㑹張范二公<lb/>
㑹面雖難得親情豈昜忘定湏留客醉應話老夫忙地<lb/>
去朝門逺身依古寺凉相逢拚一醉千日未為長<lb/>
　　從軍還京贈羅適正之奉議<lb/>
一别書渾廢相逢老可嗟免為邊地鬼還宿故人家塞<lb/>
路風霜惡京塵嵗月賖衰顔不重少兒戲煉丹砂<lb/>
<pb n="KR4d0115_WYG_019-10a"/>
　　出巡河東與徐勲宣徳<lb/>
防敵無時節論兵有是非屯營蕃馬健部落漢人稀土<lb/>
屋穿寒月氈裘䕶鐵衣相逢一樽酒分首雪中歸<lb/>
　　送寅亮宣義赴明州<lb/>
隨分之官好舟行不計程江山新入夢風物舊知名客<lb/>
館離人醉賓筵楚士清湏知今夜月近海更分明<lb/>
　　罷淮漕歸汝<lb/>
任拙因成懶求閒偶得歸前途純可料往事盡成非汝<lb/>
<pb n="KR4d0115_WYG_019-10b"/>
岸𤓰田薄風川藋逕微終湏一遷徙知有濼魚肥<lb/>
　　至鄭州望故陳子思靈泉舊居愴然有感詩以述<lb/>
　　懷<lb/>
夫子嘗招隱雞鳴汝上川飲徒隨手㪚詩草任人傳甥<lb/>
舅元相好妻兒也可憐有魂招不得嗚咽問靈泉<lb/>
　　忤俗<lb/>
忤俗真堪笑謀生又不能放懐衣落拓髙卧髮鬅鬙面<lb/>
垢常揮汗牙衰怕嚼氷牀頭鬃拂弊不㑹逐青蠅<lb/>
<pb n="KR4d0115_WYG_019-11a"/>
　　書懐<lb/>
髙城壘脩竹小舍似山居痛飲謀身懶髙歌與世疎拂<lb/>
衣慙國士買釣夢江魚可笑虞卿老窮愁强著書<lb/>
　　永日<lb/>
永日梅空發夜眠分作題不因懐北客未折向南枝渡<lb/>
嶺朝雲㫁縁江春路遲如何夢中作常勝覺來詩<lb/>
　　秋風<lb/>
天地東南逺秋風萬里來青風如漫語白日㑹相催頭<lb/>
<pb n="KR4d0115_WYG_019-11b"/>
帶千莖雪心闌一寸灰説歸歸未得江海路悠哉<lb/>
　　夜雨<lb/>
夜雨洗殘暑秋風應候來庭柯色未減黄菊意將開布<lb/>
被已思夾霜鐘漸欲催嵗華空向晚心事日成灰<lb/>
　　破屋<lb/>
破屋風千穴櫺疎日一竿長巾籠短髮舊褐怯新寒道<lb/>
路形容改悲啼骨髓乾乾坤非不大無地得閒官<lb/>
　　疎簷<lb/>
<pb n="KR4d0115_WYG_019-12a"/>
疎簷團鳥雀畵壁飽風霜汲水三村逺誅茅半畆强齋<lb/>
錢隨客意佛事寄僧堂月落人相對陰陰塔影長<lb/>
　　早起<lb/>
起作南樓望山河在我傍春風入河濟曉霧合嵩行帶<lb/>
郭名園少穿雲古岸長留連成皓首何處是吾鄉<lb/>
　　䇿杖<lb/>
䇿杖西原上東風意浩然山河思舊隱日月換新年徑<lb/>
曲穿林巧樽移席地偏野花誰飣餖故故簇平川<lb/>
<pb n="KR4d0115_WYG_019-12b"/>
　　亂水二首<lb/>
亂水號新港頽雲蘸古城山樓遥出沒野日自昏明樹<lb/>
冷禽聲滅霜髙鶻翅輕夢歸今未得寂寞寸心驚<lb/>
水落芙蕖老山髙薜荔長野雲吹不㫁晩雨氣先凉信<lb/>
筆題詩逸停杯漉酒忙酣歌露雙足有意濯滄浪<lb/>
　　恭輓神宗皇帝二首<lb/>
御極三宸正調元一氣淳銅臺漳水夜玉匣漢陵春地<lb/>
拓山河舊天升日月新自今遺老内有是四朝人<lb/>
<pb n="KR4d0115_WYG_019-13a"/>
北極迴天象西陵法帝居松門黄道直帳殿紫宸虚宴<lb/>
罷千秋節哀纒六尺輿御詩兼手詔新見睿思書<lb/>
　　恭輓哲宗皇帝二首<lb/>
徧覆仁無外尊居道可名就堯方日出過杞忽天傾海<lb/>
闊金鳬下宫開玉鏁鳴早知龍竟去鑄鼎不湏成<lb/>
容衛千官出攀號萬國同新名西下壘空定北郊宫天<lb/>
泣時零雨神遊恐御風孤臣如在列應許抱遺弓<lb/>
　　恭輓宣仁聖烈太皇太后四首<lb/>
<pb n="KR4d0115_WYG_019-13b"/>
受遺開嗣聖約禮避前人聴覽從公議艱難付老臣官<lb/>
車閭闔晚帳殿鞏原春似待吾君長雲軒即上賓<lb/>
聴朝驚屢輟端拱異平居垂殿簾初徹因山道已除書<lb/>
遺長樂記音㫁濯龍車誥下猶加恵華夷定宴如<lb/>
因革功兼至權宜道可稱力扶天步穏端拱太陽升椒<lb/>
寢移彤管泉闗付漆燈湏知天子孝不獨改園陵<lb/>
勲業三朝盛哀榮萬國同人疑無外戚家不選中宫天<lb/>
泣時零雨神遊恐御風憂勞如治水九載亦成功<lb/>
<pb n="KR4d0115_WYG_019-14a"/>
　　恭輓欽聖憲肅皇太后二首<lb/>
維昔艱難際安危屬母慈元龜猶不豫大䇿更誰咨搴<lb/>
霧雲方合當空月遽迷聖君常泣慕常以舜為師<lb/>
嗣聖當天日權宜道不居力明當辟事豫下撤簾書備<lb/>
物端門逺神遊武帳虚不知任與姒較徳定何如<lb/>
　　恭輓欽慈皇后二首<lb/>
神考當天日宫闈祝燕禖日符元有感坤軸歘先摧追<lb/>
册音容閟攀號吉𦵏哀行知九虞祭欽聖伏同迴<lb/>
<pb n="KR4d0115_WYG_019-14b"/>
緬懐章懿事聖孝代相傳比上欽慈册還同明道年玉<lb/>
衣晨不整帳殿日相連聞説詞多感哀容可動天<lb/>
　　輓司馬温國公丞相二首<lb/>
黄髮來雖暮丹心病未休艱難天下事際㑹老臣謀似<lb/>
覺浮風返空嗟白日留定知名洶洶萬嵗與千秋<lb/>
禮絶非因貴哀深却有榮世間都畫像海外亦聞聲後<lb/>
事雖從老前賢是友生故應房魏輩泉下定交情<lb/>
　　輓范丞相忠宣公六首<lb/>
<pb n="KR4d0115_WYG_019-15a"/>
曵杖三朝老持衡一品尊忽同秦逐客幾見楚寃魂公<lb/>
衮方還第輀車已及門遺言不湏記一一表中存<lb/>
出處從來定榮華取次休嘗㸔居相府只似在安州不<lb/>
事千金産能捐萬户侯哀哉天報施僅免𦵏江流<lb/>
伏枕言雖少遺書志可哀尚謀禆國事猶欲盡人材白<lb/>
日空垂照悲風亦自來更驚諸老盡吾道信悠哉<lb/>
大節誰堪擬危言每可驚不牽身外物寜向澤邊行近<lb/>
闕官皆復還家沒亦榮升堂誰慟哭知是老門生<lb/>
<pb n="KR4d0115_WYG_019-15b"/>
忠義傳三世衣冠盛百年功名富貴地父子弟兄賢被<lb/>
放長如往生歸豈偶然至家還不起無處問蒼天<lb/>
揮淚西原上晴雲為我陰誰知如望嵗竟不復為霖主<lb/>
聖空撝已民思未絶吟已休還一慟非但哭知音<lb/>
　　輓司空申國吕公六首<lb/>
浩蕩風雲地哀榮屬老臣兩朝尊柱石三世擅經綸際<lb/>
㑹㸔前輩安寜付後人不湏論制作風俗近還淳<lb/>
騎吹西城曉衣冠一望中尚疑歸鄭國還似𦵏温公道<lb/>
<pb n="KR4d0115_WYG_019-16a"/>
在民先定兵銷嵗自豐故知伊吕事千載有遺風<lb/>
試論司空事還如慶厯年鹽梅雖國論衮繡是家傳二<lb/>
聖知人望三公託世賢奚湏論燕處無事不超然<lb/>
嵗月還箕尾風雲暗上臺定超三界外元自九天來氷<lb/>
木逡巡合泉門颯沓開太平雖巳見吾道亦悠哉<lb/>
位與諸公絶恩逾上相尊朝廷惟再拜論道掩諸昆體<lb/>
貌傳三世光華聚一門蒼天苦難料端坐讀招魂<lb/>
道繼三賢後名成六相齊氣摩南斗直功蓋北山低背<lb/>
<pb n="KR4d0115_WYG_019-16b"/>
日衣冠祖穿雲鹵簿迷道旁誰白首堅卧作兒啼<lb/>
　　輓王元之相公二首<lb/>
門風清可尚有道付陶甄舊載傳家榜新承顧命篇遺<lb/>
文星轉斗定䇿日升天東府功名地安居十五年<lb/>
道與風雲㑹恩留雨露滋小心黄閣老大手白麻詞家<lb/>
有衣冠盛朝無故舊私不湏三寸舌終號帝王師<lb/>
　　輓歐陽伯和三首<lb/>
不起斯人疾哀歌未是哀淚流千㸃血心死一團灰白<lb/>
<pb n="KR4d0115_WYG_019-17a"/>
日空垂照悲風亦自來半塗成永訣天道信悠哉<lb/>
慟哭西原逈晴雲為我陰山河一長劍生死兩知心世<lb/>
譜傳來久天文驗自今此名埋不得未信九原深<lb/>
純孝慈顔感悲啼令季傷鳬飛元傍母雁少不成雙夀<lb/>
夭從開闢賢愚竟渺茫不湏論甲子未省鬢毛蒼<lb/>
　　輓履中學士兩首<lb/>
孝悌由家法詞章亦世傳婚姻甥舅好門户弟兄賢問<lb/>
疾猶樽爼遺文謾簡篇平生惟一轍何事不長年<lb/>
<pb n="KR4d0115_WYG_019-17b"/>
漫向蓬丘老都無一遣車家人新買道弔客舊通書樂<lb/>
事生來少兼官病後除蒼蒼吾欲問生理竟何如<lb/>
　　輓晁端友著作二首<hi>原注其子補之來求</hi>
好學五車富輕財四壁貧風流漢家令文物晉詩人門<lb/>
户青氈舊窮途白髮新招魂誰解意慚愧屈靈均<lb/>
試問生何事清詩七百餘父兄無舊産妻子有遺書㪚<lb/>
誕謀生懶髙情與世疎蒼天髙莫問長短竟何如<lb/>
　　輓李成之待制六丈三首<lb/>
<pb n="KR4d0115_WYG_019-18a"/>
髙論嵇中㪚行吟楚大夫笑談雖自若放逐竟何辜浮<lb/>
世終難料蒼天不可呼莫論身後事忠義付諸孤<lb/>
西帥旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>舊東州几杖新偏裨嘗破胆徒弟盍書紳雄<lb/>
略渾無敵沈機妙若神不湏鋤盗賊公在本良民<lb/>
道孤存白眼骨朽任黄泉不與今人合空為後世憐文<lb/>
章還誤已窮達竟歸天遺藁知猶在應容手自傳<lb/>
　　輓盧革通議三首<lb/>
耆宿今多少惟公景徳人家隣吳市卒名重漢庭臣路<lb/>
<pb n="KR4d0115_WYG_019-18b"/>
在猶耕月門閒似送春纔知圖畵好時見舊精神<lb/>
教子生前貴休官物外榮居家金節重開户玉棺輕江<lb/>
水元如舊松林長未成秪應山鳥憾長向壠頭鳴<lb/>
誰記先生事聲名五十年素風人不及陰徳世相傳氣<lb/>
與名流合官隨子舍遷闔門賓客㪚悵望白雲天<lb/>
　　代范忠宣輓中㪚某公三首<lb/>
平日書生貴中年使者尊繡衣雖去國珠履㑹填門奏<lb/>
疏皆民事遺言為國恩哭君無好句端坐獨招魂<lb/>
<pb n="KR4d0115_WYG_019-19a"/>
宿昔函闗路遊人作上官鷄鳴軒蓋入馬到吏民安苦<lb/>
節摧頭白清明過齒寒生平彈與挂只是一朝冠<lb/>
解組將安適無何乃故鄉門庭雖取次詩酒是尋常車<lb/>
過音猶在琴閒調已亡因居悟生理天地只茫茫<lb/>
　　代范徳孺輓李稷運使四首<lb/>
倥偬軍中事飛騰使者尊龍岡雖有地馬革返無門未<lb/>
見朝廷誄空遺子弟恩不如行楚澤先自作招魂<lb/>
萬里魂應返沙場血未乾幽明新雨露恩怨舊衣冠聲<lb/>
<pb n="KR4d0115_WYG_019-19b"/>
作虞歌昜詞賡楚些難莫憐歸骨晚弔奠只空棺<lb/>
吾道何伸屈斯人忽已亡夢妖非二䜿風變哭三良室<lb/>
有千言記塵無一窖藏舉頭天色在今古自蒼蒼<lb/>
遺札何堪問知無封禪書殺身今已矣報國事何如人<lb/>
去衣冠在魂來户牗虚應同廣川記惟見玉蟾蜍<lb/>
　五言長律<lb/>
　　送太師潞國文公致仕赴闕朝覲歸洛<lb/>
事業觀前輩河汾出異人擎天為柱石蓋代服經綸早<lb/>
<pb n="KR4d0115_WYG_019-20a"/>
嵗登黄閣羣公㑹紫宸指揮平大盗咳唾福生民契合<lb/>
由天意威行静塞塵飽聞鳴鸑鷟久已畵麒麟陰徳歸<lb/>
宗社昌言啟聖神功成絶能口道在不謀身自昔規模<lb/>
定于今風俗淳立廷山不動容物海無津文力揮南斗<lb/>
台光拱北宸英姿元岌嶪雄畧只逡巡慷慨遺軒冕光<lb/>
華被縉紳十年三冊命四海一師臣貴極多齊物名髙<lb/>
卻任真氣完神洒落骨老石嶙峋正殿需雲合初筵醴<lb/>
酒淳異恩非故事全美勸朝倫髙卧鵷鴻集忘懐鳥雀<lb/>
<pb n="KR4d0115_WYG_019-20b"/>
馴鬻熊心益壯<hi>原注鬻熊九十為文王師曰投石超距吾即老矣坐䇿國事臣心尚壯</hi>尚<lb/>
父徳逾新行色嚴舟御榮光照席珍二疏翻小節九老<lb/>
盡佳賓坐上文章士田間道義鄰曹劉不難致園綺㑹<lb/>
相親頴脱居塵外逍遥占水濱孔光靈夀仗山簡接䍦<lb/>
巾賤子登門晚微官侍坐頻倦遊心落拓多難骨酸辛<lb/>
懐古悲寥廓低顔任屈伸鄒裾羞掃地墨突自營薪餓<lb/>
死猶思洛當年偶過秦填溝知幸免彈鋏更何因宦况<lb/>
淳于賤交情鮑叔貧廢書頑度日逃飲病酬春請謁衣<lb/>
<pb n="KR4d0115_WYG_019-21a"/>
冠弊留連體貌均不堪名碌碌尚辱誨諄諄器小甘無<lb/>
用詞繁恥重陳綵衣圍鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>夀酒吹魚鱗江海新歸計<lb/>
乾坤舊化均終篇懐感激肝膽覺輪囷<lb/>
　　送交代楊應之判官歸洛<lb/>
借問楊夫子還家洛浦春兩為黄綬吏雙健白頭親烏<lb/>
㡌斜欹面班衣穩稱身鵲靈方報喜龜夢久方神<hi>原注應之</hi>
<hi>光禄君嘗夢遊壙中見其祖焉旁有龜行謂光禄君曰以是賜而為子及生應之遂名龜寳取史記所謂龜者</hi>
<hi>國之寳也</hi>髙卧今賢相居閒舊老臣上堂從隱几侍坐好書<lb/>
<pb n="KR4d0115_WYG_019-21b"/>
紳存沒空懐感交遊素耐貧先生墳上淚御史甑中塵<lb/>
嵩頂饒穿屐伊流慣幅巾直絃歌太尉曲學笑平津自<lb/>
滯心元懶偷閒味却真折腰陶靖節㪚髮屈靈均王屋<lb/>
風鳴籟龍門月漾銀白芽烹澗水緑笋當江蓴折鹿諸<lb/>
儒喜騎驢大尹嗔贈人袍已弊賖酒劵常新小子元疎<lb/>
放忘歸任屈伸馬肝嗟屢食犬吠脱無因文史慙方朔<lb/>
形骸謝伯倫恥同珠履客寧作醉鄉人𤓰熟叨為代情<lb/>
親願卜鄰乞牋金躑躅試研玉麒麟祖道無供帳停車<lb/>
<pb n="KR4d0115_WYG_019-22a"/>
有吐茵心胸兩傾倒轇轕動星辰<lb/>
　　送鄆州楊子安教授由京歸洛<lb/>
好去嵩陽客清河穩放船東州新學校南郭富林泉悟<lb/>
道先生敏為文子弟傳烏皮常隱几黄絹動成篇太尉<lb/>
風流在裴休理性𤣥老松生幹直大海得珠圓肆筆君<lb/>
房好論才賈傅傳尚書行給札愽士久虚員獻䇿諸公<lb/>
喜談經衆手編長鯨鱗鬛就儀鳯羽毛鮮小子甘環堵<lb/>
窮途懶著鞭家貧門外轍酒價杖頭錢官冷雖知命身<lb/>
<pb n="KR4d0115_WYG_019-22b"/>
閒學問禪功名㸔異日交契懶同年明月行梁苑凉風<lb/>
度潁川叫閽宜上疏負郭莫歸田㪚飲盃投地更䦨斗<lb/>
挂天離懐吟不足彈㫁古琴絃<lb/>
　　早寒<lb/>
十月清宵永空齋已怯寒霜籬飛葉宻風案拂沙乾晏<lb/>
叔狐裘穩公孫布被完簷澌方綴瓦井凍漸封幹飽食<lb/>
留鷹距虚驚落雁翰誰來沽酒飲自笑典衣難想望存<lb/>
心曲嘻吟恣筆端河氷思澤國路雪寄長安邑邑爐灰<lb/>
<pb n="KR4d0115_WYG_019-23a"/>
冷熒熒燭燼䦨門前生計在葦蓆稱車單<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0115_WYG_019-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西臺集巻十九<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>惜香樂府巻一</head> <lb/>
    <p>
<pb n="KR4j0049_WYG_001-1a"/>
欽定四庫全書<lb/>
　惜香樂府巻一<lb/>
　　　　　　　　　　　　宋　趙長卿　撰<lb/>
　春景<lb/>
　　水龍吟<hi>酴醿</hi>
韶華迤邐三春莫飛盡繁紅無數多情為與牡丹長約<lb/>
年年為主曉露凝香柔條千縷輕盈清素最堪憐玉質<lb/>
氷肌婀娜江梅謾休爭妬　翠蔓扶疎隱映似碧紗籠<lb/>
<pb n="KR4j0049_WYG_001-1b"/>
罩越溪遊女從前愛惜嬌姿終日愁風怕雨夜月一簾<lb/>
小樓魂斷有思量處恐因循易嫁東風爛漫暗隨春去<lb/>
　　念奴嬌<lb/>
小春時候見早梅吐玉裁瓊粧白㸃㸃枝頭光照眼惱<lb/>
損柔腸情客暗裏芳心出羣標致經歳成疎隔如今風<lb/>
韻何人依舊氷雪　冷豔瀟灑天然香姿肯易許遊蜂<lb/>
狂蝶夜半黄昏擔帶了多少清風明月宋玉雖悲元超<lb/>
雖恨見了千愁歇東君還許有情取次攀折<lb/>
<pb n="KR4j0049_WYG_001-2a"/>
　　滿庭芳<lb/>
爆竹聲飛屠蘇香細華堂歌舞催春百年消息經半已<lb/>
凌人念我功名冷落又重是一歳還新驚心事安仁華<lb/>
鬢年少已逡巡　明知生似寄何須苦苦役慕蹄輪最<lb/>
難忘通經好學沉淪況是讀書萬巻孤負他此志難伸<lb/>
從今去燈牕勉進雲路豈無因<lb/>
　　花心動<hi>客中見寄煗香書院</hi>
風軟寒輕暗香飄撲面無限清楚乍淡乍濃應想前村<lb/>
<pb n="KR4j0049_WYG_001-2b"/>
定是早梅初吐馬兒行過坡兒下危橋外竹梢疎處半<lb/>
斜露花花蕋蕋燦然滿樹　一任看花凝竚因念我西<lb/>
園玉英真素最是繫心婉娩精神伴得水雲仙侣斷腸<lb/>
没奈人千里無計向釵頭頻覻淚如雨那堪又還日莫<lb/>
　　踏莎行<hi>春莫</hi>
栁暗披風桑柔宿雨一番緑遍江頭樹鶯花已過苦無<lb/>
多看看又是春歸去　病酒情懷光隂如許閒愁俏没<lb/>
安排處新來著意與兜籠身心苦役伊知否<lb/>
<pb n="KR4j0049_WYG_001-3a"/>
　　南歌子<hi>早春</hi>
春色烘衣煗宫梅破鼻香盡驅和氣入蘭堂又是輕雲<lb/>
微雨下巫陽　酒帶歡情重醺醺氣味長晩來拂拭略<lb/>
梳粧笑指一鈎新月上迴廊<lb/>
　　蝶戀花<hi>春深</hi>
宿雨新晴天色好穠李夭桃一夜都開了燕子歸來深<lb/>
院悄栁綿鋪逕無人掃　咫尺鶯花還又老緑入閒堦<lb/>
只有青青草參揣前期誰可表此情不語知多少<lb/>
<pb n="KR4j0049_WYG_001-3b"/>
　　鷓鴣天<hi>荼䕷</hi>
鏤玉裁瓊莫比香娉婷枝上殢春光風流别有千般韻<lb/>
割捨昏沉入醉鄉　蜂共蝶儘乾忙檀心知未肯尋常<lb/>
從來詩苦人消瘦乞與幽牕富錦囊<lb/>
　　又<hi>春莫</hi>
蜂蜜釀成花已飛海棠次第雨臙脂園林檢㸃春歸也<lb/>
只有縈風栁帶埀　情黙黙恨依依可人天氣日長時<lb/>
東風恰好尋芳去何事驅馳作别離<lb/>
<pb n="KR4j0049_WYG_001-4a"/>
　　江神子<hi>梅</hi>
年年長見傲寒林壓羣英有餘清曾被芳心紅日惱詩<lb/>
情玉質暗香無限意偏婉娩儘輕盈　今年瀟灑照岐<lb/>
亭更芳馨也崢嶸無奈多情終是惜飄零誰與東君收<lb/>
拾取怕風雨挫瑤瓊<lb/>
　　南歌子<hi>荆溪寄南徐故人</hi>
春思濃如酒離心亂似綿一川芳艸緑生煙客裏因循<lb/>
重過豔陽天　屈指歸期近愁眉淚灑然無端還被此<lb/>
<pb n="KR4j0049_WYG_001-4b"/>
情牽為問桃源還有再逢縁<lb/>
　　臨江仙<hi>賞花</hi>
憶惜去年花下飲團欒爭看酴醿酒濃花豔兩相宜醉<lb/>
中嘗記得帬帶寫新詩　還是春光驚已莫此身猶在<lb/>
天涯斷腸無奈苦相思憂心徒耿耿分付與他誰<lb/>
　　一樷花<hi>杏花</hi>
栁鶯啼曉夢初驚香霧入簾清胭脂淡注宫粧雅似文<lb/>
君猶帶春酲芳心婉娩媚容綽約桃李總消聲　相如<lb/>
<pb n="KR4j0049_WYG_001-5a"/>
春思正縈縈無奈惜花情曲欄小檻幽深處與慇勤遮<lb/>
䕶娉婷姚黄魏紫十分顔色終不似輕盈<lb/>
　　青玉案<hi>春暮</hi>
天涯目斷江南路見芳草迷風絮緑暗花梢春幾許小<lb/>
桃寂寞海棠零亂飛盡胭脂雨　子規聲裏山城暮月<lb/>
挂西南夢囘處滿抱離愁推不去雙眉百皺寸腸千縷<lb/>
若事憑鱗羽<lb/>
　　醉蓬萊<hi>賞郡圃芍藥</hi>
<pb n="KR4j0049_WYG_001-5b"/>
是三春已暮浪蕋彫殘牡丹零落獨殿清和有佳名芍<lb/>
藥淺淺芳樷繡幢鼎鼎更豓香綽約渾似揚州畫樓捲<lb/>
起翠簾紅幙　倚檻輕盈萬嬌千媚故整霞裙笑花寂<lb/>
寞太守風流擁笙歌圍著坐上詩人二千里外念此身<lb/>
飄泊客眼看花歸心對酒番成蕭索<lb/>
　　雨中花慢<hi>春雨</hi>
宿靄凝隂天氣未晴峭寒勒住羣葩倚欄無語羞孤負<lb/>
年華栁媚梢頭翠眼桃蒸原上紅霞可堪那盡日狂風<lb/>
<pb n="KR4j0049_WYG_001-6a"/>
蕩蕩細雨斜斜　東君底事無賴薄倖著意殘害鶯花<lb/>
惟是我惜春情重說奈咨嗟故與慇勤索酒更將油幕<lb/>
髙遮對花歡笑從教風雨著醉酬他<lb/>
　　驀山溪<hi>早春</hi>
曉来雨霽弱栁搖新翠麗日媚東風正不㬉不寒天氣<lb/>
幽禽弄舌花上訴春光髙一晌低一晌清亮圓還碎<lb/>
那知時勢春亦元無意草木自敷榮似人生功名富貴<lb/>
我咱諳分隨有亦隨無不妒富不憎貧歌酒閒遊戲<lb/>
<pb n="KR4j0049_WYG_001-6b"/>
　　蝶戀花<lb/>
芍藥開殘春已盡紅淺香乾蝶子迷花陣陣是清和人<lb/>
正困行雲散後空留恨　小字金書頻與問意曲心誠<lb/>
未必他能信千結柔腸愁寸寸鈿釵幾日重相近<lb/>
　　虞美人<hi>清婉亭賞酴醿</hi>
江梅雖是孤芳早爭似酴醿好凡紅飛盡草萋迷婀娜<lb/>
枝頭纔見細腰肢　玉容消得仙源惜滿架香堆白檀<lb/>
心應共酒相宜割捨花前猛飲倒金巵<lb/>
<pb n="KR4j0049_WYG_001-7a"/>
　　又<lb/>
氷塘淺緑生芳草枝上青梅小栁眉愁黛為誰開似向<lb/>
東君喜見故人來　碧桃銷恨猶堪愛妃子今何在風<lb/>
光小院酒尊同向晩一鈎新月落花風<lb/>
　　江神子<lb/>
小溪清淺照孤芳蕋珠娘暗傳香春染粉容清麗傅宫<lb/>
粧金縷翠蟬曾記得花密密過雕牆　而今冷落水雲<lb/>
鄉念平康轉情傷夢斷巫雲空恨楚襄王氷雪肌膚消<lb/>
<pb n="KR4j0049_WYG_001-7b"/>
瘦損愁滿地對斜陽<lb/>
　　醉蓬莱<lb/>
是平分春色夢草池塘暖風簾幕昨夜三台燦天邊芝<lb/>
角自是君家慶流澤逺降生申崧岳厚德温良髙才粹<lb/>
雅淵源學博　何事丹墀尚淹闊歩未許中原少勤方<lb/>
略且對笙歌醉黄金錯落蕋洞珠宫媚人桃李趂青春<lb/>
綽約緑意紅情成隂結子五雲樓閣<lb/>
　　臨江仙<hi>暮春</hi>
<pb n="KR4j0049_WYG_001-8a"/>
春事猶餘十日吳蠶早已三眠多情忍對落花前酴醿<lb/>
飄㬉雪荷葉媚晴天　香淡無心浸酒緑浮可意邀船<lb/>
時光堪恨也堪憐單衣三月莫歌扇一番圓<lb/>
　　青玉案<hi>社日客居</hi>
去年社日東風裏向三徑開桃李脆管危絃隨意起緑<lb/>
隂紅影㬉香繁蕋伴我醺醺醉　今年社日空垂淚客<lb/>
舎看花甚情意江上危樓愁獨倚欲將心事巧憑來燕<lb/>
說與人顦顇<lb/>
<pb n="KR4j0049_WYG_001-8b"/>
　　南歌子<hi>春莫送别</hi>
枝上紅飛盡梢頭緑已勻遊絲栁絮媚青春向晩㬉風<lb/>
簾幕練光新　春已匆匆去那堪話别情劉郎幾日便<lb/>
登程告你覔些歡笑送行人<lb/>
　　醉落魄<hi>春深</hi>
麥畦勻緑枝頭屑屑飛梅玉傷心何事人南北斷盡回<lb/>
腸忍聽陽闗曲　倚窓青䕃亭亭竹好風敲動聲相續<lb/>
夜闌怕見銀臺燭會得離情他也淚速速<lb/>
<pb n="KR4j0049_WYG_001-9a"/>
　　㸃絳脣<hi>春思</hi>
密雨隨風昨來一夜簷聲溜奈何僝僽官路梅花瘦<lb/>
賦得多情怕到春時候如今一病非因酒試問君知否<lb/>
　　又<hi>栁</hi>
春到垂楊嫩黄染就金絲軟麗晴新煗湧翠千山逺<lb/>
為甚年年眉向東風展閒消遣欲歸猶嬾漁笛天將晩<lb/>
　　又<hi>春半</hi>
輕煗輕寒賞花天氣春將半栁搖金線求友鶯相喚<lb/>
<pb n="KR4j0049_WYG_001-9b"/>
玉腕蛾眉意眼頻頻眄歌喉軟玉巵受勸一醉應相拌<lb/>
　　又<hi>春雨</hi>
夜雨如傾滿溪添漲桃花水落紅鋪地枝上堆濃翠<lb/>
去年如今常伴酴醿醉今年裏離家千里獨洒東風淚<lb/>
　　又<hi>春莫</hi>
啼鳥喃喃恨春歸去春誰管日和風煗緑暗閒庭院<lb/>
還憶當年綺席新相見人已逺水流雲散空結多情怨<lb/>
　　鷓鴣天<hi>詠荼䕷</hi>
<pb n="KR4j0049_WYG_001-10a"/>
弱質纎姿儷素粧水沉山麝鬱幽香直疑姑射來天上<lb/>
要惱人間傅粉郎　揀釀酒枕為囊更餘風味勝糖霜<lb/>
肯如紅紫空姚冶謾惹遊蜂戲蝶忙<lb/>
　　又<lb/>
玉容應不羨梅粧檀心特地賽爐香半藏密葉牆頭女<lb/>
勾引酡顔馬上郎　樽乏酒且傾囊蟹螯糟熟似黏霜<lb/>
一年光景渾如夢可惜人生忙處忙<lb/>
　　又<lb/>
<pb n="KR4j0049_WYG_001-10b"/>
洗盡鉛華不著粧一般真色自生香飄飄何處凌波女<lb/>
故故相迎馬上郎　尋譜牒發詩囊絶勝梅萼嫁氷霜<lb/>
故山寒食依然在勾引東坡旅興忙<lb/>
　　又<lb/>
鏤玉裁瓊學靚粧不須沉水自然香好隨梅蕋粧宫額<lb/>
肯似桃花誤阮郎　羞傅粉賤香囊何勞傲雪與凌霜<lb/>
新來勾引無情眼拌為東風一晌忙<lb/>
　　又<lb/>
<pb n="KR4j0049_WYG_001-11a"/>
綽約肌膚巧様粧風流元自有清香未應傅粉疑平叔<lb/>
却笑荷花似六郎　浮蟻甕入詩囊學人消痩怯風霜<lb/>
午窓一枕莊周夢甘作花心粉蝶忙<lb/>
　　探春令<hi>元夕</hi>
去年元夜正錢塘看天街燈火閙蛾兒轉處熈熈語笑<lb/>
百萬紅粧女　今年肯把輕孤負列熒煌千炬趂閒身<lb/>
未老良辰美景欵醉新歌舞<lb/>
　　小重山<hi>殘春</hi>
<pb n="KR4j0049_WYG_001-11b"/>
清曉窓前杜宇啼遊仙驚夢醉斷魂迷起來窓下看盆<lb/>
池傷春去消痩不勝衣　栁陌記年時行雲音信杳與<lb/>
心違空教攅恨入雙眉人巳逺紅葉莫題詩<lb/>
　　又<hi>殘春</hi>
緑樹隂隂春已休羣花飄盡也不勝愁遊絲飛絮兩悠<lb/>
悠迷芳草日㬉雨初収　深院小遲留好香燒一炷細<lb/>
煙浮更聽羯鼔打梁州惱人處宿酒尚扶頭<lb/>
　　菩薩蠻<lb/>
<pb n="KR4j0049_WYG_001-12a"/>
梅花有意舒香粉舒香巳得先春信香與露華新露濃<lb/>
愁殺人　酒多愁愈重此意誰能共淚濕染衣斑夜霜<lb/>
金縷寒<lb/>
　　又<lb/>
梅花枝上東風軟朝來吹散真香逺雅淡有餘清客心<lb/>
和淚傾　美人臨别夜月晃燈初灺玉枕小屏山眉尖<lb/>
曾細看<lb/>
　<lb/>
<pb n="KR4j0049_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻一<lb/>
</p>
<p>
</p>
  </div>
<div>
<head>惜香樂府巻二</head> <lb/>
    <p>
<pb n="KR4j0049_WYG_002-1a"/>
欽定四庫全書<lb/>
　惜香樂府巻二<lb/>
　　　　　　　　　　　　宋　趙長卿　撰<lb/>
　春景<lb/>
　　水龍吟<hi>梅詞</hi>
煙姿玉骨塵埃外看自有神仙格花中越様風流曽是<lb/>
名標清客月夜香魂雪天孤豓可堪憐惜向枝間且作<lb/>
東風第一和羮事期它日　聞道春歸未識問伊家却<lb/>
<pb n="KR4j0049_WYG_002-1b"/>
知消息當時惱殺林逋空遶團欒千百横管輕吹曲欄<lb/>
香散阿誰偏得夀陽宫應有佳人待與㸃新粧額<lb/>
　　又<lb/>
葦綃開得仙花就中最有佳人似香肌勝雪千般揉縛<lb/>
禁他風雨縞夜精神繁春標致忍教孤負悵潘郎去後<lb/>
河陽滿縣知他是誰為主　多謝文章吏部遇銜盃不<lb/>
曽輕許應知這底無言情緒難為分付吹遍春風耀殘<lb/>
明月總傷心處待閒亭夜永遊人散後作飛仙去<lb/>
<pb n="KR4j0049_WYG_002-2a"/>
　　又<hi>鶯詞</hi>
天教占得如簧巧聲乍囀千嬌媚金衣襯著風流模様<lb/>
於中可是紅杏香中綠楊隂處多應饒你向黄昏苦苦<lb/>
嬌啼怨別那堪更東風起　別有詩腸鼓吹未關他等<lb/>
閒俗耳雙柑斗酒當時曾是髙人留意南國春歸上陽<lb/>
花落止添顦顇念啼聲欲碎何人解作留春計<lb/>
　　又<hi>雨詞</hi>
淡煙輕靄濛濛望中乍歇凝晴晝纔驚一霎催花還又<lb/>
<pb n="KR4j0049_WYG_002-2b"/>
隨風過了清帶梨梢暈含桃臉添春多少向海棠㸃㸃<lb/>
香紅染遍分明是胭脂透　無奈芳心滴碎阻遊人踏<lb/>
青攜手簷頭線斷空中絲亂纔晴却又簾幙閒埀處輕<lb/>
風送一番寒峭正留君不住瀟瀟更下黄昏後<lb/>
　　聲聲慢<hi>草詞</hi>
濃芳滿地秀色連天和煙帶雨萋萋幾許芳心還解報<lb/>
得春暉當時謝郎夢裏似慇懃傳與新詩却為甚動長<lb/>
門怨感南浦傷離　追想天涯行客應解擁車輪歩歩<lb/>
<pb n="KR4j0049_WYG_002-3a"/>
相隨惆悵如絲正是欲斷腸時慿髙望中不見路悠悠<lb/>
南北東西春去也怨王孫猶自未歸<lb/>
　　又<hi>栁詞</hi>
金垂煙重雪颺風輕東風慣得多嬌秀色依依偏應綠<lb/>
水朱樓腰肢先來太瘦更眉尖惹得閒愁牽情處是張<lb/>
郎年少一種風流　別後長堤目斷空記得當時馬上<lb/>
牆頭細雨輕煙何處夕繫扁舟叮嚀再須折贈勸狂風<lb/>
休挽長條春未老到成隂終待共遊<lb/>
<pb n="KR4j0049_WYG_002-3b"/>
　　南歌子<hi>莫春值雨</hi>
黯靄隂雲覆滂沱急雨飛洗殘枝上亂紅稀恰是褪花<lb/>
天氣困人時　向曉春酲重偎人起較遲薄羅初見試<lb/>
輕衣笑拭新粧須要翦酴醿<lb/>
　　浣溪沙<hi>春深</hi>
寒食風霜最可人梨花榆火一時新心頭眼底總宜春<lb/>
　薄莫歸吟芳艸路落紅深處鷓鴣聲東風疎雨喚愁<lb/>
生<lb/>
<pb n="KR4j0049_WYG_002-4a"/>
　　又<hi>春莫</hi>
栁老抛緜春已深夾衣初試曉寒輕別離無奈此時情<lb/>
　先自愁懷容易感不堪聞底子規聲西樓料得數回<lb/>
程<lb/>
　　又<hi>早春</hi>
不憤江梅噴暗香春前臘後正淒涼霜風雪月忍思量<lb/>
　斜倚幽林如有恨玉鱗飛後轉堪傷時人那解惜孤<lb/>
芳<lb/>
<pb n="KR4j0049_WYG_002-4b"/>
　　朝中措<hi>梅</hi>
別來無事不思量霜日最淒涼凝想倚欄干處攅眉應<lb/>
為蕭郎　梅花豈管人消瘦只恁自芬芳寄語行人知<lb/>
否梅花得似人香<lb/>
　　桃源憶故人<hi>初春</hi>
夜來一夜東風㬉春到桃腮栁眼對景可堪腸斷强把<lb/>
愁眉展　花期惹起歸期念前事從頭忖遍凝想水遥<lb/>
山逺空結相思怨<lb/>
<pb n="KR4j0049_WYG_002-5a"/>
　　長相思<hi>春濃</hi>
花飛飛栁依依簾捲東風日正遲社前雙燕歸　藥欄<lb/>
東藥欄西記得當時素手攜彎彎月似眉<lb/>
　　感皇恩<hi>栁</hi>
景物一番新熙熙時候小院融和漸長晝東君有意為<lb/>
憐纖腰消瘦軟風吹破眉間皺　嫋嫋枝頭輕黄微透<lb/>
舞到春深轉清秀錦囊多感又更新來傷酒斷腸無語<lb/>
凭欄久<lb/>
<pb n="KR4j0049_WYG_002-5b"/>
　　探春令<hi>早春</hi>
笙歌間錯華筵啟喜新春新歲菜傳纖手青絲輕細和<lb/>
氣入東風裏　幡兒勝兒都姑姉戴得更忔戲願新春<lb/>
已後吉吉利利百事都如意<lb/>
　　菩薩蠻<hi>春深</hi>
赤欄干外桃花雨飛花已覺春歸去栁色碧依依濃隂<lb/>
春晝遲　海棠紅未破勻糝胭脂顆風雨也相饒應憐<lb/>
粉面嬌<lb/>
<pb n="KR4j0049_WYG_002-6a"/>
　　醜奴兒<hi>春殘</hi>
牡丹已過酴醿謝飛盡繁花濃翠號鴉緑水橋邊賣酒<lb/>
家　年時攜手尋春去滿引流霞往事堪嗟猶喜潘郎<lb/>
鬢未華<lb/>
　　浣溪沙<hi>寵姬小春</hi>
簾捲輕風憐小春荷枯菊悴正愁人江梅喜見一枝新<lb/>
　料得主人偏愛惜也應氷雪好精神故園桃李莫生<lb/>
嗔<lb/>
<pb n="KR4j0049_WYG_002-6b"/>
　　清平樂<hi>問訊梅花</hi>
楚梅嬌小好是霜天曉宿酒惱人香暗遶浸影碧波池<lb/>
沼　生成素淡芳容不須抺黛勻紅準擬成隂結子莫<lb/>
教枉費春工<lb/>
　　又<hi>早起聞鶯</hi>
綺疏新曉學語雛鶯巧煙㬉瑶堦梧葉老滿地東風芳<lb/>
草　少年不合風流償他酒債花愁望斷緑蕪春去銷<lb/>
魂嬾上層樓<lb/>
<pb n="KR4j0049_WYG_002-7a"/>
　　更漏子<hi>莫春</hi>
日彤彤風蕩蕩簾外栁花飛颺紅有限綠無窮雨晴芳<lb/>
徑中　腸寸結縈離别還是去年時節春莫也子規啼<lb/>
傷春三月時<lb/>
　　訴𠂻情<hi>重臺梅</hi>
檀心刻玉幾千里開處對房櫳黄昏淡月籠豓香與酒<lb/>
爭濃　宜輕素鄙輕紅思無窮化工著意南南北北一<lb/>
種東風<lb/>
<pb n="KR4j0049_WYG_002-7b"/>
　　小重山<hi>楊花</hi>
枝上楊花糝玉塵晩風扶起處雪輕盈撲人㸃㸃細無<lb/>
聲誰能惜撩亂滿江城　忍淚未須傾十年追往事嘆<lb/>
流鶯曉來雨過轉傷情鋪池綠遺恨寄浮萍<lb/>
　　蝶戀花<hi>春殘</hi>
綠盡燒痕芳艸遍不㬉不寒切莫孤良宴罨畫屏風開<lb/>
羽扇薄羅衫子仙衣練　晩雨小池添水面戲躍赬鱗<lb/>
又向波心見持酒聽伊聲宛轉樽前唱徹昭陽怨<lb/>
<pb n="KR4j0049_WYG_002-8a"/>
　　鷓鴣天<hi>詠燕</hi>
梁上雙雙海燕歸故人應不寄新詩栁梧隂裏髙還下<lb/>
簾幙中間去復回　追盛事憶烏衣王家巷陌日沉西<lb/>
興亡無限驚心語説向時人總不知<lb/>
　　又<hi>春殘</hi>
謖謖東風作雨寒無言獨自凭欄干綠肥紅瘦春歸去<lb/>
恨逼愁侵酒怎寛　追往事惜花殘殘花往事總相關<lb/>
風光臺上傷心處此意人休作等閒<lb/>
<pb n="KR4j0049_WYG_002-8b"/>
　　探春令<hi>尋春</hi>
新元纔過漸融和氣先到簾幃謾閒遶栁徑花蹊裏探<lb/>
看試春來未　年時曾把春抛棄與春光陪淚待今春<lb/>
日日花前沉醉欵細偎紅翠<lb/>
　　又<hi>立春</hi>
數聲回雁幾番疎雨東風回㬉甚今年立得春來晩過<lb/>
人日方相見　縷金幡勝教先辦著工夫裁翦到那時<lb/>
覩當須教滴惜稱得梅粧面<lb/>
<pb n="KR4j0049_WYG_002-9a"/>
　　又<hi>賞梅十首</hi>
氷檐垂箸雪花飛絮時方嚴肅向尋常搖曵凡花野草<lb/>
怎生敢誇紅綠　江梅孤潔無拘束祗溫然如玉自一<lb/>
般天賦風流清秀總不同粗俗<lb/>
　　又<lb/>
而今風韻舊時標致總皆竒絶再相逢還是春前臘後<lb/>
粉面凝香雪　芳心自與羣花別儘孤髙清潔那情懷<lb/>
最是與人好處冷淡黃昏月<lb/>
<pb n="KR4j0049_WYG_002-9b"/>
　　又<lb/>
彫牆風定綺窗燭灺沉吟獨坐料雪霜深處司花神女<lb/>
暗裏焚百和　惱人一陣香初過把清愁熏破更那堪<lb/>
得氷姿玉貌痛與惜則箇<lb/>
　　又<lb/>
龜紗隔霧繡簾鈎月那時曾見照影兒覷了千回百轉<lb/>
素豓明於練　柔腸堆滿相思願更重看幾遍是天然<lb/>
不用施朱攏翠羞損桃花面<lb/>
<pb n="KR4j0049_WYG_002-10a"/>
　　又<lb/>
疎籬横出綠枝斜露笑盈盈地悄一似初覩東鄰女有<lb/>
無限風流意　半開折得瓊瑰蕋惹新香沾袂放曲屏<lb/>
珠晃膽瓶兒裏伴我醺醺睡<lb/>
　　又<lb/>
氷凘池面栁揺金線春光無限問梅花底事収香藏蕋<lb/>
到此方舒展　百花頭上俱休管且驚開俗眼看綠隂<lb/>
結子成功調鼎有甚遲和晩<lb/>
<pb n="KR4j0049_WYG_002-10b"/>
　　又<lb/>
溪橋山路竹籬茆舍淒涼風雨被摧殘沮挫精神依舊<lb/>
無奈相思苦　東君故與収拾取忍教他塵土向綠窗<lb/>
繡户朱欄小檻做箇名花主<lb/>
　　又<lb/>
雨孱風瘦雪欺霜妬時光牢落怎奈向天與孤髙出衆<lb/>
一任傍人惡　凡花且莫相嘲謔儘强伊寂寞便饒他<lb/>
百計千方做就醖藉如何學<lb/>
<pb n="KR4j0049_WYG_002-11a"/>
　　又<lb/>
樓頭月滿欄干風度有人腸斷為多情役得神魂撩亂<lb/>
又被梅縈絆　對花沉醉應須拌且尊前相伴恨無端<lb/>
玉笛穿簾透幙好夢還驚散<lb/>
　　又<lb/>
清江平淡暗香瀟洒滿林風露漸枝上也學楊花栁絮<lb/>
輕逐春歸去　東君著意勤遮䕶總留他不住幸西園<lb/>
別有能言花貌委曲關心愫<lb/>
<pb n="KR4j0049_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻二<lb/>
</p>
<p>
</p>
  </div>
<div>
<head>惜香樂府巻三</head> <lb/>
    <p>
<pb n="KR4j0049_WYG_003-1a"/>
欽定四庫全書<lb/>
　惜香樂府巻三<lb/>
　　　　　　　　　　　　宋　趙長卿　撰<lb/>
　春景<lb/>
　　寶鼎現<hi>上元</hi>
囂塵盡埽碧落輝騰元宵三五更漏永遲遲停鼓天上<lb/>
人間當此遇正年少盡香車寶馬次第追隨士女看往<lb/>
來巷陌連甍簇起星毬無數　政簡物阜清閒處聽笙<lb/>
<pb n="KR4j0049_WYG_003-1b"/>
歌鼎沸頻舉燈焰㬉庭帷髙下紅影相交知幾户恣歡<lb/>
笑道今宵景色勝却前時幾度細算來皇都此夕饒得<lb/>
喧傳今古　綺席成行爐噴裊沉檀輕縷覩遨遊綵仗<lb/>
疑是神仙伴侣欲飛去恨難留住漸到蓬瀛歩願永逢<lb/>
恁時恁節且與風光為主<lb/>
　　青玉案<hi>殘春</hi>
梅黄又見纖纖雨客裏情懷兩眉聚何處煙村啼杜宇<lb/>
勸人歸去早思家轉聽得聲聲苦　利名縈絆何時住<lb/>
<pb n="KR4j0049_WYG_003-2a"/>
惱亂愁腸成萬縷滿眼興亡知幾許不如尋個老松石<lb/>
畔作個柴門户<lb/>
　　燭影搖紅<hi>深春</hi>
梅雪飄香杏花開豓燃春晝銅駝煙淡曉風輕揺曳青<lb/>
青栁海燕歸來未久向雕梁初成對偶日長人困綠水<lb/>
池塘清明時候　簾幙低垂麝煤煙噴黃金獸天涯人<lb/>
去杳無慿不念東陽瘦眉上新愁壓舊要消遣除非殢<lb/>
酒酒醒人靜月滿南樓相思還又<lb/>
<pb n="KR4j0049_WYG_003-2b"/>
　　念奴嬌<hi>梅影</hi>
銀蟾光滿弄餘輝冷浸江梅無力緩引柔條浮素蕋横<lb/>
在閒窗虛壁染紙揮毫粉塗墨暈不似今端的天然造<lb/>
化別是一般清瘦蹤跡　今夜翠葆堂深夢回風定因<lb/>
月才相識先自離愁那更被曉角殘更催逼曙色將分<lb/>
輕隂移盡過眼難尋覔江南圖上畫工應為描得<lb/>
　　又<hi>落梅</hi>
玉龍聲杳正瑶臺曲舞香山初徹褪粉搯酥千萬顆滿<lb/>
<pb n="KR4j0049_WYG_003-3a"/>
地平鋪銀雪草褥香茵苔錢買住留待黄昏月有人粧<lb/>
罷對花凝竚愁絶　休更恨落羞開東君情分自古多<lb/>
離別好把芳心収拾取與個和羮人説擺脱風塵消停<lb/>
酸苦終有成時節浮花浪蕋到頭不是生活<lb/>
　　阮郎歸<hi>咏春</hi>
和風㬉日小層樓人間春事幽杏花深處一聲鳩花飛<lb/>
水自流　尋舊夢續揚州眉山相對愁憶曾和淚送行舟<lb/>
清江古渡頭<lb/>
<pb n="KR4j0049_WYG_003-3b"/>
　　虞美人<hi>春寒</hi>
東風捲盡辛夷雪逆旅清明節黄昏煙雨失前山陟遍<lb/>
朱欄酒噤不禁寒　歸來誰䕶衣篝火倒擁文鴛臥可<lb/>
堪連夜子規啼喚得春歸人却未成歸<lb/>
　　漁家傲<hi>梅</hi>
蕙死蘭枯金菊槁返魂香入江南早竹外一枝斜更好<lb/>
誰解道古今惟有東坡老<hi>坡梅詩云竹外一枝斜更好</hi>　去嵗花前<lb/>
人醉倒酒醒花落無人埽今嵗花開人未到愁滿抱青<lb/>
<pb n="KR4j0049_WYG_003-4a"/>
山一帶連芳草<lb/>
　　念奴嬌<hi>梅</hi>
蘭枯菊槁是返魂香入江南春早谷靜林幽人不見夢<lb/>
與梨花顛倒雪刻檀心玉勻豐頰粧趂嚴鐘曉海仙么<lb/>
鳯綠衣何處飛遶　竹外孤裊一枝古今解道只有東<lb/>
坡老莫倚廣平心似鐵閒把珠璣揮埽桃李輿臺氷霜<lb/>
賓客月地還凄悄暗香消盡和羮心事誰表<lb/>
　　玉樓春<hi>春半</hi>
<pb n="KR4j0049_WYG_003-4b"/>
江村百六春强半拍拍池塘春水滿風團栁絮舞如狂<lb/>
雨壓橘花香不散　隂隂巷陌閒庭院小立危欄羞燕<lb/>
燕不知何事未還鄉除却青春誰作伴<lb/>
　　謁金門<hi>莫春</hi>
風又雨滿地殘紅無數花不能言鶯解語曉來啼更苦<lb/>
　把酒東臯日莫抵死留春春去擬倩楊花尋去處楊<lb/>
花無定據<lb/>
　　眼兒媚<hi>春晩</hi>
<pb n="KR4j0049_WYG_003-5a"/>
樓上黄昏杏花寒斜月小䦨干一雙燕子兩行歸雁畫<lb/>
角聲殘　綺窗人在東風裏無語對春閒也應似舊盈<lb/>
盈秋水淡淡春山<lb/>
　　菩薩蠻<hi>殘春</hi>
楊花飛盡鶯聲澀杜鵑喚得春歸急病酒起來遲嬌慵<lb/>
嬾畫眉　寶奩金鴨冷重喚燒香餅著意煉龍涎纖纖<lb/>
手逴煙<lb/>
　　畫堂春<hi>長新亭小飲</hi>
<pb n="KR4j0049_WYG_003-5b"/>
小亭煙栁水溶溶野花白白紅紅惱人池上晩來風吹<lb/>
損春容　又是清明天氣記當年小院相逢慿欄幽思<lb/>
幾千重殘杏香中<lb/>
　　又<hi>賞海棠</hi>
夜來㬉趂海棠時臉邊勻透胭脂亂紅嬌影困垂垂睡<lb/>
損楊妃　多少肉溫香潤朱脣綠鬢相偎晩風何苦過<lb/>
臺西斷送春歸<lb/>
　　卜算子<hi>春景</hi>
<pb n="KR4j0049_WYG_003-6a"/>
春水滿江南三月多芳艸幽鳥銜將遠恨來一一都啼<lb/>
了　不學鴛鴦老回首臨平道人道長眉似遠山山不<lb/>
似長眉好<lb/>
　　念奴嬌<hi>梅</hi>
見梅驚笑問經年何處収香藏白似語如愁却問我何<lb/>
苦紅塵久客觀裏栽桃仙家種杏到處成疎隔千林無<lb/>
伴淡然獨傲霜雪　且與管領春迴孤標爭肯接雄蜂<lb/>
雌蝶豈是無情知受了多少淒涼風月寄隴人遥和羮<lb/>
<pb n="KR4j0049_WYG_003-6b"/>
心在忍使芳塵歇東風寂寞可憐誰與攀折<lb/>
　　又<hi>梅</hi>
水邊籬落獨横枝冉冉風煙岑寂踏雪尋芳村路永竹<lb/>
屋西頭遥識蕙艸香銷小桃紅未醉眼驚春色離愁何<lb/>
處斷腸無限陳跡　顦顇素臉朱脣天寒日莫倚䦨干<lb/>
無力歳晩天涯驛使逺難寄江南消息自笑平生憐清<lb/>
惜淡故園曾親植百花雖好問還有恁標格<lb/>
　　菩薩蠻<hi>梅</hi>
<pb n="KR4j0049_WYG_003-7a"/>
肩輿曉踏江頭月月華冷浸消殘雪雪月照疎籬梅花<lb/>
三兩枝　人憐花淡薄花恨人牢落不似那回時醺醺<lb/>
醉玉肌<lb/>
　　㸃絳脣<hi>梅</hi>
開盡梅花雪殘庭户春來早歳華偏好只恐催人老<lb/>
惟有詩情猶被花枝惱金樽倒共成歡笑終是清狂少<lb/>
　　鷓鴣天<hi>梅</hi>
手種梅花三四株要看氷霜照清臞朝來幾朶茆檐下<lb/>
<pb n="KR4j0049_WYG_003-7b"/>
竹外江頭恐不如　凝玉面吐香鬚莫嫌孤瘦漸豐餘<lb/>
化工不肯孤人意做底懽娯報答渠<lb/>
　　又<hi>送春</hi>
只慣嬌癡不慣愁離情渾不挂眉頭可憐惱盡尊前客<lb/>
却趂東風上小舟　真個去不懽留落花流水一春休<lb/>
自憐不及春江水隨到滕王閣下流<lb/>
　　瑞鶴仙<hi>莫春有感</hi>
海棠花半落正蕙圃風生蘭亭香撲青英暝池閣任翻<lb/>
<pb n="KR4j0049_WYG_003-8a"/>
紅飛絮遊絲穿幙情懷易著奈宿酲情緒正惡嘆韶光<lb/>
漸改年華荏苒舊歡如昨　追念凭肩盟誓枕臂私言<lb/>
盡成離索記得忘却當時事那時約怕燈前月下得見<lb/>
則個厭厭只待覻著問新來為誰縈牽又還瘦削<lb/>
　　臨江仙<hi>莫春</hi>
過盡征鴻來盡燕故園消息茫然一春顦顇有人憐懷<lb/>
家寒食夜中酒落花天　見説江頭春浪𣺌慇懃欲送歸<lb/>
船別來此處最縈牽短篷南浦雨疎栁斷橋煙<lb/>
<pb n="KR4j0049_WYG_003-8b"/>
　　一樷花<hi>莫春送別</hi>
堦前春草亂愁芽塵暗綠窗紗釵盟鏡約知何限最斷<lb/>
腸湓浦琵琶南渚送船西城折栁遺恨在天涯　夜來<lb/>
魂夢到儂家一笑臉如霞鶯啼燕恨西窗下問何事潘<lb/>
鬢先華鐘動五更魂歸千里殘角怨梅花<lb/>
　　清平樂<hi>春景</hi>
霽光揺目春入郊原綠殘雪壓枝堆爛玉時向林間蔌<lb/>
蔌　杖藜細履平沙醉中一任欹斜落日數聲啼鳥香<lb/>
<pb n="KR4j0049_WYG_003-9a"/>
風滿路梅花<lb/>
　　朝中措<hi>咏春</hi>
亂山疊疊水泠冷南北短長亭客路如天杳杳歸心特<lb/>
地寧寧　春光苒惹花朝冷落酒伴飄零鬢影黄邊半<lb/>
白燒痕黑處重青<lb/>
　　栁梢青<hi>春詞</hi>
桃杏舒紅遲遲㬉日媚景芳濃紫燕穿簾香泥著地未<lb/>
乳巢空　千山萬水重重煙雨裏王維畫中芳草斜陽<lb/>
<pb n="KR4j0049_WYG_003-9b"/>
無人江渡蓑笠漁翁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻三<lb/>
</p>
<p>
</p>
  </div>
<div>
<head>惜香樂府巻四</head> <lb/>
    <p>
<pb n="KR4j0049_WYG_004-1a"/>
欽定四庫全書<lb/>
　惜香樂府巻四<lb/>
　　　　　　　　　　　　宋　趙長卿　撰<lb/>
　夏景<lb/>
　　花心動<hi>荷花</hi>
綠水平湖浸芙蕖爛錦豓勝傾國半歛半開斜立斜欹<lb/>
好似困嬌無力水仙應赴瑶池宴醉歸去美人扶䇿駐<lb/>
香駕擁波心媚容倩粧顔色　曾見苕川澄碧勻粉面<lb/>
<pb n="KR4j0049_WYG_004-1b"/>
溪頭舊時相識翠被繡裀彩扇香篝度歳杳無消息露<lb/>
痕滴盡風前淚追往恨悠悠蹤跡動怨憶多情自家賦<lb/>
得<lb/>
　　鼓笛慢<hi>甲申五月仙源試新水雨過絲生荷香襲人因感而賦此詞斯時病眼</hi>
暑風吹雨仙源過深院靜涼於水蓮花郎面翠幢紅粉<lb/>
烘人香細別院新番曲成初按詞清聲脆奈難堪羞澀<lb/>
朦鬆病眼無心聽笙簧美　還記當年此際嘆飄零萍<lb/>
蹤千里楚雲寂寞呉歌淒切成何情意因念而今水鄉<lb/>
<pb n="KR4j0049_WYG_004-2a"/>
瀟灑風亭髙致對花前可是十分蒙斗肯孤歡醉<lb/>
　　念奴嬌<hi>碧含笑</hi>
晩粧纔罷見攏絲勻玉一團嬌秀趂得年光長是向金<lb/>
谷無花時候不比鶯鶯不關燕燕不似章臺栁清涼無<lb/>
汗雪肌瀟灑難偶　好似斜月黃昏瑶階鈿砌百媚初<lb/>
含酒惱殺多情香噴噴雙靨盈盈回首傾國傾城千金<lb/>
莫惜蘭蕙應難友沈郎拌了為花一味銷瘦<lb/>
　　滿庭芳<hi>荷花</hi>
<pb n="KR4j0049_WYG_004-2b"/>
竹颭斜梢荷傾餘瀝晩風初到南池雨収池上髙栁亂<lb/>
蟬嘶冉冉蓮香滿院夕陽映紅浸庭闈涼生到碧瓜破<lb/>
玉白酒酌玻瓈　思量浮世事枯榮辱寵歡喜憂悲算<lb/>
勞心勞力得甚便宜粗有田園笑傲揀些個朋友追隨<lb/>
好時景莫教錯過撞著醉如泥<lb/>
　　又<hi>對景</hi>
紅藕洲塘黄葵庭院渚風時動清颸素紈輕颭涼色爽<lb/>
征衣一一光隂日月關情處前事難期空凝想臨鸞有<lb/>
<pb n="KR4j0049_WYG_004-3a"/>
恨誰與畫新眉　刀頭心寸折江南厚約惟是儂知念<lb/>
黙歌停舞冷落屏幃何日朱籠鸚鵡迎門報金勒東歸<lb/>
羅絃管合歡聲裏爛醉玉東西<lb/>
　　好事近<hi>雨過對景</hi>
山路亂蟬吟聲隱茂林脩竹恰値快風収雨遞荷香芬<lb/>
馥　破除愁慮酒宜多把酒再三囑遥想溪亭瀟灑稱<lb/>
晩涼新浴<lb/>
　　虞美人<hi>雙蓮</hi>
<pb n="KR4j0049_WYG_004-3b"/>
二喬姊妹新粧了照水盈盈笑多情相約五湖遊似向<lb/>
羣花樷裏騁風流　丁香枝上千千結怨惹相思切爭<lb/>
如特地嫁熏風吐盡芳心㸃㸃絳脣紅<lb/>
　　醉蓬萊<hi>新荔枝</hi>
正火山槐夏黛葉緗枝荔子新摘千里馳驅薦仙源佳<lb/>
席浪比龍睛未輸崖蜜燦爛然紅摘滿貯雕盤纖纖素<lb/>
手丹苞新擘　梨栗粗疎帶酸橘柚凡品多般總羞標<lb/>
格何似濃香洗煩襟仙液為愛真妃再三珍重價傾城<lb/>
<pb n="KR4j0049_WYG_004-4a"/>
傾國玉骨氷肌風流醖藉真宜消得<lb/>
　　又<hi>端午</hi>
見浴蘭纔罷拂掠新粧巧梳雲髻初試生衣恰三裁貼<lb/>
體艾虎宜男朱符辟惡好儲祥納吉金鳯釵頭應時戴<lb/>
了千般忔戲　那更慇懃再三祝願鬭巧合歡彩絲纒<lb/>
臂刻玉香蒲泛金觥迎醉午日熏風楚詞髙詠度遏雲<lb/>
聲脆赤口白舌從今消滅諸餘可意<lb/>
　　賀新郎<hi>初夏</hi>
<pb n="KR4j0049_WYG_004-4b"/>
篆縷銷金鼎翠沉沉庭隂轉午晝長人靜芳艸王孫知<lb/>
何處只覩楊花糝徑正玉枕瞢騰初醒門外殘紅春去<lb/>
也悶無聊宿酒厭厭病雲鬢嚲未懽整　江南舊事休<lb/>
重省但今朝尋消問息塞鴻難倩月滿西樓凭欄處暗<lb/>
數歸期未定又只恐瓶沉金井嘶騎不來銀燭暗枉教<lb/>
人立盡梧桐影誰伴我照鸞鏡<lb/>
　　踏莎行<hi>夜涼</hi>
樹影將圓林梢不動汗珠浥透紗衣重荷風忽送雨飛<lb/>
<pb n="KR4j0049_WYG_004-5a"/>
來晩涼習習生幽夢　珠箔髙鈎瑶琴閒弄移樽邀取<lb/>
嬋娟共今宵拌著醉眠呵夜香聞早添金鳯<lb/>
　　醉落魄<hi>重午</hi>
淡粧濃抺西湖人面兩竒絶菖蒲角黍家家節水戲魚<lb/>
龍十里畫簾揭　凌波無限生塵襪氷肌瑩徹香羅雪<lb/>
遊船且莫催歸楫遮莫黃昏天外有新月<lb/>
　　卜算子<hi>亭上納涼</hi>
新月挂林梢暗水鳴枯沼時見疎星落畫簷幾㸃流螢<lb/>
<pb n="KR4j0049_WYG_004-5b"/>
小　歸意了無多故作連環遶欲寄新詩問採菱水濶<lb/>
煙波𣺌<lb/>
　　阮郎歸<hi>送別有感因詠鶯作</hi>
東城沙軟馬蹄輕清和雨乍晴栁隂曲徑泣流鶯凄涼<lb/>
不忍聽　休苦怨莫悲鳴何須雨淚傾但作巧語寫心<lb/>
誠東君肯薄情<lb/>
　　蝶戀花<hi>初夏</hi>
亂叠青錢荷葉小濃綠隂隂學語雛鶯巧小樹飛花芳<lb/>
<pb n="KR4j0049_WYG_004-6a"/>
徑草堆紅襯碧於中好　梅子弄黃枝上早春已歸時<lb/>
戲蝶遊蜂少細把新詞纔和了雞聲已喚紗窗曉<lb/>
　　鷓鴣天<hi>夜釣月橋賞荷花</hi>
新晴水㬉藕花紅烘人暑意晩來濃共攜纖手橋東路<lb/>
楊栁青青一徑風　深翠裏豓香中雙鸞初下蕋珠宫<lb/>
月籠粉面三更露涼透蕭蕭一夢中<lb/>
　　江神子<hi>夜涼對景</hi>
綵雲飛盡楚天空碧溶溶一簾風吹起荷花香霧噴人<lb/>
<pb n="KR4j0049_WYG_004-6b"/>
濃明月凄涼多少恨恨難許我情鍾　相思魂夢幾時<lb/>
窮洞房中憶從容須信別來應也歛眉峯好景良宵添<lb/>
悵望無計與一樽同<lb/>
　　新荷葉<hi>咏荷</hi>
冷徹蓬壺翠幢鼎鼎生香十頃琉璃望中無限清涼遮<lb/>
風掩日髙低襯密䕶紅粧隂隂湖裏羨他雙浴鴛鴦<lb/>
猛憶西湖當年一夢難忘折得曾將蓋雨歸思如狂水<lb/>
雲千里不堪㪅回首思量而今把酒為伊沉醉何妨<lb/>
<pb n="KR4j0049_WYG_004-7a"/>
　　臨江仙<hi>初夏</hi>
簾幙清風灑灑園林綠䕃垂垂練花開遍麥秋時雨深<lb/>
芳艸渡蝴蝶正慵飛　顦顇三春心事風流一弄金衣<lb/>
韶光老盡起深思日長庭院裏徙倚聽催歸<lb/>
　　朝中措<hi>首夏</hi>
荷錢浮翠㸃前溪梅雨日長時恰是清和天氣雕鞍又<lb/>
作分攜　別來幾日愁心折針線小蠻衣羞對綠隂庭<lb/>
院銜泥燕燕于飛<lb/>
<pb n="KR4j0049_WYG_004-7b"/>
　　減字木蘭花<hi>詠栁</hi>
栁絲揺翠翠幄籠隂無限意不絆行舟只向江邊絆客<lb/>
愁　月明風細分付一江流去水嬌眼傷春誰是章臺<lb/>
欲折人<lb/>
　　卜算子<hi>夏日送呉主簿</hi>
執手送行人水滿荷花浦舊恨新愁不忍論淚壓瀟瀟<lb/>
雨　行計已匆匆無計留伊住一㸃相思萬里心誰怕<lb/>
關山阻<lb/>
<pb n="KR4j0049_WYG_004-8a"/>
　　臨江仙<hi>賞興</hi>
栁上斜陽紅萬縷烘人滿院荷香晩涼初浴略梳粧冠<lb/>
兒輕替枕衫子染鶯黄　蓄意新詞輕緩唱慇懃滿捧<lb/>
瑶觴醉鄉日月得能長仙源正閒散伴我老髙唐<lb/>
　　雨中花令<hi>初夏遠思</hi>
綠鎖窗紗梧葉底麥秋時曉寒慵起宿酒厭厭殘香冉<lb/>
冉渾似那時天氣　別日不堪頻屈指回頭早一年不<lb/>
啻搔首無言欄干十二倚了又還重倚<lb/>
<pb n="KR4j0049_WYG_004-8b"/>
　　畫堂春<hi>輦下遊西湖有感</hi>
湖光乗雨碧連天遶堤映草芊芊舞風楊栁欲撕綿依<lb/>
依起翠煙　還是春風客路對花空負嬋娟莫寒樓閣<lb/>
碧雲間羅袖成斑<lb/>
　　浣溪沙<hi>夜涼小飲</hi>
露挹新荷撲鼻香惱人㪅漏響浪浪栁梳斜月上紗窗<lb/>
　小醉耳邊私語好五雲樓閣羡劉郎酒䦨燭暗斷回<lb/>
腸<lb/>
<pb n="KR4j0049_WYG_004-9a"/>
　　西江月<hi>邀蔡堅老忠孝堂觀書</hi>
水滿平塘過雨洗粧紅褪芙蕖綠荷㺯影䕃龜魚無限<lb/>
閒中景趣　瀟洒髙堂邃館那堪左右圖書凌雲賦得<lb/>
似相如多少風流態度<lb/>
　　卜算子<hi>四明別周德遠</hi>
閒路踏花來閒逐清和去來去雖然總是閒多少傷心<lb/>
處　紅碧好池塘朱綠深庭户隨分山歌社舞中且樂<lb/>
陶陶趣<lb/>
<pb n="KR4j0049_WYG_004-9b"/>
　　清平樂<hi>忠孝堂雨過荷花爛然晩晴可人因呈李宜山同舍</hi>
水鄉清楚襟袖銷袢暑綽約藕花初過雨出浴楊妃無<lb/>
語　葡萄滿酌玻璃巳拌一醉酬伊浪捲夕陽紅碎池<lb/>
光飛上簾幃<lb/>
　　又<hi>初夏舞宴</hi>
清和時候底事休文瘦滿酌流霞看舞袖歩歩錦裀紅<lb/>
皺　六么舞到虛催幾多深意徘徊拌了明朝中酒為<lb/>
伊更飲瓊盃<lb/>
<pb n="KR4j0049_WYG_004-10a"/>
　　浣溪沙<hi>初夏</hi>
霧透龜紗月映欄麥秋天氣怯衣單楝花風軟曉來寒<lb/>
　嬾起麝煤重換火㬉香濃處歛眉山眼波横浸綠雲<lb/>
鬟<lb/>
　　又<hi>初夏有感</hi>
薄霧輕隂釀曉寒起來宿酒尚酡顔栁鶯何事苦關關<lb/>
　新恨舊愁俱喚起當年紫袖看弓彎淚和梅雨兩澘<lb/>
澘<lb/>
<pb n="KR4j0049_WYG_004-10b"/>
　　鷓鴣天<hi>初夏試生衣而婉卿持素扇索詞因作此書于扇上</hi>
牙領番騰一線紅花兒新様喜相逢薄紗衫子輕籠玉<lb/>
削玉身材瘦怯風　人易老恨難窮翠屏羅幌兩心同<lb/>
既無閒事縈懷抱莫把雙蛾皺碧峯<lb/>
　　菩薩蠻<hi>初夏</hi>
方池新漲蒲萄綠曉來雨過花如浴測測杏園風梢頭<lb/>
一片紅　危樓愁獨倚一寸心千里宿酒尚微醺嬾粧<lb/>
堆髻雲<lb/>
<pb n="KR4j0049_WYG_004-11a"/>
　　西江月<hi>夏日有感</hi>
穩唱巧翻新曲靈犀密意潛通荷花香染晩來風相對<lb/>
恍然如夢　有恨眉尖皺碧多情酒暈生紅此愁不是<lb/>
等閒濃應為仙源傾動<lb/>
　　浣溪沙<hi>初夏</hi>
睡起風簾一泒垂失巢燕子傍人飛日長深院委香泥<lb/>
　綠笋出林翻錦籜紅葵著雨褪胭脂微風度竹入輕<lb/>
衣<lb/>
<pb n="KR4j0049_WYG_004-11b"/>
　　蝶戀花<hi>和任路分荷花</hi>
憶昔臨平山下過無數荷花照水無纖黦短艇直疑天<lb/>
上坐醉眠花裏香無那　雨浥紅粧嬌娜娜脉脉含情<lb/>
欲向風前破莫道晩來風景可青房著子千千顆<lb/>
　　浣溪沙<hi>為王㕘議夀</hi>
密葉隂隂翠幄深梅黄弄雨正頻頻榴花照眼一枝新<lb/>
　緱嶺有人今毓粹飛鳬不日簉嚴宸一樽敬夀太夫<lb/>
人<lb/>
<pb n="KR4j0049_WYG_004-12a"/>
　　又<hi>呈趙狀元</hi>
雨過西湖綠漲平環湖密栁暗藏鶯麥秋天氣似清明<lb/>
　對䇿有人新切直逢春不日盡施行扁舟未用速歸<lb/>
程<lb/>
　　青玉案<hi>壓波觴客</hi>
結堂雄占雲煙表萬象爭呈巧老木參天溪四遶亂山<lb/>
横秀一湖澄照天付隂晴好　夜空喚客清樽倒明月<lb/>
飛來上林杪涼滿九霄風露浩酒慵起舞一聲清嘯平<lb/>
<pb n="KR4j0049_WYG_004-12b"/>
壓波聲小<lb/>
　　又<lb/>
恍如遼鶴歸華表閲盡人間巧天乞一堂山對遶微波<lb/>
不動岸巾時照照見星星好　舞風荷蓋從欹倒碧樹<lb/>
生涼自天杪誰識元龍胷次浩騎鯨欲去引盃獨嘯醉<lb/>
眼青天小<lb/>
　　謁金門<hi>一雨掃煩暑自漉玉友醉餘因次韻</hi>
今夜雨掃盡一番袢暑宛似瀟瀟鳴遠浦短篷何日去<lb/>
<pb n="KR4j0049_WYG_004-13a"/>
　自漉牀頭玉醑清興有誰知否反笑功名能幾許槐<lb/>
宫非浪語<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0049_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻四<lb/>
</p>
<p>
</p>
  </div>
<div>
<head>惜香樂府巻五</head> <lb/>
    <p>
<pb n="KR4j0049_WYG_005-1a"/>
欽定四庫全書<lb/>
　惜香樂府巻五<lb/>
　　　　　　　　　　　　宋　趙長卿　撰<lb/>
　秋景<lb/>
　　念奴嬌<hi>客豫章秋雨懐歸</hi>
江城向曉被西風揉碎一天絲雨亂織離愁千萬縷多<lb/>
少關心情緒促織鳴時木犀開後秋色還如許那堪飄<lb/>
泊異鄉千里孤旅　應想簾幙閒垂西樓東院齊把歸<lb/>
<pb n="KR4j0049_WYG_005-1b"/>
期數記得臨岐収淚眼執手叮嚀言語白酒紅茰黃花<lb/>
綠橘莫等閒孤負朱籠歸騎甚時先報鸚鵡<lb/>
　　又<hi>秋日牡丹</hi>
花王有意念三秋寂寞淒涼天氣木落烟深山霧冷不<lb/>
比尋常風味勒駕閒來栁蒲顦顇無限驚心事仙容香<lb/>
豔儼然春盛標致　雅態出格天姿風流醖藉羞殺巖<lb/>
前桂寄語芙蓉臨水際莫騁芳顔妖麗一朶凭欄千花<lb/>
退避惱得騷人醉等閒風雨更休僝僽容易<lb/>
<pb n="KR4j0049_WYG_005-2a"/>
　　聲聲慢<hi>府判生辰</hi>
金風玉露綠橘黃橙商秋爽氣飄逸南斗騰光應是間<lb/>
生賢出照人紫芝眉宇更仙風誰能儔匹細屈指到小<lb/>
春時候恰則三日　莫論早年富貴也休問文章有如<lb/>
椽筆堯舜逢君啟沃定知多術而今且張錦幄麝煤泛<lb/>
暖香鬱鬱華堂裏聽瑤琴輕㺯水仙新律<lb/>
　　瑞鶴仙<hi>張宰生辰</hi>
西風蘋末起動院落清秋新涼如水纎歌遏雲際正美<lb/>
<pb n="KR4j0049_WYG_005-2b"/>
人翻曲陽春輕麗蘭衣玉佩擁南斗光中一醉有邦人<lb/>
萬口同聲賛嘆我公愷悌　百里年豐穀稔事簡刑清<lb/>
頌聲盈耳鵬程九萬摩空展垂天翼定丹書飛下彤墀<lb/>
歸去秘略家傳小試看封留亘古功名未容退避<lb/>
　　滿庭芳<hi>七夕</hi>
雨洗長空風清雲路又還準備佳期夜涼如水一似去<lb/>
秋時𣺌𣺌銀河浪静星橋外香靄馡馡霞軺舉鸞驂鵲<lb/>
馭穩穩過飛梯　經年成間阻相逢無語應喜應悲怕<lb/>
<pb n="KR4j0049_WYG_005-3a"/>
玉繩低處依舊暌離和我愁腸萬縷嫦娥怨底事來遲<lb/>
廣寒殿秋風桂魄首與慰相思<lb/>
　　水調歌頭<hi>中秋</hi>
今夕知何夕秋色正平分嫦娥此際底事越様好精神<lb/>
已是天髙氣肅那更清風灑灑萬里没纎雲把酒臨風<lb/>
飲酒面起紅鱗　歌一曲舞一曲捧金樽從他妄想老<lb/>
兔顦顇正紛紛我為桂花拌醉明日扶頭不起顛倒白<lb/>
綸巾天若知人意夜雨莫傾盆<lb/>
<pb n="KR4j0049_WYG_005-3b"/>
　　驀山溪<hi>憶古人詩云滿城風雨近重陽因成此詞</hi>
滿城風雨又是重陽近黃菊媚清秋倚東籬商量開盡<lb/>
紅萸白酒景物一年年人漸遠夢還稀贏得無窮恨<lb/>
釵分鏡破一　一開方寸强醉欲消除醉魂醒淒涼越悶<lb/>
鴛鴦宿債償了惡因緣當時事祗今愁斑盡安仁鬢<lb/>
　　洞仙歌<hi>木犀</hi>
芰荷已老菊與芙蓉未一夜秋容上巖桂間蘩蕪嫩黃<lb/>
染就瓊瑰開未足已早香傳十里　從前分付處明月<lb/>
<pb n="KR4j0049_WYG_005-4a"/>
清風不用斜暉照佳麗嘆浮花徒解咤淺白深紅爭似<lb/>
我瀟洒堆金積翠看天闊秋髙露華清見標致風流更<lb/>
無塵意<lb/>
　　虞美人<hi>中秋無月</hi>
西風明月臨臺榭準擬中秋夜一年等待到而今為甚<lb/>
今宵陡頓却無親　姮娥應怨孤眠苦取次為雲雨素<lb/>
蟾特地暗中圓未放清光容易到仙源<lb/>
　　醉蓬萊<hi>七月命赴漕試蘭臺主人餞於法回寺侍兒才卿乞詞因此賦之題於壁</hi>
<pb n="KR4j0049_WYG_005-4b"/>
正金風無露玉宇生涼楚郊無暑催起行人恰槐黃時<lb/>
序萬里晴霄㡬人爭覩快鵬摶一舉明月圓時素秋中<lb/>
夜凌雲新賦　那更淵源詞鋒輕鋭筆陣縱橫學通今<lb/>
古譽望飛騰是麟宗文虎魁薦歸來華堂香裏與管弦<lb/>
為主待看明年彤墀射策鰲頭獨歩<lb/>
　　洞仙歌<hi>殘秋</hi>
黃花滿地庭院重陽後天氣淒清透襟袖動離情最苦<lb/>
旅館蕭條那堪更風翦凋零飛栁　臨岐曾執手祝付<lb/>
<pb n="KR4j0049_WYG_005-5a"/>
叮嚀知會别來念人否為多情生怕分離祅知道準擬<lb/>
别來消瘦甚苦苦促裝赴歸期要趂他橘綠橙黃時候<lb/>
　　夏雲峯<hi>初秋有作</hi>
露華清天氣爽新秋已覺涼生朱戸小窻坐來低按秦<lb/>
箏㡬多妖豔都總是白雪餘聲那更玉肌膚韻勝體段<lb/>
輕盈　照人雙眼偏明况周郎自來多病多情把酒為<lb/>
伊再三著意須聽銷魂無語一任側耳與心傾是我不<lb/>
卿卿更有誰可卿卿<lb/>
<pb n="KR4j0049_WYG_005-5b"/>
　　感皇恩<hi>送林縣尉</hi>
碧水浸芙蓉秋風楚岸三歲光隂轉頭換且留都騎未<lb/>
許匆匆分散更持盃酒慇懃勸　休作等閒别離人看<lb/>
且對笙歌醉須判如君才調掌得玉堂詞翰定應不久<lb/>
勞州縣<lb/>
　　瑞鶴仙<hi>殘秋有感</hi>
敗荷擎沼面紅葉舞林梢光隂何速碧天靜如水金風<lb/>
透簾幙露清蟬伏追思往事念當年悲傷宋玉漸危樓<lb/>
<pb n="KR4j0049_WYG_005-6a"/>
向晩魂銷處倚遍闌干曲　凝目一霎微雨塞鴻聲斷<lb/>
酒病相續無情賞處金井梧東籬菊漸蘭橈歸去銀蟾<lb/>
滿夜水村烟渡怎宿負伊家萬愁千恨甚時是足<lb/>
　　臨江仙<hi>送宜春令</hi>
萬里西風吹去斾滿城無奈離情甘棠也似戴公深曉<lb/>
來風露裏葉葉做秋聲　十載兩番遺愛在須知愁滿<lb/>
宜春楚天低處是歸程夕陽疎雨外莫遣亂蟬鳴<lb/>
　　又<hi>秋日有感</hi>
<pb n="KR4j0049_WYG_005-6b"/>
楓葉白蘋秋未老晚風吹泛輕艎青山瀝瀝水茫茫情<lb/>
隨流水逺恨逐莫山長　一㸃相思千㸃淚眼前無限<lb/>
情傷佳人猶自捧離觴陽關休唱徹唱徹斷人腸<lb/>
　　鷓鴣天<hi>深秋悲感</hi>
亭樹蕭蕭生莫涼安排清夢到胡牀楚山楚水秋江外<lb/>
江北江南客恨長　蘋渚冷橘汀黃斷魂殘夢更斜陽<lb/>
欲將此日悲秋淚灑向江天哭楚狂<lb/>
　　驀山溪<hi>秋日賀張公生辰</hi>
<pb n="KR4j0049_WYG_005-7a"/>
木犀開了還是生辰到一笑對西風喜人與花容俱好<lb/>
壽筵開處香霧撲簾幃笙篁奏星河曉拌取金罍倒<lb/>
當年仙子容易抛蓬島月窟與花期要同向人間不老<lb/>
拈枝弄蕋此樂㡬時窮一歲裏一番新莫與蟠桃道<lb/>
　　水調歌頭<hi>重陽</hi>
江水浸雲影鴻雁欲南飛攜壺結客何處空翠𣺌烟霏<lb/>
塵世難逢一笑況有紫萸黃菊須插滿頭歸風景今朝<lb/>
是身世昔人非　酬佳節須酩酊莫相違人生如寄何<lb/>
<pb n="KR4j0049_WYG_005-7b"/>
用辛苦怨斜暉無盡今來古往㡬許春花秋月那更有<lb/>
危機問取牛山客何事獨沾衣<lb/>
　　踏莎行<hi>木犀</hi>
弄影欄干吹香巖谷風亭糝作黃金屋未須収拾入熏<lb/>
爐窻前細把離騷讀　奴僕葵花兒曹黃菊一秋風味<lb/>
淒涼足旁邊只少個嫦娥分明勝在蟾宮宿<lb/>
　　臨江仙<hi>初秋</hi>
獵獵風蒲初暑過蕭然庭户秋清野航渡口帯烟橫晩<lb/>
<pb n="KR4j0049_WYG_005-8a"/>
山千萬叠別鶴兩三聲　秋水芙蓉聊蕩槳一樽同破<lb/>
愁城蓼花灘上白鷗明莫雲連極浦急雨暗長汀<lb/>
　　醉落魄<hi>秋夜感懷</hi>
傷離恨別愁腸又似丁香結不應斗頓音書絶烟水連<lb/>
天何處認紅葉　殘更數盡銀釭滅邊城畫角聲嗚咽<lb/>
羅衾淚滴相思血花影移來揺碎半窻月<lb/>
　　好事近<hi>秋殘</hi>
初過菊花天餞送月宮仙客丹桂拒霜濃淡映眉間黃<lb/>
<pb n="KR4j0049_WYG_005-8b"/>
色　紅帬歌夜飲離觴努力赴勍敵惟願㨗書來到道<lb/>
一聲都得<lb/>
　　菩薩蠻<hi>七夕</hi>
綺樓小小穿針女秋光㸃㸃蛛絲雨今夕是何宵龍車<lb/>
烏鵲橋　經年謀一笑豈解令人巧不用問如何人間<lb/>
巧更多<lb/>
　　卜算子<hi>秋深</hi>
涼夜竹堂空小睡匆匆醒庭院無人月上堦滿地䦨干<lb/>
<pb n="KR4j0049_WYG_005-9a"/>
影　何處最知秋風在梧桐井夜半驂鸞弄玉笙露濕<lb/>
衣裳冷<lb/>
　　㸃絳脣<lb/>
蓼岸西風小舟江上漁歌唱倚欄凝想羃羃雲垂帳<lb/>
好事因循寂寞閒惆悵如何向又來心上空向髙亭望<lb/>
　　好事近<hi>秋晩</hi>
淅淅蓼花風怪道曉來淒惻翻見密雲抛雨動一山秋<lb/>
色　從前多感為傷時無處頓然寂箇事巳寒前約祗<lb/>
<pb n="KR4j0049_WYG_005-9b"/>
晩隂凝碧<lb/>
　　思越人<hi>秋日感懐</hi>
情難托離愁重悄愁没處安著那堪更一葉知秋天色<lb/>
兒漸冷落　馬上征衫頻揾淚一半斑斑汚却別來為<lb/>
憶叮嚀話空贏得瘦如削<lb/>
　　小重山<hi>秋雨</hi>
一夜西風響翠條碧紗窻外雨長涼飈潮來綠漲水平<lb/>
橋添清景疎韻入芭蕉　坐久篆烟銷多情人去後信<lb/>
<pb n="KR4j0049_WYG_005-10a"/>
音遥即今消瘦沈郎腰悲秋切虛度可人宵<lb/>
　　採桑子<hi>岩桂</hi>
去年岩桂花香裏著意非常月在東廂酒與繁華一色<lb/>
黃　今年盃酒流連處銀燭交光往事難忘待把真誠<lb/>
問阿郎<lb/>
　　朝中措<hi>曾端行子與之往還一日作樓於南山仙源醉賞酒中作詞書於壁坐前數妓乞詞</hi>
　　　<hi>而歌以勸大白因有所感再和前韵詠秋景</hi>
栁林羃羃莫烟斜秋水淺平沙樓外碧天無際紫山斷<lb/>
<pb n="KR4j0049_WYG_005-10b"/>
處橫霞　星稀漸覺東簷隱凉月到牕紗多少傷懷往<lb/>
事隔溪燈火人家<lb/>
　　又<hi>和</hi>
征帆一縷轉彎斜驚鷺起汀沙㸃㸃隨風逆上滿江飛<lb/>
破殘霞　樓前光景樓心紅粉蟬翼輕紗却憶錢塘江<lb/>
上曲欄橫檻他家<lb/>
　　洞仙歌<hi>東園朱遐年三兄弟同處十年俱取鄉薦故余與之為莫逆交園有岩桂數畝至秋</hi>
　　　<hi>日花開月滿攜壺來賞如到廣寒宫殿因賦此</hi>
<pb n="KR4j0049_WYG_005-11a"/>
廣寒宮殿不在人間世分付天香與岩桂向西風揺曵<lb/>
處數十里知聞金翠裏別有出羣標致　東園盛事五<lb/>
畝濃隂芘必以詩書取榮貴況一門三秀才未足欽崇<lb/>
那更是異姓同居兄弟更細把繁英祝姮娥看禹浪飛<lb/>
騰定應來歲<lb/>
　　似娘兒<hi>或刻青杏兒詠殘秋</hi>
橘綠與橙黃近小春已過重陽晩來一霎霏㣲雨單衣<lb/>
漸覺西風冷也無限情傷　孤館最淒涼天色兒苦恁<lb/>
<pb n="KR4j0049_WYG_005-11b"/>
恓惶離愁一枕燈殘後睡來不是行行坐坐月在迴廊<lb/>
　　蝶戀花<hi>深秋</hi>
一夢十年勞憶記社燕賓鴻來去何容易宿酒半醒便<lb/>
午睡芭蕉葉映紗窻翠　襯粉泥書雙合字鸞鳯鴛鴦<lb/>
總是雙雙意巳作吹簫長久計鴛衾恐有中宵淚<lb/>
　　夜行船<hi>送胡彦直歸槐溪</hi>
淚眼江頭看錦樹別離又還秋莫細水浮浮輕風冉冉<lb/>
穩送扁舟去　歸去江山應得助新詩定須多賦有雁<lb/>
<pb n="KR4j0049_WYG_005-12a"/>
南來槐溪千萬寄我驚人句<lb/>
　　清平樂<hi>秋莫</hi>
鴻來燕去又是秋光莫冉冉流年嗟暗度這心事還無<lb/>
據　寒窻露冷風清旅魂幽夢頻驚何日利名俱賽為<lb/>
予笑下愁城<lb/>
　　又<lb/>
秋容眼界隨寓渾堪愛逺岫連天橫淡靄望斷孤鴻飛<lb/>
外　夕陽紅樹林坰重重錦障橫陳一段江南景色倩<lb/>
<pb n="KR4j0049_WYG_005-12b"/>
誰為下丹青<lb/>
　　一翦梅<hi>秋雨感悲</hi>
霽靄迷空曉未収羈館殘燈永夜悲秋梧桐葉上三更<lb/>
雨别是人間一段愁　睡又不成夢又休多愁多病當<lb/>
甚風流真情一㸃苦縈人纔下眉失恰上心頭<lb/>
　　南歌子<hi>道中直重九</hi>
此日知何日他鄉憶故鄉亂山深處過重陽走馬吹花<lb/>
無復少年狂　黃菊擎枝重紅茱濕露香扁舟隨雁過<lb/>
<pb n="KR4j0049_WYG_005-13a"/>
瀟湘遥想萊庭應恨不同觴<lb/>
　　醉花隂<hi>建康重九</hi>
老去悲秋人轉瘦更異鄉重九人意自淒涼祗有茱萸<lb/>
歲歲香依舊　登髙無奈空搔首落照歸鴉後六代舊<lb/>
江山滿眼興亡一洗黃花酒<lb/>
　　菩薩蠻<hi>秋雨船中</hi>
西風轉柂蒹葭浦客愁生怕秋闌雨衾冷夢魂驚聲聲<lb/>
滴到明　不眠欹枕聽故故添新恨新恨有誰知天寒<lb/>
<pb n="KR4j0049_WYG_005-13b"/>
雁正稀<lb/>
　　又<hi>秋老江行</hi>
炊烟一㸃孤村迥嬌雲斂盡天容淨雁字忽橫秋秋江<lb/>
瀉客愁　銀鈎空寄恨恨滿慿誰問袖手立西風舟行<lb/>
秋色中<lb/>
　　浣溪沙<hi>早秋</hi>
雨滴梧桐㸃㸃愁冷催秋色上簾鈎蛩聲何事早知秋<lb/>
　一夜涼風驚去燕滿川晴漲漾輕鷗懷人千里思悠<lb/>
<pb n="KR4j0049_WYG_005-14a"/>
悠<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0049_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻五<lb/>
</p>
<p>
</p>
  </div>
<div>
<head>惜香樂府巻六</head> <lb/>
    <p>
<pb n="KR4j0049_WYG_006-1a"/>
欽定四庫全書<lb/>
　惜香樂府巻六<lb/>
　　　　　　　　　　　　宋　趙長卿　撰<lb/>
　冬景<lb/>
　　滿庭芳<hi>十月念六日大雪作此呈社人</hi>
晩色沉沉雨聲寂寞夜寒初凍雲頭曉來堦砌一片冷<lb/>
光浮目斷江天靄靄低迷映綠竹修修多才客髙吟栁<lb/>
絮還更上層樓　烹茶新試水人間清楚物外遨遊勝<lb/>
<pb n="KR4j0049_WYG_006-1b"/>
似他銷金暖帳情柔細看流風廻舞終日價淺酌輕謳<lb/>
醺醺地美人翻曲消盡古今愁<lb/>
　　御街行<hi>夜雨</hi>
晚來無奈傷心處見紅葉隨風舞解鞍還向亂山深黃<lb/>
昏後不成情緒先來離恨打疉不下天氣還淒楚　風<lb/>
兒住後雲來去裝撰些兒雨無眠托首對孤燈好語向<lb/>
誰兮付從來煩惱嚇得膽碎此度難擔負<lb/>
　　有有令<hi>歲殘</hi>
<pb n="KR4j0049_WYG_006-2a"/>
前山減翠疎竹度輕風日移金影碎還又年華莫看看<lb/>
是新春至那更堪有個人人似花似玉温柔伶俐　準<lb/>
擬恩情忔戲拈弄上則人難比我也埋根豎柱你也爭<lb/>
些氣大家一捺頭地美中更美厮守定共伊百歲<lb/>
　　一翦梅<hi>或刻攤破醜奴兒梅詞</hi>
樹頭紅葉飛都盡景物淒涼秀出羣芳又見江梅淺淡<lb/>
粧也囉真個是可人香　蘭魂蕙魄應羞死獨占風光<lb/>
夢斷高堂月送疎枝過女牆也囉真個是可人香<lb/>
<pb n="KR4j0049_WYG_006-2b"/>
　　臨江仙<hi>日莫舟中月明寒甚憶暖春圍爐</hi>
日欲低時江景好莫山紫翠重重釣筒収盡碧潭空一<lb/>
船霜夜月兩岸荻花風　遥憶暖春新向火黃昏下了<lb/>
簾櫳水村漁浦艤孤篷單衾愁夢斷無夢轉愁濃<lb/>
　　南歌子<hi>夜坐</hi>
霜結凝寒夜星輝識曉晴蘭膏重剔且教明為照梢頭<lb/>
香縷一絲輕　坐久看看困新詞綴未成梅花熏得酒<lb/>
初醒更向耳邊低道月三更<lb/>
<pb n="KR4j0049_WYG_006-3a"/>
　　永遇樂<hi>霜詞</hi>
宵露珠零濺氷花薄凝瑞偏早月練輕翻風刀碎翦青<lb/>
女呈纎巧微丹楓纈低摧蕉尾不覺半池蓮倒最好是<lb/>
千林橘柚輕黃一村封了　佳人指冷暗驚羅幙一夜<lb/>
斜飛多少怕倚銀屏愁看玉砌金菊鮮鮮曉傷嗟傅粉<lb/>
佳期還未何處冷沾衣透爭知人臨鸞試罷與梅共瘦<lb/>
　　玉蝴蝶<hi>雪詞</hi>
片片空中翦水巧粧春色照耀江湖漸覺花毬轉栁莢<lb/>
<pb n="KR4j0049_WYG_006-3b"/>
陣飛榆散銀盃時時逐鳥翻縞帯一一隨車徧簾隅寒<lb/>
生氷筯光剖明珠　應須淺斟低唱氊垂紅帳獸爇金<lb/>
爐更向高樓縱觀吟醉謝娘扶静時聞竹聲巖谷漫不<lb/>
見禽影江湖儘躊躇歌闌寶玉賦就相如<lb/>
　　瀟湘夜雨<hi>燈詞</hi>
斜㸃銀釭高擎蓮炬夜寒不奈微風重重簾幙掩堂中<lb/>
香漸遠長烟裊穟光不定寒影揺紅偏竒處當庭月暗<lb/>
吐焰如虹　紅裳呈豔麗娥一見無奈狂蹤試煩他纎<lb/>
<pb n="KR4j0049_WYG_006-4a"/>
手捲上紗籠開正好銀花照夜堆不盡金粟凝空叮嚀<lb/>
語頻將好事來報主人公<lb/>
　　念奴嬌<hi>夜寒有感</hi>
據爐肅坐聽瓶笙別有天然宫徴紙帳屏山渾不俗寫<lb/>
出江南烟水檠短燈青灰閒香軟所欠惟梅矣風飛無<lb/>
定數聲時顫窻紙　試問夜巳何其呼童起看月上東<lb/>
牆未天外忽聞征雁過還把音書來寄短笠埋烟輕蓑<lb/>
鳴雨已辦征船計放教歸去故鄉江上魚美<lb/>
<pb n="KR4j0049_WYG_006-4b"/>
　　似娘兒<hi>向刻攤破醜奴兒誤初冬日有感</hi>
又是兩分攜顦顇損看怎醫治烟村一帯寒江遶悲風<lb/>
紅葉殘陽莫草還似年時　愁緒暗猶夷謾屈指數遍<lb/>
歸期短檠燈燼無人問此時只有窻前素月剛伴相思<lb/>
　　栁梢青<hi>過何郎石見早梅</hi>
雲暗天低楓林凋翠寒雁聲悲茆店兒前竹籬巴後初<lb/>
見橫枝　盈盈粉面香肌記月榭當年見伊有恨難傳<lb/>
無腸可斷立馬多時<lb/>
<pb n="KR4j0049_WYG_006-5a"/>
　　祝英臺近<hi>武陵寄暖紅諸院</hi>
記臨岐銷黯處離恨慘歌舞恰是江梅開遍小春莫斷<lb/>
腸一曲金衣兩行玉筯酒闌後欲行難去　惡情緒因<lb/>
念錦幄香奩別來負情素冷落深閨知解怨人否料應<lb/>
寳瑟慵彈露華嬾傅對鸞鏡終朝凝竚<lb/>
　　㸃絳脣<hi>夜飲青雲樓聞更漏近如在脚底因思向事追念故作</hi>
瓦濕鴛鴦夜深霜重江風冷月華明映清浸梅梢粉<lb/>
漏斷寒濃惹起當年恨君休問雁飛欲盡没個南來信<lb/>
<pb n="KR4j0049_WYG_006-5b"/>
　　又<lb/>
當日相逢枕衾清夜紗窻冷翠梅低映汗濕香腮粉<lb/>
美滿風情結下無窮恨慿誰問此心難盡説與他爭信<lb/>
　　又<hi>對景有感</hi>
雪霽山橫翠濤擁起千重恨砌成愁悶那更梅花褪<lb/>
鳳管雲笙無不縈方寸叮嚀問淚痕羞揾界破香腮粉<lb/>
　　栁梢青<hi>東園醉作梅詞</hi>
千林落葉聲聲悽慘江臯雁飛難似玉肌總驚花貎壓<lb/>
<pb n="KR4j0049_WYG_006-6a"/>
倒芳菲　香心吐盡因誰料調鼎工夫易期休唱陽關<lb/>
莫歌白雪雨淚沾衣<lb/>
　　西江月<hi>雪江見紅梅對酒</hi>
背日猶餘殘雪向陽初綻紅梅臘寒那事更相宜醉了<lb/>
還醒又醉　堪笑多愁早老管他閒是閒非對花酌酒<lb/>
兩忘機唱個哩謄囉哩<lb/>
　　眼兒媚<hi>霜夜對月</hi>
一鈎新月照西樓清夜思悠悠那堪更被征鴻嘹唳絆<lb/>
<pb n="KR4j0049_WYG_006-6b"/>
惹離愁　倚欄不語情如醉都總寄眉頭從前只為惜<lb/>
他伶俐舉措風流<lb/>
　　別怨<hi>霜寒</hi>
嬌馬頻嘶曉霜濃寒色侵衣鳳帷私語處翻成離怨不<lb/>
勝悲更與叮嚀祝後期　素約諧心事重來了比看相<lb/>
思如何見得明年春事濃時穩乗金腰褭來爛醉玉東<lb/>
西<lb/>
　　減字木蘭花<hi>冬日飲別趙徳逺</hi>
<pb n="KR4j0049_WYG_006-7a"/>
小春天氣未唱陽關心巳醉紅蓼秋容後會何時得再<lb/>
逢　歸朝好事仰看皇州揚雨露百里恩波擬欲留公<lb/>
無奈何<lb/>
　　好事近<hi>餞趙丞席上作</hi>
去路馬蹄輕正是小春時節愛日暖烘江樹綴梅梢新<lb/>
雪　范滂攬轡正澄清知我公明潔分此仁風愷悌濟<lb/>
鄰邦歡悦<lb/>
　　霜天曉角<hi>霜夜小酌</hi>
<pb n="KR4j0049_WYG_006-7b"/>
閣兒幽靜處圍爐面小窻好是鬭頭兒坐梅烟炷返魂<lb/>
香　對火怯夜冷猛飲消漏長飲罷且収拾睡斜月照<lb/>
滿簾霜<lb/>
　　鷓鴣天<hi>臘夜</hi>
寳篆龍煤燒欲殘細聽銅漏已更闌紗窻斜月移梅影<lb/>
特地籠燈仔細看　幽夢斷舊盟寒那時屈曲小屏山<lb/>
風光得似而今不肯把花枝作等閒<lb/>
　　驀山溪<hi>和曹元寵賦梅韵</hi>
<pb n="KR4j0049_WYG_006-8a"/>
玉妃整佩絳節參差御一笑喚春囘正江南天寒歲莫<lb/>
孤標獨立占斷世間香雲屋冷雪籬深長記西湖路<lb/>
人間塵土不是留花處羌管一聲催碎瓊瑶紛紛似雨<lb/>
枝頭著子聊與世調羮功就後盍歸休還記來時不<lb/>
　　浣溪沙<hi>賦梅</hi>
雪壓前村曲徑迷萬山寒立玉參差孤舟獨釣一蓑歸<lb/>
　別塢時聽風折竹斷橋閒看水流凘一枝凍蕋出疎<lb/>
籬<lb/>
<pb n="KR4j0049_WYG_006-8b"/>
　　又<hi>初冬</hi>
風捲霜林葉葉飛雁橫寒影一行低淡烟衰草不勝詩<lb/>
　白酒巳篘浮蟻熟黃雞未老藁頭肥問儂不醉待何<lb/>
時<lb/>
　　又<hi>臘梅</hi>
憶為梅花醉不醒斷橋流水去無聲鷺翹沙嘴亦多情<lb/>
　疎影臥波波不動暗香浮月月微明髙樓羌管未須<lb/>
橫<lb/>
<pb n="KR4j0049_WYG_006-9a"/>
　　㸃絳脣<hi>月夜</hi>
離緒千重角聲偏著羈人枕那堪酒醒勾引愁難整<lb/>
門鎖黃昏月浸梅花冷人初靜斗垂天迥雁落清江影<lb/>
　　鷓鴣天<hi>霜夜</hi>
門外寒江泊小船月明留客小窻前夜香燒盡更聲逺<lb/>
斗帳低垂暖意暄　醺著酒凭上欄伴他針線嬾成眠<lb/>
情知今夜鴛鴦夢不似孤篷宿雁邊<lb/>
　　望江南<hi>霜天有感</hi>
<pb n="KR4j0049_WYG_006-9b"/>
山又水雲岫揷峰巒斷雁飛時霜月冷亂鴉啼處日銜<lb/>
山疑在畫圖間　金烏轉遊子損朱顔別淚盈襟雙袖<lb/>
濕春心不放兩眉間此去㡬時還<lb/>
　　玉樓春<hi>臘月</hi>
尋春誤入桃源洞草草幽歡聊與共牢籠風月此時情<lb/>
做造溪山今夜夢　栁條未放金絲弄梅萼已經霜雪<lb/>
凍新來愁恨重如山不信馬兒駝得動<lb/>
　　鵲橋仙<hi>寒梅</hi>
<pb n="KR4j0049_WYG_006-10a"/>
溪清水淺霜明月淡玉破梅梢未遍寒枝纎瘦乃如無<lb/>
但空裏飛花數片　乘風欲去凌波難駐惟見紅愁粉<lb/>
怨夜深青女濕霓裳暗香在廣寒宫殿<lb/>
　　菩薩蠻<hi>初冬旅思</hi>
楓林颯颯凋寒葉汀蘋敗蓼遥相接景物巳非秋淒涼<lb/>
動客愁　還家貧亦好肯厭盃中草香飯滑流匙三登<lb/>
快樂時<lb/>
　　又<hi>霜天旅思</hi>
<pb n="KR4j0049_WYG_006-10b"/>
霜風颯颯溪山碧寒波一望傷行色落日淡荒村人家<lb/>
半揜門　孤舟移野渡古木棲鴉聚著雨晩風酸貂裘<lb/>
不奈寒<lb/>
　　又<hi>初冬</hi>
敗荷倒盡芙蓉老寒光黯淡迷衰草行客易銷魂笛飛<lb/>
何處村　雲寒天借碧樹瘦烟籠直若個是鄉關夕陽<lb/>
西去山<lb/>
　　阮郎歸<hi>客中見梅</hi>
<pb n="KR4j0049_WYG_006-11a"/>
年年為客遍天涯夢遲歸路賖無端星月浸窻紗一枝<lb/>
寒影斜　腸未斷鬢先華新來瘦轉加角聲吹徹小梅<lb/>
花夜長人憶家<lb/>
　　霜天曉角<hi>詠梅</hi>
香來不歇誰把南枝折的皪疎花初破都因是夜來雪<lb/>
　清絶十分絶孤標難細説獨立野塘清淺誰作伴空<lb/>
夜月<lb/>
　　又<hi>和梅</hi>
<pb n="KR4j0049_WYG_006-11b"/>
雪花飛歇好向前村折行至斷橋斜處寒蕋瘦不禁雪<lb/>
　韵絶香更絶歸來人共説最愛夜堂深迥疎影占半<lb/>
窻月<lb/>
　　菩薩蠻<hi>初冬旅中</hi>
客㠶缷盡風初定夜空霜落呉江冷幸自不思歸無端<lb/>
烏夜啼　雞鳴殘月落到枕秋聲惡有酒不須斟酒深<lb/>
愁轉深<lb/>
　　憶秦娥<hi>初冬</hi>
<pb n="KR4j0049_WYG_006-12a"/>
寒蕭索征鴻過盡離懷惡離懷惡江空天迥夜寒楓落<lb/>
　有人應誤刀頭約情深翻恨郎情薄郎情薄夢回長<lb/>
是半牀閒却<lb/>
　　如夢令<hi>漢上晩歩</hi>
何處一聲鳴艣驚起滿川寒鷺一著畫難成雪霽亂山<lb/>
無數且住且住數遍溪南烟樹<lb/>
　<lb/>
　<lb/>
<pb n="KR4j0049_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻六<lb/>
</p>
<p>
</p>
  </div>
<div>
<head>惜香樂府巻七</head> <lb/>
    <p>
<pb n="KR4j0049_WYG_007-1a"/>
欽定四庫全書<lb/>
　惜香樂府巻七<lb/>
　　　　　　　　　　　　宋　趙長卿　撰<lb/>
　總詞<lb/>
　　水龍吟<hi>仙源居士有武林之行因與一二友攜酒賞月飲於縣橋之中乃即事為之詞</hi>
危樓橫枕清江上兩岸碧山如畫夕烟羃羃晚燈㸃㸃<lb/>
樓臺新夜明月當天白沙流水冷光連野浸䦨干萬頃<lb/>
琉璃軟皺打漁艇相髙下何處一聲羌管是誰家倚<lb/>
<pb n="KR4j0049_WYG_007-1b"/>
樓人也多情對景無言有恨欲歌還罷把酒臨筵阿誰<lb/>
知我此懷難寫忍思量後夜芳容不似暗塵隨馬<lb/>
　　水調歌頭<hi>元日客寜都</hi>
離愁晩如織托酒與消磨奈何酒薄愁重越醉越愁多<lb/>
忍對碧天好夜皓月流光無際光影轉庭柯有恨空垂<lb/>
淚無語但悲歌　因凝想從別後促雙蛾春來底事孤<lb/>
負紫袖與紅鞾速整雕鞍歸去著意淺斟低唱細看小<lb/>
婆娑萬蕋千花裏一任玉顔酡<lb/>
<pb n="KR4j0049_WYG_007-2a"/>
　　水龍吟<hi>江樓席上歌姬盼盼翠鬟侑樽酒行彈琵琶曲舞梁州醉語贈之</hi>
酒潮勻頰雙眸溜美映逺山橫秀風流俊雅嬌癡體態<lb/>
眼前稀有蓮歩彎彎移歸拍裏淩波難偶對仙源醉眼<lb/>
玉纎籠巧撥新聲魚紋皺　我自多情多病對人前只<lb/>
推傷酒瞞他不得詩情嬾倦沈腰銷瘦多謝東君慇懃<lb/>
知我曲翻紅袖拌來朝又是扶頭不起江樓知不<lb/>
　　念奴嬌<hi>小飲江亭有作</hi>
夕陽低盡望楚天空闊稀星簾幙莫靄横江烟萬縷照<lb/>
<pb n="KR4j0049_WYG_007-2b"/>
水參差樓閣兩兩三三樓前歸鷺飛過䦨干角霜風何<lb/>
事遶檐吹動寂寞　消散我已忘機而今百念灰了心頭<lb/>
火對酒當歌渾冷淡一任他懣嗔惡松竹園林栁梧庭<lb/>
院自有人間樂閒雲休問去來本是無著<lb/>
　　水調歌頭<hi>遣懷</hi>
貪癡無了日人事没休期白駒過隙百歲能得㡬多時<lb/>
自古腰金結綬著意經營辛苦囘首不勝悲名未能安<lb/>
穩身巳致傾危　空剜刻休巧詐莫心欺須知天定只<lb/>
<pb n="KR4j0049_WYG_007-3a"/>
見高塚與新碑我已從頭識破贏得當歌臨酒歡笑且<lb/>
隨宜較甚榮和辱爭甚是和非<lb/>
　　水龍吟<hi>自遣</hi>
幾曾著意斟量過天下事無窮盡貪榮貪富朝思夕計<lb/>
空勞方寸躡足封王功名蓋世誰如韓信更堆金積玉<lb/>
石崇豪侈當時望傾西晉　長樂宫中一嘆又何須纍<lb/>
懸印吹樓效死輕車東市頭膏血刃尤物虛名於身何<lb/>
補一齊休問遇當歌臨酒舒眉展眼且隨緣分<lb/>
<pb n="KR4j0049_WYG_007-3b"/>
　　驀山溪<hi>午坐壺天氷雪風傳琵琶有感而乍</hi>
壺天氷雪消盡虛堂暑多謝故人來風送花香傳小樹<lb/>
香風初過一曲斷腸聲如怨訴訴閒愁落落琵琶語<lb/>
江邊馬上彈指成千古淚眼與啼粧嘆風流只今何處<lb/>
芳心役損觸事起悲酸招玉素撥檀槽整理金衣縷<lb/>
　　念奴嬌<hi>席上即事</hi>
精神俊雅更那堪天與風流標格羅綺樷中偏豔冶到<lb/>
處教人憐惜目翦秋波指纎春笋新様冠兒直髙唐雲<lb/>
<pb n="KR4j0049_WYG_007-4a"/>
雨甚人有分消得　忔戲笑裏含羞囘眸低盼此意誰<lb/>
能識密約幽歡空悵望何日能諧端的玳席歌餘蘭堂<lb/>
香散此際愁如織人歸空對晩隂庭樹橫碧<lb/>
　　瑞鶴仙<hi>歸寜都因成寄暖香諸院</hi>
無言屈指也算年年底事長為旅也恓惶受盡也把良<lb/>
辰美景總成虛也自嗟嘆也這情懷如何訴也謾愁明<lb/>
怕暗單栖獨宿怎生禁也　閒也有時臨鏡漸覺形容<lb/>
日銷減也光隂換也空孤負少年也念仙源深處暖香<lb/>
<pb n="KR4j0049_WYG_007-4b"/>
小院贏得羣花怨也是虧他見了多教罵㡬句也<lb/>
　　驀山溪<hi>遣懷</hi>
無非無是好個閒居士衣食不求人又識得三文兩字<lb/>
不貪不偽一味樂天真三徑裏四時花隨分堪遊戲<lb/>
學些沓拖也似没意志詩酒度流年熟諳得無爭三昧<lb/>
風波岐路成敗霎時間你富貴你榮華我自關門睡<lb/>
　　青玉案<hi>徳逺歸越因作此餞行</hi>
東門楊栁空盈路繫得征鞍能駐不暗綠枝頭新過雨<lb/>
<pb n="KR4j0049_WYG_007-5a"/>
柔絲千尺乳鶯百囀似怨行人去　行人去後知何處<lb/>
去向天邊簉鵷鷺瑶管瓊䑓多雅趣花磚穩上玉堦闊<lb/>
歩肯念人塵土<lb/>
　　虞美人<hi>江鄉對景</hi>
雨聲破曉催行槳拍拍溪流長綠楊遶岸水痕斜恰似<lb/>
畫橋西畔那人家　人家樓閣臨江渚應是停歌舞珠<lb/>
簾整日不閒鈎目斷征㠶猶未識歸舟<lb/>
　　又<hi>送別</hi>
<pb n="KR4j0049_WYG_007-5b"/>
燈前忍見啼紅面別酒頻斟勸愁蛾斂翠不勝情報道<lb/>
看看天色待平明　慇勤重把陽關唱休要教人望出<lb/>
門猶自尚叮嚀厮養頻催恰好趂涼行<lb/>
　　臨江仙<hi>楊栁</hi>
十里春風楊栁路年年帯雨披雲柔條萬縷不勝情還<lb/>
將無意眼識遍有心人　餓損宫腰終不似效顰總是<lb/>
難成只愁秋色入髙林殘蟬和落葉此際不堪論<lb/>
　　漁家傲<hi>旅中逺思</hi>
<pb n="KR4j0049_WYG_007-6a"/>
客裏情懷誰可表淒涼舉目知多少强飲强歌還强笑<lb/>
心悄悄從頭徹底思量了　當日相逢非草草果然恩<lb/>
愛成煩惱穩整征鞍歸去好重厮守相期待與同偕老<lb/>
　　江神子<hi>述情</hi>
當時得意兩心齊綺窻西共于飛拂掠宫粧長與畫新<lb/>
眉一自別來烟水闊愁易積夢還稀　相逢却似舊家<lb/>
時恨依依語低低多少關情冷暖有誰知只此定應諧<lb/>
素願但指日約鸞棲<lb/>
<pb n="KR4j0049_WYG_007-6b"/>
　　御街行<hi>柯山故人別後改圖因作此</hi>
香熏斗帳相逢乍正宫漏沉沉夜月飛梅影上簾櫳標<lb/>
致風流嬌雅眼波橫浸照人百媚無限叮嚀話　玉鞍<lb/>
門上嘶歸馬䟎行色難留也別來花豔不禁春浪向東<lb/>
風輕嫁空餘小院博山修竹依舊窻兒下<lb/>
　　一樷花<hi>和張子野</hi>
當歌臨酒恨難窮酒不似愁濃風㠶正起歸興岸東西<lb/>
芳草漫茸茸楚夢乍囘呉音初聽誰念我孤蹤　藏春<lb/>
<pb n="KR4j0049_WYG_007-7a"/>
小院煖融融眼色與心通烏雲有意重梳掠便安排金<lb/>
屋房櫳雲雨前因鴛鴦宿債作個好家風<lb/>
　　天仙子<hi>寓意</hi>
眼色媚人嬌欲度行盡巫陽雲又雨花時還復見芳姿<lb/>
情㡬許愁何許莫向耳邊傳好語　徃事悠悠曾記否<lb/>
忍聽黃鸝啼錦樹啼聲驚碎百花心分付與誰為主落<lb/>
蕋飛紅知甚處<lb/>
　　瑞鷓鴣<hi>遣情</hi>
<pb n="KR4j0049_WYG_007-7b"/>
寳籢常見曉粧時面藥香融傅口脂擾擾親曾撩綠鬢<lb/>
纎纎巧與畫新眉　濃歡已散西風逺憶淚無多為你<lb/>
垂各自從今好消遣莫將紅葉浪題詩<lb/>
　　又<hi>寓意</hi>
結絲千緒不勝愁莫怪安仁鬢早秋檀口未歌先揾淚<lb/>
栁眉將歛半凝羞　盃傾瀲灔送行酒岸艤飄颻欲去<lb/>
舟待得名登天府後歸來茱菊映釵頭<lb/>
　　行香子<hi>馬上有感</hi>
<pb n="KR4j0049_WYG_007-8a"/>
驕馬花驄栁陌經從小春天十里和風箇人家住曲巷<lb/>
牆東好軒窻好體面好儀容　燭灺歌慵斜月朦朧夜<lb/>
新寒斗帳香濃夢囘畫角雲雨匆匆恨相逢恨分散恨<lb/>
情鍾<lb/>
　　夜行船<hi>詠美人</hi>
龜甲爐烟輕裊簾櫳靜乳鴉啼曉拂掠新粧時宜頭面<lb/>
繡草冠兒小　衫子揉藍初著了身材稱就中恰好手<lb/>
撚雙紈菱花重照帯朶宜男草<lb/>
<pb n="KR4j0049_WYG_007-8b"/>
　　採桑子<hi>寓意</hi>
疎簾乍捲孜孜看氷玉精神體白停勻端的于人不薄<lb/>
情　更無背約和焦燥各表真誠纔得相親切莫分張<lb/>
向別人<lb/>
　　蝶戀花<hi>登樓晚望聞歌聲清婉而作</hi>
閒上西樓供逺望一曲新聲巧媚誰家唱獨倚危欄聽<lb/>
半晌長江快瀉澄無浪　清淚恰同春水漲拭盡重流<lb/>
觸事如何向不覺黃昏燈已上舊愁還是新愁様<lb/>
<pb n="KR4j0049_WYG_007-9a"/>
　　又<lb/>
天淨姮娥初整駕桂魄蟾輝來趂清和夜費盡丹青無<lb/>
計畫纎纎側向疎桐挂　人在扶疎桐影下耳畔輕輕<lb/>
細説家常話年少難留應不借未歌先咽歌還罷<lb/>
　　又<hi>寜都半歲歸家欲别去而意終不決也</hi>
葉底蜂衙催日晩向晚勻粧巧畫宮眉淺翠幙無風香<lb/>
自逺金船酌酒須教滿　未説别離魂巳斷雨幌雲屏<lb/>
只恐良宵短心事不隨飛絮亂宦情肯把恩情換<lb/>
<pb n="KR4j0049_WYG_007-9b"/>
　　鷓鴣天<hi>晨起忽見大鏡覩物思人有感而作</hi>
睡覺扶頭聽曉鐘隔簾花霧濕香紅翠揺鈿砌梧桐影<lb/>
暖透羅襦芍藥風　閒對影記曾逢畫眉臨鏡霎時同<lb/>
相思巳有無窮恨忍見孤鸞宿鏡中<lb/>
　　又<hi>月夜諸院飲酒行令</hi>
寶篆烟消香巳殘嬋娟月色浸䦨干歌喉不作尋常唱<lb/>
酒令從他各自還　傳盃手莫教閒醉紅潮臉媚酡顔<lb/>
相攜共學驂鸞侶却笑盧郎舊約寒<lb/>
<pb n="KR4j0049_WYG_007-10a"/>
　　又<hi>暇日泛舟遊客有嘆居士髪白者未竟忽見臨江倚樓人因思向來有感作此</hi>
綠水澄江得勝遊浪平風軟稱輕舟樽前我易傷前事<lb/>
栁外人誰獨倚樓　空感慨惜風流風流贏得謾多愁<lb/>
愁多著甚銷磨得莫怪安仁鬢早秋<lb/>
　　又<hi>偶有鱗翼之便書以寄文卿</hi>
一曲清歌金縷衣巧佼心事有誰知自從別後難相見<lb/>
空解題紅寄好詩　憶攜手過堦墀月籠花影半明時<lb/>
玉釵頭上輕輕顫揺落釵頭荳蔻枝<lb/>
<pb n="KR4j0049_WYG_007-10b"/>
　　眼兒媚<hi>東院適人乞詞醉中書於裙帯三首</hi>
人隨社節去匆匆此恨㡬時窮陽臺寂寞巫山淒慘雲<lb/>
雨成空　芭蕉密處窻兒下冷落舊香中黃昏静也蛩<lb/>
聲滿院明月清風<lb/>
　　又<lb/>
槐隂密處囀黃鸝午日正長時一番過雨綠荷池面冷<lb/>
浸疏璃　紅塵不到華堂裏纎楚對蛾眉笑偎人道新<lb/>
詞覓個美底腔兒<lb/>
<pb n="KR4j0049_WYG_007-11a"/>
　　又<lb/>
當年策馬過錢塘曲徑小平康繁紅釅白嬌鸚咤燕爭<lb/>
喚何郎　而今又客東風裏渾不似尋常只愁別後月<lb/>
房雲洞啼損紅粧<lb/>
　　臨江仙<hi>笙妓夢雲對居士忽有翦髪齊眉修道之語</hi>
蕋嫩花房無限好東風一様春工百年歡笑酒樽同笙<lb/>
吹雛鳯紫帬染石榴紅　且向五雲深處住錦衾繡幌<lb/>
從容如何即是出樊籠蓬萊人少到雲雨事難窮<lb/>
<pb n="KR4j0049_WYG_007-11b"/>
　　又<hi>予買一妾稍慧教之寫東坡字半年又工唱東坡詞命名文卿元約三年文卿不忍捨主厥母</hi>
　　　<hi>不容與議堅索之去今失於一農夫常常寄聲或片紙數字問訊仙源有感遂和其韵</hi>
破靨盈盈巧笑舉盃灧灧迎逢慧心端有謝娘風燭花<lb/>
香霧嬌困面微紅　別恨綵箋雖寄清歌淺酌難同夢<lb/>
囘楚館雨雲空相思春莫愁滿綠蕪中<lb/>
　　又<hi>夜半更深燭盡月明飲興未闌再酌命諸姬唱一詞</hi>
夜久笙簫吹徹更深星斗還稀醉拈帬帯寫新詩鎖窻<lb/>
風露燭灺月明時　水調悠揚聲美幽情彼此心知古<lb/>
<pb n="KR4j0049_WYG_007-12a"/>
香烟斷綵雲歸滿傾蕉葉齊唱轉花枝<lb/>
　　惜奴嬌<hi>賦水仙花</hi>
洛浦嬌魂怨得到人間少把風流分付花貎六出精神<lb/>
臘寒射香試到清秀與江梅爭相先後　薝蔔粗疎怎<lb/>
似妖嬈體調比山樊也應錯道最是慇懃捧出金盞銀<lb/>
臺拌了仙源與竒葩醉倒<lb/>
　<lb/>
　<lb/>
<pb n="KR4j0049_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻七<lb/>
</p>
<p>
</p>
  </div>
<div>
<head>惜香樂府巻八</head> <lb/>
    <p>
<pb n="KR4j0049_WYG_008-1a"/>
欽定四庫全書<lb/>
　惜香樂府巻八<lb/>
　　　　　　　　　　　　宋　趙長卿　撰<lb/>
　總詞<lb/>
　　水龍吟<lb/>
無情風掠芭蕉響還是重門已閉銀釭獨對相思方切<lb/>
教人怎睡解嘆從前事解嘆了依前忍氣想他家那裏<lb/>
知人顦顇想應是睡也未　且恁和衣强寢奈無寐依<lb/>
<pb n="KR4j0049_WYG_008-1b"/>
前重起起來思想當初與你忒煞容易及至而今也半<lb/>
頭天眼不存不濟最消魂苦是黃昏前後冷清清地<lb/>
　　水調歌頭<hi>賞月</hi>
把酒相勞苦月色耀天章氷輪碾破寒碧飛入酒樽涼<lb/>
擊節詞人妙句吸此清輝萬丈肺腑亦生光攬袂欲仙<lb/>
舉逸興共天長　日邊客幙中俊坐間狂浩歌清嘯恍<lb/>
然雲海𣺌茫茫喚醒謫仙蘇二何事常愁客少更恐被<lb/>
雲妨月與人長好廣大醉為鄉<lb/>
<pb n="KR4j0049_WYG_008-2a"/>
　　水龍吟<hi>雲詞</hi>
先來天與精神更因麗景添殊態拖輕苒苒纔凝一段<lb/>
還分五綵畢竟非烟有時為雨惹情無奈道無心怎被<lb/>
歌聲遏斷遲遲向青天外　宜伴先生醉臥得饒到和<lb/>
山須買也曾惱殺㐮王誰道依前不㑹我欲乗風歸去翻<lb/>
悵恨帝鄉何在念佳期未展天長莫合儘空相對<lb/>
　　訴衷情<lb/>
花前月下會鴛鴦分散兩情傷臨行祝付真意臂間皓<lb/>
<pb n="KR4j0049_WYG_008-2b"/>
齒留香　還更毒又何妨儘成瘡瘡兒可後痕兒見在<lb/>
見後思量<lb/>
　　滿江紅<lb/>
懊惱平生奈天賦恩情太薄二三歲看伊受盡眼尖眉<lb/>
角記得當初低耳畔是誰先有于飛約惟到今剗地誤<lb/>
盟言還先惡　天眼見人難度天易感人難托人心險<lb/>
天又怎生捉摸莫問傍人非與是手兒但把心兒托便<lb/>
不成厮守許多時乾休却<lb/>
<pb n="KR4j0049_WYG_008-3a"/>
　　賀新郎<lb/>
負你千行淚大都來一寸心兒萬般縈繫似恁愁煩那<lb/>
裏洎故自三年二歲為你後甘心顦顇終待説山盟海<lb/>
誓這恩情到此非容易拌做個久長計　𦂳要事須評<lb/>
議怕人人驀地知時怎生處置毒害心腸祅知是怕你<lb/>
生煩到底便莫待將人輕棄不是我多疑你被傍人賺<lb/>
後失圏圚經一事長一智<lb/>
　　好事近<lb/>
<pb n="KR4j0049_WYG_008-3b"/>
喜氣擁門闌光動綺羅香陌行到紫薇花下悟身非凢<lb/>
客　不須朱粉汙天真嫌怕太紅白留取黛眉淺處畫<lb/>
章䑓春色<lb/>
　　眼兒媚<lb/>
連滄危觀莫江前㡬醉使君筵少年俊氣曾將吟筆買<lb/>
斷江天　重來細把朋遊數囘首一辛酸蘭城已老文<lb/>
園多病負此江山<lb/>
　　簇水<lb/>
<pb n="KR4j0049_WYG_008-4a"/>
長憶當初是他見我心先有一鈎纔下便引得魚兒開<lb/>
口好事重門深院寂寞黃昏後厮覻著一靣兒酒　試<lb/>
撋就便把我得人意處暝子裏施纎手雲情雨意似十<lb/>
二巫山舊更向枕前言約許我長相守歡人也猶自眉<lb/>
頭皺<lb/>
　　青杏兒<hi>舊刻攤破醜奴兒非</hi>
最苦是離愁行坐裏只在心頭待要作個巫山夢孤衾<lb/>
展轉無眠到曉和夢都休　夢裏也無由誰敢望真個<lb/>
<pb n="KR4j0049_WYG_008-4b"/>
綢繆暫時不見渾閒事只愁栁絮楊花自來擺蕩難留<lb/>
　　更漏子<lb/>
燭消紅窻送白冷落一衾寒色鴉喚起馬駝行月來衣<lb/>
上明　酒香脣粧印臂憶共個人人睡魂蝶亂夢鸞孤<lb/>
知他睡也未<lb/>
　　浣溪沙<lb/>
一味風流一味香十分濃艷十分粧自然嬌態自然芳<lb/>
　樓上好風樓下水雪前欄檻竹前窻也宜單著也宜<lb/>
<pb n="KR4j0049_WYG_008-5a"/>
雙<lb/>
　　又<lb/>
惻惻笙竽萬籟風陽關疉遍酒尊空相逢草草别匆匆<lb/>
　滿眼淚珠和雨灑一襟愁緒抵秋濃相思今夜五雲<lb/>
東<lb/>
　　漢宫春<lb/>
講栁談花我從來口快歡説他家眼前見了無限楚女<lb/>
呉娃千停萬穩較量來終不如他便做得宫儀院體歌<lb/>
<pb n="KR4j0049_WYG_008-5b"/>
談不帯烟花　從前萬事堪誇愛拈牋弄管錦字欹斜<lb/>
新來與人臑著不許胡巴嚎懣謾惹料福緣淺似他些<lb/>
誰為傳詩遞曲慇懃題上窻紗<lb/>
　　雨中花慢<lb/>
帊子分香羅巾拭淚別來時未覓悽惶上得船兒來了<lb/>
剗地淒涼可惜花前月裏却成水逺山長做成恩愛如<lb/>
今贏得萬里千鄉　情知這塲寂寞不干你事傷我窮<lb/>
忙不道是久長活路終要稱量我則匆匆歸去知你且<lb/>
<pb n="KR4j0049_WYG_008-6a"/>
種種隨娘下梢睚徹有時共你風光<lb/>
　　栁梢青<lb/>
小窻閒適雲髻嚲香肩肌偎膝玉扃無塵明瓊欲碎春<lb/>
纎同擲　不爭百萬呼盧賭今夜鴛帷痛惜好忍馬兒<lb/>
若還輸了當甚則劇<lb/>
　　玉團兒<lb/>
鉛華淡竚新粧束好風韻天然異俗彼此知名雖然初<lb/>
見情分先熟　爐烟淡淡雲屏曲睡半醒生香透肉賴<lb/>
<pb n="KR4j0049_WYG_008-6b"/>
得相逢若還虛度生世不足<lb/>
　　南歌子<lb/>
梅萼和霜曉梨花帯雪春玉肌瓊豔本無塵肯把鉛華<lb/>
容易汚天真　湯餅甞初罷羅巾拭轉新㡬囘貪耍失<lb/>
黃昏月裏歸來無處覓精神<lb/>
　　臨江仙<lb/>
人在夢雲樓上別殘燈影裏遲留依稀綠慘更紅羞露<lb/>
痕雙臉濕山様兩眉愁　㡬幅片帆天際去雲濤烟浪<lb/>
<pb n="KR4j0049_WYG_008-7a"/>
悠悠今宵獨立古江頭水腥魚莱市風碎荻花舟<lb/>
　　鷓鴣天<lb/>
只有梅花似玉容雪窻月戸㡬尊同見來怨眼明秋水<lb/>
欲去愁眉淡逺峯　山萬疉水千重一雙蝴蝶夢能通<lb/>
都將淚作黃梅雨盡把情為栁絮風<lb/>
　　又<lb/>
小院深明別有天花能笑語栁能眠雪肌得酒於中暖<lb/>
蓮歩凌波分外妍　釵燕重髻荷偏兩山斜叠翠連娟<lb/>
<pb n="KR4j0049_WYG_008-7b"/>
朝雲無限矜春態莫雨情知更可憐<lb/>
　　浣溪沙<lb/>
畫角聲沉捲莫霞寒生促索錦屏遮沉檀半爇髻堆鴉<lb/>
　蝴蝶夢囘餘燭影子規啼處隔窻紗夜深明月浸梨<lb/>
花<lb/>
　　浪淘沙<lb/>
簾捲露花容㡬度相逢他知我意欲相通偏奈天教多<lb/>
阻間積恨何窮　雲雨杳無蹤愁怕東風時聞語笑恣<lb/>
<pb n="KR4j0049_WYG_008-8a"/>
歡濃惟有俺咱真分淺往事成空<lb/>
　　眼兒媚<hi>始與官妓往來中道相棄遂以小字刺于眉間故作此詞</hi>
雲間藏一㸃飛鴉休把翠鈿遮二年三歲千撋百就今<lb/>
日天涯　奴今有似風前絮飛入那人家你還下得除<lb/>
非睡起不照菱花<lb/>
　　如夢令<lb/>
竹外半窺嬌面真個出塵體段没處可偷憐空恁眼穿<lb/>
腸斷休戀休戀只是與伊分淺<lb/>
<pb n="KR4j0049_WYG_008-8b"/>
　　浣溪沙<lb/>
閒理絲簧聽好音西樓翦燭夜深深半嗔半喜此時心<lb/>
　暖語温存無恙否韵開香靨笑吟吟別來煩惱到如<lb/>
今<lb/>
　　減字木蘭花<lb/>
陽關唱徹斷盡離腸聲哽咽酒巳三巡今夜王孫是路<lb/>
人　此情難説莫負等閒風與月欲問歸期來戴釵頭<lb/>
艾虎兒<lb/>
<pb n="KR4j0049_WYG_008-9a"/>
　　又<lb/>
半窻斜月茆店蕭條燈已滅床下蛩聲聲動淒涼不忍<lb/>
聽　終宵無寐覆去翻來真箇是屈指歸期應是梅花<lb/>
爛漫時<lb/>
　　夜行船<hi>送胡彦直歸郡醉中作</hi>
短櫂輕舟排辦了歌聲斷晚霞殘照紅蓼坡頭綠楊堤<lb/>
外離恨知多少　別後莫教音信杳嘆光隂自來堪笑<lb/>
畫角譙門槐溪歸路正是楚天曉<lb/>
<pb n="KR4j0049_WYG_008-9b"/>
　　眼兒媚<lb/>
玉樓初見念奴嬌無處不妖嬈眼傳密意樽前燭外怎<lb/>
不魂消　西風明月相逢夜枕簟正涼宵殢人記得叮<lb/>
嚀殘漏且慢明朝<lb/>
　　品令<lb/>
黃昏時候悄不語心如醉無眠凝想别來繡閣多應顦<lb/>
顇上了燈兒知是睡哩坐哩　驀思歸計又還是重屈<lb/>
指從今巳後暌離千萬且休容易這底恓惶你看是誰<lb/>
<pb n="KR4j0049_WYG_008-10a"/>
不是<lb/>
　　栁梢青<lb/>
甜言軟語長記那時蕭娘叮囑清筦危絃前歡難繼鱗<lb/>
鴻無據　紛紛眼底浮花拈弄動㡬多思慮千結丁香<lb/>
且須珍重休胡分付<lb/>
　　浣溪沙<lb/>
金獸噴香瑞靄氛夜涼如水酒醺醺照人嬌眼媚生春<lb/>
　我自愁多魂已斷不禁楚雨帯巫雲人情又是一番<lb/>
<pb n="KR4j0049_WYG_008-10b"/>
新<lb/>
　　又<lb/>
坐看銷金煖帳中羔兒酒美獸煤紅淺斟低唱好家風<lb/>
　愛客東君多解事晩粧新與畫眉峯便須催喚出房<lb/>
櫳<lb/>
　　又<lb/>
堆枕冠兒翡翠釵䝉金領子滿絣鞵于中沉淨好情懷<lb/>
　新浴晩涼梳洗罷半嬌微笑下堂來蓮花因甚未曾<lb/>
<pb n="KR4j0049_WYG_008-11a"/>
開<lb/>
　　臨江仙<lb/>
天外濃雲雲外雨雨聲初上檐牙紅蕖應褪洗粧花晩<lb/>
涼如有意霫霫到山家　為喚山童多索酒金鍾細酌<lb/>
流霞暈生玉頰酒潮斜閒中無寵辱醉裏是生涯<lb/>
　　夜行船<hi>送張希舜歸南城</hi>
綠蓋紅幢籠碧水魚跳處浪痕勻碎惜別慇懃留連無<lb/>
計歌聲與淚和柔脆　一葉扁舟烟浪裏曲灘頭此情無<lb/>
<pb n="KR4j0049_WYG_008-11b"/>
際窈窕眉山莫霞紅處雨雲想翠峰十二<lb/>
　　浪淘沙<lb/>
窈窕繡幃深窈窕娉婷梅花初試晚粧新那更嬌癡年<lb/>
紀小氷雪精神　舉措忒輕盈歌徹新聲柔腸魂斷不<lb/>
堪聽但恐巫山留不住飛作行雲<lb/>
　　如夢令<lb/>
居士年來嬾散凡事只從寛簡身外更無求祗要夏涼<lb/>
冬煖美滿美滿得過何須積䟎<lb/>
<pb n="KR4j0049_WYG_008-12a"/>
　　卜算子<lb/>
十載仰髙明一見心相許來日孤舟西水門風飽征帆<lb/>
腹　後夜起相思明月清江曲若見秋風寒雁來能寄<lb/>
音書否<lb/>
　　眼兒媚<lb/>
先來客路足傷悲那更話別離玉驄也解知人欲去驤<lb/>
首頻嘶　馬蹄動是三千里後㑹莫相違切須更把丁<lb/>
香珍重待我重期<lb/>
<pb n="KR4j0049_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　惜香樂府巻八<lb/>
</p>
<p>
</p>
  </div>
<div>
<head>惜香樂府巻十</head> <lb/>
    <p>
<pb n="KR4j0049_WYG_010-1a"/>
欽定四庫全書<lb/>
　惜香樂府巻十<lb/>
　　　　　　　　　　　　宋　趙長卿　撰<lb/>
　拾遺<lb/>
　　栁梢青<lb/>
晴雪樓臺試燈簾幙適是元宵羅綺嬌春帝城風景今<lb/>
夜應饒　爭知我繫如匏便皎月良天任教早閉柴門<lb/>
從他簫鼓細打輕敲<lb/>
<pb n="KR4j0049_WYG_010-1b"/>
　　賀新郎<lb/>
世諦人多錯阿誰將虛名微利放教輕著萬事莫非前<lb/>
定了選甚微如飲酌算徒詫龍韜豹畧縱使龍頭安尺<lb/>
木更從教豹變生三角渾是夢恍如昨　吾廬自笑常<lb/>
虛廓對殘編磨穿枯硯生涯微薄負郭田園能有㡬隨<lb/>
分安貧守約要不改簞瓢顔樂西掖北扉終須到且嘲<lb/>
風咏月常相謔更要甚萬金藥<lb/>
　　東坡引<hi>舊刻此首後有滿庭芳一首是山谷作今刪去</hi>
<pb n="KR4j0049_WYG_010-2a"/>
茅齋無客至氷硯凍寒泚南枝喜入新詩裏惱人頻嚼<lb/>
蕋惱人頻嚼蕋　因思去臘江頭醉倚動客興傷春意<lb/>
經年自嘆人如寄光隂如撚指光隂如撚指<lb/>
　　杏花天<lb/>
乍涼淅淅風生幕人獨在朱欄翠閣吹簫信杳爐香薄<lb/>
眉上新愁又覺　從前事擬將拌却夢不斷花梢栁萼<lb/>
一盃睡起誰同酌斜日隂隂轉角<lb/>
　　臨江仙<lb/>
<pb n="KR4j0049_WYG_010-2b"/>
遠岫螺頭濕翠流霞頳尾疎明斷虹斜界雨新晴烟村<lb/>
燈火晩江浦畫難成　我向其間泛葉終朝露渚風汀<lb/>
老來心事最關情不堪三弄笛吹作斷腸聲<lb/>
　　輥繡毬<hi>和康伯可韵</hi>
流水奏鳴琴風月淨天無星斗翠嵐堆裏蒼巖深處滿<lb/>
林霜膩暗香凍了那禁頻嗅　馬上再三囘首因記省<lb/>
去年時候十分全似那人風韵柔腰弄影氷腮退做成<lb/>
清瘦<lb/>
<pb n="KR4j0049_WYG_010-3a"/>
　　眼兒媚<lb/>
南枝消息杳然間寂寞倚雕欄紫腰豔豔青腰裊裊風<lb/>
月俱閒　佳人環珮玉䦨珊作惡探花還玉纎撚粟櫻<lb/>
脣呵粉愁㸃眉彎<lb/>
　　菩薩蠻<lb/>
日高猶戀珊瑚枕羞紅不忿花如錦雙燕運芹泥燕歸<lb/>
人未歸　縱饒梳洗罷朱户何曾跨寂寞小房櫳囘文<lb/>
和淚封<lb/>
<pb n="KR4j0049_WYG_010-3b"/>
　　鷓鴣天<lb/>
落魄東呉二十春風流詩句得清新今年却恨花星照<lb/>
再見温卿與遠真<hi>京口妓魁趙柔陳玉</hi>　分楚佩染巫雲赤繩結<lb/>
得短花茵若非京口初相識安得毘陵作故人<lb/>
　　浪淘沙<lb/>
綠樹轉鳴禽已是春深楊花庭院日隂隂簾外飛來雙<lb/>
語燕不寄歸音　舊事嬾追尋空惹芳心天涯消息逺<lb/>
沉沉記得年時中酒後直至而今<lb/>
<pb n="KR4j0049_WYG_010-4a"/>
　　謁金門<lb/>
春睡足簾捲翠屏山曲芳草沿階橫地軸垂楊相映綠<lb/>
　暗憶舊歡難續又是禁烟傳燭陌上踏青新結束秋<lb/>
千誰共促<lb/>
　　侍香金童<lb/>
一種春光占斷東君惜算穠李昭華爭竝得粉膩酥融<lb/>
嬌欲滴端的尊前舊曾相識　向夜闌酒醒霜濃寒又<lb/>
力但只與氷姿添夜色繡幙銀屏人寂寂只許劉郎暗<lb/>
<pb n="KR4j0049_WYG_010-4b"/>
傳消息<lb/>
　　菩薩蠻<lb/>
新晴庭户春隂薄東風不度重簾幙第㡬小蘭房雛鶯<lb/>
初弄簧　悄寒春未透不解尋花栁只恐漸春深愁生<lb/>
求友心<lb/>
　　清平樂<lb/>
紫簫聲斷窻底春愁亂試著春衫羞自看窄似年時一<lb/>
半　一春長病厭厭新來愁病重添香冷倦熏金鴨日<lb/>
<pb n="KR4j0049_WYG_010-5a"/>
高不捲珠簾<lb/>
　　好事近<lb/>
齒頰帯餘香謦咳總成珠玉翦碎袖羅花片㸃金觥春<lb/>
綠　玉魚花露自清涼涓涓在郎腹猶勝望梅消渇對<lb/>
文君眉蹙<lb/>
　　思越人<hi>向刻品令誤</hi>
好事客宫商内吟得風清月白主人幸有豪家意後堂<lb/>
煞有春色　花壓金翹俏相映酒滿玉纎無力你若待<lb/>
<pb n="KR4j0049_WYG_010-5b"/>
我些兒酒儘喫得得得<lb/>
　　武陵春<lb/>
落了丹楓殘了菊秋色苦無多誰喚西風泣淚羅吹恨<lb/>
入星河　碧枝頭上金粟鬧曾揷翠雲窩重揉檀英憶<lb/>
兩娥無奈冷香何<lb/>
　<lb/>
　<lb/>
　惜香樂府巻十<lb/>
</p>
<p>
</p>
  </div>
<div> <lb/>
    <p>
<pb n="KR4j0049_WYG_011-1a"/>
惜香樂府跋<lb/>
長卿自號仙源居士葢南豐宗室也不栖志紛華獨安<lb/>
心風雅每遇花間鶯外輒觴詠自娛鄉貢士劉澤集其<lb/>
樂府以春景夏景秋景冬景及總詞賀生辰補遺類編<lb/>
釐為十巻雖未敢與南唐二主相伯仲方之徽宗則逈<lb/>
出雲霄矣湖南毛晉識<lb/>
</p>
<p>
</p>
  </div></body>
</text>\m</TEI>
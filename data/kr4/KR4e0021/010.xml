<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0021_SBCK_010-1a"/>
宻菴文藳壬卷<lb/>
墓誌<lb/>
　　故慶元路儒學正豫齊先生王公墓誌銘<lb/>
余行四方十有餘年始克来歸則運去物改故老凋落幸而<lb/>
存者若豫齊先生王公尤所愛重公亦折莭交之方将從公<lb/>
俯仰天地尚友古人抱遺經而談王道以適其所樂孰謂公<lb/>
遽棄予以逝而嗣子錫圭状公事實哭且拜以請墓銘嗚呼<lb/>
尚忍銘公之墓也夫然予知公為深不敢固辞乃序而銘之<lb/>
公諱介字萬石號豫齊其先大明人有仕宋知髙郵軍者曰<lb/>
㝎㝎之子為徐溝知鎮者曰覺覺之子曰宋武者知越州餘<lb/>
姚縣以官卒遂塟雙雁山下其子用之囙家焉用之生二子<lb/>
長涓次鴻免觧進士出贅上虞之陳氏入元囙占数上虞無<lb/>
<pb n="KR4e0021_SBCK_010-1b"/>
子以兄之子為後曰昌祖慶元路儒學録配經氏生應龍甞<lb/>
辟㑹稽縣儒學教諭弗就無書不讀尤䆳扵史注南宫靖一<lb/>
十七史㫁序述詳明藁蔵于家娶羅氏孫氏生二子公其次<lb/>
也公質<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>聦敏其所學可見于行甞自誦曰孰不為學貴乎<lb/>
誠之扵身孰不從政貴乎有濟扵物然政有得施與否而學<lb/>
則在我敢不勉乎㤗定四年郡守論薦公于淛東宣慰使司<lb/>
都元帥府署台州路臨海縣儒學教諭需次至元三年始就<lb/>
軄五年丁少母憂服除至正元年調諭天台需次七年乃視<lb/>
學事秩滿謁選江浙行中書省陞慶元路儒學正及考適㢘<lb/>
訪僉事王公武行部到郡列公學行積勞轉上中書當擢郡<lb/>
文學銓曺以闕少借注建寕路浦城縣髙泉巡檢實十六年<lb/>
也公居官雖卑不肯素飡以教以飬而且有所為扵臨海見<lb/>
<pb n="KR4e0021_SBCK_010-2a"/>
廟學蕳弊白縣令出俸鳩財葺宫室治齊舘創明倫堂飾繪<lb/>
聖賢諸子之像范金以為祭器祀事嚴而弦誦作士推服之<lb/>
扵天台以學田所入廪士之餘積其贏以脩殿宇門廡下皆<lb/>
甓之而士不知集事之為難扵慶元聘名儒若天台胡世佐<lb/>
浚儀王<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>孫䓁為學者師講道肄業以程以督具有成績間<lb/>
又綜校厚齋王尚書玉海板刻刋其誤以流布天下而元帥<lb/>
董公摶霄郡守阿殷圗莫不礼遇有加值㓂發海上朝廷詔<lb/>
中書左丞孛羅揔師勦之已而敗績猶肆威福公率郡士胡<lb/>
公升䓁言扵部使者曰孛羅左丞不䏻斬獲海㓂其軍既為<lb/>
所覆乃更侵虐吏民人情震而㓂勢張漫不之省而驕恣日<lb/>
甚是豈所以弭㓂安民㢤不急擊去之禍且不測部使者以<lb/>
聞請正孛羅之罪擇名将代之未報而孛羅移他鎮至揚州<lb/>
<pb n="KR4e0021_SBCK_010-2b"/>
被㫖伏誅輿情快焉甞攝廵撿于小溪小溪負山塹海海㓂<lb/>
非時出沒民方惶惑公至数日或飛語其民有為變者帥府<lb/>
命郡治中般若帖木兒鄞縣尹許廣大率義軍捕之軍壓境<lb/>
上民相驚㡬乱公諭之曰毋恐吾為汝明之乃单騎詣軍白<lb/>
曰本良民何敢為変若以飛語而遂捕之民急且變變自有<lb/>
司激之無乃不可請還軍設有虞某當萬死軍還公語父老<lb/>
以其故且撫綏之衆皆泣拜曰微我公則㡬被無辜之戮今<lb/>
公活我公真吾父母㢤民甚安之惟髙泉以道阻于兵不果<lb/>
行而大府<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>公攝郷縣之縻山廵撿練邏卒結民丁保衞閭<lb/>
井公以无事鎮之而塩无私販户不夜閉又攝廵撿黄家堰<lb/>
其地㩀江海之㑹風㠶浪舶㓂鈔不熄公飭隊伍而嚴警備<lb/>
民賴無擾于時天下大乱公太息曰吾不䏻為國俲力乃攝<lb/>
<pb n="KR4e0021_SBCK_010-3a"/>
㳺<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>一隅豈吾志耶即曰退歸足不入于城邑者餘十寒暑<lb/>
惟以經史訓子孫而巳以　國朝洪武四年春二月丁丑終<lb/>
于家年七十有八有詩文若干卷公平生不事生産遇有鉅<lb/>
費無秋毫頋惜以是数乏扵貲然其奉親甘肥必俻而名酒<lb/>
嘉肴以宴樂族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>黨友者无少輟親舊有邀之亦便就飲飲<lb/>
雖霑醉不失儀矩而待人接物辝色可親或以貴富加之則<lb/>
亦未甞不折之以氣誼也故其仕宦家居人皆敬憚公焉是<lb/>
月癸未塟于縣之永豐郷玉祥里魯㠗山之原夫人劉氏宋<lb/>
侍御史忠公諱漢弼之諸孫有賢行子男一人即錫圭女一<lb/>
人静媛嫁同里馬彞孫男三人長䝉方力扵學次鼎次復尚<lb/>
㓜也夫以公之賢仕于前代浮沉庠序餘四十年僅受一命<lb/>
而今之士無擇扵山林薮澤悉徴赴京師重爵髙位不次超<lb/>
<pb n="KR4e0021_SBCK_010-3b"/>
擢合而較之豈其才智不相逮㢤亦各遭其時也然公任師<lb/>
儒則䏻興學以造士攝㳺<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>則能銷變以安民所職惟稱扵<lb/>
徳不慚以壽考終而子孫又善継述其視夫富貴倐起而倐<lb/>
滅者果孰與邪公其可無憾矣銘曰<lb/>
公博于學懿于徳歴師儒任㳺<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>職武文殊科用叅錯慰安<lb/>
山氓驅海若我車既懸時改玉俯仰堪輿中不怍所積奚豐<lb/>
施奚約将啓厥後受其禄勒銘貞珉吿幽宅<lb/>
　餘姚周䖏士墓誌銘<lb/>
洪武六年冬十月己巳越餘姚周䖏士卒明年冬十有二月<lb/>
丁酉塟于邑雲楼郷菁江里莫公山先塋之兆先事之月其<lb/>
兄仁祖命䖏士之子貫来謁余拜且泣請銘其墓予實䖏士<lb/>
之妻之妹之壻而義若兄弟然然自識䖏士凡十一年再至<lb/>
<pb n="KR4e0021_SBCK_010-4a"/>
其家巳有千古之訣悲夫銘其可辤周以國氏本姬姓后稷<lb/>
之後自秦以来子孫散䖏天下在汝南者尤顯著而䖏士之<lb/>
先自汝南来占今籍巳十餘世矣曽祖諱璉宋衢州教授妣<lb/>
章氏祖諱元孫號肎堂隠徳不仕妣沈氏考諱止元杭州路<lb/>
冨陽縣教諭妣同邑李氏生二子伯即仁祖叔即䖏士䖏士<lb/>
與其兄皆知書不慕仕進惟及時耕織以厚其生而尤力扵<lb/>
善者也䖏士諱荘祖字彦敬卒時年五十二配上虞劉氏吴<lb/>
越王殿中丞諱某之十世孫宋脩職郎監潭州南嶽廟諱子<lb/>
強之玄孫元䖏士諱道安之子有懿行生三子長即貫次嵩<lb/>
次彰皆巳受室孫一人棐方就外傅䖏士為人和易恭儉事<lb/>
父兄以孝悌称䖏族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>行州里以義信著扵其配以敬相先<lb/>
諸子有過温言化之不加以盛氣在僮隷亦然人或欺而侮<lb/>
<pb n="KR4e0021_SBCK_010-4b"/>
之漫不較其後自媿謝然不泛交人人亦少知之而知與不<lb/>
知皆稱為善人云䖏士平居善理生業率子姓役僮隷出入<lb/>
阡陌戮力樹藝而地無遺利其配率子婦議酒食治麻枲絲<lb/>
繭以為布帛而機杼無虚日内外蚤夜不倦于勤貲産以𥙿<lb/>
而輸常稅出雜賦外秋毫無浮費至其祀先飬親㑹賔友則<lb/>
咸無違礼苟非其義雖與以百金一无所取然人以急告者<lb/>
既貸之无難色也夫畜貲而能濟諸人為善而能有諸已胡<lb/>
不百年而夀止扵斯非命也邪𥘉䖏士疾作予偕妻姪用勤<lb/>
往問之䖏士雅不善飲酒喜予至強起陪飲飲酣余情話亹<lb/>
亹䖏士一不應而意則快余忘其体之憊也益勸余飲切切<lb/>
弗䏻止夜三鼓華燈爛然光闘人且䖏士熟視予忽告予曰<lb/>
子甞交四方賢豪乃今視予林野中固非鄙予者也予有言<lb/>
<pb n="KR4e0021_SBCK_010-5a"/>
願子聴之今年来吾稍疾即志慮耗殆将死乎吾先庐雖不<lb/>
廣然増<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>之足以庇風雨先疇雖不多然益置之足以實囷<lb/>
槖児子雖不令然既敎之足以付家事吾无郤顧之憂矣吾<lb/>
可以死死必薄塟子倘来㑹乎余曰嘻子奚死之遽是微<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>
療之則已焉耳矣後数月訃来果死又往吊焉且哭之曰嗚<lb/>
呼孰謂䖏士疇昔之言而遂與余永别邪䖏士盖知命者也<lb/>
夫生而力善死而知命又克廣先業以貽後人若䖏士者不<lb/>
巴賢乎自先王之政熄而田不井授民无常産力本者少嚚<lb/>
子憸孫有墮其数世之成業而使祖考為不食之鬼嗣㣧為<lb/>
溝中之瘠者有矣又或恣行非義務富貴不饜而身死鈇鉞<lb/>
妻子為臧獲沒入其祖父之田宅者何可勝数彼其初未必<lb/>
不鄙䖏士之所為以今觀之果孰賢乎䖏士為弗可鄙也巳<lb/>
<pb n="KR4e0021_SBCK_010-5b"/>
故誌而銘之辝曰<lb/>
嗚呼子䏻非鮮也彼成業是墮子力本<hi>叶</hi>也不義以行之<lb/>
子為善也如彼則必禍<hi>叶胡隈切</hi>子獲戩也有以啓後人<hi>叶如之切</hi>不<lb/>
失其踐也維命既自知何傷乎短<hi>叶多卷切</hi>也不朽實在兹其埋<lb/>
銘吾瑑也<lb/>
　　故葉夫人墓誌銘<lb/>
余㳺河東至太谷縣丞鮑原善述其母夫人之行泣而言曰<lb/>
惟吾母之沒于今十年而墓碣未刻意若有待子業文者敢<lb/>
請余謝不敏則又泣而言曰原善今幸得禄而母不待飬暴<lb/>
揚懿徳我職宜然然使徽音必傳于後則非文不可子毋辞<lb/>
也乃序而銘之夫人諱瓊姓葉氏䖏之青曰人曽祖諱某祖<lb/>
諱某父諱世傑皆治儒術不樂仕進夫人扵父為季女尤慎<lb/>
<pb n="KR4e0021_SBCK_010-6a"/>
扵擇壻得今䖏士麗水鮑某而歸之鮑氏世積善至處士能<lb/>
以先緒是継宗郷称焉夫人以儒家子作嫓于積善之門内<lb/>
政既脩宜獲多福乃不得下夀非其命歟夫人自㓜聦敏柔<lb/>
静治絲枲外授之書輒能成誦通孝經論語見愛扵父母既<lb/>
行益肅扵礼主饋承祀不爽彛矩見喜扵尊章居妯娌以和<lb/>
視親戚以㤙教諸子以義待婢僕以恕見敬扵其夫嗚呼可<lb/>
謂有女徳婦道母儀者矣洪武二年夏六月某日以<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>卒年<lb/>
五十有九明年冬十有一月某日塟縣城南中山之原子三<lb/>
人伯曰某仲曰某咸知書以孝友聞季即原善由國子生授<lb/>
今官佐治有能聲孫男曰某等在夫人卒後生銘曰<lb/>
維括葉氏世儒紳厥藴未發生夫人夫人敏静恱聖文匪誦<lb/>
之口脩之身既笄而歸積善門上恊尊章下族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>相夫敎子<lb/>
<pb n="KR4e0021_SBCK_010-6b"/>
恭以勤子飬弗逮堪酸辛中山之原幽宅新我書懿範鐫貞<lb/>
珉與古叔哲輝千春<lb/>
　　桂林先生墓誌銘<lb/>
先生諱恭字履謙姓俞氏越之上虞人號桂林學者稱之為<lb/>
桂林先生世業儒大父諱徳雲妣陳氏父諱福妣陳氏張氏<lb/>
先生張出也㓜孤家故貧母再適于陳稍長感發歔欷刻意<lb/>
為學治春秋從郷先生徐原璧㳺未㡬就諸暨楊淵先生習<lb/>
舉子業時括蒼劉公基寓郡中復師事公公既以其學授之<lb/>
毎醉則謂先生曰吾春秋經義中虎也凡得吾一斑者足以<lb/>
决大科况若所得之多其將炳耀扵時乎先生未敢以為足<lb/>
益自飾厲㨿經考諸傳異同不得指歸不止發扵文博辨而<lb/>
敷暢迥出流軰元至正中甞戦藝江浙鄉闈不利時方多故<lb/>
<pb n="KR4e0021_SBCK_010-7a"/>
即還湖山間開門授徒惟講說尊王黜伯之道足跡不入城<lb/>
邑者餘十年而天下改物矣　皇明洪武三年　詔求<lb/>
賢材邑大夫以先生應詔試天官中其科授承事郎兵部主<lb/>
事巳而有旨凡朝士不碩禄仕者聴先生遂辞歸日以詩酒<lb/>
適林野之樂一不関世事人莫窺其際也先生性孝友而尤<lb/>
尚氣誼母既再適率其婦時節候視唯敬弟敬既學扵佛挽<lb/>
使歸儒推已貲産分與之為娶婦生子以同紹先緒樂安任<lb/>
素民卒既塟先生歸自㑹稽亟持牲酒詣墓下誄之曰嗚呼<lb/>
篤行君子亡矣吾誰與友哭泣甚悲<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚甞周急先生者報<lb/>
之恐後後扵先生有貸焉不計多寡悉以應之或為所負漫<lb/>
不較故其錢粟未甞有餘扵嚢槖者年五十三以疾卒實十<lb/>
三年夏六月壬戌也至秋七月乙巳夫人宣氏以哀慟成疾<lb/>
<pb n="KR4e0021_SBCK_010-7b"/>
亦卒上距所生己卯年凡四十有二載夫人諱慎正士大夫<lb/>
家子有㳤徳克相先生者也子男一曰鼒甫七歲女二長妙<lb/>
齋適同邑士黄儀次妙貞尚㓜以是年冬十有一月乙巳合<lb/>
塟于何山之原有詩文若干卷蔵于家先事之月其門人陳<lb/>
望陳信吴象趙敏闔辤以告余曰始先生卧病時預以墓銘<lb/>
属子今石巳礱敢請嗚呼予忍不銘吾友也邪俯仰天地而<lb/>
親交凋落不自知夫涕涙之横流也乃抆涙而序以銘之辤曰<lb/>
春秋大義炳日星聖徂教息群傳興褒貶凡例相紛更各鼔<lb/>
臆說欺聾盲扵維先生得師承抉排障塞通且明有欲用之<lb/>
執此行外正萬民中朝廷暫仕即已豈其情難進易退斯遯<lb/>
亨胡不夀考儀後生奄忽御氣㳺八紘何山原髙溪水清<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>
木蔚茂玄室寕後千百禩流厥聲懿㢤文行徴吾銘<lb/>
<pb n="KR4e0021_SBCK_010-8a"/>
　黄菊東先生墓誌銘<lb/>
宋季朱子理學既行于天下而眀士猶守楊文元沈正獻二<lb/>
公之說及文㓗先生慈溪黄公稽經考史一折衷扵朱子著<lb/>
書滿家扵是士方翕然向風盡変其所學始知朱子有以継<lb/>
周程而接孔孟實文㓗有以倡之文㓗殁其季戅菴先生彦<lb/>
實當宋之亡元之興以家學教授眀越間與韓荘節先生眀<lb/>
善袁文清公伯長相友善士而受業其門者或眀經脩行或<lb/>
摛文决科皆卓然有立若餘姚菊東先生其一也先生諱玨<lb/>
字玉合菊東其號姓黄氏世居剡髙祖諱某仕宋官至某州<lb/>
别駕徙餘姚之四眀鄉而家焉祖諱雷字震卿妣翟氏父諱<lb/>
士儀字正甫妣舒氏先生天資㢘静朴厚八歲始能言言已<lb/>
中節扵時䘮母哀毀如成人出就外傅雖大寒大暑雞鳴必<lb/>
<pb n="KR4e0021_SBCK_010-8b"/>
起盥頮而誦習至夕則秉燭對卷不知急雪之打牎而飛蚊<lb/>
之咂膚也十二三祖令說所讀春秋<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>扵經㫖祖慨然曰吾<lb/>
欲尓紹儒術乃若斯耶遂身親教之至十五六從戅菴受蔡<lb/>
氏尚書以求二帝三王之心研極根柢既有所得而郡邑巨<lb/>
室争致先生于師席遂客授者餘四十年中間屡試江浙郷<lb/>
闈不一售則又歎曰眀經豈專為决科㦲况得失命也遂刮<lb/>
絶仕進意然未甞一日舎書不觀尤喜翫邵子皇極經世書<lb/>
指趣精妙貫徹天人有以自樂甞曰天人之理㣲邵子能推<lb/>
帝王之道大蔡氏能解然非朱子訂㝎而發眀之愚亦何能<lb/>
窺見彷彿耶其為學盖至老而益勤先生有同母兄璧庻母<lb/>
弟瓊瑤玠庻母讒先生先生失爱扵父而孝友益䔍卒無間<lb/>
言父令諸子析㸑先生扵家貲悉聴諸弟所欲無㡬㣲靳色<lb/>
<pb n="KR4e0021_SBCK_010-9a"/>
及父殁嘱先生以後事先生治父䘮所費皆己出不取于弟<lb/>
人或難之先生曰從先人志耳尋常中語及母夫人輒涕泣<lb/>
不能食歲時祭祀必極誠敬毎自誦曰父子兄弟天属也其<lb/>
可以死生而貳其心乎有富人兄弟以嫡庻分貲産不均弟<lb/>
欲摭他事訟兄醲致其罪先生沮之再四弗聴則怒之曰若<lb/>
即訟䧟兄死地何面目入祠堂見祖宗乎况若子孫相讎不<lb/>
共戴天禍可測乎必若所為吾絶交矣因感泣而止其兄聞<lb/>
之驚曰㣲先生我家㡬破為置田宅以奉先生先生曰吾言<lb/>
義也不可以啚利終不受其所行類如此先生平居衣服飲<lb/>
食給扵學徒晩益空乏且末<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>所纒未甞咨嗟胸中曠然唯<lb/>
誨人以善日益慊慊壻劉景祚居上虞白馬湖上延先生訓<lb/>
其子既至與太原王萬石陳郡晏肅数為文字飲以逍遙乎<lb/>
<pb n="KR4e0021_SBCK_010-9b"/>
海雲山月間一不関餘事凡十閱月而先生之女卒哭之哀<lb/>
遂還海濵寓所　國朝洪武三年冬十有一月五日夜三鼓<lb/>
<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>甚召其子熈命之曰吾㱕矣汝善自持其身語畢正衣冠<lb/>
端坐而逝年七十一士大夫哭之曰䔍學力行君子亡矣熈<lb/>
奉柩以是月甲子祔塟于上虞建隆㠗先塋兆次遵治命也<lb/>
先生娶同邑宋氏宋忠嘉公諱師禹之五世孫諱某之女有<lb/>
懿範先先生九年卒子男一人即熈能力貧事親女一人某<lb/>
即先卒者孫一曰階在先生卒後生有詩文若干卷其道事<lb/>
理大抵由戅菴以泝慈溪者也又七年熈具行實踵門而泣<lb/>
請扵余曰先生親舊唯吾子相知尤深而墓未有銘敢請余<lb/>
惟先生學有師承行為郷表不及用扵世而安貧守道以終<lb/>
其身今其子熈知讀書善治生買田築室以紹先業族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>朋<lb/>
<pb n="KR4e0021_SBCK_010-10a"/>
友咸称其能又䏻顯揚先徳不使無聞則先生爲有後而天<lb/>
之報施之者其在斯乎遂銘之曰<lb/>
扵學允殖扵行允飭兹爲老成式孝且友義倍是守以表宗<lb/>
郷帝王治体天人奥理探索孔眀厥畜靡施自求所志斯遯<lb/>
而亨最美于石終古弗泐後人之慶<lb/>
　故縣尹李公墓誌銘<lb/>
公諱睿字景眀姓李氏廣平府慈州之武安人也通知書律<lb/>
辟書佐御史䑓補書吏燕南河北道㢘訪司入爲令史禮部<lb/>
出掾江浙行中書省授官承事郎紹興路上虞縣尹秩滿而<lb/>
天下大乱遂家焉以至正二十五年某月某日卒年七十有<lb/>
一權厝蘭阜山下公爲人和易有守然不受觸激扵是非曲<lb/>
直必折扵理乃止其爲書佐爲書吏爲令史在䑓憲省部固<lb/>
<pb n="KR4e0021_SBCK_010-10b"/>
皆要地而以治文書為事事不得專制然上官往往称其能<lb/>
為掾浙省值饒信冦至竊入錢唐錢唐富民施洪者隂為郷<lb/>
道䓻平省府致施洪扵刑檄公籍其家珠玉金帛充牣列庫<lb/>
其子姓以白金六十斤賂公覬少隠其貲貨公正色厲聲曰<lb/>
去欺官利已以賣法吾不為也遂盡沒入之同時掾吏咸推<lb/>
其㢘為令上虞歲大旱公方患目既憂民飢且又瞠視災傷<lb/>
周爰阡陌間驗荒熟而免輸之民服其平公竟以是失左目<lb/>
之眀縣有三湖曰白馬曰上妃曰夏盖灌田一萬三千畒為<lb/>
豪民廢而田之前尹天台林希元定其墾数復為湖林去官<lb/>
而湖復廢公至力復之民獲其利事載中書户部尚書宣城<lb/>
貢公師㤗所撰記中軍興朝廷許凡郡邑得結民為兵以防<lb/>
他盗公諭民以郷井自相保衛之義歛旗卧鼔宻守関津使<lb/>
<pb n="KR4e0021_SBCK_010-11a"/>
乗間嘯呼醜類莫窺虚實不敢動民頼以安公由掾吏至官<lb/>
縣令未甞理家事悉治扵夫人夫人柔嘉勤儉每俸禄入莭<lb/>
用而縮其<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>貲以不匱及公居閒衣食所湏足以自給杜門<lb/>
黙坐惟以國祚将衰是憂時三子既仕逺方撫從孫継宗暨<lb/>
夫人之姪彦實如已子萬里䆠㳺常在左右教使成人咸授<lb/>
以室郷里故人胡文炳甞主簿湖州之安吉避兵于鄞公迎<lb/>
致其父子扵家遇之甚厚以飬女妻其季叔儀叔儀及其兄<lb/>
叔眀皆有學行盖深徳公公扵族姻朋友䔍扵㤙義如此夫<lb/>
人劉氏某之女子男三人曰公茂大同路宣寕縣儒學教諭<lb/>
先卒曰公幹江浙行省宣使從参政董公搏霄捴師征淮東<lb/>
死髙郵曰公義順徳路録事司判官女二人長適邑士貝瓉<lb/>
次適南行御史䑓中丞月魯不華自公殁之十四年為<lb/>
<pb n="KR4e0021_SBCK_010-11b"/>
國朝洪武十年八月某日夫人卒年八十一公義逺戍海南<lb/>
瓉具䘮事所須與継宗迁公柩以夫人合塟于縣城北三里<lb/>
葉垗之原實十三年冬十月十八日也瓉字彦中隠君子也<lb/>
與余善又以余知公也請為之銘余謂公㢘䏻之實有諸已<lb/>
平惠之政施諸民與夫䔍宗<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>朋友之恩義者皆未足以知<lb/>
公之為賢也至其結民兵保郷井以無事靖之然後可以知<lb/>
公之為賢也盖當是時鄰境以郷兵振聲威者或暴横不法<lb/>
或恃勢<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>殺或力弱而制強殘人民優城郭扵國無益而其<lb/>
身亦不免焉以公較彼若委靡不振然多故之秋克保民社<lb/>
竟全志節以歸全焉若公之賢其可不使邑人之子孫亦知<lb/>
之乎乃序而銘之辞曰<lb/>
維元用人取刀茟卿相守令階此出公資吏理發儒術歷䑓<lb/>
<pb n="KR4e0021_SBCK_010-12a"/>
憲部掾江浙年勞及格聞天闕緋衣象笏超禄秩作宰虞丘<lb/>
歲三閱扵時飢饉邦卼臲㢘能著績誠可述復湖灌田秔稌<lb/>
栗治兵無譁民以謐懸車杜門全志節七十一年返玄室<lb/>
　　杜徳荘墓誌銘<lb/>
君諱肅字徳荘姓杜氏杜氏逺有代序自赫家南陽行道以<lb/>
大将軍顯于秦後三世至御史大夫延年家茂陵以佐霍光<lb/>
定册顯于漢又九世至當昜侯預家京兆以經術功勲顯于<lb/>
晋又十一世至修文舘學士審言以文章顯于唐又十一世<lb/>
至太師祈國公衍家越之山隂以相業顯于宋又十一世而<lb/>
至君自君以上四五世入元家上虞之五大夫里未有顯者<lb/>
君㓜孤而貧聦敏絶人未就外傅已知字書扵語孟皆能黙<lb/>
誦稍長語于人曰吾之先世有顯人至我而不耀奚以爲子<lb/>
<pb n="KR4e0021_SBCK_010-12b"/>
孫㢤即委志于學初五大夫里在宋時叅政李荘簡公暨公<lb/>
之壻直顯謨閣潘公徳郛咸居焉徳郛二子友端友恭受業<lb/>
新安朱子朱子甞過化其地迨元季四方大夫士多寓于此<lb/>
若臨海郭秉心天台朱伯言餘姚景徳輝三先生者或避兵<lb/>
或卜居或客授而君皆得從之㳺以學詩書春秋刻勵艱<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
攻舉子業将戦藝郷闈天下已板蕩不復有干禄意盤旋里<lb/>
閭授徒自給以飬其母值大明龍興以洪武四年秋抱春秋<lb/>
就試江浙省中其科五年春與計偕有　旨免㑹試廷對授<lb/>
従仕郎知莱州府福山縣賜緋衣銀帶謝　恩奉天門下仍<lb/>
給舟車往之所治既至召父老諭之曰兹雖小邑然　東海<lb/>
有魚塩之利榖麥桒棗之植馬牛驢騾羊豕之畜足以俻衣<lb/>
食汝宜勉子弟扵孝悌毋干刑罰又召軍民諭之曰編户若<lb/>
<pb n="KR4e0021_SBCK_010-13a"/>
干隷于軍者半之是民倍扵差役民日迫軍日𥙿吾何以為<lb/>
活今計軍田復役外餘田與民一体庻其平允然莱夷在齊<lb/>
東俗悍愎而夸詐聞君令爱惡相半君行事必當扵理一無<lb/>
所撓既三月山東省遣宣使至邑選民間驢騾充輓運凡若<lb/>
干疋乙有騾而善走者在選中巳出境宣使以駑蹇者易而<lb/>
歸之已乙訴于憲司以君為知情實不知也及逮君扵獄君<lb/>
曰拷掠鞭笞何罪不服恨不得擊登聞鼓以泄吾冤執法者<lb/>
怒竟以深文中君君臨刑神色不変仰天歎曰命乎非吾罪<lb/>
而至此吾安吾命矣年三十有三是年冬十一月廿九日也<lb/>
從弟慎凾骨南歸六年夏四月一日塟永豐郷玉祥里韓山<lb/>
之原曽祖榮妣呉氏祖韶妣杭氏父蓀母胡氏娶徐氏生二<lb/>
子長曰矩方十二歲次曰熊年二歲所著有疑義雜文詩歌<lb/>
<pb n="KR4e0021_SBCK_010-13b"/>
若干卷選古文曰秦漢文衡若干卷集近時名家詩曰元音<lb/>
若干卷蔵于家後十二年矩奉邑士馬斯才所撰行實泣拜<lb/>
請銘余不得辝按行實君之先自将軍大夫以下封公封侯<lb/>
者燁耀史冊而後裔不耀且数世而君嶄然以起刻志砥行<lb/>
倐沾一命即有民社亦榮矣然在官日淺才未究用而以非<lb/>
罪死悲夫盖亦命也然生能力貧以飬母夫人死能安乎命<lb/>
無一毫恐惧之色其素所飬為何如㢤是則攻文章而取仕<lb/>
進勤纂述而垂名聲尚未足以為君称也若君者不亦賢乎<lb/>
遂序而銘之辝曰　不顯杜宗大夫侯公炳徳耀功末胄幽<lb/>
翳十一其世乃生俊乂力貧飬親緝學綴文扵王利賔作邑<lb/>
東海絶命非罪其心不昧卬彼昊天匪撃登聞孰泄子冤悲<lb/>
風慄烈㳺䰟飄忽爰歸扵越幽室荒荒不著其傷載美后章<lb/>
<pb n="KR4e0021_SBCK_010-14a"/>
　傳<lb/>
　　柳莭婦唐氏傳<lb/>
夫女婦賢否其所係豈不重㢤故易之彖曰家人利女貞思<lb/>
齊之雅曰刑于寡妻春秋書逆女<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>婦<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>王后譏失礼也盖<lb/>
失礼扵人倫之首則无以為王化之原故必儀法先施扵閨<lb/>
門閨門既正則一家咸正正家而天下㝎矣故有天下有國<lb/>
有家者欲本諸身以逹其道必始扵内故古昔有婦教焉兹<lb/>
教既微則牝晨惟家索長舌維厲階歎有狐之無裳感蘀兮<lb/>
之風吹王治墮而民俗壊矣其或秉莭執義出乎天性而足<lb/>
以厚民俗裨王治者可無述乎述柳宗逺妻唐氏傳<lb/>
柳宗逺妻者氏曰唐名字咸曰徳貞越之上虞人故䖏士子<lb/>
華之女宋侍御史劉忠公漢弼之諸孫以始祖累出自陶唐<lb/>
<pb n="KR4e0021_SBCK_010-14b"/>
故唐與劉為其氏之通號也徳貞生二十三年而歸于柳又<lb/>
二年生子桂而宗逺丧事斑白之姑車年八十餘歲以夀終<lb/>
[婺-矛+牙]居四十二年年六十有七而執莭不變如一日也初徳貞<lb/>
為䖏子間静而慧言動不苟尤善扵女紅父母愛之擇所儷<lb/>
于同邑士族而得宗逺焉宗逺在前元累以明經應郷舉且<lb/>
侍先君子從官四方貲産日减及属纊無以治䘮徳貞盡易<lb/>
奩資既㐮其事餘則置田以供饋祀且曰成吾夫之志也㦯<lb/>
曰爾姑既老子方孩其成立未可期則爾當盛年持单身将<lb/>
安所依乎徳貞慨然曰吾不即死以從吾夫者止以老姑弱<lb/>
息在也借如所言吾其舍之而它適乎使吾它適則倍義害<lb/>
仁曽鳥獸之不如不如鳥獸則辱吾身辱吾父兄辱吾夫扵<lb/>
地下矣吾忍貳吾心也邪况吾夫以吾先世有為忠臣者門<lb/>
<pb n="KR4e0021_SBCK_010-15a"/>
　　　用是而媾我我不幸而失所天斯命也可不安扵命<lb/>
　　吾又聞烈女之徇夫猶忠臣之徇君吾得從一以死即<lb/>
　　無恨吾烏知其它㢤自是益治絲枲莭用歲入粒聚絲<lb/>
積厥家以𥙿上則扵姑車温凊滫瀡惟意所適如享其子之<lb/>
養也下則扵子桂鞠育教誨務盡㤙義如承其父之訓也既<lb/>
桂成人爲娶邑里陳氏女秉順不二年而桂卒無嗣徳貞哭<lb/>
之哀曰天乎向吾寡今吾獨吾固无所憾扵天然吾夫與子<lb/>
俱早世而无爲紹其祀者則吾不能无所憾扵天也言訖氣<lb/>
幾絶者数四秉順輟其泣而抱其姑慰曰吾姑䘮子而妾丧<lb/>
夫其何痛如之然願吾姑之不以死傷生也妾既爲子婦生<lb/>
而奉吾姑死而不祔吾祖姑者天監之天監之自除服迄今<lb/>
一十有八年年㡬五十其守志如其姑其事姑如其姑之事<lb/>
<pb n="KR4e0021_SBCK_010-15b"/>
其姑也至正中天下大亂分㩀浙東西者界上虞為戦壘徳<lb/>
貞約其婦曰吾與汝以寡婦居干戈中設有急義不可辱一<lb/>
䖏死耳婦曰與其受辱以生孰若伏義而死姑之言是也已<lb/>
而空一邑人避兵山谷徳貞擕其婦亦赱依其夫之兄之子<lb/>
樞而寓于蘿岩別墅焉別墅者樞所築以飬其親之所也及<lb/>
徳貞至復治一室以居之而敬焉如母故其姑婦雖際流離<lb/>
患難而卒獲全安者樞之力也然徳貞在家居及別墅惟一<lb/>
老婢以給薪水而蕭然深户姑婦共䖏喜愠不覩于娣姒行<lb/>
歩不越于門屏自将益慎内外族親咸稱之曰此賢姑婦孝<lb/>
順慈恕而執節之堅雖金石不足以喻之也嗚呼烈㢤<lb/>
國朝洪武二年夏五月郷老以聞扵其内外族親者列狀于<lb/>
縣曰栁婦唐氏及其子婦陳氏皆以少寡相継執莭宜得准<lb/>
<pb n="KR4e0021_SBCK_010-16a"/>
式旌異其門號曰莭婦以爲州里勸有司詳覈之以白于府<lb/>
府檄它官覆實之以移書于憲府憲府審察之則将上于<lb/>
而聞于朝廷且加旌異云<lb/>
邑子謝肅曰書有之釐降二女于媯汭嬪于虞此言虞舜以<lb/>
匹夫妻帝之二女也帝女爲婦而順虞舜爲子而孝孝順之<lb/>
道逹于天下斯其治之所以弗可及與惟上虞虞舜支庶之<lb/>
封邑邑俗淳美所謂孝順焉者固出乎其性然亦聖人遺風<lb/>
有以感化之耳故曺娥年十四值父溺于江能以死赴不測<lb/>
之淵援出父屍而漢史紀其孝焉朱娥年十歲遭祖母爲讎<lb/>
家所害䏻以身當白刄死終不畏卒脫祖母之難而宋史載<lb/>
其孝焉今唐氏年二十五而寡能徇莭義以成夫志飬姑鞠<lb/>
子以孝以慈子既納婦婦陳氏復以少寡又䏻化之誓不再<lb/>
<pb n="KR4e0021_SBCK_010-16b"/>
適是兩莭婦也且莭婦或一郡有一人或一邑有一人未有<lb/>
两莭婦而在一門者亦卓異㢤夫史氏之法貴而后妃賤而<lb/>
匹婦雖一善一藝無不論著然亦名聞于朝者耳不則湮沒<lb/>
而不稱頋豈少也邪肅扵唐氏<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚也故得之詳且懼其湮<lb/>
沒而不称囙述爲傳以俟秉史筆者擇焉<lb/>
　　韓莭婦黄氏傳<lb/>
餘姚韓孚之妻黄氏名妙權上虞人䖏士秀老之女也秀老<lb/>
之先以儒起家至秀老尤力扵善無子惟一女即所謂妙權<lb/>
者憐之擇壻里中無可當其意知韓氏世士族而孚又有俊<lb/>
才遂以妻之時妙權年十八歸甫半載而孚䘮未有子以其<lb/>
夫之兄之子賚爲後且自誓曰吾不幸失吾夫不能爲夫持<lb/>
立門户而有它志我則不可爲人扵天地間矣自是事舅姑<lb/>
<pb n="KR4e0021_SBCK_010-17a"/>
益盡禮待族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>皆有㤙義至御其下雖恕而嚴内外属人於<lb/>
是知妙權之䏻守又䏻為也至正𥘉有千户曳刺者守禦上<lb/>
塘知妙權少寡而賢使来請婚者以權势貴富動之妙權慨<lb/>
然曰吾受父母之戒以歸于夫夫即吾天天雖傾矣而吾戴<lb/>
天之心常在吾豈以權勢貴富而背天耶况千户受朝命以<lb/>
鎮撫斯民為職尤不宜奪寡婦之志曳刺知不可取乃止居<lb/>
無何方司徒㩀浙東遣部将数人駐軍廟山有葉某者勢尤<lb/>
熾灼欲脅娶妙權妙權閉一閤操刃危坐奮怒曰有越吾户<lb/>
限而議婚者吾以頸血濺之且得從吾夫扵地下吾又何憾<lb/>
廼呼天慟哭聞者莫不為之感泣有以其事白部将者部将<lb/>
曰吾甞臨陣猶不䏻死之彼婦人而視死如歸吾寕不自耻<lb/>
乎遂不敢言婚𥘉妙權在室時性静而慧雖巧扵剪製而不<lb/>
<pb n="KR4e0021_SBCK_010-17b"/>
務華靡父甞說列女傳輒識而誦之既嫁即寡悉去簮珥佩<lb/>
服服短布衣日夜紡績以供饋祀家以漸𥙿延帥教賚使之<lb/>
成人賚亦善事之如實生已者天固有以報施之也<lb/>
賛曰余昔㳺濟岱間見有某官之妻某氏者既為命婦子三<lb/>
人年可四十夫沒悉取貲貨弃其子而再適今黄妙權以盛<lb/>
年䘮夫無一弱息廼能以從子賚為後不絶先祀奉尊章以<lb/>
成夫志門单户薄貲産弗饒力扵紡績卒𥙿厥家固難能矣<lb/>
至扵強暴請婚或誘以貴富或迫以權勢而妙權秉志守莭<lb/>
之死靡它毅然有烈丈夫之風豈不尤難能㢤然自多故以<lb/>
来逹官貴人遺親後君者不為甚少其與某官之妻奚異使<lb/>
之觀妙權志莭之堅其必内自媿矣嗚呼丈夫之志莭皆若<lb/>
妙權則倫理烏得而弗明耶妙權之事余聞扵其兄子思道<lb/>
<pb n="KR4e0021_SBCK_010-18a"/>
思道謹信人也故為書之以俟秉史筆者采焉<lb/>
　行状<lb/>
　　劉処士行状<lb/>
䖏士諱徳明字仍卿姓劉氏其先沛郡人中徙金華有某者<lb/>
為吴越國王殿中丞左迁象山主簿卒塟上虞其後子孫遂<lb/>
家之曽伯祖諱漢弼宋侍御史忠公以讜言直莭著理宗朝<lb/>
事載國史曽祖子信入太學𥙷上舍生妣余氏祖逹孫未娶<lb/>
而卒以從兄淮之子為後曰仁立是惟處士之父㑹宋亡元<lb/>
興隠居教授號竹屋先生娶江氏生䖏士䖏士生六歲而失<lb/>
其母哀毀如成人叔母陳氏荘氏憐而鞠之十歳從父受書<lb/>
以善記誦称父或授徒它所亦與俱往為學益勤年十八告<lb/>
于父曰某聞錢唐東南都㑹而宋之文獻猶有存者足以廣<lb/>
<pb n="KR4e0021_SBCK_010-18b"/>
吾學也遂拜辝以行既至又愛其湖山之勝頗廢著致財買<lb/>
田築室迎其親就飬親志甚樂盖扵時巳納婦且生子矣行<lb/>
省憲司以掾属辞薦䖏士䖏士皆以親老辤及親既沒有勸<lb/>
之仕者䖏士笑而應之曰吾材不冝仕固有待扵吾兒也其<lb/>
子時可䓁稍長擇名師教以科舉業毎訓之曰吾宗自殿丞<lb/>
公以儒起家至忠公而大顯其次中賢能之舉者相継及國<lb/>
朝混一以来天下文學徳行之士咸𬒳登崇然吾宗未有一<lb/>
人綴名仕版者何其衰也夫衰極必振振必始扵汝曺奚而<lb/>
不學學可以善身以善天下天其或者使吾宗之復振乎汝<lb/>
曺勉之自是不靳貲費為諸子待其師禮意必厚其朋友及<lb/>
門必趣具酒食盡勸乃巳賢士大夫至自四方者命其子必<lb/>
與之交使得漸摩誘掖以成其材後其子咸以材䏻仕扵時<lb/>
<pb n="KR4e0021_SBCK_010-19a"/>
而禄入逮飬䖏士焉䖏士為人孝友慈恵以禮自将歲時祭<lb/>
祀躬治牲饌雖老而不懈與夫人相敬如賔視諸子雖有過<lb/>
弗撻苐責以言而自无不畏惧族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之自郷里来者无擇扵<lb/>
親䟽慰勞欵遇惟謹隣黨有患難曲加保護凡匱乏有告者<lb/>
則賙之人有貸焉而後不䏻償輒焚其劵以故寓扵杭者餘<lb/>
四十年未甞有餘財財或不自給亦無秋毫悔也年六十有<lb/>
八以至正庚子夏五月五日卒里巷之人咸哭弔曰惜也善<lb/>
人君子亡矣夫人姚氏杭之士族有㳤徳懿行克相家政子<lb/>
男六人長即時可舉進士不中由江南諸道行御史䑓宣使<lb/>
授江浙財賦捴管府知事次時和江浙行樞密院掾史時懋<lb/>
時庸並以武功有官先卒時敏江東憲司書吏時正以江浙<lb/>
行省丞相逹實帖木爾公命落髮為僧曰元成主西天寺女<lb/>
<pb n="KR4e0021_SBCK_010-19b"/>
三人某先卒某適南行䑓宣使濟寕辛中某適浙西憲司書<lb/>
吏暨陽陳天與孫男二人曰某曰某孫女三人是年将歸塟<lb/>
其郷值两浙久阻于兵未果而遭時迁鼎矣皇明建極掄材<lb/>
致治乃䖏士之子故為知事者今仕至太常典簿故為掾史<lb/>
者今仕至廣東衛指揮司知事故為書吏者今仕至瓊州澄<lb/>
邁縣知縣雖推㤙之令未下未及請封䖏士䖏士積善之餘<lb/>
慶其果有在于茲否耶而姚夫人扵是年六十有九以卒實<lb/>
洪武二年七月廿九日也初夫人寝<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>命時可卜兆于杭之<lb/>
西山某原至是将以六年春二月某日奉䖏士與夫人之䘮<lb/>
合塟焉而時可東赱郷邑泣以語其從妹婿謝肅俾状䖏士<lb/>
之行欲請銘以昭示後世肅既知䖏士之審也不敢辞謹以<lb/>
其世序行巳卒塟始終苐而書之惟立言君子幸採擇而銘<lb/>
<pb n="KR4e0021_SBCK_010-20a"/>
焉<lb/>
　　薛䖏士行状<lb/>
䖏士諱文珪字廷玉姓薛氏世家河東後徙杭州有昻者宋<lb/>
門下侍郎其弟朝奉大夫杲以昻附㑹時相蔡京耻之囙自<lb/>
徙越之上虞至䖏士七世矣曽祖汝諧妣吴氏祖舜卿妣陳<lb/>
氏李氏父澄則李氏出娶貝氏生二子長即䖏士䖏士生有<lb/>
美質稍長剛介負氣受業于郷先生文靖余公元老當元至<lb/>
順末以明詩應江浙行省郷試不得志時朝廷亦罷科舉処<lb/>
士掃一室取經史百氏書竆日夜讀誦學以益贍及至正中<lb/>
科舉再行䖏士曰嘻吾将終老矣不復與多士相角藝以取<lb/>
利逹扵吾兒則有望焉亟遣其子才用受學于今御史中丞<lb/>
劉公基時劉公寓扵越與䖏士生同年毎以老兄呼䖏士云<lb/>
<pb n="KR4e0021_SBCK_010-20b"/>
及劉公還括蒼又遣從今禮部尚書錢公用壬以卒所學盖<lb/>
二公皆名進士䆳扵春秋而才用承其指授充然有得将出<lb/>
其緒餘以决勝文塲遭天下大乱遂自蔽扵荒閒寂寞之地<lb/>
意忼慨也䖏士則勉之曰學在我隠顯以時何必躁進邪䖏<lb/>
士性孝友扵父母䏻盡乎道母甞患風攣跬歩莫移雖溲便<lb/>
亦䖏士扶持之油油翼翼常在左右母殁哀毀甚不数月復<lb/>
喪厥父塟祭一不違禮且廬于墓側南行䑓御史大夫慶童<lb/>
公知䖏士善事親無間扵死生作孝思二大字以嘉之䖏士<lb/>
常自誦其父遺訓曰非勤無以立事非儉無以持家勤儉二<lb/>
字吾袖簡也復書于屏使後之人有以觀省母弟文瑞及其<lb/>
婦皆早亡撫孤姪如已子其孤女則擇儒家子嫁之奩貲一<lb/>
從其所欲族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之貧者或假貸不問有無而賙之恐後至其<lb/>
<pb n="KR4e0021_SBCK_010-21a"/>
非義以取雖一錢不與與朋友交不以勢利相翕合惟義之<lb/>
歸聞人之為善也雖小必稱譽之其為不善也雖未著必折<lb/>
以正言使遷于善故咸畏愛之尋常中恂恂然若無能為及<lb/>
事變来乘機出捷無難䖏者未嘗有憂色喜飲酒或獨酌或<lb/>
會賔客醉則朗詠古詩文以自適扵文辞肆筆而成不事綴<lb/>
緝於為詩豪壮激烈無世俗卑弱氣然藁就輒棄之於書善<lb/>
行草當其得意徃徃有龍虎飛躍之勢色而歎曰吾弟能此<lb/>
而巳乎人争持之以去而莫窺其際也以　大明洪武元年<lb/>
春正月十五日卒年五十有八娶餘姚史氏有淑徳子男二<lb/>
長即才用次致用女二曰某適同邑盧樞曰某適張韶皆士<lb/>
族又明年秋九月二十九日才用奉柩葬于縣城西南駱<lb/>
嶺之原以肅之先君子與處士居同里學同門而才用與肅<lb/>
<pb n="KR4e0021_SBCK_010-21b"/>
又有同志之好請述䖏士之行将乞銘扵今太史公金華宋<lb/>
先生肅不敢辞竊惟䖏士篤扵孝友重扵氣誼敏扵文學<lb/>
擇明師以教子適經服先訓以承家𥙿後不亦賢乎然其<lb/>
才徳如是顧獨著羙于宗郷不獲施扵世用以振耀声光<lb/>
乃賫志以殁而得年又止扵斯惜也謹爲次其行實而備<lb/>
書之誠有俟扵筆削焉<lb/>
　　　草澤先生行状<lb/>
先生諱履字坦之姓刘氏其先沛郡人守陟中山後徙金華<lb/>
有諱某仕呉越爲殿中丞左遷象山主簿卒葬上虞蘿岩之<lb/>
下其子孫遂爲上虞人入宋登進士詞科者累累有焉至理<lb/>
宗朝諱漢弼者爲侍御史謚志公國史有傅扵先生爲髙<lb/>
祖忠公娶周氏生諱怡以父澤知婺州娶陳氏生子莘老不<lb/>
<pb n="KR4e0021_SBCK_010-22a"/>
慧以從弟之子爲後諱葦先娶陳氏生諱徳輝娶王氏生二<lb/>
子長即先生先生生於元延祐丁已正月二十六日自㓜聦<lb/>
敏然家故貧無貲以就傳及長閱忠公遺書即感奮而力於<lb/>
學朝淬夕礪誦習講觧於諸經尤䆳於書詩開門訓徒或客<lb/>
授一不擇其才智高下咸使有聞至正𥘉編冩忠公奏議凡<lb/>
若干卷以父命請序於金華黄文献公溍旣爲文序之且語<lb/>
先生曰子名法從後也冝力斈勵行以紹先緒先生歸佐朝廷<lb/>
繤脩遼金宋三史故中書叅政臨川危公素時以翰林檢閱<lb/>
奉詔訪求天下名臣逸事先生具述忠公任官行事以卑之<lb/>
及危還朝史已成書因録忠公傳致書報先生曰傅之不<lb/>
悉史官責也先生遂著忠公年譜一卷辞蕳而備乆之天<lb/>
下大亂先生避地邑之㤗平山自號草澤間民闢一室𥙷註選<lb/>
<pb n="KR4e0021_SBCK_010-22b"/>
詩八卷又編註古詞及五言六卷計一十四卷曰風雅翼行<lb/>
于時入國朝邑大夫屡以其材薦不就洪武十二年秋七月<lb/>
詔求天下傳斈之士浙江布政使強起之至京師見<lb/>
上于奉天殿賜酒與食親試以文将授官先生以老辞得給<lb/>
宝楮若干貫爲東歸道里費未行而先生疾作矣𥘉先生以<lb/>
其季諤爲弟後及是諤從先生於京師病諤侍療百至弗效<lb/>
手書四言詩云受中以生性命維始曷以保終動順斯理再<lb/>
更世途若歩淵水跬跡弗循百行愆巳孰尼予行孰使予止<lb/>
邈哉聖賢道則在迩命旣衰亏沒吾寕矣啓體歸全無愧素<lb/>
履已而擲筆遂卒於㑹同舘實是年冬十一月二十一日也<lb/>
年六十又三先生氣清貌恭冠衣蕭整進退語黙成有儀矩<lb/>
孝友睦信如恐弗及其爲詩有草澤槀三卷蔵于家先生娶<lb/>
<pb n="KR4e0021_SBCK_010-23a"/>
沈氏有懿徳子男二長謨次即諤後叔父者女二人曰琰適<lb/>
郷貢進士李繼先曰琬適邑士徐裕孫男二演洙先生䘮既<lb/>
歸自京師其士友鍾霆謝肅王誠䓁往哭吊之咸以先生克<lb/>
守清白動必以禮冝易名曰貞恭先生而今大常博士河東<lb/>
薛文舉謂貞恭二字私謚先生者甚當遂用之以十四年秋<lb/>
甲子塟于象田山之原将塟謨踵門泣拜請于余曰先人相<lb/>
知之深無如子子幸述其行以著顯之余雖不文然未甞䡖<lb/>
以為人作行状必其行有可觀乃為作焉若先生之行無愧<lb/>
乎貞恭則吾何為而不述㢤先生生于忠義之門而有以自<lb/>
守岀際聖明之世而無所扵干謹扵行而力扵學可謂善人<lb/>
君子矣嗚呼先生巳不可作此肅所以三歎堕淚而書其實<lb/>
庻俟夫執銘筆者之有采也<lb/>
<pb n="KR4e0021_SBCK_010-23b"/>
　說<lb/>
　　黄宗徳改字說<lb/>
予之㳺于四方也餘十寒暑矣既而㱕休乎蘭阜讀先人遺<lb/>
書未始不自歎其荒于學也而外弟黄麟数至自城執經詰<lb/>
難多所起予盖予與之為別也久乃今所學大有進扵前者<lb/>
怪而問焉則知其甞㳺于王公玉先生矣及王先生之赴召<lb/>
也又嘗㳺于桂彦良先生矣二先生邃扵書詩者也冝吾外<lb/>
弟氣貭之日化于温厚才識之日就于䟽通而厥徳之脩不<lb/>
難者盖有所受之也予又何以輔其學㢤間有吿扵予曰始<lb/>
麟也冠而字之則兄亦既相禮矣今麟之字某也當為<lb/>
上避敢請易焉予囙易之曰宗徳所以附其名麟之義也夫<lb/>
麟也者其身麕也其尾牛也其蹄馬也仁獸也毛蟲之長也<lb/>
<pb n="KR4e0021_SBCK_010-24a"/>
長之以仁者徳也非其形之謂也不以形而以徳此麟之所<lb/>
以異扵百獸與然而百獸也聖賢以為號為名為字者何限<lb/>
若大昊氏之曰宓犧也唐虞之臣曰伯乕也仲熊也曰叔豹<lb/>
也其曰季騧也者非周八士之一乎其曰伯牛也者非孔門<lb/>
之髙苐弟子乎且聖賢所以異扵衆人者以其徳也然而宇<lb/>
名云爾者豈其自擬扵熊乕牛騧㢤亦以其能制服乎是獸<lb/>
也不然則雖獸其名號而聖賢其徳也此其所以異於衆人<lb/>
與衆人以聖賢而自命其字名者皆是也本其徳則非也其<lb/>
不異扵獸乎㢤雖然麟固百獸之類也而出乎其類者麟固<lb/>
不常有扵天下也而亦不待乎制服者唯其有是徳也故為<lb/>
百獸之所宗亦猶聖賢以徳而為衆人之所宗也然則人獸<lb/>
之所宗者壹是皆以其徳與今吾外弟之名麟焉者則固擬<lb/>
<pb n="KR4e0021_SBCK_010-24b"/>
諸聖賢也亦必其徳有以擬諸聖賢也而後免乎為衆人不<lb/>
則且有愧扵麟矣而况扵聖賢乎遂書是說以輔其學焉它<lb/>
日貭之二先生必不以予言為无謂也<lb/>
</p>
<p>
</p>
  </div>
</body>
</text>
</TEI>
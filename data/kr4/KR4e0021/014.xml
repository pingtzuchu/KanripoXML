<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0021_SBCK_014-1a"/>
密菴文藁辛卷<lb/>
序<lb/>
　　行春圖序<lb/>
上虞主簿史公周卿以府<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>董築海隄工既訖且還官舎署<lb/>
文書矣而海郷民庶不忘公之恵爱也請于同郡趙鳴玉氏<lb/>
繪公行春圗属序其事扵予余聞之公作隄捍海役夫以萬<lb/>
實閱寒暑矣乃獨圖公行春何邪盖公春時跨馬程督隄事<lb/>
廵行海上仰觀天宇則風日和煦俯察原野則草木句萌與<lb/>
鳥飛魚泳扵海山湖水間者固足以適公胸中之樂矣然公<lb/>
不以為樂而以為憂扵是諭凢役夫曰陽氣既蒸而土膏動<lb/>
矣爾得無思舉趾而耕乎倉庚載鳴而蠶且生矣爾得無念<lb/>
婦子之條彼桒乎頋以海隄未完不得遂爾私也能無感于<lb/>
<pb n="KR4e0021_SBCK_014-1b"/>
其中乎亦孰知夫隄海正以衛桒田<graphic n="KR2959" url="https://raw.githubusercontent.com/kanripo/KR-Gaiji/master/images/KR2959.png" mimeType="image/png"/>田在則爾之衣食可<lb/>
資焉以出也其可怠若工乎雖然衣食所資而弗獲及時以<lb/>
自力則将迫爾以寒飢斯吾憂也今吾縦爾歸農旣乃服徭<lb/>
慎母後期爲也衆如公令而咸便之是豈非公之行春䏻恵<lb/>
愛其民民欲圗焉以昭其不忘者乎抑余惟耕桒王政之本<lb/>
而典民社者所當竭心以率勸也今公職在佐邑且董隄役<lb/>
乃䏻拳拳于兹其真知政本㢤使公由此以陞爲賢令爲良<lb/>
二千石爲名公卿以佐天子益推其憂民之心而爲政焉則<lb/>
恵愛之及民者藹然若春風之被萬物矣公其勉之遂書于<lb/>
行春圗上洪武七年月正人日㑹稽謝肅序<lb/>
　　娥江送別圖序<lb/>
溧陽逹公貫道丞越之上虞秩既滿將朝亰師邑人士相與<lb/>
<pb n="KR4e0021_SBCK_014-2a"/>
送之娥江之滸公欲登舟輟挽止之咸咨嗟感歎不忍為別<lb/>
扵是公起指江以語于衆曰昔吾絶江而東懼弗能佐理以<lb/>
忝朝廷寵命頼是父兄能教子弟能率三年無一事累我我<lb/>
得西渡江趣道千里以覲于天子何幸之深毋為不忍余別<lb/>
也衆闔辞以復于公曰自本朝有天下以来官扵吾邑者不<lb/>
猛以厲民則寛以怠事不激以為㢘則察以為智是皆不知<lb/>
從政往往不免故未有一人得赴中書以考厥績者考績中<lb/>
書當自公始公無彼數者之失有古遺愛之風㢤吾䓁是以<lb/>
扵公之別不忍也乃再拜別公公登舟送者佇立水濵舟既<lb/>
行猶注目不少瞬而公亦慿柁楼頋望踟蹰于時天霽潮平<lb/>
四山如洗木葉飛摵摵凉颷舉之與翔鳥泳魚相下上于中<lb/>
流使人別情紛優益不䏻自忍也好事者繪焉題曰娥江送<lb/>
<pb n="KR4e0021_SBCK_014-2b"/>
別啚將以寄公属序扵余余謂送公之別不于他所而于娥<lb/>
江也何故盖娥者曹氏女也其父盱善水以迎伍君為濤所<lb/>
溺娥已死援出父屍事載漢史後世慕之故以名其江然伍<lb/>
君之忠曹女之孝臣子大莭也公甞以教邑人士今公之去<lb/>
邑人士必臨江以送者非徒不忘公教亦以願公克全大莭<lb/>
也若乃區區不忍為別烏足重為公道㢤姑併書于啚末而<lb/>
能言者又繫以詩庶乎公之有以觀省也<lb/>
　　送徐志敏覲親序<lb/>
余聞之君子之事親孝故忠可移扵君然事君者必得位而<lb/>
後見其忠若事親者則人人所同可不務于孝乎且以人子<lb/>
方壮之齒當父母就衰之年雖盡於愛敬亦能㡬何時而忍<lb/>
違之故孝子愛日將以報冈極之㤙焉吾郷徐士學志敏今<lb/>
<pb n="KR4e0021_SBCK_014-3a"/>
　六合縣丞泉上先生之季也過余言曰始吾父以例徙南京<lb/>
　付士學以家政俾飬其母氏以命之嚴不敢從以行吾父既<lb/>
　至頼天子寛仁授大名之清河丞一童匹馬赱數千里以佐<lb/>
　政扵令秩滿得考績于朝又丞六合矣六合在淮南江北為<lb/>
　天子畿内地以吾父䟦涉逺役獲近日月之光何兹喜幸而<lb/>
　士學曠膝下娯侍亦四五年義當赱覲奉巵酒為壽巳得請<lb/>
　于母氏行有日矣惟子與吾父交㝡善是以来告別余因贈<lb/>
　之言曰志敏之先宋士族也諱某而下數世不分財以孝友<lb/>
　傳其家家有積善之堂郷人慕之而祖竹西翁在元以儒術<lb/>
　進官至慶元令民徳之而父泉上又以才賢應國家寵命再<lb/>
　為邑佐咸有䏻聲志敏生于積善之家以慶元為祖以泉上<lb/>
　為父泉上䏻紹慶元矣志敏盍亦思紹泉上乎泉上以㢘慎<lb/>
<pb n="KR4e0021_SBCK_014-3b"/>
持身以練達効職宣上徳而蘇民瘼惟恐弗及斯非忠扵君<lb/>
歟有子如志敏克家飬母與搢紳㳺以尊徳樂義而先緒之<lb/>
是承斯非孝扵親歟君親一志也泉上之忠於君猶志敏之<lb/>
孝於親志敏今日䏻扵親也孝則異日必扵君也忠亦將無<lb/>
愧扵泉上㢤雖然志敏母遲其行而翁且老矣展愛日之誠<lb/>
以懋致其孝在志敏職也若志敏攻進士業為歌詩清麗習<lb/>
二篆得古人用筆意予不復言以其無関乎覲親也大夫士<lb/>
喜其行者詩以係焉<lb/>
　　送陳中瑩之汧陽丞序<lb/>
上守大寳之十年皇太子令中書省臣選國學生甞試以事<lb/>
者一百五十有六名擬秩正八品咸得佐縣除目既頒而吾<lb/>
郷陳中瑩實在選中授鳯翔府隴州汧陽縣丞詣闕拜㤙退<lb/>
<pb n="KR4e0021_SBCK_014-4a"/>
謁東宫撫諭諄切賜衣一襲鈔十貫予告歸省中瑩奉命惟<lb/>
謹既南還覲其母夫人将之官大夫士咸有言以贈属序扵<lb/>
余余不得辤也始中瑩以俊秀而學于郷閱六年而升于胄<lb/>
監不数月而被旨受差遣于冬官發梓人岀陕西作秦王府<lb/>
使徽州勞工師之甞造宫殿者點計軍噐于浙江反福建承<lb/>
宣布政使司咸以䏻稱則今之佐政于汧陽也何有然吾聞<lb/>
汧陽介乎豳隴在陕以西陕以西周公所甞治而教之矣風<lb/>
氣有四塞之固習俗有中古之淳傳可考焉而㦯者謂地接<lb/>
胡戎多尚武莭是不知平王封嬴氏以歧西地文公東獵汧<lb/>
渭始卜居之至孝公都咸陽而祖龍稱制覇業相承首功故<lb/>
也及漢與唐咸都于彼所謂天府陸海者其地利誠得矣然<lb/>
漢唐之治教果能繼周乎果䏻盡掃籝氏之苛暴乎夫風俗<lb/>
<pb n="KR4e0021_SBCK_014-4b"/>
美惡視治教盛衰而豳桑隴黍之間關雎麟趾之化猶有存<lb/>
焉者乎　皇明受命薄海内外一視同仁况聖人所甞治<lb/>
教之地故㑹府既填以親王而郡縣長貳又必擇夫賢者䏻<lb/>
者以恵安斯民中瑩是以有此行也夫中瑩以賢能之才貳<lb/>
一邑之政將得上考扵中書豈乆淹于西土者邪雖然士患<lb/>
問學之不至不患政事之不成患政事之不成不患禄位之<lb/>
不高使中瑩佐于令也不以禄位為卑而勤扵政事不以政<lb/>
事可苟而本諸問學則亦庶㡬焉耳矣勉之㢤母負<lb/>
上與　皇太子蕳㧞眷賚之盛心此大夫士所以贈之言者<lb/>
也<lb/>
　　送錢季貞滎河縣丞序<lb/>
上虞錢季貞以諸生由郷學貢成均助教博士咸器之已而<lb/>
<pb n="KR4e0021_SBCK_014-5a"/>
有　旨俾服役大都督府乘傳出湖廣省覈各衛軍數而<lb/>
給之賞以才幹稱歲之孟春　皇太子董天官選為平陽<lb/>
府蒲州滎河縣丞既拜命謁　東宫錫織文衣一襲寳鈔為<lb/>
貫者十且得告覲其母夫人然後赴官季貞既㱕省随牒云<lb/>
邁縉紳先生有言以贈予之言曰滎河魏曰汾隂漢囙之唐<lb/>
曰寳鼎宋改今名元因之入　國朝名囙之而不改兹土<lb/>
也大河汾水以繚之首陽太岳以屏之安邑在其西非禹都<lb/>
乎蒲坂在其南非舜都乎而平陽又在其東北是尭都也三<lb/>
聖人所都相去無二百里而人倫之教本扵一身衣裳之治<lb/>
敷于四海斯民洽和刑措不用扵時滎河實帝王畿内地親<lb/>
沐神化故風淳俗厚逮今易治豈無自而然㢤　皇上御<lb/>
極有尭之仁有舜之知有禹之功幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>既大賢才亦衆亮天<lb/>
<pb n="KR4e0021_SBCK_014-5b"/>
工而寄民社者靡不竭心盡力以副　當宁懋雍熈之政<lb/>
將見海隅蒼生亦無一夫不獲矧滎河介中土甞被堯舜禹<lb/>
之澤者乎故輟國子生才噐如季貞僅得佐政于是則<lb/>
朝廷所以恵安黎獻者何其至也雖然吾聞季貞治尚書書<lb/>
載帝王之道莫盛扵尭舜禹其精一授受乃天子至于士脩<lb/>
已治人之大本季貞講之已熟執此以往佐易治之邑綽乎<lb/>
其有餘在力行而已尚母孤滎河人士之所望㢤<lb/>
　　送車義𥘉歸亰師序<lb/>
皇帝受命既平大亂即以人文化天下故内而亰畿外而郡<lb/>
邑莫不建學置師弟子貟俾其明經脩行以備文儒道徳之<lb/>
任又慮其文辝或狃扵前代科舉之弊而無可觀采乃洪武<lb/>
十一年柬㧞大學生之高才者四十有二人属之博士務為<lb/>
<pb n="KR4e0021_SBCK_014-6a"/>
古學必欲其文足以貫道而後止吾郷車義𥘉褎然在四十<lb/>
二人之列明年春三月　皇太子為四十二人者請扵<lb/>
上錫幣暨禇予告省親由是義𥘉得以織文叚四副以素縑<lb/>
寳鈔二十五貫歸為父母榮矣既而將還大學徴言以贈囙<lb/>
告之曰惟唐虞三代之道載扵六經六經之作者皆聖賢也<lb/>
雖不專意文辝而後世之文辝其不開扵此乎然漢承秦滅<lb/>
學之後髙祖冝興文事而不遑文景而下得賈誼董仲舒司<lb/>
馬遷楊䧺而文章始焕然可述東都以降日漸衰弱至于有<lb/>
唐以太宗為君輔以魏徴虞世南其文章不䏻洗六朝綺靡<lb/>
百有餘年得韓愈而丕變之然後足為一王法承唐者宋建<lb/>
隆而下文章猶有五季之粗鄙慶曆以来得歐陽脩蘇軾曽<lb/>
鞏而文章始無愧于漢唐及濂洛関閩大儒迭起折衷于孔<lb/>
<pb n="KR4e0021_SBCK_014-6b"/>
孟羽翼乎六經則載道之文蔑以加扵此矣由今觀之士之<lb/>
生于唐虞三代之際者教飬素備人咸知道故其言不期扵<lb/>
文而自文生于唐虞三代之下者教飬弗備而知道者鮮有<lb/>
能以文而貫道者豈非豪傑之士㢤　皇上以天縱之聖<lb/>
䖏君師之位既治而教必欲上登唐虞三代下視百世之王<lb/>
故選爾四十有二人業文於首善之地使海内咸觀而化誠<lb/>
一代之盛典也則義初何幸而獲在選中可不有以勉之乎<lb/>
雖然六經之文本原也何可尚哉然通逹國体者賈誼之文<lb/>
也正誼明道者董仲舒之文也善序事理者司馬遷之文也<lb/>
議論不詭于聖人者楊雄之文也有王道意思者韓愈之文<lb/>
也平易說理氣脉渾厚歐陽修　蘇軾曽鞏之文也粹然一<lb/>
出于道者濓洛關閩諸儒之文也義𥘉扵此亦嘗决擇之乎<lb/>
<pb n="KR4e0021_SBCK_014-7a"/>
誠使義𥘉以六經之道充乎中則文之發扵外者代言則渾<lb/>
灝記事則謹嚴被絃歌而中律吕鐫金石而成典則列之六<lb/>
經作者之後而無愧豈但若賈董歐曽而巳㢤義𥘉曰敢不<lb/>
自勉遂書以為序<lb/>
　　送許季琮還成均序<lb/>
吾郷以秀登成均者率三歲不下六七人若許季琮其尤敬<lb/>
敏者歟始季琮學于郷郷先生以易書詩春秋相教授而季<lb/>
琮乃喜習禮記扵是赱剡受說于宗人時用先生先生至正<lb/>
中名進士浙東西之學禮者咸就正焉然甚愛重季琮及季<lb/>
琮入成均事助教曽公曽之言禮不異扵宗人季琮將得卒<lb/>
其所學不幸奔父䘮以歸而曽亦去職矣然季琮服䘮三載<lb/>
間讀禮有疑焉輙識録之意還成均質諸良師友而其行且<lb/>
<pb n="KR4e0021_SBCK_014-7b"/>
有日徴言以贈予聞成均所以教國子者六經之道同㱕而<lb/>
禮樂之用為急盖莭之以禮和之以樂禮樂逹於天下則治<lb/>
道成矣成治道者固必資扵禮樂而禮樂豈易言㢤羲軒有<lb/>
作而禮樂始彰尭舜揖遜而禮樂咸備周監夏商而禮樂極<lb/>
盛士生其間教之有具莫不就中和之徳足以任公卿而佐<lb/>
天子治道無成不可得也及秦滅學廢壊禮樂樂經既亡惟<lb/>
三禮頗存或傳扵高堂生或得扵河間獻王或刪扵大戴小<lb/>
戴歷漢唐宋雖其禮之莫行而士猶得以誦習其說柰之何<lb/>
王安石欲行新經義罷儀禮而存禮記棄經任傳使學禮者<lb/>
失其本原是以朱夫子病之既考定易曺詩春秋乃緒正三<lb/>
禮以儀禮經為綱其禮記及諸經史雜書所載凢有関扵禮<lb/>
者附于經下而注䟽諸儒之說亦具列焉是為經傳通解而<lb/>
<pb n="KR4e0021_SBCK_014-8a"/>
近代吴文正公澄謂實朱子編類之草藳未加筆削遂扵經<lb/>
加之倫紀扵傳加之秩序扵二戴記及注中表出逸經八萹<lb/>
以次正經傳又次之皆別為卷而不相紊其亦繼朱子相遺<lb/>
經之志者欤今以朱呉二書而叅究之則先王之禮意可得<lb/>
而見誠制作之備不刋之典也季琮亦嘗竭心于此不乎舎<lb/>
此而曰我䏻知禮未見其䏻知也雖然夫子曰君子博學扵<lb/>
文約之以禮亦可以弗畔矣夫季琮學而求所以約之固莫<lb/>
急扵禮者若文如詩書之類可不先有以博之乎自博而約<lb/>
然後䏻不背扵道則為學者固自有次第㢤吾碩季琮至成<lb/>
均質所疑扵良師友併以余言求折衷之且録以見教扵其<lb/>
行書以贈之<lb/>
　　和陶詩集序<lb/>
<pb n="KR4e0021_SBCK_014-8b"/>
古之君子茍秉忠義之心雖㦯不白扵當時而必顯暴于天<lb/>
下後世者是固公議之定亦其著述有所扵考也若楚三閭<lb/>
大夫屈原漢丞相諸葛亮晉䖏士陶潜者非其人乎方楚之<lb/>
絀屈原也秦數紿楚原復切諫而君弗悟反信䜛而遷之原<lb/>
雖溘死而其心則見于離騷二十五焉及漢之末有諸葛亮<lb/>
者感激三頋輔翼兩朝以再造王業事雖不就而其心則見<lb/>
于出師二表焉若夫陶潜乃晉室大人之後耻事異代超然<lb/>
髙舉安扵義命雖無益扵國而其心則見于歸去来辞與諸<lb/>
詩賦焉之三君子所遇之時不同忠義之心則一而天下後<lb/>
世之所共知者也柰之何㦯者作反騷以議　累書入冦以<lb/>
外武侯託白璧微瑕以譏靖節則其忠義之心不亦泯沒于<lb/>
天下後世乎以今觀之離騷足以見其愛君憂國雖九死而<lb/>
<pb n="KR4e0021_SBCK_014-9a"/>
不悔也出師表足以見其仗義履正不得興復舊都不止也<lb/>
歸去来辞與諸詩賦足以見其不慕世榮惓惓乎其本朝也<lb/>
是以𬗋陽夫子㦯校注其遺文㦯彂明其偉烈或表見其幽<lb/>
光扵是三君子忠義之心炳乎如白日之行青天矣亦孰得<lb/>
而泯沒之邪然余又以謂大夫丞相皆甞列位于朝其行事<lb/>
故易考而知也若䖏士則徒以一縣令在官不久尋復歸田<lb/>
其跡甚隱冝與屈葛若不相似然然而讀史九章其首述夷<lb/>
齊非孔明識義利大分之謂乎其次述箕子非靈均不忍宗<lb/>
國危亡之謂乎其曰精衛塡海非孔明為漢復讎鞠躬盡力<lb/>
之謂乎其曰與三辰㳺非靈均悲時俗迫隘而輕舉逺逰之<lb/>
謂乎至于所謂山陽㱕國平王去京不自知其涕之流者其<lb/>
忠義之心視屈葛為何如也有志之士讀其詩未甞不想見<lb/>
<pb n="KR4e0021_SBCK_014-9b"/>
其人而神交扵千載之上若雲林方先生是巳先生生金華<lb/>
學扵古待制柳公文獻黄公忠宣余公徳行文學咸有師授<lb/>
蔚乎士林之望也嘗一出仕遭時多故即浮大海至乎中州<lb/>
方與豪傑者交而鼎巳遷矣遂南還四明棲遲於荒閑寂寞<lb/>
之地不知寒暑之㡬易也其流離顛頓寒飢苦困憂悲感憤<lb/>
不獲其意者莫不彂之扵詩詩之體裁音莭渾然天出者又<lb/>
絶似淵明非徒踵其韻焉而已囙名之曰和陶集以予相交<lb/>
之善而深知其音也俾論次以為之序予得而誦之則其豪<lb/>
放之氣猛烈之志寓于髙雅閑澹之辞足以使人嗟嘆咏歌<lb/>
之者不但與靖莭異世同符而離騷之怨慕出師表之涕泣<lb/>
亦莫不具在其間也則是編之傳豈特著述之足貴而忠義<lb/>
之心無愧扵古君子者必將有考扵斯焉其可尚也巳雖然<lb/>
<pb n="KR4e0021_SBCK_014-10a"/>
自淵明之後人知重其詩者不為甚少韋蘇州學之扵憔悴<lb/>
之餘柳栁州效之扵流竄之後倣之而氣弱者非王右丞乎<lb/>
擬之而格卑者非白太傅乎而蘇長公又創始和之自謂無<lb/>
愧扵靖莭矣然以英邁䧺傑之才率意為之故無自然之趣<lb/>
焉有自然之趣而無柳白黄蘇之失者其為先生是集乎當<lb/>
與陶詩並傳于後無疑矣予非私扵先生也凡覧先生之詩<lb/>
而䏻求之扵辞意之表者其必以余為知言㢤其必以余為<lb/>
知言㢤先生名某字某號雲林又號九靈山人云<lb/>
　　長林先生文集序<lb/>
長林先生既殁之十年其嗣子子清蹐門而告扵余曰我先<lb/>
人甞尹兹土與吾子往來談說文事及属纊予齒尚㓜不能<lb/>
収拾遺文倘有存于子所將刻以傳焉余聞其言而驚異之<lb/>
<pb n="KR4e0021_SBCK_014-10b"/>
曰子有斯志吾黨士孰不欲助之乎然先生平昔為文藳就<lb/>
輙棄去余所手抄不過在吾邑所作者若其宦學京師出入<lb/>
禁林胄監餘四十年而著述𣪚落無㡬故余嘗以所抄合而<lb/>
名之曰存藳毎行四方必寘于槖兾随所得而編入之以傳<lb/>
于永久頋未䏻也今子之来惓惓焉欲取先大夫文章以刻<lb/>
為人子者不當顯揚先徳如是邪遂以存藳授子清而友人<lb/>
頴川黄九成浚儀趙汝䏻嵩城俞尚㮒相與命工鋟梓且闔<lb/>
辭属序扵肅肅扵序先生之文義不可辭而諸君之趣亦堅<lb/>
囙述先生之文行論議而書于首蕳曰先生生天台年十三<lb/>
四即從郷先逹走錢唐過金陵㳺京師盡識天下鴻儒碩彦<lb/>
或師焉或友焉大肆力扵古文辭有譽王公間由是以察薦<lb/>
署遼陽路儒學正上䟽請廟祀箕子于朝鮮中書奏行之授<lb/>
<pb n="KR4e0021_SBCK_014-11a"/>
内宰司照磨歴序自古后妃而評其賢否曰内鑑進之中宫<lb/>
廷議以其有禆扵王化及助教國子以董仲舒當從祀孔子<lb/>
廟庭䟽上而朝廷用其言轉應奉翰林文字同侍講金華黄<lb/>
公溍入史局編纂國史文名益起遂選為上虞令治尚㢘蕳<lb/>
聲聞于朝擢南行䑓監察御史命下而先生殁矣先生毎謂<lb/>
夫六經而下左丘明傳春秋而千萬世文章實祖于此継丘<lb/>
明者司馬子長子長為史記而力量過之在漢為文中之䧺<lb/>
繼子長者韓子深醇正大在唐為文中之王繼韓子者歐陽<lb/>
公淵永和平在宋為文中之宗他若班孟堅之詳贍柳栁州<lb/>
之精覈曾南豐之峻㓗王臨川之蕳淡蘇長公之痛快亦冝<lb/>
諦觀熟考以自成一家斯吾有志而未遂焉者也䏻遂其志<lb/>
而自成一家其在國朝群公之文乎夫趙江漢如星斗著天<lb/>
<pb n="KR4e0021_SBCK_014-11b"/>
行列森羅而光氣煥發劉静脩如御車廣路輪轅堅壯而馳<lb/>
騁自得姚牧菴如豫章㧞地深根而巨榦故枝葉挺茂程雪<lb/>
樓如王侯苐宅門廡堂室内外莫不完壮元清河如項籍将<lb/>
兵人人足用馮海粟如符堅捴師以多而敗虞邵菴如長江<lb/>
大河清暢渾浩㑹㱕于海而後止黄金華如洪波巨澤風浪<lb/>
不驚湛然一碧掲豫章如明殊在淵光耀不露而自然人知<lb/>
其為至寳馬石田如彛噐陳于宗廟無甚華飾而質雅可觀<lb/>
柳待制如禮家之備莭文穠縟重複李五峯如秦漢間人語<lb/>
言嶄絶而頓挫至如袁清容博奥敏捷長扵應制如歐陽圭<lb/>
齋厖碩鋪舒未離賦體俊邁如陳莆田雅馴如程黟南平順<lb/>
而氣益盛如貢宣城㓗净而力稍弱如危大檏是十数公雖<lb/>
時有後先皆以文而知名者也夫我則措辭欲似班馬字字<lb/>
<pb n="KR4e0021_SBCK_014-12a"/>
經思欲似柳州序事不苟欲似臨川豫章苐恨才弗逮志耳<lb/>
嗟乎先生之文既如彼　而論議又如此此其所以<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>古茹<lb/>
今㑹稡精粹内實外華發之扵辞蕳而備嚴而温竒勁而順<lb/>
適含蓄而眀潤工扵紀事而持論不浮在十数公間自成一<lb/>
家不可以弗傳傳之使世之君子知先生之為文動関世教<lb/>
若祀箕子仲舒兩䟽者其亦可以考信焉先生名希元字希<lb/>
元姓林氏自號長林子云<lb/>
　　送大常博士薛文舉還朝序<lb/>
　洪武十四年夏五月六日<lb/>
上御奉天門大常博士臣薛文舉謁吿歸省既得　㫖遂走<lb/>
　上虞覲其母夫人居無何當還　朝徴言以贈肅辭不獲<lb/>
　囙自念<lb/>
<pb n="KR4e0021_SBCK_014-12b"/>
天子龍飛之𥘉嘗與攷禮樂扵大常亦竊知其說矣<lb/>
上既定天下以事之大者惟祀故祀天地祀宗廟祀社稷山<lb/>
　川羣神咸極扵誠敬其禮儀之注樂舞之䓁牲幣之数則<lb/>
　司于太常而太常設官莫尊扵太卿其屬莫重扵博士雖<lb/>
　秩有崇卑其為清選也則一是以<lb/>
上常慎蕳其人非學脩行㓗者不得與扵此而吾文舉孝廉<lb/>
　士也以文學應詔<lb/>
上親筞之授太常博士其太卿則吕公公甞敭歴中外政譽<lb/>
　<graphic n="KR3631" url="https://raw.githubusercontent.com/kanripo/KR-Gaiji/master/images/KR3631.png" mimeType="image/png"/>起今居是職又以忠良孝順為<lb/>
上所親信及得文舉以為属公固優禮之而文舉亦竭其所<lb/>
　學佐公典禮所以賛<lb/>
上之行事者寅畏小心夙夜無有怠焉故天地宗廟社稷山<lb/>
<pb n="KR4e0021_SBCK_014-13a"/>
　川羣柛歆<lb/>
上之祀幽明交孚神無怨恫物不疵癘大和所洽六合以寧<lb/>
禮以之而明樂以之而備厎盛治扵中朝開太平扵萬世<lb/>
斯實<lb/>
上之誠敬有以致夫福祥也而文舉幸得從公周旋楫遜扵<lb/>
其間豈非千載之一遇乎文舉冝益有以自勉矣抑肅嘗<lb/>
　拜太卿公扵浙江公賜之教不敢忘故囙贈文舉以言而<lb/>
　及扵公者以公方掌禮樂而深碩公為唐虞之伯夷䕫也<lb/>
　　贈王高士禱雨詩序<lb/>
洪武十二年秋七月杭郡旱大守劉侯彦清率僚佐建壇于<lb/>
佑聖觀命觀主丁某禮致髙士王景舟將求雨澤遂相與即<lb/>
壇所齋㓗三日大守爇香籲于天曰某承<lb/>
<pb n="KR4e0021_SBCK_014-13b"/>
天子命以守杭郡郡寔東南都㑹而布政使司所治土廣民<lb/>
稠民所頼以生者土所産之五糓也五榖槁而民就飢斯固<lb/>
守土者之責也其責有五冤獄未理欤徭役未均欤窮民未<lb/>
飬欤遺賢未薦欤常祀未禋欤何亢陽之甚也願天降菑扵<lb/>
我弗及無辜之民而即賜之以雨祝巳髙士被𬗋霞之衣戴<lb/>
七星之冠佩蒼龍之劒容觀旣肅升于壇表以大守禱雨之<lb/>
意達于天地鬼神矣乃凝然而坐儼然若思心正氣順與造<lb/>
化者翕合焉頃之忽俯仰指頋若使鬼神上下奔走于青天<lb/>
赤日中奮聲大呼一呼而飄風起再呼而玄雲集三呼而雷<lb/>
電交至大雨如注三日乃霽田疇沾足而槁禾復實河渠滿<lb/>
盈而膠舟復行郡人相慶莫不㱕恵扵太守太守則歸恵于<lb/>
高士高士又㱕恵于天地鬼神而郡人疑焉君子曰人與天<lb/>
<pb n="KR4e0021_SBCK_014-14a"/>
地鬼神本同一氣其理可以感通而無間乎顯幽然非大守<lb/>
之誠不足以格天地非高士之術不足以役鬼神二者相湏<lb/>
故䏻致霖雨以禦旱暵轉凶歲而為豐年斯恵也豈無所㱕<lb/>
㢤郡人之疑既觧而太守為徴大夫士詩歌以美景舟屬序<lb/>
扵余余不得辭盖嘗聞之在神農時赤松子者實為雨師在<lb/>
成周時禬榮舞雩皆掌之官以禳水旱在大漢時董子仲舒<lb/>
欲晴蔽隂而縱陽欲雨閉陽而縱隂然則闔闢隂陽祈報鬼<lb/>
神使雨暘時若固儒者之事而治天下者亦未甞不以設官<lb/>
也自官失其守而儒者鮮或<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>之講之者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>遯扵山林湖<lb/>
海間有若景舟出為郡邑檄鬼神禳水旱即人目以為道家<lb/>
之法嗚呼是果道家之法也邪雖然景舟甞業儒善歌詩寄<lb/>
迹道家者流得月鼎莫公一氣雷法又且㳺于金門羽士鄧<lb/>
<pb n="KR4e0021_SBCK_014-14b"/>
仲脩氏凡所禱祈輒有靈應故余推大守所欲美景舟者而<lb/>
書之庶㡬作者之意也<lb/>
<pb n="KR4e0021_SBCK_014-15a"/>
　　送屠士弘應召序<lb/>
上奉天命為天子治天下以禮樂刑政威徳暢逹無間華夷<lb/>
十有五年　敕諭各布政使司暨府州縣民間秀才三十以<lb/>
上七十以下無逺近悉徴赴京師共論治道以安生民扵<lb/>
是上虞士應詔者如千人其一則屠士弘也士弘資深粹寡<lb/>
嗜好唯學是務以尚書教授其徒年㡬四十無仕進意及是<lb/>
幡然興曰尭舜其君民士所當然頋士弘則何敢與亦竭其<lb/>
才焉而巳遂拜受聘幣將行請言以贈肅告之曰士弘行矣<lb/>
天子方待士以論治道而為治實在于得賢賢材用則政教<lb/>
行政敎行則黎庻安而夷狄来王鳥獸草木咸遂雖尭舜為<lb/>
治不是過也然尭舜之治本扵道尭舜之道本扵心尭舜之<lb/>
心同扵上上之精一執中以施于治者視尭舜無以異也猶<lb/>
<pb n="KR4e0021_SBCK_014-15b"/>
恐一夫不獲故孜孜焉欲以治道使士共論之也士將何以<lb/>
副上待之之意邪雖然九州四海未甞無材往往遯于嵒<lb/>
穴薮澤兹聞　敕諭知　聖天子為民致士士之碩大純誠<lb/>
瑰竒雋偉者将風動雲行藹然萃于闕庭必有深明治道者<lb/>
為上所簡㧞而敷納之間益廣宏規益光大業益使兆民<lb/>
有以永賴其在扵斯乎士弘當見而知之亦宜有以陳扵<lb/>
上前非尭舜之道不可也慎之㢤他日有明治道而為<lb/>
上所蕳㧞者獨不在扵士弘也與㢤遂書以為序<lb/>
　　送何徳儒赴京師序<lb/>
我朝官人自取扵學校外有詔舉以致非常之士有科舉以<lb/>
選經術之士有薦舉以㧞賢能之士然詔舉科舉無定期惟<lb/>
　　　　薦舉則俾天下守令若僚佐人各推其郷里之賢<lb/>
<pb n="KR4e0021_SBCK_014-16a"/>
者能者以貢于　天子天子飲之食之而頋問之以治要其<lb/>
應對中節而儀矩合度者無擇扵其材之小大悉有以用之<lb/>
用之朝廷則俻六官而賛万㡬用之藩閫則統列郡而布庻<lb/>
政用之風紀則莅羣司而察善否用之郡縣則安百姓而宣<lb/>
主徳凡若此者不以資格拘惟賢之任不以日月限唯能之<lb/>
使則是上之所以待士者至厚士扵本朝越宋唐漢而有唐<lb/>
虞三代之遇也可不竭其材以副上意使斯民復覩唐虞三<lb/>
代之治乎夫唐虞三代之士得君行道固矣士之在漢若賈<lb/>
誼董仲舒不見用扵文帝武帝在唐若魏徴㡬不免扵大宗<lb/>
而陸贄卒不容扵徳宗在宋若韓琦冨弼杜衍范仲淹不能不<lb/>
見嫉扵仁宗之世則是士生漢唐宋雖随世以就功名者甚<lb/>
衆求其若臣一体如元首股肱以共成致治扵天下者固亦<lb/>
<pb n="KR4e0021_SBCK_014-16b"/>
鮮矣是以　上既有天下而圗治益切不爱穹爵重禄以待<lb/>
多士如唐虞三代時誠非漢唐宋所及則士冝何如其俲用<lb/>
也洪武十五年夏吾郷何徳儒以薦舉赴　京師徴言以贈<lb/>
贈何言㢤徳儒容止雅㓗尤慎扵言行明蔡氏書書道政事<lb/>
政事之善唐虞三代所以為君臣也政事之苟後世所以為<lb/>
君臣也徳儒講之不以熟乎其扵覲　天顔承頋問必有以<lb/>
謹對焉則徳儒或居中或𥙷外何莫非　天子之用士士有<lb/>
唐虞三代之遇者又將扵吾徳儒見之矣徳儒其朂㢤遂書<lb/>
以贈<lb/>
　　送盧季廉應賢良方正序<lb/>
皇明定有天下文武元勲皆間世䧺才輔徳建威而内外攝<lb/>
然矣惟百執事擢扵儒素擇扵文吏選扵科目收扵勝國取<lb/>
<pb n="KR4e0021_SBCK_014-17a"/>
於學校㧞扵行伍雖量材受職而計治攷功則不䏻無乖扵<lb/>
法者故陟罰臧否實勞　帝心扵是乎復舉孝悌力田焉舉<lb/>
賢良方正焉舉文學焉舉聦明正直焉以廣開賢路欲致英<lb/>
俊之才以賛㐮至治也上虞士選舉擢㧞而起者交臂接踵<lb/>
若盧季㢘氏則又應賢良方正之薦焉将行徴言以贈因告<lb/>
之曰季㢘而甞學于郷登于成均以病得歸即湖山間闢一<lb/>
軒以所治尚書授其徒日講二帝三王之道而治体旣明又<lb/>
其言直而行㓗可謂賢良方正也夫賢良在周則自郷里升<lb/>
于宰夫宰夫書焉以告于上而爵之在漢唐宋則公卿郡國<lb/>
諸州勸送之以貢于帝帝親筞焉而官之則是上之人有求<lb/>
于下下之士無干進于上也今　天子圗至治扵天下而難<lb/>
得者才遂稽四代之典而興是科季㢘是以有此行也然竊<lb/>
<pb n="KR4e0021_SBCK_014-17b"/>
聞之士初入覲必先觀其儀状察其應對度其材器髙下其<lb/>
中式者待以不次名位則是士患材器之不成不患朝廷之<lb/>
不用也季㢘勉之誠使朝廷由是而得一王佐之才斯亦漢<lb/>
董伸舒也得一將相之才斯亦唐裴度也得一天下之竒才<lb/>
斯亦宋張方平也夫如是則　朝廷真得士士真得行道而<lb/>
扵至治有所助㢤季㢘勉之雖然天子注意二帝三王之<lb/>
治以開太平扵萬世彼漢唐宋有不足云矣在季㢘将獲俲<lb/>
用其亦執所治之經以往㢤遂書以為贈<lb/>
　　送周仲南序<lb/>
聖人立教孝凡五䓁有天子之孝而諸侯不得行有諸侯之<lb/>
孝而卿大夫不得行有卿大夫之孝而士不得行有士之孝<lb/>
而庻人不得行然庻人之孝則自天子以下皆得以兼之者<lb/>
<pb n="KR4e0021_SBCK_014-18a"/>
耶盖人子扵其親居處則有以極其敬奉飬則有以極其樂<lb/>
憂之扵其疾病哀之扵其死丧嚴之扵其祭祀則又無所不<lb/>
用其極此由庻人䓁而上之天子無貴賤一也是以國家之<lb/>
制孝子有旌其不孝者有刑必欲使人人務乎孝也而皇陵<lb/>
在鳯陽復即是而建中亰于以壮興王之地且致崇奉扵帝<lb/>
先也則國家以孝治天下者何其盛㢤　皇陵禮生周仲南<lb/>
上虞人初仲南乃父以例赴南亰未㡬又以例赴中亰末㡬<lb/>
又以例赴夀春而仲南皆在侍方是時勝國之士寓于此者<lb/>
凍餒疾殁不可勝数而仲南則竭力以左右其父道里之費<lb/>
朝夕之資悉有以給之不知在流離患難中者已而䝉<lb/>
㤙放歸田里則仲南巳占数鳯陽㑹洒掃　皇陵不得從父<lb/>
以歸父既至上虞語仲南之母氏曰吾流離患難中非仲㡬<lb/>
<pb n="KR4e0021_SBCK_014-18b"/>
與　相見今仲既藉鳯陽吾與君撫吾季以終餘年矣然<lb/>
仲以父母不得就眷歲時歸省船粟致饋且七八年不幸<lb/>
父殁千里奔䘮擗踊哭奠哀毀踰禮與其季力營䘮事卜吉<lb/>
扵先塋之域時霪雨不止及彂引天日開霽人咸以為仲南<lb/>
孝感所致士大夫来㑹塟者又莫不称仲南之知禮也既㐮<lb/>
事仲南以母氏命将旋中京視其妻子其親友王君允誠施<lb/>
君益謙闔辝徴言以贈其行余謂孝有五等者孔子曽參論<lb/>
之甚詳仲南既知之况甞賛禮　皇陵又知　國家以孝治<lb/>
天下之意故扵其父生則忠飬之殁則安厝之一無違禮而<lb/>
其還鳯陽復以時而嚴祀之是固然矣䏻不早夜以思其母<lb/>
氏乎詩云母曰嗟予子行役尚慎旃㢤母氏以之又曰陟彼<lb/>
屺兮瞻望母兮仲南以之吾用是以為贈焉<lb/>
<pb n="KR4e0021_SBCK_014-19a"/>
　　送邑大夫王侯朝覲序<lb/>
上以共治天下者府州縣官扵民㝡親故俾守令及佐貳毎<lb/>
歲終則更互朝覲以所行之事暨山川人物土産具書奏聞<lb/>
天子既覧之乃命所司以綜核治状視其賦役能平户口䏻<lb/>
増學校䏻興土田䏻墾獄訟䏻决姦盗䏻弭即有以賞之其<lb/>
不䏻者罰及之則是守令奉其職不敢不慎　天子責其實<lb/>
不得不嚴凡以為安生民計也洪武十五年春義陽王侯子<lb/>
良隠居求志惟易是學有以其才行薦扵　天子者授承事<lb/>
郎知紹興府上虞縣事下車之日僚佐咸缺公事優劇侯以<lb/>
清心豦之無不當理民咸服焉未㡬有　旨凡府州縣官既<lb/>
徴夏稅或長或貳其来朝覲不待歲終也由是侯具奏書擇<lb/>
日戒行邑之士民追送于西門之外有言于列者曰侯来治<lb/>
<pb n="KR4e0021_SBCK_014-19b"/>
邑無㡬何時而吾民戴之如父母侯兹入覲若遂超迁則吾<lb/>
民失所倚頼誠不忍侯之去也又有言者曰　天子念斯民<lb/>
既恵我以賢侯侯見　天子天子必問民所<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>苦侯悉以陳<lb/>
則天子必終恵吾民侯當復来又有言者曰前年某官朝去<lb/>
年某官覲或黜或陟頋治績何如今侯上計政無缺失　上<lb/>
將嘉賞焉侯行矣請数日以俟言已羅拜以别且相與属粛<lb/>
以序肅辝不獲竊惟考績計治試䏻課最之法在虞周漢唐<lb/>
宋者觀于經史則既彰明較著矣　國家制度一稽于古其<lb/>
考績内外之官扵守令深所注意以其扵民為尤親也居是<lb/>
職者可不慎欤若侯之慎扵其職誠有如士民所言者抑又<lb/>
何云雖然為九仭之山者非一簣所積作五畒之宅者非一<lb/>
木所就成百里之治者非一日所能也然侯視事日淺民已<lb/>
<pb n="KR4e0021_SBCK_014-20a"/>
戴之其詣闕報政将獲上考不亦美乎易曰鴻漸于逵其羽<lb/>
可用為儀羽儀扵　天朝侯之才也詩曰鴻飛遵渚公歸無<lb/>
所願侯歸所治士民之心也敢以是為序士而長扵詩者咸<lb/>
詠歌以繫焉<lb/>
　　送澄湛源上人住持東山國慶禅寺序<lb/>
澄師湛源家天台不制扵世来㑹稽之上虞受經䓁慈居既<lb/>
数年復渡浙河入浄慈侍法扵同菴同菴器重之俾掌蔵鑰<lb/>
而聲譽日起盖湛源戒行清慎通外内學為詩若文雲布霞<lb/>
舒其叢社之秀出者欤洪武十五年冬吾邑之東山國慶禅<lb/>
寺缺住持自令丞主簿以湛源為山林所美爱囙請往𥙷其<lb/>
䖏將行為徴贈言余謂東山勝地也而湛源髙人也以髙人<lb/>
而居勝地地以人而益勝人以地而益髙将在于茲然東山<lb/>
<pb n="KR4e0021_SBCK_014-20b"/>
自吾宗文靖公之棲隠起而輔晋成中興之業其敭歷中外<lb/>
所寓輙以東山扁焉迨公從孫康樂公復㳺息詠歌且建以<lb/>
招提扵是東山遂名天下至唐沙門安師爰即兹山究西来<lb/>
意在南宋時宗覺二師継以明心見性克續祖燈而國慶遂<lb/>
為東浙名藍故凡住持是山者必道行無媿扵三師而徳量<lb/>
文雅有契扵二公然後為称所謂地以人勝人以地髙者非<lb/>
湛源亦孰称兹選㢤湛源行矣由康樂創寺以来名住持僅<lb/>
三人焉至于近代吾所與㳺則有復源報白雲恱二尊宿者<lb/>
或由此而登徑山或階此而升靈隠其徳誠不在三師下扵<lb/>
湛源為郷先覺湛源接其緒言餘論未甞不以自厲兹又踵<lb/>
其武以出世焉則烏知不至其所至邪湛源行矣始余少長<lb/>
即㳺四方若岱宗恒岳太行嵩華莫不臨眺今且老之將至<lb/>
<pb n="KR4e0021_SBCK_014-21a"/>
而東山曽不一陟湛源兹行能挾我以徃乎我将相與<lb/>
排石門躋雲梯倚東西岳以瞰重江想烟濤之泛舟追<lb/>
丘壑之躡屐俛仰宇宙風流已逺惟見江流而山峙意<lb/>
不能釋則湛源其語我以色空乎来故預書以為贈<lb/>
<pb n="KR4e0021_SBCK_014-21b"/>
</p>
<p>
</p>
  </div>
</body>
</text>
</TEI>
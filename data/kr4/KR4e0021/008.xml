<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0021_SBCK_008-1a"/>
密菴文藳序<lb/>
文主扵氣而氣之所充非本扵學不可也六經而下以文雄<lb/>
丗者称孟軻氏韓愈氏孟軻氏曰我善養吾浩然之氣韓愈<lb/>
氏曰氣盛則言之短長聲之髙下皆宜然孟軻氏之養氣則<lb/>
既始之以知言而韓愈氏之氣盛亦惟三代兩漢之書是觀<lb/>
聖人之志是存耳文以氣為主氣由學以充見之二氏可攷<lb/>
而知也後之學者乃或不是之求方貴華尚采粉澤以為工<lb/>
遒宻以為䏻吁亦末矣是故有見扵此而思務去之者豈不<lb/>
謂之有志之士乎若吾友謝君原㓛斯為有志之士矣原㓛<lb/>
自㓜強記捷識敏扵學問比壮經史百家皆搜抉稻擢毫分<lb/>
縷解積之既乆淵汯涌溢浩乎其沛然矣甞一試江浙郷闈<lb/>
不利輒謝絶埸屋抱其遺經見尚書貢公于呉山公一見即<lb/>
<pb n="KR4e0021_SBCK_008-1b"/>
待以竒士巳而同泛大海相與朝夕論辯一意古學刮摩淬<lb/>
礪訖爲聞人後稍典教中呉從軍淮右以應聘藩維而浮沉<lb/>
常調者数載則疆土内附例徙<lb/>
南亰既與考禮樂而逹官貴人有強致原㓛扵逺郡者扵是<lb/>
踰江渡河北赱齊魯登㤗山臨淄水而文氣益壮奈何不一<lb/>
二年復以踈雋不覊棄去平生抱負百不一試而其志之可<lb/>
見者獨文而巳原㓛之文肖其爲人其立論閎以正其書事<lb/>
簡以悉其序記銘<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>雅健而竒警其詩歌彬蔚而穠䴡庻㡬<lb/>
傑出一時流輩無敢與並者原㓛既東還故里携其所著宻<lb/>
菴藳若干卷授予曰吾所與㳺而文者誰欤惟是文草冝有<lb/>
序敢以請扵子予不得辝謹爲論次其學之有得扵孟韓者<lb/>
書扵首簡使世知原功之文非徒粉澤遒密之是務而其傑<lb/>
<pb n="KR4e0021_SBCK_008-2a"/>
　出一時者盖由有氣以充之而又䏻本之以學也原㓛㑹稽<lb/>
　之上虞人名肅其字原功密菴乃別號也故以題其藁云<lb/>
　洪武二年春正月望日金華戴良序<lb/>
<pb n="KR4e0021_SBCK_008-2b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0021_SBCK_011-1a"/>
密菴文藁巳卷<lb/>
　記<lb/>
　　寓軒記<lb/>
宣城貢有達氏即呉郡學官東偏闢軒以居名之曰寓以南<lb/>
行臺侍御史番陽周公所篆二大字属予記之余甞受業于<lb/>
其伯父故尚書玩齋先生扵有逹為同學有逹與予俱以校<lb/>
官㳺于吴為同道而十数秊来予二人之㑹別雖不一其淹<lb/>
滯流離之跡則又未甞不同然則知有逹者莫如予予之記<lb/>
其寓軒也固冝有逹生扵䝿富之家而視膏粱紈綺之奉泊<lb/>
如也獨奮力與布衣士相角藝而再得志于郷闈僅授校官<lb/>
士論惜之盖其道愈進其學愈篤其跡愈以脫落者豈非遭<lb/>
時之多故歟方宣城之有警也有逹棄其家業束書数千卷<lb/>
<pb n="KR4e0021_SBCK_011-1b"/>
去之錢塘以浙江為澄江以西湖為南湖以南北山為敬亭<lb/>
麻姑美㢤山川猶故郷也甞囙是以居于錢塘矣及錢塘用<lb/>
兵去之㑹稽㑹稽巖壑竒勝不减錢塘而風俗之厚文物之<lb/>
盛今猶古也又甞囙是以居于㑹稽矣及㑹稽兵起去之四<lb/>
明四明文獻淵薮流風猶存而王侯將相之閥閱多其<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚<lb/>
入則有<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚相恤之好出則有朋友講習之說不自知其在<lb/>
患難之際也又甞囙是以居于四明矣居無何又以校官随<lb/>
牒至呉偃息一軒扵是始悟向之所居皆孤客逺寄倐忽東<lb/>
西如歷傳舎又不知今而後復居何所雖使居于是軒以終<lb/>
吾之生又能㡬何時亦何莫非寓也此其名軒之意不亦悲<lb/>
乎雖然以有逹視此軒此軒固有逹之所寓也以此軒視呉<lb/>
郡吳郡固此軒之所寓也豈獨此軒㢤凡呉郡宣城錢塘㑹<lb/>
<pb n="KR4e0021_SBCK_011-2a"/>
稽四明固寓扵江湖海嶠之間江湖海嶠固寓扵大地之内<lb/>
大地固寓扵天之内天亦何所寓㢤渾然大氣運行不息十<lb/>
二萬年之後烏知其不趋于大壊邪天固亦寓也而天地之<lb/>
間有聖賢者異乎萬物同歸澌盡聖賢固亦寓也況凢不及<lb/>
聖賢者乎然天地不以趋扵大壊而失其所以為天地聖賢<lb/>
不以同歸凘盡而失其所以為聖賢故天地以造化寓扵四<lb/>
時者所以成生物之功也聖賢以道法寓扵六經者所以著<lb/>
立極之本也士君子扵六經觀聖賢道法之所寓扵四時觀<lb/>
天地造化之所寓得諸心躰諸身施諸事業則天人之道寓<lb/>
扵我矣夫道寓扵我我寓扵軒雖即死奚悲不然孰不寓扵<lb/>
軒者扵道無聞虚生一世是則奚為而不可悲也耶是則奚<lb/>
為而不可悲也耶有逹聞予言而喜曰吾将與子求所以去<lb/>
<pb n="KR4e0021_SBCK_011-2b"/>
其悲者矣遂書以記寓軒<lb/>
　　小瀟湘記<lb/>
淮南行中書管勾呉江寗伯讓扁其所居曰小瀟湘既請江<lb/>
浙行省左丞周公書以篆且属記扵予予謂瀟湘椘水也伯<lb/>
譲所居呉江也以呉江而小椘水其亦有說乎夫呉椘在禹<lb/>
貢揚荆之域皆澤國之大者也椘之勝則瀟湘為㝡盖湘水<lb/>
彂扵陽海至零陵與瀟水㑹故曰瀟湘二水合流逹于洞庭<lb/>
而靈麓雲陽蒼梧玉笥諸峯且錯峙其間山川之勝不言可<lb/>
知其土田貢賦則見扵荆州焉尤善産香草若蘭荃蕙茞可<lb/>
紉以佩而英皇從舜南巡甞至其地其後熊繹封國于是故<lb/>
屈原合而賦之于離騷由是言澤國之勝者必歸椘而瀟湘<lb/>
又椘之㝡者也孰得而小之㢤今伯譲之所居也㩀虹橋俯<lb/>
<pb n="KR4e0021_SBCK_011-3a"/>
龍宫繚以柳堤鑑以荷沼屏以竹林<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>䑓燠舘梅桂森列奥<lb/>
而弗邃曠而弗敞固足以資宴逰之適矣當露晨月夕慿髙<lb/>
以望則正控三江五湖之交其雲浪雪濤蕩潏汪洋混天一<lb/>
碧岀沒日月鳥飛于上魚躍于下棹謳菱唱悠揚續㫁忽逺<lb/>
而近以應接乎視聴之間者其視洞庭孰愈靈岩虎丘林屋<lb/>
天目㑹稽鍾阜㦯横于江或厓于海或特出于湖莫不竦竒<lb/>
㧞秀翠色蔚然與天光雲景盪摩掩暎以争變化扵空濶之<lb/>
外者其視靈麓蒼梧孰愈山川則既勝矣土田賦貢之見于<lb/>
揚州者貢亦優扵荆也而土田肥瘠則古今迥殊秔稲之穰<lb/>
魚塩之利資國用而足民食者又相十百不止扵蘭荃之可<lb/>
佩而巳彼英皇以舜野死泣竹成斑屈原以宋國将亡而欲<lb/>
懐沙自沉其忠憤幽哀使人興千載之感者又曷若泰伯至<lb/>
<pb n="KR4e0021_SBCK_011-3b"/>
徳之所過化而子㳺北學孔子名列四科至今其人講求文<lb/>
學興行禮譲盖彬彬焉則聖賢所以興感斯人者固在此而<lb/>
不在彼也此皆呉之勝夫椘乎其曰小瀟湘所以大之也雖<lb/>
然伯讓其可以大而自詫所居邪必以觀扵山焉其静似仁<lb/>
觀扵水焉其動似智智則逹之仁則安之則聖賢之道在是<lb/>
而物産之饒又天所以厚吾之生也誠若是矣則小瀟湘實<lb/>
有於我且不在扵呉而况於椘乎又奚庸以小大較之也邪<lb/>
若夫林沼䑓舘凡以資宴逰之適者余固不能盡識之而操<lb/>
觚之士必有為之賦者矣<lb/>
　　昌樂縣剏公𪠘記<lb/>
洪武元年秋七月青州府同知密州事李侯益以府檄權領<lb/>
昌樂縣事後七月甲寅作公𪠘八月已巳落成縣丞楊有常<lb/>
<pb n="KR4e0021_SBCK_011-4a"/>
主簿蔣奎及父老某等請以其事而文諸石余辤不獲乃誌<lb/>
之曰昌樂分青濰之交在宋爲濰州属縣在<lb/>
國朝直隷青州府然前元甞改縣為鎮而公𪠘廢不理其後<lb/>
復置縣則寓民居而視事隘狹<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋無以容吏胥甚非承流<lb/>
宣化之所及是新定山東東府州既設官而各縣猶闕則往<lb/>
往以州佐攝之由是李侯當昌樂焉侯既至念斯民乆苦于<lb/>
兵恤民惟謹巳而知民之可使也集父老諭之曰縣無公𪠘<lb/>
而廢址在城中之震方若能助我作之乎衆皆曰惟侯所命<lb/>
不数日而良才若干堅瓦若干土木傭工之費為錢若干米<lb/>
若干檐負輦載聚之有田之家使掌其出納遂相與詣侯曰<lb/>
請新公廨侯諾之乃擇日鳩工即廢址上翦蒿棘畚沙礫剗<lb/>
險築窪崇堂繚垣中為<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事後為燠室前為儀門吏舍則對<lb/>
<pb n="KR4e0021_SBCK_011-4b"/>
峙<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事之左右䂓制合度不陋不華地势隆平面山負海下<lb/>
瞰廬井環衛拱揖所謂承流宣化之所者不在兹乎時予適<lb/>
䆠于濰白事大府屡道扵兹必與李侯㑹論議治民之要侯<lb/>
輒以古循吏自期宜乎建立公𪠘而衆樂趋之起廢墜扵百<lb/>
年之後迄工役扵踰月之間官不匱而民不勞也継自今官<lb/>
扵斯者坐扵斯布上徳扵斯成民事也又扵斯則必思侯公<lb/>
𪠘之作非徒然也至扵繕城郭以衛民治學舍以造士修三<lb/>
皇廟以使人知隆先代帝王之祀是則侯扵事神治民之道<lb/>
兼扵两得足以昭示永乆而傳扵不朽者焉侯字益源廬陵<lb/>
人唐西平王晟之後<lb/>
　　大明錫封濰州城隍記<lb/>
皇帝建極之元年冬十有二月大封天下城隍神在南京應<lb/>
<pb n="KR4e0021_SBCK_011-5a"/>
天府者以帝在北京開封府暨臨濠太平两府和滁二州者<lb/>
以王在凢府州縣者以公以侯以伯以配所在山川之祀各<lb/>
有號而称其秩焉由是濰州城隍神得封號曰鍳察司民城<lb/>
隍靈祐侯誥下之曰使者與州之官僚以羊豕即廟祀神既<lb/>
宣誥文遂焚黄刻石石之隂又列與祀官姓名實明年春三<lb/>
月丁巳也知州周通同知州事鍾和判官陳善闔辤以記属<lb/>
肅肅曩在京師㑹　上方徧祀于天地宗廟社稷百神命中<lb/>
書省臣及翰林學士集諸儒議禮太常而肅與烏每一儀注<lb/>
成上親斟酌損益情文備至至于齊戒将事尤極其誠而<lb/>
天地之祭則以應天城隍神監之是知　上之崇敬城隍而<lb/>
加之封號遂及天下府州縣咸以配祀山川固某宜㢤今濰<lb/>
分于海岱之間青萊之㑹土沃民衆古称郡國其髙城深隍<lb/>
<pb n="KR4e0021_SBCK_011-5b"/>
所以衛民限敵者必有神以隂宰之而神未有封號封號自<lb/>
國朝始其冕七旒其服七章秉圭正履無不如制赫然南面<lb/>
以司禍福惟感斯應葢有不可得而測者殆亦誠則誠乎且<lb/>
天子以誠而祀上下之神有司以誠而祀境内之神将見神<lb/>
之饗之而錫福于斯民也必矣継自今長民扵兹者尚知所<lb/>
以事神而毋廢慢天子錫之封號之意<lb/>
　芸香楼記<lb/>
吾邑徐君季子購書之多也作楼以蔵名之曰芸香而属記<lb/>
扵余余甞登所謂芸香楼者即季子縦觀羣書盖閱月而不<lb/>
能徧信乎其多書也夫多書而不䏻徧觀則蠧易以生蠧生<lb/>
而不以芸香辟之則文殘字缺無完書矣然則書之完者固<lb/>
有頼扵芸香也此斯楼所以名欤夫楼者蔵書者也芸香者<lb/>
<pb n="KR4e0021_SBCK_011-6a"/>
　辟書之蠧者也而書者道之所載者也載道何書乎經史百<lb/>
　氏皆是也古者三皇之立極也二帝之敷教也三王之尚忠<lb/>
　質文也五伯之假仁也其禮樂刑政頋弗布扵易書詩春秋<lb/>
　乎君子即遺經則知夫皇帝王伯之道有隆汙也雜伯如漢<lb/>
　雜夷如唐倣先王而事未備如宋與夫秦項之暴殘新室晋<lb/>
　陏之篡弑戦國七䧺三國南北朝五季之分裂僣奪頋弗紀<lb/>
　扵諸史乎君子即諸史則知夫百代之扵道有得失也嗚呼<lb/>
　斯道之傳自皇而帝自帝而王至于孔子不得君師之位以<lb/>
　撥乱反正而行其禮樂刑政扵天下也扵是繋易序書刪詩<lb/>
　作春秋以為百王法然継春秋而為史惟朱子綱目茟削之<lb/>
　公不爽其法而馬迁先黄老後六經班固䡖仁義賤守莭司<lb/>
　馬統魏歐陽以周乱唐固無取也継易書詩孔子而言性惟<lb/>
<pb n="KR4e0021_SBCK_011-6b"/>
孟氏周子二程張朱以仁義禮智為固有而氣貭則不齊能<lb/>
彂其奥而荀卿所謂惡揚䧺所謂善惡混韓愈所謂有三品<lb/>
固無取也夫無取也者豈非以其講道未眀而論著不䏻不<lb/>
謬扵聖人乎是以君子之所學則願學乎孔子也孔子巳殁<lb/>
學之奈何即其書明其道反之其身可也如是則進而得攻<lb/>
可復三代退而立言足訓萬世盖無非斯道之所發也豈彼<lb/>
俗儒所䏻與扵此㢤吾知季子不以此而易彼也不然讀書<lb/>
雖多亦不足尚况蔵書乎余願從季子之後而勉力焉囙書<lb/>
以為芸香楼記<lb/>
　　慎齋記<lb/>
鍾伯震氏之居其齊也密菴生謝肅過焉伯氏曰有一言而<lb/>
可終身行之者而知之未也密菴生曰其慎與伯氏曰而䏻<lb/>
<pb n="KR4e0021_SBCK_011-7a"/>
為我繹其義乎密菴生曰未敢以為是也吾與若必齊三日<lb/>
而後可以論焉既齊伯氏冠帶肅容西面而坐密菴生亦冠<lb/>
帶肅容東面而坐廼告于伯氏曰扵乎帝王姬孔何慎乎非<lb/>
道夫道也者日用事物當行之理也可不慎乎不獨慎乎其<lb/>
所覩聞而慎乎其所不睹聞也不獨慎乎其見顯而慎乎其<lb/>
隱微也斯之謂慎焉耳矣是故天子能慎足以保四海諸侯<lb/>
能慎足以守其國卿大夫能慎足以持其家士庻人能慎足<lb/>
以不失其身夫其身之䏻慎者放之一家而凖也放之一國<lb/>
而準也放之天下而凖也自天子以至于庻人一言而可終<lb/>
身行之者其慎矣乎伯氏曰母誇也士以脩身為本取諸以<lb/>
示戒庻其切與密菴生囙是以扵其心有戒焉扵其目有戒<lb/>
焉扵其耳有戒焉於其口有戒焉扵其鼻有戒焉扵其元有<lb/>
<pb n="KR4e0021_SBCK_011-7b"/>
戒焉扵其面有戒焉扵其手有戒焉扵其趾有戒焉凢戒有<lb/>
九所以統之者心也心之戒曰尔謹其獨爾窒其欲以宅神<lb/>
明則虗以靈由理逹事主一無二如對越於上帝<hi>叶寘</hi>目之戒<lb/>
曰有接乎外則動厥内<hi>叶</hi>何以制之非禮勿視耳之戒曰衆<lb/>
聲交作以雅以淫淫則勿聴雅以平予心口之戒曰毋曰出<lb/>
言胡尤曽是起羞毋曰出言胡患<hi>叶熒絹</hi>曽是階乱<hi>叶龍眷</hi>惟認<lb/>
惟訥則免于淚<hi>叶力蘖</hi>鼻之戒曰列䁀亨飪疇弗朶頥弗義弗<lb/>
食奚以嗅爲元之戒曰扵維尓元克肖大圜百躰攸戴其直<lb/>
毋偏面之戒曰雞鳴而興爰頮尔垢曷其厭然必有媿于屋<lb/>
漏手之戒曰揖拜之節以致恭也威儀之盛徳攸彰<hi>叶之戎</hi>也<lb/>
趾之戒曰惡乎䧟扵泥塗<hi>叶動五</hi>惡乎顛蹶扵險阻遵彼周行<lb/>
无行不可<hi>叶五</hi>孔戒巳伯氏曰嘻㢤推而極之其殆踐形乎帝<lb/>
<pb n="KR4e0021_SBCK_011-8a"/>
王姬孔之道在是矣而慎則其要也敢不夜以思旦以省晝<lb/>
以強夕以惕戦戦惟恐其躬之弗逮也密菴生曰吾亦日慎<lb/>
一日求㡬乎道而與若也斃而後巳云尔乃合而書諸户牖<lb/>
曰慎齊記<lb/>
　　梅花庄記<lb/>
吾郷管君起明以才行仕于時倦㳺来歸載書與琴出邑城<lb/>
西北三里築室以居環居植梅且碩茂矣而名之曰梅花之<lb/>
庄間命其子翰章雲以記属予予亦何能記兹庄之梅花以<lb/>
道夫起明之意㢤一日過起明低徊四頋所謂梅花庄者正<lb/>
在方山之麓麓平廣二三百畒而陽溪抱流焉左卓古淡右<lb/>
崒蓮華百楼大蘭横峙乎其前而舘宇之髙敞泉石之幽竒<lb/>
樹木之葱蒨則周以援焉　啓扉當扉架橋而跨之溪亭<lb/>
<pb n="KR4e0021_SBCK_011-8b"/>
其上布石可坐以觀山色而聴泉音也度橋得徑曲折林薄<lb/>
以出于野則田有秔稌渚有蒲蓮園有桒竹椒橘䴡于庄而<lb/>
可樂者甚衆頋獨以梅花名焉則起明之意豈無所在邪夫<lb/>
梅有花而有實者也昔商髙宗命說輔徳而比之和羮斯謂<lb/>
實與六朝以来詞賦所称幽芬絶艶斯謂花與且花與實一<lb/>
本而異名也實以用而可貴花以色而可尚尚花今也貴實<lb/>
古也古之貴實者既見于經而今之尚花者其詞賦足擬扵<lb/>
經乎㢤如其未足以擬乎經請以經言喻之矣夫隆冬之月<lb/>
草木不蕃而獨存生意粲焉以芳者非若有恒性乎静而山<lb/>
溪喧而城郭玉堂茅舍無適不宜者非素其位而行乎蛮烟<lb/>
瘴霧雨暗風霾而純白之姿迥出塵表者非涅而不緇乎得<lb/>
復之幽貞也故䏻獨守以正而不乱扵物焉得賁之白賁也<lb/>
<pb n="KR4e0021_SBCK_011-9a"/>
　故䏻不假文飾而自然光莹焉盖所謂昭明有融者也盖所<lb/>
　謂皜皜乎不可尚已者也合衆羙為全德其花之聖者乎而<lb/>
　視夫髙宗所用之實何媿是則實猶花也花猶實也而名庒<lb/>
　之意得矣雖然想夫起明露晨月夕逍遥乎梅花之下吟詠<lb/>
　經言所謂全德者果且在扵經欤果且在扵梅花欤果且在<lb/>
　扵其躬欤之三者必有辯矣亦惟起明克全其德則經言可<lb/>
　忘而况梅花之足較耶姑寓意扵梅花云尔或曰子以經而<lb/>
　言梅花可乎曰昔之言梅花者固已具太極之㫖矣予請以<lb/>
　是而記之若乃花之盛時素雲無際琴聲琅然如挾神人以<lb/>
　㳺于藐姑射山曠焉有世外之適也者則豈無大夫士能為<lb/>
　起明賦之兹不記<lb/>
　　　梅屋記<lb/>
<pb n="KR4e0021_SBCK_011-9b"/>
㑹稽周子和清慎嗜學名其所居曰梅屋間請記扵予予復<lb/>
之曰稽山臨鏡湖湖周数百里坻島洲渚參互其中而子和<lb/>
之居實當其勝盖雲霞之舒卷魚鳥之泳飛草木之蔚秀可<lb/>
取以名之者非一乃獨名以梅屋屋之外無一梅之植而以<lb/>
此名其豈無意耶意藏脩于兹㳺戯翰墨輒以古梅是畫懸<lb/>
之素壁則風䑓月觀若峙子坐隅羅浮孤山若移于室内日<lb/>
玩焉以得夫瀟洒出塵之趣将以樂終身而名後世此固子<lb/>
和所欲予之記之者也然予以為子和之畫梅固有所受苟<lb/>
泥常而不能通変何以盡夫冩生之妙㢤故善畫者必觀扵<lb/>
物而善觀物者不唯目接其形必也心通其理明彼曉此觸<lb/>
䖏圎融見天地可以畫八卦見鳥跡可以制文字見舞劍噐<lb/>
可以悟書法况即梅焉而寓其似乎夫梅貞植也高而山嶺<lb/>
<pb n="KR4e0021_SBCK_011-10a"/>
曠而湖江茅舎之隠玉堂之顯無不可者搓牙乎其碩幹之<lb/>
堅於鉄石也參錯乎其脩枝之撑於空碧也的皪乎一花之<lb/>
纔吐而春意非不足也璀璨乎萬樹之皆芳而晴昊非有餘<lb/>
也拂乎其寒香之度越也淡乎其夜影之交横也於水月也<lb/>
而賞其精神於雪霜也而識其凨操盖必有数千百本之成<lb/>
梅在吾匈中遇有所適則振筆而成形會理得出入神聖而<lb/>
生物之天頋不全於是也乎果能此矣将見子和畫梅當與<lb/>
閻立本之山水王摩詰之芭蕉文湖州之竹石枯木同奪天<lb/>
造而花光之超絶有不足論矧其下者也雖然畫與書亦類<lb/>
尓獨不見夫王右軍虞永興乎此两公者吾郷偉人也咸以<lb/>
善書名至今然䆒其平生所長豈止善書而已乎此閻文之<lb/>
徒亦以善畫而掩乎其它所長矣今子和於學方進而未止<lb/>
<pb n="KR4e0021_SBCK_011-10b"/>
吾亦惧其異日苐以畫梅之善而著其名也不得無言以朂<lb/>
之因書以記<lb/>
　　上虞縣海隄記<lb/>
天下之水惟海爲大海實周乎地之四垂其在西北地势髙<lb/>
潮汐弗能及東南地势下而南海則非江湖諸大川之所會<lb/>
其所會者東海耳然東海怒涌徃徃西侵燕趙齊魯呉越之<lb/>
地其爲災也不一固甞起隄以抗之輒復吞囓盖自古記之矣<lb/>
皇明洪武四年秋七月越之上虞海隄潰大傷田稼民以訴<lb/>
縣　白于府太守唐公以爲憂乃亟臨海上行視决隄召縣<lb/>
令及父老與長于里者惻然諭曰惟<lb/>
天子命我出守以昭事境内山川之神而爲民徼福也今海<lb/>
乃肆災于民其咎在予予可不爲禦之邪夫禦海莫善治堤<lb/>
<pb n="KR4e0021_SBCK_011-11a"/>
治堤宜先鑿渠鑿渠得土即累以為内防然後外作石隄則<lb/>
不患无渠以通舟致石而隄成無難者苐扵吾民不能無費<lb/>
且勞耳若意謂何縣令趙允文曰太守公所以来者将隄海<lb/>
以弭災又不忍勞費其民何仁之至也然海隄扵民雖暫勞<lb/>
而終佚之雖暫費而終恵之公又何憂乎父老及長于里者<lb/>
曰願為海堤也得驗田以出粟何費之惜差力以共作何勞<lb/>
之辞以㢘幹者為程督之何事之不集惟太守公所令而巳<lb/>
公幡然喜曰凢若之言吾之意也吾為圗之即還與闔府僚<lb/>
佐議無不謂便遂以其事檄委府史羅子真子真奮曰是吾<lb/>
郷邑事也且太守公所委能不盡吾心乎既至則趙令以秩<lb/>
滿去子真乃獨䝉氛霧觸風濤度地合徒穿渠一萬三千尺<lb/>
為防如渠之数扵是乎大起石隄自纂風至于荷華池以属<lb/>
<pb n="KR4e0021_SBCK_011-11b"/>
於隄故隄者前元郡吏王永奉檄所築也永見往時隄皆土<lb/>
纍故善崩始易以石凢八里餘尚絫土則今為隄處也隄趾<lb/>
布<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>四行沒上八尺前行既䧟側石以護之乃置方廣之石<lb/>
于其上外則疊以鉅石縦横上下勾連叅錯以拒洪濤之激<lb/>
射内則捄夫石之小者雜以剛土築使堅密完壮仍包以石<lb/>
而與外称焉其廣四十尺其髙視廣得五分之一其長以丈<lb/>
計之至一千三百其石與<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>以枚数之至十餘萬其用人之<lb/>
力以工積之至十二萬有竒也方隄築且四之三子真以事<lb/>
赴府府委縣主簿史文郁継董其役而知縣張翼縣丞逹貫<lb/>
道咸恊相之夫以府史暨邑之長貳用太守公命以勸督事<lb/>
㓛宜其成之之甚速也然而率作恐違農時且必在水潦既<lb/>
乾之際間又相故隄之缺圯者與溝之填閼者輒𥙷浚之以<lb/>
<pb n="KR4e0021_SBCK_011-12a"/>
故越又明年而工始訖焉是年並隄之田收倍于常民歌之<lb/>
曰彼海之災捍者其誰我有賢守作我石隄又歌之曰水既<lb/>
潤下田彼海傍甌窭汙邪秔稌以穰以食我于無疆言徭役<lb/>
罷而耕種遂也已而邑人謀刻石以識以訓導黄韶所具事<lb/>
實徴記扵肅肅辞不獲乃為之言曰上虞北㩀大海海南有<lb/>
湖曰夏盖夏盖之南又連上妃白馬二湖而田之西盡江東<lb/>
極陳倉南距羣山北属海者皆受溉于湖也然湖既逼于海<lb/>
海隄時壊則醎流乗湖以入而田為斥鹵五榖不育民且告<lb/>
饑矣是則隄海所以衛湖衛湖所以護田其利害豈細故㢤<lb/>
昔王延世塞河成隄功費約省而漢史志焉韋丹築隄捍江<lb/>
老幼思之而唐史傳焉今太守公之禦夫海也隄既成截然<lb/>
令潮汐不復為羡溢之災故民思其恵利扵永久而不憚乎<lb/>
<pb n="KR4e0021_SBCK_011-12b"/>
一時之勞費者豈非規畫有方任属得人遂厎于成㢤其與<lb/>
漢之塞河唐之捍江功實相侔誠不可以不書也抑肅又惟<lb/>
水土之政所以飬民凢受牧字之寄者能以是而為務則民<lb/>
獲其飬民獲其飬則教易以行俗易以美以賛國家太平之<lb/>
治扵是焉在則太守公所作上虞之海隄豈不有関扵水土<lb/>
之政之大者乎故謹書之使来者之有考也公名鐸字文振<lb/>
泗州虹縣人由殿中侍御史出為今官治郡多政績可紀此<lb/>
則著其一云<lb/>
　　夢夢軒記<lb/>
浙江之西爰有人焉曰守約氏甞東上㑹稽與丹崖子相友<lb/>
善此两人固確乎其有用之才㢤及丹崖子從官四方則守<lb/>
約氏亦既仕而歸隱矣隱于西湖孤山間其志甚適也一昔<lb/>
<pb n="KR4e0021_SBCK_011-13a"/>
夢㳺臨濠值農者焉覺而自念曰吾將耦夫農乎何以兆斯<lb/>
夢也居無㡬何以例遣赴濠上耕于渠象山其夢既符矣又<lb/>
自念曰濠上去浙西有三江五湖之阻吾惡乎而至于此邪<lb/>
向吾浙西之萝濠上固已覺矣今吾倐在濠上豈復浙西之<lb/>
夢邪若果復夢當復覺矣吾惡乎而未覺邪夫唯未覺則是<lb/>
夢中占夢吾誠不䏻自辯矣乃精䘮意迷猶豫狐疑掎乎牛<lb/>
角行乎田隅適丹崖子蓆帽布衣若遽若暇至自應天亦將<lb/>
學稼扵是守約氏援之上牛相並而坐且驚且恠且悲且喜<lb/>
且語于丹崖子曰若亦惡乎而至于此邪丹崖子不䏻荅則<lb/>
又語之曰向吾𥘉見若也將就若以辯吾萝覺矣及既見若<lb/>
也忽乎其忘矣而乃相與驚恠悲喜焉又即此之驚恠悲喜<lb/>
并以問若若與我果且覺乎果且夢乎丹崖子凝然若思乆<lb/>
<pb n="KR4e0021_SBCK_011-13b"/>
而後應之曰且也吾方在乎夢中又焉䏻辯若之覺以否無<lb/>
巳則質諸荘周乎遂同陟乎逍遙之䑓而少息焉二子夢謁<lb/>
荘周周之正席巳坐子列子矣咸再拜以見周謂丹崖子曰<lb/>
若欲辯人之夢覺也邪昔周亦甞萝為胡蝶矣栩栩然胡蝶<lb/>
也不知周也俄然覺則<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
                    <graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>然周也不知周之夢為胡蝶歟<lb/>
胡蝶之夢為周歟周與胡蝶必有分矣此則辯乎夢覺者也<lb/>
子列子亦謂守約氏曰若之夢覺猶不能自辯也邪夫覺有<lb/>
八徴形所接也夢有六候神所交也識夫感變之由則無所<lb/>
恒吾又何言㢤二子復再拜以謝既寤丹崖子不逺千里寓<lb/>
書扵其友密菴生曰請繹荘列之㫖以喻夫守約氏之夢夢<lb/>
將為大書于其偃息之軒子毋辭也密菴生閱書啞然笑曰<lb/>
列禦㓂其無惑乎夢覺之真妄者欤盖神交妄也形接真也<lb/>
<pb n="KR4e0021_SBCK_011-14a"/>
荘周之扵夢覺則物我皆幻無適不可其㡬道者歟若丹崖<lb/>
子知在夢中而亟求其覺固未盡得荘周之所適矣而守約<lb/>
氏扵浙西濠上既夢而覺又疑覺之為夢其亦未逹列禦㓂<lb/>
真妄之所以然然則夢夢相因何時覺邪亦孰知夫濠上者<lb/>
皇陵之所建也峙以塗山帶以淮川城郭以衛之宫室以䴡<lb/>
之五方之人鱗次輻湊无貴无賤無長無少无不耕織以為<lb/>
衣食桒麻蔚然五穀栗然而鷄鳴犬吠千里相聞物産之盛<lb/>
也風俗之淳也刑罰之簡也徭沒之弗繁也其猶華胥氏之<lb/>
國乎夫華胥氏之國乃黄帝所甞㳺者也今守約氏何幸而<lb/>
得㳺夫黄帝之所㳺乎然黄帝所㳺夢也守約氏真㳺也以<lb/>
真㳺為夢夢可乎㢤雖然人能齋心心體則虚虚則神明湛<lb/>
然中居通乎天地應乎萬物夢與覺一是謂常覺吾請以此<lb/>
<pb n="KR4e0021_SBCK_011-14b"/>
常覺而覺夫守約氏之夢夢奚必荘列㢤則丹崖子之聞之<lb/>
也其以余言為然乎来守約氏張姓某名丹崖子唐肅䖏敬<lb/>
密菴生則謝肅原功也<lb/>
　　樗舍記<lb/>
上虞管起逺氏之避地于北山也山有大樗因作舍以䕃于<lb/>
其下而名之曰樗盖自比焉且属予記之時予有四方之㳺<lb/>
不果為及㱕則樗舍者已徙<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>城中餘十年矣而其名不易<lb/>
則又謂予曰曩属子記吾樗舍不意文之久不出也何故余<lb/>
復之曰起逺固美才而有用者也樗固散材而無用者也以<lb/>
無用之散材比有用之美才余何言以記㢤乃愕然曰子以<lb/>
吾為有用之才則誠不知我矣獨不見夫元之季世乎朝綱<lb/>
解紐中原板蕩群䧺並争以為敵國故中外急扵用才而无<lb/>
<pb n="KR4e0021_SBCK_011-15a"/>
所擇凡其才之可以宰一邑者或守一郡才之可以守一郡<lb/>
者或鎮藩維或以將帥之才而屈伏行伍或以經綸之才而<lb/>
汩沒簿書或位都卿相爵列王侯而非匡濟之才雖才有小<lb/>
大用不適宜固未為不見用也及　皇明聿興天戈一麾<lb/>
四海讋慄向之所謂才者莫不低頭束手以就戮辱焉唯吾<lb/>
幸免豈不以其才之无用也邪天下巳定　上乃更張治<lb/>
化深懲前代之失合羣卞而聚于　京師親為蕳㧞以用<lb/>
之有朝食虀塩而莫調鼎鼐者矣有莫居<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>旅而朝上巖廊<lb/>
者矣兹非有用之才乎然左承薦擢而右賜徒流右懐章綬<lb/>
而左伏鈇鉞者亦云夥矣是豈　宸衷之不愛才也㢤亦<lb/>
其才不勝任而冒焉者之故也以吾才無用而獲免又何其<lb/>
幸欤此吾所以甘比扵樗焉夫樗無用之散材故匠石不加<lb/>
<pb n="KR4e0021_SBCK_011-15b"/>
斤斧得以全乎其天而荘生甞述其言以為求无所可用而<lb/>
為余大用者也子但以是而記之何謂無言乎余又復之曰<lb/>
嘻有是㢤夫求无所可用者荘生所以忘天下也為余大用<lb/>
者荘生所以自私也自私而忘天下豈聖賢之所安乎然吾<lb/>
知起逺讀聖賢書而志將有為者也道出處言必称伊吕道<lb/>
問學言必称孔孟伊吕孔孟未甞自私而忘天下也故伊尹<lb/>
之未見用也耕于有莘固耕者耳而䏻樂夫尭舜之道及既<lb/>
見用也則相其君而覺斯民惟吕望亦然方其未見用也釣<lb/>
于渭濵固漁者耳而䏻謹夫丹書之戒及既見用也則尊主<lb/>
而庇民是伊吕未甞自私而忘天下也孔子謂如有用我吾<lb/>
為東周而行夏時乗殷輅服周冕樂韶舞此欲見諸行事者<lb/>
未甞自私而忘天下也孟子謂平治天下舍我其誰雖不得<lb/>
<pb n="KR4e0021_SBCK_011-16a"/>
位然其談王道道性善論飬氣所以立言垂訓者未甞自私<lb/>
而忘天下也且夫天者降聖賢以其才非但使其自足扵已<lb/>
而巳必将欲其大有為扵天下以濟乎斯人也而荘生之才<lb/>
既不足以濟斯人又不肯下扵聖賢乃託樗焉以肆其荒唐<lb/>
之說欲髙出扵天地萬物之表其亦不知視乎聖賢也而益<lb/>
卑矣孔子曰歲寒然後知松栢之後凋也盖以喻夫君子所<lb/>
守䖏乱世而後可見然非周于徳者不䏻焉孟子曰牛山之<lb/>
木甞羙矣斧斤伐之以為未甞有材焉此豈山之性也㢤盖<lb/>
以喻夫人之良心乃固有耳若然則吾聞孔子甞取松栢以<lb/>
喻君子之周于徳者矣未聞有取扵樗也吾聞孟子甞取羙<lb/>
木以喻人之良心者矣未聞有取扵散材也今起逺亦飬其<lb/>
良心而周于徳則用世之才全扵我矣又何必自比扵无用<lb/>
<pb n="KR4e0021_SBCK_011-16b"/>
之樗樗乎樗乎其荘生之徒欤起逺有志扵聖賢者也苐以<lb/>
未之見用若无用然乃強名其舍曰樗耳夫豈其情也㢤扵<lb/>
是幡然喜曰是足以記吾樗舍矣敢不自勉遂為書之<lb/>
　聴鶴軒記<lb/>
虞江之陽有軒焉翼然欲飛三光之所照臨八風之所廻旋<lb/>
絶雲雨而渺山海是維張九臯氏聴鶴之所也予甞造焉而<lb/>
問之曰軒則勝矣亦豈有鶴鳴之可聴邪曰子何言之弗較<lb/>
也吾試與子憑軒以望東則青田鶴所産也南則委羽鶴所<lb/>
翔也而鶴之唳于華亭縦于孤山者又不在其西北乎是則<lb/>
環吾軒数百里間莫不有鶴鶴之飛鳴而相過者庸詎知吾<lb/>
不得聴之也邪扵時秋髙雨新霽天無雲晧月出海上徘徊<lb/>
白道光華煥爛浸溢两間而萬籟俱寂矣微聞空際羽音肅<lb/>
<pb n="KR4e0021_SBCK_011-17a"/>
如戞然鳴聲既髙且亮中乎律焉而使夫人之聞之者飄飄<lb/>
乎如馭泠風撫清絃與浮丘子晋遨逰八表而秋毫世慮之<lb/>
不入于心也夫然後知九臯氏所以聴鶴者盖如此雖然詩<lb/>
曰鶴鳴于九臯聲聞于野兹非言夫誠之不可掩乎易曰鳴<lb/>
鶴在隂其子和之兹非言夫誠之感通乎盖誠之感通者莫<lb/>
大乎言行故君子之扵言行也深加慎焉誠之不可掩者莫<lb/>
顯乎徳也故君子之徳藴于已而著見于天下焉然徳之所<lb/>
以能著見于天下豈不由乎慎夫言行邪慎言行而可以動<lb/>
天地非誠有徳者其孰能與扵此㢤使九臯氏求所以䏻與<lb/>
扵此則所聴之鶴不在青田華亭而在乎詩与易也而易詩<lb/>
之鶴不在聴之以耳而在乎聴之以心也心也者徳之宅也<lb/>
言也者心之聲也行也者心之跡也九臯氏之聴夫鶴也固<lb/>
<pb n="KR4e0021_SBCK_011-17b"/>
將深味乎詩易之㫖而必求有得于心者與在自朂尔在自<lb/>
朂爾九臯氏資清夐喜讀書事親以孝聞故予為之記<lb/>
　　月㑹記<lb/>
昔先王之教民以睦也不睦則有刑盖刑以糾不睦而使之<lb/>
睦是天下无不睦之宗族也宗族且無不睦則孝友扵其父<lb/>
母兄弟烏有弗䔍㢤然自風漓俗媮人紀斯斁雖父母兄弟<lb/>
猶有弗䔍于孝友者而况睦其宗族也邪乃扵此時能明倫<lb/>
理以睦宗族隆之尊祖重本之道申之禮義㢘耻之方相與<lb/>
務為善良不為惡慝將使和氣充周由家化郷則君子安得<lb/>
不深與之㢤若吾郷黄氏之月㑹是已黄氏其先江夏人後<lb/>
居大梁七世祖諱彂有文學尤善騎射仕宋官至武經大夫<lb/>
扈駕南渡卒塟上虞蘭芎山下子孫廬于墓側囙占籍焉世<lb/>
<pb n="KR4e0021_SBCK_011-18a"/>
逺族分或居郡或居邑或居村落惟春時祭墓一會輒散而<lb/>
其情弗相洽也族之長者曰廷玉及其從弟曰國輔曰士心<lb/>
曰君定此四人議曰吾宗族雖有親䟽之殺然以武經公視<lb/>
之固一体所分也分而無以聮属之㡬何其不視族人為途<lb/>
人也因相顧而慨傷且念夫子程子所謂凡人家法須月為<lb/>
一㑹以合族者犁然契于其心乃共㝎為月㑹所以萃其族<lb/>
而脩其睦也其法每月吉舉族之人悉集族長之家致薦于<lb/>
武經公畢以長㓜序拜相慰問外懸族譜圗而觀焉使知夫<lb/>
某為某之子某為某之孫而某之祖某之祢又同出自于某<lb/>
祖世次秩矣則族長命于衆曰凡在兹㑹莫不出自武經公<lb/>
者也可不念其先徳乎或讀書明理或力田治生䖏有以仰<lb/>
事而俯育出有以尊主而庇民使族属與有榮賴焉可不謂<lb/>
<pb n="KR4e0021_SBCK_011-18b"/>
武經公之賢子孫乎衆皆曰唯又命于衆曰毋以妻子之昵<lb/>
而敬衰扵父母毋以他人所間而愛弛扵兄弟扵長㓜毋廢<lb/>
其莭扵親戚毋失其婣扵朋友郷黨毋失其信義果䏻此矣<lb/>
可不謂武經公之賢子孫乎衆皆曰唯又命于衆曰昏囙䘮<lb/>
祭必相為禮疾病孤弱必相存恤易直子諒必相感化頑率<lb/>
奢傲必相决去是十数言者有乖其一斯乃武經公不肖之<lb/>
子孫也衆皆曰唯敢不服膺斯言以為懲勸既乃序坐酒三<lb/>
行或五行行数不越七侑以果脯食則抗飢而止不務豐厚<lb/>
使可継焉既會又惧夫㑹之屡而或怠也不逺数百里寓書<lb/>
来呉請著之文以昭示永久予家与黄氏為世<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>國輔丈之<lb/>
二子曰麒曰麟者予外弟也當其冠時予實揖遜周旋扵其<lb/>
間而郷人巳称黄氏之好禮矣今又舉兹月㑹以合其族非<lb/>
<pb n="KR4e0021_SBCK_011-19a"/>
好禮之切者䏻若斯乎雖然試攷諸禮昔之合族者必以廟<lb/>
故天子祭七廟則凡七廟之子孫咸得而㑹焉諸侯祭五廟<lb/>
則凡五廟之子孫咸得而㑹焉卿大夫祭三廟則凡三廟之<lb/>
子孫咸得而㑹焉士惟二廟雖再從兄弟亦不得而㑹祭况<lb/>
緦免者乎是固合族之禮自天子至于士截然有等而士巳<lb/>
不得扵廟徧合其族况無廟者乎然今之卿大夫士或再世<lb/>
而昧其祖之所自出而以塗人視族人者有矣豈不重可慨<lb/>
傷乎則黄氏之合族也以月㑹盖亦得夫以義起禮之微權<lb/>
此君子所以深與其能睦焉者也抑予又以為其㑹有言辝<lb/>
以致其教戒有飲食以綴其情意惓惓焉惟先徳是念濟濟<lb/>
焉惟士行是脩則子弟有出仕于朝為列卿為御史為尚書<lb/>
郎而宗㑹之盛如花樹韋家置為義田給其衣食給其嫁娶<lb/>
<pb n="KR4e0021_SBCK_011-19b"/>
給其丧塟而羣族得所如姑蘇范氏且得建家廟以合其宗<lb/>
族者或由兹月㑹而致之也夫故為書之以俟焉<lb/>
　　水竹居記<lb/>
吾郷夏思恭家桂林即故宅傍作一室不陋不華深廣合度<lb/>
環其外鑿渠開徑引以流水樹以脩竹名之曰水竹之居㩀<lb/>
清曠而脱袢囂庻其可以務于學也間属其友朱士㢘請記<lb/>
扵余後数日文未就拏小舟往過之則見大禹峰峭立天半<lb/>
其麓西行衍為平地所謂桂林者直地之中而水竹居在焉<lb/>
東南浸湖西北繚江海而湖江海外群山踴躍閗竒獻秀者<lb/>
莫不内向地多喬木巨植蒼翠蔚然與水光山色混天碧而<lb/>
延野緑者不出户庭而四瞩皆盡盖一方山水之勝㑹于桂<lb/>
林桂林之勝㑹于水竹居則思恭之居扵是也不有㳺適觀<lb/>
<pb n="KR4e0021_SBCK_011-20a"/>
美之樂乎然吾聞思恭之曽大父夢龍在宋寳曆初以文詞<lb/>
冠郷薦淳祐中以累舉恩射筞帝廷授文學調主簿皆以親<lb/>
老不赴益浚于學尚書王公應麟称其信道之篤者也自主<lb/>
簿公而下子孫蕃碩而思恭之祖父尤以積善称里閈思恭<lb/>
通敏俊爽器識不羣以孝友世其家以耕稼飬其父母以考<lb/>
徳問業親其賢士大夫䖏事無難易不適其宜不止急人<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>
苦不啻如已人或侮之漫不與較而其中廓如其行能可以<lb/>
仕而不仕斯亦信道之䔍者欤是則水竹居不徒樂乎㳺適<lb/>
觀美而巳也想其端居朝夕或夷猶水上或咲傲竹間神情<lb/>
超逺悠然與二者相㑹扵明清虚静之郷咏孺子之歌誦淇<lb/>
澳之詩以自警焉而進扵善則思恭為學將無取扵水竹之<lb/>
助乎夫水有原故䏻周流而不窮則君子之扵學也不為一<lb/>
<pb n="KR4e0021_SBCK_011-20b"/>
偏之所滯夫竹有本故䏻貫四時而常若則君子之扵學也<lb/>
不為它技之所變盖不變扵他技不滯扵一隅則惟道是適<lb/>
而所守弥堅推以澤物則沛乎莫禦此格物之學深得水竹<lb/>
之妙扵形跡之外不亦樂乎斯樂也思恭宜有以自取之矣<lb/>
遂書以識焉<lb/>
　　天光雲影軒記<lb/>
吾邑有隠君子曰貝彦中氏自父祖而上世業儒諱欽世者<lb/>
宋紹興二十四年登進士苐官建康軍莭度僉判僉判公生<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>慶淳熈五年亦以明經中其科授廣徳軍教授至彦中五<lb/>
世矣彦中資純静脩徳務學克紹先緒然不慕仕進而其意<lb/>
慊如也即故宅西偏作軒四楹地亢而夷雖當人境而出乎<lb/>
氛埃之表非㳺心扵髙明者則莫宜居彦中居而宜之鑿池<lb/>
<pb n="KR4e0021_SBCK_011-21a"/>
其前以来山泉而環甃之石深静泓澄若開一鑑名以天光<lb/>
雲影取朱子讀書有感詩語也間属記扵肅辝不獲竊惟朱<lb/>
子何感扵讀書乎書載聖人之道道本扵心朱子以心存其<lb/>
道至此悟焉故雖曠百世而相感感于書通于心也然此心<lb/>
之明莫可形容故喻以水之至清者焉夫人心莫測感物斯<lb/>
動徇欲斯放顛倒迷惑而違道逺矣必敬以存之虚靈昭徹<lb/>
如鑑之空則五性粹焉不雜于氣七情和焉不乖于莭由體<lb/>
逹用而無間顯微也非以心之眀故能應萬事乎譬之水焉<lb/>
小而濫觴大而滔天激揚騰躍皆不可鑑惟其静也無擇小<lb/>
大瑩然一碧則天之凝光雲之浮影莫不倒垂以徘徊扵空<lb/>
明洞徹中而上下顯著也非以水之清故能鑑萬物乎然則<lb/>
水以清而䏻鑑萬物者亦猶心以明而䏻應萬事也彦中名<lb/>
<pb n="KR4e0021_SBCK_011-21b"/>
軒之義其有取諸此㢤使彦中端居恪䖏涵飬既熟則湛焉<lb/>
方寸在我之天清明昭晣悉俻萬物而粲然有序充周宇宙<lb/>
而渾然無外豈但如一勺水能徘徊光影而巳姑借彼喻此<lb/>
此朱子至妙之所在在彦中冝深造而自得者乎抑予甞誦<lb/>
朱子齊居感興詩其一序堯舜禹湯文武周公孔子之道學<lb/>
相傳必本扵敬貫之以二言曰恭惟千載心秋月照寒氷此<lb/>
以水而喻群聖人之心也若讀書有感亦以水而自喻其心<lb/>
㢤然朱子求羣聖人之心扵書既得之矣彦中求朱子之心<lb/>
扵詩可不有以得之欤嗟夫以天下之大人億兆萬而心學<lb/>
寥寥也有如彦中能事扵斯非士之傑出者乎肅雖不敏碩<lb/>
從彦中以共加持敬之功焉囙書以為記<lb/>
　存省齋記<lb/>
<pb n="KR4e0021_SBCK_011-22a"/>
吾郷何徳儒質美而嗜學學于郡人王公玉先生先生授以<lb/>
舉子業窮日夜攻之川力甚勇巳而幡然悟曰是豈聖賢之<lb/>
學邪棄之有志于道以朱子存飬省察之語錯舉二字名其<lb/>
齋曰存省請于先生甞為記之矣又徴言扵余以益輔其志<lb/>
余不得辝也夫道出于天具于人心著于日用事物之間二<lb/>
帝三王以是而為治孔子以是而為教顔曽子思邹孟氏以<lb/>
是而為學其㱕則一揆焉彼其治不本乎是時君所以崇智<lb/>
力也敎不由乎是異端所以塞仁義也學不明乎是俗儒所<lb/>
以汨記誦溺辞章也夫欲屏俗儒之陋去異端之害復先王<lb/>
之政莫若以道然必人君躬行心得推以濟天下公卿大夫<lb/>
脩扵巳推以治于人而後庻㡬焉若士之不待文王而興者<lb/>
亦何道之不可自明邪要在存飬省察而巳矣故子思之論<lb/>
<pb n="KR4e0021_SBCK_011-22b"/>
道不可離也謂戒惧其不睹不聞者非存飬乎謂隠微必慎<lb/>
其獨者非省察乎存飬省察實体道之始功也盖君子扵不<lb/>
見聞之時既常存飬則天理全扵隱㣲之際尤加省察則人<lb/>
欲遏全天理所以立乎道之體遏人欲所以行乎道之用體<lb/>
立用行未甞外乎吾之一性性無不有故道无不在自夫婦<lb/>
之愚至于聖人所不䏻盡皆是物也充周乎六合不見其有<lb/>
虧歛蔵乎方寸不見其有盈以之賛化育則人物之性遂以<lb/>
之立大本則天地之道合此聖人之能事學問之極功而必<lb/>
先扵存飬省察者也雖然言乎存則存其心言乎飬則飬其<lb/>
性言乎省則省諸身言乎察則察扵事是其凡非有四乎然<lb/>
性者心之所具也事者身之所行也能存其心則性之本然<lb/>
可得而飬矣䏻省諸身則事㡬之善惡可得而察矣况事由<lb/>
<pb n="KR4e0021_SBCK_011-23a"/>
理出理自心<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>心為身主故錯舉存省而其義兼焉所謂体<lb/>
道之始功者也嗟夫徳儒道不逺人求則得之而得之之術<lb/>
其惟存省乎存即戒惧省即慎獨戒懼慎獨子思所以紹家<lb/>
學而接乎尭舜禹精一之傳者也一則守本心精則察理欲<lb/>
是聖人猶且存省况學聖人者乎吾以此輔徳儒之志亦以<lb/>
自勉焉也<lb/>
　　竹梧深記<lb/>
上虞有山其名馴象北臨白馬之湖湖山之間有大林焉一<lb/>
無雜木唯美竹森竦若琅玕之植髙梧卓落若琪玗之樹猗<lb/>
猗焉菶菶焉華潤上行蒼翠藹蔚浮于半空望之若屯雲然<lb/>
不知其中有隠人也而隠人之居于是若將終身焉者毎行<lb/>
歌竹梧間其歌曰人方經營吾以幽貞人方鞅掌吾以髙尚<lb/>
<pb n="KR4e0021_SBCK_011-23b"/>
尚友于古展也夙心澹然怡然以翳我嘉林以彼其志非下<lb/>
視一世者乎密菴子聞其風而往過之隱人速客升堂堂署<lb/>
曰竹梧深既坐定隠人復詠前歌歌巳囂然自得密菴子曰<lb/>
子殆忘世者也隱人曰嘻吾豈忘世耶世不我知故吾逸跡<lb/>
于竹梧間耳雖然吾㫁夫竹比之管焉參差之則簫也簧其<lb/>
端則笙也吾裁大梧縆以絃焉徽以節之兹非琴乎柱以承<lb/>
之兹非瑟乎夫瑟者伏羲氏鼓之所以順天地之和也琴者<lb/>
神農氏操之所以逹神明之徳也簫者虞舜氏奏之所以成<lb/>
無為之化也笙者有周氏吹之所以守盈成之業也不寕唯<lb/>
是凡聖王之興其作樂也琴瑟簫笙咸在于列盖諧之以律<lb/>
吕應之以氣候以生飬乎萬物以恊和乎神人豈特鐘鼓云<lb/>
乎㢤然簫笙琴瑟者樂之器也竹與梧者樂器之材也吾飬<lb/>
<pb n="KR4e0021_SBCK_011-24a"/>
其材以待作樂者之用吾豈忘世耶言未既天風颯起乍大<lb/>
乍細旋于林杪鏗鏘琳琅嘽緩噴烈聲中五音如古樂並奏<lb/>
使人聴之心暢神怡若䖏乎羲農虞周之世不自知其手舞<lb/>
足蹈也密菴子頋語隠人曰嗟乎天地之間有正聲焉無古<lb/>
無今未甞不在而聦者䏻聴之况在夫琴瑟簫笙乎在夫琴<lb/>
瑟簫笙者必待人而宣之孰若在夫竹梧者囙吹萬之自然<lb/>
荘周所謂天籟者是已然其作也非成其止也非虧子亦有<lb/>
得扵成虧之外者乎且子知竹梧為簫笙琴瑟之材又知簫<lb/>
笙琴瑟為羲農虞周之樂則不可不知夫天地正聲無古無<lb/>
今未甞不在也獨竹梧乎獨簫笙琴瑟乎雖然夫審聲以知<lb/>
音審音以知樂審樂以知政此聖賢之學在隠人所當勉焉<lb/>
以盡力者也隠人姓趙名肅字敬賢資謹<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>篤扵孝友從薦<lb/>
<pb n="KR4e0021_SBCK_011-24b"/>
紳㳺稽經考史喜為詩歌以言志其居于竹梧之深也而人<lb/>
比以鳯凰棲于林云<lb/>
　　望雲軒記<lb/>
括蒼鮑景初丞大谷之一年值令主簿咸缺得專邑政明年<lb/>
政平民恱大府称其賢聲籍籍汾晋間汾晋間佐縣者比肩<lb/>
立然皆推重景初景初不自以為䏻㱕之庭訓囙名其官舍<lb/>
所息之軒曰望雲以自表其思親之心適予㳺寓兹土以記<lb/>
見請能無言乎予聞景初以胄監髙才生授今官拜命之日<lb/>
退謁青宫錫以襲衣寳楮與告省親然後之官是則景初省<lb/>
親既承　上與皇太子以孝治天下之盛意扵其之官又<lb/>
道陟大行冝乎望雲而思親若唐之狄公也方狄公之并州<lb/>
法曺而親在河陽既登大行頋白雲孤飛曰吾親舍其下至<lb/>
<pb n="KR4e0021_SBCK_011-25a"/>
哉言乎後世人子之䆠㳺未甞不望親舎於白雲之下者由狄<lb/>
公有以啓之也然狄公亦先得我心之所同然者耳吾何慊<lb/>
於彼哉且以景𥘉視狄公則古今人可相及也以并州視大<lb/>
谷則壌地實相接也以丞視法曺則品秩固相次也以河陽<lb/>
視太行雖近以括蒼視大行雖遠則親舎亦相似也於是而<lb/>
顧瞻飛雲慨念庭闈形留神徃能不同于狄公乎第以雲者<lb/>
觸石而起盤空而㳺変滅無常不足以寓狄公思親之心耳<lb/>
然在狄公則一㪯目而親舎　在乎此此其造次顛沛不敢<lb/>
少違其親者亦何待見雲而能後然也邪不過假雲以表其<lb/>
思親之心之所向尔盖狄公是心常在膝下若太行之奠中<lb/>
域不震不動與天地相為不磨也景𥘉有狄公之心哉然非<lb/>
公致位宰相卒以忠顯所謂求忠臣於孝子之門者信邪非<lb/>
<pb n="KR4e0021_SBCK_011-25b"/>
　邪吾知景𥘉又必有以自勉矣遂書以爲記<lb/>
<pb n="KR4e0021_SBCK_011-26a"/>
　　聴松軒記<lb/>
會稽陶仲淵氏尚志執操其學可以用扵世然知貴富不足<lb/>
慕遂樂閒曠有逺祖貞白先生之風貞白甞特愛松風故仲<lb/>
淵亦名其軒曰聴松介清河張孝本徴記扵余余聞軒在鏡<lb/>
湖中洲洲有古松数百千章上干雲霄下䕃坁島倚松而環<lb/>
視則香爐玉笥秦望諸峯列其南而北東西咸敵江海其波<lb/>
光滉瀁欲浸几席而空翠藹欎飛堕庭户自外望之若神仙<lb/>
居焉非舟揖莫䏻至實越中山水竒勝之㑹有足愛者仲淵<lb/>
則尢愛聴夫松風也盖仲淵既以閒曠自適不與世伍而獨<lb/>
伍扵松松之磊落挺㧞如髙人碩士負才不售卓然有立仲<lb/>
淵盤桓其間意既有合而㣲風忽動松輒振聲又若與仲淵<lb/>
相對語者是以仲淵起居食息惟松風乎是聴然聴扵無聲<lb/>
<pb n="KR4e0021_SBCK_011-26b"/>
則天地間何莫非松風㢤囙聲生聴則松風固獨有在扵兹<lb/>
軒也風非松無以寓其聲松非風無以變其聲故風至自東<lb/>
則松之聲和以柔風至自南則松之聲暢以逹風至自西則<lb/>
松之聲淒以厲風至自北則松之聲猛以烈至于八風齊動<lb/>
乍大乍細乍疾乍徐盤旋太虚其為聲也或髙或下或清或<lb/>
濁或䟽或数而成音焉是則宫商宣而律吕諧鏗鏘而金清<lb/>
越而玉繟緩而絲噴薄而竹喧呼而匏鞺鞳而革音聲翕繹<lb/>
若韶武並奏使聞之者心恱神怡宛在扵虞周之世而不知<lb/>
䖏乎遐陬僻壌也此仲淵之聴松風而有慕扵貞白者如此<lb/>
然貞白甞辝禄掛冠居三層楼而所以愛松風者豈徒然㢤<lb/>
貞白蚤得仙術視青雲白日不覺為在逺仲淵有御風逺逰<lb/>
之思而後可以聴夫松風也貞白讀書萬卷一事不知即以<lb/>
<pb n="KR4e0021_SBCK_011-27a"/>
為耻在仲淵有竆理盡性之學而後可以聴夫松風也貞白<lb/>
隠居山中而梁武以事諮之在仲淵有經綸之才足為世用<lb/>
而後可以聴夫松風也貞白以士大夫談玄理而忘武俻作<lb/>
詩諷之在仲淵有諌争之才以振頽風而後可以聴夫松風<lb/>
也然則時仕則仕未甞固其位時隠則隠未甞忘乎世此貞<lb/>
白岀處之大致仲淵能象之則仲淵之聴松風也誠有同扵<lb/>
貞白之所愛㢤夫既同貞白之所愛則其出處之大致亦宜<lb/>
有同焉耳矣仲淵其勉之仲淵故翰林應奉夏先生叔通之<lb/>
甥壻其學盖有所自云<lb/>
　　損菴記<lb/>
君子之當自損者其惟忿與慾乎忿慾之不損則有以害乎<lb/>
其道矣然道具于心而忿慾亦生于心心能存道則忿慾之<lb/>
<pb n="KR4e0021_SBCK_011-27b"/>
<pb n="KR4e0021_SBCK_011-27b"/>
其湧若山崚嶒突兀弗陵乎物則不止焉慾心之起其積如澤<lb/>
冥昧不測弗溺乎已則不止焉然陵物者常抚於人溺已者常<lb/>
居扵下流所謂失其本心者非欤必也忿焉而懲之是摧乎山<lb/>
也慾焉而懲之是防乎水也懲忿窒慾而義理之心勝兹非<lb/>
損道之在大易者乎而敬𥘉以之嗟乎敬𥘉吾將與子杖屨相<lb/>
從即凢山澤而㳺之仰而觀山俯而觀澤心與境㑹則當懲<lb/>
之忿掲而止之猶澤之絶山也當窒之慾填使不流猶山之<lb/>
塞澤也是觀山澤而得損之道則損道不徒在扵大易而實在<lb/>
于天地之間矣天地間之易夫人而能觀之在敬𥘉觀焉則有<lb/>
以得于形势之外冝益求夫羲文孔子之心哉因書以爲記<lb/>
<pb n="KR4e0021_SBCK_011-28a"/>
</p>
<p>
</p>
  </div>
</body>
</text>
</TEI>
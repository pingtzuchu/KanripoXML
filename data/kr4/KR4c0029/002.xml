<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0029_SBCK_002-1a"/>
岑嘉州詩卷之二<lb/>
　七言古詩<hi>四十九首</hi>
　　　韋員外家花樹歌<lb/>
今年花似去年好去年人到今年老始知人<lb/>
老不如花可惜落花君莫掃君家兄弟不可<lb/>
當列卿御史尚書郎朝囬花底恒㑹客花撲<lb/>
玉缸春酒香<lb/>
　　　蜀葵花歌<lb/>
昨日一花開今日一花開今日花正好昨日<lb/>
花巳老人生不得恒少年莫惜牀頭沽酒錢<lb/>
<pb n="KR4c0029_SBCK_002-1b"/>
請君有錢向酒家君不見蜀葵花<lb/>
　　　青門歌送東臺張判官<lb/>
青門金鎻平旦開城頭日出使車廽青門柳<lb/>
枝正堪折路傍一日㡬人别東出青門路不<lb/>
窮驛樓官樹灞陵東花撲征衣看似繡雲随<lb/>
去馬色疑驄胡姬酒壚日未午絲繩玉缸酒<lb/>
如乳灞頭落花沒馬蹄昨夜㣲雨花成泥黄<lb/>
鸝翅濕飛屢低關東尺書醉懶題湏臾望君<lb/>
不可見揚鞭飛鞚疾扵箭惜問使乎何時來<lb/>
莫作東飛伯勞西飛燕<lb/>
<pb n="KR4c0029_SBCK_002-2a"/>
　　　梁園歌送河南王說判官<lb/>
君不見梁孝王脩竹園頽墻隠轔勢仍存嬌<lb/>
娥曼臉成草蔓羅帷珠簾空竹根大梁一旦<lb/>
人代改秋月春風不相待池中㡬度鴈新來<lb/>
洲上千年鶴應在梁園二月梨花飛却似梁<lb/>
王雪下時當時置酒延枚叟肯料平䑓狐兎<lb/>
走萬事飜覆如浮雲昔人空在今人口單父<lb/>
古来稱虙生秪今為政有吾兄輶軒若過梁<lb/>
園道應傍琴䑓聞政聲<lb/>
　　　白雪歌送武判官歸京<lb/>
<pb n="KR4c0029_SBCK_002-2b"/>
北風卷地白草折胡天八月即飛雪忽如一<lb/>
夜春風来千樹萬樹梨花開散入珠簾濕羅<lb/>
幕狐裘不暖錦衾薄將軍角弓不得控都護<lb/>
鐡衣冷難着瀚海䦨干百尺氷愁雲慘淡萬<lb/>
里凝中軍置酒飲歸客胡琴琵琶與羗笛紛<lb/>
紛暮雪下轅門風掣紅旗凍不飜輪䑓東門<lb/>
送君去去時雪滿天山路山廽路轉不見君<lb/>
雪上空留馬行處<lb/>
　　　熱海行送崔侍御還京<lb/>
側聞隂山胡兒語西頭熱海水如煑海上衆<lb/>
<pb n="KR4c0029_SBCK_002-3a"/>
鳥不敢飛中有鯉魚長且肥岸傍青草常不<lb/>
歇空中白雲遥旋㓕蒸沙爍石燃虜雲沸浪<lb/>
炎波煎漢月隂火濳燒天地爐何事偏烘西<lb/>
一隅勢吞月窟侵太白氣連赤坂通單于送<lb/>
君一醉天山郭正見夕陽海邉落栢䑓霜威<lb/>
寒逼人熱海炎氣為之薄<lb/>
　　　走馬川行奉送出師西征<lb/>
君不見走馬川行雪海邉平沙莽莽黄入天<lb/>
輪䑓九月風夜吼一川碎石大如斗随風滿<lb/>
地石亂走匈奴草黄馬正肥金山西見煙塵<lb/>
<pb n="KR4c0029_SBCK_002-3b"/>
飛漢家大將西出師將軍金甲夜不脫半夜<lb/>
軍行戈相撥風頭如刀面如割馬毛帶雪汗<lb/>
氣蒸五花連錢旋作氷幕中草檄硯水凝虜<lb/>
騎聞之應膽懾料知短兵不敢接車師西門<lb/>
佇獻捷<lb/>
　　　輪臺歌奉送封大夫出師西征<lb/>
輪䑓城頭夜吹角輪臺城北旄頭落羽書昨<lb/>
夜過渠黎單于巳在金山西戌樓西望煙塵<lb/>
黒漢兵屯在輪臺北上將擁旄西出征平明<lb/>
吹笛大軍行四邉伐皷雪海涌三軍大呼隂<lb/>
<pb n="KR4c0029_SBCK_002-4a"/>
山動虜塞兵氣連雲屯戰埸白骨纒草根劔<lb/>
河風急雲片闊沙口石凍馬蹄脫亞相勤王<lb/>
甘苦辛誓將報主静邊塵古來青史誰不見<lb/>
今見功名勝古人<lb/>
　　　敷水歌送竇漸入京<lb/>
羅敷昔時秦氏女千載無人空䖏所昔時流<lb/>
水至今流萬事皆逐東流去此水東流無盡<lb/>
期水聲還似舊来時岸花仍自羞紅臉堤柳<lb/>
猶能學翠眉春去秋来不相待水中月色長<lb/>
不改羅敷飬𧖟空耳聞使君五馬今何在九<lb/>
<pb n="KR4c0029_SBCK_002-4b"/>
月霜天水正寒故人西去度征鞍水底鯉魚<lb/>
幸無數願君别後垂尺素<lb/>
　　　函谷關歌送劉評事使關西<lb/>
君不見函谷關崩城毀壁至今在樹根草蔓<lb/>
遮古道空谷千年長不改寂寞無人空舊山<lb/>
聖朝無事不須關白馬公孫何䖏去青牛老<lb/>
子更不還蒼苔白骨空滿地月與古時長相<lb/>
似野花不省見行人山鳥何曽識關吏故人<lb/>
方乗使者車吾知郭丹却不如請君時憶關<lb/>
外客行到關西多致書<lb/>
<pb n="KR4c0029_SBCK_002-5a"/>
　　　天山雪歌送蕭治歸京<lb/>
天山雪雲常不開千峯萬嶺雪崔嵬北風夜<lb/>
卷赤亭口一夜天山雪更厚䏻兼漢月照銀<lb/>
山復逐胡風過鐡關交河城邊鳥飛絶輪臺<lb/>
路上馬蹄滑晻靄寒氛萬里凝䦨干隂崖千<lb/>
丈氷將軍狐裘臥不暖都護寳刀凍欲㫁正<lb/>
是天山雪下時送君走馬歸京師雪中何以<lb/>
贈君别惟有青青松樹枝<lb/>
　　　胡笳歌送顔真卿赴河隴<lb/>
君不聞胡笳聲最悲紫髯緑眼胡人吹吹之<lb/>
<pb n="KR4c0029_SBCK_002-5b"/>
一曲猶未了愁殺樓蘭征戌兒凉秋八月蕭<lb/>
關道北風吹㫁天山草崑崙山南月欲斜胡<lb/>
人向月吹胡笳胡笳怨兮將送君秦山遥望<lb/>
隴山雲邉城夜夜多愁夢向月胡笳誰喜聞<lb/>
　　　火山雲歌送别<lb/>
火山突兀赤亭口火山五月火雲厚火雲滿<lb/>
山凝未開飛鳥千里不敢来平明乍逐胡風<lb/>
㫁薄暮渾随塞雨囬繚繞斜吞鐡關樹氛氲<lb/>
半掩交河戌迢迢征路火山東山上孤雲随<lb/>
馬去<lb/>
<pb n="KR4c0029_SBCK_002-6a"/>
　　　秦筝歌送外甥蕭正歸京<lb/>
汝不聞秦筝聲最苦五色纒絃十三柱怨調<lb/>
慢聲如欲語一曲未終日移午紅亭水木不<lb/>
知暑忽彈黄鍾和白紵清風颯来雲不去聞<lb/>
之酒醒淚如雨汝歸秦兮彈秦聲秦聲悲兮<lb/>
聊送汝<lb/>
　　　與獨孤漸道别長句兼呈嚴八侍御<lb/>
輪臺客舎春草滿頴陽歸客膓堪㫁窮荒絶<lb/>
漠鳥不飛萬磧千山夢猶懶憐君白面一書<lb/>
生讀書千卷未成名五侯貴門脚不到數畝<lb/>
<pb n="KR4c0029_SBCK_002-6b"/>
山田身自耕興來浪迹無逺近及至辭家憶<lb/>
鄕信無事垂鞭信馬頭西南㡬欲窮天盡奉<lb/>
使三年獨未歸邉頭詞客舊来稀借問君来<lb/>
得㡬日到家不覺換春衣髙齋清晝卷羅幕<lb/>
紗帽接䍦慵不着中酒朝眠日色髙彈棋夜<lb/>
半燈花落氷片高堆金錯盤滿堂凛凛五月<lb/>
寒桂林蒲萄新吐蔓武城㓨蜜未可䬸軍中<lb/>
置酒夜撾皷錦筵紅燭月未午花門將軍善<lb/>
胡歌葉河蕃王䏻漢語知爾園林壓渭濵夫<lb/>
人堂上泣紅裙魚龍川北盤溪雨鳥䑕山西<lb/>
<pb n="KR4c0029_SBCK_002-7a"/>
洮水雲䑓中嚴公扵我厚别後新詩滿人口<lb/>
自怜棄置天西頭因君為問相思否<lb/>
　　　送郭乂雜言<lb/>
地上青草出經冬方始歸博陵無近信猶未<lb/>
換春衣憐汝不忍别送汝上酒樓𥘉行莫早<lb/>
發且宿灞陵頭功名須及早嵗月莫虚擲早<lb/>
年已工詩近日兼注易何時過東洛早晚渡<lb/>
盟津朝歌城邉柳嚲地邯鄲道上花撲人去<lb/>
年四月𥘉我正在河朔曽上君家縣北樓樓<lb/>
上分明見恒嶽中山明府待君来須計行程<lb/>
<pb n="KR4c0029_SBCK_002-7b"/>
及早回到家速覔長安使侍汝書封我自開<lb/>
　　　送費子歸武昌<lb/>
漢陽歸客悲秋草旅舎葉飛愁不掃秋来倍<lb/>
憶武昌魚夢著只在巴陵道曽随上將過祁<lb/>
連離家十年恒在邉劔鋒可惜虚用盡馬蹄<lb/>
無事今巳穿知君開舘恒愛客摴蒱百金毎<lb/>
一擲平生有錢將與人江上故園空四壁吾<lb/>
觀費子毛骨竒廣眉大口仍赤髭看君失路<lb/>
尚如此人生貴賤那得知髙秋八月歸南楚<lb/>
東門一壷聊出祖路指鳯凰山北雲衣沾鸚<lb/>
<pb n="KR4c0029_SBCK_002-8a"/>
鵡洲邉雨莫歎蹉跎白髪新應須守道勿羞<lb/>
貧男兒何心戀妻子莫向江村老却人<lb/>
　　　送魏升卿擢第歸東都因懐魏校書<lb/>
　　　陸渾喬潭<lb/>
井上梧桐雨灞亭卷秋風故人適戰勝匹馬<lb/>
歸山東問君今年三十㡬能使香名滿人耳<lb/>
君不見三峯直上五千仭見君文章亦如此<lb/>
如君兄弟天下稀椎詞健筆皆若飛將軍金<lb/>
印嚲紫綬御史鐡冠重繡衣喬生作尉别来<lb/>
乆因君為問平安否魏侯校理復何如前日<lb/>
<pb n="KR4c0029_SBCK_002-8b"/>
人来不得書陸渾山水佳可賞蓬閣閑時亦<lb/>
應徃自料青雲未有期誰知白髪偏䏻長壚<lb/>
頭青絲白玉瓶别時相顧酒如傾揺鞭舉𬒮<lb/>
忽不見千樹萬樹空蟬鳴<lb/>
　　　送張獻心充副使歸河西雜句<lb/>
將門子弟君獨賢一從受命常在邉未年三<lb/>
十巳髙位腰間金印色赭然前日承恩白虎<lb/>
殿歸来見者誰不羡篋中賜衣十重餘案上<lb/>
軍書十二卷看君謀智若有神愛君詞句皆<lb/>
清新澄湖萬頃深見底清氷一片光照人雲<lb/>
<pb n="KR4c0029_SBCK_002-9a"/>
中昨夜使星動西門驛樓出相送玉瓶素蟻<lb/>
臘酒香金鞍白馬紫逰韁花門南燕支北張<lb/>
掖城頭磧雲黒送君一去天外憶<lb/>
　　　送魏四落第還鄕<lb/>
東歸不稱意客舎戴勝鳴臘酒飲未盡春衫<lb/>
縫巳成長安柳枝春欲来洛陽梨花在前開<lb/>
魏侯池舘今尚在猶有太師歌舞䑓君家盛<lb/>
徳豈徒然時人注意在吾賢莫令别後無佳<lb/>
句祗向壚頭空醉眠<lb/>
　　　送韓巽入都覲省便赴舉<lb/>
<pb n="KR4c0029_SBCK_002-9b"/>
槐葉蒼蒼柳葉黄秋髙八月天欲霜青門百<lb/>
壷送韓侯白雲千里連嵩丘北堂倚門望君<lb/>
憶東歸扇枕後秋色洛陽才子能㡬人明年<lb/>
桂枝是君得<lb/>
　　　送李副使赴磧石官軍<lb/>
火山六月應更熱赤亭道口行人絶知君慣<lb/>
度祁連城豈能愁見輪䑓月脫鞍暫入酒家<lb/>
壚送君萬里西撃胡功名祗向馬上取真是<lb/>
英雄一丈夫<lb/>
　　　送宇文南金放後歸太原寓居因呈<lb/>
<pb n="KR4c0029_SBCK_002-10a"/>
　　　太原郝主簿<lb/>
歸去不得意北京關路賖却投晉山老愁見<lb/>
汾隂花飜作灞陵客憐君丞相家夜眠旅舎<lb/>
雨曉醉春城鴉送君繋馬青門口胡姬壚頭<lb/>
勸君酒為問太原賢主人春来更有新詩否<lb/>
　　　西亭子送李司馬<lb/>
高髙亭子郡城西直下千尺與雲齊盤崖縁<lb/>
壁試攀躋群山向下飛鳥低使君五馬天半<lb/>
嘶絲繩玉壷為君提坐来一望無端倪紅花<lb/>
緑柳鶯亂啼千家萬井連囬溪酒行未醉聞<lb/>
<pb n="KR4c0029_SBCK_002-10b"/>
暮鷄點筆操𥿄爲君題惜觧攜草萋萋沒馬<lb/>
蹄<lb/>
　　　臨河客舎呈狄明府兄留題縣南樓<lb/>
鳯陽城南雪正飛黎陽渡頭人未歸河邉酒<lb/>
家堪寄宿主人小女能縫衣故人髙卧黎陽<lb/>
縣一别三年不相見邑中雨雪偏著時隔河<lb/>
東郡人遥羡鄴都唯見古時丘漳水還如舊<lb/>
日流城上望鄕應不見朝来好是懶登樓<lb/>
　　　寄西岳山人李岡<lb/>
君隠䖏當一星蓮花峯頭飯黄精仙人掌上<lb/>
<pb n="KR4c0029_SBCK_002-11a"/>
演丹經鳥可到人莫攀隠来十年不下山䄂<lb/>
中短書誰為逹華隂道士賣藥還<lb/>
　　　玉門關蓋將軍歌<lb/>
蓋將軍真丈夫行年三十執金吾身長七尺<lb/>
頗有鬚玉門關城逈且孤黄沙萬里百草枯<lb/>
南隣犬戎北接胡將軍到来備不虞五千甲<lb/>
兵膽力麤軍中無事但歡娱暖屋繡簾紅地<lb/>
爐織成壁衣花氍毺燈前侍婢瀉玉壷金鐺<lb/>
亂點野酡酥紫紱金章左右趨問着即是蒼<lb/>
頭奴羙人一雙閑且都朱唇翠眉映明眸清<lb/>
<pb n="KR4c0029_SBCK_002-11b"/>
歌一曲世所無今日喜聞鳯將雛可憐絶勝<lb/>
秦羅敷使君五馬謾踟蹰野草繡窠紫羅檽<lb/>
紅牙鏤馬對摴蒱玉盤纎手撒作盧衆中誇<lb/>
道不曽輸櫪上昻昻皆駿駒桃花叱撥價最<lb/>
殊騎將獵向城南隅臘日射殺千年狐我来<lb/>
塞外按邉儲為君取醉酒剰沽醉爭酒盞相<lb/>
喧呼忽憶咸陽舊酒徒<lb/>
　　　贈酒泉韓太守<lb/>
太守有能政遥聞如古人俸錢盡供客家計<lb/>
亦清貧酒泉西望玉關道千山萬磧皆白草<lb/>
<pb n="KR4c0029_SBCK_002-12a"/>
辭君走馬歸長安思君倐忽令人老<lb/>
　　　銀山磧西舘<lb/>
銀山峽口風似箭鐡門關西月如練雙雙愁<lb/>
淚沾馬毛颯颯胡沙迸人面丈夫三十未富<lb/>
貴安能終日守筆硯<lb/>
　　　邯鄲客舎歌<lb/>
客從長安来驅馬邯鄲道傷心叢䑓下一旦<lb/>
生蔓草客舎門臨漳水邉垂楊下繋釣魚船<lb/>
邯鄲女兒夜沽酒對客挑燈誇數錢酩酊醉<lb/>
時日正午一曲狂歌壚上眠<lb/>
<pb n="KR4c0029_SBCK_002-12b"/>
　　　宿蒲關東店憶杜陵别業<lb/>
關門鎻歸路一夜夢還家月落河上暁遥聞<lb/>
春樹鴉長安二月歸正好杜陵樹邉純是花<lb/>
　　　感遇二首<lb/>
五花驄馬七香車云是平陽帝子家鳯凰城<lb/>
頭日欲斜門前髙樹鳴春鴉漢家魯元君不<lb/>
聞今作城西一古墳昔來唯有秦王女獨自<lb/>
吹簫乗白雲<lb/>
　　　又<lb/>
北山有芳杜靡靡花正發未及得採之秋風<lb/>
<pb n="KR4c0029_SBCK_002-13a"/>
忽吹殺君不見拂雲百丈青松柯縱使秋風<lb/>
無奈何四時長作青黛色可憐杜花不相識<lb/>
　　　客舎悲秋有懐两省舊逰呈幕中諸<lb/>
　　　公<lb/>
三度為郎便白頭一從出守五經秋莫言聖<lb/>
主長不用其那蒼生應未休人間嵗月如流<lb/>
水客舎秋風今又起不知心事向誰論江上<lb/>
蟬鳴空滿耳<lb/>
　　　衛節度赤驃馬歌<lb/>
君家赤驃畫不得一圑旋風桃花色紅纓紫<lb/>
<pb n="KR4c0029_SBCK_002-13b"/>
鞚珊瑚鞭玉鞍錦韉黄金勒請君鞴出看馬<lb/>
騎尾長窣地如紅絲自矜諸馬皆不及却憶<lb/>
百金𥘉買時香街紫陌鳯城内滿城見者誰<lb/>
不愛揚鞭驟急白汗流弄影行驕碧蹄碎紫<lb/>
髯胡雛金翦刀平明翦出三<g n="騣-凶+_鬯-匕">]□</g>髙櫪上看時<lb/>
獨意氣衆中牽出偏雄豪騎將獵向南山口<lb/>
城南狐兎不復有草頭一點疾如飛却使蒼<lb/>
鷹飜向後憶昨看君朝未央鳴珂擁盖滿路<lb/>
香始知邊將真富貴可憐人馬相輝光男兒<lb/>
稱意得如此駿馬長鳴北風起待君東去掃<lb/>
<pb n="KR4c0029_SBCK_002-14a"/>
胡塵為君一日行千里<lb/>
　　　田使君羙人如蓮花北鋌歌<lb/>
羙人舞如蓮花旋世人有眼應未見髙䑓滿<lb/>
地紅氍毺試舞一曲天下無此曲胡人傳入<lb/>
漢諸客見之驚且歎慢臉嬌娥纎復穠輕羅<lb/>
金縷花葱蘢囬裙轉䄂若飛雪左鋌右鋌生<lb/>
旋風琵琶横笛和未帀花門山頭黄雲合忽<lb/>
作出塞入塞聲白草胡沙寒颯颯飜身入破<lb/>
如有神前見後見囬囬新始知諸曲不可比<lb/>
採蓮落梅徒聒耳世人學舞只是舞姿態豈<lb/>
<pb n="KR4c0029_SBCK_002-14b"/>
能得如此<lb/>
　　　裴將軍宅蘆管歌<lb/>
遼東九月蘆葉㫁遼東小兒採蘆管可憐新<lb/>
管清且悲一曲風飄海頭滿海樹蕭索天雨<lb/>
霜管聲寥亮月蒼蒼白狼河北堪愁恨玄兎<lb/>
城南皆㫁腸遼東將軍長安宅羙人蘆管會<lb/>
佳客弄調啾颼勝洞簫發聲窈窕欺橫笛夜<lb/>
半髙堂客未囬秪將蘆管送君盃巧䏻陌上<lb/>
驚楊柳復向園中誤落梅諸客愛之聴未足<lb/>
高捲珠簾列紅燭將軍醉舞不肯休更使美<lb/>
<pb n="KR4c0029_SBCK_002-15a"/>
人吹一曲<lb/>
　　　太白胡僧歌<hi>并序</hi>
　太白中峯絶頂有胡僧不知㡬百嵗眉長<lb/>
　數寸身不製繒帛衣以草葉恒持楞伽經<lb/>
　雲壁逈絶人迹罕到甞果峯有闘虎弱者<lb/>
　將死僧杖而觧之西湫有毒龍乆而為患<lb/>
　僧器而貯之商叟前年採茯苓深入太白<lb/>
　偶值此僧訪我予恒有獨徃之意聞而悅<lb/>
　之乃爲歌曰<lb/>
聞有胡僧在太白蘭若去天三百尺一持楞<lb/>
<pb n="KR4c0029_SBCK_002-15b"/>
伽入中峯世人難見但聞鐘窻邉錫杖觧两<lb/>
虎牀下鉢盂蔵一龍草衣不針復不線两耳<lb/>
垂肩眉覆面此僧年紀那得知手種青松今<lb/>
十圍心將流水同清凈身與浮雲無是非商<lb/>
山老人巳曽識願一見之何由得山中有僧<lb/>
人不知城裏看山空黛色<lb/>
　　　范公叢竹歌<hi>并序</hi>
　職方郎中兼侍御史范公廼扵陜西使院<lb/>
　内種竹新製叢竹詩以見示羙范公之清<lb/>
　致雅操遂爲歌以和之<lb/>
<pb n="KR4c0029_SBCK_002-16a"/>
世人見竹不觧愛知君種竹府庭内此君託<lb/>
根幸得所種来㡬時聞巳大盛夏翛翛叢色<lb/>
寒閑宵摵摵葉聲乾能清案牘簾下見宜對<lb/>
琴書䆫外看為君成隂將蔽日迸笋穿階踏<lb/>
還出守節偏凌御史霜虗心願比郎官筆君<lb/>
莫愛南山松樹枝竹色四時也不移寒天草<lb/>
木黄落盡猶自青青君始知<lb/>
　　　優鉢羅花歌<hi>并序</hi>
　參嘗讀佛經聞有優鉢羅花目所未見天<lb/>
　寳景申嵗參忝大理評事攝監察御史領<lb/>
<pb n="KR4c0029_SBCK_002-16b"/>
　伊西北庭度支副使自公多暇乃扵府庭<lb/>
　内栽樹種藥為山鑿池婆娑乎其間足以<lb/>
　寄傲交河小吏有獻此花者云得之扵天<lb/>
　山之南其狀異扵衆草勢巃嵸如冠弁嶷<lb/>
　然上聳生不傍引攅花中拆駢葉外包異<lb/>
　香　秀色媚景因賞而歎曰爾不生扵<lb/>
　中土僻在遐裔使牡丹價重芙蓉譽髙惜<lb/>
　哉夫天地無私隂陽無偏各遂其生自物<lb/>
　厥性豈以偏地而不生乎豈以無人而不<lb/>
　芳乎適此花不遭小吏終委諸山谷亦何<lb/>
<pb n="KR4c0029_SBCK_002-17a"/>
　異懐才之士未㑹明主擯扵林藪耶因感<lb/>
　而爲歌歌曰<lb/>
白山南赤山北其間有花人不識緑莖碧葉<lb/>
好顔色葉六瓣花九房夜掩朝開多異香何<lb/>
不生彼中國兮生西方移根在庭媚我公堂<lb/>
恥與衆草之爲伍何亭亭而獨芳何不爲人<lb/>
之所賞兮深山窮谷委嚴霜吾竊悲陽關道<lb/>
路長曽不得獻于君王<lb/>
　　　醉後戲與趙歌兒<lb/>
秦州歌兒歌調苦偏能立唱濮陽女座中醉<lb/>
<pb n="KR4c0029_SBCK_002-17b"/>
客不得意聞之一聲淚如雨向使逢着漢帝<lb/>
憐董賢氣咽不能語<lb/>
　　　漁父<lb/>
扁舟滄浪叟心與滄浪清不自道鄕里無人<lb/>
知姓名朝從灘上飯暮向蘆中宿歌竟還復<lb/>
歌手持一竿竹竿頭釣絲長丈餘皷枻乗流<lb/>
無定居世人那得識深意此翁取適非取魚<lb/>
　　　醉題匡城周少府<lb/>
婦姑城南風雨秋婦姑城中人獨愁愁雲遮<lb/>
却望鄕䖏數日不上西南樓故人薄暮公事<lb/>
<pb n="KR4c0029_SBCK_002-18a"/>
閑玉壷羙酒琥珀殷頴陽秋草今黄盡醉卧<lb/>
君家猶未還<lb/>
　　　燉煌太守後庭歌<lb/>
燉煌太守才且賢郡中無事髙枕眠太守到<lb/>
來山出泉黄沙磧裏人種田燉煌耆舊鬢皓<lb/>
然願留太守更五年城頭出月星滿天曲房<lb/>
置酒張錦筵羙人紅妝色正鮮側垂髙䯻揷<lb/>
金鈿醉坐蔵鈎紅燭前不知鈎在若箇邉為<lb/>
君手把珊瑚鞭射得半叚黄金錢此中樂事<lb/>
亦巳偏<lb/>
<pb n="KR4c0029_SBCK_002-18b"/>
　　　梁州舘中與諸判官夜集<lb/>
彎彎月出挂城頭城頭月出照梁州梁州七<lb/>
里十萬家胡人半觧彈琵琶琵琶一曲膓堪<lb/>
㫁風蕭蕭兮夜漫漫河西幕中多故人故人<lb/>
别來三五春花樓門前見秋草豈能貧賤相<lb/>
㸔老一生大笑能㡬囬斗酒相逢須醉倒<lb/>
　　　喜韓樽相過<lb/>
三月灞陵春巳老故人相逢耐醉倒甕頭春<lb/>
酒黄花脂禄米只充沽酒資長安城中足年<lb/>
少獨共韓侯開口笑桃花點地紅斑斑有酒<lb/>
<pb n="KR4c0029_SBCK_002-19a"/>
留君且莫還與君兄弟日攜手世上虗名好<lb/>
是閑<lb/>
　　　酒泉太守席上醉後作<lb/>
酒泉太守能劍舞髙堂置酒夜撃皷胡笳一<lb/>
曲㫁人腸座上相㸔涙如雨琵琶長笛曲相<lb/>
和羌兒胡雛齊唱歌渾炙犂牛烹野駞交河<lb/>
羙酒金叵羅三更醉後軍中寢無奈秦山歸<lb/>
夢何<lb/>
　　　登古鄴城<lb/>
下馬登鄴城城空復何見東風吹野火暮入<lb/>
<pb n="KR4c0029_SBCK_002-19b"/>
飛雲殿城隅南對望陵㙜漳水東流不復囬<lb/>
武帝宫中人去盡年年春色為誰来<lb/>
　　　偃師東與韓樽同詣景雲暉上人卽<lb/>
　　　事<lb/>
山隂老僧觧楞伽頴陽歸客逺相過煙深草<lb/>
濕昨夜雨雨後秋風渡漕河空山終日塵事<lb/>
少平郊逺見行人小尚書磧上黄昏鐘别駕<lb/>
渡頭一歸鳥<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0029_SBCK_006-1a"/>
岑嘉州詩卷之六<lb/>
　五言絶句<hi>十七首</hi>
　　　題三㑹寺蒼頡造字䑓<lb/>
野寺荒䑓晚寒天古木悲空堦有鳥迹猶似<lb/>
造書時<lb/>
　　　秋思<lb/>
那知芳嵗晚坐見寒葉堕吾不如腐草飜飛<lb/>
作螢火<lb/>
　　　行軍九日思長安故園<hi>時未收長安</hi>
強欲登髙去無人送酒來遥憐故園菊應傍<lb/>
<pb n="KR4c0029_SBCK_006-1b"/>
戰塲開<lb/>
　　　歎白髪<lb/>
白髪生偏速教人不柰何今朝两鬢上更覺<lb/>
數莖多<lb/>
　　　日沒賀延磧作<lb/>
沙上見日出沙上見日没悔向萬里來功名<lb/>
是何物<lb/>
　　　憶長安曲二章寄龎㴶<lb/>
東望望長安正值日𥘉出長安不可見喜見<lb/>
長安日<lb/>
<pb n="KR4c0029_SBCK_006-2a"/>
長安何䖏在只在馬蹄下明日歸長安為君<lb/>
急走馬<lb/>
　　　西過渭州見渭水思秦川<lb/>
渭水東流去何時到雍州憑添两行淚寄向<lb/>
故園流<lb/>
　　　經隴頭分水<lb/>
隴水何年有潺潺逼路傍東西流不歇曽㫁<lb/>
㡬人腸<lb/>
　　　㓕胡曲<lb/>
都護新㓕胡士馬氣亦麤蕭條虜塵淨突兀<lb/>
<pb n="KR4c0029_SBCK_006-2b"/>
天山孤<lb/>
　　　醉裏送裴子赴鎮西<lb/>
醉後未能别醒時方送君㸔君走馬去直上<lb/>
天山雲<lb/>
　　　寄韓樽<lb/>
夫子素多疾别來未得書北庭苦寒地體内<lb/>
今何如<lb/>
　　　尚書念舊垂賜𫀆衣率題絶句獻上<lb/>
　　　以申感謝<lb/>
富貴情還在相逢豈問然綈𫀆更有贈猶荷<lb/>
<pb n="KR4c0029_SBCK_006-3a"/>
故人憐<lb/>
　　　題井陉雙溪李道士所居<lb/>
五粒松花酒雙溪道士家唯求縮却地鄕路<lb/>
莫教賖<lb/>
　　　題雲際南峯演上人讀經堂<lb/>
結宇題三蔵焚香老一峯雲間獨坐卧秪是<lb/>
對杉松<lb/>
　　　題梁鍠城中髙居<lb/>
居住最髙䖏千家恒眼前題詩飲酒後只對<lb/>
諸峰眠<lb/>
<pb n="KR4c0029_SBCK_006-3b"/>
　　　戲題關門<lb/>
来亦一布衣去亦一布衣羞見關城吏還從<lb/>
舊道歸<lb/>
　　　題汾橋邉柳樹<hi>曽客居平陽郡八九年</hi>
此地曽居住今來宛似歸可憐汾上柳相見<lb/>
也依依<lb/>
</p>
<p>
</p>
  </div>
</body>
</text>
</TEI>
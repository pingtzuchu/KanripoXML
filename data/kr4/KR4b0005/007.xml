<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0005_SBCK_007-1a"/>
嵇中散集巻第七<lb/>
　　張遼叔自然好學論一首<hi>附</hi>
　　難自然好學論一首<lb/>
張遼叔自然好學論一首<hi>附</hi>
　夫喜怒哀樂愛惡欲懼人之有也得意則喜見犯<lb/>
　則怒乖離則哀聽和則樂生育則愛違好則惡饑<lb/>
　則欲食逼則欲懼凡此八者不教而能若論所云<lb/>
　即自然也腥臊未化飲血茹毛以充其虚食之始<lb/>
　也茹之火齊糝以蘭橘雖所未嘗嘗必美之適於<lb/>
　口也蕢桴土鼓撫腹而吟足之蹈之以娛其喜樂<lb/>
　之質也加之管絃雜以羽毛雖所未聽察之必樂<lb/>
<pb n="KR4b0005_SBCK_007-1b"/>
　當其心也民生也直聚而勿教肆心觸意八情必<lb/>
　發喜必欲與怒必欲罰無瓜牙以奮其威無爵賞<lb/>
　以稱其專愛無以奉惡不能去有言之曰苴竹菅<lb/>
　蒯所以表哀溝池嶮岨所以寛懼弦木剡金所以<lb/>
　解憤豐財殖貨所以施與茍有肺腸誰不忻然貌<lb/>
　悅心釋哉尚何暇於食膽蜚而嗜菖蒲𦵔也且晝<lb/>
　坐夜寢明作闇息天道之常人所服習在於幽室<lb/>
　之中覩烝燭之光雖不教告亦皎然喜於所見也<lb/>
　不以向有白日與比朱門旦則復曉不揭此明而<lb/>
　減其歡也況以長夜之冥得照太陽情變鬱陶而<lb/>
　發其蒙也故以爲難事以末來而情以本應即使<lb/>
<pb n="KR4b0005_SBCK_007-2a"/>
　六藝紛華名利雜詭計而復學亦無損於有自然<lb/>
　之好也<lb/>
　　　難自然好學論一首<lb/>
夫民之性好安而惡危好逸而惡勞故不擾則其願<lb/>
得不逼則其志從洪荒之世大朴未虧君無文於上<lb/>
民無競於下物全理順莫不自得飽則安寢饑則求<lb/>
食怡然鼓腹不知爲至德之世也若此則安知仁義<lb/>
之端禮律之文及至人不存大道陵遲乃始作文墨<lb/>
以傳其意區别羣物使有類族造立仁義以嬰其心<lb/>
制其名分以檢其外勸學講文以神其教故六經紛<lb/>
錯百家繁熾開榮利之塗故奔騖而不覺是以貪生<lb/>
<pb n="KR4b0005_SBCK_007-2b"/>
之禽食園池之梁菽求安之士乃詭志以從俗操筆<lb/>
執觚足容蘇息積學明經以代稼穡是以困而後學<lb/>
學以致榮計而後習好而習成有似自然故令吾子<lb/>
謂之自然耳推其原也六經以抑引爲主人性以從<lb/>
欲爲歡抑引則違其願從欲則得自然然則自然之<lb/>
得不由抑引之六經全性之本不須犯情之禮律故<lb/>
仁義務於理偽非養真之要術廉讓生於爭奪非自<lb/>
然之所出也由是言之則鳥不毁以求馴獸不羣而<lb/>
求畜則人之真性無爲正當自然躭此禮學矣論又<lb/>
云嘉肴珍膳雖所未嘗嘗必美之適於口也處在闇<lb/>
室覩烝燭之光不教而悅得於心況以長夜之冥得<lb/>
<pb n="KR4b0005_SBCK_007-3a"/>
照太陽情變鬱陶而發其蒙雖事以末來情以本應<lb/>
則無損於自然好學難曰夫口之於甘苦身之於痛<lb/>
癢感物而動應事而作不須學而後能不待借而後<lb/>
有此必然之理吾所不易也今子以必然之理喻未<lb/>
必然之好學則恐似是而非之議學如一粟之論於<lb/>
是乎在也今子立六經以爲準仰仁義以爲主以規<lb/>
矩爲軒駕以講誨爲哺乳由其塗則通乖其路則滯<lb/>
遊心極視不覩其外終年馳騁思不出位聚族獻議<lb/>
唯學爲貴執書擿句俛仰咨嗟使服膺其言以爲榮<lb/>
華故吾子謂六經爲太陽不學爲長夜耳今若以<lb/>
堂爲丙舍以誦諷爲鬼語以六經爲蕪穢以仁義爲<lb/>
<pb n="KR4b0005_SBCK_007-3b"/>
臭腐覩文籍則目瞧脩揖讓則變傴襲章服則轉筋<lb/>
譚禮典則齒齲於是兼而棄之與萬物爲更始則吾<lb/>
子雖好學不倦猶將闕焉則向之不學未必爲長夜<lb/>
六經未必爲太陽也俗語曰乞兒不辱馬醫若遇上<lb/>
有無文之始可不學而獲安不勤而得志則何求於<lb/>
六經何欲於仁義哉以此言之則今之學者豈不先<lb/>
計而後學茍計而後動則非自然之應也子之云云<lb/>
恐故得菖蒲葅耳<lb/>
嵇中散集巻第七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0005_SBCK_010-1a"/>
嵇中散集卷第十<lb/>
　　太師箴<lb/>
　　家誡<lb/>
　　　太師箴<lb/>
浩浩太素陽曜隂凝二儀陶化人倫肇興厥初冥昧<lb/>
不慮不營欲以物開患以事成犯機觸害智不救生<lb/>
宗長歸仁自然之情故君道自然必託賢明茫茫在<lb/>
昔罔或不寜赫胥既徃紹以皇羲黙靜無文大朴未<lb/>
虧萬物熈熈不夭不離爰及唐虞猶篤其緒體資易<lb/>
簡應天順矩絺褐其裳土木其宇物或失性懼若在<lb/>
予疇咨熈載終禪舜禹夫統之者勞仰之者逸至人<lb/>
<pb n="KR4b0005_SBCK_010-1b"/>
重身棄而不恤故子州稱疚石戸乗桴許由鞠躬辭<lb/>
長九州先王仁愛愍世憂時哀萬物之將頺然後莅<lb/>
之下逮德衰大道沉淪智惠日用漸私其親懼物乖<lb/>
離擘畫違仁利巧愈競繁禮屢陳刑教爭施天性䘮<lb/>
真季世陵遲繼體承資慿尊恃勢不友不師宰割天<lb/>
下以奉其私故君位益侈臣路生心竭智謀國不吝<lb/>
灰沉賞罰雖存莫勸莫禁若乃驕盈肆志阻兵擅權<lb/>
矜威縱虐禍䝉丘山刑本懲暴今以脅賢昔爲天下<lb/>
今爲一身下疾其上君猜其臣䘮亂弘多國乃隕顛<lb/>
故殷辛不道首綴素旗周朝敗度彘人是謀楚靈極<lb/>
暴乾溪潰叛晉厲殘虐欒書作難主父棄禮鷇胎不<lb/>
<pb n="KR4b0005_SBCK_010-2a"/>
宰秦皇荼毒禍流四海是以亡國繼踵古今相承醜<lb/>
彼權滅而襲其亡徴初安若山後敗如崩臨刃振鋒<lb/>
悔何所增故居帝王者無曰我尊慢爾德音無曰我<lb/>
强肆于驕淫棄彼佞倖納此<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>顔諛言順耳染德生<lb/>
患悠悠庶類我控我告唯賢是授何必親戚順乃造<lb/>
好民實胥效治亂之原豈無昌教穆穆天子思問其<lb/>
愆虚心導人允求讜言師臣司訓敢告在前<lb/>
　　　家誡<lb/>
人無志非人也但君子用心所欲準行自當量其善<lb/>
者必擬議而後動若志之所之則口與心誓守死無<lb/>
二恥躬不逮期於必濟若心疲體解或牽於外物或<lb/>
<pb n="KR4b0005_SBCK_010-2b"/>
累於内欲不堪近患不忍小情則議於去就議於去<lb/>
就則二心交爭二心交爭則向所見役之情勝矣或<lb/>
有中道而廢或有不成一匱而敗之以之守則不固<lb/>
以之攻則怯弱與之誓則多違與之謀則善泄臨樂<lb/>
則肆情處逸則極意故雖繁華熠燿無結秀之勲終<lb/>
年之勤無一旦之功斯君子所以歎息也若夫申胥<lb/>
之長吟夷齊之全潔展季之執信蘇武之守節可謂<lb/>
固矣故以無心守之安而體之若自然也乃是守志<lb/>
之盛者可耳所居長吏但宜敬之而巳矣不當極親<lb/>
密不宜數徃徃當有時其衆人又不當宿留所以然<lb/>
者長吏喜問外事或時發舉則怨或者謂人所說無<lb/>
<pb n="KR4b0005_SBCK_010-3a"/>
以自免也若行寡言慎備自守則怨責之路解矣其<lb/>
立身當清遠若有煩辱欲人之盡命託人之請求當<lb/>
謙辭遜謝其素不預此輩事當相亮耳若有怨急心<lb/>
所不忍可外違拒宻爲濟之所以然者上遠宜適之<lb/>
幾中絶常人淫輩之求下全束脩無玷之稱此又秉<lb/>
志之一隅也凡行事先自審其可不差於宜宜行此<lb/>
事而人欲易之當說宜易之理若使彼語殊佳者勿<lb/>
羞折遂非也若其理不足而更以情求來守人雖復<lb/>
云云當堅執所守此又秉志之一隅也不須行小小<lb/>
束脩之意氣若見窮乏而有可以賑濟者便見義而<lb/>
作若人從我欲有所求先自思省若有所損廢多於<lb/>
<pb n="KR4b0005_SBCK_010-3b"/>
今日所濟之義少則當權其輕重而拒之雖復守辱<lb/>
不巳猶當絶之然大率人之告求皆彼無我有故來<lb/>
求我此爲與之多也自不如此而爲輕竭不忍面言<lb/>
强副小情未爲有志也夫言語君子之機機動物應<lb/>
則是非之形著矣故不可不慎若於意不善了而本<lb/>
意欲言則當懼有不了之失且權忍之後視向不言<lb/>
此事無他不可則向言或有不可然則能不言全得<lb/>
其可矣且俗人傳吉遲傳凶疾又好議人之過闕此<lb/>
常人之議也坐言所言自非高議但是動靜消息小<lb/>
小異同但當高視不足和答也非義不言詳靜敬道<lb/>
豈非寡悔之謂人有相與變爭未知得失所在慎勿<lb/>
<pb n="KR4b0005_SBCK_010-4a"/>
預也且黙以觀之其非行自可見或有小是不足是<lb/>
小非不足非至竟可不言以待之就有人問者猶當<lb/>
辭以不解近論議亦然若會酒坐見人爭語其形勢<lb/>
似欲轉盛便當亟舍去之此將闘之兆也坐視必見<lb/>
曲直黨不能不有言有言必是在一人其不是者方<lb/>
自謂爲直則謂曲我者有私於彼便怨惡之情生矣<lb/>
或便獲悖辱之言正坐視之大見是非而爭不了則<lb/>
仁而無武於義無可當遠之也然都大爭訟者小人<lb/>
耳正復有是非共濟汗漫雖勝可足稱哉就不得遠<lb/>
取醉爲佳若意中偶有所諱而彼必欲知者若守大<lb/>
不巳或劫以鄙情不可憚此小軰而爲所挽引以盡<lb/>
<pb n="KR4b0005_SBCK_010-4b"/>
其言今正堅語不知不識方爲有志耳自非知舊鄰<lb/>
比庶㡬巳下欲請呼者當辭以他故勿徃也外榮華<lb/>
則少欲自非至急終無求欲上美也不須作小小卑<lb/>
恭當大謙裕不須作小小亷恥當全大讓若臨朝讓<lb/>
官臨義讓生若孔文舉求代兄死此忠臣烈士之節<lb/>
凡人自有公私慎勿强知人知彼知我知之則有忌<lb/>
於我今知而不言則便是不知矣若見竊語私議便<lb/>
舍起勿使忌人也或時逼廹强與我共說若其言邪<lb/>
險則當正色以道義正之何者君子不容偽薄之言<lb/>
故也一旦事敗便言某甲昔知吾事以宜備之深也<lb/>
凡人私語無所不有宜預以爲意見之而走者何哉<lb/>
<pb n="KR4b0005_SBCK_010-5a"/>
或偶知其私事與同則可不同則彼恐事泄思害人<lb/>
以滅迹也非意所欽者而來戲調蚩笑人之闕者但<lb/>
莫應從小共轉至於不共而勿大氷矜趨以不言答<lb/>
之勢不得人行自止也自非所監臨相與無他宜適<lb/>
有壷榼之意束脩之好此人道所通不須逆也過此<lb/>
以徃自非通穆匹帛之饋車服之贈當深絶之何者<lb/>
常人皆薄義而重利今以自竭者必有爲而作鬻貨<lb/>
徼歡施而求報其俗人之所甘願而君子之所大惡<lb/>
也凡此數端其識之又憒不須離摟强勸人酒不飲<lb/>
自巳若人來勸巳輙當爲持之勿誚勿逆也見醉薰<lb/>
薰便止慎不當至困醉不能自裁也<lb/>
<pb n="KR4b0005_SBCK_010-5b"/>
<pb n="KR4b0005_SBCK_010-5b"/>
</p>
<p>
</p>
  </div>
</body>
</text>
</TEI>
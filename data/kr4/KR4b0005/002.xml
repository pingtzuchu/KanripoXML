<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0005_SBCK_002-1a"/>
嵇中散集巻第二<lb/>
　　琴賦一首<hi>并序</hi>
　　與山巨源絶交書一首<lb/>
　　與吕長悌絶交書一首<lb/>
　　　琴賦一首<hi>并序</hi>
余少好音聲長而翫之以爲物有盛衰而此無變滋<lb/>
味有猒而此不勌可以導養神氣宣和情志處窮獨<lb/>
而不悶者莫近於音聲也是故復之而不足則吟詠<lb/>
以肆志吟詠之不足則寄言以廣意然八音之噐歌<lb/>
舞之象歷世才士並爲之賦頌其體制風流莫不相<lb/>
襲稱其材幹則以危苦爲上賦其聲音則以悲哀爲<lb/>
<pb n="KR4b0005_SBCK_002-1b"/>
主美其感化則以垂涕爲貴麗則麗矣然未盡其理<lb/>
也推其所由似元不解音聲覽其㫖趣亦未逹禮樂<lb/>
之情也衆器之中琴德最優故綴叙所懐以爲之賦<lb/>
其辭曰<lb/>
惟椅梧之所生兮託峻嶽之崇岡披重壤以誕載兮<lb/>
叅辰極而高驤含天地之醇和兮吸日月之休光鬱<lb/>
紛紜以獨茂兮飛英㽔於昊蒼夕納景于虞淵兮旦<lb/>
晞幹於九陽經千載以待價兮寂神跱而永康且其<lb/>
山川形勢則盤紆隱深磪嵬岑嵓互嶺巉巖岞崿嶇<lb/>
崯丹崖嶮巇青壁萬尋若乃重巘增起偃蹇雲覆邈<lb/>
隆崇以極壯崛巍巍而特秀蒸靈液以播雲據神淵<lb/>
<pb n="KR4b0005_SBCK_002-2a"/>
而吐溜爾乃顛波奔突狂赴爭流觸巖觝隈鬱怒彪<lb/>
休洶涌騰薄奮沫揚濤瀄汩澎湃䖤蟺相紏放肆大<lb/>
川濟乎中州安回徐邁寂爾長浮澹乎洋洋縈抱山<lb/>
丘詳觀其區土之所産毓奥宇之所寳殖珍恠琅玕<lb/>
瑤瑾翕赩叢集累積奐衍於其側若乃春蘭被其東<lb/>
沙棠殖其西㳙子宅其陽玉醴涌其前玄雲䕃其上<lb/>
翔鸞集其巔清露潤其膚惠風流其間竦肅肅以靜<lb/>
謐密微微其清閑夫所以經營其左右者固以自然<lb/>
神麗而足思願愛樂矣於是遯世之士榮期綺季之<lb/>
疇乃相與登飛梁越幽壑援瓊枝陟峻崿以遊乎其<lb/>
下周旋永望邈若凌飛邪聣崑崙俯闞海湄指蒼梧<lb/>
<pb n="KR4b0005_SBCK_002-2b"/>
之迢逓臨廻江之威夷悟時俗之多累仰箕山之餘<lb/>
輝羡斯嶽之弘敞心慷慨以忘歸情舒放而逺覽接<lb/>
軒轅之遺音慕老童於騩隅欽泰容之高吟顧兹梧<lb/>
而興慮思假物以託心乃斵孫枝凖量所任至人攄<lb/>
思制爲雅琴乃使離子督墨匠石奮斤䕫襄薦法般<lb/>
倕騁神鎪會裛厠朗宻調均華繪彫琢布藻垂文錯<lb/>
以犀象籍以翠緑絃以園客之絲徽以鍾山之玉爰<lb/>
有龍鳯之象古人之形伯牙揮手鍾期聽聲華容灼<lb/>
爚發采揚明何其麗也伶倫比律田連操張進御君<lb/>
子新聲熮亮何其偉也及其初調則角羽俱起宫徴<lb/>
相證叅發並趣上下累應踸踔磥硌美聲將興固以<lb/>
<pb n="KR4b0005_SBCK_002-3a"/>
和昶而足躭矣爾乃理正聲奏妙曲揚白雪發清角<lb/>
紛淋浪以流離奐淫衍而優渥粲奕奕而高逝馳岌<lb/>
岌以相屬沛騰遌而<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>趣翕韡曄而繁縟狀若崇山<lb/>
又象流波浩兮湯湯鬱兮峩峩怫㥜煩冤紆餘婆娑<lb/>
陵縱播逸霍濩紛葩檢容授節應變合度兢名擅業<lb/>
安軌徐歩洋洋習習聲烈遐布含顯媚以送終飄餘<lb/>
響乎泰素若乃高軒飛觀廣厦閑房冬夜肅清朗月<lb/>
垂光新衣翠粲纓徽流芳於是噐冷絃調心閑手敏<lb/>
觸<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>如志唯意所擬初渉淥水中奏清徴雅昶唐堯<lb/>
終詠微子寛明弘潤優遊躇跱拊絃安歌新聲代起<lb/>
歌曰凌扶揺兮憇瀛洲要列子兮爲好仇餐沆瀣兮<lb/>
<pb n="KR4b0005_SBCK_002-3b"/>
帯朝霞眇翩翩兮薄天遊齊萬物兮超自得委性命<lb/>
兮任去留激清響以赴會何絃歌之綢繆於是曲引<lb/>
向䦨衆音將歇攺韻易調竒弄乃發揚和顔攘皓腕<lb/>
飛纎指以馳騖紛㒊譶以流漫或徘徊顧慕擁鬱抑<lb/>
按盤桓毓養從容秘翫闥爾奮逸風駭雲亂牢落凌<lb/>
厲布濩半散豐融披離斐韡奐爛英聲發越采采粲<lb/>
粲或間聲錯糅狀若詭赴雙美並進駢馳翼驅初若<lb/>
將乖後卒同趣或曲而不屈直而不倨或相凌而不<lb/>
亂或相離而不殊時刼掎以慷慨或怨㜘而躊躇忽<lb/>
飄颻以輕邁乍留聮而扶䟽或叅譚繁促複疊攅仄<lb/>
從横駱驛奔遯相逼拊嗟累讃間不容息瓌豔竒偉<lb/>
<pb n="KR4b0005_SBCK_002-4a"/>
殫不可識若乃閑舒都雅洪纎有宜清和條昶案衍<lb/>
陸離穆温柔以怡懌婉順叙而委蛇或乗險投會邀<lb/>
隟趨危譻若離鵾鳴清池翼若浮鴻翔曾崖紛文斐<lb/>
尾慊縿離纚微風餘音靡靡猗猗或樓<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>櫟捋縹繚<lb/>
潎冽輕行浮彈明嫿<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>慧疾而不速留而不滯翩緜<lb/>
飄邈微音迅逝逺而聽之若鸞鳳和鳴戲雲中廹而<lb/>
察之若衆葩敷榮曜春風既豐贍以多姿又善始而<lb/>
令終嗟姣妙以弘麗何變態之無窮若夫三春之初<lb/>
麗服以時乃擕友生以遨以嬉渉蘭圃登重基背長<lb/>
林翳華芝臨清流賦新詩嘉魚龍之逸豫樂百卉之<lb/>
榮滋理重華之遺操慨逺慕而長思若乃華堂曲宴<lb/>
<pb n="KR4b0005_SBCK_002-4b"/>
宻友近賔蘭肴兼御㫖酒淸醇進南荆發西秦紹陵<lb/>
陽度巴人變用雜而並起竦衆聽而駭神料殊功而<lb/>
比操豈笙籥之能倫若次其曲引所宜則廣陵止息<lb/>
東武太山飛龍鹿鳴鵾雞遊絃更唱迭奏聲若自然<lb/>
流楚窈窕懲躁雪煩下逮謠俗蔡氏五曲王昭楚妃<lb/>
千里别鶴猶有一切承間簉乏亦有可觀者焉然非<lb/>
夫曠逺者不能與之嬉遊非夫淵靜者不能與之閑<lb/>
止非夫放逹者不能與之無吝非夫至精者不能與<lb/>
之析理也若論其體勢詳其風聲噐和故響逸張急<lb/>
故聲清間遼故音痺絃長故徽鳴性絜靜以端理含<lb/>
至德之和平誠可以感盪心志而發洩幽情矣是故<lb/>
<pb n="KR4b0005_SBCK_002-5a"/>
懐戚者聞之莫不<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>懔慘悽愀愴傷心含哀懊咿不<lb/>
能自禁其康樂者聞之則欨愉懽釋抃舞踊溢留連<lb/>
瀾漫嗢噱終日若和平者聽之則怡養恱愉淑穆玄<lb/>
真恬虚樂古棄事遺身是以伯夷以之廉顔回以之<lb/>
仁比干以之忠尾生以之信惠施以之辯給萬石以<lb/>
之訥慎其餘觸類而長所致非一同歸殊途或文或<lb/>
質摠中和以統物咸日用而不失其感人動物葢亦<lb/>
弘矣于時也金石寢聲匏竹屏氣王豹輟謳狄牙䘮<lb/>
味天呉踊躍於重淵王喬披雲而下墜舞鸑鷟於庭<lb/>
階㳺女飄焉而來萃感天地以致和况蚑行之衆類<lb/>
嘉斯噐之懿茂詠兹文以自慰永服御而不厭信古<lb/>
<pb n="KR4b0005_SBCK_002-5b"/>
今之所貴亂曰愔愔琴德不可測兮體清心遠邈難<lb/>
極兮良質美手遇今世兮紛綸翕響冠衆藝兮識音<lb/>
者希孰能珍兮能盡雅琴唯至人兮<lb/>
　　　與山巨源絶交書一首<lb/>
康白足下昔稱吾於頴川吾常謂之知言然經怪此<lb/>
意尚未孰悉於足下何從便得之也前年從河東還<lb/>
顯宗阿都說足下議以吾自代事雖不行知足下故<lb/>
不知之足下傍通多可而少恠吾直性狹中多所不<lb/>
堪偶與足下相知耳間聞足下遷惕然不喜恐足下<lb/>
羞庖人之獨割引尸祝以自助手薦鸞刀漫之羶腥<lb/>
故具爲足下陳其可否吾昔讀書得并介之人或謂<lb/>
<pb n="KR4b0005_SBCK_002-6a"/>
無之今乃信其眞有耳性有所不堪真不可強今空<lb/>
語同知有逹人無所不堪外不殊俗而内不失正與<lb/>
一世同其波流而悔吝不生耳老子莊周吾之師也<lb/>
親居賤職柳下惠東方朔逹人也安乎卑位吾豈敢<lb/>
短之哉又仲尼兼愛不羞執鞭子文無欲卿相而三<lb/>
登令尹是乃君子思濟物之意也所謂達能兼善而<lb/>
不渝窮則自得而無悶以此觀之故堯舜之君世許<lb/>
由之巖栖子房之佐漢接輿之行歌其揆一也仰瞻<lb/>
數君可謂能遂其志者也故君子百行殊塗而同致<lb/>
循性而動各附所安故有處朝廷而不出入山林而<lb/>
不反之論且延陵高子臧之風長卿慕相如之節志<lb/>
<pb n="KR4b0005_SBCK_002-6b"/>
氣所託不可奪也吾每讀尚子平臺孝威傳慨然慕<lb/>
之想其爲人少加孤露母兄見驕不渉經學性復䟽<lb/>
嬾筋駑肉緩頭靣常一月十五日不洗不大悶癢不<lb/>
能沭也毎常小便而忍不起令胞中略轉乃起耳又<lb/>
縱逸來乆情意傲散簡與禮相背嬾與慢相成而爲<lb/>
儕類見寛不攻其過又讀莊老重增其放故使榮進<lb/>
之心日頽任實之情轉篤此由禽鹿少見馴育則服<lb/>
從教制長而見羈則狂顧頓纓赴蹈湯火雖飾以金<lb/>
鑣饗以嘉肴逾思長林而志在豐草也阮嗣宗口不<lb/>
論人過吾每師之而未能及至性過人與物無傷唯<lb/>
飲酒過差耳至爲禮法之士所䋲疾之如讎幸賴大<lb/>
<pb n="KR4b0005_SBCK_002-7a"/>
將軍保持之耳吾不如嗣宗之賢而有慢弛之闕又<lb/>
不識人情闇於機宜無萬石之慎而有好盡之累久<lb/>
與事接疵釁日興雖欲無患其可得乎又人倫有禮<lb/>
朝廷有法自惟至熟有必不堪者七甚不可者二臥<lb/>
喜晚起而當關呼之不置一不堪也抱琴行吟弋釣<lb/>
草野而吏卒守之不得妄動二不堪也危坐一時痺<lb/>
不得搖性復多蝨把搔無巳而當褁以章服揖拜上<lb/>
官三不堪也素不便書又不喜作書而人間多事堆<lb/>
案盈机不相酬荅則犯教傷義欲自勉強則不能久<lb/>
四不堪也不喜弔䘮而人道以此爲重巳爲未見恕<lb/>
者所怨至欲見中傷者雖瞿然自責然性不可化欲<lb/>
<pb n="KR4b0005_SBCK_002-7b"/>
降心順俗則詭故不情亦終不能獲無咎無譽如此<lb/>
五不堪也不喜俗人而當與之共事或賔客盈坐鳴<lb/>
聲聒耳囂塵臭處千變百伎在人目前六不堪也心<lb/>
不耐煩而官事鞅掌機務纒其心世故繁其慮七不<lb/>
堪也又每非湯武而薄周孔在人間不止此事㑹顯<lb/>
世教所不容此甚不可一也剛腸疾惡輕肆直言遇<lb/>
事便發此甚不可二也以促中小心之性統此九患<lb/>
不有外難當有内病寧可久處人間邪又聞道士遺<lb/>
言餌术黄精令人久壽意甚信之遊山澤觀魚鳥心<lb/>
甚樂之一行作吏此事便廢安能舍其所樂而從其<lb/>
所懼哉夫人之相知貴識其天性因而濟之禹不偪<lb/>
<pb n="KR4b0005_SBCK_002-8a"/>
伯成子高全其節也仲尼不假葢於子夏護其短也<lb/>
近諸葛孔明不偪元直以入蜀華子魚不強㓜安以<lb/>
卿相此可謂能相終始真相知者也足下見直木必<lb/>
不可以爲輪曲者不可以爲桷葢不欲以枉其天才<lb/>
令得其所也故四民有業各以得志爲樂唯達者爲<lb/>
能通之此足下度内耳不可自見好章甫強越人以<lb/>
文冕也巳嗜臭腐養鴛雛以死䑕也吾頃學養生之<lb/>
術方外榮華去滋味㳺心於寂寞以無爲爲貴縱無<lb/>
九患尚不顧足下所好者又有心悶疾頃轉增篤私<lb/>
意自試不能堪其所不樂自卜巳審若道盡塗窮則<lb/>
巳耳足下無事冤之今轉於溝壑也吾新失母兄之<lb/>
<pb n="KR4b0005_SBCK_002-8b"/>
歡意常悽切女年十三男年八歲未及成人況復多<lb/>
病顧此悢悢如何可言今但願守陋巷教養子孫時<lb/>
與親舊叙闊陳說平生濁酒一杯彈琴一曲志願畢<lb/>
矣足下若嬲之不置不過欲爲官得人以益時用耳<lb/>
足下舊知吾潦倒麤踈不切事情自惟亦皆不如今<lb/>
日之賢能也若以俗人皆喜榮華獨能離之以此爲<lb/>
快此最近之可得言耳然使長才廣度無所不淹而<lb/>
能不營乃可貴耳若吾多病困欲離事自全以保餘<lb/>
年此真所之耳豈可見黄門而稱貞哉若趣欲共登<lb/>
王塗期於相致時爲歡益一旦廹之必發其狂疾自<lb/>
非重怨不至於此也野人有快炙背而美芹子者欲<lb/>
<pb n="KR4b0005_SBCK_002-9a"/>
獻之至尊雖有區區之意亦巳䟽矣願足下勿似之<lb/>
其意如此既以解足下并以爲别嵇康白<lb/>
　　　與吕長悌絶交書一首<lb/>
康白昔與足下年時相比以故數靣相親足下篤意<lb/>
遂成大好由是許足下以至交雖出處殊塗而歡愛<lb/>
不衰也及中間少知阿都志力開悟毎喜足下家復<lb/>
有此弟而阿都去年向吾有言誠忿足下意欲發舉<lb/>
吾深抑之亦自恃每謂足下不足迫之故從吾言間<lb/>
令足下因其順親葢惜足下門戸欲令彼此無恙也<lb/>
又足下許吾終不繋都以子父六人爲誓吾乃慨然<lb/>
感足下重言慰解都都遂釋然不復興意足下隂自<lb/>
<pb n="KR4b0005_SBCK_002-9b"/>
阻疑宻表繋都先首服誣都此爲都故信吾又無言<lb/>
何意足下苞蔵禍心耶都之含忍足下實由吾言今<lb/>
都獲罪吾爲負之吾之負都由足下之負吾也悵然<lb/>
失圖復何言哉若此無心復與足下交矣古之君子<lb/>
絶交不出醜言從此别矣臨别恨恨嵇康白<lb/>
嵇中散集巻第二<lb/>
</p>
<p>
</p>
  </div>
</body>
</text>
</TEI>
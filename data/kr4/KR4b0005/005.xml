<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0005_SBCK_005-1a"/>
嵇中散集巻第五<lb/>
　　聲無哀樂論<lb/>
　　　聲無或樂論<lb/>
有秦客問於東野主人曰聞之前論曰治世之音安<lb/>
以樂亡國之音哀以思夫治亂在政而音聲應之故<lb/>
哀思之情表於金石安樂之象形於管絃也又仲尼<lb/>
聞韶識虞舜之德季札聽絃知衆國之風斯巳然之<lb/>
事先賢所不疑也今子獨以爲聲無哀樂其理何居<lb/>
若有嘉訊今請聞其說主人應之曰斯義久滯莫肯<lb/>
拯救故念歷世濫於名實今蒙啓導將言其一隅焉<lb/>
夫天地合德萬物貴生寒暑代徃五行以成故章爲<lb/>
<pb n="KR4b0005_SBCK_005-1b"/>
五色發爲五音音聲之作其猶臭味在於天地之間<lb/>
其善與不善雖遭遇濁亂其體自若而不變也豈以<lb/>
愛憎易操哀樂攺度哉及宫商集化聲音克諧此人<lb/>
心至願情欲之所鍾古人知情不可恣欲不可極因<lb/>
其所用每爲之節使哀不至傷樂不至淫斯其大較<lb/>
也然樂云樂云鍾鼓云乎哉哀云哀云哭泣云乎哉<lb/>
因兹而言玉帛非禮敬之實歌舞非悲哀之主也何<lb/>
以明之夫殊方異俗歌哭不同使錯而用之或聞哭<lb/>
而歡或聽歌而感然而哀樂之情均也今用均之情<lb/>
而發萬殊之聲斯非音聲之無常哉然聲音和比感<lb/>
人之最深者也勞者歌其事樂者舞其功夫内有悲<lb/>
<pb n="KR4b0005_SBCK_005-2a"/>
痛之心則激切哀言言比成詩聲比成音雜而詠之<lb/>
聚而聽之心動於和聲情感於苦言嗟歎未絶而泣<lb/>
涕流漣矣夫哀心藏於苦心内遇和聲而後發和聲<lb/>
無象而哀心有主夫以有主之哀心因乎無象之和<lb/>
聲其所覺悟唯哀而巳豈復知吹萬不同而使其自<lb/>
巳哉風俗之流遂成其政是故國史明政教之得失<lb/>
審國風之盛衰吟詠情性以諷其上故曰亡國之音<lb/>
哀以思也夫喜怒哀樂愛憎慙懼凡此八者生民所<lb/>
以接物傳情區别有屬而不可溢者也夫味以甘苦<lb/>
爲稱今以甲賢而心愛以乙愚而情憎則愛憎宜屬<lb/>
我而賢愚宜屬彼也可以我愛而謂之愛人我憎而<lb/>
<pb n="KR4b0005_SBCK_005-2b"/>
謂之憎人所喜則謂之喜味所怒則謂之怒味哉由<lb/>
此言之則外内殊用彼我異名聲音自當以善惡爲<lb/>
主則無闗於哀樂哀樂自當以情感則無係於聲音<lb/>
名實俱去則盡然可見矣且季子在魯採詩觀禮以<lb/>
别風雅豈徒任聲以決臧否哉又仲尼聞韶歎其一<lb/>
致是以咨嗟何必因聲以知虞舜之德然後歎美耶<lb/>
今麤明其一端亦可思過半矣秦客難曰八方異俗<lb/>
歌哭萬殊然其哀樂之情不得不見也夫心動於中<lb/>
而聲出於心雖託之於他音寄之於餘聲善聽察者<lb/>
要自覺之不使得過也昔伯牙理琴而鍾子知其所<lb/>
志隷人撃磬而子産識其心哀魯人晨哭而顔淵審<lb/>
<pb n="KR4b0005_SBCK_005-3a"/>
其生離夫數子者豈復假智於常音借驗於曲度哉<lb/>
心戚者則形爲之動情悲者則聲爲之哀此自然相<lb/>
應不可得逃唯神明者能精之耳夫能者不以聲衆<lb/>
爲難不能者不以聲寡爲易今不可以未遇善聽而<lb/>
謂之聲無可察之理見方俗之多變而謂聲音無哀<lb/>
樂也又云賢不宜言愛愚不宜言憎然則有賢然後<lb/>
愛生有愚然後憎成但不當共其名耳哀樂之作亦<lb/>
有由而然此爲聲使我哀音使我樂也茍哀樂由聲<lb/>
更爲有實何得名實俱去耶又云季子採詩觀禮以<lb/>
别風雅仲尼歎韶音之一致是以咨嗟是何言歟且<lb/>
師襄奉操而仲尼覩文王之容師涓進曲而子野識<lb/>
<pb n="KR4b0005_SBCK_005-3b"/>
亡國之音寧復講詩而後下言習禮然後立評哉斯<lb/>
皆神妙獨見不待留聞積日而巳綜其吉凶矣是以<lb/>
前史以爲美談今子以區區之近知齊所見而爲限<lb/>
無乃誣前賢之識微負夫子之妙察耶主人答曰難<lb/>
云雖歌哭萬殊善聽察者要自覺之不假智於常音<lb/>
不借驗於曲度鍾子之徒云云是也此爲心悲者雖<lb/>
談笑鼓舞情歡者雖拊膺咨嗟猶不能御外形以自<lb/>
匿誑察者於疑似也以爲就令聲音之無常猶謂當<lb/>
有哀樂耳又曰季子聽聲以知衆國之風師襄奉操<lb/>
而仲尼覩文王之容案如所云此爲文王之功德與<lb/>
風俗之盛衰皆可象之於聲音聲之輕重可移於後<lb/>
<pb n="KR4b0005_SBCK_005-4a"/>
世襄涓之巧能得之於將來若然者三皇五帝可不<lb/>
絶於今日何獨數事哉若此果然也則文王之操有<lb/>
常度韶武之音有定數不可雜以他變操以餘聲也<lb/>
則向所謂聲音之無常鍾子之觸類於是乎躓矣若<lb/>
音聲無鍾子觸類其果然耶則仲尼之識微季札之<lb/>
善聽固亦誣矣此皆俗儒妄記欲神其事而追爲耳<lb/>
欲令天下惑聲音之道不言理自盡此而推使神妙<lb/>
難知恨不遇竒聽於當時慕古人而自歎斯所以大<lb/>
㒺後生也夫推類辨物當先求之自然之理理巳定<lb/>
然後借古義以明之耳今未得之於心而多恃前言<lb/>
以爲談證自此以徃恐巧歷不能紀又難云哀樂之<lb/>
<pb n="KR4b0005_SBCK_005-4b"/>
作猶愛憎之由賢愚此爲聲使我哀而音使我樂茍<lb/>
哀樂由聲更爲有實矣夫五色有好醜五聲有善惡<lb/>
此物之自然也至於愛與不愛人情之變統物之理<lb/>
唯止於此然皆無豫於内待物而成耳至夫哀樂自<lb/>
以事會先遘於心但因和聲以自顯發故前論巳明<lb/>
其無常今復假此談以正名號耳不謂哀樂發於聲<lb/>
音如愛憎之生於賢愚也然和聲之感人心亦猶酒<lb/>
醴之發人情也酒以甘苦爲主而醉者以喜怒爲用<lb/>
其見歡戚爲聲發而謂聲有哀樂不可見喜怒爲酒<lb/>
使而謂酒有喜怒之理也秦客難曰夫觀氣採色天<lb/>
下之通用也心變於内而色應於外較然可見故吾<lb/>
<pb n="KR4b0005_SBCK_005-5a"/>
子不疑夫聲音氣之激者也心應感而動聲從變而<lb/>
發心有盛衰聲亦降殺同見役於一身何獨於聲便<lb/>
當疑耶夫喜怒章於色診哀樂亦宜形於聲音聲音<lb/>
自當有哀樂但闇者不能識之至鍾子之徒雖遭無<lb/>
常之聲則頴然獨見矣今矇瞽面墻而不悟離婁照<lb/>
秋毫於百尋以此言之則明闇殊能矣不可守咫尺<lb/>
之度而疑離婁之察執中庸之聽而猜鍾子之聰皆<lb/>
謂古人爲妄記也主人答曰難云心應感而動聲從<lb/>
變而發心有盛衰聲亦降殺哀樂之情必形於聲音<lb/>
鍾子之徒雖遭無常之聲則頴然獨見矣必若所言<lb/>
則濁質之飽首陽之饑卞和之冤伯竒之悲相如之<lb/>
<pb n="KR4b0005_SBCK_005-5b"/>
含怒不占之怖祗千變百態使各發一詠之歌同啓<lb/>
數彈之微則鍾子之徒各審其情矣爾爲聽聲者不<lb/>
以寡衆易思察情者不以大小爲異同出一身者期<lb/>
於識之也設使從下則子野之徒亦當復操律鳴管<lb/>
以考其音知南風之盛衰别雅鄭之淫正也夫食辛<lb/>
之與甚噱薰目之與哀泣同用出淚使狄牙甞之必<lb/>
不言樂淚甜而哀淚苦斯可知矣何者肌液肉汗踧<lb/>
笮便出無主於哀樂猶簁酒之嚢漉雖笮具不同而<lb/>
酒味不變也聲俱一體之所出何獨當含哀樂之理<lb/>
也且夫咸池六莖大章韶夏此先王之至樂所以動<lb/>
天地感鬼神今必云聲音莫不象其體而傳其心此<lb/>
<pb n="KR4b0005_SBCK_005-6a"/>
必爲至樂不可託之於瞽史必須聖人理其絃管爾<lb/>
乃雅音得全也舜命夔撃石拊石八音克諧神人以<lb/>
和以此言之至樂雖待聖人而作不必聖人自執也<lb/>
何者音聲有自然之和而無係於人情克諧之音成<lb/>
於金石至和之聲得於管絃也夫纎毫自有形可察<lb/>
故離瞽以明闇異功耳若以水濟水孰異之哉秦客<lb/>
難曰雖衆喻有隱足招攻難然其大理當有所就若<lb/>
葛盧聞牛鳴知其三子爲犧師曠吹律知南風不竟<lb/>
楚師必敗羊舌母聽聞兒啼而審其喪家凡此數事<lb/>
皆效於上世是以咸見録載推此而言則盛衰吉凶<lb/>
莫不存乎聲音矣今若復謂之誣罔則前言徃記皆<lb/>
<pb n="KR4b0005_SBCK_005-6b"/>
爲棄物無用之也以言通論未之或安若能明斯所<lb/>
以顯其所由設二論俱濟願重聞之主人答曰吾謂<lb/>
能反三隅者得意而言是以前論略而未詳今復煩<lb/>
循環之難敢不自一竭耶夫魯牛能知犧曆之喪生<lb/>
哀三子之不存含悲經年訴怨葛盧此爲心與人同<lb/>
異於獸形耳此又吾之所疑也且牛非人類無道相<lb/>
通若謂鳴獸皆能有　葛盧受性獨曉之此爲稱其<lb/>
語而論其事猶譯傳異言耳不爲考聲音而知其情<lb/>
則非所以爲難也若謂知者爲當觸物而逹無所不<lb/>
知今且先議其所易者請問聖人卒入胡域當知其<lb/>
所言否乎難者必曰知之知之之理何以明之願借子<lb/>
<pb n="KR4b0005_SBCK_005-7a"/>
子之難以立鑒識之域或當與關接識其言耶將次<lb/>
律鳴管校其音耶觀氣採色知其心耶此爲知心自<lb/>
由氣色雖自不言猶將知之知之之道可不待言也<lb/>
若吹律校音以知其心假令心志於馬而誤言鹿察<lb/>
者固當由鹿以弘馬也此爲心不係於所言言或不<lb/>
足以證心也若當關接而知言此爲孺子學言於所<lb/>
師然後知之則何貴於聰明哉夫言非自然一定之<lb/>
物五方殊俗同事異號舉一名以爲摽識耳夫聖人<lb/>
窮理謂自然可尋無微不照理蔽則雖近不見故異<lb/>
域之言不得強通推此以徃葛盧之不知牛鳴得不<lb/>
全乎又難云師曠吹律知南風不競楚多死聲此又<lb/>
<pb n="KR4b0005_SBCK_005-7b"/>
吾之所疑也請問師曠吹律之時楚國之風耶則相<lb/>
去千里聲不足達若正識楚國來入律中耶則楚南<lb/>
有吴越北有梁宋茍不見其原奚以識之哉凡隂陽<lb/>
憤激然後成風氣之相感觸地而發何得發楚庭來<lb/>
入晋乎且又律吕分四時之氣耳時至而氣動律應<lb/>
而灰移皆自然相待不假人以爲用也上生下生所<lb/>
以均五聲之和叙剛柔之分也然律有一定之聲雖<lb/>
冬吹中吕其音自滿而無損也今以晉人之氣吹無<lb/>
韻之律楚風安得來入其中與爲盈縮耶風無形聲<lb/>
與律不通則校理之地無取於風律不其然乎豈獨<lb/>
師曠多識博物自有以知勝敗之形欲固衆心而託<lb/>
<pb n="KR4b0005_SBCK_005-8a"/>
以神微若伯常騫之許景公壽哉又難云羊舌母聽<lb/>
聞兒啼而審其喪家復請問何由知之爲神心獨悟<lb/>
闇語而當耶甞聞兒啼若此其大而惡今之啼聲似<lb/>
昔之啼聲故知其喪家耶若神心獨悟闇語之當非<lb/>
理之所得也雖曰聽啼無取驗於兒聲矣若以甞聞<lb/>
之聲爲惡故知今啼當惡此爲以甲聲爲度以校乙<lb/>
之啼也夫聲之於音猶形之於心也有形同而情乖<lb/>
貌殊而心均者何以明之聖人齊心等德而形狀不<lb/>
同也茍心同而形異則何言乎觀形而知心哉且口<lb/>
之激氣爲聲何異於籟籥納氣而鳴耶啼聲之善惡<lb/>
不由兒口吉凶猶琴瑟之清濁不在操者之工拙也<lb/>
<pb n="KR4b0005_SBCK_005-8b"/>
心能辨理善談而不能令内籥調利猶瞽者能善其<lb/>
曲度而不能令器必清和也器不假妙瞽而良籥不<lb/>
因惠心而調然則心之與聲明爲二物二物之誠然<lb/>
則求情者不留觀於形貌揆心者不借聽於聲音也<lb/>
察者欲因聲以知心不亦外乎今晉母未得之於老<lb/>
成而專信昨日之聲以證今日之啼豈不誤中於前<lb/>
世好竒者從而稱之哉秦客難曰吾聞敗者不羞走<lb/>
所以全也吾心未厭而言難復更從其餘今平和之<lb/>
人聽箏笛琵琶則形躁而志越聞琴瑟之音則聽靜<lb/>
而心閑同一器之中曲用每殊則情隨之變奏秦聲<lb/>
則歎羡而慷慨理齊楚則情一而思專肆姣弄則歡<lb/>
<pb n="KR4b0005_SBCK_005-9a"/>
放而欲愜心爲聲變若此其衆茍躁靜由聲則何爲<lb/>
限其哀樂而但云至和之聲無所不感託大同於聲<lb/>
音歸衆變於人情得無知彼不明此哉主人答曰難<lb/>
云琵琶箏笛令人躁越又云曲用每殊而情隨之變<lb/>
此誠所以使人常感也琵琶箏笛間促而聲高變衆<lb/>
而節數以高聲御數節故更形躁而志越猶鈴鐸警<lb/>
耳鍾鼓駭心故聞鼓鞞之音思將帥之臣蓋以聲音<lb/>
有大小故動人有猛靜也琴瑟之體聞遼而音埤變<lb/>
希而聲清以埤音御希變不虚心靜聽則不盡清和<lb/>
之極是以聽靜而心閑也夫曲用不同亦猶殊器之<lb/>
音耳齊楚之曲多重故情一變妙故思專姣弄之音<lb/>
<pb n="KR4b0005_SBCK_005-9b"/>
挹衆聲之美會五音之和其體贍而用博故心侈於<lb/>
衆理五音會故歡放而欲愜然皆以單複高埤善惡<lb/>
爲體而人情以躁靜而容端此爲聲音之體盡於舒<lb/>
疾情之應聲亦止於躁靜耳夫曲用每殊而情之處<lb/>
變猶滋味異美而口輙識之也五味萬殊而大同於<lb/>
美曲變雖衆亦大同於和美有甘和有樂然隨曲之<lb/>
情盡於和域應美之口絶於甘境安得哀樂於其間<lb/>
哉然人情不同自師所解則發其所懐若言平和哀<lb/>
樂正等則無所先發故終得躁靜若有所發則是有<lb/>
主於内不爲平和也以此言之躁靜者聲之功也哀<lb/>
樂者情之主也不可見聲有躁靜之應因謂哀樂皆<lb/>
<pb n="KR4b0005_SBCK_005-10a"/>
由聲音也且聲音雖有猛靜猛靜各有一和和之所<lb/>
感莫不自發何以明之夫會賔盈堂酒酣奏琴或忻<lb/>
然而歡或慘爾而泣非進哀於彼導樂於此也其音<lb/>
無變於昔而歡慼並用斯非吹萬不同耶夫唯無主<lb/>
於喜怒無主於哀樂故歡慼俱見若資偏固之音含<lb/>
一致之聲其所發明各當其分則焉能兼御羣理總<lb/>
發衆情耶由是言之聲音以平和爲體而感物無常<lb/>
心志以所俟爲主應感而發然則聲之與心殊塗異<lb/>
軌不相經緯焉得染太和於歡慼綴虚名於哀樂哉<lb/>
秦客難曰論云猛靜之音各有一和和之所感莫不<lb/>
自發是以酒酣奏琴而歡慼並用此言偏并之情先<lb/>
<pb n="KR4b0005_SBCK_005-10b"/>
積於内故懐歡者值哀音而發内慼者遇樂聲而感<lb/>
也夫音聲自當有一定之哀樂但聲化遲緩不可倉<lb/>
卒不不對易偏重之情觸物而作故令哀樂同時而<lb/>
應耳雖二情俱見則何損於聲音有定理耶主人答<lb/>
曰難云哀樂自有定聲但偏重之情不可卒移故懐<lb/>
慼者遇樂聲而哀耳即如所言聲有定分假使鹿鳴<lb/>
重奏是樂聲也而令慼者遇之雖聲化遲緩但當不<lb/>
能使變令歡耳何得更以哀耶猶一爝之火雖未能<lb/>
温一室不宜復增其寒矣夫火非隆寒之物樂非增<lb/>
哀之具也理絃高堂而歡慼並用者真主和之發滯<lb/>
導情故令外物所感得自盡耳難云偏重之情觸物<lb/>
<pb n="KR4b0005_SBCK_005-11a"/>
而作故令哀樂同時而應耳夫言哀者或見机杖而<lb/>
泣或覩輿服而悲徒以感人亡而物存痛事顯而形<lb/>
潜其所以會之皆自有由不爲觸地而生哀當席而<lb/>
淚出也今見机杖以致感聽和聲而流涕者斯非和<lb/>
之所感莫不自發也秦客難曰論云酒酣奏琴而懽<lb/>
慼並用欲通此言故答以偏情感物而發耳今且隱<lb/>
心而言明之以成效夫人心不懽則慼不慼則懽此<lb/>
情志之大域也然泣是慼之傷笑是懽之用蓋聞齊<lb/>
楚之曲者唯覩其哀涕之容而未曾見笑噱之貌此<lb/>
必齊楚之曲以哀爲體故其所感皆應其度量豈徒<lb/>
以多重而少變則致情一而思専耶若誠能致泣則<lb/>
<pb n="KR4b0005_SBCK_005-11b"/>
聲音之有哀樂斷可知矣主人答曰雖人情慼於哀<lb/>
樂哀樂各有多少又哀樂之極不必同致也夫小哀<lb/>
容壞甚悲而泣哀之方也小懽顔悅至樂心愉樂之<lb/>
理也何以明之夫至親安豫則恬若自然所自得也<lb/>
及在危急僅然後濟則抃不及儛由此言之儛之不<lb/>
若向之自得豈不然哉至夫笑噱雖出於懽情然自<lb/>
然應聲之具也此爲樂之應聲以自得爲主哀之應<lb/>
感以垂涕爲故垂涕則形動而可覺自得則神合而<lb/>
無憂是以觀其異而不識其同别其外而未察其内<lb/>
耳然笑噱之不顯於聲音豈獨齊楚之曲耶今不求<lb/>
樂於自得之域而以無笑噱謂齊楚體哀豈不知哀<lb/>
<pb n="KR4b0005_SBCK_005-12a"/>
而不識樂乎秦客問曰仲尼有言移風易俗莫善於<lb/>
樂即如所論凡百哀樂皆不在聲即移風易俗果以<lb/>
何物耶又古人慎靡靡之風抑慆耳之聲故曰放鄭<lb/>
聲遠佞人然則鄭衛之音撃鳴球以恊神人敢問鄭<lb/>
雅之體隆弊所極風俗移易奚由而濟幸重聞之以<lb/>
悟所疑主人應之曰夫言移風易俗者必承衰弊之<lb/>
後也古之王者承天理物必崇簡易之教御無爲之<lb/>
治君靜於上臣順於下玄化潜通天人交泰枯槁之<lb/>
類浸育靈液六合之内沐浴鴻流蕩滌塵垢羣生安<lb/>
逸自求多福黙然從道懷忠抱義而不覺其所以然<lb/>
也和心足於内和氣見於外故歌以叙志儛以宣情<lb/>
<pb n="KR4b0005_SBCK_005-12b"/>
然後文之以采章照之以風雅播之以八音感之以<lb/>
太和導其神氣養而就之迎其情性致而明之使心<lb/>
與理相順和與聲相應合乎會通以濟其美故凱樂<lb/>
之情見於金石含弘光大顯於音聲也若以徃則萬<lb/>
國同風芳榮齊茂馥如秋蘭不期而信不謀而誠穆<lb/>
然相愛猶舒錦綵而粲炳可觀也大道之隆莫盛於<lb/>
兹太平之業莫顯於此故曰移風易俗莫善於樂樂<lb/>
之爲體以心爲主故無聲之樂民之父母也至八音<lb/>
會諧人之所悅亦緫謂之樂然風俗移易不在此也<lb/>
夫音聲和比人情所不能巳者也是以古人知情之<lb/>
不可放故抑其所遁知欲之不可絶故因其所自爲<lb/>
<pb n="KR4b0005_SBCK_005-13a"/>
可奉之禮制可導之樂口不盡味樂不極音揆終始<lb/>
之宜度賢愚之中爲之檢則使逺近同風用而不竭<lb/>
亦所以結忠信著不遷也故鄉校庠塾亦隨之變絲<lb/>
竹與爼豆並存羽毛與揖讓俱用正言與和聲同發<lb/>
使將聽是聲也必聞此言將觀是容也必崇此禮禮<lb/>
猶賔主升降然後酬酢行焉於是言語之節聲音之<lb/>
度揖讓之儀動止之數進退相須共爲一體君臣用<lb/>
之於朝庶士用之於家少而習之長而不怠心安志<lb/>
固從善日遷然後臨之以敬持之以乆而不變然後<lb/>
化成此又先王用樂之意也故朝宴聘享嘉樂必存<lb/>
是以國史採風俗之盛衰寄之樂工宣之管絃使言<lb/>
<pb n="KR4b0005_SBCK_005-13b"/>
之者無罪聞之者足以自誡此又先王用樂之意也<lb/>
若夫鄭聲是音聲之至妙妙音感人猶美色惑志耽<lb/>
槃荒酒易以䘮業自非至人孰能禦之先王恐天下<lb/>
流而不反故具其八音不瀆其聲絶其大和不窮其<lb/>
變捐窈窕之聲使樂而不淫猶大羮不和不極勺藥<lb/>
之味也若流俗淺近則聲不足悅又非所歡也若上<lb/>
失其道國䘮其紀男女奔隨淫荒無度則風以此變<lb/>
俗以好成尚其所志則羣能肆之樂其所習則何以<lb/>
誅之託於和聲配而長之誠動於言心感於和風俗<lb/>
一成因而名之然所名之聲無　於淫邪也淫之與<lb/>
正同乎心雅鄭之體亦足以觀矣　嵇中散集巻第五<lb/>
</p>
<p>
</p>
  </div>
</body>
</text>
</TEI>
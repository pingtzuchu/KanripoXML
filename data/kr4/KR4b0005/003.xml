<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0005_SBCK_003-1a"/>
嵇中散集卷第三<lb/>
　　卜疑集一首<lb/>
　　稽荀錄一首<hi>亡</hi>
　　養生論一首<lb/>
　　　卜疑集一首<lb/>
有宏逹先生者恢廓其度寂寥䟽闊方而不制廉而<lb/>
不割超世獨歩懷玉被褐交不茍合仕不期逹常以<lb/>
爲忠信篤敬直道而行之可以居九夷遊八蠻浮滄<lb/>
海踐河源甲兵不足忌猛獸不爲患是以機心不存<lb/>
泊然純素從容縱肆遺忘好惡以天道爲一指不識<lb/>
品物之細故也然而大道既隱智巧滋繁世俗膠加<lb/>
<pb n="KR4b0005_SBCK_003-1b"/>
人情萬端利之所在若鳥之追鸞冨爲積蠧貴爲聚<lb/>
怨動者多累靜者鮮患爾乃思丘中之隱士樂川上<lb/>
之執竿也於是遠念長想超然自失郢人既沒誰爲<lb/>
吾質聖人吾不得見兾聞之於數術乃適太史貞父<lb/>
之廬而訪之曰吾有所疑願子卜之貞父乃危坐操<lb/>
蓍拂几陳龜曰君何以命之先生曰吾寕發憤陳誠<lb/>
讜言帝庭不屈王公乎將卑懦委隨承㫖倚靡爲靣<lb/>
從乎寜愷悌弘覆施而不德乎將進趣世利茍容偷<lb/>
合乎寧隱居行義推至誠乎將崇飾矯誣養虚名乎<lb/>
寧斥逐凶佞守正不傾明否臧乎將傲倪滑稽挾智<lb/>
任術爲智嚢乎寧與王喬赤松爲侣乎將進伊摯而<lb/>
<pb n="KR4b0005_SBCK_003-2a"/>
友尚父乎寧隠鱗蔵彩若淵中之龍乎寧舒翼揚聲<lb/>
若雲間之鴻乎寧外化其形内隱其情屈身隨時陸<lb/>
沉無名雖在人間實處冥冥乎將激昻爲清銳思爲<lb/>
精行與世異心與俗并所在必聞恒營營乎寧寥落<lb/>
間放無所矜尚彼我爲一不爭不讓遊心皓素忽然<lb/>
坐忘追羲農而不及行中路而惆愴乎將慷慨以爲<lb/>
壯感槩以爲亮上千萬乗下凌將相尊嚴其容高自<lb/>
矯抗常如失職懐恨怏怏乎寧聚貨千億撃鍾鼎食<lb/>
枕藉芬芳婉孌美色乎將苦身竭力剪除荆棘山居<lb/>
谷飲倚巖而息乎寧如伯奮仲堪二八爲偶排擯共<lb/>
鯀令失所乎將如箕山之夫潁水之父輕賤唐虞而<lb/>
<pb n="KR4b0005_SBCK_003-2b"/>
笑大禹乎寧如泰山之隱德潜讓而不揚乎將如季<lb/>
札之顯節義慕爲子臧乎寧如老𥅆之清淨微妙守<lb/>
玄抱一乎將如莊周之齊物變化洞達而放逸乎寧<lb/>
如夷吾之不吝束縛而終在覇功乎將如魯連之輕<lb/>
世肆志高談從容乎寧如市南子之神勇内固山淵<lb/>
其志乎將如毛公藺生之龍驤虎歩慕爲壯士乎此<lb/>
誰得誰失何凶何吉時移俗易好貴慕名臧文不讓<lb/>
位於栁季公孫不歸美於董生賈誼一當於明主絳<lb/>
灌作色而揚聲況今千龍並馳萬驥徂征紛紜交競<lb/>
逝若流星敢不惟思謀於老成哉太史貞父曰吾聞<lb/>
至人不相逹人不卜若先生者文明在中見素表璞<lb/>
<pb n="KR4b0005_SBCK_003-3a"/>
内不愧心外不負俗交不爲利仕不謀禄鑒乎古今<lb/>
滌情蕩欲夫如是吕梁可以遊湯谷可以浴方將觀<lb/>
大鵬於南溟又何憂於人間之委曲<lb/>
　　　嵇荀録一首<hi>亡</hi>
　　　養生論一首<lb/>
世或有謂神仙可以學得不死可以力致者或云上<lb/>
壽百二十古今所同過此以徃莫非妖妄者此皆兩<lb/>
失其情請試粗論之夫神仙雖不目見然記籍所載<lb/>
前史所傳較而論之其有必矣似特受異氣禀之自<lb/>
然非積學所能致也至於導養得理以盡性命上獲<lb/>
千餘嵗下可數百年可有之耳而世皆不精故莫能<lb/>
<pb n="KR4b0005_SBCK_003-3b"/>
得之何以言之夫服藥求汗或有弗獲而愧情一集<lb/>
渙然流離終朝未餐則囂然思食而曾子銜哀七日<lb/>
不飢夜分而坐則低迷思寢内懐殷憂則逹旦不瞑<lb/>
勁刷理鬂醇醴發顔僅乃得之壯士之怒赫然殊觀<lb/>
植髪衝冠由此言之精神之於形骸猶國之有君也<lb/>
神躁於中而形䘮於外猶君昏於上國<hi>臣一作</hi>亂於下<lb/>
也夫爲稼於湯之<hi>之字一無</hi>世偏有一溉之功者雖終歸<lb/>
<hi>有於字歸下一</hi>燋爛必一溉者後枯然則一溉之益固不可<lb/>
誣也而世常謂一怒不足以侵性一哀不足以傷身<lb/>
輕而肆之是猶不識一溉之益而望嘉糓於旱苖者<lb/>
也是以君子知形恃神以立神須形以存悟生理之<lb/>
<pb n="KR4b0005_SBCK_003-4a"/>
易失知一過之害生故修性以保神安心以全身愛<lb/>
憎不棲於情憂喜不留於意泊然無感而體氣和平<lb/>
又呼吸吐納服食養身使形神相親表裏俱濟也夫<lb/>
田種者一畝十<hi>有二字十下一</hi>斛謂之良田此天下之通稱<lb/>
也不知區種可百餘斛田種一也至於樹養不同則<lb/>
功收相懸謂商無十倍之價農無百斛之望此守常<lb/>
而不變者也且豆令人重榆令人暝合歡蠲忿萱草<lb/>
忘憂愚智所共知也薰辛害目豚魚不養常世所識<lb/>
也蝨處頭而黒麝食柏而香頸處險而癭齒居晉而<lb/>
黄推此而言凢所食之氣蒸性染身莫不相應豈惟<lb/>
蒸之使重而無使輕害之使暗而無使明薫之使黄<lb/>
<pb n="KR4b0005_SBCK_003-4b"/>
而無使堅芬之使香而無使延哉故神農曰上藥養<lb/>
命中藥養性者誠知性命之理因輔養以通也而世<lb/>
人不察惟五糓是見聲色是躭目惑玄黄耳務滛哇<lb/>
滋味煎其府蔵醴醪鬻<hi>煑一作</hi>其腸胃香芳腐其骨髓喜怒<lb/>
悖其正氣思慮銷其精神哀樂殃其平粹夫以蕞爾<lb/>
之軀攻之者非一塗易竭之身而外内受敵身非木<lb/>
石其能久乎其自用甚者飲食不節以生百病好色<lb/>
不倦以致乏絶風寒所災百毒所傷中道夭於衆難<lb/>
世皆知笑悼謂之不善持生也至于措身失理亡之<lb/>
於微積微成損積損成衰從衰得白從白得老從老<lb/>
得終悶若無端中智以下謂之自然縱少覺悟咸歎<lb/>
<pb n="KR4b0005_SBCK_003-5a"/>
恨於所遇之初而不知慎衆險於未兆是由桓侯抱<lb/>
將死之疾而怒扁鵲之先見以覺痛之日爲受病之<lb/>
始也害成於微而救之於著故有無功之治馳騁常<lb/>
人之域故有一切之夀仰觀俯察莫不皆然以多自<lb/>
證以同自慰謂天地之理盡此而巳矣縱聞養生之<lb/>
事則斷以所見謂之不然其次狐疑雖少庶幾莫知<lb/>
所由其次自力服藥半年一年勞而未驗志以厭衰<lb/>
中路復廢或益之以畎澮而泄之以尾閭欲坐望顯<lb/>
報者或抑情忍欲割棄榮願而嗜好常在耳目之前<lb/>
所希在數十年之後又恐兩失内懐猶豫心戰於内<lb/>
物誘於外交賖相傾如此復敗者夫至物微妙可以<lb/>
<pb n="KR4b0005_SBCK_003-5b"/>
理知難以目識譬猶豫章生七年然後可覺耳今以<lb/>
躁競之心渉<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>靜之塗意速而事遲望近而應逺故<lb/>
莫能相終夫悠悠者既以未效不求而求者以不專<lb/>
䘮業偏恃者以不兼無功追術者以小道自溺凢若<lb/>
此類故欲之者萬無一能成也善養生者則不然矣<lb/>
清虚靜泰少私寡欲知名位之傷德故忽而不營非<lb/>
欲而强禁也識厚味之害性故棄而弗顧非貪而後<lb/>
抑也外物以累心不存神氣以醇白獨著曠然無憂<lb/>
患寂然無思慮又守之以一養之以和和理日濟同<lb/>
乎大順然後蒸以靈芝潤以醴泉晞以朝陽綏以五<lb/>
絃無爲自得軆妙心玄忘歡而後樂足遺生而後身<lb/>
<pb n="KR4b0005_SBCK_003-6a"/>
存若此以往庶可與羡門比壽王喬爭年何爲其無<lb/>
有哉<lb/>
嵇中散集巻第三<lb/>
<pb n="KR4b0005_SBCK_003-6b"/>
</p>
<p>
</p>
  </div>
</body>
</text>
</TEI>
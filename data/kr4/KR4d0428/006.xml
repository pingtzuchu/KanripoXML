<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻六</head>
    <p>
<pb n="KR4d0428_WYG_006-1a"/>
欽定四庫全書<lb/>
　桐江續集巻六　　　　　　元　方囘　撰<lb/>
　　十二月十五日晩宿餘杭步<lb/>
孰令牽率到錢塘朝暮隨人作酒狂蛻殻喜離城市路<lb/>
發䝉驚見水雲鄉四方上下乾坤闊萬里東西日月望<lb/>
向來樓居不得句此夕葉舟吟興長<lb/>
　　青山道中<lb/>
挿天天目隠雲中但見苕溪緑向東半折竹初經臘雪<lb/>
<pb n="KR4d0428_WYG_006-1b"/>
爭妍麥巳眩春風飜飛水鳥偏饒白窄小村船亦畫紅<lb/>
聞說南塘趙書宅近來毁賣與琳宫<lb/>
　　訪唐師善山居<hi>侯舉</hi>
苕溪南問舊長橋渡水穿雲不作遥迂道征鞍何自苦<lb/>
隔林吟屋屢相邀晚晴濃淡烟俱好春近高低雪盡消<lb/>
尚覺麄材欠詩料政須餘馥乞唐瓢<lb/>
　　夜飲唐子雲宅别後簡師善<hi>師善父名從龍</hi>
幽居尋未得下馬揖比鄰指我道傍叟即君堂上親儀<lb/>
<pb n="KR4d0428_WYG_006-2a"/>
刑全古雅談笑極清真匕箸山殽美樽罍臘釀醇扁門<lb/>
稱道院闢館養詩人得句揮毫疾論文剪燭頻乾坤百<lb/>
戰定父子一家春地僻過從少誰歟此問津<lb/>
　　昌化道中<lb/>
縣街長五里當路卧耕牛民户時常閉官征瑣屑收永<lb/>
無燈火市况有管絃樓崖石偏欺馬湍溪不受舟葷羶<lb/>
何可致蔬茹尚難求客糴珠同價村沽水雜篘採樵多<lb/>
遇虎䕶菓最防猴烟火銷荒店茅茨潰廢郵兵戈雖幸<lb/>
<pb n="KR4d0428_WYG_006-2b"/>
免賦役更深憂不是山堪賞行人步步愁<lb/>
　　春前一日還家<hi>十二月廿一日</hi>
最險王干三嶺路加之雨滑馬行遲忽驚山客俱來迓<lb/>
誰報家人已預知飣菓待斟分嵗酒剪蔬先賦立春詩<lb/>
舊聞六十猶癡諺尚少一年焉不癡<lb/>
　　虚谷志歸後賦十首<lb/>
　　　夏五月初一自湓城還家賦虗谷志歸十首冬<lb/>
　　　十二月二十一日錢塘還家趙達夫見和前韻<lb/>
<pb n="KR4d0428_WYG_006-3a"/>
　　　予續為志歸後賦云<lb/>
卦揲家人吉門迎稚子歡始知鄉國好全勝道途難砌<lb/>
草陳根緑庭花凍蕾丹春園容日涉更敢上長安<hi>和者易歎</hi>
<hi>為歡今因之</hi>
萬事何時足不如歸故鄉真能主東道未愛博西涼雪<lb/>
後春臺暖梅邊夜枕香孰堪思曠友共隠剡溪傍<lb/>
涉世癡何甚休官老自應閒蹤今野鶴榮念已春冰頻<lb/>
報宣麻相新交辟穀僧微吟時得句此外别無能<hi>僧宗一近</hi>
<pb n="KR4d0428_WYG_006-3b"/>
<hi>贈予休糧藥</hi>
買宅嚴灘上幽栖十載餘共憐翁失馬獨喜我知魚賔<lb/>
客千鍾酒兒郎萬巻書須移歙州住縁此是鄉居<lb/>
年將盈六袠禮尚記三加北闕昔分竹東陵今種𤓰閒<lb/>
吟聊復爾爛醉豈知他海内能詩者時來問我家<hi>他韻從俗</hi>
<hi>用</hi>
四十載錢塘詩狂復酒狂湖山空御苑市井尚宫粧冶<lb/>
肆淆禪刹勲門賣節堂歸來念前事朽骨果誰香<lb/>
<pb n="KR4d0428_WYG_006-4a"/>
艶冶千金笑喧呼六博投不因槐枕窹未暇草堂謀啖<lb/>
菜貧猶徤簪花老自羞五更山酒醒何樂亦何憂<lb/>
薄俗多端忤殘生底事成千年驚鶴化萬里厭鵬程能<lb/>
保中心定懸知外物輕秖嫌覔句苦四海有詩名<lb/>
倚樓趙公子可與共詩評道故無終極文須有主盟轟<lb/>
雷春蟄動貫月夜珠明髙作令吾愧銷光更屏聲<lb/>
樂天在知命行止豈人能元亮歸廬阜延之牧始興時<lb/>
才宜政柄老我只詩朋何日攜君手西湖共訪僧<lb/>
<pb n="KR4d0428_WYG_006-4b"/>
　　春後喜晴<lb/>
挈身歸卧萬山中多謝燈花夜夜紅老病面顔開喜色<lb/>
雪霜天地轉春風菜鮮菓脆深杯酌衾汗鞋泥慢火烘<lb/>
寛著心腸任時運一頑能禦百憂攻<lb/>
　　除夕前大雨雪立春已八日<lb/>
行園似覺褐袍單㨂好梅枝子細看節近年年多雨雪<lb/>
客來草草治杯盤故知更事無如老豈謂交春便不寒<lb/>
氣數已迴終是好明朝紅日上雲端<lb/>
<pb n="KR4d0428_WYG_006-5a"/>
　　除夕前一日記事<lb/>
殘臘先班隔嵗春忽忽五十九年人一朝一暮即除夜<lb/>
萬是萬非餘病身老子附爐無奈癢小兒索紙卒難嗔<lb/>
僕衫婢粉猶閒事欠餽時官欠飲鄰<lb/>
　　錢塘人來<lb/>
宿收家信醉傭開早報潮船泊岸隈釣瀨兒將詩篋至<lb/>
錢塘人索酒錢來道途奔走動千里時節挨排聊一杯<lb/>
新嵗雪晴看吾圃歙城亦有馬城梅<lb/>
<pb n="KR4d0428_WYG_006-5b"/>
　　嵗除<lb/>
親情鄰里喜歸來依舊柴門僻處開縱是桃符無可筆<lb/>
未妨菜餅亦堪杯著寛毛褐觀殘雪洗古銅壺浸老梅<lb/>
賀客明朝有詩客踏青同與眺春臺<lb/>
　　郡送桃符戲書<lb/>
狂頗如豪拙似癡人難忍者我能之六旬老境三椽屋<lb/>
四海虚名萬首詩不惜黄金償酒債猶將白髪綴花枝<lb/>
兒孫十輩誰家有心事唯應造物知<lb/>
<pb n="KR4d0428_WYG_006-6a"/>
　　乙酉元日<lb/>
摩挲老面受春風肯為吹將鬢雪融自合居鄉充父老<lb/>
尚堪開學教兒童官身厯險元如夢詩律從寛漸不工<lb/>
有菜可羮花可賞未妨日日酒頻中<lb/>
　　次韻劉元煇元日<lb/>
九十日春已十日清晨閒步小園中池痕欲漲去年水<lb/>
栁色漸迴東畔風砥道歌游全似夢專槃生化本無窮<lb/>
隂晴寒暖頻占相世事唯宜嵗事豐<lb/>
<pb n="KR4d0428_WYG_006-6b"/>
　　正月十日始晴<lb/>
穗厯桃符漫告新漆肌蓬鬢轉成陳暮年多病全無頼<lb/>
積雨初晴略似春香火荒山猶古廟兵戈故國僅遺民<lb/>
承平舊俗吾能憶差勝如今一輩人<lb/>
　　元夕晴<lb/>
漸暖風烟添軟媚新晴草木眩光晶天迴地轉春猶在<lb/>
物是人非意自驚晩輩未宜欺老病早年猶及見昇平<lb/>
山城舊與錢塘似燈火笙歌徹五更<lb/>
<pb n="KR4d0428_WYG_006-7a"/>
　　約客未至偶書<lb/>
一半溪梅㸃緑苔妖紅移向小桃開稍晴欲暖春猶嫩<lb/>
解賞能吟客肯來少頃焉知千萬古吾曹難少兩三杯<lb/>
嘶驄未到柴門靜蛺蝶雙飛去又迴<lb/>
　　葺圃<lb/>
山水清音屢見招經丘尋壑尚逍遥宅門南北雙桐木<lb/>
籬徑髙低萬菊苗特創小亭觀蘚石待穿枯沼架茒橋<lb/>
忽思萬事皆虚幻何苦空將百慮焦<lb/>
<pb n="KR4d0428_WYG_006-7b"/>
　　春晴<lb/>
饕風虐雪到家林才喜春晴春已深花片紛紛飛蝶亂<lb/>
樹隂漸漸早蟬吟貧寧不仕元知命老尚能詩懶用心<lb/>
忽喜客來對碁局旋沽村酒與同斟<lb/>
　　一笑<lb/>
棘為籬落板為扉堂上春山碧四圍前後相承花百種<lb/>
往來自在燕雙飛賣田不恥因償債耽酒無厭更典衣<lb/>
人道家貧詩却富先生一笑乆忘機<lb/>
<pb n="KR4d0428_WYG_006-8a"/>
　　頻醉<lb/>
紅塵謫墮侍晨仙屈指明年六十年身後不營埋骨地<lb/>
春來頻醉賞花天屢聞漢相誅東市深羨周農服下田<lb/>
烜赫豈如常寂靜山中幸有酒如泉<lb/>
　　春日俳體<lb/>
氣至時來物不違小園閒歩見天機荷錢欲出鳴蛙出<lb/>
栁絮才飛乳燕飛屋少地寛何不可家貧春好未全非<lb/>
莫欺白髪渾如雪杯到猶能疾手揮<lb/>
<pb n="KR4d0428_WYG_006-8b"/>
　　二月十五晚吳江二親攜酒<lb/>
今日山城好事新客來誇說齒生津喜晴郊外多遊女<lb/>
歸暮溪邊盡醉人鮮笋紫泥開玉版嘉魚碧栁貫金鱗<lb/>
一壺就請衰翁飲亦與花朝報答春<lb/>
　　春日小園即事十首<lb/>
閒園草草欠樓臺一紀干戈夢裏迴盡失牡丹三百本<lb/>
新移初見一枝開<lb/>
小亭新築賞天香恍惚春風舊洛陽人道此翁畦菜手<lb/>
<pb n="KR4d0428_WYG_006-9a"/>
元來亦解種姚黄<lb/>
長憶江湖看雨時挿天掛尾玉龍垂歸來老手今無用<lb/>
養小魚蝦掘小池<lb/>
摘花不恤種花難幾日工夫一日殘最是好花留不得<lb/>
不如只種菜花看<lb/>
城中誰道有花村吟出園門醉入門共笑老人騎老馬<lb/>
病身俱瘦壯心存<lb/>
傍宅荒山幾許長蕘夫芸子縱牛羊何當盡與栽桃李<lb/>
<pb n="KR4d0428_WYG_006-9b"/>
疊石周遭築短牆<lb/>
頽然無用一憨癡雖老元來未可欺鼻涕垂頥病擁塞<lb/>
幽花香處最先知<lb/>
蒔藥移花撰石名稍加心匠可經營天真不假人為力<lb/>
緑樹啼鶯一兩聲<lb/>
四十九時初作郡帆風笠雨十餘年野花山鳥應相笑<lb/>
依舊歸來無一錢<lb/>
身隠山中聊復爾詩傳海外豈其然<hi>字闕</hi>間日有人攜酒<lb/>
<pb n="KR4d0428_WYG_006-10a"/>
<hi>字闕</hi>惱如天亦醉眠<lb/>
　　問政山拜墓<lb/>
五十年前幼學時登山諸父許追隨兩人兄弟身俱老<lb/>
萬古乾坤事可知守墓鄰翁姑與酒傳家後嗣孰能詩<lb/>
獻花餽笋爭歡醉風樹茫茫意自悲<lb/>
　　飲興道觀有感五首<lb/>
十萬長松五百年今其餘幾亦堪憐霓旌恍惚剛風外<lb/>
蘂殿崔嵬刼火前題墨八分吾獨識藏丹九轉後誰傳<lb/>
<pb n="KR4d0428_WYG_006-10b"/>
山中是事皆非昔惟見新墳掛紙錢<hi>觀未火前有八分書絶句二首佳</hi>
仙洞春深長薜蘿杜鵑花發蕙風和善門有後澆松早<lb/>
貧户無憂賣笋多萬古銷沈終塚墓二儀開闢幾干戈<lb/>
情知來去皆非實醉後猶能作此歌<lb/>
戍壘兒郎意氣雄羣腰刀斧薄榛叢尋真亭仆長松少<lb/>
禮斗壇荒苦竹空菜色可憐窮道士樵歌不見舊鄰翁<lb/>
存亡得喪知何極天地悠悠感慨中<lb/>
山門蘚獸石嶙峋三耳翁今去幾春螻蟻與誰頻作夢<lb/>
<pb n="KR4d0428_WYG_006-11a"/>
茯苓應更長如人土饅頭裏無仙骨金僕姑邊尚戰塵<lb/>
焉得亦如酒家叟一茅庵住自由身<lb/>
爾時儒者定應無問政胡為不問儒五代亂離千血陣<lb/>
萬山深杳一丹爐能容隠遯猶難必遽謂飛昇豈不誣<lb/>
我欲卜鄰聊避俗未須跳入長房壺<lb/>
　　送譯學靳教授<hi>大中</hi>
魯國多逢掖周官設象胥精言通九譯博學本三餘職<lb/>
冷冰相似心清水不如負才宜大用别有腹中書<lb/>
<pb n="KR4d0428_WYG_006-11b"/>
　　酴醿盛開二絶<lb/>
羅雀閒門未寂寥小園花事自春饒日葵霜菊踰千本<lb/>
更有酴醿十萬條<lb/>
雪色聨飛蝶過廊烏衣交語燕歸梁酴醿花下午酲解<lb/>
春靜人閒白日長<lb/>
　　孚舟亭新成賦十絶<lb/>
岸人膽落傍船看鼉吐鯨吞一葉寒鬼伯神官莫狂蕩<lb/>
靈臺無愧自平安<lb/>
<pb n="KR4d0428_WYG_006-12a"/>
南北東西四面看舸軒雖窄自心寛永無金馬門邊夢<lb/>
豈有黄牛峽裏灘<lb/>
春濃面面透花香秋皎團團轉月光牕户總空天是壁<lb/>
如吾肺腑没遮藏<lb/>
六爻虚實相為用二位髙卑各有宜順撫說隨心不爽<lb/>
風漂羅刹有還時<lb/>
傍石横陳八柱亭一篷撱矮似船形松聲浪作風濤吼<lb/>
何處風濤不慣經<lb/>
<pb n="KR4d0428_WYG_006-12b"/>
心許天知不媿天酣風醉月仰天眠自疑略似知章馬<lb/>
人道還如太乙蓮<lb/>
不須有客問張憑且要無人覔庾冰好是夜寒風浪靜<lb/>
月明空載一孤僧<lb/>
人間踏地有風波歸老山林莫問他身是我船心是柁<lb/>
早尋岸泊奈儂何<lb/>
向來人喚老梢工解使帆檣八面風今日釣魚亦無力<lb/>
劣能聴雨卧船篷<lb/>
<pb n="KR4d0428_WYG_006-13a"/>
不待圓<hi>原闕十一字</hi>栖梁燕乳春聲豫細玩天機坐此亭<lb/>
　　謝張慵庵文煥見訪<lb/>
兩年夢寐記冰姿再挹丰標勝舊時形穢自憐吾更老<lb/>
味同乃幸獨相知幽花野竹頻移座薄酒清茶共說詩<lb/>
晩色柴門掛新月玉驄欲上步猶遲<lb/>
　　贈數學吳桂子<lb/>
先天有數妙蓍龜詫鬼誇神滿巻詩獨一許翁可吾意<lb/>
預占晴色賞酴醿<hi>許堯舉詩如此</hi>
<pb n="KR4d0428_WYG_006-13b"/>
　　春晩雜興十二首<lb/>
七年守郡罷三年賣盡山中五頃田書籍可捐衣可典<lb/>
猶能醉面仰看天<lb/>
林下蕭然一秃翁吟髭全白醉顔紅米鹽薪炭時時絶<lb/>
自古詩人例合窮<lb/>
賣茶猶說有征譏蕨菜何為入市稀往往提籃採山者<lb/>
怕逢猛虎竟空歸<lb/>
午亭春醉聳吟肩終是風流不愧天屑麥調酥慢熬火<lb/>
<pb n="KR4d0428_WYG_006-14a"/>
牡丹花共菊芽煎<lb/>
漫浪桐江一把麾往來今積十年詩次山自序舂陵集<lb/>
豈望䕫州杜二知<lb/>
豈有耶溪父老錢無朝無暮在樽前櫻桃豌豆分兒女<lb/>
草草春風又一年<lb/>
隨分栽蔬復種花逐時温酒又煎茶兩兒能售嚴州屋<lb/>
便可歸來共一家<lb/>
尫羸老馬尚堪騎象笏金章已屬誰政使死時無一物<lb/>
<pb n="KR4d0428_WYG_006-14b"/>
清心壯膽有天知<lb/>
溪魚山筍佐新篘大勝長安上酒樓春老猶寒宿酲困<lb/>
酴醿花下擁綿裘<lb/>
桐花落盡熟朱櫻無數珍禽繞樹鳴繡羽翠衿政堪玩<lb/>
伊誰輕著彈丸驚<lb/>
城市塵埃不見詩西村東塢可尋誰夏前十日嘗新麥<lb/>
政是江南最好時<lb/>
芳草茸茸没屨深清和天氣潤園林霏微小雨初晴處<lb/>
<pb n="KR4d0428_WYG_006-15a"/>
暗數青梅立樹隂<lb/>
　　漫興九首<lb/>
索文僧送紙賭酒客爭棋定要全無事何由更有詩<lb/>
老豈堪從仕窮應不為詩死生元有命病亦莫求醫<lb/>
我欲培修竹新添笋幾根徘徊看不已愛惜似兒孫<lb/>
半落酴醿雪微舒芍藥丹薫風交割近特地更春寒<lb/>
靜院幽花馥空庭皓月明春寒夜更好未有一蟲鳴<lb/>
索菓嬌兒怒胹羮老僕頑欲嗔仍復笑掩巻看南山<lb/>
<pb n="KR4d0428_WYG_006-15b"/>
袍絮無堪換柴錢乆未還有人來問字賖酒醉花間<lb/>
淡虀淘大麥甘酪薦含桃風調誰優劣田家似頗髙<lb/>
欲跨羸驂去江村訪酒家杖頭無阿堵肯聴錦囊賖<lb/>
　　殘春感事十首<lb/>
寒暑元如故乾坤豈不寛時情工刻薄生理轉艱難遑<lb/>
恤諸兒笑終憑後代看淵明詠貧士感慨異悲酸<lb/>
守郡艱危日還家老病時僮奴驚逝謝賔客聴分離耨<lb/>
草泥霑手煎茶火燎髭固窮終不怨百錬出新詩<lb/>
<pb n="KR4d0428_WYG_006-16a"/>
青簡興亡驟蒼規代謝頻懸知千古恨政似一年春甫<lb/>
換鍾馗舊俄聞杜宇新梨花自寒食誰酹石麒麟<lb/>
登髙髙處望萬嶂一溪横不滿千家市今休十載兵訓<lb/>
狐號永夜猛虎迫荒城此亦關人事憂端未易平<lb/>
學易何須博乾坤第一爻兩儀能細察萬象巳并包枯<lb/>
秸供羸馬纎鱗餵乳猫吾衰有三韭端勝易牙庖<lb/>
菓熟攜竿撲禽鳴挾彈窺自憐多病叟無奈近鄰兒排<lb/>
闥寧容鎖踰垣更問籬牡丹才半折摘去最紅枝<lb/>
<pb n="KR4d0428_WYG_006-16b"/>
底用春風急詩肩暖亦寒兒曹如笋長吾事只梅酸後<lb/>
死猶容健餘生愈覺難一瓢自窮巷何止此堪歎<lb/>
春雨溪橋斷才晴又淺流端能操古節何至墮窮愁馮<lb/>
衍嘗為郡田豐不願侯吾兒猶未解餘子復奚尤<lb/>
格磔禽穿户延縁蟻上衣雨來山氣潤花過樹隂肥去<lb/>
去春如夢行行暮獨歸偶無賔友至自取一杯揮<lb/>
身起真寒士名成老腐儒暫時金馬署終世石魚湖舊<lb/>
種花猶有新畬粟已無傍人憂餓死吾自典衣酤<lb/>
<pb n="KR4d0428_WYG_006-17a"/>
　　次韻送張文煥<lb/>
廊廟端非岩壑姿慵庵未是可慵時浮榮故自無心向<lb/>
素抱其如有已知天上要途終一武江南絶景已千詩<lb/>
欲從逺祖赤松子小待功成亦未遲<lb/>
深愧衰殘蒲栁姿忽思同眺萬山時各將谷雨崖烟寫<lb/>
獨許溪鷗野鷺知兩載再逢憐我老五更不寐和公詩<lb/>
願聞事業如房杜一曲清商自尉遲<lb/>
　　芍藥十叢近千蘂客飲散一夕而空<lb/>
<pb n="KR4d0428_WYG_006-17b"/>
雖微風物似揚州蠒栗初紅已遽休挿戴端宜誰粉面<lb/>
奪攘無奈衆蒼頭未知相謔真何謂不許當階略少留<lb/>
玉爵彩雲諳往事可因尤物作閒愁<lb/>
　　惜芍藥再賦<lb/>
元方除却牡丹兄俗紫凡紅敢競名天女散花雖不染<lb/>
道人養馬豈無情一芽才動看承乆千蘂俱空斷送輕<lb/>
三萬巻書總零落匹如風雨未須驚<lb/>
　　計桐江續藁九巻巻百首書其末<lb/>
<pb n="KR4d0428_WYG_006-18a"/>
詩律中年悟嫌工更恐肥獨行無與語每出又空歸薑<lb/>
棗頻煎藥袍衫屢換衣病身自無賴猶忍泄天機<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0428_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻六<lb/>
</p>
<p>
</p>
  </div>
</body>
</text>
</TEI>
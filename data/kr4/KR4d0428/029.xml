<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集卷二十九</head>
    <p>
<pb n="KR4d0428_WYG_029-1a"/>
欽定四庫全書<lb/>
　桐江續集卷二十九　　　元　方回　撰<lb/>
　賦<lb/>
　　汎湖遇雨戲爲短賦<lb/>
柳絮化萍濃綠藏鶯不見其處止聞其聲此豈非春工<lb/>
之極致歟湛然宴坐輕舟自行萬恣千態逺山縱横透<lb/>
疎簾而濕衣忽驟雨之若傾甫下矴而閉戸才頃刻而<lb/>
又晴方子酒稍酣矣奮雪髯而慨慷曰此何為者耶悟<lb/>
<pb n="KR4d0428_WYG_029-1b"/>
舒慘之不常於是誦臣抃表忠之奏歌蘇仙薦菊之章<lb/>
彼割據於五季若錢氏之數王渺邱壠之無迹愴松楸<lb/>
其可傷涸銀海而出金椀穴狐兔而上牛羊豈不亦雄<lb/>
傑一時兮終若雍門之泣孟嘗賦梅處士妙解影香骨<lb/>
可以腐千古不亡鬰孤山其硉矹擁萬樹之青蒼㒺蔗<lb/>
節之遺恨保故封猶苦堂天道茫茫一雨一暘榮悴隆<lb/>
替柔剛㣲彰謂偶然不足芥蔕兮曰作善降之百祥謂<lb/>
理有必可恃兮曷顔夭而跖長二客白李遨頭曰張嗔<lb/>
<pb n="KR4d0428_WYG_029-2a"/>
無故而多事擬陳迹而揣量指金叵羅其猶淺舉大白<lb/>
而罰之觴方子曰不然老隂為六老陽爲九老則必變<lb/>
如翻覆手惟知變者可與長久知六之變固乃所守知<lb/>
九之變健不為首顧此湖中之舟與舟中之人豈長夀<lb/>
而不朽能畏謹以自修庶吉亨而無咎幸乘時而過分<lb/>
負且乘兮致寇環綽約之蛾眉佩金印而如斗管絃沸<lb/>
其前後緋紫奔其左右一旦不能自保卒同歸於石友<lb/>
蠢苗竄於三危防風横於九畝或裸體以罾魚或跣足<lb/>
<pb n="KR4d0428_WYG_029-2b"/>
而踏藕侔帶索之榮公甚泥塗之絳叟立層氷而弗寒<lb/>
野茹僅其適口無樂亦復無憂不自知其不偶豈不勝<lb/>
於孟晉而疾顛者乎此莊子所以不爲廟犧而李斯所<lb/>
以憶上蔡之狗也舟且抵岸悉闢其牖賦詩各成肴核<lb/>
再取有化為無無生為有雨晴晴雨紛揉結糾斯時也<lb/>
度夕陽猶未至於酉多言數窮姑相與大笑盡樽中之<lb/>
酒<lb/>
　　山水圖賦<lb/>
<pb n="KR4d0428_WYG_029-3a"/>
大海四周濤波涌兮沃日蹴天魚龍洶兮其中有山千<lb/>
峯聳兮崖懸壁峭石巃嵸兮雲翳霞鬰祥飈澒兮瑤草<lb/>
琪樹紛蓽菶兮神人所宫萬斗栱兮連樓傑閣虹梁竦<lb/>
兮觚稜金碧甃琅珙兮幡幢翩翻毯罽氄兮翥鳯翔鸞<lb/>
舞翠孔兮竒葩異蘤蔚以蓊兮深闈穹殿誰主董兮其<lb/>
如北辰衆星共兮綬珠組玉佩鞸琫兮鐘雷鏞霆萬石<lb/>
重兮雕簨文<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>鱗鬛動兮妙音鏗鏘歌囉嗊兮瓊以為<lb/>
漿流乳潼兮有觴之者纎纎捧兮蟠桃其果西母種兮<lb/>
<pb n="KR4d0428_WYG_029-3b"/>
如𤓰之棗羌唪唪兮七十二鴛觀窺擁兮頩以自持或<lb/>
矜寵兮何脩至斯獨髙拱兮九州博大一蠛蠓兮金童<lb/>
應門吠仙猣兮舟何從來於岸櫳兮松間之鶴雪毛茸<lb/>
兮伸首水湄龜五總兮自有宇宙皆古塜兮此獨不死<lb/>
無邱壠兮萬姓寒飢靡缺覂兮五運代謝常固鞏兮嗟<lb/>
今羽流㸑鉛汞兮非不欲往不可勇兮亂曰紫陽老子<lb/>
既為此賦恍惚盧胡醉乎夢乎豈其蜃氣之所為乎客<lb/>
曰不然昔有異人在蜀成都少尹值之自言其能需酒<lb/>
<pb n="KR4d0428_WYG_029-4a"/>
一壺片梓如扇刻以指爪遂成此圖過江百年萬事埃<lb/>
盡此物亦徂雖有百贋不亂一真在人識諸嗚呼此杜<lb/>
子美所謂咫尺應須論萬里者乎此蘇子瞻所謂人間<lb/>
何處有此境者乎攷運世之開閉兮萬有終焉一無其<lb/>
有其無莫可以竟究兮姑寓意於游戯以誑老眼之模<lb/>
糊<lb/>
　　弔鶴賦<lb/>
子實子築屋西湖之西據乎南髙之峯泉石竒崛煙霞<lb/>
<pb n="KR4d0428_WYG_029-4b"/>
疊重有鶴飛來不知所從賢主佳客歡然相逢豈幽心<lb/>
之有感而適相值於箭鋒者乎朝出於野靡羅靡網夜<lb/>
棲於室不樊不籠出沒遊戯菰蒲蓮稻翺翔掩映杉櫟<lb/>
竹松立乎堦戺苔蘚增色依乎牕牖藤蘿改容人與物<lb/>
其殊途可鶢鶋而鐘皷彼傾國之妍姿紛嬙施之楚楚<lb/>
魚若鳥兮見之颯深逝而髙舉亦有徳既輝而鳯來機<lb/>
已忘而鷗下乃神理不可以常論者此所以䕫擊石而<lb/>
百獸舞也歟我嘗訪子徘徊兹山子之出矣何往白雲<lb/>
<pb n="KR4d0428_WYG_029-5a"/>
鐍其門關須臾見子扁舟言旋烏帽瀟灑玉佩瓓珊三<lb/>
賢之樂天畫像八公之劉安容顔是鶴也方摶風於九<lb/>
霄之上睨八極而盤桓即斂翮於碧落迎先生於岸間<lb/>
銜芝草而若獻尾瓊琚而上瑶壇望之者以為三神山<lb/>
之人渺乎其不可攀者也試嘗相之淮南有術稟氣受<lb/>
精金九火七西方素全體白南方朱元首赤中宵不寐<lb/>
聲聞九里汚泥不染脛髙三尺小變大變嵗百六十千<lb/>
六百歳飲而不食與九疇之禹龜偕後天之㒺極子實<lb/>
<pb n="KR4d0428_WYG_029-5b"/>
子曰不然龍至靈也龍骨入藥麟至瑞也麟膠續絃使<lb/>
僂句而不骨何居蔡而卜旃讀華陽之瘞銘知胎禽之<lb/>
有阡疇昔之夜吾鶴已仙鼷鼠食郊牛之角螻蟻困江<lb/>
湖之鱣餓豺狂猘喋血垂涎豈兵解與水解猶形化而<lb/>
神全嘻其不可得而見矣霜天嘹唳月地翩躚將造化<lb/>
之謔我乏揚州之腰纒抑以我無乘軒之寵以故出陽<lb/>
神而遨紫烟也側頂聽棊從今已而忍哉俗物劈琴煮<lb/>
之彼吠彼走猶有葢帷乃𦵏以槨乃樹以碑曰華亭貴<lb/>
<pb n="KR4d0428_WYG_029-6a"/>
種青田上士之墓子其爲我申之以挽詞子虚子乃弔<lb/>
之曰古之夀者廣成彭祖即今安在終亦為土墮牛山<lb/>
之淚騃乎哉齊景公求不死之草愚矣哉秦皇漢武凡<lb/>
厥含靈陰母陽父智愚貴賤鱗介毛羽以氣相禪均厥<lb/>
哺乳穉化而來老變而去一變一化有若寒暑或短或<lb/>
脩魂游質腐豈其生生不滅而充塞宇宙者哉汝鶴昂<lb/>
藏氷峙皎潔玉立嵇紹之雞非羣王喬之鳬匪匹無怨<lb/>
可報空長越王之頸所欲易足肯折陶公之翼是嘗飴<lb/>
<pb n="KR4d0428_WYG_029-6b"/>
潭皋之粟來自塗脩之國者耶是嘗爲丁令威遼東來<lb/>
歸而以喙為筆者耶是嘗備三茅君之騏驥出於胯下<lb/>
而恥為之役者耶是嘗以九轉還丹之使賦之以鮑照<lb/>
而畫之以薛稷者耶汝苟知戴聖之誚鸚鵡又焉取郭<lb/>
璞之笑蜉蝣視瘦軀若蟬蜕獵太清而天遊繄聽經之<lb/>
蝙蝠及坐化之獼猴儻釋氏後身之可信未必不轉為<lb/>
仙聖之儔子實子寧不知趙鐵面成都之清蘇玉堂臨<lb/>
皋之樂充斥宇宙之大名陶冶江山之髙作豈畱情玩<lb/>
<pb n="KR4d0428_WYG_029-7a"/>
物之謂皆適然而有斯鶴偶得之而偶見之初無執而<lb/>
無著鵝入右軍之籠雞解少陵之縳邂逅遂成於故事<lb/>
豈有心者之可學怵於内者好龍而懼雲蔽於外者逐<lb/>
鹿而迷嶽惟達人大觀碎千金之璧猶破釡曾不錯愕<lb/>
棄三公而灌園固知其為儻來之人爵也而况於一玩<lb/>
好之㣲豈於此而有適莫乎亂曰塞翁之馬失兮未必<lb/>
不為福兮虎取<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>以逸兮愈與署俱吉兮青天無路可<lb/>
追尋一片間雲萬里心華表柱頭人去後恨無消息到<lb/>
<pb n="KR4d0428_WYG_029-7b"/>
如今聊復追賡李遠之吟<lb/>
　　李道士遇異人賦<lb/>
鄞郡之東溟海之岸太白之山曰此鬼谷子左元放之<lb/>
所嘗棲止者焉實出於古父老之相傳而吾何以知其<lb/>
然噫指李為姓之道士歴此山而攀緣披榛斵藥抉石<lb/>
潄泉朝挹丹霞夕嘯蒼烟似夢非夢茅廬數椽童子出<lb/>
戸長揖而言曰汝豈非所謂登瀛者乎道士方恍惚而<lb/>
莫詮沈吟之際緩步之間復遇異人羽衣翩躚揎雲袖<lb/>
<pb n="KR4d0428_WYG_029-8a"/>
而呼之汝登瀛其來前蔭松覆柏狀鼇肖黿厥廣三尺<lb/>
一巨金蟾駭聞見之譎誑斂形體而跽拳既意喻而色<lb/>
授忽儻惘而變遷夫三神蓬島是謂瀛洲秦皇漢武望<lb/>
洋而嘆旃蟾居月窟其宫廣寒世之人徒想像流聞而<lb/>
已未有能拭目而窺觀者也嗚呼噫嘻使褒博者流立<lb/>
説以號於世曰吾遊吾神揭泗水升孔壇手獲納履耳<lb/>
聞鳴絃肩拍由求目接淵騫則豈不大噱而見鑴乎道<lb/>
士之為學也談虛説空探冥冥窮𤣥𤣥無鬼而為有鬼<lb/>
<pb n="KR4d0428_WYG_029-8b"/>
無仙而爲有仙非有倒傾九河之辯舌曾未易與之相<lb/>
磨研也則不若一付之於滑稽與夷堅抑此道士之厥<lb/>
祖嘗翊靖而相炎碧玉環之世胄耿青史其蟬嫣又何<lb/>
異乎薛忠惠之孫見嘅於老學庵之編然則視耕稼鄭<lb/>
公㽵者則猶賢矣焉知其終不丹成而登天<lb/>
　　松鶴詞<hi>并序</hi>
世之植物如槿華朝榮暮悴而有千嵗之松動物如蠛<lb/>
蠓蜉蝣不能瞬息而鶴亦不啻千嵗是故方外之士貴<lb/>
<pb n="KR4d0428_WYG_029-9a"/>
之今夫松下苓上絲堅貞傲霜雪蟠屈肖龍蛇清吹搖<lb/>
動常聳然於塵壒之外鶴青田之種華亭之唳故仙人<lb/>
相之有經輕舉之士跨之以遊四海者也今之寫真者<lb/>
必喜繪羽衣綸巾之徒徜徉松鶴之間唐人有詩曰祇<lb/>
應松上鶴便是洞中人言其標致之相似也又曰養雛<lb/>
成大鶴種子作髙松言脩心鍊性之人可以長生久視<lb/>
能與松若鶴俱夀也杭宗陽知宫天台陳悦道其門弟<lb/>
子稱爲松鶴真人長身而古貌言嘿而神閒為之詞曰<lb/>
<pb n="KR4d0428_WYG_029-9b"/>
千桃李之穠華兮不如我之孤松彼眩三春之朝露兮<lb/>
我專一邱壑之風聽此以洗耳兮又何有乎牛鬬之聰<lb/>
百鶯啼兮萬蝶舞不如我獨鶴兮䙰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其羽顧月池之<lb/>
在地兮各以影而自侣九轉砂成兮鶴頂同丹我鬢不<lb/>
凋兮松鬛長青何十八公之為夢兮胎僊夜鳴醉魂醒<lb/>
亦貞其心兮亦癯其形與我作朋兮俱千齡<lb/>
　　愛蓮堂雙蓮賦<hi>爲泉州市舶唐提舉伯榮賦</hi>
天地始判太極兩儀曰一生二老氏講之凡厥草木始<lb/>
<pb n="KR4d0428_WYG_029-10a"/>
生之時一芽兩葉一核二枝豐年之瑞民乃無飢乃一<lb/>
稻而二穗乃一麥而兩岐一花而結雙梅加以鴛鴦之<lb/>
號一笋而挺雙竹誇夫鸞鳯之姿毁譽不常俗言厖辭<lb/>
甚者沅陵六橊酒泉十柰總一蔕而稱竒而又僻壤遐<lb/>
域未易究知我則謂兩手十指同一肝脾人惟一心而<lb/>
兩鼻兩耳兩目兩眉葢此身血脈貫通則一為兩本兩<lb/>
為一用可以類推物格於和氣而秀異則一者雖殊至<lb/>
於萬而始於兩而所謂兩者終於相合而不相離乃家<lb/>
<pb n="KR4d0428_WYG_029-10b"/>
天下人中國之鎡基也繄兹蓮之獨柄兮其端並華而<lb/>
匹實一荷葉之所依兮一藕根之所出初紅蘂之交艶<lb/>
兮陋對鏡之新粧玉連環而不可解兮尋角立其青房<lb/>
羅襪生塵金厥步兮前若後其芳躅牉吾膺而不悔兮<lb/>
肯媚匪人之足彼釋子之寶宇兮三其座而跏趺辱於<lb/>
次且之臀兮寧合志而霜枯牽牛織女天有星大孤小<lb/>
孤地有山伯夷叔齊採薇巖間人亦有之曰若是班耦<lb/>
嘉競爽儷美抗衡鄙爾叔孫魯國兩生廣受之退勝舍<lb/>
<pb n="KR4d0428_WYG_029-11a"/>
之清元方季方難弟難兄機雲靈暉詞翹詠英三王勃<lb/>
勔五竇鞏苹奎聚之後復有二宋二蘇而二程持是以<lb/>
方兹蓮之菁菁蓮若曰可者吾與之肩隨不可者將莫吾<lb/>
之敢京也矧愛蓮之主人兮甫其字曰伯榮觀南海之<lb/>
襍貨兮忽中輟乎宦情曰晝錦其有日兮隱胥濤之故<lb/>
城築圃環夫菰蒲兮汀洲况夫臨平羌叔出而季處兮<lb/>
極嗟予之至誠篤友于而共被兮決不摧乎紫荆異然<lb/>
萁而煮豆兮肖在原之鶺鴒感菡萏之效祥兮各其蕚<lb/>
<pb n="KR4d0428_WYG_029-11b"/>
而共莖三槐多一兮嫓厥茂五桂減三兮同爾貞亂曰<lb/>
騷翁墨徒評葩嘲卉或繇或條同心連理脂塗粉傳婦<lb/>
容是擬我獨不然削冶刋膩娥皇女英弗取為比而况<lb/>
於二趙二喬之瑣尾者乎故専以大丈夫賦兹蓮不然<lb/>
則何以謂之花君子<lb/>
　　海東青賦<lb/>
大徳三年己亥七月十三日皇帝命榮祿大夫髙公興<lb/>
為浙江等處行中書省平章政事五年辛丑二月十九<lb/>
<pb n="KR4d0428_WYG_029-12a"/>
日驛使爰來有海東青之賜於杭之錢塘門外昭慶教<lb/>
場遺基築亭鑿池以養之紫陽方回撰賦一首拜手稽<lb/>
首言曰詩不云乎涼彼武王燮伐大商羌削平乎江南<lb/>
一四海而康莊旣聖神又文武兮仰於赫之先皇詩不<lb/>
云乎維師尚父時維鷹揚大元亦有其人兮森夭矯以<lb/>
騰驤亦非熊而非羆兮視周室而有光詩不云乎假樂<lb/>
君子率由舊章維嗣聖之龍飛兮儼四方之紀綱宴安<lb/>
民而官人兮受福祿兮無疆詩不云乎鳯凰鳴矣于彼<lb/>
<pb n="KR4d0428_WYG_029-12b"/>
髙岡兹舊人之是用兮闢四門而排閶奮羽翼而横絶<lb/>
兮鬱畱皓其相望繄海東青之為物兮産倭兒之殊鄉<lb/>
氣吞鵬鯨兮鷙百鵰鶚眼流星而掣電兮勁翮刷夫秋<lb/>
霜遼東之東兮一夜渡海數千萬里兮頃翺刻翔彼天<lb/>
鵝之峻極兮磨日月於九蒼青一舉而直上兮擊其腦<lb/>
而流漿鵝有時而亦黠兮欲落地以潛藏青三左而三<lb/>
右兮徑殞之於沙場萬騎睨其墜處兮羣駿奔而取將<lb/>
極腴甘之可口兮匪人臣之敢嘗供九重之御膳兮曾<lb/>
<pb n="KR4d0428_WYG_029-13a"/>
不數夫駝羊萬乘躬幸於獵藪兮據玉鞍而飛驌驦相<lb/>
此青之爪若觜兮猶忠臣烈士之材良天厨臠飼之禁<lb/>
篽兮珠臂鞲其顔行國家賴英傑之力兮其報亦有以<lb/>
異乎尋常猗我定翁武烈傳芳簾垂元祐族大以昌克<lb/>
佐聖元紀於旂常南斗之南窮夫海洋千百頭其鰐魚<lb/>
兮迎公舶而徜徉凡天戈之所指兮威振武夫八荒沐<lb/>
雨露以潤澤兮胥枯起而槁昂占臘暹而闍婆兮俾悉<lb/>
梯而悉航嵗在辛丑春日載陽乃錫此青來自上方寺<lb/>
<pb n="KR4d0428_WYG_029-13b"/>
扁昭慶門出錢塘乃毓此青羶肥臐膷不築夫亭之髙<lb/>
兮何以為青之燠不鑿夫池之深兮何以為青之涼萬<lb/>
品植以名卉兮千株培以垂楊纍洞庭之甘橘兮挺渭<lb/>
川之脩篁有梧桐松檜柏兮有芋蔗茭菰薑有蟬蜂蟋<lb/>
蟀而蛺蝶兮有鷗鷺鵁鶄而鴛鴦鹿麋羔犢騾驢馬兮<lb/>
草為枕藉藥苗為糧螺蜆鼈龜鰕蟹蛤兮鱅鱮鱨鯋鱸<lb/>
鯉魴環七墩而鼓舞兮萬頃浩其汪汪匪娯己以自樂<lb/>
兮縱遊觀而豈遑敬至尊之所賜兮方寸咫尺乎巖廊<lb/>
<pb n="KR4d0428_WYG_029-14a"/>
念此青之號海東兮越十洲三島之渺茫豈三足鳥之<lb/>
精氣兮鍾異稟於扶桑日本嵗以充貢兮尾髙麗扶餘<lb/>
而樂浪自元貞而大徳兮紹烈祖之追相厥獒獻於西<lb/>
旅兮來白雉於越裳致獅象於阯貊兮舞虞廷之蹌蹌<lb/>
斯物取其擊搏兮節鯁直而性剛精衛欲填夫海波兮<lb/>
均之軀𦕈而心長貂之㣲兮能入虎耳化龍之蛇兮鶴<lb/>
乃可戕天生一物兮制夫一物後有弧矢兮前有豺狼<lb/>
想此青之大志兮吸擒月蟾而醢其腸君賚臣兮有深<lb/>
<pb n="KR4d0428_WYG_029-14b"/>
意臣報君兮永無央食吾芹敢獨美兮宜一飯而不忘<lb/>
亂曰始浚西湖者李公泌續廣西湖者蔡公襄白公樂<lb/>
天之井佛家徳水蘇公子瞻之堤召伯甘棠與我髙定<lb/>
翁之海青亭五賢姓名千古香<lb/>
　銘<lb/>
　　書隱齋銘<hi>并序</hi>
天目山洪君起堂求文識其書隠軒紫陽方回謹言君<lb/>
家先大父端明公平齋先生寶慶初為濟邸事斥史彌<lb/>
<pb n="KR4d0428_WYG_029-15a"/>
遠歸隠於書者十餘年端平甲午遂出為臺諫第一人<lb/>
淳祐辛亥回以左史吕公竹坡先生書謁君先父端明<lb/>
後峴先生於在所時為考功郎兼直舍人院以煩言去<lb/>
尋入天目山從之游館於至道官時挽至飲席以所讀<lb/>
書字字行行指示所謂肯綮節目教之一日座間偶及<lb/>
淮閫賈似道姦詭詐譎特甚謂異日必誤國其先見之<lb/>
明如此世所不知今世所傳公與賈不合在淮東漕之<lb/>
後者非也公豈惟不合於賈似道以前諸相皆不合也<lb/>
<pb n="KR4d0428_WYG_029-15b"/>
故以是難進易退而常隠於書朝廷日少山林時多為<lb/>
一世正人區區者幸獲末第則不可復見而公仙去矣<lb/>
大抵嗜美仕者必廢書閒居不仕必有讀書之暇是之<lb/>
謂隠於書本無他竒説也銘其軒曰　太極儀象一畫<lb/>
其初積竒乾葢<hi>缺</hi>偶坤輿龍圖肇始鳥迹衍餘縱横上<lb/>
下左右實虚注<hi>缺</hi>覯止偏傍燦如字從意造文用言舒<lb/>
恒性王播道心帝臚典謨淵逖誓誥枝疎三綱同軌六<lb/>
藝異閭姬田既耒孔畎攸鋤宰柄八設治經九攄麟感<lb/>
<pb n="KR4d0428_WYG_029-16a"/>
仁獸鳩歌摰睢百王藥石萬世菑畬周弗炎矣秦乃爇<lb/>
諸金馬天祿玉堂石渠漢大蒐采唐勤補苴胄庠儒館<lb/>
冊府仙居縹嚢蘭揭緗帙芸儲服其黼黻佩厥瓊琚歐<lb/>
虞褚薛賈董嚴徐從列訪問相臣詔除安世三篋惠施<lb/>
五車負笈擔簦釋屩離蔬刋削豕亥改更魯魚化漸島<lb/>
卉俗革戎鐻名達外史譯通象胥胡甘短製韓曳長裾<lb/>
避逃廊肆憩偃郊墟商嶺綺季蔡津溺沮簡編塞棟卷<lb/>
軸充廬經耕子鑿史畋集漁道咀徳嚼理吸義嘘市與<lb/>
<pb n="KR4d0428_WYG_029-16b"/>
有虎宎寧無鴽豆芋糲飯韭菁寒葅是之取耳豈不偉<lb/>
歟相如駟馬浩然蹇驢焉能凂我孰敢侮予畏影滅迹<lb/>
剗名冺譽朱金糞土竹素璠璵筮曰未吉姑隠於書<lb/>
　　月泉銘<hi>陳深太博陳著之子</hi>
四明陳汝資爲婺州月泉書院山長將行紫陽方萬里<lb/>
為言月泉之義以送之　泉出於地天一生之月出於<lb/>
天日光所為月之照物明發於外泉之照物清在於内<lb/>
人之方寸其内至清至清無欲其外至明則兼有夫月<lb/>
<pb n="KR4d0428_WYG_029-17a"/>
與水之光精者也故月之與水能照萬物之形而已而<lb/>
心之在我則能照萬物之理焉是故君子之學莫大於<lb/>
養心子方子回以告子陳子深<lb/>
　　密齋銘<lb/>
劉晦叔密齋方萬里既為記又為之銘曰　時行物生<lb/>
機緘孰扣上天之載無聲無臭老安少懐端倪莫尋聖<lb/>
人之道惟幾惟深生而知之如羲皇易洗心不用退藏<lb/>
於宻學而知之如節之初言語為階曾是可疏性同氣<lb/>
<pb n="KR4d0428_WYG_029-17b"/>
異理一事萬氣有萬殊性則一貫補罅窒隙疎者密諸<lb/>
矯弊揉偏其惟敬乎密之又密以幾於聖變化氣質而<lb/>
純於性爻在卦中卦在蓍中吾之心亦猶是也以應天<lb/>
下之萬事未嘗不明白而疎通<lb/>
　　趙觀父石心銘<lb/>
予與趙觀父邂逅於倪淵道之舍其自稱曰石心謂予<lb/>
銘之銘曰　石之石木可以鑽金可以鐫火可以燃澑<lb/>
可以穿夫何故石物也心之石不可鑽不可鐫不可穿<lb/>
<pb n="KR4d0428_WYG_029-18a"/>
夫何故心非物也方寸之中有孔子不磷之堅而孟子<lb/>
所謂浩然者也嘻其觀父富貴不淫貧賤不移終身勉<lb/>
旃<lb/>
　　謙山銘<lb/>
易艮下坤上地中有山謙山髙物也而在於地中髙而<lb/>
能下者也能下於人之謂謙是卦也六爻皆吉而彖則<lb/>
又謂一謙而四益予先姑之孫劉子申所居負山予名<lb/>
之曰謙山且書而為之銘曰　若古君子維正考父三<lb/>
<pb n="KR4d0428_WYG_029-18b"/>
命循墻亦莫予侮彼其不然一命而舞山雖曰髙髙不<lb/>
至天地有髙者臨山之巔謙歟盈歟吾子勉旃<lb/>
　　普福觀鐘銘<lb/>
宣授清寧抱一凝妙法師提㸃普福觀開山住持静境<lb/>
居士周静清築觀之十八年大徳六年壬寅十月初四<lb/>
日甲子鑄鐘髙七尺徑四尺有六江東道紫陽山虚谷<lb/>
居士方回為之銘曰　非氣無形非形無聲天以氣運<lb/>
形聲風霆草木動盪山川震驚海毓萬彚有蒲牢鯨蒲<lb/>
<pb n="KR4d0428_WYG_029-19a"/>
牢遇鯨厥音乃鏗鞔革為皷不打不鳴槌以打之在人<lb/>
手擎鑄銅為鐘不撞不轟人手撞之響撼穹清十洲三<lb/>
島羣仙整纓大千世界弗夢弗醒幽陰黑暗㒺魄弗寧<lb/>
器而不用空有器名有以用之始為器成特懸大器撞<lb/>
匪寸莛人手三合斯聳羣聽紙之墨之萬巻仙經庋而<lb/>
不讀疇通仙靈氣也利貞聲形元亨學我此道通誠復<lb/>
誠<lb/>
　　東平張才卿謙齋銘<hi>并序</hi>
<pb n="KR4d0428_WYG_029-19b"/>
戒慎恐懼極恭致敬去髙就下抱實若虚之謂謙然時<lb/>
義有六謙之不同全卦大象又不同何也以全卦及大<lb/>
象言之謙剝二卦皆五隂一陽而謙與剝三上相易剝<lb/>
之上乾之剝不盡者也今退而來三故曰天道下濟而<lb/>
光明濟互坎也光明艮也剝之三坤上也今進而往上<lb/>
故曰地道卑而上行謙剝一移換之間損上之有餘故<lb/>
虧盈變盈害盈惡盈益三之不足故益謙流謙福謙好謙其<lb/>
曰裒多益寡稱物平施皆取象三上相易尊而光卑而<lb/>
<pb n="KR4d0428_WYG_029-20a"/>
不可踰則専指下體艮之三尊於一二艮止也所以光<lb/>
山雖在地中而卑然誰能一蹴而越之謙之極致如此<lb/>
非以盛徳居大位未易臻此若夫時義六謙之不同則<lb/>
當以無位有位論九三陽剛正而不中功臣之位也艮<lb/>
體之上知止則可韓彭英盧不終光武功臣皆保其身<lb/>
先儒以周公當此一爻非吾儕所敢望也六四相臣之<lb/>
位也其曰撝謙功臣謙於下柔君謙於上一舉手間不<lb/>
敢忽則吉也亦非吾儕所敢望也六五柔居尊位而隂<lb/>
<pb n="KR4d0428_WYG_029-20b"/>
虚故曰不富惟謙也故不必富有力而能用四與上之<lb/>
隣在二不應或猶不服利用侵伐謂謙徳之至天下莫<lb/>
敢當也非人臣之事也上六居髙亢之位其曰鳴謙固<lb/>
有聲矣而内應於三私也虚象也實象則以之用兵不<lb/>
可以大得志也然則吾儕為士則當用初六自牧之謙<lb/>
自之為言自己之學賤而在下無事任無功業無可矜<lb/>
伐戒慎恐惧如牧牛羊自鞭其後此吾儕之所當為也<lb/>
六二鳴謙以謙著聞士之已仕而為在下之臣者也於<lb/>
<pb n="KR4d0428_WYG_029-21a"/>
五無應則未必見知於君上三剛乘我則勲閥之臣壓<lb/>
乎吾上柔中而正則上不干尊位近不阿權勢貞固自<lb/>
守中心泰然此一爻乃東阿張君才卿平昔之事也才<lb/>
卿名宰相孫仕中原嘗字民百里佐幕二府過江一為<lb/>
學官棄之今年六十有二以謙得名信乎鳴謙貞吉者<lb/>
也昔吏今民鳴謙貞吉未之敢希則姑為初六之卑以<lb/>
自牧者也愚讀易有年兹不揆緝諸家之説求教於才<lb/>
卿而銘曰　君之學謙之初愚昔也窺無所為之謙也<lb/>
<pb n="KR4d0428_WYG_029-21b"/>
自克自治省躬修己愈下愈卑君之仕謙之二愚昔也<lb/>
知有所聞之謙也無應無隨守道循理不髙不危學而<lb/>
仕仕而學行止以時愚老矣不復仕則於初爻之義退<lb/>
而求之<lb/>
　箴<lb/>
　　進徳齋箴<lb/>
凡物必不可無名有可以一字名者其有不可以一字<lb/>
名者則不容不以二字名易六十四卦聖人豈不欲皆<lb/>
<pb n="KR4d0428_WYG_029-22a"/>
以一字為名然噬嗑中孚同人无妄之類皆以二字為<lb/>
卦名意義貴乎足而無餘則名不容不二也人名州名<lb/>
縣名山名水名城名鄉村屋舍器用名飛潛動植凡萬<lb/>
物之名皆然士大夫齋名命意取義豈可不足實字而<lb/>
一言不若加虚字為二言而足之也惟仁與義若可以<lb/>
一字名如仁人義士云者若道與徳以一字名則道人<lb/>
徳士流於異端矣必合如程氏之明道先生晁氏之昭<lb/>
徳先生以上虚一字為用力之地然後可儒者之學性<lb/>
<pb n="KR4d0428_WYG_029-22b"/>
命心氣當致其知單舉特標曰性齋命齋心齋氣齋可<lb/>
乎杭人陳吉甫以徳名齋予友張仲實為作記其説固<lb/>
亦雅矣予謂徳之上當加一進字曰進徳齋必如此而<lb/>
又如張文潛所作進學齋記以用其進之之力則得其<lb/>
所以為徳者矣仍為之箴曰　欲為仁人當居乎仁欲<lb/>
為義士當由乎義仁人義士成徳之名居仁由義所以<lb/>
求進乎徳而底於成猶之道也揭以道堂道宇道館道<lb/>
室之號乃老子之所謂道耳吾儒則修道而後可以深<lb/>
<pb n="KR4d0428_WYG_029-23a"/>
造故昌黎於彼曰道其所道徳其所徳將合仁與義言<lb/>
之則進與脩不可以不力<lb/>
　　熙山箴<lb/>
熙廣也心廣體胖可也自廣狹人可乎熙和也和順積<lb/>
中可也和不節可乎武林蔡君潭浚父巍冠褒衣周規<lb/>
折矩其居無山而牓曰熙山有山無山不足計熙之名<lb/>
義不可不講也人惟有一心而天理人欲異焉如是而<lb/>
為天理可廣也不可狹也可和也不可咈也是之謂熙<lb/>
<pb n="KR4d0428_WYG_029-23b"/>
之善者也如是而為人欲而廣充之而和同之則其所<lb/>
謂熙得無不善乎紫陽方回為之箴曰　一字二義一<lb/>
心二岐一理一慾一公一私此疆彼界其間毫釐曰廣<lb/>
曰和古以訓熙浚父之山熙以命之可廣而廣無自狹<lb/>
其當和而和㒺敢咈而如秋宇廓如春日遲曠放迂闊<lb/>
浮蕩娛嬉此則不可宜克宜治静養動察惟敬之持欽<lb/>
哉熙哉如之何勿思<lb/>
　　一齋箴<hi>并序</hi>
<pb n="KR4d0428_WYG_029-24a"/>
伏羲畫卦始初為一畫蒼頡製字厥初亦惟一字伏羲<lb/>
之一為竒為陽為剛為乾復配以一則為二為偶為隂<lb/>
為柔為坤揉其一而圓之為天圓折其一而方之為地<lb/>
方降而加之為兩儀為四象為八卦為六十四卦為四<lb/>
千九十六卦而萬萬無窮焉一實為之祖也蒼頡之一<lb/>
横其一則有中有東左有西右縱其一而交之則為十<lb/>
而中心為中東左西右南上北下四方之位判焉加以<lb/>
四圍則為田而井田之制出焉帝王建國其中為都臣<lb/>
<pb n="KR4d0428_WYG_029-24b"/>
庶立家其中為堂而負北嚮南左龍右虎之制出焉近<lb/>
之為尋丈遠之為千里萬里萬萬里無極焉一實為之<lb/>
主也然則伏羲之一即蒼頡之一而一畫之始一字之<lb/>
中乃天地人之心歟雖然論一之形畫與字是也論一<lb/>
之理心是也心之一敬是也誠是也敬之終事為誠誠<lb/>
之始事為敬故惟精惟一終始惟一協於克一聖賢屢<lb/>
言之至近世諸大儒有云主一之謂敬無適之謂一而<lb/>
又云不貳以二不參以三盡之矣故一分造化心起經<lb/>
<pb n="KR4d0428_WYG_029-25a"/>
綸君子以為名言吾州祁門友人汪君元卿其祖母吾<lb/>
宗伯吏部秋崖方先生之姑其姑嫁秋崖先生之弟生<lb/>
子貢孫與予同壬戌牓其從姑嫁秋崖先生壬辰别頭<lb/>
甲科文章氣槩名天下元卿學問有所自來比卜寓居<lb/>
於金陵之北門扁曰一齋予輒以此發其一之之義而<lb/>
箴之至其依郭負村穿池築圃山竒水異竹茂樹密風<lb/>
髙月朗烟化雲變之狀予尚能一詣其所為大篇以賦<lb/>
之箴曰　伏羲之一畫卦攸始乾兊離震巽坎艮坤皆<lb/>
<pb n="KR4d0428_WYG_029-25b"/>
根諸此蒼頡之一製字所起二三四五十百千萬俱出<lb/>
於是字即是畫畫即是字一字中間天地人心厥象著<lb/>
矣聖安而行賢者克己不左不右不南不北不偏不倚<lb/>
執中傳心敬耳誠耳以此求仁以此貫道以此窮理天<lb/>
以一燾地以一峙人保此一方寸之内純粹精美變化<lb/>
百為酬酢萬事苟以不一差之毫釐繆以千里於斯一<lb/>
齋左圖右史一在齋乎一在心乎告於汪子<lb/>
　　古齋箴<hi>并序</hi>
<pb n="KR4d0428_WYG_029-26a"/>
孔子定書始堯舜皆曰若稽古則此所謂古在堯之前<lb/>
至繫易推言伏羲神農黄帝又曰上古穴居結繩則此<lb/>
所謂上古又在伏羲之前邵堯夫經世書堯即位甲辰<lb/>
至今壬辰僅三千六百四十九年耳數雨算沙古事何<lb/>
極而况堯以前之古乎經世以十二萬九千六百年為<lb/>
一元一萬八千年為一㑹三百六十年為一運三十年<lb/>
為一世堯之生當已㑹一百八十運之末去混沌始分<lb/>
之時已六萬四千八百年其果然乎漢書謂三統上元<lb/>
<pb n="KR4d0428_WYG_029-26b"/>
至伐紂之嵗十四萬二千一百九年又謂漢太初元年<lb/>
距上元十四萬三千一百二十七年宋有一家星書謂<lb/>
上元甲子之嵗日在虚宿四度距景祐元年甲戌積一<lb/>
千十五萬四千九百五十年劉道原通鑑外紀則謂開<lb/>
闢至獲麟二百七十六萬年以此數書相較皆不可強<lb/>
合然則堯以後年數可考堯以前年數不可考以孔子<lb/>
定書繫易之意為法古之可以細考者自堯始古之可<lb/>
以略考者自伏羲始伏羲以前之古鴻濛希夷先儒盤<lb/>
<pb n="KR4d0428_WYG_029-27a"/>
古之説自不一端其莫可考也夫其亦不必深考也夫<lb/>
濟南張君受益嘗以喜聞過名其齋予為之記又别為<lb/>
古齋以扁其燕居之室而求箴焉予再四叩其説則曰<lb/>
吾之所謂古不如是拘拘於年數之間也顧吾之好古<lb/>
有三専心致志者得之讀觸目興懐者得之游寄情寓<lb/>
意者得之玩古莫古於書籍易起一畫書首二典詩美<lb/>
刺春秋褒貶吾精覽熟復以此四經為據決諸子諸史<lb/>
諸集之醇疵是非三禮惟儀禮古而不完周禮為劉歆<lb/>
<pb n="KR4d0428_WYG_029-27b"/>
竄改禮記雜漢儒言不純古近世朱氏四書吾服膺焉<lb/>
以窺關洛之正傳異端邪説莫我敢伺庶幾見古人大<lb/>
旨此一古也得之讀者也非專心致志不可也古莫古<lb/>
於山川過鄒魯而知孔孟萬世永賴登泰山而想七十<lb/>
二代之封禪與夫秦侈漢誇今皆安在堯平陽舜九疑<lb/>
禹㑹稽后稷公劉豳邰文武豐鎬吾采其風聲而究其<lb/>
所以治周九鼎輕而七雄並馳夕陽亭一言而十六國<lb/>
迭起六朝宴安於江沱五季僭竊於遐僻吾臨其戰争<lb/>
<pb n="KR4d0428_WYG_029-28a"/>
之場而弔其所以亂齊景公不如西山之餓夫爾朱榮<lb/>
不如湍石之嚴子勿拜之木不唾之地其骨秀其名芳<lb/>
此一古也得之游者也觸目亦豈可少哉至如古器物<lb/>
之好則王通嘗失言焉其言曰古之好古者聚道今之<lb/>
好古者聚器器可聚也道如之何而可聚先儒固以此<lb/>
譏河汾之不知道矣聚器之弊世誠有之古王者有天<lb/>
球河圖赤刀琬琰離磬崇鼎諸侯有夏后氏之璜封父<lb/>
之繁弱以為鎮國之寶後世不復知此陳庭之矢汲冢<lb/>
<pb n="KR4d0428_WYG_029-28b"/>
之簡岐陽之鼓豐城之劍以資博識可也韓宣請環於<lb/>
子産魏丕求玉於呉質顧凱發羽化之驚桓𤣥輟寒具<lb/>
之設則少戅矣故蘇眉山於石幼安之畫苑王晉卿之<lb/>
寶繪堂直以為二子之病作記以諷之淳化閣帖黄長<lb/>
睿疵其半偽宣和博古圖洪景盧笑其多訛近日法書<lb/>
名畫以木刻御府名家印㒺利於市自米元章已為無<lb/>
李論而所至山水圖輒以為真李成吾於此别其真贋<lb/>
博觀約取庋藏一二時出閲之朋友取去亦無顧惜此<lb/>
<pb n="KR4d0428_WYG_029-29a"/>
又一古也得之於玩而非玩物喪志之謂亦吾情之所<lb/>
寄意之所寓而已非真有所執著於其間也然予深知<lb/>
受益之為人當於古人中求耳朂古心行古道於古誼<lb/>
尤髙急人之私如救焚溺揚人之善如甘飴蜜又有在<lb/>
於三好古之外者顧今人未盡知也箴曰　古書籍兮<lb/>
吾其讀朝明窻兮夜殘燭嚅嚌雋永兮梯髙邱感慨惻<lb/>
愴兮瞠吾眸古聖賢之蹤可追兮吾捨是其將焉求古<lb/>
器物兮吾其玩罟離耜益兮柝豫楫渙吾聖師觀於廟<lb/>
<pb n="KR4d0428_WYG_029-29b"/>
兮感欹器而永嘆苟貪多而鬬靡兮則未有積而不散<lb/>
蘭亭之閟於辯才兮不知一旦有蕭翼也世已無昭陵<lb/>
之真迹兮又焉知復有定武之石也形而下者有盡形<lb/>
而上者無窮無窮之古撑腸飫胷有盡之古盍相與一<lb/>
笑付之太空之風<lb/>
　　勉齋箴<lb/>
易稱伏羲神農黄帝書紀堯舜禹湯文武周公暨周衰<lb/>
而有孔子自天地開闢以來嵗年亦久矣生靈亦衆矣<lb/>
<pb n="KR4d0428_WYG_029-30a"/>
而人之得號為聖人者不過此數人而已惟聖人不勉<lb/>
而中不思而得生知而安行者也下聖人一等則必擇<lb/>
善而固執學知而利行故論語一書無非聖人所以勉<lb/>
學者與夫學者自勉相勉之言今之人既不能自勉又<lb/>
不能交相勉間有一二能出一語以勉人則或者聞乎<lb/>
勉己之言深以為諱如是則甘于自愚而又相率天下<lb/>
之人皆為愚人而後可也潤之金壇張君光遠徳輝其<lb/>
先髙祖本濟南人是為南渡文簡公諱綱名臣也今徳<lb/>
<pb n="KR4d0428_WYG_029-30b"/>
輝以勉名齋與黄文肅公之齋名適同古之命名而同<lb/>
者多矣於齋名乎何嫌紫陽方回為之箴曰　騏驥之<lb/>
不行兮不如跛鼈之千里荆軻之猶豫兮不如蜂蠆之<lb/>
有尾飢食渴飲人禽同兮所不同者精義而明理辟穀<lb/>
服氣而長生兮寧朝聞道而夕死井九仞而不及泉兮<lb/>
山未成一簣而止浚之深而崇之髙兮亦在乎朂之而<lb/>
已生知上聖固懸絶兮抑堯舜與人同耳愚可明而柔<lb/>
可強兮毋自咎乎質之不美吁噫美質固易得兮唯至<lb/>
<pb n="KR4d0428_WYG_029-31a"/>
道其難聞學者之用其力兮非苦骨而勞筋初旁收而<lb/>
並蓄兮博載籍而窮典墳外資師而取友兮内紬繹於<lb/>
心君又繼之以明辨兮羌縷析而毫分四者至而誠不<lb/>
篤兮將無墮於虚文致其知雖多途兮望聖涯尚其無<lb/>
垠惟力行以終之兮在克艱而克勤吁嗟予求道之荒<lb/>
唐兮夜若夢乎壇之杏覺而發其遺編兮童讀之雪領<lb/>
自説樂不愠至知命兮垂萬世之深儆聖所以勉乎人<lb/>
兮庸可求仁而僥倖顔拳拳於四勿兮曾孜孜於三省<lb/>
<pb n="KR4d0428_WYG_029-31b"/>
賢所以自勉兮尤務理直而欲屏在子張之十九兮或<lb/>
交勉之互請葢苦口起死於膏盲兮而甘言平地之機<lb/>
與穽嗚呼噫嘻物則秉彛兮人而不仁今之淺夫兮以<lb/>
藝自珍小數狎物兮大閑踰身擇術未謹兮立言未醇<lb/>
眩耀夸毗兮張皇鋪陳一語規之兮作色怒嗔不勉而<lb/>
中兮惟古聖人汝不自勉又不欲人之勉己兮是之謂<lb/>
横目之凡民<lb/>
　　觀省齋箴<lb/>
<pb n="KR4d0428_WYG_029-32a"/>
善於觀天下之人不如自觀勤於省天下之務不如自<lb/>
省是謂近觀内省觀猶淺也省則深矣是者如此非者<lb/>
如彼或善或不善觀而見焉故曰觀之力猶淺也是者<lb/>
吾充廣之非者吾克治之必為善必不為不善省而擇<lb/>
焉故曰省之力則深矣此聖門心學也三衢毛君士穎<lb/>
以觀省名其齋紫陽方回為釋其義而寓之規曰　心<lb/>
之未發鬼神莫窺寂然不動㒺云㒺為君子於此奚力<lb/>
之施敬以直内儼然若思心之旣發矢去川決川不有<lb/>
<pb n="KR4d0428_WYG_029-32b"/>
防矢不有括十目未覩獨見而察慎其獨也古之心法<lb/>
我觀我心幾㣲之間我省我心非有二天視其所萌審<lb/>
而後安此所以樂行憂違而慾净理完者歟<lb/>
　　稱隠齋箴<lb/>
吾友汪君巽元讀書之所曰稱隠山房因為其齋作箴<lb/>
焉物有輕重事有是非才有髙下量有廣㣲銖兩千鈞<lb/>
拱把十圍或塵而眇或岳而巍了然吾心不露其機鐍<lb/>
此之扄鍵此之扉以區别品藻莫之敢違而所以抑揚<lb/>
<pb n="KR4d0428_WYG_029-33a"/>
低昂亦莫或窺吾之幾也此聖人之能事而賢者之所<lb/>
希葢取舍與奪黙識於内而臧否毁譽㒺顯於外能隠<lb/>
而不能稱則表裏一歸於聾瞶能稱而不能隠則黑白<lb/>
察察者亦非所以避憂患而遠害是故胷臆貴乎明而<lb/>
言論褒貶不可以不晦噫此巽之所以行權也在昔繫<lb/>
傳九卦三陳巽以終之此一徳也以處事接物待人自<lb/>
履至井有八徳焉先以此反己脩身八為經以窮而盡<lb/>
性一為權斯精於義而熟於仁不然<hi>原缺</hi>賈而已耶豈<lb/>
<pb n="KR4d0428_WYG_029-33b"/>
不能用權較錐刀之利卒為凡民<lb/>
　　熟齋箴<hi>并序</hi>
天之生物時至而熟百穀百果加灌溉之功焉則其熟<lb/>
也為尤美人之食物用物資於人力而熟烹庖牲牢煎<lb/>
<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>魚鼈醖曝酒醬調胹鮓醢燠煨榛菽芋栗熬煉脂膏<lb/>
蜜飴炮炙附烏芥苓鍜冶金鐵銅錫煑治絲枲縑素矯<lb/>
揉皮革筋角得其所製之方所造之術而劑量斟酌之<lb/>
則其熟也為尤精其有習於當世之一能一技而熟者<lb/>
<pb n="KR4d0428_WYG_029-34a"/>
古之人如伯牙之琴由基之射郢之斤扁之輪痀僂丈<lb/>
人之承蜩庖丁之解牛扁鵲秦緩之醫季主唐生之卜<lb/>
以至近世張旭之草書裴旻之劒舞米嘉榮之歌韓擇<lb/>
木之隸李陽氷之篆呉道子曹霸韓幹之丹青董元李<lb/>
成范寛之水墨諸葛鼠鬚之筆李廷珪潘谷松烟之墨<lb/>
皆造𤣥極㣲以名於世雖邇日兵火更革善書善畫善<lb/>
奕善算善方脈善占騐善説虞初九百亦往往不無習<lb/>
熟之人而予嘗評之矣熟天之生物而至於美有人焉<lb/>
<pb n="KR4d0428_WYG_029-34b"/>
畦叟園丁能之熟人之食物用物而至於精有人焉竈<lb/>
爨老媪市井淺夫皆能之熟當世之一能一技而至於<lb/>
造𤣥極㣲亦有人焉然未必皆吾儕士君子之所可能<lb/>
也苟如此則吾儕士君子之所熟者其將果何事耶潼<lb/>
川楊廣文剛中以熟名齋紫陽方回為箴以遺之葢以<lb/>
明夫學聖賢之學者其所熟在此而不在彼也箴曰<lb/>
徳成而上士而熟其所當熟其不為聖賢者幾希藝成<lb/>
而下士而熟其所不當熟則將無君子之棄而小人之<lb/>
<pb n="KR4d0428_WYG_029-35a"/>
歸雖然熟於一藝閭閻之人足以養其身研於性命道<lb/>
徳之學而熟於仁乃不免顔原之賤貧嗚呼吾寧熟於<lb/>
此而賤貧不願熟於彼而為閭閻之人<lb/>
　　齊希説道存齋箴<hi>并序</hi>
格物而物格致知而知至上用力下見效也齊君希説<lb/>
以道存名其齋其義甚大若曰存道而道存可乎飲食<lb/>
起居道未嘗不存百姓日用而不知學者欲用力以存<lb/>
道而見道存之效非也道也者不可湏臾離視之無形<lb/>
<pb n="KR4d0428_WYG_029-35b"/>
聽之無聲然道亦不在器之外老莊氏以道徳而毁棄<lb/>
仁義以有物混成先天地生為道而不以日用常行為<lb/>
道似乎以有形有聲為累而欲返求乎寂滅恍惚歸於<lb/>
無形無聲所以齊彭殤一死生吾之所謂道當然之理<lb/>
必見於事本然之性必發於情君臣父子夫婦兄弟朋<lb/>
友之倫立於天地之間而萬世不相紊者道在其中也<lb/>
希悦於事之所施行察焉必不違乎當然之理於情之<lb/>
所著見察焉必不戾乎本然之性由人己俱不睹不聞<lb/>
<pb n="KR4d0428_WYG_029-36a"/>
以至於己獨睹獨聞一以敬存其心則可若乃泛然立<lb/>
名謂吾存道而道存則𣺌茫濶大無所據依憑藉以為<lb/>
身體力踐之地彼異端所謂孔子見温伯雪子不言而<lb/>
道存者無其事後世禪學有此吾儒烏有是哉此之存<lb/>
亦非彼之存也故為詩以箴之曰　我飯一盂我飲一<lb/>
觴我衽我衣我寢我床適口安體弗喪厥常道在於斯<lb/>
㒺有不臧事君以忠事父以孝夫婦閨門朋友學校兄<lb/>
友弟恭是謂五教契為司徒上行下傚日用常行道無<lb/>
<pb n="KR4d0428_WYG_029-36b"/>
不存不於堯明不於桀昏視聽言動此以物言四非四<lb/>
勿乃以則論曰情之性曰事之理曰物之則顯用㣲體<lb/>
匪珠匪玉可匵可匭我存我心敬而已矣<lb/>
　　遜齋箴<hi>并序</hi>
遜一作孫順也易云巽入也曰巽徳之制曰巽稱而隠<lb/>
曰巽以行權其義奥而博文王三陳九卦之終事未究<lb/>
也音同乎巽而字别曰遜則其義止於謙退不競而已<lb/>
士之務進彼者非有甚髙難行之事然順而遜亦可以<lb/>
<pb n="KR4d0428_WYG_029-37a"/>
為成人矣濟南馬君名克敬字順之而又以遜扁其齋<lb/>
其將以造於易之巽者乎紫陽方回為之箴曰　儉而<lb/>
不奢之謂遜崇愷之步障不如平仲之豚肩也退而不<lb/>
争之謂遜陽勒之漚池不如伯倫之雞肋也謙而不伐<lb/>
之謂遜季路之率不如趙文子之呐也恭而不敖之謂<lb/>
遜原壤之夷不如正考父之僂也名曰敬主於内遜之<lb/>
根字曰順行於外遜之文於斯扁齋曰遜入聖門然則<lb/>
上天下<hi>缺</hi>
<pb n="KR4d0428_WYG_029-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻二十九<lb/>
</p>
<p>
</p>
  </div>
</body>
</text>
</TEI>
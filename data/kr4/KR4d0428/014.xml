<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻十四</head>
    <p>
<pb n="KR4d0428_WYG_014-1a"/>
欽定四庫全書<lb/>
　桐江續集巻十四　　　　　元　方回　撰<lb/>
　　過秀州城東<lb/>
海邑䟽囚昔此過鳴榔未了又漁歌重来野色秋如許<lb/>
似覺人家舊更多晴日茅簷横曬布水田竹架倒扦禾<lb/>
吴儂苟且度饑歲焉得官廉吏不苛<lb/>
　　將至魏塘鎮<lb/>
客路晴為最舟行稳似車天形環澤國秋色畫田家未<lb/>
<pb n="KR4d0428_WYG_014-1b"/>
用怜霜草猶時見水花鴈過知已近鵲語故微譁<lb/>
　　為魏塘王居士留三日二首<hi>文政</hi>
水鄉熟處未全饑舟楫安行盗亦稀乗興聊為三日客<lb/>
魏塘酒賤蟹螯肥<lb/>
魏塘酒賤蟹螯肥乆要人情忍重違呼妓訪僧俱不必<lb/>
醉三晝夜可言歸<lb/>
　　曉發秀州城南<lb/>
較似蘇湖郡無山四𣺌然近城先見塔出户即乗船曉<lb/>
<pb n="KR4d0428_WYG_014-2a"/>
澤升紅日秋光際碧天稻粱無不足最憶舊豐年<lb/>
　　漁家<lb/>
全家居小艇面色總成黧何事偏多子平生僅一妻螺<lb/>
羮兼蜆肉稗粥和秔粞細省莊周語逍遥理未齊<lb/>
　　復過臨平<lb/>
岸上頻呼喝船中劇蕩揺倒桅將過市落牽為逢橋蠏<lb/>
斷非羲卦漁榔即舜韶客愁元厯厯詩思亦飄飄<lb/>
　　過許村<lb/>
<pb n="KR4d0428_WYG_014-2b"/>
長安才上堰風物似微饒野老能相認輕船不待招炊<lb/>
菱開甑熱秤鯽滿籃跳偶有樽中物何為靳一澆<lb/>
　　會鶴臞鄭髙士<hi>真一</hi>庵為予冩神走筆賦雜言<lb/>
我不羡渠乗大馬食肥肉我不羡渠寢細氊居華屋冨<lb/>
貴兩字輸與渠奈渠未免一字俗我有詩膓如月朗三<lb/>
秋我有酒膓如海吞百瀆西湖之水足供酒一杯西湖<lb/>
之山可作詩千幅羽客冩我醉吟意雪為長髯電為目<lb/>
豈知天上三台星焉用人間九州督仕䆠不達坐多言<lb/>
<pb n="KR4d0428_WYG_014-3a"/>
衰老未死縁寡欲眉毛及鬚尚如漆此為夀相萬事足<lb/>
莫言不智又無福寧當忍窮勿受辱氣豪未减天外鴻<lb/>
神清差似霜前菊有人指㸃問為誰云是紫陽方虚谷<lb/>
欲求我者南山之南北山之北<lb/>
　　鄭無貳和予雜言有縁督之句用韻謝之<lb/>
可食不必駝峯肉可居不必鴟尾屋竹籬菜羮人得知<lb/>
此中有士定不俗東里先生癯似鶴閒門不受童䝉瀆<lb/>
七絃琴外碁一枰七星冠上巾一幅忽然一日紫陽虚<lb/>
<pb n="KR4d0428_WYG_014-3b"/>
叟來暫肯朦朧開睡目朝聞客子代穰侯暮見河陽<lb/>
誅汧督居然鵬鷃自不齊孰謂熊魚俱所欲平生此老<lb/>
世人嫉若讎至此方知䕫一足無心敢徼失馬福勿用<lb/>
小榮包大辱冨兒貴公百花盡吾曹冷落如殘菊君不<lb/>
見老氏故書教我云守雌守黒為谿谷會當訪公更謀<lb/>
一大醉幕天席地鼾卧無南北<lb/>
　　次韻贈仇仁近<lb/>
如池之酒如林肉不與寒士作厦屋馬畜彌山金滿堂<lb/>
<pb n="KR4d0428_WYG_014-4a"/>
此但可以駭愚俗得時引類上雲霄失勢舉族填溝瀆<lb/>
曾不若仇翁方叟兩窮交相與坦蕩忘邊幅知我無錢<lb/>
借書令我典至今市井小兒相指目嗟今之人我未識<lb/>
可魯陽虎宋華督屈心抑志諒未能及物濟人非不欲<lb/>
古人胷次一相知劉文叔忘其腹嚴子陵忘其足後之<lb/>
君子莫若自求福考槃遯肥逺匪辱檀道濟號為萬里<lb/>
之長城何似陶元亮醉卧一籬菊危途所至太行坂深<lb/>
坑莫測沃焦谷我將歸老紫陽山尚恐烏大夫之馬幣<lb/>
<pb n="KR4d0428_WYG_014-4b"/>
聘温生洛之南聘石生洛之北<lb/>
　　次前韻述將歸<lb/>
我雖無絲無竹亦無肉猶有杜子美萬巻書猶有陸士<lb/>
衡三間屋作詩寧作郊島之寒瘦終不屑元輕而白俗<lb/>
文章雜在衆人中大似濁河横濟瀆平生浪費㡬吟牋<lb/>
何啻右軍九萬幅既甞注漆園之十九言又頗擬栗里<lb/>
之四八目道眼一照百皆妄未若奴耕婢織躬課督江<lb/>
湖落魄但欠一歸耳休官已幸天從欲子男女七孫四<lb/>
<pb n="KR4d0428_WYG_014-5a"/>
人有菜共羮吾亦足過此更徼非妄福政恐招憂復招<lb/>
辱宅門夏䕃䨇髙桐園徑秋香萬叢菊於是自歌招隐<lb/>
歌歌曰鶴怨猿驚兮在空谷四十餘年萍蓬將七十又<lb/>
何必越之南燕之北<lb/>
　　十月初六日同仇仁近至王子由庵遂飲白雲李<lb/>
　　居士宅書事<lb/>
初上吴山北遂過吴山南茂樹悉剪薙餘石空巉巖向<lb/>
来華屋處十不存二三忽如入壺天偶得羽人庵閱畫<lb/>
<pb n="KR4d0428_WYG_014-5b"/>
有逺意評詩無俗談背湖萬松嶺靣江三茅觀人煙向<lb/>
如織今者篁竹半獵士捕乳虎伏弩行者斷野獸出城<lb/>
市白晝無忌憚昨僅獲其一此事可三嘆誰家有幽居<lb/>
下瞰煙雲洲西極夕陽外東窮滄海頭一覧不欲盡翠<lb/>
樹蓄其樓主人雅好事置酒更獻酬禹穴渺何許指視<lb/>
令人愁酒中泛酥椒酒味彌芳烈菓蔬無不佳霜螯風<lb/>
味絶卜夜意未䦨醉歸步微月人生了一日世故劇𤨏<lb/>
屑窮逹不足云興亡詎須說<lb/>
<pb n="KR4d0428_WYG_014-6a"/>
　　見李提學<hi>景安</hi>所和詩次韻<lb/>
南來藉藉已聲先遥挹清揚意謂然果見新詩金擲地<lb/>
始知餘子管窺天三書光範門前拜一斗長安市上眠<lb/>
舊日猖狂俱已矣輸君衡鑑政髙懸<lb/>
　　題仇仁近白駒詩圖趙子昻畫及書<lb/>
至㓗不見取此責自有人縶維幸不及遯野醉自珍上<lb/>
下不相求於中歌者頻歌者誠愛賢賢者亦愛身<lb/>
　　次韻李景安提學同過伯㡬<lb/>
<pb n="KR4d0428_WYG_014-6b"/>
萬巻芸香擁燕居客來談論洶淮湖精言琴律根前輩<lb/>
朗誦詩篇壓老夫胥謂買隣遷爽塏祗應負郭欠膏腴<lb/>
真能隠處非難事恐有天邊尺一呼<lb/>
宦學因之當卜居定能騎舫遍林湖遺編早已探千古<lb/>
緒論何難奪萬夫近日人才愁閴寂此君風味極芳腴<lb/>
香山老子閒無事張丈殷兄或許呼<lb/>
　　同伯幾過張子範子周兄弟園池<hi>鎔鎬</hi>
堂上琴書間鼎彛簷前金鯽映氷池園林花木初容見<lb/>
<pb n="KR4d0428_WYG_014-7a"/>
家世衣冠便可知熟識二難俱好事偶来兩客各能詩<lb/>
一時觸目多佳思爛醉如泥竟未竒<lb/>
何處消除半日閒看朱成碧夜扶還定知此意風塵表<lb/>
能致吾曹水竹間孝友門䦨佳子弟承平人物舊湖山<lb/>
飲多過量成詩緩酒醒思之亦厚顔<lb/>
　　留題槃隱髙士王子由書齋<lb/>
萬宇横陳碧瓦齊濃嵐淡靄總詩題隔江煙樹牕中細<lb/>
過海風檣檻外低琴僅可絃星半缺壁應欲畵雪新泥<lb/>
<pb n="KR4d0428_WYG_014-7b"/>
南華卧讀兩三巻猶喜晴簷日未西<lb/>
　　次韻仇仁近題王子由隱居<lb/>
凉牕暑却扇燠閤寒謝裘主人一不凡永無俗客遊地<lb/>
髙山使然十倍百尺樓人品似更髙不識王公侯是中<lb/>
即洞天何所復崑邱靈府能自超𤣥關元不幽染腴匪<lb/>
道味渉累非仙流寂静保此室毫髪不外求有書亦時<lb/>
讀一日踰千秋<lb/>
　　頻至子由書齋追記遊事<lb/>
<pb n="KR4d0428_WYG_014-8a"/>
行山稍已倦徑作坦腹卧茗至即仰啜即復起端坐拓<lb/>
牕眼豁然如見天宇大金碧何太麗玉雪不受涴向来<lb/>
宴豢人魂兮復誰些積沙東西移怒潮日夜簸煙表越<lb/>
樹細雲端海鵲過人生僅如尺倐忽分寸挫萬古一悲<lb/>
歌悲歌孰予和<lb/>
　　仇仁近之姑蘇别後奉寄<lb/>
詩眼到姑蘇今愁古恨俱臺驚吳後鹿江問漢時鱸矯<lb/>
奪風應息懐襄氣未甦梅邊早迴首飛鶴望林逋<lb/>
<pb n="KR4d0428_WYG_014-8b"/>
　　白雲李處士於大樗下築小庵用題王子田書齋<lb/>
　　韻賦之<lb/>
天地元知一指齊樗庵小小架榱題故應懶散身常健<lb/>
孰謂昻藏意未低神氣自調丹鼎火僊班不藉紫芝泥<lb/>
落成此老来酣飲酬爵端容據席西<lb/>
　　白雲山房次韻馬道士虚中三首<lb/>
閒愁不斷連天逺濁醪快似并州翦興亡得䘮横胷中<lb/>
氷消雪釋春風轉我本不學抱朴翁何脩致此丹砂容<lb/>
<pb n="KR4d0428_WYG_014-9a"/>
服食呼吸能還童不如但飲瑠璃鐘寳蓮山南屢簮聚<lb/>
醉鄉不省歸来處東隣西舎姓名誰但記門前大樗樹<lb/>
意所欲往路無逺暖韭早梅政堪剪相逢不少酒一盃<lb/>
大勝能成丹九轉争席者誰斯薪翁何至帖奉魚軍容<lb/>
我一山僕君一童亦無娥眉間歌鐘忽如雲散倐萍聚<lb/>
無何有鄉是歸處寄聲為謝黄面仙焉用七重圍寳樹<lb/>
霜净天空心共逺一縷遊絲無可剪欲識人間真道人<lb/>
眼近紅塵念頭轉歴歴落落一秃翁取數過多邴曼容<lb/>
<pb n="KR4d0428_WYG_014-9b"/>
從今教子為牧童豈復敢望銘鼎鐘閒朋冷友時相聚<lb/>
方寸不無暗合處谷神𤣥牝要深知釣竿須拂珊瑚樹<lb/>
　　次前韻將歸隱黄山<lb/>
我家黄山百里逺兩峰揷天翠如翦歸心久落故溪雲<lb/>
柁轉不由船不轉采茶斸藥呼隣翁藉草地寛何不容<lb/>
挾兎園冊教兒童菜飽無異禄萬鐘底須太史占星聚<lb/>
世人尋覔無知處海内故人脱相思江東渭北空雲樹<lb/>
　　追次仇仁近韻謾成三首<lb/>
<pb n="KR4d0428_WYG_014-10a"/>
儒冠誰使着何至動言貧此事須吾黨相期到古人衰<lb/>
顔猶可鏡短髪僅堪巾舉世無知者孤燈夜獨親<lb/>
卧思身世事無夜不更深脱難泅登岸逃名影就隂樽<lb/>
中醉魯酒弦外自陶琴詩就誰能賞徒勞太古吟<lb/>
風雲乗變化㣲賤忽公孤内足窮過達多求智返愚談<lb/>
鋒椎衍奭筆陣掃孫吳時彦當如此吾歸釣雪鱸<lb/>
　　送杜景齊歸平陽二首<lb/>
每憶東甌郡柑花入夢香市人無素服田婦亦紅粧鱟<lb/>
<pb n="KR4d0428_WYG_014-10b"/>
蠏豐漁户犀珠聚䌖商年登猶足樂何必殢錢塘<lb/>
君住平陽縣無家不讀書計偕今已廢師授未應踈兵<lb/>
革崩騰後衣冠䘮蕩餘别懐似難寫吾道竟何如<lb/>
　　贈徐瓢翁<hi>孚</hi>二首<lb/>
碧眸氷齒夀眉厖誰識前朝老雪江指下七弦今第一<lb/>
豪端行法更難雙向来屢獲觀詩巻恨不相從倒酒缸<lb/>
深愧後期似圯下雲間㡬度拓吟窻<hi>君屢于李白雲王磐隱山房候予不</hi>
<hi>至</hi>
<pb n="KR4d0428_WYG_014-11a"/>
六十年前欲冠時江湖聲價巳飈馳四靈在昔三曽識<lb/>
八袠于今百可期多難漸驚前輩盡老懐那許後人知<lb/>
何當琴酒燈牕夜莫説興亡但説詩<lb/>
　　丁亥十一月初八日南至二首<lb/>
閒客何庸早起忙髙眠懶復問雲祥宦情不作葭灰動<lb/>
吟筆寜争繡線長逆旅四年逢此節徒行六日可吾鄉<lb/>
衝風踏雪須歸去薺菜肥甜白酒香<lb/>
渉險騎危一紀强四驚陽復寓錢塘山深黝歙生涯薄<lb/>
<pb n="KR4d0428_WYG_014-11b"/>
水溢蘇湖嵗事荒暫遣歸寜憐小婢尚遲絶少撫諸郎<lb/>
官壺豈似無灰酒有客携来亦盡觴<lb/>
　　至後有感<lb/>
秋来意欲過江東建子侵尋月已中晴日乆之今雪作<lb/>
老夫于此豈途窮未嫌江泌衣生虱尚許嵇康目送鴻<lb/>
可怪平生非一事無勞咄咄漫書空<lb/>
　　喜雪<lb/>
寒空雨止暫霏微積漸隨風散亂飛夜氣直能欺毯纊<lb/>
<pb n="KR4d0428_WYG_014-12a"/>
晨光不待啟牕扉兒童踴躍歡聲起鳥雀摧藏過翼稀<lb/>
想見竹稍亞梅處家人掃徑望予歸<lb/>
　　雪中憶昔五首<lb/>
　　　丙辰雪天遊湖歌晁無咎摸魚兒今三十二年<lb/>
　　　乃後亦往来不一所以興懐<lb/>
憶昔浮蛆醉玉醅天寒一日飲千杯危樓擁妓臨晴雪<lb/>
聨馬呼僧認野梅豈料暮年紉敗絮尚容永夜畵殘灰<lb/>
間關幸脱干戈死落魄佯狂自可哀<lb/>
<pb n="KR4d0428_WYG_014-12b"/>
憶昔繁華侣俊遊寜知後死挂閒愁無人復唱魚兒曲<lb/>
何處重尋燕子樓張敞空思前漢尹邵平誰識故秦侯<lb/>
定應冥漠猶遺恨蔗節𤓰犀啟夜邱<hi>魏京尹墓亦為盗所發</hi>
憶昔華年氣似雲雪湖終日醉醺醺室家未有兒和女<lb/>
賔主相忘我與君豈信亂離生白髪猶思歌笑調紅裙<lb/>
扁舟一問桃源路治亂當時自此分<hi>予三十一嵗丁巳始生女時程相當</hi>
<hi>國戊午相丁予從魏尹如武陵世事頓異</hi>
憶昔凌晨泛雪湖明天浄地一塵無畧聞倩盻歌金縷<lb/>
<pb n="KR4d0428_WYG_014-13a"/>
盡聳清揚倒玉壺屢造廟朝終擯逐偶登名第自囚拘<lb/>
即今忍索梅花笑死徙流離足嘆吁<lb/>
憶昔湖天雪最竒畫船朝出暮歸遲忍寒賞竹憐髙節<lb/>
踏濕尋梅致好枝熟醉何嘗知病酒狂吟所至動成詩<lb/>
䙰褷凍雀今相似心欲髙飛翅已垂<lb/>
　　寒夜<lb/>
薪薒常相迫衾裘本自單至分驚寠改去住覺俱難愁<lb/>
與思妨寐霜兼雪倍寒百年誰不盡一夕獨堪歎<lb/>
<pb n="KR4d0428_WYG_014-13b"/>
　　寒朝<lb/>
甚欲常晴日何堪復暗雲樹寒禽縮項雨凍瓦成紋歸<lb/>
路非嫌濘行庖豈厭葷獨能知此意朝鏡白紛紛<lb/>
　　十一月十四夜聽雨為霰聽霰為雪乆之雪復為<lb/>
　　驟雨自昏達旦無寐<lb/>
雨聲更霰雪昏聽達清晨自笑能吟客常為不寐人絮<lb/>
寒勤拭涕簀響懼翻身苦語知誰㑹應堪泣鬼神<lb/>
　　過李景安論詩為作長句<lb/>
<pb n="KR4d0428_WYG_014-14a"/>
三百年来工五七追雅嫓騷誰第一獨聞彭城凍正字<lb/>
向来得法金華伯終古不朽語言在以詩教人人不識<lb/>
善學少陵而不為殆如孟子不言易世人往往談神僊<lb/>
便欲揷翅登青天邀尋道士學服餌朝呼暮吸夜煉煎<lb/>
換骨一語曽未悟未辦黄庭脩内丹俗流無骨但有肉<lb/>
蝦蟆敢競驪龍先姚合許渾精儷偶青必對紅花對栁<lb/>
兒童傚之易不難形則肖矣神何有求之雕刻繪畫間<lb/>
鵠乃類鶩虎勝狗由陳入黄據杜壇當知掬水月在手<lb/>
<pb n="KR4d0428_WYG_014-14b"/>
後生可畏嘗聞之君友何人師者誰雙井白門浣花脉<lb/>
實字用正虚用竒欎輪袍曲異筝笛藐姑射姿無粉脂<lb/>
梯危磴絶不可近尚有簡齋横一枝<lb/>
　　十一月十五日<lb/>
倐忽何庸詰參差未易齊樹枯元不死雪盡竟為泥豈<lb/>
謂身纔老從来意欲西一窮寜骨立九殞未頭底<lb/>
　　十一月十五夜<lb/>
竟與鰥魚似無由濁蟻持百為元有命一往復何疑殘<lb/>
<pb n="KR4d0428_WYG_014-15a"/>
夢終難續深憂暗自知隣雛夜啼急吾亦憶吾兒<lb/>
　　得存心書訴貧<lb/>
務得終多懼圖全敢嘆窮懶能争口腹差覺負兒童客<lb/>
乆叢咨怨年衰絶變通雲臺少馮衍未必盡人雄<lb/>
　　再讀存心書<lb/>
每報家書至心如喜懼何欲開疑有故已讀幸無他典<lb/>
粥貲財罄寒飢幼稚多衰門真可歎兩世誤儒科<lb/>
　　次韻景安提學謾成三首<lb/>
<pb n="KR4d0428_WYG_014-15b"/>
敢着尋常白眼看壑氷峰雪照人寒言詩已是登壇將<lb/>
勸學聊為祭酒官士類相推無異論親顔遥覺有餘歡<lb/>
即今人物皆公等豈不憂時意稍寛<lb/>
豪釐俗事不留情詩律崢嶸骨骼清初僅傳聞心已服<lb/>
每當展玩眼尤明笑談足使千軍掃移斡真能九鼎輕<lb/>
焉得夜檠對吟影同聽急雪打牕聲<lb/>
嵗晚江空野泬寥衝寒訪我不辭遥褰裳却馬從泥濺<lb/>
掬水烹茶待雪消百戰奚為蝸左角一炊未辨米長腰<lb/>
<pb n="KR4d0428_WYG_014-16a"/>
尋梅端許忘車笠握手城西遍六橋<lb/>
　　景安録示舊雪詩擬簡齋走筆賦所感奉謝<lb/>
名都十萬户擁貂者為誰一二達官外絮纊或無之南<lb/>
雪壓瘴癘此事不可遲寠人既云衆速霽斯為宜天公<lb/>
作惡劇十日韜晴曦平地尺未巳塞門湮途岐少年未<lb/>
更事駭謂如此竒危登或深泛一酣傾百巵今年老更<lb/>
窮客爐擁尫羸稍稍穴牕隙縮首畧一窺未卜麰麥王<lb/>
但憫烏鳥飢大兒寄書来土凍菜本萎歸家煮荒薺一<lb/>
<pb n="KR4d0428_WYG_014-16b"/>
飽亦肉糜寜當卧袁安何用訪戴逵答云有故人貽我<lb/>
㓜婦詞未妨三十韻一酬帶間詩<lb/>
　　次韻景安吳山觀雪<lb/>
盡洗眼底塵頓寛胷中憂此雪端為誰竒哉君之遊平<lb/>
歩飛鳥背長嘯孤峯頭恍惚閬風苑嫖姚結隣樓了不<lb/>
異天上培塿視九州北方當此時如蝟縮馬牛南方幸<lb/>
不然但覺瑞彩浮晴日一以出壯觀挽不留作急着妙<lb/>
句小費靈府謀老夫儻可從亦足祛窮愁凡骨絶仙分<lb/>
<pb n="KR4d0428_WYG_014-17a"/>
勝覽輸髙流乃後有佳集次第或見収氷解燒㾗青問<lb/>
梅孤山幽<lb/>
　　雪中俞仲囦寄詩見懐次韻<lb/>
客嚢單乏去途悠欲詣髙人未有由如許江山明霽雪<lb/>
與誰詩酒共危樓忽驚天外来雙鯉自笑人間寄一鷗<lb/>
舟滯楫膠肯予相官河氷解即乗流<lb/>
　　留杭近三年得去賦不可不出城<lb/>
不可不出城頑軀百無病不可不出城老眼亦何净第<lb/>
<pb n="KR4d0428_WYG_014-17b"/>
一脱俗塵最便于野性第二井不鹹所至水可飲第三<lb/>
魚價賤第四酒味勝第五無火驚第六無燈禁第七航<lb/>
船歌欵乃亦可聽爾曹居城中小屋如敗甑臭穢之所<lb/>
蒸靣靣環厠圊五更聞䘮鼔骨肉付煙燼巧偽以為生<lb/>
語無一可信婦女狐媚繁商賈狙詐競天下不皆然杭<lb/>
城為特甚我今才出城七美一朝併眺望心神清眠卧<lb/>
魂魄定空濶水雲間孰謂雪風勁寄語城中人何時免<lb/>
闂穽不可不出城所以發兹詠<lb/>
<pb n="KR4d0428_WYG_014-18a"/>
　　泊赤岸微曉<lb/>
今年夏雨水浙右嵗事失五月客杭城市民㡬不粒逮<lb/>
乎書雲前稍稍喜晴色轉手又不然一雪二十日豈止<lb/>
閭巷窮大半缺衣食我窮尤自笑亦嘗二千石今如故<lb/>
將軍俗眼不見識下舟北關埭泥水何狼籍離披一破<lb/>
傘<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌兩敗屐俗諺雨夾雪未易得休息大雪復大雨<lb/>
造物詎容詰柂師所見賃脩廣僅數尺而我凡五人卧<lb/>
處殊太窄初過臯亭山垂近臨平驛有酒二三壺聊以<lb/>
<pb n="KR4d0428_WYG_014-18b"/>
慰僕厮吁嗟嵗云暮何苦事行役馬援壯志巳阮籍窮<lb/>
途迫永夜不復眠孤篷滴復滴天地豈不大一葉寄兹<lb/>
夕<lb/>
　　下長安堰<lb/>
已雪又復雨天寒行路難船中寒尚可未若堰頭寒已<lb/>
雨又欲雪泥深行路迷岸邊泥尚可未若堰頭泥官船<lb/>
買船逾十丈終日牽攀僅能上小船不濶五尺者大船<lb/>
塞之不容下堰夫慣見甘途汙軸膠纜斷相號呼得錢<lb/>
<pb n="KR4d0428_WYG_014-19a"/>
贍家計未愚不惜身如牛與猪人生劣可足衣食何必<lb/>
來此堰頭立<lb/>
　　泊崇徳縣曉作<lb/>
岸上馬蹄響縣中更皷清篷背雨亦止意當明旦晴夢<lb/>
記所泊處喬木枯崢嶸天色果開否浩浩惟風聲篙師<lb/>
夜先起船尾燈火明苦寒未可發婦為治飱烹咀嚼似<lb/>
有味宿昔餘蔬羮人世如此耳役役一飯營負販規貨<lb/>
利干禄求榮名斯人以家浮止爾了一生大者據疆土<lb/>
<pb n="KR4d0428_WYG_014-19b"/>
以國相攻争至微若螻蟻行陣有戰征我卧思此事究<lb/>
竟終何成頑僕懵無知鼻息如雷鳴<lb/>
　　過嘉興道中接待寺丁丑十二月赴逮揚州遇雪<lb/>
　　留宿愴然有感<lb/>
疇昔留此寺亦兹臘雪天天寒了不異俛仰十一年是<lb/>
時尚守郡赴逮趨淮壖不知坐何事自省無尤愆家有<lb/>
屋㡬間亦有數頃田書生未甚窮不憂無酒錢事白夏<lb/>
至秋然後得南旋即今身自由幸已不屬官客貧一物<lb/>
<pb n="KR4d0428_WYG_014-20a"/>
無駕此如葉船四僕色常飢况望酣與羶家人九霄外<lb/>
何由致槖饘豈不亦念我逢麴流饞涎我非不欲仕危<lb/>
途畏隮顛勢雖已窘迫心終無憂煎新嵗六十二白髪<lb/>
被兩肩尚堪屈此膝跪起貴要前訪舊非得已誰當佐<lb/>
腰纒尅日可以歸小俟春牛鞭<lb/>
　　永樂沽酒<lb/>
大寒豈可無杯酒欲致多多恨未能楮幣破慳捐一劵<lb/>
瓦壺絶少約三升村沽太薄全如水凍靣微溫尚帯氷<lb/>
<pb n="KR4d0428_WYG_014-20b"/>
㸑僕篙工莫相訝向来曽有肉如陵<lb/>
　　泊嘉興城北門外<lb/>
老病今如許江湖豈所宜未妨寜過計不是故多疑歉<lb/>
嵗真難度姦人或見窺移舟入城泊何敢强違時<lb/>
　　聞舟人既畏寒復畏盗<lb/>
縹緲凌空一葉船閉篷端類管窺天千林盡赭當寒月<lb/>
萬室俱枵更儉年未必風饕真墮指其如草竊正垂涎<lb/>
瓶梅斗汲山齋夜曷不歸歟枕石眠<lb/>
<pb n="KR4d0428_WYG_014-21a"/>
　　觀岸樹<lb/>
行舟觀岸樹意若有不足豈惟檉栁楊亦頗間篁竹猥<lb/>
𤨏匪大材誰謂真不曲北風稍向南南風稍向北弱質<lb/>
不自由隨風作反覆我家有喬松似是千秋木下無籐<lb/>
蘿纒上無禽鳥宿清隂䕃百畆毅然立于獨八風吹不<lb/>
動矧肯變寒燠是可託吾廬隱居于此卜焉能江湖間<lb/>
浪與此輩逐<lb/>
　　驛馬嘆<lb/>
<pb n="KR4d0428_WYG_014-21b"/>
鐡陣突萬人覂駕行九軌聖門稱其徳成功亦云偉嗟<lb/>
爾驛騎者售身墮泥滓朝才南一程夕又北百里鞭走<lb/>
不暫停脊背作瘡痏爾生既無知爾死然後已塩車未<lb/>
為甚敝帷無復擬惟人役萬物致用斯為美用之失其<lb/>
所益此即損彼服牛利播種鑽龜卜休徵牛龜何不幸<lb/>
為人謀何矣釋氏欲無生厥意殆見此奈何説輪廻眩<lb/>
俗滋譎詭人畜互相為萬萬無此理皮毛受困苦王侯<lb/>
享華侈謂皆前世事夙業之所使我獨謂天性豈各私<lb/>
<pb n="KR4d0428_WYG_014-22a"/>
一已生囿形骸間死散虛空裏性同質不同竄易烏有<lb/>
是愛人而愛物人當近仁耳使其一不愛何惜一馬死<lb/>
我賦驛馬篇哀歌有深㫖<lb/>
　　大風寒㣲晴<lb/>
窮旅寛愁思嚴寒作淡晴終須開日色何可欠風聲地<lb/>
白猶含凍天青漸放明吳門稍和暖應有故人迎<lb/>
　　大雪泊平望買酒戯書<lb/>
天若不産綿世多凍死民世若不醸酒亦復愁殺人凍<lb/>
<pb n="KR4d0428_WYG_014-22b"/>
靣無人色泊舟下塘側綿衣既云薄酒亦何可得妙絶<lb/>
少陵句舟重欲無聞袖手復縮脚意終思一醺試一問<lb/>
篙工酒自此間有奈何泥滑滑寸歩未易取不恨衣綿<lb/>
少但愁無酒錢能將錢致酒即似衣添綿忍凍至于此<lb/>
猶喜肆嘲弄此雪遂大作不凍復誰凍<lb/>
　　書所見<lb/>
春風元在眼雪定不難消凍杞垂紅子晴麰動緑苖行<lb/>
人相呌喚旅鴈忽驚飄古柱鐫年號承平舊石橋<lb/>
<pb n="KR4d0428_WYG_014-23a"/>
　　小長橋書事<lb/>
似覺晴光稍不同天成竒句與衰翁雪滋死草芽先緑<lb/>
氷浴新鵞掌倍紅荏苒客途驚嵗暮凄凉家事憶江東<lb/>
小長橋畔誰知許一棹孤舟萬籟風<lb/>
　　太湖觀雪<lb/>
平生不信有昇天今日臨風似欲僊海内百年詩客眼<lb/>
雪中一葉太湖船綿綿草樹漁汀逺續續茅茨野屋偏<lb/>
定是丹青不能畫一澆殊欠酒如泉<lb/>
<pb n="KR4d0428_WYG_014-23b"/>
　　歩雪過長橋<lb/>
太湖三萬八千頃物色分明為我饒風急落帆臨古㙮<lb/>
雪深着屐渡長橋一蓑滅沒漁家樂數字欹斜鴈路遥<lb/>
小立忍寒不能去百年壯觀盡今朝<lb/>
　　晴過常州<lb/>
雪霜何太甚寒意極今年紅早迎初日青還見舊天晴<lb/>
光明草屋煖力破氷田堰路應無礙頻頻問過船<lb/>
　　洛社曉行<lb/>
<pb n="KR4d0428_WYG_014-24a"/>
船揺不能卧起問夜如何煜煜明隣火遥遥起暗歌暖<lb/>
知殘雪盡晴見大星多良喜前程穩無風水不波<lb/>
　　丹陽道中大雪<lb/>
輕船揺兀涕垂頤我見人船更謂竒𤨏細穿篷仍急舞<lb/>
迷漫渡水故斜吹孤村茅屋炊煙絶匹馬氊衫凍僕隨<lb/>
此是老夫有聲畫丹陽道上雪天詩<lb/>
　　奔牛吕城過堰甚難<lb/>
君不見奔牛吕城古堰頭南人北人千百舟争車奪纜<lb/>
<pb n="KR4d0428_WYG_014-24b"/>
塞堰道但未殺人舂戈矛南人軍行欺百姓北人官行<lb/>
氣尤盛龍庭貴種西域賈更敢與渠争性命叱咤喑嗚<lb/>
慿氣力大挺長鞭肆鏖擊水泥滑滑雪漫天歐人見血<lb/>
推人溺吳人愚癡極可憐買航賃客逃飢年航小伏岸<lb/>
不得進堰吏呌怒需堰錢人間官府全若無弱者殆為<lb/>
强者屠强愈得志弱惟死無州無縣不如此<lb/>
　　阻雪留丹陽苦寒<lb/>
雪沒無行路風吹欲倒人豈堪猶作客忍負不貲身似<lb/>
<pb n="KR4d0428_WYG_014-25a"/>
水驚衣被如金議炭薪從来無許冷此際豈宜貧<lb/>
　　丹陽苦寒再賦<lb/>
凍雪猶凝滯隂風欲怒號樹稍棲鳥墮船底積氷膠孰<lb/>
匪焦光室誰能范叔袍竟無霑醉䇿足與苦寒鏖<lb/>
　　留丹陽三日苦寒戯為短歌<lb/>
自從書雲入嘉平一月間無三日晴大雪二十五六日<lb/>
漫天塞地氷峥嶸吳江渡橋意頗快吕城争堰心還驚<lb/>
丹陽古縣暮落牽凍人欲死無人行夜投孤店風更緊<lb/>
<pb n="KR4d0428_WYG_014-25b"/>
燃草不煙燈滅影北人下馬驚相問自古江南無此冷<lb/>
求薪不可炭更難僕御告餒衾禂單我生南土六十二<lb/>
自古江南無此寒卧不脱衣袍帶斷濕靴破韈泥袴綻<lb/>
焉得閨人呵手縫可向誰家借針線船路不通驛路泥<lb/>
田家閉戸如雞栖推車荷擔喚不去寜煨藳秸烹糠粞<lb/>
可以我而返不如乾坤浩蕩嵗云暮豈無擁爐畫灰處<lb/>
焉用遑遑問征路<lb/>
　　喜晴行<lb/>
<pb n="KR4d0428_WYG_014-26a"/>
漂零蹤迹客嚢空迅駛光隂嵗律窮野次忽驚三夜雪<lb/>
林端初住五更風斗杓南指天猶黒海氣東昇日已紅<lb/>
稍借晴光動楊栁歸心肯復後春鴻<lb/>
　　白土道中<lb/>
雪後江南路新晴野日濃車輿通旅客籬落聚村僮澌<lb/>
解波<hi>原缺二字</hi>泥乾土未鬆吾家有春酒歸斸故園菘<lb/>
　　夜宿白土市<lb/>
雪路岡泥滑無過亦緩行丹陽朝冐凍白土暮逢晴俗<lb/>
<pb n="KR4d0428_WYG_014-26b"/>
織紗為業村帘酒有名販商非我事一醉客心驚<lb/>
　　過句容縣<lb/>
王氣金陵宅僊家句曲山興衰頻返掌寒燠互循環雪<lb/>
沒陂塘裏春生花樹間頗聞糝羊美無酒破愁顔<lb/>
　　建康道中<lb/>
土入江東厚民方浙右醇踈松岡路雪晴麥野田春往<lb/>
事更離亂衰年厭苦辛興亡不須歎請看石麒麟<lb/>
　　次韻許大初見贈<hi>种元</hi>二首<lb/>
<pb n="KR4d0428_WYG_014-27a"/>
相逢未覺道途難把酒論詩數夕間磊落胷襟開古誼<lb/>
從容色笑借和顔長年役役魚千里末俗悠悠虎九關<lb/>
賴是同鄉復同味一寒如此遽春還<lb/>
風燈雪屋話艱難各喜詩成咳唾間早幸淵騫同闕里<lb/>
終當園季隱商山草𤣥執㦸空投閣枕麯叅軍善閉關<lb/>
祗恐傍人足嘲訝如泥爛醉不知還<lb/>
　　贈江東李提學<hi>浩</hi>
小難和氣如三春大難色瑩清無塵小難作詩到聖處<lb/>
<pb n="KR4d0428_WYG_014-27b"/>
大難更自髯絶倫天憐今年窮已極稍慰蒹葭霜露身<lb/>
惡風劇雪走千里一識頓有兩玉人西岡李氏自五代<lb/>
彩棒作尉金沙津神堯之子太宗弟鄭王枝葉元至親<lb/>
衣冠不絶七百嵗至今寳藏唐告綸吾家秋崖與題䟦<lb/>
樂石刻玉髙嶙峋龍凖子孫鴻鴈行髣髴猶見青蓮真<lb/>
江東浙右喬木國小却管領儒簮紳雅衰風息離騷降<lb/>
邇来此道尤荆榛少陵一老擅古今學所從入須黄陳<lb/>
後世口耳逐世好九苞一角誰鳳麟君家兄弟名驟起<lb/>
<pb n="KR4d0428_WYG_014-28a"/>
傳者驚嘆筆有神門第既巳推第一人品學問俱不羣<lb/>
嗚呼宇宙之大我輩未嘗少髙歌一曲吾氣其庶伸<lb/>
　　寄許太初<hi>并序</hi>
　　　十二月二十八日行七里八岡泥甚至句容縣<lb/>
　　　為店嫗所詈夜宿無床二櫈一氊危坐終夕二<lb/>
　　　十九日嵗除寄許太初一笑<lb/>
憶昨與君同榻時竒溫疊重狨豹皮醉卧嘔吐汚茵帳<lb/>
君不誚責予不知一從建康出城去七里八岡泥渉路<lb/>
<pb n="KR4d0428_WYG_014-28b"/>
一歩一滑不可度始復思君寢處處幸有筍輿猶得乗<lb/>
其實不勝其戰兢句容破店無卧榻一夜打坐如禪僧<lb/>
老頑窮健耐辛苦地角天涯迷處所客中知我何如人<lb/>
店嫗無賴肆譏侮蹉跎六十二年身明日又見新年春<lb/>
祗應獨坐思鄉客猶勝孤征失路人<lb/>
　　句容道中<lb/>
陂滿風初漾林明雪未殘路泥尤覺逺野閣不勝寒軍<lb/>
過開門少村稀覔店難忽逢新日色乆别喜相看<lb/>
<pb n="KR4d0428_WYG_014-29a"/>
　　過白土市<lb/>
椒頌無聞不見儺客途如此寂寥何丙寅小運流年換<lb/>
丁亥當生本命過白土市荒沽野醸紫陽山逺夢吟窩<lb/>
還家要及春猶早花滿千山笋滿坡<lb/>
　　嵗除夜過白土市不宿夜㡬失道田家地卧四十<lb/>
　　韻<lb/>
臘月廿九日丁亥之嵗除朝發句容縣寒空晴色初初<lb/>
晴信可喜泥深猶尺餘午憇白土市暮指丹陽湖未至<lb/>
<pb n="KR4d0428_WYG_014-29b"/>
四十里落彩沉金烏泥晝尚可渉泥夜何可踰况乃岡<lb/>
坂間十歩千盤紆積雪五十日凍塊始半甦雪中間以<lb/>
雨野溜成溝渠埂塍或斷缺下有不測淤江南舊行役<lb/>
兩夫肩竹輿與其一跌三不若捨而徒芒鞋既已着豈<lb/>
復惜衣裾黒者為水潦白者為路途暗中相摸索前行<lb/>
後號呼右手拄我杖左手一僕扶逺村坎坎皷守嵗以<lb/>
自娛荆棘莽蒼中焉從造其廬前導忽還迓道逺店亦<lb/>
無求宿一農家地卧用草鋪於此得偃息豈敢過有圖<lb/>
<pb n="KR4d0428_WYG_014-30a"/>
煖湯濯倦足濁酒斟浮蛆意色黙相賀天其念無辜幸<lb/>
無坑穽墮險不狼虎屠燈下見異物非馬非騾驢藏牛<lb/>
于屋内云以避穿窬終夕噍草聲去枕才咫且從者各<lb/>
僵仆不異犬與猪平生㡬今夕亦嘗分郡符軍府熾庭<lb/>
燎麗譙侈門符賔客候兵衛兒童奉屠蘇焉知窮且老<lb/>
狼狽逃村墟瘡痏腰膂破癢痛皮膚枯大風皷天地嘯<lb/>
鬼號鼪狐使其伏榛莽豈不戕厥軀遥遥烏聊山有竹<lb/>
有琴書我故念我家兒女亦念予目睫竟不交炯然如<lb/>
<pb n="KR4d0428_WYG_014-30b"/>
鰥魚曉行付一笑終夕空嗟吁作詩紀此事異時示吾<lb/>
雛<lb/>
　　戊子元日丹陽道中二首<lb/>
夜卧田家牯犢傍晨興秈飯煑葱湯阨窮未覺英豪恥<lb/>
清苦應容夀命長客路天晴聊可喜家園春動自難忘<lb/>
已欣舊嵗交新嵗却向丹陽憶紫陽<lb/>
軋軋箯輿獵曉霜孤征無復共椒觴浮生物物身為累<lb/>
垂老年年節是常稍聽村田喧皷笛遥憐兒女欠衣裳<lb/>
<pb n="KR4d0428_WYG_014-31a"/>
於潛西上王干路苦憶茅柴白酒香<lb/>
　　戯書旅况<lb/>
垢癢頻搔蝨欠烘泥行草宿嘆匆匆欲紉衣苦無針線<lb/>
每煮羮難得菜葱險惡固宜防賊盗愚頑莫可恕奴僮<lb/>
閒人况是身為客是事難將昔日同<lb/>
　　正月初二日晴過常州<lb/>
客裏三年問嵗除毗陵歸路又正初自憐嚢澁難沽酒<lb/>
猶喜船寛可讀書草比舊痕青已倍雪成陳迹白無餘<lb/>
<pb n="KR4d0428_WYG_014-31b"/>
脱寒就暖真竒事差覺窮途意氣舒<lb/>
　　早風未順喜晴<lb/>
數星猶自耿寒空海氣彌天曉日紅沒脛巳無當路雪<lb/>
打頭不過暫時風鄉情客思鴻飛外春色晴光鵲語中<lb/>
臨酒對花猶健在誰云矍鑠一衰翁<lb/>
　<lb/>
　<lb/>
　桐江續集巻十四<lb/>
</p>
<p>
</p>
  </div>
</body>
</text>
</TEI>
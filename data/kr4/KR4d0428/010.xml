<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻十</head>
    <p>
<pb n="KR4d0428_WYG_010-1a"/>
欽定四庫全書<lb/>
　桐江續集巻十　　　　　　元　方囘　撰<lb/>
　　村路有呼予老朝奉者<lb/>
真公真相自難誣非相非公亦好諛誰忽謂予老朝奉<lb/>
心知不是贗稱呼<hi>予舊守郡階官朝奉郎</hi>
　　王干三嶺<lb/>
澄練平臯水屈盤青蒼松櫟擁峰巒霜晴村落全如畫<lb/>
一見都忘上嶺難<lb/>
<pb n="KR4d0428_WYG_010-1b"/>
　　戲詠昌化縣土風二首<lb/>
闊衣男子荷薪樵癭頸婦人昻髻髫巨石塞途饒犖确<lb/>
荒村扃户故蕭條水風騷屑雨非雨溪澗複重橋復橋<lb/>
授粲割鮮何敢望尚無漓酒與儂澆<lb/>
富有大山無廣川積多冢樹少炊烟絶竒車盤嶺上石<lb/>
稍闊走馬平東田竹筐曬穀爭晴日瓦甕淹虀及凍天<lb/>
未信蘇湖萬頃室數家蕎穄樹頭懸<lb/>
　　三貪嘆<hi>并序</hi>
<pb n="KR4d0428_WYG_010-2a"/>
　　　行昌化縣西道見一死蛇一死䑕乆之村落頗<lb/>
　　　喧獵户舁一死豹解縣賦三貪篇<lb/>
十月蛇當蟄錦文遨道邊碎首斃農梃人蛇胡不然䑕<lb/>
竊不以夜腐尸供䲭鳶白晝自掇禍人䑕宜戒旃猛豹<lb/>
落檻穽割皮充席氊人中亦有豹勿恃多金錢虵䑕喻<lb/>
官吏豹以喻將焉三貪逭天誅聽此三嘆篇<lb/>
　　村女<lb/>
青荷葉傘茜裙紅隨母歸寧省外翁莫笑梳裝未京様<lb/>
<pb n="KR4d0428_WYG_010-2b"/>
兵餘猶見太平風<lb/>
　　下營曉行二首<lb/>
霜鍥駞裘耳欲冰誰家先我已宵興道傍籬落遮叢篠<lb/>
隔火熒熒見一燈<lb/>
月淡雲濃弄曉晴草中白處路微明垂鞭緩轡十餘里<lb/>
始聽鳴雞第一聲<lb/>
　　行於潛縣南田中<lb/>
曽躡危橋入縣行蕭然無處覔詩情不如涉淺田南過<lb/>
<pb n="KR4d0428_WYG_010-3a"/>
天目山長一抹横<lb/>
　　燥溪曉行<lb/>
旅宿殊難穏宵征敢告勞三聲雞未動五丈月猶髙險<lb/>
路紆羸馬寒飈宂敝袍枯林影中過恐或有梅梢<lb/>
　　過畫龍天始明<lb/>
落月猶餘彩荒村已幾過店明燈透壁石響馬升坡起<lb/>
早寒多嗽忘勞暗自歌老夫亦小憇霜重手頻呵<lb/>
　　丁橋曉行<lb/>
<pb n="KR4d0428_WYG_010-3b"/>
苕水無聲鏡面光漁家孤艇泊中央十幅生綃誰畫得<lb/>
一輪斜月一篷霜<lb/>
　　贈地里周國祥<lb/>
存衛府勲有是事下婢子品斯何心多少幽明不平處<lb/>
煩君端試指南針<lb/>
　　再贈周國祥言相<lb/>
紛紛世上少全人鶴睫分光照始真李相頭顱君莫笑<lb/>
神仙猶現羽禽身<hi>小說唐相李石入嵩山遇一病鶴損足呻吟人言謂石得人血五合傅之</hi>
<pb n="KR4d0428_WYG_010-4a"/>
<hi>可愈石即欲刺血鶴謂汝亦非全人也拔一眼睫與石自照乃驢首耳石至洛陽天津橋以鶴睫照無全人者</hi>
<hi>一賣薪翁乃全身人也石拜之以告得血入山傅鶴愈而飛去</hi>
　　贈五星梅獬孫<lb/>
運極螟蛉紹雀兒太平早有竇郎知市門屠販規温飽<lb/>
何足煩君子細推<lb/>
　　晚登湧金門城望湖<lb/>
烟昏日落更誰知四十流年一餉時水次梅花應獨笑<lb/>
城頭老子尚能詩畫船緑幕今如夢雪鬢蒼顔只自悲<lb/>
<pb n="KR4d0428_WYG_010-4b"/>
淡抹濃粧有餘態西施終是老西施<hi>予二十一至杭倐四十年</hi>
　　次韻酬郝潤甫<hi>彦澤</hi>二首<lb/>
與君山澤兩臞僊浪走塵埃汨市㕓老貌相逢今又别<lb/>
餘生更覺不如前孰追赤制春秋筆稍悟黄庭内外篇<lb/>
俯仰此心了無媿冷看舉世售梔鞭<lb/>
幸君三復甫田詩髀肉空消萬里馳直與羣飛爭勇往<lb/>
可能小退入深思古人未必成功昜智士寧無見事遲<lb/>
海闊天長一翹想搏鵬豈料竟低垂<hi>謂南征而殁者</hi>
<pb n="KR4d0428_WYG_010-5a"/>
　　喜趙賔暘至次韻舟行二首<lb/>
别後生涯兩更微褁糧東路是耶非我才疋馬荒山出<lb/>
公亦輕帆下水飛市酤未成投轄飲閒枰聊解爛柯圍<lb/>
㑹須一騁吳山目同上嚴家九隴磯<lb/>
憶泛桐江水真成照膽清熟知漁父樂恨乏釣船輕身<lb/>
老不重少潮平還復生誰能似沙鳥興廢了無情<lb/>
　　題陸君<hi>傳亨</hi>鴈鷺圖<lb/>
菰米飄香白小肥汀鴻沙鷺狎晴暉太湖天接吳松闊<lb/>
<pb n="KR4d0428_WYG_010-5b"/>
莫近能言鴨畔飛<lb/>
　　次韻賔暘令郎<hi>瑱</hi>見示二首<lb/>
盛名從昔起寒微逆旅蕭條未必非政可夜樓觀月落<lb/>
不應曉枕歎霜飛妙年振鬛思千里他日干霄會百圍<lb/>
通介隨時有中道稍容衰老擅漁磯<lb/>
老我泥塗乆郎君玉雪清百年雙鬢謝一醉萬縁輕孰<lb/>
肯延枚叟端難少賈生脩程未可料聊此慰詩情<lb/>
　　湧金門城望五首<lb/>
<pb n="KR4d0428_WYG_010-6a"/>
蕭條垂栁映枯荷金碧樓空水鳥過畧剩繁華猶好在<lb/>
細看冷淡奈愁何遙知堤上遊人少漸覺城中空地多<lb/>
迴首太平三百載錢王納土免干戈<lb/>
左看城闕右看湖輾翠蹄紅路欲蕪君子頗聞梁上有<lb/>
麗人何至水邊無他時公論誰良史往日虚名幾腐儒<lb/>
地下西施應冷笑不縁紅粉解亡吳<lb/>
天迴地轉事雲輪湖葑山榛色漸陳墜珥遺鈿如隔世<lb/>
欹樓傾榭最愁人一錢物變千錢直十户民驚九户貧<lb/>
<pb n="KR4d0428_WYG_010-6b"/>
猶有沙河塘上路賣花聲作舊時春<lb/>
曽向西湖醉寫詩衰年六十嘆飈馳一毫無補承平世<lb/>
萬事俱非老死時三竺禪牕猿已化八梅吟冢鶴應悲<lb/>
花穠月艷今如夢卧聽長橋笛夜吹<lb/>
風入松詞萬口傳翻成餘恨寄湖烟難尋舊夢花隂地<lb/>
剰放新愁雪意天戰罷閒堤眠老馬宴稀荒港泊空船<lb/>
此心擬欲為僧去政恐袈裟未慣穿<lb/>
　　趙賔暘唐師善見和湧金城望次韻五首<lb/>
<pb n="KR4d0428_WYG_010-7a"/>
猶存徑菊已無荷城上霜風匹馬過厮養前行疑叵可<lb/>
徼巡側睨暗誰何感時詩客推敲苦逃俗編氓剃落多<lb/>
秖為湖山豢佳麗水犀十萬競投戈<lb/>
頽城磚甓墮平湖禁籞彫殘故苑蕪戚畹換班言肯用<lb/>
邊庭入相事應無福威玉食欺孤主詩禮金椎黨盜儒<lb/>
喪亂誰憐杜陵老嬌兒短褐倒天吳<lb/>
玉斧難脩舊月輪淒涼沙鳥犯鈎陳總因燕頷多庸將<lb/>
却誤蛾眉事别人一紀于今兵粗定四民莫若士猶貧<lb/>
<pb n="KR4d0428_WYG_010-7b"/>
酒壚高李能同醉老眼昏花暫覺春<lb/>
主人攜妓我題詩三十年如一瞬馳尚想泊船行馬處<lb/>
不殊衝雪探梅時相君已抱犧牛悔京兆空餘鵩鳥悲<lb/>
誰會此懐同向秀夜鄰横玉起孤吹<hi>丙辰丁巳間魏公明已為丞郎所謂</hi>
<hi>同探梅雪時也尋忤丁去國後尹京忤賈謫死嚴陵</hi>
臚唱曽叨殿上傳末班遥望御爐烟貂蟬公不施霖雨<lb/>
蟣蝨臣能補漏天羞見稗官成野史懶攜草具問湖船<lb/>
<hi>原闕二字</hi>燈火元宵近無復遨頭夜市穿<lb/>
<pb n="KR4d0428_WYG_010-8a"/>
　　次韻謝曹之才見贈<hi>良史</hi>
崦嵫苒苒迫斜暉夢斷銘功十二旂鄰曲過從穿不借<lb/>
故鄉書問寄當歸固窮敢向中途悔小隠無令始願違<lb/>
萬境皆空心已死霑泥落絮肯重飛<lb/>
　　寓樓小飲<hi>并序</hi>
　　　十一月十二日趙賔暘仇仁近曹之才張仲實<lb/>
　　　道士王子由會于方囘之寓樓以西湖客北海<lb/>
　　　樽各賦五言一首賔暘子伯玉侍<lb/>
<pb n="KR4d0428_WYG_010-8b"/>
六賢一道士邂逅及吾門藉甚西湖客慙無北海樽雪<lb/>
堂副團練石鼎老軒轅歌杜詩竒絶誰能效許渾<hi>賔暘歌大</hi>
<hi>江東去詞</hi>
　　次韻仇仁近謝詩跋<lb/>
羈角朋從飾帨觹成人可更戲桐圭萬鈞致力終能舉<lb/>
一字爭工未易題魯頌向來晞考父雩風元自異公西<lb/>
長江破浪輸君手肯學村船逆上溪<lb/>
　　次韻權季玉枕上偶成<lb/>
<pb n="KR4d0428_WYG_010-9a"/>
邇日屢聞親藥鼎客懐沈鬱與誰論細參素問心無病<lb/>
勤剔青燈眼未昏九折政思為孝子七襄未用乞天孫<lb/>
察君詩味如枯淡中有無窮古意存<lb/>
　　次韻胡正卿<lb/>
長途疾足詎容休政是嘶風抹電秋小復低迴從吏隠<lb/>
未應拘窘嘆官囚聲名甫逐濤江起魂夢空隨沁水流<lb/>
一顧即看逢伯樂直須晝繡問刀頭<lb/>
　　次韻仇仁近至日<lb/>
<pb n="KR4d0428_WYG_010-9b"/>
浪說春迴地底陽駞裘正怯北風涼未來事甚雲難測<lb/>
已老身無日再長紫邏招魂千里雪彤庭待漏五更霜<lb/>
閒人幸脫拘攣外客枕何庸早起忙<lb/>
　　次韻仇仁近晴窻二首<lb/>
澗毛足可繼晨羞牕暗牕明日去留古道海深磐石墜<lb/>
時情風緩暖絲游天淵有間終何恨人我相違各不求<lb/>
四顧茫然欲焉往一寒端為效忠謀<lb/>
往時淟涊玷蕃宣處士名聞積有年甚欲同傾彭澤酒<lb/>
<pb n="KR4d0428_WYG_010-10a"/>
未能略送始興錢細看好句無疵處時出名言亦自然<lb/>
苦海愛河爭没溺禪窻一榻篆茶烟<lb/>
　　次韻仇仁近見贈<lb/>
霜削風朘緼絮輕忍能弔古上頽城窮途我輩俱相似<lb/>
老態今年轉可驚差喜有兒勝伯道故知無婢效康成<lb/>
紫陽溪上餘茅屋終與沙鷗不負盟<lb/>
　　次韻張仲實見贈<lb/>
乆縻官務費爬梳一旦投閒得自如紫綬金章巳髙閣<lb/>
<pb n="KR4d0428_WYG_010-10b"/>
青鞋布襪是安車漫郎心事詩能說散聖禪流髪未除<lb/>
物我重輕中了了可能秤象待蒼舒<lb/>
　　至日後吳山城隍廟<lb/>
磴石梯飈俯去鴻湖江左右海西東冥冥烟霧已難辨<lb/>
杳杳樓臺猶未窮搖翠步蓮來陌上褰紅指笋出輿中<lb/>
誰知夜靜狐狸吼粉黛還如舊六宫<lb/>
　　會張仲實宅得天字<lb/>
兵甲更多難桑榆迫暮年孰能容此老猶得並諸賢空<lb/>
<pb n="KR4d0428_WYG_010-11a"/>
闊瞻喬木推移嘆逝川醉鄉春有路暫覺異寒天<lb/>
　　喜鶴田李元暉至<lb/>
江海踰千里春秋近七旬盜兼兵塞路貧與病隨身行<lb/>
李奔窮嵗生芻奠故人論文豈知許但喜酒杯親<hi>來弔趙總</hi>
<hi>使孟奎</hi>
　　次韻仇仁近用韻見示五首<lb/>
時驚驛走聽庭宣老朽於予孰使年鳴玉乆忘綪結佩<lb/>
穿花空憶錦連錢愧非今代王摩詰許識能詩孟浩然<lb/>
<pb n="KR4d0428_WYG_010-11b"/>
野服幅巾亦堪畫丹青何必上凌烟<lb/>
眼過登伽皺面羞湖山信美為誰留開通不辦多王老<lb/>
下澤唯思侣少游行役自量非得巳食貧能忍復焉求<lb/>
餘生至此當知命壯事虚抛更老謀<lb/>
乆已休官卧紫陽故園稍復葺荒涼雖無厦屋千間廣<lb/>
尚有書檠二尺長清賞五更花過雨珍烹十月菜經霜<lb/>
客遊漫惹興亡恨早覺歸心曉夜忙<lb/>
治任猶近旦中觿旅次今移日至圭惡況味逢佳節序<lb/>
<pb n="KR4d0428_WYG_010-12a"/>
懶情懐怯好詩題向來守黒元知白幾輩平東復鎮西<lb/>
定是仇仙知此意卜隣端欲共花溪<lb/>
褒衣全覺近人輕擊柝鳴鼙滿萬城士氣欲如枯草死<lb/>
文聲未見蟄雷驚絳侯豈識長沙傳秦宓能非棘子成<lb/>
當復夜牕抱吟膝百年長與一燈盟<lb/>
　　别後寄趙賔暘併楊華父二首<lb/>
虚翁眼暗魯翁聾聚散匆匆老病蹤近已有人傳我死<lb/>
何期此地與君逢兩窮未必時流識一笑猶為造物容<lb/>
<pb n="KR4d0428_WYG_010-12b"/>
自覺平生豪故在能揮萬字飲千鍾<lb/>
貌顛神定楊明府聽聵思聰趙廣文此老足成三釣叟<lb/>
相望各占一谿雲賔暘客邸偶胥㑹華父家園誰共醺<lb/>
為報包山舊喬木欲來繫馬說新聞<lb/>
　　次韻張仲實嵗晚<lb/>
老窮勝殀達敢惜嵗時遷食玉多憂死披簑且醉眠西<lb/>
湖非昔者南雪尚春前稍足陶缾粟諸公不用憐<lb/>
　　送髙險崖一直翁二上人還揚州<hi>来杭聽西僧說</hi>
<pb n="KR4d0428_WYG_010-13a"/>
嵗晩江湖尚此行從今一鉢老淮城聞聞見見元無法<lb/>
去去來來豈有情肯復餐針效羅什獨能沽酒致淵明<lb/>
風吹雲散各南北我亦歸尋釣石盟<lb/>
　　次韻酬劉彦直<lb/>
稷下先生舊老成十年江表聳雄名觀星南極孤槎逺<lb/>
賞月西湖獨榻横筆底篇章追夢得樽前風味勝公榮<lb/>
酒樓一誦驚人句四座如聞霹靂聲<lb/>
　　十二月十三日三橋小雪<lb/>
<pb n="KR4d0428_WYG_010-13b"/>
曉樓衾薄夢迴頻闢户寒光絶㸃塵各各一篷船未動<lb/>
差差萬瓦屋如新高門定有豐醪餼下里疇能餽粲薪<lb/>
隣叟踏泥共煎茗早云多有望晴人<lb/>
　　次韻張仲實讀予近藁<lb/>
平生窮到骨不受世人憐腸倒三江洗詩憑萬口鑴旂<lb/>
常無可紀衣鉢尚堪傳今日如斯者輸君獨妙年<lb/>
　　十二月十五日去年以此日歸<lb/>
日月相望夕西歸昔問途焉知窮嵗迫重寓客樓孤壓<lb/>
<pb n="KR4d0428_WYG_010-14a"/>
雪彌河舫膠冰噤樹烏遙憐萬山裏兒女乏寒襦<lb/>
　　十六日<lb/>
來往江復浙擾擾一年間有子猶相隔無官亦未閒病<lb/>
嫌真藥少債凖舊書還霽雪樓前立依依憶故山<lb/>
　　遇仇仁近出齋小飲次前韻五首<lb/>
貧何所惡賤何羞寓物無心任去留尚有可人同臭味<lb/>
足相間處與交遊銜盃痛飲真吾事挿架多書不外求<lb/>
頗欲買隣今已晩石田茅屋仗誰謀<lb/>
<pb n="KR4d0428_WYG_010-14b"/>
萬端<hi>原闕三字</hi>難宣此腹便便六十年寧作䲭夷長貯酒可<lb/>
能<hi>原闕三字</hi>名錢一瓢陋巷應常事駟馬高車特偶然潦倒<lb/>
<hi>原闕五字</hi>猶勝苔骨卧荒烟<lb/>
知君胷次藹春陽與世多炎豈有涼書室相迎黄巻積<lb/>
羽人同坐白鬚長此翁乆客貧兼病今嵗竒寒雪更霜<lb/>
一餉清談百憂絶故知退靜勝奔忙<lb/>
　　　是日遇董靜傳道士<lb/>
百斛明珠價尚輕新詩倍蓰幾連城即今自愧才將盡<lb/>
<pb n="KR4d0428_WYG_010-15a"/>
如我初無語可驚涉世磨治良玉出刀圭㸃化大丹成<lb/>
豈徒麗習資朋友定霸須君主夏盟<lb/>
我詩市匠製錐觿君集王朝粲璧圭竒語時常欹枕詠<lb/>
佳聨直欲遍窻題猥思駑駕能追驥終愧東顰敢效西<lb/>
赤甲白鹽三峽路無人肯泝浣花溪<hi>仁近謂人不肯學李杜</hi>
　　嵗除日陳正之劉彦質來奕<lb/>
明朝六十遂平頭豈料耆年尚百憂逺憶兒孫兼婢僕<lb/>
欠賷褁餌與衣裘倩人賖酒聊堪醉看客枰碁卒未休<lb/>
<pb n="KR4d0428_WYG_010-15b"/>
旅<hi>原闕一字</hi>鄉心記今夕北風吹雪滿寒樓<lb/>
　　大雪出三橋寓樓<lb/>
凍雀愁鳶噤不譁漫天浩瀚逐風斜映樓横過三千丈<lb/>
接屋平鋪十萬家靜夜有窻皆貯月寒空無樹不開花<lb/>
詩成欲撚冰鬚斷聊舉深杯答嵗華<lb/>
　　丙戍元日二首<lb/>
猶憶兒時襁褓中天南跋涉到江東間關嶺海三千里<lb/>
倐忽星霜六十翁追逺無涯心事苦苟生何益暮途窮<lb/>
<pb n="KR4d0428_WYG_010-16a"/>
雪消日薄寒尤力獨倚危樓數過鴻<lb/>
歙山嚴瀨寄荆扉想見同時雪正飛栁動梅殘驚嵗換<lb/>
兒寒女瘦望予歸百年偏許詩名在雙鬢能知世事非<lb/>
社友踏泥肯相顧酒錢更欲典春衣<lb/>
　　正月三日立春<lb/>
曾戴金幡勝如今有幾人尚能容白髪屢得見青春定<lb/>
力忘寒燠冥懐任屈伸遙知殘雪地即復化為塵<lb/>
　　感舊<lb/>
<pb n="KR4d0428_WYG_010-16b"/>
春暖鶯簧絶宵寒鬼燐微美人應骨朽華屋已灰飛巷<lb/>
陌名空在毗隣事總非昔賢歌麥秀不必淚霑衣<lb/>
　　杭正月十三夜<lb/>
歌皷猶聞治世音逃喧愛寂自沈吟九衢翠䥖春<hi>原闕二字</hi>
一室青燈夜獨深豈不凍雲開霽月其如老眼異童心<lb/>
<hi>原闕二字</hi>變幻涼州夢便覺繁華勝似今<lb/>
　　杭正月十五夜用韻<lb/>
隨縁徇俗豈知音戲隊遨朋舞間吟但信金鞍忘路逺<lb/>
<pb n="KR4d0428_WYG_010-17a"/>
不知玉漏早更深春光月色相為賜公子佳人别有心<lb/>
舊觀依稀百分一十年兵甲到如今<lb/>
　　杭正月十七夜用韻<lb/>
歌詞南北混鄉音猶憶仙臺萬燭吟俗侈觀優無不笑<lb/>
令嚴罰飲必須深未䦨曉闕落梅曲巳動春郊芳草心<lb/>
四十年前政如許白頭悽愴忽斯今<lb/>
　　訪西湖鄭高士<hi>真一</hi>
不為尋仙子吾能逺出湖水濵維舴艋屋角認㯶櫚漉<lb/>
<pb n="KR4d0428_WYG_010-17b"/>
甕分紅酒揮毫寫白鬚思詩看素壁待與再來書<lb/>
　　喜賔暘再來三橋次舊韻二首<lb/>
擬撩社甕共治聾難向春泥覔鴈蹤每嘆寄書多不達<lb/>
孰知行役巧相逢道衣染褐驚新製醉鼻添皻失老容<lb/>
盡日攜兒往何處歸途燈暗夜鳴鐘<lb/>
城頭霜樹迴春色樓下冰河動水紋聨步即堪同拾翠<lb/>
分攜猶記欲書雲祝摩膚髪終須盡<hi>兩日予左肩痛且髪瘍祝音呪音注</hi>
質粥書衣尚可醺彼我相㰞兩難判未知百世果誰聞<lb/>
<pb n="KR4d0428_WYG_010-18a"/>
　　喜寓軒張夢符侍郎下訪<lb/>
事業更篇章從來例姓張茂先同晉軌<hi>晉平吳張華贊之</hi>子壽<lb/>
振唐綱<hi>張九齡相開元</hi>已樹旂常績仍專翰墨場雲仍今接踵<lb/>
月旦早名揚神劍干將出高冠獬豸昻褰帷初鄂渚杖<lb/>
斧復錢塘士類星杓仰文聲電澤滂四愁肩慷慨七命<lb/>
敵鏗鏘暖酹梅邊塜春遨栁下航留題存感慨屬和笑奔<lb/>
忙羸劣慙形穢含𢎞賴疾藏一離湖曲路五換嵗干陽<lb/>
誦句思詩伯除官說侍郎班聨參冢宰銓部佐文昌北<lb/>
<pb n="KR4d0428_WYG_010-18b"/>
壤蠙蛛割南邦翠蕩翔雪尋浮玉渡月認湧金墻不鄙<lb/>
僑棲陋來同雅話長有書兼筆硯無酒但茶湯衰謝時<lb/>
維邁羈窮氣尚剛斯人一青顧懐古視穹蒼<lb/>
　　清湖小酌得生字<lb/>
泯黙抑幽抱低迴挫高情肥遯夙果決羈旅猶牽縈華<lb/>
摭有舊習冷嗜無新營醲鮮世所競褒愽日以輕小人<lb/>
徇流俗君子懐友生浮壒豈不濁澄淵元自清丹楓昔<lb/>
鴈落緑栁今鶯鳴蟄潛脫寒語孳乳陶舒明推排故已<lb/>
<pb n="KR4d0428_WYG_010-19a"/>
順會合詎易并燠景敞重屋芳物綿脩城愧乏絲竹奏<lb/>
劣奉殽蔌擎張子霏玉屑趙老宣金聲予辯亦稍縱遑<lb/>
恤聽矚驚邂逅一兹醉逝之南山耕眯目眩迅轍剛心<lb/>
謝塵纓彼我跬步間奚翅重溟瀛<lb/>
　　次韻賔暘池字<lb/>
鴻鴈逐稻粱飛飛無定時槁草火不燼層冰風巳漪觀<lb/>
化悟兹理乆甘𤣥鬢絲良願息我影不復天之涯云何<lb/>
事行役黽勉營所私仰睇斗牛分俯觀朝夕池王氣忽<lb/>
<pb n="KR4d0428_WYG_010-19b"/>
澌盡侲子猶讙嬉酸感諒徒爾得酒竟大竒是日春霧<lb/>
霽西樓晝隂遲雲落蠒楮墨雹響紋秋棋幸喜暫合聚<lb/>
寧忘倐乖離舟楫集津岸焉得長縶維前謝後花發東<lb/>
起西星移爛醉未失策螺螟彼何知㝠㝠失馬福昧昧<lb/>
亡羊岐終當蛻闤闠秉耒依農師<lb/>
　　次韻賔暘子瑱草字<lb/>
平生挾壯心長劍倚晴昊豈意日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>歌高臺化為沼沈<lb/>
蛟九淵底翔鳳千仞表永言遯遐迹未覺鬱孤抱良辰<lb/>
<pb n="KR4d0428_WYG_010-20a"/>
值佳友忽若詠鳬藻大勝新亭集洪流吟浩浩初筵客<lb/>
或訝酒資焉所討曰予貸諸隣趁此風日好君看萬金<lb/>
室一朝不自保何如酣中隠忘憂且娛老趙翁玉雪郎<lb/>
弄翰頡頏早譽兒未妨癖長松縁小草<lb/>
　　次韻劉君鼎見贈二首<hi>汝鈞</hi>
厭聞世態已如聾舊雨人來乆絶蹤自笑雲萍無定止<lb/>
不圖針芥有竒逢侯門列鼎三牲奉田舍巾車一鹿容<lb/>
試問吟懐欲何向定應羞傍馬醫鍾<lb/>
<pb n="KR4d0428_WYG_010-20b"/>
真復多多窮傳記端能亹亹著詩文名場早捷千軍陣<lb/>
臚陛應符五色雲亂後湖山今稍稍閒中賔主幾醺醺<lb/>
衰遲亦欲陪賡唱未必當筵逮所聞<lb/>
　　次韻連伯正見贈<lb/>
古調於今底所尋麟膠忽嗣絶弦音驟觀布置如平易<lb/>
徐認縈迴極杳深露下九皋秋鶴唳月寒三峽夜猿吟<lb/>
寧為清絶更凄楚肯弄文君户外琴<lb/>
　　斷河酒樓得花字落字二首<lb/>
<pb n="KR4d0428_WYG_010-21a"/>
忽此四十載弱冠來京華繆乗朝士馬偶駕刺史車謗<lb/>
墨滿禇笥戰血腥千鎁良喜返初服草屩牧羜豭曷乃<lb/>
浪復出頭雪眼已花市人幸不識徒步趨酒家驚倒道<lb/>
上客髙樓何讙譁醉卧忘解衣巷甌朝鳴茶<lb/>
六客三老翁范張雅善謔逆耳兩能受傍觀殊錯愕當<lb/>
其未醉時容言極温恪美俗誇英多𤣥理探敷落罰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
弗少恕談鋒遂相斫儻非徳將之豈不咎狂藥紅塵𤣥<lb/>
都觀玉樹臨春閣此感獨嘅予黙然引深酌<hi>范景文張性之</hi>
<pb n="KR4d0428_WYG_010-21b"/>
　　次韻賔暘啼字猶字二首<lb/>
醉眼看東誤作西衣緇巾醭屨拖泥身無却少心徒壯<lb/>
花自重開草更萋信馬舊痕今已滅干虹老氣似宜低<lb/>
樓中是日喧呼甚聞說隣兒亦止啼<lb/>
往年燈火醉樊樓月落吹簫未肯休不惜黄金追勝事<lb/>
肯迴青眼顧時流燕來鴻去春光在死易生難病脈浮<lb/>
更問西池賞花約心雖欲往豫兮猶<lb/>
　　次韻范景文鶯字早字二首<lb/>
<pb n="KR4d0428_WYG_010-22a"/>
醉眼無國色醉耳無霆聲醉卧亦無夢一醉泯七情宿<lb/>
醉魂死矣誰歟奠孔楹酒醒魂忽還里巷無不驚決定<lb/>
一鍤埋絶勝五鼎烹詩人張公子中年捐燕鶯獨肯從<lb/>
我輩共醉爭籌觥果能再一醉勿爽游金明<lb/>
深衣講儒業羽衣學仙道變性欲變衣又謂田衣好三<lb/>
义路口人左右惑憂抱不如從我游一醉玉山倒美豈<lb/>
無蘇小富亦有王老誰能一斗間百篇挺華藻范侯詩<lb/>
酒流觀國聲譽早睥睨蛉蜾豪百萬可一掃<lb/>
<pb n="KR4d0428_WYG_010-22b"/>
　　二月十六日夜獨酌思歸四首<lb/>
閒憶山中一片雲歸歟莫待草風薫老身豈可為形役<lb/>
俗語何堪著耳聞乍醉乍醒終鬱鬱孰非孰是幾紛紛<lb/>
顛寒踣餓男兒事已辦淵明自祭文<lb/>
聊復埋身麯糵昬倘來倘去肯銷魂瓦猶幸有三間屋<lb/>
絹可全無二丈褌壯士笑談躋將相寒儒衰老誤兒孫<lb/>
社公雨作春燈暗獨盡花前酒一樽<lb/>
不謝車塵覔餉偎前行後指亦危哉一貧牽絆似繩縛<lb/>
<pb n="KR4d0428_WYG_010-23a"/>
百怪攻攢如箭來自倚此中惟拙直未知何故毎驚猜<lb/>
是堯非桀俱塵土且可深杯更淺杯<lb/>
樓前春水欲生蛙樓上無眠夜憶家官道靴鳴知有雨<lb/>
故溪船去好移花耆年極荷神祇借直性難禁世俗譁<lb/>
便可真歸不須夢爛烹新笋煮新茶<lb/>
　　二月十七日偕賔暘市飲二首<lb/>
誤著儒冠玷甲科休官重到舊沙河未妨緩步微行好<lb/>
猶恐傍觀竊議多我輩相逢唯酒可桃花如許奈春何<lb/>
<pb n="KR4d0428_WYG_010-23b"/>
雪兒人物今難得一曲離騷醉自歌<lb/>
無官豈畏犯金科飲量真能海納河人老自於春色淡<lb/>
花開最恨雨聲多向來伴侣今都盡乃後光隂復幾何<lb/>
更挈殘樽趨曲巷小姬摘阮和燕歌<lb/>
　　雨中飲賔暘次前韻二首<lb/>
早欲升堂學四科晩年萬事已談河花時氣色晴明少<lb/>
海内交遊老死多徑醉不須商可否急歸猶欲避誰何<lb/>
春衣難典黄金盡尋紫陽溪理櫂歌<lb/>
<pb n="KR4d0428_WYG_010-24a"/>
胷中了了詎同科混合光塵濟貫河割據市樓才斗大<lb/>
懸知官酒太灰多足相娛樂唯君耳不少盤旋謂我何<lb/>
勿笑詩成欠流麗予官采取可弦歌<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0428_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻十<lb/>
</p>
<p>
</p>
  </div>
</body>
</text>
</TEI>
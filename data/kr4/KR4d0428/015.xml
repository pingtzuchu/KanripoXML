<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集卷十五</head>
    <p>
<pb n="KR4d0428_WYG_015-1a"/>
欽定四庫全書<lb/>
　桐江續集卷十五　　　　　元　方囘　撰<lb/>
　　二月十一日曉發龍山風順<lb/>
繁華銷歇市朝空此地何堪着固窮久似坎蛙居井底<lb/>
忽如野鶴出籠中宿酲夜解催花雨歸棹春乗上水風<lb/>
及得清明到家否新芽茶緑牡丹紅<lb/>
　　泛浙江二首<lb/>
不為潮從海上生元来水淺浪波平屈曲盤旋船百轉<lb/>
<pb n="KR4d0428_WYG_015-1b"/>
始知從古浙江名<lb/>
海門山到富春山礙石衝沙水幾灣不是此江故盤屈<lb/>
雪濤何得詫吴蠻<lb/>
　　曉發富陽縣<lb/>
長山礲石片帆斜小雨初晴日昡沙回首遥㸔富陽縣<lb/>
青煙低罩一叢花<lb/>
　　清江濯手<lb/>
屬鏤憤氣巳銷平江入新安水至清浄洗長安遮日手<lb/>
<pb n="KR4d0428_WYG_015-2a"/>
更容塵土到冠纓<lb/>
　　簡趙賔暘<lb/>
書生豪侠味終酸詩客顛狂骨本寒趨就坦夷非不欲<lb/>
屈蟠老硬亦良難故將軍巳編民伍冷廣文猶齒學官<lb/>
何處濁醪謀一斗能来相送上嚴灘<lb/>
　　簡張中白<lb/>
疇昔兵興豈料今朱幡猶憶對青衿棠郊自愧無遺愛<lb/>
芹泮遥知有好音練水招予歸舊隠錦峯輸子擅清吟<lb/>
<pb n="KR4d0428_WYG_015-2b"/>
豈無樽酒能娱客黄浦門頭一再斟<lb/>
　　黄浦門解䌫有懐川無竭<lb/>
舊守煩人送酒錢江邊五夜泊歸船就中最憶南山好<lb/>
一老癯僧伴醉顛<lb/>
　　始暖<lb/>
垢汗熏蒸蟣虱肥花前未洗雪泥衣到家兒女應相訝<lb/>
四載漂零僅一歸<lb/>
　　别後<lb/>
<pb n="KR4d0428_WYG_015-3a"/>
朋簮連日醉如泥别後臨流意自迷語燕駐空相爾汝<lb/>
飛花吹岸各東西<lb/>
　　江行大雨水漲四首<lb/>
客路由来但喜晴山深何况更舟行孤篷酒醒三更雨<lb/>
滴碎愁腸是此聲<lb/>
一夜水髙丈五六移舟稳傍漁家宿磯頭浪急上灘難<lb/>
舟子索錢賽神福<lb/>
踏竿倒掛似飛猱水長船行拂樹梢忽訝平途成峻瀨<lb/>
<pb n="KR4d0428_WYG_015-3b"/>
更憐危石沒深濤<lb/>
何處岸頽漂大樹明朝水落閣平灘村民争翦為薪去<lb/>
萬事従前預料難<lb/>
　　舟行青谿道中入歙十二首<hi>并序</hi>
　　　睦州青谿本歙州歙縣之東鄉吾逺祖東漢賢<lb/>
　　　良方公儲墓在焉泝流而上湍石竒怪沈約所<lb/>
　　　謂新安江水至清是也睦改為嚴州歙州改為<lb/>
　　　徽州青谿縣改為淳安縣而歙縣獨存漢時舊<lb/>
<pb n="KR4d0428_WYG_015-4a"/>
　　　名<lb/>
覆野春隂不肯晴舟中無酒亦無餳故教客子知寒食<lb/>
時有梨花一樹明<lb/>
立岸兒童㸔客過人煙近處放牛多萬株漫自栽桑柘<lb/>
一縷何曾織綺羅<lb/>
乗時盗賊起風塵戰血苔㾗幾度春古廟僅能存大樹<lb/>
荒山猶自少行人<lb/>
水楊梢上欲綿飛猶覺春寒未解圍為怕江風吹客夢<lb/>
<pb n="KR4d0428_WYG_015-4b"/>
船篷缺處塞蓑衣<lb/>
晚風微勁喜新晴夜半船窗漏月明卧㸔孤篷揺水影<lb/>
悠然枕上一詩成<lb/>
夜寒如覺有猿吟積翠重蒼萬壑深下水輕舟弦脫箭<lb/>
盤山細路線穿針<lb/>
刺桐花發草如藍欲卸綿袍剪紵衫一夜春霜忽如雪<lb/>
江南天氣不宜蠶<lb/>
野桃籬落鵲雙鳴春曉微寒放嫰晴汛掃松楸家巳近<lb/>
<pb n="KR4d0428_WYG_015-5a"/>
猶餘七日是清明<lb/>
花間預想到家時笋蕨堆盤薦酒巵㸃檢兒童㕘小學<lb/>
招呼朋友説新詩<lb/>
青谿元是歙東鄉吾祖于時肯寳黄避地江南結廬處<lb/>
同時隣舎有嚴光<hi>為方仙翁之祖曰紘避王莽亂</hi>
蕨拳欲動茗抽芽節近清明路近家五日緩行三百里<lb/>
夾溪隨處有桃花<lb/>
歙州民與睦州民比似吴兒大較貧為問山中有何好<lb/>
<pb n="KR4d0428_WYG_015-5b"/>
山中剰有讀書人<lb/>
　　次韻劉元煇喜予還家擕酒見訪三首<lb/>
白紵烏紗巾乆不見此客眉長耳有毫眸子秋水碧惠<lb/>
然顧柴門坐對山氣夕荒蕪淵明徑寂寞子雲宅擕酒<lb/>
意殊厚細酌話宿昔袖中出新作關鍵有闔闢五十始<lb/>
學詩定復笑髙適繄予骨相屯年年困行役里社何幸<lb/>
還尾君杖屨跡苦辛厭奔馳憂患飽閲歴胷中萬不平<lb/>
一笑春氷釋雙雞古侯膳拜賜書之策顧無明月珠何<lb/>
<pb n="KR4d0428_WYG_015-6a"/>
以報私覿<lb/>
我其方𤣥英君可劉賔客年皆七旬近相對詩眼碧向<lb/>
来每過從劇談動至夕乆别坐何事蓬蒿翳荒宅歸舟<lb/>
落孤帆曾未踰信昔空庭遲汛除野徑缺鋤闢便能致<lb/>
果饌共此片時適萍氏寛征譏章甫復力役尚可卜孟<lb/>
隣未至削孔跡飄芳漸紛紛晴巘正歴歴此酒不快飲<lb/>
憂抱何由釋但願長窮健縦無馬可策徒歩頃刻間亦<lb/>
足奉良覿<lb/>
<pb n="KR4d0428_WYG_015-6b"/>
死者巳無知生者暫為客三年歸故廬松竹元自碧屢<lb/>
驚山中人永卧泉下夕一二老朋友何處卜兆宅<hi>近許太空</hi>
<hi>汪晞顔許堯舉許豫立程以忠皆卒</hi>獨君有夀相氣貌不異昔冷官故稍<lb/>
卑良疇焉従闢幽抱能自寛勝味各有適中守神旣全<lb/>
外物至莫役未悟如夢寐忽覺無㾗跡眼明逺堪眺脚<lb/>
健險可歴萬重煙霞間不乏僊與釋吾儕數老翁撰日<lb/>
散游策當有佳詩篇付與来者覿<lb/>
　　三月初五日同諸友自城南遊水西書事<lb/>
<pb n="KR4d0428_WYG_015-7a"/>
歩出城南門衣袂飄和風風中有花香不問紫與紅萬<lb/>
山似無罅一水能自通插雲石色古噴雪灘聲雄夙聞<lb/>
長庚伯来訪宣平翁想見巉巗間悠然支孤笻吾儕復<lb/>
此遊嘯歌渡船中未渡東望西旣渡西眺東東西互眺<lb/>
望所至隨不同乃知佳山水變態焉可窮犖确陟層巘<lb/>
茂宻穿深叢倉卒未暇徃虚皇紫陽宮僧窓亦可人脩<lb/>
竹攅青空足用展極目遥天送歸鴻更有真趣泉一泓<lb/>
磨精銅𨽻扁故自佳韻語亦大工<hi>真趣二字司戸建安江疇𨽻書二絶句嘉</hi>
<pb n="KR4d0428_WYG_015-7b"/>
<hi>定壬申推官李直節亦𨽻書皆佳</hi>至寳識者少煙雨埋昬雺英氣决不<lb/>
泯定復月貫虹萬世永無極百年俱有終為問羊叔子<lb/>
何如王無功晚生未聞道邂逅華顛童酒酣詩不成歸<lb/>
途竟匆匆但苦嘲詼劇談鋒森戰攻達人當兩忘一付<lb/>
亡是公<lb/>
　　三月十一日問政山次劉元煇韻<lb/>
禊節去未逺是日天更朗微寒護餘芳春野緑渺莽爰<lb/>
従峻嶺登豈殊茂林賞支策拄雲漢舉袖拂星象遐矚<lb/>
<pb n="KR4d0428_WYG_015-8a"/>
兩眸豁徐歩一足徃年邁忽臻兹時平猶憶曩譽竹談<lb/>
亹亹弔松色怏怏青空鸛鶴唳碧甃蝸牛上龕金窺扁<lb/>
顔簮玉觀塑像孰謂幽谷僻有此殊庭敞豪飲杯杯滿<lb/>
清吟字字響佳兒奉親老髙第事師長考擊謝鐘鼓傾<lb/>
寫竭甕盎自可作畫圖未易絶夢想吾家酴醿花髙架<lb/>
政堪仰能来一中之勿待南飈爽<lb/>
　　次韻贈趙豈卿<hi>應元</hi>吟嘯公<hi>戣</hi>之孫乃父亦能詩<lb/>
大門祖父昔聞聲交臂差池恨晚生欲與萬山修郡志<lb/>
<pb n="KR4d0428_WYG_015-8b"/>
誰能三世擅詩名故知龍頷無魚目更覺松心異舜英<lb/>
字稳句圓經幾煉定應九轉巳丹成<lb/>
　　和陶詠二疏為郝夢卿畫圖盧處道題䟦作<lb/>
彭澤五㪷米竟為督郵去動干寄奴誅孰識日渉趣漢<lb/>
元潜震宫廣受忽髙舉心巳料恭顯定至殺蕭傅事君<lb/>
義當死肯復問生路威福弗惟辟明哲有回顧淵明詠<lb/>
二疏寄意匪自譽喪元辱先體貪位綜世務未若見幾<lb/>
微政爾養髙素展畫讀瑰染公等各超悟風霜歛勁氣<lb/>
<pb n="KR4d0428_WYG_015-9a"/>
泉石入幽慮足可休餘年何用簉朝著<lb/>
　　題孝猿圖<lb/>
　　　鄂有養子母猿者母死子抱屍哀號不食至肉<lb/>
　　　腐皮存猶抱其皮不食或繪為圖郝夢卿俾賦<lb/>
　　　之<lb/>
攫果實飢嗛三聲淚霑裳尼居曾子侍寧甘讀此章不<lb/>
食痛所生乃能善居喪林端有返哺未敵烏衣郎面故<lb/>
可顔彪臂豈徒李廣泣血同髙柴託音異原壤謂當葬<lb/>
<pb n="KR4d0428_WYG_015-9b"/>
其母山林縦之徃勿復絆諸籠充此兒女賞<lb/>
　　次韻贈上饒鄭聖予<hi>沂并序</hi>
　　　上饒自南渡以来寓公曽茶山得吕紫微詩法<lb/>
　　　傳至嘉定中趙章泉韓澗泉正脉不絶今之學<lb/>
　　　永嘉四靈者不復知此貴溪鄭君<hi>沂</hi>聖予過我<lb/>
　　　論詩所謂得正脉者也貌瘠而氣腴年妙而詞<lb/>
　　　老令予求其聲於徽絃之外豈借聽之誤歟於<lb/>
　　　其行次韻送之曰<lb/>
<pb n="KR4d0428_WYG_015-10a"/>
鄭里茶山乃詩祖繼之章澗兩泉吟端能㨗疾追芳躅<lb/>
當復幽㝠入苦心力到光前還絶後事殊思古定傷今<lb/>
兒啼可止有新様黄葉元来不是金<lb/>
　　宿西疇曹教授宅<lb/>
宿羽同夜林天明各分飛人生塵土内别易㑹合稀我<lb/>
自錢塘来君從宣城歸初喜望顔色昔癯今似肥細視<lb/>
久乃覺翛然不勝衣老至故當爾閒心厭塵鞿户門豈<lb/>
可忽仕宦未為非邇来三徑荒園花減芳菲政坐行作<lb/>
<pb n="KR4d0428_WYG_015-10b"/>
吏耕稼始願違子壻環我前設席燈燭煇䆳廡考畫鼓<lb/>
崇盤薦瓊蕤友道比衰喪聞客扃重扉獨此意不然壺<lb/>
倒觴屢揮酒醒日巳出行行穿山圍囘首重囘首晴川<lb/>
渺煙霏<lb/>
　　行休寧縣南山中<lb/>
我非塵中人素心在塵外深谷行人稀幽賞與心㑹原<lb/>
疇苧苖肥嶺塢杉木大女績男斧斤生理於此賴稲畦<lb/>
無凶年山泉百道漑水滿時自舂竒哉澗邊碓惜我乏<lb/>
<pb n="KR4d0428_WYG_015-11a"/>
寸土把茅不容葢老矣徒空談惘惘發深嘅<lb/>
　　泝行回溪三十里入婺源縣界<lb/>
軍馬所不到大山夾長谷千載幾離亂不知有殺戮雞<lb/>
犬何晏然未羡鄠杜曲連林望不極春晚蓊以緑其大<lb/>
至如椽謂之貓頭竹苦竹尤清嚴翠葆森矗矗厥土最<lb/>
宜杉彌嶺亘岡麓種杉二十年兒女婚嫁足杉杪以樊<lb/>
圃杉皮以覆屋猪圏及牛柵無不用杉木聫筏下浙河<lb/>
善價不輕鬻山髙髙至天爇灰蓻畬粟又有茗荈利啇<lb/>
<pb n="KR4d0428_WYG_015-11b"/>
販給南北憂旱不憂潦脱如嵗不熟蕨萁與葛粉槌搗<lb/>
代糜粥豈若水鄉人動至售骨肉醜陋羞冶容健夀由<lb/>
寡欲定非私此邑大言誇美俗行脚遍海内乆乆寓輦<lb/>
轂萬端墮姦欺徃事杯水覆曷不歸乎来於此擅幽獨<lb/>
﨑嶇犖确間數歩一匍匐猶勝見貴公膝行受恥辱寒<lb/>
泉洗塵心怪石醒醉目野叟茅廬邊買隣願兹卜<lb/>
　　上回嶺<lb/>
兒時度大庾未識險與艱劒閣天下壮老矣無由攀兹<lb/>
<pb n="KR4d0428_WYG_015-12a"/>
嶺同我名窮源路如環一重復一掩千彎仍萬彎怒石<lb/>
躍竒鬼淙流出其間髙處望来處井底忽升天為言上<lb/>
復上何如居庸闗<lb/>
　　下囘嶺<lb/>
上嶺何所苦一歩一氣喘下嶺何所苦一歩一脚軟直<lb/>
視三千丈石梯落層巘終湏到平處尚作屈曲轉彼猶<lb/>
可通車太行羊腸坂此乃不容歩險甚蜀道棧回首望<lb/>
木杪千里百里逺<lb/>
<pb n="KR4d0428_WYG_015-12b"/>
　　留囘嶺汪明府宅<hi>元圭</hi>
仇池非僊境商嶺在人世詎必深且僻而後兵可避大<lb/>
物有轉移戈甲滿天地城郭非云逺馬跡竟不至蓊蔚<lb/>
樹木宻複重澗谷閟中有長者家累葉重名誼積德服<lb/>
里社故非一朝致園池旣顯敞棟宇亦𢎞䆳文甃洛花<lb/>
紅雕籠隴禽翠恍然壺中天逈與塵界異崇觴延老夫<lb/>
子姪盡擎跽豈惟授之粲抑且侑以幣客来無不速各<lb/>
各滿其意居多章甫冠憲憲潔衿佩如聞築精舎徽國<lb/>
<pb n="KR4d0428_WYG_015-13a"/>
嚴祀事紀載儻予屬庶用報嘉惠<lb/>
　　婺源道中<lb/>
盤山莫訝去程賖風俗真淳尚可嘉行客門前方下馬<lb/>
主人店裏巳烹茶百泉怒噴常疑雨萬木隂森不見花<lb/>
倚杖蒼崖憶何事白雲深處晦翁家<lb/>
　　次韻謝遯翁吴山長孔昭三首<hi>覺</hi>
筆追古作未云賖正始遺音到永嘉諫列合騎沙苑馬<lb/>
従臣宜賜壑源茶吟邊彭澤先生栁夢裏長安進士花<lb/>
<pb n="KR4d0428_WYG_015-13b"/>
不朽故知非爵位文章海内舊名家<lb/>
乾淳一老去非賖里社游談亦孔嘉僊馭不還緱氏鶴<lb/>
禪機空説趙州茶神農為我先嘗藥迦葉誰今又笑花<lb/>
欲向君侯問端的流風應謝魯東家<lb/>
降原陟巘敢嫌賖風物元従僻處嘉晴日緩行果下馬<lb/>
春山初試雨前茶野橋瀟灑泉如雪石壁巉巗蘚自花<lb/>
剰欲移居此中住便依詩老作隣家<lb/>
　　次韻謝徐賛府<hi>辰起</hi>
<pb n="KR4d0428_WYG_015-14a"/>
越燠燕寒萬里賖相逢重接話言嘉乗車君不輕予笠<lb/>
缺酒吾惟啜子茶斯立官衘清似水叔原樂府麗於花<lb/>
内交儻許如元白各賦春深二十家<lb/>
　　次韻謝吴太初<hi>與士祖遇龍太學博  所生父覺</hi>
落筆誰云古意賖四靈何得擅東嘉跨鸞未斫吴剛桂<lb/>
對鶴頻烹魏野茶商略春詞犀墮雪留連夜酌燭生花<lb/>
如君三世工文墨江左于今有幾家<lb/>
　　再次韻謝吴遯翁<hi>有句云燕頷英姿宜食肉羊腸險韻且煎茶甚佳</hi>
<pb n="KR4d0428_WYG_015-14b"/>
一自為農去國賖九天無路獻忠嘉不争老杜廣文飯<lb/>
且共仰山鶖子茶<hi>君寓普濟寺</hi>字畫故家元佑脚篇章時様<lb/>
鄂州花它山待刻鐘樓作震撼煙霞十萬家<hi>近為普濟作鐘樓記</hi>
<hi>見示</hi>
　　復次韻吴遯翁<lb/>
乾坤磔裂嵗年賖忽復中原慶獲嘉雷煥竟能出神劒<lb/>
張華才許識真茶一身北去南来鴈萬事朝開暮落花<lb/>
詩句辱公過相奬巳甘終老作田家<hi>以紫薇花見許故云</hi>
<pb n="KR4d0428_WYG_015-15a"/>
　　次韻王君<hi>鼎龍</hi>偕子同来訪<hi>住黄家塢俗呼相撲塢</hi>
愧子初来塢路賖曾㣲酒㫖與殽嘉荅詩輙便拈枯筆<lb/>
接話才能供淡茶膝上佳兒如玉雪山中春事幾風花<lb/>
良疇世世勤菑播終待明時遇宅家<lb/>
　　次韻前廣德趙教授<hi>良鈞</hi>
脩程萬里未為賖年少曾逢世運嘉早擢髙科題鴈塔<lb/>
合班邇列饜龍茶宦情劃似雲歸岫時事驚如雨送花<lb/>
書林寳藏饒詞藻肯羡青霄富貴家<lb/>
<pb n="KR4d0428_WYG_015-15b"/>
　　次韻滕君賔日<hi>嵎并序</hi>
　　　其先四人登科愷璘珙武子有四桂堂璘曰溪<lb/>
　　　齋祖也父嶧曰切齋至邑宰叔父堂長鈞作晦<lb/>
　　　翁亭於其家之朱塘文公嘗偕蔡季通来逰之<lb/>
　　　地云<lb/>
數歩朱塘路匪賖晦翁亭創自端嘉遥聞古屋環脩竹<lb/>
擬汲寒泉薦苦茶萬鎰黄金何足寳四枝丹桂有餘花<lb/>
諸孫風骨今猶别師友淵源自一家<lb/>
<pb n="KR4d0428_WYG_015-16a"/>
　　遯翁賜詩不巳復次韻二首<lb/>
登畿稍借隙隂賖告后謀猷豈不嘉未斷周妻及何肉<lb/>
巳忘党酒與陶茶病軀度日惟憑藥秃鬢經春不識花<lb/>
賴有公詩滿歸槖定成多寳駭貧家<lb/>
極知旅𤨏酒難賖亦欠魚如丙穴嘉稍向市工求舊硯<lb/>
更従山户覔新茶芙蓉欲度崔嵬嶺芍藥猶餘爛漫花<lb/>
但恐歸途别懐惡時湏迴首故人家<lb/>
　　題金明府平易堂<hi>訥懐</hi>
<pb n="KR4d0428_WYG_015-16b"/>
桑疇麥隴頌聲歡競說琴書政事寛方寸惟知存豈弟<lb/>
絲毫不肯作艱難愛民何啻如兒子行路休教避長官<lb/>
来徃星源凡幾嶺従今都作坦途㸔<lb/>
　　題徐賛府不負堂<hi>辰起</hi>
哦松人與職俱清時見春郊雨又晴所學政應如陸九<lb/>
只消一語了平生<lb/>
官無大小各分憂可但專為七尺謀説着此身便非是<lb/>
寄聲多謝薛嘉州<hi>薛能詩不負嘉州只負身</hi>
<pb n="KR4d0428_WYG_015-17a"/>
　　為吴太初題初隣齋二首<lb/>
此宅元無一物遮問君隔壁是誰家伏羲未畫前頭事<lb/>
籬落傍邊靠得些<lb/>
三兩茅廬一徑深略知住處未知心元来有物先天地<lb/>
難向君家屋畔尋<lb/>
　　跋張明府獨樂園圖二首<lb/>
熙寧相住半山寺元祐人宗獨樂園早起庵中釣魚手<lb/>
未應宣靖失中原<lb/>
<pb n="KR4d0428_WYG_015-17b"/>
獨樂人聞新法新定應翻作獨愁人墓碑一仆黨碑立<lb/>
巳覺園花埋戰塵<lb/>
　　題張明府清風堂<hi>元佐</hi>三首<lb/>
麥隴初秋曉吹寒新篁揺動碧琅玕滌煩解愠誰相似<lb/>
父老人人說長官<lb/>
素紈揺月坐髙堂病暍應無困道傍好倩豐隆吹火傘<lb/>
人間各受一襟涼<lb/>
萬疊春山積雨晴新茶處處煑車聲不應獨送月團片<lb/>
<pb n="KR4d0428_WYG_015-18a"/>
偏與盧仝兩腋生<lb/>
　　題江君天澤古脩堂<hi>靁</hi>三首<lb/>
大虚空重片光懸何異初開混沌天能辦辛勤磨玊斧<lb/>
不愁缺月不團圓<lb/>
堯付諸馮藥一丸養心誰續執中丹三千年後人能服<lb/>
聖處工夫似不難<lb/>
文言當日演韋編夕惕爻觀變兊乾進徳立誠說方法<lb/>
定曾參到杏壇前<lb/>
<pb n="KR4d0428_WYG_015-18b"/>
　　跋吴初隣山谷臨風笛真蹟<lb/>
臨風玉笛調孫郎百字塵昬紙尚香細認黄家元祐脚<lb/>
似人殊喜見他鄉<lb/>
　　跋徐蜚英四世祖神童事<hi>祖名大成</hi>
<hi>闕</hi>
<pb n="KR4d0428_WYG_015-19a"/>
</p>
<p>
<pb n="KR4d0428_WYG_015-20a"/>
</p>
<p>
<pb n="KR4d0428_WYG_015-21a"/>
　<lb/>
　<lb/>
　<lb/>
　<lb/>
　軍不復過前村<lb/>
句圓字稳削陳言詩律吾曹合細論五藁端能壓南岳<lb/>
後村死後有前村<lb/>
　　贈刋工程禮<lb/>
<pb n="KR4d0428_WYG_015-21b"/>
鏤金鐫石切瑶琨深入詩家不二門刻畫工夫初亦苦<lb/>
終然芒角了無痕<lb/>
　　贈硯工楊全<lb/>
人間漸少老書生真贋誰能别舊坑磨墨揮毫自竒怪<lb/>
可湏一硯苦求精<lb/>
　　再贈硯工楊全長句<lb/>
誰鑿山中龍尾石遍與人間供翰墨蛟螭妬嫉互盤踞<lb/>
鬼神守䕶勤呵叱苟非其人不輕出似覺天公深愛惜<lb/>
<pb n="KR4d0428_WYG_015-22a"/>
磨硯輕寫俗文章豈不青蠅汚白璧硯工具眼如玉工<lb/>
千巖夜見月貫虹懸崖深淵致巨璞氊包蓆裹箱奩中<lb/>
深藏不敢䙝天賜脅取豈無王與公脫使捐金動至百<lb/>
卒未肯售寧固窮客行何来身突兀作字不媚詩有骨<lb/>
此翁謂是謫仙人開匣再拜獻此物乃知楊翁亦竒崛<lb/>
氣髙肯為勢力屈劔與烈士得所歸天下之寳不可忽<lb/>
　　題黄君以發擬文公書院梁文及賦<lb/>
滔天筆勢百川東小待清霜萬壑空能草子虚上林賦<lb/>
<pb n="KR4d0428_WYG_015-22b"/>
更湏收歛入檀弓<lb/>
　　追和艮軒俞同年<hi>君選</hi>題程一甫<hi>冕</hi>詩卷<lb/>
人物真髙絶何徒上下床轉頭異今古翻手變炎涼應<lb/>
候禽蟲語知時草樹香吾曹能不朽宇宙與俱長<lb/>
　　文公故居有懐<lb/>
慷慨懐人獨倚樓定應故國此神遊共知道派傳洙泗<lb/>
猶覺文星貫斗牛八佾舞移誰有魯兩楹夢斷巳無周<lb/>
先生不遇闗何事更作離騷一叚愁<lb/>
<pb n="KR4d0428_WYG_015-23a"/>
　　文公書院新創<lb/>
新堂育士煥榱椽突起文公故宅邊孟子向来推亞聖<lb/>
鄒人誰不企先賢遺書㑹萃垂千古缺典因循近百年<lb/>
為問杏壇舊鄰里顔曾以後豈無傳<lb/>
　　婺源邑中<lb/>
天地初開孰結融一溪千折萬山重縣城似繞流觴水<lb/>
郡路多由對鏡峯祠廟駿奔乾竺㑹鄉邦鴻碩兖鄒封<lb/>
版圖三萬東南有二事無能可比蹤<lb/>
<pb n="KR4d0428_WYG_015-23b"/>
　　離婺源過古薦注口張村三渡遂登五嶺<lb/>
卧聞鄰客曉先發亦束寢衣辭旅榻急雨䪺止風稍動<lb/>
空山微涼路不滑溪流向西吾適東舟渡者三更横縦<lb/>
人心最險天自易左路欲窮湏右通蠶放三眠大麥熟<lb/>
含桃爛紅豌豆緑野次思之不可致七日菜食市無肉<lb/>
南山之北歸去来摘菊翦韭手所栽説詩命酒花當開<lb/>
焉用捨是登崔嵬<lb/>
　　過芙蓉嶺對鏡嶺羊鬬嶺新嶺塔嶺賦短歌五首<lb/>
<pb n="KR4d0428_WYG_015-24a"/>
平生所聞芙蓉嶺上如攀天下入井老乃来遊殊不然<lb/>
褰裳頃刻升絶頂南踰大庾鷓鴣啼北度居庸朔風𦂳<lb/>
客行到彼例凄酸我巳恍惚夢中景視險如夷兮要深<lb/>
省君不見芙蓉一嶺今巳過我但慢行君奈何<lb/>
千鈞巨石百十萬亂堆横峙塞山澗故今流水作嗚咽<lb/>
行人厭聞猶喜闞芙蓉非花鏡非鏡無可充君耳目玩<lb/>
第一嶺望二三嶺蜿蜒似作長蛇緩努力向前兮不湏<lb/>
嘆君不見老夫足垠半天下臨危豈是趦趄者<lb/>
<pb n="KR4d0428_WYG_015-24b"/>
客謂老夫今老矣胡為尚落空山裏千艱百難萬不平<lb/>
上嶺下嶺不肯巳此嶺第三未為險人靣獸心險於此<lb/>
乾坤一紀戰旗紅偶脫亂離身不死流可無行兮坎即<lb/>
止君不見羊化為石鬭即休兩角蝸爭何所求<lb/>
第四嶺頭分兩邑相背無情水流急淛河東下彭蠡西<lb/>
到海終湏合為一海東聞有沃焦石萬國之水不供吸<lb/>
世故人心千百岐有生必死終無迹焉用皇皇兮仍汲<lb/>
汲君不見塔嶺之塔焉在哉不如有酒斟一杯<hi>塔嶺頂分休寧</hi>
<pb n="KR4d0428_WYG_015-25a"/>
<hi>婺源界</hi>
混沌何年分宇宙天地日月常如舊如舊之中却常新<lb/>
何曾一㸃受塵垢誰鑿此山為㨗徑争利奔名足馳驟<lb/>
新嶺終無可舊時燠不加肥寒不瘦行人自無兮百年<lb/>
夀君不見嶺頭日日吹征塵剰有新人無舊人<lb/>
　　留吴田霜崖吴居士宅<hi>夢龍</hi>予仲女許其孫姻<lb/>
衆山環如規中有一川水山腴翠樹圎水潔玉石峙居<lb/>
人近百家耕餘習文史此翁獨能詩早充賔貢士平生<lb/>
<pb n="KR4d0428_WYG_015-25b"/>
宦情薄一試倉庾氏中年厭兵革肥遯白雲裏時時吟<lb/>
一篇自教孫與子滿屋讀書聲萬事不到耳問途訪幽<lb/>
居曲折十餘里麥天小雨霽初夏風日美逺迓擕飲壺<lb/>
劇談並宴几門帖句句佳字畫亦勁偉盡出名畫掛頻<lb/>
共髙閣倚烹煎茗笋良飣餖蔬果㫖鼓吹䀨深夜酒酣<lb/>
未容起寒薄攀華盛兩姓合嘉禮東床向志學骨相良<lb/>
可喜積徳貽後人方興未云巳發禀濟青黄垂紳曵朱<lb/>
紫天人幽顯間施報有兹理畧窺宅邊園培芳茂花卉<lb/>
<pb n="KR4d0428_WYG_015-26a"/>
黄鶯殆無數白鷗不知幾山茶及巖桂葉葉瑩如洗間<lb/>
氣鍾人物吾故卜諸此老夫託姻好悠逺自此始定當<lb/>
繼朱陳何但誇孔李<lb/>
　　乍歸呈許君公度<hi>楫</hi>號䝉泉<lb/>
東南天地早聞名三載吾邦沸頌聲山好更饒詩句好<lb/>
江清未抵使君清涓涓流水秧田足細細吹風麥隴晴<lb/>
客子歸来問耕穫故園似可養殘生<lb/>
　　同金漢臣徐蜚英小飲傍溪寺二首<lb/>
<pb n="KR4d0428_WYG_015-26b"/>
萬峰竒峭一川平四月清和十日晴蠶麥豐登宜把酒<lb/>
山城只欠艶歌聲<lb/>
髙憑逺眺酒頻斟誰識風前快飲心州縣長官勝隣境<lb/>
秧疇水滿樹林隂<lb/>
　<lb/>
　<lb/>
　<lb/>
　桐江續集卷十五<lb/>
</p>
<p>
</p>
  </div>
</body>
</text>
</TEI>
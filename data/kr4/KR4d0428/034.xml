<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集卷三十四</head>
    <p>
<pb n="KR4d0428_WYG_034-1a"/>
欽定四庫全書<lb/>
　桐江續集卷三十四　　　　元　方回　撰<lb/>
　序<lb/>
　　天原發微前序<lb/>
天有原乎曰有太極是也太極果何物乎曰無物也太<lb/>
極判有天有地有人有萬物皆物也獨太極則非物也<lb/>
物器也有道焉物氣也有理焉物形質也有命焉有性<lb/>
焉有心焉囿乎器成乎氣凝乎形質而為物則有象有<lb/>
<pb n="KR4d0428_WYG_034-1b"/>
數有色有聲有臭有味有長短大小重輕多少皆顯者<lb/>
也有微者焉合顯微而一貫之則得之矣是故言器不<lb/>
言道言氣不言理言形質不言命性心滑於土苴為小<lb/>
伎不知天者也乃若言道而遺器言理而舎氣言性命<lb/>
心而外形質淪於空虚為異端亦不知天者也吾友鮑<lb/>
景翔述聖賢格言著天原發微其知天者歟且周子所<lb/>
謂無極而太極者何也此之謂道此之謂理上帝以此<lb/>
降衷之謂命庶類以此秉彛之謂性人得此以為喜怒<lb/>
<pb n="KR4d0428_WYG_034-2a"/>
哀樂未發之中之謂心總其原而言之則謂之太極欲<lb/>
求所謂極之太者而不可得也則謂之無極萬有粲然<lb/>
畢具而無端倪無方所無兆联朱子所謂造化之樞紐<lb/>
品彚之根柢以為非物而實則為物之祖以為無物而<lb/>
未甞不行乎有物之中學者知此則知天之原矣景翔<lb/>
取程子語發之名之曰冲漠微乎哉此知天第一義也<lb/>
由冲漠有二氣故<hi>闕</hi>　　　　　　　　　　者以一<lb/>
元對待流行之氣兼言之也動而生陽静而生隂太極<lb/>
<pb n="KR4d0428_WYG_034-2b"/>
非能動也動者氣也氣亦非始於動也動前有静莫知<lb/>
其端以其動者先言之元為四徳之首也所以聖人體<lb/>
元出庶物外之著見者也曰静動者以一歲流行之氣<lb/>
專言之也剝復之間有坤卦四時有冬一日有夜非謂<lb/>
有静無動也静為動體貞為四徳之幹也所以聖人主<lb/>
静立人極内之存飬者也其次曰辨方者北方也隂終<lb/>
子半陽始子半在書朔易在𤣥罔冥故正固二義龜蛇<lb/>
象之曰𤣥渾者天形也天之外不可知也天之内皆氣<lb/>
<pb n="KR4d0428_WYG_034-3a"/>
也天包地體而氣貫之海地為底流至無地則天氣吸<lb/>
水一涸無迹以日行地底消之也曰分二者隂陽也曰<lb/>
衍五者水火木金土也缺一不可二氣五行無極二五<lb/>
妙合真精淮南大戴日火外景金水内景道家者流謂<lb/>
金水潛光収視返聽以飬其生謂日有食火有滅不欲<lb/>
外明先儒非之當明而明為離晉當晦而晦為明夷天<lb/>
不可廢日火異端乃欲廢日與火可乎曰觀象者日月<lb/>
星辰也太陽日太隂月少陽星而少隂無象天之十二<lb/>
<pb n="KR4d0428_WYG_034-3b"/>
次天壌也七八九六有變不變寒暑晦明無乎不在舉<lb/>
其大者言之也曰天樞者北辰也北辰無星在北極星<lb/>
内一度有半至宋人始知之斗杓所建以正四時故謂<lb/>
之辰曰歲會者邵子經世書也以一歲十二月推一元<lb/>
十二會氣北而南則治氣南而北則亂疫癘藥療旱潦<lb/>
貯儲輔相裁成又在乎人曰司氣者七十二候曰卦氣<lb/>
者六日七分月更六候出大小戴四卦配四時六十卦<lb/>
配三百六十五日四分日之一出於焦京知天之一端<lb/>
<pb n="KR4d0428_WYG_034-4a"/>
也曰盈縮者攷氣盈朔虚以置閏也曰象數者河圖八<lb/>
卦洛書九疇也曰先後者伏羲易先天也文王周公易<lb/>
後天也孔子兼先後天傳易者也天未然而我先之天<lb/>
已然而我後之先後之義也曰左右者天左旋七曜右<lb/>
轉也南面而觀易之初畫其字為一即有左有右有中<lb/>
再畫為二交二為十即又有上有下有中以一為圏置<lb/>
十於内則天圓地方左東右西前南後北上午下子六<lb/>
合虚而包地四維實而承天河洛先天五圖皆然曰二<lb/>
<pb n="KR4d0428_WYG_034-4b"/>
中者天數五居中地數六居中圖書一居五中人居天<lb/>
地中心居人中即三聖授受之中也曰陽復者復卦七<lb/>
日來復也曰復者若失之而再得之喜之也自午至子<lb/>
為七以日代月為日聖人於姤不言崇陽也隔中孚一<lb/>
卦六日七分卦氣之説亦巧矣姑存之若夫數原鬼神<lb/>
變化三篇景翔猶未輕繕冩其大綱莫要於易莫備於<lb/>
闗洛以來諸老所言矣幸卒成之以惠後學昔朱子甞<lb/>
欲為大爾雅而近世有為性理字義者未若此知天之<lb/>
<pb n="KR4d0428_WYG_034-5a"/>
原而能發其微也雖然體用一原顯微無間言天而滑<lb/>
於小伎則禆竈梓慎洛下閎鮮于妄人耿壽昌巫咸甘<lb/>
石之徒皆能之言天而淪於異端則老子之道生一有<lb/>
生於無列子莊子之太始太素太初王輔嗣之寂然至<lb/>
無孔頴達之不生而物自生與夫釋氏之無形本寂寥<lb/>
皆誕也天道之與器也天理之與氣也天命天性天心<lb/>
之與形質也未始相離屈伸消息幽明死生之故初非<lb/>
二致一以貫之可也而所以貫之如何其惟敬之謂乎<lb/>
<pb n="KR4d0428_WYG_034-5b"/>
敬則誠誠則一立坤二之直方至乾二之閑存誠之通<lb/>
動為先元而貞動此敬也誠之復静為先貞而元静此<lb/>
敬也自太極析而言之心性命理道合而言之道而已<lb/>
一太極而已無媿於太極之所以與我者敬而已敬之<lb/>
至誠而已探原發微致知也始事也窮原造微力行也<lb/>
終事也吾儕不可不勉也景翔名雲龍與予同邑而長<lb/>
一歲今年六十有六寳祐戊午鄉貢進士其書二十五<lb/>
篇擬天數二十有五云<lb/>
<pb n="KR4d0428_WYG_034-6a"/>
　　天原發微後序<lb/>
知其然不知其所以然可乎其然如何形而下者也其<lb/>
所以然如何形而上者也蒼蒼天也孔子曰知我者其<lb/>
天乎孟子曰知其性則知天矣此亦蒼蒼者非歟天有<lb/>
形有象有氣有數有萬物皆形而下者也藝精術專讀<lb/>
多見博或知之形而上者一言以蔽之曰道析而言之<lb/>
天理天命天性天心天則天徳天威天討在圖為圖在<lb/>
書為書在易為易在範為範不測謂神不息謂誠何謂<lb/>
<pb n="KR4d0428_WYG_034-6b"/>
元亨利貞何謂剛健中正巫祝醫卜知乎哉江之南紫<lb/>
陽山之北黄山之下有隱君子魯齋鮑公精於易學無<lb/>
書不讀妙年冠計偕選年七十一長回一歲與回兄弟<lb/>
交終其身客于同里廣西道儒學副提舉敬齋鄭公之<lb/>
家師友相得貲之著書其書曰天原發微五巻二十五<lb/>
篇天果有原乎曰有即所謂形而上之道也漢儒曰道<lb/>
之大原出於天如此則是先有天而後有道原本也宜<lb/>
當曰道者天之原而天之形象氣數萬物道之末也器<lb/>
<pb n="KR4d0428_WYG_034-7a"/>
也公之書首太極隂陽未生先有此道故孔子曰太極<lb/>
我求太極其實無物故周子曰無極隂陽既生道在隂<lb/>
陽既有天地道在天地既有萬物道在萬物故朱子曰<lb/>
一物各具一太極次二曰動静次三曰静動人皆知對<lb/>
待流行之動静而不知天與聖人主静實為動之君動<lb/>
静自元起静動自貞起也後二篇明造化之鬼神非老<lb/>
釋之鬼神述造化之變化及學問之變化皆有功斯道<lb/>
往聖先賢前作後述搜𤣥獵冥參以已見天原之微傋<lb/>
<pb n="KR4d0428_WYG_034-7b"/>
矣是書也往復難問將十年敬齋梓其書行世回宿諾<lb/>
魯齋以序文序文成以今年十一月十七日南至而魯<lb/>
齋前十日以疾不起家僅有一孫嗚呼痛哉牖下尚有<lb/>
一巻未刻敬齋為竟其事回聞之輙増書魯齋生謝本<lb/>
末囑敬齋改刻併就書敬齋樂善尚義之美能盡師友<lb/>
之義而回所書亦庶乎不負兄弟之義云魯齋名雲龍<lb/>
字景翔敬齋名昭祖字孔明與回皆古歙州歙縣人元<lb/>
貞丙申十二月里友弟方回萬里序<lb/>
<pb n="KR4d0428_WYG_034-8a"/>
　　河洛言敬序<lb/>
古書之可攷者神農本草專言藥物後世如素問難經<lb/>
醫藥之書皆出此堯典專言天文後世如厯法百中經<lb/>
天文之書皆出此舜典專言命官周禮六官唐六典及<lb/>
後世官制之書皆出此禹貢專言地理後世如水經寰<lb/>
宇記地理之書皆出此至于孔門賛易專言吉凶刪詩<lb/>
專言情性定書專言治亂作春秋專言功罪賞罰禮樂<lb/>
散亡詩為樂之一而漢儒有禮記樂記曽子門人專以<lb/>
<pb n="KR4d0428_WYG_034-8b"/>
孝為經司馬遷八書班固十志劉向之傳列女揚雄之<lb/>
記方言皆後世類書之祖也伊川程氏教學者將聖賢<lb/>
言仁處類聚體認南軒張氏始類聚洙泗言仁為一書<lb/>
易曰方以類聚唐歐陽詢撰藝文類聚是也楊敬仲乃<lb/>
謂言仁未有論語孟子時無可類聚類聚體認無非意<lb/>
路陸子静至謂伏羲時無堯文章堯舜時無周禮樂未<lb/>
有孔子已前未有人言仁殊不知孔子之杞而得夏時<lb/>
之宋而得坤乾韓宣子適魯見易象春秋季扎聘魯觀<lb/>
<pb n="KR4d0428_WYG_034-9a"/>
周樂自有文字以來古天子諸侯之國皆有先王之典<lb/>
章類聚言仁為學之至切要者也何至執私見立異論<lb/>
以攻之老子操槌提絶滅之心欲剖斗折衡莊子因之<lb/>
為筌蹄糟粕之論實開吕政李斯焚書之端彼拈花面<lb/>
壁乃至無有言語文字西域之教漸於中國忘君背父<lb/>
呵佛罵祖掇拾老荘之緒餘大不敬而甚不仁異端之<lb/>
之為吾道患也久矣眉山楊君清父謂洙泗言仁由仁<lb/>
入聖河洛言敬由敬入誠非禮勿視聴言動敬也敬則<lb/>
<pb n="KR4d0428_WYG_034-9b"/>
仁矣故曰克己復禮為仁洙泗言仁有功萬世河洛言<lb/>
敬有功聖門故亦類聚程子之言敬者其目六其條七<lb/>
十以開後學與南軒類聚言仁之書相表裏今夫世之<lb/>
類書七絲之琴一先之奕九章之算五采之繢射評印<lb/>
格姓纂諡號酒經茶録金石香具筆墨紙硯花果竹筍<lb/>
莫不有譜有訣農有齊民要術工有營造法式兵有七<lb/>
書經武要畧刑有刑統律令格式急就章博古圖實賔<lb/>
錄初學記兎園䇿府記室新書御覽元龜及太平廣記<lb/>
<pb n="KR4d0428_WYG_034-10a"/>
之小說厯代會要諸家詩話皆不可廢昌黎痛闢二氏<lb/>
而道家之偽度人經釋子之一大藏終不可遏宋再傳<lb/>
集天下妄談隂陽星命之人流配沙門島止存易筮而<lb/>
秤星撥沙鮮鶚遁甲等經及近人繆著五行精紀三辰<lb/>
通載猶行於世惟是音切偏傍之韻篆𨽻行草之帖爾<lb/>
雅廣雅埤雅翼雅之類物宜選粹文鑑觀瀾層瀾崇古<lb/>
正宗之類詞章乃書生所不可少其大者近世晦庵朱氏<lb/>
以平生之力輯為四書又有儀禮經傳集解二陳禮書<lb/>
<pb n="KR4d0428_WYG_034-10b"/>
樂書北溪陳氏字義東萊吕氏同晦庵述近思錄又有<lb/>
讀詩記西山真氏之讀書記鶴山魏氏之十六家易集<lb/>
義九經要義八十五類義理完制度備得其精微可為<lb/>
大儒次亦不失為該洽之士然言仁言敬則尤為希聖<lb/>
之捷徑也彼欲一掃而空之者傳禪鉢而煽秦火哀哉<lb/>
清父名汲前朝大理寺丞典郡先尊公平舟先生甞參<lb/>
大政其亦如張魏公之有子云<lb/>
　　汪虞卿鳴求小集序<lb/>
<pb n="KR4d0428_WYG_034-11a"/>
造道以知道為先大學曰致知在格物物格而後知至<lb/>
知至而後意誠世儒或於此乎疑之謂為扞格外物如<lb/>
止遏情欲云者中人所能而於知道乎何闗格者窮而<lb/>
至之之謂物者事中有理之謂也物格則知至非有上<lb/>
下截之分也格物而能窮其理則知道矣知是道也而<lb/>
意始可誠道之不知而曰吾意已誠可以造道者妄也<lb/>
東西之不知而欲趍都邑雖以誠趍之不至也酸鹹之<lb/>
不知而欲調滋味雖以誠調之不和也藥有良有毒不<lb/>
<pb n="KR4d0428_WYG_034-11b"/>
知而以誠服之者舟有完有漏不知而以誠乗之者皆<lb/>
將有不測之憂是故必先知而後誠知謂知道誠則所<lb/>
以行是知而造道也顔子有不善未甞不知知道也孟<lb/>
子知言知性知天皆知道也夫然後服膺允蹈有所施<lb/>
其力近世陸子静專指乎心精神情之發見者以為學<lb/>
則近乎從事於氣而不根於性本源<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養似有虧欠一<lb/>
超直入流為釋氏其於道知之而未至者歟陳同父髙<lb/>
談漢唐取其一二近似偶合者以為帝王事業雜霸之<lb/>
<pb n="KR4d0428_WYG_034-12a"/>
念横乎胷中其於道知其偏不知其全者歟葉正則不<lb/>
以荀子性惡為非以曽子嘗有籩豆司存之言謂終不<lb/>
悟一貫之㫖識見舛刺雖其雕章刻句足以自異一時<lb/>
而於知道蔑如也又有下於斯者劉潜夫以晩唐詩自<lb/>
鳴誘壞江湖小生絺繪浮靡曽不少渉乎濓洛之涘趨<lb/>
向邪僻以禪之南北宗方朱陸氏欲併爇其書則於斯<lb/>
道謂全無所知可也踵弊承訛至於今斯極矣異端雜<lb/>
流謏聞小技固有平生竭口耳之用殫筆墨之精卒於<lb/>
<pb n="KR4d0428_WYG_034-12b"/>
聖賢分劑無絲髮所得豈不甚可痛哉予里人汪君逢<lb/>
辰虞卿早厭科舉之學研究義理著述幾近百篇摘一<lb/>
二為鳴求小集取嚶其鳴矣求其友聲之義以折衷於<lb/>
當世之君子如父在觀志父没觀行取朱文公集中前<lb/>
説以為父之志而捨集註後説三年無改有感於元祐<lb/>
紹聖之變謂非道即宜速改予謂先儒解經有二説者<lb/>
有三説者詩三百思無邪朱文公謂作詩者不皆無邪<lb/>
觀詩者當無邪吕成公則謂作詩之人無邪觀詩之人<lb/>
<pb n="KR4d0428_WYG_034-13a"/>
亦當無邪或又謂已刪之詩有邪思者因秦火而復亂<lb/>
經疑之似此者不一在學者體認决擇歸於至當虞卿<lb/>
能如此考經而致其知可也陳平六竒計偽遊雲夢之<lb/>
䇿虞卿深謂其非予謂何必陳平如張良㗖秦將以利<lb/>
伺其怠即進兵許項羽東歸尋勸髙祖追擊信義何有<lb/>
蕭何發子弟從軍賤買田宅自汚君臣之間一切以術<lb/>
韓信築壇之拜其説甚偉至其戰攻不過拔幟嚢沙出<lb/>
於詭數至欲為正而先請假王三人號人傑俱用詐謀<lb/>
<pb n="KR4d0428_WYG_034-13b"/>
不以為恥何况他人虞卿能如此觀史而致其知可也<lb/>
造道之要莫先於知道知道之要莫急於格物格物之<lb/>
要莫切於讀書今人之學與古學殊惟有讀書以致知<lb/>
是為格物必先知乎書之所謂道知顔子之所謂不善<lb/>
知孟子之所謂言所謂性所謂天上而經史下而子集<lb/>
辨析毫釐探討源委而後篤實以充之剛健以進之始<lb/>
於不自欺終於無妄而極於至誠悠久不息之地則困<lb/>
知學知生知一也出處知時窮達知命語黙知幾賢否<lb/>
<pb n="KR4d0428_WYG_034-14a"/>
知人原始反終知死生精氣遊魂知鬼神無所不知亦<lb/>
無所不誠皆知道之極而己謂予不然則豈無同聲以<lb/>
應其鳴者<lb/>
　　送順昌張童子序<lb/>
易繫曰隂陽不測之謂神童子而謂之神豈隂陽不測<lb/>
之謂乎又曰利用出入民咸用之之謂神童子之謂神<lb/>
豈利用出入之謂乎孟子曰聖而不可知之謂神童子<lb/>
之謂神豈聖而不可知之謂乎曰非是之謂也一字而<lb/>
<pb n="KR4d0428_WYG_034-14b"/>
數義一名而數意深淺髙下差殊不同兩漢稱濟南終<lb/>
童江夏黄童至唐書劉晏始稱神童而宋史於晏殊亦<lb/>
以神童稱之通鑑外紀稱神農氏神而化之童子之神<lb/>
非炎帝之神也惟黄帝本紀稱生而神靈弱而能言索<lb/>
隱註謂子未七旬曰弱未合能言之時而黄帝能言所<lb/>
以為神異矣然則宜借索隱註神異二字以目童子之<lb/>
神可乎劉晏晏殊以八歲能文號為神童亦異童之謂<lb/>
耳今南劒順昌張昇年十餘歲背誦九經賦五言絶句<lb/>
<pb n="KR4d0428_WYG_034-15a"/>
亦豈可不謂之異童乎讀陳無己集送邢居實序引論<lb/>
語闕黨童子昌黎集張童子二事則知突而弁兮學不<lb/>
止於童而已矣古人之學體必有用故曰體用一原顯<lb/>
微無間近世不然本末首尾乖離舛决向上之學理不<lb/>
貫事事不根理裂而為二最下之學詩不能文文不工<lb/>
詩裂而為二記問有餘踐履不足裂而為二甚者昧䝉<lb/>
飬之大本逞蠱幹之小才脩身治人裂而為二童子其<lb/>
亦知之否歟是豈可不以前輩大老為師而講之歟耳<lb/>
<pb n="KR4d0428_WYG_034-15b"/>
聰目明知之易神疲精竭行之難知行雙進求大畧小<lb/>
是歟非歟予之言多僣也而有益於童子之終身忽之<lb/>
歟抑取之歟<lb/>
　　筭先天後天易詩序<lb/>
易文言乾九五之大人先天而先弗違後天而奉天時<lb/>
紫陽山叟斷之曰我欲如之天從之先天天弗違未來<lb/>
之天也天已如此我從之後天奉天時已往之天也易<lb/>
有太極一章以天與聖人雙言之未分先後上天之道<lb/>
<pb n="KR4d0428_WYG_034-16a"/>
聖人之心皆有太極生兩儀一隂一陽生四象陽隂為<lb/>
春夏秋冬生八卦上天之道乾兊離震巽坎艮坤聖人<lb/>
之心健順動静陷麗止説為中正仁義未可謂天與聖<lb/>
人有先後也幽賛於神明而生蓍此一句言先天天弗<lb/>
違參天兩地而倚數此一句言後天奉天時或謂制器<lb/>
十三卦伏羲之時未有網罟已有離未有書契已有夬<lb/>
先天易也天垂象見吉凶聖人象之河出圖洛出書聖<lb/>
人則之後天易也堯厯象閏定四時先天易乎孳尾東<lb/>
<pb n="KR4d0428_WYG_034-16b"/>
作希革秋成後天易乎舜璿璣玉衡齊七政先天易乎<lb/>
二月東巡八月西守後天易乎孔子其或繼周百世可<lb/>
知先天易乎天何言哉予欲無言後天易乎康節邵先<lb/>
生神交乎伏羲之易蓍皇極經世書用加一倍法圜轉<lb/>
宇宙曰先天學其運行不已光明無窮變化叵測代謝<lb/>
弗替之妙貫已往未來之天於掌握嘗教人云堯之時<lb/>
先天也堯之後後天也後天乃傚法耳謙復歐陽君子<lb/>
文善推人命以予之生辰流年立先天後天大象小象<lb/>
<pb n="KR4d0428_WYG_034-17a"/>
卦以評之議論可喜七十八老翁久無求於世君之術<lb/>
自成一家則深敬之不敢忽云<lb/>
　　送仇仁近溧陽州教序<lb/>
昔之仕也難於仕而易於達今之仕也易於仕而其達<lb/>
也則難何謂難於仕而易於達天下三年一試秋闈數<lb/>
百人取一人三年一試春官百人取六人餘有待補太<lb/>
學生外舎内舎與春官取中人同到殿殿試前三名謂<lb/>
之狀元牓眼探花而釋褐兩優上舎恩例視殿試第二<lb/>
<pb n="KR4d0428_WYG_034-17b"/>
三名凡三年賜緑袍不過五六百人耳入仕何其難也<lb/>
然廟堂有知己則為臺官為諫官為文字官為左右司<lb/>
檢正官今日侍從明日樞參以至宰相甚易易而不難<lb/>
今之仕也何謂易於仕而難於達學校之士自縣教諭<lb/>
為山長學正一任即可入路府州教授以入流路府州<lb/>
縣諸司存吏以年勞為吏都目提控考滿則外省咨内<lb/>
省以入選軍功隨軍此不必論似乎入仕之甚易但自<lb/>
縣尹而上以至總管則極不易得内之六部集賢翰林<lb/>
<pb n="KR4d0428_WYG_034-18a"/>
紫樞黄閣未有敢垂涎之者吾友山村居士仇君逺仁<lb/>
近受溧陽州教年五十八矣歸附垂<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0428_WYG_034-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻三十四<lb/>
</p>
<p>
</p>
  </div>
</body>
</text>
</TEI>
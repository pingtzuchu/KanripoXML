<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻二十</head>
    <p>
<pb n="KR4d0428_WYG_020-1a"/>
欽定四庫全書<lb/>
　桐江續集巻二十　　　　　元　方回　撰<lb/>
　　次韻恢大山擬古三首<lb/>
　　　一曰遺榮二曰逹生三曰矯俗<lb/>
高不至元愷下不為庶頑木鴈有不幸霧豹藏其斑天<lb/>
衢龍鳳翔萬一冀附攀未若頌我酒善閉劉伶闗歲寒<lb/>
昆虫蟄日暮飛鳥還小侯大者王焉識商顔山<lb/>
六用甚鍜鞲我非金石頑謂古有不死請㸔湘筠斑神<lb/>
<pb n="KR4d0428_WYG_020-1b"/>
仙虚空中黄鵠高難攀月娥本無藥鬼門焉有闗自能<lb/>
節嗜慾即是丹九還内觀無愧心所至三神山<lb/>
六度莫先慧三風尤惡頑此心朗如鏡磨盡青銅斑微<lb/>
利毫髪計虚名分寸攀朝市多此人平地劒門闗老夫<lb/>
一丘壑轍迹無往還彼哉峴山泣况乃泣牛山<lb/>
　　再用恢大山韻三首<lb/>
　　　一曰甘貧二曰懲忿三曰樂飲<lb/>
官罷賔客散家貧僮僕頑尚有此阿堵苔錢何斑斑酒<lb/>
<pb n="KR4d0428_WYG_020-2a"/>
從田父飲菓聽隣人攀四壁夜無盗焉在門常闗浪作<lb/>
送窮文五鬼驅復還士各行乃志慎毋賦招山<lb/>
書貴有容德曰無嫉于頑鳯鳴鷙其翰貍首於莵斑楚<lb/>
楚夸毗子自謂高難攀焉能凂我哉冰炭何相闗君欲<lb/>
遂勝彼隻輪俾無還不見古戰場暴骨堆如山<lb/>
往古豈可泥羣飲懲商頑我有漉酒巾糟粕常斕斑其<lb/>
在易之需雲天未渠攀宴樂以俟時鷄鳴當開闗醉鄉<lb/>
幸有路可往不用還何能顧金錢悠然頽玉山<lb/>
<pb n="KR4d0428_WYG_020-2b"/>
　　俳體戯書二首<lb/>
擬訓諸郎業典墳浪嗔衆冨醉紅裙千金子擁三千客<lb/>
萬户侯提百萬軍帶索榮公知不羡飲瓢顔子定無聞<lb/>
淵明肯仰宣明面早辦棺前自祭文<lb/>
世變茫茫不可期珊瑚作婢搗黄糜八千里有假附子<lb/>
二十年無生茘枝司馬夢迷蘇小小屏山詩痛李師師<lb/>
秖應骨朽心猶在倒海難湔萬古悲<lb/>
　　感事<lb/>
<pb n="KR4d0428_WYG_020-3a"/>
直道難容世深言易絶交但稱司馬好勿解子雲嘲彼<lb/>
自盟黄棘吾寧藉白茅一竿至清水歸去老江郊<lb/>
　　秋日古蘭花十首<lb/>
緑葉梢頭紫粟攅離騷經裏古秋蘭時人誤喚孩兒菊<lb/>
惟有詩翁解細㸔<lb/>
可待清秋菊共芳春苗夏葉已先香握蘭故事人誰識<lb/>
夙世龎眉漢署郎<hi>此花七月結蘂中秋開至與菊同盛故曰蘭有秀兮菊有芳</hi>
逺聞香淡近聞濃紫穂絲絲吐雪茸不識幽人殢姝子<lb/>
<pb n="KR4d0428_WYG_020-3b"/>
兒曹方醉木芙蓉<lb/>
玊露金風喜乍凉紫莖緑葉薦秋芳今年最好中秋月<lb/>
更着秋蘭月下香<lb/>
大似斯文不遇時無人採佩世無知援琴與鼓猗蘭操<lb/>
五百年間一退之<lb/>
椒漿桂酒蕙蒸殽學子人能誦楚騷惟有籍蘭無識者<lb/>
老夫對爾首頻搔<lb/>
紉蘭為佩楚忠臣直道從來不屈身為報拖金鳴玊者<lb/>
<pb n="KR4d0428_WYG_020-4a"/>
如君多是折腰人<lb/>
雪絲鬆細紫團欒今代無人識古蘭本草圖經川續斷<lb/>
今人誤作古蘭㸔<lb/>
一榦一花山谷語今蘭不是古時蘭重陽菊畔千絲紫<lb/>
隆凖曾孫却解㸔<hi>漢武帝蘭秀菊芳語良是</hi>
楚詞蘭有晦翁註模冩真容本陸璣不待花開着囊貯<lb/>
紫莖緑葉可熏衣<lb/>
　　偶讀易兊卦衍朋友之義送厯陽廣文倪耕道應<lb/>
<pb n="KR4d0428_WYG_020-4b"/>
　　淵<lb/>
易象麗澤兊朋友以講習設官為之師義取互相益六<lb/>
位六爻畫分明如六人君子不可疎小人不可親初以<lb/>
剛居下不與四為應和兊未有疑吉士故可信二以剛<lb/>
居中承三其人柔孚兊内不感有吉無悔尤六三柔失<lb/>
位其㓙曰來兊來兊欲媚我妄説政可外九以剛居四<lb/>
六處三五間商度久乃决在惡三之姦五象師之位剛<lb/>
德既中正上比六見剥願勿信彼佞極說不知已引三<lb/>
<pb n="KR4d0428_WYG_020-5a"/>
之柔類此道未光大正人所遐棄一令而民說爕調奠<lb/>
乾坤一言朋友說師道亦云尊大哉說之道惟以剛為<lb/>
主師友相與間柔佞謹勿取<lb/>
　　次韻張鵬飛三絶<lb/>
䑛犢區區笑老牛阿瞞焉恤一楊彪英雄誤理大床話<lb/>
賣藥惟應學伯休<lb/>
酒箴酒頌日夜讀後喜伯倫前子雲浪說平生三萬巻<lb/>
一言無用總虚文<lb/>
<pb n="KR4d0428_WYG_020-5b"/>
雪天人品最高者蓑笠江干一釣竿才有侍兒焉識此<lb/>
党暉陶榖總酸寒<lb/>
　　寄題濟南蔣氏務本堂<lb/>
人生真樂在田廬幾頃膏腴幾巻書遴選友朋研簡冊<lb/>
撫存僮僕課犁耡紫荆一樹永無恙丹桂五枝應有餘<lb/>
孝弟儉勤植根柢時聞佳氣又充閭<lb/>
　　久苦春寒三月三日戯作俳體<lb/>
似惜殘紅未放稀佳人怯試薄羅衣桃花水漲冰猶凝<lb/>
<pb n="KR4d0428_WYG_020-6a"/>
燕子泥融雪更飛老去尋芳元自懶病來吹霎不如歸<lb/>
常嫌禊帖書清朗爾許竒寒可浴沂<lb/>
　　再賦春寒<lb/>
已近江南煮酒天單衣時節更重綿女郎鬬草頻呵手<lb/>
老子㸔花剰聳肩歸燕迎風簾外語新鵝怯水岸間眠<lb/>
雪如栁絮絮如雪醉眼難禁故放顛<lb/>
　　徐遜綿題三賢祠堂詩有云士死惟留姓與名天<lb/>
　　下第一議論也再賦二首<lb/>
<pb n="KR4d0428_WYG_020-6b"/>
殷仁周夀缺圓形釋寳仙清笑乞靈何限台階隆爵位<lb/>
誰堪鼎足並儀形歲寒臭味松梅竹乾象光芒日月星<lb/>
野服不殊人品似年年蘋藻薦芳馨<lb/>
黌宇祠堂塑像新兩朝邦伯間邦民没身不朽縁何事<lb/>
異世相知自有人梅魄鶴魂招處士松心鳯咮吊纍臣<lb/>
宫墻數仞嚴香火似勝蕭蕭野水濵<lb/>
　　為徐企題趙子昻所畫二馬<lb/>
相馬有伯樂畫馬有伯時伯樂永已矣伯時猶見之長<lb/>
<pb n="KR4d0428_WYG_020-7a"/>
林之下無茂草此馬得無半飽饑一疋背樹似揩痒一<lb/>
疋齕枯首羸垂趙子作此必有意志士失職心傷悲我<lb/>
思肥馬不可覊不如瘦馬劣易騎焉得生致此二疋馬<lb/>
亦如我老且衰破鞍弊韀骨硉矹狂豪敢學幽并兒無<lb/>
世塵處天地闊我後子先緩轡㸔山時賦詩<lb/>
　　清明日有感<lb/>
想見吾兒挈我孫澆松燒笋杏花村自憐久罄青蚨槖<lb/>
猶喜能賒緑蟻樽萬事是非雙鬢識十人兄弟一身存<lb/>
<pb n="KR4d0428_WYG_020-7b"/>
春殘决合為歸計未聽啼鵑已斷魂<lb/>
　　寄題德清周氏牡丹花臺<lb/>
百品千株養牡丹逺同京洛近新安種非冨貴不能種<lb/>
㸔到子孫方是㸔麟脯瓊漿金鑿落蛾眉翠袖玊闌干<lb/>
天香易賦難陪席政恐詩翁骨相寒<lb/>
　　夜讀<lb/>
酒醒不能寐夜起讀我書讀久良有得就枕省其愚古<lb/>
人骨已朽言語留緒餘不頼燈與目何以决豕魚我心<lb/>
<pb n="KR4d0428_WYG_020-8a"/>
本至明燈目焉得如所取外有資終由受處虚内外相<lb/>
為賜猶彼食飲歟不有脾胃實八珍將吐諸<lb/>
　　三月十七夜大雷雨用韻酬俞好問四首<lb/>
徹夜無眠直到明擬春晴又不春晴酒材劣致平原督<lb/>
花事愁聞望帝聲病體慣經寒熱證倦途渾忘短長程<lb/>
五年浩蕩江湖夢猶喜相逢得友生<lb/>
惡風夜洶疾雷頻稍卧還興起倒身政復花時如此雨<lb/>
誰知我輩本無春破衣垢膩瘡饒癢短被斜欹脚倦伸<lb/>
<pb n="KR4d0428_WYG_020-8b"/>
捱耐天明招敢叟能來破悶頼斯人<lb/>
薄有鹽醯胹竹孫夜寒城郭似荒村逺更已覺踰三皷<lb/>
獨酌無聊罄一樽此道粗聞元自少衆人欲殺幸猶存<lb/>
肓風恠雨青燈暗莊蝶難慿入夢魂<lb/>
倦眠書硯付埃氛煙盡當窓一篆雲黠䑕誰令如鬼物<lb/>
癡猫吾欲與弹文雨餘自揣薪槱絶客裏尤怜僕厮勤<lb/>
花盡春殘不湏惜好謀歸棹趂南薫<lb/>
　　同劉仲鼎全君玉飲徐子英家分韻得鷄字<lb/>
<pb n="KR4d0428_WYG_020-9a"/>
詰曲盤桓手共携暮歸了不記東西初筵秩秩談無底<lb/>
厦屋渠渠醉似泥老貌白頭愧青鬢豪吟野鶩雜家鷄<lb/>
相㸔一笑消長日未信人間物易齊<lb/>
　　寄張鵬飛浙東<lb/>
政是清和四月天馬頭無數好山川千花菓熟黄鶯樹<lb/>
百糓秧深白鷺田漢傳風霜驅使節越溪冰玉劈吟牋<lb/>
四州士友相吟送應羡風標似謫仙<lb/>
　　壽昌鄭生入天目山禮僧<lb/>
<pb n="KR4d0428_WYG_020-9b"/>
欲作空門補處人如何頭上褁頭巾曹溪一夜傳衣鉢<lb/>
元是當年行者身<lb/>
　　題李伯時赤脚仙<hi>涴</hi>
可是驢蹄復馬蹄忍將玊雪汚汙泥世情巇險君知否<lb/>
滿地人間鐵蒺藜<lb/>
　　題來將軍括蒼送行詩巻<lb/>
　　　送來將軍詩巻軸如大屋柱矣惟王文璧一裘<lb/>
　　　猶是來時服一句佳又潘縝古詩中有數句佳<lb/>
<pb n="KR4d0428_WYG_020-10a"/>
　　　嚴埜序叙事頗有抑揚夫選詩文於數百人之<lb/>
　　　中二三人中選耳今巡檢官亦不啻數百千人<lb/>
　　　吾來將軍一人中予選耳歌以贈之曰<lb/>
將軍從元戎六年守襄陽大小百餘戰裂衣褁金瘡相<lb/>
逢說往事鬚髯猶奮張歲晚不得志巡邏分窮鄉窮鄉<lb/>
民不多詩書間耕桑古不識兵火承平異邊方一朝六<lb/>
鼇抃罅隙疎隄防有盗黠如䑕有吏貪如狼將軍手拊<lb/>
摩不忍斧斫傷一語對曲直冷泉解沸湯去着來時袍<lb/>
<pb n="KR4d0428_WYG_020-10b"/>
蕭然無裝囊但有送行詩至今猶珍藏壯士困資格逆<lb/>
旅慳齎糧况又頗抱病新添滿頥霜萬人為翰墨無一<lb/>
曹思王萬人握干殳無一闗雲長幸而一有之時論紛<lb/>
臧倉恨不釃斗酒與公歌慨慷將軍未五十意氣摩穹<lb/>
蒼春鴻定决起天驥終高驤<lb/>
　　送李震鶴田姪就題其詩集<lb/>
駟馬未多疏受去竹林且擬阮咸遊想見天風鶴鳴和<lb/>
月臨蕙帳夜山秋<lb/>
<pb n="KR4d0428_WYG_020-11a"/>
　　又題畫赤脚仙<lb/>
萬古天冠地屨身畫師遊戯恐非真父生師教成何事<lb/>
甘作蓬頭跣足人<lb/>
　　寄同年宗兄桐江府判去言五首<lb/>
聮翩同掛別闈名尚得秋崖病體輕三十四年如一瞬<lb/>
夢中時見老先生<hi>壬戌三月十七日秋崖仙去月初榜過祁門秋崖病中猶為之喜</hi>
秋崖猶子蛟峯弟同榜三人老弟兄君玊中嘗辭直指<lb/>
去言晩乃佐專城<hi>竹溪先倅興國軍蛟峯弟逢振字君玊同此榜嘗為浙西察僉不就</hi>
<pb n="KR4d0428_WYG_020-11b"/>
不識康廬真刺史可憐德祐假平章木綿老鬼死遺臭<lb/>
萬古秋崖姓字香<hi>荆閫兼湖廣餉於江東無預也秋崖知南康軍撻湖廣綱稍之據郡閘者</hi>
<hi>似道奏劾兩易知邵武軍太甚矣然秋崖詆似道亦不少恕當時有秋崖秋壑兩般秋之譏今以賈平章為假</hi>
<hi>平章其實似道豈真宰相哉</hi>
子陵灘上一詩翁七十四年雙耳聾第一老窮吟第一<lb/>
一樽時與酹江風<hi>趙與東字賔暘丙辰進士改官知縣此邦詩人第一</hi>
好山多處說嚴陵官事閒時定一登野寺豈無僧十百<lb/>
愛僧須是愛詩僧<hi>謂南山川無竭</hi>
<pb n="KR4d0428_WYG_020-12a"/>
　　贈牟仲啓<hi>存齋尚書之曾孫獻之提刑孫</hi>
存齋尚書曾大父勇退不肯登二府脱靴亭記斥巨閹<lb/>
風節文章照千古<hi>存齋出守當塗為脱靴亭記借高力士以斥董宋臣也丁大全之徒為閹</hi>
<hi>宦闕其言筭郡計賈入相召用至尚書覺    差池即引去以端明告老</hi>雌甲偶同君乃祖<lb/>
早衣綉衣持漢斧飲苕溪水二十年杜門不出守環堵<lb/>
老眼青此名家孫妙齡謹恪寡語言試文合應進士格<lb/>
貤澤冝霑任子恩時異數竒以藝隠粉墨丹青窮討論<lb/>
建章宫可一尺紙刻畫萬户雕千門東坡先生萬巻腹<lb/>
<pb n="KR4d0428_WYG_020-12b"/>
顔筋栁骨寓枯木我嘗竊評文與可所冩是詩不是竹<lb/>
後生可畏但勉旃矧爾文獻亦西蜀讀書少着十年工<lb/>
落筆定無一㸃俗紫陽山下虚谷翁懸知萬古皆虚空<lb/>
虚翁之心卧我谷夜嘯山月朝吟風請君為我畫此意<lb/>
三間茅屋深雲中我詩或足傳不朽與君姓字俱無窮<lb/>
　　為徐企題李伯時馬<lb/>
　　　畫馬形體真書也尾鬛行書也此畫真李龍眠<lb/>
　　　當觀其風入四蹄之妙蘇黄元祐時詩盡之矣<lb/>
<pb n="KR4d0428_WYG_020-13a"/>
　　　方回勉為贅語<lb/>
此畫良真李伯時形容飛動卒難詩但將元祐蘇黄作<lb/>
開巻焚香朗誦之<lb/>
　　題錦織回文圖<lb/>
纚笄宵衣古士婦服高髻雲鬟叔季之俗繄是丹青間<lb/>
以冠髽孰為主婦果蘇蕙耶<lb/>
　　次韻徐子英讀予所抄趙章泉詩<lb/>
陳隋餘習尚塵飛可乏詩壇白羽揮凡物晩成華者實<lb/>
<pb n="KR4d0428_WYG_020-13b"/>
如吾素論是耶非三生不墮揚州夢一笑應知佛祖機<lb/>
苦學若人亦餘事真源向上更深微<lb/>
　　上饒周君夢至梅花洞吟曰我家本住梅花洞一<lb/>
　　陣風來一陣香為賦長句<lb/>
帝敕王家專管竹子猷高風誰可續西州間生文與可<lb/>
後來特判篔簹谷帝敕陶家專管菊千載淵明一影獨<lb/>
分司旁出可無人醉挿齊山容杜牧梅花天下第一花<lb/>
天下好詩翰林家孤山山下清淺水疎影年年横復斜<lb/>
<pb n="KR4d0428_WYG_020-14a"/>
水中漉影出此句美玊鑿石金淘沙至今和靖一丘壑<lb/>
敢有代者需齊𤓰乾坤故異醯雞甕元來別有梅花洞<lb/>
玊堂不隔蓬與弱自是世人肉身重周郎妙年有仙骨<lb/>
月夜往來跨鸞鳯自言家住梅洞中怕泄天機稱是夢<lb/>
芙蓉城主傳石丁洞天是處花冥冥蓮花博士薇花郎<lb/>
玊階除拜時告廷世間善賦梅花者定皆梅洞諸仙靈<lb/>
梅洞梅洞果何在七十萬里天常青<lb/>
　　贈善畫龍虎吳伯原雜言<lb/>
<pb n="KR4d0428_WYG_020-14b"/>
荀氏八龍慈明無雙豈有頭與角可以模形容賈氏三<lb/>
虎偉節最怒豈有毛與皮可以析毫縷古人畫馬非畫<lb/>
馬借此繪冩英雄姿東方角龍西奎虎天有之人亦有<lb/>
之善書畫意不畫像妙在託興如聲詩㸃晴飛去果有<lb/>
許烈裔顧凱亦未竒卧龍未飛睡虎不吼一飛鱗蟲附<lb/>
之皆上升一吼百獸聞之悉竄走人見此圖指㸃爪牙<lb/>
然不然我得此圖屈伸語黙觀聖賢<lb/>
　　乙未生日二首<lb/>
<pb n="KR4d0428_WYG_020-15a"/>
南北間闗萬死身今年六十九年人偶容有酒仍容健<lb/>
不嘆無官肯嘆貧遣禮送詩煩故舊借樓市饌請比隣<lb/>
還聞共說虚翁壽似陸嚴州過八旬<hi>先君四府判謫死嶺南回三周四歲</hi>
<hi>同生母歸鄉故有第一句陸放翁守嚴州年八十五乃卒故有第八句</hi>
虚叟慙非飲八仙舉杯屬客每陶然重逢今日初生日<lb/>
預筭明年致仕年元亮有兒聊慰意斛斯為話且隨縁<lb/>
老衰不競黄陳律前日詩如白樂天<lb/>
　　偶讀戯書<lb/>
<pb n="KR4d0428_WYG_020-15b"/>
萬物乾坤判女男始終𤣥理要精探九還七返無成說<lb/>
一守三存亦浪談未必陽神正解出可憐癡計謾多貪<lb/>
誰能喚起梅花夢生死何為十有三<lb/>
　　真定路教授鹿泉李君丁亥五月十二日巳時生<lb/>
　　紫陽虚叟方回丁亥五月十一日巳時生相遇旅<lb/>
　　邸同登酒樓各出新詩遂成老友<lb/>
邂逅相逢兩秃翁亥年巳月巳時同偶先一日敢爭長<lb/>
各及七旬俱固窮塵世誰能吟鬢白少年莫笑醉顔紅<lb/>
<pb n="KR4d0428_WYG_020-16a"/>
累朝南北興亡事合徴公為太史公<lb/>
　　乙未六月大暑<lb/>
平分天四序最苦是炎蒸在我須無欲於斯患不能又<lb/>
應當閔雨誰識始藏冰人力回元造生生實所慿<lb/>
　　秋後漸凉<lb/>
樓東清曉起參旗火伏三金喜應期車馬塵中猶苦熱<lb/>
故山已是早凉時<lb/>
　　贈吕肖卿三首<hi>吕武忠第十一子師說戊辰生年二十八飽學失怙時一歲耳</hi>
<pb n="KR4d0428_WYG_020-16b"/>
雖未登三十知君已幾年先師斧脩月名父柱擎天失<lb/>
怙初周晬耽吟早極𤣥孤身能自立萬巻絶芸編<lb/>
千萬人叢裏應難一一尋政湏真具眼始可與闗心匠<lb/>
手斤忘堊禪機芥遇釙絶絃吾欲理忽復有知音<lb/>
知巳身俱老逢君淚欲傾不時思令舅無可報難兄湓<lb/>
浦稀魚素陽山杳鴈程平安只消息聊此慰覊情<lb/>
　　次韻吕肖卿講學三首<lb/>
平生但力田豈計不逢年吾道桴浮海斯文筆補天早<lb/>
<pb n="KR4d0428_WYG_020-17a"/>
能丹㸃鐵曾用白嘲𤣥萬慮今亡矣焚香易一編<lb/>
𤣥珠在掌握一失永難尋豈不求成道誰其辦苦心待<lb/>
時花結果着力杵磨針何幸忘年去能鳴治世音<lb/>
忽復機鋒對真堪底裏傾果能成伏老時許喚殷兄可<lb/>
惜兹逢晩相期不計程受恩凡兩世焉敢恝無情<lb/>
　　寄題休寧趙氏<hi>彌忠</hi>雲屋省心翠侍問道亭有有<lb/>
　　堂五首<lb/>
不品官班但品人深雲藏屋屋藏身就中別有難藏者<lb/>
<pb n="KR4d0428_WYG_020-17b"/>
名震京師鄭子真<lb/>
心屬何人省者誰自家主宰自家知從來此地惺惺處<lb/>
不要醫工用藥醫<lb/>
青踈老瘦碧孱顔杳杳深深萬翠間侍坐侍行仍侍立<lb/>
雪松霜竹雨餘山<lb/>
三义路口駐車輪莫訝知津更問津何限出門向西笑<lb/>
忙行不似慢行人<lb/>
貫朽青錢粟腐紅何如心不愧天公一方寸裏無餘物<lb/>
<pb n="KR4d0428_WYG_020-18a"/>
却笑敖倉武庫窮<lb/>
　　贈方太初三首<hi>併序</hi>
　　　秋崖吏部知郡宗伯老先生僊去三十四年乃<lb/>
　　　姪建德府判竹溪字去言與回同壬戌榜少回<lb/>
　　　四歲今夏禮任一拜而卒從弟叔元字太初來<lb/>
　　　杭有詩見贈次韻奉答新安南渡以來歙郡吾<lb/>
　　　宗之登科者七人於太初寓獲麟之感云<lb/>
秋崖宗老在餘子眇郷原奎壁懸文宿嵩衡鎮厚坤求<lb/>
<pb n="KR4d0428_WYG_020-18b"/>
田饒許汜叱馭笑王尊賢與愚俱盡天難問九門<lb/>
秋崖僊去久猶有竹溪君合草金鑾詔頻驚鐵馬羣川<lb/>
遙魚素斷風急鴈行分賀忽翻為弔傷心寄些文<lb/>
秋崖元不死夢寐想儀刑縱使長松倒終殊衆草零羣<lb/>
兒奪朱紫之子出藍青可惜科場廢難徼筆硯靈<hi>南渡緩歙</hi>
<hi>州方氏擢第者七人諱有開淮西運使諱恬乾道庚戍省試第一人號鑑堂先生有奥論行世諱移忠乾道已</hi>
<hi>丑别院省試第二人遂昌丞先君諱琢字元章嘉定甲戌袁甫上舎宗伯諱岳字巨山紹定已丒別院省試第</hi>
<hi>七人知郡吏部郎官號秋崖先生回與府判竹溪君貢孫字去言景定壬戌别省回沗冒第一人甲科</hi>
<pb n="KR4d0428_WYG_020-19a"/>
　　追懐秋崖吏部知郡宗伯<lb/>
崖僊終牖下壑鬼死漳南人品誰今識朝端汝豈堪杞<lb/>
崩溶子口鯀殛木綿庵猶憶弄權日湖山極宴酣<lb/>
　　閩中鄭君炎南仲兩魁郷賦比自霅教為昌化簿<lb/>
三山鵠袍十萬衆兩紀知名鄭南仲妙年官賦甲秋闈<lb/>
一發輙中仍再中豈知天地大變革原夫八韻竟無用<lb/>
雖然改爾亦得力斗南斗北聲價閧黄金臺降中書勑<lb/>
水晶宫請博士俸得人豈必泥古法省場舎選出郷貢<lb/>
<pb n="KR4d0428_WYG_020-19b"/>
儒風未盡棄端章學徒尚多習弦誦但苦官冷飯不足<lb/>
三載誑腹虀百甕終更受代頗巳久始聞巨軸以詩送<lb/>
定是弟子多賢才吳興先生實梁棟即今佐邑號為簿<lb/>
尹丞不殊權任重况乃唐昌風俗淳山深歲稔少爭訟<lb/>
丈夫詎皆作卿相一命闗係民疾痛偏見私意勿力競<lb/>
潜轉宻移但微諷方冊頻窺身儘貧苞苴不納心奚恐<lb/>
崇卑有無置度外時一極目天宇空江東接壤異西浙<lb/>
桑蠶春忙田晩種樽爼盤饌極儉嗇無大牲臠及乳湩<lb/>
<pb n="KR4d0428_WYG_020-20a"/>
吾聞易彖識時義未妨枳棘棲鸞鳳聊復亦耳磨歲月<lb/>
慎勿輕為棺糞夢<lb/>
　　贈筆工馮應科<lb/>
世言善書不擇筆此物豈可不精擇空弓難責養由射<lb/>
快劒始堪孟賁擊多錢而賈長袖舞工良器利貴相得<lb/>
文房四寶擬四賢最不易致管城伯乍可微鈍勿太尖<lb/>
又恐過肥寧少瘠一兎僅足成一枚柰何攟束動<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
氄毛亂毳紛交加醉人蓬首髪不櫛落腕當如畫鐵椎<lb/>
<pb n="KR4d0428_WYG_020-20b"/>
顧乃蔞弱欠筋力山谷道人昔有取諸葛鷄距異棗核<lb/>
長句哦贈林為之餘子徐偃似無骨上黨華陵君家孫<lb/>
苦心隠藝造𤣥極買非其人拂袖行但取賞音不論直<lb/>
二毫三副及散卓隨意真行作波磔燕丹匕首付荆卿<lb/>
血不濡縷笑空擿紫鸜鵒眼刷絲文誰無端石與歙石<lb/>
奚李法傳外諸孫我亦尚有潘衡墨擣冰槌玉烏絲欄<lb/>
百軸千筒動充斥惟有毛錐真強項不受折簡屢太息<lb/>
善書今誰第一人馮應科筆今第一<lb/>
<pb n="KR4d0428_WYG_020-21a"/>
　　雜書五首<lb/>
鼻涕垂頥銀竹凍腦脂遮眼黒花飛此身尚覺非吾有<lb/>
焉問人間萬事非<lb/>
卜世周家謂過之從來歴數亦難知豈期河洛亡三翮<lb/>
<hi>音鬲</hi>不比房心續續微<lb/>
細修佳傳酬知已曲就微生頼若人一㸃報恩心獨在<lb/>
時時常見夢中身<lb/>
一毫不敢昧蒼天生世明年七十年自恨肉身無報答<lb/>
<pb n="KR4d0428_WYG_020-21b"/>
日常飽飯夜安眠<lb/>
饒君遒緊日千篇未辦驪珠出九淵欲詣彭城陳正字<lb/>
須參南嶽趙章泉<lb/>
　　哭川無竭禪師二首<hi>併序</hi>
　　　八月初九日嚴州南山寺主如川無竭禪師寄<lb/>
　　　書令題其像十九日卒年七十二十五日茶毗<lb/>
　　　初三日二僧來以遺書見寄<lb/>
師令題畫像圓寂十朝前拙句應曾見微痾竟不痊笑<lb/>
<pb n="KR4d0428_WYG_020-22a"/>
談猶可想偈頌揔堪傳千柱攅金碧辛勤二十年<lb/>
幾登瀟灑閣共坐聽松風異骨癯僧健多魔老守窮是<lb/>
身終有死何物不成空豈料龍鍾老題詩先哭公<lb/>
　　再哭無竭禪師<lb/>
倒撑無底船和尚撑上西天是世尊萬壑啼猿如下淚<lb/>
一江明月與招魂湼槃滿證無生果解脫深參阿字門<lb/>
却笑孤山人未逺浪歌身異性長存<lb/>
　　次韻九月十七日飲陸君用見山堂<lb/>
<pb n="KR4d0428_WYG_020-22b"/>
鳯凰山下隠君廬水竹寛閒十畝餘稚子巳能題砌葉<lb/>
飲徒時許共畦蔬杜同谷怨長鑱柄馬伏波思下澤車<lb/>
何似此公一丘壑澘心逸興酉陽書<lb/>
　　九月二十五書事二首<lb/>
蒼顔未怯冷風吹過了殘秋更自竒細嚼菊花吞美酒<lb/>
閒拈柿葉冩新詩繄誰屢賀參元火與客仍消李逺棊<lb/>
七十餘齡能有幾開懐切勿皺愁眉<lb/>
　　九月初六日客報吾州初一日大火城中俱盡吾<lb/>
<pb n="KR4d0428_WYG_020-23a"/>
　　家亦盡七八九報皆然初十日始報吾家幸免拆<lb/>
　　毁屋十餘間二十五日得王山長<hi>國傑</hi>親家書始<lb/>
　　知僅存州治州倉州學書院吾家免焚餘所免<lb/>
　　不過數十家<lb/>
生死由來一念間回頭不落鬼門闗細思上䇿莫如醉<lb/>
稍據要津焉得閒婢僕凍饑猶戀主兒童婚嫁合還山<lb/>
一窮惹起無窮事獨樂吾惟學巷顔<lb/>
　　于氏琵琶行<lb/>
<pb n="KR4d0428_WYG_020-23b"/>
君不見木蘭女郎代戌邊鐵甲卧起二十年不知誰作<lb/>
古樂府至今流傳木蘭篇又不見公孫大娘舞劒器揮<lb/>
霍低昴動天地我杜少陵有長歌每一讀之生壯氣漢<lb/>
時昭君顔如花強令出塞禁風沙馬上無以冩愁思推<lb/>
手為琵却手琶昭君死作青冡土琵琶却傳來漢家一<lb/>
絃一字萬怨恨始聽歡樂終咨嗟燕代佳人有于氏春<lb/>
日黄鶯韻桃李齒犀微露朱砂唇手荑緩轉青葱指聲<lb/>
外調聲非桿撥意中冩意自宫徴曲闌歌罷或澘然何<lb/>
<pb n="KR4d0428_WYG_020-24a"/>
能動人一至此有時不用琵琶歌辯如儀秦勇賁軻武<lb/>
昌東西說赤壁洙泗南北誇黄河一炬一失百萬却古<lb/>
今勝敗何其多㧞山盖世亦淚下騅兮虞兮柰若何老<lb/>
夫嗜好無它癖為爾㸔朱幾成碧白髮多情似樂天衫<lb/>
袖江州司馬濕前身不是木蘭舊女郎今生恐是公孫<lb/>
真大娘哦此琵琶敲詩腸爾或因之姓名香<lb/>
　　讀孟信州和方亨道六月雨時當雪天改為欲作<lb/>
　　雪先作雨次韻<lb/>
<pb n="KR4d0428_WYG_020-24b"/>
欲作雪先作雨十月墐户入室處東作豐登未可期南<lb/>
方瘴癘巳堪禦去年雪不及臘間霜天桃杏敷紅顔今<lb/>
年夏竟無冰賣冨屋錢謾堆如山秋來數郡融風烈<hi>池嚴</hi>
<hi>徽温皆大火</hi>萬舎煙灰千屋拆驕陽失性化為霖鞭蛟笞龍<lb/>
精髓竭救火救水不少閒民生下土何其難此時早降<lb/>
六花瑞時寒休徴猶可還鴈低樓外彤雲起萬里北風<lb/>
開爽氣雨聲一變為霰聲霰效前驅雪踵至古稱民以<lb/>
食為天天欲飽民殊易然但恐燮理無真賢果能燮理<lb/>
<pb n="KR4d0428_WYG_020-25a"/>
得真賢豈不一白二白三白年年當有年<lb/>
　　次韻徐子英江樓二首<lb/>
虚器浮名蜃結樓潮痕才落水添舟醫工藥不闗生死<lb/>
詹尹蓍寧究咎休華蓋天臨批鳯誥長楊日侍射熊侯<lb/>
是人有命皆能致終許難慿智力求<lb/>
娯老曾微燕子樓謀生又欠木奴洲不無造物司行止<lb/>
豈與齊民繫戚休幸際乾龍亨庶物故希晉馬錫康侯<lb/>
妙齡今日如公等聲氣方當叶應求<lb/>
<pb n="KR4d0428_WYG_020-25b"/>
　　次韻夾谷子括吳山晩眺<lb/>
詩眼書胷碧宙寛暮天搖落縱遐觀霜明楓葉紅於染<lb/>
春㸃梅梢玊不寒北望遙迎書鴈至南烹屢饜鱠魚殘<lb/>
一規明月懸江海幾許人家夜枕安<lb/>
　　再次韻<lb/>
鶻飛欲没海天寛萬動盈虚靜處觀一書微陽迎日至<lb/>
九疇休徴驗時寒世間刼火灰何限物外仙碁局未殘<lb/>
好與蒼生司性命五風十雨報平安<lb/>
<pb n="KR4d0428_WYG_020-26a"/>
　　三次韻<lb/>
落木蕭蕭澤國寛偶舒巖嘯縱川觀六鼇海濶征㠶逺<lb/>
萬象天低歩屧寒旅泊餘生簞食菲宦遊舊味甕虀殘<lb/>
逹人不墮牛山淚何待將心與汝安<lb/>
　　次韻俞如問旅思送之遊松江<lb/>
芰製荷紉未絮衣溪舡信宿自堪歸倚門尚爾嗟行役<lb/>
抱甕元來久息機江濶天遙鴻鴈斷日斜歲暮稻梁稀<lb/>
芋爐有地煨風雪骨肉團欒夜共圍<lb/>
<pb n="KR4d0428_WYG_020-26b"/>
　　再六次韻徐子英江樓<lb/>
最愁人處最高樓空望三神想十洲大藥不靈從老病<lb/>
把茅猶在盍歸休許追竹士陪梅友肯羡蜂王慕蝶侯<lb/>
曾㸃當時未舎瑟誰知心地異由求<lb/>
　<lb/>
　<lb/>
　<lb/>
　桐江續集巻二十<lb/>
</p>
<p>
</p>
  </div>
</body>
</text>
</TEI>
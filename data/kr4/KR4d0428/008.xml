<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻八</head>
    <p>
<pb n="KR4d0428_WYG_008-1a"/>
欽定四庫全書<lb/>
　桐江續集巻八　　　　　　元　方回　撰<lb/>
　　醉翁亭圖引為趙達夫作<lb/>
識本色人須本色臭味論心不論迹青蓮居士浣花老<lb/>
畫像有人能畫得非陳無已黄魯直看畫題詩難落筆<lb/>
醉翁萬代文章伯中年偶墮滁陽謫琅琊山亭釀泉酒<lb/>
翁心不醉醉賓客慶歴朝廷天清明誰張黨論搖昇平<lb/>
禽鳴不知人之樂黨論無乃猶禽鳴一時人樂從太守<lb/>
<pb n="KR4d0428_WYG_008-1b"/>
交錯觥籌送杯酒樂其所樂翁來思賓客讙譁終不知<lb/>
既是賓客尚不知畫工焉得而畫之彼弈者弈射者射<lb/>
搖毫臆度丹青解醉翁醉態尚難摹翁心樂處如何畫<lb/>
皆山一曲吾能歌童而習之今鬢皤翰墨世無蘇老坡<lb/>
奈此圖中風景何<hi>陳後山字無已山谷集有字說謂無我而師道也</hi>
　　讀張功父南湖集<hi>并序</hi>
　　　詩至於老杜而集大成陳子昂沈佺期宋之問<lb/>
　　　律體㳂而下之麗之極莫如玉溪以至西崑工<lb/>
<pb n="KR4d0428_WYG_008-2a"/>
　　　之極莫如唐季以至九僧三百五篇有麗者有<lb/>
　　　工者初非有意於麗與工也風賦比興情緣事<lb/>
　　　起云耳而麗之極工之極非所以言詩也謂如<lb/>
　　　老杜七言律詩魚吹細浪搖歌扇燕蹴飛花落<lb/>
　　　舞筵自去自來堂上燕相親相近水中鷗林花<lb/>
　　　着雨臙脂落水荇牽風翠帶長風含翠篠娟娟<lb/>
　　　静雨裛紅蕖冉冉香學者能學此句未足為雄<lb/>
　　　撲棗詩云不為困窮寧有此祗緣恐懼轉須親<lb/>
<pb n="KR4d0428_WYG_008-2b"/>
　　　憶梅詩云幸不折來傷嵗暮若為看去亂鄉愁<lb/>
　　　春菜詩云巫峽寒江那對眼杜陵野老不勝悲<lb/>
　　　送僧詩云念我能書數字至將詩不必萬人傳<lb/>
　　　此等詩不麗不工瘦硬枯勁一斡萬鈞惟山谷<lb/>
　　　後山簡齋得此活法又各以其數萬巻之心胷<lb/>
　　　氣力鼓舞跳盪初學晚生不深於詩而驟讀之<lb/>
　　　則不見奧妙不知雋永乃獨喜許丁卯體作偶<lb/>
　　　儷嫵媚態予平生不然之而江湖友朋未易以<lb/>
<pb n="KR4d0428_WYG_008-3a"/>
　　　口舌争也乾淳以來稱尤揚范陸而蕭千巖東<lb/>
　　　夫姜梅山邦傑張南湖功父亦相伯仲梁溪之<lb/>
　　　槁淡細潤誠齋之飛動馳擲石湖之典雅標致<lb/>
　　　放翁之豪蕩豐腴各擅一長千巖格髙而意苦<lb/>
　　　梅山律熟而語新南湖生於紹興癸酉循忠烈<lb/>
　　　王之曽孫近得其前集二十五巻三千餘首嘉<lb/>
　　　定庚午自序盖所謂得活法於誠齋者生長於<lb/>
　　　富貴之門輦轂之下而詩不尚麗亦不務工洪<lb/>
<pb n="KR4d0428_WYG_008-3b"/>
　　　景盧謂功父深目而癯予謂其詩亦猶其為人<lb/>
　　　也溪清花鴨聚岸綠草虫多燕子初歸曽識靣<lb/>
　　　牡丹未放已知名不知何人以朱筆加㸃專取<lb/>
　　　此等句予亦謂不然且如人生守定梅花死此<lb/>
　　　句殊佳何人輒用朱筆圏改予竊謂朱筆之人<lb/>
　　　未得所謂正法眼藏也功父預謀誅韓而史忌<lb/>
　　　之韓既誅即有桐川之謫後得歸坐前憾謫死<lb/>
　　　象臺天下寃之言官程松嘗論功父謂將家子<lb/>
<pb n="KR4d0428_WYG_008-4a"/>
　　　強吟小詩此乃刻薄無忌憚之言不足與校其<lb/>
　　　詩活法妙處予未能盡舉當續書之今且題八<lb/>
　　　句以寄予心<lb/>
生長勲門富貴中粃糠將相以詩雄端能活法參誠叟<lb/>
更覺豪才類放翁舉似今人誰肯信元來妙處不全工<lb/>
鏤金組繡同時客合向南湖立下風<lb/>
　　　功父盡交一世名彦詩集可攷然南渡以來精<lb/>
　　　於四六而顯者詩輒凝滯不足觀駢語横於胷<lb/>
<pb n="KR4d0428_WYG_008-4b"/>
　　　中無活法故也然則紹聖詞科誤天下士多矣<lb/>
　　夜吟<lb/>
昔遇孫真人授我服氣訣幼讀先子書亦嘗窺秘說受<lb/>
持苦不堅兩鬢忽已雪謂當屏孥累兼復斷葷血千息<lb/>
嚥子夜顔色日腴恱奈何墮醉夣百病暗蟠結幽抱誰<lb/>
實知俗流每見䙝城市不可居去去之巖穴<lb/>
　　劉元煇來三首<lb/>
君宅蒲荷岸吾廬槿菊籬相望能㡬步不見動踰時老<lb/>
<pb n="KR4d0428_WYG_008-5a"/>
更甘清苦閒應笑拙癡門迎到花底銜袖有新詩<lb/>
浪出慙何益深居悔已遲積憂<hi>原缺五字</hi>定非癡暗事人能<lb/>
料幽懐世不知叩門有斯客急以酒澆之<lb/>
聞築船亭就能來共看花鮝枯庖海物豆乳買鄰家稍<lb/>
可從容飲猶當委曲賖歸途有底急不肯後昏鴉<lb/>
　　萬山堂飲歸<lb/>
追懐徃者數賢侯得得經營續續脩依舊夜欄低北斗<lb/>
㡬畨春絮委東流同逰盡道山能好半醉誰知我獨愁<lb/>
<pb n="KR4d0428_WYG_008-5b"/>
乃後吾徒身亦死題詩更有昔人不<hi>為太守饒公虎臣魏公克愚宇文公</hi>
<hi>十朋</hi>
　　立夏明日行園無客五首<lb/>
衲朝裌暮午衫单始覺春歸不再寒些子幽花三兩畝<lb/>
霎時啼鳥百千般世情落落全相背詩律平平略放寛<lb/>
連日飲徒偶焉徃自炊香薤五盤餐<lb/>
春來何啻酒千瓶百日醺醺一日醒朱筆㸃詩垂欲困<lb/>
黄鸝啼樹急須聴霑沙不濕収㣲雨倚柱無言立小亭<lb/>
<pb n="KR4d0428_WYG_008-6a"/>
芒屨犒僮人一緉為耘惡草莫教青<lb/>
尚欠佳篇與送春祇緣醉卧動經旬偶無載酒相過客<lb/>
始是吟詩自在人喜見笋芽穿瓦石都忘雨㸃漬衣巾<lb/>
園林全頼東風力莫道南風便有神<lb/>
愛栽竹樹愛栽花新築舡軒傍石斜古廟炷香知某客<lb/>
半山搖扇望吾家間看紅袖穿林去可着氷紈作畫誇<lb/>
說似渠儂應未信詩翁煩惱政如麻<lb/>
葺圃䟽畦日荷鋤六旬老叟尚何圖卧床迫夏猶氊褥<lb/>
<pb n="KR4d0428_WYG_008-6b"/>
宴几經春只藥爐羣竊花枝相侮易合擕竹杖與驅除<lb/>
千金萬巻皆捐弃更有心情計較渠<lb/>
　　初夏<lb/>
忽復荒山喚子規來歸已是臘殘時人窮怕老吾何愧<lb/>
夏淺勝春古有詩草靸紵衫并竹扇石榴罌粟又戎葵<lb/>
猫生三子將踰月卧看跳嬉亦一竒<lb/>
　　雨餘早起五首<lb/>
燈暗牕明暖又寒破鞋不待蘚痕乾惜花愛笋人誰解<lb/>
<pb n="KR4d0428_WYG_008-7a"/>
冒雨行來百匝看<lb/>
枝枝紅藥蕊頭偏應是難禁宿雨湔好物不扶扶惡物<lb/>
已耘死草更昂然<lb/>
宻樹隂隂小石臺雨餘更綠㡬痕苔蝸牛上到葵花頂<lb/>
日出如何下得來<lb/>
濃綠園林曉雨新鶯啼近樹不疑人千枝罌粟紅如錦<lb/>
誰謂儂家已送春<lb/>
懶照青銅雨墊巾試將欹正問傍人含羞小婢無言去<lb/>
<pb n="KR4d0428_WYG_008-7b"/>
應笑髭鬚緫似銀<lb/>
　　園感<lb/>
栽培踰一紀補苴又三年樹倚根株在花憑種子傳斡<lb/>
移隨變幻顛倒恣頗偏縱不經兵革誰能保十全<lb/>
　　早起<lb/>
牕曙書燈暗閒居免報衙争鳴百舌鳥各占一枝花寢<lb/>
内兒猶睡厨中物未賖露寒衫袖濕倚遍石欄斜<lb/>
　　感昔<lb/>
<pb n="KR4d0428_WYG_008-8a"/>
古郡峯巒擁吾家望最竒水疑無去處樹少不隂時峴<lb/>
首名猶在西州意自悲典刑與風景寧復後人知<hi>此為舊知</hi>
<hi>已</hi>
　　回愚<lb/>
人云回也樂愚亦定何如瘠産今無㡬荒園尚有餘離<lb/>
騷香草木爾雅古蟲魚名數誰能記年來嬾著書<lb/>
　　感歎三首<lb/>
浪說千軍戰空登二紀名乾坤恩甚大毫髪事無成長<lb/>
<pb n="KR4d0428_WYG_008-8b"/>
日柴門掩閒人俗眼輕竊花無力護笑道近專城<lb/>
長歌歸去來無乃已遲哉遇事佯如聵從人喚作獃胡<lb/>
僧需酒肉戍卒借亭臺豈不二千石閑居自可咍<lb/>
孰識維摩病猶疑子夏肥少曽逢順境動輒履危機奕<lb/>
局雨斜濕吟牋風急飛夜寒逢惡客酒盡未云歸<lb/>
　　觀圃<lb/>
行行觀我圃物理析秋毫日夜新花發春秋老樹髙力<lb/>
耕何所獲甕灌未為勞天地一樽酒螟蛉視爾曹<lb/>
<pb n="KR4d0428_WYG_008-9a"/>
　　首夏二首<lb/>
曬繭未繰絲晴天麥最宜樹隂常獨立禽語不吾疑苦<lb/>
笋烹勝肉新茶嗅醒脾薫風吹此句突過一春詩<lb/>
寒燠分時序生成續化工竊遲登麥日肯怨落花風春<lb/>
氣何曽絶天機豈易窮誰云老圃淡早著石榴紅<lb/>
　　次韻齊君<hi>淵</hi>見過<hi>近棄將印</hi>
從容談笑獵文場焉用椎鋒更挽強政使成功能裂土<lb/>
未如聞道許登堂勇捐將印機心息深隱書帷古味長<lb/>
<pb n="KR4d0428_WYG_008-9b"/>
我亦暮年懶干祿肯來同醉簡編香<lb/>
　　次韻唐師善見寄<lb/>
聞風足使鄙夫寛家世言詩自杏壇萬巻古書侔藏室<lb/>
十年深谷隱王官大材益厚楩楠植至寳終垂琬琰刋<lb/>
媿我老衰已無力青雲中道鎩飛翰<lb/>
歸來數畝小園寛風有軒櫺月有壇總為才踈能忤俗<lb/>
兼緣興盡合休官空山老死知無補徃代興亡稍欲刋<lb/>
洛下寄書藉黄犬蓴鱸終恐愧張翰<lb/>
<pb n="KR4d0428_WYG_008-10a"/>
　　次韻陳正之團扇畫一魚二首<lb/>
莫想銀絲膾氷盤一醉吞好為玉帶佩朝謁九重門<lb/>
妙得濠梁趣任公犗肯吞<hi>字缺</hi>泉如有待頭角上天門<lb/>
　　送前歙黟<hi>原缺三字</hi>五首<hi>思義</hi>
歙山瘦露骨歙水<hi>原缺三字</hi>歙尹清瘦人意與山水淡居官<lb/>
儉以廉飯茹或不糁解官卒難去抱疾偃破毯凍僮僅<lb/>
縫補羸馬缺灌啖客至碁一局無客書自覽俗盲鬼神<lb/>
聾跖徒肆豪敢害盈殊不驗君子例坎壈九闗今可排<lb/>
<pb n="KR4d0428_WYG_008-10b"/>
勿待雪生頷去去翺天衢離别何足慘<lb/>
歙三萬户多黟户減半少君才冝大用何乃易而小易<lb/>
邑不易心千江一月皎歙民時有謠奪堇茹我蓼黟産<lb/>
足筒布麄綌自纒繞黟之酒良佳樽中無清醥歸來卧<lb/>
城東賃閣臨木杪唯有一巻梅古色暗錦褾髙官躍大<lb/>
馬皷吹日擾擾亷吏無人知酸吟夜連曉<lb/>
吏方居官時美譽無不有及乎惡聲出乃在解官後有<lb/>
勢易為好無勢易為醜萬事要諸終公論飜覆手請看<lb/>
<pb n="KR4d0428_WYG_008-11a"/>
楚大夫得代數年久兩邑父老言至今不改口予决未<lb/>
始私餽獻無所受不為病留此熱官已唾取鼎貴何足<lb/>
云人當論賢否黟歙君桐鄉此亦足不朽<lb/>
天王理萬國勢必委諸吏製字從一史執法不可二奈<lb/>
何雍也面胷臆伏私意兩訟一求㨗兩役一求避含糊<lb/>
卒未决徐徐較餽遺酒菓若羔鴈書畫及弊器到官一<lb/>
物無去官百需偹此縣與彼縣大率不相異獨有楚縣<lb/>
尹不肯作此事無錢買歸舟僕馬亦顦顇<lb/>
<pb n="KR4d0428_WYG_008-11b"/>
儒者書隱公昔持浙西節按一青溪令聞者膽為裂先<lb/>
聲到江東庶亦有旌别似聞復留中駸駸管喉舌君可<lb/>
持我詩叩門細自列貪吏劇百巧亷吏抱一拙拙亷名<lb/>
弗彰巧貪位罙竊何啻萬蚊䖟日咂生民血我老死已<lb/>
近分甘糧欲絶此公能薦君長鬛幸未雪<lb/>
　　戲書<lb/>
萬有非真偶有之倐無合悟本無時伯夷季扎輕千乘<lb/>
肯着春風護柳枝<lb/>
<pb n="KR4d0428_WYG_008-12a"/>
　　詩思<lb/>
野眺荒山外詩愁細雨中肯令一字俗已拚百年窮病<lb/>
體皮膚皺寒庖糗餌空戎葵獨何事故作向人紅<lb/>
　　百憂<lb/>
病骨真如削耕疇己盡捐終隨萬形弊何用百憂煎常<lb/>
肯事如意恐無詩可傳屈伸判成敗吾亦聽之天<lb/>
　　解悶<lb/>
苦吟成癖習多難迫衰年生理終無賴詩名似許專剛<lb/>
<pb n="KR4d0428_WYG_008-12b"/>
腸百鍊勁老筆萬鈞懸得失元相半乾坤本不偏<lb/>
　　夢作<lb/>
㡬年于此矣愁鬢雪垂垂已悟身為幻猶能夢作詩百<lb/>
骸誰不朽一念未全衰用盡平生力唯吾影自知<lb/>
　　灰心<lb/>
志大終癡拙年衰合老成口無談世事身不要時名偶<lb/>
後諸人死猶餘㡬日程灰心良已是拊髀未須驚<hi>髀四紙五</hi>
<hi>㫖十一薺皆上聲</hi>
<pb n="KR4d0428_WYG_008-13a"/>
　　謝康使君見訪示詩觀奕<hi>天錫</hi>慶之<lb/>
妙年曽到鳳凰池五馬能臨六枳籬量淺最難勝滿酒<lb/>
着低何敢抗髙碁森嚴法度蠶頭字瘦硬丰標鶴膝詩<lb/>
自笑書癡了無得文章太守是吾師<lb/>
　　謝汪以南借書恵米<lb/>
政是黄梅欲近時山城雲滃雨垂垂斷橋没碓驚新漲<lb/>
濕藁泥蔬續晚炊乞米已慙顔氏帖賣書還笑杜陵詩<lb/>
廣文絶少充枵甑更肯芸籖借一鴟<hi>一作瓻與鴟夷皆酒器以盛書</hi>
<pb n="KR4d0428_WYG_008-13b"/>
　　三吊吟四首<hi>并序</hi>
　　　近有陳印書一夕醉死有姚梢工以小舟下汝<lb/>
　　　灘鄰家僮浴馬犯漲潦皆溺死予聞之為三吊<lb/>
　　　吟其四則嘆夫兵死者之衆而世人莫之憫云<lb/>
市有印書叟日印可千紙間得工墨錢苟足贍妻子近<lb/>
欲役其人告者謂己死醉歌夜徹曉熟卧呼不起人鬼<lb/>
頃刻分火葬骨骸燬豈不謂達生誰獨能免此<lb/>
險有不可測能有不可恃善泅狎波濤篙工死於水歙<lb/>
<pb n="KR4d0428_WYG_008-14a"/>
南百里許有灘一何駛昨日索我書辭我庭下跪明日<lb/>
淪小舟膚髪飫鱣鮪寄言得志者徼倖未必是<lb/>
湍溪漲梅潦一夕十丈強愚哉浴馬僮視之如尋常髙<lb/>
岸一失足馬尚能騰驤僮屍不可得漂流落何鄉握轡<lb/>
徒自謹墮穽已足傷人間平坦途中亦有海洋<lb/>
偶聞一人死惻怛吁以驚千人萬人死能不愴厥情長<lb/>
平㡬性命銳頭付一坑亡者抱永痛勝喜功名成功名<lb/>
豈不成機心何時平人心苟若此誰謂天好生<lb/>
<pb n="KR4d0428_WYG_008-14b"/>
　　夏日<lb/>
多病情懐懶新晴草木光倦骸扶老瘦幽逕息隂凉家<lb/>
瘠盤餐儉村荒糴價昂豈無可憂者得句暫能忘<lb/>
　　說詩<lb/>
齒髪侵尋落風霜取次秋口須湔乳臭川合向東流沈<lb/>
宋中嘗悔江湖晚更羞此聲專老杜猶俟到䕫州<lb/>
　　晨起二首<lb/>
近市招醫士空庖督㸑奴羶葷猶可絶藥餌豈容無既<lb/>
<pb n="KR4d0428_WYG_008-15a"/>
欲營猫飯仍當續馬芻晨興百需缺獨喜見吾雛<lb/>
蚊蚤宵為梗葵榴曉可觀偶無酲待解自覺寢難安深<lb/>
癖穿䝉宻幽隂度屈盤忽驚一㸃露滴人髪間寒<lb/>
　　日長三十韻寄趙賔<lb/>
栗里淵明徑榿林子美堂亂離容不死窮乏果何傷紅<lb/>
粒炊秈飯青薹煮菜湯甲兵才偃息城市轉荒凉最苦<lb/>
樵蘇貴曽㣲藥餌良頻仍賖酒飲卒急賣書償敗絮熏<lb/>
還曝麄絺洗更漿炎蒸雖漸迫寒冷尚冝防瀹茗徵甆<lb/>
<pb n="KR4d0428_WYG_008-15b"/>
盞包梨集紙嚢頭昏修菊枕膚汗拭藤床困倦成衰懦<lb/>
踈慵欠激昂廐空需馬藁碓凈缺雞糠思慮徒迃闊營<lb/>
求竟𣺌茫憶兒觀燕乳懐友聴鶯吭守分甘邱壑逢時<lb/>
付廟廊骨骸同朽腐名字孰芬香但握鋤犁柄終逃鈇<lb/>
鉞鋩交逰多豎褐談話止農桑應俗循中道頥生寳袐<lb/>
方鄰僧營藏字俠士戲毬場角武焉能徃摛文或可當<lb/>
病稀摩詰問歌類接輿狂舉世嘲癡叔何人識漫郎北<lb/>
轅迴朔漠南棹輟沅湘誼氣知猶壯頽齡懼不遑六旬<lb/>
<pb n="KR4d0428_WYG_008-16a"/>
過眼電萬事滿頥霜靜樂非無動閒遨却似忙連苔移<lb/>
巨石帶露數新篁天地詩人少山林夏日長此心無别<lb/>
路一武到羲黄<hi>近隣寺僧求為撰藏殿䟽予家近山其上日有武士擊毬</hi>
　　次韻謝胡子游學正二首<hi>泳</hi>
瞻紫陽山日仰髙此翁暮景亦云勞一爻變卦逢初遯<lb/>
萬古哀心寄續騷倬彼大賢猶蠖屈矧予小技僅蝉號<lb/>
竹林書在吾能讀不厭千週更百遭<lb/>
泮宫分席佐邦侯免使詩人諷不求九轉定應能㸃鐵<lb/>
<pb n="KR4d0428_WYG_008-16b"/>
一泓何可着吞舟稍知今是山林晚獨奈吾衰嵗月流<lb/>
徑欲為君賦招隱朝簮竊恐未容抽<lb/>
　　讀子游近詩復次前韻二首<lb/>
江湖流輩互相髙刻楮摶沙漫自勞孰肯剖腸湔垢滓<lb/>
始能落筆近風騷通䟽障礙河東注剔抉幽㣲鬼夜號<lb/>
漢魏以來數人耳曲湏和寡始為遭<lb/>
射至於侯又中侯盍求諸已勿人求欲升海底珊瑚樹<lb/>
不籍沙邊舴艋舟急要瑳磨刪俚語可容藻鑑徇常流<lb/>
<pb n="KR4d0428_WYG_008-17a"/>
端能過我論兹事一聴盆繅軋軋抽<lb/>
　　次韻汪以南閒居漫吟十首<hi>併序</hi>
　　　以南廣文見教十詠其一閒居觀元工閱徃古<lb/>
　　　而厭世故也其二太白真天才望黄山而懐謫<lb/>
　　　仙也其三采采芙蓉花借芳卉以諭養心也其<lb/>
　　　四大雅久不聞思古文而美昌黎也其五為詩<lb/>
　　　必知道泝騷雅而嘆近作也其六團團木蘭樹<lb/>
　　　想甘露而嚥華池也其七三才具方寸求諸内<lb/>
<pb n="KR4d0428_WYG_008-17b"/>
　　　而養黄庭也其八聖門大於海言聖門之無棄<lb/>
　　　人也其九仙都著兩翁謂康使君為文章伯一<lb/>
　　　翁可也以予並稱兩翁未也其十百川必歸海<lb/>
　　　悟夫運世變之代謝而從心以自適也<lb/>
　　　呈而意或有不能必同者焉<lb/>
恭惟天地心物物息相禪詩人卜豐年生意寓雪霰彼<lb/>
但言其消譬夢幻泡電癡憫狙公賦忿斥蝸國戰焉知<lb/>
徃聖作視世豈郵傳嚮明賛化育司牧必南面寸丹對<lb/>
<pb n="KR4d0428_WYG_008-18a"/>
上穹退以學自練至其出為物遇暍忍不扇吾目故未<lb/>
瞽此道若有見自養非所養焉敢事荒燕<lb/>
渴心望古人無井可不鑿但勤駑馬駕定勝屠門嚼長<lb/>
懐謫仙翁英爽謝冥漠兹山肯神遊曷日旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>落惚恍<lb/>
琴髙魚飄揺子晉鶴空餘泣鬼詩光燄耿如昨昇天人<lb/>
有分換骨豈無藥䑛鼎化雞犬此語君勿噱讀書三萬<lb/>
巻太白亦可學<lb/>
采芑采于田采芹采于水豈弟君子心作人豈異此神<lb/>
<pb n="KR4d0428_WYG_008-18b"/>
農昔嘗藥志在起人死百聖一樂育亦如嘗藥然醫國<lb/>
得一士億萬性命懸詭誕王母桃幻虚太華蓮孰為返<lb/>
魂草足扶天地顛嗟嗟燕昭王海上求神仙不務長爾<lb/>
國徒欲長爾年<lb/>
何人不骸骨龍蟻共一朽聖賢獨不死天若顧之厚太<lb/>
昊初畫卦迄周興井栁經制斯大偹中墜頼魯叟立言<lb/>
棟綱常萬古絶夷醜荀揚猶㣲疵晚出揭韓斗力禦異<lb/>
端侮聖門儼先後末學能臻兹身泯譽常有<lb/>
<pb n="KR4d0428_WYG_008-19a"/>
晉季有詩人忽如古伯夷其人果為誰請讀淵明詩同<lb/>
時顔謝流望風悉披靡東阡西陌間黍稷何薿薿烹葵<lb/>
酌濁醪世味無復美百萬呼盧公枉為寄奴死漫仕心<lb/>
未安託辭避郵史自挽何謂亡宇宙與終始眷言塵纓<lb/>
客試問滄浪水<lb/>
夏葵時丹卉秋菊培金蕤曷不蓻菽粟猶足療調飢曰<lb/>
予心不然求飽何黨之傾日與傲霜志定節不移懐古<lb/>
睇此物聊足慰我思不見恩澤侯崇侈事臺池失勢一<lb/>
<pb n="KR4d0428_WYG_008-19b"/>
蹉跌書堂荆棘滋豈復有緋紫走趨列賔墀小圃異金<lb/>
谷應無墜樓悲<lb/>
占易用九六初爻變乾坤時當退且慎復命歸厥根渾<lb/>
天日夜轉中星異旦昏北辰儼不動帝居華蓋尊於人<lb/>
是為心君子嚴操存肯受外物汨澡擾揺精魂皇澤甦<lb/>
旱暵時雨飜天盆敢不俲微力先後風雷奔九關守虎<lb/>
豹崇墉方言言餒也自其分秉耒耕荒原江左瑜蓋輩<lb/>
豈必賢虞翻湯網無厄羽文治無困麟一物有疾痛聖<lb/>
<pb n="KR4d0428_WYG_008-20a"/>
王視猶身如何杏壇上鳴鼔攻門人材有善不善大匠<lb/>
嚴選掄所以獲麟筆有秋斯有春<lb/>
魚龍古仙翁諸人頼私淑五教紹虞敷六藝極周郁邦<lb/>
侯絶相知異君大雅姿胡欲撤臯比不願為人師老我<lb/>
羽已鎩棲此鷦鷯枝君當上青雲阿閣巢長離<lb/>
億刼日月曜萬古河江流惟有人壽短况不皆白頭石<lb/>
火僅微吐草露已遽収下士惑齊物祖述逍遥遊說夢<lb/>
悔蟻國悟空驚蜃樓實踐我異是鑚仰師尼丘志學至<lb/>
<pb n="KR4d0428_WYG_008-20b"/>
從心絶筆於春秋相魯故匪泰厄陳初何憂比彭十不<lb/>
一聘轍半九州中道嘆不行嘗欲乘桴浮顔子夭窮巷<lb/>
季路戕兇矛是亦各有命豈伊聖門羞人生苟聞道寒<lb/>
肌勝王侯脩身以俟死言行無悔尤寄語夜讀子繼晷<lb/>
崇膏油<lb/>
　　力學<lb/>
力學衰猶進治生晚不讎操心元自定忤俗果何由塗<lb/>
抹餘千紙浮沉等一漚忍窮兼耐辱失笑未包羞<lb/>
<pb n="KR4d0428_WYG_008-21a"/>
　　贈孫元京<hi>嵩</hi>近以詩見示二首<lb/>
道豈與身窮相逢兩秃翁髙懐真悃悃薄藝媿空空同<lb/>
谷吟山雪愚溪感候蟲斯人何可作尚獲見餘風<lb/>
舉世無髙見斯文有正音稍工仍要拙寧古不為今末<lb/>
俗難容喙空言苦用心未妨全瘦勁却恐太幽深<lb/>
　　送陸君重<hi>垕</hi>五首<lb/>
胥謂真英妙元來極老成詩書裁簿領忠厚勝聰明熟<lb/>
料乾坤事難窮九萬程吾衰今已矣公等付蒼生<lb/>
<pb n="KR4d0428_WYG_008-21b"/>
謂世無廉吏吾猶見此人政聲口碑在隂徳<hi>原缺二字</hi>新薄<lb/>
俗難開眼亨途易致身一清當百濁端肯混光塵<lb/>
豈不亦分符圭田廨宅無一樓棲僦寓百費仰家租琴<lb/>
韻消長日詩盟許老夫用心自塵外未覺與同途<lb/>
四寳堂空後歸舟有底珍唯將好山色可語故鄉人他<lb/>
日公能憶吾邦俗尚淳信難臧否遽早覺是非真<lb/>
起伏難前定行藏喜自由足堪娱壽母幸不乏先疇酒<lb/>
具饒魚蟹郊居少應酬兩無慙事育何用到壺頭<lb/>
<pb n="KR4d0428_WYG_008-22a"/>
　　病因飲致<lb/>
痰鎖封喉管瘡釘突齒齦猥勤無算爵肯顧不貲身未<lb/>
即容殂謝徒令受楚辛果能深避地何敢妄尤人<lb/>
　　悔少作<lb/>
崛強輪囷謂絶竒刮摩剔抉更多疑彭門峻步勤除道<lb/>
栗里髙風晚得師乃後容賖十年死定應全廢一生詩<lb/>
根柯直待如銅石始是參天溜雨時<lb/>
　　入五月病二七日<lb/>
<pb n="KR4d0428_WYG_008-22b"/>
病已捐蒲酒寒猶擁絮衣形骸元自劣氣候每相違人<lb/>
死朝朝有吾衰事事非尫羸存喘息聊復信天機<lb/>
　　生日病中<lb/>
偶復逢生旦何知迫死期老真難嚲病貧實怕迎醫自<lb/>
擬修埋誌誰猶<hi>字缺</hi>壽詩不應六旬叟未減一分癡<lb/>
　　病稍愈戱書三十韻<lb/>
藥滓棄盛鉢藥貽堆滿案藥價殊不廉藥效一何緩身<lb/>
昔未病時飲啖百無憚一病半月餘食味等土炭晝睡<lb/>
<pb n="KR4d0428_WYG_008-23a"/>
反多夜夕呻每徹旦席硬骨加痛衾垢膚轉汗三更渴<lb/>
吻急強起揭書幔燈暈大如盆故作紅碧爛年今五十<lb/>
九溘死詎足歎先君抱幽憤較兹減三算杜梅兩詩老<lb/>
聲價百代冠享壽僅及此官職亦云漫又如同學生何<lb/>
止夭閼半中道或無成萬事春凌泮老我幸己多苟脫<lb/>
兵火難剥膚極朘削餬口就退愞造物屢見赦得失互<lb/>
驚惋未容遽朽腐更遣足憂患假如即不起游魂去常<lb/>
榦殮具無可陳襄事孰與賛二兒寓鄰州兩月消息斷<lb/>
<pb n="KR4d0428_WYG_008-23b"/>
何時捐别業理舟抵歸岸人生良艱哉受此世緣絆搶<lb/>
榆及摶風各各慿羽翰至靈可不如外攻乏中捍自非<lb/>
有仙骨寧免寒暑鍜彭殤終同途顔跖匪殊貫形凝靡<lb/>
不銷氣聚㑹有散達者悟斯理盧胡一笑粲排悶冩心<lb/>
謡治命實非亂<lb/>
　　次韻趙達夫問疾<lb/>
煩君遣信問何如霖雨無人叩陋居孰信着綿當夏半<lb/>
自驚伏枕己旬餘百年未辦書傳後一壑猶欣服返初<lb/>
<pb n="KR4d0428_WYG_008-24a"/>
處約得衰更多病從今誓與酒杯踈<lb/>
　　次韻趙達夫過訪<lb/>
無限溪山畫不如特尋花竹到貧居相迎具茗凉堂上<lb/>
獨肯衝泥苦雨餘伐病政思翻素問論詩徒覺過黄初<lb/>
脫然百脉俱甦醒藥餌登時已可踈<lb/>
　　次前韻賦隱居二首<lb/>
崐岡玉火脫焚如萬事灰心此定居今古真成一夢耳<lb/>
行藏略算十年餘曽微實譽歌來暮豈可虚言賦遂初<lb/>
<pb n="KR4d0428_WYG_008-24b"/>
邂逅乘車還戴笠未妨多病故人踈<lb/>
舉世紛如自泊如荒園僻巷閉門居總干和鼎非吾事<lb/>
啖茹燃萁不願餘林下一聲蟬噪處山間十日雨晴初<lb/>
空階剰放苔痕長始信先生屐齒踈<lb/>
　　斷酒半月餘<lb/>
毒手遭風伯危機伏醉鄉不成摩詰病未悔次公狂飲<lb/>
器質錢盡酤壚添價昂酒徒容改事瓦椀茗芽香<lb/>
　　送陳正之三首<lb/>
<pb n="KR4d0428_WYG_008-25a"/>
老筆文無害升堂指顧間才髙心每恕事遽色常閒碁<lb/>
局消長晝詩嚢括好山去時似來日添得令名還<lb/>
婉畫循中道亷名集美譽直知能解事元為飽看書用<lb/>
法何庸盡頒條本自踈鄼侯端許繼不問吐茵車<lb/>
昔在東原北髙唐一再行金書儒廟壯畫壁驛亭清仕<lb/>
宦中年達親知逺道迎江南何處好細話紫陽城<lb/>
　　夜雨<lb/>
樹與山同黒聲喧瓦欲飛雷行無蚓喙電起更螢輝小<lb/>
<pb n="KR4d0428_WYG_008-25b"/>
市収燈早荒城擊柝稀平生聴雨意終恐壯心違<lb/>
　　驟雨<lb/>
道妙無生有神凝氣孕形為誰膏草木何物起雷霆本<lb/>
質端能受元功豈獨靈老夫已枯槁衰白肯新青<lb/>
　　連雨<lb/>
下潦多成疾荒墟或告飢夏寒㡬閱月晝晦動踰時墜<lb/>
果全無味新禾間欲萎可能留少許庚伏灑炎曦<lb/>
　　復雨<lb/>
<pb n="KR4d0428_WYG_008-26a"/>
鬰蒸終不解白晝忽昬迷樹暗全如暮禽驚誤欲棲銀<lb/>
絲斜翠壁雪練墮青梯壯觀何須數茫茫后土泥<lb/>
　　怒雨<lb/>
今嵗黄梅雨龍公剰作威雷抨山欲碎風掣樹如飛患<lb/>
濕憎泥屨聞腥嘔垢衣飢猫避誰屋竟夜不能歸<lb/>
　　淫雨<lb/>
城撼濤聲上山埋霧氣中郊原成澤國舟楫羨魚翁浙<lb/>
右田應没巴西雪更融斯民恐魚鼈孰為訴蒼穹<lb/>
<pb n="KR4d0428_WYG_008-26b"/>
　　苦雨<lb/>
苦雨何其久山鄉化水鄉月餘沈碓磑天半起㠶檣孰<lb/>
不思神禹疇能餉子桑溺飢非已責愁絶望朝陽<lb/>
　　久雨<lb/>
肺病兼脾病葵花復槿花閒猶常不樂老欲更何加客<lb/>
訝添新犬童喧斷小蛇窮居非得句持底謝年華<lb/>
　<lb/>
　桐江續集巻八<lb/>
</p>
<p>
</p>
  </div>
</body>
</text>
</TEI>
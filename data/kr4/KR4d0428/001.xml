<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻一</head>
    <p>
<pb n="KR4d0428_WYG_001-1a"/>
欽定四庫全書<lb/>
　桐江續集巻一　　　　　　元　方回　撰<lb/>
　　仲夏書事十首<lb/>
園林夏宜曉葉葉溜晴光此地吾能浄非天獨肯凉汲<lb/>
泉㸔馬飲剗草免蛇藏似亦為形役終無市井忙<lb/>
南風吹宻樹古屋隠林隈捲畫防梅雨鐫詩惜石苔醫<lb/>
書鄰叟借庵記野僧催細省仍微笑猶勝走俗埃<lb/>
幽居少四隣長日屬閒人石氣常蒸霧鶯聲不改春子<lb/>
<pb n="KR4d0428_WYG_001-1b"/>
錢償未已夘酒醉何頻説與耘畦者無錐未是貧<lb/>
閒身何所事詩外别無心但見獨危坐焉知長苦吟兵<lb/>
戈生長老夢幻去来今感慨亦徒爾賔来酒且斟<lb/>
息擔秋云季扶犂夏欲中園林初畏日里巷只雌風餅<lb/>
粥慳鱐脯醯鹽劣韭葱藕絲冰水舊誰識少陵翁<lb/>
菜梜朝酲後茶甌午困前入簾禽避彈升竈蟻求羶觀<lb/>
物因多感謀生各務全蠶登新麥賤田叟荷皇天<lb/>
勁瘦元𢎞博凄酸忽壯豪為詩兼衆體此事屬吾曺俗<lb/>
<pb n="KR4d0428_WYG_001-2a"/>
學三書虎雄心六釣鼇蘭枯菊猶短不羡蜀葵髙<lb/>
棄置乾坤事歸休水竹居不因徴急債儘可讀殘書虀<lb/>
糝畬田粟薑羮石澗魚論文同小酌未覺故人疎<lb/>
細酌浮菖酒閒吟樹蕙文賣符羞米賊采藥按桐君壬<lb/>
日近梅溽午風生草薫湖航三紀夢荷盖石榴裙<lb/>
暑月憶寒月老身兼病身簟誰分長物酒併缺賢人山<lb/>
市氷難致家園蒜自珍黄芽冷香飲廻首歎揚塵<hi>予向客從</hi>
<hi>魏静齋夏秋之間服黄芽煎附子木香冷飲然僅年五十一今沒十五年</hi>
<pb n="KR4d0428_WYG_001-2b"/>
　　贈地理齊君龍吉<lb/>
積善出公侯今於葬地求樊崇如叵測郭璞殆徒謀折<lb/>
臂終難驗控頥自可憂未抛金鎖甲焉問土饅頭<lb/>
　　獨逰塘頭五首<lb/>
　　　予有小塘園屋在歙縣左數十步傍問政山先<lb/>
　　　世墳墓所由之路癸未五月初十日晚避俗往<lb/>
　　　㳺獨坐乆之所得坌集非城市所能有也出東<lb/>
　　　門入南門轉深塢瞰大溪而歸後當數數如此<lb/>
<pb n="KR4d0428_WYG_001-3a"/>
　　　矣燈下遂成五詩又當思所以名是塘者<lb/>
納謁心全嬾紬書眼倍昏偶思行藥圃獨往叩柴門濕<lb/>
岸鳬梳羽頽塍棗露根元来好詩句只在數家村<lb/>
詩必城之外胡為不出城漸逢人少處初聽水流聲異<lb/>
卉梔香釅纎梢笋粉明是中亦堪隠浪出誤平生<lb/>
蒲藕上塘種養魚於下塘積泥春糞樹儲水嵗澆秧未<lb/>
藉知章敕堪浮逸少觴掃松須憩此繋馬古垂楊<lb/>
宻樹窺青果方塘數綠荷乆晴田水細向晚野烟多兀<lb/>
<pb n="KR4d0428_WYG_001-3b"/>
坐㡬忘起成詩費屢哦歸鞍猶覺早再欲叩煙蘿<lb/>
雊雉古原側歸牛荒潦濵炊煙已昏野花氣更留人剰<lb/>
欲培幽築端容買近鄰向来惟有夢今此豈非真<lb/>
　　五月十一日早問政山房三首<lb/>
道士攜壺酒相迎勸瓦巵野葩芳杖屨林靄潤鬚眉自<lb/>
説夜頻醉不知朝有飢問曽辟榖否擘樹嚼松芝<hi>老松身青</hi>
<hi>芝生焉道士謂為仙茶手掌熟揉咀嚥有味嫩松芽嚼食微酸亦佳</hi>
四十里蒼翠中環萬屈盤望城藏谷底覔路上雲端笋<lb/>
<pb n="KR4d0428_WYG_001-4a"/>
出一春醉樵深三伏寒山翁無將相祇是敬黄冠<hi>山中人六</hi>
<hi>十户皆以笋為生經春賣笋得錢舉家日在醉鄉</hi>
縱不燒丹汞村人總是仙今朝才酒債明日有柴錢指<lb/>
草能醫病争棊每譲先活龍肯相贈竹杖掘深鞭<hi>是日野人</hi>
<hi>掘竹拄杖二枝甚古妙</hi>
　　贈送李顯之<hi>世榮</hi>
君居予昔至古鄆泰山隈釣地盧泉羙帆天鉅野開覇<lb/>
思齊相競道感魯儒培厯世傳微學隨時産異才稍窮<lb/>
<pb n="KR4d0428_WYG_001-4b"/>
南土勝端為北堂来金錯傾求硯斑衣戲捧杯三春芍<lb/>
藥國六代鳳凰臺搜覽心應惬題評句必瑰暑風初綠<lb/>
稻霖雨正黄梅江路宜珍䕶鵬程積漸催<lb/>
　　梅雨連日五首<lb/>
蓑笠千村外乾坤五月中若無梅子雨焉得稻花風深<lb/>
貯陂塘滿交流畎澮通還知周廩積敢嘆阮途窮<lb/>
草樹加蒙宻波濤計渺冥似宜穿野屩直與眺江亭薪<lb/>
濕㕑煙重泥渾井汲腥虚堂坐昏黑時見一流螢<lb/>
<pb n="KR4d0428_WYG_001-5a"/>
雨應猶不止終夕汗如湍胡蝶魂才返蒲牢韻巳殘身<lb/>
今栖歙谷家尚寄嚴灘江漲忽如許乗流未覺難<lb/>
驟駭寒成暑難求簟換氊通身都是癢徹曉竟無眠鼠<lb/>
侮猫猶幼蚊邀蚤共儇順流日千里便合上江船<lb/>
豈不苦於雨江昏水廹城市民扃暗户軍婦哭空營螢<lb/>
外無燈影蛬邉有柝聲百憂餘一喜曉望稻畦平<lb/>
　　雨後<lb/>
荒園綠草長無客到書堂百尺轆轤冷一林薝蔔香杭<lb/>
<pb n="KR4d0428_WYG_001-5b"/>
書歸蠟屐睦艇致藤牀閒步復閒卧身凉心更凉<lb/>
　　次韻謝平心胡祕監見惠生日五首<lb/>
晚生何敢跂前賢夫子宫牆賜及肩憶枉朝車十官宅<lb/>
喜成鄰舍萬山巔尚堪湖學生徒齒恰少汾陽考第年<lb/>
<hi>予少先生二十三嵗今年八十</hi>想得囊中有仙訣形容枯槁但神全<lb/>
五朝遺老冠時賢家祭猶無掩豆肩文采春花洛陽苑<lb/>
精神秋隼華峰巔難兄共對三千字晚境今開九十年<lb/>
富貴朱門百雜碎先生歸卧故廬全<lb/>
<pb n="KR4d0428_WYG_001-6a"/>
勢途勇退似差賢焉用鴻門切盾肩早賜輼輬埋厚夜<lb/>
寧扶楖栗走荒巔泥龜不羨鵾鵬路糞菌徒輸栝栢年<lb/>
我謂是身如尺璧深藏短褐庶能全<lb/>
酒可吾中孰聖賢定開愁眼聳吟肩共憐雪鬢雙垂叟<lb/>
時到花屏萬仞巔暫借松隂消永日敢求藥訣覬長年<lb/>
風驚塵愕奔車跌醒者蒼黄醉者全<lb/>
風追電逐角材賢我獨從公息擔肩野曠杖藜臨絶景<lb/>
山寒采梠度層巔淡湯煮飯身無病小秤收租嵗有年<lb/>
<pb n="KR4d0428_WYG_001-6b"/>
臭槖腐倉死兵火何如清節保生全<lb/>
　　出馬家塢<lb/>
野逈夏無暑塢深朝更凉路隨流水轉山背古城荒縣<lb/>
宇欹紅閣僧庵缺粉牆暗驚兵亂後猶有數蓮塘<lb/>
　　白水寺<lb/>
壁畫暗金剛無人犬吠堂翠苔千古潤玉水一尋方塵<lb/>
路雲蒸火隂林石凝霜仙凡元不逺咫尺異炎凉<lb/>
　　坐白水寺門亭<lb/>
<pb n="KR4d0428_WYG_001-7a"/>
百病今朝愈城南野寺濵石崖隂欲凍沙路瑩無塵松<lb/>
老枝垂地溪清水見人僧瓶送煎茗泉冽味尤新<lb/>
　　次韻汪翔甫讀予詩藁見寄二首<lb/>
我詩蒯侯劒玉具謝華裝老矣三荒逕悠哉一瓣香漫<lb/>
垂船子釣嬾下趙州牀忽憶髙軒過仙巾戴華陽<lb/>
十年兵甲夢投老卸戎裝有藥醫詩病無花惱夢香書<lb/>
明螢度几簟冷竹遮牀屬與公攜酒蹉跎換嵗陽<lb/>
　　次韻汪翔甫和西城吕全州見過四首<lb/>
<pb n="KR4d0428_WYG_001-7b"/>
想見花間路籃舁草草裝叩門馴犬喜入室蠧魚香躡<lb/>
石苔粘屐眠松露滴牀焉知人世事積甲又宜陽<lb/>
聞道過從地衣冠異俗裝小孫迎勸酒後院出行香賈<lb/>
客珠量斗侯家笏滿牀未如耆舊輩龎馬隠襄陽<lb/>
五鼎封君食千金奉使裝儻来皆外物不朽有真香滿<lb/>
酌聖賢酒虛争上下牀細思諸葛事只合卧南陽<lb/>
驟見纍侯印遄聞趣相裝相期終古事未用暫時香清<lb/>
論玉霏麈髙眠雷撼牀前魚又堪笑紅袖泣龍陽<lb/>
<pb n="KR4d0428_WYG_001-8a"/>
　　七月初一日晚大惡風而雨<lb/>
焦原沸澤火雲紅忽變煤炲漆暮空定謫毒龍移舊穴<lb/>
併驅竒鬼助狂風落泥朱實争殘果劈瓦青株惜半桐<lb/>
審雨堂中知是夢未須豪横詫衰翁<hi>予門大桐木㡬劈去少半桃實紛墮</hi>
<hi>泥中</hi>
　　寄題佛智忠禪師實庵<hi>併序</hi>
　　　佛智大師法忠俗姓徐江西隆興人本號收庵<lb/>
　　　端平間習庵陳塤和仲為改曰實庵自吴抵歙<lb/>
<pb n="KR4d0428_WYG_001-8b"/>
　　　説法四十餘年至元癸未年七十二矣預作宅<lb/>
　　　兆於葛塘而以實庵扁其屋虚谷居士方回為<lb/>
　　　説偈曰<lb/>
皴皮槁項換兒童依舊恒河見性同作蠒蠶寧長戀葉<lb/>
蛻形蟬待别嘶風雙趺可逐茶毗盡隻履誰知窣堵空<lb/>
設土饅頭誑人眼新羅鷂子過天東<lb/>
實翁大笑笑虚翁自闢新庵地㡬弓萬事我俱捐墮甑<lb/>
百年公巳辦幽宫恢張逺筭遺身後跳脫迷魂出夢中<lb/>
<pb n="KR4d0428_WYG_001-9a"/>
智了愚㝠莫分别乾坤黄落一秋風<lb/>
　　暑中閒詠六首<lb/>
解轡去秋杪牆垣翳藋蒿荷鋤今夏半籬落熟瓜桃道<lb/>
左門常掩兵餘井未淘向来手親種唯喜一桐髙<lb/>
驚奔萬馬屯豈料此身存長日唯三飯閒時或一樽泉<lb/>
深添井索果熟閉園門老病更炎熱收心此避喧<lb/>
能静何憂暑惟慳足禦貧每圓欹枕夢不記剖符身僧<lb/>
熟頻求字僮頑自澣巾林間坐磐石山畔駐行人<lb/>
<pb n="KR4d0428_WYG_001-9b"/>
謂我無憂者其誰㑹此心乾坤今古事嵗月短長吟井<lb/>
冷増𤓰味軒晴表樹隂樽中適有酒聊與客同斟<lb/>
嘆息歸來晚園林亦自都疎篁新茁笋乳燕倍添雛喜<lb/>
雨詩成軸㸔山畫作圖醬醯資豆麥伏近笑無儲<lb/>
籬門矮復斜烏桕發枯槎曽守諸侯土還同百姓家葛<lb/>
囊懸苣子梅鹵漬梔花臧獲修時事分衣缺布紗<lb/>
　　六月雨<lb/>
六月今年雨千山每日雲稻登全可望樹宻最宜聞預<lb/>
<pb n="KR4d0428_WYG_001-10a"/>
免憂飢色先收破暑勲稍容驕蛤黽且為屏蠅蚊<lb/>
　　又雨<lb/>
霞紅疑太早果不是晴天市漲危侵户村流喜入田昏<lb/>
昏鄰寺鼓滃滃晚㕑煙明日應猶雨宵甜一枕眠<lb/>
　　急雨<lb/>
極熱方亭午濃隂忽半空衆蟬瘖急雨獨鷂攧髙風過<lb/>
濕蔬争綠矜晴果驟紅樹凉宜就飲殘滴入樽中<lb/>
　　六月半屢雨<lb/>
<pb n="KR4d0428_WYG_001-10b"/>
甘雨作豐年尤宜近伏天水無過大海旱不救良田六<lb/>
月茅簷滴千村飯竈煙山城秋意早新粒市香秈<lb/>
　　六月二十日雨<lb/>
天憐野老饑初不待人祈雷與奔騰驟煙兼映帶微已<lb/>
拚泥弊屣更喜滴單衣暗想田塍上禾秋蚱蜢飛<lb/>
　　雨後<lb/>
重濕抖筠籠追凉滌瓦鍾乏香嫌婢索得酒頼兒供紙<lb/>
潤剪彌鈍墨膠書不濃幽齋雨中詠寄逺意還慵<lb/>
<pb n="KR4d0428_WYG_001-11a"/>
　　次韻程以忠同飲<lb/>
飲濕自嫌無聖酒摘鮮猶幸有真茶艱危昔偶分侯竹<lb/>
老病今還齕庶𤓰已約社鷗盟水石尚驚征馬困風沙<lb/>
醉人不管傍人笑瘦影伶俜亂鬢髿<lb/>
風雲變化世常有丘壑盤旋誰與同駕馭孟嘉真得勢<lb/>
滑稽方朔浪言工律嚴詩友何妨少租薄秋田亦幸豐<lb/>
兩手搔頭指欲秃猶堪舉酒吸長虹<lb/>
　　三十年重到紫陽觀<lb/>
<pb n="KR4d0428_WYG_001-11b"/>
石路﨑嶇喚渡船松蘿穿盡望中烟繆為白髪二千石<lb/>
輕别紫陽三十年洞冷歛心歸酒地閣虚攜眼上詩天<lb/>
丹砂九轉猶多事解飲能吟即是仙<lb/>
　　次韻張文煥慵庵萬山堂即事二首<hi>鐩</hi>
張侯詩思湧如泉吟榻横陳翠麓巔十雨五風今樂國<lb/>
千村萬落㡬人煙賞心眺覽知何筭轉首音塵竟弗傳<lb/>
句勒口碑天共逺不虚佳月佐觥船<lb/>
新晴鐘鼔暮樓臺人與清空兩不埃日已頓無宣子畏<lb/>
<pb n="KR4d0428_WYG_001-12a"/>
雲應全為退之開夜凉河漢牛初渡秋爽闗山鴈欲来<lb/>
好向豐年作張主未須松鼎煮丹胎<lb/>
　　次韻張慵庵立秋有懐<lb/>
西風一葉未為稠積雨寒添客思秋試以物情觀燕壘<lb/>
可無心事寄菟裘硯何堪辦三錢水竹豈能踰十稔樓<lb/>
真是先生有歸興不應如我雪盈頭<lb/>
　　次韻張慵庵言别就送<lb/>
屢陪幽話探𤣥闗虚往無何已實還逺眺每窮千里外<lb/>
<pb n="KR4d0428_WYG_001-12b"/>
佳吟時見一聮間致身霄漢名方起回首林泉意欲閒<lb/>
聞説姑溪卜新築㑹須容訪郭青山<lb/>
　　送慵庵不及用韻奉寄<lb/>
東城追迹過西闗橋上紛紛送客還擕酒踟躕才水次<lb/>
鳴珂躞蹀已雲間摘茶貿食民尤窶掘蕨燒畬土不閒<lb/>
細為明時問疲俗往来亦足當㳺山<lb/>
　　送李杍黟縣<lb/>
黟縣小桃川年来異昔年民間何所苦兵後最堪憐石<lb/>
<pb n="KR4d0428_WYG_001-13a"/>
墨湮深井秋秔斸廢田喜聞新令尹清白有家傳<lb/>
邑貧風俗儉君去共弦歌持已心宜肅臨民色要和寒<lb/>
儒尤可念巨室已無多好與諸耆舊商量細撫摩<lb/>
　　送張慵庵<lb/>
南望閩淛北望淮山水江東此郡佳眼有一塵辜眺覽<lb/>
腹無千古費安排剪刀鋒快雲裁句練帶溪長月繋懐<lb/>
獨見張侯富才思不同餘子醉金釵<lb/>
　　次韻謝李寅之鄂渚見寄<hi>名直清號南麓江陵府人丙子生今年六十八</hi>
<pb n="KR4d0428_WYG_001-13b"/>
龍沙象徼各行役<hi>予極北至松漠君極南踰桂嶺</hi>漢樹江雲頻寄詩政<lb/>
爾一天心不隔其如兩地夢相思投簪得謝今無事命<lb/>
駕尋盟㑹有時未愛鏡湖矜敕賜更能宣室對神釐<lb/>
叩户驚傳千里使開緘快覩七言詩古希年廹公猶健<lb/>
不仕風髙我所思兒大知書聊慰意家貧食粥亦隨時<lb/>
邇来稍喜休兵革賽社秋場醊祭釐<lb/>
　　八月初一日<lb/>
秋風㡬日尚無詩政坐炎歊轉赫曦閒被貧為魔攪撓<lb/>
<pb n="KR4d0428_WYG_001-14a"/>
病須凉當藥醫治薄田董穫收新粟老圃開包獻巨梨<lb/>
顧此亦差勝窮宦廻頭何啻十年遲<lb/>
　　八月初二日<lb/>
蟬聲漸漸怯西風閒撚青枝翫菊叢老去一身都是病<lb/>
寤来萬夢總成空喜分果餌小兒女浪費薪蔬頑僕僮<lb/>
嚴瀬家人報船至更營樽酒惱衰翁<lb/>
　　次韻汪以南教授美康使君新政因及賤迹四首<lb/>
吾州今嵗得儒臣坐鎮浮澆力萬鈞月榭風臺尋古迹<lb/>
<pb n="KR4d0428_WYG_001-14b"/>
煙畦雨隴勞遺民長庚往往詩無敵子美云云筆有神<lb/>
老嬾未遑致三請低回秪欲老垂綸<lb/>
潰蟻狂瀾拔地来日多事變少人才鼎鍾古篆肓誰識<lb/>
布素輕縑拙易裁夷甫風流空自命子山詞賦有餘哀<lb/>
邦侯博雅難酬對且向筵前覆酒杯<lb/>
漢廷乆已推三傑魯國終難致兩生雲雨蛟龍真有勢<lb/>
風霜草木易無情小遲玉璽徴黄霸定許青門老邵平<lb/>
勇據臯比作歌頌依稀駉駜似難賡<lb/>
<pb n="KR4d0428_WYG_001-15a"/>
石壁峰前舊泮林新培槐市緑成隂川流决潰終歸海<lb/>
木徳廻環㑹守心夷軌得朋殊未艾長謡懐感抑何深<lb/>
矧伊色笑逢民則好續當年蹻蹻吟<lb/>
　　八月十二夜對月<lb/>
胡牀正面紫陽山浄掃晴階掩夜闗金氣漸寒風露下<lb/>
冰輪欲滿斗牛間衰懐突兀来千感暮齒逍遥保一閒<lb/>
天役萬形仍自役何為西墮又東還<lb/>
　　八月十五夜對月<lb/>
<pb n="KR4d0428_WYG_001-15b"/>
散髮披襟一再窺未甘兀兀守書癡月圎照盡天圎處<lb/>
秋半凉當夜半時人世無燈方作夢山翁有酒更能詩<lb/>
此心除却嫦娥外惟許崚嶒瘦影知<lb/>
　　次韻僧自文見贈四首<lb/>
去思無徳政豈有吏民碑家乏千頭橘官羞七尺蓍樵<lb/>
蹊談野史茗榻和僧詩是事山中好歸来始得知<hi>諸侯蓍七</hi>
<hi>尺</hi>
浪説揚州鶴居多薦福碑聽師無孔笛棄我不靈蓍冷<lb/>
<pb n="KR4d0428_WYG_001-16a"/>
閱人間事閒題物外詩修行真有力肯被鬼神知<hi>蓍嵗乆則</hi>
<hi>不靈古之筮者嵗易之</hi>
空庭風捲葉壊廡雨淋碑起廢須成厦占孚預撃蓍紅<lb/>
樓追曩集碧落待誰詩非有鈎牽<hi>原缺三字</hi>亦未知<hi>古將筮撃</hi>
<hi>蓍韥以發其神紅樓集唐僧廣宣詩碧落元厚之少㳺荆州讀書龍安寺後為帥創此堂題詩</hi>
莫詫横磨劒寧為没字碑問花驚兔麥賦藥護羊蓍今<lb/>
我都無事非公不作詩夜窓各堅坐兩地月明知<hi>羊蓍麥門</hi>
<hi>冬也謝靈運山居賦五華九實二冬三建二冬謂天門冬麥門冬</hi>
<pb n="KR4d0428_WYG_001-16b"/>
　　次韻康慶之見過醉歸讀予鄙作<hi>郡總管名天錫</hi>
飯顆山頭老面瘦沈香亭北醉顔醒二豪詩骨已淪淵<lb/>
誰能汲古出深井康侯天筆雕風騷一蹴已過廬山髙<lb/>
大鵬運海翔六翮我豈能為腹背毛<lb/>
　　次韻康慶之秋雨喜凉書懐五首<lb/>
躁求慾火熾寂守徳宇凉斯人老世故秋雨鋤驕陽季<lb/>
郈雞浪鬭臧榖羊俱亡矢詩寫髙懐聳如見清揚<lb/>
少年健如虎不信髮齒落風雨凄其秋衆葉失所託深<lb/>
<pb n="KR4d0428_WYG_001-17a"/>
潛泉自滋猛鍛石亦鑠細思陶元亮大勝王鎮惡<lb/>
補衮據鼎鼐賜履銘旂常流汗每浹背孰知北窓凉協<lb/>
力誅楚新見忌於髙光商山與富春采釣庸何傷<lb/>
㳺子悲天涯志士栖山阿少㳺一欵段何必減伏波矍<lb/>
鑠豈不偉末路終蹉跎催科拙下考當如陽城何<lb/>
雨隴秋告稔風庭夜饒清疲庶感幽念未用思神京矧<lb/>
兹九日近亦足醉菊英公暇一出野細詢田父情<lb/>
　　次韻康慶之題予桐江詩巻<lb/>
<pb n="KR4d0428_WYG_001-17b"/>
每愧詩無古風調背山樓閣曬花褌稍知海若吞河伯<lb/>
敢眩蹄涔一勺渾<lb/>
小儒百窘似貧户薪及扊扅襦作褌梓澤珊瑚許窺否<lb/>
未多玉璞與金渾<lb/>
　　寄題馮君寧國夢堂<lb/>
六如第一伽陀字堂扁剰傳彈鋏馮肖象謂當求𫝊弼<lb/>
傷麟無復見姬公發棺義已叅坡老札闥嘲猶憶醉翁<lb/>
栩栩侯王熱人眼渠知身落大槐宫<lb/>
<pb n="KR4d0428_WYG_001-18a"/>
　　次韻康慶之秋夜客懐自述<lb/>
遯肥乆已逺罝羅獨慨流年老易過宦學向来千齟齬<lb/>
功言竟復兩蹉跎是山可隠在人耳今雨不来如彼何<lb/>
羣蟄閉闗廹揺落未須輕奮怒蠅戈<lb/>
　　次韻康慶之催借所著及謝見過<lb/>
聞道公家所著書擔囊荷篋喘肩夫定應未肯輕傳借<lb/>
良賈深藏有若無<lb/>
胸涵太古恐無鄰面著微埃詎許親顧肯城南訪窮巷<lb/>
<pb n="KR4d0428_WYG_001-18b"/>
松風時煑一甌春<lb/>
　　次韻康總管慶之和碑字韻二首<lb/>
周頌岐陽皷秦銘㤗岳碑覽觀明古鏡推測妙神蓍真<lb/>
復登三事何如賦萬詩江湖頻作郡棠䕃有人知<lb/>
山㳺靈運屐寺乞簡栖碑嵗計多栽菜流年嬾問蓍醉<lb/>
眠書當枕禪戲偈成詩鬢白非今日何勞曉鏡知<lb/>
　　送張錄事誠二首<lb/>
歙州江見底錄事亦如之休吏早封印訪僧閒著棋舊<lb/>
<pb n="KR4d0428_WYG_001-19a"/>
鞍羸馬出矮屋破簾垂行處與住處官清人不知<lb/>
雖然精吏道不肯失民心但飲鄰牆井猶償月俸金舉<lb/>
家惟菜味附邑更棠隂乆弄周昌印臨文勿太深<lb/>
　　九月初一日<lb/>
滿城風雨夜初長曉徑衣單野圃荒秋着此寒欺老我<lb/>
詩將何句待重陽山容競爽穿疎樹菊意髙騫迓早霜<lb/>
人事日非物良是悲来誰辦鐵為腸<lb/>
　　次韻寄川無竭併送所撰旃檀林記二首<lb/>
<pb n="KR4d0428_WYG_001-19b"/>
彭門不記舊樓黄吟社參寥未肯忘更着雪添雙短鬢<lb/>
早驚秋隔兩重陽遥知剰種旃檀樹便擬同焚艾納香<lb/>
勉為龜蚨驅兔穎愧無雄健亢三長<lb/>
多生曽結短檠縁埋沒書蟫不記年左鬱右鄰窺奥藏<lb/>
南浯北嶧問竒鐫更饒曼倩三冬學未抵天龍一指禪<lb/>
絲盡蠒成終有日與公同作老蠶眠<lb/>
　　次韻張耕道喜雨見懐兼呈趙賔暘<hi>追和</hi>
疲氓多菜色去守乏棠隂屬慮千峰旱俄聞六月霖麫<lb/>
<pb n="KR4d0428_WYG_001-20a"/>
灘船欲澁茗務井還深香潤廻𤓰圃聲酣起蔗林炎官<lb/>
初恣肆道暍稍侵尋畏日方焦野油雲忽冒岑此凉甦<lb/>
萬病厥價倍千金解郡雖踰嵗留家尚至今田登欣米<lb/>
賤屋老懼書淋遥念兒衣醭兼虞婦竈沈凄清傳古調<lb/>
憂悶豁煩襟拭汗紕綀帨搔頭斷玉簪却思穿石罅共<lb/>
坐聽泉音韭脆鮮鱗縷梅芳煮醖斟一江同照影兩地<lb/>
隔論心疑雪佳公子輸君日對吟<hi>睦有近城灘民以船載磨治麫城中茶場</hi>
<hi>大井汲者衆故有麫灘船茗務井之句趙賔暘和予雨夜詩兒童疑有雪頻起穴窓㸔故有疑雪佳公子之句</hi>
<pb n="KR4d0428_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻二十六</head>
    <p>
<pb n="KR4d0428_WYG_026-1a"/>
欽定四庫全書<lb/>
　桐江續集巻二十六　　　　元　方回　撰<lb/>
　　跋郝仲雨㳺梁百韻<lb/>
讀君百詠魏中梁始僣諸侯又僣王孟子兩言無識者<lb/>
六王亡更七王亡<lb/>
　　偶書<lb/>
忽明詩眼一螢飛夜讀樓頭暑暫微多醉少醒忘世故<lb/>
易消難長察天機郭中令考書㕓隠公冶長篇過古稀<lb/>
<pb n="KR4d0428_WYG_026-1b"/>
正爾山林可投老果何所戀不思歸<lb/>
　　讀方處士<hi>徳亨名泰中</hi>墓誌挽詩題其後閻集賢承㫖<lb/>
　　<hi>復</hi>文趙翰直<hi>孟頫</hi>書傳學士序<lb/>
瑰文寳翰勒堅珉薤露諸篇序更新鳳閣鸞臺三學士<lb/>
羊裘魚釣一詩人登金競奮凌雲筆埋玉如<hi>缺</hi>墊雨巾<lb/>
逢掖的過二千石九原不死氣如神<lb/>
　　題程氏麟嘉夀域<hi>克紹</hi>
當年此地瑞麒麟預卜佳城夀檟春早把一官為長物<lb/>
<pb n="KR4d0428_WYG_026-2a"/>
永期千嵗作全人盈消虚息知時命戰履兢臨保性真<lb/>
馬革裹屍空志大寧騎欵段了閒身<lb/>
　　送趙無已之臨川<lb/>
古之諸侯公侯伯今之諸侯二千石建邦作郡事不同<lb/>
後車皆當載賔客釣魚吕望朝棄竿飯牛甯越夜辭軛<lb/>
雲龍風虎機㑹偶赫奕功名垂竹帛原嘗春陵四公子<lb/>
珠履三千分鼎食馮讙市義薄聚斂毛遂歃盟却强敵<lb/>
梁王兔園禮詞人相如之賦枚乗七平津更有翹材館<lb/>
<pb n="KR4d0428_WYG_026-2b"/>
大開東閣英彦集徒步常何起馬周落河房琯任劉秩<lb/>
嚴鄭公延杜子美郭汾陽遇李太白朱門若止藏歌舞<lb/>
無一措大研文墨不知稼穡友朋闕儻非癡物亦俗物<lb/>
臨川太守千騎行誰董琴瑟護書冊吾子從之大江西<lb/>
訓誘諸郎據師席王介甫之學誤人國家陸子静之學<lb/>
雜彼禪佛四海公論有如此讀書豈可無揀擇若夫擬<lb/>
峴臺登臨而賦詩不妨寄我清江紙一疋<lb/>
　　次韻象山書院山長汪徳載垂訪<hi>名垕績溪人</hi>
<pb n="KR4d0428_WYG_026-3a"/>
古學非如進士場淵乎深處海難量善藏未用争飴利<lb/>
中立懸知異狷狂度逺出寒公案在漸修頓悟話頭長<lb/>
公<hi>缺</hi>與我評茲事一洗人間粉黛粧<lb/>
　　吾鄉朋友比多詩人宜進一步大則文公小亦龍<lb/>
　　溪可也於汪徳載楊復之歸賦此意并寄劉元輝<lb/>
　　黄仲宣<lb/>
吾鄉南渡有儒真二百年来兩絶倫繼聖乾淳綿道統<lb/>
代言炎紹冠詞臣紫陽山可搜遺老白玉堂堪踵後塵<lb/>
<pb n="KR4d0428_WYG_026-3b"/>
<hi>原缺二字</hi>苕溪漁隠學單傳詩話作詩人<lb/>
　　六月二十四日秋夜書<lb/>
昨朝交末伏今日立新秋故是凉猶未終須熱漸休酒<lb/>
醒興午夜月上倚西樓暍死端能免江天問去舟<lb/>
　　連夜書<lb/>
獨倚西樓夜漸深下弦月欲近觜參立秋是日微微雨<lb/>
病暑衰翁稍慰心<lb/>
斜向西南月半彎五更正值畢义間朝来驟有風兼雨<lb/>
<pb n="KR4d0428_WYG_026-4a"/>
紅暈饒添一大環<lb/>
秋凉斷是合還家三伏今年暑倍加病痛百般營藥草<lb/>
精神一半減菱花<lb/>
腐儒休致懶彈冠樓倚新秋午夜闌木徳臨參照南斗<lb/>
江湖一稔百憂寛<lb/>
　　再題通政院王榮之八月杏花<lb/>
紅閙枝頭二月寒中秋還許兩廻㸔君家泮水宫牆畔<lb/>
吾道重春孔子壇<lb/>
<pb n="KR4d0428_WYG_026-4b"/>
半秋凉意轉春寒似曲江頭紫陌㸔霜近核中仁再結<lb/>
多調餳酪奉新歡<lb/>
早開菖葉勸耕辰八月繁華又一新舊日舉人應最喜<lb/>
桂闈秋報杏園春<lb/>
簡齋詩老不重生流月無聲句絶清好箇杏花疎影裏<lb/>
秋空吹笛到天明<lb/>
種傳董奉術韓湘頃刻能開錦繡香好畫團圓明月夜<lb/>
中秋天色變春光<lb/>
<pb n="KR4d0428_WYG_026-5a"/>
　　七月初一日淮浙大潮巨風亘古所無二首<lb/>
等是耕王土誰令住海濵死沈凡㡬屋生哭併無人可<lb/>
痛淮連浙兼憂廣及閩鯨鯢容此物螻蟻視吾民浪祭<lb/>
推潮鬼虚祈主地神懐襄吾未見七十五年身<lb/>
江海諸州縣新秋捲颶風樓臺漂燕厦城市化龍宫舶<lb/>
寳千艘覆亭鹽萬竈空直令無片瓦更許有孤篷徹底<lb/>
沙洲掃連根樹木童骨骸誰與殯腐爛出屍蟲<lb/>
　　送趙掲陽北上<lb/>
<pb n="KR4d0428_WYG_026-5b"/>
去嵗别新正今秋尚未行求書何太數問選竟無成鱷<lb/>
海真曾到龍沙果欲征恐如吾所料姑用此為名<lb/>
先世聮龍榜難兄接鷺班時移誰念舊身老各投閒吾<lb/>
已謀周翣君猶戀漢綸與其奔赤日何似卧青山<lb/>
　　七月十五日書<lb/>
家貧難辦素食事忙不及草書今日果然如此古人可<lb/>
信非歟<lb/>
　　偶書<lb/>
<pb n="KR4d0428_WYG_026-6a"/>
一日無酒飲一日意不樂一夜無酒飲一夜睡不着後<lb/>
生殊未知老人今始覺萬巻漫讀書千金空服藥我有<lb/>
一盃酒大勝凌煙閣酣歌脱頭巾毛髮動襃鄂<lb/>
一夕五七起起輙搔我頭明月掛簷前獨飲慿危樓清<lb/>
曉上參井黄昏移斗牛殘暑未云退幸巳臻新秋天上<lb/>
有銀河化酒還肯不大醉更無夢小醉亦無愁<lb/>
　　寄題張受益㑹清堂<hi>謙</hi>
伏生年九十腹貯秦坑書終童年十八手擲漢闗繻一<lb/>
<pb n="KR4d0428_WYG_026-6b"/>
老一妙年智勇夫何如兩皆濟南人禀受風氣殊乾坤<lb/>
妙融結山水清有餘鍾賢代不乏一變可魯儒吾友子<lb/>
張子世於此焉居烏哺奉甘㫖鵷行賛都俞將指許假<lb/>
道榮哉兼熊魚甲此一都㑹築堂冠盖趨萬象納户牖<lb/>
八荒来庭除陽丘古邑南均是宅一區麄中必有精所<lb/>
見獨異諸人見花與竹我見皆道腴彛鼎日玩弄簡冊<lb/>
日巻舒拔出形器上漉水月本無譬若椰子腹中有萬<lb/>
巻儲何必西域賈剖股藏明珠矢詩説解悟指天撮空<lb/>
<pb n="KR4d0428_WYG_026-7a"/>
虚何如登君堂嘯傲<hi>缺</hi>觴壺<lb/>
　　七十五翁吟<lb/>
衰翁七十五猶有身世憂暑不辦寒計朝始為夕謀海<lb/>
若挟風伯掃蕩數十州錢塘幸而免湖巳入城流吾雖<lb/>
偶不死生涯殊苟偷米價不少減錢刀何所求長女亡<lb/>
六載次女病未瘳假使即勿藥嫁奩將焉籌五男䘮其<lb/>
幼餘皆隠林丘憶昔年十五七月辛丑秋郡治及祖居<lb/>
一夜灰鬱攸倐忽六十載將無墜箕裘僥倖登一第患<lb/>
<pb n="KR4d0428_WYG_026-7b"/>
難何其稠濵死者累矣尚存鏡中頭行善叢謗議施徳<lb/>
招寃讎乆已致其仕此生行且休半飽半飢間陳粟虀<lb/>
一甌鼎食拚鼎烹吾非斯人儔萬事不如意自取何怨<lb/>
尤折腰復仰面䑛痔而封侯何如醉茅柴霞外鼾鼻齁<lb/>
　　偶書二首<lb/>
磊落終休矣艱難晚見之罔知當世事殊悔少年時<lb/>
一昨懸車後蹉跎又五年常書乞米帖猶費買花錢<lb/>
　　故王氏安人挽辭<lb/>
<pb n="KR4d0428_WYG_026-8a"/>
淑配生同邑錢王錦繡鄉甫登重卦夀遽掩若堂䘮桑<lb/>
梓推真節芝蘭篤義方㝠㝠資佛力長子作緇郎<lb/>
　　次韻沈茂實小園偶書<lb/>
人因雅俗分髙下同是園林興不同時覺燕鶯相爾汝<lb/>
焉知蜂蝶有雌雄豈惟酒可兼詩可常在花中與竹中<lb/>
秋老紗牕猶未換要令深夜月華通<lb/>
秋風稉稻又嘗新續食年年肯濟貧逺學佺期響<hi>原缺二字</hi>
近同東老致仙人貴公勲業一杯水俗子面顔三斛塵<lb/>
<pb n="KR4d0428_WYG_026-8b"/>
流火授衣誦豳什戒寒深恐雁来賔<lb/>
　　題淵明采菊圖<lb/>
東籬東籬所至有南山南山古至今東籬之西拄我杖<lb/>
秋菊千叢開黄金南山之北送我目鴻飛山陽我山隂<lb/>
今是昨非栗里宅三徑就荒猶可尋畫工可寫淵明面<lb/>
政恐難寫淵明心淵明面匪宣明面誰歟障我西風扇<lb/>
翁醉欲眠遣客去淵明此心我常見歸去来兮歸去来<lb/>
淵明方寸焉在哉寧入柬鄰白蓮社不上徐州戱馬臺<lb/>
<pb n="KR4d0428_WYG_026-9a"/>
　　秋風歌<hi>記七月一日淮浙潮變</hi>
君不見七月一日海上風浙水西東淮水東鹽亭網户<lb/>
十萬許潮頭三丈一掃空髙門大屋聳金碧瞬息浮入<lb/>
龍王宫官吏軍民不知㡬肉無肥瘦魚腹中縱屍横骨<lb/>
互撑拄蠅蚋姑嘬鷹鸇同人家婦女金纒臂惡少斫之<lb/>
殘血紅富商大賈浮巨舶犀象珠璣誇豪雄三五百艘<lb/>
<hi>原缺五字</hi>紙船紙梢工善登髙樹毒蛇滿善泅有蛇纒其躬<lb/>
<hi>原缺三字</hi>家無一口甚寇屠戮兵戰攻我憶淳熙前辛丑赤<lb/>
<pb n="KR4d0428_WYG_026-9b"/>
地<hi>原缺二字</hi>飛蝗蟲江南人才殊未少南康救荒賴文公我<lb/>
憶嘉熙<hi>缺</hi>辛丑西湖涸底舟不通人肉饅頭市肆賣艮<lb/>
山門潮<hi>缺</hi>水洪水旱厄運古来有皇天得不憐民窮辛<lb/>
丑定數不可免願言少殺神怨恫七十有五衰病翁未<lb/>
即就木猶轉蓬<hi>缺</hi>倖米價不長年嵗豐<lb/>
　　五湖空濛圖<lb/>
五湖之水何㝠㝠五湖之山何青青煙雨空濛寄絹素<lb/>
吾聞善畫不畫形畫山畫水畫煙雨界畫㸃綴分秤星<lb/>
<pb n="KR4d0428_WYG_026-10a"/>
寓意托興有所主人品髙絶名芳馨斗牛分野古彭蠡<lb/>
橘柚包貢今洞庭史傳同異不可攷青草丹陽兼官亭<lb/>
諸老英魂可招否亡吴霸越攜娉婷三致千金變名姓<lb/>
槖裝恐帶戰血腥陸龜䝉張季鷹無功可上彞鼎銘江<lb/>
湖粗有蓴可羮何必石崇虀韭萍滿身花影醉歸夜何<lb/>
必涯訓居朝廷三髙之中去一髙似於人物太渭涇鴟<lb/>
夷子者非我侣焉得張陸二髙復起與我共揚舲<lb/>
　　送秘書監丞張受益還都傚山谷體<lb/>
<pb n="KR4d0428_WYG_026-10b"/>
君家所有吾弗如價估萬金猶有餘科斗字前古彞器<lb/>
椰子腹中行秘書楚吴閩粤吏狼虎淮浙海江民<hi>原缺二字</hi>
歸闕一言動天聴生靈百萬免淪胥<lb/>
　　送鄧善之翰林應奉并呈交代汪親家<hi>漢</hi>
海内師儒四十强臯比一撤即鵷行聲名乆動黄金闕<lb/>
相貌宜登白玉堂真學士當專翰墨寡言人定鎮巖廊<lb/>
交承正是吾姻婭為謝魚龍老子汪<lb/>
　　辛丑中秋曲阜橋倚樓<lb/>
<pb n="KR4d0428_WYG_026-11a"/>
月漸髙雖小星全隠不明老夫偶有酒獨酌過三更世<lb/>
間千萬户誰是倚樓人今夜中秋月危欄一病身<lb/>
　　送福州謝學正無疑歸南劒州<hi>中</hi>
　　　承見贈云十年太守桐江郡萬首新詩陸放翁<lb/>
　　　不敢當此佳句<lb/>
問知桑梓處師祖李延平往正三山學㸔馳四海<hi>缺</hi>新<lb/>
吟嚴更典老貌古兼清上水過衢信閩溪却順行<lb/>
　　秋思七言八首<lb/>
<pb n="KR4d0428_WYG_026-11b"/>
乆不作詩詩律廢時須飲酒酒皆慳翠微雲外宣平宅<lb/>
一棹歸歟隠此山<lb/>
重陽時節黄花近老子情懐白髮新㸃檢客囊無一物<lb/>
江湖七十五年身<lb/>
大庾嶺頭梅掛月居庸闗外草連天馬牛風古不相及<lb/>
<hi>缺</hi>霧饕風一夢然<lb/>
將相共扶黄道日神仙獨隠紫陽山雲深夜註參同契<lb/>
身在虚無縹緲間<lb/>
<pb n="KR4d0428_WYG_026-12a"/>
郎官已未老秋崖丞相庚申老訥齋已亥<hi>缺</hi>螭竹坡老<lb/>
吾鄉三老掛予懐<lb/>
早遇鶴山先生子晚登和義郡王門静翁道翁兩知巳<lb/>
慟哭新墳接舊墳<lb/>
七旬有二傳㓙問九月初三記誕辰客裏偶然逢此日<lb/>
淮思江望淚痕新<hi>道山訃音自寳應来江謂九江府第</hi>
菊殿百花梅第一重陽節過小春来年年嵗嵗身長健<lb/>
擺去窮愁醉㡬盃<lb/>
<pb n="KR4d0428_WYG_026-12b"/>
　　後秋思五言五首<lb/>
多病全然嬾微凉尚未寒偶然無一事蛛網雨中㸔<lb/>
詩老吾衰矣秋風又颯然黄花香五度八十太公年<lb/>
黄陳今不作天地少詩人不是詩人少詩人未必真<lb/>
詩與風騷廹文兼史漢長半山非不爾僻學汴梁亡<lb/>
五房十昆仲獨許一身存今日重陽日登樓欲斷魂<lb/>
　　辛丑九日五首<lb/>
政恐登髙枉斷腸今年恰值雨重陽晨興中酒情懐嬾<lb/>
<pb n="KR4d0428_WYG_026-13a"/>
滿眼黄花滿屋香<lb/>
世間何事不空無萬古年年九日徂最憶吾家先叔父<lb/>
塘頭一樹紫茱茰<hi>先七叔父北門外小園茰一樹</hi>
五度秋光過古希節名良是嘆人非吾州大火前辛丑<lb/>
問政山頭伐木歸<hi>吾州前辛丑七月十三夜大火焚州治及祖居八九月先七叔父造屋獨</hi>
<hi>俾回往問政山缺號伐木每夜一更乃歸</hi>
何事清秋已衣綿微寒最怯倚樓天江南今嵗黄花早<lb/>
醉嚼重陽半月前<lb/>
<pb n="KR4d0428_WYG_026-13b"/>
往嵗金臺屢據鞍居庸鴈字仰天㸔中秋蟹斷<hi>缺</hi>花絶<lb/>
紅葉西山九日寒<lb/>
　　為孫同簽瓚題趙子昂馬<lb/>
畫馬當年李伯時長懐魯直子瞻詩朝廷<hi>原缺三字</hi>才盛元<lb/>
祐風流再見之<lb/>
　　為張都目益題𤓰哇王后將相圖<lb/>
闍婆之國古来有其人躶體蓬厥首後来改號作𤓰哇<lb/>
君僣稱王妻僣后跣足露乳布纒腰往往自妍不知醜<lb/>
<pb n="KR4d0428_WYG_026-14a"/>
千島萬島南海南謂逺無虞險可守成周通道八蠻朝<lb/>
旅獒越裳孰敢後真臘彭亨皆入貢巴尚荅洽爾獨否<lb/>
壬辰臘月明日望三平章往命招誘泉州出門七州洋<lb/>
飛檣舞帆朔風吼五旬有餘至其境驚禽駭獸破膽走<lb/>
前主初䘮後主立國亂未定内掣肘生擒瞎直吃當王<lb/>
癸巳三月之十九先降土漢必者牙水陸引道分左右<lb/>
繼獲昔刺小大子<hi>原缺二字</hi>留屯豈容乆所俘病亡或逋逃<lb/>
窮則反噬如野<hi>原缺二字</hi>秋班師㑹占城諸國降表肯相受<lb/>
<pb n="KR4d0428_WYG_026-14b"/>
梢工滿載㯽榔果征夫爛醉椰子酒生金銅錢暨百寳<lb/>
捜山討擄恣意取蝤蛑蝦蟹玳瑁螺芭蕉豆蔲皆可口<lb/>
風俗可怪亦可憐食無匕筯但用手生年月日都不記<lb/>
淫亂混雜忘牝牡得此詩料吿者誰滕良伯父乃吾友<lb/>
我賦長篇當凱歌甘誓𦙍征同不朽<lb/>
　　九月一日稍佳演作五十六字終不及少陵牧之<lb/>
少陵哦後牧之<hi>原缺三字</hi>篇章可謂過真是能專詩筆否<lb/>
似應無奈菊花何鴈来秋老江湖落病感風寒涕唾多<lb/>
<pb n="KR4d0428_WYG_026-15a"/>
自古死生元有命滿斟且復醉顔酡<lb/>
　　重陽後秋感<lb/>
盛夏闗防少深秋證候知脂寒饒涕唾膚痒困瘡<hi>原缺三字</hi>
山千疊重陽菊一枝醉鄉差可可歸路尚遲遲<lb/>
　　送胡雲峯炳文錄廣信二首<lb/>
盖輿上下立乾坤眼底無人可與論分數不難升地位<lb/>
絲毫未易見天原因重文字窮羲畫速肖生徒半孔門<lb/>
斗食泮池何足凂晦庵異姓要雲孫<lb/>
<pb n="KR4d0428_WYG_026-15b"/>
近沿闗洛至乾淳逺探羲圖未畫真自古斯文元有種<lb/>
即今所學不無人轉移鴞泮希聲起判斷鵝湖正論<hi>原缺</hi>
<hi>三字</hi>諸生仕鄰國變齊同囿杏壇春<lb/>
　　題楊仲謙走馬牽犬圖鄭某畫<lb/>
渥生漢馬真龍種旅獻周獒敵虎威時節太平鬨花栁<lb/>
平川牽鞚走如飛<lb/>
　　題錢舜舉着色山水<lb/>
堆青積翠聳<hi>原缺四字</hi>峥嶸古寺深此畫老錢暮年筆真<lb/>
<pb n="KR4d0428_WYG_026-16a"/>
成一紙直千金<lb/>
　　次韻郝元隠浙西山<hi>彦澤</hi>
疎處温凉宻處寒未須向背問支干猿閑配偶雙嬉戯<lb/>
樹古根枝萬屈盤何限樓臺荒宿草㡬年歌舞罷鳴鑾<lb/>
賴天獨肯扶僧刹佛大泥多許共㸔<lb/>
　　挽艮岩梅府卿<hi>應發廣徳軍人</hi>
庚午昔同朝權臣狠且驕至尊俱芥視大物遽氷消宻<lb/>
勿毗廊肆艱難駕使軺絲毫心有愧夀肯到今朝<lb/>
<pb n="KR4d0428_WYG_026-16b"/>
往事括囊坤元魁罪忍論咸淳君蔑有徳祐國能存委<lb/>
曲都司筆侵尋亞從門惟公獨不肯手板倒桓温<lb/>
改卜龜圖後閒居二十年商顔才聘幣剡曲竟回船<hi>原缺</hi>
<hi>二字</hi>無虚日粢盛有薄田何須似裴李綠野及平泉<lb/>
　　寄董總管文卿精春秋連為太平姑蘇二大郡<hi>名章</hi>
　　　<hi>字文卿號小庵真定人</hi>
春秋家學漢醇儒纔尹當塗又尹蘇光價九霄懸日月<lb/>
愛思兩郡甲江湖蛾眉采石風前笛橘里長橋<hi>缺</hi>後鱸<lb/>
<pb n="KR4d0428_WYG_026-17a"/>
太白季鷹俱不及<hi>原缺四字</hi>擁菟符<lb/>
　　送方巖夫四首<lb/>
河南徙歙徙浮光逮徙莆田派愈長六出長官刺史百<lb/>
端平最數鐵庵方<lb/>
同姓同年綰左符嶺南萬里送孀孤先君遺墨今猶在<lb/>
為問封州有後無<lb/>
巨山䝉仲昔同官對峙詩家兩將壇昭武即今聞有子<lb/>
文星髙照七閩寒<lb/>
<pb n="KR4d0428_WYG_026-17b"/>
紫陽山下一燈寒曾守桐廬七里灘空手去官<hi>原缺四字</hi>
名聊得繼方干<lb/>
　　送李君佐㳺浙東<lb/>
鑑湖北棹迓征鴻昭代乾坤靡不容運際包荒連茹泰<lb/>
時當養正出泉䝉暫為掾史司刀筆遄許勲名上鼎鐘<lb/>
㸔取漢家有故事趙堯猶得拜三公<lb/>
　　贈李得甫寄拙軒<lb/>
吾嘗鄙文賦陸機自衒鬻濬發誇巧心見唾憾拙目<hi>原缺</hi>
<pb n="KR4d0428_WYG_026-18a"/>
<hi>二字</hi>淵明詩莫若黄山谷或者巧斧斤疑謂拙不足詩文<lb/>
較巧拙議論黄勝陸人才亦復爾世事可類觸善宦司<lb/>
馬安四食九卿祿百世名不馨史筆有餘戮大匠公輸<lb/>
子繩墨萬厦屋規矩方圓外何必續土木李子寄此軒<lb/>
一<hi>缺</hi>夜檠獨未入巖野夢<hi>原缺四字</hi>卜焉知千駟馬豈慕萬<lb/>
鍾<hi>原缺三字</hi>蠧書魚惄如飢亦讀掛簷飽飛蟲彼哉蛛網<lb/>
腹<lb/>
　　用韻謝湖州總管李才甫附周漢東寄聲<lb/>
<pb n="KR4d0428_WYG_026-18b"/>
文章太守與誰㳺山水江南第一州試向清風明月内<lb/>
得非與可子瞻不生徒時喜髙軒過英俊多䝉<hi>原缺三字</hi>冷<lb/>
掾能言修學事殿堂新葺更書樓<lb/>
　　重贈王相士<hi>併序</hi>
　　　九江相士王雲屋舊贈之詩曰金馬玉堂步决<lb/>
　　　不到寒生我有雲中屋如君豈可爭吳山相逢<lb/>
　　　言已失去再贈七言一絶<lb/>
是人家有些兒屋何處山無這箇雲浪走江湖<hi>原缺四字</hi>邉<lb/>
<pb n="KR4d0428_WYG_026-19a"/>
雲肯强隨君<lb/>
　　偶題五言絶句五首<lb/>
不寐常欹枕無言獨倚樓江淹猶匪恨庾信始為愁<lb/>
落木包生意来鴻定去期如何蕭瑟氣有許楚臣悲<lb/>
春秋踰致仕南北粗知名有客来相問如何不治生<lb/>
為客彈長鋏<hi>原缺三字</hi>短衣奈何年不肯五過古来希<lb/>
自古有治亂誰家無是非曉牀聽鄰語瑣瑣訴寒饑<lb/>
　　客况六言五首<lb/>
<pb n="KR4d0428_WYG_026-19b"/>
狐白裘玉作帶汗血馬金為鞭雪髪河中老叟霜天躶<lb/>
體撑船<lb/>
一瓣香陳無已萬首詩陸放翁借問老夫年紀五屈指<lb/>
姜太公<lb/>
善揮金粗豪傑痛飲酒真神仙身外别無一物胸中略<lb/>
有千年<lb/>
輔嗣元不識易安國未嘗傳書周官謬釋揆岳<hi>原缺四字</hi>𤓰<lb/>
魚<hi>王弼易暌卦包魚音庖大謬以杞包𤓰却解為瓠𤓰尤不通杞亦未是</hi>
<pb n="KR4d0428_WYG_026-20a"/>
大矣哉十二卦有義有用隨時世故蓍草萬變心事梅<lb/>
花一枝<lb/>
　　送来廵檢通<lb/>
鐵甲金戈百戰攻將軍未老紫髯穠早依討粤<hi>原缺四字</hi>受<lb/>
從驃合騎封驚邏三年微竊鼠飛騰一日定<hi>原缺四字</hi>訪舊<lb/>
燕臺去誰采吾詩當菲葑<lb/>
　　松下茅屋圖<lb/>
一株松下一茅屋何處山中此景無煨芋老翁常閉户<lb/>
<pb n="KR4d0428_WYG_026-20b"/>
世人從此畫成圖<lb/>
　　水仙花畫<lb/>
<hi>缺</hi>繪水仙陪魯直梅邉更有子瞻形蘇兄黄弟神㳺處<lb/>
重築人間頓有亭<lb/>
　　猿獐圖<lb/>
西征君子化為猿似覺獐頭未足倫呌月三聲萬松外<lb/>
可能淺草走平原<lb/>
　　猴牛尾貍圖<lb/>
<pb n="KR4d0428_WYG_026-21a"/>
宣城牛尾雪天貍梅老饞涎為賦詩曽與沐猴戯相得<lb/>
脂膏争奈獵人知<lb/>
　　東坡真迹<lb/>
歐蘇一代兩文忠賴是滁陽起醉翁誰欲儋州殺坡老<lb/>
靖康戰血鼓腥風<lb/>
　　錢舜舉𤓰畫<lb/>
老錢工作趙昌花殘緑依稀姤五𤓰正叔晦翁凡六説<lb/>
始知輔嗣大爭差<lb/>
<pb n="KR4d0428_WYG_026-21b"/>
　　送廣信山長趙然明<lb/>
宅本詞人傑祠今學者宗才華明斧藻師範服章縫竭<lb/>
力鑚書蠧乗時補衮龍勉旃企鄉達徽國荷堯封<lb/>
　　擬古五首<lb/>
達人安天命養器以待時匪謂閉其門端坐無所為東<lb/>
家田中苗既種且溉之西家不復爾秋至或忍飢一得<lb/>
異一失非天有偏私口實云自求曷不觀諸頥<lb/>
髙臺垂釣竿不過一漁翁三逕連東籬略與寒士同何<lb/>
<pb n="KR4d0428_WYG_026-22a"/>
獨嚴與陶百代流清風文叔本僥倖寄奴非英雄我評<lb/>
夷與齊大勝營丘公<lb/>
江南九月後無日非重陽十月十一月豈不雪且霜嚴<lb/>
<hi>缺</hi>殺百草菊花彌更黄於茲偶有酒十觴至百觴<hi>原缺四字</hi>
了復醉梅花傍<lb/>
騷人稱屈宋宋豈敵子平詩家推陶謝謝豈肩淵明魯<lb/>
直愛水仙以梅為其兄梅似可祖父吾今改茲評<lb/>
知十與知二回賜同補哲所以孟堅表九品較優劣人<lb/>
<pb n="KR4d0428_WYG_026-22b"/>
貌無明鏡妍醜孰分别物無權與衡輕重亦不决<lb/>
　　題禊帖圖<hi>併序</hi>
　　　觀禊帖圖二十之帖前六之叙視聽娱樂耳後<lb/>
　　　<hi>原缺四字</hi>其感慨樂過而悲生盡而死常理也晉人<lb/>
　　　之學所懼止<hi>缺</hi>漆園齊彭殤羲之斥為妄作深<lb/>
　　　以之感為痛夫情逐事移形隨氣化焉有樂而<lb/>
　　　無悲生而無死者似不必過於痛也<lb/>
永和九年晉癸丑禊帖至今家家有遺墨一紙出昭陵<lb/>
<pb n="KR4d0428_WYG_026-23a"/>
摹本宇宙同不朽甲子循環十六周甫近千嵗未為乆<lb/>
之字二十我諦觀誰繪此圖誇妙手晉人之學吾能<hi>原缺</hi>
<hi>二字</hi>以莊子為六經大同小異立議論漆園遺意入蘭亭<lb/>
七情静動應萬事一氣聚散鍾千形樂極必悲生必死<lb/>
倐開忽闔風天螢豈不痛哉逸少語畏怖生老病死苦<lb/>
掇拾釋氏之緒餘惴惴其慄有如許顔瓢致樂悲安在<lb/>
曾簀臨死生焉<hi>缺</hi>短中求長斷斯文翰墨髙名萬萬古<lb/>
　　離騷九歌圖<lb/>
<pb n="KR4d0428_WYG_026-23b"/>
正則靈均皇揆余屈子文章古所無我嘗痛飲讀<hi>原缺三字</hi>
乃復覽九歌圖九歌根源何所自羲文周孔易<hi>原缺四字</hi>坤<lb/>
馬中孚鶴鼎虎革豹未濟狐載鬼一車豕負塗先張<lb/>
之弧後説弧竒竒怪怪浩以博湘纍取以為範模東皇<lb/>
太一九霄下百靈護駕飛龍趨雲中之君儼帝服眇視<lb/>
四海翔天衢堯女舜妃兩嬋姢想見當年泣蒼梧太少<lb/>
司命尾東君倐来忽逝紛馳驅河伯白黿弭英輔山鬼<lb/>
赤<hi>原缺四字</hi>桂酒椒漿奠瑶玉鼔迎簫送鸞鳳輿佳人在<lb/>
<pb n="KR4d0428_WYG_026-24a"/>
望<hi>原缺四字</hi>君不見心躊躇采芳馨兮日將暮有所思兮甘<lb/>
糜軀吾王不寤娥眉嫉知心惟有寡女嬃一士葬魚亡<lb/>
楚國而况他日秦坑儒我詩頗似賈誼賦敬弔先生空<lb/>
嗟吁<lb/>
　　題淵明歸来圖<lb/>
人以心役形方寸有所主陋巷足簞瓢外物肯妄取心<lb/>
或為形役飢腸内煎煮未必得鼎食湯鑊巳烹汝淵明<lb/>
歸去来妙甚第三語自形役自心何乃浪自苦此理一<lb/>
<pb n="KR4d0428_WYG_026-24b"/>
以悟公相亦糞土而况折我腰不過米斗五昨非謝督<lb/>
郵今是睇衡宇易有不逺復艮曰止其所聖之清若和<lb/>
髙風夷惠伍懦立薄夫敦仰止邁終古<lb/>
　　題家慶圖<lb/>
昔在成周與唐虞比屋可封人懽娱臯䕫稷契賛帝俞<lb/>
周有閎顛𢎞廟謨太平之世與同符四海朝車同軌<hi>原缺</hi>
<hi>三字</hi>有慶萬姓蘇天下家家家慶圖<lb/>
　　題唐人按樂圖<lb/>
<pb n="KR4d0428_WYG_026-25a"/>
鼓笛笙簫鬨舞茵伶官和尚雜宫人黄畨綽共唐三藏<lb/>
髣髴相傳未必真<lb/>
　　哭方碧山前惠州同知<hi>召字端叟</hi>
同宗多兩嵗官學幸同門去夏才相别踰旬遽<hi>原缺四字</hi>淹<lb/>
逆旅公已見曽孫二子言將葬驚嗟欲斷魂<lb/>
四年登八十夀過古来稀辭郡非闗瘴思親自合歸千<lb/>
詩存老筆二紀掩閒扉雞絮臨筵几隨潮夜夢飛<lb/>
　　送葉茂叔淮安教<lb/>
<pb n="KR4d0428_WYG_026-25b"/>
為儒元匪易入仕似無難㨗疾非科第飛騰即教官梁<lb/>
城依汴古楚郡號淮安臺省多知己書燈莫遣寒<lb/>
　　送凌應蘭玉傳詩序<lb/>
　　　前朝景定三年壬戍進士雖孽賈當國猶畏英<lb/>
　　　主未敢隂取私人號為得士今四十載見同年<lb/>
　　　毗陵凌公上萬下頃之孫玉傳多材好修能詩<lb/>
　　　善書從崑山州貳車常公濟川来訪贈以二詩<lb/>
　　　且為之序<lb/>
<pb n="KR4d0428_WYG_026-26a"/>
壬戌同先祖登名四十年吾衰逃世網子學紹家傳好<lb/>
作聲名計姑隨仕宦縁王竒有故事即見旅朝賢<lb/>
保舉甘年進何妨緩致身暫時刀筆吏他日腹心臣<hi>原缺</hi>
<hi>二字</hi>全相似唐詩更逼真多能乃畏謹誰不與斯人<lb/>
　　送李伯英<hi>孟淳</hi>　<hi>鶴田㓜弟乃叔深齋之子</hi>
八十三嵗李鶴田我兄事之後八年有弟有弟来見我<lb/>
我亦待之如弟然鶴田鶴田真神仙讀萬巻書忘蹄筌<lb/>
鈎銀畫鐵筆下字咳珠唾玉胸中篇維伯英甫父深齋<lb/>
<pb n="KR4d0428_WYG_026-26b"/>
我未識之人稱賢相觀骨骼聽議論九臯之鳴紹家傳<lb/>
<hi>原缺四字</hi>我所敬論宋勿論唐以前文名第一歐永叔詩名<lb/>
第一黄庭堅節義第一文丞相三士鼎峙撑青天隠<lb/>
逸第一<hi>原缺二字</hi>人捨吾鶴田其誰旃君不見西漢四皓起<lb/>
商顔羽<hi>原缺三字</hi>劉氏綿又不見東漢子陵卧嚴灘足加帝<lb/>
腹揺星躔鶴田為嚴之處則九鼎重鶴田為皓之出則<lb/>
九鼎安吾將以子伯英之行卜之焉<lb/>
　　寄閻承㫖靖軒<lb/>
<pb n="KR4d0428_WYG_026-27a"/>
相逢偶值寄梅人今嵗江南暖未匀報與玉堂真學士<lb/>
小詩聊當一枝春<lb/>
　　題三蘇先生族譜後<hi>戴帥初為其七世孫撰序</hi>
眉山萬古老蘇仙坡頴兒孫世世賢尚想九闗排<hi>原缺三字</hi>
須七葉珥貂蟬何人不作無窮地今日才知已定<hi>原缺三字</hi>
姦朋市朝撻剡源學士筆如椽<lb/>
　　至前偶書<lb/>
江南子月巳春廻一日堪傾一百盃朝飯太牢<hi>原缺四字</hi>窓<lb/>
<pb n="KR4d0428_WYG_026-27b"/>
西子月中梅閒心自得無窮趣老氣猶誇未盡才我<lb/>
近八旬經萬變傍觀嬉戯小嬰孩<lb/>
　　湖州推官史彦明碎妖石<lb/>
君不見杜子美搜詩益州城西門所見石筍雙髙蹲欲<lb/>
募壯士擲天外使人不疑見本根又不見韓退之<hi>原缺四字</hi>
憐愚民枯株朽木事為神偶然題作木居士便有<hi>原缺</hi>
<hi>三字</hi>福人安吉古廟李衛公有一怪石左廡中不知始初<lb/>
孰舁致矯誣妄誕欺吴儂諸欲殺人劫盜者牲酒奠祭<lb/>
<pb n="KR4d0428_WYG_026-28a"/>
駢羣兇狂魂滯魄詫慿附乞靈徼福撑虚空忽值湖<lb/>
州推官史<hi>缺</hi>如明月清如水集衆搥之百雜碎棄置溝<lb/>
渠同糞矢南方淫祠百且千焉得一一皆若此<lb/>
　　次韻送郝同知還閩二首<lb/>
平生奔走遍區中老尚流離作寓公合坐黄堂稱太守<lb/>
願求丹劑學仙翁繄誰虎豹占文變何限貂蟬出武功<lb/>
可似有心隨李耳流沙西邁過崆峒<lb/>
字畫多年逼獻之髙材天賦豈人為一枝秃筆無能敵<lb/>
<pb n="KR4d0428_WYG_026-28b"/>
百尺名樓有所思磧馬塞鴻忘舊夢建茶閩荔富新詩<lb/>
皇天具眼終徼福多病從来喜讓夷<lb/>
　　十四日至節<lb/>
錢塘多少富豪家酒肉如山賞物華野老入城<hi>原缺四字</hi>蘿<lb/>
蔔菜臘梅花<lb/>
　　十六日大雪<lb/>
長至前踰一月晴忽然細細雨無聲中宵變作今<hi>原缺三字</hi>
得樓頭鼔角清<lb/>
<pb n="KR4d0428_WYG_026-29a"/>
　　十七日大雪<lb/>
扁舟未覺出城難訪舊情知老畏寒七十五翁無<hi>原缺三字</hi>
樓聊且隔簾㸔<lb/>
　　寄題朱信州自閑堂<lb/>
吾師魏華父庵以自為名自庵有類藁其文世盛行吾<lb/>
友陳夀夫堂以自為號謂予可言詩玉成有大造上饒<lb/>
朱使君燕居題自閑此自指何處專指方寸間閑眠與<lb/>
閑防暇字匪二義自防乃自暇只是一箇自子思慎其<lb/>
<pb n="KR4d0428_WYG_026-29b"/>
獨使君資之深自身閑不難先當閑自心<hi>魏鶴山自庵類藁專</hi>
<hi>刋靖州所為文回至永嘉郡齋次令嗣知州靖齋先生俾回監刊總為大全集南昌陳夀夫名杰為江西提刑</hi>
<hi>有詩聲號自堂</hi>
　　贈學易畊心<lb/>
佛書曽畫牛犁舌以易耕心却不然一寸地中栽<hi>原缺</hi>
<hi>三字</hi>將三寸舌談天<lb/>
　　和李鶴田乙未贈李个庵<lb/>
這个庵中這个人莫將兩个認心身一个亦無羲<hi>原缺三字</hi>
<pb n="KR4d0428_WYG_026-30a"/>
於此處玩天真<lb/>
　　全真教隨喜<lb/>
全真遺教契清寧蕭散無為養性靈百嵗萍蓬無定跡<lb/>
一身土木巳忘形陳言不用參同契袐法何須急律令<lb/>
中有異人殊未測倐然輕舉上青㝠<lb/>
　　雪中汎舟<lb/>
詩翁泛雪船動趣兩三篇未快㸔梅眼空流憶酒涎<hi>原缺</hi>
<hi>二字</hi>衝凍凌飢鴈起荒田兒女牽衣處新春入暮年<lb/>
<pb n="KR4d0428_WYG_026-30b"/>
　去姑蘇<lb/>
雙臉殷紅捧玉尊陽臺髣髴見香魂一生心道蘇州<hi>原缺</hi>
<hi>二字</hi>事揺船出葑門<lb/>
　　過臨平二首<lb/>
臨平山下泛歸船何必荷花五月天記取五更霜<hi>原缺三字</hi>
芳橋買小魚鮮<lb/>
行在名存一夢惺西湖路近六長亭陳橋驛與臨平<lb/>
鎮興廢何人了汗青<lb/>
<pb n="KR4d0428_WYG_026-31a"/>
　　寄魏珍卿<lb/>
五十年登静老門八男今見九曽孫浮生變幻<hi>原缺四字</hi>事<lb/>
艱危詎忍論三級浪知龍有種九臯聲喜鶴猶<hi>原缺三字</hi>舟<lb/>
畔書帷舊酒醒燈前欲斷魂<lb/>
　　寄魏鶴臺並呈虚舟<lb/>
損益相因俯仰間人才世事頗相闗熈豐消息黄龍府<lb/>
濂洛源流白鶴山此道不隨髙岸改吾徒寧作野雲閒<lb/>
世家但保書燈在莫羡雲霄玉笋班<lb/>
<pb n="KR4d0428_WYG_026-31b"/>
　　寄魏景山<lb/>
長橋身作長城夢南五湖天北濟淮重聽吴歈憐我老<lb/>
憶騎塞馬與君偕田園粗有何須侈子壻俱賢豈不佳<lb/>
七十六翁如未死便郵一紙更忘懐<lb/>
　<lb/>
　<lb/>
　<lb/>
　桐江續集巻二十六<lb/>
</p>
<p>
</p>
  </div>
</body>
</text>
</TEI>
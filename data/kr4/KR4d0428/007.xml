<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻七</head>
    <p>
<pb n="KR4d0428_WYG_007-1a"/>
欽定四庫全書<lb/>
　桐江續集巻七　　　　　　元　方囬　撰<lb/>
　　先天易吟三十首<hi>原缺第十九首</hi>
不識第一書羲皇運腕初憑空說儀象枉著汗牛書<lb/>
舜禹昔禪位曽將易問蓍即知重八卦已自伏羲時<lb/>
髙下乾坤位東西日月門正身當午立一㸃認心源<hi>方位</hi>
<hi>圖</hi>
太極元無物群生性命根一竒仍一偶萬象滿乾坤<hi>初畫</hi>
<pb n="KR4d0428_WYG_007-1b"/>
<hi>起</hi>
四象冩老少兩儀書偶竒四從兩上判惟一邵翁知<hi>二畫</hi>
<hi>分</hi>
八卦各為八枝從榦上横厥初有何物萬物一根生<hi>三畫</hi>
<hi>加六畫横圖</hi>
鍾律及星厯軍師兼井田方圎兩圖在萬古立鼇天<hi>内方</hi>
<hi>圖外圎圖</hi>
從來二生四誰謂二生三迷路求𤣥牝精微未許探<hi>天地</hi>
<pb n="KR4d0428_WYG_007-2a"/>
<hi>生物易象體之加一倍法二四四八老子謂二生三非也𤣥牝之門似謂太極亦非也故朱子曰一每生二</hi>
首言天地易次語賛羲皇繫傳誰精玩先看第一章<hi>天尊</hi>
<hi>地卑謂天地易乾坤定矣謂伏羲易卑髙以陳而下倣此第一章便合細玩也</hi>
子半至午半南方旋北方徃來分逆順治亂判隂陽<hi>𢾗徃</hi>
<hi>者順自子而午震離兊乾治之象知來者逆自午至子巽坎艮坤亂之象當背北面南觀之即見順逆康節先</hi>
<hi>天圖即此</hi>
有畫無言語斯文豈易知人心對天一更向畫前窺<hi>謂天</hi>
<hi>向一中分造化人於心上起經綸</hi>
<pb n="KR4d0428_WYG_007-2b"/>
天地有定位地天陽泰三更於通氣處細認澤山咸<lb/>
乾坤坎離位元㑹運世篇三百六十嵗才似一周年<hi>十二</hi>
<hi>世象十二月北而南為治午而子反之</hi>
瀛登唐治日奎聚宋興年子午復南北一聲啼杜鵑<hi>唐至</hi>
<hi>五代包六甲子半治半亂宋乾徳迄今又六甲子中經南人用事南禽隨氣過北而亂</hi>
圎象天儀轉方侔地里分獨超形器外寂感一靈君<lb/>
河圖天地數五與十居中所拱中一㸃心為八位宗<lb/>
六爻六畫後六位六虛中此處曽着眼𤣥哉无極翁<hi>未有</hi>
<pb n="KR4d0428_WYG_007-3a"/>
<hi>六畫為爻先有六虚為位即无極也</hi>
萬世復萬世人心無改時此理本非古伏羲先得之<lb/>
先覺欲覺後三峰列四圖求精由藴入言說本來无<hi>周子</hi>
<hi>語聖人之精畫卦以示謂先天也聖人之藴因卦以發謂後天也由藴求精精至於无則不畫亦可也</hi>
心法先天易盍於離位求儻非明出地長夜使人愁<hi>八卦</hi>
<hi>皆心法也乾徤坤順為心之仁義離明其尤心之赫然而光者乎天地月星非日无光日之出也旦氣清明乃</hi>
<hi>心之全體也離外明坎内明坎水根陽又所以為心之本體</hi>
天地囿於氣聖賢脩此心範圍非有許生聚尚斯今<lb/>
<pb n="KR4d0428_WYG_007-3b"/>
水旱堯湯有先天數可推聖君得賢相飜是太平時<lb/>
神農嘗毒藥軒后設難經認取卦中意仁心救未形<hi>人未</hi>
<hi>必皆有此病而豫定伐病之藥制治病之方本草素問難經亦先天易也</hi>
水平民不溺穀播世無飢氣數如寒暑能無理轉移<lb/>
誰識歸竒意専為禦患謀將寒儲纊絮未暮貯膏油<lb/>
兩重三畫卦半束百莖蓍避就殊㓙吉元无巧與竒<lb/>
畫處本天地占時通鬼神自然大道理絲髪不由人<lb/>
嗜慾損為益榮華降是升圎圖觀起處生意伏隂凝<lb/>
<pb n="KR4d0428_WYG_007-4a"/>
獨妙先天學恭惟擊壤翁返觀心是易萬化出胷中<lb/>
　　後天易吟三十首<lb/>
萬古未來事先天逆已知卦中無不有却要後天推<lb/>
位須分對待氣即驗流行羲體兼文用俱由造化生<lb/>
世治常無亂民安永不危尚須西伯演羲畫可無之<lb/>
易名緣變易周義取周流出震始終艮當於此處求<hi>周流</hi>
<hi>變易義與歸藏雙字同謂為周家之易先儒似未攷也</hi>
震位東方木胡為以帝言一芽觀出處主宰見天根<lb/>
<pb n="KR4d0428_WYG_007-4b"/>
萬物皆相見文明午日中聖人南面立品彚各亨通<lb/>
兊澤何言說秋成看水田黄雲萬萬頃滋潤作豐年<hi>兊止</hi>
<hi>水田亦然</hi>
天一實生水冬藏坎次乾精神要休養醖釀出春天<lb/>
萬物天為大中間地次之成功付諸子父母似無為<hi>康節</hi>
<hi>以退乾西北退坤西南為不用之地而謂六子代父母程子不甚然之回謂天運行於上地發生於下日夜不</hi>
<hi>息非无為也六子乃天地之妙用天地不自以為功而付諸六子則似乎無為耳已成功者君逸而臣勞然君</hi>
<hi>豈可逸哉</hi>
<pb n="KR4d0428_WYG_007-5a"/>
雷風火澤水獨艮不言山朔易指方位萬形消息間<hi>易卦</hi>
<hi>所言不同文王易以六子為用動橈燥說潤言氣也艮不言山而言終始指其方位而言也物有終復有始藏</hi>
<hi>於坎方終於艮位而始則又起乎此然後於震而出焉形氣道理各有所為而言</hi>
君知已似嗣音義古來同萬物生相續南薫鼓巽風<lb/>
役物至未極分明土王時嗣火孕金氣秋成方在兹<lb/>
陽生在十月亥謂之天門戰乎乾者物乾實戰於坤<lb/>
八列方隅位四周分至時畫疆興庶務地矩囿天規<lb/>
宗廟烝嘗禮朝廷覲見儀無窮天下事不過似農時<lb/>
<pb n="KR4d0428_WYG_007-5b"/>
細玩文王卦如何法地方田從一井起鄉遂及要荒<lb/>
觀身不見背動體悉由心向陽負隂處離坎細推尋<lb/>
次謙終以巽九卦至三陳聖人有憂患何况是凡人<lb/>
元亨猶利正始可用純乾未了一貞字何由保性天<lb/>
亨到離時見貞從坎處來歸根培養熟方解鼔風雷<lb/>
背於身不見亦不見庭人物我俱无與方知止處真<lb/>
乾坤始開闢六坎首經綸士不知憂患焉能免世氛<lb/>
始屯終未濟世故信多艱維坎剛中吉周旋險難間<lb/>
<pb n="KR4d0428_WYG_007-6a"/>
彖辭六十四三十四言貞榦事匪正固難求心外亨<lb/>
亨嘉誰不願貞固士之常乾體充剛徤坤爻認直方<lb/>
祖考精神散子孫能聚之滛祠祭非鬼萃渙義何居<lb/>
卦之凶者五否剥未濟三如姤與歸妺深防女敗男<hi>姤一</hi>
<hi>女五陽歸妺少女說老陽</hi>
易經之下巻何以始恒咸貞女家人利如詩有二南<lb/>
二五時難遇沈淪下位多乾潜與坤履退謹養天和<lb/>
學者欲學易當觀羑里時如何是敬字恐懼畏憂危<hi>學易</hi>
<pb n="KR4d0428_WYG_007-6b"/>
<hi>當從敬入敬之訓恐也懼也畏也憂也危也如戒慎如貞固如惴惴慄慄戰戰兢兢皆是也易所以處患難窮</hi>
<hi>困者也</hi>
　　大衍易吟四十首<lb/>
卦下觀一彖卦中求六爻今人僅知此着眼未為髙<hi>今人</hi>
<hi>讀易只解得六十四彖三百八十四爻大綱領全不通悟即將易作四百四十八事看而已</hi>
太極元无極先天異後天今人不識此讀易豈其然<lb/>
謂今三畫卦不自偶竒生便指三為八徒勞口舌爭<hi>伏羲</hi>
<hi>畫卦自一奇一偶始是為兩儀而後生四象生八卦惟卲康節識之朱文公申明之諸儒皆謂一下手便畫成</hi>
<pb n="KR4d0428_WYG_007-7a"/>
<hi>八箇三畫卦所以解太極儀象全不通了如葉水心習學記言强辨盖全无識也</hi>
乾坤用九六義例析為三朱子申歐說開編請細探<hi>周易</hi>
<hi>用九六不用七八一也凡用九不可為首凡用六須永貞二也占得乾六爻俱變則用此无首之說即乾之坤</hi>
<hi>也坤卦倣此諸儒不曉惟歐陽公知之朱子申明之吕與叔亦曉也</hi>
陽爻極六位進退貴因時德則何憂亢神而不可知<lb/>
六隂升已極坤下戰乎乾建亥陽生處居然復卦前<hi>文王</hi>
<hi>易所謂戰乎乾曰隂陽相薄者盖剥於上則復於下剥卦至十月半方盡十月半則陽已生矣故日戰而坤之</hi>
<hi>上六亦有龍戰之象至十一月半復卦成後天易處乾於亥日天門而居坤之位乃坤中伏乾也十月之日陽</hi>
<pb n="KR4d0428_WYG_007-7b"/>
<hi>月亦本乎此</hi>
用九不為首陽畫位屯初百八十五變剛爻可捨諸<hi>屯下</hi>
<hi>第一爻以剛陽應四之柔是謂以貴下賤即用九无首之義聖人於此發一百八十六陽爻之例也</hi>
十年女乃字守節以勝情凡諸卦用六觀兹利永貞<hi>屯六</hi>
<hi>二乃一百八十六隂爻之首聖人於此又以女之貞發用六永貞之例</hi>
屯初康險難䝉上覺昬童開闢乾坤後君師大有功<hi>屯初</hi>
<hi>君道䝉上師道大象經綸果育亦然所以繼乾坤也</hi>
德盛時逢險乾剛坎在前諺云姑少待樂飲豈徒然<lb/>
<pb n="KR4d0428_WYG_007-8a"/>
訟吉觀西伯師中驗太公得人師不戰反已訟無終<lb/>
小畜過无坎胡為以雨云互觀藏兊澤止水亦興雲<hi>此言</hi>
<hi>互體小畜小過无坎而小畜二剛乘兊小過但當兊口皆為雲雨之象暌九之雨一剛乘坎然其内自有正兊</hi>
<hi>體上應三也</hi>
履若蹈虎尾五剛亨厥躬乾三獨柔變是以咥人㓙<lb/>
盛夏靡草死嵗寒松栢貞㤗須防陂復否有大人亨<lb/>
大有同人盛離柔寓戒辭无威斯近弱不廣即為私<lb/>
謙卑六位得豫樂四爻非莊敬與安肆冥㝠禍福㡬<hi>豫二</hi>
<pb n="KR4d0428_WYG_007-8b"/>
<hi>四吉外自樂之爻皆失之</hi>
泰變即為蠱否變僅為隨元祐紹聖事至今心骨悲<lb/>
俯下知臨吉其如仰觀何相孚不待薦一盥已為多<hi>以上</hi>
<hi>俯下謂之臨五知柔中有應可矣以下仰上謂之觀五剛中而孚如祭祀燕享不待薦爵爼而後為敬一盥手</hi>
<hi>之頃民已知其為敬之至矣言化之速也</hi>
離明用獄四噬嗑賁旅豐中孚夾離卦兩畫玩虛中<hi>易道</hi>
<hi>无窮五卦言獄事其四取離中孚二畫虛中乃夾離卦也</hi>
剥三與復四皆處五隂中自拔棄其類吾推道是從<lb/>
<pb n="KR4d0428_WYG_007-9a"/>
仁道成已極體元乾長人獨休不逺復當且學回仁<hi>四獨</hi>
<hi>復二休復所謂從道下仁從乎初下乎初也初顔子也</hi>
午月至子復書云七日來六日七分說觀天何隘哉<hi>午至</hi>
<hi>子七月而為復子至午七月而為姤聖人書復之七日不書姤喜陽來也京房卦氣六日七分之說甚巧歴家</hi>
<hi>一事不足以盡易之理</hi>
无妄均所與大畜患不多性豈無知者心如未盡何<lb/>
艮上戒舌駟震初羞指黿細觀頥内外口是禍之門<lb/>
大過本末弱厄運逢瞞奴文舉有死耳淵明其歸乎<lb/>
<pb n="KR4d0428_WYG_007-9b"/>
習坎德天險重離文日新明内始照外亨心方發身<hi>水内</hi>
<hi>明火外明</hi>
咸取男下女恒言婦事夫始感終當<hi>字缺</hi>君臣其謹諸<lb/>
姤隂進不已吾遯其奚言陽壯過於泰<hi>字缺</hi>虞羝觸藩<lb/>
夜闇勿遽戚畫光无疾行自昭惟進德用晦豈傷明<lb/>
一女卦反對不同而後同始知天下事苟合最為凶<hi>家人</hi>
<hi>暌皆二女嗃嗃吉嘻嘻㓙豕鬼之怪遇雨而亡故云</hi>
在險惟反已出險即及人讓夷急病者蹇解二忠臣<lb/>
<pb n="KR4d0428_WYG_007-10a"/>
損其不善者惟善則益之自然獲天祐可受十朋龜<lb/>
五王復唐祚不殺武三思莧陸察爻義惜哉張柬之<lb/>
六籍火未熄龍興芒碭雲呼韓朝渭上已納王政君<hi>謂復</hi>
<hi>姤</hi>
原筮而後比无疑方可升不食匪井患有言奚困亨<hi>四卦</hi>
<hi>皆自守之意</hi>
震動對艮止革故繼鼎新飲啐隨時義天機信屈伸<lb/>
屢厄未濟旅難逢既濟豐巽謙能自降蹇困詎為窮<lb/>
<pb n="KR4d0428_WYG_007-10b"/>
易乃一量秤銖銖分重輕百千億萬事義理是權衡<lb/>
全卦定㓙吉逐爻殊否臧頃刻有變易縱横无典常<lb/>
凶人凶其吉吉人吉其凶曳輪能自信揲䇿勿求通<lb/>
　<lb/>
　<lb/>
　<lb/>
　<lb/>
　桐江續集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻四</head>
    <p>
<pb n="KR4d0428_WYG_004-1a"/>
欽定四庫全書<lb/>
　桐江續集巻四　　　　　　元　方囘　撰<lb/>
　　題金君重像雜言<hi>九鼎</hi>
譽之不喜詆之不怒言無疾聲行無闊歩青春日月儒<lb/>
冠誤拂袖沙河塵土路覔君不見今幾年廬山道士房<lb/>
中住不肥不瘦不精神看盡鳶肩燕頷人宅為官屋骨<lb/>
為塵似我翛然雲水身<lb/>
　　醉醒<lb/>
<pb n="KR4d0428_WYG_004-1b"/>
酒所春歸暮醒時已五更被驚横蓋短燈喜再挑明小<lb/>
雨餘殘滴羣蛙動暖聲故園花正好誰料客湓城<lb/>
　　次韻謝喻巖叟讀予近作二首<lb/>
觀君於勢利如箒掃絲窠閲世雲飜雨持心濟貫河端<lb/>
居冠必整閒賦硯頻磨我豈無新作何堪對雅歌<lb/>
鬢鬚全是雪政坐癖於詩老不謀丹穴貧猶泥墨池今<lb/>
年逢旅卦何日賦歸辭得句求君訣時容詣講帷<lb/>
　　次韻謝吕君<hi>元方</hi>見寄二首<lb/>
<pb n="KR4d0428_WYG_004-2a"/>
弱冠清脩更老成詩來重慰故人情向曽屢共阿戎語<lb/>
今乃新聞侯喜聲材大君當為杞梓器微吾僅比缾罌<lb/>
平生吟社彫零盡合許忘年友與盟<lb/>
鄂城未至客湓城誰識惓惓欲見情端肯寄書憑鴈足<lb/>
遥知求友認鶯聲論心政願投膠漆臨路良難渡水罌<lb/>
江海一生今老矣待來重結嵗寒盟<lb/>
　　夜大雷雨雹<lb/>
甲申春仲夜廿六怪事可無詩史書星斗横陳九霄上<lb/>
<pb n="KR4d0428_WYG_004-2b"/>
風雷鼎沸一更餘雹聲擊瓦疑皆碎電影穿帷恍似虚<lb/>
明日麥摧桃李仆更驚無葉剰園蔬<lb/>
　　病酒良苦<lb/>
一醉幾於死人疑嘔出肝渇燒脣舌破毒攪胃腸酸寝<lb/>
不知雷響愁偏怯雨寒狎徒聞必哂醫叟療應難氷水<lb/>
差能嚥糜羮屢廢餐從今對花處止可啜茶看<lb/>
　　社日風雨病酒<lb/>
怱怱社燕時此况豈前知道左家書斷春蒸客舍卑醉<lb/>
<pb n="KR4d0428_WYG_004-3a"/>
成難治病悶賦不工詩塊卧聽風雨吾兒亦見思<lb/>
　　二月三十日<lb/>
酒病專欺老詩材苦欠新客牕廬阜雨故圃洛花香嵗<lb/>
運江聲急家人夜夢頻遥知掃松處笋茗正芳辛<lb/>
　　酒戒<lb/>
老身偶不飲終夜不能眠客枕味最惡客腸思欲穿一<lb/>
夕飲踰量終日不能起雖非必死病亦有可死理愚者<lb/>
稟氣濁賢者禀氣清保此元神者無以物喪精惟酒足<lb/>
<pb n="KR4d0428_WYG_004-3b"/>
忘憂無之固不可少飲固自佳過飲将殺我<lb/>
　　過社<lb/>
來時猶見雪飛花花落今成雪委沙旅舍燕聲春過社<lb/>
禪牕蝶夢客思家貓頭味薦廉泉笋雀舌香分凈社茶<lb/>
豈謂故園無此物直煩博望泛僊槎<lb/>
　　曉枕<lb/>
春來何事客江城欹枕懐人意屢驚遥夜欲明風雨止<lb/>
老人無睡皷鐘清苦難辭酒真成病强欲酬詩曲徇情<lb/>
<pb n="KR4d0428_WYG_004-4a"/>
竹密花濃歸去好萬山深處聽鶯聲<lb/>
　　三月旦晚晴<lb/>
社雨彌三日先之雹與雷已疑春色盡忽逐晚晴迴佳<lb/>
笋常遲出竒花每後開微寒勝驟暖更莫十分催<lb/>
　　晚晴又賦<lb/>
疾風吹怒雨天地閉青春眼忽驚晴色心如見故人遷<lb/>
鶯元未老戰馬漸無塵黄鶴樓前路輕㠶好問津<lb/>
　　初晴<lb/>
<pb n="KR4d0428_WYG_004-4b"/>
雨與花無怨何其氣候乖寒於春不便晴以晩為佳㠶<lb/>
落北風舫牕明西日齋意行適鄰圃可免汙吾鞋<lb/>
　　復雨<lb/>
三月寒如臘綿袍脱又添摘花誰過戸觀雨獨垂簾伐<lb/>
病思竒劑稽疑望吉占客懐悶良極晴暖亦何嫌<lb/>
　　李寅之招飲同登九江城<hi>併序</hi>
　　　南麓李使君直清相别十六年初兩家子九嵗<lb/>
　　　十嵗今皆娶而見孫重㑹湓浦恍若再生置酒<lb/>
<pb n="KR4d0428_WYG_004-5a"/>
　　　將半同登江城眺覽感慨賦是詩八章章五韻<lb/>
　　　以道心素甲申三月初四日也<lb/>
　　其一<lb/>
明年公七十我老眉亦厖一㑹豈易得招呼酒盈缸慷<lb/>
慨上髙城惻愴臨大江雪水傾蜀峽煙樹連淮邦風景<lb/>
故不異愁心私自撞<lb/>
　　其二<lb/>
契闊幾何時六閏過如矢九嵗十嵗兒婚娶見孫矣皂<lb/>
<pb n="KR4d0428_WYG_004-5b"/>
𨽻忽鼎貴王侯或横死前輩亡典刑後生蕩廉恥晤言<lb/>
何用多感嘆不能已<lb/>
　　其三<lb/>
顧此昧陋質昏冥蹈危機一麾繆析土三命空登畿屢<lb/>
激馬援謗終成馮衍歸長騖厄道左力耕逢嵗饑置之<lb/>
勿復道觴來暫同揮<lb/>
　　其四<lb/>
清湍嚴子灘僻塢任公寺荒凉茅屋居蹇淺石田蒔危<lb/>
<pb n="KR4d0428_WYG_004-6a"/>
蹤璧偶完暮景駕已税閒門幸常闗奥帙尚多味遥遥<lb/>
匡廬山久客果何謂<lb/>
　　其五<lb/>
覆却罔攸測理亂非所任兀兀兔株意哀哀鸎谷音識<lb/>
驥伯樂眼放麑西巴心懐恵在夙昔觀過匪斯今賴公<lb/>
極忠厚良用開我襟<lb/>
　　其六<lb/>
兄事一紀長矩度竊願學智圓飽渉難仁靜耐處約厭<lb/>
<pb n="KR4d0428_WYG_004-6b"/>
事晩微聵休官老罙樂逺追邴尚蹤髙謝耿鄧略還觀<lb/>
鼎渥爻何止萬夫怍<lb/>
　　其七<lb/>
恭惟天所賦知命良獨難度索侈琛玩蒸乳甘珍餐小<lb/>
迷積巨悔近逸生遐患寡疾骨健夀少營神閒安若有<lb/>
物見畀乃非彼能干<lb/>
　　其八<lb/>
𤣥理本甚察悟見獨何鮮請看小丙子跪拜綵衣展荻<lb/>
<pb n="KR4d0428_WYG_004-7a"/>
芽薦鮓脯緩醉味豈淺鞭轡慣馳奔戈鎧覬息偃我歸<lb/>
當復來豈憚僕足蠒<hi>寅之丙子生小令郎亦丙子生</hi>
　　　此詩牟徳範擊節以為似謝康樂予謂蘇李體<lb/>
　　　至陶謝而極陶勁謝婉後乃有杜李韋柳第八<lb/>
　　　巻和陶飲酒二十首仇仁近謂决非後學可及<lb/>
　　　趙賔暘謂日和一首當費二十日遂不和然豈<lb/>
　　　能近陶哉<lb/>
　　虎渡亭觀江浪<hi>漢九江郡不治盆口此名非</hi>
<pb n="KR4d0428_WYG_004-7b"/>
春風鼓大江孰能度廣陿似覺海東濤頃刻上三硤兹<lb/>
辰當改火每嵗已衣裌豈意九派天故絮未可匣北顧<lb/>
馬當磯西睨鴻宿夾雪浪欲沃城無復一鳬鴨釘纜虞<lb/>
岸裂閣舫懼崖壓天呉政爾驕水伯詎敢狎津亭歎逝<lb/>
翁衰鬢側烏幍既昧昇天行亦缺縮地法故疇秧麥交<lb/>
田事失鋤鍤兒曹豈不思杳不寄書劄意所欲見人久<lb/>
俟庚復甲音問苦遼緬貲用迫空乏何當乗安流平沙<lb/>
暮篙揷歸歟招白鷗盟血尚可歃<lb/>
<pb n="KR4d0428_WYG_004-8a"/>
　　清明書夜大風<lb/>
春來不住聽簷聲日色何曽作好晴縱有花應欺老病<lb/>
偶無酒亦過清明疾風惡浪揺孤壘危枕昏燈寄此生<lb/>
西上東歸皆未可客懐端復向誰傾<lb/>
　　登髙臨大江<lb/>
客思忽不樂登髙臨大江風湍睇遥席雲岫思幽牕淮<lb/>
蔞昔未茁廬瀑今已淙我本休官人曷為栖是邦中腸<lb/>
有所思所思渺天末戎徼融古雪波浪日以闊西從巴<lb/>
<pb n="KR4d0428_WYG_004-8b"/>
硤下南與洞庭合身無黄鵠翅九疑不可越宿負子錢<lb/>
急嵗收南畝稀兒女望我還豈不歌式微髣髴漢陽樹<lb/>
突兀呉王磯佳音或跫然未忍輕言歸鄰牆善蓍翁盍<lb/>
往决咎吉鬼神素所昧忠信詎云忒聚糧别里門業已<lb/>
掉臂出小俟麥風凉馬蹄患不疾<lb/>
　　客舍讀書<lb/>
客舍何所為流光坐飛騰出遊足風雨對晤乏友朋書<lb/>
鴟幸輿致懽言啟緘縢拂拭蛛與蟫曲此几上肱暗眼<lb/>
<pb n="KR4d0428_WYG_004-9a"/>
閲細字未覺如蚊蠅刮土辨古鼎理絲梳亂繩領㑹劃<lb/>
有得意色若自矜芸香入漢室竹簡發魏陵勺飲一以<lb/>
醉焉事誇如澠幽牕巻且舒倦榻卧復興匪欲備顧問<lb/>
詎将干召徵濟物剗稚念治生頹俗能惟學足娯老賢<lb/>
哲梯可升忍窮定力見返照浩氣増童子未識察招邀<lb/>
荒隴登江之水浩浩楚山何層層歸思忽攪擾腸肺攅<lb/>
鋒稜行止分已定大方無滯凝一旦决雲漢誰識天池<lb/>
鵬且復挾我冊掩闗明孤燈<lb/>
<pb n="KR4d0428_WYG_004-9b"/>
　　送吕才甫之官合肥<hi>元愷</hi>
妙年半五十分刺合肥城楚俗雖尊武淮鄉已息兵草<lb/>
霜校秋獵花雨課春耕退食應多暇書燈夜夜明<lb/>
　　春江多大風<lb/>
春江多大風每盛肯遽微吹人雖不寒崩浪良足唏嗔<lb/>
讀掲几帙妬夢搖齋扉况乃駕艫栧敢與爭狂威鬱鬱<lb/>
羈思倦寥寥遨侣稀危陟據隄阜遐眺窮灣圻引雛鵲<lb/>
始大長笋荻已肥草逺安所極絮殘猶自飛睠此惜暮<lb/>
<pb n="KR4d0428_WYG_004-10a"/>
景感愴將疇依去國候屢改懐人事多違袍弊苦膚汗<lb/>
藥覂懼脉痱豈無一杯酒脯茹與同揮道契詎易致心<lb/>
賞何可幾天地身一蟻舉動有是非洶湧復洶湧四顧<lb/>
吾安歸<lb/>
　　晩春客愁五絶<lb/>
江外蘆芽老城中柳絮飛春風猶幾日誰與濯征衣<lb/>
春老魚苖動江肥雪水來大孤山下路何日汎舟迴<lb/>
想歸歸未得悔醉醉還頻不料湓江上題詩送晩春<lb/>
<pb n="KR4d0428_WYG_004-10b"/>
十載干戈後辛勤蒔牡丹豈知身是客借與别人看<lb/>
老身何可病客舍只宜晴曉鼎催煎藥牕間又雨聲<lb/>
　　薄遊嘆<lb/>
薄遊庾公樓俛仰三十載觸目昔人非惟有廬山在巴<lb/>
峽挾洞庭彭蠡注滄海奔濤何時休故道終不改扁舟<lb/>
事如昨緇鬢忽已皠俗隘路方棘體病氣未餧春盡困<lb/>
旅𤨏此意果誰待欲見湘南人問之以蘭茝川途恐冦<lb/>
暴徒御鮮資賄危腸日九迴山茹且歸採<lb/>
<pb n="KR4d0428_WYG_004-11a"/>
　　㑹真吟<lb/>
俗縁罥區中幽意傒方外兹坡一褰裳萬事忽蟬蜕心<lb/>
與江流逺眼逐天宇大小軒納空明坐覺衆真㑹獨樹<lb/>
表髙原遙峰淡微靄倦喜牀座穩渇賞茗味最道人有<lb/>
神丹一撮似可丐愧我屋宅老朽壁詎堪繪思歸僮僕<lb/>
嗔忍饑兒女嘅雲卧殊未可當且還釣瀨<lb/>
　　四月一日早聞鶯<lb/>
客裏花都盡初聞曉樹鶯鶯聲雖已老畢竟是鶯聲<lb/>
<pb n="KR4d0428_WYG_004-11b"/>
　　江望<lb/>
晴江望不極滉漾照愁人黄鳥聲初動青梅味已新越<lb/>
鄉慙古節樂事負良辰獨立髙原上霜毛颯墊巾<lb/>
　　春殘歸思<lb/>
春殘江水匝江城尚憶初來雪未晴菓菜芳辛頻代謝<lb/>
禽魚孕育各生成晝長獨坐拍棊子夜靜不眠欹柝聲<lb/>
南望湘灕杳無耗黟峰桐峴最闗情<lb/>
　　四月十三日立夏<lb/>
<pb n="KR4d0428_WYG_004-12a"/>
百年春一年四月月将圓客邸淹長日歸途逼暑天鶯<lb/>
聲時一囀蠶事欲三眠節物還如舊情懐自可憐<lb/>
　　牟徳範題范石湖墨蹟次韻<lb/>
亨衢進補華蟲衮暮景歸調姹女爐此老筆端今或有<lb/>
乾淳蹉了後來無<lb/>
　　贈髙相士<hi>饒</hi>二首<lb/>
武安何謂鋭頭将貞觀才無福手民世上封侯人不少<lb/>
封侯人是殺人人<lb/>
<pb n="KR4d0428_WYG_004-12b"/>
販商公事名才吏鈔掠平人號戰多相貌竒厖心慘刻<lb/>
天生此輩欲如何<lb/>
　　為牟徳範題石湖遺墨意有未盡復賦五首<lb/>
青春日月羈塵鞅朱夏乾坤熾暑爐略對風簷紬古巻<lb/>
閒愁吹得一星無<lb/>
漢陵往事餘金椀湘歩空名尚鐵爐地下中郎今不作<lb/>
典刑真屬虎賁無<lb/>
不尋蓬島求仙藥肯羡銅山侈賜爐獨有平生嗜古癖<lb/>
<pb n="KR4d0428_WYG_004-13a"/>
誰知東郭履全無<lb/>
傳道府中澆茗椀靈堅隴畔炷薫爐銀鈎蠒紙閑舒巻<lb/>
錐也無時未是無<lb/>
日長饑雀窺鐺釡雨過跳蛙上竈爐莫笑曬書亡玉軸<lb/>
荆州還識半人無<lb/>
　　夢覺聞舂<lb/>
湖海餘生在桑榆暮景閑祗堪娯老圃焉用訪名山鄰<lb/>
屋曉舂急客床鄉夢還江天啼鴂處殘月幾迴彎<lb/>
<pb n="KR4d0428_WYG_004-13b"/>
　　飲商氏普安堂<hi>大震</hi>
仙家天地在壺中誰到壷中識此翁一念人人皆上夀<lb/>
四時日日是春風偶開古畫驚神品頻換佳花翫化工<lb/>
玉醑金釵香夢斷歸來晴月掛梧桐<hi>三四以供桃符之用</hi>
　　四月二十二日别江州謝送者<lb/>
出城煩送客童稚亦相隨貌比初來老行因共語遲橋<lb/>
邊分手後馬上轉頭時欲識陽闗曲唯須誦此詩<lb/>
　　唁織簔翁<lb/>
<pb n="KR4d0428_WYG_004-14a"/>
繫馬籬邊樹春初此叩扉行人求茗飲老父售簔衣忽<lb/>
已空無物云何去不歸杵亡石臼破殘麥化蛾飛<lb/>
　　湖口阻風<lb/>
濤江白雪噴蒼旻晩日紅金縁翠雲天著此竒刮詩眼<lb/>
畧須掇實張吾軍<lb/>
　　過湖口望廬山<lb/>
江行初見雪中梅梅雨霏微棹始迴莫道無人肯相送<lb/>
廬山猶自過湖來<lb/>
<pb n="KR4d0428_WYG_004-14b"/>
　　繅絲吟<lb/>
行役過桑野適值絲事成繅者無勞色繅車無怨聲彼<lb/>
美冶容子髙樓吹玉笙一夕缺儷偶憤切含離情被綺<lb/>
食珍鼎迭慾生驕盈蠶婦雖繿縷君子未可輕所以不<lb/>
可輕能保秋霜貞<lb/>
　　彭湖道中雜書五首<lb/>
一夜大雷電神喧復鬼譁横岡風折樹漲路雨頹沙小<lb/>
小閒籬落依然自野花<lb/>
<pb n="KR4d0428_WYG_004-15a"/>
近傳羣盗息稍免大軍興閉戸聞村學挑包遇野僧籬<lb/>
間犬見客狂吠極堪憎<lb/>
隂風號亂樹薄日照荒原古堠泥埋字空廬棘障門無<lb/>
人天欲暮誰謂不銷魂<lb/>
四月農家雨新晴冷似秋炊煙籠屋潤田水破塍流老<lb/>
父攜孫子牽耕教小牛<lb/>
每逢田野老定勝市㕓人雖復語言拙終然懐抱真如<lb/>
何官府吏専欲困農民<lb/>
<pb n="KR4d0428_WYG_004-15b"/>
　　泥行嘆<lb/>
一彀十石弩一吸三斗醋叵堪寧可耐莫行爛泥路江<lb/>
皋一夜雨田水縱横注深泥三尺餘淺泥沒草屨大似<lb/>
叱犂耙濺靣涴袍袴今年命大乖十事九謬誤昨日湖<lb/>
口西欲渡不得渡今日湖口東一歩成十歩最念荷擔<lb/>
夫馬上屢迴顧我馬亦虺隤臨危更多怖誰使汝為客<lb/>
可嘆不可怒<lb/>
　　陳家岡<lb/>
<pb n="KR4d0428_WYG_004-16a"/>
倦馬鞍韉破傭奴糗茹陳不為終老計猶作逺行身惶<lb/>
惑逢岐路遲留俟過人經時無可問極目盡荆榛<lb/>
　　鄱陽道中<lb/>
舟楫仍鞍馬年年事逺征長禁波浪惡罕見道途平詩<lb/>
酒唯疎放乾坤尚甲兵吾衰甘已矣正爾負平生<lb/>
　　淡竹嶺農家<lb/>
茅塢石巉嵒無雲亦有嵐紙材槌稚竹泉筧穴枯杉跣<lb/>
足何曽襪赬肩或不衫鄰家石茶磨婦借自能擔<lb/>
<pb n="KR4d0428_WYG_004-16b"/>
　　牛觸馬<lb/>
誰家一大樹繫者水牯牛我馬過其側道狹還無由牛<lb/>
輒奮雙角直前舂馬喉傷馬已不可傷人吾何仇鼻繩<lb/>
忽迸决驚墮荒泥陬我急䇿馬去牛尚瞠怒眸事有出<lb/>
不意君子焉所尤古來行路難曷不偃舊丘歸歟偃舊<lb/>
丘無為牛所樓<lb/>
　　店紿嘆<lb/>
均為横目民賢否天壤異苟懐長者心必徇君子義道<lb/>
<pb n="KR4d0428_WYG_004-17a"/>
途分兩岐書木立標識行人免顛迷豈不亦一恵大澤<lb/>
陷項王亡楚固天意柰何效田父動以紿為智軍旅比<lb/>
騷動所至盡遷避有屋空無人有人門亦閉隔籬繆云<lb/>
云前有佳店肆荒榛狼虎間日暮竟無詣嘻其孰使然<lb/>
險薄乃至是試嘗評往册匪敢立怪議友或失之初絶<lb/>
交宜早計臨危乃賣之吾終罪酈寄嗚呼今之人此輩<lb/>
殆滿世<lb/>
　　祁門界<lb/>
<pb n="KR4d0428_WYG_004-17b"/>
辛苦營花圃他鄉過一春馬兼人並老僕笑主何貧尚<lb/>
憶桃符改俄驚麥飯新吾州才入望山色碧無塵<lb/>
　　大北早行<lb/>
重霧鬚髯濕深林草樹香山中人未起馬上曉偏凉晴<lb/>
屋懸新麥寒田蒔晩秧近來兵事息煙火漸微茫<lb/>
　　早過牛頭嶺<lb/>
吾行十餘里未有一人行不見炊煙起唯聞野水鳴日<lb/>
輪山罅出露㸃草頭明處處防豺虎田家晏始耕<lb/>
<pb n="KR4d0428_WYG_004-18a"/>
　　魚亭觀山<lb/>
人間第一歙州山絶妙魚亭古道間描取此竒入詩句<lb/>
西遊端的不虚還<lb/>
　　魚亭再賦<lb/>
山好如斯極吾歸亦可遲人間好吟者馬上細看之莫<lb/>
訝迴頭數端能具眼誰不隨時事改三嘆紫微詩<lb/>
　　五月旦抵舊隱<lb/>
柳萌整征鞍杏熟卸歸䭾風㠶輟湘遊雲屋返黟卧天<lb/>
<pb n="KR4d0428_WYG_004-18b"/>
暑室人瘦地荒園叟惰長男近弄瓦累重詎足賀次男<lb/>
久投筆學廢不堪課阿髙兄子之性剛未少剉阿明垂<lb/>
四齡語遲無可柰一事獨慰意添竹踰百箇碧玉韻凉<lb/>
颸我倡此君和鄰友各有攜野僧亦見過陶門故常關孔<lb/>
客復滿座微言訂近役何苦觸塵堁筋骸已衰老蹤迹<lb/>
尚奔播八字馬交馳一生蟻旋磨晩節休官心悼猛就<lb/>
新愞豈其尚有求未甘忍寒餓神魂倘可收焉俟賦招<lb/>
些<lb/>
<pb n="KR4d0428_WYG_004-19a"/>
　　甲申生日<lb/>
劬勞永感正闗情厚意慇懃荷友生隔日移庖成劇醉<lb/>
終朝欹枕困餘醒略加芎煑香蘇飲少著鹽庖苦蕒羮<lb/>
數首詩詞懶酬和杜門止酒始神清<lb/>
　　生日戲歌<hi>併序</hi>
　　　予生以丁亥前五月十一其日己未今閼逢涒<lb/>
　　　灘之嵗年五十八良遇家兄來言是日亦適值<lb/>
　　　已未又適有閏五月乃戲作此歌紀之<lb/>
<pb n="KR4d0428_WYG_004-19b"/>
予生寳慶之三嵗五月十一日己未五十有八甲申年<lb/>
其日己未亦復然天支地干標六秀四柱得一文且夀<lb/>
陽火在天為太陽隂火為月受日光将望之前四日夕<lb/>
十分圎光已八七常聞人生不滿百何幸七十且八十<lb/>
文章學問七八分亦勝愚夫老無聞古之五月而生者<lb/>
後有胡廣前田文予賤不敢望漢相貧亦不能孟嘗君<lb/>
借使時人不比數自有詩名照千古垂弧之月至于今<lb/>
適逢前五仍後五稚女簪榴花小兒著艾虎宿酲困不<lb/>
<pb n="KR4d0428_WYG_004-20a"/>
解依舊醉起舞不妨一年兩度作生朝更造菖蒲酒飲<lb/>
過閏端午<lb/>
　　虚谷志歸十首<lb/>
聞我解征鞍相看喜復歎主貧奴僕傲兵起道途難藥<lb/>
許求鍾乳花先問牡丹親朋聊共醉老幼幸俱安<lb/>
足欲周寰宇心終喜故鄉溪居晨漱潔山卧暑絺凉村<lb/>
酒時時醉園花日日香髙曾先壠在死即葬其傍<lb/>
奔走真何謂衰頹恐不應炙瘢疼怕雨渇卧夢思氷端<lb/>
<pb n="KR4d0428_WYG_004-20b"/>
午宜觴客生辰欲飯僧乍歸兩皆省自笑一無能<lb/>
浪走千山外乾忙四月餘隔籬分濁蟻共座擘枯魚婢<lb/>
瘦慵施粉兒頑失寄書少陵亦曽爾來往浣花居<lb/>
園林百種花更著竹交加逕别君臣藥畦連子母𤓰老<lb/>
夫元是我長息最憐他擬賣嚴州宅歸來共一家<hi>他字借一</hi>
<hi>韻</hi>
共道歸何晩猶能喜欲狂幼兒初拜揖癡女僅梳粧有<lb/>
筆修花譜無錢闢草堂新添竹踰百風逕細尋香<lb/>
<pb n="KR4d0428_WYG_004-21a"/>
餽篚承先問吟牋辱暗投駟車端肯顧貳缶尚能謀官<lb/>
妓呼難至家姬出似羞但令賔客喜吾亦可忘憂<lb/>
一出春連夏新詩幾首成多因書土俗稍亦記途程刪<lb/>
削猶無暇傳抄未可輕近來多少俊何敢與爭名<lb/>
月旦須終定陽秋豈易評麈毛空自落牛耳可誰盟好<lb/>
惡不相似是非無太明客來倦酬對堅坐聽松聲<lb/>
衰晚真當戒疎慵竟未能病專從酒得謗輒為詩興每<lb/>
悔居城市常思絶友朋誰來敲竹戸又見醉吟僧<lb/>
<pb n="KR4d0428_WYG_004-21b"/>
　　次韻志歸十首<lb/>
逺望舒長嘯幽跧發永嘆能詩今不少得句古云難渉<lb/>
世顛毛白希賢寸腑丹他鄉仍故國何處可求安<lb/>
老不任時棟窮猶宅士鄉端能甘澹泊未覺厭荒凉古<lb/>
井深泉冷閒庭異草香田翁來問字略為説偏傍<lb/>
癡與狂皆有貧兼病亦應屢嘗三斗醋不夢一條氷買<lb/>
藥憑船賈分茶謝塜僧短衣射猛虎老矣竟無能<lb/>
還家五月初倐忽又旬餘凉劑醫羸馬塵編磔蠧魚小<lb/>
<pb n="KR4d0428_WYG_004-22a"/>
遲延客飲作急報兒書歙睦頻來往何時永定居<lb/>
添竹復添花清隂一倍加病身思灼艾暑節近浮𤓰晩<lb/>
景今如許初心豈有他甘貧仍守拙肯羡五侯家<lb/>
解語鶯能巧交飛蝶許狂苔紋深碧毯榴靨競紅粧粗<lb/>
已成幽圃猶當築小堂未妨無暑藥熟水紫蘇香<lb/>
楸局堪誰對銅壺擬共投髙軒能坐致濁酒豈難謀林<lb/>
鳥供歌吹園蔬當饌羞謂無憂不可聊以此消憂<lb/>
譙國資深入彭門納晩成至今為癖習自幼有常程朽<lb/>
<pb n="KR4d0428_WYG_004-22b"/>
老寧孤瘦飛揚勿剽輕懸知千載士肯競一時名<lb/>
書盍多多讀詩須細細評後生才染指半道遽寒盟直<lb/>
取珊瑚出寧爭熠燿明伯牙絃已絶舉世喜箏聲<lb/>
近城一耕叟僅有使牛能人似愚偏夀家由儉故興不<lb/>
知求仕宦未省結交朋笑我儒冠誤今如退院僧<lb/>
　　次韻謝俞山長<hi>希聖</hi>見贈<lb/>
年衰才盡懶揮毫定有移文責魯臯學到紫陽今欲絶<lb/>
詩如清老子能髙棲遲矮屋官猶冷傲睨芳樽氣自豪<lb/>
<pb n="KR4d0428_WYG_004-23a"/>
試遣俚音辱聰聽未應堪比鬱輪袍<lb/>
　　賀陳正之得男<hi>忠</hi>
初喜明珠入掌中良由善念與天通吉祥預報長庚夢<lb/>
福徳應臨長子宫急寫賀書端不錯濫叨佳集顧何功<lb/>
此詩特為髙門慶大似麟經記魯同<lb/>
　　復如嚴陵就省先墓<lb/>
暮景能幾何行役復行役薄命不由人豈不願休息江<lb/>
鄂訪知舊不遇悔浪出子舍寓嚴瀨逋負日夜迫老夫<lb/>
<pb n="KR4d0428_WYG_004-23b"/>
匪親往未易紓此急買舟更東下貲糧費捃拾是時梅<lb/>
雨已巨浪百谷集深江水氣凉古岸樹隂密壯觀足忘<lb/>
憂飛泉落竒石晩拜先子墓舊廬化榛礫惡鄰肆焚燎<lb/>
用意甚冦賊大木幸俱全不至損塋域其人偶遇赦罰<lb/>
不毫毛一予亦持恕心詎敢太刻覈村民陸續至樵茗<lb/>
弛擔笠杯酒先癃耄幼稚與菓核一僧獨霑醉座間具<lb/>
紙筆索詩苦不已佳句豈易得松風雜灘聲睡醒殘月<lb/>
白明發鼓征棹矯首望青壁山川信佳哉紆餘遶崷崒<lb/>
<pb n="KR4d0428_WYG_004-24a"/>
何當即歸來於此築書室<lb/>
　　出歙港入睦界<lb/>
嵐氣濕征衣千灘落翠微懸崖樵屋小破廟祭人稀岸<lb/>
犬看船立溪禽貼水飛鄉心與客思向晚重依依<lb/>
　　舟中觀馬目烏龍山<lb/>
一從為郡後來往十年間自笑成何事猶容看此山舊<lb/>
人多粗給老子願常閒今晩歸書屋溪僧定叩闗<lb/>
　　将至嚴陵<lb/>
<pb n="KR4d0428_WYG_004-24b"/>
汀洲渺渺長野牧縱牛羊島寺林間塔溪船郭外檣得<lb/>
詩真是畫聞酒忽能香新屋誰家者髙樓四靣凉<lb/>
　<lb/>
　<lb/>
　<lb/>
　<lb/>
　<lb/>
　桐江續集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻十六</head>
    <p>
<pb n="KR4d0428_WYG_016-1a"/>
欽定四庫全書<lb/>
　桐江續集巻十六　　　　　元　方囘　撰<lb/>
　　送胡子游學正<hi>泳</hi>
俗徒紛云云章甫殊不競不競何以故無奈二氏横予<lb/>
曰實不然請各言其行開闢古至今儒道獨也正柱史<lb/>
𤣥牡門專氣保清浄末流詭長生妄欲奪天命靈山見<lb/>
作用誤認氣為性輪迴豈有之怪繆莫究竟兩俱可鄙<lb/>
者巫覡事禳禜愚氓惑幻說徃徃墮坑穽旣曰身出家<lb/>
<pb n="KR4d0428_WYG_016-1b"/>
粉黛侈婚娉豈不交鬼神酒肉厭羶醟此曹浪夸毗内<lb/>
衰外徒盛吾儕讀何書堯舜至孔孟搶攘干戈後學校<lb/>
幸未屏窮者伏閭閻甘忍饑寒併仕或為冷官官冷亦<lb/>
何病寗戚半夜歌曽㸃暮春詠求巳勝求人自重豈容<lb/>
輕東家子朱子述作貫百聖遺言一一在足可雪几映<lb/>
省察中為和存養義由敬上泝周程張例不顓宰柄乃<lb/>
有功斯文如揭日月鏡韶音一以還二氏噪衛鄭榛蔓<lb/>
彼自迷我此松栢勁歴觀史傳間不學行國政喪亡竊<lb/>
<pb n="KR4d0428_WYG_016-2a"/>
威福依附渉巧令異端伺罅隙磨牙騁譏評前哲貴内<lb/>
脩韞匵寧待聘信有飯不足未羡庖欲清勉哉子此行<lb/>
始終抱淵靚萬一際竒逢定作蒼生慶不然歸去来預<lb/>
戒菊徑迎<lb/>
　　次韻徐賛府蜚英八首<hi>併序</hi>
　　　蔡季良從許公度使君行縣倡和詩各四首婺<lb/>
　　　源丞徐君辰起入郡城和以見示其出入阡陌<lb/>
　　　陟降川嶺可想見也予此和亦以紀吾鄉州縣<lb/>
<pb n="KR4d0428_WYG_016-2b"/>
　　　官多賢者云耳<lb/>
長官行縣課農書耕叟治田賈趂虚上到嶺頭望應喜<lb/>
人煙今宻舊時踈<lb/>
髙低田水入溪流溪岸閒横野渡舟麥飯家家甑中有<lb/>
永無犢佩起山頭<lb/>
樹形萬怪石千竒我亦曾行亦有詩焉得一官如長吏<lb/>
出郊長是㸔山時<lb/>
懸崖複嶺間岡坡如此天邊逺碧何誰道此中曾得句<lb/>
<pb n="KR4d0428_WYG_016-3a"/>
道傍老樹閲人多<lb/>
騎入州城出縣城不湏人送不湏迎連峯峻嶺﨑嶇極<lb/>
政自胷中掌様平<lb/>
摩拊惸嫠達下情領州作縣緫書生清詩要自清心出<lb/>
比自新安水更清<lb/>
屏除呵殿少人知隨馬囊詩更有誰五百不来村落靜<lb/>
自然生齒似螽斯<lb/>
老農持底報君公十日甘霖五日風夜靜山中看天象<lb/>
<pb n="KR4d0428_WYG_016-3b"/>
福星偏許照江東<lb/>
　　次韻金漢臣喜雨<lb/>
山髙田易旱巳過一旬晴豈止商饑飽真成决死生甘<lb/>
霖三尺透病體十分輕想見琴堂老催詩意倍清<lb/>
　　夏日小園<lb/>
山中豈不樂奈無田可耕傍宅蒔荒圃長夏日閒行行<lb/>
倦即獨坐時聞幽鳥鳴剪花汰葵冗䕶筍觀竹成詩就<lb/>
意偶到事罕心無營忽復佳客至取酒相與傾熟醉徑<lb/>
<pb n="KR4d0428_WYG_016-4a"/>
髙卧頽然忘送迎餘齡能幾何聊用遨此生<lb/>
　　戊子生日<lb/>
去年苦雨客西湖湯餅經營至午無窮老復能逢順境<lb/>
歸林聊得保殘軀親情飲食煩相問朋友歌詩似稍腴<lb/>
永感情懐更衰病可憐兒輩事庖㕑<lb/>
　　生日病腹疾書事<lb/>
今年六十二棄官八年矣生世業巳休来日凛無幾孰<lb/>
謂嘗作郡旦暮窘薪米少時頗豪宕晚乃窮如此此事<lb/>
<pb n="KR4d0428_WYG_016-4b"/>
非所憂所憂學業圯孤卧僅一榻疾讀動千紙積迷如<lb/>
望洋頓悟不違咫深井朱夏寒自汲洗手水心更潔於<lb/>
手時以理趣洗平生大繆誤豈不習經史搜覧浪該博<lb/>
著述墮浮靡詩雖稍得名徃徃語多綺夙愆奚庸追舊<lb/>
嗜差可止迴車遵大路千聖同一軌兹晨記吾降益復<lb/>
感髪齒忽虚苦下泄乍實結中痞道在果何懼朝聞夕<lb/>
可死朋友挟壺酒卒爵强告旨敦篤謝親姻輯睦賴鄰<lb/>
里人情不容拒羔鴈間豆篚酢賔有故常勿藥姑少俟<lb/>
<pb n="KR4d0428_WYG_016-5a"/>
清庖作湯餅霑丐兒女子菲饌徹餕餘稍亦及僕使老<lb/>
夫且伏枕萬事莫掛耳處約猶處樂可不省諸巳俗競<lb/>
徒朶頥退脩寧賁趾幼者日以長衰邁斯可揣要令百<lb/>
禩後知有老居士<lb/>
　　五月十四日梅雨始通走筆二十韻<lb/>
邇日豈無雨東有西或無有亦僅鳴瓦不肯鳴庭除簷<lb/>
聲尚難滴况望浮溝渠滂沱靡後繼霹靂空先驅山田<lb/>
半未蒔蒔早青苖枯切慮旱勢迫莫辦暑氣甦去嵗當<lb/>
<pb n="KR4d0428_WYG_016-5b"/>
此際浙鄉渺為湖窮冬六十日所至雪塞途無乃天力<lb/>
竭有如酒家壚甕盎夙傾倒遂絶来者沽或謂帝有赫<lb/>
豈忍氓畢屠乆蓄必大泄勿遽宜少湏鄰寺鐘鼓晦頓<lb/>
與常時殊果即驟傾注屋漏衣巾濡平明視荒園破鞋<lb/>
渉泥途詎惜葵卉仆但喜豆葉腴西溪報橋斷渡舫若<lb/>
小紆遥想農出野蓑笠爭奔趨吾雖乏良疇窘饑意巳<lb/>
紓天下免溝瘠敢嘆瓶無儲<lb/>
　　五月二十八日塘頭小集呈同遊劉元煇楊復之<lb/>
<pb n="KR4d0428_WYG_016-6a"/>
山中五日寒霖雨乆不止稍稍雲意開駸駸日色美駕<lb/>
言出東城道傍翫流水胷次積滯悶一見似可洗問訊<lb/>
元方兄太息雍端子養性在知命制事當達理病乃老<lb/>
人常貧非志士恥時運縦衰謝見趣肯卑鄙荒野叩槿<lb/>
楥幽軒俯蓮沚吾友跫然来君子有酒㫖青甘剖嘉𤓰<lb/>
碧脆摘新李加籩何必多真率故佳爾學道氣臭合成<lb/>
文笑談綺鳴禽窺林間跳魚出波底驚見我輩人未有<lb/>
客如此良晤匪易得淺醉彌可喜㑹當時盍簪斯樂未<lb/>
<pb n="KR4d0428_WYG_016-6b"/>
云巳<lb/>
　　六月初一日次韻酬元煇<lb/>
吾不及淵明愛酒未能止不仕亦有禄賴此天之美年<lb/>
年攪飢腸憂旱復憂水邇来甘雨調惡况巳一洗<hi>原缺二字</hi>
佳人葠古綿真附子服藥焉用多寡欲即將理固窮豈<lb/>
無説屢空詎足恥彼以盗賊富乃兹所深鄙懐人渴儀<lb/>
刑秉芳在中沚心賞於焉臻酌水味亦㫖况有杯中物<lb/>
侑以来禽李清談有餘韻草木亦側耳雲霄自旦奭丘<lb/>
<pb n="KR4d0428_WYG_016-7a"/>
壑且園綺向来榮進念腐泥沉井底相與賡醉吟所樂<lb/>
不過此寄語亨衢人可弔不可喜猗嗟楚子文庸肯愠<lb/>
三巳<lb/>
　　送嚴陵汪學正巽元併寄趙賔暘<lb/>
子去桐江路諸生迓水濵為言前郡守獨憶老詩人揖<lb/>
拜衣冠古歌游棟宇新故吾誰見念辛苦戰塲塵<lb/>
　　次韻元煇昨游<lb/>
藕花茭葉忽明眼此地聊乗解愠風無酒尚堪翻作有<lb/>
<pb n="KR4d0428_WYG_016-7b"/>
蒼顔終不變為紅虗聲浪漫盈天下急景奔騰過日中<lb/>
萬事可容着心力邇来詩句亦怱怱<lb/>
　　贈程山人<hi>永昌</hi>
青囊遺論究幾深屋宅為陽墓宅隂元出易中後天卦<lb/>
更憑心上指南針故知形勝従来有難必榮華此處尋<lb/>
周洛秦函倐興廢豈虞山水喚之今<hi>風水家之字水今字山</hi>
　　五月六月雨寒二十餘日<lb/>
五月今年更索裘窮山積雨冷於秋斯湏變化真難料<lb/>
<pb n="KR4d0428_WYG_016-8a"/>
宿昔沉綿幸少瘳老强讀書猶有益貧因知道故無憂<lb/>
葵花零落渾閒事且望田家早稲收<lb/>
　　慵起<lb/>
慵起披衣出戸遲今年最喜免招醫粗容破竈炊雲子<lb/>
可用芳筵佐雪児醉後作詩多不記夢中讀易了無疑<lb/>
雨晴風爽園林宻獨立清隂過午時<lb/>
　　次韻金漢臣雨後病起見寄<hi>故鄉萬里思親逺客館孤身度日長佳句</hi>
　　　<hi>也</hi>
<pb n="KR4d0428_WYG_016-8b"/>
一自蒲盃弔楚湘倐成炎溽乍隂涼恨無櫪上如飛馬<lb/>
徃問齋中獨宿牀病起精神如雨止懐歸愁思與天長<lb/>
何時共<hi>原缺二字</hi>詩說直上髙峯㸔夕陽<lb/>
　　暑天<lb/>
暑天無暑荷天公似覺吾家亦未窮䕃傍漢朝名將樹<lb/>
涼分楚澤大王風洛遺書訂三焦誤河負圖觀一㸃中<lb/>
忽藉流螢足詩句黄昏燁熠起林叢<hi>五格物六養心</hi>
　　次韻金漢臣喜晴<lb/>
<pb n="KR4d0428_WYG_016-9a"/>
雨足秧疇始放晴鄉鄰所至有歡聲宰公明察無寃獄<lb/>
太守辛勤自勸耕我昔黄童成白首誰今赤子視蒼生<lb/>
定知米價秋来減遍買村醪處處行<lb/>
　　夜望<lb/>
夕陽巳下月初生小暑纔交雨漸晴南北斗杓雙向直<lb/>
乾坤卦位八方明古人巳徃言猶在末俗何為路未平<lb/>
似覺草蟲亦多事為予凄楚和吟聲<lb/>
　　早起<lb/>
<pb n="KR4d0428_WYG_016-9b"/>
萬事峥嶸入夜思稍欣無病且無飢山田望稔秋收近<lb/>
暑月乗涼早起宜暗撚鬚髯驚露濕倦爬疥癬喜風吹<lb/>
買薪汲水營蔬茹草草盤飡了一炊<lb/>
　　次韻送胡教諭炳文如金陵二首<lb/>
子有山中田何不力自耕曰予抱竒志犯軷為此行於<lb/>
兹匏𤓰繫曷若鳳凰鳴徒歩未可料一日秉國成老夫<lb/>
察時義不待易四營大物苦難運髙位防易傾苟且忝<lb/>
一命奔走疲送迎鄉里政自佳歸来訓諸生<lb/>
<pb n="KR4d0428_WYG_016-10a"/>
治郡愧坐嘯歸田服躬耕始覺少年誤浪作萬里行書<lb/>
傳極古汲詞藝争先鳴豈知老欲死一事終無成之子<lb/>
初遊逺物務思經營北望中原濶東視長江傾金陵冠<lb/>
蓋地豈無倒屣迎心賞少不至謹無負平生<lb/>
　　送金漢臣明府徐蜚英贊府還婺源<lb/>
星源長貳兩賢者丰采精神玉不如詩外更工長短句<lb/>
腹中何限古今書平生事可心無愧我輩人常氣有餘<lb/>
記取孚舟亭上語定應時復寄魚書<lb/>
<pb n="KR4d0428_WYG_016-10b"/>
　　哭從兄良遇<lb/>
　　　先叔父九貢元琛字元獻子也名<hi>缺</hi>年明毛鄭<lb/>
　　　詩兩請漕舉甲申生近六月十五日卒年六十<lb/>
　　　五嵗長回三嵗<lb/>
先祖五男子其下八男孫白首渉患難僅餘二老存兄<lb/>
昔健如虎行歩疾飛奔長眉具夀相脩髯當風掀千丈<lb/>
聳巨棟一朝成枯根强者尚若此弱又其奚論惟兄負<lb/>
剛勁臨事簡不煩可否率正色臧否多直言談笑無城<lb/>
<pb n="KR4d0428_WYG_016-11a"/>
府其實春和温憸壬有弗察平地生讎寃惟揚赴逮對<lb/>
乃用怨報恩十年歸来乎下帷董生園此死幸無愧彼<lb/>
生非游䰟春官一再上科名合髙騫世事旣鼎革何如<lb/>
偃丘樊百里許起家性終不耐喧軍馬塵未巳朝夕常<lb/>
閉門劣弟解彫郡生理古井眢時復造兄室釃酒崇盤<lb/>
飱二月近生日爛漫傾芳樽豈謂三四月醫藥昧病源<lb/>
平生無妾侍寡欲培真元焉用艾與附内外加炮燔五<lb/>
月二十八了了語不昏為後取猶子愚哉真犬豚此事<lb/>
<pb n="KR4d0428_WYG_016-11b"/>
未稱意似難它選掄委曲進寛譬且望進粥飦乃後宻<lb/>
探問不敢踰闥閽諸幼日傳報精神稍昂軒奄忽季夏<lb/>
半長徃遊厚坤走赴氣巳絶號慟書靈幡<hi>回書其靈几之幡曰全而</hi>
<hi>歸之歿吾寧也</hi>憶兄舊論議亹亹䨇袖揎口齒未即閉飯含莫<lb/>
嚥吞蓋棺一何速迫此炎暑袢衰薾抱怛痛哀聲嘶霜<lb/>
猿人生孰不爾屈伸手覆翻考終亦一福拱璧無瑕痕<lb/>
丘嫂撫孤穉匪伊將冠婚或者氣質變培壅成蘭蓀寒<lb/>
宗弱一箇繆居昭穆尊上當相宅兆安厝居髙原下當<lb/>
<pb n="KR4d0428_WYG_016-12a"/>
教貽厥敬恭奉蘋蘩秋風幾黄落我亦超崑崙焉得天<lb/>
地間長掛扶桑暾<lb/>
　　坐㸔南山雲二首<lb/>
晨起無一事坐㸔南山雲為雨殆可必盎然心自欣耕<lb/>
疇巳久捐稔嵗猶願聞匪惟救阨餒兼足蘇惔焚升降<lb/>
地天泰兊艮通氤氲髙能以虚受能下斯為君宇宙儻<lb/>
非爾函靈焉不僨吾生與草木幸兹同芳芬<lb/>
幽林響欲滴夜色始欲分扶桑定巳紅星象收其文尚<lb/>
<pb n="KR4d0428_WYG_016-12b"/>
復有飛䑕撲擊空中蚊湏㬰兩滅迹寂然藏紛紜鄰煙<lb/>
氣稍上谷禽聲漸聞七月入伏末未減炎暑熏皇后漏<lb/>
雨意似閔黎庻勤此心誰予知坐㸔南山雲<lb/>
　　早起<lb/>
調和風雨順星辰幸是人間自有人老賴獨眠無疾病<lb/>
閒能早起更精神胷中羲后先天易物外無懐太古民<lb/>
頗怪吾廬舊山色不隨時世與俱新<lb/>
　　野趣居士楊公逺令其子依竹似孫為予寫真贈<lb/>
<pb n="KR4d0428_WYG_016-13a"/>
　　以長句<lb/>
爾来畫工工畫花俗眼所識惟紛華牡丹百卉閧蜂蝶<lb/>
芙蓉鴛鴦相交加大為屏帳小巻軸堆紅積緑供<hi>缺</hi>奢<lb/>
髙人瞥見付一笑婦女小兒争驚誇我愛楊君畫山水<lb/>
要自胸中有妙理巴東巫峽猿夜鳴洞庭瀟湘鴈秋起<lb/>
皓月明河萬里天淡墨掃成頃刻耳舊與結交三十年<lb/>
今老而歸識其子是父是子皆詩人每一相逢佳句新<lb/>
西風蕭寺父謂子寫此前朝朝士真自言畫是作詩法<lb/>
<pb n="KR4d0428_WYG_016-13b"/>
状貌之外觀精神忽似老夫對明鏡翛然雪鬢烏紗巾<lb/>
野態愁容本難畫問言何得此竒怪得諸苦心熟在手<lb/>
郢人斤斧由基射腰圍不用黄金帶象笏紫袍貧巳賣<lb/>
只消結束作樵翁㸔山獨立長松下大楊居士醉曰然<lb/>
小楊居士呼来前眉間更着<hi>缺</hi>毫一縹緲詩仙仍酒仙<lb/>
汝不逢我作郡年此直當酬百萬錢今旣無此無可言<lb/>
聊復贈之歌一篇<lb/>
　　守孫滿嵗<hi>長子存心之子八月八日</hi>
<pb n="KR4d0428_WYG_016-14a"/>
升沉榮瘁可湏論古鏡當空了不昏莫笑今踰六旬叟<lb/>
頗欣巳有兩男孫特牲與子羞家廟聨騎何人叩圃門<lb/>
急掃秋亭具殽果涼邊爛漫倒清樽<lb/>
　　贈刋印朱才俊<lb/>
科斗何年變篆字至秦程邈翻為𨽻今人但習真草行<lb/>
誰㑹六書三耦意篆所最難柱與圈學打一圏費三年<lb/>
豈容臆决蔑師授汨沒形象迷傍偏九江法帖鐘鼎刻<lb/>
兵火以来猶可得人間亦有說文本臣翺反切臣鍇釋<lb/>
<pb n="KR4d0428_WYG_016-14b"/>
朱生贈我古印章奎躔璧度森開張自言少小嗜此藝<lb/>
意欲徑上陽冰堂細觀刀筆最佳處頗識傳箋通訓故<lb/>
苟焉餬口棲此身元来亦是知書人<lb/>
　　不寐<lb/>
孤燈獨榻夜難晨秋氣初寒展轉頻每怪未嘗成夢寐<lb/>
自怜何苦費精神非闗世事兼身事欲學賢人與聖人<lb/>
更著氷霜當七十向来虚費幾青春<lb/>
　　中秋前一日雨送罌粟戎葵子與劉元煇<lb/>
<pb n="KR4d0428_WYG_016-15a"/>
小雨翻鋤土帶沙戎葵罌粟送詩家敢爭天上中秋月<lb/>
且種人間隔嵗花小稔米今猶未賤固窮酒可不湏賖<lb/>
乗閒儻肯来相過有水吾能自煮茶<lb/>
　　次韻元煇中秋雨<lb/>
良辰合與一樽酬有酒無朋也自愁萬事只堪花老眼<lb/>
一年又過雨中秋鳴砧處處凄鄰巷擊柝相望起戍樓<lb/>
更着亂蛩環獨榻平生天地付神遊<lb/>
　　題汪氏孝節堂<hi>汪逢辰母張氏嫁五十三日寡時年二十二守志今三十一年矣有</hi>
<pb n="KR4d0428_WYG_016-15b"/>
　　　<hi>司表其門曰孝節張氏</hi>
三從分定付之天捧案曾無月再圓莱子方同綵衣舞<lb/>
鄘風忽賦柏舟篇頻年兵革經多難奕世門閭喜獨全<lb/>
孝節從来足隂相兒孫衮衮夀眉前<lb/>
　　喜馮伯田至<hi>坦</hi>
扁舟相送浙河濵又向苕溪住幾春雨路逺来應跋渉<lb/>
雪眉聞說尚精神山城風物非他日詩社交朋不數人<lb/>
畧遣後生識前輩揮犀為洗庾郎塵<lb/>
<pb n="KR4d0428_WYG_016-16a"/>
　　夜思<lb/>
夜氣侵寒薄寢衣迴頭六十二年非直能欹枕思時透<lb/>
始覺挑燈得處微百蛬漸侵床畔語一螢忽入帳前飛<lb/>
研朱㸃墨皆陳迹見道元来自有機<lb/>
　　㳄韻伯田見酬四首<lb/>
乆缺牋筒到霅濵相逢依舊氣如春深藏尺璧元無價<lb/>
時擊圓蓍尚有神桑梓兵戈三峡路衣冠文物五朝人<lb/>
片時略得陪清話一掃胷中萬斛塵<lb/>
<pb n="KR4d0428_WYG_016-16b"/>
世故吾其問水濵向来不合典班春一従去作滄浪客<lb/>
幾度重題欝壘神垂死豈堪思徃事忍窮方欲作閒人<lb/>
喜公强健猶如故未有清樽可祓塵<lb/>
半年洄泝越江濵每愧羊裘老富春歸隱尚能聫比長<lb/>
出遊復肯祭行神枯腸近飽三爻夢宿齒宜肩四豆人<lb/>
能顧寒齋共芳茗蠧編時為拂蛛塵<lb/>
六橋乆客舊湖濵春日花開不似春游學頓無福建子<lb/>
科名更說梓潼神暗驚淵實丘夷事枉作書癡傳癖人<lb/>
<pb n="KR4d0428_WYG_016-17a"/>
辛苦湘纍辨蘭艾莊生齊物等埃塵<lb/>
　　次韻仇仁近有懐見寄十首<lb/>
我能納禄君辭聘大覺蓑衣勝衮衣有徑弗行縁畏險<lb/>
無形可見要研幾就令枵腹常亡賴儘勝枯骸永不歸<lb/>
何限㦸門委荒草髙堂猶記舊巍巍<lb/>
誰識虚翁此一虚歸来不歎食無魚早聞曾撰異三子<lb/>
近喜陶詩賦二疏但苦老身多疾痛時呼醫士問方書<lb/>
君知湖海元龍否豪氣年来巳盡除<lb/>
<pb n="KR4d0428_WYG_016-17b"/>
老玩韋編尚可為復能吃口對期期離明偶剔書燈見<lb/>
坎止因斟硯水知豈厭微塵裨泰嶽只愁殘照近咸池<lb/>
兒曹未悟侯王夢不了邯鄲黍一炊<lb/>
身歴干戈百戰塵休官仍似布衣貧每㸔事有難行處<lb/>
未見心無不愧人秋稔粥饘猶可繼夜涼燈火巳堪親<lb/>
閉門讀易吾謀决莫用蓍龜問鬼神<lb/>
寄来詩巻了無塵想見家貧道不貧真復逺追前輩味<lb/>
頗驚頓異去来人驅車蕩蕩行湏至破的遥遥見巳親<lb/>
<pb n="KR4d0428_WYG_016-18a"/>
換骨得仙内丹熟可湏浮海望三神<lb/>
少年忽作白頭人慷慨悲歌豈為身屈子獨醒天可問<lb/>
重華久去士常貧缾無儲粟陶元亮馬似乗船賀季真<lb/>
此味孰能相識察隕霜碩果有餘春<lb/>
漢廷簪紱簉金張初服逡廵返士鄉勇退能為疏傅去<lb/>
過剛似勝次公狂庭梧隕葉元非死秋燕辭巢不待涼<lb/>
玩物察時逺災咎不湏空熱九迴腸<lb/>
守雌甘似不鳴將静㸔無庸手脚忙沮溺故難同孔子<lb/>
<pb n="KR4d0428_WYG_016-18b"/>
<hi>孔子可沮溺則不可</hi>綺園何獨避髙皇<hi>做不得不敢出</hi>星移斗轉光隂疾<lb/>
林宻山深氣味長萬事灰心如嚼蠟唯餘杯酒未相忘<lb/>
猶喜㸔書懶作詩暮年自合省云為預知隂雨骨骸痛<lb/>
怯上好山筋力罷不寐有時忘數息無疑焉用扣歸竒<lb/>
寄聲為報仇香道近日交朋獨爾思<lb/>
相從汨沒走泥塗忽又還家半載餘把盞何由嘗我酒<lb/>
典錢猶憶借君書兒孫十輩娱詩老梅竹千株䕶野廬<lb/>
東望懐人屢搔首能来相訪定何如<lb/>
<pb n="KR4d0428_WYG_016-19a"/>
　　訪臨川楊仲權于天慶<lb/>
隠居何所為性懶絶造請駕言東城東恍兮異人境脩<lb/>
廊寂無聲未忍踐竹影獨立味𤣥澹徐歩入深冷秋光<lb/>
照虚庭拱揖冠服整中有專氣翁學道早脫頴誠極語<lb/>
謝飾幾動意潛領煑茶雜椒榝案酒粲梨梬恱神良㑹<lb/>
稀遺物閒晷永休官陶元亮遯世陸脩靜異代復同調<lb/>
霞外兹可騁研幽挹髙致探妙發遐省何言壺中天心<lb/>
逺塵自辟<hi>音丙</hi>
<pb n="KR4d0428_WYG_016-19b"/>
　　九日約馮伯田王俊甫劉元煇<lb/>
山雨初開一望之似無筋力可登危每重九日例凄苦<lb/>
垂七十年更亂離今嵗江南猶有酒吾曹天下謂能詩<lb/>
肯来弔古酣歌否恰放黄花一兩枝<hi>兩日前私忌</hi>
　　次韻王俊甫山長九日登烏聊二首<lb/>
山色初明小雨開可容無地拓襟懐荒寒試與登臨去<lb/>
竒崛能隨感慨来何限詩愁闗世故終憑爛醉了生涯<lb/>
風流二謝猶堪恨俛首劉郎戲馬臺<lb/>
<pb n="KR4d0428_WYG_016-20a"/>
江邊危阜俯江臯去馬来牛細若毛古道向来元寂寂<lb/>
俗流何處不㴞㴞漫拈老筆雕空濶徑命芳樽洗欝陶<lb/>
天地年年有揺落悲秋端謝楚人騷<lb/>
　　次韻孫元京見過言詩<lb/>
騷壇争長各稱兵未卜誰歟覇業成欲療左盲治榖廢<lb/>
合除白俗掃元輕屢更落落心猶壯常恐空空氣驟盈<lb/>
據險作難終未是賴公指示軌圖平<lb/>
眼底驚嗟見此流祗嫌接對未云稠蘇門逸響追長嘯<lb/>
<pb n="KR4d0428_WYG_016-20b"/>
湘浦餘情續逺遊新息今湏乗果下襄陽誰漫釣槎頭<lb/>
吾衰乆矣公猶健好控飛車跨九州<lb/>
　　九日詩馮伯田王俊甫劉元煇楊㤗之見和復次<lb/>
　　韻二首<lb/>
空經虚緯費来之弦急常由瑟柱危壯似隂山歌敕勒<lb/>
悲於易水和漸離﨑嶇萬古無窮事酩酊重陽幾句詩<lb/>
剰喜故人㑹吾意東籬何日酹殘枝<lb/>
歸来誓墓學羲之政坐機張觸處危乆巳光芒韜巨闕<lb/>
<pb n="KR4d0428_WYG_016-21a"/>
更能文采眩長離奏書方朔三千牘飲酒淵明二十詩<lb/>
索米長安饑欲死何如終保傲霜枝<lb/>
　　寄還程道益<hi>直諒</hi>道大<hi>直方</hi>昆季詩巻<lb/>
　　　朱文公謂吾州山峭厲水清激故其人物亦然<lb/>
　　　而文章亦然婺源之山尤其峭厲者也其髙為<lb/>
　　　江東之脊而水之清激者分而為二東為揚之<lb/>
　　　水由富春瀨錢塘江入于海西歴彭蠡大小孤<lb/>
　　　揚子江入于海予讀程君直諒道益直方道大<lb/>
<pb n="KR4d0428_WYG_016-21b"/>
　　　賢昆季詩殆猶水之出於是山也其𣲖二其歸<lb/>
　　　一其清激本於峭厲而其渾浩汪洋極於海則<lb/>
　　　不見其迹矣因賦吴體寄之曰<lb/>
山水吾州稱絶竒間生傑出當如之不行天上五嶺路<lb/>
焉識人間二程詩無逸幼槃金華似才翁子美歐陽知<lb/>
怒流洶湧各分派萬折到海夫奚疑<lb/>
　　為黄仲宣賦山中四章章四句<lb/>
山中之朝有溪可瓢飲我之水亦逍以遥山中之暮豈<lb/>
<pb n="KR4d0428_WYG_016-22a"/>
不風雨心與一燈耿耿千古山中之人耘夫耕民鯖厥<lb/>
五侯其如子真于䟽于蹻朋来其學彼惡知兹山中之<lb/>
樂<lb/>
　　承金漢臣寄詩將及一月次韻奉酬併呈徐蜚英<lb/>
千里秋光一倚欄危樓四望碧雲寛遥知對壘分詩將<lb/>
未覺同舟怯縣灘九日與誰同把酒八年如我倦彈冠<lb/>
㑹難别易駒隂迅時展来篇細細㸔<lb/>
　　張滁州<hi>庭簡</hi>挽詞二首<hi>迪之號古崖年七十五令祖與先君同榜入上庠</hi>
<pb n="KR4d0428_WYG_016-22b"/>
世變古来有人才時豈無已移甄井璽猶握釀泉符夀<lb/>
及周三老名成漢八厨彼哉武斷者盗起欲全軀<lb/>
上庠同補處祖父昔通家書在燈俱續舟移劒共差故<lb/>
都箕子麥晚憶邵平𤓰五福公無恨吾生自可嗟<lb/>
　　漢臣明府與公度使君話吾州山水之勝有詩次<lb/>
　　韻二首<lb/>
繡作羣峯玉作川筆端秋思浩無邊賜金増秩從民借<lb/>
㑹費將軍九萬牋<lb/>
<pb n="KR4d0428_WYG_016-23a"/>
秋容洗雨鴈浮空牛斗之南江以東是處皆為群玉府<lb/>
誰家不似水晶宫君侯總是文章伯文物差宜錦繡胷<lb/>
緩馬倚樓隨所適髙情長在醉吟中<lb/>
　　次韻金漢臣五城道中<lb/>
郊行胷次爽於秋嵗稔天寛百姓憂但有樵人歌隴上<lb/>
永無廷尉望山頭最宜曠野開詩思未覺他鄉動客愁<lb/>
想見霜林疎更好緑隂時節憶曾遊<lb/>
　　次韻漢臣閔口渡<lb/>
<pb n="KR4d0428_WYG_016-23b"/>
嵗月匆匆鴈徃迴馬頭西去又東来不知自有乾坤後<lb/>
幾度蘆花謝復開<lb/>
　　九月三十日漢臣置酒次日有詩次韻<lb/>
槁梧䇿䇿晚風秋始覺天邊雨意休掃盡隂霾供一醉<lb/>
豁開空濶慰雙眸青銅未至無王老紅袖何嫌有莫愁<lb/>
我亦放顛插殘菊不羞衰老雪盈頭<lb/>
　　贈夀昌墨客葉實甫<lb/>
古人削竹以為筆木板為方竹為䇿其字科斗或鳥迹<lb/>
<pb n="KR4d0428_WYG_016-24a"/>
或篆或籕煤傳漆未有今人所謂墨晉發汲冢尚可識<lb/>
地中間獲鐘鼎刻文為之具未為極何其妙哉善摹畫<lb/>
束縛毫管備肸飾鶴眼鳳咮鑿湍石黟楮剡藤擣成足<lb/>
松煙魚胞和堅宻誇精鬬巧不遺力𨽻真行草最後出<lb/>
萬乃不能及古一有良弓矢無良射器利工拙繆繩尺<lb/>
風頽俗降嘆近日四寳徃徃俱難得尤艱得者墨一物<lb/>
燃爇膏脂磔桐實非膠太燥則太溢髙價𤣥圭詭蒼璧<lb/>
其實不直瓦與礫羲獻不起歐禇畢亦無李杜大詩伯<lb/>
<pb n="KR4d0428_WYG_016-24b"/>
顛倒吏牘冐儒籍乳臭小兒僅甲乙苟且研磨暗竄易<lb/>
奚李縦生懼稱屈夀昌葉老獨竒劀陟阪渉澗負囊笈<lb/>
直笏圓丸動盈百病風手試銅蟾滴㶑灔龍光浮五色<lb/>
便覺硯中轟霹靂金錢亦不過求索但欲流名寄篇什<lb/>
噫嘻此一怪墨客作書轉送三歎息物有當黒不肯黒<lb/>
事有當白不肯白<lb/>
　　題吴山長文英野舟五首夢炎<hi>併序</hi>
　　　江東祥刑使者盧處道取韋蘇州七字㓂巴東<lb/>
<pb n="KR4d0428_WYG_016-25a"/>
　　　十字為紫陽書院山長吴文英作野舟扁將為<lb/>
　　　亭於其所居之溪上郡人方回萬里咀二老詩<lb/>
　　　下一轉語仍以巳意續之成詩五首<lb/>
春潮滯雨横舟晚成就蘇州一叚竒向使有人争此渡<lb/>
韋郎眼底定無詩<lb/>
下邽老子扶黄屋直上澶州城北樓遼陽鐵騎驚相問<lb/>
舊日巴東野水舟<hi>此詩謂宼公晚節大用成此大功其初乃巴東小邑耳</hi>
我有孤舟自天地沙頭問渡苦無人誰家賈舶浮溟渤<lb/>
<pb n="KR4d0428_WYG_016-25b"/>
脫命蛟龍亦損神<lb/>
大才定復不求售至寳政湏能自珍一篙用着方知貴<lb/>
只恐悠悠懶問津<lb/>
世多漢水昭王事誰辨烏江亭長心君知此處真堪託<lb/>
天卞無波可得深<lb/>
　　喜程道大至<hi>直方</hi>約諸友二首<lb/>
東籬殘菊未成塵所見悠然意尚真玉瓉常聞歌旱麓<lb/>
白顛何得賦車鄰欲遵飯顆山頭路合問深明閤裏人<lb/>
<pb n="KR4d0428_WYG_016-26a"/>
賴是吾徒不全弱能来爾汝話酸辛<lb/>
攅眉抱膝一衰翁豈為區區口腹窮早向前朝閲諸老<lb/>
曾微晚輩紹遺風草堂詩到䕫州後竹馬年思大厯中<lb/>
畧共清談商此事未妨傾倒一樽同<lb/>
　　次韻金漢臣見雪聞鴈二首<lb/>
山城酒薄客愁濃卧厭秋霖萬事慵九月十月忽飛雪<lb/>
北人南人俱笑容<lb/>
月暗雲迷度杳冥飛鳴未肯落寒汀得無田里聲相似<lb/>
<pb n="KR4d0428_WYG_016-26b"/>
獨此長官能細聽<lb/>
　　寄題汪君<hi>若楫</hi>秀山髙處<lb/>
秀山髙處我未到想見斯人獨嘯歌静賞竒雲臨翠巘<lb/>
醉吞朗月上銀河異香染筆花間寫清影揺衣竹裏過<lb/>
愧無健句凌空濶奈此天邊絶景何<lb/>
　　十月中澣酒熟客至分韻得菊字<hi>采菊東籬下悠然見南山</hi>
亂離脫此生真復類殘菊嚴霜百草死愧我一影獨鄉<lb/>
鄰豪奪兒豈不金滿屋或乃盗賊起全家被屠戮賈禍<lb/>
<pb n="KR4d0428_WYG_016-27a"/>
由稔惡寡悔勝干禄聊保兩鬢白時倒一樽緑客有可<lb/>
人至酒適今朝熟隔墻馬蹄響呵殿盛騶僕天邊夲無<lb/>
物眼若送鴻鵠<lb/>
　　以采菊東籬下悠然見南山為韻賦十首<lb/>
九日巳過一嘉菊無人采晴軒醉餘芳賴有我輩在胷<lb/>
着酒斗許意濶浩如海誰能起九原共與推千載兒女<lb/>
較唇舌我豈爾能凂<lb/>
生者不聊生死者巳鬼録死視生或優㝠黙謝恥辱側<lb/>
<pb n="KR4d0428_WYG_016-27b"/>
聞田野間十人九飢腹奈何值狼貪尚欲肆荼毒客去<lb/>
醉眼冷獨坐數殘菊<lb/>
我詩無所師意畧與古同豪士見之笑寒苦啼秋蟲采<lb/>
菊忽見山不辨南與東竒句忽天来目斷孤征鴻豈有<lb/>
學聖賢而不忍飢窮<lb/>
移石甃缺路折竹樊踈籬簷間見一蛛懸身墮長絲隨<lb/>
風有所罥羅絡縦横施胷中宻經緯似不過一飢用意<lb/>
爾許惡何待網成時<lb/>
<pb n="KR4d0428_WYG_016-28a"/>
平生天外心異乎諸子者著鞭無前途焉用取竹馬乍<lb/>
争祖逖先肯出桓温下黄鐘晚遭毁轟雷釜鳴瓦細玩<lb/>
郊沙爻可不舉需疋<hi>音雅韻畧三十五馬</hi>
不謂予坦率即謂予繆悠冷官尚難為熱官何可求寂<lb/>
寂雀羅門無復車前騶但恐嚴光足終勝張禹頭客来<lb/>
且一觴十觴未遽休<lb/>
士衡怒鬼子仲氏不謂然雲間對日下此語亦淺旃丈<lb/>
夫貴有立聲名動萬年青蠅能肆汚白璧詎改妍君但<lb/>
<pb n="KR4d0428_WYG_016-28b"/>
滿酌我一笑吞青天<lb/>
不見淵明面淵明心可見問何以見之老菊耐霜霰尚<lb/>
欲招祖謝豈不鄙湛羡市朝紛屠剥禄位甘苟賤髙舉<lb/>
能免此學陶亦云善<lb/>
正始有遺音衣冠落東南典午賴群賢歴年百有三吾<lb/>
聞運甓人功與王謝㕘晦儉佐宋齊賣國爾乃甘陶氏<lb/>
獨有孫飢死終無慙<lb/>
今日見此山明日見此山有時或不見乃在雲霧間世<lb/>
<pb n="KR4d0428_WYG_016-29a"/>
事亦如此反覆多阻艱隂晦待其晴山色終當還俗誚<lb/>
勿與競誓死保此間<lb/>
　　贈相士李山屋<lb/>
四十五萬坑長平五十六萬敗彭城頭小而銳重瞳子<lb/>
可謂善戰能用兵殺人何得慘如此不知天亦還殺爾<lb/>
世間産一虎頭相幾陣生靈為渠死韓擒彭醢不足悲<lb/>
無辜性命供娱嬉漢家宗社計未定商山老人歌紫芝<lb/>
相人相窮不相達天道好生不好殺豈無袖手閒書生<lb/>
<pb n="KR4d0428_WYG_016-29b"/>
一着滿盤死碁活<lb/>
　　贈朱師裕<hi>并序</hi>
　　　咸淳宰相大觀文馬先生<hi>廷鸞</hi>予春官座主也<lb/>
　　　庚午去國未獲再面戊子冬外孫霅川朱師裕<lb/>
　　　乃父前池州教煥文實甫擕以過予感慨不巳<lb/>
　　　因賦此詩<lb/>
相府違離二十年弁兮突見外孫賢故因髙韻如袁粲<lb/>
豈但雄文似史遷兵甲喧豗征馬地音書斷阻去鴻天<lb/>
<pb n="KR4d0428_WYG_016-30a"/>
因君畧得平安信諸老無多重愴然<lb/>
　　十一月二十日南至二首<lb/>
風吹六十二年春又見陽和一夜新興廢親更三國事<lb/>
死生暗易萬城人種花縦好誰同賞置酒良難自慣貧<lb/>
今獨身為本宗長思兄臨節倍悲辛<lb/>
至節今年始得歸祀先牲酒亦無幾兒孫長大衣裝少<lb/>
婢僕頑慵廪餼微交阯虞翻猶不死荆州王粲竟何依<lb/>
玉筩巳想黄鐘動只有心灰自懶飛<lb/>
<pb n="KR4d0428_WYG_016-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集卷十六<lb/>
</p>
<p>
</p>
  </div>
</body>
</text>
</TEI>
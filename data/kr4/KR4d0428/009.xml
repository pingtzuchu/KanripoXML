<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻九</head>
    <p>
<pb n="KR4d0428_WYG_009-1a"/>
欽定四庫全書<lb/>
　桐江續集巻九　　　　　　元　方囬　撰<lb/>
　　始晴至城東别墅二首<lb/>
踰月黄梅雨河流屢溢涯蟻宫危智伯螢燭困欒巴忽<lb/>
喜迎初日猶嫌見早霞淡晴城外路緩馬過荷花<lb/>
不堪一月雨才得一朝晴漲水聲猶悍初蟬語未成目<lb/>
專便曠野身偶出荒城無客仍無酒林塘覺更清<lb/>
　　題牧牛小巻<lb/>
<pb n="KR4d0428_WYG_009-1b"/>
一童縱牛眠桞隂一叟渡牛陂水深此眠定無南柯夢<lb/>
此渡不憂人鮓甕蓑風笠雨開荒寒是誰幻化生毫端<lb/>
嘻其太平古天下不然人牛兩奚暇<lb/>
　　紅雲亭即事五首<hi>併序</hi>
　　　歙邑之左屏山之下舊柯氏小墅前三十四年<lb/>
　　　壬子予為名曰紅雲亭谷中有水三塘環以花<lb/>
　　　卉後歸之予旣經兵革非復疇曩而林泉映帶<lb/>
　　　之間每至不能無詩近數小憇故屢賦之<lb/>
<pb n="KR4d0428_WYG_009-2a"/>
一行城外路事事勝城中是處稻爭綠誰家蓮忽紅深<lb/>
籬幽户閉小水暗渠通獨坐謀詩句何人識此翁<lb/>
遊觀不在大但取意踈恢積雨欣初霽閒人偶獨來目<lb/>
隨新句轉萍殿去鳬開無酒勝於酒移時再茗杯<lb/>
三十餘年事千紛復萬紜戰塵飛白羽花事夢紅雲園<lb/>
契更為主州符閱㡬君池聲送今古猶似舊時聞<lb/>
江湖垂老死天地忽風塵豈不多華屋何曽屬主人此<lb/>
亭聊着眼數口僅容身雞犬桑麻裏侯王愧小民<lb/>
<pb n="KR4d0428_WYG_009-2b"/>
池塘通磵水籬落䕶柴門昔在承平日誰知化育恩艱<lb/>
危多死徙僥倖或生存予亦間闗久頻來憇此村<lb/>
　　水亭待孫元京遇之歸途<lb/>
獨向水亭坐未聞詩友來入城還偶遇下馬與同迴各<lb/>
已泥雙屨終難致一杯菰蒲偃微雨忽見野蓮開<lb/>
　　屢至紅雲亭並苦無酒<lb/>
小閣虛牕手自推碧池天净鏡奩開深涵樹影無風動<lb/>
驟唼魚聲似雨來六月今年全未熱一詩吾輩易為才<lb/>
<pb n="KR4d0428_WYG_009-3a"/>
欲呼鄰友相酬唱官禁何由致酒杯<lb/>
　　小樓<lb/>
乾坤今古事盡在倚欄間初上似登塔忽髙都見山醉<lb/>
眸天共逺吟思暮忘還城市如巖壑誰能共此閒<lb/>
　　州學遇劉元煇胡子游二首<lb/>
五十年前幼學兒讀書窻下此從師前脩何限驚埋没<lb/>
徃事無蹤隔亂離蟬挾晚風穿故閣蝸憑宿雨蛀殘碑<lb/>
誰憐昔日垂髫友白首相逢共賦詩<lb/>
<pb n="KR4d0428_WYG_009-3b"/>
小兒今忽六旬翁尚憶無人鬼嘯風<hi>學舍食已空齋而出</hi>三歳棘<lb/>
闈懸造化兩時飯鼓老英雄致身卿相談何易責傋春<lb/>
秋論亦公磨滅山林心不愧豈無窮者勝於通<lb/>
　　次韻感學事二首<lb/>
風雩誰識舊童兒法令今惟柱後師刻棗誰書驚蕩盡<lb/>
踏槐遺老嘆崩離堂中授講亡髙座廡下題名剰續碑<lb/>
奎壁不存齋舍改端能為泯少年詩<lb/>
戰鼙驚倒白頭翁慨想青衿舊日風或厭三場争小技<lb/>
<pb n="KR4d0428_WYG_009-4a"/>
孰知一目網羣雄虀鹽此地涵濡久藻鑑他時賞㧞公<lb/>
松老槐顛異疇昔定應窮極道還通<lb/>
　　東山廟<hi>在報恩寺之側</hi>
靈跡從來擅勝遊兹山亦復甲吾州杉腰一殿懸金屋<lb/>
雲脚千家聳畫樓鐘鼓鄰僧新院宇桑麻平世舊田疇<lb/>
乾坤大數誰能問生者聊存死即休<hi>用新舊字一聫極平平而意味似逺</hi>
<hi>平生不肯如此作詩也</hi>
　　送孫元京還講舍<lb/>
<pb n="KR4d0428_WYG_009-4b"/>
䄂有銛鋒日夜磨刻雕宇宙柰君何俗談世念神山隔<lb/>
人品詩評白眼多大似石宫元子詠更能銅斗孟生歌<lb/>
暮年我亦詞華落欲卜溪鄰買釣蓑<lb/>
　　題孫元京近詩<lb/>
後生如蝟總能詩骨弱瞳昏俗不治忽似再生蕭徳藻<lb/>
已應突過李之儀掃紅紫陣觀黄落懸萬千鈞繫一絲<lb/>
精刮潔磨猶未已直須陶謝與同時<lb/>
　　次韻贈道士汪庭芝二首<hi>併序</hi>
<pb n="KR4d0428_WYG_009-5a"/>
　　　予先姊之子曰汪舜卿庶子庭芝始生嫡怒弗<lb/>
　　　舉再從叔父漢卿與族人共藏而乳之少長令<lb/>
　　　着道士服栖歙之乾明觀年二十有三矣詞翰<lb/>
　　　已若老成亦知命隱迹以脩身可也贈詩盈巻<lb/>
　　　多失初意予因用韻寓規焉<lb/>
鳲鳩不遇豈非天鬬糓於菟亦偶全中野履霜寧怨命<lb/>
通宵煮石且隨緣此身幸是無還有所學當令後勝前<lb/>
肯復杏壇聞木鐸可能蓬島問風船<lb/>
<pb n="KR4d0428_WYG_009-5b"/>
七葉衣冠尺五天赤眉兵起竟誰全傋嘗庶孽流離<hi>原缺</hi>
<hi>二字</hi>㑹仙真接引緣身世萬端艱苦後家門十載變更前<lb/>
操持正要看帆柂勿便誇為到岸船<lb/>
　　次韻汪庭芝投贈<lb/>
魚龍仙派古來聞南渡樞臣七世孫幸不幸間身且隠<lb/>
𤣥之𤣥處道常尊惜閒剰讀真書傳入静時思舊户門<lb/>
送徃恤孤尚留意亦防公議恐無恩<hi>庭芝去樞密勃七死世丙子盜起汪氏</hi>
<hi>者僅三百人父舜卿善人也群僕不忍殺引避使活而掠焚其家皆  今夏始以病卒庭芝尚有二弟當留意</hi>
<pb n="KR4d0428_WYG_009-6a"/>
<hi>意者也近見予神仙傳欲借讀内劉向列仙傳非向所著有曰武之不達漢儒豈敢斥宗廟乎故欲其讀真書</hi>
<hi>也</hi>
　　秋暑家多病者<lb/>
酷暑端何物窮居值此辰交秋六七月連病兩三人虛<lb/>
屈名醫至深憐老子貧婢慵吾亦愧煮藥缺烏新<lb/>
　　早起煮藥<lb/>
五更鐘已動起步望中庭東壁忽聞雨西牕猶見星<hi>原缺</hi>
<hi>二字</hi>燃小竈汲水淨空瓶兒子歸來好年來乏使令<lb/>
<pb n="KR4d0428_WYG_009-6b"/>
　　歎笑<lb/>
意外無憂惱予心豈厭貧索錢紛債主賖藥媿醫人坐<lb/>
喪髙標盡時驚俗態新殘書亦懶讀滿架付埃塵<lb/>
　　七月十日有感<lb/>
十年前此日視篆上嚴州借服初金佩峩冠尚黒頭乾<lb/>
坤誰失馭江海已横流保土雖無恙忘家弗自謀寒門<lb/>
驚瓦裂癡子困萍浮追憶危阽急都忘屈辱羞衆推真<lb/>
膽大孰察暗眉愁盜賊誅鋤定租傭减閣優民功差稍<lb/>
<pb n="KR4d0428_WYG_009-7a"/>
稍已事太悠悠綿薄稀儲峙貪婪恣取求㝠懐隨命運<lb/>
失意起寃讎屢跋三闗馬更乘四瀆舟<hi>謂江淮河濟皆至今黄河入淮</hi>
長城青塜月大漢黒山秋甫息臺卿擔空餘季子裘解<lb/>
官終欠早破産復奚尤酹柏悲先壠畦蔬偃故丘信書<lb/>
無一得負債有千憂倒箧衣俱典連床藥未瘳不如窮<lb/>
百姓何謂古諸侯公論誰詩可蓮花博士儔<lb/>
　　送曹鼎臣君鑄二首<lb/>
上下房曹氏嘗從譜系知科名凡㡬榜家世例能詩文<lb/>
<pb n="KR4d0428_WYG_009-7b"/>
獻風流在才猷仕宦冝速須旁郡祿歸慰老親思<lb/>
氣骨今年改除綸定不難勿言官職小足庇户門寒楚<lb/>
雨禾猶綠燕霜樹已丹故人如見問家尚寄嚴灘<lb/>
　　秋到<lb/>
秋到山居僻貧無異味嘗擘黄新栗嫩炊白早秈香漸<lb/>
减家人病徐添夜氣凉慿誰理荒穢籬菊苖長<lb/>
　　凉夜<lb/>
掛屋星河淡環牕草樹幽燈昏天欲雨簟冷夜初秋尚<lb/>
<pb n="KR4d0428_WYG_009-8a"/>
覺孤身健能忘滿腹憂去年田事薄猶復有㣲収<lb/>
　　無物<lb/>
一屋無他物荒山此僻居小兒差類我老馬最憐渠久<lb/>
絶樽中酒空堆架上書頑軀猶不死晚節竟何如<lb/>
　　憇老<lb/>
憇老千山裏投閒五載餘直令艱日糴何用戀郷居白<lb/>
傅欲賣宅虞卿空著書秋園菊籬好荒草欠人鋤<lb/>
　　觀食嘆<lb/>
<pb n="KR4d0428_WYG_009-8b"/>
里巷有窮叟頽屋僅四壁晨出暮乃歸升合賴筋力何<lb/>
能致大嚼所具但糲食上以飫老妻下以毓子息每飯<lb/>
焉得飽醯醬或弗給懽然咀啖間相對無戚色誰家粗<lb/>
祿仕梁肉頗豐殖至親本不多辛苦養奴客雕盤割玉<lb/>
脂香甑淅珠粒精暇及美糗俊味豈易得大姬挾怨怒<lb/>
不舉至日昃小婢亦仰面屏置若弃擲政爾萬金重不<lb/>
作一錢直主人敢興問翠眉愈煩嘖乃知鐘鼎門庖宰<lb/>
刀机赤不如<hi>原缺二字</hi>底破鐺煮蕎稷<lb/>
<pb n="KR4d0428_WYG_009-9a"/>
　　老馬行<lb/>
十年何啻騎千馬望風此馬甘為下老夫與爾共艱難<lb/>
定非苟且相逢者憶昔專城鬢欲霜宇宙茫茫成戰場<lb/>
指呼壯士斬羣賊蹀躞濺血霑靴裳廐中始與駑駘列<lb/>
夜夜向風嘶曉月咆哮跳躑不受鞍獨我乘之心妥帖<lb/>
韓榦曹覇畫圖同耳小胷開蹄踣鐵吳隄朝望海門潮<lb/>
薊門暮踏燕山雪黄雲衰草出長城碧眼虬髥逢者驚<lb/>
百人走驛落喘汗力追不及猶緩行痛飲爛醉仍宵征<lb/>
<pb n="KR4d0428_WYG_009-9b"/>
了無傾側肩輿平髪雕齒鈍兩衰暮重到江南如隔生<lb/>
我閒解官甘寂寞爾病良醫頻灌烙去年西湖徃探梅<lb/>
雅稱是翁俱矍鑠陌上誰家年少郎千金美妾規紫光<lb/>
謹營芻豆尚努力永伴殘年田子方<lb/>
　　編續集戲書<lb/>
朝衣已當酒家錢更賣山中二頃田盡聴小姬辭别院<lb/>
單留老馬伴殘年假令埋骨終無地斷許知心獨有天<lb/>
一事差强今晚輩桐江續集又千篇<lb/>
<pb n="KR4d0428_WYG_009-10a"/>
　　隠者<lb/>
土木形骸八尺身碧眸如電氣如神笑拈草化燒金藥<lb/>
狂折花簪漉酒巾百萬生靈枯冡骨三千世界戰場塵<lb/>
<hi>原缺二字</hi>生死閑中看聞說蓬萊淺又新<lb/>
　　閒居<lb/>
疊嶂層巒畫不如雖貧未死比閒居舊移一紀桐初大<lb/>
重種三年竹尚踈定借厄窮延老壽敢禁桀黠笑癡愚<lb/>
鄰家夜夜誰吹笛每輟燈前數葉書<lb/>
<pb n="KR4d0428_WYG_009-10b"/>
　　登屋東山作<lb/>
我生篾拘束萍梗墮游宦遲暮齒髪落歸來嵗已晏<hi>原缺</hi>
<hi>二字</hi>一紀前罷官避䜛訕故人為買地誅茅偃巖澗忍飢<lb/>
苦不堅浪出蹈憂患繆遭千騎擁動閱萬甲擐亦嘗排<lb/>
九閶稍納小臣諫途窮事已去運盡淚空潸狼虎恣吞<lb/>
噬鬼蜮肆䙝嫚豈料全性命復此蒔葵莧壊屋如敝衣<lb/>
隨意補破綻北簷著馬槽南牆葺羊棧東山一何髙癖<lb/>
習喜登覸荒蹊乏耘丁褰裳現<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>骭百谷鎻宻霧秋陽<lb/>
<pb n="KR4d0428_WYG_009-11a"/>
一除鏟聚落草樹分耕畬岡陂間凄其寒事廹天意欲<lb/>
過鴈藴隆兹可慮㫖蓄焉所辦曰予本寠士枯淡少小<lb/>
慣但恐涸轍魚生望絶罩汕貲用儻粗給終老寄衰慢<lb/>
不然棄去之七澤釣葭薍蛟龍無定宅麒麟不受豢眯<lb/>
目埃堁兒孰能判真贋<lb/>
　　讀放翁詩作<lb/>
放翁六十二起家守嚴陵三稔即秪召禮闈直青綾虛<lb/>
翁四十九外補當兵興七稔始受代萬死脫怨憎放翁<lb/>
<pb n="KR4d0428_WYG_009-11b"/>
<hi>原缺二字</hi>豪决起天池鵬短章異大篇徃徃蛟龍騰虛翁亦<lb/>
嗜詩瘦骨枯崚嶒欲和郡中作百冗嗟弗能曩讀劒南<lb/>
集㡬夜挑孤燈今兹一再讀憤氣填我膺公昔承平日<lb/>
從容泥軾憑嘯詠遍泉石醉樂多賔朋而我值變故禍<lb/>
患來相仍撚鬚意少暇曉夕惟戰兢拙藁千取百秋暮<lb/>
號蟬蠅仰望子陸子絶意天階升忽夢一老仙電眸齒<lb/>
如冰手執玉如意坐控琴髙鯪指麾若講授揖我謂我<lb/>
譍大道有壇陛所<hi>原缺二字</hi>級登汝年故未耄亢健侔霜鷹<lb/>
<pb n="KR4d0428_WYG_009-12a"/>
乞汝九萬牋但勤攻剡藤異日大羅天後車許汝乘西<lb/>
風蕭蕭凉桐江碧澄澄祕訣隱舟崖古刻刓蒼稜萬重<lb/>
雲霧間徃問南山僧<lb/>
　　得老<lb/>
方腴前臑與同甘茄瓠朝朝滿菜籃萬馬昔從行漠北<lb/>
一蓑今得老江南將軍夜度彈筝峽處士秋棲掛篰巖<lb/>
予奪喜嗔兩堪笑暮三何必勝朝三<lb/>
　　次韻張慵庵觀予奕棋<lb/>
<pb n="KR4d0428_WYG_009-12b"/>
與牧豬奴可不同嗟予老矣尚心童戲拈玉子鳴飛雹<lb/>
良喜青裾駐織葱浪設機闗何所益僅存邉角未為雄<lb/>
小鬟有着能相恕冷被傍人笑此翁<lb/>
　　秋風<lb/>
剰喜秋風起空庭老樹間夜凉瞻北斗晨爽對南山<hi>原缺</hi>
<hi>二字</hi>黄花近今年白羽閒未妨缺耕歛尚覺老軀頑<lb/>
　　寄康慶之錢塘二首<lb/>
奕品深參古爛柯筆蹤傍出舊臨河詩成不覺千篇易<lb/>
<pb n="KR4d0428_WYG_009-13a"/>
書讀曽踰萬巻多壯士玉闗汗血馬美人南國採蓮歌<lb/>
俊遊竒觀平生事將相其如此老何<lb/>
暮年生計乏從容六秩臨頭萬事慵官酒河豚如有毒<lb/>
故姬秋燕已無蹤徃來迎送猶多事俯仰炎凉竟少悰<lb/>
<hi>原缺二字</hi>己知心欲去西湖同賞木芙蓉<lb/>
　　估客樂<lb/>
為吏受賕嬰木索漢相忽遭東市斮不如估客取邪贏<lb/>
居貨罔人人不覺布素寒儒守郷學夜夜孤燈同寂寞<lb/>
<pb n="KR4d0428_WYG_009-13b"/>
不如估客醉名倡百萬呼盧投六愽估客樂哉真復樂<lb/>
大舶飛山走城墎珊瑚未數綠珠樓家僮多似臨卭卓<lb/>
十牛之車三百車雪象紅牙水犀角養犬喂肉睡氊毯馬廐<lb/>
驢槽亦丹雘生不羡鳳凰池死不愛麒麟閣估客樂哉真復<lb/>
樂邇來六月錢塘潮一估傳呼千估愕大風來自度朔<lb/>
山吹倒岷峨舞衡嶽一江一日殞千艘四海五湖可隃<lb/>
度諸寳下輸龍王宫鰕蟹龜黿恣吞嚼人言估客樂估<lb/>
客有時也不樂百年計較千年心不禁一日風濤惡<hi>近六</hi>
<pb n="KR4d0428_WYG_009-14a"/>
<hi>月浙江風潮失舟六百艘</hi>
　　六十吟五首<lb/>
六十衰年萬事嘗西風迴首戰争場科名官職俱虚幻<lb/>
學問文章總廢忘死見㡬人饒酷毒生憐此老尚昂藏<lb/>
故應許似籬邊菊百種花殘獨傲霜<lb/>
六十曰耆七十稀西山能有㡬<hi>原缺二字</hi>賓鴻蟄燕秋如故<lb/>
朗月清風事總非美酒難求周九鼎麗人多僣管三歸<lb/>
衰榮顛倒知何意草上誰家露不晞<hi>近來酒極難得而一人有娶數妻者</hi>
<pb n="KR4d0428_WYG_009-14b"/>
開嵗當為耳順翁知非又過十秋風尚多兒女婚姻<hi>原缺</hi>
<hi>二字</hi>使田園伏臘空迎菊作詩先自喜設茶當酒未為窮<lb/>
頑軀定不緣愁死縱死還如不死同<lb/>
三十年將一世論繆悠兩世見兒孫紛紜徃事皆如夢<lb/>
漫浪虛名獨許存蚤遣候蟲憂敝絮懸知壽客笑空樽<lb/>
徑蕪階葉無人掃卧聴秋風晝掩門<lb/>
晝暑微遒暮已凉中秋<hi>原缺三字</hi>重陽少時痛飲不勝樂老<lb/>
病積憂無此狂嵗六十翁扶藥餌家三百指望裘裳空<lb/>
<pb n="KR4d0428_WYG_009-15a"/>
庭月側荒山悄起望星河夜慨慷<lb/>
　　覽古五首<lb/>
人有好與惡造化無頗偏種穀匪種稗稗實在穀先謂<lb/>
天不佑惡細察似不然麟鳳世罕識蛇虎動百千泗水<lb/>
兩師生萬古大聖賢瓢飲短命死絶粮陳蔡間雍徹柄<lb/>
魯政膾肝延天年氣運苟如此周衰何足言<lb/>
讀書以脩身末惟利之漁夏侯詫拾芥桓榮陳其車初<lb/>
學眯訓詁利心已炎如為吏未識字嗜賄不顧軀青青<lb/>
<pb n="KR4d0428_WYG_009-15b"/>
凌陂麥歌聲何舒舒金椎勿造次恐傷口中珠豈不事<lb/>
詩禮所為乃兇渠用世率此輩生靈夫何辜<lb/>
父子具曰聖相謂為仲尼獨於春秋學盲心無能稽僻<lb/>
說竺老滓苛政斯鞅靡神天有弗察大柄斯人尸典午<lb/>
起九死衆鬼宗魔師紫宫坐張楚赤縣生劉齊鏐帥豈<lb/>
辦<hi>原缺</hi>阜實召之至今二百年遺禍殃蒸黎<lb/>
賢者儻畏死世論終不公古若不置死何藉誅妖兇荆<lb/>
舒底姦鬼廟食丘軻同舉世知其非囁嚅不敢攻著書<lb/>
<pb n="KR4d0428_WYG_009-16a"/>
斥日錄獨一陳了翁禍至裂宇宙板蕩中原空筆削討<lb/>
厥罪乃在乾淳中我讀四朝史方知天聴聰<hi>四朝國史王安石傳</hi>
<hi>最佳文雖簡而能盡其罪</hi>
六經樂故亡三禮復不完名數頗舛刺或亦疑同官易<lb/>
詩書春秋論孟庸學篇彌縫救破斷誰實心斯傳始以<lb/>
營道翁終之紫陽僊堂堂七君子如日常在天有暮必<lb/>
有旦豈無來者賢大匠一朝作繩墨其捨旃<hi>周王程張四人文公</hi>
<hi>宣公成公三人為近世七君子</hi>
<pb n="KR4d0428_WYG_009-16b"/>
　　北珠怨<lb/>
北方有竒蚌産珠紅晶熒天鵝腹中物萬仞翔㝠㝠此<lb/>
貪孰能致俊鷹海東青鈎㦸為𤓰喙利刀以為翎採之<lb/>
肅慎氏扶桑隔滄溟無厭耶律家苛取不暫停中夏得<lb/>
此珠艷餙生芳馨遼人貿此珠易寳銜<hi>字缺</hi>軿東夷此為<lb/>
恨耻罍嗟罄瓶渡兵鴨綠水犂掃黄龍庭夾山一以滅<lb/>
河朔無鎻扃幽燕及淮江赤地戰血腥徒以一珠故百<lb/>
億殃生靈兩國失宗社萬乗棲囚囹旅獒戒異物聖人<lb/>
<pb n="KR4d0428_WYG_009-17a"/>
存為經徒以一珠故天地生蟲螟此事有本原䝔郎柄<lb/>
熙寧力行商君法詭勒燕然銘延致衆姦鬼壊敗先朝<lb/>
廷焉得致渠魁轘裂具五刑鍾山有遺瘞漾之江中泠<lb/>
我作北珠怨哀歌誰忍聴<lb/>
　　戲詠老農觀稻以秋字為韻<lb/>
扶杖行阡陌秔秈極望秋兒孫邀按視父宿聴分抽村<lb/>
佃同黄馘山妻對白頭負禾難努力拾穗尚明眸糞薄<lb/>
嫌苖瘠耘遲訝草留後生無<hi>字缺</hi>懶今嵗更奚尤糴價先<lb/>
<pb n="KR4d0428_WYG_009-17b"/>
朝賤租期舊尹優邇來非昔比誰復為儂憂路逺筋骸<lb/>
倦風凉咳唾稠採壺炊破甑啖茹薦新篘一飯都能㡬<lb/>
三杯即告休堆場喧鳥雀隘巷集羊牛幼稚茅茨候驩<lb/>
呼菓栗求雖無玉鳩賜端勝富民侯<lb/>
　　又七言<lb/>
久無筋力荷鉏耰坐閱千畦䆉稏秋又喜黄雲今滿眼<lb/>
不知白雪已盈頭丁寧㓜稚頻驅雀約敕比隣逺放牛<lb/>
及早兒孫了租稅頽齡一飽更何憂<lb/>
<pb n="KR4d0428_WYG_009-18a"/>
　　夜起有感<lb/>
古人所願為莫若言事官前後五百輩風節何索然士<lb/>
所甚榮者草詔登金鑾繆妄或預選文章何足傳又如<lb/>
相人國操秉中書權姦邪雜庸儒覆餗鼎實顛代天分<lb/>
百工設此三要職我雖幸登名三不踐其一嘗叨臺諫<lb/>
命大臣隂見柅擊搏非所能甘受一麾斥于時已潰亂<lb/>
竟不保宗祏論罪誅枯<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>孰可付史筆星河夜西流看<lb/>
天徒嘆息<lb/>
<pb n="KR4d0428_WYG_009-18b"/>
　　聞笛嘆<lb/>
讀書夜倦燈影暗屋外笛聲何處來隣翁吹笛意本樂<lb/>
聞笛如我心何哀如說生離苦天涯海角無由廻又如<lb/>
訴死别委骨黄壤埋蒿萊失身覊婦過昭君塜僨軍老<lb/>
將上李陵臺東坡澹庵惠州新州更海外經義字說蠱<lb/>
場屋格天之閣髙崔嵬元祐太母地下負廢立之謗昭<lb/>
慈再廢入道冷屋扄荒苔濟陽一去飲霅水不得其死<lb/>
二十七年老姦擅位汙公台分明歴歴道此事使我顔<lb/>
<pb n="KR4d0428_WYG_009-19a"/>
色黯然如死灰豈止山陽向秀感徒為嵇吕二子空徘<lb/>
徊平生不識音與律但喜樂工奏曲作技傾金罍不謂<lb/>
今夕此何夕江淹别恨二賦盡到眼玉川子涕泗蝦蟇<lb/>
食月萬古不可開鐵腸石肺百雜碎驚魘不顧閨中孩<lb/>
壁下偶有酒顧謂斟一杯一杯薄酒何足禦此大憤怨<lb/>
不如愚無知者酣卧鼻息長如雷湏臾笛聲寂無有出<lb/>
視空庭但星斗<lb/>
　　令狐信芳招飲天慶呈張文煥<lb/>
<pb n="KR4d0428_WYG_009-19b"/>
仲秋久不雨殘暑氣猶欎晝夢化飛鴻青冥脫羅罻果<lb/>
有叩門者嘉招為湔祓林下見髙人杯中得佳物世故<lb/>
萬不平如利劒一刜何况詩家流談鋒出竒倔味同本<lb/>
道合心敬匪貎屈維兹古琳宫巋然金碧屹生雲石㠝<lb/>
岏䕃日樹蓊蔚更有竹萬竿風梢互披拂黄冠作何行<lb/>
享此傲簮紱吾儕許借景仙意亦髣髴其徒傳異書昇<lb/>
空白日歘腐儒早知命靈丹未甘乞座間亦有賦腸枯<lb/>
語言吃崖根茗泉深尚留一再掘<lb/>
<pb n="KR4d0428_WYG_009-20a"/>
　　同張文煥過吴式賢二十六韻<lb/>
退居乏晤語蒿萊翳荆扉闉闍一以出秋色饒清輝東<lb/>
魯有名士勲庸厭常旂懽言撥簿領宿約尋郊圻小輿<lb/>
信自逸寧知勞者唏遐眺豁䝉蔽未若聫鞍鞿淪漪渉<lb/>
淺瀬杳窕穿晴霏西成禾稼熟南賓鴻鴈飛嵗晏苦不<lb/>
樂來日<hi>字缺</hi>己希懐人况有願渴心奉容徽丘園隱君子<lb/>
結佩紉芳菲恬養足道氣悟悦通禪機渠石轉流水築<lb/>
埭臨彎﨑檉櫸䕃書艇芰荷環釣磯復有蘆葦叢江湖<lb/>
<pb n="KR4d0428_WYG_009-20b"/>
思依依起予一襟風萬有浮埃㣲設禮古爼豆執事儒<lb/>
冠衣兒姪亦敬客走趨色無違緬懐十年前傑閣何巍巍<lb/>
幻境值革故髙蹤甘遯肥利逹被鼎貴朝露終易晞孰<lb/>
能保令名百世無評譏莊叟適游濠曽生傲浴沂俛仰<lb/>
宇宙間此㑹應復稀䆳刹玩竒刻喬林媚餘暉㝠㝠塵<lb/>
外心澹然暮忘歸<lb/>
　　訪呉式賢歸賦詩復以未用韻成篇如前數<lb/>
秋仲已數晨殘暑饕餘威两旬赫斯旱嵗事將吿飢五<lb/>
<pb n="KR4d0428_WYG_009-21a"/>
穀既不熟百卉亦具腓白露輟救田巫祝絶禱祈泱漭<lb/>
原野間行行策征騑所至問父老最苦螟與蜚官府發<lb/>
令寛疲甿猶庶幾柰何迫賦役有弦終無韋初筮或金<lb/>
紫不復先綠緋牛羊為求芻今乃如獵圍戚籲良易察<lb/>
厥病不在厞適我故友家美奐思如翬謂言綠林輩秉<lb/>
畀灰炎煇别墅今尚佳細故未足欷明牕可教子辛苦<lb/>
出螢幃地出禁酒界煮魚刲豪豨飣菓燦<hi>字缺</hi>棗芼羮芬<lb/>
藿薇老衰感嘉意滿斟餘十揮繆忝五年長一命先登<lb/>
<pb n="KR4d0428_WYG_009-21b"/>
畿三益夙好在萬事危途非此來聴所談字字侔珠璣<lb/>
終當簉鳳沼否亦齒虎闈民瘼熟覽采一一牋斧扆何<lb/>
乃懐其寳不受良工晞昔<hi>字缺</hi>更四稔泮水擷藻芹晚節<lb/>
豈倦遊故託左臂痱<lb/>
　　再簡呉式賢<lb/>
郊居縱復逺康莊如許詩名許遁藏有客逺來期識面<lb/>
不吾遐棄例登堂眼髙心逺乾坤窄樹宻泉深上下凉<lb/>
誰與圖成後三笑陶巾底用間緇黄<lb/>
<pb n="KR4d0428_WYG_009-22a"/>
　　遇李尊師<lb/>
東城焉所適有此松下風更有竹萬計連山翠如葱長<lb/>
廊無人白日靜古壇髙殿秋隂中雲房鎻扄簾幔捲久<lb/>
乃忽遇星冠翁一笑呼茗茗立具坐對井邊驤首龍五<lb/>
十餘年閱此畫偶許後死頻過從疇昔共飲徒十不見<lb/>
八九昇天豈其然冡骨今定朽老夫起立意欲去尊師<lb/>
顧謂已温酒人生一刻快意難何幸有酒澆此口屢勸<lb/>
不容遽上馬上馬出門却回首<lb/>
<pb n="KR4d0428_WYG_009-22b"/>
　　秋日<lb/>
盡日秋園掩竹扉小堂臨砌坐斜暉有心覔句無心得<lb/>
<hi>字缺</hi>叟澆花蚱蜢飛<lb/>
　　探菊二首<lb/>
秋旱今年冷意乖將無斷送老生涯山田百榖俱焦槁<lb/>
一雨何妨為菊花<lb/>
心最怜渠旱菊苗蘂青如粟間如椒小勞汲井何妨事<lb/>
有酒吾當着酒澆<lb/>
<pb n="KR4d0428_WYG_009-23a"/>
　　中秋前夕三首<lb/>
中秋無酒定醒然清賞今宵月已圓喜我小兒才五嵗<lb/>
猶能倚户望髙天<lb/>
稍穿踈樹殘光碎徐碾晴空素艷流交過子時是明日<lb/>
攙先半夜賞中秋<lb/>
山頭月到天心小林下秋生夜半寒不待明朝已三五<lb/>
四更仍續五更看<lb/>
　　中秋夜有客携酒<lb/>
<pb n="KR4d0428_WYG_009-23b"/>
中秋謂無酒忽有携酒者聫翩二三客柴門繫嘶馬膨<lb/>
脝兩大甕待月列堂下空庭碧天闊秋色極瀟灑皓魄<lb/>
初未出稍覺雲暗野須臾冰團掛細字可讀冩琵琶撥<lb/>
旁行此曲豈和寡村伎雜南北焉有容色冶老夫但滿<lb/>
飲不復記杯斝嘲詼頗惡劇罸籌不吾捨自從歴䘮亂<lb/>
萬事付苟且應接日紛糅口耳似聾啞久旱百穀死心<lb/>
望時雨㵼雖逢芳醑溢更着纎指把丈夫忽有念外物<lb/>
皆土苴客去欲夜半一笑真醉也<lb/>
<pb n="KR4d0428_WYG_009-24a"/>
　　社前一日用中秋夜未盡韻<lb/>
清晨視園樹槁葉脫梧檟鄰家餽彘肉里巷作秋社報<lb/>
賽有故常民俗其敢罷勾龍得無羞土毛旱欲赭貧家<lb/>
節<hi>字缺</hi>常素不徼福嘏又况禁酒嚴罄室覆老瓦兩男隔<lb/>
鄰郡久未泛歸槎小兒及二女嬉戲粗婭姹呌啼索棃<lb/>
栗短裳或露骻乃翁老鈍極久困䜛口哆下體毒痔漏<lb/>
中脘痼癥瘕舂秫裹青箬杵臼亦旋假意以娯㓜稚鮮<lb/>
歡類炙輠東墻掘小池南榮續前厦明旦宜鳩匠窘局<lb/>
<pb n="KR4d0428_WYG_009-24b"/>
笑窮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>排悶賦此作鄙俚媿不雅<lb/>
　　八月十八社不雨得酒<lb/>
近社當有雨至是終無之家貧久無酒忽有社酒持萬<lb/>
事不可料人生難前知窮山旱已甚園草日就萎重九<lb/>
倐復近睠焉顧東籬稼穡不我與灌此青蘂枝幽賞心<lb/>
所寄曽不憂朝飢菓茹媿云鮮聊兹撫㓜兒扁舟欲有<lb/>
適矯首空遐思<lb/>
　　社後巳未始雨酒邊書<lb/>
<pb n="KR4d0428_WYG_009-25a"/>
今年五月梅晝夜雨不止及兹七八月一旱乃如此古<lb/>
言了無騐社公飲舊水豈其世俗移難復論常理里門<lb/>
分内竟誰記戊與己詰朝始霡霂漸作霈然喜破靴行<lb/>
荒園沙泥濡足指蕉扇戴頭歸聲類釣蓬底有田穀不<lb/>
登無田吾何耻荷鋤蒔蔬者告謂土潤咫芙蓉一二開<lb/>
紅蓼亂紛委木落樓閣出風物甚清美偶兹樽酒具小<lb/>
醉亦可爾土木愚頑姿頽然隱吟几天地萬古悠微軀<lb/>
一稊蟻區區曷足云後當知此士<lb/>
<pb n="KR4d0428_WYG_009-25b"/>
　　社後復晴<lb/>
無租猶欲望豐年豈不差於酤糴便浪說嵗星守南斗<lb/>
略微社雨潤秋田異哉古語俱難信老矣餘生益自憐<lb/>
已近重陽更晴旱潘郎佳句亦虚傳<lb/>
　　小園<lb/>
累土為臺就浚池小園聊爾寄娯嬉栽花誰覺似貧户<lb/>
煮菜自量無厭時月下秋聲長不寐水中樹影最宜詩<lb/>
客來客去頻歡喜祇為能饒一着碁<lb/>
<pb n="KR4d0428_WYG_009-26a"/>
　　擬詠貧士七首<hi>并序</hi>
　　　淵明有詠貧士詩七首前二首自謂後五首引<lb/>
　　　古賢士七人亦借以自謂也東坡遷惠州一年<lb/>
　　　九日無酒乃追和淵明詩以寄意夫以侍從偃<lb/>
　　　藩謫僅一年已云衣食漸窘樽爼蕭然且有典<lb/>
　　　衣作重九之句况予多歴患難休官五年者乎<lb/>
　　　不敢如東坡和淵明韻姑以江淹雜擬體賦之<lb/>
　　　非於貧有憾也以貧為悦而甘之者也乙酉九<lb/>
<pb n="KR4d0428_WYG_009-26b"/>
　　　月八日方回序<lb/>
陶漁起畎畝在野賢無遺世豈有貧士貧民且無之鰥<lb/>
寡不敢侮俊乂斯可知末季尚貪慾髙位多窮竒有如<lb/>
元愷者豈不寒與飢寒飢士之常蒼生良足悲<lb/>
生不逢堯舜夜歌齊國門短布適至骭顧此何足言得<lb/>
無慕反坫頗欲致飽温區區覇者佐治躬乏本原易地<lb/>
可禹稷獨許陋巷顔管卑况彼寗人品當爾論<lb/>
周公昔下士一飯不遑餐四海頌聲作白屋無復寒三<lb/>
<pb n="KR4d0428_WYG_009-27a"/>
家柄魯國陽虎盜嶼璠曽原二三子忍飢依杏壇士當<lb/>
察時命固窮心所安何至挾長鋏特為無魚彈<lb/>
昔在馮敬通晚節極窮困豈不嘗專城肥遯故無悶如<lb/>
何彼江生賦此以為恨政坐不能隱揣謂意有怨與世<lb/>
一不合心迹當兩逺豈容近市朝尚與俗物溷<lb/>
堂堂孔北海不憂樽酒空一旦坐口語老瞞不見容危<lb/>
行言未遜難保明哲躬虞翻落日南管寧老遼東事至<lb/>
於此極豈願飄孤蓬所以焦光者愧處蝸廬中<lb/>
<pb n="KR4d0428_WYG_009-27b"/>
少陵走西蜀坡仙謫羅浮暗與淵明合九日無新篘兒<lb/>
曹處此境四顧定復愁惟此三老翁浩然無所憂作詩<lb/>
配日月萬古長空流寄謝酩酊子詎識黄花秋<lb/>
龔夬坐何罪持扇行覔錢唐意介之孫忍餓死空山我<lb/>
嘗讀史冊悵望南渡前似兹良亦多晚輩未可姗此責<lb/>
有所歸冠裳天地顛禍至崩杞國彼悔其奚言<lb/>
　　九日無酒<hi>并序</hi>
　　　塵爵耻虚罍寒華徒自榮淵明詩也如今九日<lb/>
<pb n="KR4d0428_WYG_009-28a"/>
　　　至自覺酒湏賖少陵詩也典衣作重九徂嵗慘<lb/>
　　　將寒無衣粟我膚無酒顰我顔東坡惠州詩亦<lb/>
　　　然予乙酉九日前以衣袍典錢不能得遂成無<lb/>
　　　酒詩瞠若乎三大老之後可笑也已<lb/>
陶杜休官窘可知更憐坡老惠州時三人九日俱無酒<lb/>
一笑千年各有詩我輩固窮生事拙今秋慳雨菊花遲<lb/>
典衣不辦杯中物空嗅青英有所思<lb/>
　　九日烹二雞終不得酒<lb/>
<pb n="KR4d0428_WYG_009-28b"/>
長女近歸寧念母省所患臨别無可烹僅餘一老鴈兹<lb/>
辰遂重九空庖絶芻豢伏雌劣足膳時醪靡由辦平生<lb/>
萬巻腸半世飫藜莧中嘗長軍府豈不讌集慣晚年畏<lb/>
禍機弃官老林澗賣書輟架籖典衣解袍襻佳節無一<lb/>
錢終不羡朽貫瓶罄何耻為更用奴𨽻訕但甘顔樂瓢<lb/>
宜免周誓轘粲粲東籬英聊與嵗同晏<lb/>
　　九日用淵明韻二首<lb/>
窮山豈有節疲氓不聊生比户廹凍餒九日存空名旦<lb/>
<pb n="KR4d0428_WYG_009-29a"/>
視觜參中斗極南北明知我乏機杼促織亦銷聲昔健<lb/>
酒易得痛飲倚妙齡焉知齒髪暮壺盡無可傾寒英粲<lb/>
荒圃槁葉鏗前榮堅忍騐學力乖離悵時情死也諒不<lb/>
磨可惜百無成<lb/>
淵明謝督郵猶有金石交故人篤古誼未隨霜葉彫把<lb/>
菊東籬下氣與南山髙顔生忽至止雙鳳鳴青霄我誓<lb/>
死巖穴甕灌詎云勞奈何今年秋一旱川原焦酒錢蔑<lb/>
由致擬坡聊和陶索寞世所賤由來非一朝<lb/>
<pb n="KR4d0428_WYG_009-29b"/>
　　復記乙酉重九<lb/>
無酒無錢不可賖窮居猶勝走天涯晴軒小圃籬門掩<lb/>
時有人來覔菊花<lb/>
　　送汪以南教授<lb/>
郡文學掾未冝卑四七元勲所願為歸興忽如憶鱸鱠<lb/>
閒心肯復戀臯比鄭䖍梁肉非無分薛令桑榆竟自竒<lb/>
想見田園有餘樂時能寄我和陶詩<lb/>
未至無氊坐客寒興䦨自欲早休官新下澤車欵叚馬<lb/>
<pb n="KR4d0428_WYG_009-30a"/>
舊逢掖衣章甫冠冷看群飛終可愕真能勇退豈為難<lb/>
人生底是門居好心穏神清夢亦安<lb/>
獨冷儒官亦獨清前賢補處詎云輕後山三任入東觀<lb/>
脩水七年留北京底用過多求美宦自應垂後保香名<lb/>
贈言我竟無堪說笑指籬邊秋菊英<lb/>
　　次韻汪以南歸途見寄<lb/>
身輕更覺馬蹄輕倦聴昕堂講皷聲示病早能傚摩詰<lb/>
賦歸真復繼淵明食租近郭膏腴足卜築依山爽塏成<lb/>
<pb n="KR4d0428_WYG_009-30b"/>
疾寄新詩似憐我弃田捐宅不聊生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻九<lb/>
</p>
<p>
</p>
  </div>
</body>
</text>
</TEI>
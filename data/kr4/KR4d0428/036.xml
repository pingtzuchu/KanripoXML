<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻三十六</head>
    <p>
<pb n="KR4d0428_WYG_036-1a"/>
欽定四庫全書<lb/>
　桐江續集巻三十六　　　　元　方回　撰<lb/>
　記<lb/>
　　孚舟亭記<lb/>
亭以舟名亭之肖乎舟者也舟以孚名易兊下巽上之<lb/>
卦曰中孚也兊為澤凡天下之水皆是也巽為風為木<lb/>
水上風行而木浮焉乗舟之象也以二體觀二五剛得<lb/>
中而實以全體觀三四柔居中而虚卦之六畫亦舟之<lb/>
<pb n="KR4d0428_WYG_036-1b"/>
象也然則何以謂之中孚孚者信也誠也中孚者由中<lb/>
之誠信也巽居上以誠信順乎下兊居下以誠信説乎<lb/>
上相孚之義也易有畫則有象有理則有義象則舟而<lb/>
義則孚也孚之為字上從爪下從子兼有象羽禽以足<lb/>
轉所卵而燠之如巽兊之相孚時至而啐殻出雛誠信<lb/>
之至也是卦也中虚者誠信之本也中實者誠信之質<lb/>
也莊子言虚舟而謂無心老子言車器宫室而謂當其<lb/>
無之之處為有用之處彼葢不知虚實相維之道於吾<lb/>
<pb n="KR4d0428_WYG_036-2a"/>
儒之易未始有聞也非實則何以為外輔非虚則何以<lb/>
為内容兊以上之一畫巽以下之一畫合而成虚為舟<lb/>
之腹心巽以上之二畫兊以下之二畫對而成實為舟<lb/>
之首尾上不以誠信順乎下則何以格下下不以誠信<lb/>
説乎上則何以從上象也巽順兊説而彼此感應風動<lb/>
澤受而内外交際義也或問予之作是亭也將以玩春<lb/>
華延秋魄耳而摟夫易之孚舟以為名不已迂乎雖然<lb/>
予嘗為區區之衣食謀南浮沅湘北泛濟泗大河長江<lb/>
<pb n="KR4d0428_WYG_036-2b"/>
洞庭彭蠡粤之海蜀之峽呉之震澤胥潮無不至焉當<lb/>
其急黒飈雪浪桅仆柂傾與垂涎摩牙之蛟龍爭一絲<lb/>
之命葢濵死者屢矣而每幸免是必猶有誠信一念可<lb/>
質鬼神故未嘗無險難而卒無患未嘗無困乏而終無<lb/>
憂自今以往坐卧於孚舟之亭念念思之上法巽順下<lb/>
參兊説人以誠信感乎己己必以誠信應乎人己以誠<lb/>
信感乎人人亦當以誠信應乎己此觀象玩辭之事不<lb/>
敢不勉若夫揲蓍諏筮而成小過之卦六爻皆變者則<lb/>
<pb n="KR4d0428_WYG_036-3a"/>
當以此卦驗諸身而玩其占焉世有知易君子當以予<lb/>
言為然<lb/>
　　建德府兠率寺興復記<lb/>
佛法入中國以來僧吾齊民寺吾勝壌日以益夥吾未<lb/>
易數計然其法不過析而為三有禪僧有律僧有講僧<lb/>
故其寺亦三曰禪寺曰律寺曰教寺古兠率寺建於唐<lb/>
中宗時後為蒲鞋陳尊宿所居亦禪也而其徒或牓曰<lb/>
團寺問之則曰團者聚也敬天下之所同敬尊天下之<lb/>
<pb n="KR4d0428_WYG_036-3b"/>
所同尊自斗食以上官若吏聚於斯未仕而為士已耄而<lb/>
為父老聚於斯與夫奔走百執事工伎倡優及凡祝髪<lb/>
者皆期而聚焉於斯葢吾儒之説古聖人禄位名壽一<lb/>
本於德而佛者之説則謂佛之願力甚大人之精神無<lb/>
所不通隆棟䆳宇蓮其座奉三大像如君辟之殿墀之<lb/>
下班列行分如羣下之㑹朝於焉䖍祈莊禱是可以降<lb/>
休隤祉遂臣子葵藿之願當其效華封人之祝而舉嵩<lb/>
岳之呼豈不鞠躬跽息舞手蹈足扣額稽首以請振揚<lb/>
<pb n="KR4d0428_WYG_036-4a"/>
梵唄鳴擊器用焚膏爇燭熏然馨香恪儼震肅日就天<lb/>
臨也是意也潦水澗毛尚可以羞神明徼福祥而况於<lb/>
報上之誠心乎良以正覺大慈天下之所同敬然據九<lb/>
五臣億兆天下之所同尊夫既敬所敬尊所尊而團其<lb/>
人則當極夫敬之尊之之事而重其地某昔至郡則所<lb/>
謂團寺者弊甚更一周星愈益圮剥攷故吾州尚書羅<lb/>
公汝楫舊記僅存夫殿像與二力士奮拳杵立於閾外<lb/>
而已餘悉草棘一旦有慧燈者及吾門則咤曰寺且復<lb/>
<pb n="KR4d0428_WYG_036-4b"/>
矣曰何以復曰非燈能復之也復之者僧録法濟也其<lb/>
所以能復之何一曰歸侵疆寺左右故地廣袤民奪為<lb/>
室廬今案籍如故藝桑麻栗芋蔬果可貨食屋其上猶<lb/>
有餘二曰集羣力郡僧三千人醵泉五百得百五十萬<lb/>
為倡檀施始源源而來三曰殖崇産嵗租入舊無㡬籲<lb/>
之總統釋教所新益田為畆若干嗚呼正已往成見在<lb/>
慮將來敬敬尊尊備矣後之人忍墜之乎抑物莫不有<lb/>
數此寺紹興甲子羅公為郡更五年己巳而後守蘇易<lb/>
<pb n="KR4d0428_WYG_036-5a"/>
簡興復之至元辛巳回去郡又五年丙戌而僧録法濟<lb/>
興復之前後兩記皆歙人之嘗為守者歳月亦稍相似<lb/>
則又豈偶然也哉僧録法濟張姓開封人佐之者僧判<lb/>
智顗羅姓江西人致力請田者前上饒教官徐君師顔<lb/>
舉慧燈者如川皆郡人楹礎若干數游者可觀此不書<lb/>
　　琴書堂記<lb/>
琴書堂者新安郡雲岫居士劉公伯証燕休之所也娶<lb/>
予先君之第三姊勤勞起家眉壽偕老然其居三燎于<lb/>
<pb n="KR4d0428_WYG_036-5b"/>
火淳祐元年辛丑大火琴書堂再造甚偉殖貨益饒有<lb/>
雙竹之祥予先叔父元圭和句特警拔居士大喜親書<lb/>
掲之景定元年庚申大火起于鄰堂自是不如前至咸<lb/>
淳六年庚午又大火則堂不能復矣居士長子文蔚先<lb/>
姑所出次庶子曰子申姑命為長子後當火之三子申<lb/>
年甫十五孤苦艱危不絶如髪厯十餘年始克自立琴<lb/>
一張書千餘巻屋數楹始復乃祖之舊與兄秉懿先嘗<lb/>
析居仍合為一孝友愉怡謹脩待定琴書堂復成室宇<lb/>
<pb n="KR4d0428_WYG_036-6a"/>
園疇盡還舊觀居士暨先姑積德好善報在子孫天理<lb/>
之不可泯如此郡守康公天錫為書其顔屬予為記予<lb/>
謂古之琴有歌有弦今之琴弦則是矣而歌弗傳古之<lb/>
書且讀且編今之書以刻以摹動千萬篇今琴視古為<lb/>
太簡故操琴甚易聴琴者莫辨然今書視古為太多故<lb/>
著書甚易而業書者或莫之専於斯二者而得其意則<lb/>
琴固在徽軸之外而書亦不在紙軸之間𤣥之又𤣥盍<lb/>
求之天子子孫孫勿替其延是為記<lb/>
<pb n="KR4d0428_WYG_036-6b"/>
　　澬南耕舎記<lb/>
畢昴之分大梁之次古常山郡有澬水焉澬水之南風<lb/>
氣清淑土宇寛曠滹沱在其東井陘在其西上黨在其<lb/>
南燕代在其北昔人百戰必爭之場而今也干櫜射息<lb/>
有耕無戰真定趙侯卜築於斯號曰澬南耕舎介南徐<lb/>
韓炳求紫陽方回記之回謂三代之民四士農工賈耕<lb/>
者一而食之者三猶患不給後世之民七曰僧曰道曰<lb/>
軍皆不耕耕者一而食之者六故不給尤甚豈侯欲矯<lb/>
<pb n="KR4d0428_WYG_036-7a"/>
是弊也而將以躬耕為事乎古之士葢亦耕矣伊冀沮<lb/>
溺皆是也然不為老農仲尼垂訓並耕而食孟子闢之<lb/>
况夫班品穹崇勲閥殊異民庸昌大治最流聞有如侯<lb/>
者而可以一旦解簮紱親耒耜歸馬廐閑騎牛阡陌吾<lb/>
未之信也曰是不然士大夫患無此志有此志追廣受<lb/>
於東海從羊裘於嚴陵是不難耳陶元亮彭澤棄官耕<lb/>
於下潠其自賦嘗謂田家豈不苦弗獲辭此難劉凝之<lb/>
求田納禄耕於康廬題其像者謂身在菰蒲中名滿天<lb/>
<pb n="KR4d0428_WYG_036-7b"/>
地間豈可謂今世無其人哉易用九戒剛而上九剛之<lb/>
過者也易乾上九為三十二上九之首故於此設亢悔<lb/>
之教以為例他卦上九惟艮居外體者八而皆吉以其<lb/>
止也履之其旋元吉以應柔也大有之吉無不利以乗<lb/>
柔也訟之三禠以至未濟之濡首以過剛失之者十有<lb/>
二卦而晉與益抑又甚焉求晉而不已則𥘉登于天後<lb/>
入于地求益而不已則莫益之或擊之近世貴極人臣<lb/>
者眷未嘗不隆於上威未嘗不震於下而不測出於意<lb/>
<pb n="KR4d0428_WYG_036-8a"/>
外豈非所謂知進而不知退者耶士大夫而知此則㡬<lb/>
於道矣侯之耕舎可以歸歟不必霑泥塗潦而後謂之<lb/>
耕也涼風至而稼穯茂夕日下而牛羊歸予未得游於<lb/>
澬南故缺其賦詠而姑為是記云侯名瑗同知髙郵路<lb/>
總管府事弟名瓛同知浙東道宣慰司事故相門皆名<lb/>
卿<lb/>
　　建德府南山寺旃檀林記<lb/>
佛氏善效其說與儒者或不能不同而其徒與士大夫<lb/>
<pb n="KR4d0428_WYG_036-8b"/>
風俗亦未始大相異易之理難明也乃以龍喻乾以馬<lb/>
喻坤於一物取一象而易可推聖人之德難言也故孔<lb/>
子以天喻堯子貢孟子以日月宫牆泰山河海麒麟鳯<lb/>
凰喻孔子而聖人可知旁行之書非六經語孟比也於<lb/>
其種嗣根器之偉者以龍喻以象喻以獅子喻以苾芻<lb/>
摩尼喻以薝蔔優鉢曇花喻其聚僧之所曰選佛其為<lb/>
之侍者而處於將僧未僧之間則曰選僧而又侈其牓<lb/>
曰旃檀林亦猶國家用人用將相大臣於巳官者未官<lb/>
<pb n="KR4d0428_WYG_036-9a"/>
者也於士乎取士登一名謂之擢桂故取士之地世謂<lb/>
桂林釋氏之法異於儒而其取人之説合乎吾儒之説<lb/>
者如此古睦南山禪寺自無竭禪師如川主之陶虚鑄<lb/>
空新其聚僧之所簷宇靚崇屨鉢昌庶予為文以記猶<lb/>
懼其離於有相也既予歸紫陽山下龍集癸未再以書<lb/>
求記所謂旃檀林者按圖故礎為數六十露庭風牖篁<lb/>
砌柏廂凡將僧未僧之衆與夫亞於座席而各執佛之<lb/>
事者飢饘垢浣炎浴凉爐纎舉悉備且不惟是丈室舒<lb/>
<pb n="KR4d0428_WYG_036-9b"/>
嘯有寄傲之穹閣為棟三給薪買鄰山為頃半捍水作<lb/>
石堤為丈百浚塘溉新粳闢園蒔豆麥庄農佃叟户加<lb/>
室增實首捐私泉十二萬而後檀者踵至或謂斯皆有<lb/>
相之所為而出於好名者之所不能自禦然予嘗謂近<lb/>
世士大夫貪惡亷進惡退緘黙惡直諫阿黨惡至公則<lb/>
詆曰是皆好名世道以是潦倒泥腐今釋氏之法盛行<lb/>
而乗以射利者無所能亦無所畏視事如監司守令馬<lb/>
前後呵殿有騶從案牘有胥吏笞撻有卒徒兇酗饕淫<lb/>
<pb n="KR4d0428_WYG_036-10a"/>
不啻跖蹻顧視吾川獨勇於為善則箝制之以為好名<lb/>
亦近世不肖士大夫妬貪之術耳嗚呼均是人也能言<lb/>
之類一也則其說釋與儒烏得而獨異雖曰均是人也<lb/>
上智下愚殊趍也中人以上中人以下不侔品也則釋<lb/>
之徒與士大夫風俗焉得而不同然則說與儒者合吾<lb/>
見一川矣曾不能變其徒之風俗將有如近世士大夫<lb/>
之弊則予未見百川也是旃檀林中必有讀吾文而興<lb/>
感於斯<lb/>
<pb n="KR4d0428_WYG_036-10b"/>
　　善應庵記<lb/>
予所居縣曰歙渡紫陽山下溪西南五十里曰航口其<lb/>
地隠僻其人古直孫居士復興家焉其近鄉有為尉於<lb/>
信之貴溪者曰呉君雷孫其子曰謹於杭袖書過予言<lb/>
孫居士尋與書皆來書曰居士㓜甚貧事母黄氏孝母<lb/>
歿誓終身廬墓積儉累勤買田十畆築室十間田以供<lb/>
粢盛屋以祀其先時延道友飯之繪世所謂觀世音者<lb/>
奉之大人尉貴溪之日為請於三十六代天師張真人<lb/>
<pb n="KR4d0428_WYG_036-11a"/>
宗演書善應庵三字扁之僻隠之地輪蹄隔絶古直之<lb/>
人巾屨追隨竹樹茂密溪山竒勝請予記予謝曰耕疇<lb/>
居宇如是其眇也而可記古有廟祭無墓祭骨肉斃於<lb/>
下隂為野土之死而致生之不智也故不祭於墓其氣<lb/>
發揚於上為昭明焄蒿悽愴之生而致死之不仁也故<lb/>
祭於廟其祭也薦血腥之禮燔燎羶薌以求諸天報氣<lb/>
也饋食之禮黍稷肺心醴酒以求諸地報魄也反始用<lb/>
情謂之二禮故有陽厭有隂厭於廟不於墓而孝子之<lb/>
<pb n="KR4d0428_WYG_036-11b"/>
心盡矣且祭必用尸周之東而廢尸而用主今之禮無<lb/>
一而古重墓祭而輕廟祭卜尸迎尸懵莫之曉以紙若<lb/>
木書其先之稱謂近於主稍飾則畫素肖形曰影堂又<lb/>
過是則凡鬼神無不刻梓冶金為像而其事侈矣子貢<lb/>
廬孔子墓三年而去後世有以終身廬先墓廢廟不祀<lb/>
為孝者皆非古也居士即墓為庵若混乎廟墓之祭為<lb/>
一為善而應理所必然事葱嶺之神而庵之命名書額<lb/>
乃出於陽平都功之教又似乎混佛老而為一者也若<lb/>
<pb n="KR4d0428_WYG_036-12a"/>
之何為記曰不然墓祭漢以來尚矣墓有庵以歳時烝<lb/>
嘗猶不失古意今之祭然香明燭爇幣非報氣乎酹酒<lb/>
瘞牲非報魄乎祭不以血食而以菜茹則佛老之説俗<lb/>
不可鐫然易曰隨時兵興已來百頃千楹之家頃刻羽<lb/>
化惟佛老之徒得全桀者託於佛老而恣庸者依於佛<lb/>
老而苟中人藏其身於佛老之間亦可以粗安田里而<lb/>
無他虞居士好善於世無求方之奔競官路走趍公門<lb/>
顧財賄而不知止䧟刑辟而不知悔者固有間矣他豈<lb/>
<pb n="KR4d0428_WYG_036-12b"/>
無稱儒生而叛孔氏者惟口惟腹蝸戰蠅營視居士亦<lb/>
或愧焉且居士知方使君之名求文以壽斯庵此一節<lb/>
亦不可不書也是為記<lb/>
　　肅齋記<lb/>
昔河南程氏繼孔孟絶學教學者求道入德曰敬既為<lb/>
之訓曰主一之謂敬又為之訓曰無適之謂一學者能<lb/>
至於主一而無適乃敬之極功初學之士或難之至紫<lb/>
陽朱氏集註論語第一篇之第五章本程氏説亦曰敬<lb/>
<pb n="KR4d0428_WYG_036-13a"/>
者主一無適之謂至為敬齋箴而後有曰不貳以二不<lb/>
參以三則主一無適之義始明大抵心在乎此則不可<lb/>
又適乎彼方主乎此事則不可又雜乎他事此其義雖<lb/>
甚易知而未易行也全此敬於成熟之餘者固必能主<lb/>
一而無適持此敬於操存之𥘉者如之何遽欲主一而<lb/>
無適哉朱氏晚節别為之訓曰敬之為義惟畏字足以<lb/>
盡之葢有取於太公之丹書敬勝怠者吉子思之中庸<lb/>
戒慎乎其所不睹恐懼乎其所不聞怠則不畏不戒慎<lb/>
<pb n="KR4d0428_WYG_036-13b"/>
則不畏不恐懼則不畏人於天地之間罔有所畏則蕩<lb/>
然自肆人欲恣而天理滅矣是故惟畏可以訓敬而初<lb/>
學者易以入門雖然猶未也朱氏之髙弟曰勉齋黄氏<lb/>
又以肅訓敬引洪範之肅以明之謂肅亦畏字之意敬<lb/>
自内出則貌恭恭既外形則心愈肅故曰恭作肅而記<lb/>
禮者亦曰心肅則貌敬以畏狀敬而又以肅狀畏初學<lb/>
者所以防閑束縛之方不在兹乎今夫震擊雷霆談説<lb/>
神鬼聞者莫不肅然何也肅即畏也畏即敬也皆人心<lb/>
<pb n="KR4d0428_WYG_036-14a"/>
之本體而因事以發見者也常人於此僅有斯須之肅<lb/>
斯須之畏斯須之敬君子則不然常如是肅常如是畏<lb/>
常如是敬靜則暗室屋漏儼然若思動則出門使民如<lb/>
臨賔祭善學者由肅入畏由畏入敬貫程氏朱氏黄氏<lb/>
三言而一之於求道入德亦可以弗畔矣夫真定石君<lb/>
郁文卿好學妙年從師以肅名其讀書之齋近俾予為<lb/>
記以析其義而予裒是說以復焉然則肅而畏畏而敬<lb/>
所以涵養其心而徒敬無事則流為異端故先儒教人<lb/>
<pb n="KR4d0428_WYG_036-14b"/>
尤貴於致知求之於方冊而古人與俱如易之畜德求<lb/>
之於朋友而今人與迪如易之兊習則㡬矣君年甫四<lb/>
十三嘗為湖北宣慰司上幕尹鹽官富陽二大邑皆有<lb/>
聲今將尹武岡以是肅為政其不有如時雨化之者乎<lb/>
　　三勿齋記<lb/>
心一而已而有人心道心之分有未發既發之分有忿<lb/>
懥恐懼好樂憂患之分有惻隠羞惡辭譲是非之分心<lb/>
豈若是其多端乎心統性情性靜情動聖人教人以養<lb/>
<pb n="KR4d0428_WYG_036-15a"/>
心之法制其動之不善以全其靜之善不得不分别言<lb/>
之也昔者孟子與公孫丑論不動心之道十有四問十<lb/>
有四荅其七問而七荅也有集義養氣之説雖養氣也<lb/>
實養心也心得其養則其氣浩然心失其養則其氣餒<lb/>
故曰志氣之帥也何謂心得其養孟子之十有四言盡<lb/>
之矣必有事焉而勿正心勿忘勿助長也有此一有勿<lb/>
此三勿則集義而義集矣養心在是而養氣亦在是矣<lb/>
西京趙氏河南程氏以心字屬下句臨川陸氏以心字<lb/>
<pb n="KR4d0428_WYG_036-15b"/>
屬上句新安朱氏以為屬上屬下皆通必有事焉之事<lb/>
如有事顓臾如昭事上帝如請事斯語如從事於斯必<lb/>
有云為必有注措一舉一動無非義者此集義之綱也<lb/>
然是心也苟或毫髪覬望有所為而為之則不為義故<lb/>
設為勿正心之戒傳曰師出不正反戰不正勝孟子曰<lb/>
忠信不二非以正行也葢懸探預期邀譽計功之謂此<lb/>
心既除然又恐其流於怠惰苟且荒唐繆悠而莫之救<lb/>
故又設為勿忘之戒忘也者不耘苖者也人之一心扶<lb/>
<pb n="KR4d0428_WYG_036-16a"/>
左而右危起東而西仆勿忘可也過於勿忘而無以禦<lb/>
之或至於矯枉詐偽詭遇行險故又設為勿助長之戒<lb/>
助長也者揠苗者也一勿利心也二勿放心也三勿戕<lb/>
賊之心也一勿不戒莊子鴞炙時夜之謂也二勿不戒<lb/>
釋氏槁木死灰之謂也三勿不戒截鶴續鳬割肉㗖口<lb/>
愛子而衣裘裳延年而餌金石無益有害甚矣學者之<lb/>
於此心能體認孟子一有三勿之訓三綱正三目舉義<lb/>
為心主心為義主不淫不移不屈豈不所謂大丈夫者<lb/>
<pb n="KR4d0428_WYG_036-16b"/>
哉膠西王君玹德玉宦學江左講明心學有志有氣東<lb/>
嘉孔君文杓端卿以三勿名其齋屬予記之予敬誦所<lb/>
聞抑予謂味七問七荅之養氣又當味八問八荅之知<lb/>
言養氣者乾之剛知言者離之明剛孰有如天者乎明<lb/>
孰有如日者乎剛不挫於人明不惑於人儒者之能事<lb/>
畢矣<lb/>
　　萬山軒記<lb/>
干世者患出山之太早又一出而不復入也避世者患<lb/>
<pb n="KR4d0428_WYG_036-17a"/>
入山之不深又一入而不復出也入而不出古有之今<lb/>
未之見也出而不入則於今多見之然則勇於避世者<lb/>
雖未敢盡以為賢急於干世者其賢否可知已士大夫<lb/>
非無用世之心出處有時進退有命當外觀内省而自<lb/>
謀之謝安石之在東山晉室安危繫焉一出而内難平<lb/>
外患弭然猶東山之志始末不渝海道一舟竟違雅志<lb/>
後世當途之士雖負大聲名未至如謝公之於國家决<lb/>
不可無則莫若常以邱壑泉石之念寘諸胷中可仕即<lb/>
<pb n="KR4d0428_WYG_036-17b"/>
仕可隠即隠髙唐陳侯忠正之才髙而氣剛春秋五十<lb/>
有九官甫至郡貳嘗屑仕吾州愛其山而樂之以萬山<lb/>
名其軒所至掲焉侯之説以為入山不復出過於矯激<lb/>
出山不復入過於奔競皆吾所不為也時止時行山不<lb/>
在目而常在其心所謂每飯未嘗不在鉅鹿下也是心<lb/>
也孟晉迷復之失可以免矣若夫萬山云者非謂枚一<lb/>
十百千以至於萬也猶之萬人萬事萬物舉成數而言<lb/>
耳噫侯之宦游萬山之間去之久而不能忘愚家居萬<lb/>
<pb n="KR4d0428_WYG_036-18a"/>
山之間非不欲老焉而未即歸其不有愧於侯之髙風<lb/>
也是為記<lb/>
　　豐山亭記<lb/>
古歙大州也婺源大縣也汪氏大姓也逥嶺之下有豐<lb/>
山焉豐之為言大也州大縣大姓大山大宜必有大丈<lb/>
夫藏脩其間而友人汪君茂春令以文記其豐山之亭<lb/>
君之說曰嫓歐暨蘇非建紹大詞臣乎吾家浮溪老大<lb/>
文章也嗣濂紹洛非乾淳大儒宗乎吾鄉晦庵翁大學<lb/>
<pb n="KR4d0428_WYG_036-18b"/>
問也吾非不早負大志吾亦欲逺希大賢青衫初筮里<lb/>
社相鄰黄紙再除海壖于役弓刀警邏桴鼔徼廵既重<lb/>
之以簿領之勾稽又責之以弦歌之撫字嘅一身之餘<lb/>
㡬叢四職以并兼三千食客之封君八百家僮之巨室<lb/>
貫耳雕題之㑹蠻琛島賮之衝此是而彼非左恩而右<lb/>
怨多爭而少譲面譽而背疵勞心而勞力畏首而畏尾<lb/>
得情勿喜實繁望廷尉之徒知㡬其神莫甚見督郵之<lb/>
恥大丈夫於此不逺復可也而可以迷復乎哉東阡西<lb/>
<pb n="KR4d0428_WYG_036-19a"/>
陌吾其田上棟下宇吾其宅栽桃種李豈必河陽撫松<lb/>
採菊是亦柴桑蕙蘭無澧浦之悲橘柚非汎洲之貨菰<lb/>
蒲芰荷之沼鯉泳龜浮梨柿橡栗之林鹿呦猿嘯粤蕉<lb/>
岷芋渭竹庾梅后土洛陽之花神農雷公之藥唯力是<lb/>
視具體而微不豐於爵位而豐其甘㫖以奉親不豐於<lb/>
泉布而豐其饌羞以娯客釃緑醑兮勞農耕野剔青燈<lb/>
兮聽子讀書此吾所以因山築亭有取於豐大之義葢<lb/>
謂豐於天理則吾之大丈夫者非世俗豐於人欲以為<lb/>
<pb n="KR4d0428_WYG_036-19b"/>
大者也吾觀於易離下震上明動相資所以致豐明而<lb/>
不晦動而不靜不可以保豐如日在天懼過乎中吾之<lb/>
仕將進而窮乎寧退而通乎同郡方回髙其識壯其言<lb/>
神逰其亭為之謠曰識象外之意者可與言易豐之彖<lb/>
傳可以象測物盛而大皆不可極天地日月與時消息<lb/>
酒飲微醉花看半開焉得深於理者與之歌觀物之吟<lb/>
於斯亭而和之以歸去來乎<lb/>
　　有有堂記<lb/>
<pb n="KR4d0428_WYG_036-20a"/>
天之所以畀於我者豈獨我有之人有之物亦有之豈<lb/>
獨聖人賢人有之雖愚不肖之小人亦有之中庸曰天<lb/>
命之謂性此專指天所賦而言曰率性之謂道此兼指<lb/>
人與物所得而言曰脩道之謂教此則專指聖賢之所<lb/>
以異於凡人庶物而言由夫天之所賦人與物之所得<lb/>
者觀之則天所與無不公人與物所受無不同故曰豈<lb/>
獨我有之人有之物亦有之豈獨聖人賢人有之雖愚<lb/>
不肖之小人亦有之如將由夫聖賢之所以異於凡人<lb/>
<pb n="KR4d0428_WYG_036-20b"/>
庶物者觀之則情慾之累為桀紂蹠蹻始有而不終有<lb/>
氣質之偏為禽魚草木僅有而不全有若聖與賢氣質<lb/>
清明情慾淨盡於是獨能有夫凡人庶物之不終有且<lb/>
不全有者也鳴呼性也道也固有之有也同有也至於<lb/>
脩以為教而性存道備則豈非保有之有而獨有者也<lb/>
此趙氏有有堂之所以作歟吾嘗患乎世俗之士素所<lb/>
固有失亡澌盡而無遺餘非所當有經營搜抉而不知<lb/>
紀極煽門户之勢燄闢田疇之膏腴南金明珠美玉麗<lb/>
<pb n="KR4d0428_WYG_036-21a"/>
錦以肆侈奢法書名畫古匜珍鼎以崇玩好戎鑚李核<lb/>
崇鬭萍虀鍾乳三千胡椒八百殊不知此皆外物也暫<lb/>
聚者必忽散乍來者必倐去一旦莫之能守則煙消灰<lb/>
滅甚者骨且朽而名尚臭孰與夫秉彛物則固有此天<lb/>
保而有之黠鬼所不能矙大盜所不能奪者哉孔子曰<lb/>
季氏富於周公又曰齊景公有馬千駟此世俗所謂有<lb/>
也孟子曰人皆有怵惕惻隠之心又曰大人者不失其<lb/>
赤子之心者也此吾黨君子所謂有也然則此趙氏有<lb/>
<pb n="KR4d0428_WYG_036-21b"/>
有堂之所以作歟抑又聞亡而為有聖門以為戒有若<lb/>
無曾子以是美顔子趙氏名彌忠學甚博文甚竒而不<lb/>
自眩耀年與予皆將七十而能以謙下人予嘗為作問<lb/>
道亭記今又為記斯堂乾下離上卦曰大有有則有矣<lb/>
良賈深藏有而若無不亦善之善者也若夫有名萬物<lb/>
之母老氏之所謂有有物無形本寂寥釋氏之所謂有<lb/>
近理亂真皆不合於古聖賢之言寘勿論可也<lb/>
　　不老堂記<lb/>
<pb n="KR4d0428_WYG_036-22a"/>
古今人情不甚相逺好之極愛之至則必有過美溢褒<lb/>
之辭古堯舜以上皆年百餘歳彭鏗年八百餘歳李耳<lb/>
年二百餘歳而後世謂上壽百二十謂七十者希然則<lb/>
詩所謂永錫難老俾爾昌熾俾爾耆艾萬有千歳眉壽<lb/>
無有害其無乃相與為欺歟曰不然君臣父子夫婦兄<lb/>
弟朋友之間下事上卑奉尊以其惻怛忠厚之心形為<lb/>
祝賛願望之語故詩六義有頌焉者此也易所謂原始<lb/>
反終精氣㳺魂則萬古不易之定理道德經曰物壯則<lb/>
<pb n="KR4d0428_WYG_036-22b"/>
老又曰死而不亡者壽其言天地能長久非羽流所謂<lb/>
不死者也莊子非全書列子乃偽書亦皆言死生壽夭<lb/>
未嘗言世有不老不死之人至列仙傳黄庭經真誥等<lb/>
作始謂人可不老不死五代王建據蜀道士王喬者偽<lb/>
撰靈寳度人經以惑世始謂枯骨成人髪白再黒齒落<lb/>
復生龍漢開皇之年敷落鬱羅之天妄註繆釋謾誕詐<lb/>
諼<hi>缺</hi>世之愚人以鍾吕為不老不死而飛昇者饒之德<lb/>
興董君守成儒者也介其邑人李君重魁來亦儒者也<lb/>
<pb n="KR4d0428_WYG_036-23a"/>
求予為不老堂記且謂蘇文忠公為董君毅夫櫽括陶<lb/>
靖節歸去來為長短句者即其五世祖儒者也而以不<lb/>
老名堂則似乎捨儒而從老氏且陶蘇二詞曰神仙不<lb/>
可期曰神仙知在何處皆有寓形宇内之嘆斯堂也無<lb/>
乃遂以神仙為實有而欲學之乎曰非是之謂也昔朱<lb/>
文公以詩辭胡籍溪劉共父在朝之招有浮雲舒巻萬<lb/>
古青山之句胡五峯聞之疑其有體無用為賦青山不<lb/>
老出雲雨洗塵埃之句意葢取諸此耳山體也雲用也<lb/>
<pb n="KR4d0428_WYG_036-23b"/>
分二詩味之文公之意主乎處五峯之意勸以出合所<lb/>
謂萬古不老四言味之則體定而用殊山有不可變之<lb/>
色士大夫雖有可行之時終必有不可移之節此之所<lb/>
謂不老者山色不與時而少變也非彼數息服氣辟榖<lb/>
餌藥養内外丹煉隂陽神以求夫延年益算而不老者<lb/>
也董自號曉峯居士無復日五色夢以不老之娯自娯<lb/>
而亦不知老之將至取先生君子所云我今忘我兼忘<lb/>
世及一川風雨要人看者引壷觴自醉而浩歌焉亦足<lb/>
<pb n="KR4d0428_WYG_036-24a"/>
以為一代之豪哉<lb/>
　　棣華堂記<lb/>
易之初畫一陽竒一隂偶為兩儀其再畫也為四象四<lb/>
象之上又畫焉老陽加竒而加偶老隂加偶而加竒少<lb/>
陽加竒而加偶少隂加偶而加竒是為乾兊離震巽坎<lb/>
艮坤而八卦成説者以乾坤為父母兊離震巽坎艮為<lb/>
六子而有長男中男少男長女中女少女之分由是言<lb/>
之盈天地之間父生母育凡圓頂方趾横目而為人者<lb/>
<pb n="KR4d0428_WYG_036-24b"/>
皆吾之兄弟也而况九族五服之内所謂兄弟者乎由<lb/>
曾髙祖父以及已而至子孫曾仍雲來其沿無窮其初<lb/>
一人之身也猶之卦六十四出於八八出於四四出於<lb/>
二二出於一萬有不齊之初一而已矣君子知此之所<lb/>
謂一者則可與處兄弟之間矣杭新城之羅氏自㐮陽<lb/>
徙由漢及唐末而諫議大夫給事中名隠字昭諫以風<lb/>
節詩章顯聞于時又十世生夢孫夢孫生勝祖勝祖生<lb/>
子二卯成文寳卯成生一子天錫文寳生三子應龍應<lb/>
<pb n="KR4d0428_WYG_036-25a"/>
新應卿今四又生八新城祖業累世不分卯成今年七<lb/>
十有六主其家事文寳甞為别邸杭城徃來憇息仕為<lb/>
迪功郎兩浙制凖乙亥之變歸鎮鄉邑罄蓄儲賑隣里<lb/>
平生尚義嗜善樂施㢮逋年五十七而卒應龍與予文<lb/>
字交謂家有堂曰棣華請予記其說於壁是詩也興而<lb/>
兼比或以為文武治内之雅或以為周公作則成王時<lb/>
或以為召穆公作則宣王時詩有作有述有頌古詩之<lb/>
先後不可必攷卾不韡韡之義以况兄弟之上覆下承<lb/>
<pb n="KR4d0428_WYG_036-25b"/>
則不可不講或謂卾不二字當作蕚附大抵以謂花與<lb/>
蒂之相附弟必順承其兄兄必䕃覆其弟安樂相輯睦<lb/>
患難相扶持不特大而有天下者當然小而有一家者<lb/>
亦莫不當然也雖然論其華蕚不若論其本根植物之<lb/>
在地也何必棠棣根本固則華葉茂唐風有枤之杜曰<lb/>
其葉湑湑其葉蓁蓁亦所以興兄弟枤杜也棠棣也焉<lb/>
有不深培其本根而能責望其流行發見之茂盛者乎<lb/>
予甞謂人生而皆有孝弟之心管蔡之失為一時私見<lb/>
<pb n="KR4d0428_WYG_036-26a"/>
所蔽耳今之教子弟者不必人人皆為碩儒要當從師<lb/>
取友通古今識道理化氣質屏物慾使皆知乎萬物之<lb/>
所由生同乎一氣一家兄弟子孫之所以衆出乎一人<lb/>
之身則雖或纎微擊觸有乖離析異之萌亦自然有所<lb/>
不忍矣噫嘻此豈非務學讀書為根本之謂歟同田為<lb/>
富分貝為貧羅氏之後尚世永保之<lb/>
　　輔徳廟碑<lb/>
祀天郊祀地社祀祖禰廟天地之神壇而不屋人之神<lb/>
<pb n="KR4d0428_WYG_036-26b"/>
則屋之屋之則曰廟所以聚其氣以凝其神也周公明<lb/>
堂以文王配上帝天與人皆以廟祀之自此始古天子<lb/>
諸侯大夫士廟有差三代功臣與食太廟未有特以一<lb/>
夫而立廟者也蜀人徳諸葛野祭猶不輕廟唐狄相使<lb/>
江南僅存夏禹呉泰伯季扎伍員廟自張許行節義廟<lb/>
睢陽韓栁以文章守廟潮栁由唐入宋多援此比而江<lb/>
南之廟大不勝其多有司不欲違人心而許之廟然以<lb/>
未命之士未壯之年一旦形亡氣存赫厥威靈奔走半<lb/>
<pb n="KR4d0428_WYG_036-27a"/>
天下則莫若翊應助順正烈廣靈周侯廟祀之盛者也<lb/>
侯杭州新城縣人世家緑渚諱䧺字仲偉母夫人感金<lb/>
蛇浴金盆之祥生於宋淳熈十五年戊申三月四日以<lb/>
嘉定四年辛未四月朝徽州婺源五顯王廟卒年二十<lb/>
四侯像方巾緑袍勁髯脩眉巨鼻聳目魁岸瑰碩或依<lb/>
憑或示現或託夢寐衆尊為神祈榖響應五顯王者其<lb/>
五方五行之英氣歟始以九月二十八日降神四月八<lb/>
日慶佛誕者走廟下無慮百萬衆侯之神實先後之端<lb/>
<pb n="KR4d0428_WYG_036-27b"/>
平二年乙未饒州徳興縣有請以侯辛夘歳於本縣祁<lb/>
門隂捍常山草冦旗甲金鼓恍惚雲際乃後所在疫而<lb/>
禱旱而禱雨而禱虎害火灾而禱禱輒應始封翊應將<lb/>
軍嘉熈元年丁酉兩淮制置大使趙葵奏邊境清賴神<lb/>
力别封䕶國忠翊大將軍二年戊戌許新城縣照徳興<lb/>
縣已封稱翊應將軍新舊廟又明年庚子縣令黟汪績<lb/>
為記淳祐四年甲辰徽州請加封為翊應侯寳祐二年<lb/>
甲寅下新城縣賜勑額曰輔徳廟五年丁巳加封助順<lb/>
<pb n="KR4d0428_WYG_036-28a"/>
為四字侯咸淳七年辛未加封正烈為六字侯十年甲<lb/>
戌加封廣靈為八字侯建炎舊制神祠靈應賜額封侯<lb/>
自二字至八字止侯自崛興亘古所罕有先是侯之猶<lb/>
子宗智者於開慶元年己未陳乞周氏子孫主廟事僧<lb/>
指南蠲潔葺修如婺源靈順廟式尚書符報可宗智竭<lb/>
貲再造斯廟穹殿傑閣亢爽髙閎疲二十年之力獨門<lb/>
廡猶舊大元混一靡神不依中書右丞楊公鎮生長杭<lb/>
夢有感捐金成宗智志華締一新鳩工至元十六年己<lb/>
<pb n="KR4d0428_WYG_036-28b"/>
卯扺癸未告成侯之孫逢吉介邑人羅應龍請回實録<lb/>
其事回謂顔子二十九蚤死配饗宣聖徳也鄧禹二十<lb/>
餘封侯為雲臺四七之首功也侯稟天地異氣享年僅<lb/>
踰弱冠而能以其方寸之不朽為五顯王丞弼與顔徳<lb/>
鄧功比隆神矣哉侯卒之百一十三年大徳庚子再改<lb/>
斯文碑之乃歌緑之渚三章歌之曰<lb/>
綠之渚兮浣侯衣青厥蟾兮神所依未壯而逝兮匪夭<lb/>
白首者拜兮莫之敢非潮來兮潮往侯朝出遊兮夜歸<lb/>
<pb n="KR4d0428_WYG_036-29a"/>
侯昔家兮今廟奠椒醑兮神其我釂𣺌𣺌兮綠之渚子<lb/>
陵在上兮子胥下羊裘孔樂兮䲭夷猶怒勾呉炎漢兮<lb/>
俛仰今古侯之願兮天不違保我民兮靡兵靡饑水無<lb/>
蛟蜮兮山無貙豹有蘋有芷兮歳其報彭殤共盡兮孰<lb/>
盡而神不死者心兮幻者身雨八荒兮先我桑梓我刋<lb/>
此石兮百世之史<lb/>
　　餘干州學記<lb/>
大縣升州以民多也縣學升州學以士多也自元貞二<lb/>
<pb n="KR4d0428_WYG_036-29b"/>
年丙申始饒之餘干既升州州學置教授一員自延平<lb/>
祝君宜孫始民多則户口盛故州置守重其名以臨之<lb/>
士多則風俗美學置教授者亦所以重其名而以己之<lb/>
所知教乎人以己所聞授乎人乃風俗之所由關則其<lb/>
所任尤有所重而不輕者矣夫升與降為對而實宜副<lb/>
其名升州置守其名重於舊矣户口有降而無升可乎<lb/>
此為民父母者之責也學置教授亦名重於舊矣風俗<lb/>
不升而或降可乎此為民師表者之責也此循名責實<lb/>
<pb n="KR4d0428_WYG_036-30a"/>
者之議所以不容己也餘干風俗何如哉三代而下人<lb/>
物議論惟諸葛孔明張柬之范文正公韓忠獻公張忠<lb/>
定公趙忠定公有伊周之風明道似顔子伊川似孟子<lb/>
而南軒張宣公似明道晦庵朱文公似伊川張忠定公<lb/>
卒於是邦其臨戎有范文正之勞而不計孔明之利鈍<lb/>
趙忠定生於是邦其立君有韓忠獻之功而不幸乃有<lb/>
如柬之之寃死張忠定有子宣公如明道如顔子而嘗<lb/>
侍養於是邦趙忠定有友文公如伊川如孟子而嘗講<lb/>
<pb n="KR4d0428_WYG_036-30b"/>
學於是邦此餘干風俗之所以盛也祝君為教授之明<lb/>
年大徳改元丁酉夏具學事本末俾愚為記且其言曰<lb/>
縣升州匪以榮州官縣學升州學匪以榮學官名升則<lb/>
實當與之俱升州官當思所以養其民而升其户口學<lb/>
官當思所以訓其民而升其風俗是邦也兩真相兩真<lb/>
儒無以加矣而又何升學者而欲遽為兩真相兩真儒<lb/>
未易及也階而升焉得為斯四大老之事業問學亦可<lb/>
矣然則將欲為四大老其又何階南溪柴公中行之風<lb/>
<pb n="KR4d0428_WYG_036-31a"/>
節嘉定去國外補痛詆權史不屈雙峯饒公魯之性理<lb/>
石洞紀聞等書有功考亭不少此其階也學舊在琵琶<lb/>
洲厲掲良難紹興壬戌令杜師旦遷于羊角山之左租<lb/>
入歳石二百餘厄湖潦七八載祝君裕枵植仆㦸門論<lb/>
堂齋廡先賢之祠小學之序一時改觀以至掲扁牓鑄<lb/>
祭器罔不一新逮秋冬又修宣聖廟楹棟瓦甓丹堊焕<lb/>
然州官六員賴張主扶持之力甚至爵位姓氏見題名<lb/>
記此不具書工費間架之數不枚書雖然餘干風俗甲<lb/>
<pb n="KR4d0428_WYG_036-31b"/>
天下愚粗能言之矣山水登臨之美甲東南記不一言<lb/>
及之何歟曰樂山者見其靜樂水者見其動登所謂養<lb/>
正堂而懐前脩遨所謂筆峯亭而覽絶景劉長卿張祐<lb/>
錢希白楊大年之詩具在學者能之是亦餘事進於斯<lb/>
道則祝君當舉由求赤㸃言志之章相與訂之<lb/>
　<lb/>
　<lb/>
　桐江續集巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集巻三</head>
    <p>
<pb n="KR4d0428_WYG_003-1a"/>
欽定四庫全書<lb/>
　桐江續集巻三　　　　　　元　方囘　撰<lb/>
　　行圃<lb/>
小圃無亭榭心閒地自寛好花書壁記怪樹畫圖看雪<lb/>
少先誇瑞霜嚴諱説寒貪嗔除已盡唯要不癡難<lb/>
　　細省<lb/>
細省浮生理宜令寸地寛老兼無病少閒欲不貧難逺<lb/>
極山逾好晴初雪更寒聚奎幾卿相誰解勝陳搏<lb/>
<pb n="KR4d0428_WYG_003-1b"/>
　　晩望<lb/>
萬事何堪挽江流日夜東年華三戒後心緒四愁中待<lb/>
雪登危阜觀星仰暗空夜寒天地黒幾室有爐紅<lb/>
　　贈滕君必紹<hi>併序</hi>
　　　滕君之先公武子嘉煕戊戌入太學寳祐癸丑<lb/>
　　　對集英不及於禄嘗相遇餘杭之旅舍見予所<lb/>
　　　為新笋小松詩句擊節賞之今三十餘年有子<lb/>
　　　來訪感歎往事寄情于言<lb/>
<pb n="KR4d0428_WYG_003-2a"/>
之子有名父何蕃合比肩虞庠驚脱頴孔壁妙忘筌髙<lb/>
第攽楓扆長身掩薤阡師亡鄉黨惜人往嵗時遷達宦<lb/>
誰無死遺文爾獨傳客郵曽旅進邑子例垂憐衮語推<lb/>
真幅絺詞激懦篇善人宜有後一見欲澘然<lb/>
　　夏商<lb/>
牛下悲哀寗戚謳捐湯置禹此何由父初傳子風差薄<lb/>
臣至干君徳轉輶歸啟舊家猶幾在升陑衆旅已相讐<lb/>
何人得似彭鏗夀見夏為殷復見周<lb/>
<pb n="KR4d0428_WYG_003-2b"/>
　　周<lb/>
七月陳王致太平轉頭已聽黍離聲陪臣僣上三歸備<lb/>
霸國邀君九鼎輕釋氏談空端有理詞人賦恨豈無情<lb/>
燠年寒嵗頻更換未抵黄河一度清<lb/>
　　太公孔子<lb/>
禔身渉世謾多憂運去時來不自由孔子三千難變魯<lb/>
太公八十尚興周星辰嵗久常差度江海潮生㑹倒流<lb/>
萬有盈虧理如是可須慳作醉鄉遊<lb/>
<pb n="KR4d0428_WYG_003-3a"/>
　　漢<lb/>
燈前閒覆孟堅書瞬息炎劉四百餘五聚井星才屬爾<lb/>
一抔陵土竟何如早誇發縱輕烹狗終藉吞舟失漏魚<lb/>
若使髙皇為晉獻可須莽卓始坵墟<lb/>
　　東晉<hi>魏收撰元魏書目東晉為僣晉宋以下為島夷世稱穢史故不得不與之辨</hi>
劉琨勸進豈無聞王猛臨終亦有云穢史汝能誣正統<lb/>
老傖誰實蒞餘分山隂褉事流觴帖彭澤歸來植杖文<lb/>
二物萬年終不泯可能草木張吾軍<lb/>
<pb n="KR4d0428_WYG_003-3b"/>
　　陳<lb/>
倐忽還如晉滅呉六朝宫殿永榛蕪千嬌玉座酣醽醁<lb/>
一命青絲繫轆轤早使閣中無貴嬪未應闕下有蠻奴<lb/>
他時月夜逢楊廣衣鉢相傳不早無<lb/>
　　唐明皇<lb/>
突虎衝蛇獻荔枝氷皴霧瘴覆全師豔妃有弟堪為相<lb/>
叛将無君懵不知嗣后已成靈武簒舊臣空復曲江思<lb/>
太平可似花開易羯皷三聲喚得來<lb/>
<pb n="KR4d0428_WYG_003-4a"/>
　　南唐<lb/>
中原赤氣已龍興豈必橋江罪若氷花不忍看春哭后<lb/>
金何曽惜嵗齋僧失身亡國非無痛保士全民尚可矜<lb/>
復遇大梁愛文藝餘臣往往與瀛登<lb/>
　　長安<lb/>
客從函谷過南州畧説長安舊日愁仙隱有峰存紫閣<lb/>
僧居無寺問紅樓蘭亭古瘞藏狐貉椒壁遺基牧馬牛<lb/>
萬古不隨人事改獨餘清渭向東流<lb/>
<pb n="KR4d0428_WYG_003-4b"/>
　　半山<lb/>
力引豺狼噬九州貛郎於世果何讐青苖法令初為祟<lb/>
玉斧封疆半已休紹聖南行多不返靖康北狩欲誰尤<lb/>
兒時曽讀前朝史幾夜寒燈見淚流<lb/>
　　老悔<lb/>
前世何知後世長老年合悔少年狂即今安在凌煙閣<lb/>
畢竟無非審雨堂脚底東西南北路樽前三萬六千場<lb/>
謫仙落魄人誰識終許詩名死後香<lb/>
<pb n="KR4d0428_WYG_003-5a"/>
　　傍觀<lb/>
老檜長松玉立身雪摧霜挫不爭春但須處士杯中物<lb/>
可用明公壁後人自審詩肩無骨相或稱書眼尚精神<lb/>
南山射虎非吾事亦復傍觀野水濵<lb/>
　　烏聊山廟登覽<lb/>
寒齋兀兀味殘書一上崔嵬計未疎下界喧卑離市井<lb/>
平臯灑落見樵漁斷鴻淮漢三江外古樹隋唐五代餘<lb/>
忽憶浮溪偃王句顧瞻遺廟意躊躇<lb/>
<pb n="KR4d0428_WYG_003-5b"/>
　　大雪約程以忠不至次日以詩問之<lb/>
禦寒時著火文武等醉豈拘杯聖賢土潤春應萌有日<lb/>
塵清野更潔於天誰呵凍筆詩能畫獨上髙崗意欲仙<lb/>
剰有籬根未消處試裒枯篠取茶煎<lb/>
　　雪霽次韻以忠見和<lb/>
霽色寒光滉詩眼謝家舊賦果誰賢無聲忽訝潮包地<lb/>
不夜常疑月在天溪上過橋僧似畫樓頭把酒妓如仙<lb/>
老夫幸有瓶笙在更掃空堦落葉煎<lb/>
<pb n="KR4d0428_WYG_003-6a"/>
　　雪後小園<lb/>
紙色光新聳壊櫺履聲鬆脆兀閒庭飢禽啐砌留竒迹<lb/>
枯樹拏空失醜形早與花根添麴糵可容畫手著丹青<lb/>
溪西凍瀑融晴滴欲問巖僧借凈瓶<lb/>
　　次韻雪後<lb/>
簷澌餘滴濺風櫺三日晴猶剰半庭足使蝗蝻俱屏迹<lb/>
未妨鶯燕尚潜形調鹽凍字難為墨透瓦炊煙漸放青<lb/>
共笑愛梅癡老子夜深温水換銅瓶<lb/>
<pb n="KR4d0428_WYG_003-6b"/>
　　甲申元日<lb/>
春光幾度九十日人夀都盧一百年老圃地寛花富貴<lb/>
醉鄉天闊酒神仙誰能晩節消閒福時喜新詩得警聮<lb/>
曉色欲紅拜元造爐熏一炷鵲聲前<lb/>
　　正月初七日如江西以畏飲辭呉式賢宅宿向果<lb/>
　　市店<lb/>
殘雪西郊路依稀已似春初程何必逺相識况如親久<lb/>
逺交宜淡沉綿飲戒醇故辭情話友擬便穩眠身販旅<lb/>
<pb n="KR4d0428_WYG_003-7a"/>
駢荒店蠻音酗近鄰霰穿疎瓦亂風掠破巾頻倦馬噴<lb/>
醒嚏頑雞絶凍呻謾誇為客慣却憶在家貧老嫗言堪<lb/>
取諸奴意勿嗔近來軍過後少有早行人<lb/>
　　雨過巖寺鎮<lb/>
凍濘滑如油前驅雨未休轉添行路惡始覺别家愁早<lb/>
市漁翁聚靈祠嶽鬼幽憇鞍寓吾目有句亦堪搜<lb/>
　　茅田汪王廟<hi>茅田亦曰臨河</hi>
殿閣猶如許兵戈豈不無終然香火在直與子孫俱緒<lb/>
<pb n="KR4d0428_WYG_003-7b"/>
徳垂千古全功保一隅唐陵已煙草誰作降神巫<lb/>
　　宿曹西疇宅大雨<hi>祐舊名希聖</hi>
竹樹環齋館真宜聽雨聲不堪終夜急似欲阻人行薄<lb/>
醉眠難熟多思夢輒驚漏牀正當面移枕屢縱横<lb/>
　　白茅道中<lb/>
世故時時異年華物物新溪聲添夜雨麥事待晴春草<lb/>
棘扄空戸巖崖伏凍人問言何至此征騎往來頻<lb/>
　　溪漲<lb/>
<pb n="KR4d0428_WYG_003-8a"/>
立春猶二日漲雨一何深秀足明吟眼危如撼旅心僕<lb/>
愁前店閉馬怯小橋臨不見兵氛起溪西好竹林<lb/>
　　旅次感事<lb/>
溪港周遭曲田原迤邐賖猿猱崖刻削烏鳥樹槎牙近<lb/>
水皆宜竹先春已報茶千村經刼火萬境嘆虚花破落<lb/>
餘神廟荒殘少富家見人唯欲避問事只成嗟俗異言<lb/>
難曉程脩路恐差前朝題壁士往往字如鴉<lb/>
　　問雨<lb/>
<pb n="KR4d0428_WYG_003-8b"/>
煙為火之氣欲雨煙不散陽為隂所遏炎焰變舒緩雲<lb/>
乃水之氣欲雨雲乃浮隂為陽所㸑饙餾成波流殘秋<lb/>
窮臘百餘日小園不曽鞋底濕東風欲動問行程山中<lb/>
比夜雨連明吾聞隂陽交媾始生萬物不蒸不發不漬<lb/>
不茁往者久晴欲駕遄輟今行而雨咎天何説然則紫<lb/>
陽山人老如此夫豈得已有行役皇天肯念行路難豈<lb/>
不能頃刻之間一掃雲煙紅日出<lb/>
　　舂磑吟<lb/>
<pb n="KR4d0428_WYG_003-9a"/>
槁木豈有情頑石且無知何術使之動不假人力施緯<lb/>
竹以為車堰水江之湄湍流既迅急樞軸為斡移朽杵<lb/>
輒雀躍死磨猶驥馳一日殆百斛成功歸簸篩吾聞往<lb/>
古初冥冥若愚癡火食尚未悟人與禽獸嬉聖智既有<lb/>
作便利無不為機事至此極機心開自誰所以桔橰人<lb/>
旁貽甕汲嗤馬本齕草物教之諳戰鼙鐵若不入冶焉<lb/>
有劒與錐工械日以廣生靈日以糜平生子方子拙直<lb/>
為人欺見巧終不喜諷此舂磑詩<lb/>
<pb n="KR4d0428_WYG_003-9b"/>
　　喜雨晴<lb/>
驟雨送殘雪山澗沒半膝悠悠入深溪想復髙數尺赤<lb/>
土流水紅青土流水碧寸歩阻爛泥詩眼返自徳維兹<lb/>
九江路巴蜀通大驛今事既不然取道浮梁側西偏數<lb/>
巨港春漲輒泛溢無橋復無船僕曹為予戚老夫負膽<lb/>
氣動為萬里役江河淮湖間徑度無怖色恭惟天所棐<lb/>
豈不在正直但行無所苦前路皆晴日<lb/>
　　馬惜蹄<lb/>
<pb n="KR4d0428_WYG_003-10a"/>
家居豈不好事此鞍與羈春前三日雨僕夫畏深泥江<lb/>
南萬山中岡嶺互髙低踏土不踏石馬亦惜其蹄野逈<lb/>
暮有虎村荒晨無雞升斗安所糴囊粟千里齎身汝不<lb/>
自愛茹荼甘旅栖曰予匪得已伐木詩有稽交誼重金<lb/>
石星霜悵分攜一覿庚夙願投老歌歸兮<lb/>
　　路傍草<lb/>
野火燎荒原霜雪日皜皜牛羊無可噍衆緑就枯槁天<lb/>
地心不泯根芽蟄深杳春風一披拂顔色還媚好如何<lb/>
<pb n="KR4d0428_WYG_003-10b"/>
被兵地黎庶不自保髙門先破碎大屋例傾倒間或遇<lb/>
茅舍呻吟遺稚老常恐馬蹄響無罪被擒討逃奔深谷<lb/>
中又懼虎狼咬一朝稍甦息追胥復紛擾微言告者誰<lb/>
勸我宿須早人生值艱難不如路傍草<lb/>
　　古店<lb/>
古店看題壁儒風豈易還匪因登貢籍即為叩賢闗騰<lb/>
踏雲霄上沉埋草莽間其人俱已矣遺跡尚斑斑<lb/>
　　魚亭驛<lb/>
<pb n="KR4d0428_WYG_003-11a"/>
黟縣魚亭驛東萊閤老詩雨晴雲氣歛峰古石形竒老<lb/>
眼經題奨髙風費詠思祗慙無密竹不似紹興時<hi>黟於紹興</hi>
<hi>經張琪之掠然猶有密竹如雲不見天得吕居仁詩之也祗應黟縣溪山好盡在魚亭驛舍前的然如此</hi>
　　懐秋崖<hi>併序</hi>
　　　囘寳祐乙卯至祁門上謁宗伯秋崖先生一見<lb/>
　　　客之門下夜置酒誦詩徹曉今再至已三十年<lb/>
　　　懐感成詩<lb/>
崖僊憶昔手予攜音響如鐘氣吐蜺槐國諸公千夢蟻<lb/>
<pb n="KR4d0428_WYG_003-11b"/>
甕天餘子一醯雞滿浮芳酒春梅動朗誦新詩夜月低<lb/>
倐三十年如一瞬東坡門下愧雙溪<hi>東坡先生族姪蘇元老號雙溪有集</hi>
<hi>傳世</hi>
　　廢宅嘆<lb/>
兹為何人宅桂栢猶蒼蒼樓閣已傾卸下有室與堂牕<lb/>
戸半拆卸髹漆留餘光釡去存破竈畫剥欹頽牆想見<lb/>
全盛時日夜崇豆觴書塾在其左子弟聲琅琅問今安<lb/>
所往豈不有死喪死喪則不然避兵移他鄉他鄉亦不<lb/>
<pb n="KR4d0428_WYG_003-12a"/>
逺深阻踰磵岡自古有避地兵來尚可避惟有避役難<lb/>
追逮窮所至昔住大宅人今為忍凍民<lb/>
　　早見桃花<lb/>
離家四五程所至盡堪驚未許盜皆息焉能軍不行人<lb/>
移山裏住春廢道傍耕破屋知誰主桃花照眼明<lb/>
　　立春日馬上遇黄國寳應犀<hi>併序</hi>
　　　正月十一日立春喜晴宗年兄長去言府判同<lb/>
　　　令子中和君躍馬送予於祁山西門之外五里<lb/>
<pb n="KR4d0428_WYG_003-12b"/>
　　　且俾中和攜酒殽送予一程行又可二里有騎<lb/>
　　　西來鞍鞭稍近相視而笑乃吾故人邑廣文黄<lb/>
　　　君國寳也立語良久不能捨迴馬同中和送予<lb/>
　　　盡三十五里至于東松寺宿焉僧樓深閴猿嘯<lb/>
　　　牕外秋崖老先生淳祐已酉赴郡南康題墨如<lb/>
　　　新因竊感嘆賦五言二首國寳中和明發言還<lb/>
　　　併呈去言<lb/>
連宵好夢頻二喜集佳辰曉霽逢春日山深遇故人立<lb/>
<pb n="KR4d0428_WYG_003-13a"/>
談詢近事小酌叩荒鄰暮宿東松寺吟眸處處新<lb/>
十載亂離頻何知有此辰翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>果下馬突兀眼中人野<lb/>
店春盤共僧房夜榻鄰吾宗老僊伯題墨尚如新<lb/>
　　宿東松寺<hi>祁門西三十五里岳武穆舊有紹興留題衆因祠之今壁壊矣予三十年前猶</hi>
　　　<hi>見之也</hi>
一僧垂亂髮杉閣夜寒饒開鎻容鋪榻求錢為造橋獼<lb/>
猴牕外嘯鼯鼠燭前跳岳筆親題壊前朝恨未銷<lb/>
　　牛頭嶺下老人<hi>姓項獨此人開店其家充軍</hi>
<pb n="KR4d0428_WYG_003-13b"/>
九十前朝老髯疎骨亦清相形宜老夀説夢憶昇平田<lb/>
屋臨官道孫男給遞兵興州馘狂賊曽見捷旗行<lb/>
　　題苦竹港寓壁<lb/>
三十年前此路行來車去馬唱歌聲旗亭沽酒家家好<lb/>
驛舍開花處處明白羽宵馳四川道青樓春接九江城<lb/>
如今何事無人住移向深山説避兵<lb/>
　　三十年吟<lb/>
三十年為世吾今迫六旬兒時前輩盡亂後善人貧未<lb/>
<pb n="KR4d0428_WYG_003-14a"/>
測前途闇空追往迹陳所親化埃土猶入夢魂頻<lb/>
　　山鷺鷥<lb/>
行行萬山頂無復大陂池小磵清且駛時見白鷺鷥有<lb/>
魚必不大何况亦無之聨拳一孤影盡日沙邊窺七澤<lb/>
足鮮食曷不徃彼為公子以臆對羽族幸産兹腹腸能<lb/>
幾何少許可無饑井鮒尚不顧王鮪安所思鸕鷀善攫<lb/>
捕扼吭富漁師雖貪亦不飽孰若廉自持<lb/>
　　來去路<lb/>
<pb n="KR4d0428_WYG_003-14b"/>
後山路安來前山路安去髙中不無低自有可通處譬<lb/>
如澗谷水日夜泉源注但聞水流聲不見來去路避礙<lb/>
適其順智本何所惡後世窮梯航乃以嗜欲故漢武天<lb/>
馬歌文采誠獨歩焉知十萬師暴骨委秋露我願四達<lb/>
衢但行商與賈一遇荷戈人寸跬不可度<lb/>
　　雖然吟五首<hi>併序</hi>
　　　機織聲舂碓聲雞鳴聲犬吠聲非異聲也予行<lb/>
　　　四百里無所聞吟其一沽酒店牧牛兒何所不<lb/>
<pb n="KR4d0428_WYG_003-15a"/>
　　　有畫家之常筆也亦無所見吟其二向來店家<lb/>
　　　迓客一弛擔即湯茶瓶盞捷出今則無之吟其<lb/>
　　　三婦人淘洗採掇田里之常而閴不一遇吟其<lb/>
　　　四晝則屋屋有煙夜則家家有燈井之所在具<lb/>
　　　汲器聽人自飲亦常理也而又不然至於煙燈<lb/>
　　　皆無吟其五<lb/>
林下機聲復碓聲時時犬吠又雞鳴雖然此是尋常物<lb/>
村落聞之即太平<lb/>
<pb n="KR4d0428_WYG_003-15b"/>
沽酒人家短竹籬門前三兩牧牛兒雖然此是尋常物<lb/>
軍馬才過不見之<lb/>
桑柘隂隂間苧麻店前下馬便斟茶雖然此是尋常物<lb/>
亂後空村没一家<lb/>
大婦銀釵小緑裙採茶洗菜踏溪雲雖然此是尋常物<lb/>
一旦無蹤為過軍<lb/>
屋上炊煙屋下燈客來汲井具瓶繩雖然此是尋常物<lb/>
不是承平見不能<lb/>
<pb n="KR4d0428_WYG_003-16a"/>
　　客中近元夕<lb/>
新晴春早暖客裏上元天輦路燈如夢璇霄月欲圓豈<lb/>
惟無酒酤不復有床眠歌舞愚兒輩凄凉已十年<lb/>
　　見梅<lb/>
翠竹隂森護槿籬玉梅庭院粉牆欹幾年避地無人住<lb/>
猶有花開一兩枝<lb/>
　　野廟<lb/>
金甲朱衣畫壁昬軍聲不到暫開門數家祈福來澆奠<lb/>
<pb n="KR4d0428_WYG_003-16b"/>
剪紙糊燈作上元<lb/>
　　鄱陽分水嶺<lb/>
轉山五七里渉磵十百所碎石鐵蒺藜鋭石木齟齬豈<lb/>
但行人難亦復念我馬水涸尚自可况乃值過雨正月<lb/>
春氣動江南異北土崖溜一已滴奔湍怒如皷緬懐十<lb/>
載前荆蜀及湓渚大閫走鈴檄雜遝混民旅此驛既已<lb/>
廢十歩九榛莽軍行不齎糧所至賴鈔擄中産得幾家<lb/>
遷避入深塢窮戸無一物草棘障環堵前岡二客來望<lb/>
<pb n="KR4d0428_WYG_003-17a"/>
我百歩許意其為武夫疾走蔽險阻人情既可見避兵<lb/>
如避虎矧肯治私道築削費杵斧叢篁鳴野鳥黯黯天<lb/>
欲雨老矣為此遊作詩記良苦<lb/>
　　石頭田<lb/>
晝欲求一淘有竈無竈煙夜欲求一榻有屋無屋椽厯<lb/>
厯數百里無人居道邊問言何至此我亦為恍然江西<lb/>
走荆蜀行行三十年鈴卒遞羽檄販夫駢擔肩觀國上<lb/>
秀士奉使驟達官車馬或相遇往往皆衣冠後隴竹未<lb/>
<pb n="KR4d0428_WYG_003-17b"/>
斷前坡花已妍入肆欲美酒既醉不問錢是時鬢如漆<lb/>
浩歌無憂端豈謂再至此滿頤霜雪攅尋覔舊題壁脱<lb/>
落迷榛菅乾淳老前輩間有數字完昔時所見人往往<lb/>
沉重泉翕張孰移斡隆替更變遷雲曖淡竹嶺雨昏石<lb/>
頭田我僕既已惰我馬復不前慷慨一以思古有行路<lb/>
難難更莫如今懐古空永嘆<lb/>
　　甲子雨<lb/>
紫陽元日得晴日曉鵲聲邊駢賀客玉梅爛漫照椒觴<lb/>
<pb n="KR4d0428_WYG_003-18a"/>
盡我真珠紅一石祁山山下初立春馬上送迎逢故人<lb/>
故人挈榼藉芳草啼鳥遊絲天氣新吟鞭轉入西江路<lb/>
寳月欲圎碧霄暮南方戰罷聞者喜盡道上元仍甲子<lb/>
卒然軍興由盜興千里無煙况有燈雞犬逃生且未暇<lb/>
上元之雨吾何憎萬馬還營速須早放與田家蠶麥好<lb/>
甲子之雨恐不可聽彼謠言愁殺我<lb/>
　　雨曉<lb/>
春空蒸小雨漠漠復紛紛枯石皆生水平田亦出雲氣<lb/>
<pb n="KR4d0428_WYG_003-18b"/>
温衾暗覺聲細枕微聞今日迎人馬西郊草欲薫<lb/>
　　細雨<lb/>
云無又有之細亦不毫絲未許迎眸數才容灑面知積<lb/>
能成樹滴散忽被風吹野燒痕初動春鞭政要詩<lb/>
　　石門市<lb/>
村村籬落似慈竹密如雲閧市千家聚康荘五郡分連<lb/>
門香白酒倚戸粲紅裙今日尋荒店無薪給午饙<lb/>
　　上元晩晴<lb/>
<pb n="KR4d0428_WYG_003-19a"/>
所謂上元者俗以侈昇平漢用方士説祠祭夜達明爇<lb/>
炬或始此游觀實何名年登庶事遂春早芳意萌冶粧<lb/>
飾粉黛豪奏喧絲笙愚翫奪稚魄滛窺蕩狂情天寳覆<lb/>
唐都宣和傾汴京詞人麗唱在物極良足驚一隅頗完<lb/>
盛四運遄代更戍守列萬里鎮防連百城崛起間竊發<lb/>
交馳事遐征昏黒煙火滅哭聲無歌聲曉雨花信過夜<lb/>
蟾桂輪清時節既如此焉問隂與晴<lb/>
　　彭澤道中懐嚴陵<lb/>
<pb n="KR4d0428_WYG_003-19b"/>
人生千萬事都不似歸來是澤魚堪釣何田稻不栽客<lb/>
行元亮邑家寄子陵臺緬想二賢迹吾顔亦靦哉<lb/>
　　梧桐嶺<lb/>
飛石危如墜枯桐死不春霧深云有虎茅動故愁人破<lb/>
屋潛飢嫗荒祠畫怪神歩行牽瘦馬背汗浹寒身<lb/>
　　梧桐嶺感舊<lb/>
憶上梧桐嶺江淮萬里開匡廬天外畫彭蠡地中杯暖<lb/>
欲還燕鴈香應落庾梅重來感時序更覺子山哀<hi>是日雲霧</hi>
<pb n="KR4d0428_WYG_003-20a"/>
<hi>晦冥故起句下憶字謂舊所見也</hi>
　　望廬山懐舊<lb/>
夜入廬山路開元萬柱宫穿廊石渠水凉座竹林風羽<lb/>
客談霏雪星郎氣吐虹刼灰如可問無復昔人同<hi>戊午嵗從</hi>
<hi>魏靜齋湖北倉使六月夜宿開元今二十七年矣</hi>
　　湖口寄方去言<lb/>
不見秋崖老吾宗尚有人十年疲逺夢七尺記長身醉<lb/>
月金陵曉遨花輦路春鴈題盟未爽鶴化事遄新稍覺<lb/>
<pb n="KR4d0428_WYG_003-20b"/>
髙閎改徐行曲巷詢應門才入謁下榻愧為賔小閣書<lb/>
牕凈芳筵飲斚醇盡令諸子拜更許大難親積廡芻糧<lb/>
溢堆盤菓餌珍和篇勤唾玉枉教妙鈎銀霽雨微膏野<lb/>
和風早應辰挈壺煩僕御並轡出城闉繾綣情何厚慇<lb/>
懃意甚真道傍分手暫隴上轉頭頻無復離懐惡誰云<lb/>
古誼陳長郎仍逺餞羈客倍驚神跋渉将千里漂搖近<lb/>
一旬二孤彭蠡外五老大江濵倦憇停征馭遐思值便<lb/>
鱗寄詩寓予感衰老易譫諄<lb/>
<pb n="KR4d0428_WYG_003-21a"/>
　　旅况戲題<lb/>
行役亦何聊聽予旅况謠水須分嶺頂路必過山腰早<lb/>
問人求店無輕馬度橋衣袍不解帶側卧幾寒宵<lb/>
　　宿湖口縣<lb/>
江湖分合處風水互東西官禁收燈早民居結葦低二<lb/>
孤流俗誤九派舊蹤迷剰有登臨興春霖滿路泥<lb/>
　　過湖口渡<lb/>
峩峩臨峭壁渺渺指寒洲船壓萬鈞重㠶開一葉浮雲<lb/>
<pb n="KR4d0428_WYG_003-21b"/>
沙連幾郡雪浪舞中流目快心還恐吾行曷少休<lb/>
　　次韻謝喻巖叟<hi>汝霖湖口人</hi>
妙年璧水播英辭半世聞聲鬢未絲賜姓逺從梁武日<lb/>
家風復見喻鳬詩九霄空闊飛騰勢萬巻縱横講授師<lb/>
重到廬山亦何喜喜君知我我君知<lb/>
　　次韻袁提學<hi>堯龍</hi>題皇甫真人清虚庵二首<lb/>
清地虚天渺何許芒鞋未往意先飛山中叱石初平隱<lb/>
月下吹笙子晉歸不死真人千刼在無垠濁世一塵微<lb/>
<pb n="KR4d0428_WYG_003-22a"/>
何當日嚥丹池水長共寒猿嘯月霏<lb/>
猶憶清虚下雲漢轉頭刼塹已灰飛三山恍惚驚鼇動<lb/>
千嵗凄凉望鶴歸風度羡君仙骨瑩年華迫我世縁微<lb/>
豈無道侣歌招隱許脱紅塵卧碧霏<lb/>
　　寄呈吕道山于八桂<lb/>
朅從歙浦來湓浦聞自全州入桂州倚俟先生還北棹<lb/>
定容小子到南樓甘留旅𤨏縁何事積受恩私愧未酬<lb/>
但願嵗時一相見萍蹤從昔慣漂浮<lb/>
<pb n="KR4d0428_WYG_003-22b"/>
　　寄彬州孫通守振武聞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>湘將至八桂<lb/>
南斗之南八桂林攜琴欲覔舊知音想君湘水花邊路<lb/>
識我衡陽雁外心偪側甲兵詢動靜艱難書問畏浮沉<lb/>
相煩為報真消息莫待春江柳色深<lb/>
　　寄劉伯宣南昌<lb/>
西浙東江昔袂分洪都湓浦忽相聞才看陶令門前柳<lb/>
却憶滕王閣上雲何處魚蠻能避役無邊鯨海尚行軍<lb/>
詩書胸次堪籌國定不專憑柱後文<lb/>
<pb n="KR4d0428_WYG_003-23a"/>
　　望大江<lb/>
春草茫茫闊春江渺渺流斷魂欲誰訴極目使人愁更<lb/>
過天垂處應無地盡頭豪商似差樂槌皷發鹽舟<lb/>
　　琵琶亭感舊<lb/>
桑落洲前路江流自北南美人何處在刼火殆難堪津<lb/>
吏苛魚税沙民賣席㠶情知白司馬到此濕青衫<lb/>
　　飲袁提學林亭<lb/>
古淡林縈沼清輝日漏雲百梅先世植一鶴舊侯分天<lb/>
<pb n="KR4d0428_WYG_003-23b"/>
引吟懐逺春供飲意醺徐卿二雛者已解聽論文<hi>前使君楊</hi>
<hi>文卿送一鶴園中古梅皆其先大夫所植</hi>
　　次前韻謝袁提學及其弟府判<hi>弟名舜龍</hi>二首<lb/>
公家賢伯仲似是晉機雲黄巻丁年共青燈午夜分望<lb/>
風初魄動飲徳更心醺自合登臺省官猶類廣文<lb/>
春亭前日聚一徑入深雲水緑痕初漲花紅蕾欲分頻<lb/>
敲無好句屢釂有餘醺不減山隂勝公宜作叙文<lb/>
　　次韻謝王君<hi>申禄</hi>
<pb n="KR4d0428_WYG_003-24a"/>
妙年富才藻亹亹迫淵雲逸勢波瀾闊神功混沌分百<lb/>
為爭細故一笑付微醺天地江河在終垂萬古文<lb/>
　　梅䰟次周斐然韻<lb/>
搜香索影夜凝神楚些招還萼緑真月底似逢和靖老<lb/>
風前恍見夀陽人清寒不類巫山夢素艶全非洛浦塵<lb/>
尤物有靈生幻相憑誰貌取補之春<lb/>
　　次韻李太白<hi>併序</hi>
　　　潯陽紫極宫即今天慶觀太白賦感秋詩東坡<lb/>
<pb n="KR4d0428_WYG_003-24b"/>
　　　和之山谷又和之後人不容措手矣近數有和<lb/>
　　　者予亦用韻寓感<lb/>
太白配蘇黄如松栢與竹不受春風恩勁氣尚可掬詩<lb/>
名乃其餘受命天地獨間生五百年相望若信宿予老<lb/>
棲聖門措辭愧言卜一覽紫極題三作白圭復羣仙憫<lb/>
世頑死生反乎覆曷日從之游神交道心熟<lb/>
　　復次前韻四首呈二袁君併王君申禄<lb/>
良辰古難得歌吹遏行雲豪意牛心割清言獺膽分予<lb/>
<pb n="KR4d0428_WYG_003-25a"/>
慙四皓老公勝七賢醺苦雨忽三日垢衣生蘚文<hi>此記初八</hi>
<hi>之㑹</hi>
卧雪名家彦諸孫耳又雲永懐玉筍立肯放紫荆分塤<lb/>
奏仍箎奏賢醺復聖醺髙才能下問所謂孔文文<hi>此美袁丈</hi>
<hi>昆仲</hi>
今代王摩詰詩機織錦雲髙棊饒算數善射較毫分泥<lb/>
屨難相過殘樽愧獨醺何時重握手星聚應天文<hi>此美王丈</hi>
<hi>府教</hi>
<pb n="KR4d0428_WYG_003-25b"/>
老予尚行役旅棹汎江雲足迹更南北時光幾至分百<lb/>
年丁字誤萬事邜杯醺先漢功臣輩惟宜戇少文<hi>此自謂</hi>
　　袁興國<hi>坊</hi>挽詞二首<lb/>
憶昔予初筮南樓丈席陪觀星憂世事玩日嘆時才稍<lb/>
訝無周夢懸知有郢哀魂今招不得天尚鑒靈臺<lb/>
氣化神如在名髙志未伸文章坡老筆丰度華陽巾愷<lb/>
悌州符屢旬宣閫畫頻鼎台袖吾手覆餗彼何人<lb/>
　　識山堂㑹飲<lb/>
<pb n="KR4d0428_WYG_003-26a"/>
醉笻斜倚杏花風邂逅髙堂六客同寓世常如超世外<lb/>
識山何待到山中去鴻新燕催春色殘雪晴霞媚晩空<lb/>
一筆寫成真面目試憑華表問仙翁<lb/>
　　夢東坡先生<hi>併序</hi>
　　　坡公和太白感秋詩山谷繼和非後人所當續<lb/>
　　　也有索予和者勉强成章因至江州天慶觀訪<lb/>
　　　紫極宫舊迹徘徊秋聲堂求觀碑刻又借眉山<lb/>
　　　大全集於李君<hi>應孫</hi>讀味再四二月十二夜艾<lb/>
<pb n="KR4d0428_WYG_003-26b"/>
　　　夢坡公手龍腦香一掬分其半寘予所佩革囊<lb/>
　　　中予思之此何祥耶非精神所注作是幻想則<lb/>
　　　坡公在天之靈真於遺馥沾丐有所不靳也乃<lb/>
　　　賦詩以紀之<lb/>
夜夢東坡公分我龍腦香玉指撮氷雪佩之鞶帶囊江<lb/>
湖衰老蹤十度遊潯陽始入紫極宫勉和瓊田章太白<lb/>
實首唱繼以雙井黄此詩豈容續束緼儕朝陽孺子可<lb/>
教歟馭風來帝傍跛鼈傅羽翼恍惚追龍驤文通五色<lb/>
<pb n="KR4d0428_WYG_003-27a"/>
筆尚為文字祥公名蔽天壤誰敢邀餘光再拜眉山集<lb/>
一上秋聲堂殘馥果容丐永流千古芳<lb/>
　　湓城客思<lb/>
客懐厯落事多違嘆息流光似箭飛雪後蔞蒿初薦酒<lb/>
花前蛺蝶欲穿衣熟知江水磨今古難向春風問是非<lb/>
悵望廬山但愁絶萬重雲鎻幾禪扉<lb/>
　　晩登㑹真道堂望廬山大江作<lb/>
春風燠江城樓臺昡桃李髙堂一臨眺傍觀謂予喜予<lb/>
<pb n="KR4d0428_WYG_003-27b"/>
心實不然俯視憫羣蟻通衢閧塵埃委巷困泥滓膏火<lb/>
煎熬間樊牆限茅葦溷處雜酸呻清思何由起别有天<lb/>
地寳注此兩眸子北拱五老峰西傾九派水冥冥淡烟<lb/>
外烱烱殘雪裏元氣所融結萬古奠南紀中有不死人<lb/>
神遊常在此安得月明夜嘯風控赤鯉導迎呵江神殿<lb/>
護叱山鬼脩靜無談𤣥慧逺勿析理亦不用湘靈瑤瑟<lb/>
鼓葱指稽首青蓮仙大雅叩吟髓前陶後蘇黄相與奏<lb/>
宫徵靈文九霄秘𤣥闗一時啟怳兮發浩歌洞見開闢<lb/>
<pb n="KR4d0428_WYG_003-28a"/>
始迴謝人間世日夜虱生蟣腥膩纒臭帤聞此穢或洗<lb/>
黄冠似予知具茗亦粲爾歸卧不成眠汲井漱寒齒<lb/>
　　用韻謝史山長悳秀招飲醉甚<lb/>
日困公家酒身浮似片雲扶歸忘路逺鼾卧過宵分真<lb/>
是杯中聖殊非鬲上醺老饕何可數合作送窮文<lb/>
　　次韻謝黎制幹<hi>夢祥年七十四和予醺字詩甚佳成都人</hi>
夀垂登八十落筆尚凌雲閲世千㠶過觀人一鑑分黒<lb/>
知鬚未染紅覺貌如醺勿謂先生老非熊或遇文<lb/>
<pb n="KR4d0428_WYG_003-28b"/>
　　題㑹真道堂<hi>併序</hi>
　　　眉山袁堯龍史悳秀袁舜龍安岳牟溶梓潼王<lb/>
　　　申禄古歙金九鼎方回武林方興宗訪涪陵道<lb/>
　　　士景遇賢凡九人同茗至元甲申二月十四日<lb/>
　　　也為此詩者方回<lb/>
八客一道士臨風舉茗盞孔老業不同同具看山眼其<lb/>
六惟坤珍三實呉楚産稟氣殊東西粹美無可柬景仙<lb/>
幻斯堂土阜髙<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼飛來九疊雲城闕不可限泉貝似<lb/>
<pb n="KR4d0428_WYG_003-29a"/>
神助草棘使鬼剗有官頹厥府視此得無赧秘籙誦琅<lb/>
函芳字紀玉版他時千柱宫咄嗟了鳩僝吾儕昔英妙<lb/>
文采炳<graphic n="KR2143" url="https://raw.githubusercontent.com/kanripo/KR-Gaiji/master/images/KR2143.png" mimeType="image/png"/>虥暮年閲世故豪氣就磨鏟願超栩栩夢不<lb/>
受俗網綰未信結鄰樓尚隔劒門棧壁間鬼谷像怪睛<lb/>
一何睅似與墮圮履粉飾増著撰滋長事為心予欲刋<lb/>
蠧簡春色浮汀洲荻笋初可饌焉得逡廵手百甕漉醴<lb/>
醆醉魂遨太清萬刼一笑莞<lb/>
　　次韻㑹真堂呈景髙士<lb/>
<pb n="KR4d0428_WYG_003-29b"/>
夜卧月一枕晨漱泉一盞斯人世未識廬阜乃具眼片<lb/>
影下岷峨辟榖謝常産何樹不可巢老鶴以意東岏岏<lb/>
九江城九坡何嵼嵼碧天落吾手了無藩籬限煙霞爭<lb/>
自獻蛇鼠不待剗空瓢無餘物非病未足赧山如缺一<lb/>
簣城或少三版汝畫古所譏匠事誓終僝愚生霧雨姿<lb/>
皮毛惜文虥紛華梯衝來以道與鐫鏟匣劒藏百鍊帨<lb/>
巾解六綰真游闢坦途塵慮杜危棧康董不可覿覘睨<lb/>
費瞠睅景叟無乃是功行堪論撰便堂請丹經豈必詔<lb/>
<pb n="KR4d0428_WYG_003-30a"/>
青簡飢從景叟遊不顧八珍饌渇聽景叟言焉問九醖<lb/>
醆我漫爾其聊此粲彼亦莞<lb/>
　　次韻謝余知郡<hi>傳</hi>和予識山㑹飲韻<hi>傳恵州人嘗權吉陽軍</hi>
衣冠竒古舊儒風湖海襟期臭味同七字不妨容我和<lb/>
一樽酒欠與君中春光是處饒生意山色何曽礙太空<lb/>
九疊雲屏三笑路何當偕訪虎溪翁<lb/>
　　題觀妙軒<hi>併序</hi>
　　　三都釣叟景髙士卜築㑹真福地予三謁茗與<lb/>
<pb n="KR4d0428_WYG_003-30b"/>
　　　題詩矣念所對廬阜之軒不可無名取老子觀<lb/>
　　　妙語書二字畀之復為近律一首<lb/>
前身恐是靖廬公手擘崔嵬棟此宫拔地三三屏特起<lb/>
藏天六六洞潜通淵明山氣忘言外太白秋聲靜坐中<lb/>
一洗丹元童子眼待看鸞鶴下晴空<lb/>
　<lb/>
　<lb/>
　桐江續集巻三<lb/>
</p>
<p>
</p>
  </div>
</body>
</text>
</TEI>
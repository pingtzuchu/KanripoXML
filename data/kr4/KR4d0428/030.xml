<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>桐江續集卷三十</head>
    <p>
<pb n="KR4d0428_WYG_030-1a"/>
欽定四庫全書<lb/>
　桐江續集卷三十　　　　元　方回　撰<lb/>
　説<lb/>
　　離騷胡澹庵一説<lb/>
離騷之藴十有九<lb/>
　竒古辯怨閒澹潔雅雄深枯淡豐腴勁正忠直清<lb/>
指九天以為正兮　竒也　帝髙陽之苗裔兮古也<lb/>
就重華而敶詞　　辯也　國無人莫我知兮怨也<lb/>
<pb n="KR4d0428_WYG_030-1b"/>
聊逍遙以相羊　　閒也　和調度以自娯兮　澹也<lb/>
朝濯髪乎洧盤　　潔也　奏九歌而舞韶兮　雅也<lb/>
飲余馬於咸池兮　雄也　何所獨無芳草兮　深也<lb/>
登閬風而緤馬　　枯也　結幽蘭而延佇　　淡也<lb/>
思九州之博大兮　豐也　曰兩美其必合兮　腴也<lb/>
雖體解吾猶未變兮勁也　彼堯舜之耿介兮　正也<lb/>
阽余身而危死兮　忠也　何桀紂之昌被兮　直也<lb/>
朝飲木蘭之墜露兮清也<lb/>
<pb n="KR4d0428_WYG_030-2a"/>
楚詞之藴十有二<lb/>
　險恠艱窘隠約褊急巧譎豪放<lb/>
乗日月兮上征　　險也　棄雞駭於箱簏　恠也<lb/>
犯顔色而觸諫兮　艱也　執棠谿以刜蓬兮窘也<lb/>
筐澤瀉以豹鞹兮　隠也　願假簧以舒憂　約也<lb/>
破荆和以繼築　　褊也　孰契契而委棟　急也<lb/>
仳倠倚於彌楹　　巧也　同鴑臝與桀駔　譎也<lb/>
采撚枝於中州　　豪也　律魁放乎山間　放也<lb/>
<pb n="KR4d0428_WYG_030-2b"/>
　　離騷胡澹庵二説<lb/>
國風好色而不淫小雅怨誹而不亂若離騷者可謂兼<lb/>
之矣此淮南叙楚詞之大畧然不及大雅與頌何也或<lb/>
曰大雅既明且哲以保其身屈原諫不行懐沙自沉非<lb/>
明哲保身之道頌者美盛徳之形容以其成功告於神<lb/>
明楚懐襄疎遠忠直屈原賢且忠以憂死懐襄終以敗<lb/>
亡盛徳成功安在哉澹庵胡氏以為或者之言過矣如<lb/>
離騷經淵源堯舜禹湯文武周公之道嘉橘頌典則淳<lb/>
<pb n="KR4d0428_WYG_030-3a"/>
深雖告神明可也韓愈論文章氣格以離騷首軻雄之<lb/>
目柳宗元自叙為文亦言參之離騷以致其幽就令不<lb/>
得與清廟比獨不可有閟泮宫也耶然則淮南之論不<lb/>
及大雅與頌其言疏矣嗚呼不幸不生於仲尼之前不<lb/>
見取於孔氏而列於大雅與頌也<lb/>
　　離騷胡澹庵三説<lb/>
離騷楚詞要皆本乎幽憂而作大扺兩漢文章若司馬<lb/>
犬子<hi>犬子謂司馬相如</hi>揚子雲劉子政班孟堅張衡之徒率自<lb/>
<pb n="KR4d0428_WYG_030-3b"/>
離騷楚詞出葢靈均所著則曰離騷後之依倣而作者<lb/>
則曰楚詞而離騷為至虚谷曰關雎樂而不淫哀而不<lb/>
傷孔子之論也淮南子得其㣲旨謂國風好色而不淫<lb/>
小雅怨誹而不亂以此二語指離騷未為不然而澹庵<lb/>
胡公推衍發明謂離騷經淵源帝王之道可以方大雅<lb/>
而嘉橘頌亦不減有閟泮宫斯篤論矣予學詩年五十<lb/>
六七矣讀其説有契於心乃親筆記之<lb/>
　　天下夕陽佳詩説<lb/>
<pb n="KR4d0428_WYG_030-4a"/>
予行天下多矣每登臨髙勝之處惟向西為尤佳而佳<lb/>
景亦多向西錢塘之湧金門豐樂樓金陵之賞心亭武<lb/>
昌之南樓漢陽之秋興亭巴邱之岳陽樓江陵之仲宣<lb/>
樓長沙之定王臺鍾陵之滕王閣無不西向其所以勝<lb/>
絶者在夕陽欲落未落之際其景不可以尋常論也故<lb/>
杜牧之詩曰夕陽無限好白樂天岳陽樓詩曰夕波紅<lb/>
處近長安予於嚴陵寓居得舊扁西齋二隸字因其名<lb/>
賦詩曰偶得西齋字向西開此齋人間詩眼少天下夕<lb/>
<pb n="KR4d0428_WYG_030-4b"/>
陽佳葢謂天下之佳無過於夕陽惟西向則得之而人<lb/>
間所少者詩家眼耳故不識此景必具詩眼者而後識<lb/>
此句此景也或謂詩中不合用天下字近乎時文老杜<lb/>
詩曰天下兵戈滿江邉嵗月長又曰閬州城南天下稀<lb/>
又曰越女天下白鑑湖五月涼又曰天下郡國向萬城<lb/>
無有一城無甲兵黄山谷詩曰湘東一目誠甘死天下<lb/>
三分尚可持陳後山詩曰天下寧有此昔聞今見之又<lb/>
曰欲行天下獨信有俗間疑又曰若無天下議美惡併<lb/>
<pb n="KR4d0428_WYG_030-5a"/>
成空又曰一為天下慟不敢愛吾廬洪覺範詩曰妙句<lb/>
麗於天下白髙才俊似海東青陸放翁詩曰天下不知<lb/>
誰竟是古來惟有醉差賢又曰國家科第與風漢天下<lb/>
英雄惟使君又曰信哉天下有竒作久矣名家多異才<lb/>
其他用天下事與天下士者不一譬之問天下何物最<lb/>
大而答曰道理最大即今詩意謂天下何物最佳曰夕<lb/>
陽最佳也但恨俗人不具詩眼則不識耳近人常傳詩<lb/>
一句曰天下名山僧占多亦是此意餘不能一一詳錄<lb/>
<pb n="KR4d0428_WYG_030-5b"/>
姑記諸此以發一笑<lb/>
　　滕賔日字説<lb/>
婺源滕君嵎之字曰賔日俾同郡方回萬里衍其義回<lb/>
取堯典讀之而嘆曰法始於伏羲成於堯堯之命羲和<lb/>
也雖曰厯象授時之事其所謂寅賔寅餞者乃伏羲先<lb/>
天易離坎之位邵堯夫所謂心法者也天地無光也月<lb/>
星無光也皆以日而為光故離中虚離為日日出於卯<lb/>
而天地之夜於是乎旦萬物捨暗睹明人之一身戴乾<lb/>
<pb n="KR4d0428_WYG_030-6a"/>
履坤左離右坎豈惟得天地之健順以為心又且得乎<lb/>
離日之明以為心是則乾健坤順離明皆心之全體也<lb/>
坎則以月而受乎日之光與兊震巽艮皆心之一體日<lb/>
之出矣旦氣清明當此時也君子以自昭明徳與日而<lb/>
俱新焉堯所謂寅而賔之者外以敬夫日之日而内以<lb/>
敬夫心之日即孔子大象之意即伏羲先天之意也然<lb/>
不止是也晝氣不梏則不與日俱昃夜氣有養則不與<lb/>
日俱晦旦旦而日又出則吾徳之新與之無窮矣君父<lb/>
<pb n="KR4d0428_WYG_030-6b"/>
切齋先生為宰有令名祖溪齋先生早有聞於朱文公<lb/>
家庭之學世載其聲何假於回之説而回姑竊文公餘<lb/>
論以復於君是為滕賔日字説<lb/>
　　鄭播君稷字説<lb/>
予同郡子程堯希古來言信之貴溪象山精舍生徒鄭<lb/>
子播字君時或怵之曰君字宜避則改字之曰稷翁求<lb/>
字説予攷之書及史記帝舜命官之辭有曰棄黎民阻<lb/>
飢<hi>史記作始飢今文尚書作阻飢</hi>汝后稷播時百穀孔安國訓時為是<lb/>
<pb n="KR4d0428_WYG_030-7a"/>
鄭𤣥讀時作蒔如此則是字虚蒔字實從乎虚之是無<lb/>
義可取從乎蒔之實則種蒔而已其義亦淺然則是字<lb/>
可改也而君字似不必改昔宣和中禁人臣不得以君<lb/>
主天王為名此衰世小人建明之所為治世不宜循此<lb/>
弊開此端稷者五穀之長帝舜取之以為官名棄者稷<lb/>
之名姬者稷之姓其官曰稷亦曰農師子不窋世為稷<lb/>
官后者諸侯人臣亦得稱為君故曰班瑞羣后曰肆覲<lb/>
東后是也予謂稷字可用稷字之下聨以翁字則未可<lb/>
<pb n="KR4d0428_WYG_030-7b"/>
翁者老人也古人年五十則字加父鄭子年未五十富<lb/>
於春秋甫為郡學副貳而先自稱翁不若待五十而加<lb/>
父之為當也今予定其字曰君稷古稱謂君公爾汝本<lb/>
無輕重東坡先生為文與可作墨君堂記以竹専此君<lb/>
之稱始有君公爾汝之辨然今人上自官府下至市井<lb/>
稱張公李公張君李君未見其為重朋友至交雖官達<lb/>
亦相爾汝未見其為輕君稷君稷予實字君不必如世<lb/>
俗拘士之好事所避也若夫巖石之號取揚子雲所褒<lb/>
<pb n="KR4d0428_WYG_030-8a"/>
君家谷口子真躬耕之謂者令予大字書之予不能書<lb/>
大字宜求之他人云<lb/>
　　汪䝉元悦心説<lb/>
理義悦心芻豢悦口烹庖羊牛雞豚以腴其齒頰猶有<lb/>
待於外也一物有一物之則不失其則謂之理一事有<lb/>
一事之宜不失其宜謂之義此人心之所固有非有待<lb/>
於外者也予亡友汪君遠翔之冢子其名頤其字䝉元<lb/>
其讀書之室曰悦心葢謂頤者養也理義之養非芻豢<lb/>
<pb n="KR4d0428_WYG_030-8b"/>
之謂也然則斯可謂無待於外者矣而且介曹君清父<lb/>
求予説以自壯則無乃猶有待於外乎<lb/>
　　汪巽元復心説<lb/>
予亡友汪君遠翔之季子曰巽元其藏修之所曰復心<lb/>
彖曰復其見天地之心乎葢謂造化以生物為心自一<lb/>
陰生而至於十一月生生之物剥於上而一陽之生意<lb/>
已復於下無終窮之理也聖人觀此一卦取以為修身<lb/>
改過之象然天地無欲故必復人之心有欲故有復有<lb/>
<pb n="KR4d0428_WYG_030-9a"/>
不復而有迷復之戒遯翁之師曰病翁以此卦初九不<lb/>
遠復為三字符願吾巽元終身佩之<lb/>
　　王一初名字説<lb/>
古有姓氏名字稱號官爵贈謚之異以别親疎貴賤不<lb/>
相越也史記書黄帝姓公孫又曰黄帝二十五子得姓<lb/>
者十四人又曰自黄帝至舜禹皆同姓而異其國號分<lb/>
五帝為有熊髙辛髙陽陶唐有虞氏又曰禹姓姒氏契<lb/>
姓子氏棄姓姬氏又曰禹姒姓其後分封用國為姓故<lb/>
<pb n="KR4d0428_WYG_030-9b"/>
有夏后氏及斟氏戈氏之類近世鶴山魏文靖公用漢<lb/>
紀著古今攷於髙祖書姓劉氏則闢之謂左傳有云因<lb/>
生賜姓分土命氏姓自姓氏自氏馬班乃混而言之葢<lb/>
姓一氏不一魯三桓鄭七穆同姓姬而異氏不通婚姻<lb/>
後世殽雜無辨智為輔婁為劉范睢為張祿項伯為劉<lb/>
纒或冒外姓或祝異姓族譜不分而姓氏亂矣子生三<lb/>
月父名之冠字之名不以日月隠疾山川五世親盡以<lb/>
王父字為氏五十而後字加父春秋書字為褒君前臣<lb/>
<pb n="KR4d0428_WYG_030-10a"/>
名父前子名鄭子産字子美或不能知以楚通於中國<lb/>
之名與本國之名不同孔子稱弟子皆名弟子稱孔子<lb/>
字孟軻也而字未聞後乃有小名小字漢髙祖字季太<lb/>
史公不書名班史書名邦字季註史記者謂季本其名<lb/>
後改名邦史漢顯人多有名無字或史臣追補之斛律<lb/>
金本無名學畫屋而後名金唐房𤣥齡名喬尉遲敬徳<lb/>
名恭各以字行或一名二字陶元亮又字淵明蘇子瞻<lb/>
和仲陳無已履常秦少游太虚張厚之忠甫皆是或字<lb/>
<pb n="KR4d0428_WYG_030-10b"/>
其臣子房而不為屈或字其父彦輔而不為慢然古庶<lb/>
人無字近世雖執事圂圊者亦有字且以為諱而名字<lb/>
亂矣稱者何趙岐序孟子曰子者男子之通稱此非五<lb/>
等子男之子孔顔曾孟以至老莊荀揚諸子非聖賢不<lb/>
能臻此論語曰邦君之妻君稱之曰夫人夫人自稱曰<lb/>
小童邦人稱之曰君夫人稱諸異邦曰寡小君異邦人<lb/>
稱之亦曰君夫人朱文公集註引呉氏説謂此不知何<lb/>
謂或夫子嘗言之予謂王侯自稱孤寡不穀禮君天下<lb/>
<pb n="KR4d0428_WYG_030-11a"/>
曰天子朝諸侯分職授政任功曰予一人凡例昭然各<lb/>
有攸當自稱貴乎謙相稱貴乎實周天子在而魯哀公<lb/>
稱予一人漢有帝而曹操稱孤厮役稱僕射婢妾稱夫<lb/>
人旁行敷落稱經抱朴聱隅稱子今之人自稱相稱豈<lb/>
不厚誣號者何三皇號皇五帝號帝三王號王唐虞夏<lb/>
商周秦漢由有國之號為有天下之號古之封國其號<lb/>
有萬至戰國而七王僭號後世有年號有尊號有私署<lb/>
之號有寓言之號有荷蓧丈人北山愚公秦有樗里趙<lb/>
<pb n="KR4d0428_WYG_030-11b"/>
有主父烏有先生㣲斯文學妾婦則飛燕太真盜賊則<lb/>
綠林長白僧有號道有號里巷有號軍旅有號而近世<lb/>
標榜特多元次山白樂天之號更易不一已謂醉翁又<lb/>
六一居士謂涪翁又山谷道人鉅公名士可也今則巫<lb/>
醫卜祝皆立齋顔庵扁下至負擔之夫亦有之恬不為<lb/>
恠官則唐虞百周三百六十後世九品十八班一命以<lb/>
上皆出朝廷爵則公侯伯子男春秋於其卒皆書公惟<lb/>
楚子僭王臣僭公周之衰有封君如東周君西周君春<lb/>
<pb n="KR4d0428_WYG_030-12a"/>
平陵嘗君漢大王小侯亦有奉春稷嗣等君胙土食采<lb/>
實有是物乃若贈謚則皆視其生前若功若徳而易名<lb/>
錫寵眉山紫陽俱贈太師人無異詞公不及謚而私謚<lb/>
黔婁之康陶令之靖節河汾之文中子横渠明誠中子<lb/>
雖私實公否則雖有九重之命其公實私顧今之或官<lb/>
爵贈謚俱無之而君之公之且動輒相之上朝下市無<lb/>
爾汝交嗚呼風俗之壊至此何時而復淳耶世道之敝<lb/>
至此何時而復古耶松江王君月友名其子曰一初字<lb/>
<pb n="KR4d0428_WYG_030-12b"/>
其子曰一初號其子又曰一初字同名則似無字號同<lb/>
字則似無號以是操嚴君平之術而聳人之觀聽邇年<lb/>
有陳生者名藏一字藏一號藏一臨川人寓居杭之吳山<lb/>
游諸公間以其名號字之皆一也人頗竒之王君殆以<lb/>
是期其子乎雖然採藥者無姓無名無字終號桐君藥<lb/>
不二價韓伯休返以是知名王君之意非逃名乃立名<lb/>
也歟予欲戯以君之子為三一居士如之何如之何<lb/>
　　僧汝舟濟川字説<lb/>
<pb n="KR4d0428_WYG_030-13a"/>
僧名汝舟字濟川求字説似無可説者今夫刳木為舟<lb/>
成矣舟能自濟乎維楫㠶檣舟之諸物具矣舟能自動<lb/>
自飛而濟乎天地之間凡有形皆物也善用之則死物<lb/>
皆活物不遇劒工太阿龍泉死物也不遇醫工參术薑<lb/>
桂皆死物也以死心為禪心何嘗死悟者死而不死不<lb/>
悟者雖四肢百骸活潑潑亦死也予嘗習佛言摩訶者<lb/>
大也般若者智慧也波羅密者到彼岸也是為濟川之<lb/>
説<lb/>
<pb n="KR4d0428_WYG_030-13b"/>
　　家頤孫自觀字説<lb/>
君子之學於其身無一而不察也手足耳目鼻口為其<lb/>
一身之所用而口為甚易震艮之卦中虚外實下動上<lb/>
止象口之頤一言一語出乎此一飲一食入乎此人有<lb/>
血氣則有嗜慾或縱恣放肆而不於此乎察則刑辟生<lb/>
唇吻蠱毒納咽喉一慎不慎節不節之間利害禍福判<lb/>
焉口為自養之門心為自觀之鏡自養之際有正不正<lb/>
自觀之後去其不正存其正此所謂有不善未嘗不知<lb/>
<pb n="KR4d0428_WYG_030-14a"/>
知之未嘗復行也此所謂中庸之獨也己獨睹人不睹<lb/>
己獨聞人不聞之時也己事也無與乎他人也以自己<lb/>
之心察自己之中獨復而不遠復者也不然則習矣不<lb/>
察自貽伊戚與自求多福孰得而孰失哉眉山子家子<lb/>
名頤孫字自觀佩乃翁性存先生過庭之教口顧心心<lb/>
顧口所謂自觀者在乎察之而已若夫天地養萬物聖<lb/>
人養賢以及萬民心體具完當自初九靈龜之戒始<lb/>
　　趙朴翁字説<lb/>
<pb n="KR4d0428_WYG_030-14b"/>
書曰若作梓材既勤樸斵惟其塗丹雘孔子遂以梓材<lb/>
名其篇何也梓者天下之良木材者已成之器也樸者<lb/>
木之未成器者也斵者以斧斤削治之而使之成也樸<lb/>
不斵則梓不材梓之材則不可以有樸而無斵必既斵<lb/>
矣則漆之朱之棟清廟柱明堂千門萬户之宫成字書<lb/>
樸亦作朴讀孔子所定書則梓之為材不貴樸而貴斵<lb/>
明矣老子之言道徳反是曰見素抱朴曰復歸於朴朴<lb/>
散為器曰道無常名樸雖小天下不敢臣曰化而復作<lb/>
<pb n="KR4d0428_WYG_030-15a"/>
吾將鎮之以無名之樸無名之樸曰我無欲而民自樸<lb/>
其字四為樸三為朴其義則一也葢老子七言及此皆<lb/>
取譬於未斵之木木不斵則器焉得成此無他孔子用<lb/>
世者也故欲削治之人材而成其器皆可以有用老子<lb/>
欲避世者也故欲天下之人材不必削治而冺其器悉<lb/>
歸於無用由今觀之學孔子者斵章甫縫掖可以修身<lb/>
可以治人學老子者樸星翁羽衣可以養身不可以及<lb/>
人三山趙君良器近浙西廉使參政徐公琰子方為改<lb/>
<pb n="KR4d0428_WYG_030-15b"/>
字曰朴翁愚欲其如梓材之樸加之以斵而成其器以<lb/>
有用不可捨孔子趨老氏而有朴無斵置是器於無用<lb/>
也猶之玉焉其在石也亦名曰璞不琢不雕雖卞和之<lb/>
玉誰其識之必也玉人加剖鑿淬磨之功而後君子比<lb/>
徳學以知道六瑞三采遂成大器君其於此忍袖斵泥<lb/>
之手乎哉<lb/>
　　俞伯初復庵詩并説<lb/>
婺源汪口俞君肇伯初來杭告歸見示新詩十二首不<lb/>
<pb n="KR4d0428_WYG_030-16a"/>
學晩唐可喜年始三十七學進未艾又求所謂復庵説<lb/>
俾為韻語益知其篤意於學尤可喜余丁卯年踰不惑<lb/>
除學官遭煩言始歸而讀易今三十五載矣試為君誦<lb/>
所聞可乎九月下五陰食上一陽為剥十一月一陽來<lb/>
反於五陰之下為復本謂天道而聖人皆以人事明之<lb/>
初九不遠復无祇悔元吉象曰不遠之復以修身也繫<lb/>
辭又斷之曰顔氏之子其殆庶幾乎有不善未嘗不知<lb/>
知之未嘗復行也予謂猶人行路出門當東誤西數步<lb/>
<pb n="KR4d0428_WYG_030-16b"/>
而返與數十里而返異矣贊曰陽剛一爻上剥下反居<lb/>
卦之初其復不遠凡占得之有過當知知而速改無或<lb/>
緩而過孰能免速復為急無至於悔斯為元吉六二休<lb/>
復吉象曰休復之吉以下仁也孔子以復之初為顔子<lb/>
之仁而以二下從乎初之仁有仁人在下位而上能屈<lb/>
己尚賢禹拜善言周公吐握是也贊曰初不遠復是為<lb/>
仁人二無五應下比其隣善復如此於皇休哉屏去陰<lb/>
邪吉祥大來人有當親勿嫌其卑我思仁人屈己下之<lb/>
<pb n="KR4d0428_WYG_030-17a"/>
六三頻復厲无咎象曰頻復之厲義无咎也伊川以頻<lb/>
為屢横渠以為顰蹙漢上以為水涯朱文公從伊川贊<lb/>
曰頻失頻復至再至三來之來之幾何弗殆震極不中<lb/>
隂躁而動斯人之心乍操乍縱幸而復也猶勝於迷以<lb/>
其終復亦免顛隮六四中行獨復象曰中行獨復以從<lb/>
道也易千變萬化每卦二五為中中孚卦四陽夾二陰<lb/>
三四為中復卦上五隂六四一爻為中虞翻鄭𤣥漢上<lb/>
並如此説孔子謂以從道也而不言吉凶朱文公謂獨<lb/>
<pb n="KR4d0428_WYG_030-17b"/>
與初應正其義不謀其利明其道不計其功伊川謂柔<lb/>
弱終不克濟恐非贊曰陽上五隂此獨處中下應初陽<lb/>
惟道是從凶耶吉耶聖胡不言於道當復功非所論從<lb/>
道反善無凶之理凡占得之當復而已六五敦復无悔<lb/>
象曰敦復无悔中以自考也敦篤厚坤體也無助無援<lb/>
終以自成可无悔而已横渠謂當剛興柔危之世南軒<lb/>
謂柔而遠於陽贊曰復莫如初二比四應下仁從道各<lb/>
反其正五徳尊位處坤之中篤厚自將亦成復功柔遠<lb/>
<pb n="KR4d0428_WYG_030-18a"/>
於剛僅可无悔劣於二四聖以垂戒上六迷復凶有災<lb/>
眚用行師終有大敗以其國君凶至於十年不克征象<lb/>
曰迷復之凶反君道也予謂迷復反君道舉其大者言<lb/>
之人君治國之道無他復善而已凡人皆然朱文公謂<lb/>
此是極不好底爻十年五年三年七月八月三月想是<lb/>
象數中自有箇數如此贊曰君長之道莫大於復迷復<lb/>
不知有如上六天災人禍師敗君凶無一而可事極途<lb/>
窮十年弗征舉數之極一敗塗地符堅王邑三陳九卦<lb/>
<pb n="KR4d0428_WYG_030-18b"/>
又曰復徳之本也復小而辨於物復以自知此三句小<lb/>
而辨於物尤為精奥學者於六爻三陳之句及全卦彖<lb/>
辭熟玩復理臨事應物於此心方動之初喜怒哀樂欲<lb/>
發未發之際必辨之貴乎早辨毋遂非毋貳過則以亞<lb/>
聖配享大成至不難矣知之非艱行之惟艱宜相與勉<lb/>
之<lb/>
　　皇甫師曾元魯字説<lb/>
學力有餘天資不足參也魯於一貫之旨無所疑而諾<lb/>
<pb n="KR4d0428_WYG_030-19a"/>
學力不足天資有餘賜也達於一貫之旨有所待而覺<lb/>
此皇甫之命名所以不敢師端木而師曾也字曰元魯<lb/>
家本南京從濮寓杭授徒為業事親至孝年二十二俾<lb/>
婺源趙山長然明求字説忠為一恕為貫宜已知之雖<lb/>
然曾可師也魯者氣質之性不可師也師曾宜如何論<lb/>
孟諸經所載曾子言行及漢書藝文志隋志唐志世所<lb/>
傳曾子或二卷或十八篇如晁公武讀書志所攷者皆<lb/>
有可師近績溪汪漕元刋行曾子子思二書予家亦有<lb/>
<pb n="KR4d0428_WYG_030-19b"/>
此本但非漢志的本然則參也竟以魯得之又當深味<lb/>
伊川先生之説或問畢竟如何謂之魯曰惟其魯所以<lb/>
能三省惟其三省所以能一唯曰謀忠曰交信曰傳習<lb/>
天資有餘者不屑於此學者宜知學力之所以然哉<lb/>
　　天竺僧道成性存字説<lb/>
天地之性人為貴何以貴性善也而或曰有性不善何<lb/>
也有天地之性不能無氣質之性張子曰形而後有氣<lb/>
質之性善返之則天地之性存焉程子曰論性不論氣<lb/>
<pb n="KR4d0428_WYG_030-20a"/>
不備論氣不論性不明千古氣性不分至二先生一旦<lb/>
而決伏羲六竒畫乾六偶畫坤天地之性具兹二卦堯<lb/>
舜禹執中之傳曰人心惟危道心惟㣲人心氣質之性<lb/>
也道心天地之性也有心之名而未有性之名商湯曰<lb/>
若有恒性為第一性字之始伊尹曰習與性成為第二<lb/>
周召康公曰俾爾彌爾性為第三至孔子言性始大備<lb/>
論語性相近也習相遠也周易各正性命是也至子思<lb/>
言性又大備天命之謂性率性之謂道皆是也至孟子<lb/>
<pb n="KR4d0428_WYG_030-20b"/>
而後言性愈益大備性無有不善水無有不下七篇皆<lb/>
是也告子不識性公都子不識性楊朱墨翟不識性荀<lb/>
卿不識性揚雄不識性<hi>指氣質</hi>董仲舒性者生之質涉乎<lb/>
氣退之五常是矣而三品之分涉乎氣佛曰作用是性<lb/>
在乎執捉在乎運奔第言其形之運未判是非涉乎氣<lb/>
天紹絶學周二程張邵言性始精而陳了翁胡康侯胡<lb/>
五峯郭白雲諸人又小差朱文公張宣公繼作其言性<lb/>
一毫無遺憾矣勉齋黄氏釋之詳矣所以答李貫之李<lb/>
<pb n="KR4d0428_WYG_030-21a"/>
公晦者至矣性即理也理即道也子曰成性存存道義<lb/>
之門本然之性人皆得之成性也存存者存之而不已<lb/>
也彼朝存之而暮亡之暮存之而朝亡之非存存之謂<lb/>
也杭上天竺僧道成字性存請以是葛藤為説<lb/>
　　潘友文渙字説<lb/>
武夷潘君早中童子科今年已成人回同年乙科進士<lb/>
陳此竹天應建寧鄉前輩引之來見其名易風行水上<lb/>
之卦也其字曰友文就求字説此竹年七十二不為其<lb/>
<pb n="KR4d0428_WYG_030-21b"/>
説而遜令七十八之方回為之鄉飲酒禮先長者不敢<lb/>
辭文者何文也堯聰明文思舜濬哲文明純亦不已文<lb/>
王之所以為文孔子曰文不在兹乎此皆聖人之文未<lb/>
易及也要之文經天緯地包周官六徳六行六藝於其<lb/>
中君取風行水上渙然成文之義則自老泉蘇公之説<lb/>
始老泉之説不過指後世文士之文取其自然者而言<lb/>
君於斯不敢自以為渙然成文而謙其辭曰友文則又<lb/>
卑以自牧之意天下之善士皆當以文來納交於君矣<lb/>
<pb n="KR4d0428_WYG_030-22a"/>
回甚敬之甚慕之亦豈可不少朂之人生十年曰幼學<lb/>
中童子科賴資質之力也二十曰弱冠君今年二十一<lb/>
則不可無學問之力回嘗以易卦數之䝉為第四卦謙<lb/>
為第十五卦童䝉之求君策勲矣䝉至謙十一卦君之<lb/>
齒自䝉至謙亦十一年宜知艮下坤上所以然之故而<lb/>
屈己以友四海之文六爻皆吉謙亨有終不可一毫自<lb/>
矜大也回冒獻此文則亦足以為君之友矣夫<lb/>
　　柴性初道存説<lb/>
<pb n="KR4d0428_WYG_030-22b"/>
易繫有云知崇禮卑崇效天卑法地天地設位而易行<lb/>
乎其中矣成性存存道義之門前太學上舍三衢静德<lb/>
柴氏一桂名其次子曰性初字道存文公釋之曰窮理<lb/>
則知崇如天而徳崇循理則禮卑如地而業廣又曰成<lb/>
性本成之性也回謂窮理循理四字極精性初者賢愚<lb/>
同一初也静徳之祖潛心先生清江使君乃龜山先生<lb/>
髙弟逸平先生徐公誠叟存之門人與羅仲素諸公交<lb/>
柴氏世守龜山之學與紫陽同一源流人而欲完其性<lb/>
<pb n="KR4d0428_WYG_030-23a"/>
之初捨窮理循理何以哉<lb/>
　　四子名字説<lb/>
長存心字中全心之全體能存則能全矣<hi>今年三十二</hi>
次正心字中立此大學正心之正非孟子勿正之正兩<lb/>
字異義正也者敬以直内而巳能正則能立矣<hi>今年二</hi>
<hi>十九</hi>次髙心字中尚范文正公謂嚴子陵不事王侯髙<lb/>
尚其志又曰先生之心出乎日月之上又曰先生之風<lb/>
山髙水長生於嚴陵故取此義以為百六知縣先兄後<lb/>
<pb n="KR4d0428_WYG_030-23b"/>
出繼已十年<hi>今年十六</hi>次明心字中虚易離明也離中<lb/>
虚心體也<hi>今年十一</hi>
　　郝氏三子樞機權名字説<lb/>
昭穆定世繫史法也名字取義理師法也故知郢州兼<lb/>
管内安撫使郝公諱鎮命子名從水傍金生水也第三<lb/>
子名彦澤字潤甫名其三子曰樞曰機曰權從木傍水<lb/>
生木也此所謂昭穆定世繫也樞户牡也機弩牙也權<lb/>
秤錘也皆器物也一器有一義一物有一理植中樞周<lb/>
<pb n="KR4d0428_WYG_030-24a"/>
無隅北辰為天之樞一日一夜天運周而不爽人心亦<lb/>
有是樞不止於戸也樞之字可曰子周千鈞之弩不為<lb/>
鼷鼠發機凡可以發動而利於用者皆謂之機不密則<lb/>
害成人心亦有是機不止於弩也機之字可曰子宻巽<lb/>
以行權又曰巽稱而隠註易者謂反經而合乎道又以<lb/>
稱為稱揚而作平聲皆非也合道則不反經稱乃古之<lb/>
稱字合從去聲惟朱文公以為旣能稱量又能隠伏不<lb/>
露形迹則得巽順之道可以行權人心亦莫不有是權<lb/>
<pb n="KR4d0428_WYG_030-24b"/>
也又何止於稱哉權之字可曰子巽此三者所謂名字<lb/>
取義理也史法一史官可為師法非知道之士不能為<lb/>
樞以運大事機以發大事權以平大事未有不敬謹而<lb/>
後可者也故曰周曰宻曰巽皆古先師之言云耳尚敬<lb/>
謹之哉<lb/>
　　石氏四子名字説<lb/>
天下之物寶莫貴於玉而玉之所出皆生於石空青丹<lb/>
砂雲母水晶琉黄鍾乳金銀銅鐵錫鉛汞皆石産而玉<lb/>
<pb n="KR4d0428_WYG_030-25a"/>
為冠祀天地日月用之祀宗廟山川用之朝覲㑹同聘<lb/>
問用之人見其為成器之玉而不思夫孕精育粹非石<lb/>
無以為玉之胎也石姓始於左傳石碏前行省郎中石<lb/>
公國瑞有四子當冠命方回名而字之輒取石中生玉<lb/>
之義次序其説玉之為物貴矣尤莫貴於手之所執古<lb/>
圭字今從珪周禮天子搢大圭執鎮圭公執桓圭長子<lb/>
小名引源欲名曰石珪字桓玉執此圭者王之上公桓<lb/>
桓謂琢其玉以雙植為文宫室兩柱之象前朝有相王<lb/>
<pb n="KR4d0428_WYG_030-25b"/>
禹玉亦名珪相人可為也禮記笏天子以球玉注美玉<lb/>
也又曰天子搢珽注笏也次子元源欲名曰石球字廷<lb/>
玉玉珽用球玉其字從玉傍廷異日得近人主猶玉笏<lb/>
歟周禮琬圭以治徳以結好王使之瑞節諸侯有徳王<lb/>
命賜之使者執琬圭以致命葢琬圭之首圓其象仁第<lb/>
三子慶源欲名曰石琬字徳玊為諸侯受徳賞何不可<lb/>
者禮琰圭以易行以除慝亦王使之瑞節琰圭者判圭<lb/>
頭之規而方之其象義諸侯有不義者王命使持琰圭<lb/>
<pb n="KR4d0428_WYG_030-26a"/>
之節執之今之風憲将帥近之第四子善源欲名曰石<lb/>
琰字方玉浙西道廉訪徐公琰字子方是也征伐擊摶<lb/>
以是期之雖然生玉者石也玉之成器則有待於玉工<lb/>
碾之以機鐵礲之以水沙非一朝一夕而後登繅藉故<lb/>
曰人不學不知道四子妙年進學予欲玉汝於成凡經<lb/>
傳玉字皆實惟此一玉字虚而有味故引之<lb/>
　　三孫名字説<lb/>
我先祖朝議三府君生先君兄弟五人先君經幹通判<lb/>
<pb n="KR4d0428_WYG_030-26b"/>
居長皆從玉傍命名先君登嘉定甲戌上舍第實始大<lb/>
方氏之門不肖孤歸自廣東封州用先君所命小名不<lb/>
敢改幸竊世科亦生子五人皆從心上命名今長子存<lb/>
心有子曰守孫次子正心有子曰燕孫第三子髙心以<lb/>
為先叔父貢元九府君位先堂兄知縣百六府君後嵗<lb/>
丁酉七月四日舉男來求名予年七十一見第三孫亦<lb/>
一幸也使乃命各從玉下為名心傍為字物莫貴於玉<lb/>
自玉其身可也人莫靈於心心無愧於中可也守孫名<lb/>
<pb n="KR4d0428_WYG_030-27a"/>
曰玉韞字惟深燕孫名曰玉成字惟温新生第三孫名<lb/>
曰玉振字惟清幼則且呼玉孫長而後用雙名及字祖<lb/>
父之業勿替引之<lb/>
　　贈邵山甫學説<lb/>
學所以盡夫固有之性也盡性在窮理窮理在致知致<lb/>
知之要莫切於讀書天下之書多矣今之所存九經及<lb/>
左公穀儀禮先讀注次讀疏帝王聖賢體用具備此乃<lb/>
學者之律令格式近世諸儒解説即又所以申述律令<lb/>
<pb n="KR4d0428_WYG_030-27b"/>
格式之意者也參伍以考之左右以覈之至於旁通脗<lb/>
合而後無疑其有疑者幸而復得周張二程邵康節謝<lb/>
上蔡楊龜山胡文定公父子朱文公張南軒吕東萊以<lb/>
發明於其後學者壹是以此為主而用以是非取舍乎<lb/>
子史集之所云則胷中先有一定之權衡而諛聞淺見<lb/>
邪説異端不足為吾惑矣是故經約也注疏博也若子<lb/>
若史若集亦窮日夜之力讀而攬其大綱博也其主則<lb/>
在乎經之大旨與夫諸大老先儒之已斷而不可易者<lb/>
<pb n="KR4d0428_WYG_030-28a"/>
約也類書韻書稗官書博之助也學之入門則近思錄<lb/>
與真西山讀書甲記約之又約者也約而博博而約日<lb/>
進不已著見菁華發露光怪則文與詩皆是也古人以<lb/>
為能言之類葢言而至於能則異於不能耳古之經皆<lb/>
文也皆詩也後世下筆未易及經則分為兩途文自先<lb/>
秦西漢而後始有韓昌黎次則柳子厚又其後有歐曾<lb/>
蘇詩自離騷降為蘇李而建安四子晉宋間至唐參以<lb/>
律體其極致莫如杜少陵若陳子昂李太白韋柳皆其<lb/>
<pb n="KR4d0428_WYG_030-28b"/>
尤宋則歐梅黄陳過江則吕居仁陳去非至乾淳猶有<lb/>
數人今之學者必也所得旣飽而後於此用力取其文<lb/>
若詩傚之初如書字摹臨古帖至其熟則不必摹臨而<lb/>
似之矣若如近日江湖言古文止於水心言律詩止於<lb/>
四靈許渾又其實姑以藉口藉手未嘗深造其域者識<lb/>
者所甚不取也葢何特此言典故止於杜佑通典言治<lb/>
亂止於資治通鑑言性理止於四書語錄然亦未必淹<lb/>
貫通洽也其於經若注疏無不茫然若望洋則世之為<lb/>
<pb n="KR4d0428_WYG_030-29a"/>
士而言學者豈非欺父兄誑朋友且自欺自誑其身世<lb/>
自喪其固有之性而至於冺無所聞也哉又有一説學<lb/>
所以必本於經者葢以佛老之説亂天下之能言者久矣<lb/>
濂洛之緒既明楊墨之波已涸能言之士惟昌黎韓子<lb/>
歐陽子南豐曾子之學一出於經餘不無瓌異之資魅<lb/>
傑之彦迷竺黨耼沒溺鬼道混深衣田衣羽衣而為一<lb/>
亦宜引而避之然則其惟朱文公所學為不可及乎孟<lb/>
子而後惟兹一人而其餘事文與詩凡翰墨一句一字<lb/>
<pb n="KR4d0428_WYG_030-29b"/>
無不造深詣極今之學者捨是不以為準而馳卑騖近<lb/>
不亦徒勞矣乎嚴陵邵君崧山甫迺祖精通禮易擢第<lb/>
通籍至㑹稽宰不食其徳詒後之人察山甫氣貌當遠<lb/>
大小予二十許嵗故書予平生所學本末以贈之其亦<lb/>
以轉語夫郡之可與語者焉<lb/>
　　故家名閥説贈滕賔日<lb/>
孟子喜言故家晉裂為南北世尚王謝崔盧名閥而近<lb/>
人忽之予戊子春夏間偶至吾州之婺源故帥參告院<lb/>
<pb n="KR4d0428_WYG_030-30a"/>
溪齋滕先生之孫嵎字賔日來訪聞所未聞見所未見<lb/>
不可不記溪齋字徳粹暨弟字徳章皆入學登第並朱<lb/>
文公門人其父行有愷登第信州司户曰溪堂其姪行<lb/>
有武子入學登第不及祿曰萬菊天下所共知溪齋事<lb/>
迹有墓誌所不書者葢凡兩薦於鄕皆書魅皆第四人<lb/>
其禮部試破句則予一人以懌滿場皆曰慰人君欲為<lb/>
之心是時壽皇無恙慰人君三字考官病之最後得溪<lb/>
齋巻獨曰遂人君欲為之心乃為經魅初衆議擢為都<lb/>
<pb n="KR4d0428_WYG_030-30b"/>
魅知舉某人欲自位置前三人故屈焉此聞所未聞也<lb/>
溪齋年八十寶慶三年丁亥自福建帥幕告老以紹定<lb/>
元年戊子卒西山真先生景元為墓誌鶴山魏先生萃<lb/>
父篆額焉䝉齋袁先生廣㣲書今獲觀䝉齋親筆比率<lb/>
更書㣲有鋒芒劉後村潛夫送溪齋歸老詩二首親筆<lb/>
甚楷妙年所作其後一首有云他山開藥竈某水搒魚<lb/>
船者刊本刪之戴石屏式之親筆晦翁亭詩有云故鄉<lb/>
風俗應如舊前輩風流尚可傳字獨肥語亦平正賔日<lb/>
<pb n="KR4d0428_WYG_030-31a"/>
謂石屏一短小老子今江湖間亦罕有此詩人賔日之<lb/>
先大父乃溪齋之第三子曰切齋仕至饒之傍縣宰名<lb/>
與予祖名同湯東澗伯紀記文親筆亦可觀今斯人亦<lb/>
不可作矣此見所未見者也予三十年識溪齋第四子<lb/>
賔日之叔父堂長鈞今老矣獲識溪齋長子之孫瓊第<lb/>
二子之子岵又獲識賔日韻骨清聳詩律妥稳議論學<lb/>
問文獻典刑可仰也昨於談次俾予為賔日字説旅寓<lb/>
殊未暇究思故書其所謂聞所未聞見所未見者歸之<lb/>
<pb n="KR4d0428_WYG_030-31b"/>
以見夫故家名閥之不可忽如此亦以表予之意所以<lb/>
景慕欽羨乎先正大老之門者不敢自同乎流俗而莫<lb/>
之别也<lb/>
　　俞好問字説<lb/>
霅之敢村俞君名裕字好問以好問則裕對自用則小<lb/>
而言書仲虺之誥云爾裕徳有餘也小徳不足也一事<lb/>
一物一義一理有所不知不求於師不取於友而自以<lb/>
為能自以為智謬妄訛舛為害甚大豈止於小徳不足<lb/>
<pb n="KR4d0428_WYG_030-32a"/>
而已哉信矣乎好問之勝於不問也好問者不一問也<lb/>
子入大廟每事問孔文子不恥下問易九二學以聚之<lb/>
問以辨之其問甚多則所得愈富所得旣富則所以蓄<lb/>
其徳者充斥盈溢問之有益於人也如此故曰裕然問<lb/>
也者求所以知所不知也旣知之後法當若何曰行書<lb/>
曰知之非艱行之惟艱譬之路未知何者豈可不問於<lb/>
人問而知之豈可不行問燕路而知燕路當北行而至<lb/>
於燕問粤路而知粤路當南行而至於粤問而不行如<lb/>
<pb n="KR4d0428_WYG_030-32b"/>
不問也行而不至如不行也孔門弟子無不好問惟顔<lb/>
子鑽堅仰髙行之而至宰予之寢則知而不行冉求之<lb/>
畫則行而不至此顔子所以首徳行之科也近世大儒<lb/>
教人必曰知行雙進俞君勉之顔何人哉晞之則是<lb/>
　　李師善復初字説<lb/>
近世大儒釋論語第一章之第一字曰學之為言效也<lb/>
人性皆善而覺有先後後覺者必效先覺之所為乃可<lb/>
以明善而復其初也今參知政事張公可與之婿李君<lb/>
<pb n="KR4d0428_WYG_030-33a"/>
名師善字復初其所以名書所謂主善為師是也其所<lb/>
以字朱文公所釋三十五字是也可以為師人效於我<lb/>
不可無師我效乎人所謂學也禮記文王世子學記篇<lb/>
學有效音字亦作效韻書效訓為象斆訓為教為彼之<lb/>
師之謂教彼以我為師之謂象故曰有所效於彼而求<lb/>
其成於我以己之未知而效夫知者以求其知以己之<lb/>
未能而效夫能者以求其能此李君命名之義也必師<lb/>
乎人之善則足以明乎天理之善而去人欲之不善吾<lb/>
<pb n="KR4d0428_WYG_030-33b"/>
之本性復矣曰復初者復乎天命之性也天降衷而人<lb/>
秉彛其初豈有絲毫之不善哉此李君命字之義也覺<lb/>
有先後師善為難性無不善復初為難抑易有復卦初<lb/>
九不遠復聖人以修身許顔子之仁六二休復吉聖人<lb/>
以其下從於初爻之仁而取之此之所謂復於初與李<lb/>
君之復其初不同然初為仁而仁下之則師善之意未<lb/>
嘗不同此又别一説也因為序之<lb/>
　　三山林君名字齋説<lb/>
<pb n="KR4d0428_WYG_030-34a"/>
吾友三山林君名徳載字敬輿易大象曰地勢坤君子<lb/>
以厚徳載物君之所以名也坤六二文言曰敬以直内<lb/>
説卦曰坤為大輿君之所以字也至厚而載萬物者莫<lb/>
如地而君子不過一眇然之身以其徳之厚配夫地之<lb/>
厚地有形而徳無形地之所載有物之可見也徳之所<lb/>
載不知其何物也曰君子出而負荷天下之重任國家<lb/>
朝廷宗廟社稷民庶生靈九垓八紘五岳四瀆常危而<lb/>
不安此其所載之物也而其所以載之者曰徳不徒曰<lb/>
<pb n="KR4d0428_WYG_030-34b"/>
徳而又曰厚徳然要其徳無可量度方寸之中一敬而<lb/>
已矣有形之載地為輿無形之載徳為輿地之載不能<lb/>
載地外之物君子之輿載天地一敬而已矣伊洛言敬<lb/>
曰主一曰無適聖人之極功也予將從其門徑之易入<lb/>
者求之坤第三畫隂變為陽艮下坤上謂之地中有山<lb/>
謙地大於山山小於地而山髙於地地卑於山以大下<lb/>
小謙之義也伯益曰謙受益此善言伏羲先天之易也<lb/>
孔子言益謙流謙福謙好謙而又贊六爻無不吉此善<lb/>
<pb n="KR4d0428_WYG_030-35a"/>
言文王周公後天之易也其義葢取地大於山而能下<lb/>
於山君子體之為遜為讓為不伐為不矜為不自滿假<lb/>
而名曰謙不過一敬而已矣載物以徳修徳以敬敬自<lb/>
謙入愈謙愈益愈積愈厚故予又以謙益名君之齋而<lb/>
别為之記矣世之人以謙為可忽謙者少而盈者多故<lb/>
自滿之士雖載小物不勝任君涵純毓粹蹈中履和由<lb/>
謙入敬由敬進徳異時以其身為天下國家之輿豈易<lb/>
量哉<lb/>
<pb n="KR4d0428_WYG_030-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　桐江續集巻三十<lb/>
</p>
<p>
</p>
  </div>
</body>
</text>
</TEI>
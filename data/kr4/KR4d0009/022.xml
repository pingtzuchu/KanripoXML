<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_022-1a"/>
王黄州小畜集卷第二十二<lb/>
　表<lb/>
　　　　　賀南郊大赦表<lb/>
　　　　　賀冊皇太子表<lb/>
　　　　　謝落起復麦<lb/>
　　　　　賀皇帝嗣位表<lb/>
　　　　　謝轉刑部郎中表<lb/>
　　　　　賀冊皇太后表<lb/>
　　　　　賀冊皇后表<lb/>
　　　　　慰上大行皇帝謚號廟號表<lb/>
　　　　　乞賜終南山人种放孝贈表<lb/>
<pb n="KR4d0009_SBCK_022-1b"/>
　　　　　　黄州謝上表<lb/>
　　　　　　謝加上柱國表<lb/>
　　　　　　謝宣賜表<lb/>
　　　　　　起居表<lb/>
　　　　　　賀收復益州表<lb/>
　　　　　　賀勝㨗表<lb/>
　　　　　　楊州謝上表<lb/>
　　　　　　請撰大行皇帝實録表<lb/>
　　　　　　謝弟禹圭授試銜表<lb/>
　　　　　　賀聖駕還京表<lb/>
　　　　　　謝加朝請大夫表<lb/>
<pb n="KR4d0009_SBCK_022-2a"/>
　　　　賀南郊大赦表<lb/>
臣某言今月二十日降到赦書一道南郊禮畢大赦天下<lb/>
者臣當時集軍州官吏百姓僧道宣讀施行訖嚴父配天<lb/>
王者之逹孝眚災肆赦有國之大猷凡在群生罔不同慶<lb/>
臣聞有虞尚乎德祖顓頊而宗堯周人重其先禘帝嚳而<lb/>
郊禝沿革之文則異祠祀之義斯同率由舊章茲曰大事<lb/>
雖天子必有尊也非聖人孰能行之伏惟<lb/>
尊號皇帝陛下司牧黎元敦崇孝治言有父也<lb/>
宣祖昭武皇帝積德而累功言有兄也<lb/>
太祖神德皇帝開基而創業而自下武繼志守文則難化<lb/>
成而日用不知寅畏而夕惕若厲故得昆蟲咸遂戎狄允<lb/>
<pb n="KR4d0009_SBCK_022-2b"/>
懷文物聲明損益乎三代道德仁義䆮染乎萬民有是聖<lb/>
功推功於天地有是聖德讓德於祖宗乃備嚴禋聿伸大<lb/>
報禮樂具舉豈三年之不爲玉帛載馳見四海之助祭列<lb/>
聖至止上帝格思錫鴻休於無疆明大孝之不匱禮成而<lb/>
退天且不違自非吉蠲之誠逹于上下孝悌之至通于神<lb/>
明孰能若斯其盛歟由是因純嘏之休覃雷雨之澤謂萬<lb/>
方有罪于是乎釋縲紲之人謂百姓不足于是乎免逋逃<lb/>
之賦照燭幽壤滌蕩瑕疵順天推恩與物更始詩不云乎<lb/>
一人有慶經不云乎萬國懽心自可追三王而比崇非止<lb/>
黜五霸而不用者矣臣岀官内署承乏專城旣不得陪冠<lb/>
劒之班行爼豆之事舞抃於黄道登降於紫壇又不得湧<lb/>
<pb n="KR4d0009_SBCK_022-3a"/>
非煙之詞濡甘露之筆藻繪於玉冊發揮於皇謀亦臣之<lb/>
不幸也然而當求治之朝居分憂之任得不導揚兊澤訓<lb/>
戒齊民瘳其瘡痍浸入骨髓亦臣之大幸也伏限郡事不<lb/>
獲奔詣闕庭臣無任<lb/>
　　　　賀冊皇太子表<lb/>
臣某言今月二十八日降到赦書一道皇太子正位儲宫大<lb/>
赦天下者臣當時集軍州官吏僧道百姓宣讀施行訖禮<lb/>
崇儲副澤被華夷凡在含生罔不同慶臣聞帝王之道歩<lb/>
驟殊途夏后所以傳家垂諸古典姫昌之爲世子載于禮<lb/>
經皆所以定人心而固國夲矣由三代而下實百王不刋洎<lb/>
乎唐室豆分梁朝草創莊宗則席未遑暖明宗則日不暇<lb/>
<pb n="KR4d0009_SBCK_022-3b"/>
給聮綿五姓戰伐百年重念春坊遂成闕典我<lb/>
太祖神德皇帝揖讓神器司牧黎元擇上聖之才副下民<lb/>
之望人神允屬獄訟攸歸伏惟<lb/>
尊號皇帝陛下傳自日兄升爲天子德化威伏垂二十年<lb/>
文物聲明盡合經義禮樂征伐不自諸侯始求主鬯之親<lb/>
用正副君之位斯孟軻所謂天與賢則與賢天與子則與<lb/>
子者也伏以皇太子生知忠孝性禀温文允符當璧之祥<lb/>
冝正撫軍之重筮龜叶吉簡冊増輝而又舉洊雷之聲因<lb/>
而作解導少海之潤用以滌瑕必由舊章降此大賚綸綍<lb/>
四出狴牢一空率土普天不勝慶幸臣出官禁署承乏方<lb/>
州目不覩朝廷之儀手不當文翰之職雖違素望實偶昌<lb/>
<pb n="KR4d0009_SBCK_022-4a"/>
朝㐲限郡政不獲奔詣天闕臣無任<lb/>
　　　　謝落起復表<lb/>
臣某言今月五日進奏院遞到勑牒官告各一道蒙恩落<lb/>
起復授臣依前尚書工部郎中知揚州軍州事仍放朝謝<lb/>
者喪紀爰終朝恩遽至泣血罔極悼心失圖伏以三年之<lb/>
喪百王不易墨縗急用本因將帥之臣腰絰從公罔叶春<lb/>
秋之義臣頃居近職方執通喪斷恩勉副於鴻私逹禮重<lb/>
違於素志㳙埃無効空増<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冒之顔日月有期俄卒<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>祥<lb/>
之制此者伏蒙<lb/>
尊號皇帝陛下舉其舊典推以新恩俾除抑奪之名曲盡<lb/>
哀榮之禮援琴切切痛豈忘於終天佩玉鏘鏘班尚遥於<lb/>
<pb n="KR4d0009_SBCK_022-4b"/>
就日伏限權司藩服不獲奔詣闕庭臣無任<lb/>
　　　　賀皇帝嗣位表<lb/>
臣某言伏奉四月一日赦書<lb/>
皇帝陛下䖍膺顧命嗣守鴻圖人神有依華夏同慶伏惟<lb/>
陛下奉先思孝克巳歸仁承列聖之貽謀作兆民之司牧<lb/>
重輪繼大明之照光被遐陬少海升百谷之王澤流品彚<lb/>
肆赦渙汗萬邦底寧臣逮事先朝甞叨内署荐逢聖日權<lb/>
守外藩不獲蹈舞玉堦無任抃躍屏營之至<lb/>
　　　　謝轉刑部郎中表<lb/>
臣某言今月六日進奏院遞到勑牒一道官告一通伏蒙<lb/>
聖慈特授臣尚書刑部郎中散官勲賜如故仍放朝謝者<lb/>
<pb n="KR4d0009_SBCK_022-5a"/>
聖澤大賚郎曹序遷聞命若驚省躬知幸伏念臣頃因薄<lb/>
技逮事先朝誤記姓名過有奬擢兩知制誥一入翰林報<lb/>
國之功雖無績効事君之道粗守貞方虚名旣髙忌才者<lb/>
衆直道難進黜官亦多始貶商於實因執法後岀滁上莫<lb/>
知罪名<lb/>
大行皇帝漸察非辜移領大郡方且精求民瘼少報皇恩<lb/>
期牽復于詞臣再發揮于王命不圖上玄降禍<lb/>
先帝登遐奉諱之辰號天罔極不得趨朝夕之臨無以爲<lb/>
臣子之心淚如綆縻悲入骨髓伏遇<lb/>
皇帝陛下祗奉顧命欽承慶基荼蓼之情旣遵于易月蓼<lb/>
蕭之澤遂洽於溥天爰自起曹陞于憲部望金鑾之殿誠<lb/>
<pb n="KR4d0009_SBCK_022-5b"/>
隔煙霄入白雲之司亦非冗散得不恪居官次䖍奉詔條<lb/>
諭淮海之遺民識朝廷之新命無汲黯積薪之歎有子牟<lb/>
戀闕之心感慨舊恩追惟往事西陵目斷泣血難收東海<lb/>
日昇傾心更切伏限權司藩服不獲拜賜玉堦臣無任感<lb/>
天荷聖激切屏營之至<lb/>
　　　　賀冊皇太后表<lb/>
臣某言伏覩四月一日制書冊皇太后禮畢者子道大備<lb/>
母儀有光伏以皇太后德配先朝功存内治遇坤之泰叶<lb/>
易象之休徴在河之洲動詩人之雅詠克昌聖嗣纉服寳<lb/>
圖爰旌十亂之功乃正萬邦之母祗膺玉冊誕受尊稱舜<lb/>
孝蒸蒸漢儀穆穆問安侍膳載趨長樂之宫含飴弄孫永<lb/>
<pb n="KR4d0009_SBCK_022-6a"/>
鎮顯親之殿臣限拘官守不獲蹈舞玉堦無任抃躍屏營<lb/>
之至<lb/>
　　　　賀冊皇后表<lb/>
臣某言得進奏院狀報五月二十四日制書秦國夫人立<lb/>
爲皇后者中宫正位率土同歡臣聞軒轅四星上明于玄<lb/>
象虞舜二女内助於皇風永惟王化之基實繫人倫之夲<lb/>
伏惟<lb/>
皇帝陛下誕膺駿命嗣守鴻圖安上定民動循於禮法自<lb/>
家形國先正於宫闈符沙麓之禎祥取塗山之正嫡蒸甞<lb/>
是奉旣逮事於先朝車服有儀更承顔於長樂典冊大備<lb/>
邦家有光臣以任假列藩獲聞盛禮伏限恪居官次不獲<lb/>
<pb n="KR4d0009_SBCK_022-6b"/>
蹈舞玉堦無任抃躍屏營之至<lb/>
　　　　慰上大行皇帝謚號廟號表<lb/>
臣某言得進奏院狀報今月六日勑下大行皇帝謚號神<lb/>
功聖德文武皇帝廟號太宗七日文武百竂詣西上閤門<lb/>
拜表陳慰者典章大備宗廟永安臣謹按周禮太師帥瞽<lb/>
而廞所以作匶謚又按禮記大臣素服而郊所以明天誄<lb/>
蓋子不得私其父臣不得私其君爰兹考實之文用正易<lb/>
名之法洪惟盛典屬在聖朝<lb/>
太宗皇帝知幾其神惟睿作聖功濟萬物德流八方有經<lb/>
緯天地之文有剋定禍亂之武録其行也旣如彼定其謚<lb/>
也冝如此又以爲極大曰太有德稱宗懋建鴻名永光清<lb/>
<pb n="KR4d0009_SBCK_022-7a"/>
廟禮官愽士討論而無異辭公卿大夫僉諧而合舊典爲<lb/>
百代不祧之主享萬世無疆之休伏惟<lb/>
皇帝陛下以大孝顯親以至公立法率由茂實誕上尊稱<lb/>
太史之紀國書有光直筆上公之讀謚冊曽無愧辭終哀<lb/>
且榮愛禮逹孝秩秩之容旣肅穰穰之福無窮臣逮事<lb/>
先皇累叨近侍流落郡政哀號國喪執㦸之官旣傷於踈<lb/>
賤如椽之筆空入于夢魂伏限官守不獲奔赴闕庭<lb/>
　　　　乞賜終南山人种放孝贈表<lb/>
臣某言臣等聞陳蕃之薦五處士名動邦家田歆之舉六<lb/>
孝廉事光簡冊惟兩漢之制理於三代而同風復有聘以<lb/>
安車賜之束帛聽其不仕姑務優賢八月奉羊酒之儀四<lb/>
<pb n="KR4d0009_SBCK_022-7b"/>
時致宗廟之胙史之所記代不乏人爰屬昌期冝興墜典<lb/>
伏見終南山處士种放山林養素孝友脩身旣聚學以誨<lb/>
人亦躬耕而事母龎公守道不入襄陽之城康伯避名永<lb/>
絶長安之市<lb/>
太宗皇帝知其髙尚曽示徵求恐違鶴髮之親未應鵠書<lb/>
之命讓賜錢而不受懸好爵以難縻今聞放執親之喪貧<lb/>
不能葬棺衾未具宅兆無歸臣等或忝彼交遊或慕其名<lb/>
節傷哉貧也覩兹窀穸之憂聞斯行諸豈恡匍匐之救雖<lb/>
共謀分俸而未若推恩况襃巖穴之賢敢掠朝廷之羙伏<lb/>
冀皇帝陛下特旌素履曲示鴻私少加粟帛之恩俾諧<lb/>
喪葬之禮上則成先皇之雅意下則揚隱士之清規亦足<lb/>
<pb n="KR4d0009_SBCK_022-8a"/>
以激浮競之風勸孝悌之俗所繫者甚大所費者至微比<lb/>
考叔之遺羮一時小惠較鄭均之義糓千古同塗干冒宸<lb/>
嚴臣等無任僣越之至<lb/>
　　　　黄州謝上表<lb/>
臣某言伏奉去年十二月二十九日勑落知制誥差知黄<lb/>
州軍州事者逼于日限㝷即朝辭自後以改葬先臣蒙恩<lb/>
給假幸獲親於逺日免積恨於終天墳杵未停征輪靡盬<lb/>
巳於今月二十七日到州上訖乍離近侍猶忝專城循省<lb/>
尤違彌深感泣伏以黄州地連雲夢城倚大江唐時版籍<lb/>
二萬家稅錢三萬貫今人户不滿一萬稅錢止及六千雖<lb/>
乆樂昇平尚未臻富庶永言養活亦藉循良如臣庸愚曷<lb/>
<pb n="KR4d0009_SBCK_022-8b"/>
副憂寄謹當勤求人瘼遵奉詔條窒塞嚚訟之民束縛憸<lb/>
猾之吏敢言課最庶免曠遺况當求理之朝必爲無害之<lb/>
政伏念臣叨司帝誥又歴周星旣不曽上殿求見天顔又<lb/>
不曽拜章論列時事入直則閉閤待制退朝則杜門讀書<lb/>
雖毎日起居實經年抱疾不敢求假恐煩醫官自後忝預<lb/>
史臣同修實録晝夜不捨寢食殆忘巳盡建隆四年見成<lb/>
一十七卷雖然未經進御自謂小有可觀忽坐流言不容<lb/>
絶筆夫讒謗之口聖賢難逃周公作鴟鴞之詩仲尼有桓<lb/>
魋之歎蓋行髙於人則人所忌名岀於衆則衆所排自古<lb/>
及今鮮不如此伏望<lb/>
皇帝陛下雷霆霽怒日月逥光鑒曽參之殺人稍寛投杼<lb/>
<pb n="KR4d0009_SBCK_022-9a"/>
察顔回之盗飯或出如簧未令君子之道消惟頼聖人之<lb/>
在上况臣孤平無援文雅脩身不省附離權臣秖是遭逢<lb/>
先帝但以心無茍合性昧隨時出一言不愧於神明議一<lb/>
事必歸於正直愠於群小誠有謗詞謀及卿士豈無公論<lb/>
以至兩朝掌誥四任詞臣紫垣最忝於舊人白首不離於<lb/>
郎署以微臣之行巳遇<lb/>
陛下之至公乆當辯明未敢伸理今則上國千里長淮一<lb/>
隅雖叨守土之榮未免謫居之歎霜摧風敗芝蘭之性終<lb/>
香日逺天髙葵藿之心未死仰望旒扆不勝涕洟臣無任<lb/>
瞻天戀聖省已激切屏營之至<lb/>
　　　　謝加上柱國表<lb/>
<pb n="KR4d0009_SBCK_022-9b"/>
臣某言今月二十日進奏院遞到官誥一通勑牒一道伏<lb/>
蒙聖慈特授臣上柱國餘如故仍放朝謝者禮成大祀澤<lb/>
霈具寮豈期謫宦之臣亦預䇿勲之數伏念臣因縁薄技<lb/>
遭遇昌辰承明四入於直廬才非潤色淮甸三移於郡印<lb/>
政昧循良方俟黜幽敢期受寵今者伏遇<lb/>
皇帝陛下躬修禋祀嚴配祖宗率由舊章大賚群后遂令<lb/>
郎吏亦厠勲官八柱之名實叨於茂渥一麾之任有耀於<lb/>
專城誓將冰蘗之心上荅雲天之施無任感天荷聖<hi>云云</hi>
　　　　謝宣賜表<lb/>
臣某言今月八日進奏院遞到宣頭一道伏蒙聖慈以臣<lb/>
先撰元德皇太后謚冊文特賜臣衣着五十疋銀器五十<lb/>
<pb n="KR4d0009_SBCK_022-10a"/>
兩禮畢園陵恩霑論譔伏念臣學慙稽古才不兼人際㑹<lb/>
先朝忝塵近侍東里子産累居潤色之司南面仲弓繼荷<lb/>
分憂之任洎逢纉嗣復竊掖垣適當議雲陽之陵定昭成<lb/>
之謚猥承詔命恭草冊文深虞孤陋寡聞難當大手筆事<lb/>
雖經御覽未息兢惶今者謚冊入陵神主祔廟伏惟<lb/>
皇帝陛下孝思罔極兊澤下流頒厥篚之綵繒錫中金之<lb/>
器皿捧承靡措蹈舞失容儒冠之榮無以加此孝治之化<lb/>
足能感人惟覺冒榮曷知報効臣無任瞻天荷聖激切屏<lb/>
營之至<lb/>
　　　　起居表<lb/>
臣某言今月二十五日進奏院遞到御札一道<lb/>
<pb n="KR4d0009_SBCK_022-10b"/>
皇帝陛下取今月五日暫幸河北者黠虜猖狂聖人順動<lb/>
佇殱兇醜永息祅氛伏惟<lb/>
皇帝陛下纉嗣鴻圖憂勤庶政戢神武以不殺用人文而<lb/>
化成蠢爾契丹敢干天紀陵越堡障驚搔吏民王師巳振<lb/>
於捷音帝命尚勞於廵幸契百姓來蘇之望是六師賈勇<lb/>
之時以鎰秤銖移山壓卵即日蕩平蕃部更無南牧之人<lb/>
守吠塞垣願作北門之狗在兹一舉永服四夷方屬祁寒<lb/>
暫勞天歩臣以任居僻郡地逺行朝捍牧圉以無由仰雲<lb/>
天而積戀臣無任瞻天望聖激切屏營之至<lb/>
　　　　賀收復益州表<lb/>
臣某言今月日進奏院狀報雷有終奏收復益州者臣當<lb/>
<pb n="KR4d0009_SBCK_022-11a"/>
時集官吏望闕稱賀并告諭諸縣訖守臣不武戍卒弄兵<lb/>
暫岀偏師果平孤壘<hi>中謝</hi>臣伏觀益部乆樂皇風蕞爾王<lb/>
均敢萌逆節蓋災流於分野致盗據於城池伏惟<lb/>
尊號皇帝陛下斷在睿謨擢兹儒將雖依九伐之法特開<lb/>
三面之羅尚敢嬰城斯爲迷復懼困獸猶鬪之義徴圍兵<lb/>
必闕之文縱以遁逃自今糜潰盡由聖略永淨坤維臣任<lb/>
忝頒條欣聞捷奏無任歌時樂聖懽呼蹈舞之至<lb/>
　　　　賀勝㨗表<lb/>
臣某言今月三十日得進奏院狀報今月十二日據夏州<lb/>
路馬歩軍都部署王超延州路馬歩軍都部署范廷召等<lb/>
各差入内殿頭髙品岑保正入内髙品賈繼隆等走馬齎<lb/>
<pb n="KR4d0009_SBCK_022-11b"/>
狀到闕奏兩路大軍入賊界到烏白池㑹合前後一十六<lb/>
度掩殺著蕃賊殺下米慕軍主一十一人吃囉指揮等二<lb/>
十餘人及殺下蕃賊五千活捉到蕃賊二千餘人并收到<lb/>
馬二千餘疋奪到衣甲器械二萬餘事件傷殺却蕃賊不<lb/>
知數目打奪到牛羊老小不少收到糧料草窖<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>極多並<lb/>
已散與一行諸軍其蕃賊帳族舎屋並燒毀蕩盡所有蕃<lb/>
賊田苗禾榖並緫收刈及踐踏淨盡其李繼遷與蕃賊並<lb/>
已潰散逃遁其諸路大軍并百姓巳於今月二日並平安<lb/>
却迴各歸逐處駐泊訖皇太子宰臣文武百官於今月十<lb/>
三日入賀者臣當時集軍州官吏等宣讀告諭望闕拜舞<lb/>
稱賀訖黠虜窺邊王師出塞大殱兇醜永息祅氛凡在照<lb/>
<pb n="KR4d0009_SBCK_022-12a"/>
臨畢同慶快<hi>中謝</hi>臣聞姬周備塞來則擊之炎漢用兵事<lb/>
不獲巳蓋爲民之除害亦有國之常刑言念夏臺古之白<lb/>
翟雖居沙漠實近崤函蕞爾繼遷乆稽天討養成巢穴召<lb/>
集逋逃逼脅戎人驚搔王土伏惟<lb/>
尊號皇帝陛下外其夷狄念在生靈戢堂上之竒兵惜關<lb/>
中之民力以至賜之國姓改以令名位重察廉官兼保傅<lb/>
而獸心反側犬性猖狂刼掠我吏民侵陵我疆境皇威赫<lb/>
怒禁旅奔馳兩路齊攻三軍合力鏖兵神速突騎龍驤疾<lb/>
雷無掩耳之期烈火動燎原之勢大小十六陣斬獲萬餘<lb/>
人積甲如丘陵殭屍滿沙磧發其積聚燔其室廬俘牛馬<lb/>
以谷量蹂稼穡而掃地足使五千深入笑李陵之無功十<lb/>
<pb n="KR4d0009_SBCK_022-12b"/>
萬横行輕樊噲之虚語而况偏禆斬劓罔有孑遺渠魁遁<lb/>
逃僅以身免賊氣大沮人心巳離係于雙闕之前誅乎獨<lb/>
柳之下止應剋日别聽吉音此皆斷自宸衷出于睿筭遏<lb/>
其撗議授以聖謨故得帷幄之邊陣圖猶展沙埸之上捷<lb/>
書巳來歴考自古帝王料兵之速未有如<lb/>
陛下者也臣去年叨書宻命併直内庭批逆竪之封章屈<lb/>
王言而姑息未甞不援毫切齒怒髪衝冠慙無將帥之材<lb/>
實忍大夫之恥今則身居郎署目覩神功感涕忻懽倍萬<lb/>
常品伏限權司郡印不獲拜舞闕庭臣無任<lb/>
　　　　楊州謝上表<lb/>
臣某言十一月二十四日樞宻院馬遞勑牒一道至滁州伏<lb/>
<pb n="KR4d0009_SBCK_022-13a"/>
蒙聖慈就差臣知揚州軍州兼管内隄堰橋道事替<lb/>
仍放朝謝取便路乗遞馬發赴移任所者臣巳於十二月<lb/>
四日到揚州上訖祗奉朝僉初權藩服分憂任重謫官心<lb/>
寛感恩而涕泗無從省已而兢惶失次<hi>中謝</hi>伏以禹别九<lb/>
州斯爲奥壌唐分十道是曰大邦控淮海之津梁㑹東南<lb/>
之漕運當聖主求賢之日親王領鎮之初冝擇才能俾乂<lb/>
繁劇豈臣愚昧而所克堪伏念臣頃以藝文獲塵科第三<lb/>
館兩制遍歴清華千載一時别無媒援由是上惟奉主旁<lb/>
不忌人比因直言頻至左官去年自禁中出職滁上臨民<lb/>
黽勉在公憂虞度歲鬢髮漸白眼目巳昏但以行年未高<lb/>
不敢求退明代難遇猶思報恩顧惟善政之蔑聞豈望鴻<lb/>
<pb n="KR4d0009_SBCK_022-13b"/>
私之曲被今者伏蒙<lb/>
尊號皇帝陛下擢從小郡權莅大藩雖放弃之臣君恩未<lb/>
替而要衝之地使命孔多微臣素乏家財本州元無公用<lb/>
恐因供億別掇悔尤冀聖心之察微免衆口之騰謗此外<lb/>
粗當勵力豈敢曠官况揚州雖號藩方無多戸口凡干埸<lb/>
務皆有使臣臣在其中提振而巳至于决斷詞訟督責賦<lb/>
租持以無私必期集事今縁奉詔急速所以不敢稽留庶<lb/>
于歲時之間别求散慢之地舉頭見日空知京闕之遥白<lb/>
首爲郎甘老江湖之上伏限權臨郡政不獲躬拜天庭無任<lb/>
　　　　請撰大行皇帝實録表<lb/>
臣某言聞二帝三王之道無尚書則泯而不見戰國秦漢<lb/>
<pb n="KR4d0009_SBCK_022-14a"/>
之事無史記則滅而不傳能使後之視今猶今之視古者<lb/>
書史是頼<hi>中謝</hi>伏以<lb/>
大行皇帝功濟萬物道髙百王誕敷皇謨勤恤黔首憲章<lb/>
軍國之務經制郡縣之權故得百萬之師如臂使指億兆<lb/>
之衆推心致腹而又禮樂刑政之盛聲明文物之光煥乎<lb/>
爛然有足稱述附于二十一年行事而王道備矣伏惟<lb/>
皇帝陛下以奉先之孝副知子之明紹膺丕圖惟克永世<lb/>
柩前即位天下宅心社禝人神罔不依附華夏蠻貊罔不<lb/>
駿奔斯乃先帝之貽謀得<lb/>
陛下之聖嗣乾坤交㤗日月重光歴考近古立儲闈承帝<lb/>
位未有如我朝之盛者也臣愚以爲冝撰大行皇帝實録<lb/>
<pb n="KR4d0009_SBCK_022-14b"/>
垂之不朽况盛德大業簡冊具存鴻儒碩生臺閣皆是豈<lb/>
臣孤陋敢有覬覦然念臣太平興國五年徒歩應舉再就<lb/>
御試遂登文科服勤州縣揚歴四考先帝採搢紳虚譽自<lb/>
長洲令徴爲左正言帖直史館明年轉左司諫知制誥岀<lb/>
入中外十有三年進不因人退無顯過永惟知巳之至未<lb/>
得殺身之地今陵寢有日論譔是資儻得措一辭于帝典<lb/>
之中署一名于國史之後臣雖死之日如生之時至于襃<lb/>
善貶惡之文編年紀傳之例備甞探討粗見指歸况端拱<lb/>
元年春季日暦是臣編修如蒙帝俞不辱君命臣無任懇<lb/>
悃之至<lb/>
　　　　謝弟禹圭授試銜表<lb/>
<pb n="KR4d0009_SBCK_022-15a"/>
臣某言臣禹圭昨差押夲州賀登寳位進奉伏蒙聖慈特<lb/>
授將仕郎試祕書省校書郎者千年遭遇九族輝榮<hi>中謝</hi>
伏念臣岀自孤平猥叨班列雖累居近侍而未免食貧言<lb/>
念禹圭臣之母弟素無文性早使專經重以先臣惜其㓜<lb/>
子夲期擢第以慰慈顔自後住舉六年丁憂三載漸及強<lb/>
仕未有岀身今者伏遇<lb/>
皇帝陛下纉嗣寳圖誕敷文德凡居守土之任義合駿奔<lb/>
因命在原之親入修職貢伏蒙<lb/>
陛下舉先朝之故事推出震之殊恩俾列官常仍居讎校<lb/>
起家之調曲荷於生成報國之心同期於死所伏限郡印<lb/>
不獲蹈舞玉堦臣無任感天荷聖激切屏營之至謹奉表<lb/>
<pb n="KR4d0009_SBCK_022-15b"/>
陳謝以聞<lb/>
　　　　賀聖駕還京表<lb/>
臣某言今月十六日進奏院狀報正月二十三日大駕還<lb/>
京者犬戎逃遁鑾輅凱旋<hi>中謝</hi>伏惟<lb/>
尊號皇帝陛下奉承祖宗威懷戎狄但懋守文之德靡矜<lb/>
神武之功蕞爾林胡無名内侮蜂屯烏合䑕竊狗偷必想<lb/>
邊民奪梃以毆攘亭長持繩而縶縳豈勞車駕逺渉山川<lb/>
陛下念二聖臨朝毎經營於河朔屬三時不害乃廵幸於<lb/>
沙場存問耆年勞來疆吏有征無戰陳詩觀風邊人識龍<lb/>
鳯之姿胡馬避虎貔之衆昔周宣薄伐獫狁深入太原漢<lb/>
武斥逐兇奴遐臨瀚海頗爲勞弊尚著聲時曽未若<lb/>
<pb n="KR4d0009_SBCK_022-16a"/>
陛下仰順天時俯從人欲岀狩適當於冬隙班師未廢於<lb/>
農祥端居紫宸飲至清廟榖雨方霈春華正䌓捧觴長樂<lb/>
之宫錫宴上林之苑皇懽大洽天歩永安易曰聖人以順<lb/>
動則刑罰淸而民服孫子曰不戰而屈人之師善之善者<lb/>
也其是之謂乎臣方在謫官無由扈從旣不得草頡利可<lb/>
汗之露布又不得荅冒頓單于之慢書當文士有爲之時<lb/>
處山州無用之地迎鑾莫遂望闕彌深無任歌時樂聖<lb/>
　　　　謝加朝請大夫表<lb/>
臣某言今月十三日進奏院遞到勑牒一道中書劄子一<lb/>
封伏蒙聖慈以臣預修<lb/>
太祖實録特授臣朝請大夫仍賜絹五十疋銀五十兩者<lb/>
<pb n="KR4d0009_SBCK_022-16b"/>
陛級清崇錫賚優厚恩生望外事繫宸衷仰戴寵光伏増<lb/>
戰越臣<hi>中謝</hi>伏念臣素無望實乆玷清華訓誥典謨罔知<lb/>
體要春秋檮杌豈識指歸去歲伏遇<lb/>
尊號皇帝陛下詳觀國書追念始祖顧復不祧之廟光揚<lb/>
納麓之勲以爲自昔編修或多漏略永懷丕烈深軫孝思<lb/>
謂漢祖元功立紀于武帝之世神堯實録重定于髙宗之<lb/>
朝爰詔近臣再編荗實臣叨膺是選尤愧非才尚頼宰臣<lb/>
李沆監修錢若水緫領其職臣則討論遺事潤色舊文始<lb/>
則合秦趙世家得國姓之根夲考唐杜氏族見太后之源<lb/>
流凡所改更皆有按據庶彰帝業以副天心方施汗簡之<lb/>
勞遽有分符之命無由别白但積憂危加以年鬢漸髙郡<lb/>
<pb n="KR4d0009_SBCK_022-17a"/>
封甚僻野鳥閑暇潜窺賈誼之容江魚噞喁欲噬靈均之骨<lb/>
未知何日再覩天光豈謂大典初成群賢進御<lb/>
陛下以臣曽施翰墨曲記姓名俾進階資復援恩例絲綸<lb/>
渙汗金帛輝華州民改觀謫官増氣領郡城而兼史氏何<lb/>
異唐賢奉朝請以爲大夫榮同漢制非小臣稽古之力乃<lb/>
陛下好文之心涕泗縱横亂於縻綆神魂飛越若在煙霄<lb/>
唯知遭逢曷可報効然念臣業文之外蔑有器能知命之<lb/>
年别無嗜好才思未減筆力尚雄馳于文翰之埸猶能識<lb/>
路責以循良之政恐悮分憂儻用所長期不辱命臣無任<lb/>
<pb n="KR4d0009_SBCK_022-17b"/>
王黄州小畜集卷第二十二<lb/>
</p>
<p>
</p>
  </div>
</body>
</text>
</TEI>
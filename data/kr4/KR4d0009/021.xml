<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_021-1a"/>
王黄州小畜集卷第二十一<lb/>
　表<lb/>
　　　　　爲宰臣上尊號表<lb/>
　　　　　爲宰臣謝御書錢様表<lb/>
　　　　　謝賜御製逍遥詠祕藏詮表<lb/>
　　　　　爲宰臣謝賜御製謌詩表<lb/>
　　　　　爲宰臣謝新雕三史表<lb/>
　　　　　謝賜御草書詩表<lb/>
　　　　　謝御製重午詩表<lb/>
　　　　　陳情表<lb/>
　　　　　謝免和御製元日除夜詩表<lb/>
<pb n="KR4d0009_SBCK_021-1b"/>
　　　　　　賀正表<lb/>
　　　　　　謝暦日表<lb/>
　　　　　　進端拱箴表<lb/>
　　　　　　謝賜御製月詩表<lb/>
　　　　　　謝賜御書字様錢表<lb/>
　　　　　　單州謝上表<lb/>
　　　　　　進乾明節祝聖詩表<lb/>
　　　　　　謝衣襖表<lb/>
　　　　　　滁州謝上表<lb/>
　　　　　　謝加朝散大夫表<lb/>
　　　　　　謝賜聖惠方表<lb/>
<pb n="KR4d0009_SBCK_021-2a"/>
　　　　爲宰臣上尊號表<lb/>
内外文武臣寮具官趙某等言今月二十一日共干天聽<lb/>
别上尊名奉宸翰以未俞慮精誠而不至戴天就日猶懸<lb/>
億兆之心伏閤叫閽寧避再三之黷<hi>中謝</hi>臣等聞運行四時<lb/>
者惟天之大照臨萬國者惟日之明天不宰其玄功而有<lb/>
蒼旻之號日不耀於陽德而有畏愛之名是以居廣大而<lb/>
罔辭處貞明而弗讓蓋功德著乎上而名號隨于下矣前<lb/>
王後聖茂實英聲取譬于茲其則不逺伏惟<lb/>
皇帝陛下繼天而王如日之升靜則垂堯舜之衣裳動則仗<lb/>
武湯之旄鉞明堂制禮走玉帛於萬方宣室崇儒煥文章<lb/>
於三代候氣而八風從律陳詩而萬物由庚旣理定以功<lb/>
<pb n="KR4d0009_SBCK_021-2b"/>
成尚宵衣而旴食早以兆民愛戴群后推崇率由舊章共<lb/>
上徽號<lb/>
陛下讓不得已俯而從之雖百姓同懽方諧歸羙而一人<lb/>
善下終恐近名昨者法天道以流謙敷王言而如綍謂大<lb/>
道不器何假先天之言謂聖人無名豈湏惟睿之說盡除<lb/>
尊號頗駭群情臣等奉詔靡遑再章請復<lb/>
陛下過防滿假終未允俞守謙卦之六爻動而無悔去湯<lb/>
書之七號卑不可踰遂使中外包羞軍民沮色旣難移於<lb/>
成命乃别獻於嘉猷共傾天誘之衷用紀日新之德蓍龜<lb/>
叶吉蠻貊同文咸願聽卑以期得請<lb/>
陛下特迃鳳藻猶避鴻名固愈振於謙光奈重違於人欲<lb/>
<pb n="KR4d0009_SBCK_021-3a"/>
而况皇王顯號今古彛章上則尊列聖之貽謀光輝七廟<lb/>
下則稱庶邦之係望威服八荒凡在含生共觀休烈豈可<lb/>
執勞謙之小節廢立極之大名居軒昊之至尊慕巢由之<lb/>
獨行此臣等之所未諭也<lb/>
陛下之所不取也臣等不勝大願敢固請上尊號曰<lb/>
法天崇道文武皇帝庶得將順謙冲之旨惟新徽懿之名<lb/>
免使聖朝有兹闕典跼天蹐地罔敢自安碎首糜軀期于<lb/>
必遂臣等無任區區懇迫之至<lb/>
　　　　爲宰臣謝御書錢様表<lb/>
臣等伏蒙聖慈賜御書三體字様錢各一貫文者五銖新<lb/>
様貨泉將布於人間三體成文筆札互彰於天縱岀爐冶<lb/>
<pb n="KR4d0009_SBCK_021-3b"/>
而首蒙頒賜望冕旒而共積兢榮伏惟<lb/>
尊號皇帝陛下道極至玄學探衆妙宸居多暇書九府之<lb/>
錢刀御筆摛華奪三辰之文彩盡真草歐行之法在方圎<lb/>
肉好之中通流將遍於溥天固殊當百錫賚先霑於近位<lb/>
其數且千臣等傳翫爲榮収藏至寳荷天光而悚惕對聖<lb/>
作以兢慙臣無任<lb/>
　　　　謝賜御製逍遥詠祕藏詮表<lb/>
臣等言伏蒙聖慈賜臣等御製袐藏詮逍遥詠共四十一<lb/>
卷者伏以笁乾之教所以祛色相而示真如老氏之書所<lb/>
以去滋章而務淸淨大不過四句偈多不岀五千言始則<lb/>
殊途而同歸終則枝分而派别洎乎演三乗於貝葉文字<lb/>
<pb n="KR4d0009_SBCK_021-4a"/>
漸多編三洞於瑶函筌蹄逾逺縱人十而已百奈暮四以<lb/>
朝三自非上聖之才孰立不刋之典發揮教法允屬文明<lb/>
伏惟　尊號皇帝陛下思妙玄沙心遊赤水因民設教與<lb/>
天比崇知幾其神建皇王之有極恭黙思道念釋老之多<lb/>
歧于是詮註微言詠謌至道撮其樞要闢户牖於法門搴<lb/>
其菁英芟蕭稂於玄圃示萬機之多暇表三教之精通足<lb/>
可以指迷悮於群生扇穆清於四海豈比夫劉莊蕭衍但<lb/>
多佞佛之心漢武秦皇空作求僊之術自合鐫諸玉簡藏<lb/>
在名山將日月以同懸與鬼神而爭奥傳于不朽垂之無<lb/>
窮臣等謬列詞臣躬承聖教披堯天之雲霧巳覺濡身聽<lb/>
舜殿之絃歌共知忘味謹當授持讀誦抃舞懽呼少遵善<lb/>
<pb n="KR4d0009_SBCK_021-4b"/>
誘之心庶助無爲之化臣無任<lb/>
　　　　爲宰臣謝賜御製謌詩表<lb/>
臣等伏蒙聖慈宣賜喜雨謌詩共三首者天時旱暵聖慮<lb/>
焦勞玄穹忽降於霶<graphic n="KR3632" url="https://raw.githubusercontent.com/kanripo/KR-Gaiji/master/images/KR3632.png" mimeType="image/png"/>睿藻遂形於謌詠首蒙宣示共極<lb/>
懽榮伏惟　尊號皇帝陛下<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>念三農精心六義自春徂<lb/>
夏稍致愆陽以日繫時不忘善禱詔近臣而遍走群望御<lb/>
便殿而親録縲囚聖感玄通天心昭荅潜驅屏翳舒張東<lb/>
岱之雲暗使豐隆檛撃南山之皷連宵泛灑率土昭蘇旱<lb/>
稼勃興豐年可望縁聖情而有作奮御筆以成篇帝庸作<lb/>
謌髙視康哉之詠上以風化逺追皇矣之詩燦然三章誕<lb/>
敷四海深形教誨特有宣傳台衡宸扆之銘彼何膚淺白<lb/>
<pb n="KR4d0009_SBCK_021-5a"/>
雪陽春之句空衒清新臣等救旱功微賡謌調下鏤于肌<lb/>
骨敢忘作誡之詞播在管絃願導移風之德臣無任<lb/>
　　　　爲宰臣謝新雕三史表<lb/>
臣某等言伏蒙聖慈賜臣等新印夲三史書各一部者伏<lb/>
以先帝好文校讎三史諸儒㑹議緜歴兩朝摸印方行頒<lb/>
宣首及<hi>中謝</hi>㐲惟<lb/>
尊號皇帝陛下心存稽古志在奉先念五帝三王之書具<lb/>
存道德思列國兩漢之事可鑒興亡覩真夲之初成先近<lb/>
臣而受賜欲俾詳觀理亂起發昏蒙臣等素匪知書仰承<lb/>
善誘敢不服勤舊史少副聖懷庶竊慕於格言或有禆於<lb/>
大政臣等無任感天荷聖激切屏營之至<lb/>
<pb n="KR4d0009_SBCK_021-5b"/>
　　　　謝賜御草書詩表<lb/>
臣某言今月五日伏蒙聖慈賜臣紅綾上御草書趙嘏南<lb/>
亭絶句詩一首絳綃半幅霞舒舞鵠之紋宸翰三行雲遶<lb/>
廻鸞之勢天恩曲被凡目榮觀佩服戰兢神魂飛越<hi>中謝</hi>
伏惟　尊號皇帝陛下書窮八法學洞九流英斷睿謨運<lb/>
玄功而多暇飛文染翰縱草聖以爲娱閑裁浙水之綾爰<lb/>
冩渭南之句宫中刀尺剪雲霧於赤城筆下風雷走龍虵<lb/>
於碧落遍令中使宣賜近臣豈期瑣材亦預宸眷捧持失<lb/>
次傳翫増輝忻千載之遭逢極一時之榮遇讀盡二十八<lb/>
字列宿韜光宣來三十六宫天香尚在豈止藏於篋笥亦<lb/>
將傳付子孫堪笑二王非墨妙筆精之作如逢伯禹得金<lb/>
<pb n="KR4d0009_SBCK_021-6a"/>
簡玉字之書感恩空效於涕洟受賜更銘於肌骨臣無任<lb/>
戴天荷聖激切屏營之至<lb/>
　　　　謝御製重午詩表<lb/>
臣某等言伏蒙聖慈宣賜御製七言四韻重午詩一首者<lb/>
天有四時成聖功也八節所以宣其氣詩有六義繫王化<lb/>
也二南所以變其風至若運隂陽亭毒之功逹雅頌盛衰<lb/>
之理不失其正斯惟聖人<hi>中謝</hi>伏惟<lb/>
尊號皇帝陛下運應一千啓昇平之嘉㑹節當重午樂長<lb/>
養之玄功形于詠謌播作詩什特令中使宣示詞臣降鳳<lb/>
閣以光輝搢魚湏而抃舞仰窺首句如當帝舜之薰風載<lb/>
味卒章仍念屈原之貞魄教化以被忠邪以分又何止述<lb/>
<pb n="KR4d0009_SBCK_021-6b"/>
浴蘭懸艾之文逞白雪陽春之麗而巳哉臣等職叨掌誥<lb/>
才謝言詩獻尚書而諷諫無聞徒經嘉節學離騷而淵深<lb/>
罕䆒但拜宸章願揚治世之音永作傳家之寳無任戴天<lb/>
荷聖懽呼抃蹈之至<lb/>
　　　　陳情表<lb/>
臣某言臣聞改過自新人臣之晚節弃瑕責效王者之舊<lb/>
章<hi>中謝</hi>伏念臣近自冗貟再叨諫署秋蘭解佩重呼澤畔之<lb/>
魂紅藥裁詩不望禁中之樹固當老於小諫日赴常叅其<lb/>
如親寄解梁身趣魏闕四海無立錐之地一家有懸磬之<lb/>
憂以至僕馬龍鐘雜于工祝弟兄分散迫于飢寒若非内<lb/>
受職名賜之實俸外求差使以救食貧則曷以養髙堂垂<lb/>
<pb n="KR4d0009_SBCK_021-7a"/>
白之親備上國燃金之費望雲就日非無戀闕之心玉粒<lb/>
桂薪未有住京之計伏望<lb/>
尊號皇帝陛下念臣過而能改進不因人或西垣再命於<lb/>
演綸或東魯且令於承乏唯中外之二任繫君親之一言<lb/>
干冒宸嚴臣無任僣越兢憂悃愊待罪之至<lb/>
　　　　謝免和御製元日除夜詩表<lb/>
臣等言伏蒙聖慈特降御製元日除夜詩四首仍令和來<lb/>
臣等㝷時連狀奏謝兼乞免和今月七日伏奉恩旨特賜俞<lb/>
允者聖文絶唱天道聽卑雖違善誘之心幸獲知難之請<lb/>
伏惟<lb/>
尊號皇帝陛下五行爲質六義游心樂天地之玄功奮皇<lb/>
<pb n="KR4d0009_SBCK_021-7b"/>
王之睿藻筆無停綴夜乃未央煥乎四章降於三館耀日<lb/>
月星辰之彩發金石絲竹之音思入杳冥乾坤無以逃其<lb/>
數辭包造化鬼神不能隱乎情其元日之句也藻繪王春<lb/>
恱萬物之資始其除夜之句也發揮天吏述四序之成功<lb/>
固冝隨歴數而頒於華夷與法令而懸於象魏俾夫薫絃<lb/>
播奏散爲化下之風蒼玉雕鐫袐作升中之典至若周滿<lb/>
黄竹之詠漢髙大風之歌唐太宗守歲之詩陳叔逹𥘉年<lb/>
之作義皆無取事不足徴又若除夜藏釣正朝放雀真爲<lb/>
兒戲豈近皇猷遍數前王實多慙德臣等文館待罪朝行<lb/>
具貟幸觀四始之根源徒荷于年之際遇然而對燭龍之<lb/>
銜耀難炫螢光當鳳彩之來儀湏藏雉尾共思閣筆同樹<lb/>
<pb n="KR4d0009_SBCK_021-8a"/>
降旗方傾窘蹙之誠果降矜容之命豐隆門下免爲聚響<lb/>
之蚊莊叟山中甘作不鳴之鴈臣等無任感天荷聖激切<lb/>
屏營之至<lb/>
　　　　賀正表<lb/>
臣某言伏以元正首祚景福惟新數蓂莢於堯堦初生一<lb/>
葉獻椒花於漢殿齊列千官式彰負扆之尊大祝如山之<lb/>
壽伏惟<lb/>
尊號皇帝陛下業隆三代道冠百王和玉燭以授時玄功<lb/>
克著振金鈴而徇路春令爰行當三元資始之期見萬國<lb/>
㑹同之盛方物充庭而麏至上公獻壽以鳬趣日照冕旒<lb/>
覩垂衣之肅穆風和象魏陳懸法之威儀詎遺率土之濵<lb/>
<pb n="KR4d0009_SBCK_021-8b"/>
同樂履端之候膺乾納祐與天齊休臣濫奉朝恩叨權郡<lb/>
印思預華封之祝方逺彤庭新頒羲氏之書空驚素髮但<lb/>
荷發生之德莫酬煦育之私臣無任祝聖戴天抃蹈懽呼<lb/>
之至<lb/>
　　　　謝暦日表<lb/>
臣某言今月四日進奏院遞到宣頭一道伏蒙聖慈賜臣<lb/>
至道二年新暦日一道者王春肇啓日官爰舉於舊章帝<lb/>
命遐宣守土各頒於新暦臣某<hi>中謝</hi>臣聞天道無私所以運<lb/>
行寒暑聖人有作所以恭授民時聿令率土之濵共樂同<lb/>
文之化伏惟<lb/>
尊號皇帝陛下五行爲質萬國咸寧星辰即序於堯天風<lb/>
<pb n="KR4d0009_SBCK_021-9a"/>
雨弗迷於舜麓御明堂之一十二位克正隂陽運璿璣而<lb/>
三百六旬無差晷刻煥乎正朔𬒳于華夷臣謬典魚符欣<lb/>
開鳳暦以時以日敢忘匪懈之心卜世卜年更仰無疆之祚<lb/>
伏限郡政不獲奔詣闕庭無任感天荷聖激切屏營之至<lb/>
　　　　進端拱箴表<lb/>
臣某言臣聞宣尼立教陳五諫以訓民天子設官命七人<lb/>
而庭諍欲嘉言之罔伏致盛德之日新<hi>中謝</hi>伏惟<lb/>
尊號皇帝陛下志在任賢動必師古大開言路精擇諫臣<lb/>
改拾遺𥙷闕之名設司諫正言之位必湏端士方稱羙官<lb/>
臣且何人亦當此任三月中伏奉明詔用訓庶僚於中兩省<lb/>
之班行有異百官之督責必容謇諤無取因循是時臣方<lb/>
<pb n="KR4d0009_SBCK_021-9b"/>
議迎親已諧告假<lb/>
陛下矜其貧乏錫以緍錢恩庥曲被於一家用度有充於<lb/>
千里况臣曽爲縣吏每督民租爲尺布斗粟之逋行滅耳<lb/>
鞭刑之法因知府庫皆出生靈空有淚以感恩慙無功而<lb/>
受賜洎再趨象魏時見冕旒猥塵書殿之資乆蠹太宫之<lb/>
膳曽無績効空玷清華且官在諌垣未甞有一言禆𥙷職<lb/>
當史筆未甞有一字刋修語所謂飽食終日無所用心者<lb/>
臣之謂矣思欲舉諌諍之職言朝廷之事則<lb/>
陛下聖德昭被神功著明四輔無私而秉大鈞百姓不知<lb/>
而歸至化君何事哉臣何言哉然而安不忘危理不忘亂<lb/>
靡不有初鮮克有終古聖賢之深旨也故夏后有盤盂之<lb/>
<pb n="KR4d0009_SBCK_021-10a"/>
銘周王有几杖之誡敢徴斯義用導愚衷臣又甞讀唐史<lb/>
見貞觀中張藴古上大寳箴辭理切直太宗深加稱賞焉<lb/>
臣雖不才願繼其羙謹昧死撰端拱箴一首固不足禆益<lb/>
明聖萬分之一亦臣之舉職也隨表詣東上閤門跪進以<lb/>
聞干冒宸嚴臣無任僣越待罪之至<lb/>
　　　　謝賜御製月詩表<lb/>
臣某等言今月十六日伏蒙聖慈宣示中秋月五七言詩<lb/>
各一首仍令依韻和來者月盈三五明天道之無差運偶<lb/>
一千見聖人之有作雖聽賡歌之命終降寡和之詞傳翫<lb/>
爲榮捧持失次伏惟<lb/>
尊號皇帝陛下精心六義思若湧泉銳意萬機居多暇日<lb/>
<pb n="KR4d0009_SBCK_021-10b"/>
當中秋之届候翫素月之流空罷觀乙夜之書乃吟清夜<lb/>
載覩如圭之狀思繼白圭燦乎二章大哉四始頒于近位<lb/>
得遂榮觀雖酌海窺天罔知涯涘而君唱臣和親奉德音<lb/>
強率謏聞䖍遵睿旨効星辰之北拱徒竭丹心誦烏鵲之<lb/>
南飛終慙雅詠顧瑕玼之難掩諒尤悔以何逃臣等無任<lb/>
謌時樂聖榮懼激切之至<lb/>
　　　　謝賜御書字様錢表<lb/>
臣某等今月二十三日於學士院分賜得御書三般字様<lb/>
淳化元寳錢者洪鑪新様通行將遍於萬方御筆摛華神妙<lb/>
互分於八體頒宣非次傳翫知榮<hi>中謝</hi>伏惟<lb/>
尊號皇帝陛下留意貨泉精心筆札書紀年之大號用煥<lb/>
<pb n="KR4d0009_SBCK_021-11a"/>
錢神逞上聖之多才爰彰墨妙盡返鵲㢠鸞之法掩天龍<lb/>
地馬之名莊山歴山之金可齊重寳開元乾元之字莫比<lb/>
神蹤將大濟於兆民仍分霑於兩制臣等名慙夷甫才謝<lb/>
魯襃實趙囊而空荷君恩探禹穴而難窮聖作周太公之<lb/>
圜法自合包羞歐率更之筆精從兹掃地永言感遇空極<lb/>
兢榮臣等無任<lb/>
　　　　單州謝上表<lb/>
臣某言今月九日曹州進奏院遞到勑一道伏蒙聖慈就<lb/>
差知單州軍州事兼賜錢三百貫文祗荷寵榮不任感懼<lb/>
臣巳於今月十七日到夲州上訖乍别天庭初臨郡印錫賚<lb/>
頗厚恩榮實多<hi>中謝</hi>伏念臣夲乏才名素無門地徒偶文明<lb/>
<pb n="KR4d0009_SBCK_021-11b"/>
之運濫登俊造之科升朝便忝於諫垣効職仍叨於綸閣<lb/>
常罹罪譴永合弃捐仰穹旻而方類戴盆遇慶赦而遽收<lb/>
墜履官復兩省之列職居三館之先俸厚於他司班清於<lb/>
庶品固合優游仙館耽翫群書常依日月之光時貢蒭蕘<lb/>
之說詎唯卒歲亦可終身昨以臣父將作監丞致仕某足<lb/>
疾嬰纏年光遲暮向因謫宦深入窮山常恐此生不歸故<lb/>
里自叨赴闕頗更思郷蓋爲衰羸動多悲感有孫兒不識<lb/>
靣目有子壻未接笑言分俸則桂玉不充聚族則京師難<lb/>
住近聞館殿亦有遣差頻發家書令求外任遂瀝事親之<lb/>
懇以干孝治之朝伏蒙<lb/>
尊號皇帝陛下義在從人恩推養老假之符竹惠以緍錢<lb/>
<pb n="KR4d0009_SBCK_021-12a"/>
居二千石之權巳爲望外受三十萬之賜實自宸衷感深<lb/>
而涙濕詔書戀極而魂飛帝闕即時赴郡不日迎親夲州<lb/>
以臣叨奉新恩言承舊例亦將歌樂逺岀郊坰臣先以文<lb/>
書並令止絶蓋以壟麥未秀村民尚飢當帝王旰食之時<lb/>
非長吏自娱之日庶幾率下不是近名况臣早忝掖垣每<lb/>
親旒扆備熟憂勤之旨飽聞淳儉之風足以宣揚聖猷訓<lb/>
導屬吏此外則詳評案牘精究簿書雖管庫以必親庶狴<lb/>
牢而無枉幸逃官謗用報聖知且念親民之官自古所重<lb/>
凡今共理亦曰難才張齊賢罷自台司止知京兆辛仲甫<lb/>
出從叅政方莅宛丘雖小大之不同在郡國而無異唯臣<lb/>
此任最是殊恩十一年前始爲成武主簿九重天上曽是<lb/>
<pb n="KR4d0009_SBCK_021-12b"/>
制誥舎人望舊官而雖隔雲泥過故邑而亦爲榮遇所恨<lb/>
者忽離侍從莫遂朝辭實非臣心輕去輦轂但以臣父苦<lb/>
念丘樊慰懷土之心晨昏有遂望拱辰之列涕泗無從伏惟<lb/>
陛下少減焦勞俯加頥養至于堯水湯旱曆數之常文丹<lb/>
浦青丘征伐之彛事佇見斬繼遷於獨柳送蜀寇於檻車<lb/>
示天下不用干戈驅域中咸歸冨壽然後鳴鑾日觀降禪<lb/>
云亭追蹤於七十二君探䇿而萬八千歲此際臣之夲郡<lb/>
實有行宫儻得導引皇輿掃除御路撰禮天之書冊雖匪<lb/>
職司對盛德之形容敢忘歌頌臣無任<lb/>
　　　　進乾明節祝聖詩表<lb/>
臣某言聞天道化成分八節而運行元氣聖人降慶膺千<lb/>
<pb n="KR4d0009_SBCK_021-13a"/>
年而開闡洪圖誕靈旣偶於嘉辰祝壽乃名於聖節照臨<lb/>
之下禱願攸同臣某<hi>中謝</hi>竊以漢感赤龍晦雲雷於大澤周<lb/>
因玄鷰帶弓矢於髙禖符瑞之來今古相望伏惟<lb/>
尊號皇帝陛下二儀叶德九廟儲祥于時而里社方鳴是<lb/>
夕而常星不見孟冬建亥愛日在房紫電繞樞式表自天<lb/>
之命青雲如蓋爰標出震之期當睿聖之繼天以乾明而<lb/>
命節千官上壽萬國來庭僸佅兠離鏗越樂懸之下鬼侯<lb/>
梅伯歡呼文陛之前駿奔競効於祝堯宴樂且殊於在鎬<lb/>
臣職叨三館位列丹墀聽九奏之簫韶欣同鳥獸獻千鍾<lb/>
於堯舜幸接夔龍舞蹈之餘詠謌斯發謹上乾明節祝聖<lb/>
壽古詩三篇合七章章無定句篇有小序稍殊俗態似近<lb/>
<pb n="KR4d0009_SBCK_021-13b"/>
古風雖播在樂章慙非風雅或謌於壽酒可代俳優冒黷<lb/>
冕旒臣無任<lb/>
　　　　謝衣襖表<lb/>
臣某言今月十七日供奉官閤門祇候景元到州伏奉聖<lb/>
恩賜臣勑書一道紫欹正綿旋襴一領者臣當時與官吏<lb/>
軍貟將校等望闕謝恩訖逺降王人遍頒時服捧如綸而<lb/>
増懼對挾纊以知榮<hi>中謝</hi>伏念臣素乏藝文猥塵清近雖罷<lb/>
金鑾之職尚分銅虎之符而自移理藩宣始踰旬浹莫著<lb/>
袴𥜗之詠空慙凋瘵之民此者伏遇<lb/>
尊號皇帝陛下政在宵衣恩加露冕特有祁寒之賜俾無<lb/>
卒歲之虞開緘併集於榮光宣詔更増於和氣飾之瑞獸<lb/>
<pb n="KR4d0009_SBCK_021-14a"/>
空傾率舞之心徴乃維鵜難免彼己之刺伏限權司郡事<lb/>
不獲躬拜闕庭臣無任<lb/>
　　　　滁州謝上表<lb/>
臣某言奉五月九日制命伏蒙聖慈特授臣守尚書工部<lb/>
郎中知滁州軍州事巳於六月三日到夲州上訖罷直禁<lb/>
中臨民淮上雖離近侍猶忝正郎省巳戴恩旣榮且懼臣<lb/>
某<hi>中謝</hi>伏念臣早將賤跡誤受聖知進身不自於他人立節<lb/>
惟遵於直道優游兩制出處八年今春召自西垣入叨内署<lb/>
旣在深嚴之地仍當䌓劇之權雖積兢虞終無𥙷報所冝<lb/>
逺貶以肅具寮伏蒙<lb/>
尊號皇帝陛下曲念遭逢俯存終始止罷玉堂之職仍遷<lb/>
<pb n="KR4d0009_SBCK_021-14b"/>
粉署之資委以專城置于近地沿流數日登陸三程諸縣<lb/>
豐登苦無公事一家飽煖共荷君恩處之一生實爲萬足<lb/>
然而翰林學士朝廷近臣<lb/>
陛下登位已來御前放人之後從吕蒙正而下拜此職者<lb/>
止有八人臣最孤寒亦預其數言於聖選不爲不精數月<lb/>
之間忽然罷去衆情尚或驚駭微臣豈不憂惶且臣在内<lb/>
庭一百日間五十夜次當宿直白日又在銀臺通進司審<lb/>
官院封駮司勾當公事與宋湜吕祐之閱視天下奏章審<lb/>
省國家詔命凡干利害知無不爲三日一到私家歸來已<lb/>
是薄暮先臣靈筵在寢骨肉衰絰滿身縱有交朋無暇接<lb/>
見不知謗議自何而興臣拜命巳來通宵自省恐是臣所<lb/>
<pb n="KR4d0009_SBCK_021-15a"/>
賃官屋在髙懐德宅中一昨開寳皇后權厝之時便欲移<lb/>
岀未有去處甚不遑寧㝷曽指約公人不令呵喝切恐貴<lb/>
僧岀入中使往還相逢之間難爲顧揖按舊制自左右正<lb/>
言已上謂之供奉官街衢之間除宰相外無所廻避此蓋<lb/>
賈誼所謂人君如堂人臣如陛陛髙則堂髙者也况臣頭<lb/>
有重戴身被朝章所守者國之禮容即不是臣之氣勢因<lb/>
兹謝表敢逹危誠况臣粗有操修素非輕易心常知於止<lb/>
足性每疾於回邪位非其人誘之以利而不往事匪合道<lb/>
逼之以死而不隨唯有上天鑒臣此志伏望<lb/>
陛下思直木先伐之義者衆惡必察之言曲與保全俾伸<lb/>
誠節則孤寒幸甚儒墨知歸在於小臣有何不足今則隋<lb/>
<pb n="KR4d0009_SBCK_021-15b"/>
岸千里堯天九重微軀或遂於生還勁節尚期於死所臣<lb/>
無任<lb/>
　　　　謝加朝散大夫表<lb/>
臣某言今月十八日進奏院遞到勑牒一道伏蒙聖慈加<lb/>
臣朝散大夫者禮成大祀澤霈百僚豈期郎吏之卑亦從<lb/>
大夫之後臣某<hi>中謝</hi>伏念臣猥因薄技獲偶昌辰自忝文科<lb/>
累叨華貫數年綸閣徒勤潤色之功百日玉堂詎有論思<lb/>
之効而自身離近侍官帶責詞旣别白以無門但憂危而<lb/>
度日此者伏遇<lb/>
尊號皇帝陛下圎丘展禮率土推恩特加五品之資俾壯<lb/>
一麾之任况臣早叨書命備見舊章毎當行慶之時必考<lb/>
<pb n="KR4d0009_SBCK_021-16a"/>
授官之限未滿二載例増五階率以爲常行之自乆臣去<lb/>
年五月岀職今年二月加恩承奉郎陛級未崇朝散階遷<lb/>
陞不次必是上由睿聖旁出僉諧以其曽作近臣不欲便<lb/>
同常例永言感遇空極涕洟遂使死灰之心稍生於寒𦦨<lb/>
戴盆之首亦見於天光誓捐微軀以荅鴻造無任<lb/>
　　　　謝賜聖惠方表<lb/>
臣某等言今月二十五日進奏院遞到太平聖惠方并目<lb/>
録共一百一冊臣等當時望闕謝恩仍依勑命施行訖臣<lb/>
等謹按洪範嚮用五福其三曰康寧威用六極其二曰疾<lb/>
然則疾病之作蓋天之威沮邪康寜之集蓋天之勸嚮邪<lb/>
此特立教而言姑欲驅人爲善苟或飮食嗜慾之不節隂<lb/>
<pb n="KR4d0009_SBCK_021-16b"/>
陽寒暑之不時爲札瘥爲沉痼爲疣贅爲疕瘍若此之類<lb/>
縱而弗攻委之于極非聖哲之所用心也故醫術由是而<lb/>
生焉自黄帝歧伯以還作者衆矣以至叢乎無條貫浩乎<lb/>
無津涯思欲囊括古今派分類例叅驗百疾稽合群方惠<lb/>
于兆民敷乃萬國非偶大聖孰能興之臣某<hi>中謝</hi>伏惟<lb/>
尊號皇帝陛下惟睿作聖有孚惠心包天地之大德群生<lb/>
罔不遂盡皇王之能事墜典罔不修謂人之未庶也制婚<lb/>
姻以育之謂人之未富也薄賦斂以足之謂人之未教也<lb/>
施道德以化之又欲使五福之康寧徧流比屋六極之疾<lb/>
病不加蒸民于是召良醫考異術集自朱邸逮于紫宸幾<lb/>
三十年成一百軸洞乎天人之際探諸鬼神之奥製序引<lb/>
<pb n="KR4d0009_SBCK_021-17a"/>
以述其事爲摸印以行于時大頒四方夐岀萬古昔<lb/>
玄宗之廣濟德宗之廣利皆叢剉眇末不足稱道尚具載<lb/>
史籍垂于後昆以爲莫巳若也况<lb/>
陛下之述作功叅化源天下之惸婺身躋壽域雖復造書<lb/>
畫卦鑚燧播時不可同年而語矣宜乎與日月同懸與經<lb/>
籍共永豈區區小郡碌碌下臣能謌頌于聖德歟當州地<lb/>
居僻左路逺京師授勑數年引頸以日累使郡吏請于有<lb/>
司始蒙頒宣蓋有次苐而又今冬以來天氣稍旱過始冰<lb/>
之候河無薄澌踰小雪之期野無微霰頗慮瘴癘害于民<lb/>
人俗罕名醫病則祀鬼分憂之任求瘼是專方虞後艱獲<lb/>
此大賚謹當抽俸金以市藥給官夲以救人資聖祚于無<lb/>
<pb n="KR4d0009_SBCK_021-17b"/>
疆流聖惠于不朽盡納淮甸歸于華胥慺慺之誠如此而<lb/>
已臣等無任<hi>云云</hi>遭時樂聖抃躍之至<lb/>
王黄州小畜集卷第二十一<lb/>
</p>
<p>
</p>
  </div>
</body>
</text>
</TEI>
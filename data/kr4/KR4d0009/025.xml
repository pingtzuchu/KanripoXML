<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_025-1a"/>
王黄州小畜集卷第二十五<lb/>
　　牋啓<lb/>
　　　　　賀皇太子牋<lb/>
　　　　　皇太子賀正牋<lb/>
　　　　　　皇太子賀冬牋<lb/>
　　　　　　謝除右拾遺直史舘啓<lb/>
　　　　　　謝除左司諌知制誥啓<lb/>
　　　　　　謝除禮部貟外郎知制誥啓<lb/>
　　　　　　謝除翰林學士啓<lb/>
　　　　　　謝除刑部郎中知制誥啓<lb/>
　　　　　　上宰相謝免判吏部南曺啓<lb/>
<pb n="KR4d0009_SBCK_025-1b"/>
　　　　　廻寇宻直謝官啓<lb/>
　　　　　謝僕射相公求致仕啓<lb/>
　　　　　廻司空相公謝官啓<lb/>
　　　　　廻孫何謝祕書丞直史舘京西轉運副使啓<lb/>
　　　　　薦戚綸上翰林學士錢若水啓<lb/>
　　　　　廻尹黄裳啓<lb/>
　　　　賀皇太子牋<lb/>
某言今月日降到赦書一道皇太子殿下光膺册命正位<lb/>
諸宫凢在普天不勝大幸伏以三代舊章百年墜典舉兹<lb/>
盛禮允屬昌朝伏惟殿下禀氣塗山誕祥甲觀藴間平之<lb/>
茂德早冠親賢邁啓誦之多才式當儲副既恊人神之望<lb/>
<pb n="KR4d0009_SBCK_025-2a"/>
永隆邦國之基某謬忝專城嘗叨内署正衙宣册陪鴛序<lb/>
以無階僻郡効官拜龍樓而尚逺無任抃躍<lb/>
　　　　皇太子賀正牋<lb/>
某言伏以元正首祚萬物咸新趨北闕以朝天啓東宫而<lb/>
應律伏惟皇太子殿下重輪發彩少海澄波藴克勤克儉<lb/>
之風著惟孝惟忠之節王畿千里隨木鐸以行春君門九<lb/>
重捧金罍而上夀應時納祐與國同休某權佩魚符遥瞻<lb/>
雞㦸無任<lb/>
　　　　皇太子賀冬牋<lb/>
某言伏以晷運推移日南長至啓東朝而受賀爰舉舊章<lb/>
指北闕以稱觴率先群后伏惟皇太子殿下日躋盛德天<lb/>
<pb n="KR4d0009_SBCK_025-2b"/>
縱多才忠孝克奉于君親謙讓動詢于師友寝門侍膳誕<lb/>
彰三至之勤望苑禮賢永作萬作之本應時納祐與國同<lb/>
休某叨列通班爰當亞歳無任抃蹈<lb/>
　　　　謝除右拾遺直史舘啓<lb/>
右某啓䝉恩特授前件官充職者位列諌垣職兼史氏雖<lb/>
聼已行之命難逃非據之言祇荷寵榮不任感懼㳟以獻<lb/>
箴規於諌署必待正人彰善惡于史書宜歸直茟矧兹庸<lb/>
賤遽有沗塵伏念某門第本寒才華不秀郷庠里塾從師<lb/>
而纔識姓名畫地書空力學而稍通經史眀代方求于翹<lb/>
楚髙堂漸逼于垂榆因持濫吹之竽來示藏家之箒雖春<lb/>
官與進荐叨隗始之名而眀主求人果失盧前之望然而<lb/>
<pb n="KR4d0009_SBCK_025-3a"/>
紫庭擢第白屋知榮衡茆惹丹桂之香布素曵出藍之色<lb/>
里閭改觀親族生光洎邑佐絃歌任移銅墨廷評乃士官<lb/>
之屬不謂冗僚縣事則諸矦之權豈言下位甘隨常調敢<lb/>
歎徒勞固無易俗之能惟待黜幽之典豈期賤吏誤逹宸<lb/>
聰把籬畔之菊花方多憔悴近階前之蓂莢頓覺光輝而<lb/>
又召詣黄扉顯加眀試深虞固負有負品題序賀雪之詩<lb/>
因多膚淺賦履氷之什愈見荒唐既有黷于宸嚴詎敢期<lb/>
于天奨方在端憂之際忽驚非次之恩芝凾乍䧏于人寰<lb/>
棘寺驟歸于諌署職兼舘殿地極清華通宵未息于征忪<lb/>
詰旦遽諧于告謝緑𫀆禠處休貽碧鸛之譏朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>紆來但<lb/>
負維鵜之刺備忽忘而簡横象齒耀搢紳而帶飾犀文荷<lb/>
<pb n="KR4d0009_SBCK_025-3b"/>
王澤之霑濡空驚浃背對天顔之咫尺惟誓殺身夫何寒<lb/>
賤之人有此邅逄之事此皆相公尼丘借峻文曲生光數<lb/>
仭墻邊暗展鑄顔之力如椽筆下潜施與點之恩遂令清<lb/>
切之資光𬒳孤平之士亦猶洴澼爲事遽邀列地之封鶢<lb/>
鶋呈炎誤享鈞天之樂頋藝行之無取荷生成之有歸得<lb/>
不慎守當官恪供其職况無遺之可𫐠拾幸有瑞而必書<lb/>
編修出綍之言垂于信史撰著得賢之頌播在樂章少施<lb/>
染削之勞上答受知之地過此已徃未知所裁<lb/>
　　　　謝除左司諌知制誥啓<lb/>
右某啓䝉恩特授前件官充職者位遷中諌職列西垣祇<lb/>
荷寵光不任感懼竊以伏青蒲而獻可合求𥙷衮之才吟<lb/>
<pb n="KR4d0009_SBCK_025-4a"/>
紅藥以摛詞尤重演論之地豈期庸賤玷此清華伏念某<lb/>
才非秀民世本寒族適㑹文眀之運濫肩仕進之流叅常<lb/>
調以起家永甘縣吏寘周行而通籍俄在諌垣加以叨舘<lb/>
殿之清資預校讎之羙職以日繫月方期讀天下之書自<lb/>
邇陟遐不意禁掌中之誥載循所自必有攸歸此皆相公<lb/>
文曲分光才江借潤遂使自天之命詎求批鳯之才列地<lb/>
而封翻及不龜之手得不更精文翰上答品題恪事一人<lb/>
少贖素餐之咎䖍遵四禁用醻黄閤之知過此以還未知<lb/>
所措卑情不任感恩榮懼終始知歸之至<lb/>
　　　　謝除禮部貟外郎知制誥啓<lb/>
右啓某䝉恩特授前件官充職者卧錦握蘭忝名曺于南<lb/>
<pb n="KR4d0009_SBCK_025-4b"/>
省含香視草復舊職于西垣祇荷寵光不任感懼伏念某<lb/>
性惟拙直族本單平逹逢天下之文眀遂掇御前之科第<lb/>
雍熈中自百里被召拾遺立朝伏蒲昧五諌之名汗簡之<lb/>
三長之譽方虞官謗遽掌綸言書尭舜之典謨文非逮意<lb/>
厠淵雲之侍從路實妨賢歸田園而盖戀盛時踐臺閣而<lb/>
頗為非據邇後以執法無状䝉恩黜官八六里之窮山得<lb/>
二車之散秩去歲量移善地甄叙通班貼文舘以讎書奉<lb/>
皇華而按獄屬以高堂垂老懸罄屢空懇求郡國之權以<lb/>
就庭闈之養阮宣無食故拜官而不辤毛義有親方捧檄<lb/>
而私喜未遑布政忽忝歸朝十五日之專城焉知民瘼一<lb/>
千年之昌運荐辱君恩歴數前賢鮮兹盛事昔憲宗覧表<lb/>
<pb n="KR4d0009_SBCK_025-5a"/>
移韓愈于潮陽文帝經年負賈生于湘浦比斯邅遇可謂<lb/>
殊尤况帳爛錦窠堦翻藥樹爰循故事無此兼榮逺則和<lb/>
魯公已歴儀曺退居主客近則趙給事拜從起部改授小<lb/>
禋是何繼王兵部之清塵舉太祖朝之近例更直紫薇之<lb/>
署已覺忝塵絶曺玉筍之班併居清切感極而空成涕泗<lb/>
寵兢而在如夢魂青瑣窓開再見壺中之日月朱衣吏引<lb/>
猶疑澤畔之形容謬恩雖自于聖知公議終騰于衆口此<lb/>
盖相公洪鈞造物青律廻春用材而木屑無遺念舊而蓍<lb/>
簮靡弃遂使蒼苔入詠復預于詞臣死灰再燃無慚于獄<lb/>
吏敢不慎修儒行演暢皇猷庶慿翰墨之功少答陶鎔之<lb/>
力卑情<lb/>
<pb n="KR4d0009_SBCK_025-5b"/>
　　　　謝除翰林學士啓<lb/>
右某啓伏奉制命特授守本官知制誥召入翰林充學士<lb/>
者祗荷寵光不任感懼伏以漢朝故事待詔甘泉之宫唐<lb/>
室舊儀召對浴堂之殿自非枚馬淵雲之述作常楊元白<lb/>
之才名則何以塞清問于論思潤皇猷于典誥豈宜孤陋<lb/>
遽此忝塵伏念某植學非深屬文無取濫中懸科之選㝷<lb/>
叨通藉之班諌署拾遺謇諤無禆于聖主承眀三入清華<lb/>
空類于昔賢頃因坐事以左遷固亦息心于榮路洎得歸<lb/>
朝之命遂求典郡之官去年召自琴臺再陞綸閣驟荷一<lb/>
人之寵遇果罹三歳之㓙喪雖勉就于奪情實重違于素<lb/>
志顧潘安之毛髪已有雪霜念季路之㫖甘不如藜藿臨<lb/>
<pb n="KR4d0009_SBCK_025-6a"/>
文翰而方寸亂矣對搢紳而面目何為想石祁子之執喪<lb/>
空慚至行比歐陽通之起復尚欠禮文止期卜兆于松楸<lb/>
再請効官于符竹豈意未諧私願俄辱殊恩翻令朽退之<lb/>
身亦預深嚴之地綸言乍降俾離紅薬之階宸翰髙懸已<lb/>
踐玉堂之地哀榮交集寵辱堪驚副重華好問之心先憂<lb/>
學寡草武帝求賢之詔更愧才難通宵未息于戰兢舉歩<lb/>
猶疑于魂夢此皆相公洪鈞造物青律廻春徴賈誼于謫<lb/>
官終成前席薦相如之視草幸得同時敢不四禁是遵三<lb/>
緘是誡况艱難備歴齒髪始衰用直道以事君雖無改變<lb/>
肆剛腸而疾惡漸亦銷磨庶寡悔尤少酬知已下情無任<lb/>
感戴兢榮始終知歸之至<lb/>
<pb n="KR4d0009_SBCK_025-6b"/>
　　　　謝除刑部郎中知制誥啓<lb/>
右某啓伏䝉聖恩特授前件職者一麾出守左遷方類于<lb/>
阮咸三入承眀寓直忽同于應璉祗膺寵命伏積兢榮竊<lb/>
念某猥以腐儒受知先帝踐揚两制出處九年自知賦命<lb/>
之多奇每愧浮口之過實軍容捧硯敢望輝荣力士抹靴<lb/>
遽騰于謗議而自臨民滁上移任淮南飾厨傳以屢空勾<lb/>
簿書而弗逮受釐宣室重求前席之期燒藥鼎湖忽起攀<lb/>
髯之念心灰自死淚血無從屬當眀主之承乾尚代藩臣<lb/>
而守土㝷以拜章言事觧印歸京覩七月之園陵魂銷弓<lb/>
劔隨百官而朝謁目㫁雲天放懐書史之間結舌搢紳之<lb/>
内皂囊無取慚越職于伏蒲白首為郎甘息心于執㦸雖<lb/>
<pb n="KR4d0009_SBCK_025-7a"/>
知止足猶阻歸休欲耕季子之田園曽無二頃謀葬劉鍾<lb/>
之親屬何啻十喪終為懐禄之人盖逼有身之患豈謂内<lb/>
庭論薦黄閤僉諧廻天眷之新恩復王言之舊任堦前藥<lb/>
樹重吟謝客之詩觀裏桃花免動劉郎之慕詠此皆某官<lb/>
激揚公議啓廸宸聰洪鈞豈有于弃材化茟潜徴于故事<lb/>
謂李杓直翰林退職復踐掖垣白居易禁署出官終知制<lb/>
誥享兹殊事實越昔賢驅瓜上之青蝇雖非由徑乏夢中<lb/>
之白鳯深愧演綸敢不考三代两漢之典章取貞元長慶<lb/>
之風格或少窺于邊徼庶上答于陶鎔卑情無任感恩荷<lb/>
德激切知歸之至<lb/>
　　　　上宰相謝免判吏部南曺啓<lb/>
<pb n="KR4d0009_SBCK_025-7b"/>
右某啓奉今月日敕差判吏部南曹尋䝉抽取元敕者伏<lb/>
以演綸西掖乃王者之詞臣按吏南曺本天官之下士遽<lb/>
䝉改易深荷陶鎔伏念某比乏時才濫塵清列蒼苔紅藥<lb/>
但遵四禁之文理劇剸繁乆絶五花之判便于散拙樂在<lb/>
清閑忽奉遣差頗増憂畏固非耻于卑賤盖亦事有彛倫<lb/>
且念判曺之名起于總章之後罷貟外轉㕔之事為尚書<lb/>
役屬之司勾群吏之稽違奉三銓之指頋顯為統攝自有<lb/>
禮容豈可職銜帶制誥之文公状具尊卑之數雖知不便<lb/>
未敢固辭豈謂相公曲為敷揚俾諧停寢全臺閣之故事<lb/>
實亦公行荷廟廊之殊知且非私謁永懐感遇空極兢荣<lb/>
　　　　廻寇宻直謝官啓<lb/>
<pb n="KR4d0009_SBCK_025-8a"/>
右某啓伏以應星辰而虞山澤華省名郎直宥宻而預機<lb/>
宜黄樞近職兼兹重柄允屬鉅賢學士學植凌雲詞源沃<lb/>
日澤宫中的科名先繼于箕裘諌署曵𥚑章䟽獨推于謇<lb/>
諤縱横時務輝映士林佐理計司觧九牛而刄頴直言便<lb/>
殿折五鹿以詞雄故得峻陟中臺榮升宻地稱天心之則<lb/>
哲動時論于得人而又南面聼朝特頒金紫東銓求理專<lb/>
委品題佇從三節之榮便叙九功之業某幸叨知奨方切<lb/>
依棲自草芝泥最先栢葉恱豈謂學士曲廻謙柄俯賜華<lb/>
牋目窺星斗之文章身負刺芒之怵惕欽隆感戴藂集所<lb/>
懐卑情不任<lb/>
　　　　謝僕射相公求致仕啓<lb/>
<pb n="KR4d0009_SBCK_025-8b"/>
右某啓伏以懸車告老大夫七十之期名遂退身老氏五<lb/>
千之說其或當尚齒尊賢之代有經邦鎮俗之才雖在期<lb/>
頥式存倚注縱止足之心自許執禮無違奈弼諧之任惟<lb/>
艱非賢不乂伏惟僕射相公受天和氣為國善人三朝文<lb/>
翰之司丹青帝典再領爕調之任提振皇綱昨以乆處台<lb/>
司重煩耆德事均勞逸輟萬務之憂勤位保崇髙為百僚<lb/>
之師長永言端揆之任舊稱廊廟之官垂行三入之恩求<lb/>
賛千年之運豈謂浮雲冨貴脫屐簮𥚑拜章旣逹于冕旒<lb/>
洒翰徧貽于臺閣是何末品亦辱台凾初謂誤傳終知殊<lb/>
賜兢惶無措拜受失容見大儒之用心循先聖之彛訓不<lb/>
獨辤于世䘵亦将激彼時風然而上揣宸心旁狥公議咸<lb/>
<pb n="KR4d0009_SBCK_025-9a"/>
謂老成之德宜居輔弼之先捕虎逐麋雖鬻熊之已暮為<lb/>
霖作礪非傳說以何歸况鍾洪範之康寕冝念蒼生之窮<lb/>
困竚覩白麻天降促追振鷺之班黄閤開洞重見棲雞之<lb/>
樹社稷之謀是展君臣之分弥隆與邦國以同休書簡編<lb/>
而増耀斯為善頌且匪虚談下情無任<lb/>
　　　　廻司空相公謝官啓<lb/>
右某啓伏以引年納禄逹人知進退之宜養老優賢王者<lb/>
得始終之道君臣之義今古同風伏惟司空相公受天至<lb/>
知為國重器皇墳帝墳咸歸潤色之功禹畫尭封盡𬒳陶<lb/>
鎔之力位崇百揆年俯七旬宸心方倚于老成逹識遽辤<lb/>
于榮禄聖人上遂其頥養峻以階資鳯皇之池暫虚于舊<lb/>
<pb n="KR4d0009_SBCK_025-9b"/>
位鳲鳩之秩聊示以新恩觧簮<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>以如遺指林泉而自樂<lb/>
功成名遂早知身退之机漏盡鍾鳴堪笑夜行之者然而<lb/>
四海有具瞻之任三公非致政之官激浮躁之風式旌素<lb/>
節委弼諧之任終復黄扉凡在搢紳皆傾禱頌猥䝉鈞造<lb/>
先賜台凾仰欽止足之規弥荷謙尊之德卑情無任<lb/>
　　　　廻孫何謝祕書丞直史舘京西轉運副使啓<lb/>
右某啓伏以列中祕圗書之府貳外司漕運之權惟是才<lb/>
難允歸公議學士文同三代名冠四科擅埸早逹于天聰<lb/>
獨行不隨于時態輕㽜矦之雜伯浪取帝師慕孟子之著<lb/>
書力談王道暫倅坐棠之政㝷升汗簡之資閨籍通班式<lb/>
耀獲麟之筆轉輸劇務更觀流馬之功方切欣怡忽承緘<lb/>
<pb n="KR4d0009_SBCK_025-10a"/>
翰備認謙冲之㫖彌増銘荷之誠衣錦畫行雖劳于按部<lb/>
演綸夜直願効于前驅謹奉啓<lb/>
　　　　薦戚綸上翰林學士錢若水啓<lb/>
右某啓某有進士同年戚綸者負文章器識純謹君子也<lb/>
其先君通五經教授于濉陽終身不求聞逹兄維國初登<lb/>
進士上第有文有行守道不拘㳺宦三十餘年今爲殿中<lb/>
丞綸擢第亦一紀矣歴主簿縣尹得大理評事光禄丞司<lb/>
榷酤于譙郡非其樂也向因讞獄宛丘坐繋烏府廷尉議<lb/>
罪聼以贖論既釋之矣或以前罰未塞又奪其官今㑹赦<lb/>
文合從叙用寓止佛寺出無車馬冐犯風雪䄂文相過有<lb/>
理道評十二篇味之非空言也然而辤直意切急于救時<lb/>
<pb n="KR4d0009_SBCK_025-10b"/>
若無知心亦恐騰口以為失路而造謗也尊道之士其将<lb/>
捨諸恭惟學士才與位并道与時㑹力開賢路之梗手築<lb/>
聖域之基搢紳顒顒有所仰賴某罪在擯弃恩出推挽未<lb/>
能報德尚復言人盖非學士之門不敢失綸之言賈綸之<lb/>
毁也語曰善人在患飯不及餐區區之心實愧斯義謹修<lb/>
啓事并封綸所著凡若干凡閣視草之暇賜觀覧則綸也<lb/>
幸甚謹<lb/>
　　　　廻尹黄裳啓<lb/>
右某啓伏以諌垣清秩綴螭頭侍從之班史氏設官修麟<lb/>
茟不刋之典享兹清切允屬英翹正言學士學冨百家文<lb/>
窮三變挂籍先鳴而擅譽栢臺持憲以生風近者金闕獻<lb/>
<pb n="KR4d0009_SBCK_025-11a"/>
書召試王褒之頌石渠載筆更伸班固之才凡在立朝共<lb/>
欣得儁猥䝉殊念特示長牋載窺彪炳之文益認謙冲之<lb/>
㫖欽隆佩服併集所懐謹修啓事陳謝<lb/>
王黄州小畜集卷第二十五<lb/>
<pb n="KR4d0009_SBCK_025-11b"/>
<pb n="KR4d0009_SBCK_025-11b"/>
</p>
<p>
</p>
  </div>
</body>
</text>
</TEI>
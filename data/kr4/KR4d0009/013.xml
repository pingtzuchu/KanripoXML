<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_013-1a"/>
　王黄州小畜集卷第十三<lb/>
　　　謌行<lb/>
　　　　　　　詶安祕丞謌詩集<lb/>
　　　　　　　詶安祕丞見贈長謌<lb/>
　　　　　　　拍板謡<lb/>
　　　　　　　對酒吟<lb/>
　　　　　　　戰城南<lb/>
　　　　　　　苦熱行<lb/>
　　　　　　　瑞蓮謌<lb/>
　　　　　　　筵上狂謌送侍棊衣襖天使<lb/>
　　　　　　　還楊遂蜀中集<lb/>
<pb n="KR4d0009_SBCK_013-1b"/>
　　　　　啄木謌<lb/>
　　　　　秋鸎謌<lb/>
　　　　　江豚謌<lb/>
　　　　詶安祕丞謌詩集<lb/>
我聞天有二十八箇星降生下界爲英靈東方曼倩蕭相<lb/>
國至今留得終天名又聞地有三十六所洞洞中多聚神<lb/>
仙衆神仙負過遭譴謫謫來人世爲辭客李白王維并杜<lb/>
甫詩顛酒狂振寰宇今來相去千百年寥落乾坤閴無覩<lb/>
皇天何不生竒人庸兒憃夫空紛紛夜眠朝走不覺老飯<lb/>
囊酒甕奚足云陶丘忽見安祕書星精仙骨真有餘月中<lb/>
曽折最髙桂趂出玉兎驚蟾蜍示我謌詩百餘首筆鋒閃<lb/>
<pb n="KR4d0009_SBCK_013-2a"/>
閃摩星斗乍似碧落長拖萬丈虹飲竭四海波瀾空又似<lb/>
赤晴乾撒一陣雹打折瓊林枝倒卓夜來夢見李長吉叩<lb/>
頭再拜湏來乞自言失却照海珠至今黒坐驪龍窟方知<lb/>
安侯不是星辰類即是神仙輩不然又爭得標格峻邁文<lb/>
辭顛恠有時醉起一長噫<hi>叶韻</hi>八極風清鬼神駭他年却入<lb/>
蓬萊宫休使麻姑更爬背<lb/>
　　　　詶安祕丞見贈長謌<lb/>
我聞進士豋科換凡骨信知不是風塵物貢籍有來數百<lb/>
年直疑空却神仙窟其間最貴龍虎牓乗時得路爲卿相<lb/>
一從巢冦犯闕來梁氏禮闈還草創莊宗明宗雖膺命晉<lb/>
朝漢朝俱不永其中縱得神仙材太平不見哀之哉上玄<lb/>
<pb n="KR4d0009_SBCK_013-2b"/>
應恐天地閑安仙又謫來人寰二十把筆䟽辭源黄河傾<lb/>
落崑崙山有周道衰猶歎鳳天公留得歸<lb/>
皇宋天水夕郎掌貢時禹門萬仞連雲聳不是真龍不能<lb/>
過嗔波怒浪澆雷火是歲北極七箇星一時下降爲門生<lb/>
安仙堂堂冠其首六星煌煌願隨後騶虞賦就鏗金石丹<lb/>
水詩成摛錦繡玉皇殿前受恩渥一時命入芙蓉幕獨得<lb/>
歸州近巫峽十二晴峰長在睫郡齋狂醉復狂吟書盡巴<lb/>
東一川葉邇來遊宦五六年吴山越水供新編還同白傅<lb/>
蘇杭日謌詩落筆人爭傳去年始上芸香閣出典陶丘滯<lb/>
鋒鍔阮籍營中浮蟻馨亞夫門外垂楊弱驥足雖知暫縻<lb/>
絆樽前未始長嗟歎只應㑹得老耼言大器夲來成較晚<lb/>
<pb n="KR4d0009_SBCK_013-3a"/>
吾君正是興文教不日徴歸掌綸誥醉挨雉扇掃宫辭怒<lb/>
上螭頭呈諫草筆下追還三代風祛盡澆漓成古道丈夫<lb/>
方見兼濟才莫學西山採薇老我今自是蓬蒿身如何一<lb/>
見如故人長謌謂我相翦飾便疑平地升靑雲文章難得<lb/>
逢知已知已相逢貴終始伊我行止方悽悽老親稚子相<lb/>
顧啼出門動足歧路迷得君引上豋天梯<lb/>
　　　　拍板謡<lb/>
麻姑親採扶桑木鏤脆排焦其數六雙成捧立王母前曽<lb/>
按瑶池白雲曲幾時流落來人間梨園部中齊管絃管絃<lb/>
才動我能應知音審樂功何全吴宫女兒手如筍執向玳<lb/>
筵爲樂凖數聲慢仙人屐齒下雲棧老狐臘月渡黄河緩<lb/>
<pb n="KR4d0009_SBCK_013-3b"/>
歩輕輕踏冰片數聲急空江雹打漁翁笠鮫人泣對水精<lb/>
盤滿把珠璣連瀉入劃然一聲送曲徹由基射透七重札<lb/>
金罍冷落閴無聞隴頭凍把泉聲絶律吕與我數自齊絲<lb/>
竹望我爲宗師緫驅節奏在術内歌舞之人無我欺所以<lb/>
唐相牛僧孺爲文命之爲樂句<lb/>
　　　對酒吟<lb/>
勸君莫把靑銅照一瞬浮生何足道麻姑又採東海桑閬<lb/>
苑宫中養蠶老任是唐虞與姬孔蕭蕭寒草埋孤塜我恐<lb/>
自古賢愚骨疊過北邙髙突兀少年對酒且爲娱幾日樽<lb/>
前垂白髪安得滄溟盡爲酒滔滔傾入愁人口從他一醉<lb/>
千百年六轡蒼龍任犇走男兒得志升靑雲湏教利澤施<lb/>
<pb n="KR4d0009_SBCK_013-4a"/>
于民窮來髙枕卧白屋蕙帶䔧羮還自足功名富貴不由<lb/>
人休學唐衢放聲哭<lb/>
　　　　戰城南<lb/>
邊城草樹春無花秦骸漢骨埋黄沙陣雲凝着不肯散胡<lb/>
雛夜夜空吹笳我聞秦築萬里城疊屍壘土愁雲平又聞<lb/>
漢發五道兵祁連澤北誇横行破除璽綬因胡亥始知禍<lb/>
起蕭牆内耗蠹中原過太半黄金買酎諸侯叛直饒侵到<lb/>
木葉山爭似垂衣施廟筭大漠由來生醜虜見日設拜尊<lb/>
中土自古控御全在仁何必窮兵兼黷武戰城南年來春<lb/>
草何纎纖窮荒近日恩信霑寒巖凍岫靑如藍方知中國有<lb/>
聖人塞垣自爾除妖氛河湟父老何忻忻受降城外重耕耘<lb/>
<pb n="KR4d0009_SBCK_013-4b"/>
　　　　苦熱行<lb/>
六龍銜火燒寰宇魏王冰井如湯煑松枝桂葉凝若癡喘<lb/>
殺谿頭嘯風虎北溟鎔却萬丈冰千斤凍䑕忙如蒸我聞<lb/>
胡土長飛雪此時日曬地皮裂仙芝瑶草不敢茁湘川竹<lb/>
焦琅玕折西郊雲好雨不垂堆靑疊碧徒爾爲<lb/>
　　　　瑞蓮謌<hi>并序</hi>
宴設都頭宋承武其先甞爲黄州刺史有别墅在關城東<lb/>
南池生瑞蓮承武來告因與從事曽校書汎小舟以驗之<lb/>
退而作謌以紀其事<lb/>
江城五月江雨晴荷花到處紅交撗宋家池上瑞蓮生嫋<lb/>
嫋岀叢抽一莖莖端菡蓞開兩朶忽似娥皇將女英九疑<lb/>
<pb n="KR4d0009_SBCK_013-5a"/>
望㫁蒼梧暮低頭並照湘波淸花落蓮成碧於卵瑟瑟塵<lb/>
輕熨人眼蕭郎弄玉合卺時一齊覆下瑠璃盞草木效靈<lb/>
載圖史守臣盡可聞天子<lb/>
吾君有詔抑祥瑞異獸珍禽不爲貴瑞蓮無路逹冕旒也<lb/>
隨衆卉老池頭吏民歸羙賀郡守敢貪天功爲已有古來<lb/>
善政數杜詩桑無附枝麥兩歧瑞蓮信羙産兹土起予謾<lb/>
作閑謌辭年年更願再熟稻倉箱免使吾民饑<lb/>
　　　　筵上狂謌送侍棊衣襖天使<lb/>
昔事<lb/>
先皇叨近侍北門西掖淸華地<lb/>
太宗多材復多藝萬機餘暇翻棊勢對靣千里爲第一獨<lb/>
<pb n="KR4d0009_SBCK_013-5b"/>
飛天蛾爲第二第三海底取明珠三陣堂堂皆御製中使<lb/>
宣來示近臣天機祕宻通鬼神乃知棊法同軍法旣誡貪<lb/>
心又嫌怯唯冝靜勝守封疆不樂窮兵用戈甲<lb/>
先皇三勢有深旨豈獨一枰而巳矣當時受賜感君恩藏<lb/>
於篋笥傳子孫至道年中岀滁上失脚靑雲空悵望移典<lb/>
維楊日望還軒轅鼎成飛上天龍髯忽斷攀不得舊朝衣<lb/>
上淚潺湲<lb/>
吾皇曲念<lb/>
先朝物徴歸再掌西垣筆悲涼忽見紅藥開哭臨空隨梓<lb/>
宫岀去年領郡得齊安山州僻陋在江干黄民誰識舊學<lb/>
士白頭猶作老郎官昨日江邊天使到隨例霑恩着衣襖<lb/>
<pb n="KR4d0009_SBCK_013-6a"/>
皇華夲是江南客乆侍<lb/>
先皇對棊弈筵中偶說當年事三勢分明皆記得我從失<lb/>
職别上臺御書深鏁不將來遥想棊圖在私室天香散盡<lb/>
空塵埃今日因君聊話及翻作停杯向隅泣人生不易逢<lb/>
聖朝君恩未報雙鬢凋金鑾殿花春灼灼永熈陵樹夜蕭<lb/>
蕭空歎拖膓在泥土不如舐鼎升煙霄多病相如由未死<lb/>
追思往事欲魂銷星使今辰廽馬首強對離筵滿傾酒悲<lb/>
歌一曲從事書唱與朝中舊知友<lb/>
　　　　還楊遂蜀中集<lb/>
上玄茫昧胡爲乎施設吾道生吾徒否多泰少是天意生<lb/>
有述作死不虚聖人憂患方演易賢者窮愁始著書盡令<lb/>
<pb n="KR4d0009_SBCK_013-6b"/>
富貴䧟逸樂蠢蠢戢戢如鷄豬泯然無物作時瑞誰識鳳<lb/>
皇與騶虞經史子集燦今古粉繪帝道張皇謨一言可采<lb/>
即不朽名姓長與日月俱乃知天心厚我輩窮辱不足形<lb/>
悲吁夫君擢秀在江左國小而逼何區區科名始得值兵<lb/>
火金陵坐見成丘墟歸朝纔得一賛善黜降重爲縣大夫<lb/>
彰明僻逺在蜀道又遇妖賊攻成都徒行抱印入隴氐乞<lb/>
食夷落何﨑嶇歸來朝責作主簿朱衣暗澹鬢毛踈昨朝<lb/>
投我蜀中作錚然一集如瓊琚杜甫奔竄吟不輟庾信悲<lb/>
哀情有餘我逢<lb/>
聖代自多難謾誇三入承明廬近令編綴小畜集謫官詩<lb/>
什何紛如才名官職不兩立真宰折刻分毫銖郎官踈逺<lb/>
<pb n="KR4d0009_SBCK_013-7a"/>
旣未貴縣吏禮數不足拘相逢且說文章樂爲君酌酒焚<lb/>
枯魚<lb/>
　　　　啄木謌<lb/>
淮南啄木大如鵶頂似仙鶴堆丹砂觜長數寸勁如鐡丁<lb/>
丁亂鑿乾枯查黄柑紅桃多有蠹受命鳳皇湏破柱何當<lb/>
更與繡衣裳羽族撗飛作持斧<lb/>
　　　　秋鸎謌<lb/>
淮南八月尚有鸎關關無異來時聲東風擡舉如篁舌何<lb/>
事經秋猶未絶飢鸞病鶴亦能鳴鳳鳥不聽何處說<lb/>
　　　　江豚謌<lb/>
江豚江豚爾何物吐浪噴波身突兀依憑風水恣豩豪吞<lb/>
<pb n="KR4d0009_SBCK_013-7b"/>
㗖魚鰕頗肥腯肉腥骨硬難登俎雖有網羅嫌不取江雲<lb/>
漠漠江雨來天意爲霖不忓汝<lb/>
王黄州小畜集卷第十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_020-1a"/>
王黄州小畜集卷第二十<lb/>
　序<lb/>
　　　　　詔臣僚和　御製賞花詩序<lb/>
　　　　　馮氏家集前序<lb/>
　　　　　皇華集序<lb/>
　　　　　商於驛記後序<lb/>
　　　　　左街僧録通惠大師文集序<lb/>
　　　　　送鄭襃序<lb/>
　　　　　孟水部詩集序<lb/>
　　　　　送薛昭序<lb/>
　　　　　送上官知十序<lb/>
<pb n="KR4d0009_SBCK_020-1b"/>
　　　　　送廖及序<lb/>
　　　　　送李蕤學士序<lb/>
　　　　　送柳冝通判全州序<lb/>
　　　　　送翟驤序<lb/>
　　　　　送徐宗孟序<lb/>
　　　　　送江翊黄序<lb/>
　　　　詔臣僚和　御製賞花詩序<lb/>
臣聞周文靈沼詩人著魚躍之詞漢武横汾史氏載鴈歸<lb/>
之什義存小雅語煥靑編屬在昌朝繼兹盛事<lb/>
我法天崇道皇帝誕膺駿命光啓鴻基當千年下武之期<lb/>
爲一代好文之主皇墳帝典窮歩驟於宸機壁宿奎星煥<lb/>
<pb n="KR4d0009_SBCK_020-2a"/>
文章於御筆然而動循禮法志尚憂勤來燕來冝式叶鳬<lb/>
鷖之詠弗灑弗掃恐招蟋蟀之譏于時淳化之年暮春之<lb/>
月蓂莢初生於一葉牡丹乍拆於千苞乃召侍臣爰開曲<lb/>
讌入内園而洞啓望綺席以霞舒風遞鳴梢乍見七香之<lb/>
輦波揺水殿齊瞻八彩之眉懽呼方到於軒墀侍從共登<lb/>
於欄檻親承睿旨競剪宫花露濕冠纓表君恩於湛露香<lb/>
籠襟𬒮雜帝坐之天香次臨積翠之池咸舉不綱之釣忽<lb/>
宣竒韻俾賦新詩旣奉詔以援毫各爭妍而構思天顔咫<lb/>
尺強叩於蕪音聖語襃揚實同於華衮俄頒御製復見宸<lb/>
蹤兼堯舜禹湯文武之才備鍾王歐虞禇陸之體詠謌無<lb/>
斁傳翫爲榮怳若夢中入閬苑瑶池之景渾疑天上得金<lb/>
<pb n="KR4d0009_SBCK_020-2b"/>
簡玉字之書旣而尚輦更衣保章告刻觀乳魚而罷釣自<lb/>
契深仁思中鵠以爲娱未忘習禮于是奏騶虞之節挽烏號<lb/>
之弓振振盤右之子孫赳赳登壇之將帥心平體正發金<lb/>
鏃以無虚目駭神驚捧金罍而獻壽堯罇㶑灔舜樂鏘洋<lb/>
合經義於五豝自同往誥逞雄心於一豕堪誚前王不醉<lb/>
無歸盡歡而罷越明日復出御製賞花之什十五章五章<lb/>
章八句十章章四句首示輔臣次傳近位文含五緯韻叶<lb/>
八風鏘乎治世之音大矣經天之作雅頌之道雖易俗而<lb/>
移風元首之謌亦君唱而臣和讓章雖上宸旨弗移况兩<lb/>
制三館之臣幸當文理羙千載一時之盛寧寢頌聲各進<lb/>
數章共成一集雖群星向日更無嘒彼之光而衆草偃風<lb/>
<pb n="KR4d0009_SBCK_020-3a"/>
亦助穆如之勢其間有燃萁欲速旣醉成篇或體律未諧<lb/>
或風騷無取上咸令甄録曽不弃捐亦猶朝百谷於滄溟<lb/>
未甞辭露㑹九江於雲夢足得包荒臣叙事非工言詩鮮<lb/>
妙五吏冩詔無王勮之雄才百僚和詩非太真之髙等乆<lb/>
在育材之地躬承善誘之恩用紀文明輙爲序引書之國<lb/>
史何慙天馬之歌垂作人文不愧景龍之集謹序<lb/>
　　　　馮氏家集前序<lb/>
仲尼以三百篇爲六經之首以其夲于人情而基于王化<lb/>
故也然而刪其義次其章繫乎國風雅頌而巳不顯乎人<lb/>
之氏族也洎卜商作序篇之首始或著焉若鴟鴞之什直<lb/>
云周公救亂也成王未知周公之志公乃作詩以遺之蕩<lb/>
<pb n="KR4d0009_SBCK_020-3b"/>
之什又云召穆公傷周室大壊雲漢之什亦云仍叔羙宣<lb/>
王之類是也其餘或稱國人怨而作是詩也或稱大夫刺<lb/>
某王某公也故詩人名氏闕者多矣逮乎離騷則自云帝<lb/>
髙陽之苗裔朕皇考曰伯庸後之人故知其屈平也且夫<lb/>
刪詩無聖人序詩無子夏採詩無古官則作詩者得不以<lb/>
家集自見乎蓋存其詩人可知矣察其人國可知矣詩之<lb/>
集也豈徒然哉亦國風雅頌之遺制耳馮氏家集者故江<lb/>
南常州觀察使始平馮公之詩也公諱謐字某其先彭城<lb/>
人也唐末避地徙家壽春當李氏之建大號也公之長兄<lb/>
某實爲國相公亦以文章器業歴踐清顯典掌誥命岀入<lb/>
臺閣者十數年然以氣直道孤甞被放弃進退以道識者<lb/>
<pb n="KR4d0009_SBCK_020-4a"/>
是之周顯德中將平淮甸公以起部貳卿爲東都副留守<lb/>
<hi>江南以揚州爲東都</hi>王師之傳維揚也公督勵士卒堅守不下竟以<lb/>
援兵不接城䧟而來世宗一代真主素聞公名見而竒之<lb/>
曰忠于所事名節之士也擢拜太府卿留闕下三載公朝<lb/>
請之暇與中朝卿大夫以詩酒自樂篇詠間發傳于人口<lb/>
今首台李僕射方掌内制與公卜鄰投分頗厚故集中有<lb/>
贈李學士詩云鄰居纔十歩交分巳三年旣而江南割地<lb/>
内附願比藩臣世宗許之因授公尚書刑部侍郎且令持<lb/>
節歸國南轅之日揆相賦詩一首書羅巾以贈之公荅云<lb/>
羅巾揮逸翰送我出夷門保惜安懷䄂流傳與子孫其與<lb/>
時賢相知也如此公旣歸故園慨然有挂冠之意李氏待<lb/>
<pb n="KR4d0009_SBCK_020-4b"/>
之益厚不得巳復授中書侍郎歴吏部尚書遂有毗陵之<lb/>
拜實以某年某月日終于位<lb/>
太祖平吴之歲金陵罹于兵火士流書史蓋煨燼矣隷公<lb/>
府者僅有存焉初公甞以所業文集獻于夲國至是亦入<lb/>
貢矣<hi>爲下揆相賜得公詩集張夲</hi>俄而公之諸子歸于朝廷首台猶爲<lb/>
翰林承旨見公之子弟憮然有故人之念且徴其家集焉<lb/>
對以兵戈之中喪失殆盡相國歎息乆之且曰上甞以江表<lb/>
圖籍賜于近臣<hi>時太祖末年故云上</hi>某獲先君子詩一編凡百餘章<lb/>
常耽味之混同巳來俟得全集今盡亡矣子孫何觀焉遂<lb/>
岀而付之因得傳寫于昆仲間公之季子太子中允伉字<lb/>
仲咸某之同年生也某去歲自西掖左宦來商於仲咸方<lb/>
<pb n="KR4d0009_SBCK_020-5a"/>
佐是郡居一日擕家集相示且具道其始末焉某再拜而<lb/>
受之三復而閱之見其詞麗而不冶氣直而不訐意逺而<lb/>
不䛏有諷諭有感傷有閑適落落焉鏗鏗焉真一家之作<lb/>
也惜乎公之文不可得而見矣公之詩幸可得而傳矣公<lb/>
之志從可得而知矣匪獨藏于家亦將行于世後之人有<lb/>
如吴季札者國風可辨也有如韓宣子者周禮可見也豈<lb/>
徒録遺文彰餘慶而已哉翟公曰一死一生乃見交情李相<lb/>
之謂乎周太史曰不在其身在其子孫者馮氏之謂乎盛<lb/>
乎哉公之長子僎今泰州海陵令次子偘國子博士並文<lb/>
學筞名于江左次子儀岳州推官次子价渝州從事曁仲<lb/>
咸皆登御前進士第與夫諸第諸孫奉箕裘服名教詵詵<lb/>
<pb n="KR4d0009_SBCK_020-5b"/>
濟濟馳驟于好文之代庸詎測其涯岸乎夫如是則公之<lb/>
負偉才遇多難入爲王官終于陪臣位雖至而道不行矣<lb/>
天其或者貽于後嗣而行于聖朝邪君子是以知馮氏有<lb/>
後于宋矣某辱同年之顧覽文人之作敢序梗槩少揚休<lb/>
羙庶垂于不朽焉先是公之孫玄度自序先集附于篇末<lb/>
故某之所述特曰前序公時淳化三年正月五日序<lb/>
　　　　皇華集序<lb/>
古者天子五載一廵狩肆覲群后觀省風俗黜陟幽明而<lb/>
巳後代沿革命使廵行兩漢巳來其任尤重非稽古有識<lb/>
之士不得與焉<lb/>
皇上黜霸道立民極襃拔秀茂輯寧黎元以爲四海之大<lb/>
<pb n="KR4d0009_SBCK_020-6a"/>
蠻夷殊於華夏非號令則教不𬒳兆民之衆惸嫠困於豪<lb/>
右非詢問則情不逹百吏之廣循良雜於苛暴非考覈則<lb/>
人不勸舉行幸之典慮供億之勞乃詔輔臣精擇邦彦按<lb/>
郡國之政張朝廷之威召于延英授以宻旨膺是命者凡<lb/>
若干人濟陽丁君實使閩越君始以文學髙第進復以政<lb/>
事課最聞朝僉曰然帝命惟允君之出也名賢惜其去天<lb/>
子重其任惜其去者以爲書典謨備顧問惟君稱其職矣<lb/>
重其任者以爲八州之政萬里之俗非君孰可使矣于是<lb/>
黄樞宻勿之臣青宫調護之客兩制三館造士名僧咸賦<lb/>
詩以送緫若干首今春赴朝集之期奏風謠之事虚懷見<lb/>
納前席移時黜者無怨言陞者無異議盡以民瘼逹于帝<lb/>
<pb n="KR4d0009_SBCK_020-6b"/>
聦上心豁如咸可其奏重慰逺俗勞而遣之都門祖行即<lb/>
席探韻又得若干首合爲一集播于四方道出維揚以序<lb/>
爲請敢徴古義命曰皇華年月日序<lb/>
　　　　商於驛記後序<lb/>
有唐都長安三百年商於爲近輔地望雄劇亞于同華其<lb/>
擇用郡守皆尚書名郎曁諸寺少列入拜中丞諌議者往<lb/>
往有之自大歴貞元之後王室㣲弱李希烈䧟大梁李錡<lb/>
繼叛由是汴路或不通焉吴越江淮荆湘交廣郡吏上計<lb/>
皇華宣風憧憧往來皆出是郡蓋半天下矣故郵傳之盛<lb/>
甲于它州㑹昌中刺史吕公領是郡新是驛請翰林學士<lb/>
承旨户部侍郎韋琮文其記太子賔客柳公權書其石祕<lb/>
<pb n="KR4d0009_SBCK_020-7a"/>
書郎李商隱篆其額皆一時之名士也觀其文不獨記斯<lb/>
驛之盛大率頌吕公之政耳自唐風不竸鼎入于梁長安<lb/>
廢爲列藩商於化爲小郡軺車罕至傳舎孔卑古驛無餘<lb/>
遺文空在運歴五代時踰百稔痛乎吕公之政事三賢之<lb/>
文翰世莫得而聞也<lb/>
皇宋淳化三年詔太子中允始平馮公知斯郡才大務簡<lb/>
居多閑暇一日讀商於驛記見數字刓缺慨然歎之且慮<lb/>
碎于樵牧之手亟命移徙立于便㕔四賢之風想象在目<lb/>
俾夫後之好事者摸印傳寫無翼而飛自馮公始也馮公<lb/>
名伉字仲咸甞䇿名于江左歸朝由同州戸曹掾舉進士<lb/>
得御前第某之同年也式序始末題于石隂吕公記不書<lb/>
<pb n="KR4d0009_SBCK_020-7b"/>
名蓋貴之也又惜其今之人弗遂知矣地僻無書未獲討<lb/>
閱俟學唐史者𥙷其闕文某年十月十九日序<lb/>
　　　　左街僧録通惠大師文集序<lb/>
釋子謂佛書爲内典調儒書爲外學工詩則衆工文則鮮<lb/>
并是四者其惟大師大師世姓髙氏法名賛寧其先渤海<lb/>
人隋末徙居吴興郡之德淸縣祖㻆考審皆隱德不仕母<lb/>
周氏以唐天祐十六年歲在已卯某月某日生大師于金<lb/>
鵡山别墅時梁貞明七年也武肅王錢某專制江浙後唐<lb/>
天成中岀家清泰初入天台山受具足戒習四分律通南<lb/>
山律長興三年武肅薨文穆王諱嗣位大師聲望日隆文<lb/>
學益茂時錢氏公族有若忠懿王諱宣德節度偡奉國節<lb/>
<pb n="KR4d0009_SBCK_020-8a"/>
度使億越州刺史儀金州觀察使儼故工部侍郎昱與大<lb/>
師以文義切磋時浙中士大夫有若衛尉卿崔仁冀工部<lb/>
侍郎慎知禮内侍致仕楊惲與大師以詩什唱和又得文<lb/>
格于光文大師彚征授詩訣于前進士龔霖由是大爲流<lb/>
輩所服時錢塘名僧有若契凝者通名數一支謂之論虎<lb/>
常從義者文章俊㨗謂之文虎大師多毗尼著述謂之律<lb/>
虎故時稱四虎焉署夲國監壇又爲兩浙僧統歴數十年<lb/>
像法修明緇徒整戢太平興國三年忠懿王擕版圖歸國<lb/>
大師奉真身舎利塔入朝<lb/>
太宗素聞其名召對滋福殿延問彌日别賜紫方𫀆㝷改<lb/>
師號曰通惠故相盧朱崖深加禮重叅知政事李穆儒學<lb/>
<pb n="KR4d0009_SBCK_020-8b"/>
之外善談名理事大師尤爲㳟謹八年詔修大宋髙僧傳<lb/>
聽歸杭州舊寺成三十卷進御之日璽書襃羙居無何徴<lb/>
歸京師住天壽寺叅知政事蘇易簡奉詔撰三教聖賢事<lb/>
迹奏大師與太一宫道士韓德純分領其事大師著鷲嶺<lb/>
聖賢録又集聖賢事跡凡一百卷制署左街講經首座至<lb/>
道元年知西京教門事<lb/>
今上咸平元年詔充右街僧録先是故相文貞公懸車之<lb/>
明年年七十一思繼白少傳九老之㑹得舊相吏部尚書<lb/>
宋琪年七十九左諌議大夫楊徽之年七十五郢州刺史<lb/>
判金吾街仗事魏丕年七十六太常少卿致仕李運年八<lb/>
十水部郎中直袐閣朱昻年七十一廬州節度副使武允<lb/>
<pb n="KR4d0009_SBCK_020-9a"/>
成年七十九太子中允致仕張好問年八十五大師時年<lb/>
七十八凡九人焉文貞公將讌于家園形于繪事以聲詩<lb/>
流詠播于無窮㑹蜀冦作亂朝廷出師不果而罷今九老<lb/>
之中李宋楊魏張已先逝矣太師年八十二視聽不衰于<lb/>
夲國歴武肅文穆廢王忠懿凡四世于朝歴梁兩帝後唐<lb/>
莊宗應順淸泰晉髙祖少帝漢髙祖隱帝周太祖世宗梁王<lb/>
我太祖英武聖文神德皇帝<lb/>
我太宗神功聖德文武皇帝通<lb/>
今上凡十五朝而能受洪範嚮用之福處浮圖具瞻之地<lb/>
豈所謂必得其壽必得其位者乎大師以述作頗多叙引<lb/>
未立猥蒙見託不克固辭緫其篇題具如别録凡内典集<lb/>
<pb n="KR4d0009_SBCK_020-9b"/>
一百五十二卷外學集四十九卷覽其文知其道矣因徴<lb/>
其世家行事備而書之使後之傳髙僧銘塔廟者于兹取<lb/>
信云<lb/>
　　　　送鄭襃序<lb/>
閩人鄭生成之舉進士來輦下㑹詔罷去枉趾滁上是歲<lb/>
日官置暦閏在孟秋暑之煩酷于前一月爲甚某性不能<lb/>
<hi>音耐</hi>熱毎見生不表絺綌而出且慮生怒某之失禮生退則<lb/>
卧凉軒更僕交扇而流汗不減因留生俟秋而行生曰襃<lb/>
有母且老向之去數千里别數百日者欲千名而顯親故<lb/>
雖逺且乆若襃之在母左右也今詔已下將及閩及閩則<lb/>
郷人必以告<hi>句</hi>吾母必筭程數日以待襃也後一日即貽<lb/>
<pb n="KR4d0009_SBCK_020-10a"/>
母之憂用是不敢聞命矣某曰生有純孝歟昔潁考叔以<lb/>
遺羮之意感鄭莊公丘明羙之某無怙恃不足以應生教<lb/>
爲生泣而賦詩亦足以警世之爲人子者<lb/>
　　　　孟水部詩集序<lb/>
余緫角之歲就學于郷先生授經之外日諷律詩一章其<lb/>
中有絶句云那堪雨後更聞蟬信絶重湖路七千憶昔故<lb/>
園楊柳岸全家送上渡頭船余固未知誰氏之詩矣及長<lb/>
聞此句大播人口詢于時輩則曰江南孟水部詩也游官<lb/>
巳來求其全集卒不可得咸平巳亥歲余自西掖出領齊<lb/>
安未幾詔除太子中舎孟唐爲黄州司馬訪其氏族即水<lb/>
部之子也因捧其家集且請爲序水部諱賔于字某生于<lb/>
<pb n="KR4d0009_SBCK_020-10b"/>
連州其先太原人故其詩云吾祖并州隔萬山吾家多難<lb/>
謫郴連㓜擅詩名吟味忘倦後唐長興末渡江赴舉歧帥<lb/>
李㤗王曮館于門下晉相和魯公凝禮部王尚書易簡翰<lb/>
林丞旨李學士慎儀刑部李侍郎詳咸推薦之由是詩名<lb/>
籍甚游舉埸十年故有十載戀明主之什凡八章五上登<lb/>
第故詩云兩京遊寺曽題牓五舉逢知始看花晉天福甲<lb/>
辰歲禮部符侍郎蒙門人也㝷以拜慶就養歸于長沙當<lb/>
馬氏專據湖湘大開幕府遂以賔席縻之俄岀爲永州軍<lb/>
事判官歴陽山縣令漢乾祐末馬希廣兄弟䦧牆㝷戈不<lb/>
巳江南李氏命邊鎬爲將以兵䧟湖南盡俘馬氏之族于<lb/>
建康水部遇亂無依擕光啓年縣印歸于金陵李氏方僣<lb/>
<pb n="KR4d0009_SBCK_020-11a"/>
稱唐得之甚喜故有水曹朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>之命頃之辭歸玉笥山着<lb/>
道士衣吉州髙史君奏為郡倅不得巳用冠褐就職旋歸<lb/>
舊隱是時江左士大夫若昌黎韓熈載東海徐鉉甚重之<lb/>
㑹髙越以江南命使廽嶺表訪其所居同舟而岀強起爲<lb/>
豐城令旣而引去嬉遊吟嘯者二十年老求致仕得本曹<lb/>
郎中分司南都服章金紫<hi>江南以洪州爲南都</hi>
太祖平吴以老病不任朝謁聽還故里後以令終有金鼇<lb/>
集者應舉時詩也湘東集者馬氏幕府詩也金陵集者李<lb/>
氏詩也玉笥集者吉州詩也劒池集者豐城詩也緫五百<lb/>
五首今合爲一集以官爲名蓋古之詩人多求水部何遜<lb/>
張籍是也唐之詩流多出孟氏浩然東野是也況姓氏官<lb/>
<pb n="KR4d0009_SBCK_020-11b"/>
紀萃于一家又其没後二十餘年得余爲序足以振令名<lb/>
而雪遺恨也至于雅澹之體警筞之句知詩者開卷可見<lb/>
矣此不復云<lb/>
　　　　送薛昭序<lb/>
今上即位之五年庚辰歲僕始隨計吏來舉埸中聞用晦<lb/>
名籍甚有司考藝俱登甲科覆試殿庭不中上旨雖命未<lb/>
遇而交愈親矣故僕送用晦下第詩有明年同醉杏園春<lb/>
之句擢第之日卒如斯言𥙷吏以來于今八載洎僕歴東<lb/>
觀踐西垣遷諌官掌書命殆三年矣而用晦尚以光禄丞<lb/>
領維揚關市之賦靑衫瘦馬受代而來囊括其文未始衒<lb/>
露何其自待之多也先是用晦之在淮海也雖屈其才亦<lb/>
<pb n="KR4d0009_SBCK_020-12a"/>
幹厥事故司漕運按風俗者奏課以聞至是或謂用晦曰<lb/>
可移文相府請疇前勞則増秩之命可得矣用晦聞而拒<lb/>
之曰非知言也吾學古聖賢之道以取禄位不幸而司管<lb/>
庫又烏以羡財而爲功乎如有用我者則關譏而不征矣<lb/>
豈終爲俗吏耶士君子聞而壯之内翰武功蘇君即薛氏<lb/>
之出也視用晦爲外兄敦勉誘激俾獻文以自試不得已<lb/>
而從之始以所業四十編拜章進御天子嘉之試于鳳閣<lb/>
文不加點數刻而成燦乎千言聳動臺閣翌日循近制改<lb/>
著作佐郎延英中謝上又譽之未幾有建陽通理之命是<lb/>
行也位雖未充而名以大矣恩雖未渥而知則深矣詎非<lb/>
歴試之漸大來之階乎且將慰慈母省元昆浮舟東下吟<lb/>
<pb n="KR4d0009_SBCK_020-12b"/>
嘯山水閩之才子得以師其道閩之逺俗得以觀其政又<lb/>
何窮逹先後之足云乎于是兩制三館之士爲謌詩以餞<lb/>
行且命不才序冠其首<lb/>
　　　　送上官知十序<lb/>
古者大夫三月而葬戰國巳來禮文殘缺葬祔之制動或<lb/>
踰年筮仕者復貪功好名率曰忠臣不得爲孝子甚無謂<lb/>
也故吏部著式祖考未葬者不與調選亦救弊之一端耳<lb/>
今聖人以禮示萬方以孝治百姓陳力就列上得忠于國<lb/>
生事死葬下得孝子家臣子之道煥乎有光中吴通理奉<lb/>
常丞上官公起家倅于洋再命莅于蘇丁先明府憂喪問<lb/>
旣至奪情詔來銜哀在公綽有勤政越明年國家展圎丘<lb/>
<pb n="KR4d0009_SBCK_020-13a"/>
之禮灑漏泉之澤幽明存沒靡不霑浹贈先明府太子洗<lb/>
馬亦旣受代飛章帝閽請改葬于髙宻詔許之先明府爲<lb/>
宰字之官有循良之譽貞遯田里郷人法之又見其子擢<lb/>
進士第歴廷尉評遷大匠丞登朝爲賛善大夫令終之日<lb/>
鍾是賁飾非積善有後疇能與于此乎是行也郡縣郊迎<lb/>
父老改觀禠朱紱具纕裳號窀穸之前火絲綸之命外姻<lb/>
同位得無羡歟蘇臺郡守士庶榮而餞之長洲長王某屬<lb/>
邑也序以志云<lb/>
　　　　送廖及序<lb/>
澤𬒳天下者天下人戴之爲帝皇化行一國者一國人望<lb/>
之如父母故五等諸侯南面而治皆人君也但隆殺有異<lb/>
<pb n="KR4d0009_SBCK_020-13b"/>
耳仲尼不恥中都之小者行乎道也宓子賤巫馬期盡心<lb/>
殫力一邑者爲乎人也豈以位之髙下爲意乎今之宰邑<lb/>
者異乎是哉不顧已之道不䘏民之病率曰吾恥折腰也<lb/>
歎徒勞也曽不知十室之邑必有忠信况百里乎彼百里<lb/>
之民尊其宰而望其惠矣苟施澤于下盡禮于上固邑宰<lb/>
之職然也矧未能愛下而欲慢上耶是則天子利及百姓<lb/>
教流萬國不當父天母地修圎丘方澤之禮矣所以然者<lb/>
不自大而示有所尊也况臣下哉宰邑者其志之鉅鹿古<lb/>
之名郡也今之邊邑也戎車未息民賦且繁慘舒之權雖<lb/>
制于郡國字育之道亦繫于令長廖君由文學之科探政<lb/>
事之要是行也當行道而惠人矣肯以下僚爲念哉<lb/>
<pb n="KR4d0009_SBCK_020-14a"/>
　　　　送李<graphic n="KR3455" url="https://raw.githubusercontent.com/kanripo/KR-Gaiji/master/images/KR3455.png" mimeType="image/png"/>學士序<lb/>
唐韋處厚由考㓛貟外郎出刺盛山爲詩十二章當時名<lb/>
士自元白而下皆和之韓文公爲之序以爲考功顯曹盛<lb/>
山僻郡非處厚道勝自遣不能樂於詩什流播編簡以爲<lb/>
羙談司封李學士常以文行筞名江左<lb/>
上即位之二祀鏁㕔舉進士中甲科在館殿十餘年其間<lb/>
司外計典大郡亦多矣又以名曹史職出佐廬江而怡然<lb/>
自得何道勝之若是耶將見乎吟咏江山傳聞輦轂俾朝<lb/>
之名士若元白者屬和成集某希韓者也願爲序以繼其<lb/>
羙告行有期聊以爲送<lb/>
　　　　送栁宜通判全州序<lb/>
<pb n="KR4d0009_SBCK_020-14b"/>
河東栁無疑江左之聞人也在霸國時褐衣上䟽言時政<lb/>
得失李國主器之累遷監察御史多所彈射不避權貴故<lb/>
秉政者尤忌之繼出爲縣宰所在有理聲<lb/>
皇家平吴之明年隨僞官得雷澤令雷澤僕之故里也始<lb/>
與之交逮今幾十五載連尹三邑州縣之職困于徒勞居<lb/>
低摧窮辱之中有死喪疾病之事旅鬢生雪朱衣有塵知<lb/>
其氣業者共惜之淳化元祀始以任城宰來抵闕下擕文<lb/>
三十卷叫閽上書且請以文筆自試天子壯之下章丞相<lb/>
府翌日召試且舉漢時以粟爲賞罰事使析而論之無疑<lb/>
援引剖判燦然成文<lb/>
吾君吾相皆以爲識理體而合經義也故改官芸閣通倅<lb/>
<pb n="KR4d0009_SBCK_020-15a"/>
湘源其官尚卑其郡亦小然由文藝而取故有識者榮之<lb/>
與夫謟權媚勢奴顔婢色因採風謠司漕運者言而得之<lb/>
者逺矣于是沿汴逹淮浮江湖入湘潭是時也可以吏隱<lb/>
未可以行道況江山猿鳥雲泉竹樹爲天下甲民訟甚簡<lb/>
兵賦甚鮮固可卧而理也姑能致身于不才之間放意于<lb/>
無何之域則又不知縣令爲著作耶著作爲縣令耶或過<lb/>
故國動黍離之情傷逺行有于役之念歎下位起山苗之<lb/>
刺則于道逺矣于生勞矣勉哉無疑善飯自愛<lb/>
　　　　送翟驤序<lb/>
士君子謂不由進士第者爲終身之恥貴而不歸者有夜<lb/>
行之刺禄不及親者立不仕之戒兼此三者士龍是行之<lb/>
<pb n="KR4d0009_SBCK_020-15b"/>
謂乎士龍甞䇿名江表有年矣<lb/>
皇朝平吴之明年始歸于我兵革之後旅食于京師懸于<lb/>
養親不暇擇禄因隨僞官署一簿于雷夏考滿改一尉于<lb/>
彭城折腰作吏六七年矣混無名之徒食有道之禄士龍<lb/>
恥之八年復舉進士科中第遷從事于廣陵廣陵即其里<lb/>
也故廬半空喬木斯拱物華人事依然舊情飄飄綵衣奉<lb/>
版輿而東下昆弟妻子羅列目前手調蓴鱸躬掃墳墓孝<lb/>
子之願畢矣噫大丈夫得其時而行其道者必能師表一<lb/>
人利澤百姓匪獨善人之謂也然立大功居顯位必由乎<lb/>
命士龍豈無志乎姑見其䇿羙名歸故里侍偏親亦旅人<lb/>
之小亨也行乎哉士龍冝自愛<lb/>
<pb n="KR4d0009_SBCK_020-16a"/>
　　　　送徐宗孟序<lb/>
余去年出内庭臨滁上境與合淝接聞其郡大獄煩號爲<lb/>
難治而使車游客往往道從事徐宗孟者能佽助長吏咸<lb/>
得其中未幾以書遺我見其文好竒而尚氣者今年果被<lb/>
召赴闕路岀吾郡與之言又見其孜孜不忘于仁義也冝<lb/>
乎慕孟軻而名焉且從余乞言因書以爲送<lb/>
　　　　送江翊黄序<lb/>
僕直翰林時進士錢易數以文相售其中往往有贈江翊<lb/>
黄詩恠其名異於常所謂進士者今京西轉運太常姚丞<lb/>
<hi>鉉</hi>赴職時來與余别盛言生之才用是於生之名甚熟不<lb/>
知果如何人也夏六月自内庭謫官滁上下車數日生縫<lb/>
<pb n="KR4d0009_SBCK_020-16b"/>
掖而見觀其風骨秀朗言論和雅則錢之交姚之薦斯得<lb/>
之矣又繼之以文好古近道趣向不俗修之不巳可爲聞<lb/>
人况一第哉遽來告行書此爲送<lb/>
王黄州小畜集卷第二十<lb/>
<pb n="KR4d0009_SBCK_020-17a"/>
</p>
<p>
</p>
  </div>
</body>
</text>
</TEI>
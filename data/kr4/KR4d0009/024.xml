<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_024-1a"/>
王黄州小畜集卷第二十四<lb/>
　表<lb/>
　　　　　西京謝上表<lb/>
　　　　　謝聖惠方表<lb/>
　　　　　謝手詔别録賜生辰國信表<lb/>
　　　　　謝傳宣撫問表<lb/>
　　　　　爲壽寧節不任朝覲奏事狀<lb/>
　　　　　奏姪男表<lb/>
　　　　　謝賜姪男大理評事表<lb/>
　　　　　繳連壽寧節功德䟽表<lb/>
　　　　　代吕相公讓起復第二表<lb/>
<pb n="KR4d0009_SBCK_024-1b"/>
　　　　　代王侍郎讓官表<lb/>
　　　　　代吕相公讓右僕射表<lb/>
　　　　　爲宰臣以彗星見求退表<lb/>
　　　　　又謝恩表<lb/>
　　　　　爲兵部向侍郎謝恩表<lb/>
　　　　　爲温侍郎謝除禮部尚書表<lb/>
　　　　　爲兵部張相公謝官表<lb/>
　　　　　爲史館李相公讓官表<hi>二首</hi>
　　　　西京謝上表<lb/>
臣某言伏奉恩制授臣西京留守巳於今月日到任上訖<lb/>
乍逺龍庭初臨龜洛望冕旒而積戀對宫闕以知榮伏念<lb/>
<pb n="KR4d0009_SBCK_024-2a"/>
臣素乏宏才偶逢開國歴兩朝而竊禄叨三入以無功去<lb/>
歲因染沉痾懇辭重位抗表止期於致仕出綸復委於留<lb/>
司四上讓章願罷已行之命載蒙荅詔未諧往訴之誠慮<lb/>
堅卧以要君遂力疾而受命此蓋<lb/>
陛下情深念舊禮極退人遂令衰朽之年享此殊常之事<lb/>
入則榮提相印冠四輔以調元岀則分務神皐守三公而<lb/>
在外仍啓荀池之貴彌彰洛宅之雄増老臣無德之殃實<lb/>
近古未行之典永言寵遇無與比倫而自感泣朝辭扶力<lb/>
上道乍臨理所彌耀殘年奉列聖之宗祧覩百司之典故<lb/>
對兩觀而寧忘戀闕俯三川而更切朝宗謁<lb/>
太祖之園陵魂銷弓劒掃先臣之墳墓淚滴松楸念往追<lb/>
<pb n="KR4d0009_SBCK_024-2b"/>
思旣榮且懼惟慙潦倒不稱居留亦當䖍奉朝經旁詢屬<lb/>
吏卧治上憑於聖化求醫庶便於微軀固無禆𥙷之功但<lb/>
感始終之道<lb/>
　　　　謝聖惠方表<lb/>
臣某言今月日得進奏院狀報十日准御書院劄子奉聖<lb/>
旨降太平聖惠方第五十一卷至一百卷并排門目録一<lb/>
卷共五十一冊並用紫綾裝褫黄絹作簽仰進奏院遞到<lb/>
西京賜臣者宸眷曲廽上方新製聖惠本霑於黎庶天慈<lb/>
續賜於老臣欲令病廢之軀再獲康寧之福<hi>中謝</hi>伏惟<lb/>
尊號皇帝陛下與世作範視民如傷窮百病之根源選十<lb/>
全之方術爰自朱邸逮于紫宸垂十五年成一百卷救疾<lb/>
<pb n="KR4d0009_SBCK_024-3a"/>
病疕瘍之理盡金石草木之情莫不歧伯秦和獻其伎術<lb/>
倉公扁鵲奏其方書辨五聲五色之微察九竅九藏之動<lb/>
御製别加於序引生靈咸識於指歸笑玄宗廣濟之方一<lb/>
何太簡繼黄帝親甞之理千古同輝頃以模印未全施行<lb/>
不廣臣方居黄閤首被鴻恩常恐此生不見全集豈謂<lb/>
陛下曲存終始再有頒宣窺天愈覺於髙明觀海莫知其<lb/>
涯涘惠過反魂之藥功深起蹷之鍼進奉謝恩恐自殊於<lb/>
方鎮拜章叙感猶竊比於台司更延遲暮之年寔自生成<lb/>
之德臣無任感天荷聖激切屏營之至<lb/>
　　　　謝手詔别録賜生辰國信表<lb/>
臣某言今月日伏蒙聖慈差臣男某官押賜臣生辰者天<lb/>
<pb n="KR4d0009_SBCK_024-3b"/>
眷廻光私門積耀方動劬勞之感忽承睿聖之知舉族爲<lb/>
榮百身何報伏念臣才非兼濟運偶重熈一言無𥙷於宸<lb/>
聦三入徒塵於相位向以虚羸遘疾筋力不支優容猶列<lb/>
於上台拜謁不拘於常禮死難塞責方期伏枕以上章疾<lb/>
旣有瘳亦合懸車而告老尚戀文明之德冀伸𥙷報之心<lb/>
豈謂　陛下特記生辰曲廻睿眷衣襲六宫之製器分三<lb/>
品之珍岀鞍馬於内閑分綵繒於天府惟慙老朽不稱鮮<lb/>
華無褐無衣益負下民之媿有始有卒空知上聖之恩惟<lb/>
思苦口之言以盡致君之節過此以往莫知所爲<lb/>
　　　　謝傳宣撫問表<lb/>
臣某言臣男某押生辰國信至伏蒙聖慈召赴崇政殿面<lb/>
<pb n="KR4d0009_SBCK_024-4a"/>
傳宣示撫問者俯聽聖語如對天顔涕泣感恩兢惶失次<lb/>
伏念臣遭逢有素功業無聞亦甞潜數昔賢略徴近代劉<lb/>
仁軌處保釐之任功著征遼裴晉公兼將相之權勲髙伐<lb/>
蔡稱爲國老不愧後人臣無此勤勞有此名位未諧休退常<lb/>
負憂虞豈意生辰尚關聖念特垂寵錫俾耀衰殘詞臣草<lb/>
詔於玉堂巳循往例家子授宣於金口事則非常萬死百<lb/>
身終難𥙷報無任涕咽感恩之至<lb/>
　　　　爲壽寧節不任朝覲奏事狀<lb/>
臣伏念沉痾未愈聖節將臨顧筋力以不支望雲天而積<lb/>
恨旣乖脩覲莫敢寧居竊以臣自偶昌朝乆叨貴仕入則<lb/>
位崇於三事累玷台司出則名冠於諸侯謬塵居守凡關<lb/>
<pb n="KR4d0009_SBCK_024-4b"/>
慶賀皆合率先而况壽寧嘉辰節名新改當百辟稱觴之<lb/>
日是二年伏枕之餘歴夏經秋有増無减莫預懽呼之㑹<lb/>
僅成病癈之身天邊空仰於流虹牀下尚迷於鬪蟻傾堯<lb/>
日而雖同葵藿通虞泉而自念桑榆遐瞻北極之光恨無<lb/>
迅翼善禱南山之壽但有精誠臣無任祈天祝聖激切憂<lb/>
惶之至<lb/>
　　　奏姪男表<lb/>
臣前件姪男某早慕通修比求科試旣未精於舉業難輕<lb/>
入於文埸㝷以奏授朝恩𥙷充衙内隨從巳經於三任蹉<lb/>
跎遂滯於一名况四房昆弟之間唯有此姪念千載君臣<lb/>
之分恐失良時儻蒙甄録之恩粗有公勤之誡干犯宸扆<lb/>
<pb n="KR4d0009_SBCK_024-5a"/>
無任兢惶激切之至<lb/>
　　　　謝賜姪男大理評事表<lb/>
右臣伏蒙聖慈授臣姪男某大理評事者祗荷寵光不任<lb/>
榮懼伏以法寺羙官聖朝好爵凡云選授必擇器能豈期<lb/>
不調之材遽忝起家之命伏念臣姪男某禀訓雖乆知書<lb/>
未深但以𥙷署職名侍行藩鎮旣蹉跎而有素恐仕進以<lb/>
無階爰因誕聖之晨輙有量材之請伏蒙<lb/>
尊號皇帝陛下不循常例特降殊恩賜猶子之官常念老<lb/>
臣之衰暮諒殺身而何報空舉族以知榮臣無任<lb/>
　　　　繳連壽寧節功德䟽表<lb/>
右伏以河清社鳴千載啓興王之道天長地乆萬邦傾祝<lb/>
<pb n="KR4d0009_SBCK_024-5b"/>
聖之心居㽞旣冠於台司䖍禱寧同於庶位是以集祗園<lb/>
之開士啓祕藏之真經仰讃雲天不捨晝夜鐘𣑽鏘洋於<lb/>
四水香花煥耀於六街預期華渚之星巳滿周天之月仗<lb/>
西方之聖教祝南面之至尊庶使星望帝車與金輪而永<lb/>
固山齊聖壽歴沙刼以長存臣無任<lb/>
　　　　代吕相公辭起復第二表<lb/>
草土臣某言臣方處哀摧忽聞恩命泣血負罪號天自陳<lb/>
詔旨未從荒迷殆絶<hi>中謝</hi>伏念臣爕調無狀侍養乖方於<lb/>
國於家非忠非孝不自殞滅招此鞠㓙敢期苫塊之間更<lb/>
被絲綸之命伏蒙<lb/>
尊號皇帝陛下曲行恩例過念遭逢雖荷寵榮恐傷風教<lb/>
<pb n="KR4d0009_SBCK_024-6a"/>
况古人重及親之禄君子有終身之喪臣雖不才粗聞斯<lb/>
義必將負一杯之土封五尺之墳慰泉下之幽魂赴天下<lb/>
之逹禮固非飾詐乃是常情伏望<lb/>
陛下少抑私恩姑全大體寢兹成命俾執通喪免令不孝<lb/>
之名有辱具瞻之地臣無任叫天叩地哀號殞絶之至<lb/>
　　　　代王侍郎讓官表<lb/>
臣某言今月日伏蒙聖慈賜臣官告一通勑牒一道特授<lb/>
臣戸部侍郎叅知政事兼加階勲爵邑者位列貳卿職叅<lb/>
四輔雖聽成命實懼曠官叫天閽而自卜逺圗讓帝澤而<lb/>
誠非飾詐<hi>中謝</hi>伏念臣才非命世學謝通儒雕䖝強繼於<lb/>
家門射鵠敢希於科第不謂䇿名之日適當出震之期垂<lb/>
<pb n="KR4d0009_SBCK_024-6b"/>
衣方霈於殊恩釋褐不循於常調未經歴試便立班行不<lb/>
出數年俄居近宻佐乃聖乃神之主爲旅進旅退之人有<lb/>
何謨猷禆益政化至于斷决機務無非禀聽聦明尸禄居<lb/>
多黜幽有待雖聖情之未咎在物議而可驚豈謂<lb/>
尊號皇帝陛下猥以謏才入叅大政在青壇之行慶雖舉<lb/>
彛章佐黄閤之持衡是爲非據而又階勲並進爵邑兼榮<lb/>
茍或不辭豈爲度德且陳力就列有不能則止之言惟器<lb/>
與名有不可假人之議願改巳行之命免貽將至之殃伏望<lb/>
陛下特寢新恩令居舊位靡厚素餐之罪庶無覆餗之虞<lb/>
臣則老在諌垣終於宻地永知止足敢有覬覦獲避斯權<lb/>
是爲多福<lb/>
<pb n="KR4d0009_SBCK_024-7a"/>
　　　　代吕相公讓右僕射表<lb/>
臣某言今月日伏奉制命授臣守尚書右僕射仍改賜功<lb/>
臣者平章三事績効無聞師長百僚恩榮不次雖聽巳行<lb/>
之命實懷非據之憂伏念臣猥以常才驟逢昌運擢第偶<lb/>
叨於殊級効官徧歴於清華皆自聖知實無公望頃者入<lb/>
叅大政遂正中樞雖堅報主之心且昧化民之術炎涼屢<lb/>
換尸素彌多洎免鼎司猶居冡宰六卿分職旣首冠於班<lb/>
行五日延英但祗奉於朝請省躬知忝沒齒爲榮豈意謬<lb/>
荷聖恩復登台席避讓不獲兢惶失容自再秉鈞衡遽罹<lb/>
寒暑雖身非土木粗欲荅於鴻私而職昧經綸終無禆於<lb/>
至化有辜重任罔稱具瞻固合黜自廟堂放歸田里揚于<lb/>
<pb n="KR4d0009_SBCK_024-7b"/>
著位以勵事君伏蒙<lb/>
尊號皇帝陛下曲念遭逢俯存終始特加端揆仍賜功臣<lb/>
矜其不逮之心所謂退人以禮然而中臺峻秩右相古官<lb/>
若台司無狀之人處㑹府彌髙之位則具僚安仰後代何<lb/>
觀伏望<lb/>
陛下少抑私恩顯從公議特追前詔别授散官庶使好進<lb/>
之流詎敢妄動不才之士得以小懲區區懇誠實非飾讓<lb/>
于犯宸嚴無任感天荷聖激切<lb/>
　　　　爲宰臣以彗星見求退表<lb/>
臣某言臣聞平章百姓任繫於安危冊免三公必因於災<lb/>
異覩上玄之示譴居大位以何顔伏念臣等俱乏宏才濫<lb/>
<pb n="KR4d0009_SBCK_024-8a"/>
司庶政昧爕調之至理乖啓沃之嘉謨徒以先帝誤知驟<lb/>
加擢用聖君嗣統曲示優容歲月屢更弼諧無狀旣失具<lb/>
瞻之望果貽覆餗之懲數日以來祅星忽見謀人之國蓋<lb/>
皇化之未孚代天之工致乾文之告變此而不責何以致<lb/>
君伏惟<lb/>
尊號皇帝陛下舜孝奉先堯心稽古勵克勤之至德推好<lb/>
問之虚懷循列聖之丕基守而勿失委大臣之政柄用之<lb/>
弗疑無一事不賜詢求無一言不蒙聽納上下之情靡間<lb/>
小大之政可行所冝臻福慶於黔黎召休祥於蒼昊而星<lb/>
緯若此廟謨可知是乃元首至明股肱不稱之明驗也伏<lb/>
以君臣同體非人不居隂陽未和擢士爲相乃邦家之令<lb/>
<pb n="KR4d0009_SBCK_024-8b"/>
典今古之彛章伏望<lb/>
陛下思宗社之逺圖惜廟堂之重任旁求巖穴博採搢紳<lb/>
俯順人心上荅天誠必生良弼用恊聖猷克致和平坐銷<lb/>
變咎臣等不勝鼎足恥對朝行明降絲綸放歸田里免玷<lb/>
秉鈞之地甘爲擊壤之民用此終身實爲多幸臣等無任<lb/>
叨榮竊禄戰汗待罪之至<lb/>
　　　　又謝恩表<lb/>
臣等言近以變生乾象罪在鼎司再上封章懇避廊廟伏<lb/>
奉批荅未賜允俞<hi>中謝</hi>竊以休咎之徴繋于政教宰輔之<lb/>
任職在爕調得人則降祥非人則示譴惟天降鑒若影隨<lb/>
形伏念臣等備位三台歴事二聖旣不能内安百姓使盡<lb/>
<pb n="KR4d0009_SBCK_024-9a"/>
闢於汙萊又不能外撫四夷俾載<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>於弓矢但妨賢路莫<lb/>
報國恩遂致和氣未融星文失度易曰又誰咎也語曰于<lb/>
汝安乎是以願罷鈞衡請求輔弼庶銷天誡克致時雍伏<lb/>
蒙陛下荐降絲綸曲形敦諭雖未加放逐而實不遑寧<lb/>
復况避正殿於宸居减太官之常膳引萬方之罪皆在聖<lb/>
躬退三舎之祅必廽天意臣等尚容待罪彌積厚顔當主<lb/>
憂臣辱之時抱尸禄素餐之過免冠伏閤再三慮黷於天<lb/>
聦碎首縻軀萬一冀伸於臣節敢不精求理本廣察物情<lb/>
討論國經勤恤人隱議邊防之措置評刑政之㢮張庶幾<lb/>
上减焦勞旁銷氛祲稍逃官謗免辱聖知區區之誠實在<lb/>
于此臣等無任感天荷聖激切屏營之至<lb/>
<pb n="KR4d0009_SBCK_024-9b"/>
　　　爲兵部向侍郎謝恩表<lb/>
臣某言伏奉制書入叅朝政拜章陳讓荅詔不從兢憂失<lb/>
圖黽勉就位伏念臣出于寒素偶玷科名先帝誤知驟加<lb/>
擢用聖君嗣統未忍弃遺在臣心而自知聽物論之難處<lb/>
豈謂　尊號皇帝陛下特頒綸命俾佐鼎司職在弼諧事<lb/>
關理亂自非抱訏謨之業有變通之才上可以啓沃四聦<lb/>
下可以賛成三事則何以副搢紳之佇望塞宵旰之虚懷<lb/>
是敢具述懇誠願罷光寵　陛下不移前詔終辱大恩再<lb/>
三慮黷於天心萬一冀傾於臣節又念兩朝近侍五稔叨<lb/>
榮雖覆載之恩終無𥙷報幸犬馬之力未甚衰殘謹當知<lb/>
無不爲退思𥙷過調四時於玉燭誠愧昔賢誓一命於鴻<lb/>
<pb n="KR4d0009_SBCK_024-10a"/>
毛寧忘死地臣無任感天荷恩激切屏營之至<lb/>
　　　　爲温侍郎謝除禮部尚書表<lb/>
臣某言伏奉聖慈授臣禮部尚書者罷賛鼎司羙遷宗伯<lb/>
推恩掩過省巳慙魂伏念臣跡本孤平才非秀茂當先朝<lb/>
之踐祚遇丹陛之較文自忝科名動踰涯分驟登宻勿罔<lb/>
効㳙埃雖竭精誠略無獻替洎罷歸諫署出領藩條奔走<lb/>
五年遷移四郡徇公之志中外不渝戀闕之心朝昏在望<lb/>
先皇帝召從荆渚俾佐台司未伸致主之誠遽逼上僊之<lb/>
數薄命雖在孤魂巳銷伏遇<lb/>
尊號皇帝陛下統嗣丕基遵承先旨特遷官秩曲示優容<lb/>
又換炎凉卒無禆𥙷引退難輕於去就戀恩遂涉於因循<lb/>
<pb n="KR4d0009_SBCK_024-10b"/>
一事蔑聞兩朝冒寵冝從逺貶用戒將來伏蒙<lb/>
陛下曲念遭逢特存終始峻陟六卿之列罷叅三事之權<lb/>
塵兹顯官未塞公議古人所謂進則負天下之望退不失<lb/>
六曹尚書者臣今是也南官踈逺北極崇髙欲報鴻恩未<lb/>
知死所臣無任<lb/>
　　　　爲兵部張相公謝官表<lb/>
臣某言臣仰遵帝命再踐鼎司無非常之才負天下之望<lb/>
任重德薄以榮爲憂<hi>中謝</hi>伏念臣猥以庸材驟登貴仕前<lb/>
忝三事行將二年憂畏則多輔弼無効罷歸左轄㝷改正<lb/>
卿遷移數州奔走萬里屬先朝猒代方泣血於終天洎聖<lb/>
主承祧幸常叅而就日甘在散地以終此生豈謂<lb/>
<pb n="KR4d0009_SBCK_024-11a"/>
皇帝陛下過求舊臣曲奉先旨委以萬務冠于三台聖眷<lb/>
則隆物論未允懇䟽陳譲宸慈弗俞勉就巖廊若墜淵谷<lb/>
方今皇澤雖廣黔黎未康西北邊防不無屯戍東南土俗<lb/>
亦有災傷當<lb/>
陛下宵衣旰食之時責微臣冨國安人之術将何智略以<lb/>
副倚毗但念生逄聖朝年過知命不敢愛死或期報恩苟<lb/>
捨短以從長庶以勞而𥙷過涕淚兢惕不知所為臣無任<lb/>
　　　　為史館李相公讓官表<lb/>
臣某言伏覩制命授臣守本官平章事監修國史者台輔<lb/>
正名䇿書重職載循非據曷稱具瞻夙夜以来神魂飛越<lb/>
<hi>中謝</hi>伏以承天之序王者所以闡鴻猷秉國之鈞宰相所<lb/>
<pb n="KR4d0009_SBCK_024-11b"/>
以熈庻績代天理物負重位髙苟非英賢必見壅敗㐲念<lb/>
臣才非㧞俗世乏顯官爰自䇿名適逄昌運繼箕裘之業<lb/>
位以過于先臣踐臺閣之資身乆妨于賢路<lb/>
太宗皇帝擢參大政莫著微功冐榮則多無状罷去<lb/>
皇帝陛下𥘉昇望苑慎擇官僚竊賔䕶之重名佐元良之<lb/>
茂德蔑聞輔導空積歳時伏遇<lb/>
陛下纂嗣皇圖復陪相府送徃事居之節但極哀榮庇民<lb/>
尊主之方實無措置聽于物議有玷聖猷豈謂<lb/>
陛下過念遭逄時加倚注命之爲相恐累知人况吕端以<lb/>
黄髪重名退居保傳李至乃青宫同列出守藩維獨臣瑣<lb/>
材當此重任乍聞綸命實駭朝端将何以踐三事之崇髙<lb/>
<pb n="KR4d0009_SBCK_024-12a"/>
居両朝之通顯苟昧知難之旨必貽覆餗之憂伏望<lb/>
陛下博採搢紳旁求巖穴必有經綸之器出膺宵旰之心<lb/>
惟廟堂之任得宜則祖宗之業不墜由衷斯在得請為期<lb/>
臣無任<lb/>
　　　　第二表<lb/>
臣某言自承制命尋拜封章未賜允俞不遑啓處<hi>中謝</hi>伏<lb/>
以知人安民謂之聖主度德量力謂之通賢茍冐寵榮必<lb/>
乖倚注豈獨失具瞻之望亦恐傷則喆之明伏惟<lb/>
皇帝陛下負荷<lb/>
二聖之基勤求萬機之務必欲化人成俗與古為徒所冝<lb/>
擇間傑之才輔文思之德然後内安百姓外撫四夷使社<lb/>
<pb n="KR4d0009_SBCK_024-12b"/>
稷永康揚<lb/>
太祖太宗之業聖賢相遇成可久可大之功物論人心所<lb/>
望若此如臣斗筲小器章句諸生但以邅逄遂居通顯<lb/>
先皇帝擢從内署俾賛中樞莫効㳙埃空更歳月洎退居<lb/>
散地自誓終身豈期際㑹儲宫列漢皇之四皓踐揚相府<lb/>
預虞舜之五臣當<lb/>
陛下鋪張政教時是㣲臣傾竭謨猷之日徒有致君之志<lb/>
實微經國之才行将二年未立一事乆妨賢路又正台司<lb/>
時来而身不自知詔下而人應失色伏望<lb/>
陛下特廻成命别付鉅賢俾伸䕫契之材用助唐虞之化<lb/>
庻陳力就列遂不能則止之心惟器與名得不可假人之<lb/>
<pb n="KR4d0009_SBCK_024-13a"/>
道言非飾讓情逼知難伏閤拜章期于得請臣無任<lb/>
王黄州小畜集卷第二十四<lb/>
<pb n="KR4d0009_SBCK_024-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_030-1a"/>
王黄州小畜集卷第三十<lb/>
　誌碣<lb/>
　　　　　著作佐郎贈國子博士鞠君墓碣銘<hi>并序</hi>
　　　　　故泉州錄事叅軍贈太子洗馬陳君墓碣銘<lb/>
　　　　　監察御史朱府君墓誌銘<lb/>
　　　　　建谿處士贈大理評事柳府君墓碣銘<lb/>
　　　　著作佐郎贈國子博士鞠君墓碣銘<hi>并序</hi>
鞠氏之先伯禽之裔也世爲東菜著姓徙居髙宻公諱與<lb/>
今上御名同字可乆曽祖某孝悌力田不求聞逹祖直豋<lb/>
州黄縣令父慶孫申州團練判官母王氏故太子少師延<lb/>
之次女左𥙷闕史舘修撰贈太師伸之從父妹户部侍郎<lb/>
<pb n="KR4d0009_SBCK_030-1b"/>
叅知政事贈工部尚書沔之姑也申州府君始娶某氏生<lb/>
子曰恂公即申州次子與弟愉皆王氏出也㓜聰悟善屬<lb/>
文漢乾祐中一上豋進士第年二十一榜中推為探花先<lb/>
輩觧褐秘書校書郎宰相范魯公奏為集賢校理頃之求<lb/>
外官得鄆州觀察支使歴永興軍節度掌書記伊陽猗氏<lb/>
令蔡州防禦判官繼宰介休魏縣開寳五年故相國趙韓<lb/>
王取為著作佐郎與今兵部侍郎兼祕書監揚公徽之兵<lb/>
部郎中知制誥李公若拙故左補闕知制誥趙公隣幾同<lb/>
列東觀當時天下得佐著作局者唯公䓁四人而已才名<lb/>
地望輝映搢紳居無何授河清令以七年某月某日寝疾<lb/>
終于官舍年四十七夫人于氏太常少卿鵬之次女也太<lb/>
<pb n="KR4d0009_SBCK_030-2a"/>
平興國七年某月某日終于私第年四十七二子長曰仲<lb/>
謀擢進士第任太常博士次曰仲淵長女適太子中舍聶<lb/>
巨川次適故太常丞王禹錫次適聶巨容初公長兄恂早<lb/>
亾無嗣弟愉周廣順二年豋進士第歴某官倉部貟外郎<lb/>
知制誥張澹以女妻之生子曰孟容季昌女適周氏並早<lb/>
亾惟季女適靳氏在焉仲容丁母憂時徒歩詣申陕河洛<lb/>
扶䕶祖考暨叔父母兄孟容五喪東歸致書于我且曰叔<lb/>
父府君傳父兄之業敦孝友之行顯位未至賦命不融我<lb/>
先妣太君貞淑慈愛和平均一兩院兒女凡有九人訓撫<lb/>
提擕並如已子于今郷人不知有從父兄弟嗟予小子罪<lb/>
逆不孝䘵不及親官忝通籍今奉天子命得封贈父母未<lb/>
<pb n="KR4d0009_SBCK_030-2b"/>
立片石以表墳墓大懼我祖考之遺烈将墜于地幸與足<lb/>
下布衣之舊豈惜一言不慰㒺極之心乎某謝而許之左<lb/>
宦掖垣憂畏奔廹閏三月九日晨及光州加祿驛晝寝既<lb/>
酣初夕無寐因命家僮秉燭據行實而書之公舉進士時<lb/>
著四時成歲賦萬餘言聲振埸屋與弟愉並有文集行于<lb/>
代嗚呼士之䖏世患才無所取名無所聞才名既立患無<lb/>
知己惟公負天才得髙第復見范魯公趙相國為之引掖<lb/>
而不豋朝籍終于畿令豈非命歟在其子孫必有逹者銘<lb/>
曰<lb/>
鞠氏姬姓本出于魯世居東萊縫掖章甫明經神童里選<lb/>
郷舉擢第業官不可勝數䇿進士名考登科記大鞠之門<lb/>
<pb n="KR4d0009_SBCK_030-3a"/>
自公而始申州府君文學茂異命屈于時終于從事謀孫<lb/>
翼子在公昆弟猗嗟我公髙才下位伯倫酒德披文見意<lb/>
王績醉郷含章遁世殁後二紀贈典方至猶限彛章成均<lb/>
博士孝子不匱永錫爾類<lb/>
　　　　故泉州錄事叅軍贈太子洗馬陳君墓碣銘<hi>并序</hi>
两漢公卿多補郡吏由督郵功曺而用者十有四五故其<lb/>
治道鄰于三代盖考行于郷試才州于而后登于朝也斯<lb/>
得郷里舉選之遺制歟其道雖廢其人或存陳府君近之<lb/>
矣唐末大亂天下分列東南曰閩有王審知者據之自立<lb/>
繼以李留張陳凢五帥七十年雖附庸于江南稱藩于中<lb/>
原其屬吏皆自署也至今郷人以先輩呼其家君即先輩<lb/>
<pb n="KR4d0009_SBCK_030-3b"/>
府君之子以文行稱于州里閩帥重而辟之君曰吾先人<lb/>
䇿名中夏遭時不幸介在偽土義不受䘵者全其節也雖<lb/>
專地悍帥不敢加害名高而行著故也吾小子負荷世未<lb/>
聞于朝一旦又将拒之禍且至矣人曰吾嘗被天子命無<lb/>
辱于先人也今時雖可惜而年已過矣吾其樂山水守松<lb/>
楸而終天年乎乃辤以老而命次子靖入于　朝其後終<lb/>
于家享年七十初靖之歸國也補許州司法叅軍時冨春<lb/>
孫何濟陽丁謂皆當世之文豪也靖與之交用是詞格日<lb/>
進端拱中拜䟽議邉上奇其節授将作監丞主利國監後<lb/>
隷御史府專以制劾為職皆非所樂也繼上章言時事上<lb/>
益重之超拜秘書丞直史舘四年郊祀畢以靖貴贈府君<lb/>
<pb n="KR4d0009_SBCK_030-4a"/>
洗馬眀年秋靖得告南歸且将以漏澤賁其墓墓有誌孫<lb/>
何為文又請尚書禮部貟外郎知制誥王某書墓表某因<lb/>
謂曰墓之有表古也然近世有德行無䘵位者多表而旌<lb/>
之據禮子為大夫父為士祭則大夫葬則士今洗馬祕書<lb/>
俱為五品官而欲表之與無位者同矣何以示貴按令五<lb/>
品已上立碑七品已上立碣誌其墓宜矣靖乃拜而謝之<lb/>
君之行已業官理家訓子暨偽署之官職卒葬之年月宅<lb/>
兆之原里五男三女為令子女得嘉壻凡是數者孫之誌<lb/>
具焉夫人李氏封隴西縣太君亦從子之貴也銘曰<lb/>
媯姓後頴川陳永嘉亂徙于閩德不墜世有人為從事登<lb/>
王賓拒偽命名益振生膳部行恂恂事連帥姑全身修覲<lb/>
<pb n="KR4d0009_SBCK_030-4b"/>
禮趨紫宸振有蘭佩有銀郡督郵始即真生祕丞文彬彬<lb/>
遇聖主文彬爲史臣漏斯澤顯斯親時孝子時孝孫碣其<lb/>
墳垂後昆<lb/>
　　　　監察御史朱府君墓誌銘<hi>并序</hi>
公諱遵式字咸則𥘉州無極人其先高辛氏有才子八人<lb/>
朱虎其一也事舜爲卿舜命伯益作虞官益譲于虎則盛<lb/>
德之後從可知矣曽祖<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>祖公政皆隱德不仕考思瓊贈<lb/>
大理司直妣董氏追封隴西縣太君公即司直府君之第<lb/>
二子也㓜而聰悟不爲嬉戯始能言即好誦書将舉神童<lb/>
内艱而罷服闋業文不捨晝夜二十四爲權勢所抑周顯<lb/>
德初翰林承㫖兵部侍郎徐公典貢舉褒㧞寒俊精覈藝<lb/>
<pb n="KR4d0009_SBCK_030-5a"/>
實公始成名世宗平夀春戎帥楊信奏公為節度推官得<lb/>
袐書省校書郎兵革之餘瘡痍未復佽助軍政公實盡瘁<lb/>
太祖開國以恩例試大理評事仍進階一級是歲帥移蒲<lb/>
津縻以舊職巨才屈乎幕府清議聞諸朝廷于時陕郊有<lb/>
逋民本府鹹務左馮有旱災皆别敕委公按覆其事操刄<lb/>
决滯根節迎觧乾德三年楊公薨僚佐並隨府罷新帥汾<lb/>
郭公從義素聞公名㽜佐戎政辤避僶俛就位汾陽一幕<lb/>
公為未至奉上率下人無間言㑹詔下督藩臣舉幕吏堪<lb/>
為升朝官者同舍郎皆從装俟命汾陽諸矦之賢者也以<lb/>
為非公不可塞詔第以賓佐故舊之情重難其重事因重<lb/>
午節請公修詔貢乃宻以状聞左右無能知者拜監察御<lb/>
<pb n="KR4d0009_SBCK_030-5b"/>
史制書先署舉主中書令名銜搢紳以為羙事鹽鐡奏秦<lb/>
州銀坑比多逋負未入之數不减萬計請擇朝臣以主之<lb/>
相府以公前佐河中有亷幹之譽遂命監焉乘馹之任復<lb/>
經舊府汾陽迎于逺郊具藩見臺憲禮輟執御者對控公<lb/>
馬馬首小却即按轡懇揖並驅而行蒲人榮之觀者如堵<lb/>
監銀冶凢八月宿弊盡去羡利居多巴蜀初平吕翰嘯聚<lb/>
國家憂三峡諸郡以公為涪州通判忠信篤信蠻貊化之<lb/>
遂知軍州事歳滿相率守闕乞㽜優詔許之仍降璽書襃<lb/>
羙開寳五年始受代入憲府掌内彈左補闕宗維忠以本<lb/>
官知濠梁家冨于財輕齎自奉觧印之日有白金數千金<lb/>
两時輦下用中黄門典関市之稅以為朝官䘵薄疑有奸<lb/>
<pb n="KR4d0009_SBCK_030-6a"/>
利即以事聞太祖方責亷吏養疲民乃下御史府公親劾<lb/>
之其實家財無贓汚状惟忠請自誣以脫繋獄公不許刺<lb/>
問履歴未嘗有凟貨事乃請原其罪太祖召公詰譲曰囊<lb/>
<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>如此非盗于官即取于民書生相黨耶公曰惟忠始下<lb/>
獄即請服罪臣不忍希㫖致人于法亂陛下邦憲因抱欵<lb/>
占羅列指摘詞氣不撓太祖怒曰吾将自决此獄安用御<lb/>
史爲遂坐惟忠徒罪叱公使去公執簡而出時無懼色時<lb/>
太宗皇帝尹京覩公所守甚奇之使人慰勉曰爲御史執<lb/>
法當如是然中外恐懼憂在不測未幾以公監開寳監畏<lb/>
避雷霆韜戢鋒鍔公餘與賓友縱飲而已八年郊祀畢䇿<lb/>
勲柱國太宗嗣位加朝散大夫太興平國二年歸闕屬軍<lb/>
<pb n="KR4d0009_SBCK_030-6b"/>
國事繁未暇進用公微得風恙求判西京㽜臺遂兼啇稅<lb/>
事非所樂也明年得病告歸東京終于私第享年五十五<lb/>
某年贈某官夫人杜氏宿州刺史儁之女也從夫封京兆<lb/>
縣君從子追封某縣太君有婦道母德傳于親族府君以<lb/>
清白捐舘家無餘貲二男未冠五女未笄居于京師嘗苦<lb/>
桂玉夫人一切儉約以身率下求師友以訓其子内修工<lb/>
容以教其女衣服飲食皆有樽節唯買則不問其價以至<lb/>
抽輟簮珥畧無<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>色雅好内典逹其㫖趣又多智善觧夢<lb/>
言未来事徃徃符騐晝哭之後微有足疾杖而能行及聞<lb/>
長子豋第因投杖而起朱氏之門不墜矣吾為人婦為人<lb/>
母無負也足疾由是遂瘳見其子昇通籍板輿就養者十<lb/>
<pb n="KR4d0009_SBCK_030-7a"/>
三年以某年某月某日終于舒州年六十九二子長曰九<lb/>
齡祕書省著作佐郎文學政事不墜家法次曰延齡舉進<lb/>
士不第而終五女長嫁殿中丞直集賢院程宿次嫁岳州<lb/>
司理叅軍郭夷簡次嫁張士亷次嫁張士宗並舉進士儒<lb/>
林之秀者也季女未出室以某年某月某日葬于某郷某<lb/>
里以某縣太君祔焉禮也公負典誥之文止于牋檄有愷<lb/>
悌之政流乎夷落練臺閣之儀老于錢糓時使然也有郭<lb/>
令之慰薦受大宗之殊遇而不及顯位命使然也夫位不<lb/>
充德者其後必大豈誣也哉某與大著作爲進士同年請<lb/>
以詞臣之茟誌于丈人之墓誌曰<lb/>
人恤乎無德不恤乎無位德位俱充恵于困窮匪吾之通<lb/>
<pb n="KR4d0009_SBCK_030-7b"/>
位卑德崇繫于汙隆匪吾之窮展矣朱公抑揚古風䇿名<lb/>
筮仕二十五年一入烏府終身不遷餘慶昌繁施及後昆<lb/>
賢子令孫必大其門刻此清芬銘于九原<lb/>
　　　　建谿處士贈大理評事桞府君墓碣銘<hi>并序</hi>
有唐以武勘亂以文化人自宰輔公卿至方伯連帥皆用<lb/>
儒者為之而桞氏最稱顯族故子厚自言其家同時為尚<lb/>
書郎者三十餘人其盛可知也于時宦逰之士率以東南<lb/>
為善地每刺一郡殿一邦必㽜其宗屬子孫占籍于治所<lb/>
盖以江山泉石之秀異也至今吴越士人多唐之舊族耳<lb/>
公諱崇字子高五代祖奥從季父冕亷問閩川因奏署福<lb/>
州司馬改建州長史遂家焉奥生誕誕生瓊瓊生祚祚生<lb/>
<pb n="KR4d0009_SBCK_030-8a"/>
瞪于公為顯考公十歳而孤母夫人丁氏養誨成人既冠<lb/>
屬王審知據福建以公補沙縣丞時審知殘民自奉人多<lb/>
衣𥿄公曰此豈有道之榖耶即以就養引去因自誓終身<lb/>
御市衣稱處士而已洎李氏奄有江左其長子宜為太子<lb/>
校書郎江寕尉宰貴谿崇仁建陽三邑拜監察御史次子<lb/>
宣試大理評事迎公于建康時以宜貴當得致仕官切誡<lb/>
宜曰不可奏請以卒吾志太祖平吴宜為費宰宣以校書<lb/>
郎為濟州團練推官公始渡江省諸子自沂至濟自濟至<lb/>
京師得疾肩輿以歸以太平興國五年十一月某日終于<lb/>
濟之官舍享年六十三嫡夫人丁氏先公而亾追封某縣<lb/>
太君宜宣之母也冝今為國子博士宣終大理司直天平<lb/>
<pb n="KR4d0009_SBCK_030-8b"/>
軍節度推官今夫人虞氏封范陽縣太君生子四人寘宏<lb/>
舉進士宷察並以辤學自立有後之慶為可知也女五人<lb/>
皆得嘉壻初公之捐舘也博士方按獄于沂聞訃號絶徒<lb/>
跣冐雪而行以至于濟時有詔不聼吏守三年喪博士負<lb/>
縗絰詣豋聞院三上章乞䕶喪終制寝而不報又叩丞相<lb/>
馬泣訴其事雖不得請君子是之既而諸弟扶柩以歸權<lb/>
窆于所居之右以某年某月某日卜葬于某縣某里以先<lb/>
太君祔焉禮也公以行義著于州里以兢嚴治于閨門郷<lb/>
人有小忿爭不詣官府决其曲直取公一言諸子諸婦動<lb/>
修禮法雖從宦千里若公在旁其修身訓子有如此者栁<lb/>
之姓自展禽始執卷者知之矣今略而不書博士之歸朝<lb/>
<pb n="KR4d0009_SBCK_030-9a"/>
也得雷澤令雷澤某之故里也始以邑中進士見<hi>句</hi>博士<lb/>
厚以於我司直之從事于濟也某寓家焉司直善于我又<lb/>
嘗拜廷評府君于堂上其爲交也可謂乆矣乞銘公墓義<lb/>
不可辤銘曰<lb/>
處士之名兮象著于天廷評之贈兮澤漏于泉子孫文雅<lb/>
兮後嗣綿綿刻銘墓石兮以永千年<lb/>
王黄州小畜集卷第三十<lb/>
<pb n="KR4d0009_SBCK_030-9b"/>
</p>
<p>
</p>
  </div>
</body>
</text>
</TEI>
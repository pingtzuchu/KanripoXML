<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_008-1a"/>
王黄州小畜集卷第八<lb/>
　律詩<lb/>
　　　　　初出京過瓊林苑<hi>已下謫商州作</hi>
　　　　　　中牟縣旅舎喜同年高紳著作見訪<lb/>
　　　　　鄭州與張秉監察聨句<lb/>
　　　　　滎陽懐古<lb/>
　　　　　過鴻溝<lb/>
　　　　　　旅次新安<lb/>
　　　　　硤石縣旅舍<lb/>
　　　　　　稠桑坡車轍<lb/>
　　　　　　閿郷旅夜<lb/>
<pb n="KR4d0009_SBCK_008-1b"/>
　　　　　　𥘉入山聞提壺鳥<lb/>
　　　　　　聴泉<lb/>
　　　　　　𥘉到商州舘于玅髙禪院佛屋壁上見草聖<lb/>
　　　　　　　數行讀之乃數年前應制所作皇帝試貢<lb/>
　　　　　　　士謌思追前事感而成章<lb/>
　　　　　　謫居感事<hi>一百六十韻</hi>
　　　　　　弊帷詩<lb/>
　　　　　　和馮中允仙娥峰<lb/>
　　　　　　龍鳯茶<lb/>
　　　　　　元日作<lb/>
　　　　　　急就章<lb/>
<pb n="KR4d0009_SBCK_008-2a"/>
　　　　　　御書錢<lb/>
　　　　　　上元夜作<lb/>
　　　　　　仙娥峰<lb/>
　　　　　　逰仙娥峰後戲題<lb/>
　　　　　　上寺留題<lb/>
　　　　　　對雪感懐呈翟使君馮中允同年<lb/>
　　　　　　逰四皓廟<lb/>
　　　　　　商山<hi>十二韻</hi>
　　　　　　丹水<hi>十二韻</hi>
　　　　　　歲暮感懐貽馮同年中允<hi>三首</hi>
　　　　　　畬田詞<hi>有序</hi>
<pb n="KR4d0009_SBCK_008-2b"/>
　　　　　　雪後豋靈果寺閣<lb/>
　　　　　　獨逰南静川<lb/>
　　　　　　賀三舎人新入西掖<hi>呂祐之王/旦錢若水</hi>
　　　　　　送舎弟赴舉因寄両制諸大僚<lb/>
　　　　　　商山海棠<lb/>
　　　　　　翰林畢學士寄示醫癭藥方因題四韻兼簡<lb/>
　　　　　　　兩制諸知<lb/>
　　　　　　内翰畢學士<hi>子安</hi>外制柴舎人<hi>成務</hi>故兵部<lb/>
　　　　　　閣老王公<hi>祐</hi>之門生又與第五<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>舎人<hi>旦</hi>同<lb/>
　　　　　　在两制追思餘慶因賦短章寄十三君子<lb/>
　　　　　　賀柴舎人新入西掖<hi>成務</hi>
<pb n="KR4d0009_SBCK_008-3a"/>
　　　　　　嵗除日同年馮中允擕觴見訪因而沉醉病<lb/>
　　　　　　　酒二日醒而偶贈<lb/>
　　　　　　得昭文李學士書報以二絶<lb/>
　　　　　　南静川野桃花下獨酌因簡同年馮中允<lb/>
　　　　　　放言<lb/>
　　　　　　寄獻㒒射相公<hi>二首</hi>
　　　　　　寄馮舎人<hi>起</hi>
　　　　　　回㐮陽周奉禮同年因題紙尾<lb/>
　　　　　　清眀日獨酌<lb/>
　　　　　　寒食<lb/>
　　　　　　春日豋樓<lb/>
<pb n="KR4d0009_SBCK_008-3b"/>
　　　　　　山僧雨中送牡丹<lb/>
　　　　　　春居雜興<hi>二首</hi>
　　　　　　豋郡南樓望山感而有作<lb/>
　　　　　　讀史記列傳<lb/>
　　　　　　睡十二韻<lb/>
　　　　　　送秦供奉自商州使鄂渚<lb/>
　　　　　　聞進士孫何及第因寄<lb/>
　　　　　　哭同年羅著作<hi>三首</hi>
　　　　　　西暉亭<lb/>
　　　　　　謫居<lb/>
　　　　　　道服<lb/>
<pb n="KR4d0009_SBCK_008-4a"/>
　　　　　寄題洛南秦供奉新樓<lb/>
　　　　　獨酌自吟拙詩次吏報轉運使到郡戲而有<lb/>
　　　　　　作<lb/>
　　　　　春逰南静川<lb/>
　　　　初出京過瓊林苑<hi>已下謫商州作</hi>
忽憶今春暮宫花照苑墻瓊林侍㳺宴金口獨襃揚立向<lb/>
勾陳内宣来帝座傍丁寕問年紀委曲叙行藏屏息聞天<lb/>
語<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔醉御觴近臣多徤羡睿眷豈㝷常<hi>已上並叙淳化二年三月中實</hi>
<hi>事</hi>盛事誰能及非才自不遑厚恩難負荷薄命果譸張得<lb/>
罪縻山郡擕家出帝郷何時重到此駐馬涙浪浪<lb/>
　　　　中牟縣旅舍喜同年髙紳著作見訪<hi>是時紳将命集津平</hi>
<pb n="KR4d0009_SBCK_008-4b"/>
<hi>糴不期而㑹至郊郊方分首</hi>
古縣日初沉軺車忽見㝷不将遷客累方認故人心無酒<lb/>
銷寒漏挑燈聽逺砧陕郊千里路並轡未妨吟<lb/>
　　　　鄭州與張秉監察聮句<hi>時秉知州来訪逆旅與紳同飲因成一絶髙作</hi>
<hi>小序不載于此</hi>
凾關秋霽雁初廻六里啇於曉色開<hi>秉</hi>四皓有靈應笑我<lb/>
謫官方始入山来<hi>禹侢</hi>
　　　　滎陽懐古<lb/>
紀信生降為沛公草荒孤壘想英風漢家青史縁何事却<lb/>
道蕭何第一功<lb/>
　　　　過鴻溝<lb/>
<pb n="KR4d0009_SBCK_008-5a"/>
侯公緩頬太公歸項籍何曽㑹戰機只見鴻溝分两處不<lb/>
知垓下有重圍危撟帶雨無人過敗葉隨風傍馬飛半日<lb/>
垂鞭念前事露莎霜樹映斜暉<lb/>
　　　　旅次新安<lb/>
遷客乍離羣秋砧不忍聞廻頭戀紅藥失脚下青雲尚假<lb/>
金假金貂冕猶殘柱國勲此身未敢死㑹擬報明君<lb/>
　　　　硖石縣旅舍<lb/>
霜乾紅葉飛遷客思凄凄處險人垂癭豋山馬跙蹄籬荒<lb/>
蛬韻苦雲凍雁行低此夕應無寐何煩報曉雞<lb/>
　　　　稠桑坡車覆<lb/>
稠桑坡險忽摧車悔戴儒冠出弊廬已被文章相錯誤謫<lb/>
<pb n="KR4d0009_SBCK_008-5b"/>
官猶載一車書<lb/>
　　　　閿郷旅夜<lb/>
行盡兩京路将豋六里山全家空洒淚知是幾時還<lb/>
　　　　初入山聞提壺鳥<hi>時秋暖此鳥忽聞</hi>
遷客由来長合醉不煩幽鳥道提壺啇州未是無人境一<lb/>
路山村有酒沽<lb/>
　　　　聼泉<lb/>
平生詩句多山水謫宦誰知是勝逰南下閿郷三百里泉<lb/>
聲相送到啇州<lb/>
　　　　初到啇州舘于妙髙禪院佛屋壁上見草聖數<lb/>
　　　　　行讀之乃數年前應制所作皇帝試貢士謌<lb/>
<pb n="KR4d0009_SBCK_008-6a"/>
　　　　　思追前事感而成章<lb/>
應制詩篇對玉除是誰傳冩到啇於昔從蓂莢階前作今<lb/>
向蓮花座畔書啇嶺未甘隨綺季漢庭曽添用相如山僧<lb/>
莫怪頻垂淚乍别承眀舊直廬<lb/>
　　　　謫居感事<hi>一百六十韵</hi>
遷謫獨熈熈襟懐自坦夷孤寒眀主信清直上天知消息<lb/>
還依道生涯只在詩惟當諭山水詎敢咏江籬偶歎勞生<lb/>
事因思志學時讀書方覩奥下茟便搜奇賦格欺鸚鵡儒<lb/>
冠薄鵕䴊耕桑都不事園井未曽窺必欲縑緗冨寕教柕<lb/>
軸紕光隂常矻矻交友盡偲偲歩驟依班馬根源去孔姬<lb/>
收螢秋不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>刻鵠夜忘疲流輩多相許時賢亦見推叨榮<lb/>
<pb n="KR4d0009_SBCK_008-6b"/>
偕計吏濫吹謁春司僕瘦途中病驢寒雪裏騎空拳入場<lb/>
屋拭目看京師技癢初調箭鋒銛欲試錐甲科豋漢制<hi>太平</hi>
<hi>興國五年予首中甲科</hi>内殿識堯眉數刻愁晡矣三題亦勉之先鳴<lb/>
輸俊彦上第遂參差罷舉身何託還家命自奇唯慙親倚<lb/>
户敢望娉婷炊竭力求甘旨終朝赱路岐貪希仲由米多<lb/>
廢董生帷丹桂何時折孤蓬逐吹移知憐無國士志氣自<lb/>
男兒季子貂裘敝狂生刺自隳廣場重考覆蹇歩載驅馳<lb/>
明代寕甘退青雲暗有期禮闈冠多士<hi>八年予沗春官首薦</hi>御試拜<lb/>
丹墀澤霧寕慙豹搏風伏雌重瞳念孤跡一第沗鴻私得<lb/>
告還郷貴除官佐邑卑折腰稱小吏矩歩慎初資<hi>予觧褐得主簿</hi>
枳棘心何恨松筠操自持及親家有養事長禮無虧銅墨<lb/>
<pb n="KR4d0009_SBCK_008-7a"/>
官常改烟霄雨露垂縣花聊主管寺棘且覊縻<hi>予九年授大理評事</hi>
<hi>知蘇州長洲縣</hi>吴郡包山側長洲巨海湄萬家呼父母<hi>民間多呼縣令為父</hi>
<hi>母官</hi>百里撫惸婺敢起徒勞歎長憂竊䘵嗤宦途甘碌碌官<lb/>
業亦孜孜政事還多暇優㳺甚不覊村尋魯望宅寺認館<lb/>
娃基<hi>甫里有陸望宅魯靈岩寺館娃故宫</hi>西子㽜香逕吴王有劔池<hi>採香逕在靈岩</hi>
<hi>寺劒池在虎丘寺</hi>狂歌殊不厭酒興最相宜草織豋山履蒲紉<hi>平</hi>
挽舫　果酸橄嘗㰖花好挿薔薇震澤相包火松江鱠縷<lb/>
絲三年無異政一箧有新詞多戀南園卧<hi>蘇州南園最為勝景</hi>俄從<lb/>
北闕追<hi>雍熈四年予奉徴召赴闕</hi>呈材真樸樕召對立茅茨載茟居三<lb/>
舘登朝沗拾遺紫泥天上降朱紱御前披侍從殊為貴圗<lb/>
書頗自怡史才媿班固諌茟謝辛毗擬把微軀殺慙将厚<lb/>
<pb n="KR4d0009_SBCK_008-7b"/>
祿尸安邊上章䟽<hi>端拱三年詔百官各言邊事因上封章極言為上容納</hi>端拱獻箴<lb/>
規<hi>予𥘉拜拾遺即上端拱箴頗有諷諭</hi>精鍳逢英主知憐是首䕫<hi>予論邊事特為趙許</hi>
<hi>公所許器</hi>賡歌才不稱掌誥茟難摛<hi>是歳䝉召上予殿上作歌遂有西掖之拜</hi>制暦<lb/>
無多事<hi>閣下有制暦富直舍人如無除目署名而出</hi>詞頭每怯遲繁隂温室樹<lb/>
清吹萬年枝青瑣霞光透蒼苔露片萎御香飄硯席宫葉<lb/>
落纓緌看浴池心鳯閑捫殿角螭上林花掩映仙掌露淋<lb/>
漓對近瞻旒冕班清辟虎貔宫簾垂翡翠御水動漣漪紀<lb/>
號年淳化朝元月建寅<hi>音移</hi>攝官捧寳册<hi>淳化元年立正仗别上尊號予攝中</hi>
<hi>書侍郎捧玉冊玉寳</hi>祝夀執樽彛表案行低折<hi>時予又押諸方表案</hi>宫懸聼<lb/>
祗肅德音王澤深<hi>是月德音䧏</hi>謙柄斗杓撝<hi>時上省尊號</hi>貴接臯夔<lb/>
歩深窺龍鳯姿䇿勲何烜赫賜紫更萎㽔<hi>是歲加柱國謝日靣賜金紫</hi>
<pb n="KR4d0009_SBCK_008-8a"/>
蚊力山難鵜梁翼易滋論功慙八柱受服欲三褫<hi>音遲</hi>祗慮<lb/>
殃将至曽無事可裨趂朝空俯傴退食自逶迤更直當春<lb/>
好横行隔宿咨<hi>每休假三日後謂之横行于正衙㳟假院吏隔夜報</hi>内朝長得對駕<lb/>
幸每教隨瓊苑觀雲稼金眀閱水嬉賞花臨鳯沼侍釣立<lb/>
魚坻拂靣黄金柳<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔白玉巵分題宣險韵<hi>每應制賦詩上出難韵</hi>
翻勢得仙棊<hi>上嘗賜两制棊勢圗一曰對靣千里二曰獨飛天蛾三曰海底取明珠四曰妙筭無窮人</hi>
<hi>莫能曉</hi>竟舉窺天管争燃煮豆萁恨無才應副空自表䖍祈<lb/>
<hi>每有製御詩䪨難并新碁勢但上表免和訴不曉而已</hi>睿睠偏稱賞天顔極撫綏中<lb/>
官賜文字<hi>两制每賜御詩皆中官送至本院</hi>院吏捧巾綦遭遇誠堪惜功<lb/>
名竊自悲請纓無壮志視草亦何為未獻東封頌空鐫北<lb/>
岳碑<hi>淳元化年奉敕重修北岳予撰碑</hi>深慙專爼豆長欲議邊陲但可懐<lb/>
<pb n="KR4d0009_SBCK_008-8b"/>
驕子何湏斬谷蠡胸中貯兵甲堂上有熊羆成敗觀千古<lb/>
施張在四維兼磨㫁佞劔擬樹直言旗<hi>已上盖言予平生之志也</hi>遇事<lb/>
難緘默平居疾喔咿無權逐鳥省俛首任狐狸廷尉專刑<lb/>
煞<hi>以制誥舍人兼大理寺事</hi>詞臣益等衰五花儀乆廢<hi>故事舍人五花判事今則廢之</hi>
<hi>乆矣</hi>三尺法聊施書命猶無謟<hi>予在閣下草詞多不虚飾以此亦爲人所怨</hi>評刑<lb/>
肯有欺厚誣凌近侍内亂疾妖尼<hi>妖尼道安誣告徐騎省</hi>丹書當無<lb/>
赦金科了不疑拜章期悟主引法更防誰萋斐終無已雷<lb/>
霆遂赫斯如弦傷訐直投行覔瑕疵衆鑠金湏化羣排柱<lb/>
不支佞權廻北斗讒舌簸南箕闕下羊腸險朝端虎尾危<lb/>
道孤貽衆怒責薄賴宸慈西掖除三字南山佐一麾蒼黄<lb/>
塵滿面揮洒涕交頥目㫁九重闕魂銷八逹逵尊親逺扶<lb/>
<pb n="KR4d0009_SBCK_008-9a"/>
侍兄弟盡流離秦嶺偏巉絶啇於更險巘吾廬何處是我<lb/>
馬忽長辤六里山蒼翠丹河浪渺㳽分封思衛鞅割地憶<lb/>
張儀懶讀三閭傳空㝷四皓祠畬烟濃似瘴松雪白如梨<lb/>
壊舍床鋪月寒窓硯結澌振書杉作拂觧帶竹爲椸呼僕<lb/>
泥茶竈從僧借藥篩鍾愁上寺起角怨水門吹<hi>上寺在州北子城有</hi>
<hi>水門</hi>舊友誰青眼新秋出白髭<hi>予到啇州始有白髭</hi>烟嵐晴鬰鬰風雨<lb/>
夜颸颸我過徒三省吾生自百罹初来聞旅雁不覺見黄<lb/>
鸝市井採山菜房廊盖木皮<hi>商州民多以木皮苫屋</hi>野花紅爛漫山<lb/>
草碧攡　副使官資冷啇州酒味醨尾因求食掉角爲觸<lb/>
籓羸有夢思紅藥無心採紫芝痩妻容慘戚稚子淚漣洏<lb/>
暖怯虵穿壁昏憂虎入籬松根燃夜燭山蕨助朝飢豈獨<lb/>
<pb n="KR4d0009_SBCK_008-9b"/>
虧堂養還憂地乏醫跡飄萍渤澥親老日崦嵫閣下辭巢<lb/>
鳯山中伴野䴢風欺秀林木雲隔向陽葵屈產遭駑馬丹<lb/>
山因嚇鴟悔湏分黒白本合混妍媸自此韜餘刃終當學<lb/>
鈍鎚窮通皆有數得喪又奚悲自頋才何者空憐道在兹<lb/>
宣尼猶削伐大禹亦胼胝用去當如虎投来且禦魑避風<lb/>
聊戢翼得水曽揚鬐琴酒圗三樂詩章効四雖<hi>白公有四雖詩</hi>魚<lb/>
湏從典賣貂尾任傾欹兀兀拖膓䑕悠悠曳尾龜北窓㝷<lb/>
蛺蝶南岸看鸕鷀<hi>州之南月湖多水鳥</hi>山翠樓頻上雲生杖獨搘簟<lb/>
閑㽜曉魄簷暖負冬曦松栢寒仍翠瓊瑶湼不緇望誰分<lb/>
曲直秪自仰神祗吾道寕窮矣斯文未已而狂吟何所益<lb/>
孤憤洩黄陂<lb/>
<pb n="KR4d0009_SBCK_008-10a"/>
　　　　弊帷詩<hi>到商州數日馬死</hi>
謫宦那堪歎弊帷承眀寓直數年騎滿堦紅藥曽嘶䖏六<lb/>
里青山忽斃時駿骨欲埋金價直的顱猶愛雪離披貳車<lb/>
謾道貂冠貴此從徒行奉一麾<lb/>
　　　　和馮中允仙娥峰<lb/>
熊耳如當出檻熊仙姿孤秀壓諸峯採芝逋客憐貞質化<lb/>
石佳人覩丽容身上霓衣慵整頓天邊華盖㑹裁縫嫦娥<lb/>
月裏休相笑萬古應無竊藥蹤<lb/>
　　　　龍鳯茶<lb/>
様標龍鳯號題新賜得還因作近臣烹處豈期啇嶺外碾<lb/>
時空想建溪春香於九畹芳蘭氣圎似三秋皓月輪愛惜<lb/>
<pb n="KR4d0009_SBCK_008-10b"/>
不嘗惟恐盡除将供養白頭親<lb/>
　　　　元日作<lb/>
獻歲在啇州依然想舊逰前年捧玉册此日對珠旒御酒<lb/>
堯樽畔仙韶舜殿頭自慙非賈傅宣室詎重求<lb/>
　　　　急就章<lb/>
賜来三載錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>盛今日重看倍覺榮元白當時皆謫宦不<lb/>
聞将得御書行<lb/>
　　　　御書錢<lb/>
謫官無俸突無烟惟擁琴書盡日眠還有一般勝趙壹囊<lb/>
中猶有御書錢<lb/>
　　　　上元夜作<lb/>
<pb n="KR4d0009_SBCK_008-11a"/>
去年正月十五夜乾元門上奉乘輿今年正月十五夜啇<lb/>
洛郡中爲貳車謫宦門欄偏冷落山城燈火苦蕭踈爐灰<lb/>
畫盡不成寐賴有逍遥一帙書<lb/>
　　　　仙娥峰<lb/>
窈窕竒峰疊古苔望秦嶺外勢徘徊巨靈非疋休期刻毛<lb/>
女爲隣合徃来傅粉微茫春雪在墮鬟浮動䁱雲開好邀<lb/>
上雒王常侍時就巖前飲一盃<lb/>
　　　　逰仙娥峰後戯題<lb/>
爲愛一峰形窈窕豈辤十里路崎嶇誰知不似陽臺女别<lb/>
後經宵夢也無<lb/>
　　　　上寺㽜題<hi>在啇州北山上</hi>
<pb n="KR4d0009_SBCK_008-11b"/>
<pb n="KR4d0009_SBCK_008-11b"/>
喜氣浮催班臨秘殿稱賀拱凝旈漠漠籠天仗輕輕落御<lb/>
溝瑶池同皎潔珠箔助颼飀民有豊年望君無旰食憂佩<lb/>
垂延喜玉服曜吉光裘雞樹令開晏鴛行許命儔千鍾方<lb/>
艷艷三爵未油油舉白朱顔凝飛文彩茟抽傳宣湏盡醉<lb/>
御札遣㝠搜晚出蒼龍闕驕馳紫燕騮自慙生草澤人指<lb/>
在篷丘薄命誠非據清途不乆留左遷来僻郡對景憶瀛<lb/>
洲誰宦誰還徃貧来家自獻酬敢言無俸祿且喜潤田疇<lb/>
鳯閣名雖黜貂冠命亦優山中甘散秩膝下奉晨羞默默<lb/>
惟思過陶陶亦自由揺頭咏詩什合眼入衾裯秪恨方于<lb/>
枘何嘗曲似鈎詎能悲鵩鳥早舍畏犧牛玉冷期三爇蘭<lb/>
任一蕕夢中非蛱蝶世上本蜉蝣禍福如亾馬机關喻狎<lb/>
<pb n="KR4d0009_SBCK_008-12a"/>
鷗甘貧慕原憲齊物學荘周尚賴遷鶯侣旁依建隼侯碩<lb/>
隨啇洛叟擊壌頌皇猷<lb/>
　　　　逰四皓廟<lb/>
脩篁瑟瑟石磷磷去謁荒祠不厭頻四皓古来無事客二<lb/>
車今世最閑人紫芝欲採非仙骨紅藥曽題是近臣一奠<lb/>
村醪還獨酌滿軒松雪照吟身<lb/>
　　　　啇山<hi>十二韵</hi>
六百里巉巖嵐光霽後添經年吟未得<hi>予到啇山已經年方有比詩</hi>盡<lb/>
日看無厭僧舍青當檻人家翠滿園簷氣蒸丹水碧<hi>丹水在啇</hi>
<hi>州入漢</hi>脉潤紫芝甜嶺礙翻雲鶻<hi>啇山鶻領最高</hi>峰遮落海蟾澗深<lb/>
春有凍影濶夏無炎勢闘嵩并華名欺霍與灊石危蹲虎<lb/>
<pb n="KR4d0009_SBCK_008-12b"/>
<pb n="KR4d0009_SBCK_008-12b"/>
　　　　歳暮感懐貽馮同年中允<hi>三首</hi>
謫宦啇於郡閑門車馬稀塵侵書命茟香散入朝衣燒盡<lb/>
峰巒出霜晴木葉飛夜来天欲雪寒夢不成歸<lb/>
　　　　其二<lb/>
歲暮客啇山謫居多晝眠夢廻紅藥樹身落紫微天不得<lb/>
親公事如何望俸錢荒城共誰語除却訪同年<lb/>
　　　　其三<lb/>
謫居京信斷歲暮更凄凉郡僻青山合官閑白日長燒烟<lb/>
侵寺舍林雪照街坊爲有遷鶯侶詩情不敢忘<lb/>
　　　　畬田詞<hi>有序</hi>
　　　　　上雒郡南六百里屬邑有豊陽上津皆深山<lb/>
<pb n="KR4d0009_SBCK_008-13a"/>
　　　　　窮谷不通轍迹其民力耕火種大底先斫山<lb/>
　　　　　田雖懸崖絶嶺樹木盡仆俟其乾且燥乃行<lb/>
　　　　　火焉火尚熾即以種播之然後釀黍稷烹雞<lb/>
　　　　　豚先約曰某家某日有事于畬田雖數百里<lb/>
　　　　　如期而集鋤斧隨焉至則行酒㗖炙鼓噪而<lb/>
　　　　　作盖劚而掩其土也掩畢則生不復耘矣援<lb/>
　　　　　桴有者勉勵督課之語若謌曲然且其俗更<lb/>
　　　　　互力田人人自勉僕爱其有義作畬田詞五<lb/>
　　　　　首以侑其氣亦欲採詩官聞之傳于執政者<lb/>
　　　　　苟擇良二千石暨賢百里使化天下之民如<lb/>
　　　　　斯民之義庶乎汚莱盡闢矣其詞俚欲山甿<lb/>
<pb n="KR4d0009_SBCK_008-13b"/>
　　　　　之易曉也<lb/>
大家齊力劚孱顔耳聼田謌手莫閑各碩種成千百索<hi>山田</hi>
<hi>不知畎畆但以百尺䋲量之曰某家今年種得若干索</hi>豆萁禾穗滿青山<lb/>
　　　　其二<lb/>
殺盡雞豚喚劚畬由来逓互作生涯莫言火種無多利<lb/>
樹眀年似亂麻<hi>種榖之眀年自然生山民獲濟</hi>
　　　　其三<lb/>
鼓聲獵獵酒醺醺斫上髙山入亂雲自種自収還自足不<lb/>
知堯舜是吾君<lb/>
　　　　其四<lb/>
北山種了種南山相助刀耕豈有偏碩得人間皆似我也<lb/>
<pb n="KR4d0009_SBCK_008-14a"/>
應四海少荒田<lb/>
　　　　其五<lb/>
畬田鼔笛樂熈熈空有謌聲未有詞從此啇於爲故事滿<lb/>
山皆唱舍人詩<lb/>
　　　　雪後豋靈果寺閣<lb/>
雪引詩情不敢慵来豋髙閣犯晨鍾山僧莫怪多時望玉<lb/>
立南山萬萬峰<lb/>
　　　　獨逰南静川<lb/>
髙車嶺上無人見南静川中信馬行多謝仙娥相管頋逺<lb/>
擎松雪助詩情<lb/>
　　　　賀畢翰林<hi>新入</hi>
<pb n="KR4d0009_SBCK_008-14b"/>
聞歩花甎喜復悲所悲君較十年遲銀臺曉入批丹詔銅<lb/>
鏡秋開鑷白髭宫錦細袍宣與着内閑驕馬賜来騎家門<lb/>
記得咸通事莫忘論兵夜召時<hi>咸通中畢相在翰林時懿宗将復河湟夜召論邊事</hi>
<hi>敷陳方畧甚稱㫖上曰吾方謀帥不意頗牧在吾禁苑遂有豋壇之命</hi>
　　　　賀三舍人新入西掖<hi>吕祐之王/旦錢若水</hi>
紫微新命舊交逰報到啇於寂寞州天上共兮三字貴山<lb/>
中全减二車愁抛離紅藥心無恨弹拂金貂舞不休最喜<lb/>
吾家有餘慶鳯毛還直鳯池頭<hi>第五㕔王舍人故兵部閣老之子</hi>
　　　　送舍弟赴舉因寄两制諸大僚<lb/>
堂上尊親鶴髪垂十年䘵仕不相離何期膝下承顔日却<lb/>
是山中謫宦時未有重茵如子路空披綵服學嬰兒全家<lb/>
<pb n="KR4d0009_SBCK_008-15a"/>
送爾隨郷薦試向朝端獻此詩<lb/>
　　　　啇山海棠<lb/>
錦里名雖盛啇山艶更繁别疑天與態不稱土生根淺着<lb/>
紅蘭染深于絳雪噴待開先醸酒怕落預呼魂春裏無勍<lb/>
敵花中是至尊桂湏辤月窟挑合避仙源浮動冠頻側霓<lb/>
裳䄂忽翻望夫臨水石窺客出墻垣贈别難饒柳忘憂肯<lb/>
譲萱䡖輕飛燕舞脉脉息媯言蕙陋虚侵徑梨凡浪占園<lb/>
論心㽜蝶宿低靣厭鶯喧不沗神仙品<hi>好事者作花品以此為神仙</hi>何<lb/>
辜造化恩自期裁御苑誰使擲山村綺里荒祠畔仙娥古<lb/>
洞門烟愁思舊夢雨泣怨新婚畫恐眀妃恨移同卓氏奔<lb/>
秪見三月見不得四時存繡被堆籠勢臙脂浥淚痕二車<lb/>
<pb n="KR4d0009_SBCK_008-15b"/>
<pb n="KR4d0009_SBCK_008-15b"/>
氣誰防笑裏刀黄閣不豋名甚屈紫垣終老道彌髙君看<lb/>
身後榮多少两制門生伴鳯毛<lb/>
　　　　賀柴舍人新入西掖<hi>成務</hi>
早折蟾宫第一枝綸闈恩命苦何如遲乆為俗吏殊無味<lb/>
合掌王言亦有時好継忠州文最盛應嫌長慶格猶卑<hi>舍人</hi>
<hi>嘗与予評前賢詔誥以為陸相首出若奉天罪已詔元白之徒可坐在廡下</hi>他年莫忘中吴宰<lb/>
六里山前謌紫芝<hi>早歲予為長洲宰舍人以殿院知蘓州</hi>
　　　　歳除日同年馮中允擕觴見訪因而沉醉病酒<lb/>
　　　　　三日醒而偶題<lb/>
除夜渾疑便白頭擕壺相勸醉方休敢辤枕上三朝卧且<lb/>
免燈前一夕愁薄命我甘離鳯閣多才君亦滯龍樓相逄<lb/>
<pb n="KR4d0009_SBCK_008-16a"/>
不盡杯中物何以支當寂寞州<lb/>
　　　　得昭文李學士書報以二絶<hi>来書云看書除荘老外樂天詩最宜</hi>
<hi>枕藉</hi>
謫居不敢咏江蘺日永門閑何所為多謝昭文李學士勸<lb/>
教枕藉樂天詩<lb/>
　　　　其二<lb/>
左宦寥寂惟上洛窮愁依約似長沙樂天詩什雖堪讀奈<lb/>
有春深遷客家<lb/>
　　　　南静川野桃花下獨酌因簡同年馮中允<lb/>
野桃無主滿山隈遷客擕觴獨自来盡日馨香為我醉每<lb/>
春顔色為誰開枝穿綠竹渾疑畵片落丹河去不廻待約<lb/>
<pb n="KR4d0009_SBCK_008-16b"/>
同年一攀折便如劉阮到天台<lb/>
　　　　放言<lb/>
誰信人間是與非進湏行道退忘機卦逄大壮羝羊困郷<lb/>
入無何蛱蝶飛澤畔衣裳蘭作佩山中生計竹為扉飢腸<lb/>
已共夷齊約一曲髙歌去採薇<lb/>
　　　　寄獻僕射相公<hi>二首</hi>
三朝文匠百僚師再秉洪鈞七政齊一道白麻来玉署両<lb/>
條紅燭上沙堤<hi>故事宰臣雙燭餘官一而已</hi>池波尚浴當時鳯省樹猶存<lb/>
舊日雞鑪冶正開無棄物應怜折劔在塵泥<lb/>
　　　　其二<lb/>
聖君宵旰念民生重命甘盤秉國鈞引馬但傳三刻漏<hi>近制</hi>
<pb n="KR4d0009_SBCK_008-17a"/>
<hi>午後三刻宰相出</hi>喘牛休問四時春羮和舊鼎黄金鉉雪壓新堤<lb/>
白玉塵<hi>相公再入後京師屢降時雨</hi>應念前年獻詩客謫官無俸不勝<lb/>
貧<hi>相公前年罷時予獻詩二首其卒章云却恐優㳺未終歳台星依舊照黄扉</hi>
　　　　寄馮舍人<hi>起</hi>
轉輸争合滯才華急詔重陳上漢查<hi>舍人自西川轉運入閣下</hi>繼我已<lb/>
吟紅藥樹勸君曽賦海棠花<hi>前年舍人赴西川轉運予有詩送云莫學當初杜工部因</hi>
<hi>循不賦海棠詩</hi>詞隨徤茟光綸誥詩落成都燦綺霞應笑同時東<lb/>
觀客啇於憔悴似長沙<hi>予与舍人早沗同年直史舘</hi>
　　　　廻㐮陽周奉禮同年因題紙尾<lb/>
武關西畔路巉巖两月两勞君寄两緘鏡裏想添新白髪<lb/>
箧中猶貯舊青山扶頭酒好無辤醉縮項魚多且放嚵譬<lb/>
<pb n="KR4d0009_SBCK_008-17b"/>
似元和張太祝十年不改舊官銜<lb/>
　　　　清眀日獨酌<lb/>
一郡官閑唯副使一年冷節是清眀春来春去何時盡閑<lb/>
恨閑愁觸䖏生漆鷰黄鸝誇舌徤桞花榆荚闘身輕脫衣<lb/>
換得啇山酒笑把離騷獨自傾<lb/>
　　　　寒食<lb/>
今年寒食在啇山山裏風光亦可怜稚子就花拈蛱蝶人<lb/>
家依樹繋鞦韆郊原暁綠初經雨巷陌春隂乍禁烟副使<lb/>
官閑莫惆悵酒錢猶有撰碑錢<lb/>
　　　　春日登樓<lb/>
紅桃飛盡緑楊深獨倚危樓半日吟六里山川多逐客<hi>近代</hi>
<pb n="KR4d0009_SBCK_008-18a"/>
<hi>朝士左遷多在此郡</hi>貳車官職是籠禽蓬霑殘雪經秋鬂葵隔浮雲<lb/>
向日心身世榮衰不能筭且傾村酒沃愁襟<lb/>
　　　　山僧雨中送牡丹<lb/>
數枝香帶雨霏霏雨裏擕来叩竹扉疑戴却休成悵望御<lb/>
園曽挿滿頭歸<lb/>
　　　　春居雜興<hi>二首</hi>
两株桃杏映籬斜粧點啇山副使家何事客春風容不得和<lb/>
鶯吹折數枝花<lb/>
　　　　其二<lb/>
春雲如獸復如禽日照風吹淺又深誰道無心便容與亦<lb/>
同翻覆小人心<lb/>
<pb n="KR4d0009_SBCK_008-18b"/>
　　　　豋郡南樓望山感而有作<lb/>
西接藍田東武關有唐名郡數啇顔二千石盡非吾道一<lb/>
百年来負此山<hi>自唐末至今百餘年無文臣為刺史</hi>重疊曉嵐新雨後參差<lb/>
春雪夕陽間唯供遷客風騷興醉望吟看不暫閑<lb/>
　　　　讀史記列傳<lb/>
西山薇蕨蜀山銅可見夷齊與鄧通佞倖聖賢俱餓死若<lb/>
無史茟等頭空<lb/>
　　　　睡十二韻<lb/>
此境一何醇熈熈别得春有聲皆俗格無夢是天真壁上<lb/>
豋山屐床頭漉酒巾輕輕龜喘息苒苒蝶精神滯寂通禪<lb/>
理無何等道人曲肱髙勝枕藉草軟于茵吟苦魂初暝盃<lb/>
<pb n="KR4d0009_SBCK_008-19a"/>
酣味更珎覺知身是幻静與死爲鄰酷恨巢簷鷰生憎欵<lb/>
户賓功成歸展轉先兆自嚬呻不入榮名客還宜放逐臣<lb/>
東窓一丈日且作自由身<lb/>
　　　　送秦供奉自啇州使鄂渚<hi>供奉本江左人</hi>
擕家晝錦行山驛接江城使是皇華貴人還故國榮離筵<lb/>
青杏小别来夜子規啼鸚鵡洲邊宿無忘吊禰衡<lb/>
　　　　聞進士孫何及第因寄<lb/>
昨朝邸吏報啇山聞道孫生得状元爲賀聖朝文物盛喜<lb/>
于初入紫微垣<lb/>
　　　　哭同年劉著作<hi>名處約字思純三首</hi>
宿草離披淚滿衫孤墳遥想帝城南<hi>思純權厝東京薫風門外</hi>天生賈<lb/>
<pb n="KR4d0009_SBCK_008-19b"/>
誼成何事祗得人間三十三<lb/>
　　　　其二<lb/>
一枝丹桂謾成名一片緋衫未是榮賴有遺文在東觀直<lb/>
應千載氣如生<hi>著作殁後有文集十卷翰林蘇舍人表進詔付史舘號東觀集</hi>
　　　　其三<lb/>
荒凉故宅何人住寂寞孀妻即日還一歳嬰兒安徤否巨<lb/>
源雖在謫深山<lb/>
　　　　西暉亭<hi>仙娥峯下大中年刺史崔黯所造</hi>
孤亭疊嶂東宛是古屏風每到天将暮渾疑日再中餘霞<lb/>
猶散綺新月已張弓一水漪漣媚千年木葉紅<hi>丹水在亭前</hi>珴<lb/>
筵何烜赫火宅忽牢籠隙晃歸巢鷰簷拖截澗虹果迷丹<lb/>
<pb n="KR4d0009_SBCK_008-20a"/>
橘<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>洞訝赤城通<hi>南有仙娥洞</hi>似燒連松塢如斑染竹叢近邀<lb/>
青瑣客来伴紫芝翁望乆情無厭<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>吟多興未窮陽烏看<lb/>
黯黯歸馬恨怱怱㑹待長棲隱青冥逐去鴻<lb/>
　　　　謫居<lb/>
親老復嬰孩吾生自可哀無田得歸去有俸是嗟来直道<lb/>
雖已矣壮心猶在哉端居寡儔似懐抱向誰開<lb/>
　　　　道服<lb/>
禇冠布褐皂紗巾曽沗西垣寓直人此際暫披因假日如<lb/>
今長着見閑身濯纓未識三湘水漉酒空經六里春不為<lb/>
行香着朝服貳車誰信舊詞臣<lb/>
　　　　寄題洛陽秦供奉新樓<lb/>
<pb n="KR4d0009_SBCK_008-20b"/>
多羡新樓上公餘冩望閑數峯迷華岳一靣是啇山棊暗<lb/>
幽雲過簷喧宿鳥還萬重蒼翠裏百尺泬寥間嵐破分樵<lb/>
逕沙眀認釣湾望秦晴矗矗清洛夜潺潺平逺長安道微<lb/>
茫函谷関吟哦生舌意圗畫寄朝班何日隨髙歩乘秋豁<lb/>
病顔銷憂吾祖事㑹待共躋攀<hi>望秦嶺名</hi>
　　　　獨酌自吟拙詩次吏報轉運使到郡戯而有作<lb/>
日高睡足更何為數首新篇酒一巵郡吏謾勞相告報轉<lb/>
輸應不管吟詩<lb/>
　　　　春逰南静川<lb/>
南過髙車嶺<hi>一云膏車嶺膏音告</hi>川原似掌平峰巒開畫障畎畆列<lb/>
棊枰帝女柔桑緑王孫草野生提壺催我醉戴勝勸人耕<lb/>
<pb n="KR4d0009_SBCK_008-21a"/>
啇嶺堪擕妓丹河好濯纓盖圎松影宻鞭亂竹根獰㪍㪍<lb/>
畬田氣磷磷水磑聲野桃誰是主山鳥不知名欲舞寕無<lb/>
蝶思謌亦有鶯官閑春日永擔酒此中行<lb/>
王黄州小畜集卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_004-1a"/>
王黄州小畜集卷第四<lb/>
　　古調詩<lb/>
　　　　　懐賢詩<hi>三首</hi>
　　　　　　　桑魏公<hi>維翰</hi>
　　　　　　　李兵部<hi>濤</hi>
　　　　　　　王樞宻<hi>朴</hi>
　　　　　五哀詩<hi>五首</hi>
　　　　　　　故尚書兵部侍郎琅琊王公<hi>祐</hi>
　　　　　　　故尚書虞部員外郎知制誥貶萊州司馬<lb/>
　　　　　　　　渤海高公<hi>錫</hi>
　　　　　　　故殿中侍御史滎陽鄭公<hi>𧺫</hi>
<pb n="KR4d0009_SBCK_004-1b"/>
　　　　　　　故國子博士郭公<hi>忠恕</hi>
　　　　　　　故太子中允知洛陽縣事頴公<hi>贄</hi>
　　　　　　太一宫祭廻馬上偶作寄韓德純道士<lb/>
　　　　　　送笻竹杖與劉湛然道士<lb/>
　　　　　　對雪<lb/>
　　　　　　金吾<lb/>
　　　　　　送戚維戚綸之閬州亳州<lb/>
　　　　　　送陳矦之任同州<lb/>
　　　　　　送朱九齡<lb/>
　　　　　　暴冨送孫何入史舘<lb/>
　　　　　　贈劉仲堪<lb/>
<pb n="KR4d0009_SBCK_004-2a"/>
　　　　　送馮尊師<lb/>
　　　　懐賢詩<hi>并序</hi>
　　　　　僕直東觀時閱五代史見近朝名賢立功立<lb/>
　　　　　事者聳慕不已思欲形於謌詠而未遑今待<lb/>
　　　　　罪上洛不與郡政專以吟諷爲事業因賦懐<lb/>
　　　　　賢詩三首仍以官氏列于篇首云<lb/>
　　　　桑魏公<hi>維翰</hi>
魏公王佐才獨力造晉室揮手廓氛霾放出扶桑日感慨<lb/>
㑹風雲周旋居宻勿下民得具瞻上帝賚良弼沉沉帷幄<lb/>
謀落落政事筆品流遂甄别法令頗齊一䟦勑朝據案論<lb/>
兵夜造膝多士若鴛鴦官材咸有秩諸矦如狼虎請謁盡<lb/>
<pb n="KR4d0009_SBCK_004-2b"/>
股栗秉鈞多事朝綽綽有紀律逺将留矦比近以賛皇匹<lb/>
志在混車書誓将闡儒術皇天未厭亂運去何飈歘髙祖<lb/>
猒寰區少帝無始卒老成既踈逺羣小相親昵瀆武兵漸<lb/>
驕倒懸人不恤和親絶強虜謀帥用悍卒魏公在藩垣上<lb/>
䟽論得失七事若丹青辭切痛入骨忠言殊不省直道果<lb/>
見屈鐡馬從北来煙塵晝蓬勃穹廬易市朝左袵雜纓紱<lb/>
主辱臣不死囚縛自安逸唯公獨遇害身殞名不沒惜乎<lb/>
英偉才濟世功未畢一讀晉朝史遺恨空鬰鬰子孫亦不<lb/>
振天道難致詰<lb/>
　　　　李兵部<hi>濤</hi>
有唐張曲江盛名何暐曄請誅安祿山先覺不見納胡雛<lb/>
<pb n="KR4d0009_SBCK_004-3a"/>
有反相其事逺相接賢人何代無舊史聊可獵兵部事晉<lb/>
朝文學科中甲强臣方䟦扈朝士多恇怯獨持上方劒願<lb/>
斬犇鯨鬛堂堂張彦澤反勢凌閶闔拜章請顯戮直氣不<lb/>
可壓三進叩玉墀植笏立蓂莢皇情彌慰撫清問屢應荅<lb/>
終焉念小恩曾不頋大業高吟歸去詩潺湲淚承睫旋踵<lb/>
即亂華有同虞不臘張公領鐡馬朝市胡塵合刺謁甚閑<lb/>
詳辭氣殊不懾虎狼不敢害加禮爲下榻當年棄謇諤異<lb/>
代居調燮相位席不煖帝澤安可洽斯人既淪亡此風亦<lb/>
蕭䬃<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽何足累大節世已乏安用學腐儒矻矻守禮法<lb/>
　　　　王樞宻<hi>朴</hi>
西樞經緯才慷慨遇真主文學中甲斜風雲叅覇府直躬<lb/>
<pb n="KR4d0009_SBCK_004-3b"/>
在宻勿未始畏彊禦凭案讀古書箕踞視太祖澤欲浸生<lb/>
民化将還邃古拆寺遇武宗排佛如韓愈盡髪羣苾蒭使<lb/>
之藝禾黍兵威遂強盛人力不耗蠧世宗征淮甸委任當<lb/>
留務馬前拜矦伯堦下列椹斧叱咤氣生風将校汗如雨<lb/>
手築太平基胼胝不輟杵具瞻人有望衰運時不與修短<lb/>
人難忱殱奪民何怙恩深與小斂撫椁甚悲沮云亡復殄<lb/>
瘁前哲非虚語世豈乏賢良才難具文武暦象過羲和文<lb/>
章敵燕許可能隨衆人冥寞歸塵土子孫雖衆多必復事<lb/>
未覩誰銘遷客詩髙掲王公墓<lb/>
　　　　五哀詩<hi>有序</hi>
　　　　　予讀杜工部八哀詩唯鄭廣文蘇司業名位<lb/>
<pb n="KR4d0009_SBCK_004-4a"/>
　　　　　僅不顯者餘多将相大臣立功垂裕無所哀<lb/>
　　　　　矣噫子羙之詩盖取人之云亡邦國殄瘁而<lb/>
　　　　　已非哀乎時也有未列于此者待同志而嗣<lb/>
　　　　　之云<lb/>
　　　　故尚書兵部侍郎琅琊王公<hi>祐</hi>
琅琊名父子少孤起徒歩贄謁桑魏公藻鑑非易與撫頂<lb/>
久歎惜王楊許為伍諸矦取為官佐幕大名府主帥杜重<lb/>
威功大心䟦扈天驥被縶維神龜罹䋄罟六師薄孤壘三<lb/>
靣開生路主人既釋放賓筵因詿誤逼脅本非辜貶謫㝷<lb/>
不赴折腰紆墨綬搨翼久未舉梁竦耻州縣長卿有辤賦<lb/>
裏行旌邑政柱史豋朝序抨彈志不樂潤色才有素錦窠<lb/>
<pb n="KR4d0009_SBCK_004-4b"/>
應列宿星垣吟藥樹丹青生帝典金玉鏗王度東觀秉直<lb/>
筆南宫司貢部時英萃門下藹藹騰嘉譽鵬掀六月風豹<lb/>
蔚七日霧多才同列忌嫉惡姦人怒排斥屡專城織羅仍<lb/>
典午名官頗流離衣食常貧窶文明𧺫代邸振㧞非不遇<lb/>
紫微雖正拜白髪已遲暮史魚直有遺棖也剛不吐非才<lb/>
占清列志欲投兕<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>英俊在草莱力能生翅羽毁譽両無<lb/>
私華衮間蕭斧掌選循故實尹京恥鉤距名位僅三事疾<lb/>
瘵嬰二竪告滿拜貳卿君恩慰沉痼終見哲人萎蕭蕭空<lb/>
壠墓鯉庭有令嗣鳯閣豋仙署両制列門生九原應自許<lb/>
蒼蒼猶足信吾道似有訴餘慶在子孫明明深可據<lb/>
　　　　故尚書虞部員外郎知制誥貶萊州司馬渤海<lb/>
<pb n="KR4d0009_SBCK_004-5a"/>
　　　　　髙公<hi>錫</hi>
文自咸通後流散不復雅因仍歴五代秉筆多艷冶髙公<lb/>
在紫微濫觴誘學者自此遂彬彬不蕩亦不野惜哉傷躁<lb/>
進忤旨出閣下吾君豋大寳兊澤連霶灑均陽又淮陽移<lb/>
徙曽不暇遂無牽復命虚偶文明化何路得自新賫志入<lb/>
長夜人謂責太深終于郡司馬<lb/>
　　　　故殿中侍御史滎陽鄭公<hi>𧺫</hi>
柱史有名跡清才自天縱　思慶雲合落筆醴泉湧謌詩<lb/>
與文賦錚錚人口諷揚袂入澤宫鵠心一箭中恃才善戲<lb/>
謔負氣好侮弄大志有誰知細行乖自訟小諫事世宗惕<lb/>
惕佩光寵太祖方厯試握兵權已重上書范魯公先見不<lb/>
<pb n="KR4d0009_SBCK_004-5b"/>
能用暦數不在周謳謠卒歸宋汗澷失屠龍接輿遂謌鳳<lb/>
行荷伯倫鍤髙臥畢卓瓮神德不為嫌優待臺諫俸晚求<lb/>
萬泉令吏隱官資冗一旦隨朝露識者彌哀痛無子嗣家<lb/>
聲身世若一梦文編多散失人口時傳誦空持一器酒何<lb/>
處澆孤冡<lb/>
　　　　故國子博士郭公<hi>忠恕</hi>
汾陽飽經術賦性甚坦牽在昔舉神童廣埸推傑出尚書<lb/>
誦在口何論落自筆<hi>公應舉時口念尚書手冩論語</hi>總角取科名弱冠纓<lb/>
紱早佐襄隂幕漢鼎入周室失志罷屠龍佯狂遂捫蝨周<lb/>
行亦黽勉吏隱多放逸滑稽東方朔圖畫王摩詰古文識<lb/>
科斗奥學辨萍實字窮蒼頡本篆證陽氷失王績醉為郷<lb/>
<pb n="KR4d0009_SBCK_004-6a"/>
伯倫居無匹俸錢乏一囊宦路從三黜朱衣多不着白髪<lb/>
仍慵櫛漸老覊旅年方見昇平日忽以伎術召此意殊鬱<lb/>
鬱放口忤無鬚何門求造膝遁逃終見捕譴逐道中卒遺<lb/>
孤落閭閻荒塚鳴蟋蟀手澤漸難求誰家耀箱帙投弔焚<lb/>
此詩九原應有物<lb/>
　　　　故太子中允知洛陽縣潁公<hi>贄</hi>
洛陽富文彩峭拔四子流提筆入廣埸辭氣干斗牛擢第<lb/>
在芸閣言事觸冕旒左降宰百里道勝心無憂才髙恥吏<lb/>
役放蕩不檢脩起應賢良科下筆不見休青宫尚淹恤赤<lb/>
縣且優㳺輕財糞土賤高義雲天浮懸磬任貧窶盈樽長<lb/>
獻酬知已彼何人鳯閣與鼇頭推挽終不起壮志将焉收<lb/>
<pb n="KR4d0009_SBCK_004-6b"/>
晚年圯槗役關市良可羞忽然為異物寒封草一丘孀婺<lb/>
應凍餓交友誰尋求遺孫方稚齒爽秀己遒遒皇天若有<lb/>
慿必使光貽謀<lb/>
　　　　太一宫祭廻馬上偶作寄韓德純道士<lb/>
去年暨今夏承詔祠天神昔當搖落時宫葉紅紛紛此来<lb/>
芳春暮宫草青蓁蓁三日奉齋㓗百骸袪垢氛御署致㳟<lb/>
䖍天香何絪緼監祀黄門郎攝官紫微臣松枝拂劔佩樹<lb/>
影光搢紳燈燭晃白晝香花藹青芬金殿禮神仙瑶壇蘸<lb/>
星辰至誠不為已玄鍳當福仁質朙祀事畢復命趨紫宸<lb/>
揚鞭入村落緩轡聊逡廵麥田少時雨蠶月無閒人自慙<lb/>
懐禄仕蠧此力穡民又抛三洞趣來入九衢塵不如韓道<lb/>
<pb n="KR4d0009_SBCK_004-7a"/>
士長此養天眞<lb/>
　　　　送笻杖與劉湛然道士<lb/>
有客遺竹杖九節共一枝鶴脰老更長龍骨乾且竒我問<lb/>
何所来来從<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>南夷因思漢武帝求此民力疲明明聖天<lb/>
子德教如四維蠻貊盡臣妾縣道皆覊縻𤏡僮與笮馬入<lb/>
貢何纍纍此竹日已賤輕視如蒿藜我年三十七血氣未<lb/>
全衰况在紫微垣動為簪笏覊倚壁如長物嵗月無所施<lb/>
寸心空<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>惜惜此來天涯忽承明主詔来謁太一祠再見<lb/>
劉先生氣貌清且羸持此以為贈所謂得其宜少助橘童<lb/>
力好引花鹿隨歩月莫離手看山聊搘頥微物懶致書故<lb/>
作笻竹詩<lb/>
<pb n="KR4d0009_SBCK_004-7b"/>
　　　　對雪<lb/>
帝郷歲云暮衡門晝長閉五日免常叅三舘無公事讀書<lb/>
夜卧遲多成日髙睡睡起毛骨寒窓牗瓊花墜披衣出户<lb/>
看飄飄滿天地豈敢患貧居聊将賀豐歲月俸雖無餘晨<lb/>
炊且相繼薪芻未闕供酒肴亦能備數杯奉親老一酌均<lb/>
兄弟妻子不飢寒相聚謌時瑞因思河朔民輸稅供邊鄙<lb/>
車重數十斛路遙㡬百里羸蹄凍不行死轍氷難曵夜来<lb/>
何處宿閴寂荒陂裏又思邊塞兵荷戈禦胡騎城上卓旌<lb/>
旗樓中望𤇺燧弓勁添氣力甲寒侵骨髓今日何處行牢<lb/>
落窮沙際自念亦何人偷安得如是深為蒼生蠧仍尸諫<lb/>
官位謇諤無一言豈得為直士褒貶無一詞豈得為良史<lb/>
<pb n="KR4d0009_SBCK_004-8a"/>
不耕一畞田不持一隻矢多慙富人術且乏安邊議空作<lb/>
對雪吟勤勤謝知己<lb/>
　　　金吾<lb/>
金吾河朔人事郡在賤列攀附周世宗龍飛起魚鼈委質<lb/>
向聖朝積功取旄鉞所在肆貪殘乘時恃勲伐皇家平金<lb/>
陵九江聚遺孽彌年城乃䧟不使鷄犬活老小數千人一<lb/>
怒盡流血三惑無不具五福何嘗缺晚年得執金冨貴居<lb/>
朝闕娯樂有清商康强無白髪享年六十九固不為夭折<lb/>
考終北牗下手足全啓彂子孫十數人解珮就衰絰贈典<lb/>
頗優崇視朝為之輟哀榮既如是報應何足說責簿李廣<lb/>
死賜劒武安㓕僥倖過古人况無大功烈福善與禍淫斯<lb/>
<pb n="KR4d0009_SBCK_004-8b"/>
言僅虚設吁嗟爲儒者寒餯守名節五十朝大夫龍鍾頭<lb/>
似雪無故不殺羊禮文安可越何况賔祀間貧苦無羊殺<lb/>
　　　　送戚維戚綸之閬州亳州<lb/>
古人貴道德豈以禄位拘有道不在位顔回舜之徒無德<lb/>
殃且至商受爲獨夫以此固名節富貴安足圖睢陽戚先<lb/>
生今世古之儒終身不求仕沒齒唯誦書孝愛睦姻族湻<lb/>
謹化里閭文翁變蜀土尚以德位俱仲淹居汾水專用素<lb/>
教敷青青子衿軰櫛比曵朝裾盛德茍無報吾道将焉如<lb/>
鯉庭生二子驪頷委䨇珠朴厚有父風學業張皇謨各豋<lb/>
進士科齊乘使者車閬中佐郡政亳社司㩁酤佐郡古半<lb/>
刺可使惸婺蘇㩁酤今權道亦助軍國須牽車驥雖屈補<lb/>
<pb n="KR4d0009_SBCK_004-9a"/>
履刃有餘誰謂佐著作在上積薪芻誰謂光禄勲其中混<lb/>
瓊琚我亦何為者先上青雲衢伐木空求友㧞茅未連茹<lb/>
終待奮直筆㑹當伏青蒲請慎名與器願分賢與愚彚征<lb/>
補皇極戮力張道樞巨魚方喣沫相忘在江湖冥鴻當順<lb/>
風接翼摩太虚此志尚壹鬰此別良悲吁苦縣且宻邇劍<lb/>
關多﨑嶇于役勿為歎加飰聊自娱尺素恵好音無惜雙<lb/>
鯉魚<lb/>
　　　　送陳矦之任同州<lb/>
丈夫貴自奮何必恃貽謀當年功不立古人重為憂太師<lb/>
忠順公沒世有餘休令子一何賢恥隨資䕃流碌碌奉朝<lb/>
請帝恩何以酬鬱鬱不快意上章聞冕旒願為循良吏未<lb/>
<pb n="KR4d0009_SBCK_004-9b"/>
甘恩澤矦天子嘉乃誠錫命莅同州同州古三輔北望䧺<lb/>
且優詔條得以布民瘼得以求勿謂綺紈子當有襦袴謳<lb/>
詩云無沗爾禮云必為裘去去繼旄節免作将門羞<lb/>
　　　　送朱九齡<lb/>
吏隱不求貴親老不擇禄之子有俊才弱冠中正鵠弗墜<lb/>
先人業何慚有道榖一命佐碭山枳棘聊容足再命宰嘉<lb/>
興絲桐幾<hi>平</hi>易俗率身甘菜茹養母求粱肉承顔苟不虧<lb/>
折腰未為辱解印無餘貲舟中只琴筑十口寄淮泗一身<lb/>
来輦轂又說東南行秋風江水渌鄱陽古名郡赤金流山<lb/>
谷每嵗鼓錢刀從来設官局還得便髙堂無辭縻逸躅颺<lb/>
㠶江湖思木脫天地肅楓葉紫斕斒蓼花紅　<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>津吏曉<lb/>
<pb n="KR4d0009_SBCK_004-10a"/>
来迎溪僧夜留宿至止事方簡優㳺從所欲江城豐稲粱<lb/>
水市多魚蔌三載奉甘飴百錢飽家族自有綵衣華勿歎<lb/>
藍袍綠行年未三十氣壮顔如玉行義日以聞焉能長碌<lb/>
碌終列侍臣班耀我同年錄且賦白華詩唱作離筵曲<lb/>
　　　　暴富送孫何入史舘<lb/>
孟郊常貧苦忽吟不貧句為喜玉川子書船歸洛浦<hi>孟郊有忽</hi>
<hi>不貧喜盧仝書舩歸洛詩</hi>廼知君子心所樂在稽古漢公得髙科不足<lb/>
唯墳素二年佐棠隂眼黒怕文簿躍身入三舘爛目閱四<lb/>
庫孟貧昔不貧孫貧今暴富暴冨亦須防文髙被人妬<lb/>
　　　　贈劉仲堪<lb/>
劉生頗少秀為學識根柢丘軻有堂奥試脚到堦砌楊墨<lb/>
<pb n="KR4d0009_SBCK_004-10b"/>
恣荒榛揮手欲芟薙擕文訪謫居趣向非權勢對挹雛鳯<lb/>
下交言孤鶴唳在璞認良玉行當為國器彼茁見靈芽佇<lb/>
可供王祭豈止隨泉人區區一枝桂宜哉孫漢公妻之以<lb/>
女弟吾家兄之子笄年未伉儷恨不早相逄取子為佳壻<lb/>
　　　　送馮尊師<hi>時再為拾遺</hi>
前日訪潘閬下馬入窮巷忽見雙笋石卧向青苔上云是<lb/>
馮尊師秋来留在兹今說東南行問我堅乞詩又見宋閣<lb/>
老亦言師甚好欲去天台山即別長安道臺閣有群英贈<lb/>
別瑰與瓊琤然滿懐䄂此事殊為榮安用徴吾句吾道方<lb/>
齟齬老為八品官有山未能去束髮號男兒出處貴得冝<lb/>
出則學臯䕫獨立稱帝師處則同喬松决起如冥鴻誰能<lb/>
<pb n="KR4d0009_SBCK_004-11a"/>
似蚯蚓蟠屈泥土中師行甚可羡雲鶴無覊絆為我持此<lb/>
詩題于桐栢觀<lb/>
王黄州小畜集卷第四　丨<lb/>
<pb n="KR4d0009_SBCK_004-11b"/>
</p>
<p>
</p>
  </div>
</body>
</text>
</TEI>
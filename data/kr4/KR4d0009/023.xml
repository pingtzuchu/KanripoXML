<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_023-1a"/>
王黄州小畜集卷第二十三<lb/>
　　表<lb/>
　　　　　賀冊尊號表<hi>巳下皆代趙侍中作</hi>
　　　　　謝降御札表<lb/>
　　　　　賀雨表<lb/>
　　　　　賀雪表<lb/>
　　　　　賀罷謁廟大禮表<lb/>
　　　　　賀御樓肆赦表<lb/>
　　　　　慰公主薨表<lb/>
　　　　　乞歸私第養疾表<lb/>
　　　　　爲乾明節不任拜起陳情表<lb/>
<pb n="KR4d0009_SBCK_023-1b"/>
　　　　　乞差官通攝謁廟大禮使表<lb/>
　　　　　求致仕表<hi>四首</hi>
　　　　　讓西京留守表<hi>四首</hi>
　　　　　謝降御札并宰臣就第傳宣不允陳讓留守<lb/>
　　　　　　乞候病愈日赴任表<lb/>
　　　　　謝許肩輿入内表<lb/>
　　　　　謝宣差長男送赴西京表<lb/>
　　　　　謝宣旨令次男西京侍疾表<lb/>
　　　　賀冊尊號表<hi>巳下皆代趙侍中作</hi>
臣某言伏奉去年十二月二十四日批荅允百寮所上尊<lb/>
號内四字今年正月一日御朝元殿受冊禮畢者日新盛<lb/>
<pb n="KR4d0009_SBCK_023-2a"/>
德讓茂實而不居天啓群心上尊名而得請事光簡冊慶<lb/>
洽華夷<hi>中謝</hi>伏惟<lb/>
尊號皇帝陛下受天靈符作民司牧元元本本咸臻冨壽<lb/>
之郷戰戰兢兢未减焦勞之念一昨特頒鳳詔盡省鴻名<lb/>
謙冲之道彌光推戴之心安仰百辟請仍於舊貫睿眷不<lb/>
㢠三章别上於新名宸聦見納尚以爲法天之義可以體剛<lb/>
徤而奉髙明崇道之名可以守虚無而務清淨見帝皇之<lb/>
自下却文武之大功俯順萬邦作程百代粤兹元日誕受<lb/>
徽章冊鏤乾文愈見流謙之道禮成帝籙更隆卜世之基<lb/>
臣權列上台得觀盛事伏限未任拜起不獲稱慶朝堂<lb/>
　　　　謝降御札表<lb/>
<pb n="KR4d0009_SBCK_023-2b"/>
臣某言今月二十二日夜伏蒙聖慈特降御札<hi>云云</hi>者驕<lb/>
陽作沴乃相臣調爕之愆乙夜飛文見聖主焦勞之旨引<lb/>
過咎以歸已教刑政以留心捧讀驚慙不遑啓處<hi>中謝</hi>伏惟<lb/>
尊號皇帝陛下爲民父母受天聦明覃恩而已滅祅星轉<lb/>
禍而尚憂時雨側身修行自符雲漢之詩旰食宵夜莫有<lb/>
華胥之夢特形宸翰備見天心恨不自作犧牲何止靡愛<lb/>
珪璧諒至誠之所感致甘澤以非遥臣備位台司親承睿<lb/>
旨若歲大旱多慙傅說之才謂天蓋髙必聽湯王之禱未<lb/>
蒙冊免尤愧搢紳而又誨以政刑敢不勤于夙夜少助憂<lb/>
心之意庶成澍雨之期伏限脚膝未痊不獲拜謝闕庭<lb/>
　　　　賀雨表<lb/>
<pb n="KR4d0009_SBCK_023-3a"/>
臣某言伏覩今月日甘雨大降宰臣吕某等便殿稱賀者<lb/>
自秋以來時雨不降遇災而懼至誠爰禱於上玄有感則<lb/>
通甘澤忽霑於下土豐登有望朝野同懽<hi>中謝</hi>伏惟<lb/>
尊號皇帝陛下七政咸齊五行爲質夤畏昊穹之命焦勞<lb/>
刑政之源一昨祅彗告災豐年失望宿麥播而未茁旱雲<lb/>
垂而不霑　陛下靡愛斯牲徧走群望降廷臣而决獄御<lb/>
便殿以録囚御筆摛文乙夜引萬方之罪清詞瀝懇經旬<lb/>
祈五福之宫惟德動天而天不違至誠感神而神授職向<lb/>
夕而月離于畢崇朝而雲上于天散絲徧灑於燋枯比屋<lb/>
重興於耒耜豈止小康之兆將書大有之年堯眉舒八彩<lb/>
之顰免貽臣辱舜樂復九成之韻大恱民心凡在含生同<lb/>
<pb n="KR4d0009_SBCK_023-3b"/>
知大賚臣爲霖寡術和鼎備貟方期冊免之文以塞爕調<lb/>
之咎處台司而愈愧荷聖感以彌深伏限未任拜起不獲<lb/>
稱慶朝堂<lb/>
　　　　賀雪表<lb/>
臣某言伏覩今月九日臘雪應時宰臣吕某等便殿稱賀<lb/>
者伏以臘者四時之暮所以成歲功雪者五榖之精所以<lb/>
滋農畒實上玄之垂祐表聖主之憂民凡在昌朝共欣嘉<lb/>
瑞<hi>中謝</hi>伏惟<lb/>
尊號皇帝陛下勤勞庶政欽順天時因百姓以爲心思躋<lb/>
壽域慮一夫之不獲常若納隍而自秋徂冬宻雲不雨<lb/>
陛下念兆民之稼穡憂七廟之粢盛徹金石於堯軒减葷<lb/>
<pb n="KR4d0009_SBCK_023-4a"/>
羶於舜甑而又京師之内鰥寡之徒大頒金帛之資用拯<lb/>
飢寒之累靡神不舉有感則通遂令六出之祥大副三農<lb/>
之望連宵委積徧野霑濡彰聖德以彌光書有年而無愧<lb/>
臣方居假告忽覩休祥雖慙調爕之功但樂豐登之望<lb/>
　　　　賀罷謁廟大禮表<lb/>
臣某言伏覩御札示諭内外文武百寮以彗孛之祅特罷<lb/>
八月二十四日謁廟大禮仍擇日御丹鳳樓肆赦者清廟陳<lb/>
儀玄穹示誡引萬方之罪皆在聖躬退三舎之祅佇光帝<lb/>
德凡居覆燾盡仰休昭<hi>中謝</hi>伏惟<lb/>
尊號皇帝陛下夤畏上玄祗嚴列聖垂象忽呈於恠異惟<lb/>
馨罷薦於祖宗灑宸翰以飛文岀綸言而引咎仍行赦宥<lb/>
<pb n="KR4d0009_SBCK_023-4b"/>
用荅穹旻九土編甿盡聞哀痛之詔三邊戍卒頓减謌唫<lb/>
之聲佇見玄德升聞至誠感應五緯變連珠之狀載耀乾<lb/>
文萬邦傾執玉之誠同扶帝業臣乆叨輔弼備熟憂勤慙<lb/>
非伊吕之致君但仰禹湯之罪已歡呼抃蹈倍萬常情<lb/>
　　　　賀御樓肆赦表<lb/>
臣某言伏覩今月某日　皇帝御丹鳳樓大赦天下者謫<lb/>
見上玄乃降責躬之詔澤流率土仍推作解之恩凡在照<lb/>
臨同深慶頼<hi>中謝</hi>伏惟<lb/>
尊號皇帝陛下順考古道觀乎天文有年將謝於祖宗玄<lb/>
象忽垂於躔次遂停吉禮用慰咎徴慮庶政之闕修欲普<lb/>
天而流惠樓開丹鳳大昭引咎之誠竿掲金鷄咸與自新<lb/>
<pb n="KR4d0009_SBCK_023-5a"/>
之路幽明靡間囹圄皆空人心巳作於頌聲天道頓廻於<lb/>
和氣佇觀符瑞用荅憂勤臣年在衰殘功虧爕理冊免尚<lb/>
稽於舊典禦災但仰於新恩愧畏兢虞罔知所措<lb/>
　　　　慰公主薨表<lb/>
臣某言今月某日得進奏院狀二十一日某國公主薨者<lb/>
雲愁魯館風咽秦簫驂鸞轡以飈馳慘龍頭而雪泣<hi>中謝</hi>
伏以某國公主自天鍾秀禀聖含華聲詩早詠於肅雍選<lb/>
尚遂從於釐降行舅姑之禮克表人倫冝公侯之家誕彰<lb/>
婦道豈謂瑶臺促召玉樹先摧星沉而婺女難留月晦而<lb/>
常娥不見伏惟<lb/>
尊號皇帝陛下悲深天性痛極皇枝歎嬀汭之逝波空驚<lb/>
<pb n="KR4d0009_SBCK_023-5b"/>
長往望沁園之荒土無復歸寧凡在人臣共増悲悼臣限<lb/>
拘留務不獲陳慰闕庭<lb/>
　　　　乞歸私第養疾表<lb/>
臣伏念臣乆廢常朝將臨聖節紫宸咫尺難獻壽以捧觴<lb/>
黄閤優閑但備貟而調鼎不歸私第實玷公朝是以輙述<lb/>
懇誠形于章奏伏蒙<lb/>
尊號皇帝陛下曲垂敦諭未賜聽從念疇昔之遭逢存始<lb/>
終之寵遇聖慈雖厚公議難安況廊廟具瞻台衡重務固<lb/>
當夙夜匪懈朝夕論思豈有半年之間殊無一拜之禮外<lb/>
論恐傷於冒寵私心未免於懷憂伏望<lb/>
皇帝陛下俯察衰殘更容假告庶藥石之有効俟筋骸之<lb/>
<pb n="KR4d0009_SBCK_023-6a"/>
稍康盡瘁匪躬尚更期於晩節懸車告老敢輕議於明時<lb/>
儻遂允俞不勝懇願<lb/>
　　　　爲乾明節不任拜起陳情表<lb/>
臣伏念臣向嬰羸疾乆免起居顧聖節以將臨候天顔而<lb/>
尚阻在百辟具瞻之地合展禮容當千官獻壽之時未任<lb/>
拜起載循衰朽但積兢憂<hi>中謝</hi>伏惟<lb/>
尊號皇帝陛下甲觀儲祥華封祝聖萬邦玉帛俱傾就日<lb/>
之誠五等公侯共樂後天之壽凡居覆燾熟不禱祈况臣<lb/>
首冠台司曲承天睠曵履方艱於歩武捧觴實阻於懽呼<lb/>
有禮則安考格言而是懼無德而禄召厥疾以攸冝空存<lb/>
善禱之心願恕不良之足筋力爲禮雖臨几杖之年股肱<lb/>
<pb n="KR4d0009_SBCK_023-6b"/>
惟良深愧搢紳之論臣無任<lb/>
　　　　乞差官通攝謁廟大禮使表<lb/>
臣䖍傾丹懇仰逹紫宸載三雖黷於聖聦萬一冀廽於天<lb/>
睠伏念臣遭逢昌運忝竊台司三十年將相之權周旋備<lb/>
位一千載君臣之分終始無渝而自秋夏以來脚膝無力<lb/>
免常叅於紫殿預大政於黄扉伏遇<lb/>
尊號皇帝陛下告謝豐登祗嚴宗廟旣列三台之首合居<lb/>
五使之先顧筋力之不支慮趨蹌之失度輙伸悃愊冀免<lb/>
遣差豈謂　陛下雖念暮年猶敦後事猥將大禮責在老<lb/>
臣加以中使太醫旁午於道路王言御札稠沓於門庭認<lb/>
睿旨之丁寧豈自圖於安逸受巳行之命焉敢固違在臨<lb/>
<pb n="KR4d0009_SBCK_023-7a"/>
事制儀尚期通攝是敢預陳危懇上禱宸嚴庶於行事之<lb/>
晨免致乖儀之咎<lb/>
　　　　求致仕第一表<lb/>
臣某言臣聞知進知退賢逹之格言有始有終君臣之大<lb/>
義將染乞骸之䟽猶馳就日之魂冀仁主之憫嗟遂老臣<lb/>
之休退<hi>中謝</hi>伏念臣比乏宏材且非世胄鄧仲華之素望<lb/>
不過功曹岑文本之初心止于縣令偶以遭逢景運攀附<lb/>
先皇擢自賔從驟居相輔捐軀誓命不後他人任重才輕<lb/>
終無成績洎盟津之岀將遇代邸之興王駿奔北闕之前<lb/>
備位東宫之列臣此際巳能知止便誓終焉豈期<lb/>
陛下軫念青氊重升黄閤但奉文明之教令曽無啓沃之<lb/>
<pb n="KR4d0009_SBCK_023-7b"/>
謀猷邇後　陛下察以兢持均其勞逸連鎮襄鄧暫逺唐<lb/>
虞節旄乆竊於寵榮寒暑漸成於衰䬃前歲幸遇<lb/>
陛下躬事上帝親耕千畒之田老臣位忝諸侯合預五推<lb/>
之禮請朝天闕㝷奉帝俞得伸助祭之誠實有分司之望<lb/>
陛下過私天眷復列上台旣責重以位髙果積憂而成病<lb/>
今春始于微恙遂至沉痾　陛下終賜哀憐多方治療痊<lb/>
平未幾歩履猶艱自兹特免常朝仍司大政無一言以禆<lb/>
聖聽無一拜以覲天顔在中書則省吏扶行羞看朝士歸<lb/>
私第則鳴騶前導恥見都人巳爲廢疾之身曷稱具瞻之<lb/>
地近因歲暮轉覺形羸雖云告假之中仍列鈞台之上存<lb/>
問頻勞於聖慮優容寔玷於公朝况宰臣一月之俸金乃<lb/>
<pb n="KR4d0009_SBCK_023-8a"/>
下位數年之禄食君恩雖厚斁有國之彛倫内府雖豐耗<lb/>
生靈之膏血苟不思止但冒寵光豈惟辜負聖知直恐招<lb/>
延鬼瞰伏望　陛下聽其告老惠以歸全庶于瞑目之前<lb/>
少遂安身之計示君恩之有卒使賢路之無妨必也辭榮<lb/>
許歸西洛幸而未死獲見東封免令就木之年更取伐檀<lb/>
之刺尚慮　陛下過存念舊便斷來章雖犯嚴誅當期必<lb/>
遂限以尚艱歩武不獲躬拜朝堂謹遣次男六宅使承煦<lb/>
詣東上閤門拜表陳乞以聞<lb/>
　　　　第二表<lb/>
臣某言今月日拜章上閤告老懸車優詔未俞雖増寵遇<lb/>
殘年無幾湏至哀鳴縱獲戾於違天冀退身而得地<hi>中謝</hi>
<pb n="KR4d0009_SBCK_023-8b"/>
臣聞葛亮蜀之名相以二十罰而傷神裴度唐之鉅賢始<lb/>
四十歲而髮白或成衰促蓋積憂虞况臣非武侯之才能<lb/>
無晉公之智略然以遭逢先帝際㑹聖君塵重位者三十<lb/>
年處浮生者七十載雖無功名報國常以畏慎周身衰老<lb/>
若兹死亡無日未解弼諧之任頗傷公共之朝但冒寵於<lb/>
三台終取笑於千古是以懇求致仕適合舊章<lb/>
陛下曲存始終過有敦諭聽自天之成命雖沒地以知榮<lb/>
其如老病彌加死期非逺况廟堂三入貴極生人尸素萬<lb/>
錢罪招隂譴與其速之以斃曷若優之以生伏望<lb/>
陛下惠以考終致之散地冀延餘息尚見明時感聖主於<lb/>
生前從先臣於泉下幽魂無愧朽骨有光區區之誠實望<lb/>
<pb n="KR4d0009_SBCK_023-9a"/>
于此<lb/>
　　　　第三表<lb/>
臣某言臣屢上封章請還朝政繼蒙批荅未賜帝俞七十<lb/>
懸車于禮文而非逺載三則黷考易象以懷憂念老病之<lb/>
日加冀皇慈之見憫<hi>中謝</hi>臣聞老氏玄言誡于知足箕子<lb/>
洪範福尚考終臣雖至愚竊慕兹義况才非王佐位極人<lb/>
臣岀則擁上將軍之皷旗貴居方面入則佩大丞相之印<lb/>
綬首冠台司三代有贈官諸子居貴仕俸禄錫賚聚之則<lb/>
何啻萬金官爵階勲數之則無非一品日有秩酒月有飱<lb/>
錢奉此一身巳踰二紀外不能岀竒畫䇿廓氛祲而偃干<lb/>
戈内不能阜俗安人救惸[婺-矛+牙]而躋富壽玷聖朝之公道爲<lb/>
<pb n="KR4d0009_SBCK_023-9b"/>
陛下之私人齒髮衰殘形骸病弱此而不退是謂無猒向<lb/>
者祅彗忽生亢陽斯乆天怨神怒實爲老臣引咎責躬飜<lb/>
勞聖主今幸時雪大降豐年有期多慙爕理之功全頼文<lb/>
明之感　陛下復頒詔旨盡去尊名臣則兼八字之功臣<lb/>
處三台之上列當萬乗焦勞之日爲一生尸素之人縱免<lb/>
國刑必招隂責臣所以號泣求退朝夕不安者正爲此也<lb/>
伏望　陛下察由衷之危懇行冊免之時文庶延風燭之<lb/>
年獲盡雲龍之分若一旦溘先朝露尚秉洪鈞則埋骨泉<lb/>
臺幽魂負愧書名國史後嗣何觀瀝懇披肝期于得請<lb/>
　　　　第四表<lb/>
臣某言自今月五日至十四日三上封章懇陳致仕伏奉<lb/>
<pb n="KR4d0009_SBCK_023-10a"/>
十七日批荅不允令斷來章者伸告老之誠實當暮齒拒<lb/>
巳行之命合受常刑與其冒寵以招殃不若違天而獲戾<lb/>
<hi>中謝</hi>臣聞上天之育萬物各使得其時是以春則發生秋<lb/>
則肅殺示有成也明君之馭百官各使得其所是以壯而<lb/>
入仕老而懸車明有終也敢徴斯義以導危誠伏念臣遘<lb/>
疾彌深殘年非永聖主不能載造神醫不能有瘳自料此<lb/>
生必難報國惟當明代早遂退身繼有哀鳴固非飾詐况<lb/>
去年十二月二十三日<lb/>
陛下幸臣私第見臣病容以至金口憫嗟重瞳霑泣臣此<lb/>
際潜忻得退志在不疑始望一表見俞豈謂三章未允曲<lb/>
形敦諭過念遭逢雖戀聖明其如病廢臣今日暮途逺居<lb/>
<pb n="KR4d0009_SBCK_023-10b"/>
常待終氣羸則藥劑無功手顫則粥杯難把謂出納惟允<lb/>
臣則蹇澁于言詞謂股肱惟良臣又艱難於歩履衰殘之<lb/>
狀備對天顔尸禄之愆累煩聖聽實謀歸骨詎敢要君鄙<lb/>
志不移有死而巳<lb/>
　　　　讓西京留守表<lb/>
臣某言自今月五日至十五日四上表章懇求致仕伏覩<lb/>
二十一日内降白麻伏蒙聖恩授臣守夲官兼中書令行<lb/>
河南尹兼功德使充西京留守者繼上封章乞歸骸骨未<lb/>
行冊免忽用保釐顧殘年而氣若尸居聽成命而魄疑天<lb/>
奪微軀殞越舉族憂虞<hi>中謝</hi>臣聞掌王八柄是爲生殺之<lb/>
權分務兩都實緫居留之地顧惟老朽曷稱崇髙伏念臣<lb/>
<pb n="KR4d0009_SBCK_023-11a"/>
岀自孤寒夲非俊傑乆處秉鈞之任止因開國之期常依<lb/>
託諸侯三十五未諧釋褐洎遭逢明主六十九尚占台司<lb/>
固無經國之謀猷但享逼身之富貴上辜聖德果有天殃<lb/>
自遘沉痾已踰新歲啓手足而能餘幾日爲股肱而深負<lb/>
明時是以泣血濡毫呼天抗表願罷萬錢之俸預營五尺<lb/>
之墳盡是哀鳴固非飾詐豈謂　陛下過私天眷復降徽<lb/>
章别開荀令之池俾守周公之宅荷君親終始之分近古<lb/>
殊無守宫闕宗廟之司非才莫可况臣手不能運足艱于<lb/>
行苟聞命以不辭是捨輕而即重前求罷相皆是欺天不<lb/>
惟受君子之誅兼恐取樵夫之笑有死而巳臣不敢當伏望<lb/>
陛下憫念桑榆寢停綸綍放歸私第明告公朝則老臣知<lb/>
<pb n="KR4d0009_SBCK_023-11b"/>
止之榮殁而不朽<lb/>
陛下有終之惠于義何如伏表叩頭淚血俱下<lb/>
　　　　第二表<lb/>
臣某言今月某日蒙恩授臣某官臣當日上表陳讓伏奉<lb/>
批荅未允者留司重任垂死殘年聞命不遑拜章陳讓未<lb/>
廻宸眷恐速天殃夙夜以來神魂飛越<hi>中謝</hi>伏念臣去年<lb/>
春季即染沉痾今歲正初方求致仕非不眷戀明代蓋憂<lb/>
逼近死期述度德量力之心减尸禄素餐之咎所望盡停<lb/>
厚俸髙謝台司隨太平之老農作皇家之舊相是爲大願<lb/>
夫復何求豈期　陛下特委居留仍加官秩改功臣之懿<lb/>
號付大尹之劇權雖荷皇恩實乖素望且念臣之富貴天<lb/>
<pb n="KR4d0009_SBCK_023-12a"/>
下共知臣之衰羸　陛下具見肯因休退復取寵榮况西<lb/>
都事䌓中分邦政留守禄厚十倍宰臣臣若受之是無猒也<lb/>
豈止冒榮於當世亦將取笑於後人平生無致主之功臨<lb/>
死有要君之罪此臣之所必不爲也若以拒違成命冒犯<lb/>
嚴誅視死如歸期不奉詔伏望<lb/>
陛下存退人之大體割念舊之小慈賜以安車期于就木<lb/>
雖死之日猶生之年<lb/>
　　　　第三表<lb/>
臣某言臣自聽宣麻載陳讓表伏奉荅詔令斷來章顧老<lb/>
疾之嬰纏荷聖恩之稠沓因辭榮而受禄是冒寵以沽名<lb/>
泣血慙魂下遑啓處<hi>中謝</hi>伏念臣去年抱病乆在中書上<lb/>
<pb n="KR4d0009_SBCK_023-12b"/>
有萬乗聦明下有三臣輔弼臣安則署勑困則髙眠尚多<lb/>
虚羸不任來往而况兩京分務百職具存七世之廟甚嚴<lb/>
萬夫之政斯在旣非卧理之地尚增尸禄之尢旦三千貫<lb/>
之俸金數百家之賦調奪其膏血奉此衰殘雖曰優臣以<lb/>
恩乃是速臣之死興言及此茍活何爲臣又見前代退人<lb/>
自有常禮或以師事之舊或以定䇿之勲亦不過賜以千<lb/>
金與之駟馬而已臣之富貴止是遭逢有位無功旣老且<lb/>
病放歸私第何負于臣豈煩朝廷過作禮數伏望<lb/>
陛下容其告老察以由衷俾諧知足之心盡寢巳行之命<lb/>
朝退夕死臣無恨焉<lb/>
　　　　第四表<lb/>
<pb n="KR4d0009_SBCK_023-13a"/>
臣某言臣伏奉今月某日第三道批荅不許臣陳讓恩命<lb/>
令斷來章者上言則是拒命受寵則是要君憂惶失圖進<lb/>
退無據<hi>中謝</hi>伏念臣累陳危懇未動宸衷實慙老病之身<lb/>
不稱保釐之任萬端憂悸三表哀鳴<lb/>
陛下累降綸言兼貽御札且云開國勲舊惟卿一人又云<lb/>
頥養洛陽事光青史伏讀　聖語泣顧殘骸恨不能追巳<lb/>
往之年華換巳廢之筋力奔走上道應副天心其餘歩履<lb/>
艱難言辭蹇澁不求致政是謂貪榮安有始則讓三百貫<lb/>
料錢終則受三千貫月俸必若均于庶吏可給數百貟分<lb/>
于六師可養數千輩或使安民布政或令禦冦備邊割老<lb/>
臣之私恩成　陛下之公道亦恐增臣微福减臣餘殃因<lb/>
<pb n="KR4d0009_SBCK_023-13b"/>
之剰活數年必得載見萬乗若湏令赴任不許罷官尸素<lb/>
轉多憂勞速死恐無益也適足苦之伏望<lb/>
陛下思一物失所之言察匹夫不奪之志寢兹成命俾遂<lb/>
初心則長往九原免有冒榮之恥更生一日亦蒙載造之<lb/>
恩<lb/>
　　　　謝降御札并宰臣就第傳宣不允陳讓留守乞<lb/>
　　　　候病愈日赴任表<lb/>
臣某言今月日伏蒙聖慈特降入内小底押班韓守英載<lb/>
賜御札當日晚宰臣吕某巳下至臣私第奉宣聖旨重疊<lb/>
示諭兼再賜批荅不允臣陳讓恩命令斷來章者宰臣諭<lb/>
旨中使傳宣宸翰丁寧雖難封執殘骸衰憊實不支持若<lb/>
<pb n="KR4d0009_SBCK_023-14a"/>
伏枕堅拒於君恩飛章更煩於聖聽爲臣之道實不自安<lb/>
稍俟有瘳以膺成命謹當徧求良藥精療沉痾懇願未間<lb/>
憂惶失次<lb/>
　　　　謝許肩輿入内表<lb/>
臣某言二月日准樞宻院劄子奉聖旨許臣過清明節選<lb/>
日朝辭仍令乗檐子於崇政殿入見者老病衰羸聖慈憫<lb/>
惻察其足疾聽以肩輿實君父之殊私非人臣之常禮昔<lb/>
蔡義授經於宣帝則兩吏扶以趨朝裴寂納命於太宗則<lb/>
三衛舁之入覲臣無此勲舊有此寵榮自知殺身無以報<lb/>
主兢惶涕泗不知所裁<lb/>
　　　　謝宣差長男送赴西京表<lb/>
<pb n="KR4d0009_SBCK_023-14b"/>
臣伏奉宣命差臣長男左羽林軍大將軍承宗送臣赴西<lb/>
京者自天有命舉族知榮慰其父子之情益見君臣之分<lb/>
伏念臣比慙衰老未遂歸休明君重委於保釐方憂曠位<lb/>
長子幸叨於環衛合預常叅<lb/>
陛下輟自班行許隨行李岀于聖念實耀私門歧路有光<lb/>
室家感泣獨親獨子旣有玷於公朝盡孝盡忠豈敢忘於<lb/>
家訓永言感遇空極涕洟<lb/>
　　　　謝宣旨令次男西京侍疾表<lb/>
臣某言今月日樞宻院送到宣頭一道付臣次男某令隨<lb/>
臣赴任西京侍疾仍不落請受者君親厚遇父子偕行祗<lb/>
荷寵榮彌増感泣臣近以將之洛邑入覲堯堦少傾戀闕<lb/>
<pb n="KR4d0009_SBCK_023-15a"/>
之心併寫感恩之抱沐聖君之發問許㓜子之侍行不落<lb/>
班行仍支俸給實非常例並岀特恩想暮齒以知榮顧私<lb/>
門而積耀此蓋<lb/>
陛下義敦天性恩厚孝思念黄髪之衰羸俾彩衣而侍養<lb/>
老夫耄矣罷相輔而忝居留童子何知奉晨昏而兼内職<lb/>
唯於忠孝以誓子孫過此以還不知所措<lb/>
王黄州小畜集卷第二十三<lb/>
<pb n="KR4d0009_SBCK_023-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_018-1a"/>
王黄州小畜集卷第十八<lb/>
　書<lb/>
　　　　　　上太保侍中書<lb/>
　　　　　　薦丁謂與薛太保書<lb/>
　　　　　　上許殿丞論搉酒書<lb/>
　　　　　　與馮伉書<lb/>
　　　　　　與李宗諤書<lb/>
　　　　　　答黄宗旦書<hi>二首</hi>
　　　　　　荅張知白書<lb/>
　　　　　　荅鄭襃書<lb/>
　　　　　　答張扶書<lb/>
<pb n="KR4d0009_SBCK_018-1b"/>
　　　　　再答<lb/>
　　　　　答晁禮丞書<lb/>
　　　　　上史館吕相公書<lb/>
　　　　　荅丁謂書<lb/>
　　　　上太保侍中書<lb/>
右正言直史舘王<hi>某</hi>謹裁書再拜有言于太保侍中黄閣<lb/>
之下某聞古者天子有諍臣七人雖無道不失其天下後<lb/>
代帝王因而設諌官闢諫垣盖所以順考古道而樂聞已<lb/>
過也舊制諌議大夫五品𥙷闕七品拾遺八品皆卑其秩<lb/>
而薄其俸使無所頋惜而盡其謇諤也<lb/>
國家又以諌官因循緘黙為事故詔改司諫正言之號循<lb/>
<pb n="KR4d0009_SBCK_018-2a"/>
其名而求其實也非才識兼茂眀于政體者豈冝居其位<lb/>
乎某亦何人輙玷是命待罪三舘于今一年居則禄養庭<lb/>
闈出則榮奉朝請上無益于國而下有蠧于民乃名教中<lb/>
罪人耳但以聖君賢相共成大化群材品物茂育長養而<lb/>
不有功力故假此而偷安矣昨奉<lb/>
御札以邊事未寜許百官各上封事為諌官者得不内愧<lb/>
于心乎某因詣上閤陳所見十事其五事言外任其人其<lb/>
五事言内修其徳且引漢文帝時事迹以為比類所恨不<lb/>
知兵事不逰邊土則外任其人之事皆臆說也適足資帷<lb/>
幄之戲笑关且念少苦寒賤又嘗為州縣官人間利病亦<lb/>
粗知之則内修其德之說皆實事也用之則朝行而夕効<lb/>
<pb n="KR4d0009_SBCK_018-2b"/>
矣然某道孤勢危辭理切直心甚懼焉非大丞相論思之<lb/>
際救援開釋之以来天下言路則斥而逐之猶九牛之一<lb/>
毛也敢露腹心以乞嗟閔某惶恐再拜<lb/>
　　　　薦丁謂與薛太保書<lb/>
三月一日左司諫知制誥王某謹致書于淮海薛矦<hi>閤下</hi>
先民有言曰貴視其所舉富視其所與貧視其所取今天<lb/>
下貴而舉人者有大丞相在此不復議直以取與之道干<lb/>
于閣下非為已也将為人也非止為人也又将為道也唯<lb/>
閤下詳擇焉有進士丁謂者今之巨儒也其道師于六經<lb/>
汎于群史而斥乎諸子其文類韓柳其詩類杜甫其性孤<lb/>
特其行介㓗亦三賢之儔也先君嘗為涇原從事幼而侍<lb/>
<pb n="KR4d0009_SBCK_018-3a"/>
行故叅政竇公撫頂歎異以女妻之偉乎竇公能知人也<lb/>
如是去年冬携文百篇逰輦轂下两制司言之臣覧之振<lb/>
駭僉謂今之舉公未有出乎右者僕與之逰甚熟問其居<lb/>
則曰家潁川問其業則曰衣食之具僅不給妻子斯亦<lb/>
聖朝之遺賢吾道之深恥也且念世之服儒冠而得禄者<lb/>
位至尚書則月俸五萬而給長幼者三分有二其下從可<lb/>
知矣又安能哀王孫而知國士乎至于分茅土爲公侯者<lb/>
僕又希識其靣矣唯閤下以名相之子得大将軍官而能<lb/>
市義禮賢讀書好古知丁謂者非侯而誰是以裁書薦才<lb/>
不逺千里至止之日幸解榻焉勿使郭代公于襄陽軰獨<lb/>
稱義于前代也某白<lb/>
<pb n="KR4d0009_SBCK_018-3b"/>
　　　　上許殿丞論搉酒書<lb/>
殿丞閤下某聞可言而不可行君子不言也可行而不可<lb/>
言君子不行也今之所貢皆可言之事有可行之利故不<lb/>
謀名位之相懸不虞樞機之見辱也望閤下留意焉某自<lb/>
前歳䇿名𧺫家作吏于成武無功無過偶歷一考而國家<lb/>
有長洲之命越江而来莅事亦未旬浹亦嘗聚簿書以閱<lb/>
之則見長洲之民著版圖分地利者止七八千家歳出租<lb/>
錢餘一萬七千緡秋輸賦米復不下十萬碩重以鹽法通<lb/>
商又有加焉某以為賦輿之重出蘓臺五邑之右是閤下<lb/>
舊治之地不待一小吏言而後知也今又聞<lb/>
朝廷以浙江搉酤于民不便比歲多犯禁者是用擇能臣<lb/>
<pb n="KR4d0009_SBCK_018-4a"/>
以釐革之是行也閤下知天子不為利也為措刑而<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>人<lb/>
也某竊聴輿言以為閤下将取一郡搉酒之數分于編户<lb/>
然後聴其自釀而沽諸是亦割赤子之肉飫幸民之腹也<lb/>
某實惑焉且錢民據十三郡垂百餘年以琛賮為名而肆<lb/>
煩苛之政邀勤王之譽而殘民自奉者乆矣屬中原多事<lb/>
稔小利而忘大義故弔伐之不行也洎聖人有作錢氏不<lb/>
得已而納其土焉均定以来無名之租息比諸江北其弊<lb/>
猶多今若又以搉酒之數益編户之賦何異負重致逺者<lb/>
未有息肩之地而更加石焉何以堪之諒閤下必不爾為<lb/>
况閤下居士大夫之位讀古聖人之書赫乎大名暉映朝<lb/>
右自當以興利除害為已任又非小吏之所及也然屋漏<lb/>
<pb n="KR4d0009_SBCK_018-4b"/>
在上知之者在下閤下試思之使江東之地百萬家以至<lb/>
子孫受閤下之賜者在此時矣某縣吏也舉字人之職以<lb/>
貢說是非得失固不自知惟閤下寛而勿罪<lb/>
　　　　與馮伉書<lb/>
某讀唐史見陸忠州之在相位也擯斥李吉甫不容于朝<lb/>
及贄有南賔之貶而吉甫方為刺史贄之門人故吏亦皆<lb/>
危之洎到貶所而吉甫待之頗<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>有庶僚見宰相禮又賛<lb/>
皇公之秉鈞也排逐牛僧孺有循州之責及德𥙿南遷竒<lb/>
章公量移在汝賛皇路由此郡而僧孺接之情禮甚至為<lb/>
道南方風土之冝殊不以向之嫌隙為意賢哉二君子之<lb/>
操心也如是豈古之所謂以德報怨者邪某向以紫微郎<lb/>
<pb n="KR4d0009_SBCK_018-5a"/>
兼廷尉事亦嘗議閤下之過今有商於人之命而親友間<lb/>
徃徃相唁誠以閤下通理是郡也某則獨以為不然且夫<lb/>
以怨報怨皆私事也故雖睚眦必報矣今某于閤下議刑<lb/>
公事也擢第同年也閤下豈以為怨乎雖某之名位才業<lb/>
望忠州賛皇也逺矣而閤下讀書為文立身行事豈不知<lb/>
吉甫僧孺之為人手望閤下觀古人之行敦同年之契窮<lb/>
愁之中少假氣熖則遷客之幸也某頓首<lb/>
　　　　與李宗諤書<lb/>
月日商州副使王某謹遣家僮致書于學士<hi>足下</hi>日者痡<lb/>
僕自京師來辱恵手翰敦勉過<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>幸甚因竊自念某寒士<lb/>
也足下相門也某在罪譴之中足下處嫌疑之地不當如<lb/>
<pb n="KR4d0009_SBCK_018-5b"/>
是之至也某自束髪以来與人逰且多矣能不以炎凉爲<lb/>
去就者雖貧賤之交固亦鮮得况貴胄乎豈某之末學小<lb/>
道能動足下之心邪将足下之秉仁執義不以某爲累邪<lb/>
若两不然者何其愛我之深也因恃知已輙復云云惟足<lb/>
下始終留意焉某讀唐史見元和中劉禹錫貶刺播州播<lb/>
州非人所處而夢得有母時柳宗元同制貶栁州固欲以<lb/>
柳易播㑹宰臣裴度亦爲啓奏其事憲宗遂移善地書諸<lb/>
信史以爲羙談至今君子伏裴柳之義而嘉章武之仁也<lb/>
區區之懐實望于此然其待罪来思未及滿歳固冝慎言<lb/>
動而俟恩宥也今又妄動者誠以家君七十有五齒髪甚<lb/>
衰生身以来未嘗暫去郷里頃年前某爲長洲縣令侍親<lb/>
<pb n="KR4d0009_SBCK_018-6a"/>
而行姑蘇名邦號爲繁冨魚酒甚羙俸禄甚優是時親年<lb/>
方逾耳順子孫婦女聚在眼前尚念丘園忽忽不樂况今<lb/>
愈衰家愈逺當非肉不飽之際旅食于商山中則其爲情<lb/>
况不待具言而可知也脫不幸疾恙則地無醫藥何以慰<lb/>
人子之心乎又父母之情惜其幼子家弟少失母愛敘婚<lb/>
甚晚前年某沗職閤下始能爲娶一婦今年聞有孫矣而<lb/>
家尊未及見此所以當食興歎永夕不寐悲咤而不能觧<lb/>
者爲是也前時家弟自<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>南乞丐以来數日而去臨岐聚<lb/>
泣聞者淚下况昆仲三院妻女九人亡者未祔塟生者待<lb/>
婚嫁散于彼者餬口于人繫于此者絶俸于官其爲窮人<lb/>
亦無伍也某嘗自計之一歳則僕馬去矣再歳則囊橐竭<lb/>
<pb n="KR4d0009_SBCK_018-6b"/>
矣苟至是而量移其能行乎牽復果能𧺫乎静思熟慮未<lb/>
免一訴然前亊是非不敢較辨直以窮苦聞于帝閽所望<lb/>
者移近郷園少淂俸入樂病親聚窮族而已斯亦自便其<lb/>
事未知上果從乎訴而不得則無所望也黙而不訴則有<lb/>
所恨也今已<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>懇再章附逓入奏惟足下極力振㧞之某<lb/>
再拜<lb/>
　　　　答黄宗旦書<hi>二首</hi>
秀才足下走僕枉書恵頋遷客幸甚幸甚且觀来書之旨<lb/>
似求知于某者何其誤也又以某嘗位于朝與進士孫何<lb/>
丁謂交二子皆得髙第謂某能知人矣復引人不易知知<lb/>
人則哲之義非知言也夫知人之道惟帝時難敢輕議哉<lb/>
<pb n="KR4d0009_SBCK_018-7a"/>
某向之知二子之文業文者知之非某特知之也是二子<lb/>
取髙第者命也某何力之有焉今足下之文二子之文也<lb/>
天下将知之矣豈止某之一人哉必曰立朝廷司文翰者<lb/>
能以心之公私輕重于後進間則非某之所聞也杜紫微<lb/>
曰古之聖賢業大事鉅道行則不肖懼道不行則不肖喜<lb/>
故有不公今進士者業㣲事細如其成名不肖未有所喜<lb/>
懼何不公邪足下誠能知求名者文也成名者命也又何<lb/>
求乎某之知邪又何後乎二子之名邪某白<lb/>
　　　　同前<lb/>
某白秀才黄生足下湻化𥘉某自西掖貶官商洛生走僕<lb/>
齎書且引孫何丁謂之事求知于我後一年某徴拜右正<lb/>
<pb n="KR4d0009_SBCK_018-7b"/>
言直昭文館改禮部貟外郎知制誥召入翰林充學士留<lb/>
闕下者二年生未嘗及吾門洎某黜守滁上生復辱書恵<lb/>
文以尋前好是生不以位之髙下專以道求于我也甚善<lb/>
甚善觀生之文辭理雅正讀之忘倦若與胡舎人論春秋<lb/>
書述數千年事迹議數十家得失剖析明白若抵諸掌雖<lb/>
古作者無以過此又顔子好學論援經而證事義盡而語<lb/>
簡使薜邕生而自爲之未必至是生道日益而文日新也<lb/>
某前書所謂生之文二子之文也天下人将知之不誣矣<lb/>
然而謀道者貴乎有益求知者貴乎盡心生之于我也<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>
矣我之于生也其有隱乎何者某讀生正漢臣䇿對一章<lb/>
文義誠爲髙古其間責眺錯不言王道謂漢文幾于王矣<lb/>
<pb n="KR4d0009_SBCK_018-8a"/>
以史傳較之責錯太重襃文稍過耳語曰擬人必于其倫<lb/>
又曰人之有過各于其黨觀過斯知人矣說者曰小人不<lb/>
能行君子之行非小人之過也夫行王道者禹湯文武周<lb/>
公而巳漢文何主哉言王道者孔子孟軻荀卿楊雄而巳<lb/>
晁錯何人也故子長稱錯學申商刑名峭直刻深者也是<lb/>
以錯之對䇿不根古道直指時事而亦有譏焉其對國之<lb/>
大體引五帝者蓋言漢文不能行帝道也對人情之終始<lb/>
引三王者蓋言漢文不能行王道也對直言極諫引五伯<lb/>
者蓋言漢文止正師納諫如五伯焉志在削諸侯尊天子<lb/>
亦霸臣之傑者也又其殺身奉國有足多者于王道則逺<lb/>
矣故曰責錯太重者爲是也夫西漢諸帝孝文最賢節儉<lb/>
<pb n="KR4d0009_SBCK_018-8b"/>
愛人誠得之矣幾乎王道則恐未能孟子稱仁政必自經<lb/>
界始而漢廢古井田用秦阡陌是夲巳去矣禹㑹塗山玉<lb/>
帛萬國一防風後至而殺之不赦周公于三叔親可知也<lb/>
流言一作伐而滅之吴王稱疾不朝文帝賜之几杖養成<lb/>
大惡流患子孫行王道者果若是乎至于嬖鄧通爲弄臣<lb/>
放賈生爲王傅惑辛垣平之袄而黷祀五帝忿馮唐之諫<lb/>
而曰獨亡間處邪失德盈編不可悉數故曰襃文稍過者<lb/>
爲是也雖然生以大儒之行專取王道亦無累於文也某<lb/>
以朋友切瑳之道待生而有是說也生以爲何如某頓首<lb/>
　　　荅張知白書<lb/>
某白校書先輩<hi>足下</hi>辱示籍田賦汙樽銘律賦謌行凡五<lb/>
<pb n="KR4d0009_SBCK_018-9a"/>
章且以書先似有所質于僕者何過聽自損之若是邪豈<lb/>
所謂敏而好學不耻下問者乎僕雖不敏得不爲足下少<lb/>
陳梗槩以叶大易同聲之義哉夫賦之作夲乎詩者也自<lb/>
兩漢以來文士若相如楊雄班固輩皆爲之蓋六義之一<lb/>
也洎隋唐始以科試取進土而賦之名變而爲律則與古<lb/>
戻矣然拘變聲病以難後學至使鴻藻碩儒有不能下筆<lb/>
者雖壯夫不爲亦仕進之羽翼不可無也銘之義夲乎鍾<lb/>
鼎孔悝之家廟詳矣謌又雜詩之倫也故書曰詩言志謌<lb/>
永言又詩序云嗟歎之不足則永謌之此其始也吁哉後<lb/>
人流蕩忘反蓋其得也薦宗廟播管絃其失也語淫奔事<lb/>
詭怪而巳凡是數者足下盡知之矣僕又申明之者欲足<lb/>
<pb n="KR4d0009_SBCK_018-9b"/>
下深識之也僕甞隷東觀直綸閣者數年矣天下舉公以<lb/>
文相售固亦衆焉如足下之文實亦鮮得况可畏之年日<lb/>
新之業僕安敢測其涯涘乎來書勤拳聊以此報某白<lb/>
　　　荅鄭褎書<lb/>
某白秀才鄭生<hi>月下</hi>前年八月僕自長洲今徴拜右正言<lb/>
直史館旣滿歲遷左司諫知制誥天下舉人日以文湊吾<lb/>
門其中傑岀群萃者得冨春孫何濟陽丁謂而巳吾甞以<lb/>
其文誇大于宰執公卿間有業荒而行悖者旣疾孫何丁<lb/>
謂之才又忿吾之無曲譽也聚而造謗焉以吾平居議論<lb/>
常道浮圖之蠹人者乃殆爲吾沙汰釋氏䟽盛于髠褐之<lb/>
徒又云孫何著論以無佛京城鉅僧側目尤甚未幾吾坐<lb/>
<pb n="KR4d0009_SBCK_018-10a"/>
事貶官商洛謗者得志喉如響而舌益滑也明年孫丁俱<lb/>
取髙第又明年吾𬒳召赴闕而謗𦦨稍衰今春吾自西掖<lb/>
召拜翰林學士天子寵遇任委過于往時而僧之不樂吾<lb/>
者復以前事啅吠<hi>句</hi>吾以爲無能爲也在内庭果百日而<lb/>
罷然遷秩臨民恩也去近侍治小郡罪也將理裝之官有<lb/>
進士林介者食于吾家七年矣私謂吾曰今兹詔罷貢舉<lb/>
而足下出郡進士皆欲疾走滁上以文求知吾謂介曰爲<lb/>
吾謝諸公慎勿來滁上吾不復議進士之臧否以賈謗矣<lb/>
今擕文而來者吾悉曰韓柳也䞇賦而來者悉曰裴李也<lb/>
齎詩而來者悉曰陳杜也復加禮焉謗則弭矣區區者皆<lb/>
是何其韓柳裴李陳杜之多也且吾學聖人之道受明主<lb/>
<pb n="KR4d0009_SBCK_018-10b"/>
之知三掌制誥一入翰林以文章負天下之望何其多可<lb/>
易與胷中混混乎無分别之若是邪不如絶之可也介亦<lb/>
以爲然旣登舟中夕思之心又甚悔夫士君子立身行道<lb/>
是是而非非造次㒹沛不易其心吾以一失職而不交賢<lb/>
士斯自弃也下車以來有進士皆接焉數日前得生書讀<lb/>
之因自賀曰向如前謀則失鄭矣洎與生語見生言訥而<lb/>
貌莊氣和而心謹吾益自喜于得生也退而閱其文句辭<lb/>
甚簡理甚正雖數千百言無一字冗長真得古人述作之<lb/>
旨耳㑹吾瘍生頥頷中心無憀未遑與生欵生復貽書詆<lb/>
吾覧其言可謂直而不肆者也且出孫氏昆仲在陜郊時<lb/>
送生二序孫之爲人剛果公正未甞輕許可人序生之文<lb/>
<pb n="KR4d0009_SBCK_018-11a"/>
情至而義切非生不能致其然也是生之道與孫丁同而<lb/>
命未偶矣吾又欲生謁滁之僚屬生固拒吾曰某數千里<lb/>
來所求見者執事耳詣他人非夲志也又問生之抵滁舟<lb/>
邪乗邪生曰徒歩而至豈非不隕穫于貧賤者歟又非謀<lb/>
道不謀食者歟以生之文髙行修之如此而患無所立吾<lb/>
不信矣生冝愛其生而有待也生之書首引孫丁之事故吾<lb/>
述其始末文不覺䌓生持吾文而往道如孫丁者示之可<lb/>
也苟非其人不獨厚吾之謗也又將窒生之進也生志之<lb/>
七月三十日尚書工部郎中典滁陽郡王某頓首<lb/>
　　　荅張扶書<lb/>
秀才張生<hi>足下</hi>僕之登第也與子之兄爲同恩生故僕兄<lb/>
<pb n="KR4d0009_SBCK_018-11b"/>
事子之兄父事子之父子之于僕亦弟也子又擕文致書<lb/>
問道于我雖他人冝有荅也况子之于我哉然僕頃甞爲<lb/>
長洲令因病起抄書得目疾不喜視書書不讀數年矣雖<lb/>
強之少頃必息其目不數日不能竟一卷用是見僕道益<lb/>
荒而又益衰也又四年之中再爲謫吏頓挫摧辱殆無生<lb/>
意以私家衣食之累未即引去黽勉于簿書間以度朝夕<lb/>
尚有意講道而評文乎爲子力讀十數章茫然難得其句<lb/>
昧然難見其義可謂好大而不同俗矣夫文傳道而明心<lb/>
也古聖人不得巳而爲之也且人能一乎心至乎道修身<lb/>
則無咎事君則有立及其無位也懼乎心之所有不得明<lb/>
乎外道之所畜不得傳乎後于是乎有言焉又懼乎言之<lb/>
<pb n="KR4d0009_SBCK_018-12a"/>
易泯也于是乎有文焉信哉不得巳而爲之也旣不得已<lb/>
而爲之又欲乎句之難道邪又欲乎義之難暁邪必不然<lb/>
矣請以六經明之詩三百篇皆儷其句諧其音可以播管<lb/>
絃薦宗廟子之所熟也書者上古之書二帝三王之世之<lb/>
文也言古文者無出于此則曰惠迪吉從逆凶又曰德日<lb/>
新萬邦惟懷志自滿九族乃離在禮儒行者夫子之文也<lb/>
則曰衣冠中動作慎大讓如慢小讓如僞云云者在樂則<lb/>
曰皷無當於五聲五聲不得不和水無當於五色五色不<lb/>
得不彰在春秋則全以屬辭比事爲教不可備引焉在易<lb/>
則曰乾道成男坤道成女日月運行一寒一暑夫豈句之<lb/>
難道邪夫豈義之難曉邪今爲文而捨六經又何法焉若<lb/>
<pb n="KR4d0009_SBCK_018-12b"/>
弟取其書之所謂吊由靈易之所謂朋合簪者模其語而<lb/>
謂之古亦文之弊也近世爲古文之主者韓吏部而巳吾<lb/>
觀吏部之文未始句之難道也未始義之難暁也其間稱<lb/>
樊宗師之文必出于巳不襲蹈前人一言一句又稱薛逢<lb/>
爲文以不同俗爲主然樊薛之文不行于世吏部之文與<lb/>
六籍共盡此蓋吏部誨人不倦進二子以勸學者故吏部<lb/>
曰吾不師今不師古不師難不師易不師多不師少惟師<lb/>
是爾今子年少志專雅識古道又其文不背經旨甚可嘉<lb/>
也姑能逺師六經近師吏部使句之易道義之易暁又輔<lb/>
之以學助之以氣吾將見子以文顯于時也某頓首<lb/>
　　　　再荅<lb/>
<pb n="KR4d0009_SBCK_018-13a"/>
秀才張生<hi>足下</hi>僕之前書欲生之文句易道義易曉遂引<lb/>
六經韓文以爲證生繼爲書啓謂楊雄以文比天地而下<lb/>
云云者甚乎哉子之篤于道而好于古者也僕爲子條辨<lb/>
之庶知僕之用心也子之所謂楊雄以文比天地不當使人<lb/>
易度易測者僕以爲雄自大之辭也非格言也不可取而<lb/>
爲法矣夫天地易簡者也測天者知剛徤不息而行四時<lb/>
測地者知含弘光大而生萬物天地畢矣何難測度哉若<lb/>
較其㝷尺廣袤而后謂之盡則天地一器也安得言其廣<lb/>
大乎且雄之太玄凖易也易之道聖人演之賢人注之列<lb/>
于六經懸爲學科其義甚明而可曉也雄之太玄旣不用<lb/>
于當時又不行于後代謂雄死巳來世無文王周孔則信然<lb/>
<pb n="KR4d0009_SBCK_018-13b"/>
矣謂雄之文過于伏羲吾不信也僕謂雄之太玄乃空文<lb/>
爾今子欲舉進士而以文比太玄僕未之聞也子又謂六經<lb/>
之文語艱而義奥者十二三易道而易曉者十七八其艱奥<lb/>
者非故爲之語當然矣今子之文則不然凡三十篇語皆迃<lb/>
而艱也義皆昧而奥也豈子之文也過于六籍邪若猶未也<lb/>
子其擇焉子謂韓吏部曰僕之爲文意中以爲好者人必<lb/>
以爲惡焉或時應事作俗下筆令人慙及示人人即以爲<lb/>
好者此蓋唐初之文有六朝淫風有四子豔格至貞元元和<lb/>
間吏部首唱古道人未之從故吏部意中自是而人能是<lb/>
之者百不一二下筆自慙而人是之者十有八九故吏部有<lb/>
是歎也今吏部自是者著之于集矣自慙者弃之無遺矣<lb/>
<pb n="KR4d0009_SBCK_018-14a"/>
僕獨意祭裴少卿文在焉其略云儋石之儲不供于私室<lb/>
方丈之食每盛于賔筵此必吏部自慙而當時人好之者<lb/>
也今之世亦然也子著書立言師吏部之集可矣應事作俗<lb/>
取祭裴文可矣夫何惑焉又謂漢朝人莫不能文獨司馬<lb/>
相如劉向楊雄爲之最是謂功用深其文名逺者數子之<lb/>
文班固取之列于漢書若相如上林賦喻蜀封禪文劉向<lb/>
諫山陵楊雄議邊事皆子之所見也曷甞語艱而義奥乎<lb/>
謂功用深者取其理之當爾非語迃義暗而謂之功用也<lb/>
生其志之向有江翊黄者自謂好古僕見其文義尚淺故<lb/>
荅之曰修之不巳則爲聞人今子希慕髙逺欲專以絶俗<lb/>
爲主故僕欲子之文句易道義易暁也孔子曰由也兼人<lb/>
<pb n="KR4d0009_SBCK_018-14b"/>
故退之求也不及故進之亦僕之志也某頓首<lb/>
　　　　荅晁禮丞書<lb/>
禮丞晁君足下某始識足下時年未冠身未婚逮今四十<lb/>
有四娶妻生子長子復納婦矣足下䇿名十八載官未岀<lb/>
奉常丞青衫白髪司關市之稅某擢第後足下二年爲尚<lb/>
書起曹郎典大邦𬒳金紫其間又再爲制誥舍人一爲翰<lb/>
林學士以某之所得較足下之所屈用時態觀之某不爲<lb/>
不多然道不行則一也某𥚹狷剛直爲衆所知雖強損之<lb/>
未能盡去夫今之領藩服當衝要者必先豐厨傳以㗖人<lb/>
口勤迎勞以恱人心無是二者雖龔黄無善譽矣某皆不<lb/>
能也唯官謗是待又眼病虚花不欲乆視髭蒼髪白老相<lb/>
<pb n="KR4d0009_SBCK_018-15a"/>
見逼終日閱縲囚呵胥吏於刑名錢糓重輕欺詐間用機<lb/>
械以决勝負其于文學無一點墨落紙豈吾道之所欲也<lb/>
今得足下書曁東陽西楚文賦二編覽之無斁乃知足下<lb/>
屈于官而大伸于道者也某缺于道而微得于官者也江<lb/>
都彭門亭里連袤長淮芳草與春色俱緑把𬒮未期秉筆<lb/>
無頼強食自愛以俟大來不宣某再拜<lb/>
　　　　上史館吕相公書<lb/>
月日右正言直史館王某謹齋戒拜書有言于相公<hi>執事</hi>
某累日前以乆不修謁求見相府相公以某館中諸生召<lb/>
坐與語某竊不自料遂以書日歴爲請相公因及史氏廢<lb/>
墜闕人編修且曰國子博士李覺屢以修撰干時政事某<lb/>
<pb n="KR4d0009_SBCK_018-15b"/>
雖對以梗槩曽未畢辭退食傍徨不自寧處何哉古者守<lb/>
道不如守官故以弓招虞人而不進者不見皮冠之故也<lb/>
某雖不才忝在史職至于記簡牘之事定褒貶之文不爲<lb/>
僣也李覺位列國庠當教胄子以詩書禮樂講誦誨誘而<lb/>
巳又安得授之史筆哉今館中之士先進者有若金部貟<lb/>
外郎安德𥙿左司諫兼直祕閣宋泌皆砥礪名節老于文<lb/>
學俾之修撰輿論歸焉其於後進十數輩不敢自衒慮有<lb/>
朋黨之刺也在相公熟叅之相公且曰史筆之難有三焉<lb/>
才也學也識也相公豈以館閣諸生才學識見皆不及覺<lb/>
邪則捨此而取彼可矣若猶未也相公又何如哉况朝行<lb/>
混雜也乆矣唯三館兩制非文士不居一旦又輕之蓋埽<lb/>
<pb n="KR4d0009_SBCK_018-16a"/>
<pb n="KR4d0009_SBCK_018-17a"/>
名廢則教幾乎息矣且名惡可近邪惡可得邪苟無其實<lb/>
雖欲近之逺矣雖欲得之失矣是以仲尼修春秋以名爲<lb/>
主故曰求名而亡欲蓋而彰彼齊豹者欲得不畏強禦之<lb/>
名而聖人不與三叛人者欲蓋其惡名而聖人固書之甚<lb/>
哉仲尼之于名之急也今謂之第一進士得一中允而欲<lb/>
與世浮沉自墮于名節竊爲謂之不取也又謂吾之去職<lb/>
由髙亢剛直者夫剛直之名吾誠有之蓋嫉惡過當而賢<lb/>
不肖太分亦天性然也而又齒少氣銳勇于立事今四十<lb/>
有三矣五年之中再被斥弃頭白眼昏老態且具向之剛<lb/>
直不抑而自衰矣孟子四十心不動養浩然之氣先師五<lb/>
十而讀易可以無大過吾將從事于兹矣謂吾髙亢則無<lb/>
<pb n="KR4d0009_SBCK_018-17b"/>
有也何哉吾爲主簿一年奔走事縣令爲縣令三年奔走<lb/>
事郡守郡守即柴諫議成務也縣令即崔著作惟寧也今<lb/>
皆存焉可問而後如也在三館兩制時倍吾年者皆父事<lb/>
之長吾十年五年者皆兄事之如是而謂之髙亢使吾如<lb/>
何哉是蓋以成敗爲是非以炎凉爲去就者說之云當吾<lb/>
在内庭掌宻命親我者不曰子髙亢剛直將不容于朝矣<lb/>
又不當面折某人邪不當庭爭某事邪及吾退而有是說<lb/>
非知我者也夫子曰天之未喪斯文也桓魋其如予何孟<lb/>
軻曰予之不遇魯侯天也臧氏之子焉能使予不遇哉謂<lb/>
之又謂韓吏部不當責陽城不諫小事不當與李紳爭臺<lb/>
叅以爲不存逺大者吾曰退之皆是也夫守道不如守官<lb/>
<pb n="KR4d0009_SBCK_018-18a"/>
春秋之義也今不仕則巳仕則舉其職而巳矣舜作<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器<lb/>
諫者不止君豈有明于舜乎事豈有小于<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器乎蓋塞其<lb/>
漸也退之爲大京兆兼御史大夫不臺叅蓋唐有制也故<lb/>
退之引桂管中丞得免臺叅以自解則曲在紳矣吾又見<lb/>
退之爲袁州刺史故事觀察使牒部刺史皆曰故牒時王<lb/>
弘中廉問江西以吏部鉅賢特自損曰謹牒而退之致書<lb/>
懇請以爲冝如舊制夫如是退之可謂當官而行何強之<lb/>
有者也謂之其少詳焉雖然謂之之親我昆弟不能及也<lb/>
吾敢不多謝而自悔焉東閩風土與中土異善飯自愛是<lb/>
吾心也月日某頓首<lb/>
王黄州小畜集卷第十八<lb/>
</p>
<p>
</p>
  </div>
</body>
</text>
</TEI>
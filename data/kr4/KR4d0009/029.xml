<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_029-1a"/>
王黄州小畜集卷第二十九<lb/>
　　碑誌<lb/>
　　　　　故啇州團練使翟公墓誌銘<lb/>
　　　　　殿中丞贈太常少卿桑公神道碑<lb/>
　　　　　右衛将軍秦公墓誌銘<lb/>
　　　　　殿中丞贈户部貟外郎孫府君墓誌銘<lb/>
　　　　　累贈太子洗馬王府君墓誌銘<lb/>
　　　　故啇州團練使翟公墓誌銘<hi>并序</hi>
公諱守素守昭儉濟州任城人也其先盖漢丞相方進之<lb/>
裔也曽祖諱某皇任某官祖諱某皇任太子少保致仕考<lb/>
某皇任率府率公即率府之次子也天福初以䕃入仕補<lb/>
<pb n="KR4d0009_SBCK_029-1b"/>
左班殿直轉供奉官自晉至漢時亂位卑祗役不暇故勤<lb/>
雖至而功未立矣洎周髙祖以来奉皇華将宻命號為稱<lb/>
職者屈指比數公首與之世宗初平淮甸詔公為蘄州兵<lb/>
馬監押兼沿江廵槏善修其職改承天軍使自是聲績聞<lb/>
于時矣我太祖神德皇帝乾德中始議平蜀用許帥王全<lb/>
斌為主将且擇使臣恭謹者隨軍任使而公實從焉蜀既<lb/>
平公奉㨗書馳馹騎入奏太祖嘉之擢授引進副使時故<lb/>
中書令石公以佐命元勲始拜平章事鎮汶陽乃詔公為<lb/>
鄆州生辰國信使賞勞也尋加判四方舘事且以全蜀雖<lb/>
下羣盗未息再命公分屯士卒經畧郡縣乘傳徃復頗得<lb/>
機宜由是益親信矣開寳中麟府二州畨族搔動以争地<lb/>
<pb n="KR4d0009_SBCK_029-2a"/>
不决聞于朝廷公承詔和戎部落恱服扈從輦輅薄伐并<lb/>
門轉引進使出為成都管内十州都廵檢使賜錢五百萬<lb/>
謝日復受宣充鳯翔府魏王符公官吿使公以錫賚優厚<lb/>
懇譲不已太祖曰汝十州廵警煩費亦多不足讓也當時<lb/>
寵任在同列間鮮有其比及受代歸朝㑹淮海王入覲命<lb/>
公迎勞頗得禮容并寇稽誅大勲未集輯公與洺州防禦<lb/>
使郭進領偏師侵掠深入敵境至五臺縣界取禾蹂稼實<lb/>
有力焉今上嗣寳圗行兊澤授客省使憲州刺史㑹梅山<lb/>
洞蠻恃險叛亂受詔為都部署招懐討撃五谿悉平淮海<lb/>
王納版圗奉朝請公為两浙十三州安撫使尋知杭州軍<lb/>
州事勞来安輯浙民便之政成召歸為西京都廵檢使因<lb/>
<pb n="KR4d0009_SBCK_029-2b"/>
權知河南府兼留守司事浩穣之政雅亞上都簡事勤公<lb/>
月餘自理加以修宫闕奉軺轉貴倖旁午終無間言加啇<lb/>
州團練使上念延安戎夏雜處以公麟府之役深識畨情<lb/>
知延州軍州事端拱初邉鄙未寕胡羯南牧議者或請堅<lb/>
壁以待之公以河北諸州繕修城壘遂充天雄軍兵馬鈐<lb/>
轄知大名府復以上黨近邉素稱難治知潞州軍州事咸<lb/>
有課最逹于朝端上方考古道興方田俾封疆之臣修耕<lb/>
戰之偹公為代北方田都部署事畢改并州兵馬鈐轄移<lb/>
夏州駐泊未幾知鳯翔府事朝議以趙保忠歸國鎮夏臺<lb/>
可息經費求其監䕶無易公者遂再徃焉承公上戢下頗<lb/>
叶便宜改石州駐泊上以公馳驅且乆齒髪漸高俾歸郡<lb/>
<pb n="KR4d0009_SBCK_029-3a"/>
封以均勞逸在郡周歲方将拜章乞骸歸老田里以淳化<lb/>
三年八月五日　疾終于官舍享年七十一娶張氏封清<lb/>
河郡君先公而終子二人長某早亾次繼恩右班殿直孫<lb/>
若干人長惟德啇州衙内都指揮使四年四月某日葬于<lb/>
開封府某縣某郷某里禮也公歴四朝事八主檢校官自<lb/>
常侍至大保兼官自監察至大夫階自銀青至光䘵勲自<lb/>
武騎尉至上柱國爵自縣男至郡矦食邑自三百户至一<lb/>
千户惟公謙和畏慎慈恵恭謹積此八者終身不衰嘗莅<lb/>
大都臨劇務無㽜事無敗獄以矜嚴訓軍旅以持重守邉<lb/>
防出疆有專對之才行師無失律之咎世之稱諳練時務<lb/>
者公寔首焉及治啇於郡事尤簡盖國家優賢養老且休<lb/>
<pb n="KR4d0009_SBCK_029-3b"/>
息之而早夜孜孜未始懈怠若初筮仕者每㫁一大辟雖<lb/>
罪状眀白了無所疑亦必委細諮詢徧乎僚吏以至再三<lb/>
而後用法復能不忤物不近名奉詔條外不求赫赫之譽<lb/>
知屬吏過失未嘗面言必因公宴引數十年前事曰某人<lb/>
嘗為某過得某罪旁指曲諭微警誡之周旋慎宻率多比<lb/>
類故能四十年間無纎芥之過始全身于亂世終立事于<lb/>
清朝語侯伯間未易可得考牖終下不亦休哉某左官啇<lb/>
山實公之副<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>聞履行淂以直書銘曰<lb/>
官二千石世禄之厚公能守兮齒七十一人生之夀公能<lb/>
有兮委質眀代保無咎兮歸全幽宅光有後兮<lb/>
　　　　殿中丞贈太常少卿桑公神道碑銘<hi>并序</hi>
<pb n="KR4d0009_SBCK_029-4a"/>
按喪葬令五品已上立碑螭首龜趺髙不得過九尺又云<lb/>
文武五品已上致仕官薨卒者其吊祭<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>物依見任殿中<lb/>
丞品第五太常少卿品第四今雲中留後桑侯葬先少卿<lb/>
樹碑于神道用舊制也公諱光輔字魯卿其先弘羊以心<lb/>
計得幸于漢武世居東郡之黎陽徙家于高平鉅野縣周<lb/>
顯德中以縣為濟州今為郡人焉曽祖某祖某並隱晦不<lb/>
仕考諱某宻莒州縣主簿公即莒縣府君之長子以唐天<lb/>
祐甲戌歳生于鉅野既冠長七尺風貌峻整襟懐豁如治<lb/>
三禮窮其淵奥隨郷舉累上為權勢所軋退耕肄業一不<lb/>
屑意太平興國初太宗皇帝親試舉人㧞孤貧湮厄之士<lb/>
公始以本科擢第于御前觧褐許州郾城主簿㑹太宗視<lb/>
<pb n="KR4d0009_SBCK_029-4b"/>
征并壘詔郡縣督民飛輓以餉六師郾城令當行令畏懦<lb/>
有憂色公曰古人辭易不難辤急病譲夷吾之志也今天<lb/>
子䝉犯霜露吊伐叛逆臣下宴安之時耶遂詣郡請代令<lb/>
行事畢賞勞改濰州團練推官祕書省校書郎俄遷大理<lb/>
評事兼監察御史充泰寕軍節度推官時㽜後已掌禁軍<lb/>
號御龍直以宿衛忠謹恩顧彌渥從容侍立奏曰臣父年<lb/>
齒甚高為藩郡從事非所樂也臣坐享厚䘵不得奉朝夕<lb/>
之膳心所未足因制授太子左賛善大夫致仕眀年轉殿<lb/>
中丞賜五品服色優㳺輦下時議榮之以淳化二年六月<lb/>
十二日寝疾終于上都之官舍享年七十八以㽜後貴賻<lb/>
贈有加是月權窀于法寳寺自淳化四年太宗郊祀至咸<lb/>
<pb n="KR4d0009_SBCK_029-5a"/>
平元年今上嗣位由成均博士累贈奉常亞列大夫張氏<lb/>
先公而亡追封南陽郡太君子四人長曰賛即㽜後太傅<lb/>
次曰某次曰某次曰某女一人適某官以某年某月某日<lb/>
葬于本縣獲麟郷休祥里以清和郡太君祔焉禮也公讀<lb/>
周公孔子之書而道屈于埸屋負冉有季路之政而命厄<lb/>
于州縣積善餘慶㽜後得之用能㑹風雲于代邸執干戈<lb/>
以衛社安邉却敵勢若長城尊主庇民精貫白日善訓之<lb/>
道有自來矣某鉅野人也為兒童時少卿數来吾家先人<lb/>
命拜少卿踞受曰童子荅某常記之見託勒銘詞實無媿<lb/>
銘曰<lb/>
冨貴無種善惡有源不在其身在其子孫少卿儒雅㽜後<lb/>
<pb n="KR4d0009_SBCK_029-5b"/>
藩垣文武之道在公一門公来懸車享茲眉夀何以饋之<lb/>
肥羜㫖酒公去賓職處茲髙堂何以貴之赤<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>銀章令終<lb/>
帝里歸葬吾郷樂卿襃贈壠樹増光刻銘真宅千古流芳<lb/>
　　　　右衛将軍秦公墓誌銘<hi>并序</hi>
栢翳之盛享國于秦其後子孫或以為姓公諱某字某廬<lb/>
江人也曽祖某唐末事吴以功為武昌軍節度使事見本<lb/>
國史祖太岳州刺史父進逺宣州節度副使贈右監門衛<lb/>
率府率公即率府之長子當李氏建大號也弱冠起家補<lb/>
殿前承㫖仍令禁中侍從先主殁中主嗣位以公為行從<lb/>
副使益加親信恩寵莫貳公謹儉愓厲卒以無咎中主幸<lb/>
南昌而終公寔扈從受遺命冊後主于建康禮畢議功将<lb/>
<pb n="KR4d0009_SBCK_029-6a"/>
加不次公三上章願守陵寝情不可奪優詔許之授陵臺<lb/>
令朝夕洒埽朔望涕泣積十餘歳其志不衰後主聞之頗<lb/>
為悲慟詔書三下強起公為尚衣使澄心堂袛候澄心堂<lb/>
後主讌私之所也非親宻未嘗至此凢關機務公必與焉<lb/>
王師吊伐之歳以公為撫州兵馬都監擇才而捍難也師<lb/>
環金陵城中堅壁時朝廷命浙兵攻其東以公為夀昌殿<lb/>
使充建州監軍使知軍州事昇州不守亾将盧綘率潰亂<lb/>
之兵屠歙州殺郡牧逺近為之震駭頓兵富沙逼我城壘<lb/>
公堅守力戰郡人獲全後主降詔于郡縣曰天命有歸無<lb/>
復頋望且命封府庫以聼朝㫖公奉詔哭訖緘符印使次<lb/>
子羲表納焉太祖嘉其為臣有節完郡有功璽書襃羙錫<lb/>
<pb n="KR4d0009_SBCK_029-6b"/>
賚有加以羲爲右班殿直公歸京師便殿淂對恩禮越等<lb/>
授西京作坊使金紫光禄大夫檢校司空兼御史大夫上<lb/>
柱國初江表之平也諸郡守長于蒼黄中侵取官財用以<lb/>
封植後皆自敗並伏其辜惟公束身而歸毫釐無取太宗<lb/>
嗣位素聞其事非時召見慰勞乆之賜錢三十萬以本官<lb/>
監白波軍居三年授西京廵檢使賜錢如白波之數歳滿<lb/>
充廣英等十二州廵檢使又賜錢五十萬歸朝改右監門<lb/>
衛将軍爵爲開國矦食邑一千五百户淮南六州廵檢使<lb/>
轉右領軍衛将軍實封二百户淳化五年歸朝以五月某<lb/>
日寝疾終于私第享年七十八夫人陳氏封頴川縣君以<lb/>
令淑聞于宗族先公而亾三子長曰著舉進士不第而卒<lb/>
<pb n="KR4d0009_SBCK_029-7a"/>
次即羲也今為西頭供奉官閤門袛候以才幹為時所推<lb/>
有後之慶其在兹乎季曰㳟亦早夭二女並適人而逝以<lb/>
某年某月日葬于某州某縣某郷某里以頴川縣君祔禮<lb/>
也某與羲交甚熟託為銘曰<lb/>
李氏割據百官備具去就終始公淂其所人皆冐榮我守<lb/>
臺陵銜哀十稔寵詔三徴人去危邦我守孤壘郡民是完<lb/>
國亾乃已人幸喪亂侵取公財我無一毫空手而来我公<lb/>
来思二聖念之内職環尹便蕃寵錫人患凶夭我獨眉夀<lb/>
人憂子孫我獨有後天之報施在公匪謬誌墓刻銘水光<lb/>
世胄<lb/>
　　　　殿中丞贈户部貟外郎孫府君墓誌銘<hi>并序</hi>
<pb n="KR4d0009_SBCK_029-7b"/>
端拱元年正月朔殿中丞冨春孫公自龍州受代終于岐<lb/>
山諸孤䕶喪㩲窆于許服闋長子何舉進士中甲科聲名<lb/>
振天下俄拜右正言直史舘賜三品服進階為朝奉郎䇿<lb/>
䇿為騎都尉且命副漕運使于畿甸之西按行數十郡屬<lb/>
吏故人負弩望塵之不暇今春上郊祀畢以何貴制贈殿<lb/>
丞府君為尚書户部貟外郎将改葬請進士王巘齎書来<lb/>
滁上乞銘于工部郎中王某公諱庸字鼎臣其先出于姬<lb/>
姓春秋時事衛為卿三國時據吴稱伯五代祖植始渡江<lb/>
為頴川長史髙祖簡徙居于蔡曽祖中祖真皆隱德不仕<lb/>
考諱鎰贈大理評事先妣劉氏追封彭城縣太君皆從公<lb/>
之貴也公即評事之次子少孤力學舉進士不第退而修<lb/>
<pb n="KR4d0009_SBCK_029-8a"/>
經世之務欲以布衣干天子取顯位而行道此其志也周<lb/>
顯德中徒詣招諌匭上賛聖䇿凡二十有四條多引貞觀<lb/>
觀時文貞公事以自比世宗覧而奇之命試䇿于西掖觧<lb/>
褐除開封府兵曺叅軍㑹省吏員再考而罷建隆初授河<lb/>
南府河南縣主簿月餘丁彭城太君憂服竟留守向公從<lb/>
民之從以前銜署攝又權司法叅軍乾德中調于天官得<lb/>
開封尉以親王出尹而公實事之秩滿考績議當羙遷㑹<lb/>
上言令錄多缺有詔趍吏部亟行補注且曰無限品第因<lb/>
折六資為豋州錄事叅軍居十載不得代太平興國五年<lb/>
徙宫巴蜀㑹朝逹表公之才且稱其滯上亦記公之名始<lb/>
授太子左賛善大夫尋以本官知荆門軍事眀年賜緋衣<lb/>
<pb n="KR4d0009_SBCK_029-8b"/>
銀章旌善政而酬乆次也移典龍州軍州事雍熈初遷殿<lb/>
中丞在郡四年得疾肩輿而歸享年六十有七夫人張氏<lb/>
故國子博士潤之女也先公一年而亾生以夫貴封清河<lb/>
縣君殁以子貴追封河内縣太君次子僅舉進士文學如<lb/>
其兄次子侑少秀爲詩長女適鄂州錄事叅軍王道隆夫<lb/>
亾守志次女適進士劉仲堪俊而有文某年某月某日葬<lb/>
于河南府某縣某郷某里從廷評府君之塋以河内太君<lb/>
祔馬禮也昔西漢選用經術眺錯董仲舒以對䇿髙第顯<lb/>
太宗㐮㧞王佐劉洎馬周以上書稱㫖逹户部其斯人之<lb/>
徒歟盖士君子得其時則功成事立大位及于身無其時<lb/>
則卷道藏器餘慶發于後報若影響曷嘗有差始世宗淂<lb/>
<pb n="KR4d0009_SBCK_029-9a"/>
公之䇿即欲擢升諌垣有沂水人趙守微以草澤上章拜<lb/>
右拾遺未幾坐家行不修貶啇州户曺掾丞相范魯公謂<lb/>
公誠有奇才歴試而後用時移事去沉于州縣此一不遇<lb/>
也故事尉两畿四赤者滿歳則拜諌官御史由是而為大<lb/>
寮公獨折資紏郡陸沉者十稔此二不遇也上乆在藩邸<lb/>
僚吏數多即位以来鮮不超擢其間才如孔維者亦至祭<lb/>
酒而公守道退黙未嘗自陳竟以列庶僚典逺郡而終身<lb/>
焉此三不遇也嗚呼天其或者屈公之位而大公之嗣乎<lb/>
至于業官之績可以為吏師修身之道可以為人範亷財<lb/>
慎言出于天性好學博古老而不衰又今人之所不及也<lb/>
具于家状此不復書有文集二卷十行于代味其言知其<lb/>
<pb n="KR4d0009_SBCK_029-9b"/>
道矣初廷評府君以通五經隨計于僖宗朝屬巢寇覆二<lb/>
京而罷干戈之中講誦不輟秦宗權欲引為賓介以疾拒<lb/>
之夫如是則户部之賢三英之秀有自来矣先是某為左<lb/>
司諌知制誥有以何之文相售者見其文有韓栁風格因<lb/>
夸于同列薦于宰執間居數月何始来候吾又得僅之文<lb/>
一編時給事中兼右庶子畢公與吾同典誥命適来吾家<lb/>
因僅出文以示之讀未竟乃大呼曰嚇死老夫矣其為名<lb/>
賢推服也如此僅之就舉也以兄中状元抑之未第方今<lb/>
搢紳中言掌誥之才者咸曰朝廷不命其人則已命之則<lb/>
必何也埸屋中語科第之殊級者亦曰國家罷舉則已舉<lb/>
不罷則首冠者必僅也吾是以知廷評之積德户部之道<lb/>
<pb n="KR4d0009_SBCK_029-10a"/>
屈在夫三子矣豈止文學之出人矣又将富貴之逼人身<lb/>
也銘曰<lb/>
賢人有位止于身貴無時子孫得之廷評素履家食而已<lb/>
户部偉才朝班而止貽謀遺志付與三子三子堂堂天實<lb/>
祐爾賦爾懿文錫爾繁祉翰飛聖朝何啻萬里君子曰孫<lb/>
氏之諸孤其光顯于宋乎<lb/>
　　　　累贈太子洗馬王府君墓誌銘<hi>并序</hi>
在昔唐鼎入梁諸矦各專其地就齊魯而言則王師範㨿<lb/>
淄青時溥據徐宿朱瑾據兖鄆皆南結吴人以張聲援西<lb/>
向而拒梁梁太祖通和討伐智力殆盡僅能平四州之地<lb/>
而吴軍北侵益急自清口之敗梁兵縮首不出當時沂宻<lb/>
<pb n="KR4d0009_SBCK_029-10b"/>
之民𬒳亂尤甚不死于餒即死于兵非豪傑不能活妻子<lb/>
况庇其郷黨乎于是民相保聚離為八寨以捍南寇府君<lb/>
之祖諱某以負勇敢知禮義為郷人所推朝廷就署為沿<lb/>
邉八寨都揮使却敵完民聲入賊境雖吴弩之勁不敢北<lb/>
射一矢使人得耕桑嫁如治平時後以老病而終府君之<lb/>
顯考諱某襲父職無懈屬晉氏有平陽之辱中原無主賊<lb/>
帥趙重将掠髙宻南奔顯考府君以父子繼職䕶邉窮廹<lb/>
不已竟殁于賊衆推府君嗣其事府君諱某字某時年十<lb/>
八雪泣枕戈期以盡敵不墜世業邑人賴焉既而世宗以<lb/>
一代英主削平淮夷府君始去兵即農厚自封植僮奴數<lb/>
百指奔赱供事樹桑墾土衣食以豐馬牛豚羊蕃息蔽野<lb/>
<pb n="KR4d0009_SBCK_029-11a"/>
槌鮮釀黍以享賓客聚書講學以教子弟任侠自許弋獵<lb/>
為娱逰人歸之如公郵里人服之如官府至于縣大夫郡<lb/>
刺史咸禮重焉嘗歎曰自祖考及吾生在亂世庇民禦寇<lb/>
其勤寔多未嘗授一官食㪷粟報施之道吾有後乎以開<lb/>
寳六年十月十二日終于家享年四十八始贈大理評事<lb/>
再贈本寺丞今上即位贈某官夫人劉氏封彭城縣太君<lb/>
淳化五年以疾終楚州官舍至道二年追封南陽縣太君<lb/>
婦德母道有史舘朱台符為之誌二男長曰子輿字希孟<lb/>
擢進士第長于辭賦典麗可愛今為殿中侍御史賜五品<lb/>
章服先是國家以鹺茗漕運之務付于希孟東極温福西<lb/>
盡荆湖南距畨禺北止淮甸凢半天下悉以委焉希孟裁<lb/>
<pb n="KR4d0009_SBCK_029-11b"/>
量經制咸得中其宿弊舊訛一皆剔削去繁存要公私便<lb/>
之每一艤舟一就舘則郡縣申牒委積如阜待報而返間<lb/>
不容時加以舊無規䋲事有利害希孟閱視剖判遣之如<lb/>
流施于有司靡不中理所謂幹國之蠱魚人之才者也次<lb/>
曰未冠而卒五女既嫁而死在室而夭者凡四人焉今存<lb/>
者潤州司户叅軍劉貞固之妻也以某年某月某日葬于<lb/>
宻州莒縣某郷某里以南陽太君祔禮也王氏皆帝王之<lb/>
後居太原者爲姬姓隋末大儒號曰文中子府君之先也<lb/>
六代祖因官宻上愛岱嶽東嶽蒙之秀又其俗𬒳周公太<lb/>
公孔子之化遂家人焉至今宻人呼忻代王家以别瑯邪<lb/>
之族夫如是府君其周之苗裔乎某與希孟既爲布衣交<lb/>
<pb n="KR4d0009_SBCK_029-12a"/>
又為同恩生重以宗盟情分欵宻丈人之墓所宜為銘曰<lb/>
姬姓王氏居于太原隋文中子即其裔孫宻上因官其後<lb/>
家焉遇亂習武三世百年府君禦宼無禄無夀隂德所施<lb/>
宜其有後乃生殿中少豋秀茂立朝顯親襃贈禮厚掦名<lb/>
以道克家惟孝誌墓刻銘永光祖考<lb/>
王黄州小畜集卷第二十九<lb/>
<pb n="KR4d0009_SBCK_029-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_026-1a"/>
王黄州小畜集卷第二十六<lb/>
　　擬試内制五題<hi>凡四副</hi>
　　　　　郷老獻賢能書賦<lb/>
　　　　　宫漏出花遲詩<lb/>
　　　　　雲州節度使加使相麻<lb/>
　　　　　搜訪唐末已来忠臣子孫詔<lb/>
　　　　　　正郎告老可太常少卿致仕制<lb/>
　　　　　黄屋非尭心賦<lb/>
　　　　　春晩緑野秀詩<lb/>
　　　　　　放五坊鷹犬詔<lb/>
　　　　　　批答䖏士陳搏乞還舊山<lb/>
<pb n="KR4d0009_SBCK_026-1b"/>
　　　　　　日月光天德賦<lb/>
　　　　　　四時和爲玉燭詩<lb/>
　　　　　　授節度使兼中書令西京留守麻<lb/>
　　　　　　除右拾遺諸王府記室叅軍<lb/>
　　　　　　允邉上節度使入覲批答<lb/>
　　　　　　崆峒山問道賦<lb/>
　　　　　　五老化流星詩<lb/>
　　　　　　授節度使左金吾衛上将軍制<lb/>
　　　　　　誡諸王詔<lb/>
　　　　　　賜漢南國王生辰金銀器<lb/>
　　　　　郷老獻能書賦<hi>郷老之薦登彼天府</hi>
<pb n="KR4d0009_SBCK_026-2a"/>
古者選于里舉于郷考德行而賓之以禮典賢能而獻之<lb/>
于王是故郷老之薦不濫貢士之道有光豈不以敦至教<lb/>
合要道察之于郷黨升之乎俊造合議于衆寡㝎謀于耉<lb/>
老非賢不舉在百行之孔修唯善是從非一郷之皆好區<lb/>
以别矣尊而寵之察道藝而斯茂表公共而滅私于以振<lb/>
郷大夫之職于以行郷飲酒之儀厥時徹讌拜書以薦遂<lb/>
使乎賢者能者靡至乎自媒自衒自才見舉固于我以何<lb/>
求在邦必詢所欲人之知勸既而有禄斯膺有位斯豋嘉<lb/>
黄髪之上獻匪玄纁之下徴拜而受所以知樂善尊老義<lb/>
而舉所以見推賢譲能其進也若石之投水其類用也類<lb/>
木之從䋲然後佞倖之風不起激勸之道自彼咸謂乎爾<lb/>
<pb n="KR4d0009_SBCK_026-2b"/>
公爾侯亦在乎我郷我里學優則仕豈患人之弗知沒世<lb/>
不稱唯曰士之深恥故得朝有多士野無遺賢以此取人<lb/>
道合于邃古以此治世功侔乎上天乃郷舉里選之謂信<lb/>
朝行夕斆者焉我國家茂育羣材躋攀太古任賢克舉二<lb/>
八闡化自齊于三五小臣待詔向金門碩詣公車之府<lb/>
　　　　宫漏出花遲詩<lb/>
丹禁遲遲漏深宫灼灼花繁枝開正滿清韵出何賖静拂<lb/>
紅英宻㣲穿翠葉斜依稀驚宿蝶冷落動晨鵶細逐香離<lb/>
檻輕翻露滴沙碩當直仙署鈴索共交加<lb/>
　　　　雲州節度使加使相麻<lb/>
門下臨戎閫外伏金鉞以專征定䇿幄中升玉堂而論道<lb/>
<pb n="KR4d0009_SBCK_026-3a"/>
眷惟重柄實在全才向匪得人固無虚授其有威稜却敵<lb/>
勇毅安邉式旌善戰之功别舉疇庸之典乃求吉日特舉<lb/>
徽章具官某劒恥一人城長里禀氣而全鍾太白論兵而<lb/>
自著金韜爰自作翰雲中威行塞外倬彼亷頗之勇略居<lb/>
然魏尚之英風念劳而閣列丹青己圗奇表効節而門開<lb/>
朱白屢奏邉功宜升調鼎之資俾耀築臺之貴雖匃奴畏<lb/>
憚已知域外之雷霆而黔首燋熬更作人間之霖雨詎云<lb/>
優異姑示甄酬於戯位極人臣荣兼将相勿期驕而伐善<lb/>
宜盡瘁于匪躬永保崇髙何煩訓勵可依前件<lb/>
　　　　搜訪唐末己來忠臣子孫詔<lb/>
敕皇王之典道在賞延公侯之家義聞必復漢帝想二臣<lb/>
<pb n="KR4d0009_SBCK_026-3b"/>
之壠爰求近親元和念五代之孫詔還故宅朕祗膺駿命<lb/>
景慕前王慮忠孝之臣僚有替陵之苗裔将行激勸宜示<lb/>
甄収應唐末已来梁朝而下或直言于昏主奮不頋身或<lb/>
立事于亂邦見危致命名姓雖存于青史子孫己混于白<lb/>
丁流落閭閻湮沉門閱量器能之可用委長吏以上言庶<lb/>
遵有後之文更勵為臣之節人或㒺冐國有刑章凡在守<lb/>
臣副台深㫖<lb/>
　　　　正郎告老可太常少卿致仕制<lb/>
敕具官某卧錦為郎懸車告老特舉賢優之典用旌知止<lb/>
之心清資俾貳于奉常白首免嗟于郎署恩榮所及汝其<lb/>
佩之可依前件<lb/>
<pb n="KR4d0009_SBCK_026-4a"/>
　　　　黄屋非堯心賦<hi>黄屋車貴非帝堯意</hi>
惟彼陶唐憂民道光處黄屋之非貴慮黔黎之弗康忘彼<lb/>
乘輿示一人之勤儉思乎稼穯見百姓之平章不然又安<lb/>
能禅位于大舜比崇于軒黄者哉豈不以天生蒸民樹之<lb/>
司牧方誕敷于文德匪㽜心于華轂善行無迹我則期同<lb/>
軌于萬方覆轍在前我則致可封于比屋盖以樂為御德<lb/>
為車欲躋民于仁夀将納國于華胥苟兆民之困矣雖萬<lb/>
乘以焉如憂勞于四海九州未臻富庶頋盻而鸞旗鳯盖<lb/>
終類蘧蒢有以見上德為心下民可畏唯惸獨以是念匪<lb/>
崇髙兮自貴遂使轔轔之響莫逹于四聰慄慄之心常咨<lb/>
于庶彚自然我躬以瘠我民以肥但慮一夫而惕惕焉知<lb/>
<pb n="KR4d0009_SBCK_026-4b"/>
四牡之騑騑足可使域中之御朽乘乾因兹而取則天下<lb/>
之車轍馬迹由是而知非所以道冠百王功齊五帝焦勞<lb/>
之德㒺怠濬哲之風靡替耕田鑿井固何有於萬民神智<lb/>
天仁自流芳于百世今我后功邁伯禹心侔十堯處越蓆<lb/>
而古風斯振設土堦而儉德弥昭御六馬以兢兢常思罪<lb/>
已通八蠻而穆穆尚戒宣驕故得洪業弥芳玄穹䧏瑞念<lb/>
蒼生而唯恐無告乘金輅而未嘗介意小臣待詔于公車<lb/>
碩比伊耆之故事<lb/>
　　　　春晩緑野秀詩<lb/>
雨過川原上凝眸送晩春韶光銷欲盡野色望来新天末<lb/>
迷藍嶂江湄亂麴塵垂揚難認影幽鷺莫藏身逺接天邉<lb/>
<pb n="KR4d0009_SBCK_026-5a"/>
幕晴和草展茵眀時四郊静凌亂踏青人<lb/>
　　　　授六尚書節度使麻<lb/>
門下國之喉舌尚書實緫于六曺王之爪牙連帥出叅于<lb/>
十乘在昔唯求于藩屏我朝復藉于循良自非文武之全<lb/>
才莫預邦家之慎選其有本由儒雅兼著韜鈐郤縠之禮<lb/>
樂詩書義之府也仲尼之爼豆軍旅兼而有之宜分經國<lb/>
之材各受殿邦之寄爰頒寵命式表殊恩具官某等或天<lb/>
賦器能或時推謇諤揚歴盡試難之任周旋居求理之朝<lb/>
騰<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>而龍駕乾綱俱呈歩驟雍穆而鳯吹律本共洽和平<lb/>
暫㽜調鼎之恩先授豋壇之柄進賢冠而納言幘已峻朝<lb/>
端仗黄鉞而擁白旄更光儒道仍加食菜式重分茅於戯<lb/>
<pb n="KR4d0009_SBCK_026-5b"/>
名器不可以假人是予所慎富貴弗期而驕至在爾<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>思<lb/>
勉承出将之榮勿辱知臣之鍳徃踐厥位欽哉朂哉可依<lb/>
前件<lb/>
　　　　放五坊鷹犬詔<lb/>
敕王者狩必以時除災害於黎庶射而豋爼表孝薦于祖<lb/>
宗過此以還盡爲非禮朕祇膺大寳弗敢盤逰爰自國初<lb/>
因其舊制五坊設畋獵之備四海貢鷹犬之儔雖則存而<lb/>
勿論未如不作無益况又青骹黄耳耗民用以居多雨血<lb/>
風毛匪朕心之所欲宜從式釋放式表憂勤應五坊鷹鶻<lb/>
等並委本坊使即時放散所有狗犬人願収養爲警備者<lb/>
亦聼仍敕天下今後不得更進鷹犬庶使發狂之言遐遵<lb/>
<pb n="KR4d0009_SBCK_026-6a"/>
于老氏外荒之戒無愧于古書亦所以見朕惠及于飛走<lb/>
也告布中外稱朕意焉<lb/>
　　　批答處士陳搏乞還舊山表<lb/>
所上表事具悉昔者帝堯臨于大寳許由稱之外臣雖居<lb/>
萬乘之尊不屈匹夫之志想彼貞節朕常嘉焉卿不仕王<lb/>
公多歴年歳雅有神仙之態蔚為高尚之人爰自近年屢<lb/>
云請見雖玉堂金闕暫喜于来朝岫幌雲關遽求于歸隱<lb/>
可認不覊之行用全獨善之心披閱奏章良多嘉尚所請<lb/>
冝依<lb/>
　　　　日月光天賦德<hi>陽景隂魄光彼天德</hi>
日月焜煌麗乎天兮秉陽既垂光于率土實耀德于穹蒼<lb/>
<pb n="KR4d0009_SBCK_026-6b"/>
配行健之功功深煦育叶無私之道道契皇王是何鑿混<lb/>
沌之精挂羲舒之影循環分晝夜之度盈縮逓歲時之景<lb/>
重輪重珥為當代之休祥行疾行遅是何人之馳騁但見<lb/>
乎来徃天心舒陽慘隂浴咸池而杲杲逗斜漢以沉沉仰<lb/>
之弥髙自可侔于聖德無幽不燭固取象于君臨藹藹晨<lb/>
曦亭亭夜魄覆㿽雖隔于照燭圎盖實資于輝赫運行不<lb/>
息四時于是乎成功遐邇具瞻九土以之而光宅觀其日<lb/>
之始也升若木拂扶桑光天德兮臨八荒龍吐熖而氛霾<lb/>
蕩盡烏騰晶而魑魅潜藏于以瑞呈五色于以眀列三光<lb/>
月之始也出金天突瑶水光天德兮照千里兎奔而挂影<lb/>
時揺蟾躍而露華輕委于以輾碧落而皎兮于以掩繁星<lb/>
<pb n="KR4d0009_SBCK_026-7a"/>
而嘒彼厥象昭然斯為得天附高眀而能乆蘓物彚以無<lb/>
偏行中道而瞳曨幾彰聖代逐左旋而出沒暗送流年我<lb/>
國家道契貞眀功齊剛克修五紀以叶用照萬邦而取則<lb/>
夫如是叔寳之徒冝咏歌于帝德<lb/>
　　　　四時和為玉燭詩<lb/>
尭舜欽天日羲和正暦時銅渾列辰象玉燭照華夷真宰<lb/>
潜能秉飛亷詎可吹祥光長赫矣佳號得温其㘅處非龍<lb/>
首燃来豈鳯脂皇眀方比盛鑑物自無私<lb/>
　　　　授節度使兼中書令西京㽜守麻<lb/>
門下周官重八柄之權掌之者方為崇顯洛食啓二都之<lb/>
地分之者必在勲賢其有族茂山西功高天下畫像早圗<lb/>
<pb n="KR4d0009_SBCK_026-7b"/>
于麟閣分茅繼擁于龍旌将酬征伐之劳冝委居㽜之地<lb/>
具官某名標鐡劵勇號翅人英雄而夜拜長星力扶興運<lb/>
慷慨而自稱大将誓立殊功爰膺推轂之荣累荷殿邦之<lb/>
寄開白門而効死已静邉烽按黒矟以揚威克申戎律加<lb/>
以師貞之外理本尤精得士心而料敵無遺求民瘼而所<lb/>
在稱理輯瑞而無違覲禮獻琛而頗見勤王尊周之大業<lb/>
弥隆分陕之重權斯委仍相加右相式重大臣於戯舜號<lb/>
納言周稱內史極爾人臣之位表予京邑之雄勉伸夹輔<lb/>
之勞無忝崇高之命可依前件<lb/>
　　　　除右拾遺諸王府記室叅軍<lb/>
敕朕藩屏家邦封崇子弟凡于王府必擇時才以爾具官<lb/>
<pb n="KR4d0009_SBCK_026-8a"/>
某文行素高才識兼茂俾爲記室仍列諌垣庶令謇謇之<lb/>
臣體我親親之㫖曵𥚑載茟爾其勉之可依前件<lb/>
　　　　允邉上節度使入覲批答<lb/>
敕某所上表事具悉卿心懸就日役在防秋屢拜封章堅<lb/>
求朝謁載叙雲龍之㑹請離雞鹿之関况聞刁斗無聲烽<lb/>
煙罷警足可别雲中之巨鎮歸日下之長安慰予鷰頷之<lb/>
思遂爾雁門之懇覧奏嘉尚再三不忘所請冝依<lb/>
　　　　崆峒山問道賦<hi>黄帝之道天下清净</hi>
愚嘗歴覧皇王嘉崆峒之所請見軒轅之道光咨有德之<lb/>
人所謂乎不耻下問求無爲之理寕辤乎陟彼高崗故得<lb/>
化臻于冲寂功格于玄黄者也原其雲紀設官弦弧立制<lb/>
<pb n="KR4d0009_SBCK_026-8b"/>
蚩尤脩伏以聼命風后周旋而佐帝尚慮其至化未敷群<lb/>
生未濟乃訪道于名山欲坐忘于浮世既而金根玉輅鳯<lb/>
盖鸞旗萬乘以之順動千官以之恱隨謁帝者之師吾将<lb/>
學矣庶聖人之道可得聞之于是陳稽首之儀揖龎眉之<lb/>
老方初筮以則告俄一言而悟道何思何慮靡煩手以乘<lb/>
乾不識不知自垂衣于大寳䘮天下于忽焉得環中于自<lb/>
然旣絶聖以棄智但牧民而御天姑射神山只在廟堂之<lb/>
上華胥舊國不離樽爼之前徒觀其御彼六龍齊乎一馬<lb/>
尚恭黙之至道闡希夷之大化國風穆若克清夀域之中<lb/>
物態熈然盡到春臺之下故得黜彼聰眀端居穆清㒺象<lb/>
之珠有耀出虚之樂無聲豈比夫舜舉八元方為求理堯<lb/>
<pb n="KR4d0009_SBCK_026-9a"/>
咨四子而後化成者哉我國家尚黄老之虚無削申啇之<lb/>
法令坐黄屋以無事降玄纁而外聘有以見萬國之風咸<lb/>
歸乎清浄<lb/>
　　　　五老化流星詩<lb/>
五老知符命皤然共効靈逰河方告瑞入昴忽為星接武<lb/>
傳歌詠翻身上杳冥来同聚井數去作種榆形鶴髪光難<lb/>
認龍圗兆可聽至今依列宿高印逺天青<lb/>
　　　　授節度使左金吾衛上将軍制<lb/>
門下王者建侯行師取諸易象體國經野法彼天文外則<lb/>
藩垣有仗鉞之權内則羽衛重執金之柄向非勲舊㒺與<lb/>
僉諧其有盡節皇家䇿功清廟陟師壇而且乆提禁旅以<lb/>
<pb n="KR4d0009_SBCK_026-9b"/>
攸宜亦既得人乃頒成命具官某将門襲慶武曲儲精曺<lb/>
景宗箭發餓鴟百里嵩世稱連虎當年誓志一萬户之侯<lb/>
封絶塞立功五十營之兵事考勲庸而進律分茅土以殿<lb/>
邦克彰作翰之劳靡怠獻琛之禮一昨傾心象魏𫐠職京<lb/>
師載成魚水之<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>宜授瓜牙之任爾其戒嚴黄道警肅紫<lb/>
垣致高枕于宸居是予繄賴法鈎陳于環衛在汝恪恭於<lb/>
獻戯以上将之雄兼仕宦之重世祖微時而徤羡趙才沒<lb/>
世以垂名勉繼前賢勿替休命可依前件<lb/>
　　　　誡諸王詔<lb/>
敕朕聞五帝官天下而禪譲于賢三王家天下而封樹其<lb/>
子德已薄矣可不慎乎爾等生帝王之家承祖宗之慶各<lb/>
<pb n="KR4d0009_SBCK_026-10a"/>
踐王位且無軍功不知稼穡之艱難但受崇高之冨貴宜<lb/>
循禮法勿紊典彛凢爾所為必思有益朝謁之暇友悌為<lb/>
娱以德以年雍雍穆穆汝或不子予敢獨親勉行忠孝之<lb/>
風勿貽家國之念佩服丕訓無或忽諸<lb/>
　　　　賜漢南國王生辰金銀器鞍馬詔<lb/>
敕漢南國王星辰垂慶邦國有光咎陶感雲虎之祥克符<lb/>
帝舜仲甫䧏嶽神之質爰佐姬周誕靈既在于兹晨錫命<lb/>
宜遵于異數盖松栢後凋之筭表君臣道合之恩與國同<lb/>
休予所碩也可賜卿金銀器物鞍馬等具如别錄<lb/>
王黄州小畜集卷第二十六<lb/>
<pb n="KR4d0009_SBCK_026-10b"/>
</p>
<p>
</p>
  </div>
</body>
</text>
</TEI>
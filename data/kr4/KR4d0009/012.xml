<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_012-1a"/>
王黄州小畜集卷第十二<lb/>
　謌行<lb/>
　　　　　謝宣賜　御草書急就章并朱邸舊集謌<lb/>
　　　　　應制　皇帝親試貢士謌<lb/>
　　　　　謝政事王侍郎伏日送冰<lb/>
　　　　　酬贈田舎人<lb/>
　　　　　對雪示嘉祐<lb/>
　　　　　送姚著作之任宣城<lb/>
　　　　　送晁監丞赴婺州關市之役<lb/>
　　　　　還楊州許書記家集<lb/>
　　　　　酬處才上人<lb/>
<pb n="KR4d0009_SBCK_012-1b"/>
　　　　　和張校書吴縣㕔前冬日雙開牡丹<lb/>
　　　　　和馮中允爐邊偶作<lb/>
　　　　　賦得南山行送馮中允之辛谷冶按獄<lb/>
　　　　　烏啄瘡驢謌<lb/>
　　　　謝宣賜　御草書急就章并朱邸舊集謌<lb/>
臣聞伏羲畫卦朴且淳蒼頡造字初有文大篆小篆八分<lb/>
體楷隷章草何紛紜因兹八法各有要遂使六藝區以分<lb/>
其中最難惟草聖玄妙功夫自天性又聞關雎夲王化四<lb/>
始洋洋風化下比興賦頌六義分乃有變風兼變雅仲尼<lb/>
刪後屈平作郢客李陵鬪名價古來詩道難得人其唱彌<lb/>
髙和彌寡如今草聖與雅言盡在<lb/>
<pb n="KR4d0009_SBCK_012-2a"/>
吾皇萬機暇元年十月近乾明崇文院靜寒霜晴直廬日<lb/>
午讎書罷閑曵朱衣遶砌行中使傳宣來上界忙把魚湏<lb/>
下堦拜寳函鈿軸光陸離<lb/>
御札文書御製詩折腰搢笏拭雙目汗流魄駭聊一窺急<lb/>
就章何縱横藍田種玉苗初成雪花灑破煙嵐壁黒雲漏<lb/>
岀天漢星乍似鮫人泣下珠無數錯落晶熒滿盤貯又似<lb/>
大鯨吞盡滄海波查牙露岀珊瑚樹朱邸集何淸竒仙風<lb/>
撼動瓊林枝漢皇休道白雲句穆滿虚吟黄竹詩乍似三<lb/>
春直上伯陽臺熈熈物華當眼開又似十洲夜伴王母宴<lb/>
鸞謌鳳吟次第來小臣再拜受一軸擣紙抄詩抄未足焚<lb/>
香朝向天日看執簡夜對星辰讀臣見髙宗飛帛亦有名<lb/>
<pb n="KR4d0009_SBCK_012-2b"/>
筆跡往往頒公卿所得不過三五字當時臣子猶爲榮又<lb/>
見玄宗詩什頗留意吟詠時時成御製屬和止于一兩篇<lb/>
至今史冊猶爲貴若徴往事比明時萬分之一徒爾爲未<lb/>
如我四十三紙聖人作一百二章天子詩永爲家寳藏書<lb/>
篋豈讓西方具多葉且教世世傳子孫長與<lb/>
皇家作臣妾<lb/>
　　　　應制　皇帝親試貢士謌<lb/>
天王岀震寰海淸奎星燦燦昭文明詔令郡國貢多士大<lb/>
張珠網羅群英皇情孜孜終不倦日斜猶御金鑾殿宫柳<lb/>
低籠三月煙爐香飛入千人硯麻衣皎皎光如雪二重瞳<lb/>
親鑒别孤寒得路荷君恩聚首唯言盡臣節小臣蹤跡夲<lb/>
<pb n="KR4d0009_SBCK_012-3a"/>
塵泥登科曽賦御前題屈指方經五六載如今巳上靑雲<lb/>
梯位列諫官無一語自問將何報明主應制非才但淚垂<lb/>
強作豋謌謌舜禹<lb/>
　　　　謝政事王侍郎伏日送冰<lb/>
火雲如山暑雨歇天地爐烘三伏月玉皇教散閬苑冰斵<lb/>
開北陸瓊瑰窟峨峨貯向瑶花合分命中官賜黄閤鳳皇<lb/>
池上玉壷盛温樹風聲頓蕭䬃台恩分與西垣士綸誥稀<lb/>
踈方假寐卞和抱璞入直廬從此驚忙不成睡怒蠅休向<lb/>
筆端飛抵鵲渾疑山下墜寒生毛髪淸牙齒脆若玉芝甘<lb/>
似醴炎風暑氣都不知空作狂謌謝知巳<lb/>
　　　　酬贈田舎人<lb/>
<pb n="KR4d0009_SBCK_012-3b"/>
君不見天上星辰拱環極忽然隕地變成石又不見雲中<lb/>
鷹隼撗髙秋有時榻翼化作鳩人生進退甚類此左遷右<lb/>
轉誰自由憶昔逢君在鄒魯翰林文人東道主一言得意<lb/>
便定交數日論文暗相許邇來倐忽十餘年共上赤霄連<lb/>
歩武禁中更直承明廬深喜蒹葭依玉樹兩制惟君最淸<lb/>
慎筆力辭鋒有餘刄方期夜直金鑾坡誰知共理淮陽郡<lb/>
官銜新換版曹郎腰佩初懸列侯印西垣三字班列閑南<lb/>
靣百城資望峻且應盡意頒詔條豈復廻頭顧文陣下車<lb/>
果有謳謡生賣刀買犢民歸耕黄髪老農皷腹唱雪花雙<lb/>
鹿挾輈行棠隂露濃滴朱紱麥秋風冷吹紅旌行春多暇<lb/>
吟情發閑作長謌寄同列謌中首寫明君語指點神仙爲<lb/>
<pb n="KR4d0009_SBCK_012-4a"/>
舊侣嚴徐雖合在蓬瀛邵杜已聞爲父母重來便恐調金<lb/>
鉉無復區區掌文翰直如經歲未徵黄道在何勞重嗟嘆<lb/>
入則歩蒼苔詠紅藥了事舎人孫處約出則張皂蓋擁朱<lb/>
輪賢明太守召信臣請君屈指數交友似此宦名能幾人<lb/>
逢時誰不欲行道遇主我亦思庇民功名富貴皆待命出<lb/>
處語黙聊衛身一車甘雨方建隼萬國淳風莫泣麟他時<lb/>
宣室召賈誼賢人事業當併伸未間忍見烏兎走鑑裏星<lb/>
星將白首休躭鈴閤家藏書且酌郡齋官給酒嬰兒稚女<lb/>
滿眼前莫負時光笑開口<lb/>
　　　　對雪示嘉祐<lb/>
去年看雪在商州使君命我山寺頭峰巒草樹六百里飢<lb/>
<pb n="KR4d0009_SBCK_012-4b"/>
鼯凍鳥聲啾啾山城窮陋無妓樂何以銷得騷人愁抱缾<lb/>
自瀉不待勸乗興一引連十甌晚歸上馬頗自適狂吟醉<lb/>
舞夜不休今年看雪在帝里瑶臺瓊樹佳氣浮朝廻攬轡<lb/>
聊四望移下五城十二樓樽中有酒翻不飲鬱鬱不快非<lb/>
怨尤吾兒嬌騃未曉事問我胡不私獻酬因令把筆寫我<lb/>
意爲渠吟作雪中謳昔爲副使不理事待罪且免憂人憂<lb/>
今爲諫官非冗長拾遺三館俸入優秋來連澍百日雨禾<lb/>
黍漂溺多不收如今行潦占南畒農夫失望無來麰爾看<lb/>
門外飢餓者往往殭殕填渠溝峩冠旅進又旅退曽無一<lb/>
事禆皇猷俸錢一月數家賦朝衣一襲幾人裘安邊不學<lb/>
趙充國富民不作田千秋胡爲碌碌事文筆謌時頌聖如<lb/>
<pb n="KR4d0009_SBCK_012-5a"/>
俳優一家衣食仰在我縱得飽煖如狗偷况我眼昬頭漸<lb/>
白安能隱几勤校讎何時提汝歸田去賣馬可易數隻牛<lb/>
深耕淺種苟自給藜羮豆粥充飢喉黍畦鋤理學元亮瓜<lb/>
田澆灌師秦侯素飱免作疲人蠹開卷免對古人羞未行<lb/>
此志吾戚戚對酒不飲抑有由期言不敢向人道語爾小<lb/>
子爲貽謀<lb/>
　　　　送姚著作之任宣城<lb/>
平生聞說宣城郡水石幽竒人物俊檻外澄江練不收䆫<lb/>
中逺岫眉𥘉印六朝繁盛至隋唐才人名士遥相望謝公<lb/>
向此憑熊軾白傅曽爲鹿鳴客江樓山寺多賦詩往往題<lb/>
名在僧壁<lb/>
<pb n="KR4d0009_SBCK_012-5b"/>
皇家早歲平吴後翰林賈公爲太守至今淸話玉堂中夸<lb/>
詫江山不離口<lb/>
吾君御極初選藝東樞貳卿新擢第解褐曽縻佐郡官首<lb/>
得宣城爲歷試紫微田郎次登科東樞受代傳㕔事第三<lb/>
牓中第二人今在烏臺爲察視邇來通倅少名流雲泉竹<lb/>
樹應包羞今春忽命桃著作學術縱撗才磊落當年雄揖<lb/>
第三名宦路迍邅乆漂泊去歲獻文重召試新恩始上芸<lb/>
香閣未教修史未演綸宣城奉使聊親民且忻彩服得就<lb/>
養莫歎朱衣未即真舊遊應有交朋在此去仍言㛰宦新<lb/>
下車布政民休休髙吟淺酌誰獻酬夜深紅燭在何處綺<lb/>
霞閣通疊嶂樓公權書札燕許詞未免山僧乞撰碑撰碑<lb/>
<pb n="KR4d0009_SBCK_012-6a"/>
書碑即三載眼看徴詔在丹墀却愁未盡江南興閑坐蓬<lb/>
瀛揮玉柄黄樞侍臣兩制官待君同說宣城景<lb/>
　　　　送晁監丞赴婺州關市之役<lb/>
關征市賦縻賢俊誰愛此官爲吏隱將作晁丞于役時婺<lb/>
女星臨海邊郡黄絹辭髙位尚卑白華行㓗身猶困㑹待<lb/>
時來即併伸也知道在終無悶君不見路隨含笑坐市中<lb/>
屈身豈愧丹陽尹又不見張生狂醉戀楊州冬瓜堰下甘<lb/>
肥遁此行况是奉皇華數丈輕舠載一家擕缾下岸買竹<lb/>
葉挂席背風穿蓼花霜晴震澤初甞橘泉過惠山應試茶<lb/>
虎谿曉雲靈隱雪錢塘夜潮照湖月宻排詩景在途中旋<lb/>
吟新句教兒童漸近金華見隼旟五馬來迎使者車應知<lb/>
<pb n="KR4d0009_SBCK_012-6b"/>
驥足蹔拘絆八詠樓開頻啓宴醉中官妓乞謌詩剡谿紙<lb/>
貴抄新詞他年誰獻子虚賦召入金門五雲路因思元白<lb/>
在江東不似晁丞今獨歩<lb/>
　　　　還楊州許書記家集<hi>許渾孫進家集得官</hi>
君不見近代詩家流胡爲蹇滯多窮愁孟郊顦顇死逆旅<lb/>
浪仙斥逐長江頭張生漂泊冬瓜堰徒云輕薄萬戸侯浩<lb/>
然無成鹿門去李洞慟哭昭陵休生無風教興王化死無<lb/>
勲爵貽孫謀可憐詩道日已替風騷委地何人收髙陽許<lb/>
公精六義獨向<lb/>
聖朝生後嗣因將先集進九重髙歩金臺曵珠履祖德光<lb/>
輝<lb/>
<pb n="KR4d0009_SBCK_012-7a"/>
聖主知府尹賢明丞相子<hi>時維揚權牧即故中令薛相之子</hi>廣陵郡大古<lb/>
九州記室官淸外三字遂令天下學詩人徒羡君家窮四<lb/>
始我來迎侍游江都玳筵往往陪歡娱遂求家集恣吟諷<lb/>
海波乾處堆珊瑚因思賈孟數家一何苦詩鬼嗷嗷餒無<lb/>
主子孫淪没誰及君閑倚紅蓮傾渌醑草檄餘閑好賦詩<lb/>
莫放風情忝爾祖<lb/>
　　　　酬處才上人<lb/>
我聞三代淳且質華人熈熈誰信佛茹𬞞剃髮在西戎胡<lb/>
法不敢干華風周家子孫何不肖奢滛惛亂墮王道秦皇<lb/>
漢帝又雜霸只以威刑取天下蒼生哀苦不自知從此中<lb/>
國思蠻夷無端更作金人夢萬里迎來萬民重爲君爲相<lb/>
<pb n="KR4d0009_SBCK_012-7b"/>
猶歸依嗤嗤聾俗誰敢非若教却似周公時生民豈肯湏<lb/>
披緇可憐嗷嗷避征役半入金田不耕織君子之道動即<lb/>
窮亦有賢逹藏其中上人來自九華山叩門遺我瓊瑶編<lb/>
錚錚五軸餘百篇定交仍以書爲先書中不說經文中不<lb/>
言佛有心直欲興文物感師自逺來相親爲師畫卦成同<lb/>
人出門无咎非群分袈裟墨綬何足云<hi>時爲長洲令</hi>
　　　　和張校書吴縣㕔前冬日雙開牡丹謌<hi>依韻</hi>
君不見年年三月千叢媚紫爛紅繁誇勝異㝷常人戴滿<lb/>
頭歸醉折狂分不爲貴枝閑葉盡根空培人情皆待明年<lb/>
開化工自有呼魂術霜前喚下瓊瑶臺王母親將金粉傅<lb/>
麻姑齊借霓裳來主人蓋是神仙才不然此物胡爲而來<lb/>
<pb n="KR4d0009_SBCK_012-8a"/>
哉二姬勸酒誰引滿長洲懶吏先舉杯多感同年與攀折<lb/>
吟詩欲謝難輕發靑宫校書方遁跡代我作謌如錦拆他<lb/>
年吾輩功業成與君共作騎鯨客<lb/>
　　　　和馮中允爐邊偶作<lb/>
誰爲東君掌靑律故將春日連人日春日雨絲暖融融人<lb/>
日雪花寒慄慄雨雪寒暖苦不同可比交情去就中仲咸<lb/>
擁爐發謌詠古風激破澆漓風人情離合古來有召公初<lb/>
亦疑周公汾陽臨淮夲讎隙一旦分兵若親戚四公翻覆<lb/>
人不譏各各操心爲邦國此外譸張多爲已反掌背靣如<lb/>
千里張耳陳餘不忍言魏其武安何足齒我愛中庸君子<lb/>
心心與人交淡如水别有人間勢利徒一去一就隨榮枯<lb/>
<pb n="KR4d0009_SBCK_012-8b"/>
西漢董賢方佞倖孔光迎拜卑如奴是時楊雄在東觀投<lb/>
閣欲死無人扶有唐力士夫人死朝士執喪<hi>平</hi>如喪妣是<lb/>
時李白放江邊憔悴無人供酒錢小人之性何所似真如<lb/>
蜂蝶并螻蟻㝷春逐臭苟朝昏豈顧松篁與蘭茞重君誓<lb/>
心一何極澗底松兮陵上栢澗松陵栢有朽時我約君心<lb/>
無改易<lb/>
　　　　賦得南山行送馮中允之辛谷冶按獄<lb/>
商山三月花如火草樹靑葱雨𥘉過柳條漸軟蝶雙飛桑<lb/>
葉尚多蠶一卧薄情野水流不廻無力春雲慵欲墮團團<lb/>
榆莢是誰抛漠漠游絲向人嚲可憐花木間嵐光花前正<lb/>
好飛觥觴馮君夙駕一何速捧檄銀坃按辛谷轉輸昨日<lb/>
<pb n="KR4d0009_SBCK_012-9a"/>
又移文小甿訴牒何紛紜見說南山六百里跙盡馬蹄摧<lb/>
屐齒是何屈于不知已衝斗太阿教𥙷履龍無尺水且蟠<lb/>
泥驥困鹽車但垂耳片言折獄亦胡爲必也無訟方君子<lb/>
吾徒事業夲稽古得行其志當刑措畫衣畫地免煩苛抵<lb/>
壁捐金返淳素未行此道且營營營營爲禄聊代耕殘春<lb/>
小别不足念爲君髙唱南山行南山一月期廻首莫訴臨<lb/>
歧數巵酒<lb/>
　　　　烏啄瘡驢謌<lb/>
商山老烏何慘酷喙長于釘利于鏃拾蟲啄卵從爾爲安<lb/>
得殘吾負瘡畜我從去歲謫商於行李惟存一蹇驢來登<lb/>
秦嶺又巉嶺爲我䭾背百卷書穿皮露脊痕連腹半年治<lb/>
<pb n="KR4d0009_SBCK_012-9b"/>
療將平復老烏昨日忽下來啄破舊瘡取新肉驢號僕叫<lb/>
烏巳飛劘觜整毛坐吾屋我驢我僕奈爾何悔不挾彈更<lb/>
張羅頼是商山多鷙鳥便問鄰家借秋鷂鐡爾拳兮鈎爾<lb/>
爪折烏頸兮食烏腦豈唯取爾飢膓飽亦與瘡驢復讎了<lb/>
王黄州小畜集卷第十二<lb/>
</p>
<p>
</p>
  </div>
</body>
</text>
</TEI>
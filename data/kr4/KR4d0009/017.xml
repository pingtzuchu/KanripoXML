<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_017-1a"/>
王黄州小畜集卷第十七<lb/>
　碑記<lb/>
　　　　　楊州建隆寺碑<lb/>
　　　　　滁州全椒縣寳林寺重脩大殿碑<hi>後序</hi>
　　　　　黄州齊安永興禪院記<lb/>
　　　　　野興亭記<lb/>
　　　　　江州廣寕監記<lb/>
　　　　　潭州岳麓山書院記<lb/>
　　　　　黄州重修文宣王廟壁記<lb/>
　　　　　漣水軍王御史廟碑<lb/>
　　　　　無愠齋記<lb/>
<pb n="KR4d0009_SBCK_017-1b"/>
　　　　　黄州新建小竹樓記<lb/>
　　　　楊州建隆寺碑<lb/>
唐貞觀中制以天下戰陣處為寺且命虞世南李百藥岑<lb/>
文本之徒刋勒碑銘紀述功業傳諸簡册燦然可觀盖聖<lb/>
人不欲無罪而殺一夫無名而荒寸土及乎諸矦阻兵百<lb/>
姓徯后驅人以戰事不獲已矢石之下死傷則多狥義救<lb/>
忠有足哀者雖復贈官爵禄子孫誠有勸于生懼無益于<lb/>
死以為漢明之後釋教誕興謂冥寞之中有輪廻之數能<lb/>
使精魄復生人天其道如何事佛誦經而已繇是交兵之<lb/>
地捨為梵宫田不耕而有名也死事之人盡離鬼趣士捐<lb/>
生而無恨也帝王所尚今古攸同雖有服儒冠而執名教<lb/>
<pb n="KR4d0009_SBCK_017-2a"/>
者又安知其果不然邪我太祖皇帝授禪于周啓封在宋<lb/>
朱旗所指黔首乂安惟李重進作帥江都嬰城　逆時建<lb/>
隆元年九月也乃命故中書令石公統王師以討之十有<lb/>
二月傳于城下于是建行宫迎法駕是月十一日太祖至<lb/>
大儀驛距廣陵六十里夜半而城䧟詔宣徽北院使李公<lb/>
知軍府事尋以行在立為梵宫取僧之有德行者處焉是<lb/>
時先寺主道暉本居孝先衆所推擇李公列状以聞即可<lb/>
其奏仍改法名爲道堅以紀年爲寺額墾田四頃<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>省一<lb/>
荘咸以賜之供香積而飯緇流也道堅既没智速嗣之智<lb/>
速又没義幽嗣之義幽超化大師也以淳化二年歸寂義<lb/>
隆顥仁監而至焉皆超化大師之弟子也自國初至今凡<lb/>
<pb n="KR4d0009_SBCK_017-2b"/>
四十載日供僧不减六十人像設荘嚴經敎具備禮佛有<lb/>
殿演法有堂齋庖在東僧寝在右奥有室供湯沐焉外有<lb/>
亭給登眺焉廊廡翼舒門扉洞啓脩竹交映碧流縈回實<lb/>
藩服之勝逰淮海之福地耳先是太祖将返鑾輿留其御<lb/>
榻忌晨供帳于今尚存嗚呼戰伐所亾人骨已朽乘兹善<lb/>
果皆出冥塗豈知不再事朝廷復爲臣子歟義隆䓁謂脩<lb/>
建已來碑誌未立以某出從翰苑守爲郡條冝爲斯文理<lb/>
不可讓是時大行晏駕聖主承祧至道三年四月也銘曰<lb/>
神道設敎儒所崇佛法度人釋之宗王者草昧多屯蒙乃<lb/>
有征伐揚武功野必死戦城必攻出入矢石豈梯衝殞首<lb/>
䘮元爭效忠聖人念爾心所恫詔舎戦地爲𣑽宫逰魂精<lb/>
<pb n="KR4d0009_SBCK_017-3a"/>
氣或感通㧞爾出離冥塗中恩異文王枯骨葬事殊椘子<lb/>
京觀封香燈鐘磬飄天風四十餘年僧憧憧止戈偃伯文<lb/>
軌同三葉重光自建隆祐我聖祚垂無竆<lb/>
　　　　滁州全椒縣寳林寺重修大殿碑<lb/>
寺名花山縣牒所傳壊于㑹昌緇徒散亾興于大中層構<lb/>
崇崇顯德沙汰兹名獨在聚併闔縣凡十六院我皇御極<lb/>
始賜今額嘉號寳林用光布金有荘<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>屬桑柔土沃歳取<lb/>
稼穡以供香積靡夏靡冬僧来憧憧大殿歲乆基傾柱朽<lb/>
有僧德縁革而脩焉録事張戭同兹大碩化于邑郭施及<lb/>
村落得錢百萬吾事斯辦全椒林麓材推樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>西走山陽<lb/>
號大雲倉伐木編桴棟梁欒櫨蕩波而来厥惟良材其誰<lb/>
<pb n="KR4d0009_SBCK_017-3b"/>
運斧維曽維呂翬飛翼張望之堂堂既成棟宇綵繪無取<lb/>
有曉貞師先師從依衣鉢遺留願捨而修乃備丹臒晶熒<lb/>
交錯殿堂肯構佛事猶陋戭復化率能始能卒塑釋迦像<lb/>
金容可仰菩薩善神各三其身對侍拱立金碧耀熠矢謨<lb/>
雍熈蚤夜孜孜僝功湻化簷楹秺秺令佐經營曰殻曰禎<lb/>
政平頌息兹出餘力有范百宗成名澤宮為賊曺掾舊識<lb/>
吾面聿来詣郡再拜㳟懇曰公詞臣乆司帝綸兹殿之碑<lb/>
非公而誰健毫不抽實寺之羞顧其勤勤敢恡斯文直書<lb/>
事實辭句魯質庻幾勝縁垂乎億年<lb/>
　　　　後序<lb/>
雍熈中予為大理評事知長洲縣范以進士見予于姑蘇<lb/>
<pb n="KR4d0009_SBCK_017-4a"/>
今年予自翰林學士出守滁上范為屬邑吏碑之請也不<lb/>
得而拒矣因效元相桐栢觀體韻而書之一揮而成不復<lb/>
加㸃盖任其俊而不繫乎文也時至道二年十月日記<lb/>
　　　　黄州齊安永興禪院記<lb/>
齊安郡名也永興院額也盖僧耆故老通而呼之遂以為<lb/>
常耳唐時舊州在齊安河上院録云因刺史杜僕射以白<lb/>
雲觀建為斯院按唐史未嘗有官至端揆而刺黄者疑唐<lb/>
末杜洪據有鄂渚北結梁人東抗楊氏黄鄂之屬郡或以<lb/>
宗族典之于時皇綱弛紊官紀僣沗㒒射之稱不為異矣<lb/>
其後隨郡遷徙立院于兹兵掠火燔曽無寕歳乾寜中楊<lb/>
行宻盡有淮南之地天祐二年楊公卒其子渥稱嗣吳王<lb/>
<pb n="KR4d0009_SBCK_017-4b"/>
奉唐正朔以部将孫彦思為黄州刺史始造院宇崇佛像<lb/>
彦思母王氏捨粧奩鑄鐘于今尚在主院之僧傳法之祖<lb/>
䘮亂無紀莫得而知今所述者㫁自紫陵而下紫陵者郢<lb/>
中名山也山僧曉禪世謂紫陵和尚其後捨兹院逰鳳翔<lb/>
從清泰入洛賜號國師次曰同一次曰行忠次曰節運次<lb/>
曰延真次曰自正此五僧者自前唐天祐止聖朝端拱初<lb/>
有若蘄州三角山龍門禅院僧自南開堂演法自南者合<lb/>
淝人世姓觧氏住持凡七年復歸蘄州四祖山淳化中有<lb/>
若蘄州白雲山廣教院僧智雨嗣興院事智雨者漣水人<lb/>
世姓朱氏以至道三年十一月一日寂㓕俗夀五十一夏<lb/>
臘二十七臨終召院衆付囑今長老仁辯遂寕人得法于<lb/>
<pb n="KR4d0009_SBCK_017-5a"/>
智雨者也即以其月十二日用茶毗之法葬智雨𧺫塔于<lb/>
長圻村二十八日仁辯㑹大衆陞法堂有僧玄資問曰如<lb/>
何是齊安境荅云後靣青竹連道觀前頭緑水接武昌又<lb/>
問如何是境中人答云大似不相見此之謂住持傳法院<lb/>
舊有堂厨各五間湻化二年郡人王福捨錢二百萬造大<lb/>
殿成再興捨錢一百五十萬造僧堂郡之衆户率錢二十<lb/>
萬建老宿堂又率錢十萬立方丈室左都押衙丁文燧捨<lb/>
錢五十萬建浴室蘄州人王真捨錢四十萬剏菩薩殿塑<lb/>
彌勒像里人周遇捨菜圃此之謂檀越知院元吉掌申牒<lb/>
公府維那法俊掌提轄堂司供養主文遇掌化募施利典<lb/>
座道真掌庖厨直歲省慎掌墾種此之謂知事僧先是衆<lb/>
<pb n="KR4d0009_SBCK_017-5b"/>
僧請院前閑田一叚又請逋民麥荘一區由是來麰𬞞果<lb/>
豊焉住持傳法僧無祖禰道髙衆伏則推之知事僧無資<lb/>
級才堪心願則為之故上下熈熙而忿争不作矣夫禪者<lb/>
儒之曠逹也律者士之名教也浮圖氏離而為二罕能兼<lb/>
之其甚者互相矛盾過于仇讎唯長老仁辯禪其心以度<lb/>
人律其行以㐲衆有來斯應虗徃實歸禪其心也一裘一<lb/>
飯之外日誦法華經二部律其行也某筮仕以来治僧之<lb/>
訟多关獨愛其無親踈無人我有賢智則尊而事之有才<lb/>
力則信而使之去而不強推而無競渾然幾乎道矣故總<lb/>
而為之記至于院宇之至嚮田園之廣袤道具經典租庸<lb/>
什器請書石隂時大宋咸平二年八月十五日記<lb/>
<pb n="KR4d0009_SBCK_017-6a"/>
　　　　野興亭記<lb/>
昔裴晉公作緑野堂負功名而務閑適也李衛公作精思<lb/>
堂居宻勿而彰盡瘁也雖各有趣尚而不無豪華異乎兹<lb/>
亭獨履中道參政尚書隴西公器業宏大識度清逺踐三<lb/>
司論道之地奉两朝知已之主以為訏謨獻替君子所以<lb/>
行道也消息盈虚逹人所以養神也行道必假于權我則<lb/>
操鈞軸而無避養神必務乎静我則營林壑以潜逰帝城<lb/>
之南郊壇之下闢小園以樹蓻敞幽亭以宴息雜以𬞞果<lb/>
間以花卉緑野之色亂入四時之景互見至若假寕著令<lb/>
休沐得告絳騶騑騑言適于野公之来思幾務多暇于是<lb/>
察物性以驗政教觀民以考豊儉其或爾牛濕濕隂陽之<lb/>
<pb n="KR4d0009_SBCK_017-6b"/>
適叙也乳鳥喈喈飛走之蒙仁也禾麥芃芃汙萊之盡闢<lb/>
也原田每每草木之被澤也公乃降邴車開曺樽金印𬗋<lb/>
綬却而不御荷衣蕙帶服之無斁擷芳以侑酒賦詩以佐<lb/>
懽心将道宜景與神遇窮幽殫樂不夕不歸又若祀昊天<lb/>
之神攝上公之秩齋戒于清夜燔燎于未晞公之至止遂<lb/>
及我私斯又勝逰之一趣耳謀野則獲固殊鄭國之卿乗<lb/>
興而来或同山隂之士命曰野興厥義在兹夫崇髙冨貴<lb/>
非全德不能常守憂勤逸豫非上智不能兼行故詩曰赫<lb/>
赫師尹民具爾瞻言安危之所繫也又曰或燕燕居息或<lb/>
盡瘁事國言勞逸之相逺也唯公以王佐之才處公台之<lb/>
任得致君之要政行而不繁淂治心之方體和而自適觀<lb/>
<pb n="KR4d0009_SBCK_017-7a"/>
其奏議公直李興元之胸懐陸忠州之辭茟也則訏謨獻<lb/>
替從可知矣襟靈介特牛竒章之進退鄭珣瑜之操履也<lb/>
則消息盈虚又可見也冝其居崇髙冨貴之上在憂勤逸<lb/>
豫之間優㳺廟堂永保無咎某辱在陶冶累塵掖垣命紀<lb/>
芳亭因及盛德亦萬分之一爾時咸平元年二月日記<lb/>
　　　　江州廣寕監記<lb/>
夫百貨所聚必以一物主之金玉重寳也滯于流布粟帛<lb/>
要用也濫于濕薄權輕重而利交易者其唯錢乎考諸歴<lb/>
代漢五銖錢于民最便既壞于王莾又破于董卓故鮮有<lb/>
存者唐武德中鑄開元通寳錢大行天下于今頼之唐之<lb/>
鑄錢鑪冶非一今錢有益字者成都所鑄也有潤字者丹<lb/>
<pb n="KR4d0009_SBCK_017-7b"/>
陽所鑄也其餘分布郡國不可具述然自古銅鉛仰給饒<lb/>
信故史記言吴王即山鑄錢誘聚亡命又濞云寡人金錢<lb/>
編天下者是也自乾寜而後揚行宻父子兄弟據有江淮<lb/>
晉天福𥘉李昇僣號傳子及孫至皇朝開寳末凡百歳餘<lb/>
鑄錢之利不入中國故開元錢刓鈇銷毁時用漸稀太祖<lb/>
平吴因舊制開監于鄱陽太宗即位淮海王錢俶入朝又<lb/>
得杭州錢監尋以銅錫不充而廢至道二年某自翰林出<lb/>
守淮甸調民輸炭自滁抵饒泝洄江濤人頗咨怨某即按<lb/>
唐史具鑪冶數目郡國處所飛奏以聞請分監署章未報<lb/>
㑹康州刺史楊允㳟亦言其事始分鑄于池州用减淮民<lb/>
數千里汎舟之役聖上嗣統聿修先旨以為錢刀之利軍<lb/>
<pb n="KR4d0009_SBCK_017-8a"/>
國所先将使水衡廩犧貫朽而不可較瓊林大盈充牣而<lb/>
無虚月咸平二年夏五月詔尚書郎馮某中貴人白某乗<lb/>
驛而周視南土自番禺閩越呉㑹<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>蠻相水土之冝度車<lb/>
之便設局署吏大興鼔鑄于是建陽首焉潯陽次焉明年<lb/>
勑江州廣寜監奏以秘書丞知吉州太和縣李某總領之<lb/>
右班殿直鄭某佐佑之監地即搉務之舊址也湓江帶其<lb/>
右廬阜居其前度木庀徒揆日蕆事肇四月癸亥終七月<lb/>
已卯曰廳曰院若庫若埸役夫有營王人有宅總大小若<lb/>
于間于是廣寕之大壮具矣歲鑄錢二十萬貫鑄錢之費<lb/>
八萬八千三百六十貫四百五十得實錢一十萬一千六<lb/>
百三十九貫五百四十五其為利也博哉與夫租庸賦調<lb/>
<pb n="KR4d0009_SBCK_017-8b"/>
之入鹽鐵搉酤之課相與為表裏資助國用亦重事也且<lb/>
夫工徒無頼聚一州而非便散之則盗心不生矣錢幣益<lb/>
多流四海而不匱用之則盗鑄息矣非吾皇順考古道留<lb/>
心庶政興九府之圜法恢二聖之永圖孰能若斯之速邪<lb/>
資以馮白之幹事李鄭之辦職上下恊力成兹僝功将見<lb/>
開蜀郡銅山革公孫鐵弊復漢唐之舊法與五銖𨳩元流<lb/>
于無窮也豈止江南而已哉咸平三年七月日記<lb/>
　　　　潭州岳麓山書院記<lb/>
三代而下両漢稱理次叙循吏彰示後人西京首𫐠文翁<lb/>
東觀先書衛颯觀其理蜀郡教桂陽率以庠序為先夷落<lb/>
自化是知學校政之本歟崇文廣武聖眀仁孝皇帝嗣位<lb/>
<pb n="KR4d0009_SBCK_017-9a"/>
之明年詔以供備庫副使隴西公知武安軍府事公自以<lb/>
當不次之用臨至劇之郡思樹殊迹以荅竒遇下車布政<lb/>
比屋允懐叅考吏能㝷繹民病獄訟紛紊决剔無留米鹽<lb/>
靡宻推行不倦屬歲非大有人用阻饑减估發倉惸婺無<lb/>
告者得安其業募兵置籍強梁亡頼者悉拘于軍千里耕<lb/>
桑涸轍淂水七州兵甲走九在槃有廢必興無政不舉𥘉<lb/>
開寳中尚書郎朱洞典長沙左拾遺孫逄吉通理郡事於<lb/>
岳麓山抱黄洞下肇啓書院廣延學徒二公罷歸累政不<lb/>
嗣諸生逃解六籍散亡弦歌絶音爼豆無覩公詢問黄髪<lb/>
盡獲故書誘導青衿肯構舊址外敞門屋中開講堂掲以<lb/>
書樓序以客次塑先師十哲之像畫七十二賢華衮珠旒<lb/>
<pb n="KR4d0009_SBCK_017-9b"/>
縫掖章甫畢按舊制儼然如生請闢水田供春秋之釋奠<lb/>
奏頒文䟽備生徒之肄業使里人有必葺之志學者無将<lb/>
落之憂誰謂瀟湘兹為洙泗誰謂<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>蠻兹為鄒魯人存政<lb/>
舉豈繫古今導德齊禮自知恥格先是公之先公好儒術<lb/>
通春秋刺濟州日命郷之薦不减百人讌以嘉賔之詩遣<lb/>
以計吏之禮舉進士者錢五萬襲衣以副之應學科者錢<lb/>
三千綈𫀆以遺之咸出已俸人以為難故其子孫不忘儒<lb/>
學某占籍濟上出職禁中直承明之廬已叨三入開緱氏<lb/>
之學将談六經託以斯文拙于叙事聊書興廢用紀歳時<lb/>
而已大宋咸平三年某月日記<lb/>
　　　　黄州重脩文宣王廟壁記<lb/>
<pb n="KR4d0009_SBCK_017-10a"/>
世之有人以儒為戯者謂文宣王廟慎不可脩脩之必起<lb/>
訟復有郡縣長吏奸贓自汙畏懦不治而獲罪者適以脩<lb/>
廟時契由是中人以下謂信然也故廟貌益毁黄州文宣<lb/>
王廟舊殿三間阽危不可入以十數柱扶持之猶懼其顛<lb/>
覆以至遷像設于門廡之下拆之則瓦木朽解十不存一<lb/>
前知州國子虞博士廉勤之吏也率同僚屬官洎郡之縫<lb/>
掖者得數十千市木于山桴江而下屡為風濤漂泊材植<lb/>
僅有至者未幾坐度僧過限又坐納鹽不如法連𬒳制劾<lb/>
非時受代留郡聽命者百餘日窮窘不得去或以為修廟<lb/>
𧺫訟不誣矣某自西掖謫守是郡覩其事歎曰先師若是<lb/>
凶邪吾将試焉因其舊貲鳩工揆日命左都押衙丁文璲<lb/>
<pb n="KR4d0009_SBCK_017-10b"/>
督其役月餘而殿成素王十哲咸新其像綵繪金碧煥乎<lb/>
有光又取上都國學賛文請從事曽碩書之刋石鏤板寘<lb/>
于神座俾大春秋釋奠有所瞻仰塞戯儒之口刷先聖之<lb/>
恥亦無愧孔門之徒也至述先師之道則孟軻所謂生人<lb/>
以來未有如夫子者其功不在舜禹下韓吏部曰天下通<lb/>
祀者三唯社稷與夫子廟某敢輕議哉故予書修建之由<lb/>
而已時大宋咸平二年月日記<lb/>
　　　　漣水軍王御史廟碑<lb/>
儒家者流不語怪力亂神所以尊師而奉教也至于精誠<lb/>
所感通于夢思即仲尼猶言之豈曰怪乎故曰吾不復夢<lb/>
見周公又曰夢奠于両楹是也及述作六經其文甚著詩<lb/>
<pb n="KR4d0009_SBCK_017-11a"/>
曰吉夢維何維熊維羆書曰髙宗夢得說禮曰夢帝與我<lb/>
九齡是皆經夫子之手而不之去盖有益于教不惑于民<lb/>
焉謂之神且怪邪吾友渤海髙紳以著作佐郎領漣水軍<lb/>
事㑹夏旱方祠禱請雨一夕夢神人服古衣冠而至者授<lb/>
詩一章既寤記詩中數字云赤岸夫若神之自謂然明日<lb/>
徧祭神之在境内者得唐御史王義方之祠郷人不知但<lb/>
云東赤岸大夫廟爾髙君曉其夢因加禮而懇禱之是日<lb/>
雨足乃新其廟立石為文按唐史而述其事迹焉髙君純<lb/>
儒也不欲自言其夢入朝徃徃語乎公卿間執政蘓公聞<lb/>
之曰是不可黙也宜擇能文者書其事刻于石隂某于髙<lb/>
君進士同年生也以故見請嘗試議之曰子産云用物精<lb/>
<pb n="KR4d0009_SBCK_017-11b"/>
多則魂魄強以有精爽至于神明彼伯有尚爾况王御史<lb/>
者乎且欲後人見斯文也知義方者知懼如義方者知勸<lb/>
又胡戾于聖人之旨哉年月日述<lb/>
　　　　無慍齋記<lb/>
古人三仕無喜色三已之無慍色某在先朝自左司諫知<lb/>
制誥左遷商州團練副使又自翰林學士出知滁上今天<lb/>
子即位自尚書刑部郎中知制誥出守齊安到郡之眀年<lb/>
作書齋于公署之西偏因徴古義以無慍為名後之人治<lb/>
是郡者公退之暇當以琴書詩酒為娱賓之地有餘力則<lb/>
召髙僧道士煑茶煉藥可关若易吾齋而為庖厨廐庫者<lb/>
非吾徒也三年十月二十一日記<lb/>
<pb n="KR4d0009_SBCK_017-12a"/>
　　　　黄州新建小竹樓記<lb/>
黄岡之地多竹大者如椽竹工破之刳去其節用代陶瓦<lb/>
比屋皆然以其價亷而工省也子城西北隅雉堞圯毁蓁<lb/>
莾　因作小樓二間與月波樓通逺吞山光平挹江瀨<lb/>
幽閴遼夐不可具状夏冝急雨有瀑布聲冬冝宻雪有碎<lb/>
玉聲宜鼓琴琴調虚畼宜詠詩詩韻清絶冝圍棊子聲丁<lb/>
丁然宜投壺矢聲錚錚然皆竹樓之所助也公退之暇披<lb/>
鶴氅戴華陽巾手執周易一卷焚香黙坐銷遣世慮江山<lb/>
之外第見風㠶沙鳥煙雲竹樹而已待其酒力醒茶烟歇<lb/>
送夕陽迎素月亦謫居之勝㮣也彼齊雲落星髙則髙矣<lb/>
井幹麗譙華則華矣止于貯妓女蔵歌舞非騷人之事吾<lb/>
<pb n="KR4d0009_SBCK_017-12b"/>
所不取吾聞竹工云竹之爲瓦僅十稔若重覆之得二十<lb/>
稔噫吾以至道乙未歳自翰林出滁上丙申移廣陵丁酉<lb/>
又入西掖戊戍歲除日有齊安之命已亥閏三月到郡四<lb/>
年之間奔赱不暇未知明年又在何䖏豈懼竹樓之易朽<lb/>
乎幸後之人與我同志嗣而葺之庶斯樓之不朽也咸平<lb/>
二年八月十五日記<lb/>
王黄州小畜集卷第十七<lb/>
</p>
<p>
</p>
  </div>
</body>
</text>
</TEI>
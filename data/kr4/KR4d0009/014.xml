<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0009_SBCK_014-1a"/>
王黄州小畜集卷第十四<lb/>
　　雜文<lb/>
　　　　　唐河店嫗傳<lb/>
　　　　　　滁州五伯馬進傳<lb/>
　　　　　有巢氏碑<lb/>
　　　　　　記孝<lb/>
　　　　　　記蜂<lb/>
　　　　　記馬<lb/>
　　　　　録海人書<lb/>
　　　　　後序<lb/>
　　　　　并誥<lb/>
<pb n="KR4d0009_SBCK_014-1b"/>
　　　　　譯對<lb/>
　　　　　書蝗<lb/>
　　　　　畫紀<lb/>
　　　　唐河店嫗傳<lb/>
唐河店南距常山郡七里因河爲名平時虜至店飲食遊<lb/>
息不以爲恠兵興巳來始防捍之然亦未甚懼端拱中有<lb/>
嫗獨止店上㑹一虜至繫馬于門持弓矢坐定呵嫗汲水<lb/>
嫗持綆缶趨井懸而復止因胡語呼虜爲王且告虜曰綆<lb/>
短不能及也嫗老力憊王可自取之虜因系綆弓杪俯而<lb/>
汲焉嫗自後推虜墮井跨馬詣郡馬之介甲具焉鞍之後<lb/>
復懸一彘首常山民吏觀而壯之噫國之備塞多用邉兵<lb/>
<pb n="KR4d0009_SBCK_014-2a"/>
蓋有以也以其習戰鬪而不畏懦矣一嫗尚爾其人可知<lb/>
也近世邊郡騎兵之勇者在上谷曰靜塞在雄州曰驍捷<lb/>
在常山曰㕔子是皆習干戈戰鬪而不畏懦者也聞虜之<lb/>
至或父母轡馬妻子取弓矢至有不俟甲胄而進者頃年<lb/>
胡馬南下不過上谷者乆之以靜塞騎兵之勇也㑹邊將<lb/>
取靜塞馬分隷帳下以自衛故上谷不守今驍捷㕔子之<lb/>
號尚存而兵不甚衆雖加召募邊人不應何也蓋選歸上<lb/>
都離失郷土故也又月給微薄或不能充所賜介胄鞍馬<lb/>
皆脆弱羸瘠不足禦胡其堅利壯徤者悉爲上軍所取及<lb/>
其赴敵則此輩身先冝其不樂爲也誠能定其軍使有郷<lb/>
土之戀厚其給使得衣食之足復賜以堅甲徤馬則何敵<lb/>
<pb n="KR4d0009_SBCK_014-2b"/>
不破如是得邊兵一萬可敵客軍五萬矣謀人之國者不<lb/>
于此而留心吾未見其忠也故因一嫗之勇緫録邊事貽<lb/>
于有位者云<lb/>
　　　　滁州五伯馬進傳<lb/>
進隷滁州軍籍又爲五伯三世矣進之子生而無左臂若<lb/>
髠截然<hi>句</hi>人以爲世主杖笞多納財利而髙下其心輕重<lb/>
其手天譴之爾嗚呼鞭作官刑扑作教刑則鞭扑者帝王<lb/>
之典也可不慎乎今之杖刑非古也古者示恥而巳故有<lb/>
蒲鞭而誡者有束杖而治者雖然上失其道民散乆矣非<lb/>
刑不足以驅人之善也旣不得巳而用之其可以喜怒財<lb/>
貨易其心乎彼五伯賤隷也刑不自口出但以重輕不平<lb/>
<pb n="KR4d0009_SBCK_014-3a"/>
而天譴若是况執天下之刑者邪吾見世禄之家子孫替<lb/>
墜殘癃疾癈者有之爲人僕妾者有之飢寒道路者有之<lb/>
豈止用刑之濫也其謟主忌賢剥民固寵斯天譴之大者<lb/>
矣作馬進傳以自誡云<lb/>
　　　　有巢氏碑<lb/>
我承天命作民之帝生而不號死而無謚居民以巢因得<lb/>
爲氏我先伏羲卦象未畫大壯之說我民不知憑髙就樹<lb/>
作巢之基撗蒭蔽空啓扉向風踈不爲拙宻不爲工晨翔<lb/>
暮棲與禽鳥同弗罟弗網壽其考終比<hi>讀如比屋之比</hi>巢熈熈若<lb/>
居天宫無何後主上棟下宇萌以堂奥漸其庭戸鳩繩聚<lb/>
墨廻廊合廡痛乎我巢悄焉無覩猶頼伊耆儉于一時椽<lb/>
<pb n="KR4d0009_SBCK_014-3b"/>
不用斵堦無翦茨舜禹善嗣宮室孔卑不壯不麗民其歌<lb/>
之至于周公攝政于姬明堂辟雍有威有儀亦克用乂人<lb/>
罔知疲降及後世風俗澆漓窮奢極侈蔓延而滋瑶臺瓊<lb/>
室夏商禍基章華壯楚忽焉空土姑蘇麗吴<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>然荒墟阿<lb/>
房侈秦以荆以蓁未央奢劉爲壠爲丘秦漢之下土木孔<lb/>
修霜斧雪斤千雕萬鎪金凝碧融簷架甍鈎䆫綺暈透壁<lb/>
椒氣浮民力欲死工程不休惟競壯觀熟知衆叛刑以三<lb/>
夷賦收太半門門出租室室思亂一家百楹束手而散追<lb/>
思巢居如捫天漢於戲太古之君居民以巢非君之巢惟<lb/>
民之巢故民不勞後世之主宅民以宇非民之宇惟君之<lb/>
宇故民罹苦何當仁君常念巢居上節宮觀下豐室廬縱<lb/>
<pb n="KR4d0009_SBCK_014-4a"/>
不及于有巢亦庶幾堯乎舜乎大禹乎周公乎<lb/>
　　　　記孝<lb/>
占城大食之民歲航海而來賈于中國者多矣有父子同<lb/>
載至福州而喪其父者其子擗踊殞咽水漿不入于口者<lb/>
三日過是始汲泉于江濆糠籺而食之廬于墓側三年徒<lb/>
跣旣終喪行有日矣又遶墳號慕幾<hi>平</hi>絶者數四然後豋<lb/>
舟而去嗚呼三年之喪天下之通制自天子至于庶人一<lb/>
也是以髙宗諒闇三年不言又夫子曰何必髙宗古之王<lb/>
者皆然也漢代以來始有以日易月之禮至于人臣亦用<lb/>
金革之說皆非古也古者大臣有喪三年不呼其門故閔<lb/>
子腰絰從公春秋謂君使之非也素冠之詩疾之巳甚近<lb/>
<pb n="KR4d0009_SBCK_014-4b"/>
代以來喪禮尤廢而蠻陬之人獨能盡禮豈教之也哉所<lb/>
謂中國無禮樂則求之四夷非虚語也進士池文質閩人<lb/>
也目覩其事爲予說云<lb/>
　　　　記蜂<lb/>
商於兎和寺多蜂寺僧爲予言之事甚具予因問蜂之有<lb/>
王其狀何若曰其色靑蒼差大于常蜂耳問胡以服其衆<lb/>
曰王無毒不識其它問王之所處曰窠之始營必造一臺<lb/>
其大如栗俗謂之王臺王居其上且生子于中或三或五<lb/>
不常其數王之子盡復爲王矣歲分其族而去山甿患蜂<lb/>
之分也以棘刺關于王臺則王之子盡死而蜂不拆矣又<lb/>
曰蜂之分也或團如罌或鋪如扇擁其王而去王之所在<lb/>
<pb n="KR4d0009_SBCK_014-5a"/>
蜂不敢螫失其王則潰亂不可嚮邇凡取其蜜不可多多<lb/>
則蜂飢而不蕃又不可少少則蜂墮而不作予愛其王之<lb/>
無毒似以德而王者又愛其王之子盡復爲王似一姓一<lb/>
君上下有定分者也又愛其王之所在蜂不敢螫似法令<lb/>
之明也又愛其取之得中似什一而稅也至于刺王之臺<lb/>
使絶其息不仁之甚矣故緫而記云<lb/>
　　　　記馬<lb/>
今諫議大夫東莞臧公<hi>丙</hi>予之執友也其先人事故魏王<lb/>
符公<hi>彦卿</hi>諌議亦頗熟王之家事爲予言王之在鄴也多<lb/>
畜名馬其牝亦有良者爲之息種歲擇徤馬以配之往往<lb/>
得駿骨居一歲有牝産子與他駒特異者旣壯圉人將以合<lb/>
<pb n="KR4d0009_SBCK_014-5b"/>
其母當孳尾之月出而示之見其所生卒無欣合之態將<lb/>
強之則蹄齧不可嚮邇圉人復曰以是駒配是母幸而騮<lb/>
<hi>俚談以牡馬爲騮牝馬爲騍</hi>其駿必倍不幸而騍又獲其種明年將胥<lb/>
靡之<hi>腐刑也俚言改馬也</hi>不可失也乃以數牝馬誘之乗䘒作之勢<lb/>
以巾羃其目間而進其母旣巳<hi>句</hi>徹巾然後曉其所生因<lb/>
垂耳俛首若不欲活者旁顧適有永巷<hi>但取其巷之長也非謂宫中之名</hi>
脩直百餘歩巷際有閈閎<hi>閎巷門也春秋傳曰輦而入于閎</hi>扄鐍甚固蓋<lb/>
常所不啓者遂哀鳴疾馳以首觸其鋪<hi>平</hi>如是者數踣而<lb/>
死嗚呼禮稱禽獸無禮故父子聚麀夫馬夲獸也古聖人<lb/>
調伏而御之故曰伏牛乗馬是也是馬也獸其身而人其<lb/>
心乎圉人誘䧟知恥而死于小人之心也逺矣圉人之心望<lb/>
<pb n="KR4d0009_SBCK_014-6a"/>
于禽獸者又逺矣予甞恨不目覩其事具弊帷以葬之又<lb/>
懼其事乆泯而不傳且欲警聲色狗馬之家與世之内亂<lb/>
者故記<lb/>
　　　　録海人書<lb/>
秦末有海島夷人上書詣闕者曰月日東海島夷人臣某<lb/>
謹昧死再拜上書皇帝闕下臣世居海上盗魚鹽之利以<lb/>
自給今秋乗潮放舟下岸漸逺無何疾飈忽作怒浪四起<lb/>
飄然不自知其何往也經信宿風恬浪平天色晴霽倚橈<lb/>
而望似聞洲島間有語笑聲乃疊棹而趨之至則有居人<lb/>
百餘家垣籬廬舎具體而微亦小有耕墾處有曝背而偃<lb/>
者有濯足而坐者有男子網釣魚鼈者有婦人采擷藥草<lb/>
<pb n="KR4d0009_SBCK_014-6b"/>
者熈熈然殆非人世之所能及也臣因問之有前揖而對<lb/>
臣者則曰吾族本中國之人世天子使徐福求仙載而至<lb/>
此童男丱女即吾輩也夫徐福妖誕之人也知神仙之不<lb/>
可求也蓬來之不可㝷也至是而作終焉之計舟中之粮<lb/>
吾族播之歲亦得其利水中之物吾族捕之日亦充其腹<lb/>
又取洲中葩卉以芼之由是吾族延命而未死焉死則葬<lb/>
于此水矣生則育于此洲矣懷土之情亦巳斷矣且不聞<lb/>
五嶺之戍長城之役阿房之勞也雖太半之賦三夷之刑<lb/>
其若我何且出食以餉臣明日臣豋舟而廻復謂臣曰子<lb/>
能以吾族之事聞于天子乎使薄天下之賦休天下之兵<lb/>
息天下之役則萬民怡怡如吾族之所居也又何仙之求<lb/>
<pb n="KR4d0009_SBCK_014-7a"/>
何壽之禱邪臣因漂遐方得此異說弗敢隱匿謹録以聞<lb/>
惟<lb/>
陛下詳覽焉<lb/>
　　　　後序<lb/>
此書獻時蓋秦巳亂而不得上逹故史記闕焉余因收而<lb/>
録之以示于後<lb/>
　　　　并誥<lb/>
惟四年王歸自剋并敷告并民作并誥王若曰惟天燾萬<lb/>
物罔厥私惟君克肖上帝宅兆民罔厥暴天大惟其辰<hi>句</hi>
星罔不拱人大惟其君邦罔不順不拱之謂亂天作沴不<lb/>
順之謂逆君行罰古先哲王奉承夫休時惟有唐討厥丹<lb/>
<pb n="KR4d0009_SBCK_014-7b"/>
浦時惟有虞征厥三苗在後世王克嗣二帝以征以討以<lb/>
正厥位惟台凉德荷天之寳命在厥躬祗慄危厲若濟巨<lb/>
海而弗庸舟惟其溺<lb/>
我先王帝土建國十有八祀克用于賢克修于兵乃儉乃<lb/>
勤乃慈乃仁德升于天天降祐<lb/>
我有宋俾萬方奔我命惟巴蜀交廣湘潭吴越人罔敢弗<lb/>
率非天私于<lb/>
有宋惟天輔<lb/>
我先帝之明德<lb/>
我先帝負天休命若將不逮薦以太牢報功于天祀于圎<lb/>
丘嚴配<lb/>
<pb n="KR4d0009_SBCK_014-8a"/>
我祖庶邦冢君罔不助祭時惟有并悖我命不供厥職<lb/>
我先帝奉天行誅問并之罪大勲未集用弃厥世天之曆<lb/>
數在予一人予一人奉承<lb/>
先帝之令德以荷天永命乃繕予甲胄治予車徒用輯<lb/>
我先帝之遺烈在并王元姦猾弗悛罪惡日稔毒流于下<lb/>
民罔攸蘇國艱厥食督民先歲租至于牛馬羊豕犬雞莫<lb/>
得蕃息民咨胥怨許于皇天天鑒并民俾予弔予曷敢咈<lb/>
天以速台罪仗順取逆并人率服惟并王元台亦宥厥辜<lb/>
俾即生獻俘太廟光我祖禰群后咸覲以稱台德嗚呼并<lb/>
王元反道于天戾道于民非予咎汝汝實自喪于厥身凡<lb/>
厥并民悉聽朕言闢乃田廬修乃耒耜復乃業無流蕩離<lb/>
<pb n="KR4d0009_SBCK_014-8b"/>
析無若并元時予其子育汝汝率我化從我教我其賞愎<lb/>
我政違我道我其刑惟刑賞在台手勉從訓言罔或怠<lb/>
宋旣尅并思偃武作休兵且將東廵狩于岱宗作告成<hi>休兵</hi>
<hi>吉成二篇皆亡</hi>
　　　　譯對<lb/>
人有善道逺方之言可以合夷㑹戎交蠻接狄與中國之<lb/>
人市易而能不亂者其名曰譯或從而學之對曰吾譯之<lb/>
小者也又何學焉夫譯易也大則能易其心小則易其語<lb/>
而已矣古者巢居穴處茹毛飲血無君臣父子夫婦長㓜<lb/>
之制無道德仁義禮樂刑政之法蠢然而生仆然而斃當<lb/>
是時天下之人皆戎狄爾是以伏羲神農黄帝氏始善譯<lb/>
<pb n="KR4d0009_SBCK_014-9a"/>
者也以皇道譯天下之人心故飲食衣服器械耒耜牛馬<lb/>
之用作焉少昊顓頊髙辛唐虞又善譯者也以帝道譯天<lb/>
下之人心故君臣父子夫婦長幼之制行焉夏商周又善<lb/>
譯者也以王道譯天下之人心故道德仁義禮樂刑政之<lb/>
法興焉三代之下譯天下者或非其人故諸矦之善譯者<lb/>
以覇道譯之齊桓晉文譯覇之傑也秦不善譯者也天下<lb/>
之人幾復爲戎狄矣漢復譯之猶雜覇焉自漢而下譯道<lb/>
多亂吾不復述也已噫古之譯天下者非已能之必有師<lb/>
焉力牧廣成皇之譯師也伊尹呂望王之譯師也管夷吾<lb/>
舅犯覇之譯師也蕭曹子房漢之譯師也總而言之周公<lb/>
孔子譯之㝡大者也天下之人師之矣子之學譯勿學譯<lb/>
<pb n="KR4d0009_SBCK_014-9b"/>
之小者不過合華夷之語取商販之利爾當學周孔之道<lb/>
可以爲帝王師所謂譯之大者歟學者謝而退<lb/>
　　　　書蝗<lb/>
仲尼脩春秋設凢例物爲災則書之不爲炎則闕之盖物<lb/>
之災祥繫君之善惡特取其爲災者以垂戒爾苟不爲災<lb/>
者亦書之則慮後之爲君者謂災不由德而由于數也斯<lb/>
聖人之微㫖在焉故傳曰有蜚不爲災亦不書噫去聖漸<lb/>
逺詭誕争起隂陽家流得以蔓其說使君天下者視天災<lb/>
時變不務德以禳之但委其數而巳吁可悲也然則君有<lb/>
修德禦災轉禍爲福者苟㓕而不書曷以儆後代是以堯<lb/>
水湯旱非不災也能以德禦之爾<lb/>
<pb n="KR4d0009_SBCK_014-10a"/>
皇宋嗣統之七載夏四月有飛蝗<lb/>
上念粢盛稼穡之重則貶常膳避正寢徹宮懸眚災䘏刑<lb/>
以赦天下曽未旬浹蝗死于野或曰<lb/>
皇上以勤儉之德馴致太平無爲之風將有待也天其或<lb/>
者慮怠于理故用蝗以爲戒果能修德以禦之則<lb/>
我后之德唐堯之德也宋景之退熒惑太宗之去虫蝗得<lb/>
爲比邪儒臣不佞敢作書蝗一篇附于國史之末非獨彰<lb/>
我朝之善亦欲垂後世之戒也<lb/>
　　　　畫紀<lb/>
古者自天子至士皆有家廟祭祀其先以木爲神主示至<lb/>
敬也唐季以來爲人臣者此禮盡廢雖將相諸侯多祭于<lb/>
<pb n="KR4d0009_SBCK_014-10b"/>
寢必圖其神影以事之淳化甲午歲某小子實罹大罰洛<lb/>
陽處士楊丹寫我顯考中允府君神采盡妙禮曰思其居<lb/>
處思其笑語思之不見則或形于夢夫夢者有時而神交<lb/>
不可常得矧其恍惚冥昧不能審諦乎未若約形取貌宛<lb/>
然如生歲時朔望拜起瞻仰以慰罔極之心祗肅視之第<lb/>
不語爾嗚呼是丹有大造于吾家也復念吾家苦貧而無<lb/>
厚幣以飽丹欲丹亦好事者也從吾乞言吾以秉筆不文<lb/>
請俟服闋今大祥巳竟可以皷琴贈之斯文命曰畫紀<lb/>
王黄州小畜集卷第十四<lb/>
</p>
<p>
</p>
  </div>
</body>
</text>
</TEI>
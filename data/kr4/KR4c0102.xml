<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>唐英歌詩巻上</head> <lb/>
    <p>
<pb n="KR4c0102_WYG_001-1a"/>
欽定四庫全書<lb/>
　唐英歌詩巻上<lb/>
　　　　　　　　　　　　唐　吳融　撰<lb/>
　　奉和御製<lb/>
嶽寺清秋霽宸遊永日閒霓旌森物外鳳吹落人間玉<lb/>
潄穿城水屏開對闕山皆知聖情悦麗藻灑芳蘭<lb/>
　　和集賢相公西溪侍宴觀競渡<lb/>
片水聳層橋祥煙靄慶霄畫花鋪廣宴晴電閃飛橈浪<lb/>
<pb n="KR4c0102_WYG_001-1b"/>
叠揺仙仗風㣲定彩標都人同盛觀不覺在行朝<lb/>
　　山居即事<hi>四首</hi>
桂樹秋來風滿枝碧巖歸日免乖期故人盡向蟾宫折<lb/>
獨我攀條欲寄誰<lb/>
不傲南牕且採樵乾松每帶濕雲燒庖厨却得長兼味<lb/>
三秀芝根五术苖<lb/>
萬事翛然只有棋小軒髙靜簟凉時闌珊半局和㣲醉<lb/>
花落中庭樹影移<lb/>
<pb n="KR4c0102_WYG_001-2a"/>
無鄰無里不成村水曲雲重掩石門何用深求避秦客<lb/>
吾家便是武陵源<lb/>
　　紅白牡丹<lb/>
不必繁絃不必歌靜中相對更情多殷鮮一半霞分綺<lb/>
潔澈旁邉月颭波看久願成莊叟夢惜畱湏倩魯陽戈<lb/>
重來應共今來别風墮殘香襯緑莎<lb/>
　　中秋十五夜陪熈用學士侍郎禁中翫月因書五<lb/>
　　　言六韻<lb/>
<pb n="KR4c0102_WYG_001-2b"/>
月圓年十二秋半每多陰此夕無纎靄同君宿禁林未<lb/>
髙知海濶當午見宫深衣似繁霜透身疑積水沉遭逄<lb/>
陪侍輦歸去憶抽簮太液池南岸相期到暁吟<lb/>
　　題豪家故池<lb/>
歳久無泉引春來仰雨流萍乾粘巧檻沙淺露沉舟照<lb/>
影人何在持竿客寄遊翛然興廢外廻首謝眠鷗<lb/>
　　偶題<lb/>
賤子曽塵國士知登門倒屣憶當時西川酌盡看花酒<lb/>
<pb n="KR4c0102_WYG_001-3a"/>
東閣編成詠雪詩莫道精靈無伯有尋聞任俠報爰絲<lb/>
烏衣舊宅猶能認粉竹金松一兩枝<lb/>
　　渚宫立春書懐<lb/>
春候侵殘臘江蕪緑巳齊風髙鶯囀澁雨宻雁飛低向<lb/>
日心須在歸朝路欲迷近聞驚御火猶及灞陵西<lb/>
　　聞李翰林遊池上有寄<lb/>
花飛絮落水和流玉署詞臣奉詔遊四面看人隨畫鷁<lb/>
中流合樂起眠鷗皇恩自抱丹心報清頌誰将白雪酬<lb/>
<pb n="KR4c0102_WYG_001-3b"/>
不為禁鐘催入宿前峰月上未迴舟<lb/>
　　谷口寓居偶題<lb/>
涔涔病體怯朝天谷口歸來取性眠峭壁削成開畫障<lb/>
清溪飛下咽繁絃不能塵土爭閒事且放神形學散仙<lb/>
巳熟前峰採芝逕更於何處養殘年<lb/>
　　無題<lb/>
萬態千端一瞬中沁園蕪沒佇秋風鵁鶄夜警池塘冷<lb/>
蝙蝠晝飛樓閣空粉貎早聞殘洛市簫聲猶自傍秦宫<lb/>
<pb n="KR4c0102_WYG_001-4a"/>
今朝陌上相非者曽此歌鐘幾醉同<lb/>
　　賦雪<lb/>
一夜陰風度平明顥氣交未知融結判唯見混茫包路<lb/>
莫藏行跡林難出樹梢氣應封獸穴險必墮禽巢影宻<lb/>
燈迴照聲繁竹送敲翫宜酥讓㸃食稱蜜同抄凍結防<lb/>
魚轉粘沙費馬跑爐寒資爇荻屋暖賴編茅逺不分山<lb/>
疊低宜失地坳闌干髙百尺新霽若為抛<lb/>
　　寄僧<lb/>
<pb n="KR4c0102_WYG_001-4b"/>
桞拂池光一樣清紫方袍帶杖藜行偶傳新句來中禁<lb/>
誰把閒書寄上卿門倚山根重蘚破碁敲石面碎雲生<lb/>
應憐正視淮王詔不識東林物外情<lb/>
　　酬僧<lb/>
吾師既續恵休才况値髙秋萬象開吟處逺峰横落照<lb/>
定中黄葉下青苔雙林不見金蘭久丹楚空翻組繡來<lb/>
聞説近郊寒尚緑登臨應待一叨陪<lb/>
　　題延夀坊東南角古池<lb/>
<pb n="KR4c0102_WYG_001-5a"/>
蔓草蕭森曲岸摧水籠沙淺露莓苔更無簇簇紅粧㸃<lb/>
猶有雙雙翠羽來雨細幾逄耕犢去日斜時見釣人回<lb/>
繁華自古皆相似金谷荒園土一堆<lb/>
　　登鸛雀樓<lb/>
鳥在林梢脚底看夕陽無際戍烟殘凍開河水奔渾急<lb/>
雪洗條山錯落寒始為一名抛故國近因多難怕長安<lb/>
祖鞭掉折徒為爾贏得雲溪負釣竿<lb/>
　　和峽州馮使君題所居<lb/>
<pb n="KR4c0102_WYG_001-5b"/>
三年拔薤成仁政一日誅茅葺所居暁岫近排吟閣冷<lb/>
夜江遥響寢堂虚唯懐避地逃多難不羡朝天卧直廬<lb/>
記得街西隣舎否投荒南去五千餘<lb/>
　　秋日感懐<lb/>
一葉飄然夕照沉世間何事不經心幾人欲話雲臺峻<lb/>
獨我方探禹穴深雞檄固應無下䇿鶴書還要問中林<lb/>
自憐情為多憂動不為西風白露吟<lb/>
　　鶯<lb/>
<pb n="KR4c0102_WYG_001-6a"/>
月落林西鳥未知自先飛上最髙枝千啼萬語不離恨<lb/>
已去又來如有期慣識江南春草處常驚薊北夢回時<lb/>
謝家園裏成吟久只欠池塘一句詩<lb/>
　　次韻和王員外雜遊<lb/>
一分難减亦難加得似溪頭浣越紗兩槳慣邀催去艇<lb/>
七香曾占取來車黄昏忽墮當樓月清暁休開滿鏡花<lb/>
誰見玉郎腸斷處露牀風簟半欹斜<lb/>
　　秋事<lb/>
<pb n="KR4c0102_WYG_001-6b"/>
江天暑氣自凉清應候須因一雨成松竹健來惟欠語<lb/>
蕙蘭衰去始多情他年擬獻書空在此日知機意盡平<lb/>
更欲輕橈放烟水葦花深處睡秋聲<lb/>
　　和陸拾遺題諫院松<lb/>
落落孤松何處尋月華西畔結根深暁含仙掌三清露<lb/>
晚上宫牆百雉陰野鶴不歸應有怨白雲髙去太無心<lb/>
碧巖秋澗休相望捧日元須在禁林<lb/>
　　題揚子津亭<lb/>
<pb n="KR4c0102_WYG_001-7a"/>
揚子江津十四經幾行文字遍長亭驚人旅髩斬新白<lb/>
無事海門依舊青前路莫知霜凛凛故鄉何處鴈㝠㝠<lb/>
可憐不識生離者數㸃漁舟落暮汀<lb/>
　　閒望<lb/>
三㸃五㸃映山雨一枝兩枝臨水花蛺蝶狂飛掠芳草<lb/>
鴛鴦熟睡翹暖沙闕下新居非故業江南舊隱是誰家<lb/>
東還西去俱無計却羡暝歸林上鴉<lb/>
　　雪後過昭應<lb/>
<pb n="KR4c0102_WYG_001-7b"/>
路過章臺氣象寛九重城闕在雲端烟含上苑沉沉紫<lb/>
雪露南山𢥠𢥠寒綺陌巳堪馳寳馬緑蕪行即墮金丸<lb/>
灞川南北真圖畫更待殘陽一望看<lb/>
　　商人<lb/>
百尺竿頭五兩斜此生何處不為家北抛衡岳南過鴈<lb/>
朝發襄陽暮看花蹭蹬也應無陸地團圓那覺有天涯<lb/>
隨風逐浪年年别却笑如期八月槎<lb/>
　　岐下聞杜鵑<lb/>
<pb n="KR4c0102_WYG_001-8a"/>
化去蠻鄉北飛來渭水西為多亡國恨不忍故山啼怨<lb/>
已驚秦鳳靈應識漢雞數聲烟漠漠餘思草萋萋樓逈<lb/>
波無際林昏日又低如何不腸斷家近五雲溪<lb/>
　　雨夜聞思歸樂<hi>二首</hi>
山禽連夜呌兼雨未嘗休解道思歸樂應多離别愁我<lb/>
家方旅食故國在滄洲聞此不能寐青燈茅舍幽<lb/>
一夜鎮飛鳴間闗徹五更似因歸路隔長使别魂驚未<lb/>
省愁雨暗就中傷月明須知越吟客欹枕不勝情<lb/>
<pb n="KR4c0102_WYG_001-8b"/>
　　中夜聞啼禽<lb/>
漠漠蒼蒼未五更宿禽何處兩三聲若非西澗迴波觸<lb/>
即是南塘急雨驚金屋獨眠堪寄恨商陵永訣更牽情<lb/>
此時歸夢隨腸斷半壁殘缸閃閃明<lb/>
　　靈池縣見早梅<hi>時太尉中書令京兆公奉詔討蜀余在幕中</hi>
小園晴日見寒梅一寸鄉心萬里迴春日遲時抛笠澤<lb/>
戰塵飛處上琴臺棲身未識登龍地落筆元非倚馬才<lb/>
待勒燕然歸未得雪枝南畔少徘徊<lb/>
<pb n="KR4c0102_WYG_001-9a"/>
　　野廟<lb/>
古原荒廟掩莓苔何處喧喧鼓笛來日暮鳥歸人散盡<lb/>
野風吹起紙錢灰<lb/>
　　閒書<lb/>
接鷺陪鸞漫得羣未如髙卧紫溪雲晉陽起跡尋常説<lb/>
湖口屯營取次聞大抵鷦鵬須自適何嘗玉石不同焚<lb/>
迴看帶礪山河者到得危時沒舊勲<lb/>
　　寄貫休上人<lb/>
<pb n="KR4c0102_WYG_001-9b"/>
别來如夢亦如雲八字㣲言不復聞世上浮沉應念我<lb/>
筆端飛動只降君幾同江歩吟秋霽更憶山房語夜分<lb/>
見擬沃州尋舊約且教丹頂許為隣<lb/>
　　書懐<lb/>
傍巖依樹結簷楹夏物蕭疎景更清灘響忽髙何處雨<lb/>
松隂自轉此山晴見多隣犬遥相認來慣幽禽近不驚<lb/>
爭敢便誇饒勝事九衢塵裡免勞生<lb/>
　　重陽日荆州作<lb/>
<pb n="KR4c0102_WYG_001-10a"/>
萬里投荒巳自哀髙秋寓目更徘徊濁醪任冷難辭醉<lb/>
黄菊因喧却未開南國莫歸戎馬亂故人何在塞鴻來<lb/>
驚時感事俱無奈不待殘陽下楚臺<lb/>
　　松江晚泊<lb/>
樹逺天宜盡江奔地欲隨孤㠶落何處殘日更新離客<lb/>
是凄凉本情為繫滯枝寸腸無計免應只楚猿知<lb/>
　　湖州溪樓書獻鄭員外<lb/>
危檻等飛牆閒追晚際凉青林上雨色白鳥破溪光目<lb/>
<pb n="KR4c0102_WYG_001-10b"/>
以髙須極心因靜更傷唯公舊相許早晚侍長楊<lb/>
　　秋興<lb/>
㣲雨過菰葦野居生早凉襟期漸蕭灑精爽欲飛揚魚<lb/>
買罾頭活酒沽船上香不縁人不用始道静勝忙<lb/>
　　端居<lb/>
片雨度前汀端居枕簟清病根隨暑退詩思傍涼生别<lb/>
燕殷勤語殘蟬髣髴鳴古來悲不盡况我本多情<lb/>
　　途中<lb/>
<pb n="KR4c0102_WYG_001-11a"/>
一棹歸何處蒼茫落照昏無人應失路有樹始知村湖<lb/>
岸春耕廢江城戰鼓喧儒冠久相悞學劒盡乘軒<lb/>
　　寄貫休<lb/>
休公何處在知我宦情無巳似馮唐老方知武子愚一<lb/>
身仍更病雙闕又須趨若得重相見㝠心學半銖<lb/>
　　秋日渚宫即事<lb/>
漠漠澹雲煙秋歸澤國天風髙還促燕雨細未妨蟬静<lb/>
引荒城望凉驚旅枕眠更堪憔悴裡欲泛洞庭船<lb/>
<pb n="KR4c0102_WYG_001-11b"/>
　　荆州偶居書懐<lb/>
一室四無隣荒郊接古津幽閒消俗態揺落露家貧絶<lb/>
跡思浮海修書嬾寄秦東西不復問翻笑泣岐人<lb/>
　　和嚴諫議題簫山廟十韻<hi>舊説常聞簫管聲因而得名次韻</hi>
澤國瞻遺廟雲韶仰舊名一隅連嶂影千仞落泉聲老<lb/>
狖尋危棟秋蛇束畫楹路長資税駕歲儉絶豐盛黙黙<lb/>
雖難測昭昭本至平豈知遷去客自有復來兵美舜歌<lb/>
徒作欺堯犬正獰近兼聞順動敢復怨徂征日出天須<lb/>
<pb n="KR4c0102_WYG_001-12a"/>
霽風休海自清肺腸無處說一為啟聰明<lb/>
　　西陵<hi>一本多夜居二字</hi>
寒潮落逺汀暝色入柴扄漏永沉沉静燈明的的青林<lb/>
風移宿鳥池雨定流螢盡夕成愁絶啼螀莫近庭<lb/>
　　鷰雛<lb/>
掠水身猶重隈風夕尚㣲瓦苔難定立簷雨忽喧歸未<lb/>
識重溟逺先愁一葉飛銜泥在他日兩兩占春暉<lb/>
　　新秋<lb/>
<pb n="KR4c0102_WYG_001-12b"/>
白髮又經秋端居海上洲無機因事發有涕為時流新<lb/>
酒乘凉壓殘棋隔夜收公車無路入同拜老閒侯<lb/>
　　題越州法華寺<lb/>
寺映<hi>一作在</hi>五峰隂穿縁一逕尋雲藏古殿暗石䕶小房<lb/>
深宿鳥連僧定寒猿應客吟上方應見海月出試登臨<lb/>
　　寒食洛陽道<lb/>
路岐無樂處時節倍思家綵索颺輕吹黄鸝啼落花連<lb/>
乾馳寳馬歴禄鬪香車行客勝回首看看春日斜<lb/>
<pb n="KR4c0102_WYG_001-13a"/>
　　憶事<lb/>
去年花下把金巵曾賦楊花數句詩囘首朱門閉荒草<lb/>
如今愁到牡丹時<lb/>
　　金陵遇悟空上人<hi>上人與故相國楊公有舊</hi>
東閣無人事渺茫老僧持鉢過丹陽十年棲止如何報<lb/>
好為南譙剰炷香<lb/>
　　途中<lb/>
桞弱風長在雲輕雨易休不勞芳草色更惹夕陽愁萬<lb/>
<pb n="KR4c0102_WYG_001-13b"/>
里獨歸去五陵無與遊春心漸傷盡何處有髙樓<lb/>
　　秋園<lb/>
始憐春草細霏霏不覺秋來緑漸稀惆悵擷芳人散盡<lb/>
滿園烟露蝶髙飛<lb/>
　　富春<lb/>
天下有水亦有山富春山水非人寰長川不是春來緑<lb/>
千峰倒影落其間<lb/>
　　山居即事<lb/>
<pb n="KR4c0102_WYG_001-14a"/>
小亭前面接清崖白石交加襯緑苔日暮松花滿階砌<lb/>
不闗風雨鶴歸來<lb/>
　　寓言<lb/>
非明非暗朧朧月不暖不寒縵縵風獨卧空牀好天氣<lb/>
平生閒事到心中<lb/>
　　華清宫<hi>二首</hi>
四郊飛雪暗雲端唯此宫中落旋乾緑樹碧簷相掩映<lb/>
無人知道外邉寒<lb/>
<pb n="KR4c0102_WYG_001-14b"/>
長生秘殿倚青蒼擬敵金庭不死鄉無奈逝川東去急<lb/>
秦陵松柏滿殘陽<lb/>
　　過九成宫<lb/>
鳳輦東歸二百年九成宫殿半荒阡魏公碑字封蒼蘚<lb/>
<hi>魏文貞徵有碑</hi>文帝泉聲落野田<hi>太宗行幸有靈泉自湧</hi>碧草斷霑仙掌<lb/>
露緑楊猶憶御爐烟昇平舊事無人説萬疊青山但一<lb/>
川<lb/>
　　出潼闗<lb/>
<pb n="KR4c0102_WYG_001-15a"/>
重門隨地險一徑入天開華岳眼前盡黄河脚底來飛<lb/>
軒何滿路丹陛正求才獨我無稽客飄然又此回<lb/>
　　過丹陽<lb/>
雲陽縣郭半郊坰風物蕭條萬古情山帶梁朝陵路斷<lb/>
水連劉尹宅基平桂枝自折思前代<hi>李考功於此知貢舉</hi>藻鑑難<lb/>
逄恥後生<hi>殷文學於此集英靈</hi>遺事滿懐兼滿目不堪孤棹倚荒<lb/>
城<lb/>
　　和人題武城寺<lb/>
<pb n="KR4c0102_WYG_001-15b"/>
神驚已覺三清近目斷仍勞萬象牽渭水逺含秋草渡<lb/>
漢陵髙枕夕陽天半巖雲粉千竿竹滿寺風雷百尺泉<lb/>
别有闌干壓行路看人塵土竟流年<lb/>
　　長安里中聞猿<lb/>
夾巷重門似海深楚猿争得此中吟一聲紫陌纔囘首<lb/>
萬里青山已到心慣倚客船和雨聼可堪侯第見塵侵<lb/>
無因永夜聞清嘯禁路人歸月自沉<lb/>
　　岐下聞子規<lb/>
<pb n="KR4c0102_WYG_001-16a"/>
劒閣西南逺鳳臺蜀魂何事此飛來偶因隴樹相迷至<lb/>
唯恐邉風却送囘自有花知啼血處更無猿替斷腸哀<lb/>
誰憐越客曾聞處月落江平暁霧開<lb/>
　　敷水有丐者云是馬侍中諸孫憫而有贈<lb/>
天地塵昏九鼎危大貂曾出武侯師一心忠赤山河見<lb/>
百戰功名日月知舊宅已聞栽禁樹<hi>即今奉誠園</hi>諸孫仍見<lb/>
丐征岐而今不要教人識正藉將軍死鬪時<lb/>
　　還俗尼<hi>本是歌妓</hi>
<pb n="KR4c0102_WYG_001-16b"/>
桞睂梅額倩粧新笑脱袈裟得舊身三峽却為行雨客<lb/>
九天曾是散花人空門付與悠悠夢寳帳迎囘暗暗春<lb/>
寄語江南徐孝克一生長短託清塵<lb/>
　　彭門用兵後經汴路<hi>三首</hi>
長亭一望一徘徊千里闗河百戰來細桞舊營猶鏁月<lb/>
祈連新塚巳封苔霜凋緑野愁無際燒接黄雲慘不開<lb/>
若比江南更牢落子山詞賦莫興哀<lb/>
隋隄風物已凄凉堤下仍多舊戰塲金鏃有苔人拾得<lb/>
<pb n="KR4c0102_WYG_001-17a"/>
蘆花無主鳥銜将秋聲暗促河聲急野色遥連日色黄<lb/>
獨上寒城正愁絶戍鼙驚起鴈行行<lb/>
鐡馬雲旗夢𣺌茫冬來無處不堪傷風吹白草人行少<lb/>
月落空城鬼嘯長尚有<hi>一作一自</hi>紛爭驚宇宙可憐蕭索絕<lb/>
煙光曾為塞北閒遊客遼水天山未斷腸<lb/>
　　寄殿院髙侍御<lb/>
黄梅雨細羃長洲桞宻花稀水慢流釣艇正尋逋客去<lb/>
繡衣方結少年遊風前不肯看垂手燈下還應悞㸃頭<lb/>
<pb n="KR4c0102_WYG_001-17b"/>
一夜自憐無羽翼獨當何遜滴堦愁<lb/>
　　新安道中翫流水<lb/>
一渠春碧弄潺潺宻竹繁花掩映間看處便須終日住<lb/>
算來爭得此身閒縈紆似接迷春洞清冷應憐有雪山<lb/>
上却征車更囘首了然塵土不相闗<lb/>
　　憶釣舟<lb/>
青山卜<hi>一作小</hi>隱枕潺湲一葉垂綸幾泝沿後浦春風隨<lb/>
興去南塘秋雨有時眠慣衝暁霧驚羣雁愛颭殘陽入<lb/>
<pb n="KR4c0102_WYG_001-18a"/>
亂煙囘首無人寄惆悵九衢塵土困揚鞭<lb/>
　　靈寳縣西<hi>側律縣一本題作靈寳  西側津</hi>
碧溪㶑㶑流殘陽晴沙兩兩眠鴛鴦桞花無賴苦多暇<lb/>
蛺蝶有情長自忙千里宦遊成底事每年風景是他鄉<lb/>
髙歌一曲垂鞭去盡日無人識楚狂<lb/>
　　即席<lb/>
家住叢臺舊名參絳圃新醉波疑奪燭嬌態欲沉春伴<lb/>
雨聊過楚歸雲定占秦桃花正濃暖爭不浪迷人<lb/>
<pb n="KR4c0102_WYG_001-18b"/>
　　出遲<lb/>
園宻花藏易樓深月到難酒虚留客盡燈暗速更殘麝<lb/>
想眉間印鴉知頂上盤文王之囿小莫惜借人看<lb/>
　　送僧歸日本國<lb/>
滄溟分故國𣺌𣺌泛杯歸天盡終期到人生此别稀無<lb/>
風亦駭浪未午巳斜暉繫帛何須鴈金烏日日飛<lb/>
　　夏夜有寄<lb/>
月上簟如水軒髙簾在鈎竹聲寒不夏蛩思靜先秋偶<lb/>
<pb n="KR4c0102_WYG_001-19a"/>
得青霄興方知白日愁所思何處遠斜漢欲低流<lb/>
　　春詞<lb/>
鸞鏡長侵夜鴛衾不識寒羞多轉面語妬極定睛看金<lb/>
市舊居近鈿車新造寛春期莫相誤一日百花殘<lb/>
　　送僧歸破山寺<lb/>
萬里指吳山髙秋杖錫還别來雙闕老歸去片雲閒師<lb/>
在有無外我嬰塵土間居然本相别不要慘離顔<lb/>
　　汴上晩泊<lb/>
<pb n="KR4c0102_WYG_001-19b"/>
亭上風猶急橋邉月巳斜桞寒難吐絮浪濁不成花岐<lb/>
路春三月園林海一涯蕭然正無寐夜櫓莫咿啞<lb/>
　　送僧南遊<lb/>
戰鞞鳴未已瓶屨抵何鄉偶别塵中易貪歸物外忙後<lb/>
蟬抛鄠杜先鴈下瀟湘不得從師去殷勤謝草堂<lb/>
　　戲<lb/>
恨極同塡海情長抵導江丁香從小結蓮子徹枝雙整<lb/>
髻花迎<hi>一作當</hi>檻吹燈月在窗秦臺非久計早晚降霓幢<lb/>
<pb n="KR4c0102_WYG_001-20a"/>
　　雪中寄盧延讓秀才<lb/>
苦貧皆共雪吾子豈同悲<hi>一作兹</hi>永日應無食經宵必有<lb/>
詩渚宫寒過節華省試臨期努力圖西去休将凍餒辭<lb/>
　　花村<hi>六韻</hi>
地勝非離郭花深故號村巳憐梁雪重仍媿楚雲繁山<lb/>
近當吟冷泉髙入夢喧依稀小有洞邂逅武陵源月好<lb/>
頻移座風輕莫閉門流鶯更多思百囀待黄昏<lb/>
　　賦雪<hi>十韻</hi>
<pb n="KR4c0102_WYG_001-20b"/>
雨凍輕輕下風乾淅淅吹喜勝花發處驚似客來時河<lb/>
靜膠行棹嵓空響折枝終無鷓鴣識先有鶺鴒知馬勢<lb/>
晨爭急雕聲晩更飢替霜嚴柏署藏月上龍墀百尺樓<lb/>
堪倚千錢酒要追朝歸紫閣早漏出建章遲臘候<hi>一作後</hi>
何曾爽春工是所資遥知故溪桞排比萬條絲<lb/>
　　溪邉<lb/>
溪邉花滿枝百鳥帶香飛下有一白鷺日斜翹石磯<lb/>
　　長安逄故人<lb/>
<pb n="KR4c0102_WYG_001-21a"/>
歲暮長安客相逄酒一盃眼前閒事盡<hi>一作靜</hi>心裏故山<lb/>
來池影含新草林芳動早梅如何不歸去霜鬂共風埃<lb/>
　　雨夜<lb/>
旅夕那禁雨梅天巳思秋未明孤枕倦相弔一燈愁有<lb/>
戀慙滄海無機奈白頭何人得濃睡溪上釣漁舟<lb/>
　　旅中送遷客<lb/>
天南不可去君去弔靈均落日青山路秋風白髮人言<lb/>
危無繼者道在有明神滿目盡秦越平生何處陳<lb/>
<pb n="KR4c0102_WYG_001-21b"/>
　　寄尚顔師<lb/>
僧中難得靜靜得是吾師到闕不求紫歸山祗愛詩臨<lb/>
風翹雪足向日剃霜髭自歎眠漳水雙林動所思<lb/>
　　㣲雨<lb/>
天青濕<hi>一作織</hi>未遍風急舞難成粉重低飛蝶黄沉不語<lb/>
鶯自隨春靄亂還放夕陽明惆悵池塘上荷珠㸃㸃傾<lb/>
　　送廣利大師東歸<lb/>
紫殿久霑恩東歸過海門浮榮知是夢輕别肯銷魂明<lb/>
<pb n="KR4c0102_WYG_001-22a"/>
發先晨鳥寒棲入暝猿蕺山如重到應老舊雲根<hi>大師善於</hi>
<hi>草聖故云</hi>
　　闗東獻兵部劉員外<lb/>
昨夜星辰動仙郎近漢闗玳筵吟雪罷錦帳押春還巳<lb/>
到青雲上應棲絳圃間臨卭有辭賦一為奏天顔<lb/>
　　塗次淮口<lb/>
寒流萬𣲖碧南渡見煙光人向隋宫近山盤楚塞長有<lb/>
村皆緑暗無徑不紅芳已帶傷春病如何更異鄉<lb/>
<pb n="KR4c0102_WYG_001-22b"/>
　　詠桞<lb/>
自與鶯為地不教花作媒細應和雨斷輕祗愛風裁好<lb/>
拂錦歩障莫遮銅雀臺灞陵千萬樹日暮别離迴<lb/>
　　武牢闗遇雨<lb/>
深<hi>一作澤</hi>春闗路逈暮雨細霏霏帶霧昏河浪和塵重客<lb/>
衣望中迷去騎愁裏亂斜暉惆悵家山逺溟濛濕翠㣲<lb/>
　　春寒<lb/>
固教梅忍落休與杏藏嬌巳過冬疑剰将來暖未饒玉<lb/>
<pb n="KR4c0102_WYG_001-23a"/>
階殘雪在羅薦暗魂銷莫問王孫事煙蕪正寂寥<lb/>
　　早發潼闗<lb/>
天邉月初落馬上夢猶殘闗樹蒼蒼暁天堦澹澹寒宦<lb/>
遊終自苦身世静堪觀争似山中隱和雲枕碧湍<lb/>
　　送䇿上人<lb/>
昨來非有意今去亦無心闕下抛新院江南指舊林瓶<lb/>
添新澗緑笠卸晩峰隂八字如相許終辭尺組尋<lb/>
　　和諸學士秋夕禁直偶雪<lb/>
<pb n="KR4c0102_WYG_001-23b"/>
太華積秋雪禁闈生夜寒硯氷憂詔急燈燼惜更殘正<lb/>
遂攀嵇願翻追訪戴歡更為三日約髙興未将䦨<lb/>
　　御溝<hi>十六韻</hi>
一水終南下何年𣲖作溝穿城初北注過苑却東流遶<lb/>
岸清波溢連宫瑞氣浮去應涵鳳沼來必滲龍湫激石<lb/>
珠争碎縈堤練不收照花長樂曙泛葉建章秋影炫金<lb/>
莖表光揺綺陌頭旁沾畫睂府斜入教簫樓有雨難澄<lb/>
鏡無萍易擲鈎鼓宜堯女瑟盪必蔡姬舟臯的<hi>一作着</hi>通<lb/>
<pb n="KR4c0102_WYG_001-24a"/>
鳴鶴津應接斗牛逗風還㶑㶑和月更悠悠淺憶觴堪<lb/>
泛深思杖可投祗懐涇合慮不帶隴分愁自有朝宗樂<lb/>
曾無潰穴憂不勞誇大漢清渭貫神州<lb/>
　　赴闕次畱獻荆南成相公<hi>三十韻</hi>
分閫兼文徳持衡有武功荆南知獨去海内更誰同拔<lb/>
地孤峰秀當天一鶚雄雲生五色筆月吐六鈞弓骨格<lb/>
凌秋聳心源見底空神清飡瀣沆氣逸飲洪濛臨事成<lb/>
奇䇿全身仗至忠解鞍欺李廣煮弩笑臧洪往昔逄多<lb/>
<pb n="KR4c0102_WYG_001-24b"/>
難來茲故統戎卓旗雲夢澤撲火細腰宫鏟土樓臺搆<lb/>
連江雉堞籠似平鋪掌上疑湧出壺中豈是勞人力寜<lb/>
因役鬼工本遺三户在今匝萬家通畫舸横青雀危檣<lb/>
列綵虹席飛巫峽雨袖拂宋亭風塲廣盤毬子池開引<lb/>
釣筒禮賢金璧賤煦物雪霜融酒滿梁塵動棊殘漏滴<lb/>
終儉常資澹靜貴絶恃穹崇唯要臣誠顯那求帝渥隆<lb/>
甘棠名異奭大樹姓非馮自念為遷客方諧謁上公痛<lb/>
知遭止棘頻嘆委飄蓬借宅誅茅緑分囷指粟紅只慙<lb/>
<pb n="KR4c0102_WYG_001-25a"/>
燕館盛寧覺阮途竆渙汗沾明主滄浪别釣翁去曾憂<lb/>
塞馬歸欲逐邉鴻積感深於海銜恩重極嵩行行桞門<lb/>
路囘首下離東<lb/>
　　三峰府内矮檜<hi>十韻</hi>
擢秀依黄閣移根自碧岑周圍雖合抱直上豈盈尋逺<lb/>
砌行窺頂當庭坐芘隂短堪驚衆目髙已讓他林日轉<lb/>
無長影風迴有細音不容蘿蔦附只耐雪霜侵玉帳籠<lb/>
應匝牙旗倚更禁葉低宜拂席枝褭易抽簮緑澗支離<lb/>
<pb n="KR4c0102_WYG_001-25b"/>
久朱門掩映深何須一千丈方有歲寒心<lb/>
　　雪<hi>十韻</hi>
灑宻蔽璇穹霏霏杳莫竆遲於雨到地疾甚絮隨風四<lb/>
野蒼茫際千家晃朗中夜迷三繞鵲晝斷一行鴻結片<lb/>
飛瓊樹裁花照蕋宫壅應邉盡北填合海無東髙愛危<lb/>
峰積低愁暖氣融月交都浩𣺌日射更玲瓏送臘辭寒<lb/>
律迎春入舊叢自憐曾未至聊復賦𤣥功<lb/>
　　和睦州盧中丞題茅堂<hi>十韻</hi>
<pb n="KR4c0102_WYG_001-26a"/>
有士當今重忘情自古稀獨開青嶂路閒掩白雲飛石<lb/>
累千層險泉分一帶㣲棟危猿競下簷逈鳥爭歸煙冷<lb/>
茶鐺静波香蘭舸飛好移鐘阜蓼莫種首陽薇樹宻含<lb/>
輕霧川空漾薄暉芝泥看即捧蕙帶且休圍東郭鄰穿<lb/>
履西林近衲衣瓊瑶一百字千古見清機<lb/>
　　奉和御製<hi>六韻</hi>
天曉宻雲開亭亭翠葆來芰荷籠水殿楊桞蔽風臺恩<lb/>
洽三時雨歡騰萬嵗雷日華偏照御星彩逈分台葦岸<lb/>
<pb n="KR4c0102_WYG_001-26b"/>
縈仙棹蓮峰倒玉盃獨慙歌聖徳不是侍臣才<lb/>
　　敗簾<hi>六韻</hi>
有客編來久彌年斷莫收不堪風作候豈復燕為讎盡<lb/>
見三重閣難迷百尺樓伴燈㣲揜夢兼扇劣遮羞零落<lb/>
亡珠綴殷勤謝玉鈎凉宵何必捲月自入軒流<lb/>
　　玉堂種竹<hi>六韻</hi>
當砌植檀欒濃隂五月寒引風穿玉牖揺露滴金盤有<lb/>
韻和宫漏無香雜畹蘭地嚴雲鏁易日近雪封難靜稱<lb/>
<pb n="KR4c0102_WYG_001-27a"/>
圍棊㑹閒宜閣筆看他年終結實不羡樹棲鸞<lb/>
　　和韓致光侍郎無題三首<hi>十四韻</hi>
珠珮元消暑犀簮自辟塵掩燈容燕宿開鏡待雞晨去<lb/>
嬾都忘舊來多未厭新每逄憂是夢長憶故延真杏小<lb/>
雙圓靨山濃兩㸃顰瘦難勝寳帶輕欲馭飇輪箆鳳金<lb/>
雕翼釵魚玉鏤鱗月明無睡夜花落斷腸春觧舞何須<lb/>
楚能筝可在秦怯探同海底稀遇極天津緑捺攀宫艶<lb/>
青梅弄嶺珍管纎銀字咽梭宻錦書勻厭勝還隨俗無<lb/>
<pb n="KR4c0102_WYG_001-27b"/>
疑不避人可憐三五夕娬媚善為隣<lb/>
舞轉輕輕雪歌霏漠漠塵漫遊多入<hi>一作卜</hi>夜慵起不知<lb/>
晨玉筯和粧裛金蓮逐歩新鳳笙追北里鶴馭訪南真<lb/>
有恨都無語非愁亦有顰戲應過蚌浦飛合入蟾輪杯<lb/>
樣成言鳥梳文解卧鱗逄迎大隄晩離别洞庭春似玉<lb/>
曾誇趙如雲不讓秦錦收花上露珠引月中津木為連<lb/>
枝貴禽因比翼珍萬峰蘇㸃薄五色繡粧勻獺髓求魚<lb/>
客鮫綃託海人寸腸誰與達洞府四無隣<lb/>
<pb n="KR4c0102_WYG_001-28a"/>
綺閣臨初日銅臺拂暗塵鷾鴯偏報曉烏鶂慣驚晨魚<lb/>
網裁書數鵾弦上曲新病多疑厄重語切見心真子母<lb/>
錢徵笑西南月借顰𢷬衣嫌獨杵分袂怨雙輪貝葉教<lb/>
丹嘴金刀寄赤鱗捲簾吟塞雪飛楫渡江春解織宜名<lb/>
蕙能歌合姓秦眼穿囘鴈嶺魂斷飲牛津藥自偷來絕<lb/>
香從竊去珍茗煎雲沫聚藥種玉苖勻草宻應迷客花<lb/>
繁好避人長干足風雨遥夜與誰隣<lb/>
　<lb/>
<pb n="KR4c0102_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐英歌詩巻上<lb/>
</p>
<p>
</p>
  </div>
<div>
<head>唐英歌詩巻中</head> <lb/>
    <p>
<pb n="KR4c0102_WYG_002-1a"/>
欽定四庫全書<lb/>
　唐英歌詩巻中<lb/>
　　　　　　　　　　　　唐　吳融　撰<lb/>
　　倒次元韻<lb/>
南陌來尋伴東城去卜鄰生憎無賴客死憶有情人似<lb/>
束腰支細如描髮彩勻黄鸝裁帽貴紫燕刻釵珍身近<lb/>
從淄右家元接觀津雨臺誰屬楚花洞不知秦淚滴空<lb/>
牀冷粧濃滿鏡春枕凉欹琥珀簟潔展麒麟茂苑廊千<lb/>
<pb n="KR4c0102_WYG_002-1b"/>
歩昭陽扇九輪陽城迷處笑京兆畫時顰魚子封箋短<lb/>
蠅頭學字真易判期已逺難諱事還新艇子愁衝夜驪<lb/>
駒怕拂晨如何斷岐路免得見行塵<lb/>
　　美人<hi>三十韻人一作箇</hi>
嫋嫋復盈盈何年墜玉京見人還道姓羞客不稱名故<lb/>
事諳金谷新居近石城臉横秋水溢睂拂逺山晴粉薄<lb/>
塗雲母簮寒篸水晶催來兩槳送怕起五絲縈髻學盤<lb/>
桓綰牀依宛轉成博山凝霧重油壁隱車輕額㸃梅花<lb/>
<pb n="KR4c0102_WYG_002-2a"/>
樣心通棘刺情搔頭邀顧遇指約到平生魚網徐徐襞<lb/>
螺巵淺淺傾芙蓉褥已展荳蔻水休更趙女憐膠膩丁<lb/>
娘愛燭明炷香龍薦腦辟魘虎輸精管咽参差韻絃嘈<lb/>
倰僜聲花殘春寂寂月落漏丁丁桞絮聫章敏椒花屬<lb/>
思清剪羅成綵字銷蠟脱朱櫻邂逅當投珮艱難莫拊<lb/>
楹熨來身熱定䑛得面痕平匣鏡金螭怒簾旌繡獸獰<lb/>
頸長堪鶴並腰細任蜂爭滴淚泉饒竭論心石未貞必<lb/>
雙成鳳去豈獨化蟬鳴書逺腸空斷樓髙膽易驚數錢<lb/>
<pb n="KR4c0102_WYG_002-2b"/>
紅帶結鬭草舊裙盛映桞闌干小侵波略彴横夜愁遥<lb/>
寄雁曉夢半和鶯翼祗思鶼比根長羡藕并可憐衣帶<lb/>
緩休賦重行行<lb/>
　　即席<hi>十韻</hi>
住處方窺宋平生未嫁盧暖金輕鑄骨寒玉細凝膚妬<lb/>
蝶長成伴傷鸞耐得孤城堪迷下蔡臺合上姑蘇弄眼<lb/>
難降桞含茸欲門蒲生凉雲母扇直夜博山鑪翡翠交<lb/>
粧鏡鴛鴦入畫圖無心同石轉有淚約泉枯猿渇應須<lb/>
<pb n="KR4c0102_WYG_002-3a"/>
見鷹飢祗待呼銀河正清淺霓節過來無<lb/>
　　追詠棠梨花<hi>十韻</hi>
蜀地從來勝棠梨第一花更應無軟弱别自有妍華不<lb/>
貴綃為霧難降綺作霞移須歸紫府駐合餌丹砂宻映<lb/>
彈琴宅深藏賣酒家夜宜紅䗶照春稱錦筵遮連廟魂<lb/>
棲望飄江字遶巴未饒酥㸃薄兼妬雪飛斜舊賞三年<lb/>
斷新期萬里賒長安如種得誰定牡丹誇<lb/>
　　緜竹山<hi>四十韻</hi>
<pb n="KR4c0102_WYG_002-3b"/>
緜竹東西隅千峰勢相屬崚嶒壓東巴連延羅古蜀方<lb/>
者露圭角尖者鑚箭鏃引者蛾睂彎歛者鳶肩縮尾蟉<lb/>
青蛇盤頸低𤣥兔伏横來突若奔直上森如束歳在作<lb/>
噩年銅梁揺蠆毒相國京兆公九命來作牧戎提虎僕<lb/>
毛專奉狼頭纛行府寄精廬開窓對林麓是時重陽後<lb/>
天氣曠清肅茲山昏曉開一一在人目霜空正泬寥濃<lb/>
翠飛撲撲披海出珊瑚貼天堆碧玉俄然陰霾作城郭<lb/>
纔霡霂絕頂已凝雪晃朗開紅旭初疑崑崙下夭矯龍<lb/>
<pb n="KR4c0102_WYG_002-4a"/>
銜燭亦似蓬萊巔金銀臺叠蹙紫霞或旁映綺段鋪繁<lb/>
縟晚照忽斜籠赤城差斷續又如煮吳鹽萬萬盆初熟<lb/>
又如濯楚練千千匹未軸又如水晶宫蛟螭結川瀆又<lb/>
如鍾乳洞電灼開巖谷丹青畫不成造化供難足合有<lb/>
羽衣人飄颻曳煙躅合有五色禽呌嘯含仙曲根雖限<lb/>
劒門穴必通林屋方諸滄海隔欲去憂淪覆羣玉縹緲<lb/>
間未可量往復何如當此境終朝曠遐瞩往往草檄餘<lb/>
吟哦思幽獨早晚掃攙搶笳鼓迎暢轂休飛霹靂車罷<lb/>
<pb n="KR4c0102_WYG_002-4b"/>
繫蝦蟇木勒銘燕然山萬代垂芬郁然後恣逍遥獨往<lb/>
羣麋鹿不管安與危不問榮與辱但樂濠梁魚豈怨鍾<lb/>
山鵠紉蕙以圍腰採芝将實腹石牀須卧平一任閒雲<lb/>
觸<lb/>
　　祝風<hi>三十二韻吾有田在吳将十祀耕以為業終老計</hi>
我有二頃田長洲東百里環塗為之區積葑相連纚松<lb/>
江流其傍春夏多苦水隄防苟不時汎濫即無已粤余<lb/>
病眠久而復家無峙田畯不勝荒農功皆廢弛他稼巳<lb/>
<pb n="KR4c0102_WYG_002-5a"/>
如雲我田方欲蒔四際上通波兼之葭與葦是時立秋<lb/>
後烟露浩凄矣雖然遣畢功萎約都無幾如何海上風<lb/>
連日從空起似欲驅滄溟來沃具區裏噫嘻爾風師吳<lb/>
中多豪士囷倉過九年一粒惜如死糴賤兼糶貴凶年<lb/>
翻大喜只是疲羸苦纔饑須易子余仍轗軻者進趨年<lb/>
二紀秋不安一食春不閒一晷腸迴為多别骨瘦因積<lb/>
毁咳唾莫逄人揶揄空覩鬼中又値干戈皇皇常轉徙<lb/>
故隱茅山西今來笠澤涘荒者不復尋茸者還有㠯将<lb/>
<pb n="KR4c0102_WYG_002-5b"/>
巾陶令車又葢姜肱被不敢務有餘有餘必驕鄙所期<lb/>
免假匄假匄多慙恥驕鄙既不生慙恥更能弭自可致<lb/>
逍遥無妨閲經史嗟予将四十滿望祗如此干澤尚多<lb/>
難學稼茲復爾竆達雖繫命祻福生所履天不飢死余<lb/>
飄風當自止<lb/>
　　金陵懐古<lb/>
玉樹聲沉戰艦收萬家冠盖入中州祗應江令偏惆悵<lb/>
頭白歸來是客遊<lb/>
<pb n="KR4c0102_WYG_002-6a"/>
　　凉思<lb/>
松間小檻接波平月澹煙沉暑氣清半夜水禽栖不定<lb/>
緑荷風動露珠傾<lb/>
　　鮫綃<lb/>
雲供片段月供光貧女寒機枉自忙莫道不蠶能致此<lb/>
海邉何事有扶桑<lb/>
　　潮<lb/>
暮去朝來無定期桑田長被此聲移蓬萊若探人間事<lb/>
<pb n="KR4c0102_WYG_002-6b"/>
一日還應兩度知<lb/>
　　忘憂花<lb/>
繁紅落盡始凄凉直道忘憂也未忘數朶殷勤似春在<lb/>
春愁特此繫人腸<lb/>
　　憶街西所居<lb/>
衡門一别夢難稀人欲歸時不得歸長憶去年寒食夜<lb/>
杏花零落雨霏霏<lb/>
　　雲<lb/>
<pb n="KR4c0102_WYG_002-7a"/>
南北東西似客身逺峰髙鳥自為隣清歌一曲猶能住<lb/>
莫道無心勝得人<lb/>
　　華清宫<hi>四首</hi>
中原無鹿海無波鳳輦鸞旗出幸多今日故宫歸寂寞<lb/>
太平功業在山河<lb/>
漁陽烽火照函闗玉輦怱怱下此山一曲羽衣聽不盡<lb/>
至今遺恨水潺潺<lb/>
上皇鑾輅重巡遊雨淚無言獨倚樓惆悵眼前多少事<lb/>
<pb n="KR4c0102_WYG_002-7b"/>
落花明月滿宫秋<lb/>
别殿和雲鏁翠㣲太眞遺像夢依依玉皇掩淚頻惆悵<lb/>
應嘆僧繇白鶴<hi>一作彩筆</hi>飛<lb/>
　　陳琳墓<lb/>
冀州飛檄傲英雄却把文辭事鄴宫從道筆端由我得<lb/>
九泉何面見袁公<lb/>
　　湖州朝陽樓<lb/>
十二亭亭占曉光隋家浪説有迷藏仲宣題盡平生恨<lb/>
<pb n="KR4c0102_WYG_002-8a"/>
别處應難看屋梁<lb/>
　　賣花肩<lb/>
和煙和露一叢花擔入宫城許史家惆悵街頭<hi>一作東風</hi>無<lb/>
處説不教閒地著看<hi>一作春</hi>花<lb/>
　　自諷<lb/>
世路昇沉合自安故人何必苦相干塗窮始解東歸去<lb/>
莫過嚴光七里灘<lb/>
　　送杜鵑花<lb/>
<pb n="KR4c0102_WYG_002-8b"/>
春紅始盡<hi>一作謝</hi>又秋紅故<hi>一作息</hi>國亡來入楚宫應是蜀<lb/>
寃啼不盡更憑顔色訴西風<lb/>
　　西京道中聞蛙<lb/>
雨餘林外夕烟沉忽有蛙聲伴客吟莫道聞時倍惆悵<lb/>
稚圭蓬蓽在山隂<lb/>
　　情<lb/>
依依脉脉兩如何細似輕絲𣺌似波月不長圓花易落<lb/>
一生惆悵為伊多<lb/>
<pb n="KR4c0102_WYG_002-9a"/>
　　送荆南從事之岳州<lb/>
秋拂湖光一鏡開庾郎蘭棹好徘徊遥知月落酒醒處<lb/>
五十絃從波<hi>一作枝</hi>上來<lb/>
　　渡淮作<lb/>
紅杏花時辭漢苑黄梅雨裏上淮船雨迎花送長如此<lb/>
辜負東風十四年<lb/>
　　薛舎人見徵恩賜香并二十八字同寄<lb/>
往嵗知君侍武皇今來何用紫羅囊都縁有意重熏裛<lb/>
<pb n="KR4c0102_WYG_002-9b"/>
更灑江毫上玉堂<hi>一作皇</hi>
　　王母廟<lb/>
鸞龍一夜降崑丘遺廟千年枕碧流賺得武皇心力盡<lb/>
忍看烟草茂陵秋<lb/>
　　塗中阻風<lb/>
洛陽寒食苦多風掃蕩春華一半空莫道芳蹊盡成實<lb/>
野花猶有未開叢<lb/>
　　楚事<hi>屈原云目極千里傷春心宋玉云悲哉秋之為氣</hi>
<pb n="KR4c0102_WYG_002-10a"/>
悲秋應亦抵傷春屈宋當年並楚臣何事從來好時節<lb/>
只將惆悵付詞人<lb/>
　　和僧詠牡丹<lb/>
萬縁銷盡本無心何事看花恨却深都是支郎足情調<lb/>
墜香殘蘂亦成吟<lb/>
　　豫讓<lb/>
韓魏同謀反覆深晋陽三板免成沉趙衰當面何須恨<lb/>
不把干将訪負心<lb/>
<pb n="KR4c0102_WYG_002-10b"/>
　　和寄座主尚書<lb/>
偶逄戎旅戰争日豈是明時放逐人<hi>一作臣</hi>不用裁詩苦<lb/>
惆悵風雷看起卧龍身<lb/>
　　江行<lb/>
霞低水逺碧翻紅一棹無邉落照中説示北人應不愛<lb/>
錦遮泥健馬追風<lb/>
　　旅館梅花<lb/>
清香無㠯敵寒梅可愛他鄉獨看來為憶故溪千萬樹<lb/>
<pb n="KR4c0102_WYG_002-11a"/>
幾年辜負雪中開<lb/>
　　水鳥<lb/>
烟為行止水為家兩兩三三睡暖沙為謝離鸞兼别鵠<lb/>
如何禁得向天涯<lb/>
　　楊花<lb/>
不鬭穠華不占紅自飛晴野雪濛濛百花長恨風吹落<lb/>
唯有楊花獨愛風<lb/>
　　水調<lb/>
<pb n="KR4c0102_WYG_002-11b"/>
鑿河千里走黄沙浮殿西來動日華可道新聲是亡國<lb/>
且貪惆悵後庭花<lb/>
　　秋夕樓居<lb/>
月裏青山淡如畫露中黄葉䬃然秋危欄倚遍都無寐<lb/>
祗恐星河墜入樓<lb/>
　　經苻堅墓<lb/>
百里烟塵散杳㝠新平一隰草青青八公山木<hi>一作石</hi>君<lb/>
知否休更中原作彗星<lb/>
<pb n="KR4c0102_WYG_002-12a"/>
　　松江晚泊<lb/>
吳臺越嶠兩分津萬萬檣烏簇夜雲吟盡長江一江月<lb/>
更無人似謝将軍<lb/>
　　送薛學士赴任峽州<hi>二首</hi>
負譴雖安不敢安叠猿聲裏獨之官莫将彩筆閒抛擲<lb/>
更待淮王詔草看<lb/>
片㠶飛入峽雲深帶雨兼風動楚吟何似玉堂裁詔罷<lb/>
月斜鳷鵲漏沉沉<lb/>
<pb n="KR4c0102_WYG_002-12b"/>
　　送許校書<lb/>
故人言别倍依依病裏斑荆尚<hi>一作苦</hi>憶違明日桞亭門<lb/>
外路不知誰賦送将歸<lb/>
　　蛺蝶<lb/>
兩兩自依依南園烟露㣲住時須並住飛處要交飛草<lb/>
淺憂驚吹花殘惜晩暉長教擷芳女夜夢逺人歸<lb/>
　　閿鄉寓居<hi>十首</hi>
　　　阿對泉<lb/>
<pb n="KR4c0102_WYG_002-13a"/>
六載抽毫侍禁闈可堪多病决然歸五陵年少如相問<lb/>
阿對泉頭一布衣<hi>阿對泉是楊伯起家僮嘗引泉灌蔬其泉至今尚在</hi>
　　　蛙聲<lb/>
稚圭倫鑒未精通只把蛙聲鼔吹同君聴月明人静夜<lb/>
肻饒天籟與松風<lb/>
　　　茆堂<lb/>
結得茆檐瞰碧溪閒雲之外不同棲猶嫌未逺函關道<lb/>
正睡剛聞報曉雞<lb/>
<pb n="KR4c0102_WYG_002-13b"/>
　　　清谿<lb/>
清谿見底露蒼苔宻竹垂藤鏁不開應是仙家在深處<lb/>
愛流花片引人來<lb/>
　　　釣竿<lb/>
曾抛釣渚入秦關今却持竿傍碧灘認得舊人<hi>一作溪</hi>兼<lb/>
舊意恰如羊祜識金環<lb/>
　　　山僧<lb/>
石臼山頭有一僧朝無香積夜無燈近嫌俗客知踪跡<lb/>
<pb n="KR4c0102_WYG_002-14a"/>
擬向中方斷石層<lb/>
　　　小徑<lb/>
礙竹妨花一徑幽攀援可到玉峰頭若教須作康莊好<lb/>
更有髙車駟馬憂<lb/>
　　　聞提壺鳥<lb/>
早於批鵊巧於鶯故國春林足此聲今在天涯别秋<hi>一作</hi>
<hi>館</hi>裏為君沽酒復何情<lb/>
　　　木塔偶題<lb/>
<pb n="KR4c0102_WYG_002-14b"/>
西南古刹近芳林偶得髙秋試一吟無限黄花襯黄葉<lb/>
何須春月始傷心<lb/>
　　　山禽<lb/>
碧嶂為家烟外棲銜紅啄翠入芳蹊可能知我心無定<lb/>
頻褭花枝拂面啼<lb/>
　　聞歌<lb/>
貫珠一夜奏纍纍盡是荀家舊教詞落盡梁塵腸不斷<lb/>
九原誰報小憐知<hi>一作一聲嬌柳小寒枝</hi>
<pb n="KR4c0102_WYG_002-15a"/>
　　即席<lb/>
竹引絲隨褭翠樓滿筵驚動玉關秋何人借與丹青筆<lb/>
畫取當時八字愁<lb/>
　　便殿候對<lb/>
宣呼晝入蘂珠宫玉女牕扉薄霧籠得得<hi>一作待得</hi>華胥春<lb/>
夢覺半竿斜日下廂風<lb/>
　　南遷途中<hi>七首</hi>
　　　登七盤嶺<hi>二首</hi>
<pb n="KR4c0102_WYG_002-15b"/>
才非賈傅亦遷官五月驅羸上七盤從此自知身計定<lb/>
不能回首望長安<lb/>
七盤嶺上一長號將謂青天鑒鬱陶近日青天都不鑒<lb/>
七盤應是未髙髙<lb/>
　　　渡漢江初嘗鯿魚有作<lb/>
嘯父知幾先憶魚季鷹無事巳思鱸自慙初識查頭味<lb/>
正是棲棲哭阮途<lb/>
　　　溪魚<hi>一作溪翁</hi>
<pb n="KR4c0102_WYG_002-16a"/>
飯稻羮菰曉復昏碧灘聲裏長諸孫應嗟獨上涔陽客<lb/>
排比椒漿奠楚魂<lb/>
　　　寄友人<lb/>
驚魂往往坐疑飄便好為文慰寂寥若待清湘葬魚了<lb/>
總然招得不堪招<lb/>
　　　途中偶懷<lb/>
無路能酬國士恩短亭寂寂到黄昏迴腸一寸危如綫<lb/>
賴得商山未有猿<lb/>
<pb n="KR4c0102_WYG_002-16b"/>
　　　訪貫休上人<lb/>
休公為我設蘭湯方便教人學洗腸自覺塵纓頓瀟洒<lb/>
南行不復問滄浪<lb/>
　　鴛鴦<lb/>
野翹紅頸覆金衣灘上雙雙去又歸長短死生無兩處<lb/>
可憐黄鵠愛分飛<lb/>
　　野歩<lb/>
一曲兩曲澗邊草千枝萬枝村落花携笻深去不知處<lb/>
<pb n="KR4c0102_WYG_002-17a"/>
幾嘆山阿隔酒家<lb/>
　　酬僧<lb/>
玉堂全不恨常朝卧待重城宿霧消翻憶故山深雪裏<lb/>
滿爐枯柏帶烟燒<lb/>
　　買帶花櫻桃<lb/>
粉紅輕淺靚粧新和露和烟别近隣萬一有情應有恨<lb/>
一年榮落兩家春<lb/>
　　海棠<hi>二首</hi>
<pb n="KR4c0102_WYG_002-17b"/>
太尉園林兩樹春<hi>今畨禺太尉徐公興化亭子有海棠二林</hi>年年奔走探花<lb/>
人今來獨倚荆山看回首長安落戰塵<lb/>
雪綻霞鋪錦水頭占春顔色最風流若教更近天街種<lb/>
馬上多逢醉五侯<lb/>
　　送僧上峽歸東蜀<lb/>
巴字江流一棹回紫袈裟是禁中裁如從十二峰前過<lb/>
莫賦佳人殊未來<lb/>
　　杏花<hi>五言三韻</hi>
<pb n="KR4c0102_WYG_002-18a"/>
春物競相妬杏花應最嬌紅輕欲愁殺粉薄似啼銷願<lb/>
作南華蝶翩翩遶此條<lb/>
　　草<lb/>
染亦不可成畫亦不可得萇𢎞未死時應無此顔色<lb/>
　　和楊侍郎<lb/>
目極家山逺身拘禁苑深煙霄慚暮齒麋鹿媿初心<lb/>
　　山居喜友人相訪<lb/>
秋雨空山夜非君不此來髙于剡溪雪一棹到門迴<lb/>
<pb n="KR4c0102_WYG_002-18b"/>
　　逺山<lb/>
隠隠隔千里巍巍知幾重平時未能去夢斷一聲鐘<lb/>
　　江樹<lb/>
終日衝奔浪何年墜亂風謝公堪入詠目極在雲中<lb/>
　　薔薇<lb/>
萬卉春風度繁花夏景長館娃人盡醉西子始新粧<lb/>
　　梅雨<lb/>
渾開又宻望中迷乳燕歸遲粉竹低撲地暗來飛野馬<lb/>
<pb n="KR4c0102_WYG_002-19a"/>
舞風斜去散醯雞初從滴瀝妨琴榭漸到潺湲遶藥畦<lb/>
少傍海邊飄泊處中庭自有兩犂泥<lb/>
　　登途懷友人<lb/>
日落野原秀雨餘雲物閒清旹正愁絶髙處更登<hi>一作躋</hi>
攀京洛遥天外江河戰鼔間孤懷欲誰寄應向<hi>一作付</hi>塞<lb/>
鴻還<lb/>
　　聞蟬<lb/>
夏在先催過秋賖已被迎自應人不㑹莫道物無情木<lb/>
<pb n="KR4c0102_WYG_002-19b"/>
葉總未落髩絲還易生西風正相亂休上夕陽城<lb/>
　　秋色<lb/>
染不成乾書未銷霏霏拂拂又迢迢曽從建業城邊路<lb/>
蔓草寒烟鎻六朝<lb/>
　　自諷<lb/>
本自滄洲把釣人無端三署接清塵從來奔走徒流涕<lb/>
也渡湘灕作逐臣<lb/>
　　宿青雲驛<lb/>
<pb n="KR4c0102_WYG_002-20a"/>
蒼黄負讉走商顔保得㣲躬出武關今夜青雲驛前月<lb/>
伴吟應到落西山<lb/>
　　秋聞子規<lb/>
年年春恨化寃魂血染枝紅壓疊繁正是西風花落盡<lb/>
不知何處認啼痕<lb/>
　　荆南席上聞歌<lb/>
迎愁歛黛一聲分弔屈江邊日暮聞何事遏雲翻不定<lb/>
自縁踪跡愛行雲<lb/>
<pb n="KR4c0102_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐英歌詩巻中<lb/>
</p>
<p>
</p>
  </div>
<div>
<head>唐英歌詩卷下</head> <lb/>
    <p>
<pb n="KR4c0102_WYG_003-1a"/>
欽定四庫全書<lb/>
　唐英歌詩卷下<lb/>
　　　　　　　　　　　　唐　吳融　撰<lb/>
　　武闗<lb/>
時來時去若循環雙闔平雲澷鏁山祗道地教秦設險<lb/>
不知天與漢為闗貪生莫作千年計到了都成一夢閒<lb/>
爭得便如巖下水從他興廢自潺潺<lb/>
　　月夕追事<lb/>
<pb n="KR4c0102_WYG_003-1b"/>
曽聼豪家碧玉歌雲牀氷簟落秋河月臨高閣簾無影<lb/>
風過迴廊幕有波屈指盡隨雲雨散滿頭贏得雪霜多<lb/>
此時空見清凉影來伴蛩聲咽砌莎<lb/>
　　送于員外歸隱藍田<lb/>
曽吟工部兩峰寒今日星郎得挂冠吾道不行歸始是<lb/>
世情如此住應難圍棊已訪生雲石把釣先尋急浪<hi>一作</hi>
<hi>雨</hi>湍若遇秦時雪髯客紫芝兼可備朝餐<lb/>
　　廢宅<lb/>
<pb n="KR4c0102_WYG_003-2a"/>
風飄碧瓦雨摧垣却有鄰人為鏁門幾樹好花閒白晝<lb/>
滿庭荒草易黄昏放魚池涸蛙爭聚栖燕梁空雀自喧<lb/>
不獨凄凉眼前事咸陽一火便成原<lb/>
　　湖州晚望<lb/>
鼓角迎秋晚韻長斷虹疎雨間微陽兩條溪水分頭碧<lb/>
四面人家入骨凉獨鳥歸時雲鬭迥殘蟬急處日爭忙<lb/>
他年若得壺中術一簇汀洲盡貯将<lb/>
　　上陽宫辭<lb/>
<pb n="KR4c0102_WYG_003-2b"/>
苑路青青半是苔翠華西去未知迴景陽春漏無人報<lb/>
太液秋波有鴈來單影可堪明月照紅顔無奈落花催<lb/>
誰能賦得長門事不惜千金奉酒杯<lb/>
　　宋玉宅<lb/>
草白煙寒半野陂臨江舊宅指遺基已懐湘浦招魂事<lb/>
更憶髙唐説夢時穿徑早曽聞客住登牆豈復見人窺<lb/>
今朝送别還經此吟斷當年雲夢悲<lb/>
　　春晚書懐<lb/>
<pb n="KR4c0102_WYG_003-3a"/>
落盡紅芳春意闌緑蕪空鏁辟疆園嫦娥斷影霜輪冷<lb/>
帝子無踪淚竹繁未逹東林還絶想不勞南浦更銷魂<lb/>
晚來雖共殘鶯約爭奈風凄雨又昏<lb/>
　　寄楊侍郎<lb/>
雲情鶴態莫誇慵正上仙樓十二重吟逸易沉<hi>一作成</hi>鳷<lb/>
鵲月夢長先斷景陽鐘奇文已刻金書劵秘語看䥴玉<lb/>
檢封何事春來待歸隱探知溪畔有風松<lb/>
　　杏花<lb/>
<pb n="KR4c0102_WYG_003-3b"/>
粉薄紅輕掩歛羞花中占斷得風流軟非因醉都無力<lb/>
凝不成歌亦自愁獨照影時臨水畔最含情處出牆頭<lb/>
徘徊盡日難成别更待黄昏對酒甌<lb/>
　　憲丞裴公上洛退居有寄<hi>二首</hi>
鴻在㝠㝠已自由紫芝峰下更髙秋抛來簮紱都如夢<lb/>
泥著杯觴不為愁晚樹拂簷風脱翠夜灘當户月和流<lb/>
自嗟不得從公去共上仙家十二樓<lb/>
瘦如仙鶴爽風篁外却塵囂興緒長偶坐幾囘沉皓月<lb/>
<pb n="KR4c0102_WYG_003-4a"/>
閒吟是處到殘陽門前立使修書嬾花下留賔壓酒忙<lb/>
目斷瓊林攀不得一重丹水抵三湘<lb/>
　　叢祠<lb/>
叢祠一炬照秦川雨散雲飛二十年長路未歸萍逐水<lb/>
舊居難問草平烟金鞍正伴桐鄉客粉壁猶懐桂苑仙<lb/>
何必向來曽識面拂塵看字也凄然<lb/>
　　分水嶺<lb/>
兩派潺湲不暫停嶺頭長㵼别離情南隨去馬通巴棧<lb/>
<pb n="KR4c0102_WYG_003-4b"/>
北逐歸人逹渭城澄處好窺雙黛影咽時堪寄斷腸聲<lb/>
紫溪舊隱還如此清夜梁山月更明<lb/>
　　赴職西川過便橋書懐寄同年<lb/>
平門橋下水東馳萬里從軍一望時鄉思旋生芳草見<lb/>
客愁何限夕陽知秦陵無樹烟猶鏁漢苑空牆浪欲吹<lb/>
不見<hi>一作是</hi>傷春愛囘首杏壇恩重馬遲遲<lb/>
　　太保中書令軍前新樓<lb/>
十二欄杆壓錦城半空人語落灘聲風流近接平津閣<lb/>
<pb n="KR4c0102_WYG_003-5a"/>
氣色髙含細栁營盡日捲簾江草緑有時欹枕雪峰晴<lb/>
不知捧詔朝天後誰此登臨看月明<lb/>
　　玉女廟<lb/>
九清何日降仙霓掩映荒祠路欲迷愁黛不開山淺淺<lb/>
離心長在草萋萋簷横緑𣲖王餘擲牕裊紅枝杜宇啼<lb/>
若得洗頭盆置此靚粧無復碧蓮西<lb/>
　　坤維軍前寄江南弟兄<lb/>
二年征戰劍山秋家在松江白浪頭闗月幾時乾客淚<lb/>
<pb n="KR4c0102_WYG_003-5b"/>
戍烟終日起鄉愁未知遼堞何當下轉覺燕䑓不易酬<lb/>
獨羡一聲南去鴈滿天風雨到汀洲<lb/>
　　滻水席上獻座主侍郎<lb/>
暖泉宫裏告䖍回畧避紅塵小宴開落絮已隨流水去<lb/>
啼鶯逺傍夕陽來草能縁岸侵羅薦花不容枝蘸玉盃<lb/>
莫訝諸生中獨醉感恩傷别正難裁<lb/>
　　送知古上人<lb/>
昔年離别浙河東多難相逢舊楚宫振錫纔尋三徑草<lb/>
<pb n="KR4c0102_WYG_003-6a"/>
登船忽挂一㠶風幾程村飯添盂白何處山花照衲紅<lb/>
不似投荒憔悴客滄浪無際問漁翁<lb/>
　　和座主尚書登布善寺樓<lb/>
往事何時不繫腸更堪凝睇白雲鄉楚王城壘空秋色<lb/>
羊祜江山秖瞑光林下逺分南去馬渡頭偏認北歸航<lb/>
誰知此日憑軒處一筆工夫勝十<hi>一作七</hi>襄<lb/>
　　金橋感事<lb/>
太行和雪疊晴空二月春郊尚朔風飲馬早聞臨渭北<lb/>
<pb n="KR4c0102_WYG_003-6b"/>
射鵰今欲過山東百年徒有伊川嘆五利寧無魏綘功<lb/>
日暮長亭正愁絶哀笳一曲戍烟中<lb/>
　　蕭縣道中<lb/>
戌火三籠滯晚程枯桑繫馬上寒城滿川落照無人過<lb/>
卷地飛蓬有燒明楚客早聞歌鳳徳劉琨休更舞雞聲<lb/>
草堂舊隱終歸去寄語巖猿莫暁驚<lb/>
　　兖州泗河中石牀<hi>李白杜甫皆此飲詠</hi>
一片苔牀水潄痕何人清賞動乾坤謫仙醉後雲為態<lb/>
<pb n="KR4c0102_WYG_003-7a"/>
野客吟時月作魂光景不迴波自逺風流莫<hi>一作難</hi>問石<lb/>
無言邇來多少登臨客千載誰將勝事論<lb/>
　　禁直偶書<lb/>
玉皇新復五城居仙館詞臣在碧虚釦<hi>一作錦</hi>砌漸看翻<lb/>
芍藥鏁牕還詠隔<hi>一作碧</hi>蟾蜍敢期林上靈烏語貪草雲<lb/>
間彩鳳書爭奈滄洲頻入夢白波無際落紅蕖<lb/>
　　送弟東歸<lb/>
偶持麟筆侍金閨夢想三年在故溪祖竹定欺簷雪折<lb/>
<pb n="KR4c0102_WYG_003-7b"/>
稚杉應拂棟雲齊謾勞筋骨趨丹鳳可有文詞詠碧雞<lb/>
此别更無閒事囑北山髙處謝猿啼<lb/>
　　和座主尚書春日郊居<lb/>
海燕初歸朔雁回靜眠深掩百花臺春蔬已為髙僧掇<lb/>
臘醖還因熟客開簷外暖絲兼絮墮檻前輕浪帶鷗來<lb/>
謝公難避蒼生意自古風流必上台<lb/>
　　僧舍白牡丹<hi>二首</hi>
膩若裁雲薄綴霜春殘獨自殿羣芳梅粧向日霏霏暖<lb/>
<pb n="KR4c0102_WYG_003-8a"/>
紈扇揺風閃閃光月魄照來空見影露華凝後更多香<lb/>
天生潔白宜清凈何必殷紅映洞房<lb/>
侯家萬朶簇霞丹若並雙林素艷難合影只應天際月<lb/>
分香多是畹中蘭雖饒百卉爭先發還在三春向後殘<lb/>
想得惠林憑此檻肯将榮落意來看<lb/>
　　八月十五夜禁直寄同僚<lb/>
中秋月滿盡相尋獨入非烟宿禁林曽恨人間千里隔<lb/>
更堪天上九門深明涵太液魚龍定靜鏁圎靈象緯沉<lb/>
<pb n="KR4c0102_WYG_003-8b"/>
目斷枚臯何處在欄干十二憶登臨<lb/>
　　上已日花下閒看<lb/>
十里香塵撲馬飛碧蓮峰下踏青時雲環照水和花重<lb/>
羅袖擡風惹絮遅可便無心邀窈<hi>一作娬</hi>媚還應有淚憶<lb/>
袁熈如烟如夢爭尋得溪桞回頭萬萬絲<lb/>
　　禪院奕棊偶題<lb/>
裛塵絲雨送㣲凉偶出樊籠入道塲半偈已能消萬事<lb/>
一枰兼得了殘陽尋知世界都如夢自喜身心甚不忙<lb/>
<pb n="KR4c0102_WYG_003-9a"/>
更約西風揺落後醉來終日卧禪房<lb/>
　　和張舍人<lb/>
玉女盆邉雪未銷正多春事莫無憀杏花向日紅勻臉<lb/>
雲帶環山白繫腰鶯囀樹頭欹枕聽凍開泉眼杖藜挑<lb/>
陵遷谷變如須問控鶴山人字子喬<lb/>
　　送友赴闕<lb/>
故人歸去指翔鸞樂帶離聲可有歡驛路兩行秋吹急<lb/>
渭波千疊夕陽寒空郊已嘆周禾熟舊苑應尋漢火殘<lb/>
<pb n="KR4c0102_WYG_003-9b"/>
遥羡從公無一事探花先醉曲江干<lb/>
　　文德初聞車駕東遊<lb/>
龍斾叢叢下劍門還将瑞氣入中原鼇頭一蕩山雖沒<lb/>
烏足重安日不昏晉客已知周禮在秦人仍喜漢官存<lb/>
自憐閒坐漁磯石萬級雲臺落夢魂<lb/>
　　子規<lb/>
舉國繁華委逝川羽毛飄蕩一年年他山呌處花成血<lb/>
舊苑春來草似烟雨暗不離濃綠樹月斜長弔欲明天<lb/>
<pb n="KR4c0102_WYG_003-10a"/>
湘江日暮聲凄切愁殺行人歸去船<lb/>
　　簡州歸降賀京兆公<lb/>
分棟山前曙色開三千鐡騎簡州回雲間墮箭飛書去<lb/>
風裏擎竿露布來古謂伐謀為上策今朝静勝自中台<lb/>
功名一似淮西事只是元臣不姓裴<lb/>
　　登漢州城樓<lb/>
雨餘秋色拂孤城遠日凝時萬象新疊翠北來千嶂盡<lb/>
漫流東去一江平從軍固有荆州樂懐古能無峴首情<lb/>
<pb n="KR4c0102_WYG_003-10b"/>
欲下闌干一回首鳥歸帆沒戍煙生<hi>一作明</hi>
　　過鄧城縣作<lb/>
不用登臨足感傷古來今往盡茫茫未知堯桀誰臧否<lb/>
可便彭殤有短長楚壘萬重多故事漢波千疉更殘陽<lb/>
到頭一切皆身外只覺閒<hi>一作闗</hi>身是醉鄉<lb/>
　　岐下寓居見槐花落因寄從事<lb/>
纔開便落不勝黄覆著庭莎襯夕陽只共蟬催雙髩老<lb/>
可知人已十年忙暁牕須為吟秋興夜枕應敎夢帝鄉<lb/>
<pb n="KR4c0102_WYG_003-11a"/>
蜀國馬卿看從獵肯将閒事入凄凉<lb/>
　　和人有感<lb/>
莫愁家住石城西月墜星沉客到迷一院無人春寂寂<lb/>
九原何處草萋萋香魂不散烟籠水舞袖休翻桞拂堤<lb/>
蘭棹一移風雨急流鶯千萬莫長啼<lb/>
　　春歸次金陵<lb/>
春隂漠漠覆江城南國歸橈趂晩程水上驛流初過雨<lb/>
樹籠堤去<hi>一作處</hi>不離鶯跡踈冠蓋兼無夢地近郷園自<lb/>
<pb n="KR4c0102_WYG_003-11b"/>
有情更被東風動離思楊花千里雪中行<hi>一作更被東風致愁絶</hi>
　　途中見杏花<lb/>
一枝紅杏出牆頭牆外人行正獨愁長得看来猶有恨<lb/>
可堪逄處更難畱林空色曙鶯先到春淺香寒蝶未遊<lb/>
更憶帝鄉千萬樹澹烟籠日暗皇<hi>一作神</hi>州<lb/>
　　秋日經别墅<lb/>
别墅蕭條海上村偶期蘭菊與琴樽簷横碧嶂秋光近<lb/>
樹帶閒潮晩色昏幸有白雲眠楚客不勞芳草思王孫<lb/>
<pb n="KR4c0102_WYG_003-12a"/>
北山移去前文在無復教人嘆暁猿<lb/>
　　紅葉<lb/>
露染霜乾片片輕斜陽照處轉烘明和烟飄落九秋色<lb/>
隨浪汎将千里情幾夜月中藏鳥影誰家庭際伴蛩聲<lb/>
一時衰颯無多恨看着清風綵翦成<lb/>
　　離霅溪感事獻鄭員外<lb/>
足恨饒悲不自由萍無根蒂水長流庾公明月吟連曙<lb/>
謝守青山看入秋一飯意專堪便死千金諾在轉難酬<lb/>
<pb n="KR4c0102_WYG_003-12b"/>
雲沉鳥去回頭否平子才多好賦愁<lb/>
　　岐州安西門<lb/>
安西門外徹安西一百年前斷鼓鼙犬解人歌曽入唱<lb/>
馬稱龍子幾來嘶自從遼水煙塵起更到塗山道路迷<lb/>
今日登臨須下淚行人無箇草萋萋<lb/>
　　偶書<lb/>
青牛闗畔寄孤村山當屏風石當門芳樹緑隂連蔽芾<lb/>
長河飛浪接崑崙苔田緑後蛙爭聚麥隴黄時雀更喧<lb/>
<pb n="KR4c0102_WYG_003-13a"/>
只此無心便無事避人何必武陵源<lb/>
　　得京中親友書訝久無音耗以詩代謝<lb/>
退閒何事不忘機况限溪雲靜掩扉馬頰浪髙魚去少<lb/>
鷄鳴闗險雁來稀無才敢更期連茹有意兼思學採薇<lb/>
珍重故人知我者九霄休復寄音徽<lb/>
　　即事<lb/>
抵鵲山前雲掩扉便甘終老脫朝衣暁窺清鏡千峰入<lb/>
暮倚長松獨鶴歸雲裏引來泉脉細雨中移得藥苗肥<lb/>
<pb n="KR4c0102_WYG_003-13b"/>
何須一筯鱸魚膾始挂孤㠶問釣磯<lb/>
　　病中宜茯苓寄李諫議<lb/>
千年伏莬帶龍鱗太華峰頭得最珍金鼎暁煎雲漾粉<lb/>
玉甌寒貯露含津南宫已借徵詩客<hi>杜工部有寄楊員外茯苓之什</hi>内<lb/>
署今還託諫臣飛檄愈風知妙手也須分藥救漳濱<lb/>
　　闗西驛亭即事<lb/>
晚霞零落雨初收闗上危欄悵獨畱千里好春聊極目<lb/>
五陵無事莫回頭山猶帶雪霏霏恨桞未禁寒冉冉愁<lb/>
<pb n="KR4c0102_WYG_003-14a"/>
直是無情也腸斷鳥歸帆沒水空流<lb/>
　　望嵩山<lb/>
三十六峰危似冠晴樓百尺獨登看髙凌鳥外青冥窄<lb/>
翠落人間白晝寒不覺衡陽遮雁過如何鍾阜對龍盤<lb/>
始知萬嵗聲長在只待東巡動玉鸞<lb/>
　　題湖城縣西道中槐樹<lb/>
零落欹斜此路中盛時曽識太平風暁迷天仗歸春苑<lb/>
暮送鸞旗指洛宫一自煙塵生薊北更無消息幸闗東<lb/>
<pb n="KR4c0102_WYG_003-14b"/>
而今只有孤根在鳥啄蟲穿沒亂蓬<lb/>
　　東歸次瀛上<lb/>
暖烟輕淡草霏霏一片晴山襯夕暉水露淺沙無客泛<lb/>
樹連疎苑有鶯飛自從身與滄浪别却被春敎寂寞歸<lb/>
回首青門不知處向人楊桞自<hi>一作莫</hi>依依<lb/>
　　槎<lb/>
浪㾗龍跡老欹危流落何時别故枝嵗月空教苔蘚積<lb/>
芳菲長倩薜蘿知有文在朽人難識無蠧藏心鳥莫窺<lb/>
<pb n="KR4c0102_WYG_003-15a"/>
家近滄浪從汎去碧天消息不參差<lb/>
　　汴上觀<lb/>
九曲河氷半叚來嚴霜結出勁風裁非時已認蟬飄翼<lb/>
到海須憂蚌失胎千里夜清聞戛玉幾人東下憶奔雷<lb/>
殷勤莫礙星槎路從看天津弄杼回<lb/>
　　閒居有作<lb/>
依依芳樹<hi>一作草</hi>拂簷平繞竹清流侵骨清愛弄緑苔魚<lb/>
自躍慣偷紅果鳥無聲踏青堤上烟多緑拾翠江邉月<lb/>
<pb n="KR4c0102_WYG_003-15b"/>
更明只此超然長往是幾人能遂鑄金成<hi>一作城</hi>
　　離岐下題西湖<lb/>
送夏迎秋幾醉來不堪行色被蟬催身隨渭水看歸逺<lb/>
夢挂秦雲約自回雨細若為抛釣艇月明誰復上歌臺<lb/>
千波萬浪西風急更為紅蕖把一杯<lb/>
　　岐陽䝉相國借宅因抒懐投獻<lb/>
風有危亭月有臺平津閣畔好徘徊雖非宋玉誅茅至<lb/>
且學王家種竹來已得静居從馬歇不堪行色被蟬催<lb/>
<pb n="KR4c0102_WYG_003-16a"/>
故園蘭菊三千里旅夢方應校懶回<lb/>
　　晚泊松江<lb/>
落日停橈古渡邉古今踪跡一蒼然平沙盡處雲藏樹<lb/>
逺吹收來水定天正困東西千里路可憐瀟洒五湖船<lb/>
如何不及前賢事却謝鱸魚在洛川<lb/>
　　過澠池書事<lb/>
澠池城郭半遺基無限春愁挂落暉桞渡風輕花浪緑<lb/>
麥田烟暖錦雞飛相如忠烈千秋斷二主英雄一夢歸<lb/>
<pb n="KR4c0102_WYG_003-16b"/>
莫道新亭人對泣異鄉殊代也霑衣<lb/>
　　富春<lb/>
水送山迎入富春一川如畫晩晴新雲低逺渡帆來重<lb/>
潮落寒沙鳥下頻未必桞間無謝客也應花裏有秦人<lb/>
嚴光萬古清風在不敢停橈更問津<lb/>
　　髙侍御話及皮博士池中白蓮因成一章寄博士<lb/>
　　　兼呈侍御<lb/>
白玉花開緑錦池風流御史報人知看來應是雲中墮<lb/>
<pb n="KR4c0102_WYG_003-17a"/>
偷去須從月下移已被亂蟬催婉娩更禁凉雨動䙰褷<lb/>
習家秋色堪圖畫只欠山公倒接䍦<lb/>
　　憶猿<lb/>
翠㣲雲歛日沉空呌徹青㝠怨不竆連臂影垂溪色裏<lb/>
斷腸聲盡月明中靜舎烟峽凄凄雨髙弄霜天嫋嫋風<lb/>
猶有北山歸意在少驚佳樹近房櫳<lb/>
　　紅樹<lb/>
一聲南雁已先紅神女霜飛葉葉同自是孤根非暖地<lb/>
<pb n="KR4c0102_WYG_003-17b"/>
莫驚他木耐秋風暖烟散去隂全薄明月臨來影半空<lb/>
長憶洞庭千萬樹照山横浦夕陽中<lb/>
　　新鴈<lb/>
湘浦深春始北歸玉闗揺落又南飛數聲飄去和秋色<lb/>
一字横來背晚暉紫閣髙鳴雲羃羃灞陵晚渡雨㣲㣲<lb/>
莫從思婦臺邉過未得征人塞外書<hi>一作萬里衣</hi>
　　海上秋懐<lb/>
辭無珪組隱無才門向潮頭過處開幾度黄昏逢罔象<lb/>
<pb n="KR4c0102_WYG_003-18a"/>
有時紅旭見蓬萊磧連荒戌頻頻火天絶纎雲徃徃雷<lb/>
昨夜西風已揺落那堪更上望鄉臺<lb/>
　　憶山泉<lb/>
穿雲落日細湔湔盡日疑聞弄管絃千仞灑来寒碎玉<lb/>
一泓深去碧涵天烟迷葉亂尋難見月好風清聽不眠<lb/>
春雨正多歸未得只應流恨更潺湲<lb/>
　　東歸望華山<lb/>
碧蓮重疉在青㝠落日垂鞭緩客程不奈春煙籠暗澹<lb/>
<pb n="KR4c0102_WYG_003-18b"/>
可堪秋雨洗分明南邉已放三千馬北面猶標百二城<lb/>
只怕仙人撫髙掌年年相見是空行<lb/>
　　遊華州飛泉亭<lb/>
走馬街南百畆池碧蓮花影倒參差偶同人去紅塵外<lb/>
正值僧歸落照時萬事已為春棄置百憂須賴酒醫治<lb/>
殷勤待取前峰月更倚欄干弄釣絲<lb/>
　　葉落<lb/>
紅影飄來翠影㣲一辭林表不知歸伴愁無色煙猶在<lb/>
<pb n="KR4c0102_WYG_003-19a"/>
替恨成啼露未稀若逐水流應萬里莫因風起便孤飛<lb/>
楚郊千樹秋聲急日暮紛紛惹客衣<lb/>
　　池上雙鳬<hi>二首</hi>
碧池悠漾小鳬雛兩兩依依祗自娯釣艇忍移人散去<lb/>
寒鴟有意即相呼可憐翡翠歸雲髻莫羡鴛鴦入畫圖<lb/>
幸是羽毛無取處一生安穏老菰蒲<lb/>
雙鳬狎得傍池臺戲藻銜蒲逺又回敢為稻粱凌險去<lb/>
幸無鷹隼觸波來萬絲春雨眠時亂一片濃萍浴處開<lb/>
<pb n="KR4c0102_WYG_003-19b"/>
不在籠欄夜仍好月汀星沼剰徘徊<lb/>
　　和皮博士赴上京觀中修靈齋贈威儀尊師兼見<lb/>
　　　寄<lb/>
霓結雙旌羽綴裙七星壇上拜元君精誠有為天應感<lb/>
章奏無私鬼怕聞鶴馭已隨烟際下鳳膏還向月中焚<lb/>
<hi>漢武燒鳳膏為燭以祀神壇</hi>白雲鄉路看看到好駐流年翊聖文<lb/>
　　春雨<lb/>
霏霏漠漠暗和春羃翠凝紅色更新寒入膩裘濃暁睡<lb/>
<pb n="KR4c0102_WYG_003-20a"/>
細隨油壁靜香塵連雲似織休迷雁帶桞如啼好贈人<lb/>
别有空階寂寥事緑苔狼籍落花頻<lb/>
　　秋池<lb/>
冷涵秋影碧溶溶一片澄明見底空有日晴來雲襯白<lb/>
幾時吹落葉浮紅香啼蓼穂娟娟露乾動蓮莖淅淅風<lb/>
凌暁無端照衰髮便悲霜雪鏡光中<lb/>
　　太湖石歌<lb/>
洞庭山下湖波碧波中萬古生幽石鐡索千尋取得來<lb/>
<pb n="KR4c0102_WYG_003-20b"/>
竒形怪状誰能識初疑朝家正人立又如戰士方狙擊<lb/>
又如防風死後骨又如於菟活時額又如成人楓又如<lb/>
害癭柏雨過上停泓風來中有隙想得沉潛水府時興<lb/>
雲出雨蟠蛟螭今來硉矹林庭上長恐忽然生白浪用<lb/>
時應不稱媧皇将去也堪隨博望噫嘻爾石好憑依幸<lb/>
有方池并釣磯小山叢桂且為伴鍾阜白雲長自歸何<lb/>
必豪家甲第裏玉闌干畔争光輝一朝荆棘忽流落何<lb/>
異綺羅雲雨飛<lb/>
<pb n="KR4c0102_WYG_003-21a"/>
　　贈方干處士歌<lb/>
把筆盡為詩何人敵夫子句滿天下口名聒天下耳不<lb/>
識朝不識市曠逍遥閒徙倚一杯酒無萬事一葉舟無<lb/>
千里衣裳白雲坐卧流水霜落風髙忽相憶惠然見過<lb/>
留一夕一夕聽吟十數篇水榭林蘿為岑寂拂旦舍我<lb/>
亦不辭攜笻徑去隨所適隨所適無處覔雲半片鶴一<lb/>
隻<lb/>
　　李周彈筝歌<hi>淮南韋太尉席上贈</hi>
<pb n="KR4c0102_WYG_003-21b"/>
古人云絲不如竹竹不如肉乃知此語未必然李周彈<lb/>
筝聼不足聞君七嵗八嵗時五音六律皆生知就中十<lb/>
三絃最妙應宫出入年方少青驄慣走長楸日幾度承<lb/>
恩䝉急召一字鴈行斜御筵鏘金戛羽凌非烟始似五<lb/>
更初殘月裏凄凄切切清露蟬又如盤石罅堆葉下泠<lb/>
泠瀝瀝蒼崖泉鴻門玉斗初向地織女金梭飛上天有<lb/>
時上苑䌓花發有時太液秋波濶當頭獨坐縱一聲滿<lb/>
坐好風生拂拂天顔開聖心悦紫金白珠霑賜物出來<lb/>
<pb n="KR4c0102_WYG_003-22a"/>
無暇更還家且上青樓醉明月年將六十藝轉精自寫<lb/>
梨園新曲聲近來一事還惆悵故里春荒烟草平供奉<lb/>
且聴語自昔興衰看樂府祗如伊州與梁州盡是太平<lb/>
時歌舞旦夕君王繼此聲不要停絃淚如雨<lb/>
　　贈𧦬光上人草書歌<lb/>
篆書朴𨽻書俗草聖貴在無覊束江南有僧名𧦬光紫<lb/>
毫一管能顛狂人家好壁試揮拂瞬目已留三五行摘<lb/>
如鈎挑如撥斜如掌迴如斡又如夏禹鎖淮神波底出<lb/>
<pb n="KR4c0102_WYG_003-22b"/>
來手正拔又如朱亥鎚晉鄙袖中擡起腕欲脱有時軟<lb/>
縈盈一穗秋雲曳空濶有時瘦巉巗百尺枯松露槎枿<lb/>
忽然飛動更驚人一聲霹靂龍蛇活稽山賀老昔所傳<lb/>
又聞能者唯張顛上人致功應不可<hi>一作下</hi>其奈飄飄滄<lb/>
海邊可中一人天子國絡素裁縑毫洒墨不繫知之與<lb/>
不知須言一字千金直<lb/>
　　贈李長史歌<hi>并序</hi>
余客武康縣既旬日將去邑長相餞於溪亭座中有李<lb/>
<pb n="KR4c0102_WYG_003-23a"/>
長史袖出蘆管自請聲以送客且言我業此二十年年<lb/>
少時五陵豪俠無不與之遊梨園新聲一聞之明日皆<lb/>
出我下洎巢賊腥穢宫闕逃難於東江淮間非吾土又<lb/>
無知音弊衣旅食雙髩雪然然風月好時或亭皋送别<lb/>
必引滿自勸不能忘情一曲未終泫然承睫越鳥朔馬<lb/>
之慼感動傍人羅進士隠初遇金陵有贈詩尚能成誦<lb/>
在口余憫李之流落仰羅之所感故贈之時光啟戊申<lb/>
嵗清明月之八日<lb/>
<pb n="KR4c0102_WYG_003-23b"/>
危欄壓溪溪澹碧翠褭紅飄鶯寂寂此日長亭愴别離<lb/>
座中忽遇吹蘆客雙攘輕袖當髙軒含商吐羽凌非烟<lb/>
初疑一百尺瀑布八九月落香爐巔又似鮫人為客罷<lb/>
迸涙如珠玉盤瀉碧珊瑚碎梓澤中金銀鐺撼龜山下<lb/>
鏗鍧揭調初驚人幽咽細聲還感神紫鳳將雛呌山月<lb/>
𤣥猿喪子啼江春咨嗟長史出人藝如何值此艱難際<lb/>
可中長似承平基肯將此為閒人吹不是東城射雉處<lb/>
即應南苑鬭雞時白櫻桃熟每先賞紅芍藥開長有詩<lb/>
<pb n="KR4c0102_WYG_003-24a"/>
賣珠曽被武皇問薰香不怕賈公知今來流落一何苦<lb/>
江南江北九寒暑翠華猶在橐泉中一曲梁州淚如雨<lb/>
長史長史聽我語從來藝絶多失所羅君贈君兩首詩<lb/>
半是悲君半自悲<lb/>
　　贈廣利大師歌<lb/>
化人之心固甚難自化其心更不易化人可以程限之<lb/>
自化元須有其志在心為志者何人今日得之於廣利<lb/>
三十年前識師初正見把筆學草書崩雲落日千萬状<lb/>
<pb n="KR4c0102_WYG_003-24b"/>
隨手變化生空虚海北天南幾迴别毎見書踪轉竒絶<lb/>
近來兼解作歌詩言語明快有氣骨堅如百鍊鋼挺特<lb/>
不可屈又如千里馬脱韁飛滅沒好是不雕刻縦横衝<lb/>
口發昨來示我十餘篇詠殺江南風與月乃知性是天<lb/>
習是人莫輕河邉羖䍽飛作天上麒麟但日新又日新<lb/>
李太白非通神<lb/>
　　古别離<hi>雜言</hi>
紫鸞黄鵠雖别離一舉千里何難追猶聞啼風與呌月<lb/>
<pb n="KR4c0102_WYG_003-25a"/>
流連斷續令人悲賦情更有深繾綣碧甃千尋尚為淺<lb/>
蟾蜍正向清夜流蛺蝶須教墮絲罥莫道斷絲不可續<lb/>
丹穴鳯凰膠不逺莫道流水不迴波海上兩潮長日返<lb/>
　　風雨吟<lb/>
風騷騷雨涔涔長洲苑外荒居深門外流水流澶澷河<lb/>
邉古木鳴蕭森夐無禽影寂無人音端然拖愁坐萬感<lb/>
叢於心姑蘇碧瓦十萬户中有樓臺與歌舞尋常倚月<lb/>
復眠花莫説斜風兼細雨應不知天地造化是何物亦<lb/>
<pb n="KR4c0102_WYG_003-25b"/>
不知榮辱是何主吾囷長滿是太平吾樂不極是天生<lb/>
豈憂天下有大憝四郊刁斗長錚錚官軍擾人甚於賊<lb/>
将臣怕死唯守城又豈復憂朝廷苦弛慢中官轉縱横李<lb/>
膺勾黨即羅患竇武忠謀又未行又豈憂文臣盡遭束<lb/>
髙閣文教從今日蕭索若更無人稍近前把筆到頭同<lb/>
一惡可歎吳城城中人無人與我交一言蓬蒿滿徑塵<lb/>
一榻獨此閔閔何其煩雖然小或可謀大婺婦之憂史<lb/>
尚存况我長懐丈夫志今來流落滄溟涘有時驚事再<lb/>
<pb n="KR4c0102_WYG_003-26a"/>
咨嗟因風因雨更憔悴只有閒横膝上琴怨傷怨恨聊<lb/>
相寄伯牙海上感滄溟何似今朝風雨思<lb/>
　　首陽山<lb/>
首陽山枕黄河水上有兩人曽餓死不同天下人為非<lb/>
兄弟相看自為是遂令萬古識君心為臣貴義不貴身<lb/>
精靈長在白雲裏應笑隨時飽死人<lb/>
　　江行<lb/>
來時風去時雨蕭蕭颯颯春江浦欹欹側側海門㠶軋<lb/>
<pb n="KR4c0102_WYG_003-26b"/>
軋啞啞洞庭櫓<lb/>
　　壁畫折竹雜言<lb/>
枯纒藤重欹雪渭曲逢湘江别不是從來無本根畫工<lb/>
取勢教摧折<lb/>
　　古錦裾六韻<hi>錦上有鸚鵡鶴陸處士有序</hi>
濯水經何日隨風故有人緑衣猶偪畫丹頂尚迷真暗<lb/>
澹雲沉古青蒼蘚剥新映襟如惹淚侵韉想縈塵掣曳<lb/>
無由覩流傳久自珍武威應認得牽挽幾當春<lb/>
<pb n="KR4c0102_WYG_003-27a"/>
　　賦得欲暁看粧面<lb/>
朧朧欲曙色隱隱辨殘粧日始雲中出花猶霧裏藏睂<lb/>
邊全失翠額畔半畱黄轉入金屏影隈侵角枕光有蟬<lb/>
隳髩樣無燕着釵行十二峰前夢如何不斷腸<lb/>
　　府試賦得雨夜帝里聞猿聲<lb/>
雨滴秦中夜猿聞峽外聲已吟何遜恨還賦屈平情暗<lb/>
逐哀聲<hi>一作鴻</hi>切遥含禁漏清直疑逰萬里不覺在重城<lb/>
霎霎侵燈亂啾啾入夢驚明朝臨曉鏡别有鬢絲生<lb/>
<pb n="KR4c0102_WYG_003-27b"/>
　　題畫柏<lb/>
不得月中桂轉思陵上柏閒取畫圖看煩紆未<hi>一作果</hi>氷<lb/>
釋桂生在青冥萬古煙霧隔下䕃元兔窟上映嫦娥魄<lb/>
圓缺且不當髙低圖難測若非假羽翰折攀何由得天<lb/>
逺眼虚穿夜闌頭自白未如陵上柏一定不移易有意<lb/>
兼松茂無情從麝食不在是非間與人為憤激他年上<lb/>
縑素今日懸屋壁靈怪不可知風雨疑來逼明朝歸故<lb/>
園唯此固所適回首見團枝無勞恵消息<lb/>
<pb n="KR4c0102_WYG_003-28a"/>
　　平望蚊子二十六韻<lb/>
天下有蚊子候夜噆人膚平望有蚊子白晝來相屠不<lb/>
避風與雨羣飛出菰蒲擾擾蔽天黒雷然隨舳艫利嘴<lb/>
入人肉㣲形紅且濡振蓬亦不懼至死貪膏腴舟人敢<lb/>
停棹陸者亦疾趨南北百餘里畏之如虎驅噫嘻天地<lb/>
間萬物各有殊陽者陽為伍隂者隂為徒蚊蚋是尤<hi>一作</hi>
<hi>隂</hi>物夜從喧牆隅如何正曦赫吞噬當通衢人筋為爾<lb/>
斷人力為爾枯衣巾穢且甚盤饌腥有餘豈是陽德衰<lb/>
<pb n="KR4c0102_WYG_003-28b"/>
不能使消除豈是有主者此鄉宜毒荼吾聞蛇能螫避<lb/>
之則無虞吾聞蠆有毒見之可疾趨唯是此蚊子逢人<lb/>
皆病諸江南夏景好水木多蕭疎此中震澤路風月彌<lb/>
清虚前後幾來徃襟懐曾未舒朝既䝉襞積夜仍跧蘧<lb/>
除雖然好吟嘯其奈難踟蹰人生有不便天意當何如<lb/>
誰能假羽翼直上言紅鑪<lb/>
　　桃花<lb/>
滿樹如嬌爛漫紅萬枝丹彩灼春融何當結作千年實<lb/>
<pb n="KR4c0102_WYG_003-29a"/>
将示人間造化工<lb/>
　　木筆花<lb/>
嫩如新竹管初齊粉膩紅輕樣可携誰與詩人偎檻看<lb/>
好於牋墨併分題<lb/>
　<lb/>
　<lb/>
　<lb/>
　<lb/>
<pb n="KR4c0102_WYG_003-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐英歌詩巻下<lb/>
</p>
<p>
</p>
  </div>
<div> <lb/>
    <p>
<pb n="KR4c0102_WYG_004-1a"/>
唐英歌詩跋<lb/>
吳子華越州人與韓偓同學久困名塲龍紀元年同舉<lb/>
進士又同直玉堂故韓詩云二紀計偕勞筆研一朝宣<lb/>
入掌絲綸落句云語餘相聚却酸辛懐昔叙懇感慨<lb/>
係之矣歴官始末詳見本傳隴右李巨川才甚敏儕輩<lb/>
惟子華對壘一日昭宗至華清宫賜華帥韓建御容一<lb/>
軸時巨川為建掌書記草謝表示子華中有彤雲似葢<lb/>
以長隨紫氣臨關而不度之句子華讀罷立成一篇其<lb/>
<pb n="KR4c0102_WYG_004-1b"/>
畧曰霧開五里容諧披睹之心掌拔一峯兼助捧持之<lb/>
力巨川賞歎不巳壬戌卜居閿鄉與貫休上人結方外<lb/>
交互多酬寄琴川毛晉識<lb/>
集中有送僧歸破山寺云萬里指吳山高秋杖錫還别<lb/>
來雙闕老歸去片雲閒師在有無外我嬰塵土間居然<lb/>
本相别不要慘離顔此詩邑乘失載余渭陽豈庵先生<lb/>
嘗拈山居第四絶云無隣無里不成村水曲雲重掩石<lb/>
門何用深求避秦客吾家便是五陵源懸之座右日夕<lb/>
<pb n="KR4c0102_WYG_004-2a"/>
歌之且笑南陽劉子驥多事可稱詩林嘉話晉又識<lb/>
唐書本傳<lb/>
吳融字子華越州山隂人祖翥有名大中時觀察使召<lb/>
以署吏不應帥高其槩言諸朝賜號文簡先生融學自<lb/>
力富辭調龍紀初及進士第韋昭度討蜀表掌書記遷<lb/>
累侍御史坐累去官流浪荆南依成汭久之召為左補<lb/>
闕以禮部郎中為翰林學士拜中書舍人昭宗反正御<lb/>
南闕羣臣稱賀融最先至于時左右歡駭帝有指授疊<lb/>
<pb n="KR4c0102_WYG_004-2b"/>
十許稾融跪作詔少選成語當意詳帝咨賞良厚進户<lb/>
部侍郎鳳翔刼遷不克從去客閿鄉俄召還翰林遷承<lb/>
㫖卒官<lb/>
</p>
<p>
</p>
  </div></body>
</text>\m</TEI>
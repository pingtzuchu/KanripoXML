<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>花菴詞選巻一</head>
    <p>
<pb n="KR4j0066_WYG_001-1a"/>
欽定四庫全書<lb/>
　花菴詞選巻一　　　　　　宋　黄昇　輯<lb/>
　　唐詞<hi>凡看唐人詞曲當看其命意造語工緻處蓋語簡而意深所以為竒作也</hi>
　　　李太白<lb/>
　　　　名白號青蓮居士賀知章號之為謫仙<lb/>
　　　菩薩鬘<hi>二詞為百代詞曲之祖</hi>
平林漠漠煙如織寒山一帶傷心碧暝色入髙樓有人<lb/>
樓上愁　玉階空佇立宿鳥歸飛急何處是歸程長亭<lb/>
<pb n="KR4j0066_WYG_001-1b"/>
連短亭<lb/>
　　　憶秦娥<lb/>
簫聲咽秦娥夢斷秦樓月秦樓月年年柳色霸陵傷别<lb/>
　樂遊原上清秋節咸陽古道音塵絶音塵絶西風殘<lb/>
照漢家陵闕<lb/>
　　　清平樂令<hi>翰林應制以按唐吕鵬遏雲集載應制詞四首  後二首無清逸氣韻疑</hi>
　　　　　　　<hi>非太白所作</hi>
禁庭春晝鶯羽披新繡百草巧求花下鬬只賭珠璣滿<lb/>
<pb n="KR4j0066_WYG_001-2a"/>
斗　日晩却理殘粧御前閒舞霓裳誰道腰支窈窕折<lb/>
旋消得君王<lb/>
　　　又<lb/>
禁闈秋夜月探金窻罅玉帳鴛鴦噴沉麝時落銀燈香<lb/>
灺　女伴莫話孤眠六宫羅綺三千一笑皆生百媚宸<lb/>
遊教在誰邊<lb/>
　　　清平調辭<hi>沈香亭應制</hi>　<hi>古詞多只四句</hi>
名花傾國兩相歡長得君王帶笑看解釋春風無限意<lb/>
<pb n="KR4j0066_WYG_001-2b"/>
沈香亭北倚闌干<lb/>
　　　又<lb/>
一枝紅艶露凝香雲雨巫山枉斷腸借問漢宫誰得似<lb/>
可憐飛燕倚新粧<lb/>
　　　又<lb/>
雲想衣裳花想容春風拂檻露華濃若非羣玉山頭見<lb/>
㑹向瑤臺月下逢<lb/>
　　　白樂天<lb/>
<pb n="KR4j0066_WYG_001-3a"/>
　　　　名居易號香山居士<lb/>
　　　長相思<hi>閨怨二詞非後世作者所及</hi>
深畫睂淺畫睂蟬鬢鬅鬙雲滿衣陽臺行雨廻　巫山<lb/>
高巫山低暮雨瀟瀟郎不歸空房獨守時<lb/>
　　　又<hi>此詞上四句皆談錢塘景</hi>
汴水流泗水流流到𤓰州古渡頭呉山㸃㸃愁　思悠<lb/>
悠恨悠悠恨到歸時方始休月明人倚樓<lb/>
　　　王建<lb/>
<pb n="KR4j0066_WYG_001-3b"/>
　　　　有宫詞百首甚工<lb/>
　　　古調笑<lb/>
團扇團扇美人竝來遮面玉顔顦顇三年誰復商量管<lb/>
絃絃管絃管春草昭陽路斷<lb/>
　　　又<lb/>
蝴蝶蝴蝶飛上金花枝葉君前對舞春風百葉桃花樹<lb/>
紅紅樹紅樹燕語鶯啼日暮<lb/>
　　　又<lb/>
<pb n="KR4j0066_WYG_001-4a"/>
羅袖羅袖飄舞春風已舊遙看歌舞玉樓好日新粧坐<lb/>
愁愁坐愁坐一世虛生虛過<lb/>
　　　又<lb/>
楊柳楊柳日暮白沙渡口船頭江水茫茫商人少婦斷<lb/>
膓膓斷膓斷鷓鴣夜來失伴<lb/>
　　　三臺令<hi>一名翠華引</hi>
池北池南草綠殿前殿後花紅天子千秋萬歲未央明<lb/>
月清風<lb/>
<pb n="KR4j0066_WYG_001-4b"/>
　　　又<lb/>
魚藻池邊射鴨芙蓉苑裏看花日色赭黄相似不着紅<lb/>
鸞扇遮<lb/>
　　　徐昌圖<lb/>
　　　木蘭花令<lb/>
沈檀烟起盤紅霧一翦霜風吹繡戶漢宫花面學梅粧<lb/>
謝女雪詩裁柳絮　長垂天幕孤鸞舞旋炙銀笙雙鳯<lb/>
語紅窻酒病對寒氷永覺相思無夢處<lb/>
<pb n="KR4j0066_WYG_001-5a"/>
　　　張志和<lb/>
　　　　字子同婺州金華人居江湖自稱烟波釣徒<lb/>
　　　　著𤣥真子亦以為號毎垂鈎不設餌志不在<lb/>
　　　　魚也<lb/>
　　　漁歌子五首<hi>極能道漁家之事</hi>
西塞山前白鷺飛桃花流水鱖魚肥青蒻笠綠簔衣斜<lb/>
風細雨不須歸<lb/>
　　　又<lb/>
<pb n="KR4j0066_WYG_001-5b"/>
青草湖中月正圓巴陵漁父棹歌連釣車子橛頭船樂<lb/>
在風波不用仙<lb/>
　　　又<lb/>
松江蠏舍主人歡菰飯蓴羮亦共飡楓葉落荻花乾醉<lb/>
宿漁舟不覺寒<lb/>
　　　又<lb/>
霅溪灣裏釣漁翁舴艋為家西復東江上雪浦邊風笑<lb/>
着荷衣不歎窮<lb/>
<pb n="KR4j0066_WYG_001-6a"/>
　　　又<lb/>
釣臺漁父褐為裘兩兩三三舴艋舟能縱棹慣乗流長<lb/>
江白浪不須憂<lb/>
　　　溫庭筠<lb/>
　　　　詞極流麗宜為花間集之冠<lb/>
　　　菩薩鬘<lb/>
小山重疊金明滅鬢雲欲度香腮雪懶起畫蛾睂弄粧<lb/>
梳洗遲　照花前後鏡花面交相映新着綺羅襦雙雙<lb/>
<pb n="KR4j0066_WYG_001-6b"/>
金鷓鴣<lb/>
　　　又<lb/>
南園滿地堆輕絮愁聞一霎清明雨雨後却斜陽杏花<lb/>
零落香　無言勻睡臉枕上屏山掩時節欲黄昏無聊<lb/>
獨倚門<lb/>
　　　又<lb/>
翠翹金縷雙鸂鶒水文細起春池碧池上海棠梨雨晴<lb/>
紅滿枝　繡衫遮笑靨烟草粘飛蝶青𤨏對芳菲玉闗<lb/>
<pb n="KR4j0066_WYG_001-7a"/>
音信稀<lb/>
　　　又<lb/>
水精簾裏玻瓈枕暖香惹夢鴛鴦錦江上柳如烟鴈飛<lb/>
殘日天　藕絲秋色淺人勝參差翦雙鬢隔香紅玉釵<lb/>
頭上風<lb/>
　　　更漏子<lb/>
柳絲長春雨細花外漏聲迢逓驚塞雁起城烏畫屏金<lb/>
鷓鴣　香霧薄透簾幕惆悵謝家池閤紅燭背繡簾垂<lb/>
<pb n="KR4j0066_WYG_001-7b"/>
夢長君不知<lb/>
　　　又<lb/>
玉爐香紅䗶淚偏照畫堂秋思睂翠薄鬢雲殘夜長衾<lb/>
枕寒　梧桐樹三更雨不道離情正苦一葉葉一聲聲<lb/>
空堦滴到明<lb/>
　　　又<lb/>
背江樓臨海月城上角聲嗚咽堤柳動島烟昏兩行征<lb/>
鴈分　京口路歸㠶渡正是芳菲欲度銀燭盡玉繩低<lb/>
<pb n="KR4j0066_WYG_001-8a"/>
一聲村落雞<lb/>
　　　又<lb/>
星斗稀鐘鼓歇簾外曉鶯殘月蘭露重柳風斜滿庭堆<lb/>
落花　虛閣上倚䦨望還似去年惆悵春欲暮思無窮<lb/>
舊歡如夢中<lb/>
　　　清平樂令<lb/>
洛陽愁絶楊柳花飄雪終日行人恣攀折橋下水流嗚<lb/>
咽　上馬爭勸離觴南浦鶯聲斷腸愁殺平原年少囘<lb/>
<pb n="KR4j0066_WYG_001-8b"/>
首揮淚千行<lb/>
　　　河傳<lb/>
湖上閒望雨蕭蕭烟浦花橋路遙謝娘翠娥愁不銷終<lb/>
朝夢魂迷晩潮　蕩子天涯歸棹逺春已晩鶯語空腸<lb/>
斷若耶溪溪水西柳堤不聞郎馬嘶<lb/>
　　　韋莊<lb/>
　　　　西蜀宰相<lb/>
　　　菩薩鬘<lb/>
<pb n="KR4j0066_WYG_001-9a"/>
洛陽城裏春光好洛陽才子他鄉老柳暗魏王隄此時<lb/>
心轉迷　桃花春水綠水上鴛鴦浴凝恨對殘暉憶君<lb/>
君不知<lb/>
　　　又<lb/>
人人盡說江南好遊人只合江南老春水碧於天畫船<lb/>
聽雨眠　壚邊人似月皓腕凝霜雪未老莫還鄉還鄉<lb/>
須斷腸<lb/>
　　　應天長<lb/>
<pb n="KR4j0066_WYG_001-9b"/>
綠槐隂裏黄鶯語深院無人春晝午畫簾垂金鳯舞寂<lb/>
寞繡屏香一縷　碧天雲無定處空有夢魂來去夜夜<lb/>
綠窻風雨斷腸君信否<lb/>
　　　清平樂令<lb/>
野花芳草寂寞關山道柳吐金絲鶯語早惆悵香閨暗<lb/>
老　羅帶悔結同心獨凭朱欄思深夢覺半床斜月小<lb/>
窻風觸鳴琴<lb/>
　　　謁金門<lb/>
<pb n="KR4j0066_WYG_001-10a"/>
空相憶無計得傳消息天上嫦娥人不識寄書何處覔<lb/>
　新睡覺來無力不忍看伊書迹滿院落花春寂寂斷<lb/>
腸芳草碧<lb/>
　　　小重山<lb/>
一閉昭陽春又春夜寒宫漏永夢君恩卧思陳事暗銷<lb/>
魂羅衣濕紅袂有啼痕　歌吹隔重閽遶庭芳草綠倚<lb/>
長門萬般惆悵向誰論凝情立宫殿欲黄昏<lb/>
　　　木蘭花令<lb/>
<pb n="KR4j0066_WYG_001-10b"/>
獨上小樓春欲暮望斷玉關芳草路消息斷不逢人却<lb/>
斂細睂歸繡户　坐看落花空歎息羅袂濕斑紅淚滴<lb/>
千山萬水不曾行魂夢欲教何處覔<lb/>
　　　薛昭藴<lb/>
　　　浣溪沙<lb/>
握手河橋柳似金蜂鬚輕惹百花心蕙風蘭思寄清琴<lb/>
　意滿便同春水滿情深還似酒盃深楚烟湘月兩沈<lb/>
沈<lb/>
<pb n="KR4j0066_WYG_001-11a"/>
　　　又<lb/>
傾國傾城恨有餘幾多紅淚泣姑蘇倚風凝睇雪肌膚<lb/>
　呉主山河空落日越王宫殿半平蕪藕花菱蔓滿重<lb/>
湖<lb/>
　　　小重山<lb/>
春到長門春草青玉堦華露滴月朧明東風吹斷紫簫<lb/>
聲金爐冷簾外曉啼鶯　愁極夢難成殘粧和宿淚不<lb/>
勝情手挼裙帶遶花行思君切羅幌暗塵生<lb/>
<pb n="KR4j0066_WYG_001-11b"/>
　　　又<lb/>
秋到長門秋草黄畫梁雙燕去出宫墻玉簫無復理霓<lb/>
裳金蟬墜鸞鏡掩休粧　憶昔在昭陽舞衣紅綬帶綉<lb/>
鴛鴦至今猶惹御爐香魂夢斷愁聽漏更長<lb/>
　　　謁金門<lb/>
春滿院疉損羅衣金線睡覺水精簾未捲簷前雙語燕<lb/>
　斜掩金鋪一扇滿地落花千片早是相思腸欲斷忍<lb/>
教頻夢見<lb/>
<pb n="KR4j0066_WYG_001-12a"/>
　　　牛嶠<lb/>
　　　更漏子<lb/>
南浦情紅粉淚爭奈兩人深意低翠黛巻征衣馬嘶霜<lb/>
葉飛　招手别寸腸結還是去年時節書託鴈夢歸家<lb/>
覺來江月斜<lb/>
　　菩薩鬘<lb/>
舞裙香暖金泥鳯畫梁語燕驚殘夢門外柳花飛玉郎<lb/>
猶未歸　愁勻紅粉淚睂翦春山翠何處是遼陽錦屏<lb/>
<pb n="KR4j0066_WYG_001-12b"/>
春晝長<lb/>
　　　張泌<lb/>
　　　浣溪沙<lb/>
枕障熏爐隔繡幃二年終日兩相思杏花明月始應知<lb/>
　天上人間何處去舊歡新夢覺來時黄昏微雨畫簾<lb/>
垂<lb/>
　　　又<lb/>
翡翠屏開金幄紅謝娥無力曉粧慵錦帷鴛被宿香濃<lb/>
<pb n="KR4j0066_WYG_001-13a"/>
　微雨小庭春寂寞燕飛鶯語隔簾櫳杏花凝恨倚東<lb/>
風<lb/>
　　　滿宫花<lb/>
花正芳樓似綺寂寞上陽宫裏鈿籠金鎻睡鴛鴦簾冷<lb/>
露華珠翠　嬌艶輕盈香雪膩細雨黄鶯雙起東風惆<lb/>
悵欲清明公子橋邊沈醉<lb/>
　　　江城子<hi>唐詞多無換頭如此詞兩段自是兩首故兩押情字今人不知合為一首則誤</hi>
　　　　　　<hi>矣</hi>
<pb n="KR4j0066_WYG_001-13b"/>
碧闌干外小中庭雨初晴曉鶯聲飛絮落花時節近清<lb/>
明睡起巻簾無一事勻面了没心情<lb/>
　　　又<lb/>
浣花溪上見卿卿眼波明黛睂輕高綰綠雲金簇小蜻<lb/>
蜓好事問他來得麽還笑道莫多情<lb/>
　　　毛文錫<lb/>
　　　醉花間<lb/>
休相問怕相問相問還添恨春水滿塘生鸂鶒還相趂<lb/>
<pb n="KR4j0066_WYG_001-14a"/>
　昨夜雨霏霏臨明寒一陣偏憶戍樓人久絶邊庭信<lb/>
　　　又<lb/>
深相憶莫相憶相憶情難極銀漢是紅牆一帶遙相隔<lb/>
　金盤珠露滴兩岸榆花白風搖玉佩清今夕為何夕<lb/>
　　　河滿子<lb/>
紅粉樓前月照碧紗窻外鶯啼夢斷遼陽音信那堪獨<lb/>
守香閨恨對百花時節王孫綠草萋萋<lb/>
　　　更漏子<lb/>
<pb n="KR4j0066_WYG_001-14b"/>
春夜闌春恨切花外子規啼月人不見夢難慿紅紗一<lb/>
㸃燈　偏怨别是芳節庭下丁香千結宵霧散曉霞輝<lb/>
梁間雙燕飛<lb/>
　　　牛希濟<lb/>
　　　生查子<lb/>
春山烟欲收天澹星稀小殘月臉邊明别涙臨清曉<lb/>
語已多情未了囘首猶重道記得綠羅裙處處憐芳草<lb/>
<hi>一本無已字</hi>
<pb n="KR4j0066_WYG_001-15a"/>
　　　謁金門<lb/>
秋已暮重疊關山岐路嘶馬搖鞭何處去曉禽霜滿樹<lb/>
　夢斷禁城鐘鼓淚滴枕檀無數一㸃凝紅和薄霧翠<lb/>
蛾愁不語<lb/>
　　　歐陽烱<lb/>
　　　浣溪沙<lb/>
落絮殘鶯半日天玉柔花醉只思眠惹窻映竹滿爐烟<lb/>
　獨掩畫屏愁不語斜欹瑤枕髻鬟偏此時心在阿誰<lb/>
<pb n="KR4j0066_WYG_001-15b"/>
邊<lb/>
　　　賀聖朝<lb/>
憶昔花前相見後只慿纎手暗抛紅豆人前不解巧傳<lb/>
心事别來依舊孤負春晝　碧羅衣上蹙金繡覩對對<lb/>
鴛鴦空裛淚痕透想韶顔非久終是為伊只恁偷瘦<lb/>
　　　玉樓春<lb/>
日照玉樓花似錦樓上醉和春色寢綠楊風送小鶯聲<lb/>
殘夢不成離玉枕　堪愛晚來韶景甚寳柱秦箏方再<lb/>
<pb n="KR4j0066_WYG_001-16a"/>
品青蛾紅臉笑來迎又向海棠花下飲<lb/>
　　　菩薩鬘<lb/>
紅爐煖閣佳人睡隔簾飛雪添寒氣小院奏笙歌香風<lb/>
簇綺羅　酒傾金盞滿䦨燭重開宴公子醉如泥天街<lb/>
聞馬嘶<lb/>
　　　和凝<lb/>
　　　　石晉宰相<lb/>
　　　採桑子<lb/>
<pb n="KR4j0066_WYG_001-16b"/>
蝤蠐領上訶梨子繡帶雙垂椒戸閒時競學樗蒲賭荔<lb/>
支　叢頭鞋子紅編細裙窣金絲無事嚬睂春思翻敎<lb/>
阿母疑<lb/>
　　　喜遷鶯<lb/>
曉月墜宿雲披銀燭錦屏帷建章鐘動玉繩低宫漏出<lb/>
花遲　春態淺來雙燕紅日漸長一線嚴粧欲罷囀黄<lb/>
鸝飛上萬年枝<lb/>
　　　薄命女<lb/>
<pb n="KR4j0066_WYG_001-17a"/>
天欲曉宫漏穿花聲繚繞窓裏星光少　冷霞寒侵帳<lb/>
額殘月光沈樹杪夢斷錦幃空悄悄强起愁眉小<hi>又一本名</hi>
<hi>長命女</hi>
　　　小重山<lb/>
春入神京萬木芳禁林鶯語滑蝶飛狂曉桃凝露妬啼<lb/>
粧紅日永風和百花香　煙鎻柳絲長御溝澄碧水轉<lb/>
池塘時時微雨洗風光天衢逺到處引笙簧<lb/>
　　　顧夐<lb/>
<pb n="KR4j0066_WYG_001-17b"/>
　　　河傳<lb/>
棹舉舟去波光𣺌𣺌不知何處岸花汀草依依雨微鷓<lb/>
鴣相逐飛　天涯離恨江聲咽啼猿切此意向誰説倚<lb/>
蘭橈獨無憀魂銷小爐香欲焦<hi>一本汀草下有共字</hi>
　　　玉樓春<lb/>
拂水雙飛來去燕曲檻小屏山六扇春愁凝思結眉心<lb/>
綠綺懶調紅錦薦　話别情多聲欲顫玉筯痕畱紅粉<lb/>
面鎮長獨立到黄昏却怕良宵頻夢見<lb/>
<pb n="KR4j0066_WYG_001-18a"/>
　　　浣溪沙<lb/>
春色迷人恨正賖可堪蕩子不還家細風輕露着梨花<lb/>
　簾外有情雙燕颺檻前無力綠楊斜小屏狂夢遶天<lb/>
涯<lb/>
　　　臨江仙<lb/>
幽閨小檻春光晚柳濃花淡鶯稀舊歡思想尚依依翠<lb/>
顰紅斂終日損芳菲　何事狂夫音信斷不如梁燕猶<lb/>
歸畫堂深處麝烟微屏虛枕冷風細雨霏霏<lb/>
<pb n="KR4j0066_WYG_001-18b"/>
　　　孫光憲<lb/>
　　　　南唐詞人<lb/>
　　　浣沙溪<lb/>
花漸凋疎不耐風畫簾垂地晩堂空墮堦縈蘚舞愁紅<lb/>
　膩粉半粘金靨子殘香猶煖繡熏籠蕙心無處與人<lb/>
同<hi>一本疎作零晚作滿</hi>
　　　又<lb/>
攬鏡無言淚欲流凝情半日懶梳頭一庭疎雨濕春愁<lb/>
<pb n="KR4j0066_WYG_001-19a"/>
　楊柳秪知傷怨别杏花應信損嬌羞淚沾魂斷軫離<lb/>
憂<lb/>
　　　又<lb/>
輕打銀箏墜燕泥斷絲髙罥畫樓西花冠閒上午牆啼<lb/>
　粉籜半開新竹逕紅苞盡落舊桃蹊不堪終日閉深<lb/>
閨<lb/>
　　　菩薩鬘<lb/>
木棉花映叢祠小越禽聲裏春光曉銅鼓雜蠻歌南人<lb/>
<pb n="KR4j0066_WYG_001-19b"/>
祈賽多　客㠶風正急茜袖偎檣立極浦幾囘頭烟波<lb/>
無限愁<lb/>
　　　又<lb/>
花冠頻鼓牆頭翼東方澹白連窓色門外早鶯聲背樓<lb/>
殘月明　薄寒籠醉態依舊鈆華在握手送人歸半拖<lb/>
金縷衣<lb/>
　　　又<lb/>
小庭花落無人掃疎香滿地東風老春晩信沈沈天涯<lb/>
<pb n="KR4j0066_WYG_001-20a"/>
何處尋　曉堂屏六扇睂共湘山逺爭奈别離心近來<lb/>
尢不禁<lb/>
　　　魏承班<lb/>
　　　菩薩鬘<lb/>
羅衣隱約金泥畫玳筵一曲當秋夜聲顫覷人嬌雲鬟<lb/>
裊翠翹　酒醺紅玉軟眉翠秋山逺繡幌麝烟沈誰人<lb/>
知兩心<lb/>
　　　生查子<lb/>
<pb n="KR4j0066_WYG_001-20b"/>
寂寞畫堂空深夜垂羅幕燈暗錦屏欹月冷珠簾薄<lb/>
愁恨夢難成何處貪歡樂看看春又來還是長蕭索<lb/>
　　　漁歌子<lb/>
柳如眉雲似髪鮫綃霧縠籠香雪夢魂驚鐘漏歇窓外<lb/>
曉鶯殘月　幾多情無處說落花飛絮清明節少年郎<lb/>
容易别一去音書斷絶<lb/>
　　　鹿䖍扆<lb/>
　　　臨江仙<lb/>
<pb n="KR4j0066_WYG_001-21a"/>
金鏁重門荒苑静綺窓愁對秋空翠華一去寂無蹤玉<lb/>
樓歌吹聲斷已隨風　烟月不知人事改夜䦨還照深<lb/>
宫藕花相向野塘中暗傷亡國清露泣香紅<lb/>
　　　閻選<lb/>
　　　浣溪沙<lb/>
寂寞流蘇冷繡茵倚屏山枕惹香塵小庭花露泣濃春<lb/>
　劉阮信非仙洞客嫦娥終是月中人此生無路訪東<lb/>
鄰<lb/>
<pb n="KR4j0066_WYG_001-21b"/>
　　　尹鶚<lb/>
　　菩薩鬘<lb/>
隴雲暗合秋天白俯窓獨坐窺煙陌樓際角重吹黄昏<lb/>
方醉歸　荒唐難共語明日還應去上馬出門時金鞭<lb/>
莫與伊<lb/>
　　　毛熙震<lb/>
　　　清平樂<lb/>
春光欲暮寂寞閒庭戶粉蝶雙雙穿檻舞簾巻晩天疎<lb/>
<pb n="KR4j0066_WYG_001-22a"/>
雨　含愁獨倚閨幃玉爐煙斷香微正是銷魂時節東<lb/>
風滿院花飛<lb/>
　　　菩薩鬘<lb/>
梨花滿地飄香雪髙樓夜静風箏咽斜月照簾幃憶君<lb/>
和夢稀　小窓燈影背無語驚愁態屏掩斷香飛行雲<lb/>
山外歸<lb/>
　　　又<lb/>
繡簾高軸臨塘看雨翻荷芰真珠散殘暑晩初凉輕風<lb/>
<pb n="KR4j0066_WYG_001-22b"/>
度水香　無憀悲往事爭那牽情思光影暗相催等閒<lb/>
秋又來<lb/>
　　　更漏子<lb/>
秋色清河影澹深戸燭寒光暗綃幌碧錦衾紅博山香<lb/>
炷融　更漏咽蛩鳴切滿院霜華如雪新月上薄雲收<lb/>
映簾懸玉鈎<lb/>
　　　又<lb/>
煙月寒秋夜静漏轉金壺初永羅幙下繡屏空燈花結<lb/>
<pb n="KR4j0066_WYG_001-23a"/>
碎紅　人悄悄愁無了思夢不成難曉長憶得與郎期<lb/>
竊香私語時<lb/>
　　　李珣<lb/>
　　　浣溪沙<lb/>
入夏偏宜淡薄粧越羅衣褪鬱金黄翠鈿檀注助容光<lb/>
　相見無言還有恨幾囘拚却又思量月窓香逕夢悠<lb/>
颺<lb/>
　　　又<lb/>
<pb n="KR4j0066_WYG_001-23b"/>
晚出閒庭看海棠風流學得内家粧小釵横戴一枝芳<lb/>
　鏤玉梳斜雲鬢膩縷金衣透雪肌香暗思何事立殘<lb/>
陽<lb/>
　　　望逺行<lb/>
露滴幽庭葉落時愁聚蕭娘柳眉玉郎一去負佳期水<lb/>
雲迢逓鴈書遲　屏半掩枕斜欹蠟淚無言對垂吟蛩<lb/>
斷續漏頻移入窓明月鍳空帷<lb/>
　　　菩薩鬘<lb/>
<pb n="KR4j0066_WYG_001-24a"/>
廻塘風起波紋細刺桐花裏門斜閉殘日照平蕪雙雙<lb/>
飛鷓鴣　征㠶何處客相見還相隔不語欲魂銷望中<lb/>
煙水遙<lb/>
　　　河傳<lb/>
去去何處迢迢巴楚山水相連朝雲暮雨依舊十二峯<lb/>
前猿聲到客船　愁腸豈易丁香結因離别故國音書<lb/>
絕想佳人花下對明月春風恨應同<lb/>
　　　又<lb/>
<pb n="KR4j0066_WYG_001-24b"/>
春暮微雨送君南浦愁斂雙蛾落花深處啼鳥似逐離<lb/>
歌粉檀珠淚和　臨流更把同心結情哽咽後會何時<lb/>
節不堪囘首相望已隔汀洲艣聲幽<lb/>
　　　巫山一段雲<hi>唐詞多緣題所賦臨江仙則言仙事女冠子則述道情河瀆神則詠</hi>
　　　　　　　　<hi>祠廟大槩不失本題之意爾後漸變去題逺矣如此二詞實唐人本</hi>
　　　　　　　　<hi>來詞體如此</hi>
有客經巫峽停橈向水湄楚王曽此夢瑤姬一夢杳無<lb/>
期　塵暗珠簾捲香銷翠幄垂西風囘首不勝悲暮雨<lb/>
<pb n="KR4j0066_WYG_001-25a"/>
洒空祠<lb/>
　　　又<lb/>
古廟依青嶂行宫枕碧流水聲山色鎻粧樓往事思悠<lb/>
悠　雲雨朝還暮烟花春復秋啼猿何必近孤舟行客<lb/>
自多愁<lb/>
　　　韓致堯<lb/>
　　　　名偓昭宗朝翰林學士<lb/>
　　　浣溪沙<lb/>
<pb n="KR4j0066_WYG_001-25b"/>
攏鬢新收玉步搖背燈初解繡裙腰枕寒衾冷異香焦<lb/>
　深院不闗春寂寂落花和雨夜迢迢恨情殘醉却無<lb/>
憀<lb/>
　　　又<lb/>
宿醉離愁慢髻鬟六銖衣薄惹輕寒慵紅悶翠掩青鸞<lb/>
　羅襪況兼金菡蓞雪肌仍是玉琅玕骨香腰細更沈<lb/>
檀<lb/>
　　　李中主<lb/>
<pb n="KR4j0066_WYG_001-26a"/>
　　　　名景<lb/>
　　　望逺行<lb/>
碧砌花光照眼明朱扉長日鎮長扄餘寒欲去夢難成<lb/>
爐香烟冷自亭亭　遼陽月秣陵砧不傳消息但傳情<lb/>
黄金臺下忽然驚征人歸日二毛生<lb/>
　　　李後主<lb/>
　　　　名煜字重光<lb/>
　　　虞美人<lb/>
<pb n="KR4j0066_WYG_001-26b"/>
春花秋葉何時了往事知多少小樓昨夜又東風故國<lb/>
不堪回首月明中　雕欄玉砌應猶在只是朱顔改問<lb/>
君還有幾多愁恰似一江春水向東流<lb/>
　　　山花子<lb/>
菡蓞香銷翠葉殘西風愁起綠波間還與韶光共憔悴<lb/>
不堪看　細雨夢囘雞塞逺小樓吹徹玉笙寒多少淚<lb/>
珠何限恨倚䦨干<lb/>
　　　又<lb/>
<pb n="KR4j0066_WYG_001-27a"/>
手捲珠簾上玉鈎依前春恨鎻重樓風裏落花誰是主<lb/>
思悠悠　青鳥不傳雲外信丁香空結雨中愁回首緑<lb/>
波三峽暮接天流<lb/>
　　　烏夜啼<hi>此詞最悽惋所謂亡國之音哀以思</hi>
無言獨上西樓月如鈎寂寞梧桐深院鎻清秋　翦不<lb/>
斷理還亂是離愁别是一般滋味在心頭<lb/>
　　　清平樂<lb/>
别來春半觸目愁腸斷砌下落梅如雪亂拂了一身還<lb/>
<pb n="KR4j0066_WYG_001-27b"/>
滿　鴈來音信無憑路遥歸夢難成離恨恰如春草更<lb/>
行更逺還生<lb/>
　　　浪淘沙<lb/>
簾外雨潺潺春意闌珊羅衾不暖五更寒夢裏不知身<lb/>
是客一晌貪歡　獨自莫凭欄無限江山别時容易見<lb/>
時難流水落花歸去也天上人間<lb/>
　　　馮延巳<lb/>
　　　　南唐翰林學士<lb/>
<pb n="KR4j0066_WYG_001-28a"/>
　　　謁金門<lb/>
風乍起吹皺一池春水閒引鴛鴦香徑裏手挼紅杏蘂<lb/>
　鬬鴨闌干遍倚碧玉搔頭斜墜終日望君君不至舉<lb/>
頭聞鵲喜<lb/>
　　　更漏子<lb/>
夜初長人近别夢覺一牕殘月鸚鵡卧蟪蛄鳴西風寒<lb/>
未成　紅蠟燭彈棊局床上畫屏山綠褰繡幌倚瑤琴<lb/>
前歡淚滴襟<lb/>
<pb n="KR4j0066_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻一<lb/>
</p>
<p>
</p>
  </div>
<div>
                <head>花菴詞選巻二</head>
    <p>
<pb n="KR4j0066_WYG_002-1a"/>
欽定四庫全書<lb/>
　花菴詞選巻二　　　　　　宋　黄昇　輯<lb/>
　　宋詞<lb/>
　　　歐陽永叔<lb/>
　　　　名修號六一居士<lb/>
　　　朝中措<hi>送劉原父守揚州</hi>
平山欄檻倚晴空樓閣有無中手種堂前楊柳别來幾<lb/>
度春風　文章太守揮毫萬字一飲千鍾行樂直須年<lb/>
<pb n="KR4j0066_WYG_002-1b"/>
少尊前看取衰翁<lb/>
　　　蝶戀花<hi>春晚</hi>
庭院深深深幾許楊栁堆烟簾幕無重數玉勒金鞍遊<lb/>
冶處樓髙不見章臺路　雨横風狂三月暮門掩黄昏<lb/>
無計畱春住淚眼問花花不語亂紅飛過秋千去<lb/>
　　　又<hi>春情</hi>
海燕雙雙歸畫棟簾幕無風花影頻移動半醉騰騰春<lb/>
睡重綠鬟堆枕香雲擁　翠被雙盤金縷鳯憶得前春<lb/>
<pb n="KR4j0066_WYG_002-2a"/>
有箇人人共花裏鶯聲時一弄日斜驚起相思夢<lb/>
　　　又<hi>初春</hi>
南鴈依稀囘側陣雪霽牆陰遍覺蘭芽嫩中夜夢餘消<lb/>
酒困爐香捲穗燈生暈　急景流年都一瞬往事前歡<lb/>
未免縈方寸臘後花期知漸近東風已作寒梅信<lb/>
　　　又<hi>清明</hi>
六曲䦨干偎碧樹楊栁風輕展盡黄金縷誰抱鈿筝移<lb/>
玉柱穿簾海燕雙飛去　滿眼遊絲兼落絮紅杏開時<lb/>
<pb n="KR4j0066_WYG_002-2b"/>
一霎清明雨濃醉覺來鶯亂語驚殘好夢無尋處<lb/>
　　　浣溪沙<hi>春思</hi>
葉底青青杏子垂枝頭薄薄柳綿飛日髙深院晚鶯啼<lb/>
　堪恨風流成薄倖斷無消息道歸期托腮無語翠眉<lb/>
低<lb/>
　　　又<hi>湖景</hi>
湖上朱橋響畫輪溶溶春水浸春雲碧琉璃滑浄無塵<lb/>
　當路遊絲縈醉客隔花啼鳥喚行人日斜歸去奈何<lb/>
<pb n="KR4j0066_WYG_002-3a"/>
春<lb/>
　　　又<hi>湖上</hi>
堤上遊人逐畫船拍堤春水四垂天綠楊樓外出秋千<lb/>
　白髮戴花君莫笑六么催拍盞頻傳人生何處似尊<lb/>
前<lb/>
　　　又<hi>春半</hi>
青杏園林煮酒香佳人初試薄羅裳柳絲搖曳燕飛忙<lb/>
　乍雨乍晴花自落閒愁閒悶日偏長為誰消瘦減容<lb/>
<pb n="KR4j0066_WYG_002-3b"/>
光<lb/>
　　　採桑子<hi>潁州西湖</hi>
羣芳過後西湖好狼藉殘紅飛絮濛濛垂栁䦨干盡是<lb/>
風　笙歌散盡遊人去始覺春空垂下簾櫳雙燕歸來<lb/>
細雨中<lb/>
　　　又<hi>西湖</hi>
荷花開後西湖好載酒來時不用旌旗前後紅幢綠葢<lb/>
隨　畫船撑入花深處香泛金巵烟雨微微一片笙歌<lb/>
<pb n="KR4j0066_WYG_002-4a"/>
醉裏歸<lb/>
　　　踏莎行<hi>相别</hi>
候館梅殘溪橋栁細草芳風暖搖征轡離愁漸逺漸無<lb/>
窮迢迢不斷如春水　寸寸柔腸盈盈粉泪樓髙莫近<lb/>
危䦨倚平蕪盡處是春山行人更在春山外<hi>句意最工</hi>
　　　生查子<hi>别恨</hi>
含羞整翠鬟得意頻相顧鴈柱十三絃一一春鶯語<lb/>
嬌雲容易飛夢斷知何處深院鎻黄昏陣陣芭蕉雨<lb/>
<pb n="KR4j0066_WYG_002-4b"/>
　　　阮郎歸<hi>踏青</hi>
南園春半踏青時風和聞馬嘶青梅如豆栁如眉日長<lb/>
胡蝶飛　花露重草烟低人家簾幕垂秋千慵困解羅<lb/>
衣畫梁雙燕棲<lb/>
　　　訴衷情<hi>眉意</hi>
清晨簾幕巻輕霜呵手試梅粧都緣自有離恨故畫作<lb/>
逺山長　思往事借流芳易成傷擬歌先咽欲笑還顰<lb/>
最斷人腸<lb/>
<pb n="KR4j0066_WYG_002-5a"/>
　　　木蘭花<hi>西湖</hi>
西湖南北烟波濶風裏絲簧聲韻咽舞餘羅帶綠雙垂<lb/>
酒入香腮紅一抺　杯深不覺琉璃滑貪看六么花十<lb/>
八明朝車馬各西東惆悵畫樓風與月<lb/>
　　　玉樓春<hi>别恨</hi>
春山斂黛低歌扇暫解吳鈎登祖宴畫樓鐘動巳魂銷<lb/>
何況馬嘶芳草岸　青門栁色隨人逺望欲斷時腸已<lb/>
斷洛城春色待君來莫待落花飛似霰<lb/>
<pb n="KR4j0066_WYG_002-5b"/>
　　　漁家傲<hi>小春</hi>
十月小春梅蘂綻紅爐煖閣新粧遍錦帳美人貪睡暖<lb/>
羞起懶玉壺一夜氷澌滿　樓上四垂簾不捲天寒山<lb/>
色偏宜逺風急鴈行吹字斷紅日晩江天雪意雲撩亂<lb/>
　　　蘇子瞻<lb/>
　　　　名軾號東坡居士晁無咎云東坡詞横放傑<lb/>
　　　　出自是曲子中縳不住者<lb/>
　　　念奴嬌<hi>赤壁懷古</hi>
<pb n="KR4j0066_WYG_002-6a"/>
大江東去浪淘盡千古風流人物故壘西邊人道是三<lb/>
國周郎赤壁亂石穿空驚濤拍岸捲起千堆雪江山如<lb/>
畫一時多少豪傑　遙想公瑾當年小喬初嫁了雄姿<lb/>
英發羽扇綸巾談笑間檣艣灰飛煙滅故國神遊多情<lb/>
應笑我早生華髮人生如夢一樽還酹江月<lb/>
　　　蝶戀花<hi>中春</hi>
花褪殘紅青杏小燕子飛時綠水人家遶枝上柳綿吹<lb/>
又少天涯何處無芳草　牆裏秋千牆外道牆外行人<lb/>
<pb n="KR4j0066_WYG_002-6b"/>
牆裏佳人笑笑漸不聞聲漸杳多情却被無情惱<lb/>
　　　洞仙歌<hi>公自序云僕七歲時見眉州老尼姓朱忘其名年九十餘自言嘗隨其師入蜀</hi>
　　　　　　<hi>主孟昶宮中一日大熱主與花蘂夫人夜起避暑摩訶池上作一詞朱具能記</hi>
　　　　　　<hi>之今四十年朱巳死久矣人無知此詞者獨記其首兩句暇日尋味豈洞仙歌</hi>
　　　　　　<hi>令乎乃為足之云</hi>
氷肌玉骨自清涼無汗水殿風來暗香滿繡簾開一㸃<lb/>
明月窺人人未寢欹枕釵横鬢亂　起來携素手庭户<lb/>
無聲時見疎星度河漢試問夜如何夜已三更金波淡<lb/>
<pb n="KR4j0066_WYG_002-7a"/>
玉繩低轉但屈指西風幾時來又不道流年暗中偷換<lb/>
　　　漁家傲<hi>金陵賞心亭送王勝之龍圖王守金陵視事一日而移南郡</hi>
千古龍蟠并虎踞從公一弔興亡處𣺌𣺌斜風吹細雨<lb/>
芳草渡江南父老畱公住　公駕飛車凌彩霧紅鸞驂<lb/>
乘青鸞馭却訝此洲名白鷺非吾侶翩然欲下還飛去<lb/>
　　　賀新郎<hi>夏景</hi>
乳燕飛華屋悄無人桐陰轉午晩涼新浴手弄生綃白<lb/>
團扇扇手一時似玉漸困倚孤眠清熟簾外誰來推繡<lb/>
<pb n="KR4j0066_WYG_002-7b"/>
户枉敎人夢斷瑤臺曲又却是風敲竹　石榴半吐紅<lb/>
巾蹙待浮花浪蘂都盡伴君幽獨穠艶一枝君看取芳<lb/>
心千重似束又恐被西風驚綠若待得君來向此花前<lb/>
對酒不忍觸共粉淚兩簌簌<lb/>
　　　西江月<hi>公自序云春夜行蘄水中過酒家飲酒醉乘月至一溪橋上解鞍曲肱少休及</hi>
　　　　　　<hi>覺已曉亂山蔥蘢不謂人世也書此語橋柱上</hi>
照野瀰瀰淺浪横空曖曖微霄障泥未解玉驄驕我欲<lb/>
醉眠芳草　可惜一溪明月莫敎踏碎瓊瑤解鞍欹枕<lb/>
<pb n="KR4j0066_WYG_002-8a"/>
緑楊橋杜字一聲春曉<lb/>
　　　又<hi>感懷</hi>
世事一塲大夢人生幾度秋凉夜來風葉已鳴廊看取<lb/>
眉頭鬢上　酒賤常愁客少月明多被雲妨中秋誰與<lb/>
共孤光把酒凄然北望一<lb/>
　　　又<hi>重九</hi>
㸃㸃樓頭細雨重重江外平湖當年戲馬會東徐今日<lb/>
凄凉南浦　莫恨黄花未吐且敎紅粉相扶酒䦨不必<lb/>
<pb n="KR4j0066_WYG_002-8b"/>
看茱萸俯仰人間今古<lb/>
　　　又<lb/>
三過平山堂下半生彈指聲中十年不見老仙翁壁上<lb/>
龍蛇飛動　欲弔文章太守仍歌楊栁春風休言萬事<lb/>
轉頭空未轉頭時皆夢<lb/>
　　　滿江紅<hi>東武流盃亭</hi>
東武城南新堤固漣漪初溢隱隱遍長林髙阜卧紅堆<lb/>
碧枝上殘花吹盡也與君試向江邊覔問向前猶有幾<lb/>
<pb n="KR4j0066_WYG_002-9a"/>
多春三之一　官裏事何時畢風雨外無多日相將泛<lb/>
曲水滿城爭出君不見蘭亭修褉事當時座上皆豪逸<lb/>
到而今修竹滿山陰空陳迹<lb/>
　　　水調歌頭<hi>丙辰中秋歡飲達旦大醉作此篇兼懷子由</hi>
明月幾時有把酒問青天不知天上宮闕此夕是河年<lb/>
我欲乘風歸去只恐瓊樓玉宇髙處不勝寒起舞弄清<lb/>
影何似在人間　轉朱閣低綺户照不眠不應有恨何<lb/>
事偏向别時圓人有悲歡離合月有陰晴圓缺此事古<lb/>
<pb n="KR4j0066_WYG_002-9b"/>
難全但願人長久千里共嬋娟<lb/>
　　　水調歌頭<hi>快哉亭</hi>
落日繡簾捲亭下水連空知君為我新作窓户濕青紅<lb/>
長記平山堂上欹枕江南烟雨杳杳沒孤鴻認得醉翁<lb/>
語山色有無中　一千頃都鏡淨倒碧峯忽然浪起<lb/>
掀舞一葉白頭翁堪笑蘭臺公子未解莊生天籟剛道<lb/>
有雌雄一㸃浩然氣千里快哉風<lb/>
　　　水龍吟<hi>太守閭丘公顯致仕居姑蘇公飲其家出後房佐酒有懿卿者善吹笛公因賦</hi>
<pb n="KR4j0066_WYG_002-10a"/>
　　　　　　<hi>此以贈</hi>
楚山修竹如雲異材秀出千林表龍鬚半翦鳯膺微漲<lb/>
玉肌匀繞木落淮南雨晴雲夢月明風裊自中郎不見<lb/>
桓伊去後知辜負秋多少　聞道嶺南太守後堂深綠<lb/>
珠嬌小綺窓學弄梁州初遍霓裳未了嚼徵含宮泛商<lb/>
流羽一聲雲杪為使君洗盡蠻風瘴雨作霜天曉<lb/>
　　　又<hi>次韻章質夫楊花詞</hi>
似花還似非花也無人惜從敎墜抛家傍路思量却是<lb/>
<pb n="KR4j0066_WYG_002-10b"/>
無情有思縈損柔腸困酣嬌眼欲開還閉夢隨風萬里<lb/>
尋郎去處又還被鶯呼起　不恨此花飛盡恨西園落<lb/>
紅難綴曉來雨過遺踪何在一池萍碎春色三分二分<lb/>
塵土一分流水細看來不是楊花㸃㸃是離人淚<lb/>
　　　臨江仙<lb/>
夜飲東坡醒復醉歸來彷彿三更家僮鼻息巳雷鳴敲<lb/>
門都不應倚杖聽江聲　長恨此身非我有何時忘却<lb/>
營營夜䦨風静縠紋平小舟從此去江海寄餘生<lb/>
<pb n="KR4j0066_WYG_002-11a"/>
　　　南鄉子<hi>九日</hi>
霜降水痕收淺碧粼粼露逺洲酒力漸消風力軟颼颼<lb/>
破㡌多情却戀頭　佳節若為酬但把金樽斷送秋萬<lb/>
事到頭都是夢休休明日黄花蝶也愁<lb/>
　　　阮郎歸<hi>夏景</hi>
綠槐髙栁咽新蟬薫風入舜絃碧紗窓下水沈烟棊聲<lb/>
驚晝眠　微雨過小荷翻榴花開欲然玉人纎手掬清<lb/>
泉瓊珠碎又圓<lb/>
<pb n="KR4j0066_WYG_002-11b"/>
　　　永遇樂<hi>夜登燕子樓夢盼盼因作此詞久後秦少遊自會稽入京見東坡坡云  別當</hi>
　　　　　　<hi>作文甚勝都下盛唱公山抹微雲之詞秦遜謝坡遽云不意別後公却學栁七</hi>
　　　　　　<hi>作詞秦答曰某雖無識亦不至是先生之言無乃過乎坡云銷䰟當此際非栁</hi>
　　　　　　<hi>詞句法乎秦慚服然已流傳不復可改矣又問别作何詞秦舉小樓連苑横空</hi>
　　　　　　<hi>下窺綉轂雕鞍驟坡云十三箇字只說得一箇人騎馬樓前過秦問先生近著</hi>
　　　　　　<hi>坡云亦有一詞說樓上事乃舉燕子樓空佳人何在空鎖樓中燕晁无咎在座</hi>
　　　　　　<hi>云三句說盡張建封燕子樓一段事奇哉</hi>
明月如霜好風如水清景無限曲港跳魚圓荷瀉露寂<lb/>
<pb n="KR4j0066_WYG_002-12a"/>
寞無人見紞如五鼓錚然一葉黯黯夢雲驚斷夜茫茫<lb/>
重尋無覔處覺來小園行遍　天涯倦客山中歸路望<lb/>
斷故園心眼燕子樓空佳人何在空鎖樓中燕古今如<lb/>
夢何曽夢覺但有舊歡新怨異時對南樓夜景為余浩<lb/>
歎<lb/>
　　　哨遍<hi>歸去來詞</hi>
為米折腰因酒棄家口體交相累歸去來誰不遣君歸<lb/>
覺從前皆非今是露未晞征夫指予歸路門前笑語喧<lb/>
<pb n="KR4j0066_WYG_002-12b"/>
童稚嗟舊菊都荒新松暗老吾年今巳如此但小窓容<lb/>
膝閉柴扉策杖看孤雲暮鴻飛雲出無心鳥倦知還本<lb/>
非有意　噫歸去來兮我今忘我兼忘世親戚無浪語<lb/>
琴書中有真味步翠麓崎嶇泛溪窈窕涓涓暗谷流春<lb/>
水觀草木欣榮幽人自感吾生行且休矣念寓形宇内<lb/>
復幾時不自覺皇皇欲何之委吾心去留誰計神仙知<lb/>
在何處富貴非吾願但知臨水登山嘯詠自引壺觴自<lb/>
醉此生天命更何疑且乗流遇坎還止<lb/>
<pb n="KR4j0066_WYG_002-13a"/>
　　　如夢令<lb/>
為向東坡傳語人在畫堂深處别後有誰來雪壓小橋<lb/>
無路歸去歸去江上一犂春雨<lb/>
　　　浣溪沙<lb/>
蓛蓛衣巾落棗花村南村北響繅車牛衣古栁賣黄𤓰<lb/>
　酒困路長惟欲睡日髙人渴漫思茶敲門試問野人<lb/>
家<hi>牛衣一作半依</hi>
　　　采桑子<hi>多景樓</hi>
<pb n="KR4j0066_WYG_002-13b"/>
多情多感仍多病多景樓中樽酒相逢樂事囘頭一笑<lb/>
空　停盃且聽琵琶語慢撚輕攏醉臉春融斜照江天<lb/>
一抹紅<lb/>
　　　江神子<hi>送述古</hi>
翠蛾羞黛怯人看掩霜紈淚偷彈且盡一尊收淚唱陽<lb/>
關謾道帝城天樣逺天易見見君難　畫堂新締近孤<lb/>
山曲䦨干為誰安飛絮落花春色屬明年欲棹小舟尋<lb/>
舊事無處問水連天<lb/>
<pb n="KR4j0066_WYG_002-14a"/>
　　　又<hi>春别</hi>
天涯流落思無窮既相逢却匆匆携手佳人和淚折殘<lb/>
紅為問東風餘幾許春縱在與誰同　隋堤三月水溶<lb/>
溶背歸鴻去吳中囘望彭城清泗與淮通寄我相思千<lb/>
㸃淚流不到楚江東<lb/>
　　　又<hi>別意</hi>
相逢不覺又初寒對尊前惜流年風𦂳離亭氷結泪珠<lb/>
圓雪意留君君且住從此去少清歡　轉頭山下轉頭<lb/>
<pb n="KR4j0066_WYG_002-14b"/>
看路漫漫玉花翻雲海光寛何處是超然知道故人相<lb/>
念否携翠袖倚朱䦨<lb/>
　　　菩薩鬘<hi>西湖送述古</hi>
秋風湖上蕭蕭雨使君欲去還留住今日謾留君明朝<lb/>
愁殺人　佳人千㸃泪洒向長江水不用歛雙蛾路人<lb/>
啼更多<lb/>
　　　卜算子<hi>黄山谷云坡在黄州作此語意髙妙似非喫烟火食人語非胷中有數萬巻書</hi>
　　　　　　<hi>筆下無一㸃塵俗氣孰能至此時鮦陽居士云缺月刺明微也漏斷暗  也幽</hi>
<pb n="KR4j0066_WYG_002-15a"/>
　　　　　　<hi>人不得志也獨往來無助也驚鴻賢人不安也囘頭愛君不忘也無人省君不</hi>
　　　　　　<hi>察也揀盡寒枝不肯棲不偷安於髙位也寂寞吳江冷非所安也此與考槃詩</hi>
　　　　　　<hi>相似</hi>
缺月挂疎桐漏斷人初静時見幽人獨往來縹緲孤鴻<lb/>
影　驚起却囘頭有恨無人省㨂盡寒枝不肯棲楓落<lb/>
吳江冷<lb/>
　　　昭君怨<lb/>
誰作桓伊三弄驚破綠窓幽夢新月與愁烟滿江天<lb/>
<pb n="KR4j0066_WYG_002-15b"/>
欲去又還不去明日落花飛絮飛絮送行舟水東流<lb/>
　　　行香子<hi>別意</hi>
携手江村梅雪飄裙情何限處處銷䰟故人不見舊曲<lb/>
重聞向望湖樓孤山寺湧金門　尋常行處題詩千首<lb/>
繡羅衫與拂紅塵别來相憶知是何人有湖中月江邊<lb/>
栁隴頭雲<lb/>
　　　又<hi>茶</hi>
綺席纔終歡意猶濃酒䦨時髙興無窮共誇君賜初拆<lb/>
<pb n="KR4j0066_WYG_002-16a"/>
臣封看分香餅黄金縷密雲龍　鬭嬴一水功敵千鍾<lb/>
覺凉生兩腋清風暫留紅袖少却紗籠放笙歌散庭館<lb/>
静畧從容<lb/>
　　　又<hi>七里瀨</hi>
一葉舟輕雙漿鴻驚水天清影湛波平魚翻藻鑑鷺㸃<lb/>
煙汀過沙溪急霜溪冷月溪明　重重似畫曲曲如屏<lb/>
算當年虛老嚴陵君臣一夢今古空名但逺山長雲山<lb/>
亂曉山青<lb/>
<pb n="KR4j0066_WYG_002-16b"/>
　　　王介甫<lb/>
　　　　名安石丞相荆國文公<lb/>
　　　桂枝香<hi>金陵懷古</hi>
登臨送目正故國晚秋天氣初肅千里澄江似練翠峯<lb/>
如簇征帆去棹殘陽裏背西風酒旗斜矗綵舟雲淡星<lb/>
河鷺起圖畫難足　念自昔豪華競逐歎門外樓頭悲<lb/>
恨相續千古憑髙對此謾嗟榮辱六朝舊事隨流水但<lb/>
寒烟衰草凝綠至今商女時時猶唱後庭遺曲<lb/>
<pb n="KR4j0066_WYG_002-17a"/>
　　　漁家傲<hi>極能道閑居之趣</hi>
平岸小橋千嶂抱揉藍一水縈花草茅屋數間窓窈窕<lb/>
塵不到時時自有清風埽　午枕覺來聞語鳥欹眠似<lb/>
聽朝雞早忽憶故人今揔老貪夢好茫茫忘了邯鄲道<lb/>
　　　菩薩鬘<hi>集句</hi>
數間茆屋閒臨水窄衫短㡌垂楊裏花是去年紅吹開<lb/>
一夜風<hi>一本作今日是何朝看余渡石橋</hi>　梢梢新月偃午醉醒來晩<lb/>
何許最關情黄鸝三兩聲<lb/>
<pb n="KR4j0066_WYG_002-17b"/>
　　　浣溪沙<hi>集句</hi>
百畞庭中半是苔門前古道水縈迴愛閒能有幾人來<lb/>
　小院囘廊人寂寂山桃野杏兩三栽為誰零落為誰<lb/>
開<lb/>
　　　浪淘沙<hi>伊呂</hi>
伊呂兩衰翁歴遍窮通一為釣叟一耕農假使當時俱<lb/>
不遇老了英雄　湯武一相逢風虎雲龍興王只在笑<lb/>
談中及至而今千載下誰與爭功<lb/>
<pb n="KR4j0066_WYG_002-18a"/>
　　　千秋歲引<hi>秋景</hi>
别館寒砧孤城畫角一派秋聲入寥廓東歸燕從海上<lb/>
去南來鴈向沙頭落楚臺風庾樓月宛如昨　無奈被<lb/>
些名利縳無奈被它情擔閣可惜風流總閒却當初謾<lb/>
留華表語而今誤我秦樓約夢䦨時酒醒後思量著<lb/>
　　　王元澤<lb/>
　　　　名雱荆公之子封臨川伯<lb/>
　　　倦尋芳<lb/>
<pb n="KR4j0066_WYG_002-18b"/>
露晞向曉簾幙風輕小院閒晝翠徑鶯來驚下亂紅鋪<lb/>
繡倚危䦨登髙榭海棠著雨胭脂透算韶華又因循過<lb/>
了清明時候　倦游燕風光滿目好景良辰誰共携手<lb/>
恨被榆錢買斷兩眉長皺憶得髙陽人散後落花流水<lb/>
仍依舊這情懷對東風盡成消瘦<lb/>
　　　王平甫<lb/>
　　　　名安國荆公之弟<lb/>
　　　㸃絳唇<hi>秋景</hi>
<pb n="KR4j0066_WYG_002-19a"/>
秋氣微凉夢囘明月穿簾幕井梧蕭索正遶南枝鵲<lb/>
寳瑟塵生金鴈空零落情無託鬢雲慵掠不似君恩薄<lb/>
　　　清平樂<hi>春晚</hi>
留春不住費盡鶯兒語滿地殘紅宮錦汚昨夜南園風<lb/>
雨　小憐初上琵琶曉來思遶天涯不肯畫堂朱户春<lb/>
風自在梨花<lb/>
　　　減字木蘭花<hi>春情</hi>
畫橋流水雨濕落紅飛不起月破黄昏簾裏餘香馬上<lb/>
<pb n="KR4j0066_WYG_002-19b"/>
聞　徘徊不語今夜夢魂何處去不佀垂楊猶解飛花<lb/>
入洞房<lb/>
　　　林君復<lb/>
　　　　名逋贈和靖先生<lb/>
　　　長相思<hi>別情</hi>
吳山青越山青兩岸青山相送迎誰知離别情　君泪<lb/>
盈妾泪盈羅帶同心結未成江頭潮巳平<lb/>
　　　㸃絳唇<hi>草</hi>
<pb n="KR4j0066_WYG_002-20a"/>
金谷年年亂生春色誰為主餘花落處滿地和烟雨<lb/>
又是離愁一闋長亭暮王孫去萋萋無數南北東西路<lb/>
　　　錢思公<lb/>
　　　　名惟演<lb/>
　　　玉樓春<hi>此詞暮年作詞極悽惋</hi>
城上風光鶯語亂城下烟波春拍岸綠楊芳草幾時休<lb/>
淚眼愁腸先已斷　情懷漸變成衰晚鸞鏡朱顏驚暗<lb/>
換昔年多病厭芳尊今日芳尊惟恐淺<lb/>
<pb n="KR4j0066_WYG_002-20b"/>
　　　賈子明<lb/>
　　　　名昌朝為仁宗朝宰相諡文元公<lb/>
　　　木蘭花<hi>平生惟賦此一詞極有風味</hi>
都城水綠嬉遊處仙棹往來人笑語紅隨逺浪泛桃花<lb/>
雪散平堤飛柳絮　東君欲共春歸去一陣狂風和驟<lb/>
雨碧油紅斾錦障泥斜日畫橋芳草路<lb/>
　　　夏子喬<lb/>
　　　　名竦乃慶厯間所謂一不肖者然文章有名<lb/>
<pb n="KR4j0066_WYG_002-21a"/>
　　　　于世諡文莊公<lb/>
　　　喜遷鶯令<hi>景德中水殿按舞時公翰林内直上遣中使取新詞公援毫立成以進</hi>
　　　　　　　<hi>大䝉天奬</hi>
霞散綺月垂鈎簾捲未央樓夜涼銀漢截天流宮闕鎖<lb/>
清秋　瑤臺樹金莖露鳯髓香盤烟霧三千珠翠擁宸<lb/>
遊水殿接涼州<lb/>
　　　丁謂之<lb/>
　　　　名謂為真宗朝宰相諡晉公<lb/>
<pb n="KR4j0066_WYG_002-21b"/>
　　　鳯棲梧<lb/>
十二層樓春色早三殿笙歌九陌風光好堤栁岸花連<lb/>
複道玉梯相對開蓬島　鶯囀喬林魚在藻太液微波<lb/>
綠鬭王孫草南闕萬人瞻羽葆後天祝聖天難老<lb/>
　　　又<lb/>
朱闕玉城通閬苑月桂星榆春色無深淺簫瑟篌笙仙<lb/>
客宴蟠桃花滿蓬萊殿　九色明霞裁羽扇雲霧為車<lb/>
鸞鶴驂彫輦路指瑤池歸去晚壺中日月如天逺<lb/>
<pb n="KR4j0066_WYG_002-22a"/>
　　　寇平仲<lb/>
　　　　名準為真宗朝宰相贈萊國公<lb/>
　　　踏莎行<hi>春暮</hi>
春色將䦨鶯聲漸老紅英落盡青梅小畫堂人静雨濛<lb/>
濛屏山半掩餘香裊　密約沈沈離情杳杳菱花塵滿<lb/>
慵將照倚樓無語欲銷䰟長空暗淡連芳草<lb/>
　　　㸃絳唇<lb/>
小陌輕寒社公雨足東風慢定巢新燕濕雨穿花轉<lb/>
<pb n="KR4j0066_WYG_002-22b"/>
象尺熏爐拂曉停針線愁蛾淺飛紅零亂側卧珠簾捲<lb/>
　　　謝希深<lb/>
　　　　名絳仕仁宗朝知制誥<lb/>
　　　菩薩鬘<hi>詠目</hi>
娟娟侵鬢粧痕淺雙眸相媚彎如翦一瞬百般冝無論<lb/>
笑與啼　酒䦨思翠被特故瞢騰地生怕促歸輪微波<lb/>
先注人<lb/>
　　　夜行船<hi>别情</hi>
<pb n="KR4j0066_WYG_002-23a"/>
昨夜佳期初共鬢雲低翠翹金鳯尊前和笑不成歌意<lb/>
偷轉眼波微送　草草不容成楚夢漸寒深翠簾霜重<lb/>
相看送到斷腸時月西斜畫樓鐘動<hi>後段語最奇</hi>
　　　訴衷情<hi>宮怨</hi>
銀缸夜永影長孤香草續殘爐倚屏脉脉無語粉泪不<lb/>
成珠　雙粲枕百嬌壺憶當初君恩莫似秋葉無情欲<lb/>
向人疎<lb/>
　<lb/>
<pb n="KR4j0066_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻二<lb/>
</p>
<p>
</p>
  </div>
<div>
                <head>花菴詞選巻三</head>
    <p>
<pb n="KR4j0066_WYG_003-1a"/>
欽定四庫全書<lb/>
　花菴詞選巻三　　　　　　宋　黄昇　撰<lb/>
　　宋詞<lb/>
　　　宋子京<lb/>
　　　　名祁乃張子野所稱紅杏枝頭春意閙尚書<lb/>
　　　　者也<lb/>
　　　玉樓春<hi>春景</hi>
東城漸覺風光好縠皺波紋迎客棹緑楊烟外曉寒輕<lb/>
<pb n="KR4j0066_WYG_003-1b"/>
紅杏枝頭春意閙　浮生長恨歡娛少肯愛千金輕一<lb/>
笑為君持酒勸斜陽且向花間留晚照<lb/>
　　　蝶戀花<hi>情景</hi>
綉幕茫茫羅帳捲春睡騰騰困入嬌波慢隱隱枕㾗留<lb/>
玉臉膩雲斜溜釵頭燕　逺夢無端懽又散泪落胭脂<lb/>
界破蜂黄淺整了翠鬟匀了面芳心一寸情何限<lb/>
　　　鷓鴣天<hi>子京過繁臺街逢内家車子中有褰簾者曰小宋也子京歸遂作此詞都下傳</hi>
　　　　　　<hi>唱達于禁中仁宗知之問内人第幾車子何人呼小宋有内人自陳頃侍御宴</hi>
<pb n="KR4j0066_WYG_003-2a"/>
　　　　　　<hi>見宣翰林學士左右内臣曰小宋也時在車子中偶見之呼一聲爾上召子京</hi>
　　　　　　<hi>從容語及子京皇懼無地上笑曰蓬山不逺因以内人賜之</hi>
畫轂雕鞍狹路逢一聲腸斷綉簾中身無彩鳯雙飛翼<lb/>
心有靈犀一㸃通　金作屋玉為籠車如流水馬游龍<lb/>
劉郎已恨蓬山逺更隔蓬山幾萬重<lb/>
　　　好事近<lb/>
睡起玉屏風吹去亂紅猶落天氣驟生輕暖襯沈香帷<lb/>
箔　珠簾約住海棠風愁拖兩眉角昨夜一庭明月冷<lb/>
<pb n="KR4j0066_WYG_003-2b"/>
秋千紅索<lb/>
　　　顏持約<lb/>
　　　　名博文<lb/>
　　　西江月<hi>詞簡意髙佳作也</hi>
草草書傳錦字厭厭夢繞梅花海山無計駐仙槎腸斷<lb/>
芭蕉影下　缺月舊時庭院飛雲到處人家而今憔悴<lb/>
鬢先華說着多情巳怕<lb/>
　　　陳希元<lb/>
<pb n="KR4j0066_WYG_003-3a"/>
　　　　名堯佐為仁宗朝宰相號知餘子諡文惠公<lb/>
　　　踏莎行<hi>皇祐中呂公夷簡乞致仕而仁宗因問卿去誰可代者夷簡乃薦堯佐上遂召</hi>
　　　　　　<hi>還大拜申公生日公作此詞携酒過之申公使之歌申公笑曰只恐捲簾人巳</hi>
　　　　　　<hi>老公曰莫愁調鼎事無功老於廊廟猶藴藉如此</hi>
二社良辰千家庭院翩翩又覩雙飛燕鳯皇巢穩許為<lb/>
鄰瀟湘烟暝來何晩　亂入紅樓低飛綠岸畫梁輕拂<lb/>
歌塵轉為誰歸去為誰來主人恩重珠簾捲<lb/>
　　　范希文<lb/>
<pb n="KR4j0066_WYG_003-3b"/>
　　　　名仲淹諡文正公<lb/>
　　　蘇幕遮<hi>别恨</hi>
碧雲天紅葉地秋色連波波上寒烟翠山映斜陽天接<lb/>
水芳草無情更在斜陽外　黯鄉魂追旅意夜夜除非<lb/>
好夢留人睡明月樓髙休獨倚酒入愁腸化作相思泪<lb/>
　　　漁家傲<hi>秋思</hi>
塞下秋來風景異衡陽鴈去無留意四面邊聲連角起<lb/>
千嶂裏長烟落日孤城閉　濁酒一盃家萬里燕然未<lb/>
<pb n="KR4j0066_WYG_003-4a"/>
勒歸無計羌管悠悠霜滿地人不寐將軍白髪征夫淚<lb/>
　　　蘇子美<lb/>
　　　　名舜欽娶杜祁公女坐監進奏院市故紙會<lb/>
　　　　客削籍為民自號滄浪翁善書草聖尤妙<lb/>
　　　水調歌頭<hi>滄浪亭</hi>
瀟洒太湖岸淡竚洞庭山魚龍隱處烟霧深鎖𣺌瀰間<lb/>
方念陶朱張翰忽有扁舟急槳撇浪載鱸還落日暴風<lb/>
雨歸路遶汀灣　丈夫志當景盛耻疎閒壯年何事憔<lb/>
<pb n="KR4j0066_WYG_003-4b"/>
悴華髪改朱顏擬借寒潭垂釣又恐鷗鳥相猜不肯傍<lb/>
青綸刺棹穿蘆荻無語看波瀾<lb/>
　　　王元之<lb/>
　　　　名禹偁翰林學士為太宗嘗稱其文章獨步<lb/>
　　　　當世<lb/>
　　　㸃絳唇<hi>感興</hi>
雨恨雲愁江南依舊稱佳麗水村漁市一縷孤烟細<lb/>
天際征鴻遙認行如綴平生事此時凝睇誰會憑欄意<lb/>
<pb n="KR4j0066_WYG_003-5a"/>
　　　蘇叔黨<lb/>
　　　　名過坡仙季子<lb/>
　　　㸃綘唇<hi>此詞作時方禁坡文故隱其名以傳于世今或以為汪彥章所作非也</hi>
新月娟娟夜寒江静山銜斗起來搔首梅影横窓瘦<lb/>
好箇霜天閒却傳杯手君知否亂鴉啼後歸興濃如酒<lb/>
　　　王君玉<lb/>
　　　　名琪仕仁宗朝翰林學士<lb/>
　　　望江南<lb/>
<pb n="KR4j0066_WYG_003-5b"/>
江南栁烟穗拂人輕愁黛空長描不似舞腰雖瘦學難<lb/>
成天意與風情　攀折處離恨幾時平巳縱柔條縈客<lb/>
棹更飛狂絮撲旗亭三月亂鶯聲<lb/>
　　　又<lb/>
江南雨風送滿長川碧瓦烟昏沈栁岸紅綃香潤入梅<lb/>
天飄洒正瀟然　朝與暮長在楚峯前寒夜愁欹金帶<lb/>
枕暮江深閉木蘭船烟浪逺相連<lb/>
　　　又<lb/>
<pb n="KR4j0066_WYG_003-6a"/>
江南岸雲樹半晴陰帆去帆來天亦老潮生潮落日還<lb/>
沈南北别離心　興廢事千古一沾襟山下孤烟漁市<lb/>
曉栁邊疎雨酒家深行客莫登臨<lb/>
　　　張文潛<lb/>
　　　　名耒　元祐中為館職與魯直少游无咎號<lb/>
　　　　四學士竝從東坡游<lb/>
　　　風流子<hi>秋思</hi>
亭臯木葉下重陽近又是搗衣秋奈愁入庾腸老侵潘<lb/>
<pb n="KR4j0066_WYG_003-6b"/>
鬢謾簪黄菊花也應羞楚天晩白蘋烟盡處紅蓼水邊<lb/>
頭芳草有情夕陽無語鴈横南浦人倚西樓　玉容知<lb/>
安否香牋共錦字兩處悠悠空恨碧雲離合青鳥沈浮<lb/>
向風前懊惱芳心一㸃寸眉兩葉禁甚閒愁情到不堪<lb/>
言處分付東流<lb/>
　　　解方叔<lb/>
　　　　名昉<lb/>
　　　永遇樂<hi>春情</hi>
<pb n="KR4j0066_WYG_003-7a"/>
風暖鶯嬌露濃花重天氣和煦院落烟收垂楊舞困無<lb/>
奈堆金縷誰家巧縱青樓絃管惹起夢雲情緒憶當時<lb/>
紋衾粲枕未嘗暫孤鴛侶　芳菲易老故人難聚到此<lb/>
翻成輕誤閬苑仙遥蠻牋縱寫何計傳深訴青山綠水<lb/>
古今長在惟有舊歡何處空嬴得斜陽暮草淡烟細雨<lb/>
　　　程觀過<lb/>
　　　　名過<lb/>
　　　滿江紅<hi>梅</hi>
<pb n="KR4j0066_WYG_003-7b"/>
春欲來時長是與江梅有約還又向竹林疎處一枝開<lb/>
却對酒漸驚身老大看花應念人離索但十分沈醉祝<lb/>
東君長如昨　芳草渡孤舟泊山歛黛天垂幕黯銷魂<lb/>
無奈暮雲殘角便好折來和雪戴莫敎酒醒隨風落待<lb/>
殷勤留此寄相思誰堪託<lb/>
　　　昭君怨<lb/>
試問愁來何處門外山無重數芳草不知人翠連雲<lb/>
欲看不忍看心事只堪腸斷腸斷宿孤村雨昏昏<lb/>
<pb n="KR4j0066_WYG_003-8a"/>
　　　孫濟師<lb/>
　　　　名艤<lb/>
　　　菩薩鬘<hi>落梅</hi>
一聲羌管吹嗚咽玉溪夜半梅翻雪江月正茫茫斷橋<lb/>
流水香　含章春欲暮落日千山雨一㸃着枝酸吳姬<lb/>
先齒寒<lb/>
　　　王晉卿<lb/>
　　　　名詵與東坡最善<lb/>
<pb n="KR4j0066_WYG_003-8b"/>
　　　燭影搖紅<hi>春恨</hi>
香臉輕匀黛眉巧畫宮粧淺風流天付與精神全在嬌<lb/>
波轉早是縈心可慣更那堪頻頻顧盻幾囘得見見了<lb/>
還休爭如不見　燭影搖紅夜䦨飲散春宵短當時誰<lb/>
解唱陽關離恨天涯逺無奈雲收雨散凭䦨干東風淚<lb/>
眼海棠開後燕子來時黄昏庭院<lb/>
　　　蝶戀花<lb/>
鐘送黄昏雞報曉昏曉相催世事何時了萬恨千愁人<lb/>
<pb n="KR4j0066_WYG_003-9a"/>
自老春來依舊生芳草　忙處人多閒處少閒處光陰<lb/>
幾箇人知道獨上髙樓雲𣺌𣺌天涯一㸃青山小<lb/>
　　　玉樓春<hi>海棠</hi>
錦城春色花無數排比笙歌留客住輕寒輕暖夾衣天<lb/>
乍雨乍晴寒食路　花雖不語鶯能語莫放韶光容易<lb/>
去海棠開後月明前縱有千金無買處<lb/>
　　　花發沁園春<lb/>
帝里春歸早先粧㸃皇家池館園林雛鶯未遷燕子乍<lb/>
<pb n="KR4j0066_WYG_003-9b"/>
歸時節戲弄晴陰瓊樓珠閣恰正在栁曲花心翠袖艶<lb/>
衣凭䦨干慣聞絃管新音　此際相携宴賞縱行樂隨<lb/>
處芳樹遙岑桃腮杏臉嫩英萬葉千枝綠淺紅深輕風<lb/>
終日泛暗香長滿衣襟洞户醉歸訪笙歌晩來雲海沈<lb/>
沈<lb/>
　　　踏青遊<hi>春遊</hi>
金勒狨鞍西城嫩寒春曉路漸入垂楊芳草過平堤穿<lb/>
綠逕幾聲啼鳥是處裏誰家杏花臨水依約靚粧斜照<lb/>
<pb n="KR4j0066_WYG_003-10a"/>
　極目髙原東風露桃烟島望十里紅圍綠繞更相將<lb/>
乘酒興幽情多少待向晚從頭記將歸去說與鳯樓人<lb/>
道<lb/>
　　　人月圓<hi>元夜</hi>
小桃枝上春來早初試薄羅衣年年此夜華燈盛照人<lb/>
月圓時　禁街簫鼓寒輕夜永纎手同携更䦨人静千<lb/>
門笑語聲在簾幃<lb/>
　　　李景元<lb/>
<pb n="KR4j0066_WYG_003-10b"/>
　　　過秦樓<hi>春晚</hi>
賣酒壚邊尋芳原上亂花飛絮悠悠已蝶稀鶯散便擬<lb/>
把長繩繫日無由謾道草忘憂也徒將酒解閒愁正江<lb/>
南春盡行人千里蘋滿汀洲　有翠紅徑裏盈盈侶簇<lb/>
芳茵禊飲時笑時謳當暖風遲景任相將永日爛漫狂<lb/>
遊誰信盛狂中有離情忽到心頭向樽前擬問雙燕來<lb/>
時曽過秦樓<lb/>
　　　帝臺春<hi>春感</hi>
<pb n="KR4j0066_WYG_003-11a"/>
芳草碧色萋萋遍南陌暖絮亂紅也知人春愁無力憶<lb/>
得盈盈拾翠侶共携賞鳯城寒食到今來海角逢春天<lb/>
涯倦客　愁旋釋還似織泪暗拭又偷滴謾倚遍危欄<lb/>
儘黄昏也只是暮雲凝碧拚則而今已拚了忘則怎生<lb/>
便忘得又還問鱗鴻試重尋消息<lb/>
　　　孫巨源<lb/>
　　　　名洙<lb/>
　　　河滿子<hi>秋怨</hi>
<pb n="KR4j0066_WYG_003-11b"/>
悵望浮生急景悽凉寳瑟餘音楚客多情偏怨别碧山<lb/>
逺水登臨目送連天衰草夜䦨幾處疎砧　黄葉無風<lb/>
自落秋雲不雨長陰天若有情天亦老搖搖幽恨難禁<lb/>
惆悵舊歡如夢覺來無處追尋<lb/>
　　　菩薩鬘<hi>公於元豐間為翰苑與李端愿太尉往來尤數㑹一日鎖院宣召者至其家則</hi>
　　　　　　<hi>出數十輩蹤跡得之於李氏時李新納妾能琵琶公飲不肯去而迫於宣命入</hi>
　　　　　　<hi>院幾二鼓矣草三制罷作此詞記恨遲明遣示李</hi>
樓頭尚有三通鼓何須抵死催人去上馬苦匆匆琵琶<lb/>
<pb n="KR4j0066_WYG_003-12a"/>
曲未終　囘頭凝望處那更廉纎雨謾道玉為堂玉堂<lb/>
今夜長<lb/>
　　　石曼卿<lb/>
　　　　名延年　真宗朝為學士死後人有見之者<lb/>
　　　　云我今為仙主芙蓉城<lb/>
　　　燕歸梁<hi>春愁</hi>
芳草年年惹恨幽想前事悠悠傷春傷别幾時休算從<lb/>
古為風流　春山總把深匀翠黛千疉在眉頭不知供<lb/>
<pb n="KR4j0066_WYG_003-12b"/>
得幾多愁更斜日凭危樓<lb/>
　　　晏同叔<lb/>
　　　　名殊以神童出身　仁宗朝宰相諡元獻公<lb/>
　　　　有詞名珠玉集張子野為序<lb/>
　　　玉樓春<hi>春恨</hi>
綠楊芳草長亭路年少抛人容易去樓頭殘夢五更鐘<lb/>
花底離情三月雨　無情不似多情苦一寸還成千萬<lb/>
縷天涯地角有窮時只有相思無盡處<lb/>
<pb n="KR4j0066_WYG_003-13a"/>
　　　破陣子<hi>春景</hi>
燕子來時新社棃花落後清明池上碧苔三四㸃葉底<lb/>
黄鸝一兩聲日長飛絮輕　巧笑東鄰女伴采桑徑裏<lb/>
逢迎疑怪昨宵春夢好元是今朝鬭草嬴笑從雙臉生<lb/>
　　　踏莎行<hi>春景</hi>
細草愁烟幽花泣露凭欄總是銷䰟處日髙深院静無<lb/>
人穿簾海燕雙飛去　帶緩羅衣香殘蕙炷天長不禁<lb/>
迢迢路垂楊只解惹春風何曽繫得行人住<lb/>
<pb n="KR4j0066_WYG_003-13b"/>
　　　又<hi>春思</hi>
小徑紅稀芳郊綠遍髙臺樹色陰陰見春風不解禁楊<lb/>
花濛濛亂撲行人面　翠葉藏鶯朱簾隔燕爐香静逐<lb/>
遊絲轉一場愁夢酒醒時斜陽却照深深院<lb/>
　　　更漏子<hi>佳人</hi>
蕣華濃山翠淺一寸秋波如剪紅日永綺筵開暗隨仙<lb/>
馭來　遏雲聲迴雪袖占斷曉鶯春栁才送目又顰眉<lb/>
此情誰得知<lb/>
<pb n="KR4j0066_WYG_003-14a"/>
　　　又<hi>早春</hi>
雪藏梅烟着栁依約上春時候初送鴈欲聞鶯綠池波<lb/>
浪生　探花開留客醉憶得去年情味金盞酒玉爐香<lb/>
任他紅日長<lb/>
　　　晏叔原<lb/>
　　　　元獻公之暮子自號小山有樂府行于世山<lb/>
　　　　谷為之序稱其詞為髙唐洛神之流其下者<lb/>
　　　　不減桃葉團扇云<lb/>
<pb n="KR4j0066_WYG_003-14b"/>
　　　鷓鴣天<hi>慶厯中開封府與棘寺同日奏獄空仁宗與宮中宴集宣晏叔原作此大稱上</hi>
　　　　　　<hi>意</hi>
碧藕花開水殿凉萬年枝上轉紅陽昇平歌管隨天仗<lb/>
祥瑞封章滿御床　金掌露玉爐香歲華方共聖恩長<lb/>
皇州又奏圜扉静十樣宮眉捧壽觴<lb/>
　　　又<hi>佳會</hi>
彩袖殷勤捧玉鍾當筵拚却醉顏紅舞低楊栁樓心月<lb/>
歌盡桃花扇底風　從别後憶相逢幾囘䰟夢與君同<lb/>
<pb n="KR4j0066_WYG_003-15a"/>
今宵剩把銀缸照猶恐相逢是夢中<lb/>
　　　蝶戀花<hi>别恨</hi>
醉別西樓醒不記春夢秋雲聚散真容易斜月半窓還<lb/>
少睡畫屏門展吳山翠　衣上酒㾗詩裏字㸃㸃行行<lb/>
總是凄凉意紅燭自憐無好計夜䦨空替人垂淚<lb/>
　　　又<hi>別恨</hi>
夢入江南煙水路行盡江南不與離人遇睡裏銷魂無<lb/>
說處覺來惆悵佳期誤　欲盡此情書尺素浮鴈沈魚<lb/>
<pb n="KR4j0066_WYG_003-15b"/>
終了無憑據却倚緩絃歌別緒斷腸移破秦筝柱<lb/>
　　　又<hi>深秋</hi>
庭院碧苔紅葉遍黄菊開時已近登高宴日日露荷凋<lb/>
緣扇粉塘煙水明如練　試倚凉風醒酒面鴈字來時<lb/>
恰向層樓見幾㸃䕶霜雲影轉誰家蘆管吟秋怨<lb/>
　　　生查子<hi>閨思</hi>
金鞍美少年去躍青驄馬牽繫玉樓人繡被春寒夜<lb/>
消息未歸來寒食棃花謝無處說相思背面秋千下<lb/>
<pb n="KR4j0066_WYG_003-16a"/>
　　　又<hi>别思</hi>
一分殘酒霞兩㸃愁蛾暈羅幕夜猶寒玉枕春先困<lb/>
心情翦綵慵時節燒燈近見少别離多還有人堪恨<lb/>
　　　又<hi>閨思</hi>
紅塵陌上遊碧栁堤邊住才趂彩雲來又逐飛花去<lb/>
深深美酒家曲曲幽香路風月有情時總是相逢處<lb/>
　　　清平樂<hi>春情</hi>
波紋碧皺曲水晴明後折得疎梅香滿袖暗喜春紅依<lb/>
<pb n="KR4j0066_WYG_003-16b"/>
舊　歸來紫陌東頭金釵換酒消愁栁影深深細路花<lb/>
梢小小層樓<lb/>
　　　滿庭芳<hi>秋思</hi>
南苑吹花西樓題葉故園懽事重重凭欄秋思閒記舊<lb/>
相逢幾處歌雲夢雨可憐便流水西東別來久淺情未<lb/>
有錦字繫征鴻　年光還少味開殘檻菊落盡溪桐謾<lb/>
留得樽前淡月凄風此恨誰堪說與清愁付綠酒杯中<lb/>
佳期在歸時待把香袖看啼紅<lb/>
<pb n="KR4j0066_WYG_003-17a"/>
　　　南鄉子<lb/>
綠水帶春潮水上朱欄小渡橋橋上女兒雙笑靨夭饒<lb/>
倚着䦨干弄栁條　月夜與花朝減字偷聲按玉簫栁<lb/>
外行人囘首處迢迢若比銀河路更遙<lb/>
　　　阮郎歸<lb/>
粉㾗閉邸玉尖纎啼紅傍晚奩舊寒新暖尚相兼梅疎<lb/>
待雪添　春冉冉恨厭厭章臺對巻簾箇人鞭影弄凉<lb/>
蟾樓前側㡌簷<lb/>
<pb n="KR4j0066_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻三<lb/>
</p>
<p>
</p>
  </div>
<div>
                <head>花菴詞選巻四</head>
    <p>
<pb n="KR4j0066_WYG_004-1a"/>
欽定四庫全書<lb/>
　花菴詞選巻四　　　　　　宋　黄昇　撰<lb/>
　　宋詞<lb/>
　　　黄魯直<lb/>
　　　　名庭堅號山谷按陳後山云今代詞手惟秦<lb/>
　　　　七黄九耳唐諸人不逮也<lb/>
　　　驀山溪<hi>别意</hi>
鴛鴦翡翠小小思珍偶眉黛歛秋波儘湖南山明水秀<lb/>
<pb n="KR4j0066_WYG_004-1b"/>
娉娉褭褭恰近十三餘春未透花枝瘦正是愁時候<lb/>
尋芳載酒肯落他人後只恐逺歸來綠成陰青梅如豆<lb/>
心期得處每自不由人長亭栁君知否千里猶囘首<lb/>
　　　又<hi>春晴</hi>
朝來風日陡覺春衫便翠栁艶明眉戲秋千誰家倩盼<lb/>
烟匀露洗草色媚横塘平沙軟彫輪轉行樂聞絃管<lb/>
追思年少走馬尋芳伴一醉幾纒頭過揚州珠簾盡捲<lb/>
而今老矣花似霧中看歡意淺天涯逺信馬歸來晚<lb/>
<pb n="KR4j0066_WYG_004-2a"/>
　　　水調歌頭<hi>春行</hi>
瑤草一何碧春入武陵谿谿上桃花無數花上有黄鸝<lb/>
我欲穿花尋路直入白雲深處浩氣展虹霓秪恐花深<lb/>
裏紅露濕人衣　坐白石欹玉枕拂金徽謫仙何處無<lb/>
人伴我白螺盃我為靈芝仙草不為朱唇丹臉長嘯亦<lb/>
何為醉舞下山去明月逐人歸<lb/>
　　　江城子<hi>情景</hi>
畫堂髙會酒䦨珊霎時間倚䦨干千里關山長恨見伊<lb/>
<pb n="KR4j0066_WYG_004-2b"/>
難及至而今相見了依舊是隔關山　倩人傳語問平<lb/>
安省愁煩泪偷彈泣損眼兒不似舊時單尋得石榴雙<lb/>
葉子慿寄與挿雲鬟<lb/>
　　　踏莎行<hi>春晚</hi>
臨水夭桃倚牆繁李長楊風掉青驄尾樽中有酒可酬<lb/>
春更尋何處無愁地　明日重來落花如綺芭蕉漸展<lb/>
山公啓欲牋心事寄天公敎人長壽花前醉<lb/>
　　　清平樂<hi>晚春</hi>
<pb n="KR4j0066_WYG_004-3a"/>
春歸何處寂寞無行路若有人知春去處喚取歸來同<lb/>
住　春無蹤跡誰知除非問取黄鸝百囀無人能會因<lb/>
風飛過薔薇<lb/>
　　　鷓鴣天<lb/>
西塞山前白鷺飛桃花流水鱖魚肥朝廷尚覓𤣥真子<lb/>
何處如今更有詩　青蒻笠綠簔衣斜風細雨不須歸<lb/>
人間欲避風波險一日風波十二時<lb/>
　　　菩薩鬘<lb/>
<pb n="KR4j0066_WYG_004-3b"/>
半烟半雨溪橋畔漁翁醉後無人喚疎懶意何長春風<lb/>
花草香　江山如有待此意陶潛解問我去何之君行<lb/>
到自知<lb/>
　　　好事近<lb/>
一弄醒心絃意在兩山斜疉彈到古今愁處有真珠承<lb/>
睫　使君來去本無心休泪界紅頰自恨老來憎酒負<lb/>
十分蕉葉<lb/>
　　　黄元明<lb/>
<pb n="KR4j0066_WYG_004-4a"/>
　　　　名知命山谷之兄<lb/>
　　　青玉案<hi>和賀方囘韻送山谷弟貶宜州</hi>
千峯百嶂宜州路天黯淡知人去曉别吾家黄叔度弟<lb/>
兄華髮舊山脩水異日同歸處　樽罍飲散長亭暮别<lb/>
語丁寧不成句已斷離腸知幾許水村山館酒醒無寐<lb/>
滴盡空堦雨<lb/>
　　　秦少游<lb/>
　　　　名觀一字太虛號淮海居士<lb/>
<pb n="KR4j0066_WYG_004-4b"/>
　　　水龍吟<hi>寄營妓婁婉婉字東玉詞中藏其姓名與字在焉</hi>
小樓連苑橫空下窺綉轂雕鞍驟疎簾半捲單衣初試<lb/>
清明時候破暖輕風弄晴微雨欲無還有賣花聲過盡<lb/>
垂楊院宇紅成陣飛鴛甃　玉佩丁東别後悵佳期參<lb/>
差難又名韁利鎖天還知道和天也瘦花下重門栁邊<lb/>
深巷不堪囘首念多情但有當時皓月照人依舊<lb/>
　　　風流子<hi>初春</hi>
東風吹碧草年華換行客老滄洲見梅吐舊英栁搖新<lb/>
<pb n="KR4j0066_WYG_004-5a"/>
綠惱人春色還上枝頭寸心亂北隨雲黯黯東逐水悠<lb/>
悠斜日半山暝烟兩岸數聲横笛一葉扁舟　青門同<lb/>
携手前歡記渾似夢裏揚州誰念斷腸南陌囘首西樓<lb/>
算天長地久有時有盡奈何綿綿此恨無休擬待倩人<lb/>
說與生怕伊愁<lb/>
　　　夢揚州<hi>中春</hi>
晩雲收正栁塘烟雨初休燕子未歸惻惻輕寒如秋曲<lb/>
䦨干外東風軟透綉幃花密香稠江南逺人何處鷓鴣<lb/>
<pb n="KR4j0066_WYG_004-5b"/>
啼破春愁　長記曽陪燕遊酬妙舞清歌麗錦纒頭殢<lb/>
酒為花十載因甚淹留醉鞭拂面歸來晩望翠樓簾捲<lb/>
金鈎佳會阻離情正亂頻夢揚州<lb/>
　　　滿庭芳<hi>晩景</hi>
山抺微雲天連衰草画角聲斷譙門暫停征棹聊共飲<lb/>
離尊多少蓬萊舊事空囘首烟靄紛紛斜陽外寒鴉數<lb/>
㸃流水遶孤村　銷魂當此際香囊暗解羅帶輕分謾<lb/>
嬴得秦樓薄倖名存此去何時見也襟袖上空染啼㾗<lb/>
<pb n="KR4j0066_WYG_004-6a"/>
傷情處髙城望斷燈火巳黄昏<lb/>
　　　又<hi>秋思</hi>
碧水澄秋黄雲凝暮敗葉零亂空堦洞房人静斜月照<lb/>
徘徊又是重陽近也幾處處砧杵聲催重簾外風搖翠<lb/>
竹疑是故人來　情懷増悵望新歡易失往事難猜問<lb/>
籬邊黄菊知為誰開謾道愁須殢酒酒未醒愁巳先囘<lb/>
慿欄久金波漸轉白露㸃蒼苔<lb/>
　　　又<hi>春遊</hi>
<pb n="KR4j0066_WYG_004-6b"/>
曉色雲開春隨人意驟雨才過還晴古臺芳榭飛燕蹴<lb/>
紅英舞困榆錢自落秋千外綠水橋平東風裏朱門映<lb/>
栁低按小秦筝　多情行樂處珠鈿翠葢玉轡紅纓漸<lb/>
酒空金榼花困蓬瀛豆蔻梢頭舊恨十年夢屈指堪驚<lb/>
凭欄久疎烟淡日寂寞下蕪城<lb/>
　　　江城子<hi>春别</hi>
西城楊栁弄春柔動離憂泪難收猶記多情曽為繫歸<lb/>
舟碧野朱橋當日事人不見水空流　韶華不為少年<lb/>
<pb n="KR4j0066_WYG_004-7a"/>
留恨悠悠幾時休飛絮落花時節一登樓便做春江都<lb/>
是泪流不盡許多愁<lb/>
　　　千秋歲<hi>少游謫處州日作今郡治有鶯花亭葢因此詞取名</hi>
水邊沙外城郭春寒退花影亂鶯聲碎飄零疎酒盞離<lb/>
别寬衣帶人不見碧雲暮合空相對　憶昔西池會鴛<lb/>
鷺同飛葢携手處今誰在日邊清夢斷鏡裏朱顏改春<lb/>
去也落紅萬㸃愁如海<lb/>
　　　踏莎行<hi>東坡絶愛尾兩句</hi>
<pb n="KR4j0066_WYG_004-7b"/>
霧失樓臺月迷津渡桃源望斷無尋處可堪孤館閉春<lb/>
寒杜鵑聲裏斜陽暮　驛寄梅花魚傳尺素砌成此恨<lb/>
無重數郴江幸自遶郴山為誰流下瀟湘去<lb/>
　　　阮郎歸<hi>春晩</hi>
退花新綠漸團枝撲人風絮飛秋千未拆水平堤落紅<lb/>
成地衣　遊蝶困乳鶯啼怨春春不知日長早被酒禁<lb/>
持那堪更別離<lb/>
　　　又<hi>旅況</hi>
<pb n="KR4j0066_WYG_004-8a"/>
滿天風雨破寒初深沈庭院虚麗譙吹徹小單于迢迢<lb/>
清夜徂　鄉夢斷旅魂孤崢嶸歲又除衡陽猶有鴈傳<lb/>
書郴陽和鴈無<lb/>
　　　南歌子<hi>贈陶心兒</hi>
玉漏迢迢盡銀潢淡淡横夢囘宿酒未全醒巳被鄰雞<lb/>
催起怕天明　臂上粧猶在襟間泪尚盈水邊燈火漸<lb/>
人行天外一鈎殘月帶三星<hi>末句葢心字也</hi>
　　　又<lb/>
<pb n="KR4j0066_WYG_004-8b"/>
香墨彎彎畫燕脂淡淡匀揉藍衫子淡黄裙獨倚玉欄<lb/>
無語㸃檀唇　人去空流水花飛半掩門亂山何處覓<lb/>
行雲又是一勾新月照黄昏<lb/>
　　　菩薩鬘<hi>秋思</hi>
蛩聲泣露喧秋枕羅幃泪濕鴛鴦錦獨卧玉肌涼殘更<lb/>
與恨長　陰風翻翠幔雨濕燈花暗畢竟不成眠鴉啼<lb/>
金井寒<lb/>
　　　畫堂春<hi>春情</hi>
<pb n="KR4j0066_WYG_004-9a"/>
東風吹栁日初長雨餘芳草斜陽杏花零落燕泥香睡<lb/>
損紅粧　香篆暗消鸞鳯畫屏縈遶瀟湘暮寒輕透薄<lb/>
羅裳無限思量<lb/>
　　　又<lb/>
落紅堆徑水平池弄晴小雨霏微杏園憔悴杜䳌啼無<lb/>
奈春歸　栁外畫樓獨上凭欄手撚花枝放花無語對<lb/>
斜暉此恨誰知<lb/>
　　　賀方囘<lb/>
<pb n="KR4j0066_WYG_004-9b"/>
　　　　名鑄少為武弁以定力寺一絶見奇於舒王<lb/>
　　　　山谷又賞其詞遂知名當世小詞二巻名東<lb/>
　　　　山寓聲樂府張右史序之<lb/>
　　　青玉案<hi>山谷稱此詞云解道江南斷腸句世間只有賀方囘</hi>
凌波不過横塘路但目送芳塵去錦瑟年華誰與度月<lb/>
臺花榭瑣窓朱户惟有春知處　碧雲冉冉蘅臯暮綵<lb/>
筆新題斷腸句試問閒愁都幾許一川煙草滿城風絮<lb/>
梅子黄時雨<lb/>
<pb n="KR4j0066_WYG_004-10a"/>
　　　薄倖<hi>憶故人</hi>
淡粧多態更滴滴頻囘盼睞便認得琴心先許欲綰合<lb/>
歡雙帶記畫堂風月逢迎輕顰淺笑都無奈待翡翠屏<lb/>
開芙蓉帳掩羞把香羅暗解　自過了燒燈都不見踏<lb/>
青挑菜幾囘慿雙燕丁寧深意往來却恨重簾礙知何<lb/>
時再正春濃酒困人閒晝永無聊賴厭厭睡起猶有花<lb/>
梢日在<lb/>
　　　浣溪沙<hi>閨思</hi>
<pb n="KR4j0066_WYG_004-10b"/>
樓角紅銷一縷霞淡黄楊栁帶棲鴉玉人和月折梅花<lb/>
　笑撚粉香歸綉戸半垂羅幙䕶窓紗東風寒似夜來<lb/>
些<lb/>
　　　又<hi>春愁</hi>
閒把琵琶舊譜尋四絃聲怨却沈吟燕飛人静画堂陰<lb/>
　欹枕有時成雨夢隔簾無處說春心一從燈夜到如<lb/>
今<lb/>
　　　又<hi>春事</hi>
<pb n="KR4j0066_WYG_004-11a"/>
鸚鵡無言理翠衿杏花零落晝陰陰畫橋流水一篙深<lb/>
　芳徑與誰同鬭草綉床終日罷拈針小牋香管寫春<lb/>
心<lb/>
　　　菩薩鬘<hi>閨思</hi>
章臺遊冶金龜壻歸來猶帶醺醺醉花漏怯春宵雲屏<lb/>
無限嬌　絳紗燈影背玉枕釵聲碎不待宿酲消馬嘶<lb/>
催早朝<lb/>
　　　南柯子<hi>别恨</hi>
<pb n="KR4j0066_WYG_004-11b"/>
斗酒才供泪扁舟只載愁畫橋青栁小朱樓猶記出城<lb/>
車馬為遲留　有恨花空委無情水自流河陽新鬢儘<lb/>
禁秋蕭散楚雲巫雨此生休<lb/>
　　　望湘人<hi>春思</hi>
厭鶯聲到枕花氣動簾醉魂愁夢相半被惜餘薫帶驚<lb/>
剩眼幾許傷春春晩泪竹㾗鮮佩蘭香老湘天濃暖記<lb/>
小江風月佳時屢約非烟游伴　須信鸞絃易斷奈雲<lb/>
和再鼓曲終人逺認羅襪無蹤舊處弄波清淺青翰棹<lb/>
<pb n="KR4j0066_WYG_004-12a"/>
艤白蘋洲畔儘目臨臯飛觀不解寄一字相思幸有歸<lb/>
來雙燕<lb/>
　　　感皇恩<hi>記别</hi>
蘭芷滿汀洲游絲横路羅襪塵生步迎顧整鬟顰黛脉<lb/>
脉多情難語細風吹栁絮人南渡　囘首舊游山無重<lb/>
數花底深朱户何處半黄梅子向晚一簾疎雨斷魂分<lb/>
付與春歸去<lb/>
　　　臨江仙<hi>立春</hi>
<pb n="KR4j0066_WYG_004-12b"/>
巧翦合歡羅勝子釵頭春意翩翩艶歌淺笑拜嫣然願<lb/>
郎宜此酒行樂駐華年　未至文園多病客幽襟悽斷<lb/>
堪憐舊遊夢掛碧雲邊人歸落鴈後思發在花前<lb/>
　　　憶秦娥<hi>春思</hi>
曉曚曨前溪百鳥啼匆匆啼匆匆凌波人去拜月樓空<lb/>
　舊年今日東門東鮮粧輝映桃花紅桃花紅吹開吹<lb/>
落一任東風<lb/>
　　　舒信道<lb/>
<pb n="KR4j0066_WYG_004-13a"/>
　　　　名亶為神宗朝御史與李定同陷東坡于罪<lb/>
　　　　者<lb/>
　　　菩薩鬘<hi>此詞極有味</hi>
畫船槌鼓催君去髙樓把酒留君住去住若為情江頭<lb/>
潮欲平　江潮容易得却是人南北今日此樽空知君<lb/>
何日同<lb/>
　　　又<hi>冬</hi>
江梅未放枝頭結江樓已見山頭雪待得此花開知君<lb/>
<pb n="KR4j0066_WYG_004-13b"/>
來未來　風㠶雙畫鷁小雨隨行色空得鬱金裙酒㾗<lb/>
和泪㾗<lb/>
　　　一落索<hi>春</hi>
正是看花天氣為春一醉醉來却不帶花歸誚不解看<lb/>
花意　試問此花明媚將花誰比只應花好似年年花<lb/>
不似人憔悴<lb/>
　　　木蘭花令<hi>別意</hi>
金絲絡馬青錢路笑指玉皇香案去㸃衣栁陌墮殘紅<lb/>
<pb n="KR4j0066_WYG_004-14a"/>
拂面風橋吹細雨　曉釵壓鬢頭慵舉恨裏歌聲兼别<lb/>
苦西湖一頃白菱花惆悵行雲無覓處<lb/>
　　　卜算子<hi>苔</hi>
池臺小雨乾門巷香輪少誰把青錢襯落紅滿地無人<lb/>
掃　何時鬭草歸幾度尋花了留得佳人蓮步㾗宮樣<lb/>
鞋兒小<lb/>
　　　秦處度<lb/>
　　　　名湛黄山谷嘗稱其詞<lb/>
<pb n="KR4j0066_WYG_004-14b"/>
　　　卜算子<hi>春情</hi>
春透水波明寒峭花枝瘦極目烟中百尺樓人在樓中<lb/>
否　四和褭金鳬雙陸思纎手擬倩東風浣此情情更<lb/>
濃於酒<lb/>
　　　李方叔<lb/>
　　　　名豸東坡門下士<lb/>
　　　虞美人<lb/>
玉䦨干外清江浦𣺌𣺌天涯雨好風如扇雨如簾時見<lb/>
<pb n="KR4j0066_WYG_004-15a"/>
岸花汀草漲㾗添　青林枕上關山路卧想乘鸞處碧<lb/>
蕪千里思悠悠惟有霎時凉夢到南州<lb/>
　　　清平樂<lb/>
落梅嗚咽暗淡城頭月吹滿江天驚夢蝶喚起畫樓傷<lb/>
别　簾風輕觸銀鈎梧桐玉露新秋底事瑣窓深夜素<lb/>
娥常伴人愁<lb/>
　　　廖世美<lb/>
　　　好事近<hi>夕景</hi>
<pb n="KR4j0066_WYG_004-15b"/>
落日水鎔金天淡暮烟凝碧樓上誰家紅袖靠䦨干無<lb/>
力　鴛鴦相對浴紅衣短棹弄長笛驚起一雙飛去聽<lb/>
波聲拍拍<lb/>
　　　燭影搖紅<hi>别愁</hi>
靄靄春空畫樓森聳凌雲漢紫薇登覽最關情絶妙誇<lb/>
能賦惆悵相思遲暮記當日朱欄共語塞鴻難問岸栁<lb/>
何窮别愁紛絮　催促年光舊來流水知何處斷腸何<lb/>
必更殘陽極目傷平楚晚霽波聲帶雨悄無人舟横古<lb/>
<pb n="KR4j0066_WYG_004-16a"/>
渡數峰江上芳草天涯參差烟樹<lb/>
　　　李嬰<lb/>
　　　滿江紅<hi>元豐中為益水令作此上東坡坡甚奇之</hi>
荆楚風烟寂寞近中秋時候露下冷蘭英將謝葦花初<lb/>
秀歸燕殷勤辭巷陌鳴蛩凄楚來窓牖又誰念江邊有<lb/>
神仙飄零乆　横琴膝携笻手曠望眼閒吟口任紛紛<lb/>
萬事到頭何有君不見凌煙冠劍客何人氣貌長依舊<lb/>
歸去來一曲為君吟為君壽<lb/>
<pb n="KR4j0066_WYG_004-16b"/>
　　　杜安世<lb/>
　　　　名壽域<lb/>
　　　訴衷情<lb/>
燒殘絳蠟泪成㾗街鼓報黄昏碧雲又阻來信廊上月<lb/>
侵門　愁永夜拂香䄄待誰溫夢蘭憔悴擲果凄凉兩<lb/>
處銷魂<lb/>
　<lb/>
　花菴詞選巻四<lb/>
</p>
<p>
</p>
  </div>
<div>
                <head>花菴詞選巻五</head>
    <p>
<pb n="KR4j0066_WYG_005-1a"/>
欽定四庫全書<lb/>
　花菴詞選巻五　　　　　　宋　黄昇　撰<lb/>
　　宋詞<lb/>
　　　晁无咎<lb/>
　　　　名補之濟北人<lb/>
　　　永遇樂<hi>東臯寓居</hi>
松菊堂深芰荷池小長夏清暑燕引雛還鳩呼婦往人<lb/>
静郊原趣麥天已過薄衣輕扇試起遶園徐步聽衡宇<lb/>
<pb n="KR4j0066_WYG_005-1b"/>
欣欣童稚共說夜來初雨　蒼苔徑裏紫葳枝上數㸃<lb/>
幽花垂露東里催鋤西鄰助餉相戒清晨去斜川歸興<lb/>
翛然滿目囘首帝鄉何處只愁恐輕鞍犯夜霸陵舊路<lb/>
　　　摸魚兒<hi>幽居愛真西山絶  此詞</hi>
買陂塘旋栽楊栁依稀淮岸湘浦東臯雨足輕痕漲沙<lb/>
觜鷺來鷗聚堪愛處最好是一川夜月光流渚無人自<lb/>
舞任翠幕張天柔茵藉地酒盡未能去　青綾被休憶<lb/>
金閨故步儒冠曽把身誤弓刀千騎成何事荒了召平<lb/>
<pb n="KR4j0066_WYG_005-2a"/>
𤓰圃君試覷滿青鏡星星鬢影今如許功名浪語便做<lb/>
得班超封侯萬里歸計恐遲暮<lb/>
　　　借分飛<hi>湖州作</hi>
山水光中元無暑是我銷䰟别處只有多情雨會人深<lb/>
意留人住　不及梅花來暮未見荷花又去圖畫他年<lb/>
覷斷腸千古苕溪路<lb/>
　　　憶少年<hi>送别</hi>
無窮官栁無情畫舸無根行客南山尚相送只髙城人<lb/>
<pb n="KR4j0066_WYG_005-2b"/>
隔　罨畫園林溪紺碧算重來盡成陳迹劉郎鬢如此<lb/>
況桃花顏色<lb/>
　　　臨江仙<hi>别意</hi>
身外閒愁空滿眼就中歡事常稀明年應賦送春詩試<lb/>
從今夜數相㑹幾多時　淺酒欲邀誰共歡深情惟有<lb/>
君知東溪春近好同歸栁垂江上影梅謝雪中枝<lb/>
　　　洞仙歌<hi>泗州中秋作此絶筆之詞也</hi>
青烟幕處碧海飛金鏡永夜閒階卧桂影露凉時零亂<lb/>
<pb n="KR4j0066_WYG_005-3a"/>
多少寒螿神京逺惟有藍橋路近　水晶簾不下雲母<lb/>
屏開冷浸佳人淡脂粉待都將許多明付與金尊投曉<lb/>
共流霞傾盡更携取胡床上南樓看玉做人間素秋千<lb/>
頃<lb/>
　　　晁叔用<lb/>
　　　感皇恩<hi>寒食</hi>
寒食不多時牡丹初賣小院重簾燕飛礙昨宵風雨尚<lb/>
有一分春在今朝猶自得陰晴快　熟睡起來宿酲微<lb/>
<pb n="KR4j0066_WYG_005-3b"/>
帶不惜羅襟揾眉黛日長梳洗看看花影移改笑拈雙<lb/>
杏子連枝戴<lb/>
　　　又<hi>春情</hi>
胡蝶滿西園啼鶯無數水閣橋南路凝竚兩行烟栁吹<lb/>
落一池風絮秋千斜挂起人何處　把酒勸君閒愁莫<lb/>
訴留取笙歌住休去幾多春色怎禁許多風雨海棠花<lb/>
謝也君知否<lb/>
　　　玉胡蝶<hi>春思</hi>
<pb n="KR4j0066_WYG_005-4a"/>
目斷江南千里灞橋一望烟水微茫晝鎖重門人去暗<lb/>
惜流光雨輕輕棃花院落風淡淡楊栁池塘恨偏長佩<lb/>
沈湘浦雲散髙唐　清狂重來一夢手搓梅子煮酒新<lb/>
嘗寂寞經春小橋依舊燕飛忙玉鈎䦨凭多漸暖金縷<lb/>
枕别久猶香最難忘看花南陌待月西廂<lb/>
　　　傳言玉女<hi>上元</hi>
一夜東風吹散柳梢殘雪御樓烟暖對鰲山彩結簫鼓<lb/>
向晚鳯輦初囘宮闕千門燈火九衢風月　綉閤人人<lb/>
<pb n="KR4j0066_WYG_005-4b"/>
乍嬉遊困又歇艶粧初試把珠簾半揭嬌波溜人手撚<lb/>
玉梅低說相逢長是上元時節<lb/>
　　　如夢令<hi>春情</hi>
牆外轆轤金井驚夢瞢騰初省深院閉斜陽燕入陰陰<lb/>
簾影人静人静花落鳥啼風定<lb/>
　　　張子野<lb/>
　　　　名先乃宋子京稱為雲破月來花弄影郎中<lb/>
　　　　者也<lb/>
<pb n="KR4j0066_WYG_005-5a"/>
　　　天仙子<hi>春恨</hi>
水調數聲持酒聽午醉醒來愁未醒送春春去幾時囘<lb/>
臨晩鏡傷流景往事悠悠空記省　沙上竝禽池上暝<lb/>
雲破月來花弄影重重翠幙密遮燈風不定人初静明<lb/>
日落紅應滿徑<lb/>
　　　醉落魄<hi>美人吹笛</hi>
雲輕栁弱内家髻子新梳掠生香真色人難學横筦孤<lb/>
吹月淡天垂幕　朱唇淺破櫻桃萼倚樓人在䦨干角<lb/>
<pb n="KR4j0066_WYG_005-5b"/>
夜寒指冷羅衣薄聲入霜林蔌蔌飛梅落<lb/>
　　　浣溪沙<hi>江景</hi>
樓倚江邊百尺髙烟中還未見歸橈幾時期信似春潮<lb/>
　花片片飛風弄蝶栁陰陰下水平橋日長才過又今<lb/>
宵<lb/>
　　　青門引<hi>春思</hi>
乍暖還輕冷風雨晩來方定庭軒寂寞近清明殘花中<lb/>
酒又是去年病　樓頭畫角風吹醒入夜重門静那堪<lb/>
<pb n="KR4j0066_WYG_005-6a"/>
更被明月隔牆送過秋千影<lb/>
　　　滿江紅<hi>初春</hi>
飄盡寒梅笑粉蝶遊蜂未覺漸迤邐水明山秀暖生簾<lb/>
幕過雨小桃紅未透舞烟新栁青猶弱記畫橋深處水<lb/>
邊亭曽偷約　多少恨今猶昨愁和悶都忘却拚從前<lb/>
爛醉被花迷着晴鴿試鈴風力軟雛鶯弄舌春寒薄但<lb/>
只愁錦繡閙粧時東風惡<lb/>
　　　行香子<hi>美人</hi>
<pb n="KR4j0066_WYG_005-6b"/>
舞雪歌雲閒淡粧勻藍溪水深染輕裙酒香熏臉粉色<lb/>
生春更巧談話美情性好精神　空江無伴凌波何處<lb/>
月橋邊青栁朱門斷鐘殘角又送黄昏奈心中事眼中<lb/>
泪意中人<lb/>
　　　清平樂<hi>末二句最工</hi>
清歌逐酒醉臉鮮霞透櫻小杏青寒食後衣換縷金輕<lb/>
綉　畫堂新月朱扉嚴城夜鼓歸遲細看玉人粧面春<lb/>
工不在花枝<lb/>
<pb n="KR4j0066_WYG_005-7a"/>
　　　李元膺<lb/>
　　　洞仙歌<hi>一年春物惟梅栁間意味最深至鶯花爛漫時則春已衰遲使人無復新意予</hi>
　　　　　　<hi>作洞仙歌使探春者歌之無後時之悔</hi>
雪雲散盡放曉晴庭院楊栁於人便青眼更風流多處<lb/>
一㸃梅心相映逺約略嚬輕笑淺　一年春好處不在<lb/>
濃芳小艶疎香最嬌軟到清明時候百紫千紅花正亂<lb/>
已失春風一半蚤占取韶光共追遊但莫管春寒醉紅<lb/>
自暖<lb/>
<pb n="KR4j0066_WYG_005-7b"/>
　　　又<hi>雨</hi>
廉纎細雨殢東風如困縈斷千絲為誰恨向楚宮一夢<lb/>
多少悲凉無處問愁到而今未盡　分明都是泪泣栁<lb/>
沾花常與騷人伴孤悶記當年得意處酒力方酣怯輕<lb/>
寒玉爐香潤又豈識情懷苦難禁對㸃滴簷聲夜寒燈<lb/>
暈<lb/>
　　　茶瓶兒<hi>悼亡</hi>
去年相逢深院宇海棠下曽歌金縷歌罷花如雨翠羅<lb/>
<pb n="KR4j0066_WYG_005-8a"/>
衫上㸃㸃紅無數　今歲重尋携手處空物是人非春<lb/>
暮囘首青門路亂紅飛絮相逐東風去<lb/>
　　　鷓鴣天<hi>春情</hi>
寂寞秋千兩綉旗日長花影轉堦遲燕驚午夢周遮語<lb/>
蝶困春遊落托飛　思往事入顰眉栁梢陰重又當時<lb/>
薄情風絮難拘束飛過東牆不肯歸<lb/>
　　　王通叟<lb/>
　　　　名觀著有冠栁集序者稱其髙於柳詞故曰<lb/>
<pb n="KR4j0066_WYG_005-8b"/>
　　　　冠栁至於踏青一詞又不獨冠栁詞之上也<lb/>
　　　　踏青詞即慶清朝慢今載于首<lb/>
　　　慶清朝慢<hi>踏青</hi>
調雨為酥催氷做水東君分付春還何人便將輕暖㸃<lb/>
破殘寒結伴踏青去好平頭鞋子小雙鸞煙郊外望中<lb/>
秀色如有無間　晴則箇陰則箇餖飣得天氣有許多<lb/>
般須敎鏤花撥栁爭要先看不道吳綾綉襪香泥斜沁<lb/>
幾行斑東風巧盡收翠緑吹在眉山<hi>風流楚楚詞林中之佳公子也世謂</hi>
<pb n="KR4j0066_WYG_005-9a"/>
<hi>栁耆卿工為浮艶之詞方之此作蔑矣詞名冠栁豈偶然哉</hi>
　　　清平樂<hi>擬太白應制</hi>
黄金殿裏燭影雙龍戲勸得官家真箇醉進酒猶呼萬<lb/>
歲　美人舞徹梁州天恩與整搔頭一夜御前宣住六<lb/>
宮多少人愁<lb/>
　　　又<hi>同前</hi>
宜春小苑處處花開滿學得紅粧紅要淺催上金車要<lb/>
看　君王曲宴瑤池小舟掠水如飛奪得錦標歸去匆<lb/>
<pb n="KR4j0066_WYG_005-9b"/>
匆不惜羅衣<lb/>
　　　雨中花令<hi>呈元厚之</hi>
百尺清泉聲陸續映瀟洒碧梧翠竹面千步囘廊重重<lb/>
簾幕小枕欹寒玉　試展鮫綃看畫軸見一派瀟湘凝<lb/>
綠待玉漏穿花銀河垂地月上䦨干曲<lb/>
　　　木蘭花令<hi>栁</hi>
銅駝陌上新正後第一風流除是栁勾牽春事不如梅<lb/>
斷送離人强似酒　東君有意偏撋就慣得腰肢真箇<lb/>
<pb n="KR4j0066_WYG_005-10a"/>
瘦阿誰道你不思量因甚眉頭長恁皺<lb/>
　　　生查子<lb/>
關山䰟夢長塞鴈音書少兩鬢可憐青一夜相思老<lb/>
歸傍碧紗窓說與人人道真箇别離難不似相逢好<lb/>
　　　卜算子<hi>送鮑浩然之湘東</hi>
水是眼波横山是眉峯聚欲問行人去那邊眉眼盈盈<lb/>
處　才始送春歸又送君歸去若到江南趕上春千萬<lb/>
和春住<lb/>
<pb n="KR4j0066_WYG_005-10b"/>
　　　菩薩鬘<hi>歸思</hi>
單于吹落山頭月漫漫江上沙如雪誰唱縷金衣水寒<lb/>
船舫稀　蘆花楓葉浦憶抱琵琶語身未發長沙夢魂<lb/>
先到家<lb/>
　　　江城梅花引<lb/>
年年江上見寒梅暗香來為誰開疑是月宮仙子下瑤<lb/>
臺冷艶一枝春在手故人逺相思寄與誰　怨極恨極<lb/>
嗅香蘂念此情家萬里暮霞散綺楚天碧片片輕飛為<lb/>
<pb n="KR4j0066_WYG_005-11a"/>
我多情特地㸃征衣花易飄零人易老正心碎那堪塞<lb/>
管吹<lb/>
　　　田不伐<lb/>
　　　　工於樂府<lb/>
　　　南柯子<hi>春景</hi>
夢怕愁時斷春從醉裏囘悽凉懷抱向誰開些子清明<lb/>
時候被鶯催　栁外都成絮闌邊半是苔多情簾燕獨<lb/>
徘徊依舊滿身花雨又歸來<lb/>
<pb n="KR4j0066_WYG_005-11b"/>
　　　又<hi>春思</hi>
團玉梅梢重香羅芰扇低簾風不動蝶交飛一樣綠陰<lb/>
庭院鎖斜暉　對月懷歌扇因風念舞衣何須惆悵惜<lb/>
芳菲拚却一年憔悴待春歸<lb/>
　　　汪正夫<lb/>
　　　　名輔之<lb/>
　　　行香子<hi>記恨</hi>
晩綠寒紅芳意匆匆惜年華今與誰同碧雲零落數字<lb/>
<pb n="KR4j0066_WYG_005-12a"/>
賔鴻看渚蓮凋宮扇舊怨秋風　流波墜葉佳期何在<lb/>
想天敎離恨無窮試將前事閒倚梧桐有銷䰟處明月<lb/>
夜錦屏空<lb/>
　　　趙承之<lb/>
　　　　名鼎臣仕宣和中自開封少尹除少蓬以右<lb/>
　　　　文撰除知鄧州召為太府卿卒贈待制<lb/>
　　　念奴嬌<hi>送王長卿赴河間司録</hi>
舊遊何處記金湯形勝蓬瀛佳麗綠水芙蓉元帥與賔<lb/>
<pb n="KR4j0066_WYG_005-12b"/>
僚風流濟濟萬栁亭邊雅歌堂上醉倒春風裏十年一<lb/>
夢覺來烟水千里　惆悵送子重遊南樓依舊否朱䦨<lb/>
誰倚要識當時惟是有明月曽陪珠履量減盃中雪添<lb/>
頭上甚矣吾衰矣酒徒相問為言憔悴如此<lb/>
　　　章質夫<lb/>
　　　　名楶<lb/>
　　　水龍吟<hi>栁花</hi>
燕忙鶯懶花殘正堤上栁花飄墜輕飛㸃畫青林誰道<lb/>
<pb n="KR4j0066_WYG_005-13a"/>
全無才思閒趂游絲静臨深院日長門閉傍珠簾散漫<lb/>
垂垂欲下依前被風扶起　蘭帳玉人睡覺怪春衣雪<lb/>
霑瓊綴綉床漸滿香毬無數才圓却碎時見蜂兒仰粘<lb/>
輕粉魚吞池水望章臺路杳金鞍遊蕩有盈盈泪<hi>傍珠簾散</hi>
<hi>漫數語形容盡矣</hi>
　　　劉仲方<lb/>
　　　六州歌頭<hi>項羽廟</hi>
秦亡草昧劉項起吞并驅龍虎鞭寰宇斬長鯨掃攙搶<lb/>
<pb n="KR4j0066_WYG_005-13b"/>
血染彭門戰視餘耳皆鷹犬平禍亂歸炎漢勢奔傾兵<lb/>
散月明風急旌旗亂刁斗三更命虞姬相對泣聽楚歌<lb/>
聲玉帳魂驚　泪盈盈恨花無主凝愁緒揮雪刄掩泉<lb/>
扄時不利騅不逝困陰陵叱追兵喑嗚摧天地望歸路<lb/>
忍偷生功葢世成閒紀建遺靈江静水寒烟冷波紋細<lb/>
古木凋零遣行人到此追念痛傷情勝負難慿<lb/>
　　　水調歌頭<lb/>
落日塞垣路風勁戞貂裘翩翩數騎閒獵深入黒山頭<lb/>
<pb n="KR4j0066_WYG_005-14a"/>
極目平沙千里惟見琱弓白羽鐵面駭驊騮隱隱望青<lb/>
冢特地起閒愁　漢天子方鼎盛四百州玉顏皓齒深<lb/>
鎖三十六宮秋堂有經綸賢相邊有縱横謀將不作翠<lb/>
蛾羞寰宇和樂也聖主永無憂<lb/>
　　　聶冠卿<lb/>
　　　多麗<lb/>
想人生美景良辰堪惜向其間賞心樂事古來難是并<lb/>
得況東城鳯臺沁苑泛晴波淺照金碧露洗華桐煙霏<lb/>
<pb n="KR4j0066_WYG_005-14b"/>
絲柳綠陰搖曳蕩春一色畫堂逈玉簪瓊珮髙會盡詞<lb/>
客<hi>一本於此分段</hi>清歡久重然絳蠟别就瑤席　有翩若輕鴻<lb/>
體態暮為行雨標格逞朱唇緩歌妖麗似聽流鶯亂花<lb/>
隔慢舞縈囘嬌鬟低嚲腰肢纎細困無力忍分散彩雲<lb/>
歸後何處更尋覓休辭醉明月好花莫謾輕擲<hi>冠卿之詞不多</hi>
<hi>見如此篇亦可謂才情富麗矣其露洗華桐四句又所謂玉中之拱璧珠中之夜光毎一觀之撫玩無斁</hi>
　　　栁耆卿<lb/>
　　　　名永長於纎艶之詞然多近俚俗故市井之<lb/>
<pb n="KR4j0066_WYG_005-15a"/>
　　　　人悅之今取其尤佳者<lb/>
　　　醉蓬萊<hi>慶老人星現</hi>
漸亭臯葉下隴首雲飛素秋新霽華闕中天鎻葱葱佳<lb/>
氣嫩菊黄深拒霜紅淺近寶階香砌玉宇無塵金莖有<lb/>
露碧天如水　正直昇平萬機多暇夜色澄鮮漏聲迢<lb/>
逓南極星中有老人呈瑞此際宸遊鳯輦何處度管絃<lb/>
聲脆太液波翻披香簾捲月明風細<hi>永為屯田員外郎會太史奏老人星</hi>
<hi>見時秋霽宴禁中仁宗命左右詞臣為樂章内侍屬栁應制栁方冀用作此詞奏呈上見首有漸字色若不懌讀至</hi>
<pb n="KR4j0066_WYG_005-15b"/>
<hi>宸遊鳯輦何處乃與御製真宗挽詞暗合上慘然又讀至太液波翻曰何不言波澄投之於地自此不復擢用</hi>
　　　滿江紅<hi>桐川</hi>
暮雨初收長江静征㠶夜落臨島嶼蓼烟疎淡葦風蕭<lb/>
索幾許漁人横短艇盡將燈火歸村郭遣行客到此念<lb/>
囘程傷漂泊　桐江好煙漠漠波似染山如削遶嚴陵<lb/>
灘畔鷺飛魚躍游宦區區成底事平生況有林泉約歸<lb/>
去來一曲仲宣樓從軍樂<hi>換頭數語最工</hi>
　　　木蘭花慢<hi>清明</hi>
<pb n="KR4j0066_WYG_005-16a"/>
拆桐花爛漫乍疎雨洗清明正艶杏燒林緗桃綉野芳<lb/>
景如屏傾城盡尋勝賞驟雕鞍紺幰出郊坰風暖繁絃<lb/>
脆管萬家競奏新聲　盈盈鬭草踏青人艶冶逓逢迎<lb/>
向路傍往往遺簪墮珥珠翠縱横歡情對佳麗地任金<lb/>
罍罄竭玉山傾拚却明朝永日畫堂一枕春醒<lb/>
　　　玉胡蝶<hi>春遊</hi>
漸覺東郊明媚夜來膏雨一洒塵埃滿目淺桃深杏露<lb/>
染烟裁銀塘静魚鱗簟展煙岫翠龜甲屏開殷晴雷雲<lb/>
<pb n="KR4j0066_WYG_005-16b"/>
中鼓吹遊徧蓬萊　徘徊隼旟前後三千珠履十二金<lb/>
釵雅俗熙熙下車成宴盡春臺好雍容東山妓女堪笑<lb/>
傲北海樽罍且追陪鳯池歸去那更重來<lb/>
　　　又<hi>秋思</hi>
望處雨收雲斷凭欄悄悄目送秋光晚景蕭疎堪動宋<lb/>
玉悲凉水風輕蘋花漸老月露冷梧葉飄黄遣情傷故<lb/>
人何在煙水茫茫　難忘文期酒會幾辜風月屢變星<lb/>
霜海闊山遙未知何處是瀟湘念雙燕難慿逺信指暮<lb/>
<pb n="KR4j0066_WYG_005-17a"/>
天空識歸航黯相望斷鴻聲裏立盡斜陽<lb/>
　　　雨零鈴<hi>秋别</hi>
寒蟬凄切對長亭晚驟雨初歇都門帳飲無緒方留戀<lb/>
處蘭舟催發執手相看泪眼竟無語凝噎念去去千里<lb/>
烟波暮靄沈沈楚天濶　多情自古傷離別更那堪冷<lb/>
落清秋節今宵酒醒何處楊栁岸曉風殘月此去經年<lb/>
應是良辰好景虛設便縱有千種風流待與何人說<lb/>
　　　二郎神<hi>七夕</hi>
<pb n="KR4j0066_WYG_005-17b"/>
炎光謝過暮雨芳塵輕洒乍露冷風清庭户爽天如水<lb/>
玉鈎遙掛應是星娥嗟久阻叙舊約飇輪欲駕極目處<lb/>
微雲暗度耿耿銀河髙瀉　閒雅須知此景古今無價<lb/>
運巧思穿針樓上女擡粉面雲鬟相亞鈿合金釵私語<lb/>
處算誰在囘廊影下願天上人間占得歡娛年年今夜<lb/>
　　　柳腰輕<hi>贈妓</hi>
英英妙舞腰肢軟章臺柳昭陽燕錦衣冠葢綺堂筵宴<lb/>
是處千金爭選顧香砌絲管初調倚輕風珮環微顫<lb/>
<pb n="KR4j0066_WYG_005-18a"/>
乍入霓裳促遍逞盈盈漸催檀板慢垂霞袖急趨蓮步<lb/>
進退奇容千變算何止傾國傾城暫囘眸萬人腸斷<lb/>
　　　晝夜樂<hi>贈妓</hi>
秀香家住桃花徑算神仙才堪竝層波細翦明眸膩玉<lb/>
圓搓素頸愛把歌喉當筵逞遏天邊亂雲愁凝言語似<lb/>
嬌鶯一聲聲堪聽　洞房飲散簾幃静擁香衾歡心稱<lb/>
金爐麝褭青煙鳯帳燭搖紅影無限狂心乘酒興這歡<lb/>
娛漸入佳境猶自怨鄰雞道秋宵不永<hi>此詞麗以淫不當入選以東坡</hi>
<pb n="KR4j0066_WYG_005-18b"/>
<hi>嘗引用其語故録之</hi>
　　　甘草子<lb/>
秋暮亂洒衰荷顆顆真珠雨雨過月華生冷徹鴛鴦浦<lb/>
　池上凭闌無語奈此箇單悽情緒却傍金籠敎鸚鵡<lb/>
念粉郎言語<lb/>
　　　少年遊<lb/>
長安古道馬遲遲髙栁亂蟬嘶夕陽島外秋風江上目<lb/>
斷四天垂　歸雲一去無蹤跡何處是前期狎興生疎<lb/>
<pb n="KR4j0066_WYG_005-19a"/>
酒徒蕭索不似少年時<lb/>
　　　鄭毅夫<lb/>
　　　　名獬在仁宗朝舉進士第一<lb/>
　　　好事近<hi>初春</hi>
江上探春囘正值早梅時節兩行小槽雙鳯按凉州初<lb/>
徹　謝娘扶下綉鞍來紅靴踏殘雪歸去不須銀燭有<lb/>
山頭明月<lb/>
　<lb/>
<pb n="KR4j0066_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻五<lb/>
</p>
<p>
</p>
  </div>
<div>
                <head>花菴詞選巻六</head>
    <p>
<pb n="KR4j0066_WYG_006-1a"/>
欽定四庫全書<lb/>
　花菴詞選巻六　　　　　　宋　黄昇　撰<lb/>
　　宋詞<lb/>
　　　趙徳麟<lb/>
　　　　名令畤東坡之友襲封安定郡王<lb/>
　　　清平樂<hi>春情</hi>
春風依舊著意隋堤桞搓得鵝兒黄欲就天氣清明厮<lb/>
勾　去年紫陌青門今宵雨魄雲魂斷送一生憔悴能<lb/>
<pb n="KR4j0066_WYG_006-1b"/>
消幾箇黄昏<lb/>
　　　蝶戀花<hi>清明</hi>
欲減羅衣寒未去不捲珠簾人在深深處紅杏枝頭花<lb/>
幾許啼㾗止恨清明雨　盡日水沈香一縷宿酒醒遲<lb/>
惱破春情緒飛燕又將歸信誤小屏風上西江路<lb/>
　　　又<hi>春恨</hi>
巻絮風頭寒欲盡墜粉飄香日日紅成陣新酒又添宿<lb/>
酒困今春不減前春恨　蝶去鶯來無處問隔水盈盈<lb/>
<pb n="KR4j0066_WYG_006-2a"/>
望斷雙魚信惱亂横波秋一寸斜陽只與黄昏近<lb/>
　　　天仙子<hi>春情</hi>
宿雨洗空䑓榭瑩下盡珠簾寒未定花開花落幾畨晴<lb/>
春欲竟愁未醒池面杏花紅透影　一紙短書言不盡<lb/>
明月清風還記省玉樓香斷又添香閒展興臨好景心<lb/>
似亂萍何處整<lb/>
　　　浣溪沙<lb/>
風急花飛晝掩門一簾疎雨滴黄昏便無離恨也銷䰟<lb/>
<pb n="KR4j0066_WYG_006-2b"/>
　翠被任熏終不暖玉盃慵舉幾畨温這般情事與誰<lb/>
論<lb/>
　　　思越人<lb/>
素玉朝來有好懷一枝梅粉照人開晴雲欲向盃中起<lb/>
春色先從臉上來　深院落小樓䑓玉盤香篆看徘徊<lb/>
須知月色撩人恨數夜春寒不下堦<lb/>
　　　又<hi>情景</hi>
可是相逢意便深為郎巧笑不須金門前一尺春風髻<lb/>
<pb n="KR4j0066_WYG_006-3a"/>
窓内三更夜雨衾　情𣺌𣺌信沈沈青鸞無路寄芳音<lb/>
山城鐘鼓愁難聽不解襄王夢裏尋<lb/>
　　　烏夜啼<hi>春思</hi>
樓上縈簾弱絮牆頭礙月低花年年春事闗心事腸斷<lb/>
欲棲鴉　舞鏡鸞衾翠減啼珠鳳蠟紅斜重門不鎻相<lb/>
思夢隨意遶天涯<lb/>
　　　虞美人<hi>春恨</hi>
畫船穩泛春江𣺌夕雨寒聲小紫烟深處數峯横驚起<lb/>
<pb n="KR4j0066_WYG_006-3b"/>
一灘鷗鷺照人明　玉樓今夜歸期誤恨入闌干暮可<lb/>
堪春事滿春懷不似珠簾新燕早歸來<lb/>
　　　蔡子正<lb/>
　　　　名挺為神宗朝樞宻諡敏肅<lb/>
　　　喜遷鶯<hi>元豐間公自西掖出鎮平陽府經數嵗意欲歸作此詞詞播中都逐徹聖聽上</hi>
　　　　　　<hi>因語吕丞相曰蔡挺欲歸遂以西掖召還</hi>
霜天秋曉正紫塞故壘黄雲衰草漢馬嘶風邊鴻叫月<lb/>
隴上鐵衣寒早劍歌騎曲悲壯盡道君恩須報塞垣樂<lb/>
<pb n="KR4j0066_WYG_006-4a"/>
盡櫜鞬錦領山西年少　談笑刁斗静烽火一把時報<lb/>
平安耗聖主憂邊威懷遐逺强敵尚寛天討嵗華向晩<lb/>
愁思誰念玉闗人老太平也且歡娛莫惜金尊頻倒<lb/>
　　　阮閎休<lb/>
　　　　名閲有詩話總龜行干世曾守袁州<lb/>
　　　眼兒媚<hi>離情</hi>
樓上黄昏杏花寒斜月小䦨干一雙燕子兩行征鴈畫<lb/>
角聲殘　綺窓人在東風裏洒泪對春閒也應似舊盈<lb/>
<pb n="KR4j0066_WYG_006-4b"/>
盈秋水淡淡青山<hi>閎休小詞惟有此篇見于世英妙傑時所謂百不為多一不為少</hi>
　　　毛澤民<lb/>
　　　　名雱有東堂集十巻<lb/>
　　　惜分飛<hi>元祐中東坡守錢塘澤民為法曹椽秩滿辭去是夕晏客有妓歌此詞坡問誰</hi>
　　　　　　<hi>所作妓以毛法曹對坡語坐客曰郡寮有詞人不及知某之罪也翌日折簡追</hi>
　　　　　　<hi>還畱連數月澤民因此得名</hi>
泪濕闌干花着露愁到眉峯碧聚此恨平分取更無言<lb/>
語空相覷　斷雨殘雲無意緒寂寞朝朝暮暮今夜山<lb/>
<pb n="KR4j0066_WYG_006-5a"/>
深處斷䰟分付潮回去<lb/>
　　　玉樓春<hi>立春</hi>
小園半夜東風轉吹皺氷池雲母面曉披閻闔見朝陽<lb/>
知向碧堦添幾線　小烟弄桞晴先暖殘雪禁梅香尚<lb/>
淺殷勤洗拂舊東君多少韶華都借看<lb/>
　　　相見懽<hi>秋思</hi>
十年湖海扁舟幾多愁白髪青燈今夜不宜秋　中庭<lb/>
樹空堦雨思悠悠寂寞一生心事五更頭<lb/>
<pb n="KR4j0066_WYG_006-5b"/>
　　　西江月<hi>春夕</hi>
烟雨半藏楊桞風光初着桃花玉人細細酌流霞醉裏<lb/>
將春留下　桞外鴛鴦作伴花邊胡蝶為家醉翁醉裏<lb/>
也隨他月在桞橋花榭<lb/>
　　　青玉案<hi>秋思</hi>
芙蕖花上濛濛雨又冷落池塘暮何處風來揺碧樹捲<lb/>
簾凝望淡烟衰桞翡翠穿花去　玉京人去無由駐忍<lb/>
獨在凭闌處試問綠忩秋到否可人今夜新凉一枕無<lb/>
<pb n="KR4j0066_WYG_006-6a"/>
計相分付<lb/>
　　　謝無逸<lb/>
　　　　名逸臨川進士自號溪堂<lb/>
　　　蝶戀花<hi>春景</hi>
荳蔻梢頭春色淺新試紗衣拂袖東風軟紅日三竿簾<lb/>
幕巻畫樓影裏雙飛燕　攏鬢步揺青玉碾缺様花枝<lb/>
葉葉蜂兒顫獨倚䦨干凝望逺一川烟草平如翦<lb/>
　　　踏莎行<hi>春思</hi>
<pb n="KR4j0066_WYG_006-6b"/>
桞絮風輕棨花雨細春陰院落簾垂地碧溪影裏小橋<lb/>
横青帘市上孤烟起　鏡約關情琴心破睡輕寒漠漠<lb/>
侵鴛被酒醒霞㪚臉邊紅夢回山蹙眉峯翠<lb/>
　　　南歌子<hi>春夜</hi>
雨洗溪光淨風掀桞帶斜畫樓朱户玉人家簾外一眉<lb/>
新月浸棃花　金鴨香凝䄂銅荷燭映紗鳳盤宫錦小<lb/>
屏遮夜静寒生春笋理琵琶<lb/>
　　　減字木蘭花<hi>七夕</hi>
<pb n="KR4j0066_WYG_006-7a"/>
荷花風細乞巧樓中凉似水天幕低垂新月彎環淺暈<lb/>
眉　橋横烏鵲不負年年雲外約殘角疎鐘腸斷朝霞<lb/>
一縷紅<lb/>
　　　漁家傲<hi>漁父</hi>
秋水無㾗清見底蓼花汀上西風起一葉小舟烟霧裏<lb/>
蘭棹艤桞條帶雨穿雙鯉　自歎直鈎無處使笛聲吹<lb/>
㪚雲山翠鱠落霜刀紅縷細新美酒醉來獨枕蓑衣睡<lb/>
　　　驀山溪<hi>月夜</hi>
<pb n="KR4j0066_WYG_006-7b"/>
霜清木落深院簾櫳静池面捲輕波瑩香水一奩明鏡<lb/>
脩筠拂檻疎翠挽嬋娟山霧歛水雲收野闊江天逈<lb/>
紅消醉玉酒面風前醒羅幕䕶輕寒錦屏空金爐燼冷<lb/>
星横參昴梅徑月黄昏清夢覺淺眉顰忩外横斜影<lb/>
　　　玉樓春<hi>寒食</hi>
弄晴數㸃棃梢雨門外畵橋寒食路杜鵑飛破草間烟<lb/>
蛺蝶惹殘花底霧　東君着意憐樊素一段韶華都付<lb/>
與粧成不管露桃嗔舞罷從教風桞妬<lb/>
<pb n="KR4j0066_WYG_006-8a"/>
　　　南鄉子<hi>美人</hi>
淺色染春衣衣上雙雙小鴈飛袖捲藕絲寒玉瘦彈棊<lb/>
嬴得尊前酒一巵　氷雪拂胭脂綘臈香融落日西唱<lb/>
徹陽闗人欲去依依醉眼横波翠黛低<lb/>
　　　江神子<hi>别情</hi>
一江秋水碧灣灣繞青山玉連環簾幕低垂人在畫圖<lb/>
間閒抱琵琶尋舊曲彈未了意闌珊　飛鴻數㸃拂雲<lb/>
端倚闌看楚天寒擬倩春風吹夢到長安恰似棃花春<lb/>
<pb n="KR4j0066_WYG_006-8b"/>
帶雨愁滿眼泪闌干<lb/>
　　　又<hi>春思</hi>
杏花村館酒旗風水溶溶颺殘紅野渡舟横楊桞綠隂<lb/>
濃望斷江南山色逺人不見草連空　夕陽樓外晩烟<lb/>
籠粉香融淡眉峯記得年時相見畫屏中只有闗山今<lb/>
夜月千里外素光同<lb/>
　　　千秋嵗<hi>夏景</hi>
練花飄砌蔌蔌清香細梅雨過蘋風起情隨湘水逺夢<lb/>
<pb n="KR4j0066_WYG_006-9a"/>
遶吳峯翠琴書倦鷓鴣喚起南窓睡　宻意無人寄幽<lb/>
恨慿誰洗脩竹畔疎簾裏歌餘塵拂扇舞罷風掀袂人<lb/>
㪚後一鈎淡月天如水<lb/>
　　　如夢令<lb/>
花落鶯啼春暮陌上緑楊飛絮金鴨晩香寒人在洞房<lb/>
深處無語無語葉上數聲疎雨<lb/>
　　　清平樂<hi>春情</hi>
花邊桞際已漸知春意歸信不知何日是舊恨欲拚無<lb/>
<pb n="KR4j0066_WYG_006-9b"/>
計　故人零落西東題詩待倩歸鴻不似多情芳草年<lb/>
年處處相逢<lb/>
　　　謝㓜槃<lb/>
　　　　名薖自號竹友無逸之弟<lb/>
　　　醉蓬萊<hi>中秋懐無逸兄</hi>
望晴峯染黛暮靄澄空碧天無漢圓鏡高飛又一年秋<lb/>
半皓色誰同歸心暗折聽唳雲孤鴈問月停盃錦袍何<lb/>
處一尊無伴　好在南鄰詩盟酒社刻燭爭成引觴愁<lb/>
<pb n="KR4j0066_WYG_006-10a"/>
緩今夕樓中繼阿連清玩飲劇狂歌歌終起舞醉冷光<lb/>
零亂樂事難窮疎星易曉又成浩歎<lb/>
　　　江神子<hi>美人</hi>
破𤓰年紀桞腰身懶精神帶羞嗔手把江梅氷雪鬬清<lb/>
新不向鴉兒飛處着留乞與眼中人　水精船裏酒鱗<lb/>
鱗皺香茵駐行雲舞罷歌餘花困不勝春問着些兒心<lb/>
底事才靨笑又眉顰<lb/>
　　　減字木蘭花<hi>贈棊妓宋瑶</hi>
<pb n="KR4j0066_WYG_006-10b"/>
風篁度曲倦倚銀屏初睡足清簟疎簾金鴨香消懶更<lb/>
添　纎纎露玉風雹縱横飛鈿局顰歛雙蛾凝竚無言<lb/>
密意多<lb/>
　　　陳瑩中<lb/>
　　　　名瓘延平人號了翁<lb/>
　　　青玉案<hi>雪</hi>
碧空黯淡同雲繞漸枕上風聲峭明透紗窓天欲曉珠<lb/>
簾才捲美人驚報一夜青山老　使君命客金尊倒正<lb/>
<pb n="KR4j0066_WYG_006-11a"/>
千里瓊瑶未經掃欹壓江梅春信早十分農事滿城和<lb/>
氣管取來年好<lb/>
　　　滿庭芳<hi>離情</hi>
淮葉繽紛江烟濃淡别樽同倒寒暉未逢春信霜露惹<lb/>
征衣往事元無是處何須待回首知非春鵑語從來勸<lb/>
我常道不如歸　家山何處近江樓簾棟夕捲朝飛問<lb/>
西江筍蕨何似鱸肥且置華胥舊夢忘言處千古同時<lb/>
君知我平生心事相契古來稀<lb/>
<pb n="KR4j0066_WYG_006-11b"/>
　　　臨江仙<hi>贈别</hi>
聞道洛陽花正好家家庭户春風道人飲㪚百壺空年<lb/>
年花下醉開謝幾畨紅　此别又從何處去風萍一任<lb/>
西東語聲雖異笑聲同一輪深夜月何處不相逢<lb/>
　　　徐師川<lb/>
　　　　名俯號東湖山谷之甥<lb/>
　　　卜算子<hi>春愁</hi>
天生百種愁掛在斜陽樹緑葉隂隂占得春草滿鶯啼<lb/>
<pb n="KR4j0066_WYG_006-12a"/>
處　不見凌波步空憶如簧語桞外重重疊疊山遮不<lb/>
斷愁來路<lb/>
　　　鷓鴣天<hi>漁父</hi>
七澤三湘碧草連洞庭秋到水如天朝廷若覓𤣥真子<lb/>
不在雲邊即酒邊　明月棹夕陽船鱸魚恰似鏡中懸<lb/>
絲綸釣餌都收盡八字山前聽雨眠<lb/>
　　　王履道<lb/>
　　　　名安中受知於蔡元長有文章盛名號初寮<lb/>
<pb n="KR4j0066_WYG_006-12b"/>
　　　　先生<lb/>
　　　蝶戀花<hi>迎春花</hi>
雪霽花梢春欲到殘臈迎春一夜花開早青帝回輿雲<lb/>
縹緲鮮鮮金雀來飛繞　綉閣紗窓人窈窕翠樓紅絲<lb/>
鬬翦幡兒小戴在花枝爭笑道願人長共春難老<lb/>
　　　洞仙歌<hi>情景</hi>
深庭夜寂但凉蟾如晝鵲起髙槐露華透聽西樓玉筦<lb/>
吹徹伊州金釧響軋軋朱扉暗扣　迎人巧笑道好箇<lb/>
<pb n="KR4j0066_WYG_006-13a"/>
今宵怎不相尋暫携手見淡淨晩粧殘對月偏宜多情<lb/>
更越饒纎痩早促分飛霎時休便恰似陽䑓夢雲歸後<lb/>
　　　一落索<hi>送楊伯紹帥慶陽</hi>
塞桞未傳春信霜花侵鬢送君西去指秦闗看日近長<lb/>
安近　玉帳同時英俊合離無定路逢新鴈北飛來寄<lb/>
一字燕山問<lb/>
　　　清平樂<hi>春宴</hi>
花時微雨未減春分數占取簾疎花宻處把酒聽歌金<lb/>
<pb n="KR4j0066_WYG_006-13b"/>
縷　斜風輕度濃香閒情正與春長向晩紅燈入座嘗<lb/>
新春杏催觴<lb/>
　　　玉樓春<hi>春情</hi>
飛鴻只向秦箏住終寄青樓書不去手因春夢有携時<lb/>
眼到花梢無著處　泥金小字回文句翠袖紅裙知在<lb/>
否欲尋巫峡舊時雲看取高唐䑓畔路<lb/>
　　　小冲山<hi>夜晏</hi>
椽燭垂珠清漏長酒黏衫袖濕有餘香紅牙雙捧旋排<lb/>
<pb n="KR4j0066_WYG_006-14a"/>
行將歌處相向更匀粧　明月映東牆海棠花逕宻迸<lb/>
流光遲留春筍緩催觴菊堂静人已候虛廊<lb/>
　　　蝶戀花<lb/>
千古銅䑓今莫問流水浮雲歌舞西陵近烟桞有情看<lb/>
不盡東風約定年年信　天與麟符行樂分緩帶輕裘<lb/>
雅晏催雲鬢翠霧縈紆銷篆印箏聲恰度秋鴻陣<lb/>
　　　李世英<lb/>
　　　　名冠山東人<lb/>
<pb n="KR4j0066_WYG_006-14b"/>
　　　蝶戀花<hi>春暮</hi>
遥夜亭臯閒信步才過清明漸覺傷春暮數㸃雨聲風<lb/>
約住朦朧淡月雲來去　桃杏依稀香暗度誰在秋千<lb/>
笑裏輕輕語一寸相思千萬緒人間沒箇安排處<lb/>
　　　六州歌頭<hi>驪山</hi>
凄凉綉嶺宫殿倚山阿明皇帝曾遊地鎻烟蘿鬱嵯峨<lb/>
憶昔真妃子艶傾國方姝麗朝復暮嬪嬙妬寵偏頗三<lb/>
尺玉泉新浴蓮羞吐紅浸秋波聽花奴敲羯鼓酣奏鳴<lb/>
<pb n="KR4j0066_WYG_006-15a"/>
鼉體不勝羅舞婆娑　正霓裳曵驚烽燧千萬騎擁琱<lb/>
戈情宛轉魂空亂蹙雙蛾奈兵何痛惜三春暮委妖麗<lb/>
馬嵬坡平寇亂回宸輦忍重過香瘞紫囊猶有鴻都客<lb/>
鈿合應訛使行人到此千古只傷歌事往愁多<lb/>
　　　葉道卿<lb/>
　　　　名清臣<lb/>
　　　賀聖朝<hi>留别</hi>
滿斟緑醑留君住莫匆匆歸去三分春色二分愁更一<lb/>
<pb n="KR4j0066_WYG_006-15b"/>
分風雨　花開花謝都來幾許且髙歌休訴不知來嵗<lb/>
牡丹時再相逢何處<lb/>
　　　沈公述<lb/>
　　　念奴嬌<hi>春恨</hi>
杏花過雨漸殘紅零落胭脂顔色流水飄香人漸逺難<lb/>
託春心脉脉恨别王孫牆隂目斷手把青梅摘金鞍何<lb/>
處緑楊依舊南陌　消㪚雲雨須臾多情因甚有輕離<lb/>
輕拆燕語千般爭解説些子伊家消息厚約深盟除非<lb/>
<pb n="KR4j0066_WYG_006-16a"/>
重見了方端的而今無奈寸腸千恨堆積<lb/>
　　　望海潮<hi>上太原知府王君貺尚書</hi>
山光凝翠川容如畵名都自古并州簫鼓沸天弓刀似<lb/>
水連營十萬貔貅金騎走長楸少年人一一錦帶吳鈎<lb/>
路入榆闗鴈飛汾水正宜秋　追思昔日風流有儒將<lb/>
醉吟才子狂遊松偃舊亭城高故國空如舞榭歌樓方<lb/>
面倚賢侯便恐為霖雨歸去難留好向西溪恣携絃管<lb/>
燕蘭舟<hi>公述此詞典雅有味而今世但傳其杏花過兩之曲真所謂吾未見好徳如好色者也</hi>
<pb n="KR4j0066_WYG_006-16b"/>
　　　楊時可<lb/>
　　　　名适棣州人年十八登第未肯出仕從陳后<lb/>
　　　　山學詩晩為尚書比部外郎<lb/>
　　　南柯子<hi>送淮漕向伯恭</hi>
怨草迷南浦愁花傍短亭有情歌酒莫催行看取無情<lb/>
花草也闗情　舊日臨岐曲而今忍泪聽淮山何在暮<lb/>
雲凝待倩春風吹夢過江城<lb/>
　　　蔣元龍<lb/>
<pb n="KR4j0066_WYG_006-17a"/>
　　　名子雲<lb/>
　　　好事近<hi>春晩</hi>
葉暗乳鴉啼風定亂紅猶落胡蝶不隨春去入薰風池<lb/>
閣　休歌金縷勸金巵酒病煞如昨簾捲日長人静任<lb/>
楊花飄泊<lb/>
　　　阮郎歸<hi>春雨</hi>
小池芳草緑初匀桞寒眉尚顰東風吹雨細於塵一庭<lb/>
花臉皴　鶯共蝶怨還嗔眼前無好春這般天氣殺愁<lb/>
<pb n="KR4j0066_WYG_006-17b"/>
人人愁旋旋新<lb/>
　　　烏夜啼<hi>春</hi>
小桃落盡殘紅夜來風又是一畨春事不從容　翠屏<lb/>
掩芳信斷轉愁濃可惜日長閒暇小簾櫳<lb/>
　<lb/>
　<lb/>
　<lb/>
　花菴詞選巻六<lb/>
</p>
<p>
</p>
  </div>
<div>
                <head>花菴詞選巻七</head>
    <p>
<pb n="KR4j0066_WYG_007-1a"/>
欽定四庫全書<lb/>
　花菴詞選巻七　　　　　　宋　黄昇　撰<lb/>
　　宋詞<lb/>
　　　周美成<lb/>
　　　　名邦彦初進汴都賦得官徽廟時提舉大晟<lb/>
　　　　樂府官至待制詞名清真詩餘<lb/>
　　　瑞龍吟<hi>春詞</hi>
章臺路還見褪粉梅梢試花桃樹愔愔坊陌人家定巢<lb/>
<pb n="KR4j0066_WYG_007-1b"/>
燕子歸來舊處　黯凝竚因記箇人癡小乍窺門戸侵<lb/>
晨淺約宫黄障風映袖盈盈笑語　前度劉郎重到訪<lb/>
鄰尋里同時歌舞惟有舊家秋娘聲價如故吟牋賦筆<lb/>
猶記燕臺句知誰伴名園露飲東城閒步事與孤鴻去<lb/>
探春盡是傷離意緒官柳低金縷歸騎晚纎纎池塘飛<lb/>
雨斷腸院落一簾風絮<hi>今按此詞自章臺路至歸來舊處是第一叚自黯凝竚至盈盈</hi>
<hi>笑語是第二段此謂之雙拽頭屬正平調自前度劉郎以下即犯大石係第三段至歸騎晚以下四句再歸正</hi>
<hi>平今諸本皆於吟牋賦筆處分段者非也</hi>
<pb n="KR4j0066_WYG_007-2a"/>
　　　蘭陵王<hi>柳</hi>
柳陰直烟裏絲絲弄碧隋堤上曽見幾番拂水飄綿送<lb/>
行色登臨望故國誰識京華倦客長亭路年去嵗來應<lb/>
折柔條過千尺　閒尋舊蹤跡又酒趂哀絃燈照離席<lb/>
棃花榆火催寒食愁一箭風快半篙波暖囘頭迢逓便<lb/>
數驛望人在天北　悽惻恨堆積漸别浦縈逥津堠岑<lb/>
寂斜陽冉冉春無極記月榭携手露橋聞笛沈思前事<lb/>
似夢裏泪暗滴<lb/>
<pb n="KR4j0066_WYG_007-2b"/>
　　　隔浦蓮近<hi>夏景</hi>
新篁摇動翠葆曲徑通深窈夏果收新脆金丸落驚飛<lb/>
鳥濃靄迷岸草蛙聲閙驟雨鳴池沼水亭小　浮萍破<lb/>
處簾花簷影顛倒綸巾羽扇困卧北窓清曉屏裏吳山<lb/>
夢自到驚覺依然身在江表<lb/>
　　　西河<hi>金陵懷古</hi>
佳麗地南朝盛事誰記山圍故國遶清江髻鬟對起怒<lb/>
濤寂寞打空城風檣遥度天際　斷岸樹猶倒倚莫愁<lb/>
<pb n="KR4j0066_WYG_007-3a"/>
艇子曾繫空餘舊迹鬱蒼蒼霧沈半壘夜深月過女牆<lb/>
來傷心東望淮水　酒旗戲鼓甚處市想依稀王謝鄰<lb/>
里燕子不知何世向尋常巷陌人家相對如説興亡斜<lb/>
陽裏<lb/>
　　　解連環<hi>怨别</hi>
怨懷難託嗟情人斷絶信音遼邈縱妙手能解連環似<lb/>
風散雨收霧輕雲薄燕子樓空暗塵鎻一床絃索想移<lb/>
根換葉盡是舊時手種紅葉　汀洲漸生杜若料舟移<lb/>
<pb n="KR4j0066_WYG_007-3b"/>
岸曲人在天角謾記得當日音書把閒語閒言待總燒<lb/>
却水驛春囘望寄我江南梅萼拚今生對花對酒為伊<lb/>
泪落<lb/>
　　　風流子<hi>初夏</hi>
新緑小池塘風簾動碎影舞斜陽羡金屋去來舊時巢<lb/>
燕土花繚繞前度莓牆綉閣鳳幃深幾許聽得理絲簧<lb/>
欲説又休慮乖芳信未歌先咽愁近清觴　遥知新粧<lb/>
了開朱戸應自待月西廂最苦夢魂今宵不到伊行問<lb/>
<pb n="KR4j0066_WYG_007-4a"/>
甚時説與佳音密耗寄將秦鏡偷換韓香天便教人霎<lb/>
時厮見何妨<lb/>
　　　又<hi>秋詞</hi>
楓林凋晚葉闗河迴楚客慘將歸望一川暝靄鴈聲哀<lb/>
怨半規凉月人影參差酒醒後泪花銷鳳蠟風幙巻金<lb/>
泥砧杵韻高喚囘殘夢綺羅香減牽起餘悲　亭髙分<lb/>
襟地難拚處偏是掩而牽衣何況怨懷長結重見無期<lb/>
想寄恨書中銀鉤空滿斷腸聲裏玉筯偷垂多少暗愁<lb/>
<pb n="KR4j0066_WYG_007-4b"/>
密意惟有天知<lb/>
　　　花犯<hi>梅花</hi>
粉牆低梅花照眼依然舊風味露㾗輕綴疑淨洗鈆華<lb/>
無恨清麗去年勝賞曾孤倚氷盤同宴喜更可惜雪中<lb/>
髙樹香篝熏素被　今年對花太匆匆相逢似有限依<lb/>
依愁悴凝望久青苔上旋看飛墜相將見脆圓薦酒人<lb/>
正在空江烟浪裏但夢想一枝瀟灑黄昏斜照水<hi>此只詠梅</hi>
<hi>花而紆餘反覆道盡三年間事昔人謂好詩圓美流轉如彈丸余於此詞亦云</hi>
<pb n="KR4j0066_WYG_007-5a"/>
　　　意難忘<hi>美人</hi>
衣染鶯黄愛停歌駐拍勸酒持觴低鬟蟬影動私語口<lb/>
脂香荷露滴竹風凉拚劇飲淋浪夜漸深籠燈就月細<lb/>
與端相　知音見説無雙解移宫換羽未伯周郎長顰<lb/>
知有恨貪耍不成粧些箇事惱人腸待説與何妨又恐<lb/>
伊尋消問息瘦減容光<lb/>
　　　側犯<hi>荷花</hi>
暮霞霽雨小蓮出水紅粧靚風定看步襪江妃照明鏡<lb/>
<pb n="KR4j0066_WYG_007-5b"/>
飛螢度暗草秉燭遊花徑人静携艶質追凉就槐影<lb/>
金環皓腕雪藕清泉瑩誰念省滿身香猶是舊荀令見<lb/>
説胡姬酒壚寂靜烟鎻漠漠藻池苔井<lb/>
　　　蝶戀花<hi>早行</hi>
月皎驚烏棲不定更漏將䦨轆轤牽金井喚起兩眸清<lb/>
炯炯淚花落枕紅綿冷　執手霜風吹鬢影去意徊徨<lb/>
别語愁難聽樓上闌干横斗柄露寒人逺雞相應<lb/>
　　　齊天樂<hi>秋詞</hi>
<pb n="KR4j0066_WYG_007-6a"/>
緑蕪凋盡臺城路殊鄉又逢秋晚暮雨生寒鳴蛩勸織<lb/>
深閣時聞裁剪雲窓靜掩嘆重拂羅䄄頓疎花簟尚有<lb/>
練嚢露螢清夜照書巻　荆江留滯最久故人相望處<lb/>
離思何限渭水西風長安亂葉空憶詩情宛轉凭髙眺<lb/>
逺正玉液新蒭蟹螯初薦醉倒山翁但愁斜照歛<lb/>
　　　滿庭芳<hi>夏景</hi>
風老鶯雛雨肥梅子午陰嘉樹清圓地卑山近衣潤費<lb/>
爐烟人靜烏鳶自樂小橋外新緑濺濺凭䦨久黄蘆苦<lb/>
<pb n="KR4j0066_WYG_007-6b"/>
竹疑泛九江船　年年如社燕漂流瀚海來寄脩椽且<lb/>
莫思身外長近尊前憔悴江南倦客不堪聽急筦繁絃<lb/>
歌筵畔先安簟枕容我醉時眠<lb/>
　　　渡江雲<hi>春詞</hi>
晴嵐低楚甸暖囘鴈翼陣勢起平沙驟驚春在眼借問<lb/>
何時委曲到山家塗香暈色盛粉飾爭作妍華千萬絲<lb/>
陌頭楊柳漸漸可藏鴉　堪嗟清江東注畫舸西流指<lb/>
長安日下愁宴䦨風翻旗尾潮濺烏紗今宵正對初弦<lb/>
<pb n="KR4j0066_WYG_007-7a"/>
月傍水驛深艤蒹葭沈恨處時時自剔燈花<lb/>
　　　過秦樓<hi>夜景</hi>
水浴清蟾葉喧凉吹巷陌馬聲初斷閒依露井笑撲流<lb/>
螢惹破畫羅輕扇人靜夜久凭䦨愁不歸眠立殘更箭<lb/>
嘆年華一瞬人今千里夢沈書逺　空見説鬢怯瓊梳<lb/>
容銷金鏡漸懶趂時匀染梅風地溽梧雨苔滋一架舞<lb/>
紅都變誰信無憀為伊才減江淹情傷荀倩但明河影<lb/>
下遥看稀星數㸃<lb/>
<pb n="KR4j0066_WYG_007-7b"/>
　　　解蹀躞<hi>秋詞</hi>
候館丹楓吹盡面旋隨風舞夜寒霜月飛來伴孤旅還<lb/>
是獨擁秋衾夢餘酒困都醒滿懷離苦　甚情緒深念<lb/>
凌波微步幽房暗相遇泪珠都作秋宵枕前雨此恨音<lb/>
驛難通待慿征鴈歸時寄將愁去<lb/>
　　　一寸金<hi>新定作</hi>
州夾蒼崖下枕江山是城郭望海霞接日紅翻水面晴<lb/>
風吹草青揺山脚波暖鳬鷖作沙㾗退夜潮正落疎林<lb/>
<pb n="KR4j0066_WYG_007-8a"/>
外一㸃炊烟渡口叅差正寥廓　自歎勞生經年何事<lb/>
京華信漂泊念渚蒲汀柳空歸閒夢風輪雨楫終辜前<lb/>
約情景牽心眼流連處利名易薄囘頭謝冶葉倡條便<lb/>
入漁釣樂<lb/>
　　　晁次膺<lb/>
　　　　宣和間克大晟府協律郎與万俟雅言齊名<lb/>
　　　　按月律進詞<lb/>
　　　黄河清慢<hi>應制作</hi>
<pb n="KR4j0066_WYG_007-8b"/>
晴景初升風細細雲收天淡如洗望外鳳皇城闕蔥蔥<lb/>
佳氣朝罷香烟滿袖侍臣報天顔有喜夜來連得封章<lb/>
奏大河徹底清泚　君王夀與天齊馨香動上穹頻降<lb/>
祥瑞大晟奏功六樂初調宫徴合殿薰風乍轉萬花覆<lb/>
千官盡醉内家傳詔重開宴未央宫裏<lb/>
　　　水龍吟<hi>早春</hi>
倦遊京洛風塵夜來病酒無人問九衢雪小千門月淡<lb/>
元宵燈近香散梅梢凍消池面一畨春信記南樓醉裏<lb/>
<pb n="KR4j0066_WYG_007-9a"/>
西城宴闋都不管人春困　屈指流年未幾早驚人潘<lb/>
郎雙鬢當時體態而今情緒多應瘦損馬上牆頭縱教<lb/>
瞥見也難相認凭䦨干但有盈盈泪眼把羅襟揾<lb/>
　　　又<hi>梅花</hi>
夜來深雪前村路應是早梅初綻故人念我江頭春信<lb/>
南枝向暖疎影横斜暗香浮動月明清淺向亭邊驛畔<lb/>
行人立馬頻囘首空腸斷　别有玉溪仙館夀陽人宫<lb/>
粧粉面天教占了百花頭上和羮未晚最是傷情處髙<lb/>
<pb n="KR4j0066_WYG_007-9b"/>
樓上一聲羌管仗何人向道爭如留取倚䦨千看<lb/>
　　　鷓鴣天<hi>升平詞</hi>
霜壓天街不動塵千官環珮賀成禋三竿閶闔樓邊日<lb/>
五色蓬萊頂上雲　隨步輦巻香䄄六宫紅粉倍添春<lb/>
樂章近與中聲合一片仙韶特地新<lb/>
　　　清平樂<hi>夏詞</hi>
深沈院宇枕簟清無暑睡起花陰初轉午一霎飛雲過<lb/>
雨　雨餘隱隱殘雷夕陽却照庭槐莫把珠簾垂下妨<lb/>
<pb n="KR4j0066_WYG_007-10a"/>
他雙燕歸來<lb/>
　　　驀山溪<hi>春情</hi>
風流心膽直把春償酒選得一枝花綺羅中算來未有<lb/>
名園翠苑風月最佳時夜迢迢車欵欵是處曾携手<lb/>
重來一夢池館皆依舊幽恨寫新詩托何人章臺問柳<lb/>
漁舟歸後雲鎻武陵溪水潺潺花片片艤棹空囘首<lb/>
　　　行香子<hi>别恨</hi>
别恨綿綿屈指三年再相逢情分依然君初霜鬢我已<lb/>
<pb n="KR4j0066_WYG_007-10b"/>
華顛況其間有多少恨不堪言　小庭幽檻菊蘂斕斑<lb/>
近清宵月已嬋娟莫思身外且鬭尊前願花長好人長<lb/>
健月長圓<lb/>
　　　万俟雅言<lb/>
　　　　精於音律自號詞隱崇寧中克大晟府製撰<lb/>
　　　　依月用律製詞故多應制所作有大聲集五<lb/>
　　　　巻周美成為序山谷亦稱之為一代詞人<lb/>
　　　三臺<hi>清明應制</hi>
<pb n="KR4j0066_WYG_007-11a"/>
見棃花初帶夜月海棠半含朝雨内苑春不禁過青門<lb/>
御溝漲潛通南浦東風靜細柳垂金縷望鳳闕非煙非<lb/>
霧好時代朝野多懽徧九陌太平簫鼓乍鶯兒百囀斷<lb/>
續燕子飛來飛去近緑水臺榭映秋千鬭草聚雙雙遊<lb/>
女　餳香更酒冷踏青路㑹暗識夭桃朱戸向晚驟寳<lb/>
馬雕鞍醉襟惹亂花飛絮正輕寒輕暖漏永半陰半晴<lb/>
雲暮禁火天已是試新粧嵗華到三分佳處清明看漢<lb/>
宫傳䗶炬散翠煙飛入槐府歛兵衞閶闔門開住傳宣<lb/>
<pb n="KR4j0066_WYG_007-11b"/>
又還休務<lb/>
　　　戀芳春慢<hi>寒食前進</hi>
蜂蘂分香燕泥破潤暫寒天氣清新帝里繁華昨夜細<lb/>
雨初匀萬品花藏四苑望一帶柳接重津寒食近蹴踘<lb/>
秋千又是無限遊人　紅粧趂戲綺羅夾道青帘賣酒<lb/>
臺榭侵雲處處笙歌不負治世良辰共見西城路好翠<lb/>
華定將出嚴宸誰知道仁主祈祥為民非事行春<lb/>
　　　安平樂慢<hi>都門池苑應制</hi>
<pb n="KR4j0066_WYG_007-12a"/>
瑞日初遲緒風乍暖千花百草爭香瑶池路穩閬苑春<lb/>
深雲樹水殿相望柳曲沙平看塵隨青葢絮惹紅粧賣<lb/>
酒緑陰傍無人不醉春光　有十里笙歌萬家羅綺身<lb/>
世疑在仙鄉行樂知無禁五侯半隱少年場舞妙歌妍空<lb/>
妬得鶯嬌燕忙念芳菲都來幾日不堪風雨疎狂<lb/>
　　　卓牌兒<hi>春晚</hi>
東風緑楊天如畫出清明院宇玉艶淡泊棃花帶月胭<lb/>
脂零落海棠經雨單衣怯黄昏人正在珠簾笑語相竝<lb/>
<pb n="KR4j0066_WYG_007-12b"/>
戲蹴秋千共携手同倚䦨干暗香時度　翠窓綉戸路繚<lb/>
繞潛通幽處斷魂凝佇嗟不似飛絮閒悶閒愁難消遣<lb/>
此日年年意緒無據奈酒醒春去<lb/>
　　　昭君怨<lb/>
春到南樓雪盡驚動燈期花信小雨一畨寒倚䦨干<lb/>
莫把䦨干倚一望幾重烟水何處是京華暮雲遮<lb/>
　　　又<lb/>
一望西山烟雨目斷心飛何處天外白雲城幾多程<lb/>
<pb n="KR4j0066_WYG_007-13a"/>
謾記陽闗句衣上粉啼㾗汚隴水一分流此生休<lb/>
　　　訴衷情<hi>送春</hi>
一鞭清曉喜還家宿醉困流霞夜來小雨新霽雙燕舞風斜<lb/>
　山不盡水無涯望中賖送春滋味念逺情懷分付楊花<lb/>
　　　梅花引<hi>冬怨</hi>
曉風酸曉霜乾一鴈南飛人度闗客衣單客衣單千里<lb/>
斷魂空歌行路難　寒梅驚破前村雪寒雞啼破西樓<lb/>
月酒腸寛酒腸寛家在日邊不堪頻倚䦨<lb/>
<pb n="KR4j0066_WYG_007-13b"/>
　　　憶秦娥<lb/>
天如洗金波冷浸氷壺裏氷壺裏一年得似此宵能幾<lb/>
　等閒莫把䦨干倚馬蹄去便三千里三千里幾重雲<lb/>
岫幾重烟水<lb/>
　　　又<hi>别情</hi>
千里草萋萋盡處遥山小遥山小行人逺似此山多少<lb/>
　天若有情天亦老此情説便説不了説不了一聲喚<lb/>
起又驚春曉<lb/>
<pb n="KR4j0066_WYG_007-14a"/>
　　　憶少年<hi>隴首山</hi>
隴雲溶洩隴山峻秀隴泉嗚咽行人暫駐馬已不勝愁<lb/>
絶　上隴首凝眸天四濶更一聲塞鴈悽切征書待寄<lb/>
逺有知心明月<lb/>
　　　長相思<hi>雨</hi>
一聲聲一更更窓外芭蕉窓裏燈此時無限情　夢難<lb/>
成恨難平不道愁人不喜聽空堦滴到明<lb/>
　　　又<hi>山驛</hi>
<pb n="KR4j0066_WYG_007-14b"/>
短長亭古今情樓外凉蟾一暈生雨餘秋更清　暮雲<lb/>
平暮山横幾葉秋聲和鴈聲行人不要聽<hi>雅言之詞詞之聖者也發</hi>
<hi>妙㫖於律吕之中運巧思於斧鑿之外平而工和而雅比諸刻琢句意而求精麗者逺矣</hi>
　　　潘元質<lb/>
　　　倦尋芳<hi>閨思</hi>
獸鐶半掩鴛甃無塵庭院瀟灑樹色沈沈春盡燕嬌鶯<lb/>
姹夢草池塘青漸滿海棠軒檻紅相亞聽簫聲記秦樓<lb/>
夜約彩鸞齊跨　漸迤邐更催銀箭何處貪懽猶繫驕<lb/>
<pb n="KR4j0066_WYG_007-15a"/>
馬旋翦燈花兩㸃翠眉誰畫香滅羞囘空帳裏日髙猶<lb/>
在重簾下恨疎狂待歸來碎揉花打<lb/>
　　　蘇養直<lb/>
　　　　名伯固號後湖居士<lb/>
　　　菩薩鬘<hi>春園</hi>
園林寂寂春歸去濛濛柳下飄香絮野水接雲横緑烟<lb/>
啼曉鶯　江南鵜鴂夢山色歸來重小艇小灣頭蘋花<lb/>
蘋葉舟<lb/>
<pb n="KR4j0066_WYG_007-15b"/>
　　　鷓鴣天<hi>和康伯可韻</hi>
梅妬晨粧雪妬輕逺山依約學眉青樽前無復歌金縷<lb/>
夢覺空餘月滿林　魚與鴈兩浮沉淺顰微笑總闗心<lb/>
相思恰似江南柳一夜東風一夜深<lb/>
　　　又<lb/>
楓落河梁野水秋淡烟衰草接郊丘醉眠小塢黄茅店<lb/>
夢倚髙城赤葉樓　天杳杳路悠悠鈿箏歌扇等閒休<lb/>
灞橋楊柳年年恨鴛浦芙蕖葉葉愁<lb/>
<pb n="KR4j0066_WYG_007-16a"/>
　　　阮郎歸<hi>春恨</hi>
西園風暖落花時緑陰鶯亂啼倚䦨無語惜芳菲絮飛<lb/>
胡蝶飛　縁底事減腰圍遣愁愁着眉波連春渚暮天<lb/>
垂燕歸人未歸<lb/>
　　　木蘭花令<lb/>
江雲疊疊遮鴛浦江水無情流薄暮歸㠶初張葦邊風<lb/>
客夢不禁篷背雨　渚花不解留人住只作深愁無盡<lb/>
處白沙烟樹有無中鴈落滄洲何處所<lb/>
<pb n="KR4j0066_WYG_007-16b"/>
　　　李蕭逺<lb/>
　　　　名祁少有詩名官至尚書郎宣和間責監漢<lb/>
　　　　陽酒税<lb/>
　　　如夢令<lb/>
不見玉人清曉長歗一聲雲杪碧水滿蘭塘竹外一枝<lb/>
風裊竒妙竒妙半夜山空月皎<lb/>
　　　水龍吟<hi>郎官湖</hi>
碧山横繞清湖茂林秀麓波光裏南宫老大西州漂蕩<lb/>
<pb n="KR4j0066_WYG_007-17a"/>
危樓重倚雨步雲行餌風飲霧平生遊戲笑此中空洞<lb/>
都無一物有神妙浩然氣　掃盡雲南夢北㸔三江五<lb/>
湖秋水狂歌兩解清尊一舉超然千里江漢蒼茫故人<lb/>
何處山川良是待白蘋露下青天月上約騎鯨起<lb/>
　　　醉桃源<lb/>
春風碧水滿郎湖水清梅影疎渡江桃葉酒家壚髻鬟<lb/>
雲鬢梳　吹玉蘂飲雲腴不須紅䄂扶少年隨意數花<lb/>
鬚老來心已無<lb/>
<pb n="KR4j0066_WYG_007-17b"/>
　　　減字木蘭花<lb/>
棃花院宇澹月傾雲初過雨一枕輕寒夢入西瑶小道<lb/>
山　花深人靜簾鎻御香清晝永紅藥䦨干玉按春風<lb/>
窈窕間<lb/>
　　　孫浩然<lb/>
　　　離亭燕<lb/>
一帶江山如畵風物向秋瀟洒水浸碧天何處斷霽色<lb/>
冷光相射蓼嶼荻花洲掩映竹籬茅舍　雲際客㠶髙<lb/>
<pb n="KR4j0066_WYG_007-18a"/>
挂烟外酒旗低亞多少六朝興廢事盡入漁樵閒話悵<lb/>
望倚層樓寒日無言西下<lb/>
　　　李重元<lb/>
　　　憶王孫<hi>春詞</hi>
萋萋芳草憶王孫桺外樓高空斷魂杜宇聲聲不忍聞<lb/>
欲黄昏雨打棃花深閉門<lb/>
　　　又<hi>夏詞</hi>
風蒲獵獵小池塘過雨荷花滿院香沈李浮𤓰氷雪凉<lb/>
<pb n="KR4j0066_WYG_007-18b"/>
竹方床針線慵拈午夢長<lb/>
　　　又<hi>秋詞</hi>
颼颼風冷荻花秋明月斜侵獨倚樓十二珠簾不上鈎<lb/>
黯凝眸一㸃漁燈古渡頭<lb/>
　　　又<hi>冬詞</hi>
彤雲風掃雪初晴天外孤鴻三兩聲獨擁寒衾不忍聴<lb/>
月籠明窓外梅花痩影横<lb/>
　　　查荎<lb/>
<pb n="KR4j0066_WYG_007-19a"/>
　　　透碧霄<hi>惜别</hi>
艤蘭舟十分端是載離愁練波送逺屏山遮斷此去難<lb/>
留相從爭奈心期久要屢變霜秋歎人生杳似萍浮又<lb/>
翻成輕别都將深恨付與東流　想斜陽影裏寒烟明<lb/>
處雙槳去悠悠愛渚梅幽香動須採掇倩纎柔艶歌粲<lb/>
發誰傳餘韻來説仙遊念故人留此遐州但春風老後<lb/>
秋月圓時獨倚江樓<lb/>
　　　林少詹<lb/>
<pb n="KR4j0066_WYG_007-19b"/>
　　　少年遊<hi>早行</hi>
霽霞散曉月猶明疎木挂殘星山徑人稀翠蘿深處啼<lb/>
鳥兩三聲　霜華重迫駝裘冷心共馬蹄輕十里青山<lb/>
一溪流水都做許多情<lb/>
　<lb/>
　<lb/>
　<lb/>
　花菴詞選巻七<lb/>
</p>
<p>
</p>
  </div>
<div>
                <head>花菴詞選巻八</head>
    <p>
<pb n="KR4j0066_WYG_008-1a"/>
欽定四庫全書<lb/>
　花菴詞選巻八　　　　　　宋　黄昇　撰<lb/>
　　宋詞<lb/>
　　　魯逸仲<lb/>
　　　　詞意婉麗佀万俟雅言<lb/>
　　　南浦<hi>旅懷</hi>
風悲畫角聽單于三弄落譙門投宿駸駸征騎飛雪滿<lb/>
孤村酒市漸閒燈火正敲窓亂葉舞紛紛送數聲驚鴈<lb/>
<pb n="KR4j0066_WYG_008-1b"/>
下離烟水嘹唳度寒雲　好在半朧溪月到如今無處<lb/>
不銷魂故國梅花歸夢愁損綠羅裙為問暗香閒艶也<lb/>
相思萬㸃付啼㾗算翠屏應是兩眉餘恨倚黄昏<lb/>
　　　水龍吟<hi>梅花</hi>
歲窮風雪飄零望迷萬里雲垂凍紅綃碎翦凝酥繁綴<lb/>
烟深霜重疎影沈波暗香和月横斜浮動悵別來欲把<lb/>
芳菲寄逺還羌管吹三弄　寂寞玉人睡起涴殘粧不<lb/>
勝嬌鳯盈盈山館紛紛江路相思誰共才與風流賦稱<lb/>
<pb n="KR4j0066_WYG_008-2a"/>
清艶多情唯宋算襄王枉被棃花瘦損又成春夢<lb/>
　　　惜餘春慢<hi>情景</hi>
弄月餘花團風輕絮露濕池塘春草鶯鶯戀友燕燕將<lb/>
雛惆悵睡殘清曉還似初相見時携手旗亭酒香梅小<lb/>
向登臨長是傷春滋味泪彈多少　因甚却輕許風流<lb/>
終非長久又說分飛煩惱羅衣瘦損綉被香消那更亂<lb/>
紅如掃門外無窮路岐天若有情和天須老念髙唐歸<lb/>
夢凄凉何處水流雲遶<lb/>
<pb n="KR4j0066_WYG_008-2b"/>
　　　劉偉明<lb/>
　　　　名弇號龍雲先生<lb/>
　　　洞仙歌<hi>別恨</hi>
凄凉楚弄行客腸應斷濤捲秋容暗淮甸去年時正是<lb/>
今日孤舟烟浪裏身與江雲共逺　別來單枕夢幾過<lb/>
滄洲皓月而今為誰滿薄倖苦無端誤却嬋娟有人在<lb/>
玉樓天半最不慣西風破㠶來甚時節收拾望中心眼<lb/>
　　　宋退翁<lb/>
<pb n="KR4j0066_WYG_008-3a"/>
　　　　名齊愈宣和間為太學官<lb/>
　　　眼兒媚<hi>固陵召對曰卿文章新奇可作梅詞進呈須是不經人道語齊愈立進此詞時</hi>
　　　　　　<hi>天語稱善次日諭近臣曰宋齊愈梅詞非惟不經人道又且自開花說主結子</hi>
　　　　　　<hi>黄熟并天色言之可謂盡之矣</hi>
霏霏疎影轉征鴻人語暗香中小橋斜渡曲屏深院水<lb/>
月濛濛　人閒不是藏春處玉笛曉霜空江南處處黄<lb/>
垂密雨綠漲薫風<lb/>
　　　唐子西<lb/>
<pb n="KR4j0066_WYG_008-3b"/>
　　　　名庚眉山人累為學官張天覺拜相擢京畿<lb/>
　　　　提舉常平後坐貶惠州有詩文十巻行于世<lb/>
　　　訴衷情<hi>旅愁</hi>
平生不會歛眉頭諸事等閒休元來却到愁處須着與<lb/>
他愁　殘照外大江流去悠悠風悲蘭杜烟淡滄浪何<lb/>
處扁舟<lb/>
　　　何晉之<lb/>
　　　　名大圭<lb/>
<pb n="KR4j0066_WYG_008-4a"/>
　　　小重山<hi>惜别</hi>
綠樹鶯啼春正濃釵頭青杏小綠成叢玉船風動酒鱗<lb/>
紅歌聲咽相見幾時重　車馬去匆匆路隨芳草逺恨<lb/>
無窮相思只在夢魂中今宵月偏照小樓東<lb/>
　　　陸敦信<lb/>
　　　感皇恩<hi>旅思</hi>
殘角兩三聲催登古道逺水長山又重到水聲山色看<lb/>
盡輪蹄昏曉風頭日脚下人空老　匹馬舊時西征談<lb/>
<pb n="KR4j0066_WYG_008-4b"/>
笑緑鬢朱顏正年少旗亭斗酒任是十千傾倒而今酒<lb/>
興減詩情少<lb/>
　　　趙循道<lb/>
　　　　名企<lb/>
　　　感皇恩<hi>入京</hi>
騎馬踏紅塵長安重到人面依前似花好舊歡才展又<lb/>
被新愁分了未成雲雨夢巫山曉　千里斷腸關山古<lb/>
道囘首髙城似天杳滿懷離恨付與落花啼鳥故人何<lb/>
<pb n="KR4j0066_WYG_008-5a"/>
處也青春老<lb/>
　　　何子初<lb/>
　　　　名籕<lb/>
　　　宴清都<hi>春詞</hi>
細草沿堦軟遲日薄蕙風輕靄微暖春工靳惜桃紅尚<lb/>
小柳芽猶短羅幃綉幕髙捲又早是歌慵笑懶凭畫樓<lb/>
那更天逺山逺水逺人逺　堪歎傅粉疎狂竊香俊雅<lb/>
無計拘管青絲絆馬紅巾寄羽甚時迷戀無言泪珠零<lb/>
<pb n="KR4j0066_WYG_008-5b"/>
亂翠袖滴重重漬徧故要知別後思量歸時覷見<lb/>
　　　向伯恭<lb/>
　　　　名子諲自號薌林居士<lb/>
　　　鷓鴣天<hi>上元有懷京師</hi>
紫禁烟花一萬重鼇山宮闕隱晴空玉皇端拱彤雲上<lb/>
人物嬉游陸海中　星轉斗駕囘龍五侯池館醉春風<lb/>
而今白髪三千丈愁對寒燈數㸃紅<lb/>
　　　阮郎歸<hi>乙卯番陽道中</hi>
<pb n="KR4j0066_WYG_008-6a"/>
江南江北雪漫漫遙思易水寒同雲深處是三關斷腸<lb/>
山又山　天可老海能翻消除此恨難頻聞遣使報平<lb/>
安幾時鸞輅還<hi>報一本作問</hi>
　　　清平樂<hi>詠木犀贈韓叔夏</hi>
吳頭楚尾踏破芒鞋底散入千巖秋色裏不奈惱人風<lb/>
味　如今老我薌林世間百不關心獨喜愛香韓壽能<lb/>
來同醉花陰<lb/>
　　　韓叔夏<lb/>
<pb n="KR4j0066_WYG_008-6b"/>
　　　　名璜<lb/>
　　　清平樂<hi>同向伯恭賦木犀</hi>
秋光如水釀作鵝黄蟻散入千岩佳樹裏惟許修門人<lb/>
醉　輕鈿重上風鬟不禁月冷霜寒步障深沈歸去依<lb/>
然愁滿江山<lb/>
　　　沈㑹宗<lb/>
　　　小沖山<hi>初夏</hi>
花過園林清蔭濃琅玕新脫笋綠成叢語聲只在小樓<lb/>
<pb n="KR4j0066_WYG_008-7a"/>
東閒欹枕敵面芰荷風　長日敞簾櫳輕塵飛不到畫<lb/>
堂空一尊今夜與誰同人如玉相對月明中<lb/>
　　　菩薩鬘<hi>初夏</hi>
落花迤邐層陰少青梅競弄枝頭小江色雨和烟行人<lb/>
江那邊　好花都過了滿地空芳草落日醉醒間一春<lb/>
無此寒<lb/>
　　　驀山溪<hi>惜別</hi>
想伊不住船在藍橋路别語未甘聽更忍問而今是去<lb/>
<pb n="KR4j0066_WYG_008-7b"/>
門前楊栁幾日轉西風將行色欲留心忽忽城頭鼓<lb/>
一畨幽會只覺添愁緒解后却相逢又還有此時歡否<lb/>
臨岐把酒莫惜十分斟尊前月月中人明夜知何處<lb/>
　　　天仙子<hi>幽居</hi>
景物因人成勝槩滿目更無塵可礙等閒簾幕小䦨干<lb/>
衣未解心先快明月清風如有待　誰信門前車馬隘<lb/>
別是人間閒世界坐中無物不清凉山一帶水一𣲖流<lb/>
水白雲長自在<lb/>
<pb n="KR4j0066_WYG_008-8a"/>
　　　陳子髙<lb/>
　　　　名克天台人呂安老帥建康辟為參議有赤<lb/>
　　　　城詞一巻<lb/>
　　　菩薩鬘<hi>春</hi>
赤䦨橋盡香街直籠街細栁嬌無力金碧上晴空花晴<lb/>
簾影紅　黄衫飛白馬日日青樓下醉眼不逢人午香<lb/>
吹暗塵<lb/>
　　　又<hi>春詞</hi>
<pb n="KR4j0066_WYG_008-8b"/>
綠蕪牆遶青苔院中庭日淡芭蕉巻胡蝶上堦飛風簾<lb/>
自在垂　玉鈎雙語燕寶甃楊花轉幾處簸錢聲綠窓<lb/>
春夢輕<lb/>
　　　又<hi>清明</hi>
池塘淡淡浮鸂鶒杏花吹盡垂楊碧天氣度清明小園<lb/>
新雨晴　綠窓描綉罷笑語荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>下圍坐賭青梅困從<lb/>
雙臉來<lb/>
　　　謁金門<hi>春曉</hi>
<pb n="KR4j0066_WYG_008-9a"/>
愁脉脉目斷江南江北烟樹重重芳信隔小樓山幾尺<lb/>
　細草孤雲斜日一向弄晴天色簾外落花飛不得東<lb/>
風無氣力<lb/>
　　　又<hi>春晚</hi>
花滿院飛去飛來雙燕紅雨入簾寒不巻曉屏山六扇<lb/>
　翠袖玉笙悽斷脉脉兩蛾愁淺消息不知郎近逺一<lb/>
春長夢見<lb/>
　　　又<hi>寒食</hi>
<pb n="KR4j0066_WYG_008-9b"/>
栁絲碧栁下人家寒食鶯語匆匆花寂寂玉堦春蘚溼<lb/>
　閒凭熏籠無力心事有誰知得檀炷繞窓燈背壁畫<lb/>
簷殘雨滴<lb/>
　　　臨江仙<hi>有感</hi>
四海十年兵不解征塵直到江城歲華銷盡客心驚疎<lb/>
髯渾似雪衰涕欲生氷　送老虀鹽何處是我緣應在<lb/>
吳興故人相望若為情别愁深夜雨孤影小窓燈<lb/>
　　　山花子<hi>佳人</hi>
<pb n="KR4j0066_WYG_008-10a"/>
鬆慢梳頭淺畫眉亂鶯殘夢起多時不道小庭花露濕<lb/>
翦荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>　簾額好風低燕子窓油晴日打蜂兒翠袖粉<lb/>
牋閒弄筆寫新詩<lb/>
　　　浣溪沙<hi>佳人</hi>
淺畫香膏拂紫綿牡丹花重翠雲偏手挼梅子竝郎肩<lb/>
　病起心情終是怯困來模樣不禁憐旋移針線小姑<lb/>
前<lb/>
　　　又<hi>夜景</hi>
<pb n="KR4j0066_WYG_008-10b"/>
短燭熒熒照碧窓重重簾幕護梨霜幽歡不怕夜偏長<lb/>
　羅襪鈿筝紅粉醉曲屏深幔綠橙香征鴻雖逺斷人<lb/>
腸<lb/>
　　　鷓鴣天<hi>憶舊</hi>
小市橋彎更向東便門長記舊相逢踏青㑹散秋千下<lb/>
鬢影衣香怯晚風　悲往事向孤鴻斷腸腸斷舊情濃<lb/>
梨花院落黄茅店綉被春寒此夜同<lb/>
　　　豆葉黄<hi>初夏</hi>
<pb n="KR4j0066_WYG_008-11a"/>
粉牆丹柱栁陰中簾幙輕明花影重午醉醒來一面風<lb/>
綠蔥蔥幾顆櫻桃葉底紅<lb/>
　　　又<hi>新晴</hi>
樹頭初日鵓鴣鳴野店山橋新雨晴短褐無泥竹杖輕<lb/>
水泠泠梅片飛時春草青<lb/>
　　　張敏叔<lb/>
　　　選冠子<hi>詠栁</hi>　<hi>一名蘇武慢</hi>
漱水挼藍遙堤影翠半雨半烟橋畔鳴禽弄舌夢草縈<lb/>
<pb n="KR4j0066_WYG_008-11b"/>
心偏稱謝家池館紅粉牆頭步搖金縷纎柔舞腰低軟<lb/>
被和風搭在䦨干終日畫簾髙巻　春易老細葉舒眉<lb/>
輕花吐絮漸覺綠陰成幔章臺繫馬灞水維舟誰念鳯<lb/>
城人逺惆悵故國陽關盃酒飄零惹人腸斷恨青青客<lb/>
舎江頭風笛亂雲空晚<lb/>
　　　曹元寵<lb/>
　　　　名組工謔詞有寵於徽宗任睿思殿待制<lb/>
　　　鷓鴣天<lb/>
<pb n="KR4j0066_WYG_008-12a"/>
輦路薫風起綠槐都人凝望滿天街雲韶杳杳鳴鞘<lb/>
肅芝葢亭亭障扇開　微雨過絶纎埃内家車子走晴<lb/>
雷千門不敢垂簾看總上銀鈎等駕來<lb/>
　　　阮郎歸<hi>春夢</hi>
簷頭風珮響丁東簾疎燭影紅秋千人散月溶溶樓臺<lb/>
花氣中　春酒醒夜寒濃蘭衾誰與同只愁夢短不相<lb/>
逢覺來羅帳空<lb/>
　　　青玉案<hi>旅情</hi>
<pb n="KR4j0066_WYG_008-12b"/>
碧山錦樹明秋霽路轉陵疑無地忽有人家臨曲水竹<lb/>
離茅舍酒旗沙岸一簇漁樵市　凄凉只恐鄉心起鳯<lb/>
樓逺囘頭謾凝睇何處今宵孤館裏一聲征鴈半窓殘<lb/>
月總是離人泪<lb/>
　　　又<hi>旅情</hi>
田園有計歸須早在家縱貧亦好南去北來何日了光<lb/>
陰送盡可憐青鬢暗逐流年老　寂寥孤館殘燈照正<lb/>
鄉思驚時夢初覺落月蒼蒼關河曉一聲雞唱馬嘶人<lb/>
<pb n="KR4j0066_WYG_008-13a"/>
起又上長安道<lb/>
　　　如夢令<hi>春情</hi>
門外綠陰千頃兩兩黄鸝相應睡起不勝情行到碧梧<lb/>
金井人静人静風動一庭花影<lb/>
　　　驀山溪<hi>梅</hi>
洗粧真態不假鈆華御竹外一枝斜想佳人天寒日暮<lb/>
黄昏小院無處着清香風細細雪垂垂何況江頭路<lb/>
月邊疎影夢到銷魂處結子欲黄時又須作廉纎微雨<lb/>
<pb n="KR4j0066_WYG_008-13b"/>
孤芳一世供斷有情愁消瘦損東陽也試問花知否<lb/>
　　　好事近<hi>梅花</hi>
茆舎竹籬邊雀噪晩枝時節一陣暗香飄處巳不勝愁<lb/>
絶　江南得地故先開不待有飛雪腸斷幾囘山路恨<lb/>
無人攀折<lb/>
　　　憶少年<hi>春恨</hi>
年時酒伴年時去處年時春色清明又近也却天涯為<lb/>
客　念過眼光陰難再得想前歡盡成陳迹登臨恨無<lb/>
<pb n="KR4j0066_WYG_008-14a"/>
語把䦨干暗拍<lb/>
　　　徐幹臣<lb/>
　　　　名伸三衢人有青山樂府一巻行于世然多<lb/>
　　　　雜調詞惟此一曲天下稱之<lb/>
　　　二郎神<hi>春詞</hi>
悶來彈鵲又攪碎一簾花影謾試着春衫還思纎手熏<lb/>
徹金猊燼冷動是愁端如何向但怪得新來多病嗟舊<lb/>
日沈腰如今潘鬢怎堪臨鏡　重省别時泪溼羅衣猶<lb/>
<pb n="KR4j0066_WYG_008-14b"/>
凝料為我厭厭日髙慵起長托春酲未醒鴈足不來馬<lb/>
蹄難去門掩一庭芳景空佇立盡日䦨干倚遍晝長人<lb/>
静<lb/>
　　　李玉<lb/>
　　　賀新郎<hi>春情</hi>
篆縷銷金鼎醉沈沈庭陰轉午畫堂人静芳草王孫知<lb/>
何處惟有楊花糝徑漸玉枕騰騰春醒簾外殘紅春已<lb/>
透鎮無聊殢酒厭厭病雲鬢亂未忺整　江南舊事休<lb/>
<pb n="KR4j0066_WYG_008-15a"/>
重省遍天涯尋消問息斷鴻難倩月滿西樓慿䦨久依<lb/>
舊歸期未定又只恐缾沈金井嘶騎不來銀燭暗枉敎<lb/>
人立盡梧桐影誰伴我對鸞鏡<hi>李君之詞雖不多見然風流醖藉盡此篇矣</hi>
　　　王昴<lb/>
　　　　嘉王榜狀元及第<lb/>
　　　好事近<hi>催粧詞</hi>
喜氣擁朱門光動綺羅香陌行到紫薇花下悟身非凡<lb/>
客　不須脂粉涴天真嫌怕太紅白留取黛眉淺處畫<lb/>
<pb n="KR4j0066_WYG_008-15b"/>
章臺春色<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻八<lb/>
</p>
<p>
</p>
  </div>
<div>
                <head>花菴詞選巻九</head>
    <p>
<pb n="KR4j0066_WYG_009-1a"/>
欽定四庫全書<lb/>
　花菴詞選巻九　　　　　　宋　黄昇　撰<lb/>
　　宋詞<hi>禪林</hi>
　　　僧覺範<lb/>
　　　　名恵洪按許彦周稱其善作小詞情思婉約<lb/>
　　　　似秦少游云<lb/>
　　　鳳棲梧<hi>梅花</hi>
碧瓦籠晴香霧繞水殿西偏小駐聞啼鳥風度女牆吹<lb/>
<pb n="KR4j0066_WYG_009-1b"/>
語笑南枝破臈應開了　道骨不凡江瘴曉春色通靈<lb/>
醫得花重少爆煖釀寒春杳杳江城畫角留殘照<lb/>
　　　㸃絳唇<lb/>
流水泠泠斷橋横路梅枝亞雪花飛下渾似江南畫<lb/>
白璧青錢欲買春無價歸來也風吹平野一㸃香隨<lb/>
馬<lb/>
　　　青玉案<hi>上元</hi>
凝祥宴罷囘歌吹畫轂走香塵起冠壓花枝馳萬騎馬<lb/>
<pb n="KR4j0066_WYG_009-2a"/>
行燈閙鳳樓簾巻陸海鼇山對　當年曽看天顔醉御<lb/>
杯舉懽聲沸時節雖同悲樂異海風吹夢嶺猿啼月一<lb/>
枕思歸泪<lb/>
　　　僧仲殊<lb/>
　　　　名揮姓張氏安州進士棄家為僧居杭州吳<lb/>
　　　　山寳月寺東坡所稱蜜殊者是也有詞七巻<lb/>
　　　　沈注為序<lb/>
　　　訴衷情<hi>春情</hi>
<pb n="KR4j0066_WYG_009-2b"/>
楚江南岸小青樓樓前人艤舟别來後庭花晚花上夢<lb/>
悠悠　山不斷水空流謾凝眸建康宫殿燕子來時多<lb/>
少閒愁<lb/>
　　　又<hi>建康</hi>
鍾山影裏看樓臺江烟晚翠開六朝舊時明月清夜滿<lb/>
秦淮　寂寞處兩潮廻黯愁懷汀花雨細水樹風閒又<lb/>
是秋來<lb/>
　　　<hi>又寳月山作</hi>
<pb n="KR4j0066_WYG_009-3a"/>
清波門外擁輕衣楊花相送飛西湖又還春晩水樹亂<lb/>
鶯啼　閒院宇小簾幃晩初歸鐘聲已過篆香才㸃月<lb/>
到門時<lb/>
　　　又<hi>春詞</hi>
長橋春水拍堤沙疎雨帶殘霞幾聲脆管何處橋下有<lb/>
人家　宮樹綠晚烟斜噪閒鴉山光無盡水風長在滿<lb/>
面楊花<lb/>
　　　又<hi>寒食</hi>
<pb n="KR4j0066_WYG_009-3b"/>
湧金門外小瀛洲寒食更風流紅船滿湖歌吹花外有<lb/>
髙樓　晴日暖淡烟浮恣嬉遊三千粉黛十二䦨干一<lb/>
片雲頭<hi>仲殊之詞多矣佳者固不少而小令為最小令之中訴衷情一調又其最葢篇篇奇麗字字清</hi>
<hi>婉髙處不減唐人風致也</hi>
　　　蝶戀花<hi>春愁</hi>
開到杏花寒食近人在花前宿酒和春困酒有盡時情<lb/>
不盡日長只恁厭厭悶　經歲别離閒與問花上啼鶯<lb/>
解道深深恨可惜斷雲無定準不能為寄藍橋信<lb/>
<pb n="KR4j0066_WYG_009-4a"/>
　　　念奴嬌<hi>荷花</hi>
水楓葉下乍湖光清淺凉生商素西帝宸遊羅翠葢擁<lb/>
出三千宮女絳綵嬌春鉛華掩晝占斷鴛鴦浦歌聲搖<lb/>
曳浣沙人在何處　别岸孤褭一枝廣寒宮殿冷落栖<lb/>
愁苦雪艶氷肌羞淡泊偷把胭脂匀注媚臉籠霞芳心<lb/>
泣露不肯為雲雨金波影裏為誰長恁凝竚<lb/>
　　　南柯子<hi>憶舊</hi>
十里青山逺潮平路帶沙數聲啼鳥怨年華又是凄凉<lb/>
<pb n="KR4j0066_WYG_009-4b"/>
時候在天涯　白露收殘月清風散曉霞綠楊堤畔閙<lb/>
荷花記得年時沽酒那人家<lb/>
　　　栁梢青<hi>吳中</hi>
岸草平沙吳王故苑柳褭烟斜雨役寒輕風前香軟春<lb/>
在棃花　行人一棹天涯酒醒處殘陽亂鴉門外秋千<lb/>
牆頭紅粉深院誰家<lb/>
　　　夏雲峯<hi>傷春</hi>
天濶雲髙溪横水逺晚日寒生輕暈閒堦静楊花漸少<lb/>
<pb n="KR4j0066_WYG_009-5a"/>
朱門掩鶯聲猶嫩悔匆匆過却清明旋占得餘芳巳成<lb/>
幽恨都幾日陰沈連宵慵困起來韶華都盡　怨入雙<lb/>
眉閒鬭損乍品得情懷看承全近深深態無非自許厭<lb/>
厭意終羞人問爭知道夢裏蓬萊待忘了餘香時傳音<lb/>
信縱留得鶯花東風不住也則眼前愁悶<lb/>
　　　僧祖可<lb/>
　　　　字正平俗蘇氏伯固之子江西詩社之一也<lb/>
　　　小冲山<hi>春晚</hi>
<pb n="KR4j0066_WYG_009-5b"/>
誰向江頭遣恨濃碧波流不斷楚山重栁烟和雨隔疎<lb/>
鐘黄昏後羅幙更朦朧　桃李小園空阿誰猶笑語拾<lb/>
殘紅珠簾捲盡夜來風人不見春在綠蕪中<lb/>
　　　僧如晦<lb/>
　　　卜算子<hi>送春</hi>
有意送春歸無計留春住畢竟年年用著來何似休歸<lb/>
去　目斷楚天遙不見春歸路風急桃花也似愁㸃㸃<lb/>
飛紅雨<lb/>
<pb n="KR4j0066_WYG_009-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0066_WYG_009-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻九<lb/>
</p>
<p>
</p>
  </div>
<div>
                <head>花菴詞選巻十</head>
    <p>
<pb n="KR4j0066_WYG_010-1a"/>
欽定四庫全書<lb/>
　花菴詞選巻十　　　　　　宋　黄昇　撰<lb/>
　　宋詞<hi>閨秀</hi>
　　　吳城小龍女<lb/>
　　　清平樂令<hi>黄魯直登荆州亭柱間有此詞魯直悽然曰似為余發也筆勢類女子又</hi>
　　　　　　　<hi>有泪眼不曽晴之語疑其鬼也是夕有女子見夢曰我家豫章吳城山附</hi>
　　　　　　　<hi>客舟至此墮水死登江亭有感而作不意公能識之魯直驚悟曰此必吳</hi>
　　　　　　　<hi>城小龍女也</hi>
<pb n="KR4j0066_WYG_010-1b"/>
簾巻曲䦨獨倚山展暮天無際泪眼不曾晴家在吳頭<lb/>
楚尾　數㸃雪花亂委撲鹿沙鷗驚起詩句欲成時没<lb/>
入蒼烟叢裏<lb/>
　　　魏夫人<lb/>
　　　　曽子宣丞相之内子<lb/>
　　　菩薩鬘<hi>春景</hi>
溪山掩映斜陽裏樓臺影動鴛鴦起隔岸兩三家出牆<lb/>
紅杏花　緑楊堤下路早晚溪邊去三見柳綿飛離人<lb/>
<pb n="KR4j0066_WYG_010-2a"/>
猶未歸<lb/>
　　　又<hi>夏</hi>
紅樓斜倚連溪曲樓前溪水凝寒玉蕩漾木蘭船船中<lb/>
人少年　荷花嬌欲語笑入鴛鴦浦波上暝烟低菱歌<lb/>
月下歸<lb/>
　　　武陵春<hi>别情</hi>
小院無人簾半卷獨自倚䦨時寛盡春來金縷衣憔悴<lb/>
有誰知　玉人近日音書少應是怨來遲夢裏長安早<lb/>
<pb n="KR4j0066_WYG_010-2b"/>
晚歸和泪立斜暉<lb/>
　　　好事近<hi>恨别</hi>
雨後曉寒輕花外曉鶯啼歇愁聽隔溪殘漏正一聲凄<lb/>
咽　不堪西望去程賖離腸萬回結不似海棠花下按<lb/>
凉州時節<lb/>
　　　減字木蘭花<hi>春晚</hi>
落花飛絮杳杳天涯人甚處欲寄相思春盡衡陽鴈漸<lb/>
稀　離腸泪眼腸斷泪痕流不斷明月西樓一曲䦨干<lb/>
<pb n="KR4j0066_WYG_010-3a"/>
一倍愁<lb/>
　　　阮郎歸<hi>别意</hi>
夕陽樓外落花飛晴空碧四垂去帆囘首巳天涯孤烟<lb/>
巻翠微　樓上客鬢成絲歸期未有期斷魂不忍下危<lb/>
梯桐陰月影移<lb/>
　　　江神子<hi>春恨</hi>
别郎容易見郎難幾何般懶臨鸞憔悴容儀陡覺縷衣<lb/>
寛門外紅梅將謝也誰信道不曽看　曉粧樓上望長<lb/>
<pb n="KR4j0066_WYG_010-3b"/>
安怯輕寒莫慿䦨嫌怕東風吹恨上眉端為報歸期須<lb/>
及早休誤妾一春閒<lb/>
　　　李易安<lb/>
　　　　趙明誠之妻善為詞有漱玉集三巻<lb/>
　　　漁家傲<hi>記夢</hi>
天接雲濤連曉霧星河欲轉千㠶舞彷彿夢魂歸帝所<lb/>
聞天語殷勤問我歸何處　我報路長嗟日暮學詩謾<lb/>
有驚人句九萬里風鵬正舉風休住蓬舟吹取三山去<lb/>
<pb n="KR4j0066_WYG_010-4a"/>
　　　一剪梅<hi>别愁</hi>
紅藕香殘玉簟秋輕解羅裳獨上蘭舟雲中誰寄錦書<lb/>
來鴈字囘時月滿<hi>一本有西字方叶調</hi>樓　花自飄零水自流一<lb/>
種相思兩處閒愁此情無計可消除才下眉頭却上心<lb/>
頭<lb/>
　　　如夢令<hi>酒興</hi>
常記溪亭日暮枕醉不知歸路興盡晚囘舟誤入藕花<lb/>
深處爭渡爭渡驚起一行鷗鷺<lb/>
<pb n="KR4j0066_WYG_010-4b"/>
　　　又<hi>苕溪漁隱云近時婦人能文詞如李易安頗多佳句如云緑肥紅瘦此語甚新</hi>
昨夜雨疎風驟濃睡不消殘酒試問巻簾人却道海棠<lb/>
依舊知否知否應是緑肥紅瘦<lb/>
　　　醉花陰<hi>九日</hi>
薄霧濃雲愁永晝瑞腦銷金獸時節又重陽玉枕紗厨<lb/>
半夜凉初透　東籬把酒黄昏後有暗香盈袖莫道不<lb/>
銷魂簾巻西風人似黄花瘦<lb/>
　　　念奴嬌<hi>春情</hi>
<pb n="KR4j0066_WYG_010-5a"/>
蕭條庭院又斜風細雨重門須閉寵柳嬌花寒食近種<lb/>
種惱人天氣險韻詩成扶頭酒醒别是閒滋味征鴻過<lb/>
盡萬千心事難寄　樓上幾日春寒簾垂四面玉䦨干<lb/>
慵倚被冷香銷新夢覺不許愁人不起清露晨流新桐<lb/>
初引多少遊春意日髙烟歛更看今日晴未<hi>前輩嘗稱易安緑肥</hi>
<hi>紅瘦為佳句余謂此篇寵柳嬌花之語亦甚竒俊前此未有能道之者</hi>
　　　蝶戀花<hi>離情</hi>
暖雨和風初破凍柳潤梅輕巳覺春心動酒意詩情誰<lb/>
<pb n="KR4j0066_WYG_010-5b"/>
與共泪融殘粉花鈿重　乍試夾衣金縷縫山枕欹斜<lb/>
枕損釵頭鳯獨抱濃愁無好夢夜䦨猶剪燈花弄<lb/>
　　　鳳皇臺上憶吹簫<lb/>
香冷金猊被翻紅浪起來慵自梳頭任寳奩塵滿日上<lb/>
簾鈎生怕離懐别苦多少事欲説還休新來瘦非干病<lb/>
酒不是悲秋　休休這囘去也千萬遍陽關也則難留<lb/>
念武陵人逺烟鎻秦樓惟有樓前流水應念我終日凝<lb/>
眸凝眸處從今又添一段新愁<lb/>
<pb n="KR4j0066_WYG_010-6a"/>
　　　孫夫人<lb/>
　　　　名道絢號冲虚居士黄榖城之母<lb/>
　　　滴滴金<hi>梅</hi>
月光飛入林前屋風策策度庭竹夜半江城擊柝聲動<lb/>
寒梢棲宿　等閒老去年華促秪有江梅伴幽獨夢繞<lb/>
夷門舊家山恨驚囘難續<lb/>
　　　菩薩鬘<hi>梅</hi>
䦨干六曲天圍碧松風亭下梅梢白臘盡見春囘寒花<lb/>
<pb n="KR4j0066_WYG_010-6b"/>
驚又開　曲瓊閒不捲沈燎孤星轉凝竚小徘徊雲間<lb/>
征鴈來<lb/>
　　　清平樂<hi>雪</hi>
悠悠颺颺做盡輕模樣半夜蕭蕭忩外響多在梅邊竹<lb/>
上　朱樓向曉簾開六花片片飛來無奈熏爐烟霧騰<lb/>
騰扶上金釵<lb/>
　　　醉思仙<hi>寓居妙湛悼亡作此</hi>
晚霞紅看山迷暮靄烟暗孤松動翩翻風袂輕若驚鴻<lb/>
<pb n="KR4j0066_WYG_010-7a"/>
心似鑑鬢如雲弄清影月明中謾悲凉歲冉冉蕣華潜<lb/>
改衰容　前事銷凝久十年光景匆匆念雲軒一夢囘<lb/>
首春空彩鳳逺玉簫寒夜悄悄恨無窮歎黄塵久埋玉<lb/>
斷腸揮泪東風<lb/>
　　　如夢令<hi>宫詞</hi>
翠擘紅蕉影亂月上朱闌一半風自碧空來吹落歌珠<lb/>
一串不見不見人被綉簾遮斷<lb/>
　　　吳淑姬<lb/>
<pb n="KR4j0066_WYG_010-7b"/>
　　　　女流中黠慧者有詞五巻名陽春白雪佳處<lb/>
　　　　不減李易安也<lb/>
　　　小重山<hi>春愁</hi>
謝了荼䕷春事休無多花片子綴枝頭庭槐影碎被風<lb/>
揉鶯雖老聲尚帶嬌羞　獨自倚粧樓一川烟草浪襯<lb/>
雲浮不如歸去下簾鈎心兒小難著許多愁<lb/>
　　　惜分飛<hi>送别</hi>
岸栁依依拖金縷是我朝來别處惟有多情絮故來衣<lb/>
<pb n="KR4j0066_WYG_010-8a"/>
上留人住　兩眼啼紅空彈與未見桃花又去一片征<lb/>
帆舉斷腸遙指苕溪路<lb/>
　　　祝英臺近<hi>春恨</hi>
粉痕銷芳信斷好夢久無據病酒無聊欹枕聽春雨斷<lb/>
腸曲曲屏山温温沈水都是舊看承人處　久離阻應<lb/>
念一㸃芳心閒愁知幾許偷照菱花清瘦自羞覷可堪<lb/>
梅子酸時楊花飛絮亂鶯啼催將春去<lb/>
　　　阮氏<lb/>
<pb n="KR4j0066_WYG_010-8b"/>
　　　　阮逸之女工於文詞惟此曲傳於世<lb/>
　　　花心動<hi>春詞</hi>
仙苑春濃小桃開枝枝巳堪攀折乍雨乍晴輕暖輕寒<lb/>
漸近賞花時節柳搖臺榭東風軟簾櫳静幽禽調舌斷<lb/>
魂逺閒尋翠徑頓成愁結　此恨無人共説還立盡黄<lb/>
昏寸心空切强整綉衾獨掩朱扉簟枕為誰鋪設夜長<lb/>
更漏傳聲逺紗忩映銀缸明滅夢囘處梅梢半籠淡月<lb/>
　　　盧氏<lb/>
<pb n="KR4j0066_WYG_010-9a"/>
　　　蝶戀花<hi>天聖中隨父往漢州作縣令歸題泥溪驛</hi>
蜀道青天烟靄翳帝里繁華迢逓何時至囘望錦川揮<lb/>
粉泪鳳釵斜嚲烏雲膩　綬帶雙垂金鏤細玉珮珠璫<lb/>
露滴寒如水從此鸞粧添逺意畫眉學得遙山翠<lb/>
　　　聶勝瓊<lb/>
　　　鷓鴣天<lb/>
玉慘花愁出鳳城蓮花樓下柳青青尊前一唱陽關曲<lb/>
别箇人人第五程　尋好夢夢難成有誰知我此時情<lb/>
<pb n="KR4j0066_WYG_010-9b"/>
枕前泪共堦前雨隔箇忩兒滴到明<lb/>
　　　陳鳳儀<lb/>
　　　　成都樂妓<lb/>
　　　一落索<hi>送蜀守蔣龍圖</hi>
蜀江春色濃如霧擁雙旌歸去海棠也似别君難一㸃<lb/>
㸃啼紅雨　此去馬蹄何處沙堤新路禁林賜宴賞花<lb/>
時還憶著西樓否<lb/>
　　　陸氏侍兒<lb/>
<pb n="KR4j0066_WYG_010-10a"/>
　　　如夢令<hi>送别</hi>
日暮馬嘶人去船逐清波東注後夜最髙樓還肯思量<lb/>
人否無緒無緒生怕黄昏疎雨<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0066_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選巻十<lb/>
</p>
<p>
</p>
  </div>
<div>
                <head>花菴詞選續集巻一</head>
    <p>
<pb n="KR4j0066_WYG_011-1a"/>
欽定四庫全書<lb/>
　花菴詞選續集巻一　　　　宋　黄昇　撰<lb/>
　　宋詞<lb/>
　　　康伯可<lb/>
　　　　名與之號順庵渡江初有聲樂府受知秦申<lb/>
　　　　王王薦於太上皇帝以文詞待詔金馬門凡<lb/>
　　　　中興粉飾治具及慈寧歸養兩宫歡集必假<lb/>
　　　　伯可之歌詠故應制之詞為多書市刋本皆<lb/>
<pb n="KR4j0066_WYG_011-1b"/>
　　　　假托其名今得官本乃其壻趙善貢及其友<lb/>
　　　　陶安世所校定篇篇精妙汝陰王性之一代<lb/>
　　　　名士嘗稱伯可樂章非近代所及今有晏叔<lb/>
　　　　原亦不得獨擅葢知言云<lb/>
　　　瑞鶴仙<hi>上元應制</hi>
瑞煙浮禁苑正綘闕春囘新正方半氷輪桂華滿溢花<lb/>
衢歌市芙蓉開遍龍樓兩觀見銀燭星毬有爛捲珠簾<lb/>
盡日笙歌盛集寶釵金釧　堪羡綺羅叢裏蘭麝香中<lb/>
<pb n="KR4j0066_WYG_011-2a"/>
正冝遊翫風柔夜暖花影亂笑聲喧閙蛾兒滿路成團<lb/>
打塊簇着冠兒鬬轉喜皇都舊曰風光太平再見<hi>按此詞進</hi>
<hi>入太上皇帝極稱賞風柔夜煖以下至於末章賜金甚厚</hi>
　　　瑞鶴仙<hi>别恨</hi>
薄寒羅袖怯敎小玉添香被翻宫襭蘭缸半明滅聽幾<lb/>
聲歸雁一簾㣲月情波恨葉索新詞猶自怨别夢囘時<lb/>
雪暖酥凝掠鬢寶鴛釵折　凄切紋窗描綉舊譜尋棊<lb/>
變成虚設同心對結重来是甚時節悵姑蘇臺上征㠶<lb/>
<pb n="KR4j0066_WYG_011-2b"/>
何許隠隠遥山萬疊袖紅綃獨立無言偷彈淚血<lb/>
　　　漢宫春<hi>慈寧殿元夕被㫖作</hi>
雲海沉沉峭寒收建章雪殘鳷鵲蕐燈照夜萬井禁城<lb/>
行樂春随鬢影映參差桺絲梅萼丹禁杳鼇峰對聳三<lb/>
山上通寥廓　春衫綉羅香薄歩金蓮影下三千綽約<lb/>
氷輪桂滿皓色冷浸樓閣霓裳帝樂奏昇平天風吹落<lb/>
畱鳳輦通宵宴賞莫放漏聲閒却<lb/>
　　　喜遷鶯<hi>丞相生日</hi>
<pb n="KR4j0066_WYG_011-3a"/>
臘殘春早正簾幕護寒樓臺清曉寶運當千佳辰餘五<lb/>
嵩岳誕生元老帝遣阜安宗社人仰雍容廊廟盡總道<lb/>
是文章孔孟勲庸周召　師表方眷遇魚水君臣湏信<lb/>
從来少玉帶金魚朱顔緑鬢占斷世間榮耀篆刻鼎彞<lb/>
将遍整頓乾坤都了願嵗嵗見桺梢青淺梅英紅小<hi>此詞</hi>
<hi>雖佳惜皆媚竈之語葢爲檜相作耳</hi>
　　　又<hi>秋夜聞鴈</hi>
秋寒初勁看雲路鴈来碧天如鏡湘浦煙深衡陽沙遶<lb/>
<pb n="KR4j0066_WYG_011-3b"/>
風外㡬行斜陣囘首塞門何處故國闗河重省漢使老<lb/>
認上林欲下裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>清影　江南煙水暝聲過小樓燭暗<lb/>
金猊冷送目鳴琴裁詩挑錦此恨此情無盡夢想洞庭<lb/>
飛下㪚入雲濤千頃過盡也奈杜陵人逺玉關無信<lb/>
　　　醜奴兒令<hi>促養直赴雪夜溪堂之約</hi>
馮夷翦碎澄溪練飛下同雲著地無痕桺絮梅花處處<lb/>
春　山陰此夜明如晝月滿前村莫掩溪門恐有扁舟<lb/>
乗興人<lb/>
<pb n="KR4j0066_WYG_011-4a"/>
　　　又<hi>自嶺表還臨安作</hi>
紅樓紫陌青春路桺色皇州月澹煙柔褭褭亭亭不自<lb/>
由　舊時扶上雕鞍處此地重遊總是新愁桺自輕盈<lb/>
水自流<lb/>
　　　訴衷情令<hi>登欝孤臺與施德初同讀坡詩作</hi>
欝孤臺上立多時煙晚暮雲低山川城郭良是囘首昔<lb/>
人非　今古事秪堪悲此心知一樽芳酒慷慨悲歌月<lb/>
墮人歸<lb/>
<pb n="KR4j0066_WYG_011-4b"/>
　　　又<hi>長安懐古</hi>
阿房廢址漢荒丘狐兔又羣遊豪蕐盡成春夢畱下古<lb/>
今愁　君莫上古原頭淚難收夕陽西下塞鴈南飛渭<lb/>
水東流<lb/>
　　　菩薩鬘令<hi>長安懐古</hi>
秦時宫殿咸陽裏千門萬戸連雲起複道亘西東不禁<lb/>
三月風　漢唐乗王氣萬嵗千秋計畢竟是荒丘荆榛<lb/>
滿地愁<lb/>
<pb n="KR4j0066_WYG_011-5a"/>
　　　又<hi>金陵懷古</hi>
龍蟠虎踞金陵郡古来六代豪蕐盛縹鳳不来遊臺空<lb/>
江自流　下臨全楚地包舉中原勢可惜草連天晴郊<lb/>
狐兔眠<lb/>
　　　感皇恩<hi>幽居</hi>
一雨一畨涼江南秋興門掩蒼苔鏁寒徑紅塵不到盡<lb/>
日鳥啼人靜綠荷風已過揺香柄　澹陰未解園林清<lb/>
潤一片飛花墮紅影殘書讀盡袖手髙吟清詠任從車<lb/>
<pb n="KR4j0066_WYG_011-5b"/>
馬客勞方寸<lb/>
　　　洞仙歌令<hi>荷花</hi>
若耶溪路别岸花無數欲歛嬌紅向人語與緑荷相倚<lb/>
恨囘首西風波淼淼三十六陂煙雨　新粧明照水汀<lb/>
渚生香不嫁東風被誰誤遣踟蹰騷客意千里緜緜仙<lb/>
浪逺何處凌波微歩想南浦潮生畫橈歸正月曉風清<lb/>
斷腸凝佇<lb/>
　　　賣花聲<hi>閨思</hi>
<pb n="KR4j0066_WYG_011-6a"/>
蹙損逺山眉幽怨誰知羅衾滴盡淚胭脂夜過春寒愁<lb/>
未起門外鵶啼　惆悵阻佳期人在天涯東風頻動小<lb/>
桃枝正是銷魂時候也撩亂花飛<lb/>
　　　又<hi>閨思</hi>
愁撚斷釵金逺信沉沉秦箏調怨不成音郎馬不知何<lb/>
處也樓外春深　好夢已難尋夜夜餘衾目窮千里正<lb/>
傷心記得當年郎去路綠樹陰陰<lb/>
　　　江城子<hi>越臺春遊作</hi>
<pb n="KR4j0066_WYG_011-6b"/>
南溪二月雨初晴四郊明暖風輕一雨一風鋪地落紅<lb/>
英枝上流鶯啼勸我春欲去且畱春　登臨行樂慰閒<lb/>
情過長亭暮潮平四面青蕪中是越王城信馬行吟歸<lb/>
路晚山簇簇桺陰陰<lb/>
　　　風入松<hi>春晚</hi>
一宵風雨送春歸綠暗紅稀畫樓整日無人到與誰同<lb/>
撚花枝門外薔薇開也枝頭梅子酸時　玉人應是數<lb/>
歸期翠歛愁眉塞鴻不到雙魚逺嘆樓前流水難西新<lb/>
<pb n="KR4j0066_WYG_011-7a"/>
恨欲題紅葉東風滿院花飛<lb/>
　　　又<hi>閨思</hi>
碧苔滿地襯殘紅綠樹陰濃曉鶯啼破眉心事舊愁新<lb/>
恨重重翠黛不忺重掃佳時毎恨難同　花開花謝任<lb/>
東風此恨無窮夢魂擬逐楊花去殢人休下簾櫳要見<lb/>
只憑清夢幾時真箇相逢<lb/>
　　　謁金門<hi>暮春</hi>
春又晚風勁落紅如剪睡起綉床飛絮滿日長門半掩<lb/>
<pb n="KR4j0066_WYG_011-7b"/>
　不管離腸欲斷聼畫梁間雙燕試上小樓還不見樓<lb/>
前芳草逺<lb/>
　　　長相思<hi>遊西湖</hi>
南髙峰北髙峰一片湖光煙靄中春来愁殺儂　郎意<lb/>
濃妾意濃油壁車輕郎馬驄相逢九里松<lb/>
　　　應天長<hi>閨思</hi>
管絃綉陌燈火畫橋塵香舊時歸路腸斷蕭娘舊曰風<lb/>
簾映朱户鶯能舞花解語念後約頓成輕負緩雕轡獨<lb/>
<pb n="KR4j0066_WYG_011-8a"/>
自歸来凭欄情緒　楚岫在何處香夢悠悠花月更誰<lb/>
主惆悵後期空有鱗鴻寄紈素枕前淚窗外雨翠幕冷<lb/>
夜涼虚度未應信此度相思寸腸千縷<lb/>
　　　玉樓春令<lb/>
青牋後約無憑據誤我碧桃花下語誰將消息問劉郎<lb/>
悵望玉溪溪上路　春来無限傷情緒擬欲題紅都寄<lb/>
與東風吹落一庭花手把新愁無寫處<lb/>
　　　憶秦娥<hi>春思</hi>
<pb n="KR4j0066_WYG_011-8b"/>
春寂寞長安古道東風惡東風惡胭脂滿地杏花零落<lb/>
　臂銷不奈黄金約天寒尚怯春衫薄春衫薄不禁珠<lb/>
淚爲君彈却<lb/>
　　　陳去非<lb/>
　　　　名與義自號簡齋居士以詩文被簡注於髙<lb/>
　　　　宗皇帝入參大政有無住詞一巻詞雖不多<lb/>
　　　　語意超絶識者謂其可摩坡仙之壘也<lb/>
　　　臨江仙<hi>夜登小閣憶呉中舊遊</hi>
<pb n="KR4j0066_WYG_011-9a"/>
憶昔午橋橋上飲坐中多是豪英長溝流月去無聲杏<lb/>
花踈影裏吹笛到天明　二十餘年成一夢此身雖在<lb/>
堪驚閒登小閣看新晴古今多少事漁唱起三更<lb/>
　　　又<hi>端午</hi>
髙詠楚詞酬午日天涯節序匆匆橊花不似舞裙紅無<lb/>
人知此意歌罷滿簾風　萬事一身傷老矣戎葵凝笑<lb/>
墻東酒杯深淺去年同試澆橋下水今夕到湘中<lb/>
　　　虞美人<hi>邢子友㑹上</hi>
<pb n="KR4j0066_WYG_011-9b"/>
超然堂上閒賔主不受人間暑氷盤圍坐此間無却有<lb/>
一瓶和露玉芙蕖　亭亭風骨涼生牖更盡尊中酒酒<lb/>
䦨踏月轉城西照見幅巾藜杖帶香歸<lb/>
　　　又<hi>祖席醉中</hi>
張帆欲去仍搔首更醉君家酒吟詩日日待春風及至<lb/>
桃花開後却匆匆　歌聲頻爲行人咽記着樽前雪明<lb/>
朝酒醒大江流滿載一船離恨向衡州<lb/>
　　　漁家傲<hi>福建道中</hi>
<pb n="KR4j0066_WYG_011-10a"/>
今日山頭雲欲舉青蛟素鳯移時舞行到石橋聞細雨<lb/>
聽還住風吹却過溪西去　我欲尋詩寛久旅桃花落<lb/>
盡春無數𣺌𣺌籃輿穿翠楚悠然處髙林忽送黃鸝語<lb/>
　　　菩薩鬘<hi>荷花</hi>
南軒面對芙蓉浦冝風冝月還冝雨紅少綠多時簾前<lb/>
光景奇　繩床烏木几盡日繁香裏睡起一篇新與花<lb/>
爲主人<lb/>
　　　南歌子<hi>塔院僧閣</hi>
<pb n="KR4j0066_WYG_011-10b"/>
矯矯千年鶴茫茫萬里風欄干三面看秋空背揷浮屠<lb/>
千尺冷煙中　林塢村村暗溪流處處通此間何似玉<lb/>
霄峰遥望蓬莱依約晚雲東<lb/>
　　　李漢老<lb/>
　　　　名邴號雲龕居士其伯父昭玘字成季元祐<lb/>
　　　　名士漢老才學世其家者也建炎二年入翰<lb/>
　　　　林從駕南渡<lb/>
　　　漢宫春<hi>梅花</hi>
<pb n="KR4j0066_WYG_011-11a"/>
瀟洒江梅向竹梢疎處橫兩三枝東君也不愛惜雪壓<lb/>
霜欺無情燕子怕春寒輕失花期帷是有南来塞鴈年<lb/>
年長見開時　清淺小溪如練問玉堂何似茅舍疎籬<lb/>
傷心故人去後冷落新詩微雲淡月對孤芳分付它誰<lb/>
空自倚清香未減風流不在人知<lb/>
　　　洞仙歌<hi>桺花</hi>
一團嬌軟是將春揉做撩亂隨風到何處自長亭人去<lb/>
後烟草萋迷歸未定裝㸃離愁無數　飄揚無箇事剛<lb/>
<pb n="KR4j0066_WYG_011-11b"/>
被縈牽長是黃昏怕㣲雨記那囘深院靜簾幕低垂花<lb/>
陰下霎時畱住又只恐伊家忒疎狂更驀地和春帶將<lb/>
歸去<lb/>
　　　小沖山<hi>立春</hi>
誰勸東風臘裏来不知天待雪惱江梅東郊寒色尚徘<lb/>
徊雙綵燕飛傍鬢雲堆　玉冷曉粧臺冝春金縷字拂<lb/>
香腮紅羅先綉踏青鞋春猶淺花信更須催<lb/>
　　　木蘭花<hi>美人書字</hi>
<pb n="KR4j0066_WYG_011-12a"/>
沉吟不語晴窗畔小字銀鈎題欲遍雲情散亂未成篇<lb/>
花骨欹斜終帶軟　重重説盡情和怨珍重提携常在<lb/>
眼暫時得近玉尖纖翻羡縷金紅象管<lb/>
　　　清平樂<hi>閨情</hi>
露花煙栁春思濃如酒幾陣狂風新雨後滿地落紅鋪<lb/>
綉　風流何處疎狂厭厭恨結柔腸又是危䦨獨倚一<lb/>
川煙草斜陽<lb/>
　　　葉少藴<lb/>
<pb n="KR4j0066_WYG_011-12b"/>
　　　　名夢得自號石林居士妙齡秀發有文章盛<lb/>
　　　　名早受知於蔡元長建炎初召爲戸侍入翰<lb/>
　　　　苑恭大政以節度使致仕<lb/>
　　　賀新郎<hi>春晚</hi>
睡起流鶯語掩蒼苔房櫳向曉亂紅無數飛盡殘花無<lb/>
人見惟有垂楊自舞漸暖靄初囘輕暑寶扇重尋明月<lb/>
影暗塵侵尚有乗鸞女驚舊恨鎮如許　江南夢斷蘅<lb/>
臯渚浪黏天蒲萄漲綠半空煙雨無限樓前滄波意誰<lb/>
<pb n="KR4j0066_WYG_011-13a"/>
采蘋花寄取但悵望蘭舟容與萬里雲帆何日到送孤<lb/>
鴻目斷千山阻誰爲我唱金縷<lb/>
　　　江神子<hi>湘靈鼓瑟</hi>
銀濤無際捲蓬瀛落霞明暮雲平遥見青鸞紫鳯下層<lb/>
城二十五絃彈不盡空感慨有餘情　蒼梧雲水斷歸<lb/>
程巻霓旌為誰迎空有千行流淚寄幽貞舞罷魚龍雲<lb/>
海冷千古恨入江聲<lb/>
　　　浣溪沙<hi>重陽前一日</hi>
<pb n="KR4j0066_WYG_011-13b"/>
小雨初囘昨夜涼繞籬新菊巳催黃碧雲無際巻蒼茫<lb/>
　千里斷鴻供逺目十年芳草掛愁腸緩歌聊與送清<lb/>
觴<lb/>
　　　念奴嬌<hi>中秋燕客</hi>
洞庭波冷望氷輪初轉滄海沉沉萬頃孤光雲陣巻長<lb/>
笛吹破層陰洶湧三江銀濤無際遥帶五湖深酒䦨歌<lb/>
罷至今鼉怒龍吟　囘首江海平生漂流容易散佳㑹<lb/>
難尋縹緲髙城風露爽獨倚危檻重臨醉倒清樽嫦娥<lb/>
<pb n="KR4j0066_WYG_011-14a"/>
應笑猶有向来心廣寒宫殿爲余聊借瓊林<lb/>
　　　虞美人<hi>雨後置酒林檎花下</hi>
落花已作風前舞又送黃昏雨曉来庭院半殘紅惟有<lb/>
㳺絲千丈舞晴空　殷勤花下重携手更盡樽中酒美<lb/>
人不用歛歌眉我亦多情無奈酒䦨時<lb/>
　　　醉蓬莱<hi>上已日有懷許下西湖</hi>
問春風何事斷送繁紅便拚歸去牢落征途笑行人羈<lb/>
旅一曲陽關斷雲殘靄做渭城朝雨欲寄離愁綠隂千<lb/>
<pb n="KR4j0066_WYG_011-14b"/>
囀黃鸝空語　遥想湖邊浪揺空翠絃筦風髙亂花飛<lb/>
絮曲水流觴有山翁行處翠袖朱欄故人應也弄畫船<lb/>
煙浦㑹寫相思尊前為我重翻新句<lb/>
　　　鷓鴣天<hi>元夕</hi>
夾路行歌盡落梅篆煙香細褭寒灰雲移碧海三山近<lb/>
月破中天九陌開　追樂事惜多才車聲遥聽殷晴雷<lb/>
十年夢斷鈞天奏猶記流霞醉後杯<lb/>
　　　曾公袞<lb/>
<pb n="KR4j0066_WYG_011-15a"/>
　　　　名紆號空青先生子宣之子官至中奉大夫<lb/>
　　　　直寶文閣<lb/>
　　　臨江仙<hi>感舊</hi>
後院短墻臨綠水春風急管繁絃問誰親按小嬋娟玉<lb/>
堂真學士琳館地行仙　安得此身来此處依稀一夢<lb/>
梨園江南刺史謾垂涎㨿鞍腸巳斷何况到尊前<lb/>
　　　洞仙歌<hi>感舊</hi>
相如當日曾奏凌雲賦落筆縱橫妙風雨記揚鞭輦路<lb/>
<pb n="KR4j0066_WYG_011-15b"/>
同醉金明因勝賞不管重城已暮　舊㳺如夢覺零落<lb/>
朋儕遺墨淋漓尚如故况神州北望今已丘墟傷白璧<lb/>
久埋黃土但一似靈光巋然在悵明月清風更無𤣥度<lb/>
　　　菩薩鬘<hi>月夜</hi>
山光冷浸清溪底溪光直到柴門裏卧對白蘋洲欹眠<lb/>
數釣舟　溪山無限好恨不相逢早老病獨醒多如此<lb/>
良夜何<lb/>
　　　曾純甫<lb/>
<pb n="KR4j0066_WYG_011-16a"/>
　　　　名覿號海野東都故老及見中興之盛者詞<lb/>
　　　　多感慨如金人捧露盤憶秦娥等曲悽然有<lb/>
　　　　黍離之感<lb/>
　　　金人捧露盤<hi>庚寅春奉使過京師</hi>
記神京繁華地舊㳺蹤正御溝春水溶溶平康巷陌綉<lb/>
鞍金勒躍青驄解衣沽酒醉絃筦桺綠花紅　到如今<lb/>
餘霜鬢嗟前事夢魂中但寒煙滿目飛蓬雕欄玉砌空<lb/>
餘三十六離宫塞笳驚起暮天鴈寂寞東風<lb/>
<pb n="KR4j0066_WYG_011-16b"/>
　　　南柯子<hi>元夜</hi>
璧月窺紅粉金蓮映綵山東風絲管滿長安移下十洲<lb/>
三島在人間　兩兩人初散厭厭夜向䦨倦粧殘醉怯<lb/>
輕寒手撚玉梅無緒倚䦨干<lb/>
　　　憶秦娥<hi>邯鄲道上望叢臺有感</hi>
風蕭瑟邯鄲古道傷行客傷行客繁蕐一瞬不堪思憶<lb/>
　叢臺歌舞無消息金尊玉管空陳迹空陳迹連天草<lb/>
樹暮雲凝碧<lb/>
<pb n="KR4j0066_WYG_011-17a"/>
　　　朝中措<hi>維揚感懷</hi>
雕車南陌碾香塵一夢尚如新囘首舊逰何在桺烟花<lb/>
霧迷春　如今霜鬢愁停短棹懶傍清尊二十四橋風<lb/>
月尋思只有銷䰟<lb/>
　　　蝶戀花<hi>惜春</hi>
翠箔垂雲香噴霧年少疎狂載酒尋芳路多少惜花春<lb/>
意緖勸人金盞歌金縷　桃杏飄零風景暮只有閒愁<lb/>
不逐流年去舊事而今誰共語畫樓空指行雲處<lb/>
<pb n="KR4j0066_WYG_011-17b"/>
　　　訴衷情<hi>宫怨</hi>
建章宫殿晚生寒飛雪㸃朱䦨舞腰緩隨檀板輕絮殢<lb/>
春閒　愁思亂酒腸慳漏將殘玉人今夜滴粉搓酥應<lb/>
歛眉山<lb/>
　　　感皇恩<hi>重到臨安作</hi>
依舊惜春心花枝常好只恐尊前被花笑少年青鬢耐<lb/>
得幾畨重到舊歡慵記省如天杳　綺陌青門斜陽芳<lb/>
草今古銷沈送人老帝城春事又是等閒來了亂紅随<lb/>
<pb n="KR4j0066_WYG_011-18a"/>
過雨鶯聲悄<lb/>
　　　眼兒媚<hi>閨思</hi>
花近清明晚風寒錦幄獸香殘醺醺醉裏匆匆相見重<lb/>
聽哀彈　春情入指鶯聲碎危柱不勝絃十分得意一<lb/>
場輕夢淡月䦨干<lb/>
　　　南鄕子<hi>别意</hi>
霜月晚雲收蕭瑟西風滿院秋雅㑹難期嗟易散遲畱<lb/>
把酒聽歌且勸酬　萬事拚悠悠只有情親未易休後<lb/>
<pb n="KR4j0066_WYG_011-18b"/>
夜扁舟煙浪裏囘頭葉葉丹楓總是愁<lb/>
　　　阮郎歸<hi>上苑初夏侍宴池上雙飛新燕掠水而去得㫖賦之</hi>
栁陰庭館占風光呢喃清晝長碧波新漲小池塘雙雙<lb/>
蹴水忙　萍散漫絮飄揚輕盈體態狂為憐流去落紅<lb/>
香銜將歸畫梁<lb/>
　　　沁園春<hi>初冬夜坐聞淮上㨗音次韻</hi>
更漏迢迢乍寒天氣畫燭對床正井梧飄砌邊鴻度月<lb/>
故人何處水逺山長老去功名年来情緒寛盡寒衣銷<lb/>
<pb n="KR4j0066_WYG_011-19a"/>
舊香除非是仗蠻牋象管時伴吟窗　詞章莫話行藏<lb/>
且喜見㨗書来帝鄕看鋭師雲合妖氛電掃隋堤官栁<lb/>
依舊成行夢繞它年青門紫陌對酒花前歌正當空成<lb/>
恨奈潘郎兩鬢新㸃呉霜<lb/>
　　　菩薩鬘<hi>次韻龍深甫春日即事</hi>
杏花寒食佳期近一簾煙雨琴書潤砌下水潺潺玉笙吹<lb/>
莫寒　陽臺雲易散徃事尋思懶花底醉相扶當時人<lb/>
在無<lb/>
<pb n="KR4j0066_WYG_011-19b"/>
　　　採桑子<hi>清明</hi>
清明池館晴還雨綠漲溶溶花裏逰蜂宿粉棲香錦繡<lb/>
中　玉簫聲斷人何處依舊春風萬㸃愁紅亂逐煙波<lb/>
總向東<lb/>
　　　桺梢青<hi>侍宴禁中和張知閣應制作</hi>
梅粉輕勻和風布暖香逕無塵鳯閣凌虚龍池澄碧芳<lb/>
意鱗鱗　清時酒聖花神見内苑風光又新一部仙韶<lb/>
九曲鸞仗天上長春<lb/>
<pb n="KR4j0066_WYG_011-20a"/>
　　　曾谹父<lb/>
　　　　名惇以故相之孫工文辭播在樂府平康皆<lb/>
　　　　習歌之有詞一巻謝景思爲序<lb/>
　　　念奴嬌<hi>送淮漕錢處和</hi>
繡衣直指問凌風一笑翩然何許詔出層霄持漢節千<lb/>
里秋風淮浦鑑逺江山竹西歌吹曾被腥膻汚須君椽<lb/>
筆為渠一洗塵土　休厭共倒金荷翠眉重為唱渭城<lb/>
朝雨看即揚鞭歸騎穩還指鬱葱深處寶帶兼金蕐韀<lb/>
<pb n="KR4j0066_WYG_011-20b"/>
新綉直上雲霄去囘頭莫忘玉霄今夜風露<lb/>
　　　訴衷情<hi>别意</hi>
鄞江雲氣近蓬莱花桺滿城隈風流謝守相遇應覆故<lb/>
人杯　煙浪暖錦㠶囘莫徘徊玉霄亭下芍藥荼䕷都<lb/>
望歸来<lb/>
　　　浣溪沙<lb/>
無數春山展畫屏無窮煙栁照溪明花枝缺處小舟橫<lb/>
　紫禁正湏紅藥句清江莫與白鷗盟主人元自是仙<lb/>
<pb n="KR4j0066_WYG_011-21a"/>
卿<lb/>
　　　吕居仁<lb/>
　　　　名本中號紫㣲申公之孫舜徒之子嘗集江<lb/>
　　　　西宗𣲖詩紹興初賜進士第除右史中書舍<lb/>
　　　　人<lb/>
　　　滿江紅<hi>幽居</hi>
東里先生家何在山陰溪曲對一川平野數間茅屋昨<lb/>
夜江頭新雨過門前流水清如玉抱小橋囘合栁參天<lb/>
<pb n="KR4j0066_WYG_011-21b"/>
揺新綠　疎籬下叢叢菊虛簷外蕭蕭竹歎古今得失<lb/>
是非榮辱須信人生歸去好世間萬事何時足問此春<lb/>
春醸酒何如今朝熟<lb/>
　　　採桑子<hi>别情</hi>
恨君不似江樓月南北東西南北東西只有相隨無别<lb/>
離　恨君却似江樓月暫滿還虧暫滿還虧待得團圓<lb/>
是幾時<lb/>
　　　菩薩鬘<hi>夜宴</hi>
<pb n="KR4j0066_WYG_011-22a"/>
髙樓只在斜陽裏春風淡蕩人都喜携客不嫌頻使君<lb/>
如酒醇　花光人不㑹月色須君醉月色與花光共成<lb/>
今夜長<lb/>
　　　南歌子<hi>旅思</hi>
驛路侵斜月溪橋度曉霜短籬殘菊一枝黄正是亂山<lb/>
深處過重陽　旅枕元無夢寒更毎自長只言江左好<lb/>
風光不道中原歸思轉凄涼<lb/>
　　　減字木蘭花<hi>憶舊</hi>
<pb n="KR4j0066_WYG_011-22b"/>
去年今夜同醉月明花樹下今夜江邉月暗長堤栁暗<lb/>
船　故人何處帶我離愁江外去来嵗花前還似今年<lb/>
憶去年<lb/>
　　　長相思<hi>閨詞</hi>
要相忘不相忘玉樹郎君月艶娘幾囘曾斷腸　欲下<lb/>
床却上床上得床来思舊鄉北風吹夢長<lb/>
　　　踏莎行<hi>梅雪</hi>
雪似梅花梅花似雪似和不似都奇絶惱人風味阿誰<lb/>
<pb n="KR4j0066_WYG_011-23a"/>
知請君問取南樓月　記得去年探梅時節老来舊事<lb/>
無人説為誰醉倒爲誰醒到今却怕輕離别<lb/>
　　　生查子<hi>離思</hi>
雙雙小鳯斜淡淡鴉兒穩一曲渭城歌栁色饒春恨<lb/>
離觴洗别愁酒盡愁難盡寶瑟鴈縱橫誰寄天涯信<lb/>
　　　又<hi>離思</hi>
人分南浦春酒把陽闗盞衣帶自無情頓為離人緩<lb/>
愁随苦海深恨逐前峰逺更聽斷腸猿一似聞絃鴈<lb/>
<pb n="KR4j0066_WYG_011-23b"/>
　　　蝶戀花<hi>春詞</hi>
巧語嬌鶯春未暮楊桺風流恰過池塘雨芳草滿庭花<lb/>
滿樹無情蝴蝶飛来去　睡起小奩香一縷玉篆囘紋<lb/>
等箇人分付桃葉不言人不語眉尖一㸃君知否<lb/>
　　　如夢令<hi>憶舊</hi>
海鴈橋邉春苦幾見落花飛絮重到栁行西懶問畫樓<lb/>
何處凝佇凝佇十頃荷花風雨<lb/>
　　　清平樂<hi>桺塘書事</hi>
<pb n="KR4j0066_WYG_011-24a"/>
桺塘新漲艇子操雙槳閒倚曲欄成悵望是處春愁一<lb/>
様　傍人幾㸃飛花夕陽又送棲鴉試問畫樓西畔暮<lb/>
雲恐近天涯<lb/>
　　　朱希真<lb/>
　　　　名敦儒博物洽聞東都名士南渡初以詞章<lb/>
　　　　擅名天資曠逺有神仙風致其西江月二曲<lb/>
　　　　辭淺意深可以警世之役役扵非望之福者<lb/>
　　　念奴嬌<hi>梅詞</hi>
<pb n="KR4j0066_WYG_011-24b"/>
見梅驚笑問經年何處收香藏白似語如愁却問我何<lb/>
苦紅塵久客觀裏栽桃仙家種杏到處成疎隔千林無<lb/>
伴淡然獨傲霜雪　且與管領春囘孤標争肯接雄蜂<lb/>
雌蝶豈是無情知受了多少凄涼風月寄驛人遥和羮<lb/>
心在忍使芳塵歇東風寂寞可人誰為攀折<lb/>
　　　水龍吟<hi>感事</hi>
放船千里凌波去略為呉山畱顧雲屯水府濤随神女<lb/>
九江東注北客翩然壯心偏感年華將暮念伊嵩舊隠<lb/>
<pb n="KR4j0066_WYG_011-25a"/>
巢由故友南柯夢遽如許　囘首妖氛未掃問人間英雄<lb/>
何處奇謀報國可憐無用塵昏白羽鐵鎖横江錦㠶衝<lb/>
浪孫郎良苦但愁敲桂櫂悲吟梁甫淚流如雨<lb/>
　　　採桑子<hi>亂後作</hi>
扁舟去作江南客旅鴈孤雲萬里煙塵囘首中原淚滿<lb/>
巾　碧山相映汀洲冷楓葉蘆根日落波平愁損辭鄉<lb/>
去國人<lb/>
　　　減字木蘭花<hi>懷感</hi>
<pb n="KR4j0066_WYG_011-25b"/>
古人誤我獨舞西風雙涙墮鶴去無蹤木落西陵返照<lb/>
紅　人間難住擲下酒杯何處去樓鎖鍾殘山北山南<lb/>
兩㸃烟<lb/>
　　　相見懽<hi>呉中</hi>
東風吹盡江梅橘花開舊日呉王宫殿長青苔　今古<lb/>
事英雄淚老相催常恨夕陽西去晩潮囘<lb/>
　　　西江月<hi>警悟</hi>
世事短如春夢人情薄似秋雲不湏計較苦勞心萬事<lb/>
<pb n="KR4j0066_WYG_011-26a"/>
元來有命　幸遇三杯酒美况逢一朶花新片時歡笑<lb/>
且相親明日隂晴未定<lb/>
　　　又<hi>自樂</hi>
日日深杯酒滿朝朝小圃花開自歌自舞自開懐且喜<lb/>
無拘無礙　靑史幾畨春夢紅塵多少竒才不湏計較<lb/>
與安排領取而今見在<lb/>
　　　卜筭子<hi>除夕</hi>
江上見新年年夜聽春雨有箇人人領略春粉涙紅輕<lb/>
<pb n="KR4j0066_WYG_011-26b"/>
注　深勸玉東西低唱黃金縷撚底梅花總是愁酒盡<lb/>
人歸去<lb/>
　　　鷓鴣天<hi>自述</hi>
我是清都山水郎天敎分付與疎狂曾批給雨支風劵<lb/>
屢上畱雲借月章　詩萬首酒千觴幾曾着眼看侯王<lb/>
玉樓金闕慵歸去且揷梅花醉洛陽<lb/>
　　　又<hi>嵗暮</hi>
檢盡厯頭冬又殘愛它風雪耐他寒拖條竹杖家家酒<lb/>
<pb n="KR4j0066_WYG_011-27a"/>
上箇籃輿處處山　添老大轉癡頑謝天敎我老来閒<lb/>
道人還了鴛鴦債紙帳梅花醉夣間<lb/>
　　　朱雍<lb/>
　　　　紹興中乞召試賢良有梅詞二巻行扵世<lb/>
　　　憶秦娥<hi>懐人</hi>
風蕭蕭驛亭春信期春潮期春潮黃昏浮動誰在江臯<lb/>
　碧雲冉冉橫溪橋瓊車未至餘香飄餘香飄一簾疎<lb/>
影月在花梢<lb/>
<pb n="KR4j0066_WYG_011-27b"/>
　　　好事近<hi>梅</hi>
春色爲誰来枝上半畱殘雪恰近小園香徑對霜林寒<lb/>
月　危欄悽斷笛聲長吹到偏嗚咽㝡好短亭歸路有<lb/>
行人先折<lb/>
　　　謁金門<lb/>
春太早十二玉樓初曉半額試粧深院悄相逢何草草<lb/>
　臨水幽香縹緲彷彿淡粧窺照恰值日邊人未到紛<lb/>
紛縈古道<lb/>
<pb n="KR4j0066_WYG_011-28a"/>
　　　張仲宗<lb/>
　　　　三山人紹興戊午之秋胡澹菴上書乞斬時<lb/>
　　　　相坐謫新州仲宗以詞送行後併得罪<lb/>
　　　賀新郎<hi>送胡邦衡謫新州</hi>
夢繞神州路悵秋風連營畫角故宫離黍底事崑崙傾<lb/>
砥柱九地黃流亂注聚萬落千村狐兔天意從来髙難<lb/>
問况人情易老悲如許更南浦送君去　凉生岸桺銷<lb/>
殘暑耿斜河疎星淡月斷雲微度萬里江山知何處囘<lb/>
<pb n="KR4j0066_WYG_011-28b"/>
首對床夜語鴈不到書成誰與目盡青天懷今古肯兒<lb/>
曹恩怨相爾汝舉大白唱金縷<lb/>
　　　又<hi>寄李伯紀丞相</hi>
曵杖危樓去斗垂天滄波萬頃月流煙渚掃盡浮雲風<lb/>
不定未放扁舟夜渡宿鴈落寒蘆深處悵望關河空弔<lb/>
影正人間鼻息鳴鼉鼓誰伴我醉中舞　十年一夢揚<lb/>
州路倚髙寒愁生故國氣吞驕虜要斬樓蘭三尺劒遺<lb/>
恨琵琶舊語謾暗澁銅花塵土喚取謫仙平章看過苕<lb/>
<pb n="KR4j0066_WYG_011-29a"/>
溪尚許垂綸否風浩蕩欲輕舉<lb/>
　　　滿江紅<hi>旅思</hi>
春水連天桃花浪幾畨風惡雲乍起逺山遮盡晩風還<lb/>
作綠徧芳洲生杜若楚㠶帶雨煙中落認向来沙觜共<lb/>
停橈傷飄泊　寒猶在衾偏薄腸欲斷愁難着倚蓬窗<lb/>
無寐引杯孤酌寒食清明都過了可憐孤負年時約想<lb/>
小樓日日望歸舟人如削<lb/>
　　　蘭陵王<hi>春逰</hi>
<pb n="KR4j0066_WYG_011-29b"/>
巻珠箔朝雨輕陰乍閣䦨干外煙桺弄晴草芳侵堦映<lb/>
紅藥東風妬花惡吹落梢頭嫩萼屏山掩沉水倦熏中<lb/>
酒心情怕杯勺　尋思舊京洛正年少疎狂歌笑迷著<lb/>
障泥油壁催梳掠曾馳道同載上林携手燈夜初過早<lb/>
共約又爭信漂泊　寂寞念行樂甚粉淡衣襟音斷絃<lb/>
索瓊枝壁月春如昨悵别後華表那囘雙鶴相思除是<lb/>
向醉裏暫忘却<lb/>
　　　又<hi>春思</hi>
<pb n="KR4j0066_WYG_011-30a"/>
綺霞散空碧畱晴向晚東風裏天氣困人時節秋千閉<lb/>
深院簾旌翠波颭窗影殘紅一線春光好花臉栁腰勾<lb/>
引芳菲閙鶯燕　閒愁費消遣想娥緑輕顰鸞鑑新怨<lb/>
單衣欲試寒猶淺羞衾鳯空展塞鴻難托誰問潛寛舊<lb/>
帶眼念人似天逺　迷戀畫堂宴看㝡樂王孫濃艶爭<lb/>
勸蘭膏寶篆春宵短擁檀板低唱玉杯重暖衆中先醉<lb/>
謾倚檻早夢見<lb/>
　　　念奴嬌<hi>秋思</hi>
<pb n="KR4j0066_WYG_011-30b"/>
江天雨霽正露荷擎翠風槐揺綠試問秦樓今夜裏秋<lb/>
到䦨干幾曲笑撚黃花重題紅葉無奈歸期促暮雲千<lb/>
里桂蕐初綻寒玉　有誰伴我凄涼除非分付與杯中<lb/>
醽醁水本無情山又逺囘首煙波雲木夢繞西園䰟飛<lb/>
南浦自古情難足舊遊何處落霞空映孤騖<lb/>
　　　石州慢<hi>初春感舊</hi>
寒水依痕春意漸囘沙際煙闊溪梅晴照生香冷蕋數<lb/>
枝争發天涯舊恨試看幾許銷䰟長亭門外山重疊不<lb/>
<pb n="KR4j0066_WYG_011-31a"/>
盡眼中青怕昏黃時節　情切畫樓深閉想見東風暗<lb/>
消肌雪辜負枕前雲雨樽前花月心期切處更有多少<lb/>
凄涼殷勤畱與歸時説到得再相逢恰經年離别<lb/>
　　　青玉案<hi>憶舊</hi>
蕐琚玉轡青絲鞚記年少金吾從花底朝囘珠翠擁曉<lb/>
鍾初斷宿酲猶帶綠瑣窗中夢　天涯相遇鞭鸞鳯老<lb/>
去堂成更情重月轉簷牙雲遶棟涼吹香霧酒迷歌扇<lb/>
春笋傳盃送<lb/>
<pb n="KR4j0066_WYG_011-31b"/>
　　　臨江仙<hi>荼䕷有感</hi>
鶯喚屏山驚睡起嬌羞湏索郎扶荼䕷斗帳罷熏爐翠<lb/>
穿珠落索香泛玉流酥　長記枕痕消醉色日髙猶倦<lb/>
粧梳一枝春痩想如初夢迷芳草路望斷素鱗書<lb/>
　　　浣溪沙<hi>别意</hi>
燕掠風簷欵欵飛艶桃穠李閙長堤騎鯨人去曉鶯啼<lb/>
　可意湖山畱我住斷腸煙水送君歸三春不是别離<lb/>
時<lb/>
<pb n="KR4j0066_WYG_011-32a"/>
　　　漁家傲<lb/>
樓外天寒山欲暮溪邉雪後藏雲樹小艇風斜沙嘴露<lb/>
流年度春光已向梅梢住　短夢今宵還到否葦村四<lb/>
望知何處客裏從来無意緖催歸去故園正要鶯花主<lb/>
　　　謁金門<hi>道山亭餞張椿老赴行在</hi>
風露底石上岸巾愁起月到房心天似水亂峰清影裏<lb/>
　此去登瀛須記今夕道山同醉春殿明年人共指玉<lb/>
皇香案吏<lb/>
<pb n="KR4j0066_WYG_011-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選續集巻一<lb/>
</p>
<p>
</p>
  </div>
<div>
                <head>花菴詞選續集巻二</head>
    <p>
<pb n="KR4j0066_WYG_012-1a"/>
欽定四庫全書<lb/>
　花菴詞選續集巻二　　　　宋　黃昇　撰<lb/>
　　宋詞<lb/>
　　　劉彦沖<lb/>
　　　　名子翬號屏山先生劉忠顯公之子朱文公<lb/>
　　　　之師有屏山文集行于世小詞附其後<lb/>
　　　驀山溪<hi>九日</hi>
浮煙冷雨此日還重九秋去又秋来但黃花年年依舊<lb/>
<pb n="KR4j0066_WYG_012-1b"/>
平臺戲馬無處問英雄茅舍小竹籬疎兀坐空搔首<lb/>
客來何有草草三杯酒一醉萬緣空休貪他金印如斗<lb/>
病翁老矣誰共賦歸與芟隴麥網溪魚未落它人後<lb/>
　　　滿庭芳<hi>和胡明仲桂花詞</hi>
秋入㣲陰涼生平逺小山愁絶天南似聞還斷飛䇿徧<lb/>
千巖葉底輕黃纂纂惱人是微裂芳緘翛然勝清真冷<lb/>
淡無艷寄塵凡　澄潭欹兩㟁波光揺動碧影相參任<lb/>
西風十里吹度松杉我自寒灰槁木凝神處不覺醺酣<lb/>
<pb n="KR4j0066_WYG_012-2a"/>
歸来晚飛花無迹明月滿空函<lb/>
　　　趙元鎭<lb/>
　　　　名鼎號得全居士為中興名相詞婉媚不減<lb/>
　　　　花間集<lb/>
　　　蝶戀花<hi>春思</hi>
盡日東風吹綠樹向晚輕寒數㸃催花雨年少淒凉天<lb/>
賦與更堪春思縈離緒　臨水髙樓携酒處曾倚哀絃<lb/>
歌斷黄金縷樓下水流何處去凭欄目送蒼煙暮<lb/>
<pb n="KR4j0066_WYG_012-2b"/>
　　　㸃絳唇<hi>春愁</hi>
香冷金爐夢囘鴛帳餘香嫩更無人問一枕江南恨<lb/>
消痩休文頓覺春衫褪清明近杏花吹盡薄暮東風𦂳<lb/>
　　　又<hi>惜别</hi>
惜别傷離此生此念無重數故人何處還送春歸去<lb/>
美酒一杯誰解歌金縷無情緒淡煙疎雨花落空庭暮<lb/>
　　　賀聖朝<hi>秋思</hi>
斷霞收盡黄昏雨滴梧桐疎樹簾櫳不巻夜沉沉鎖一<lb/>
<pb n="KR4j0066_WYG_012-3a"/>
庭風露　天涯人逺心期夢悄苦長宵難度知它窗外<lb/>
促織兒有許多言語<lb/>
　　　浣溪沙<hi>美人</hi>
艷艷春嬌入眼波勸人金盞緩聲歌不禁粉淚揾香羅<lb/>
　暮雨朝雲相見少落花流水别離多寸腸爭柰此情<lb/>
何<lb/>
　　　畫堂春<hi>春日</hi>
空籠簾影隔垂楊夢囘芳草池塘杏花枝上蝶雙雙春<lb/>
<pb n="KR4j0066_WYG_012-3b"/>
晝初長　強理雲鬟臨照暗彈粉涙沾裳自憐容艶惜<lb/>
流光無限思量<lb/>
　　　醉桃園<hi>春晚</hi>
青春不與花為主花正開時春暮花下醉眠休訴看取<lb/>
春歸去　鶯愁蝶怨春知否欲問春歸何處只有一樽<lb/>
芳醑畱得青春住<lb/>
　　　人月圓<hi>中秋</hi>
連環寳瑟深深願結盡一生愁人間天上佳期勝賞今<lb/>
<pb n="KR4j0066_WYG_012-4a"/>
夜中秋　雅歌妍態常娥見了應羡風流芳樽美酒年<lb/>
年嵗嵗月滿髙樓<lb/>
　　　怨東風<hi>閨怨</hi>
寳鑑凌花瑩孤鸞慵照影魚書蝶夢兩消沉恨恨恨結<lb/>
盡丁香痩如楊桺雨疎雲冷　宿醉懨懨病羅巾空淚<lb/>
粉欲將逺意託湘絃悶悶悶香絮悠悠畫簾悄悄日長<lb/>
春困<lb/>
　　　滿江紅<hi>丁未九日南渡泊舟儀真江口</hi>
<pb n="KR4j0066_WYG_012-4b"/>
慘結秋隂西風送絲絲雨溼凝望眼征鴻幾字莫投沙<lb/>
磧欲向鄉關何處是水雲浩蕩連南北但修眉一抹有<lb/>
無中遥山色　天涯路江上客腸巳斷頭應白空搔首<lb/>
興嘆莫年離隔欲待忘憂除是酒奈酒行有盡愁無極<lb/>
便挽將江水入樽罍澆胸臆<lb/>
　　　西江月<hi>福唐别故人</hi>
世態浮雲易變時光飛箭難畱五年重見海東頭只有<lb/>
交情似舊　未盡别来深意難堪老去離愁青山迢逓<lb/>
<pb n="KR4j0066_WYG_012-5a"/>
水悠悠明日扁舟病酒<lb/>
　　　王民瞻<lb/>
　　　　名庭珪號瀘溪先生廬陵人棄官養志二十<lb/>
　　　　年紹興辛酉胡澹菴謫新州民瞻以詩送之<lb/>
　　　　云癡兒不了公家事男子要爲天下竒坐是<lb/>
　　　　除名編𨽻辰州<lb/>
　　　感皇恩<hi>畱别</hi>
一葉下西風寒生南浦椎鼓鳴鐃送君去長亭把酒却<lb/>
<pb n="KR4j0066_WYG_012-5b"/>
倩阿誰畱住樽前人似玉能畱否　醉中暫聽離歌幾<lb/>
許聽不能終涙如雨無情江水斷送扁舟何處歸時煙<lb/>
浪捲朱簾暮<lb/>
　　　㸃絳唇<hi>感舊</hi>
花外紅樓當時青鬢顔如玉淡煙殘燭醉入花間宿<lb/>
白髪相逢猶唱當時曲當時曲斷絃難續且盡杯中醁<lb/>
　　　鳯棲梧<hi>王彦㳟生日</hi>
瓊海無邊銀浪捲畫㦸朱樓縹緲雲間見當日使君曾<lb/>
<pb n="KR4j0066_WYG_012-6a"/>
擁傳海霞光裏時開讌　翠斚紅鱗吹酒面莫謂今朝<lb/>
人在天涯逺彩鳯銜書應不晩願公難老身長健<lb/>
　　　滿庭芳<hi>戊辰上元黄子餘席上時未有月</hi>
宿雨初收晚風㣲度萬家簾捲青煙暗塵隨馬人物似<lb/>
神仙試問天公借月天須放明月敎圎應移下廣寒宫<lb/>
殿燈火接星躔　盧川元古郡當時太守賔從俱賢到<lb/>
如今萬井歌吹喧闐花下紅粧賣酒時相遇曲水橋邉<lb/>
誰知道山城父老重見中興年<lb/>
<pb n="KR4j0066_WYG_012-6b"/>
　　　桃園憶故人<hi>辰州泛舟送郭景文周子康赴行在</hi>
催花一霎清明雨畱得東風且住兩㟁桺汀煙塢未放<lb/>
行人去　人如雙鵠雲間舉明夜扁舟何處只向武陵<lb/>
南渡便是長安路<lb/>
　　　李似之<lb/>
　　　　名彌遜自號筠翁中興初名士不附秦檜坐<lb/>
　　　　貶<lb/>
　　　聲聲慢<hi>木犀</hi>
<pb n="KR4j0066_WYG_012-7a"/>
龍涎燒就沈水熏成分明亂屑瓊瑰一朶才開人間十<lb/>
里先知此花大卽不大有許多瀟洒清竒較量盡謂勝<lb/>
如茉䔧賽得荼䕷　更被秋光掇送放些兒月照著陣<lb/>
風吹惱殺多情猛拚沉醉酬伊朝朝暮暮守定儘忙時<lb/>
也不相離睡夢裏膽瓶兒枕畔數枝<lb/>
　　　菩薩蠻<hi>别意</hi>
江城烽火連三月不堪對酒長亭别休作斷腸聲老来<lb/>
無涙傾　風髙㠶影疾目送舟痕碧錦字幾時来薰風<lb/>
<pb n="KR4j0066_WYG_012-7b"/>
無雁囘<lb/>
　　　張材甫<lb/>
　　　　名掄號蓮社居士南渡故老及見太平之盛<lb/>
　　　　者集中多應制詞<lb/>
　　　桺梢青<hi>侍宴</hi>
栁色初勻輕寒似水纎雨如塵一陣東風縠紋微皺碧<lb/>
沼鱗鱗　仙娥花月精神奏鳳管鸞絲鬭新萬嵗聲中<lb/>
九霞杯裏長醉芳春<lb/>
<pb n="KR4j0066_WYG_012-8a"/>
　　　蝶戀花<hi>海棠</hi>
前日海棠猶未破㸃㸃胭脂染就真珠顆今日重来花<lb/>
下坐亂鋪宫錦春無那　賸摘繁枝簪幾朶痛惜深憐<lb/>
只恐芳菲過醉倒何妨花底卧不湏紅袖来扶我<lb/>
　　　臨江仙<hi>禁中丹桂</hi>
玉宇涼生清禁曉丹葩色照晴空珊瑚敲碎小玲瓏人<lb/>
間無此種来自廣寒宫　雕玉䦨干深院靜嫣然凝笑<lb/>
西風曲屏須占一枝紅且圖欹醉枕香到夢䰟中<lb/>
<pb n="KR4j0066_WYG_012-8b"/>
　　　又<hi>車駕朝享景靈宫久雨一夕開霽</hi>
聞道彤庭森寶仗霜風逐雨驅雲六龍扶輦下青㝠香<lb/>
随鸞扇逺曰射赭袍明　簾捲天街人隘路滿城喜望<lb/>
清塵歡聲催起嶺梅春欲知天意好昨夜月華新<lb/>
　　　西江月<hi>瑞香</hi>
剪就碧雲閙葉刻成紫玉芳心淺春不怕峭寒侵暖徹<lb/>
薰籠瑞錦　花裏清芬獨歩樽前勝韻難禁飛香直到<lb/>
玉杯深消得厭厭痛飮<lb/>
<pb n="KR4j0066_WYG_012-9a"/>
　　　朝中措<hi>夜景</hi>
燈花挑盡夜將䦨斜掩小屏山一㸃凉蟾窺幔釧敲玉<lb/>
臂生寒　起来無緒爐薰燼冷桐葉聲乾都把沈思幽<lb/>
恨明朝分付眉端<lb/>
　　　燭影揺紅<hi>上元有懷</hi>
雙闕中天鳳樓十二春寒淺去年元夜奉宸游曾侍瑶<lb/>
池宴玉殿珠簾盡捲擁羣仙蓬壺閬苑五雲深處萬燭<lb/>
光中揭天絲管　馳隙流年恍如一瞬星霜換今宵誰<lb/>
<pb n="KR4j0066_WYG_012-9b"/>
念泣孤臣囘首長安逺可是塵緣未斷謾惆悵華胥夢<lb/>
短滿懷幽恨數㸃寒燈幾聲歸鴈<lb/>
　　　浣溪沙<hi>和曾純甫題謝氏小閣</hi>
築室崢嶸占寶峰退朝燕坐萬緣空出塵髙志抗㝠鴻<lb/>
　何日嘉招陪一笑看君豪飮釂千鍾試慿鄙句作先<lb/>
容<lb/>
　　　霜天曉角<hi>别恨</hi>
曉風揺幕欹枕聞殘角霜月可窗寒影金猊冷翠衾薄<lb/>
<pb n="KR4j0066_WYG_012-10a"/>
　舊恨無處着新愁還又作夜夜單于聲裏燈花共涙<lb/>
珠落<lb/>
　　　張安國<lb/>
　　　　名孝祥號于湖歴陽人以妙年射䇿魁天下<lb/>
　　　　不數載入直中書有紫㣲雅詞湯衡為序稱<lb/>
　　　　其平昔為詞未嘗著藁筆酣興健頃刻即成<lb/>
　　　　無一字無来處如歌頭凱歌諸曲駿發蹈厲<lb/>
　　　　寓以詩人句法者也<lb/>
<pb n="KR4j0066_WYG_012-10b"/>
　　　六州歌頭<lb/>
長淮望斷闗塞莽然平征塵暗霜風勁悄邉聲黯銷凝<lb/>
追想當年事殆天數非人力洙泗上絃歌地亦荆榛隔<lb/>
水氊鄉落日牛羊下區脱縱橫看名王宵獵騎火一川<lb/>
明笳鼓悲鳴遣人驚　念腰間箭匣中劍空埃蠧竟何<lb/>
成時易失心徒壮嵗將零渺神京干羽方懐逺静烽燧<lb/>
且休兵冠葢使紛馳騖若為情聞道中原遺老常南望<lb/>
翠葆霓旌使行人到此忠憤氣填膺有涙如傾<lb/>
<pb n="KR4j0066_WYG_012-11a"/>
　　　水調歌頭<hi>凱歌寄湖南安撫劉舍人</hi>
猩鬼嘯篁竹玉帳夜分弓少年荆楚劒客突騎錦襜紅<lb/>
千里風飛雷厲四校星流彗掃蕭斧挫春葱談笑青油<lb/>
幕日奏㨗書同　詩書帥黄閣老黑頭公家傳鴻寶祕<lb/>
略小試不言功聞道璽書頻下看即沙堤歸去帷幄且<lb/>
從容君王自神武一舉朔庭空<lb/>
　　　又<hi>舟過金山寺</hi>
江山自雄麗風露與髙寒寄聲月姊借我玉鑑此中看<lb/>
<pb n="KR4j0066_WYG_012-11b"/>
幽壑魚龍悲嘯倒影星辰揺動海氣夜漫漫擁起白銀<lb/>
闕危駐紫金山　表獨立飛玉佩整雲冠潄氷濯雪眇<lb/>
視萬里一毫端囘首三山何處聞道羣仙笑我要我欲<lb/>
俱還揮手從此去翳鳳更驂鸞<lb/>
　　　又<hi>隱靜寺觀雨寺有碧霄泉</hi>
青嶂度雲氣幽壑舞囘風江神助我雄觀喚起碧霄龍<lb/>
電掣金蛇千丈雷震靈鼉萬疊洶洶欲崩空盡瀉銀潢<lb/>
水散入寶蓮宫　坐中客凌積翠看奔洪人間應失匕<lb/>
<pb n="KR4j0066_WYG_012-12a"/>
箸惟我獨從容凈洗從来塵垢潤及無邉枯槁造物不<lb/>
言功天宇忽開霽日在五雲東<lb/>
　　　滿江紅<hi>秋懐</hi>
秋滿灕源瘴雲淨曉山如簇動逺思空江小艇髙丘喬<lb/>
木䇿䇿西風雙鬢底暉暉斜日朱欄曲試側身囘首望<lb/>
京華迷南北　思歸夢天邉鵠遊宦事蕉中鹿想一年<lb/>
好處砌紅堆綠羅帕分柑霜落齒氷盤剝芡珠盈掬借<lb/>
春纎縷鱠搗金虀新篘熟<lb/>
<pb n="KR4j0066_WYG_012-12b"/>
　　　念奴嬌<hi>欲雪呈朱漕</hi>
朔風吹雨送凄凉天意垂垂欲雪萬里南荒雲霧滿弱<lb/>
水蓬莱相接凍合龍崗寒侵銅柱碧海氷澌結慿髙一<lb/>
笑問君何處炎熱　家在楚尾呉頭歸期猶未對此驚<lb/>
時節記得年時貂帽煖鐵馬千羣觀獵狐兔成車歌鍾<lb/>
殷地歸踏層城月持盃且醉不湏北望凄切<lb/>
　　　又<hi>洞庭</hi>
洞庭青草近中秋更無一㸃風色玉界瓊田三萬頃着<lb/>
<pb n="KR4j0066_WYG_012-13a"/>
我扁舟一葉素月分輝銀河共影表裏俱澄徹怡然心<lb/>
㑹妙處難與君説　應念嶺海經年孤光自照肝肺皆<lb/>
氷雪短髪蕭騷襟袖冷穏泛滄浪空濶盡挹西江細傾<lb/>
北斗萬象為賔客扣舷一笑不知今夕何夕<lb/>
　　　又<hi>離思</hi>
星沙初下望重湖逺水長雲漠漠一葉扁舟誰念我今<lb/>
日天涯飄泊平楚南來大江東去處處風波惡呉中何<lb/>
地滿懐俱是離索　長記送我行時綠波亭上泣透青<lb/>
<pb n="KR4j0066_WYG_012-13b"/>
羅薄檣燕低飛人去後依舊湘城簾幕不盡山川無窮<lb/>
烟浪辜負秦樓約漁歌聲斷為君雙涙傾落<lb/>
　　　木蘭花<hi>離思</hi>
送歸雲去鴈淡寒彩滿溪樓正佩解湘腰釵孤楚鬢鸞<lb/>
鑑分收凝情望行處路但疎煙逺樹織離憂只有樓前<lb/>
溪水伴人清淚長流　霜蕐夜永逼衾裯喚誰護衣篝<lb/>
念粉館重来芳塵未掃爭見嬉逰情知悶来殢酒奈囘<lb/>
腸不醉只添愁脉脉無言竟日斷䰟雙騖南州<lb/>
<pb n="KR4j0066_WYG_012-14a"/>
　　　又<hi>别情</hi>
紫簫吹散後恨燕子只空樓念璧月長虧玉簪中折覆<lb/>
水難收青鸞送碧雲句道霞扄霧鎖不堪憂情與文梭<lb/>
共織怨隨宫葉同流　人間天上兩悠悠暗涙洒燈篝<lb/>
記谷口園林當時驛舍夢裏曾逰銀屏低聞笑語但夢<lb/>
時冉冉醒時愁擬把菱花一半試尋髙價皇州<lb/>
　　　雨中花<hi>長沙</hi>
一葉凌波十里御風煙鬟雨鬢蕭蕭認得江臯玉佩水<lb/>
<pb n="KR4j0066_WYG_012-14b"/>
館氷綃秋净明霞乍吐曙凉宿靄初消恨微顰不語欲<lb/>
進還休凝佇超遥　神交冉冉愁思盈盈斷䰟欲遣誰<lb/>
招還似待青鸞傳信烏鵲成橋悵望胎仙琴叠羞看翡<lb/>
翠蘭苕夢囘人逺紅雲一片天際笙簫<lb/>
　　　驀山溪<hi>春情</hi>
雄風豪雨時節清明近簾幙起輕寒煖紅爐笑翻灰燼<lb/>
陰藏遲日欲驗幾多長綉工慵圍棊倦香篆頻銷印<lb/>
茂林芳逕綠變紅添潤桃杏意酣酣占前頭一畨花信<lb/>
<pb n="KR4j0066_WYG_012-15a"/>
華堂尊酒但作艶陽歌禽聲喜流雲盡明日春逰俊<lb/>
　　　鷓鴣天<hi>長沙餞劉樞密</hi>
浴殿西頭白玉堂湘江東畔碧油幢北辰躔次占星象<lb/>
南斗山川解印章　随歩武借恩光送君先促舍人裝<lb/>
他年真肯傳衣鉢今日先須釂一觴<lb/>
　　　又<hi>春情</hi>
日日青樓醉夢中不知樓外已春濃杏花未遇疎疎雨<lb/>
楊桺初揺短短風　扶画鷁躍花驄湧金門外小橋東<lb/>
<pb n="KR4j0066_WYG_012-15b"/>
行行又入笙歌裏人在珠簾第幾重<lb/>
　　　菩薩鬘<hi>舟中</hi>
十年長作江南客檣竿又挂西風席白鳥去邉明楚山<lb/>
無數青　倒冠仍落佩我醉君同醉試問識君不青山<lb/>
與白鷗<lb/>
　　　又<hi>杏花</hi>
東風約略吹羅幕一簷細雨春陰薄試把杏花看溼紅<lb/>
嬌暮寒　佳人雙玉枕烘醉鴛鴦錦折得㝡繁枝暖香<lb/>
<pb n="KR4j0066_WYG_012-16a"/>
生翠幃<lb/>
　　　鵲橋仙<lb/>
橫波滴素遥山蹙翠江北江南腸斷不知何處御風来<lb/>
雲霧裏釵橫鬢亂　香羅叠恨鸞牋冩意付與瑶臺女<lb/>
伴醉時言語醒時愁道說與醒時休看<lb/>
　　　又<hi>梅</hi>
吹香成陣飛花如雪不那朝来風雨可憐無處避春寒<lb/>
但玉立仙衣數縷　清愁萬斛柔腸千結醉裏一時分<lb/>
<pb n="KR4j0066_WYG_012-16b"/>
付勸君不用嘆飄零待結子成陰歸去<lb/>
　　　西江月<hi>黃陵廟</hi>
滿載一船明月平鋪千里秋江波神畱我看斜陽喚起<lb/>
鱗鱗細浪　明日風囘更好今朝露宿何妨水晶宫裏<lb/>
奏霓裳凖擬岳陽樓上<lb/>
　　　又<hi>洞庭</hi>
問訊湖邉春色重来又是三年東風吹我過湖船楊桺<lb/>
絲絲拂面　世路如今巳慣此心到處悠然寒光亭下<lb/>
<pb n="KR4j0066_WYG_012-17a"/>
水連天飛起沙鷗一片<lb/>
　　　又<hi>爲劉樞密太夫人壽</hi>
疇昔通家事契卽今兩鎮交承起居樞密太夫人綠髮<lb/>
斑衣相映　乞得神仙九醖祝敎福禄千春台星直上<lb/>
壽星明長見問䦨鼎盛<lb/>
　　　憶秦娥<hi>雪</hi>
雲垂幕陰風慘淡天花落天花落千林瓊玖滿空鸞鶴<lb/>
　征車渺渺穿華薄路迷迷路增離索增離索楚溪山<lb/>
<pb n="KR4j0066_WYG_012-17b"/>
水碧湘樓閣<lb/>
　　　又<hi>梅</hi>
梅花發寒梢挂着瑶臺月瑶臺月和羮心事履霜時節<lb/>
　斷橋流水聲嗚咽行人立馬空愁絶空愁絶爲誰凝<lb/>
佇為誰攀折<lb/>
　　　又<hi>元夕</hi>
元宵節鳳樓相對鼇山結鼇山結香塵随歩栁梢㣲月<lb/>
　多情又見珠簾揭㳺人不放笙歌歇笙歌歇曉煙輕<lb/>
<pb n="KR4j0066_WYG_012-18a"/>
散帝城宫闕<lb/>
　　　吳彦髙<lb/>
　　　　名激先朝故臣米元章之壻<lb/>
　　　春從天上来<hi>㑹寧府遇老姬善鼔瑟自言梨園舊籍</hi>
海角飄零嘆漢苑秦宫墜露飛螢夢裏天上金屋銀屏<lb/>
歌吹競舉青冥問當時遺譜有絶藝鼓瑟湘靈促哀彈<lb/>
似林鶯嚦嚦山澑泠泠　梨園太平樂府醉幾度春風<lb/>
鬢變星星舞徹中原塵飛滄海風雪萬里龍庭寫寒笳<lb/>
<pb n="KR4j0066_WYG_012-18b"/>
幽怨人憔悴不似丹青酒㣲醒一軒涼月燈火青熒<hi>三山</hi>
<hi>鄭中卿從張貴謨使北曰聞有歌之者</hi>
　　　青衫溼<hi>宴北人張侍御家有感</hi>
南朝千古傷心地還唱後庭花舊時王謝堂前燕子飛<lb/>
入人家　恍然在遇天姿勝雪宫鬢堆鴉江州司馬青<lb/>
衫溼淚同是天涯<hi>右二曲皆精妙悽婉惜無人拈出今録入選必有能知其味者</hi>
　　　楊廷秀<lb/>
　　　　名萬里號誠齋吉州人以道德風節照映一<lb/>
<pb n="KR4j0066_WYG_012-19a"/>
　　　　世實為四朝壽俊<lb/>
　　　念奴嬌<hi>上章乞休置戲作小詞自賀</hi>
老夫歸去有三徑足可長拖衫袖一道官銜清徹骨别<lb/>
有監臨主守主守清風監臨明月兼管栽花桺登山臨<lb/>
水作詩三首兩首　休説白日昇天莫誇金印斗大懸<lb/>
雙肘且説廬陵新盛事三箇閒人眉壽揀罷軍貟歸農<lb/>
押録致政誠齋叟只愁醉殺螺江門外私酒<hi>吉有螺江門</hi>
　　　憶秦娥<hi>初春</hi>
<pb n="KR4j0066_WYG_012-19b"/>
新春早春前十日春歸了春歸了落梅如雪桃野紅小<lb/>
　老夫不管春催老只圖爛醉花前倒花前倒兒扶歸<lb/>
去醒來窗曉<lb/>
　　　吳大年<lb/>
　　　　名億渡江初人<lb/>
　　　燭影揺紅<hi>元夕</hi>
樓雪初消麗譙吹罷單于晩使君千炬起班春歌吹香<lb/>
風煖十里珠簾盡捲人正在蓬壺閬苑賣薪買酒立馬<lb/>
<pb n="KR4j0066_WYG_012-20a"/>
傳觴昇平重見　誰識鼇頭去年曾侍傳柑宴至今衣<lb/>
袖帶天香行處氤氲滿巳是春宵苦短更莫遣歡逰意<lb/>
懶細聽歸路璧月光中玉簫聲逺<lb/>
　　　南鄉子<hi>江上</hi>
江上雪初消暖日晴烟弄桺條認得裙腰芳草綠䰟銷<lb/>
曾折梅花過斷橋　潘鬢為誰凋長恨金閨閉阿嬌遥<lb/>
想晚粧呵手罷夭饒更傍朱唇暖玉簫<lb/>
　　　范至能<lb/>
<pb n="KR4j0066_WYG_012-20b"/>
　　　　名成大號石湖居士孝宗朝入參大政詩文<lb/>
　　　　超絶三髙亭記天下之人誦之嘗為蜀帥毎<lb/>
　　　　有篇章即日傳布人以先覩為快<lb/>
　　　眼兒媚<hi>萍鄉道中乍晴卧輿中困甚小憇桺塘</hi>
酣酣日脚紫煙浮妍暖破輕裘困人天色醉人花氣午<lb/>
夢扶頭　春慵恰似春塘水一片縠紋愁溶溶曵曵東<lb/>
風無力欲皺還休<lb/>
　　　一落索<hi>南浦舟中與江西帥漕酌别夜後忽大雪</hi>
<pb n="KR4j0066_WYG_012-21a"/>
画㦸錦車皆雅故簫鼓畱連客住南浦春波莫難忘羅<lb/>
韈生塵處　明日船旗應不駐且唱斷腸新句捲盡珠<lb/>
簾雨雪花一夜随人去<lb/>
　　　菩薩鬘<hi>元夕立春</hi>
雪林一夜收寒了東風恰向燈前到今夕是何年新春<lb/>
新月圎　綺叢香霧隔猶記醒狂客畱取縷金幡夜蛾<lb/>
相竝看<lb/>
　　　又<hi>湘東驛</hi>
<pb n="KR4j0066_WYG_012-21b"/>
客行忽到湘東驛明朝真是瀟湘客晴碧萬重雲幾時<lb/>
逢故人　江南如塞北别後書難得先自鴈来稀那堪<lb/>
春半時<lb/>
　　　滿江紅<hi>清江風帆甚快作此與客劇飮歌之</hi>
千古東流聲捲地雲濤如屋横浩𣺌檣竿十丈不勝㠶<lb/>
腹夜雨翻江春浦漲船頭鼓急風初熟似當年呼禹亂<lb/>
黄川飛梭速　擊楫誓空驚俗休拊髀都生肉任炎天<lb/>
氷海一杯相屬荻笋蔞芽新入饌鵾絃鳳吹能翻曲笑<lb/>
<pb n="KR4j0066_WYG_012-22a"/>
人間何處似尊前添銀燭<lb/>
　　　謁金門<hi>冝春道中野塘春水可喜有懐舊隱</hi>
塘水碧仍帶麴塵顔色泥泥縠紋無氣力東風如愛惜<lb/>
　恰似越来溪側也有一雙鸂鶒只欠栁絲千百尺繫<lb/>
船春弄笛<lb/>
　　　秦樓月<hi>寒食日湖南提舉胡元髙家席上聞琴</hi>
湘江碧故人同作湘中客湘中客東風囘鴈杏花寒食<lb/>
　温温月到藍橋側醒心絃裏春無極春無極明朝殘<lb/>
<pb n="KR4j0066_WYG_012-22b"/>
夢馬嘶南陌<lb/>
　　　陸務觀<lb/>
　　　　名㳺號放翁山隂人官至煥章閣待制劉漫<lb/>
　　　　塘云范至能陸務觀以東南文墨之彦至能<lb/>
　　　　爲蜀帥務觀在幕府主賓唱酬短章大篇人<lb/>
　　　　爭傳誦之<lb/>
　　　水龍吟<hi>春日逰摩訶池</hi>
摩訶池上追逰路紅綠參差春晩韶光妍媚海棠如醉<lb/>
<pb n="KR4j0066_WYG_012-23a"/>
桃花欲暖挑菜初閒禁烟將近一城絲管看金鞍爭道<lb/>
香車飛葢爭先占新亭館　惆悵年華暗換黯銷䰟雨<lb/>
收雲散鏡奩掩月釵梁拆鳯秦箏斜鴈身在天涯亂山<lb/>
孤壘危樓飛觀歎春来只有楊花和恨向東風滿<lb/>
　　　沁園春<hi>别恨</hi>
一别秦樓轉眼新春又近放燈憶盈盈倩笑纎纎柔握<lb/>
雪香花語玉暖酥凝念逺愁腸傷春病思自怪平生殊<lb/>
未曾君知否漸香消蜀錦淚漬呉綾　難求繫日長繩<lb/>
<pb n="KR4j0066_WYG_012-23b"/>
况倦客飄零少舊朋但江郊鴈起漁村笛怨寒缸委燼<lb/>
孤硯生氷水繞山圍烟昏雲慘縱有髙臺常怯登銷魂<lb/>
處是魚箋不到蘭夢無慿<lb/>
　　　月照梨花<hi>閨思</hi>
霽景風軟烟江春漲小閣無人綉簾半上花外姊妹相<lb/>
呼約樗蒲　修蛾忘了章臺様細思一餉感事添惆悵<lb/>
胷酥臂玉消減擬覓雙魚倩傳書<lb/>
　　　又<hi>閨思</hi>
<pb n="KR4j0066_WYG_012-24a"/>
悶已縈損那堪多病幾曲屏山伴人晝静梁燕催起猶<lb/>
慵換熏籠　新愁舊恨何時盡漸凋綠鬢小雨知花信<lb/>
芳牋寄與何處綉閣珠櫳桺陰中<lb/>
　　　夜遊宫<hi>記夢</hi>
雪曉鳴笳亂起夢逰處不知何地鐵騎無聲望似水想<lb/>
闗河雁門西青海際　睡覺寒燈裏漏聲斷月斜窗紙<lb/>
自許封矦在萬里有誰知鬢雖殘心未死<lb/>
　　　又<hi>宴席</hi>
<pb n="KR4j0066_WYG_012-24b"/>
宴罷珠簾半捲畫簷外蠟香人散翠霧霏霏漏聲斷倚<lb/>
香肩看中庭花影亂　宛是髙唐館寶奩炷麝烟初煖<lb/>
璧月何妨夜夜滿擁芳柔恨今年寒尚淺<lb/>
　　　臨江仙<hi>晩春</hi>
鳩雨催成新綠燕泥收盡殘紅春光還與美人同論心<lb/>
空眷眷分袂却匆匆　只道真情易寫那知怨句難工<lb/>
水流雲散各西東半廊花院月一㡌栁橋風<lb/>
　　　釵頭鳳<hi>閨詞</hi>
<pb n="KR4j0066_WYG_012-25a"/>
紅酥手黄縢酒滿城春色宫墻栁東風惡歡情薄一懐<lb/>
愁緒幾年離索錯錯錯　春如舊人空痩淚痕紅浥鮫<lb/>
綃透桃花落閒池閣山盟雖在錦書難托莫莫莫<lb/>
　　　浪淘沙<hi>别恨</hi>
緑樹暗長亭幾把離尊陽闗常恨不堪聞何况今朝秋<lb/>
色裏身是行人　清涙浥羅巾各自消䰟一江離恨恰<lb/>
平分安得千尋橫鐵鎖截斷江津<lb/>
　　　南鄉子<hi>賦歸</hi>
<pb n="KR4j0066_WYG_012-25b"/>
歸夢寄呉檣水驛江程去路長想見芳洲初繫纜斜陽<lb/>
烟樹參差認武昌　愁鬢㸃新霜曾是朝衣染御香重<lb/>
到故鄉交舊少凄凉却恐他鄉勝故鄉<lb/>
　　　感皇恩<hi>感懐</hi>
小閣倚秋空下臨江渚漠漠孤雲未成雨數聲新鴈囘<lb/>
首杜陵何處壯心空萬里人誰許　黄閣紫樞築壇開<lb/>
府莫怕功名欠人做如今熟計只有故鄉歸路石帆山<lb/>
脚下菱三畝<lb/>
<pb n="KR4j0066_WYG_012-26a"/>
　　　好事近<hi>東歸書事</hi>
嵗晩喜東歸掃盡市朝陳迹揀得亂山環處釣一潭澄<lb/>
碧　賣魚沽酒醉還醒心事付橫笛家在萬重雲外有<lb/>
沙鷗相識<lb/>
　　　蝶戀花<hi>寒食</hi>
陌上簫聲寒食近雨過園林花氣浮芳潤千里斜陽鍾<lb/>
欲暝慿髙望斷南樓信　海角天涯行略盡三十年間<lb/>
無處無遺恨天若有情終欲問忍敎霜㸃相思鬢<lb/>
<pb n="KR4j0066_WYG_012-26b"/>
　　　又<hi>懐别</hi>
水漾萍根風巻絮倩笑嬌顰忍記逢迎處只有夢䰟能<lb/>
再遇堪嗟夢不由人做　夢若由人何處去短㡌輕衫<lb/>
夜夜眉州路不怕銀缸深繡户只愁風斷青衣渡<lb/>
　　　朝中措<hi>閨情</hi>
怕歌愁舞懶逢迎粧晚托春酲總是向人深處當時枉<lb/>
道無情　闗心近日啼紅宻訴剪綠深盟杏館花陰恨<lb/>
淺畫堂銀燭嫌明<lb/>
<pb n="KR4j0066_WYG_012-27a"/>
　　　鵲橋仙<hi>感舊</hi>
華燈縱博雕鞍馳射誰記當年豪舉酒徒一一取封侯<lb/>
獨去作江邉漁父　輕舟八尺低篷三扇占斷蘋洲烟<lb/>
雨鏡湖元自屬閒人又何必君恩賜與<lb/>
　　　破陣子<hi>省華</hi>
仕至千鍾良易年過七十常稀眼底榮華元是夢身後<lb/>
聲名不自知營營端為誰　幸有旗亭沽酒何妨繭紙<lb/>
題詩幽谷雲蘿朝采藥靜院軒窗夕對棊不歸真箇癡<lb/>
<pb n="KR4j0066_WYG_012-27b"/>
　　　玉胡蝶<hi>王忠州家席上</hi>
倦客平生行處墜鞭京洛解佩瀟湘此夕何年初賦宋<lb/>
玉髙唐綉簾開香塵乍起蓮歩穩銀燭分行暗端相燕<lb/>
羞鶯妬蝶遶蜂忙　難忘芳樽頻勸峭寒新退玉漏猶<lb/>
長幾許幽情只愁歌罷月侵廊欲歸時司空笑問微近<lb/>
處丞相嗔狂斷人腸假饒相送上馬何妨<lb/>
　　　如夢令<hi>閨思</hi>
獨倚博山峰小翠霧滿身飛繞只恐學行雲去作陽臺<lb/>
<pb n="KR4j0066_WYG_012-28a"/>
春曉春曉春曉滿院緑楊芳草<lb/>
　　　真珠簾<hi>羇逰有感</hi>
水村山館參差路感羇逰正似殘春風絮掠地復穿簾<lb/>
必竟歸何處鏡裏新霜空自閔問幾時鸞臺鼇署遲暮<lb/>
謾慿髙竚立書空獨語　自昔儒冠多誤悔當年早不<lb/>
抽身歸去醉下白蘋洲看夕陽鷗鷺蓴菜鱸魚都弃了<lb/>
只換得青衫塵土休顧早扁舟江上一蓑烟雨<lb/>
　<lb/>
<pb n="KR4j0066_WYG_012-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選續集巻二<lb/>
</p>
<p>
</p>
  </div>
<div>
                <head>花菴詞選續集巻三</head>
    <p>
<pb n="KR4j0066_WYG_013-1a"/>
欽定四庫全書<lb/>
　花菴詞選續集巻三　　　　宋　黄昇　撰<lb/>
　　宋詞<lb/>
　　　張功甫<lb/>
　　　　名鎡號約齋居士西秦人楊誠齋極稱其詩<lb/>
　　　賀新郎<hi>李頤正路分見訪畱飮書贈</hi>
看了梅花去要東風攀翻看雪與君同賦海内從来天<lb/>
際逺一笑平窺萬古待剪盡燭花紅吐久矣南湖無此<lb/>
<pb n="KR4j0066_WYG_013-1b"/>
客似喬松萬丈凌霄舉飛咳唾掃塵土　承平氣象森<lb/>
眉宇想天家驂鸞洞裏細烟氷霧我亦秦闗歸未得誰<lb/>
念干將醉撫判良夜倚横冠屨莫歎瀟湘居尚逺擁戎<lb/>
軺萬騎鳴笳鼓雲正鎖汴京路<lb/>
　　　又<hi>陳退翁分敎衡湘將行酒䦨索詞漫成</hi>
桂隠傳杯處有風流千岩韻勝太丘遺緒玉季金昆霄<lb/>
漢侣平歩鸞坡揮麈莫便駕飛颿烟渚雲動精神衡岳<lb/>
去向君山帝樂鏘韶濩蘭藝畹吊湘楚　南湖老矣無<lb/>
<pb n="KR4j0066_WYG_013-2a"/>
襟度但樽前踉蹡醉影㡌花顛仆只恐清時專文敎猶<lb/>
貸陰山烽火卧錦帳貔貅征鼓忠烈前勲賫萬恨望神<lb/>
都魏闕奔狐兔呼翠袖為君舞<lb/>
　　　夢遊仙<hi>記夢</hi>
飛夢去閒到玉京遊塵絕天髙那得暑月明雲薄澹於<lb/>
秋宫殿鎖金虬　氷佩冷風颺紫綃裘五色光中瞻帝<lb/>
所方知碧落勝炎洲香霧濕簾鈎<lb/>
　　　木蘭花<hi>癸丑年生日</hi>
<pb n="KR4j0066_WYG_013-2b"/>
年年三月二是居士始生朝念緑鬢功名初心已負難<lb/>
報劬勞天畱帝城勝處匯平湖逺岫碧岧嶤竹色詩書<lb/>
燕几栁陰桃杏横橋　西隣東舍不難招太半是漁樵<lb/>
任翁媪歡呼兒孫歌笑野具村醪醉来更随鶴舞看清<lb/>
風送月過松梢百嵗因何快樂盡從心地逍遥<lb/>
　　　又<hi>甲寅三月中澣邀樓大防陳君舉中書兩舍人黄文叔待制彭子壽右史黃子由匠監沈</hi>
　　　　<hi>應先大著過桂隠卽席作</hi>
清明初過後正空翠靄晴鮮念水際樓臺城隅花栁春<lb/>
<pb n="KR4j0066_WYG_013-3a"/>
意無邊清時自多暇日看聮鑣飛葢擁羣賢朱邸横經<lb/>
滿座紫㣲淵思如泉　髙情那更屬雲天語笑雜歌絃<lb/>
向啼鴂聲中落紅影裏忍負芳年浮生轉頭是夢恐它<lb/>
時髙㑹却難全快吐淋浪醉墨要令海内喧傳<lb/>
　　　漁家傲<hi>漁翁</hi>
拂拂春風生草際新晴萬景供遊戲鷗鷺飛来斜照裏<lb/>
金和翠分明畫出真山水　遮箇漁翁無愠喜乾坤都<lb/>
在孤篷底一曲髙歌千古意閒来睡從敎月到花汀外<lb/>
<pb n="KR4j0066_WYG_013-3b"/>
　　　鵲橋仙<hi>立秋後一夕</hi>
暑雲猶在澄空欲變入夜徘徊庭際新秋知是昨宵来<lb/>
愛殘月纖纖西墜　芭蕉老大流螢衰健靜裏細觀天<lb/>
意輕風未有半分涼奈人道今宵好睡<lb/>
　　　栁梢青<hi>舟泊秦淮</hi>
天逺山圍龍蟠淡靄虎踞斜暉幾度功名幾畨成敗渾<lb/>
似鷗飛　樓臺一望凄迷筭到底空爭是非今夜潮生<lb/>
明朝風順且送船歸<lb/>
<pb n="KR4j0066_WYG_013-4a"/>
　　　江城子<hi>夏夜觀月</hi>
飛来氷雪冷無聲可中庭骨毛清卧看東南和露兩三<lb/>
星驀地神逰天上去呼彩鳳駕雲軿　望舒宫殿玉崢<lb/>
嶸桂千層寶香凝搗藥仙童邀我論長生一笑歸来人<lb/>
未睡花送影上窗櫺<lb/>
　　　昭君怨<hi>月夜賞荷花</hi>
月在碧虛中住人向亂荷中去花氣雜風凉滿船香<lb/>
雲被歌聲揺動酒被詩情掇送醉裏卧花心擁紅衾<lb/>
<pb n="KR4j0066_WYG_013-4b"/>
　　　八聲甘州<hi>中秋夜作</hi>
歎流光迅景百年間能醉幾中秋正凄蛩鳴砌驚烏翻<lb/>
樹烟淡蘋洲誰喚金輪出海不帶一雲浮纔上青林頂<lb/>
俄轉朱樓　人老歡情已減料素娥信我不為閑愁念<lb/>
幾畨清夢常是故鄉畱倩風前數聲横管呌玉鸞騎向<lb/>
碧空遊誰能顧黍炊榮利蟻戰怨讐<lb/>
　　　滿江紅<hi>小圃玉照堂賞梅呈洪景盧内翰</hi>
玉照梅開三百樹香雲同色光揺動一川銀浪九霄珂<lb/>
<pb n="KR4j0066_WYG_013-5a"/>
月幸遇勲華時世好歡娛况是張燈夕更不邀名勝賞<lb/>
東風真堪惜　盤誥手春秋筆今内相斯文伯肯閒迂<lb/>
軒葢逺過泉石竒事人生能幾見清樽花畔須敎側到<lb/>
鳳池却欲醉鷗邊應難得<lb/>
　　　念奴嬌<hi>登平江齊雲樓夜飲雙瑞堂呈雷吏部</hi>
東呉名勝有髙樓直在浮雲齊處十二䦨干邀逺望歴<lb/>
歴斜陽烟樹香徑人稀屧廊山遶徃事今何許一天和<lb/>
氣爲誰吹散疎雨　知是蘭省星即朱輪森㦸與風光<lb/>
<pb n="KR4j0066_WYG_013-5b"/>
為主暇日登携多雅致容我追随臨賦小宴重開晩寒<lb/>
初勁還下危梯去燭蕐紅墜瑞堂猶按歌舞<lb/>
　　　燭影揺紅<hi>燈夕玉照堂梅花正開</hi>
宿雨初乾舞梢烟痩金絲裊嫰雲扶日做新晴舊碧尋<lb/>
芳草幽徑蘭芽尚小怪今年春歸太早栁塘花院萬朶<lb/>
紅蓮一宵開了　梅雪翻空忍敎空對東風老粉圍香<lb/>
陣擁詩仙戰退春寒峭現樂歌彈閙曉宴親賓團欒同<lb/>
笑醉歸時候月過珠樓參横蓬島<hi>桺塘花院現樂皆家中堂名也</hi>
<pb n="KR4j0066_WYG_013-6a"/>
　　　滿庭芳<hi>促織兒</hi>
月洗髙梧露漙幽草寳釵樓外秋深土花沿翠螢火墜<lb/>
墻隂静聽寒聲斷續㣲韻轉凄噎悲沉爭求侣殷勤勸<lb/>
織促破曉機心　兒時曾記得呼燈灌穴歛歩随音任<lb/>
滿身花影猶自追尋携向畫堂戲鬭亭臺小籠巧粧金<lb/>
今休說從渠牀下涼夜聽孤吟<lb/>
　　　胡仲任<lb/>
　　　　名仔苕溪人嘗編漁隠叢話<lb/>
<pb n="KR4j0066_WYG_013-6b"/>
　　　感皇恩<hi>自得</hi>
乞得夢中身歸棲雲水始覺精神自家底峭帆輕棹時<lb/>
與白鷗逰戲畏途多不管風波起　光景如梭人生浮<lb/>
靡百嵗何妨盡沉醉卧龍多事謾説三分竒計筭来爭<lb/>
似我長昏睡<lb/>
　　　張東父<lb/>
　　　　名震號無隠居士詞甚婉媚葢富貴人語也<lb/>
　　　蝶戀花<hi>惜春</hi>
<pb n="KR4j0066_WYG_013-7a"/>
梅子初青春已暮芳草連雲緑遍西池路小院繡垂簾<lb/>
半舉銜泥紫燕雙飛去　人在赤欄橋畔住不解傷春<lb/>
還解相思否清夢欲尋猶間阻紗窗一夜蕭蕭雨<lb/>
　　　鷓鴣天<hi>怨别</hi>
寛盡香羅金縷衣心情不似舊家時萬絲栁暗才飛絮<lb/>
一㸃梅酸已着枝　金底背玉東西前歡贏得兩相思<lb/>
傷心不及風前燕猶解穿簾度幕飛<lb/>
　　　又<hi>春暮</hi>
<pb n="KR4j0066_WYG_013-7b"/>
横素橋邉景㝡佳緑波清淺見瓊沙銜泥燕子迎風絮<lb/>
得食魚兒趂浪花　春已暮日初斜畫船簫鼓是誰家<lb/>
蘭橈𣣔去空畱戀醉倚䦨干看晩霞<lb/>
　　　驀山溪<hi>春半</hi>
青梅如豆斷送春歸去小綠間長紅看幾處雲歌栁舞<lb/>
偎花識面對月共論心携素手採香逰踏徧西池路<lb/>
水邉朱戸曾記銷䰟處小立背秋千空悵望娉婷韻度<lb/>
楊花撲面香糝一簾風情脉脉酒厭厭囘首斜陽暮<lb/>
<pb n="KR4j0066_WYG_013-8a"/>
　　　又<hi>初春</hi>
春光如許春到江南路桺眼弄晴暉笑梅花落英無數<lb/>
峭寒庭院羅幙護窗紗金鴨暖錦屏深曾記看承處<lb/>
雲邉尺素何計傳心縷無處説相思空惆悵朝雲暮雨<lb/>
曲欄干外小立近黄昏心下事眼邉愁借問春知否<lb/>
　　　韓无咎<lb/>
　　　　名元吉號南澗名家文獻政事文學為一代<lb/>
　　　　冠冕<lb/>
<pb n="KR4j0066_WYG_013-8b"/>
　　　水龍吟<hi>題三峰閣詠英華女子</hi>
雨餘叠巘浮空望中秀色仙都是洞天未鎖人間春老<lb/>
玉妃曾墜錦瑟繁絃鳯簫清響九霄歌吹問分香舊事<lb/>
劉郎去後知誰伴風前醉　囬首暝烟千里但紛紛落<lb/>
紅如泪多情易老青鸞何許詩成誰寄斗轉參横半簾<lb/>
花影一溪寒水悵飛鳬路杳行雲夢斷有三峰翠<lb/>
　　　謁金門<hi>春雪</hi>
春尚淺誰把玉英裁剪儘道梅梢開未遍巻簾花滿院<lb/>
<pb n="KR4j0066_WYG_013-9a"/>
　樓上酒融歌暖樓下水平烟逺却似湧金門外見絮<lb/>
飛波影亂<lb/>
　　　水調歌頭<hi>九日</hi>
今日俄重九莫負菊花開試尋髙處携手躡屐上崔嵬<lb/>
放目蒼崖萬仞雲護曉霜成陣知我與君来古寺倚修<lb/>
竹飛檻絕塵埃　笑談間風滿座酒盈杯仙人跨海休<lb/>
問随處是蓬莱落日平園西望鼓角秋深悲壯戯馬但<lb/>
荒臺細把茱茰看一醉且徘徊<lb/>
<pb n="KR4j0066_WYG_013-9b"/>
　　　辛㓜安<lb/>
　　　　名弃疾號稼軒<lb/>
　　　瑞鶴仙<lb/>
片帆何太急望一葉須㬰去天咫尺舟人好看客似風<lb/>
濤三峽嵳峩劒㦸溪南溪北正遐想幽人泉石被漁樵<lb/>
指㸃危樓却羡舞筵歌席　歎息山林鍾鼎意倦情遷<lb/>
本無欣戚轉頭陳迹飛鳥外晩烟碧問誰憐舊日南樓<lb/>
老子㝡愛月明吹笛到而今撲面黃塵欲歸未得<lb/>
<pb n="KR4j0066_WYG_013-10a"/>
　　　又<hi>上洪倅壽</hi>
黄金堆到斗怎得似長生畫堂勸酒蛾眉㝡明秀向水<lb/>
沈烟裏兩行紅袖笙歌撋就爭説道明年時候被常娥<lb/>
做了殷勤仙桂一枝入手　知否風流别駕近日人呼<lb/>
文章太守天長地久嵗嵗上乃翁壽記從来人道相門<lb/>
出相金印纍纍儘有但直須周公拜前魯公拜後<lb/>
　　　滿江紅<hi>賀王宣子平湖南寇</hi>
笳鼓歸来舉鞭問何如諸葛人道是匆匆五月渡瀘深<lb/>
<pb n="KR4j0066_WYG_013-10b"/>
入白羽風生貔虎嘯青溪路斷猩鼯泣早紅塵一騎落<lb/>
平岡㨗書急　三萬巻龍頭客渾未得文章力把詩書<lb/>
馬上笑驅鋒鏑金印明年如斗大貂蟬却自兜鍪出待<lb/>
刻公勲業等雲霄浯溪石<lb/>
　　　又<hi>感興</hi>
過眼溪山怪都似舊時曾識還記得夢中行遍江南江<lb/>
北佳處徑須携杖去能消幾緉平生屐笑塵勞三十九<lb/>
年非長為客　呉楚地東南坼英雄事曹劉敵被西風<lb/>
<pb n="KR4j0066_WYG_013-11a"/>
吹盡了無陳迹樓觀才成人已去旌旗未巻頭先白嘆<lb/>
人間哀樂轉相尋今猶昔<lb/>
　　　又<hi>送鄭舜舉赴召</hi>
湖海平生筭不負蒼髯如㦸聞道是君王着意太平長<lb/>
䇿此老自當兵十萬長安正在天西北便鳳凰飛詔下<lb/>
天来催歸急　車馬路兒童泣風雨暗旌旗溼看野梅<lb/>
官栁春風消息莫向蔗菴追笑語只今松竹無顔色問<lb/>
人間誰管别離愁杯中物<lb/>
<pb n="KR4j0066_WYG_013-11b"/>
　　　祝英臺近<hi>春晚</hi>
寶釵分桃葉度烟栁暗南浦怕上層樓十日九風雨斷<lb/>
腸㸃㸃飛紅都無人管倩誰喚流鶯聲住　鬢邉覻試<lb/>
把花卜歸期才簪又重數羅帳燈昏哽咽夢中語是他<lb/>
春帶愁来春歸何處又不解帶將愁去<lb/>
　　　水調歌頭<hi>盟鷗</hi>
帶湖吾甚愛千丈翠奩開先生杖履無事一日走千囘<lb/>
凡我同盟鷗鷺今日旣盟之後来徃莫嫌猜白鶴在何<lb/>
<pb n="KR4j0066_WYG_013-12a"/>
處嘗試與偕来　破青萍排翠藻立蒼苔窺魚笑汝癡<lb/>
計不解舉吾杯廢沼荒丘疇昔明月清風此夜人世幾<lb/>
懽哀東㟁綠陰少楊栁更須栽<lb/>
　　　又<lb/>
折盡武昌栁挂席上瀟湘二年魚鳥江上笑我徃来忙<lb/>
富貴何時休問離别中年堪恨憔悴鬢成霜絲竹陶冩<lb/>
耳急羽且飛觴　序蘭亭歌赤壁綉衣香使君千騎鼓<lb/>
吹風采漢侯王莫把離歌頻唱可惜南樓佳處風月已<lb/>
<pb n="KR4j0066_WYG_013-12b"/>
凄凉在家貧亦好此語試平章<lb/>
　　　酹江月<hi>登賞心亭</hi>
我来吊古上危樓贏得閒愁千斛虎踞龍盤何處是只<lb/>
有興亡滿目栁外斜陽水邉歸鳥隴上吹喬木片帆西<lb/>
去一聲誰噴霜竹　却憶安石風流東山嵗晩淚落哀<lb/>
筝曲兒輩功名都付與長日惟消棊局寳鏡難尋碧雲<lb/>
將暮誰勸杯中綠江頭風怒朝来波浪翻屋<lb/>
　　　又<hi>西湖和人韻</hi>
<pb n="KR4j0066_WYG_013-13a"/>
晩風吹雨戰新荷聲亂明珠蒼璧誰把香奩收寳鏡雲<lb/>
錦周遭紅碧飛鳥翻空㳺魚吹浪慣聽笙歌席坐中豪<lb/>
氣看君一飮千石　遥想處士風流鶴随人去巳作飛<lb/>
仙客茅舍竹籬今在否松竹已非疇昔欲説當年望湖<lb/>
樓下水與雲寛窄醉中休問斷腸桃葉消息<lb/>
　　　又<hi>春恨</hi>
野棠花落又匆匆過了清明時節剗地東風欺客夢一<lb/>
枕銀屏寒怯曲㟁持觴垂楊立馬此地曾經别樓空人<lb/>
<pb n="KR4j0066_WYG_013-13b"/>
去舊遊飛燕能説　聞道綺陌東頭行人曾見簾底纎<lb/>
纎月舊悵春江流不盡新恨雲山千疊料得明朝尊前<lb/>
重見鏡裏花難折也應驚問近来多少華髪<lb/>
　　　水龍吟<hi>賞心亭</hi>
楚天千里清秋水随天去秋無際遥岑逺目獻愁供恨<lb/>
玉簪螺髻落日樓頭斷鴻聲裏江南㳺子把呉鈎看了<lb/>
欄干拍遍無人㑹登臨意　休説鱸魚堪鱠儘西風季<lb/>
鷹来未求田問舍怕應羞見劉郎才氣可惜流年憂愁<lb/>
<pb n="KR4j0066_WYG_013-14a"/>
風雨樹猶如此倩何人喚取紅巾翠袖揾英雄淚<lb/>
　　　又<hi>壽韓南澗</hi>
渡江天馬南来幾人真是經綸手長安父老新亭風景<lb/>
可憐依舊夷甫諸人神州沈陸幾曾囘首筭平戎萬里<lb/>
功名本是真儒事君知否　况有文章山斗對桐陰滿<lb/>
庭清晝當年堕地而今試看風雲奔走綠野風烟平泉<lb/>
草木東山歌酒待他年整頓乾坤事了為先生壽<lb/>
　　　又<hi>再壽韓南澗</hi>
<pb n="KR4j0066_WYG_013-14b"/>
玉皇金殿微凉看公一試薰風手髙門畫㦸桐陰聞道<lb/>
青青如舊蘭佩空芳蛾眉誰妬無言搔首甚年年却有<lb/>
呼韓塞上人爭問公安否　金印明年如斗向中州錦<lb/>
衣如晝依然盛事貂蟬前後鳯麟飛走富貴浮雲我評<lb/>
軒冕不如杯酒待從今痛飮八千餘嵗伴松椿壽<lb/>
　　　又<hi>題南澗雙溪樓</hi>
舉頭西北浮雲倚天萬里須長劒人言此地夜深長見<lb/>
斗牛光燄我覺山髙潭空水冷月明星澹待然犀下看<lb/>
<pb n="KR4j0066_WYG_013-15a"/>
慿欄却怕風雷怒魚龍慘　峽束滄江對起過危樓欲<lb/>
飛還歛元龍老矣不妨髙卧氷壺凉簟千古興亡百年<lb/>
悲笑一時登覽問何人又卸片帆沙際繫斜陽纜<lb/>
　　　木蘭花慢<hi>送張仲固帥興元</hi>
漢中開漢業問此地是耶非想劒指三秦君王得意一<lb/>
戰東歸追亡事今不見但山川滿目涙沾衣落日征塵<lb/>
未斷西風塞馬空肥　一編書是帝王師小試去征西<lb/>
更草草離筵匆匆去路愁滿旌旗君思我囘首處正江<lb/>
<pb n="KR4j0066_WYG_013-15b"/>
涵秋影鴈初飛安得車輪四角不堪帶減腰圍<lb/>
　　　又<hi>送滁州范倅</hi>
老来情味減對别酒惜流年更屈指中秋十分好月不<lb/>
照人圓無情水都不管共西風只等送歸船秋晚蓴鱸<lb/>
江上夜深兒女燈前　征衫便好去朝天玉殿正思賢<lb/>
想夜半恩綸畱敎視草却遣籌邉長安故人問我道愁<lb/>
腸殢酒只依然目斷秋霄落鴈醉来時響空絃<lb/>
　　　摸魚兒<hi>莫春</hi>
<pb n="KR4j0066_WYG_013-16a"/>
更能消幾畨風雨匆匆春又歸去惜春長怕花開早何<lb/>
况落紅無數春且住見説道天涯芳草無歸路怨春不<lb/>
語筭只有殷勤畫簷珠網盡日惹飛絮　長門事凖擬<lb/>
佳期又誤娥眉曾有人妬千金縱買相如賦脉脉此情<lb/>
誰訴君莫舞君不見玉環飛燕皆塵土閑愁㝡苦休去<lb/>
倚危欄斜陽正在烟桺斷腸處<lb/>
　　　㝡髙樓<hi>洪内翰慶七十</hi>
金閨老眉壽正如川七十且蕐筵樂天詩句香山裏杜<lb/>
<pb n="KR4j0066_WYG_013-16b"/>
陵酒債曲江邉問何如歌窈窕舞嬋娟　更十嵗大公<lb/>
方出將又十嵗武公才入相畱盛事看明年直須腰下<lb/>
添金印莫敎頭上欠貂蟬向人間長富貴地行仙<lb/>
　　　又<hi>梅花</hi>
花知否花一似何即又似沈東陽痩稜稜地天然白冷<lb/>
清清地許多香笑東君還又趂北枝忙　着一陣霎時<lb/>
間底雪着一箇缺些兒底月山下路水邉墻清香怕有<lb/>
人知處蒼松側畔竹㫄相怎禁他桃與李少年場<lb/>
<pb n="KR4j0066_WYG_013-17a"/>
　　　千秋嵗<hi>建康壽史致道</hi>
塞垣秋草又報平安好樽俎上英雄表金湯生氣象珠<lb/>
玉霏談笑春近也梅花得似人難老　莫惜金樽倒鳳<lb/>
詔看看到畱不住江東小從容帷幄裏整頓乾坤了千<lb/>
百嵗從今盡是中書考<lb/>
　　　沁園春<hi>退閒</hi>
三逕初成鶴怨猿驚稼軒未來甚雲山自許平生意氣<lb/>
衣冠人笑抵死塵埃意倦須還身閑要早豈為蓴羮鱸<lb/>
<pb n="KR4j0066_WYG_013-17b"/>
鱠哉秋江上看驚弦鴈避駭浪船囘　東岡更葺茅齋<lb/>
好都把軒窗臨水開要小舟行釣先應種桺疎籬護竹<lb/>
莫礙觀梅秋菊堪餐春蘭可佩畱待先生手自栽沈吟<lb/>
久怕君恩未許此意徘徊<lb/>
　　　又<hi>將止酒戒酒杯</hi>
杯汝来前老子今朝檢㸃形骸甚長年抱病咽如焦釡<lb/>
于今喜眩氣似奔雷汝説劉伶古今達者醉後何妨死<lb/>
便埋渾如此歎汝扵知已真少恩哉　更慿歌舞為媒<lb/>
<pb n="KR4j0066_WYG_013-18a"/>
筭合作平居鴆毒猜况愁無小大生扵所愛物無美惡<lb/>
過則為灾與汝成言勿畱亟退吾力猶能肆汝杯杯再<lb/>
拜道麾之即去招則須来<lb/>
　　　聲聲慢<hi>滁州作奠枕樓</hi>
征埃成陣行客相逢都道幻出層樓指㸃簷牙髙處浪<lb/>
湧雲浮今年太守萬里罷長淮千騎臨秋凭欄望有東<lb/>
南佳氣西北神州　千古懐嵩人去還笑我身在楚尾<lb/>
呉頭見説弓刀陌上車馬如流從今賞心樂事剰安排<lb/>
<pb n="KR4j0066_WYG_013-18b"/>
酒令詩籌華胥夢願年年人似舊逰<lb/>
　　　洞仙歌<hi>壽葉丞相</hi>
江頭父老説新来朝野都道今年太平也見朱顔緑鬢<lb/>
玉帶金魚相公是舊日中朝司馬　遥知宣勸後東閣<lb/>
蕐燈别賜仙韶接元夜問天上幾多春只似人間但長<lb/>
見精神如畫好都取山河獻君王看父子貂蟬玉京迎<lb/>
駕<lb/>
　　　鷓鴣天<hi>春日卽事</hi>
<pb n="KR4j0066_WYG_013-19a"/>
春入平原薺菜花新耕雨後落羣鴉多情白髪春無奈<lb/>
晚日青帘酒易賖　閒意態細生涯牛欄西畔有桑麻<lb/>
青裙縞袂誰家女去趂蠶生看外家<lb/>
　　　又<hi>秋意</hi>
枕簟溪堂冷欲秋斷雲依水晚来收紅蓮相倚渾如怨<lb/>
白鳥無言定自愁　書咄咄且休休一丘一壑也風流<lb/>
不知筋力衰多少但覺新来懶上樓<lb/>
　　　又<hi>春行卽事</hi>
<pb n="KR4j0066_WYG_013-19b"/>
着意尋春懶便囘何如信歩兩三杯山才好處行還倦<lb/>
詩未成時雨早催　携竹杖更芒鞋朱朱粉粉野蒿開<lb/>
誰家寒食歸寧女笑語柔桑陌上来<lb/>
　　　又<hi>東陽道中</hi>
撲面征塵去路遥香篝漸覺水沉消山無重數周遭碧<lb/>
花不知名分外嬌　人歷歷馬蕭蕭旌旗又過小紅橋<lb/>
愁邉剰有相思句揺斷吟鞭碧玉梢<lb/>
　　　又<lb/>
<pb n="KR4j0066_WYG_013-20a"/>
陌上柔桑初破芽東隣蠶種已生些平岡細草鳴黃犢<lb/>
斜日寒林㸃暮鴉　山逺近路橫斜青旗沽酒有人家<lb/>
城中桃李愁風雨春在溪頭薺菜花<lb/>
　　　菩薩鬘<hi>書江西造口壁</hi>
鬱孤臺下清江水中間多少行人涙西北望長安可憐<lb/>
無數山　青山遮不住畢竟江流去江晚正愁予山深<lb/>
聞鷓鴣<lb/>
　　　又<lb/>
<pb n="KR4j0066_WYG_013-20b"/>
稼軒日向兒童説帶湖買得閒風月頭白早歸来種花<lb/>
花巳開　功名渾是錯更莫思量着見説小樓東好山<lb/>
千萬重<lb/>
　　　鵲橋仙<hi>和廓之弟送祐之歸浮梁</hi>
小窗風雨從今便憶中夜笑談清軟啼鴉衰栁自無聊<lb/>
更管得離人腸斷　詩書事業青氊猶在頭上貂蟬㑹<lb/>
見莫貪風月卧江湖道日近長安路逺<lb/>
　　　蝶戀花<hi>送祐之弟</hi>
<pb n="KR4j0066_WYG_013-21a"/>
衰草殘陽三萬頃不筭飄零天外孤鴻影幾許凄凉須<lb/>
痛飲行人自向江頭醒　㑹少離多看兩鬢萬縷千絲<lb/>
何况新来病不是離愁難整頓被他引惹其他恨<lb/>
　　　又<hi>戊申元日立春</hi>
誰向椒盤簪彩勝整整韶華爭上春風鬢徃日不堪重<lb/>
記省為花長抱新春恨　春未来時先借問晩恨開遲<lb/>
早又飄零近今嵗花期消息定只愁風雨無慿凖<lb/>
　　　又<hi>别意</hi>
<pb n="KR4j0066_WYG_013-21b"/>
莫向城頭聽漏㸃説與行人黙黙情千萬總是離愁無<lb/>
近逺人間兒女空恩怨　錦綉心胷氷雪面舊日詩名<lb/>
曾道空梁燕傾葢未償平日願一盃早唱陽闗勸<lb/>
　　　霜天曉角<hi>惜别</hi>
呉頭楚尾一棹人千里休説舊愁新恨長亭樹今如此<lb/>
　宦逰吾倦矣玉人畱我醉明日落花寒食得且住為<lb/>
佳耳<lb/>
　　　清平樂<hi>村居</hi>
<pb n="KR4j0066_WYG_013-22a"/>
茅簷低小溪上青青草醉裏蠻音相媚好白髪誰家翁<lb/>
媪　大兒鋤豆溪東中男正織鷄籠㝡喜小兒無頼溪<lb/>
頭卧剝蓮蓬<lb/>
　　　又<hi>爲兒鐵柱作</hi>
靈皇醮罷福禄都来也試引鶴雛花樹下斷了驚驚怕<lb/>
怕　從今日日聰明更冝潭妹嵩兄看取辛家鐵柱無<lb/>
灾無難公卿<lb/>
　　　西江月<lb/>
<pb n="KR4j0066_WYG_013-22b"/>
秀骨青松不老新詞玉佩相磨靈槎凖擬泛銀河剰摘<lb/>
天星幾箇　奠枕樓東風月駐春亭上笙歌畱君一醉<lb/>
意如何金印明年斗大<lb/>
　　　喜遷鶯<hi>荷花</hi>
暑風凉月愛亭亭無數綠衣持節掩冉如羞參差似妬<lb/>
擁出芙蓉花發歩襯潘娘堪恨貎比六即誰潔添白鷺<lb/>
晩晴時公子佳人竝列　休説搴木末當日靈均恨與<lb/>
君王别心阻媒勞交疎怨極恩不甚兮輕絕千古離騷<lb/>
<pb n="KR4j0066_WYG_013-23a"/>
文字芳至今猶未歇都休問但千杯快飲露荷翻葉<lb/>
　　　賀新郎<hi>自述</hi>
甚矣吾衰矣悵平生交逰零落只今餘幾白髪空垂三<lb/>
千丈一笑人間萬事問何物能令公喜我見青山多嫵<lb/>
媚料青山見我應如是情與貎略相似　一尊搔首東<lb/>
窗裏想淵明停雲詩就此時風味江左沉酣求名者豈<lb/>
識濁醪妙理囘首呌雲飛風起不恨古人吾不見恨古<lb/>
人不見吾狂耳知我者二三子<lb/>
<pb n="KR4j0066_WYG_013-23b"/>
　　　京仲逺<lb/>
　　　滿江紅<lb/>
乗興西来問誰是平生相識筭惟有瑶臺明月照人如<lb/>
昔萬里凄凉銀世界放敎千丈氷輪出便招邀我軰上<lb/>
層樓橫孤笛　陰晴事人難必懽樂處天常惜幸星稀<lb/>
河淡雲收風息更著兩賢陪勝賞此身如與塵寰隔笑<lb/>
謫仙對影足成三空孤寂<lb/>
　　　漢宫春<hi>上元前一日立春</hi>
<pb n="KR4j0066_WYG_013-24a"/>
暖律初回又燒燈市井賣酒樓臺誰將星移萬㸃月滿<lb/>
千街輕車細馬隘通衢蹴起香埃今嵗好土牛作伴挽<lb/>
畱春色同来　不是天公省事要一時壮觀特地安排<lb/>
何妨綵樓鼓吹綺席樽罍良宵勝景語邦人莫惜徘徊<lb/>
休敎我癡頑不去年年爛醉金釵<lb/>
　　　洞仙歌<hi>次王漕部賞海棠韻</hi>
東皇着意妙出粧春手㸃綴名花勝扵綉向魚鳬國裏<lb/>
琴鶴堂前仍共賞蜀錦堆紅炫晝　妖饒真艷麗盡是<lb/>
<pb n="KR4j0066_WYG_013-24b"/>
天然莫恨無香欠檀口幸今年風雨不苦摧殘還肯為<lb/>
逰人再三畱否筭魏紫姚黃號花王若定價收名未應<lb/>
居右<lb/>
　　　賀新郎<hi>中秋</hi>
試與常娥語問因何年年此夜月明如許萬頃鎔成銀<lb/>
世界是處玉壺風露又豈比尋常三五變化乾坤同一<lb/>
色覺星纒斗柄皆囘互須敎我共分付　平生脚踏紅<lb/>
塵處謾紛紛雞蟲厚薄燕鴻来去只有嬋娟多情在依<lb/>
<pb n="KR4j0066_WYG_013-25a"/>
舊當時雅素空自嘆歸心難住畱取清光岷江畔照扁<lb/>
舟送我章江路頻滿引莫匆遽<lb/>
　　　木蘭花慢<hi>重九</hi>
筭秋来景物皆勝賞况重陽正露冷欲霜煙輕不雨玉<lb/>
宇開張蜀人從来好事遇良辰不肯負時光藥市家家<lb/>
簾幙酒樓處處絲簧　婆娑老子興難忘聊復與平章<lb/>
也隨分登髙茱茰綴席菊蘂浮觴明年未知誰健笑杜<lb/>
陵底事獨凄凉不道頻開笑口年年落㡌何妨<lb/>
<pb n="KR4j0066_WYG_013-25b"/>
　　　姚令威<lb/>
　　　　名寛西溪<lb/>
　　　菩薩鬘<hi>春愁</hi>
斜陽山下明金碧画樓返照融春色睡起揭簾旌玉人<lb/>
蟬鬢輕　無言空佇立花落東風急燕子引愁来眉心<lb/>
那得開<lb/>
　　　又<hi>别恨</hi>
夢中不記江南路玉釵翠鬢驚春去午醉晩来醒暝烟<lb/>
<pb n="KR4j0066_WYG_013-26a"/>
花上輕　紅綃空浥淚錦字慿誰寄衫薄暖香銷相思<lb/>
雲水遙<lb/>
　　　憶王孫<hi>春情</hi>
毿毿楊栁綠初低澹澹梨花開未齊樓上情人聽馬嘶<lb/>
憶郎歸細雨春風溼酒旗<lb/>
　　　生查子<hi>情景</hi>
郎如陌上塵妾似堤邉絮相見兩悠揚蹤跡無尋處<lb/>
酒面撲春風涙眼零秋雨過了别離時還解相思否<lb/>
<pb n="KR4j0066_WYG_013-26b"/>
　　　踏莎行<hi>秋思</hi>
蘋葉烟深荷花露溼碧蘆紅蓼秋風急採菱渡口日將<lb/>
沉飛鴻樓上人空立　彩鳳難雙紅綃暗泣回紋未剪<lb/>
呉刀澁夢雲歸處不畱蹤厭厭一夜凉蟾入<lb/>
　<lb/>
　<lb/>
　<lb/>
　花菴詞選續集巻三<lb/>
</p>
<p>
</p>
  </div>
<div>
                <head>花菴詞選續集巻四</head>
    <p>
<pb n="KR4j0066_WYG_014-1a"/>
欽定四庫全書<lb/>
　花菴詞選續集巻四　　　　宋　黄昇　撰<lb/>
　　宋詞<lb/>
　　　呉子和<lb/>
　　　　名禮之號順受老人錢塘人有詞五巻鄭國<lb/>
　　　　輔序之<lb/>
　　　喜遷鶯<hi>閏元宵</hi>
銀蟾光彩喜稔嵗閏正元宵還再樂事難并佳時罕遇<lb/>
<pb n="KR4j0066_WYG_014-1b"/>
依舊試燈何礙花市又移星漢蓮炬重芳人海盡勾引<lb/>
徧嬉遊寶馬香車喧隘　晴快天意敎人月更圓償足<lb/>
風流債媚栁煙濃夭桃紅小景物逈然堪愛巷陌笑聲<lb/>
不斷襟袖餘香仍在待歸也便相期明日踏青挑菜<lb/>
　　　醜奴兒<hi>秋别</hi>
金風顫葉那更餞别江樓聽凄切陽闗聲斷楚館雲收<lb/>
去也難畱萬重煙水一扁舟錦屏羅幌多應換得蓼㟁<lb/>
蘋洲　凝想恁時歡笑傷今萍梗悠悠謾回首妖饒何<lb/>
<pb n="KR4j0066_WYG_014-2a"/>
處眷戀無由先自悲秋眼前景物只供愁寂寥情緖也<lb/>
恨分淺也悔風流<lb/>
　　　杏花天<hi>春思</hi>
悶来凭得闌干暖自手引朱簾髙捲桃花半露胭脂面<lb/>
芳草如茵乍展　煙光散湖光㶑灧映緑栁黃鸝巧囀<lb/>
遥山好似宫眉淺人比遥山更逺<lb/>
　　　雨中花<lb/>
眷濃恩重長離永别慿誰為返香䰟憶湘裙霞袖杏臉<lb/>
<pb n="KR4j0066_WYG_014-2b"/>
櫻唇眉掃春山淡淡眼裁秋水盈盈便如何忘得温柔<lb/>
情態恬静天真　凭欄念及夕陽西下暮烟四起江村<lb/>
漸入夜疎星映栁新月籠雲醖造一生清痩能消幾箇<lb/>
黄昏斷腸時候簾垂深院人掩重門<lb/>
　　　瑞鶴仙<hi>秋思</hi>
風傳秋信至顫葉葉庭梧飄零堦砌年蕐迅流水况榮<lb/>
枯翻手存亡彈指誰編故紙論古徃英雄鬭智在當時<lb/>
喚做功名到此盡成閒氣　何謂生為行客死乃歸人<lb/>
<pb n="KR4j0066_WYG_014-3a"/>
世同驛邸十歩九計空撈攘謾兒戲忍都將有限光陰<lb/>
縈絆趂逐無窮天地我直須跳出樊籠做箇俏底<hi>詞鄙意髙</hi>
　　　驀山溪<hi>感舊</hi>
劉郎老矣倦入繁華地觸目愈傷情念陳迹人非物是<lb/>
共誰携手落日歩江村臨逺水對遥山閒看烟雲起<lb/>
買牛賣劒便作兒孫計朋舊自榮華也怜我無名無利<lb/>
簞瓢鍾鼎等是百年身空妄作枉迂囘貪愛從今止<lb/>
　　　風入松<hi>江景</hi>
<pb n="KR4j0066_WYG_014-3b"/>
蘋汀蓼㟁荻花洲占斷清秋五湖景物供心眼幾曾有<lb/>
一㸃閒愁夢裏翩翩胡蝶覺来葉葉漁舟　謝郎随分<lb/>
總優㳺信任沉浮恬然雲水無貪吝笑腰纒騎鶴揚州<lb/>
只恐丹青妙筆寫傳難盡風流<lb/>
　　　漁家傲<hi>閨思</hi>
紅日三竿鶯百囀夢囘鴛枕離䰟亂料得玉人腸已斷<lb/>
眉峰歛曉粧鏡裏春愁滿　綠瑣窗深難見面雲牋謾<lb/>
寫敎誰傳聞道笙歌歸小院梁塵顫多因唱我新詞勸<lb/>
<pb n="KR4j0066_WYG_014-4a"/>
　　　蝶戀花<hi>春思</hi>
睡思厭厭鶯喚起簾巻東風猶未忺梳洗眼細眉長雲<lb/>
擁髻笑垂羅袖熏沈水　媚態盈盈閒舉止只有江梅<lb/>
清韻能相比詩酒琴棊歌舞地又還同醉春風裏<lb/>
　　　又<hi>别恨</hi>
急水浮萍風裏絮恰似人情恩愛無慿據去便不来来<lb/>
便去到頭畢竟成輕負　簾捲春山朝又暮鶯燕空忙<lb/>
不念花無主心事萬千誰與訴斷雲零雨知何處<lb/>
<pb n="KR4j0066_WYG_014-4b"/>
　　　又<hi>春思</hi>
滿地落紅初過雨緑樹成陰紫燕風前舞烟草低迷縈<lb/>
小路晝長人静扄朱户　沉水香銷新剪苧欹枕朦朧<lb/>
花底聞鶯語春夢又還随栁絮等閒飛過東墻去<lb/>
　　　桃源憶故人<hi>春暮</hi>
畫橋流水飛花舞樓外斜風細雨紅痩綠肥春莫腸斷<lb/>
桃源路　懽随仙子乗鸞去鏤月裁雲何處唯有病和<lb/>
愁緒肯伴劉郎住<lb/>
<pb n="KR4j0066_WYG_014-5a"/>
　　　謁金門<hi>春晚</hi>
風乍扇簾外落紅千片飛盡落花春不管鬬忙鶯與燕<lb/>
　徃事上心撩亂睡起日髙猶倦料得伊家情眷眷近<lb/>
来長夢見<lb/>
　　　霜天曉角<hi>王生陶氏月夜共沈西湖賦此弔之</hi>
連環易缺難解同心結癡騃佳人才子情緣重怕離别<lb/>
　意切人路絕共沈烟水闊蕩漾香魂何處長橋月斷<lb/>
橋月<lb/>
<pb n="KR4j0066_WYG_014-5b"/>
　　　又<hi>秋景</hi>
西風又急細雨黄花溼樓枕一篙烟水蘭舟漾畫橋側<lb/>
　念昔空涙滴故人何處覔魂斷菱歌凄怨疎簾巻暮<lb/>
山碧<lb/>
　　　生查子<hi>浙江</hi>
呉山與越山相對摩今古褭纜浙江亭囘首西興渡<lb/>
區區名利人無分香閨住匆遽促征鞍又入臨平路<lb/>
　　　鄭中卿<lb/>
<pb n="KR4j0066_WYG_014-6a"/>
　　　　名域三山人號松窗慶元丙辰多随張貴謨<lb/>
　　　　使金有燕谷剽聞兩巻記金人事甚詳<lb/>
　　　畫堂春<hi>春思</hi>
東風吹雨破花慳客氊曉夢生寒有人斜倚小屏山蹙<lb/>
損眉彎　合是一釵雙燕却成兩鏡孤鸞莫雲修竹涙<lb/>
畱殘翠袖凝斑<lb/>
　　　桃源憶故人<hi>春愁</hi>
東風料峭寒吹面低下綉簾休巻憔悴怕它春見一任<lb/>
<pb n="KR4j0066_WYG_014-6b"/>
鶯花怨　新愁不受詩排遣塵滿玉毫金硯若問此愁<lb/>
深淺天闊浮雲逺<lb/>
　　　念奴嬌<hi>戊午生日作</hi>
嗟来咄去被天公把做小兒調戲蹀雪龍庭歸未久還<lb/>
促炎州行李不半年間北燕南越一萬三千里征衫着<lb/>
破着衫人可知矣　休問海角天涯黄蕉丹荔自足供<lb/>
甘㫖泛緑依紅無箇事時舞斑衣而巳救蟻藤橋養魚<lb/>
盆沼是亦經綸耳伊周安在且須學老莱子<lb/>
<pb n="KR4j0066_WYG_014-7a"/>
　　　昭君怨<hi>梅花</hi>
道是花来春未道是雪来香異水外一枝斜野人家<lb/>
冷淡竹籬茅舍富貴玉堂瓊榭兩地不同栽一般開<lb/>
　　　浣溪沙<hi>别恨</hi>
酒薄愁濃醉不成夜長欹枕數殘更嫩寒時節過燒燈<lb/>
　已自孤鸞羞對鏡未能雙鳳怕聞笙莫敎吹作别離<lb/>
聲<lb/>
　　　謝勉仲<lb/>
<pb n="KR4j0066_WYG_014-7b"/>
　　　　名懋號靜寄居士有樂章二巻呉坦伯明爲<lb/>
　　　　序稱其片言隻字戞玉鏗金醖藉風流為世<lb/>
　　　　所貴云<lb/>
　　　憶少年<hi>寒食</hi>
池塘綠徧王孫芳草依依斜日遊絲捲晴晝繫東風無<lb/>
力　蝶趂幽香蜂醸蜜秋千外卧紅堆碧心情費消遣<lb/>
更梨花寒食<lb/>
　　　石州引<hi>别恨</hi>
<pb n="KR4j0066_WYG_014-8a"/>
日脚斜明秋色半陰人意凄楚飛雲特地凝愁做弄晩<lb/>
来微雨誰家别院舞困幾葉霜紅西風送客聞砧杵鞭<lb/>
馬出都門正潮平洲渚　無語匆匆短棹滿載離愁片<lb/>
帆髙舉京洛紅塵因念幾年羈旅淺顰輕笑當時别来<lb/>
誰畫雙眉嫵囘首一銷凝望歸鴻容與<lb/>
　　　洞仙歌<hi>春雨</hi>
愁邉雨細漠漠天如醉揺颺遊絲晩風外醸輕寒和暝<lb/>
色花栁難勝春自老誰管啼紅歛翠　關情潛入夜斜<lb/>
<pb n="KR4j0066_WYG_014-8b"/>
溼簾櫳幾處挑燈耿無寐念陽臺當日事好伴雲来因<lb/>
箇甚不入㐮王夢裏便添起寒潮捲長江又恐是離人<lb/>
斷腸清涙<lb/>
　　　杏花天<hi>春思</hi>
海棠枝上東風軟蕩霽色煙光弄煖雙雙燕子歸来晩<lb/>
零落紅香過半　琵琶涙揾青衫淺念事與危腸易斷<lb/>
餘酲未解扶頭懶屏裏瀟湘夢逺<lb/>
　　　畫堂春<hi>秋思</hi>
<pb n="KR4j0066_WYG_014-9a"/>
西風庭院雨垂垂黄花秋閏遲已凉天氣未寒時才褪<lb/>
單衣　睡起枕痕猶在鬢鬆釵壓雲低玉奩重拂淡胭<lb/>
脂情入雙眉<lb/>
　　　武陵春<hi>惜春</hi>
門掩東風人去後愁損燕鶯心一朶梅花淡有春粉黛<lb/>
不忺勻　我亦青樓成倦客風月强追尋莫把恩情做<lb/>
弄成容易學行雲<lb/>
　　　霜天曉角<hi>桂花</hi>
<pb n="KR4j0066_WYG_014-9b"/>
綠雲剪葉低護黄金屑占斷花中聲譽香與韻兩清潔<lb/>
　勝絕君聽説是它来處别試看仙衣猶帶金庭露玉<lb/>
階月<lb/>
　　　風流子<hi>行樂</hi>
少年多行樂方豪徤何處不嬉遊記情逐艷波暖香斜<lb/>
徑醉揺鞭影撲絮青樓難忘是笑歌偏婉娩鄕號得温<lb/>
柔嬌雨娛雲旋寛衣帶賸風殘月都在眉頭　一成憔<lb/>
悴損人驚怪空自引鏡堪羞誰念短封難托征鴈虚浮<lb/>
<pb n="KR4j0066_WYG_014-10a"/>
念夜寒燈火懶尋前夢滿窗風雨供斷閒愁情到不堪<lb/>
言處却悔風流<lb/>
　　　念奴嬌<hi>中秋呈徐叔至</hi>
霽天湛碧正新凉風露氷壺清徹河漢無聲光練練湧<lb/>
出銀蟾孤絶岩桂香飄井梧影轉冷浸宫袍潔西廂徃<lb/>
事一簾輕夢悽切　腸斷楚峽雲歸尊前無緒知有愁<lb/>
如髪此夕常娥應也恨冷落瓊樓金闕禁漏迢迢邉鴻<lb/>
杳杳幽意慿誰决闌干星斗落梅三弄初闋<lb/>
<pb n="KR4j0066_WYG_014-10b"/>
　　　鵲橋仙<hi>七夕</hi>
鈎簾借月染雲為幌花面玉枝交映凉生河漢一天秋<lb/>
問此㑹今宵孰勝　銅壺尚滴燭龍已駕淚浥西風不<lb/>
盡明朝烏鵲到人間試説向靑樓薄倖<lb/>
　　　趙文鼎<lb/>
　　　　名善扛號解林居士詩詞甚富葢趙德荘之<lb/>
　　　　流也<lb/>
　　　傳言玉女<hi>上元</hi>
<pb n="KR4j0066_WYG_014-11a"/>
璧月珠星輝映小桃穠李化工容易與人間富貴東風<lb/>
巷陌春在煖紅温翠人来人去笑歌聲裏　油壁青驄<lb/>
第一畨共燕喜舉頭天上有月如人意歌傳樂府猶是<lb/>
昇平風味明朝須判醉眠花底<lb/>
　　　好事近<hi>春景</hi>
風動一川花揺瀁影迷紅碧人立杏花陰下泛光風襲<lb/>
襲　瓊枝璧月互相輝春容泫將夕羅葢暗承花霧漬<lb/>
鮫綃香溼<lb/>
<pb n="KR4j0066_WYG_014-11b"/>
　　　重疊金<hi>春遊</hi>
楚宫楊桺依依碧遥山翠隱横波溢絶艷照穠春春光<lb/>
欲醉人　纖纖芳草嫩微歩輕羅襯花戴滿頭歸逰蜂<lb/>
花上飛<lb/>
　　　又<hi>春思</hi>
玉關芳草粘天碧春風萬里思行客驕馬向風嘶道歸<lb/>
猶未歸　南雲新有鴈望眼愁邉斷膏沭為誰容倚樓<lb/>
煙雨中<lb/>
<pb n="KR4j0066_WYG_014-12a"/>
　　　又<hi>春宵</hi>
一川花月青春夜玉容依約花陰下月照曲䦨干紅綃<lb/>
浥露寒　袖香温素手意鑠金巵酒香逺綉簾開畫樓<lb/>
吹落梅<lb/>
　　　十拍子<hi>上已</hi>
桺絮飛時緑暗荼䕷開後春酣花外青帘迷酒思陌上<lb/>
晴光收翠嵐佳辰三月三　解佩人逢遊女踏靑草鬭<lb/>
宜男醉倚畫欄欄檻北夢遶清江江水南飛鸞與竝驂<lb/>
<pb n="KR4j0066_WYG_014-12b"/>
　　　青玉案<hi>春莫</hi>
一年陌上尋芳意想人在東風裏褪粉銷紅春有幾青<lb/>
翰飛去紫雲凝佇徃事如流水　煙横極浦山無際暗<lb/>
解明璫問誰寄鄉在温柔何處是輪囷香霧靜深庭院<lb/>
簾影參差翠<lb/>
　　　燭影揺紅<hi>盱江有懐</hi>
桃李墻頭向人都似他年意舞絲千丈颺晴光駘蕩春<lb/>
無際花氣薰然自醉傍垂楊行行緩轡倦逰無奈囘首<lb/>
<pb n="KR4j0066_WYG_014-13a"/>
雲山歸期猶未　玉鎖樓空鳥啼花外東風起少年恩<lb/>
怨付波流臨望朱䦨倚冉冉塵生客袂對尊前髙情暫<lb/>
寄洞天一笑仙馭乗空姑峰凝翠<lb/>
　　　謁金門<hi>春情</hi>
新雨霽開徧滿園桃李波暖池塘風細細一雙花鴨戲<lb/>
　喚起春融睡美扶醉宿粧慵理移歩避人花影裏綉<lb/>
裙低窣地<lb/>
　　　宴清都<hi>餞明逺兄縣丞榮滿赴調</hi>
<pb n="KR4j0066_WYG_014-13b"/>
疎栁無情緒都不管渡頭行客欲去猶依頼得玉光萬<lb/>
頃為人畱住相從嵗月如騖歎囘首離歌又賦更舉目<lb/>
斜照沈沈西風剪剪秋墅　君行定憶南池歌筵舞地<lb/>
花晨月午八磚歩日三雍奏樂送君雲路别情未抵遺<lb/>
愛試聼取湖山共語便可能無意同傾一尊露醑<lb/>
　　　小重山<hi>别情</hi>
汲水添缻恰換花蜂兒爭要採打窗紗青春誰與度年<lb/>
華絃索暗無緖幾曾拏　春思正交加馬蹄聲錯認客<lb/>
<pb n="KR4j0066_WYG_014-14a"/>
還家花牋欲冩寄天涯羞人見羅袖急忙遮<lb/>
　　　感皇恩<hi>乙未生朝作</hi>
七十古来稀吾生已半莫把身心自縈絆據他緣分且<lb/>
恁随時消遣但知逢酒飮逢花看　林泉有約風光無<lb/>
限日上花稍起来晩芒鞋竹杖信歩水村山館更尋三<lb/>
兩箇清閒伴<lb/>
　　　賀新郎<hi>夏</hi>
晝永重簾巻乍池塘一畨雨過芰荷初展竹引新梢半<lb/>
<pb n="KR4j0066_WYG_014-14b"/>
含粉綠蔭扶踈滿院過花絮蝶稀蜂懶窗戸沉沉人不<lb/>
到伴清幽時有流鶯囀凝思久意何限　玉釵墜枕風<lb/>
鬟顫湛虛堂壺氷瑩徹簟波零亂自是仙姿清無暑月<lb/>
影空垂素扇破午睡香銷餘篆一枕湖山千里夢正白<lb/>
蘋煙棹歸来晩雲弄碧楚天逺<lb/>
　　　喜遷鶯<hi>春宴</hi>
韶蕐駘蕩看化工盡力安排春仗薄霧霏煙軟風輕日<lb/>
物態與人交暢鳥聲弄巧千調樓影垂空十丈亂花栁<lb/>
<pb n="KR4j0066_WYG_014-15a"/>
粲寳鈿纓絡綵絲帷帳　佳賞輝艷冶笑語盈盈花面<lb/>
交相向歌運長繅酒凝深碧和氣盎然席上好春易苦<lb/>
風雨人意難逢舒放但拍掌醉陶然一笑忘形天壌<lb/>
　　　趙德莊<lb/>
　　　　名彦端號介庵官龍圖<lb/>
　　　瑞鶴仙<lb/>
記河梁折栁問畫堂樂事燕鴻難偶十年謾囘首但亭<lb/>
亭紫葢差差南斗傳聞小有種桃花親煩素手恠歸来<lb/>
<pb n="KR4j0066_WYG_014-15b"/>
道骨仙風縹緲逈然非舊　清晝江南如畫紫菊冬前<lb/>
翠橙霜後扁舟渡口佳客至奉名酒喚靑鸞起舞雲窗<lb/>
月罅一曲山明水秀笑相看玉海别来淺如故否<lb/>
　　　祝英臺近<hi>春恨</hi>
獸金寒簾玉潤梅雪印苔絮春意如人易散苦難聚幾<lb/>
多絲竹深情池塘幽夢猶倚頼與春同住　舊遊處誰<lb/>
喚别浦仙帆風前問征路烟雨連江吹恨正無數莫敎<lb/>
紫燕歸来彩雲開後空悵望主人歸去<lb/>
<pb n="KR4j0066_WYG_014-16a"/>
　　　清平樂<hi>閨思</hi>
桃根桃葉一樹芳相接春到江南三二月迷損東家胡<lb/>
蝶　殷勤踏取春陽風前花正低昻與我同心支子報<lb/>
君百結丁香<lb/>
　　　鵲橋仙<hi>紅白蓮</hi>
藕花塘上無塵無暑灧灧一池秋净緑羅寳葢碧瓊竿<lb/>
翠浪裏重重月影　一家姊妹兩般粧束濃淡施朱傅<lb/>
粉夜深風露逼人寒問誰在牙床酒醒<lb/>
<pb n="KR4j0066_WYG_014-16b"/>
　　　謁金門<hi>春半</hi>
春已半綉綠新紅如換燕子還来簾幙畔閒愁天不管<lb/>
　翠被曲屏香滿花葉彩牋人逺鵲喜蛛絲都未判連<lb/>
環空約腕<lb/>
　　　黄子厚<lb/>
　　　　名銖號榖城翁與朱文公為友喜作古詩樂<lb/>
　　　　章甚少其母孫夫人能文有詞見前唐宋集<lb/>
　　　江神子<hi>晚泊分水</hi>
<pb n="KR4j0066_WYG_014-17a"/>
秋風嫋嫋夕陽紅晚烟濃莫雲重萬叠青山山外呌孤<lb/>
鴻獨上髙樓三百尺慿玉楯睇層空　人間日月去匆<lb/>
匆碧梧桐又西風北去南来銷盡幾英雄擲下玉尊天<lb/>
外去多少事不言中<lb/>
　　　菩薩鬘<hi>夜宿崇安縣第三舖聞吹簫</hi>
海山翠疊青螺淺暮雲散盡天容逺匹馬度江臯北風<lb/>
生怒號　解鞍棲倦翮皓月空庭白何處小䦨干玉簫<lb/>
吹夜寒<lb/>
<pb n="KR4j0066_WYG_014-17b"/>
　　　漁家傲<hi>朱晦翁示歐公鼓子詞戲作一首</hi>
永日離憂千萬緒雪舟逺泛清漳浦珍重故人寒夜語<lb/>
揮玉麈沈沈畫閣凝香霧　風砌落花畱不住紅蜂翠<lb/>
蝶閒飛舞明日桺陰江上路雲起處蒼山萬疊人歸去<lb/>
　　　趙昌甫<lb/>
　　　　名蕃號章泉負天下重望屢召不起劉後村<lb/>
　　　　所謂一生官職監南岳四海詩名仰玉山者<lb/>
　　　　此也<lb/>
<pb n="KR4j0066_WYG_014-18a"/>
　　　小重山<hi>寄劉叔通先生序云小重山一闋傳聞叔通吾兄間畱建城銜盃之際可令歌</hi>
　　　　<hi>以酹我否</hi>
何地無溪秪欠人有翁年八十住其濵直鈎元不事絲<lb/>
緡優游爾聊以遂吾身　陶令賦歸辰未嘗輕出入犯<lb/>
風塵江州太守獨情親廬山醉誰主復誰賓<lb/>
　　　菩薩鬘<hi>送㳺季仙歸東陽</hi>
雞聲茅店炊殘月板橋人跡霜如雪此是古人詩身經<lb/>
老忘之　君行當此境今我昏成醒乗月犯霜来詩真<lb/>
<pb n="KR4j0066_WYG_014-18b"/>
誤爾哉<lb/>
　　　韓仲止<lb/>
　　　　名淲號澗泉南澗先生之子<lb/>
　　　賀新郎<hi>梅</hi>
梅巳依稀矣嵗華深翛然向晚杖藜獨倚山逺荒林黄<lb/>
葉墜落日孤城烟水意興寄如何則是底事疎枝横絶<lb/>
峭未吹香便與花相似不忍折為之喜　寒鴉數㸃霜<lb/>
風裏正人家園收芋栗小槽初美欲飮可誰同一醉擬<lb/>
<pb n="KR4j0066_WYG_014-19a"/>
賦才成又止老態度渾侵髪齒摸索孤根春在否任紅<lb/>
紅白白皆桃李空爛漫豈能爾<lb/>
　　　易彦祥<lb/>
　　　　名祓長沙人寧宗朝狀元<lb/>
　　　驀山溪<hi>春情</hi>
海棠枝上畱得嬌鶯語雙燕幾時来竝飛入東風院宇<lb/>
夢囘芳草緑遍舊池塘棃花雪桃花雨畢竟春誰主<lb/>
東郊拾翠襟袖霑飛絮寳馬趂彫輪亂紅中香塵滿路<lb/>
<pb n="KR4j0066_WYG_014-19b"/>
十千斗酒相與買春閒呉姬唱秦娥舞拚醉青樓莫<lb/>
　　　喜遷鶯<hi>春感</hi>
帝城春晝見杏臉桃腮胭脂微透一霎兒晴一霎兒雨<lb/>
正是催花時候淡烟細栁如画雅稱踏青携手怎知道<lb/>
那人人獨倚䦨干消痩　别後音信斷應是涙珠滴徧<lb/>
香羅袖記得年時膽瓶兒畔曾把牡丹同嗅故鄉水遥<lb/>
山逺怎得新歡如舊强消遣把閒愁推入花前盃酒<lb/>
　　　蔡行之<lb/>
<pb n="KR4j0066_WYG_014-20a"/>
　　　　名㓜學號溪園永嘉人壬辰南宫進士第一<lb/>
　　　好事近<hi>送春</hi>
日日惜春殘春去更無明日擬把醉同春住又醒来岑<lb/>
寂　明年不怕不逢春嬌春怕無力待向燈前休睡與<lb/>
畱連今夕<lb/>
　　　陳同甫<lb/>
　　　　名亮永康人光宗朝狀元<lb/>
　　　水龍吟<hi>春恨</hi>
<pb n="KR4j0066_WYG_014-20b"/>
閙花深處層樓畫簾半捲東風軟春歸翠陌平莎茸嫩<lb/>
垂楊金淺遲日催花淡雲閣雨輕寒輕煖恨芳菲世界<lb/>
㳺人未賞都付與鶯和燕　寂寞慿髙念逺向南樓一<lb/>
聲歸鴈金釵鬬草青絲勒馬風流雲散羅綬分香翠綃<lb/>
封涙幾多幽怨正銷䰟又是疎烟淡月子規聲斷<lb/>
　　　洞仙歌<hi>秋雨</hi>
瑣窗秋暮夢髙唐人困獨立西風萬千恨又簷花落處<lb/>
滴碎空堦芙蓉院無限秋容老盡　枯荷摧欲折多少<lb/>
<pb n="KR4j0066_WYG_014-21a"/>
離聲鎖斷天涯訴幽悶似蓬山去後方士来時揮粉淚<lb/>
㸃㸃梨花香潤斷送得人間夜霖鈴更葉落梧桐孤燈<lb/>
成暈<lb/>
　　　虞美人<hi>春愁</hi>
東風蕩颺輕雲縷時送瀟瀟雨水邉臺榭燕新歸一口<lb/>
香泥溼帶落花飛　海棠糝徑鋪香綉依舊成春痩黄<lb/>
昏庭院桺啼鴉記得那人和月折梨花<lb/>
　　　眼兒媚<hi>春愁</hi>
<pb n="KR4j0066_WYG_014-21b"/>
試燈天氣又春来難説是情懐寂寥聊似揚州何遜不<lb/>
為江梅　扶頭酒醒爐香灺心緒未全灰愁人㝡是黄<lb/>
昏前後烟雨樓臺<lb/>
　　　思佳客<hi>春感</hi>
花拂䦨干栁拂空花枝綽約桺鬟鬆蝶翻淡碧低邉影<lb/>
鶯囀濃香杪處風　深院落小簾櫳尋芳猶憶舊相逢<lb/>
橋邉携手歸来路踏皺殘花幾片紅<lb/>
　　　清平樂<hi>秋晚伯成兄徃龍興山中意其登山臨水不無閨房之思作此詞惱之</hi>
<pb n="KR4j0066_WYG_014-22a"/>
銀屏綉閣不道鮫綃薄嘶騎匆匆塵漠漠還過夕陽村<lb/>
落　亂山千叠無情今宵遮斷愁人兩處香消夢覺一<lb/>
般曉月秋聲<lb/>
　　　滴滴金<hi>梅</hi>
斷橋雪霽聞啼鳥對林花弄晴曉畫角吹香客愁醒見<lb/>
梢頭紅小　團酥剪蠟知多少向風前壓春倒江嶂人<lb/>
烟畫圖中有短篷香繞<lb/>
　　　李居厚<lb/>
<pb n="KR4j0066_WYG_014-22b"/>
　　　　名廷忠自號橘山長於四六有樂府一巻然<lb/>
　　　　多是獻壽之詞<lb/>
　　　水龍吟<hi>壽寧國太守王大卿正月二日</hi>
風流㝡數宣城竒山秀水神仙府琴髙臺畔花姑壇上<lb/>
鸞翔鳯舞春度玉墀月昇金掌榮分銅虎想少陵知有<lb/>
異人間出三百載畱佳句　嵗嵗椒盤栢斚到明朝又<lb/>
還重舉陽和散作千巖瑞雪兩溪甘雨汲取恩波醸成<lb/>
禄酒慶公初度有東風傳報都人已爲築沙堤路<lb/>
<pb n="KR4j0066_WYG_014-23a"/>
　　　沁園春<hi>劉總幹㑹飮同寮出示新詞席上用韻</hi>
幕府增輝前度劉郎又還到来看芙蓉池畔神凝秋水<lb/>
綺羅叢裏驩動春雷彩筆新題金釵半醉當日英雄安<lb/>
在哉開筵處是真仙福地不著纎埃　堪怜勌客情懐<lb/>
聼吹竹彈絲金奏諧有黄花揷鬢何妨欹㡌綠橙醒酒<lb/>
莫惜空罍坐上疎狂簾間姝麗應想横波一笑囘停杯<lb/>
久待嬌歌緩勸歸騎休催<lb/>
　　　水調歌頭<hi>武昌南樓落成次王漕韻</hi>
<pb n="KR4j0066_WYG_014-23b"/>
撫景幾今古遺恨此江山百年形勝但見幽草雜枯管<lb/>
多少名流登覽頼有神扶壊棟詩墨尚斑斑風月要磨<lb/>
洗顧我巳衰顔　擎天手携玉斧到江干一新竒觀領<lb/>
客觴詠有餘閒烟草半川開霽城郭兩州相望都在畫<lb/>
屏間便擬騎黄鵠直上扣雲闗<lb/>
　　　滿江紅<hi>上䕫帥樂祕閣生日</hi>
玉帳西来道前是綉衣使者游覽處秋風鼓吹自天而<lb/>
下湘水得霜清可鑒巫風過雨森如畫有神仙佳致在<lb/>
<pb n="KR4j0066_WYG_014-24a"/>
胸襟真瀟洒　荆州寳元無價䕫門政長多暇聼談兵<lb/>
樽俎百川傾瀉此日壽觴容我勸他年樞柄還公把趂<lb/>
桂花時節去朝天香随馬<lb/>
　　　鷓鴣天<hi>九日南樓和范總幹韻</hi>
檻外長江浪拍空蕭蕭紅蓼白蘋風三秋告稔三農慶<lb/>
九日追歡九客同　烟渚北月巖東莫嫌光景大匆匆<lb/>
登龍戲馬英雄事都在髙樓一嘯中<lb/>
　　　踏沙行<hi>趙寛夫十二月十二日生賦此為壽</hi>
<pb n="KR4j0066_WYG_014-24b"/>
星野涵輝雲峰環翠南園迎臘開梅蘂瑤臺仙子笑相<lb/>
逢金釵行裏拚沉醉　照乗驪珠出閑天驥相随壽母<lb/>
多年紀春風侍宴寳花樓五枝七葉都榮貴<lb/>
　　　李知幾<lb/>
　　　　名石號方舟<lb/>
　　　臨江仙<hi>夜景</hi>
煙栁疎疎人悄悄畫樓風外吹笙倚闌聞喚小紅聲薰<lb/>
香臨欲睡玉漏已三更　坐待不来来不去一方明月<lb/>
<pb n="KR4j0066_WYG_014-25a"/>
中庭粉墻東畔小橋横起来花影下扇子撲飛螢<lb/>
　　　長相思<hi>春思</hi>
花飛飛絮飛飛三月江南烟雨時樓臺春樹迷　雙鶯<lb/>
兒雙燕兒橋北橋南相對啼行人猶未歸<lb/>
　　　漁家傲<hi>贈鼎州官妓</hi>
西去征鴻東去水幾重别恨千山裏夢繞綠窗書半紙<lb/>
何處是桃花溪畔人千里　痩玉倚香愁黛翠勸人須<lb/>
要人先醉問道明朝行也未猶自記燈前背立偷垂涙<lb/>
<pb n="KR4j0066_WYG_014-25b"/>
　　　出塞<hi>夜夢一女子引扇求書為書小闋</hi>
花樹樹吹碎胭脂紅雨將謂郎来推綉戸暖風揺竹塢<lb/>
　睡起䦨干凝佇漠漠紅樓飛絮剗踏襪兒垂手處隔<lb/>
溪鶯對語<lb/>
　　　㳺子明<lb/>
　　　　名次公建安人號西池范石湖帥桂林日西<lb/>
　　　　池實參内幕有唱酬詩巻<lb/>
　　　賀新郎<hi>月夜</hi>
<pb n="KR4j0066_WYG_014-26a"/>
斗柄囘秋律素蟾飛氷霜萬里滿川金碧得月偏多何<lb/>
處是惟有橋南第一正野逈西風寒寂丹桂婆娑疎影<lb/>
在想微瑕未累千金璧河漢逺澹無迹　知君有句酬<lb/>
佳夕儘髙歌胡床自倚露漙珠溢坐到參横星欲闇隱<lb/>
隱天低似笠但絡緯悲啼催織吟詠凄凉翻有恨諒知<lb/>
音人逺空追憶誰為置鄭莊驛<lb/>
　　　又<hi>宫詞</hi>
暖雲浮晴籞鎖垂楊籠池罩閣萬絲千縷池上曉光分<lb/>
<pb n="KR4j0066_WYG_014-26b"/>
宿霧日近羣芳易吐尋竝蒂䦨干凝佇不信釵頭飛鳯<lb/>
去但寳刀被妾畱還住天一笑萬花妬　阿嬌正好金<lb/>
屋貯甚西風易得蕭疎扇鸞塵土一自昭陽扄玉户墻<lb/>
角土花無數况多病情傷幽素别殿時聞簫鼓奏望紅<lb/>
雲冉冉知何處天尺五去無路<lb/>
　　　滿江紅<hi>丹青閣</hi>
一舸歸来何太晩鬢絲如織謾歎息凄凉徃事盡成陳<lb/>
迹山迫暮烟浮紫翠溪揺寒浪翻金碧看長虹渴飲下<lb/>
<pb n="KR4j0066_WYG_014-27a"/>
青㝠危欄溼　誰可住烟蘿側俗士駕當囘勒伴巖扄<lb/>
須是碧雲仙客風月已供無盡藏溪山更衍清凉國恨<lb/>
謫仙蘇二不曾来無人説<lb/>
　　　危逢吉<lb/>
　　　　名稹自號㢲齋<lb/>
　　　水龍吟<hi>慶齊年諸丈</hi>
洛陽九老圖中當時司馬年猶小爭如今夕舉盃相勸<lb/>
十人齊壽已幸同庚何分雌甲本無多少但有頭可白<lb/>
<pb n="KR4j0066_WYG_014-27b"/>
無愁可解只如此都贏了　慶禮十年還又更十年依<lb/>
前難老儘敎百嵗做人髙祖見孫白首却要從今探梅<lb/>
脚健看山眼好頼天公頓得東園長在陪歌陪酒<lb/>
　　　漁家傲<hi>和晏虞卿詠侍兒彈箜篌</hi>
老去諸餘情味淺詩詞不上閒釵釧寳幌有人紅兩靨<lb/>
簾間見紫雲元在梨花院　十四條絃音調逺栁絲不<lb/>
隔芙蓉面秋入西窗風露晩歸去懶酒酣一任烏巾㟁<lb/>
　　　沁園春<hi>壽許貮車</hi>
<pb n="KR4j0066_WYG_014-28a"/>
籍甚聲名門䦨相種文章世科筭當年瑞世正當夏五<lb/>
仙家毓德全是春和底事屏星着之海嶠奈此騰驤驥<lb/>
足何君知否看飛来丹詔徑上鸞坡　殷勤携酒相過<lb/>
要灧灧浮君金叵羅嘆同心相契古来難覓二年同處<lb/>
意總無它如此平分更敎添箇也自清風明月多拚沉<lb/>
醉任光浮綠鬢笑滿紅渦<lb/>
　<lb/>
　<lb/>
<pb n="KR4j0066_WYG_014-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選續集巻四<lb/>
</p>
<p>
</p>
  </div>
<div>
                <head>花菴詞選續集巻五</head>
    <p>
<pb n="KR4j0066_WYG_015-1a"/>
欽定四庫全書<lb/>
　花菴詞選續集巻五　　　　宋　黄昇　撰<lb/>
　　宋詞<lb/>
　　　劉德修<lb/>
　　　　名光祖號後溪蜀之名士有鶴林文集小詞<lb/>
　　　　附焉<lb/>
　　　鵲橋仙<hi>畱别</hi>
相逢一笑又成相避南鴈歸時霜透明朝人在短亭西<lb/>
<pb n="KR4j0066_WYG_015-1b"/>
看舞袖雙雙行酒　歌聲此處秋聲何處幾度亂愁搔<lb/>
首如何不寄一行書有萬緒千端别後<lb/>
　　　昭君怨<hi>别恨</hi>
人在醉鄉居住記得舊曾来去疎雨聼芭蕉夢魂遥<lb/>
惆悵栁烟何處目送落霞江浦明夜月當樓照人愁<lb/>
　　　江城子<hi>梅花</hi>
十分雪意却成霜莫雲黄月微茫只有梅花依舊吐幽<lb/>
芳還喜無邉春信漏疎影下覓浮香　才清端是紫薇<lb/>
<pb n="KR4j0066_WYG_015-2a"/>
郎别鵷行憶宫墻夜半胡為人與月交相君合召歸吾<lb/>
老矣月随去照西廂<lb/>
　　　洞仙歌<hi>荷花</hi>
晩風收暑小池塘荷净獨倚胡床酒初醒起徘徊時有<lb/>
香氣吹来雲藻亂葉底游魚動影　空擎承露葢不見<lb/>
氷容惆悵明粧曉鸞鏡後夜月凉時月淡花低幽夢覺<lb/>
欲慿誰省且應記臨流凭䦨干便遥想江南紅酣千頃<lb/>
　　　長相思<hi>别意</hi>
<pb n="KR4j0066_WYG_015-2b"/>
玉樽凉玉人凉若聼離歌須斷腸休敎成鬢霜　畫橋<lb/>
西畫橋東有涙分明清漲同如何畱醉翁<lb/>
　　　水調歌頭<hi>旅思</hi>
客夢一回醒三度碧梧秋仰看今夕天上河漢又西流<lb/>
早晩凉風過鴈驚落空堦一葉急雨閙清溝歸計休令<lb/>
莫宵露浥征裘　古来今生老病許多愁那堪更説無<lb/>
限功業鏡中羞只有青山髙致對此還論世事舉白與<lb/>
君浮送我一盃酒誰起舞凉州<lb/>
<pb n="KR4j0066_WYG_015-3a"/>
　　　臨江仙<hi>春思</hi>
小院回廊春寂寂晚来獨自閒行畫簾東畔碧雲生也<lb/>
知無雨空滴枕邉聲　一簇小桃開又落低頭拾取紅<lb/>
英東風相送忘相迎棃花寒食到得錦官城<lb/>
　　　又<hi>自詠</hi>
我似萬山千里外悠然一片歸雲官銜猶自帶云云誰<lb/>
知於進士已是故將軍　閒坐閒行閒飲酒閒拈閒字<lb/>
閒文諸公畱我笑紛紛一枝簪寳髻六幅舞羅裙<lb/>
<pb n="KR4j0066_WYG_015-3b"/>
　　　踏莎行<hi>春暮</hi>
掃徑花零閉門春晩恨長無奈東風短起来消息探荼<lb/>
䕷雪條玉蘂都開徧　晚月魂清夕陽香逺故山别後<lb/>
誰拘管多情於此更情多一枝嗅罷還重撚<lb/>
　　　醉落魄<hi>春日懐故山</hi>
春風開者一時還共春風謝栁條送我今槐夏不飲香<lb/>
醪辜負人生也　曲塘泉細幽琴冩胡床滑簟應無價<lb/>
日遲睡起簾鈎挂何不歸歟花竹秀而野<lb/>
<pb n="KR4j0066_WYG_015-4a"/>
　　　李子大<lb/>
　　　　名洪家世同登桂籍躋膴仕號淮甸儒族子<lb/>
　　　　大其弟漳泳洤淛皆以文鳴有李氏花萼詞<lb/>
　　　　五巻其姪直倫為之序廬陵人<lb/>
　　　念奴嬌<hi>曉起觀落梅</hi>
麗譙吹角漸疎星明澹簾篩殘月嫋嫋霜飇欺翠袖飛<lb/>
下一庭香雪半面粧新廻風舞困此况真竒絶桄榔林<lb/>
裏蘇仙偏感蕐髪　休怨時暫飄零玉堂清夢不惹閒<lb/>
<pb n="KR4j0066_WYG_015-4b"/>
蜂蝶好似王家叢竹畔乗興山陰時節剪水無情閬風<lb/>
歸去忍使芳心歇和羮有待恁時身到天闕<lb/>
　　　李子清<lb/>
　　　　名漳<lb/>
　　　鵲橋仙<hi>七夕</hi>
迢迢郎意盈盈妾恨今夕鵲橋欲度世間兒女一何癡<lb/>
鬭乞巧紛紛無數　遥知此際有人孤坐心切天街雲<lb/>
路好因縁是惡因緣夢魂逺陽臺雨暮<lb/>
<pb n="KR4j0066_WYG_015-5a"/>
　　　桃源憶故人<hi>閨情</hi>
小樓簾捲闌干外花下朱門半啟中有傾城佳麗一笑<lb/>
西風裏　盈盈臨水情難致盡日相看如醉乾鵲不知<lb/>
人意只管聲聲喜<lb/>
　　　李子永<lb/>
　　　　名泳<lb/>
　　　賀新郎<hi>感舊</hi>
門掩長安道捲重簾垂楊散暑嫰凉生早午夢驚囘庭<lb/>
<pb n="KR4j0066_WYG_015-5b"/>
陰翠蝶舞鶯吟未了政露冷芙蓉池沼金鴈塵昏么絃<lb/>
斷理餘音尚想腰支褭歡漸逺思還繞　臨臯望極滄<lb/>
江𣺌晚潮平湘烟萬頃斷虹殘照綵舫凌波分飛後别<lb/>
浦菱花自老問錦鯉何時重到樓逈層城看不見對瀟<lb/>
瀟暮雨憐芳草幽恨濶楚天杳<lb/>
　　　李子召<lb/>
　　　　名洤<lb/>
　　　滿庭芳<hi>送張守漢卿赴召</hi>
<pb n="KR4j0066_WYG_015-6a"/>
麥秀連雲桑枝重綠史君佳政流傳鳳銜丹詔来自九<lb/>
重天千里歡騰祖帳棠隂外多少攀轅津亭路紞如五<lb/>
鼓難駐鄧侯船　光蕐家世事門中列㦸圯上遺編况<lb/>
建炎勲業圖畫凌烟此去朝端濟美看平歩兩兩台躔<lb/>
須知道中興盛治主聖賴臣賢<lb/>
　　　李子秀<lb/>
　　　　名淅<lb/>
　　　踏莎行<hi>送新城交代李達善</hi>
<pb n="KR4j0066_WYG_015-6b"/>
紅藥香殘綠筠粉嫩春歸何處尋春信綉鞍初上馬蹄<lb/>
輕舉頭便覺長安近　别酒無情啼粧有恨山城向晚<lb/>
斜陽褪清江極目帶寒烟錦鱗去後慿誰問<lb/>
　　　劉改之<lb/>
　　　　名過太和人稼軒之客王簡卿侍郎嘗贈以<lb/>
　　　　詩云觀渠論到前賢處據我看来近世無其<lb/>
　　　　詞多壯語葢學稼軒者也號龍洲道人<lb/>
　　　賀新郎<hi>懐舊</hi>
<pb n="KR4j0066_WYG_015-7a"/>
老去相如倦問文君説似而今怎生消遣衣袂京塵曾<lb/>
染處空有香紅尚軟料彼此魂銷腸斷一枕新凉眠客<lb/>
舍聼梧桐疎雨秋聲顫燈暈冷記初見　樓低不放珠<lb/>
簾捲晩粧殘翠鈿狼藉淚痕凝臉人道愁来須殢酒無<lb/>
奈愁深酒淺但寄興焦琴紈扇莫鼓琵琶江上曲怕荻<lb/>
花楓葉俱悽怨雲萬疊寸心逺<lb/>
　　　又<hi>逰西湖</hi>
睡覺啼鶯曉醉西湖兩峰日日買花簪㡌去盡酒徒無<lb/>
<pb n="KR4j0066_WYG_015-7b"/>
人問惟有玉山自倒任拍手兒童爭笑一騎乗風翩然<lb/>
去避魚龍不見波聲悄歌韻逺喚蘇小　神仙路近蓬<lb/>
莱島紫雲深參差禁樹有烟花遶人世紅塵西障日百<lb/>
計不如歸好付樂事與它年少費盡桺金梨雪句問沉<lb/>
香亭北何時召心未愜鬢先老<lb/>
　　　又<hi>贈張彦功</hi>
曉印霜花歩夢半醒扶上彫鞍馬嘶人去嵐溼青絲雙<lb/>
轡冷緩鞚野梅江路聼畫角吹殘更鼓悲壯寒聲撩客<lb/>
<pb n="KR4j0066_WYG_015-8a"/>
恨甚貂裘重擁愁無數霜月白照離緒　青樓囘首家<lb/>
何處早山遥水闊天低斷腸烟樹誰念天涯牢落况輕<lb/>
負暖雲濃雨記酒醒香銷時語客裏歸韀須早發怕天<lb/>
寒風急相思苦應為我翠眉聚<lb/>
　　　又<lb/>
多病劉郎痩最傷心天寒嵗晩客它鄉久大舸翩翩何<lb/>
許至元是髙陽舊友便一笑相歡携手為問武昌城下<lb/>
月定何如揚子江頭栁追徃事兩眉皺　燭花細剪明<lb/>
<pb n="KR4j0066_WYG_015-8b"/>
扵晝喚青娥小紅樓上殷勤勸酒昵昵琵琶恩怨語春<lb/>
笋輕攏翠袖看舞徹金釵㣲澑若見故鄉吾父老道長<lb/>
安市上狂如舊重㑹面幾時又<lb/>
　　　念奴嬌<hi>自述</hi>
知音者少筭乾坤許大着身何處直待功成方肯退何<lb/>
日可尋歸路多景樓前垂虹亭下一枕眠秋雨虛名相<lb/>
誤十年枉費辛苦　不是奏賦明光獻書北闕無驚人<lb/>
之語我自匆忙天未許嬴得衣裾塵土白璧堆前黄金<lb/>
<pb n="KR4j0066_WYG_015-9a"/>
買笑付與君為主蓴鱸江上浩然明日歸去<lb/>
　　　糖多令<hi>再過武昌</hi>
蘆葉滿汀洲寒沙帶淺流二十年重度南樓栁下繫船<lb/>
猶未穩能幾日又中秋　黄鶴斷磯頭故人曾到不舊<lb/>
江山都是新愁欲買桂花重載酒終不似少年逰<lb/>
　　　水調歌頭<hi>春半</hi>
春事能幾許密葉着青梅日髙花困海棠風暖想都開<lb/>
不惜春衣典盡只怕春光歸去片片㸃蒼苔能得幾時<lb/>
<pb n="KR4j0066_WYG_015-9b"/>
好追賞莫徘徊　雨飄紅風換翠苦相催人生行樂且<lb/>
須痛飮莫辭杯坐則髙談風月醉則恣眠芳草醒後亦<lb/>
佳哉湖上新亭好何事不曾来<lb/>
　　　又<hi>自述</hi>
弓劒出榆塞鈆槧上蓬山得之渾不費力失亦匹如閑<lb/>
未必古人皆是未必今人俱錯世事沐㺅冠老子不分<lb/>
别内外與中間　酒須飲詩可作指休彈人生行樂何<lb/>
自催得鬢毛斑逹則牙旗金甲窮則蹇驢破帽莫作兩<lb/>
<pb n="KR4j0066_WYG_015-10a"/>
般看世事只如此自有識鴞鸞<lb/>
　　　天仙子<hi>初赴省别妾</hi>
别酒醺醺渾易醉囘過頭来三十里馬兒不住去如飛<lb/>
牽一憩坐一憩斷送殺人山共水　是則青衫終可喜<lb/>
不道恩情拚得未雪迷村店酒旗斜去則是住則是煩<lb/>
惱自家煩惱你<lb/>
　　　沁園春<hi>風雪中欲詣稼軒久寓湖上未能一徃因賦此詞以自解</hi>
斗酒彘肩風雨渡江豈不快哉被香山居士與林和靖<lb/>
<pb n="KR4j0066_WYG_015-10b"/>
約坡仙等勒駕予囘坡謂西湖正如西子淡粧濃抹臨<lb/>
照臺二公者皆掉頭不顧只恁傳杯　白云天竺去来<lb/>
看金璧崔嵬樓觀開況一澗縈迂東西水遶兩山南北<lb/>
髙下雲堆逋曰不然暗香浮動何似孤山先放梅晴須<lb/>
去訪稼軒未晩且此徘徊<lb/>
　　　劉叔擬<lb/>
　　　　名仙倫廬陵人自號招山有詩集行於世樂<lb/>
　　　　章尤為人所膾炙吉州刋本多遺落今以家<lb/>
<pb n="KR4j0066_WYG_015-11a"/>
　　　　藏善本選集<lb/>
　　　賀新郎<hi>壽王侍郎簡卿</hi>
小隊停鉦鼓向沙邉栁下維舟慶公初度平盡羣蠻方<lb/>
易鎮此事多應有數奈自古功成人妬君看樂羊中山<lb/>
役任謗書盈篋終無據千載下竟誰與　詩中帶得西<lb/>
山雨指天台鴈蕩歸歟壽鄉深處緩急朝廷須公出更<lb/>
作中流砥柱笑癡騃紛紛兒女多少人間不平事有皇<lb/>
天老眼能區處揮玉斚聽金縷<lb/>
<pb n="KR4j0066_WYG_015-11b"/>
　　　又<hi>題呉江</hi>
重喚松江渡嘆垂虹亭下銷磨幾畨今古依稀四橋風<lb/>
景在為問坡仙甚處但遺愛沙邉鷗鷺天水相連蒼茫<lb/>
外更碧雲去盡山無數潮正落日還暮　十年到此長<lb/>
凝竚恨無人與共秋風鱠絲蓴縷小轉朱絃彈九奏擬<lb/>
致湘妃伴侣俄皓月飛来烟渚恍若乗槎河漢上怕客<lb/>
星犯斗蛟龍怒歌欵乃過江去<lb/>
　　　又<hi>洪守席上詠牡丹</hi>
<pb n="KR4j0066_WYG_015-12a"/>
翠葢籠嬌面記當年沉香亭北醉中曾見見了風流傾<lb/>
國艷紅紫紛紛過眼算好處何嫌春晩誰把天香和曉<lb/>
露倩東風特地勻芳臉千萬朶一時徧　隔花聼取提<lb/>
壺勸道此花過了春歸蝶愁鶯怨挽住東君須醉倒花<lb/>
底不妨畱戀待喚取笙歌一片㝡愛就中紅一朶似狀<lb/>
元得意春風殿還惹起少年眼<lb/>
　　　又<hi>贈建康鄭玉脱籍</hi>
鄭玉非娼女嘆塵縁未了飄零被春畱住腸斷胭脂坡<lb/>
<pb n="KR4j0066_WYG_015-12b"/>
下路成甚心情意緒生怕入梨園歌舞寂寞陽臺雲雨<lb/>
散算人間誰是吹簫侣空買斷兩眉聚　新来鏡裏驚<lb/>
如許暗傷懐鶯老花殘幾畨春莫事逐孤鴻都已徃月<lb/>
落千山杜宇念修竹天寒何處不念瑣窗并綉户妾從<lb/>
前命薄甘荆布誰為作解絛主<lb/>
　　　念奴嬌<hi>送張明之赴京西幕</hi>
艅艎東下望西江千里蒼茫烟水試問㐮州何處是雉<lb/>
堞連雲天際叔子殘碑卧龍陳迹遺恨斜陽裏後来人<lb/>
<pb n="KR4j0066_WYG_015-13a"/>
物如君瓌偉能幾　其肯為我来邪河陽下士正自強<lb/>
人意勿謂時平無事也便以言兵為諱眼底山河樓頭<lb/>
鼔角都是英雄涙功名機㑹要湏閒暇先備<lb/>
　　　又<hi>感懐呈洪守</hi>
呉山青處悵長安路斷黄塵如霧荆楚西来行塹逺北<lb/>
過淮堧嚴扈九塞貔貅三闗虎豹空作陪京固天髙難<lb/>
呌若為得訴忠語　追念江左英雄中興事業枉被姦<lb/>
臣誤不見翠蕐移蹕處枉負吾皇神武擊楫慿誰問籌<lb/>
<pb n="KR4j0066_WYG_015-13b"/>
無計何日寛憂顧倚笻長嘆滿懐清涙如雨<lb/>
　　　又<hi>長沙趙帥席上作</hi>
西風何事為行人掃蕩煩襟如洗熏漲蒸瀾都巻盡一<lb/>
片瀟湘清泚酒病驚秋詩愁入鬢對景人千里楚宫故<lb/>
事一時分付流水　江上買取扁舟排雲湧浪直過金<lb/>
沙尾歸去江南丘壑處不用来尋月姊風露盃深芙蓉<lb/>
裳冷笑傲烟霞裏草廬如舊卧龍知為誰起<lb/>
　　　滿江紅<hi>題快閣和徐宰韻</hi>
<pb n="KR4j0066_WYG_015-14a"/>
快閣東西鷗邉問晩晴可喜鷗解語旣盟之後兩翁曾<lb/>
倚笛弄慣聽黄魯直履聲深識徐淵子添我来相對兩<lb/>
忘機真相似　也不種閒桃李也不翫佳山水有新詩<lb/>
字字愛民而已一片心閒秋月外三年人在春風裏漲<lb/>
一篙江水送歸鴻明朝是<lb/>
　　　又<hi>春曉</hi>
着意畱春畱不住春歸難戀最苦是梅天煙雨麥秋庭<lb/>
院嫰竹濃陰鶯出谷柔桑采盡蠶成繭奈沈腰寛盡有<lb/>
<pb n="KR4j0066_WYG_015-14b"/>
誰知難消遣　幽閣恨雙眉歛香牋寄飛鴻逺向風簾<lb/>
羞見一雙歸燕翠被閒將情做夢青樓賺得恩成怨對<lb/>
尊前莫惜喚瓊姬持杯勸<lb/>
　　　木蘭花幔<hi>秋日海棠</hi>
漸秋空向晩被風雨趲重陽正木落疎林海棠枝上忽<lb/>
見紅粧料應妬它蘭菊甚年年獨自占秋光故把春風<lb/>
嬌面向人逞艷呈芳　看来畢竟此花強秪是欠些香<lb/>
俏一似當年五陵公子却厭膏粱肯来水邉竹下與幽<lb/>
<pb n="KR4j0066_WYG_015-15a"/>
人相對說凄凉只恐夜深花睡五更㣲有清霜<lb/>
　　　霜天曉角<hi>題蛾眉亭</hi>
倚空絶壁直下江千尺天際兩蛾凝黛愁與恨幾時極<lb/>
　暮潮風正急酒醒聞塞笛試問謫仙何處青山外逺<lb/>
烟碧<lb/>
　　　訴衷情<hi>客中</hi>
征衣薄薄不禁風長日雨絲中又是一年春事花信到<lb/>
梧桐　雲漠漠水溶溶去匆匆客懐今夜家在江西身<lb/>
<pb n="KR4j0066_WYG_015-15b"/>
在江東<lb/>
　　　江神子<hi>洪守出歌姬就席口占</hi>
華堂深處出娉婷語聲輕笑聲清燕語鶯啼一一付春<lb/>
情恰似洛陽花正發見花好不知名　金甌盛酒玉纖<lb/>
擎滿盈盈勸深深不怕主人敎你十分斟只怕酒䦨歌<lb/>
罷後人不見暮山青<lb/>
　　　繫裙腰<hi>愁别</hi>
山兒矗矗水兒清船兒似葉兒輕風兒更沒人情月兒<lb/>
<pb n="KR4j0066_WYG_015-16a"/>
明厮合造送行人　眼兒蓛蓛涙兒傾燈兒更冷青青<lb/>
遭逢着鴈兒又沒前程一聲聲怎生得夢兒成<hi>詞獧薄而意優</hi>
<hi>柔</hi>
　　　永遇樂<hi>春莫有懐</hi>
青幄蔽林白氊鋪徑紅雨迷楚晝閣闗愁風簾捲恨盡<lb/>
日縈情緖陽臺雲去文園人病寂寞翠尊彫爼惜韶容<lb/>
匆匆易失芳叢對眼如霧　巾欹潤裛衣寛凉滲又覺<lb/>
漸回驕暑解籜吹香遺丸薦脆小芰浮鴛浦畫欄如舊<lb/>
<pb n="KR4j0066_WYG_015-16b"/>
依稀猶記佇立一鈎蓮歩黯銷魂那堪又聼杜鵑更苦<lb/>
　　　菩薩鬘<hi>怨别</hi>
吹簫人去行雲杳香篝翠被都閒了叠損縷金衣是他<lb/>
渾不知　冷烟寒食夜淡月梨花下猶自軟心腸為他<lb/>
燒夜香<lb/>
　　　又<hi>怨别</hi>
東風去了秦樓畔一川烟草無人管芳樹雨初晴黄鸝<lb/>
三兩聲　海棠花已謝春事無多也只有牡丹時知它<lb/>
<pb n="KR4j0066_WYG_015-17a"/>
歸不歸<hi>辭鄙意濃</hi>
　　　嚴次山<lb/>
　　　　名仁樵溪人詞集名清江欵乃杜月渚為之<lb/>
　　　　序其詞極能道閨闈之趣<lb/>
　　　賀新郎<hi>寄上官偉長序云扁舟何時下滄灣孤劒尚客東楚𣺌渺千里寄一曲歌覩物</hi>
　　　　　　<hi>懐人想見臨風激烈也</hi>
蘭芷湘東國正愁子一江紅葉水程孤驛欲寫瀟湘無<lb/>
限意那得如椽彩筆但滿眼西風蕭瑟我所思兮何處<lb/>
<pb n="KR4j0066_WYG_015-17b"/>
所在鐔津津上滄灣側誰氏子閬風客　閬風仙客才<lb/>
無敵賦悲秋抑揚頓挫流離沉鬱百賦千詩朝復暮解<lb/>
道波濤春力憶共爾乗槎吹笛八表神逰吾夢見渺洞<lb/>
庭青草烟波隔空悵望楚天碧<lb/>
　　　又<hi>清浪軒送春</hi>
碧浪揺春渚浸虚簷蒲萄滉漾翠綃掀舞委曲經過臺<lb/>
下路載取落花東去問花亦漂流良苦花不能言應有<lb/>
恨恨十分都被春風誤同此恨有飛絮　人生聚散元<lb/>
<pb n="KR4j0066_WYG_015-18a"/>
無據儘凭欄一樽相對蘋洲春莫嫉色沖沖空悵望涙<lb/>
盡世間兒女君不見千金求賦飛燕媫妤今何在看粘<lb/>
雲江影傷千古流不去斷䰟處<lb/>
　　　又<hi>送杜子野赴省</hi>
説到城南杜儘風流至今人號去天尺五家世聯翩蒼<lb/>
玉佩自有文章機杼看鸞鳳九霄軒翥文陣堂堂新得<lb/>
雋正少年壯氣虹霓吐拈彩筆月城去　出闗相送梅<lb/>
千樹雪連空馬蹄特特曉寒人度帝里春濃花似海吹<lb/>
<pb n="KR4j0066_WYG_015-18b"/>
入明光奏賦須快展亨衢濶歩随世功名真漫浪要平<lb/>
生所學期無負須記得别時語<lb/>
　　　歸朝懽<hi>南劒雙溪樓</hi>
五月人間揮汗雨離恨一襟何處去雙溪樓下碧千尋<lb/>
雙溪樓上匏尊舉晩凉生緑樹漁燈幾㸃依洲渚莫狂<lb/>
歌潭空月凈慘慘痩蛟舞　變化徃来無定所求劒刻<lb/>
舟應笑汝只今誰是晉司空斗牛奕奕紅光吐我来空<lb/>
弔古與君同記凭欄語問滄波乗槎此去流到天河否<lb/>
<pb n="KR4j0066_WYG_015-19a"/>
　　　又<hi>壽蕭禹平知縣</hi>
雲表金莖珠璀璨當日投懷驚玉燕文章議論壓西廱<lb/>
風流姓字翔東觀紫皇嗟見晩祥麟五色畱金殿大江<lb/>
西銅章墨綬暫爾煩君綰　十二金釵扶玉盞錦瑟摐<lb/>
摐随急管獸爐烟動彩雲髙秋聲拍碎紅牙板趣君歸<lb/>
翰苑莱衣煥爛潘輿穩任方瞳從今看到弱水波淸淺<lb/>
　　　又<hi>别意</hi>
朱户緑窗深窈窕閃閃蕐旗紅幹小相逢斜栁絆輕舟<lb/>
<pb n="KR4j0066_WYG_015-19b"/>
渚香不斷蘋花老西風吹夢草題詩未了還驚覺獨傷<lb/>
心凄凉故館月過西樓悄　樓外斜河低浸斗夜巳如<lb/>
何夜將曉心期欲寄赤鱗魚秋雲不動秋江𣺌相思千<lb/>
里道多情直被無情惱玉臺前請君試看華髪添多少<lb/>
　　　水龍吟<hi>題連州翼然亭呈歐守</hi>
翼然新㮄髙亭翰林鐵畫燕公手滁陽盛事何人重繼<lb/>
湟川太守太守謂誰文章的𣲖醉翁賢胄對千峰削翠<lb/>
雙溪注玉端不减琅琊秀　坐歗清香畫㦸聼丁丁滴<lb/>
<pb n="KR4j0066_WYG_015-20a"/>
花晴漏棠陰晝寂細賡賔客竹枝楊栁只恐明朝綈封<lb/>
趣覲未容借冦儘江山識賞鹽梅事業煥青氊舊<lb/>
　　　又<hi>題天風海濤呈潘料院</hi>
飇車飛上蓬莱不須㬰跨琴髙鯉剨然長嘯天風澒洞<lb/>
雲濤無際我欲乗桴從兹浮海約任公子辦虹竿千丈<lb/>
犗鈎五十親點對連鼇餌　誰㮄佳名空翠紫陽仙去<lb/>
騎箕尾銀鈎鐵畫龍拏鳯峙畱人間世更憶東山哀筝<lb/>
一曲洒沾襟涙到而今幸有髙亭遺愛寓甘棠意<lb/>
<pb n="KR4j0066_WYG_015-20b"/>
　　　又<hi>題盱江偉觀</hi>
城頭傑觀崢嶸重欄下瞰蒼龍脊鏤珉盤礎彫檀竦楶<lb/>
玲瓏金碧華子岡頭麻源谷口神仙窟宅道至今清夜<lb/>
月明風冷常隱隱聞笙笛　翠壁烟霞縹緲更寒泉飛<lb/>
空千尺數峰江上孤舟天際夕陽紅溼抖擻征塵浩然<lb/>
長嘯跨青鸞翼向鳯岡西望遥釃斗酒酹文章伯<hi>李泰伯墓</hi>
<hi>在鳯凰山下</hi>
　　　水調歌頭<hi>上韶州方檢討時有節制之命</hi>
<pb n="KR4j0066_WYG_015-21a"/>
慘淡望京闕慷慨夢天山引杯中夜看劒壯氣刷幽燕<lb/>
鼉鼓滿天催曙画角連雲嘯月吹斷戍缾烟犀角赤兔<lb/>
馬虎帳綠熊氊　仗漢節伸大義伐可汗靑㝠更下斧<lb/>
鉞赤子要君安鐵騎千羣觀獵宫様十眉環座礕礰聼<lb/>
鳴弦莫厭兠鍪冷歸去已貂蟬<lb/>
　　　木蘭花慢<hi>社日有懐</hi>
東風吹霧雨更吹起裌衣寒正莽莽叢林潭潭伐鼓鬱<lb/>
鬱焚蘭䦨干曲多少意看青烟如篆遶溪灣桑柘綠陰<lb/>
<pb n="KR4j0066_WYG_015-21b"/>
猶薄杏桃紅雨初翻　飛花片片走潺湲問何日西還<lb/>
嘆擾擾人生紛紛離合𣺌𣺌悲歡想雲軿何處也對芳<lb/>
時應只在人間惆悵囘紋錦字斷腸斜日雲山<lb/>
　　　蝶戀花<hi>快閣</hi>
傑閣青紅天半倚萬里歸舟更近䦨干<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>木落山寒鳬<lb/>
鴈起一聲漁笛滄洲尾　千古文章黄太史捫蝨髙風<lb/>
長照氷壺裏何以薦君秋菊蘂癯瓢為酌西江水<lb/>
　　　又<hi>春情</hi>
<pb n="KR4j0066_WYG_015-22a"/>
院靜日長花氣暖一簇嬌紅得見春深淺風送生香来<lb/>
近逺笑聲只在秋千畔　目力未窮腸已斷一寸芳心<lb/>
更逐逰絲亂朱戸對開簾捲半日斜江上春風晩<lb/>
　　　鷓鴣天<hi>怨别</hi>
一徑蕭條落葉深離腸凄斷月明砧征鴻送恨連雲起<lb/>
促織驚秋傍砌吟　風悄悄夜沉沉鴛機坐冷曉霜侵<lb/>
挑成錦字心相向未必君心似妾心<lb/>
　　　又<hi>閨思</hi>
<pb n="KR4j0066_WYG_015-22b"/>
多病春来事事慵偶因撲蝶到庭中落紅萬叠花經雨<lb/>
斜碧千條栁困風　深院宇小簾櫳幾年離别恰相逢<lb/>
擎觴未飮心先醉爲有春愁似酒濃<lb/>
　　　又<hi>别意</hi>
行盡春山春事空别愁離恨滿江東三更鼓潤官樓雨<lb/>
五夜燈殘客舍風　寒淡淡曉朧朧黄雞催斷丑時鐘<lb/>
紫驑嚼勒金銜響衝破飛花一道紅<lb/>
　　　又<hi>惜别</hi>
<pb n="KR4j0066_WYG_015-23a"/>
一曲危絃斷客腸津橋捩柂轉牙檣江心雲帶蒲㠶重<lb/>
樓上風吹粉涙香　瑶草碧栁芽黄載將離恨過瀟湘<lb/>
請君看取東流水方識人間别意長<lb/>
　　　又<hi>春思</hi>
病去那知春事深流鶯喚起惜春心桐舒碧葉慳三寸<lb/>
栁引金絲可一尋　憐綉閣對雲岑苦無多力懶登臨<lb/>
翠羅衫底寒猶在弱骨離支痩不禁<lb/>
　　　又<hi>閨情</hi>
<pb n="KR4j0066_WYG_015-23b"/>
髙杏酣酣出短墻垂楊裊裊蘸池塘文鴛藉草眠春畫<lb/>
金鯽吹波弄夕陽　閑倚鏡理明粧自翻銀葉炷衙香<lb/>
鳴鞭已過青樓曲不是劉郎定阮郎<lb/>
　　　又<hi>閨情</hi>
公子詩成著錦袍王家桃葉舊妖嬈檀槽摐急斜金鴈<lb/>
綵袖翩躚嚲翠翹　沈水過懶重燒十分濃醉十分嬌<lb/>
複羅帳裏春寒少只恐香酥拍漸消<lb/>
　　　玉樓春<hi>春思</hi>
<pb n="KR4j0066_WYG_015-24a"/>
春風只在園西畔薺菜花繁胡蝶亂氷池晴緑照還空<lb/>
香徑落紅吹已斷　意長翻恨逰絲短盡日相思羅帶<lb/>
緩寶奩如月不欺人明日歸来君試看<lb/>
　　　阮郎歸<hi>春思</hi>
腮花輕拂紫綿香瓊杯初暖粧貪凭彫檻看鴛鴦無心<lb/>
上綉床　風絮亂恣輕狂惱人依舊忙夢随殘雨下髙<lb/>
唐悠悠春夢長<lb/>
　　　婆羅門引<hi>春情</hi>
<pb n="KR4j0066_WYG_015-24b"/>
花明栁暗一天春色繞朱樓斷鴻聲喚人愁欲問鴻歸<lb/>
何處身世自悠悠正東風畱滯楚尾呉頭　追思舊逰<lb/>
歎雙鬢颯驚秋可惜等閑孤了酒令花籌斷絃難續謾<lb/>
題詩分付東流流不到蓬島瀛洲<lb/>
　　　醉桃源<hi>春景</hi>
拍堤春水蘸垂楊水流花片香弄花噆栁小鴛鴦一雙<lb/>
隨一雙　簾半捲露新粧春衫是栁黄倚欄看處背斜<lb/>
陽風流暗斷腸<lb/>
<pb n="KR4j0066_WYG_015-25a"/>
　　　好事近<hi>舟行</hi>
曉色未分明敲動月邉鼉鼓卯酒一杯徑醉又别君南<lb/>
浦　春江如席照晴空大舶夾雙櫓腸斷斜陽渡口正<lb/>
落紅如雨<lb/>
　　　訴衷情<hi>章貢别懐</hi>
一聲水調解蘭舟人間無此愁無情江水東流去與我<lb/>
涙爭流　人已逺更囘頭苦凝眸斷䰟何處梅花㟁曲<lb/>
小小紅樓<lb/>
<pb n="KR4j0066_WYG_015-25b"/>
　　　多麗<hi>記恨</hi>
㝡無端官樓画角輕吹一聲来深閨深處把人好夢驚<lb/>
回許多愁儘敎奴受些箇事未必君知涙滴蘭衾寒生<lb/>
珠幌翠雲撩亂枕頻欹窗兒上幾條殘月斜玉界羅帷<lb/>
更堪聼霜摧敗葉靜扣朱扉　念别離千里萬里問何<lb/>
日是歸期闗情處魚来鴈徃斷腸是兔走烏飛美景良<lb/>
辰賞心樂事風流孤負縷金衣謾嬴得花顔玉骨痩損<lb/>
為相思歸須早劉郎雙鬢莫遣成絲<lb/>
<pb n="KR4j0066_WYG_015-26a"/>
　　　一落索<hi>春懐</hi>
清曉鶯啼紅樹又一雙飛去日髙花氣撲人来獨自價<lb/>
傷春無緒　别後暗寛金縷倩誰傳語一春不忍上髙<lb/>
樓為怕見分携處<lb/>
　　　南柯子<hi>莫春</hi>
栁陌通雲徑瓊梳啓翠樓桃花紙薄漬氷油記得年時<lb/>
詩句為君畱　曉緑千層出春紅一半休門前溪水泛<lb/>
花流流到西川猶是故家愁<lb/>
<pb n="KR4j0066_WYG_015-26b"/>
　　　菩薩鬘<hi>雙溪亭</hi>
征鴻㸃破空雲碧丹霞染出新秋色返照落平洲半江<lb/>
紅錦流　風清漁笛晩寸寸愁腸斷寄語笛休横只消<lb/>
三兩聲<lb/>
　　　嚴少魯<lb/>
　　　　名參自號三休昭武人<lb/>
　　　沁園春<hi>自適</hi>
曰歸去来歸去来兮吾將安歸但有東籬菊有西園桂<lb/>
<pb n="KR4j0066_WYG_015-27a"/>
有南溪月有北山薇蜂則有房魚還有穴蟻有樓臺獸<lb/>
有衣吾應有雲中舊隠竹裏柴扉　人間征路熹㣲看<lb/>
處處丹楓白露晞看寒原衰草牛羊来下淡烟秋水鱸<lb/>
鱖初肥自笑平生頽然骨相只合持竿坐釣磯都休也<lb/>
對西風無語落日斜暉<lb/>
　　　又<hi>題呉明仲竹坡</hi>
竹焉美哉愛竹者誰曰君子歟向佳山水處築宫一畆<lb/>
好風煙裏種玉千餘朝引輕霏夕延凉月此外塵埃一<lb/>
<pb n="KR4j0066_WYG_015-27b"/>
㸃無須知道有樂其樂者吾愛吾廬　竹之清也何如<lb/>
應料得詩人清矣乎况滿庭秀色對拈彩筆半窗凉影<lb/>
伴讀殘書休說龍吟莫言鳯嘯且道髙標誰勝渠君試<lb/>
看正遶坡雲氣似渭川圖<lb/>
　<lb/>
　<lb/>
　<lb/>
　花菴詞選續集巻五<lb/>
</p>
<p>
</p>
  </div>
<div>
                <head>花菴詞選續集巻六</head>
    <p>
<pb n="KR4j0066_WYG_016-1a"/>
欽定四庫全書<lb/>
　花菴詞選續集巻六　　　　宋　黄昇　輯<lb/>
　　宋詞<lb/>
　　　馬莊父<lb/>
　　　　字子嚴建安人自號古洲居士<lb/>
　　　水龍吟<hi>為陳坂種玉莊作</hi>
買莊為貯梅花玉妃一萬森庭戶古來詞客比方不類<lb/>
可憐毫楮誰掃塵凡獨超物表神仙中取是崑邱標致<lb/>
<pb n="KR4j0066_WYG_016-1b"/>
姑山風骨除此外吾誰與　九醖醍醐雪乳和金盤月<lb/>
邊清露夀陽驕騃單于疎賤不堪充數弄玉排簫許瓊<lb/>
揮拍胎禽飛舞待先生披着羊裘鶴氅作園林主<lb/>
　　　又<hi>海棠</hi>
東君直是多情好花一夜都開盡杏梢零落藥欄遲暮<lb/>
不教寧靜風度秋千日移簾幕翠紅交映正太真浴罷<lb/>
西施濃抹都沈醉嬌相稱　磨徧緑窗銅鏡挽春衫不<lb/>
堪比並暮雲空谷佳人何處碧苔侵逕睡裏相看酒邊<lb/>
<pb n="KR4j0066_WYG_016-2a"/>
凝想許多風韻問因何却欠一些香味惹㫄人恨<lb/>
　　　臨江仙<hi>上元</hi>
人意舒閒春事到徐徐弄日微雲翠鬟飛繞鬧蛾羣煙<lb/>
横沽酒市風轉落梅村　嵗事一新人半舊相逢際晩<lb/>
醺醺花間亭館柳間門尅除風雨外排日醉紅裙<lb/>
　　　月華清<hi>憶别</hi>
瑟瑟秋聲蕭蕭天籟滿庭摇落空翠數徧丹楓不見葉<lb/>
間題字人何處千里嬋娟愁不斷一江流水遥睇見征<lb/>
<pb n="KR4j0066_WYG_016-2b"/>
鴻幾㸃碧天無際　悵望月中仙桂問竊藥佳人誰與<lb/>
同嵗把鏡當空照盡别離情意心裏恨莫結丁香琴上<lb/>
曲休彈秋思拍裏又悲來老却蘭臺公子<lb/>
　　　賀聖朝<hi>春遊</hi>
遊人拾翠不知逺被子規呼轉紅樓倒影背斜陽墜幾<lb/>
聲絃管　荼䕷香透海棠紅淺恰平分春半花前一笑<lb/>
不須慳待花飛休怨<lb/>
　　　魚遊春水<hi>怨別</hi>
<pb n="KR4j0066_WYG_016-3a"/>
池塘生春草數盡歸鴻人未到天涯目斷青鳥尚賖音<lb/>
耗曉月頻窺白玉堂暮雨還溼青門道巢燕引雛乳鶯<lb/>
空老　庭際香紅倦掃乾鵲休來枝上噪前回準擬同<lb/>
它翻成病了欲題紅葉憑誰寄獨抱孤桐無心挑眉間<lb/>
翠攢鬢邊霜早<lb/>
　　　海棠春<hi>春景</hi>
桺腰暗怯花風弱紅映秋千院落歸逐鴈兒飛斜撼真<lb/>
珠箔　滿林翠葉胭脂萼不忍頻頻覷著䕶取一庭春<lb/>
<pb n="KR4j0066_WYG_016-3b"/>
莫彈花間鵲<lb/>
　　　鷓鴣天<hi>閨思</hi>
睡鴨徘徊煙縷長日髙春困不成粧步欹草色金蓮潤<lb/>
撚斷花鬚玉笋香　輕洛浦笑巫陽錦紋親織寄檀郎<lb/>
兒家閉戶藏春色戲蝶遊蜂不敢狂<hi>末二句有深意</hi>
　　　歸朝懽<hi>春遊</hi>
聽得提壺沽美酒人道杏花深處有杏花狼藉鳥啼風<lb/>
十分春色今無九麝煤銷永晝青煙飛上庭前柳畫堂<lb/>
<pb n="KR4j0066_WYG_016-4a"/>
深不寒不煖正是好時候　團團寳月憑纎手暫借歌<lb/>
喉招舞袖真珠滴破小槽紅香肌縮盡纎羅痩投分須<lb/>
白首黄金散與親和舊且銜盃壯心未落風月長相守<lb/>
　　　孤鸞<hi>早春</hi>
沙堤香軟正宿雨初收落梅飄滿可奈東風暗逐馬蹄<lb/>
輕捲湖波又還漲緑粉墻陰日融煙煖驀地刺桐枝上<lb/>
有一聲春喚　任酒帘飛動畫樓晩便指數燒燈時節<lb/>
非逺陌上呌聲好是賣花行院玉梅對粧雪柳鬧娥兒<lb/>
<pb n="KR4j0066_WYG_016-4b"/>
象生嬌顫歸去爭先戴取倚寳釵雙燕<lb/>
　　　阮郎歸<hi>西湖春暮</hi>
清明寒食不多時香紅漸漸稀畨騰粧束鬧蘇堤留春<lb/>
春怎知　花褪雨絮沾泥凌波寸寸移三三兩兩呌船<lb/>
兒人歸春也歸<lb/>
　　　姜堯章<lb/>
　　　　名䕫號白石道人中興詩家名流詞極精妙<lb/>
　　　　不减清真樂府其間髙處有美成所不能及<lb/>
<pb n="KR4j0066_WYG_016-5a"/>
　　　　善吹簫自製曲初則率意為長短句然後協<lb/>
　　　　以音律云居鄱陽<lb/>
　　　探春慢<hi>過苕霅别鄭次臯諸君</hi>
衰草愁煙亂鴉送日風沙回旋平野拂雪金鞭欺寒茸<lb/>
㡌還記章臺走馬誰念漂零久謾嬴得幽懐難寫故人<lb/>
清沔相逢小窗閒共情話　長恨離多㑹少重訪問竹<lb/>
西珠淚盈把鴈磧沙平漁汀人散老去不堪遊冶無奈<lb/>
苕溪月又喚我扁舟東下甚日歸來梅花亂零春夜<lb/>
<pb n="KR4j0066_WYG_016-5b"/>
　　　一萼紅<hi>人日長沙登定王臺</hi>
古城陰有官梅幾許紅萼未宜簪池靣氷膠墻腰雪老<lb/>
雲意還又沉沉翠藤共閒穿徑竹漸笑語驚起卧沙禽<lb/>
野老林泉故王臺榭呼喚登臨　南去北來何事蕩湘<lb/>
雲楚水目極傷心朱戶黏雞金盤簇燕空嘆時序侵尋<lb/>
記曽共西樓雅集想垂柳還裊萬絲金待得歸鞍到時<lb/>
只怕春深<lb/>
　　　揚州慢<hi>中呂宫薺淳熙丙申至日余過維揚夜雪初霽  麥彌望入其城則四顧蕭條</hi>
<pb n="KR4j0066_WYG_016-6a"/>
　　　　　　<hi>寒水自碧暮色漸起戍角悲吟予懐愴然感慨今昔因自度此曲千巖老人以</hi>
　　　　　　<hi>為有黍離之悲也作此後凡載宫調者並是自製曲</hi>
淮左名都竹西佳處解鞍少駐初程過春風十里盡薺<lb/>
麥青青自朔馬窺江去後廢池喬木猶厭言兵漸黄昏<lb/>
清角吹寒都在空城　杜郎俊賞算如今重到須驚縱<lb/>
荳蔲詞工青樓夢好難賦深情二十四橋仍在波心蕩<lb/>
冷月無聲念橋邊紅藥年年知為誰生<lb/>
　　　驀山溪<hi>題錢氏溪月</hi>
<pb n="KR4j0066_WYG_016-6b"/>
與鷗為客緑野留吟屐兩行柳垂陰是當年仙翁手植<lb/>
園亭寂寞煙外帶愁横荷冉冉展凉雲横卧虹千尺<lb/>
才因老盡秀句君休覓萬緑正迷人更愁入山陽夜笛<lb/>
百年心事惟有玉欄知吟未了放船回月下空相憶<lb/>
　　　㸃絳唇<hi>丁未冬過呉淞</hi>
燕鴈無心太湖西畔隨雲去數峰清苦商畧黄昏雨<lb/>
第四橋邊擬共天隨住今何許凭欄懐古殘柳參差舞<lb/>
　　　暗香<hi>仙呂宫索辛亥之冬予載雪詣石湖止既月授簡  句且徴新聲作此兩曲石湖把</hi>
<pb n="KR4j0066_WYG_016-7a"/>
　　　　　<hi>玩不巳使二妓𨽻習之音節諧婉乃命之曰暗香疎影</hi>
舊時月色算幾畨照我梅邊吹笛喚起玉人不管清寒<lb/>
與攀摘何遜而今漸老都忘却春風詞筆但怪得竹外<lb/>
疎花香冷入瑶席　江國正寂寂嘆寄與路遥夜雪初<lb/>
積翠尊易泣紅萼無言耿相憶長記曽携手處千樹壓<lb/>
西湖寒碧又片片吹盡也幾時見得<lb/>
　　　疎影<hi>仙呂宫</hi>
苔枝綴玉有翠禽小小枝上同宿客裏相逢籬角黄昏<lb/>
<pb n="KR4j0066_WYG_016-7b"/>
無言自倚修竹昭君不慣龍沙逺但暗憶江南江北想<lb/>
佩環月夜歸來化作此花幽獨　猶記深宫舊事那人<lb/>
正睡裏飛近蛾緑莫似春風不管盈盈早與安排金屋<lb/>
還教一片隨波去又却怨玉龍哀曲等恁時重覓幽香<lb/>
已入小窗横幅<lb/>
　　　長亭怨慢<hi>中呂宮今桓大司馬云昔年種桺依依漢南  看摇落悽愴江潭樹猶如</hi>
　　　　　　　<hi>此人何以堪此語予深愛之</hi>
漸吹盡枝頭香絮是處人家緑深門戶逺浦縈回暮㠶<lb/>
<pb n="KR4j0066_WYG_016-8a"/>
零亂向何許閲人多矣誰得似長亭樹樹若有情時不<lb/>
㑹得青青如此　日暮望髙城不見只見亂山無數韋<lb/>
郎去也怎忘得玉環分付第一是早早歸來怕紅萼無<lb/>
人為主算只有并刀難剪離愁千縷<lb/>
　　　齊天樂<hi>蟋蟀中都呼為促織</hi>
庾郎先自吟愁賦凄凄更聞私語露濕銅鋪苔侵石井<lb/>
都是曾聼伊處哀音似訴正思婦無眠起尋機杼曲曲<lb/>
屏山夜涼獨自甚情緒　西窗又吹暗雨為誰頻斷續<lb/>
<pb n="KR4j0066_WYG_016-8b"/>
相和砧杵候館吟秋離宫弔月别有傷心無數豳詩謾<lb/>
與笑籬落呼燈世間兒女寫入琴絲一聲聲更苦<hi>宣政間有</hi>
<hi>士大夫製蟋蟀吟</hi>
　　　小重山令<hi>潭州紅梅</hi>
人繞湘臯月墜時斜横花樹小浸愁漪一春幽事有誰<lb/>
知東風冷香逺茜裙歸　鷗去昔遊非遙憐花可可夢<lb/>
依依九疑雲杳斷魂啼相思血都沁緑筠枝<lb/>
　　　鷓鴣天<hi>元夕不出</hi>
<pb n="KR4j0066_WYG_016-9a"/>
憶昨天街預賞時柳慳梅小未教知而今正是歡遊夕<lb/>
却怕春寒自掩扉　簾寂寂月低低舊情唯有絳都詞<lb/>
芙蓉影暗三更後卧聼鄰娃笑語歸<lb/>
　　　又<hi>苕溪記所見</hi>
京洛風流絶代人因何風絮落溪津籠鞋淺出鴉頭韈<lb/>
知是凌波縹緲身　紅乍笑緑長嚬與誰同度可憐春<lb/>
鴛鴦獨宿何曾慣化作西樓一縷雲<lb/>
　　　又<hi>十六夜遊</hi>
<pb n="KR4j0066_WYG_016-9b"/>
輦路珠簾兩行垂千枝銀燭舞僛僛東風歴歴紅樓下<lb/>
誰識三生杜牧之　歡正好夜何其明朝春過小桃枝<lb/>
鼓聲漸逺遊人散惆悵歸來有月知<lb/>
　　　憶王孫<hi>番陽彭氏小樓</hi>
冷紅葉葉下塘秋長與行雲共一舟零落江南不自由<lb/>
兩綢繆料得吟鸞夜夜愁<lb/>
　　　湘月<hi>雙調即念奴嬌之鬲指聲也</hi>
五湖舊約問經年底事長負清景暝入西山漸喚我一<lb/>
<pb n="KR4j0066_WYG_016-10a"/>
葉夷猶乗興倦網都收歸禽時度月上汀洲冷中流容<lb/>
與畫橈不㸃清鏡　誰解喚起湘靈煙鬟霧鬢理哀絃<lb/>
鴻陣玉麈談𤣥歎坐客多少風流名勝暗柳蕭蕭飛星<lb/>
冉冉夜久知秋信鱸魚應好舊家樂事誰省<lb/>
　　　念奴嬌<hi>吳興荷花</hi>
閙紅一舸記來時嘗與鴛鴦為侶三十六陂人未到水<lb/>
佩風裳無數翠葉吹凉玉容銷酒更洒菰蒲雨嫣然揺<lb/>
動冷香飛上詩句　日暮青蓋亭亭情人不見爭忍凌<lb/>
<pb n="KR4j0066_WYG_016-10b"/>
波去只恐舞衣寒易落愁入西風南浦髙柳垂陰老魚<lb/>
吹浪畱我花間住田田多少幾回沙際歸路<lb/>
　　　惜紅衣<hi>吳興荷花</hi>　<hi>無射宫</hi>
簟枕邀凉琴書換日睡餘無力細洒氷泉并刀破甘碧<lb/>
墻頭喚酒誰問訊城南詩客岑寂髙樹晩蟬説西風消<lb/>
息　虹梁水陌魚浪吹香紅衣半狼籍維舟試望故國<lb/>
渺天北可惜柳邊沙外不共美人遊歴問甚時同賦三<lb/>
十六陂秋色<lb/>
<pb n="KR4j0066_WYG_016-11a"/>
　　　琵琶仙<hi>吳興感遇</hi>
雙槳來時有人似舊曲桃根桃葉歌扇輕約飛花蛾眉<lb/>
正竒絶春漸逺汀洲自緑更添了幾聲啼鴂十里揚州<lb/>
三生杜牧前事休説　又還是宫燭分烟奈愁裏匆匆<lb/>
換時節都把一襟芳思與空階榆莢千萬縷藏鴉細柳<lb/>
為玉尊起舞回雪想見西出陽關故人初别<lb/>
　　　秋宵吟<hi>越調</hi>　<hi>秋夜</hi>
古簾空墜月皎坐久西窗人悄蛩吟苦漸漏永丁丁箭<lb/>
<pb n="KR4j0066_WYG_016-11b"/>
壺催曉引凉颸動翠葆露脚斜飛雲表因嗟念似去國<lb/>
情懐暮帆煙草　帶眼銷磨為近日愁多頓老衛娘何<lb/>
在宋玉歸來兩地暗縈繞揺落江楓早嫩約無憑幽夢<lb/>
又杳但盈盈淚洒單衣今夕何夕恨未了<lb/>
　　　少年遊<hi>戲張平甫</hi>
雙螺未合雙蛾先歛家在碧雲西别母情懐隨郎滋味<lb/>
桃葉渡江時　扁舟載了匆匆去今夜泊前溪楊柳津<lb/>
頭梨花墻外心事兩人知<lb/>
<pb n="KR4j0066_WYG_016-12a"/>
　　　鬲溪梅令<hi>仙吕調</hi>　<hi>無錫歸寓意</hi>
好花不與殢香人浪粼粼又恐春風歸去緑成陰玉鈿<lb/>
何處尋　木蘭雙槳夢中雲小横陳謾向孤山山下覓<lb/>
盈盈翠禽啼一春<lb/>
　　　淒涼犯<hi>仙呂調犯商調</hi>　<hi>合肥秋夕</hi>
緑陽巷陌西風起邊城一片離索馬嘶漸逺人歸甚處<lb/>
戍樓吹角情懐正惡更衰草寒煙淡薄似當時將軍部<lb/>
曲迤邐度沙漠　追念西湖上小舫携歌晩花行樂舊<lb/>
<pb n="KR4j0066_WYG_016-12b"/>
遊在否想如今翠凋紅落謾寫羊裙等新鴈來時繫著<lb/>
怕匆匆不肯寄與悞後約<lb/>
　　　翠樓吟<hi>雙調</hi>　<hi>武昌安逺樓成</hi>
月冷龍沙塵清虎落今年漢酺初賜新翻蕃部曲聼氊<lb/>
幕元戎歌吹層樓髙峙看檻曲縈紅簷牙飛翠人姝麗<lb/>
粉香吹下夜寒風細　此地宜有詞仙擁素雲黄鶴與<lb/>
君遊戲玉梯凝望久歎芳草萋萋千里天涯情味仗酒<lb/>
祓清愁花嬌英氣西山外晩來還捲一簾秋霽<lb/>
<pb n="KR4j0066_WYG_016-13a"/>
　　　清波引<hi>梅</hi>
冷雲迷浦倩誰喚玉妃起舞嵗華如許野梅弄眉嫵屐<lb/>
齒印蒼蘚漸為尋花來去自隨秋鴈南來望江國渺何<lb/>
處　新詩謾與好風景長是暗度故人知否抱幽恨難<lb/>
語何時共漁艇莫負滄浪烟雨况有清夜啼猿怨人良<lb/>
苦<lb/>
　　　法曲獻仙音<hi>張彦功官舍</hi>
虚閣籠寒小簾通月暮色偏憐髙處樹隔離宫水平馳<lb/>
<pb n="KR4j0066_WYG_016-13b"/>
道湖山盡入尊俎奈楚客淹畱久砧聲帶愁去屢回顧<lb/>
　過秋風未成歸計誰念我重見冷楓紅舞喚起淡粧<lb/>
人問逋仙今在何許象筆鸞牋甚而今不道秀句怕平<lb/>
生幽恨化作沙邊煙雨<lb/>
　　　玲瓏四犯<hi>越中嵗暮聞簫鼓感懐</hi>
疊鼓夜寒垂燈春淺匆匆時事如許倦遊歡意少俛仰<lb/>
悲今古江淹又吟恨賦記當時送君南浦萬里乾坤百<lb/>
年身世惟有此情苦　楊州柳垂官路有輕盈喚馬端<lb/>
<pb n="KR4j0066_WYG_016-14a"/>
正窺戶酒醒明月下夢逐潮聲去文章信美知何用謾<lb/>
嬴得天涯羈旅教説與春來要尋花伴侶<lb/>
　　　淡黄柳<hi>正平調近</hi>　<hi>客合肥</hi>
空城曉角吹入垂陽陌馬上單衣寒惻惻看盡鵝黄嫩<lb/>
緑都是江南舊相識正岑寂　明朝又寒食强携酒小<lb/>
橋宅怕梨花落盡成秋色燕燕飛來問春何在唯有池<lb/>
塘自碧<lb/>
　　　側犯<hi>詠芍藥</hi>
<pb n="KR4j0066_WYG_016-14b"/>
恨春易去甚春却向揚州住微雨正繭栗梢頭弄詩句<lb/>
紅橋二十四總是行雲處無語漸半脱宮衣笑相顧<lb/>
金壺細葉千朶圍歌舞誰念我鬢成絲來此共尊俎後<lb/>
日西園緑陰無數寂寞劉郎自修花譜<lb/>
　　　眉嫵<hi>亦名百宜嬌</hi>　<hi>戲張仲逺</hi>
看垂楊連苑杜若吹沙愁損未歸眼信馬青樓去重簾<lb/>
下娉婷人妙飛燕翠尊共欵聼艷歌郎意先感便携手<lb/>
月地雲堦裏愛良夜微煖　無限風流疎散有暗藏弓<lb/>
<pb n="KR4j0066_WYG_016-15a"/>
履偷寄香翰明日聞津鼓湘江上催人還解春䌫亂紅<lb/>
萬㸃悵斷魂煙水遥逺又爭似相携乗一舸鎮長見<lb/>
　　　石湖仙<hi>越調</hi>　<hi>夀石湖居士</hi>
松江烟浦是千古三髙遊衍佳處須信石湖仙侣鴟夷<lb/>
翩然引去浮雲安在我自愛緑香紅舞容與看世間幾<lb/>
度今古　盧溝舊曽駐馬為黄花閒吟秀句見説燕歌<lb/>
也學綸巾欹雨玉友金蕉玉人金縷緩移箏柱聞好語<lb/>
明年定在槐府<lb/>
<pb n="KR4j0066_WYG_016-15b"/>
　　　解連環<lb/>
玉鞍重倚却沉吟未上又縈離思為大喬能撥春風小<lb/>
喬妙移箏鴈啼秋水柳怯雲鬆更何必十分梳洗道郎<lb/>
携羽扇那日隔簾半靣曽記　西窗夜涼雨霽歎幽歡<lb/>
未足何事輕棄問後約空指薔薇算如此溪山甚時重<lb/>
至水驛燈昏又見在曲屏近<hi>平聲</hi>底念惟有夜來皓月照<lb/>
伊自睡<lb/>
　　　玉梅令<hi>髙平調</hi>　<hi>石湖畏寒不出作此戲之</hi>
<pb n="KR4j0066_WYG_016-16a"/>
疎疎雲片散入溪南苑春寒鎻舊家亭館有玉梅幾樹<lb/>
背立怨東風髙花未吐暗香巳逺　公來領客梅花能<lb/>
勸花長好願公更健便揉春為酒剪雪作新詩拚一日<lb/>
繞花千轉<lb/>
　　　踏莎行<hi>金陵感夢</hi>
燕燕輕盈鶯鶯嬌軟分明又向華胥見夜長爭得薄情<lb/>
知春初早被相思染　别後書詞别時針線離魂暗逐<lb/>
郎行逺淮南皓月冷千山㝠㝠歸去無人管<lb/>
<pb n="KR4j0066_WYG_016-16b"/>
　　　八歸<hi>湘中送胡徳華</hi>
芳蓮墜粉疎桐吹緑庭院暗雨乍歇無端抱影銷魂處<lb/>
還見篠墻螢暗蘚階蛩切送客重尋西去路問水靣琵<lb/>
琶誰撥最可惜一片江山總付與啼鴂　長恨相從未<lb/>
欵而今何事又對西風離别渚寒煙淡棹移人逺縹緲<lb/>
行舟如葉想文君望久倚竹愁生歩羅襪歸來後翠尊<lb/>
雙飲下了珠簾玲瓏閒看月<lb/>
　　　髙賔王<lb/>
<pb n="KR4j0066_WYG_016-17a"/>
　　　　名觀國號竹屋詞名竹屋癡語陳造為序稱<lb/>
　　　　其與史邦卿皆秦周之詞所作要是不經人<lb/>
　　　　道語其妙處少游美成若唐諸公亦未及也<lb/>
　　　玉胡蝶<hi>秋思</hi>
喚起一襟涼思未成晩雨先做秋陰楚客悲殘誰解此<lb/>
意登臨古臺荒斷霞斜照新夢黯微月疎砧總難禁盡<lb/>
將幽恨分付孤斟　從今倦看青鏡既遲勲業可負煙<lb/>
林斷梗無憑嵗華揺落又驚心想蓴汀水雲愁凝閒蕙<lb/>
<pb n="KR4j0066_WYG_016-17b"/>
帳猿鶴悲吟信沈沈故園歸計休更侵尋<lb/>
　　　喜遷鶯<hi>秋懐</hi>
涼雲歸去再約著晩來西樓風雨水靜簾陰鷗閒菰影<lb/>
秋到露汀煙浦試省喚回幽恨盡是愁邊新句倦登眺<lb/>
動悲凉還在殘蟬吟處　淒楚空見説香鎻霧扃心似<lb/>
秋蓮苦寳瑟彈氷玉臺窺月淺黛可憐偷聚幾時翠溝<lb/>
題葉無復繡簾吹絮鬢華晩念庾郎情在風流誰與<lb/>
　　　玉樓春<hi>春思</hi>
<pb n="KR4j0066_WYG_016-18a"/>
多時不踏章臺路依舊東風芳草渡鶯聲喚起水邊情<lb/>
日影炙開花上霧　謝娘不信佳期誤認得馬嘶迎繡<lb/>
戶今宵翠被不春寒只恐香穠春又去<lb/>
　　　又<hi>憶舊</hi>
春煙澹澹生春水曽記芳洲蘭棹<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>岸花香到舞衣邉<lb/>
汀草色分歌扇底　棹沉雲去情千里愁壓雙鴛飛不<lb/>
起十年春事十年心怕説濺裙當日事<lb/>
　　　菩薩鬘<hi>蘇堤芙蓉</hi>
<pb n="KR4j0066_WYG_016-18b"/>
紅雲半壓秋波急艷粧泣露嬌啼色佳夢入仙城風流<lb/>
石曼卿　宫袍呼醉醒休捲西風錦明日粉香殘六橋<lb/>
烟水寒<lb/>
　　　又<hi>水晶膾</hi>
玉鱗熬出香凝軟并刀斷處氷絲顫紅縷間堆盤輕明<lb/>
相映寒　纎柔分勸處膩滑難停筯一洗醉魂清真成<lb/>
醒酒氷<lb/>
　　　又<hi>春思</hi>
<pb n="KR4j0066_WYG_016-19a"/>
春風吹緑湖邉草春光依舊湖邊道玉勒錦障泥少年<lb/>
遊冶時　煙明花似繡且醉旗亭酒斜日照花西歸鴉<lb/>
花外啼<lb/>
　　　杏花天<hi>春愁</hi>
霽煙消處寒猶嫩乍門巷愔愔晝永池塘夢草魂初醒<lb/>
秀句吟春未穩　仙源阻春風痩損又燕子來無芳信<lb/>
小桃也自知人恨滿靣羞紅難問<lb/>
　　　祝英臺近<hi>閨思</hi>
<pb n="KR4j0066_WYG_016-19b"/>
一牕閒孤燼冷獨自箇春睡繡被熏香不似舊風味靜<lb/>
聼滴滴簷聲驚愁攪夢更不管庾郎心醉　念芳意一<lb/>
併十日春寒梅花曬憔悴懶做新詞春在可憐裏幾時<lb/>
挑菜踏青雲沈雨斷盡分付楚天之外<lb/>
　　　生查子<hi>梅</hi>
香驚楚驛寒痩倚湘筠暮一笛巳黄昏片月尤清楚<lb/>
沉沉氷玉魂漠漠煙雲浦酸淚不成彈又向春心聚<lb/>
　　　永遇樂<hi>次韻弔青樓</hi>
<pb n="KR4j0066_WYG_016-20a"/>
淺暈修蛾脆㾗紅粉猶記窺戶香斷奩空塵生砌冷誰<lb/>
喚青鸞舞春風花信秋宵月約歴歴此心曽許銜芳恨<lb/>
千年怨結玉骨未應成土　木蘭艇子莫愁何在謾繫<lb/>
寒江煙樹事逐雲沈情隨佩冷短夢分今古一杯遥夜<lb/>
孤光難曉多少碎人腸處空凄黯西風細雨盡吹淚去<lb/>
　　　御街行<hi>賦轎</hi>
藤筠巧織花紋細稱穩歩如流水踏青陌上雨初晴嫌<lb/>
怕濕文鴛雙履要人送上逢花須住才過處香風起<lb/>
<pb n="KR4j0066_WYG_016-20b"/>
裙兒挂在簾兒底更不把窗兒閉紅紅白白簇花枝恰<lb/>
稱得尋春芳意歸來時晚紗籠引道扶下人微醉<lb/>
　　　霜天曉角<hi>春情</hi>
春雲粉色春水和雲濕試問西湖楊柳東風外幾絲碧<lb/>
　望極連翠陌蘭橈雙槳急欲訪莫愁何處旗亭在畫<lb/>
橋側<lb/>
　　　卜算子<hi>春晚</hi>
屈指數春來彈指驚春去簷外蛛絲網落花也要留春<lb/>
<pb n="KR4j0066_WYG_016-21a"/>
住　幾日喜春晴幾夜愁春雨十二彫牕六曲屏題徧<lb/>
傷春句<lb/>
　　　踏莎行<hi>九日西山</hi>
水減堤㾗秋生屐齒痩笻喚起登髙意翠微烟冷夢淒<lb/>
涼黄花香晩人憔悴　懐古風流悲秋情味紫萸勸入<lb/>
旗亭醉玉人相見説新愁可憐又濕西風淚<lb/>
　　　風入松<hi>春晴</hi>
捲簾日日恨春陰寒食新晴馬蹄只向南山去長橋愛<lb/>
<pb n="KR4j0066_WYG_016-21b"/>
花柳多情紅外風嬌日暖翠邊水秀山明　杜郎歌酒<lb/>
過平生到處蓬瀛醉魂不入重城晩穠歡寄桃葉桃根<lb/>
繡被嫩寒清曉鶯聲喚醒春酲<lb/>
　　　又<hi>聞隣女吹笛</hi>
粉嬌曽隔翠簾看横玉聲寒夜深不管柔荑冷櫻朱度<lb/>
香噴雲鬟霜月揺揺吹落梅花簌簌驚殘　蕭郎且放<lb/>
鳳簫閒何處驂鸞靜聼三弄霓裳罷魂飛斷愁裏關山<lb/>
三十六宫天近念奴却在人間<lb/>
<pb n="KR4j0066_WYG_016-22a"/>
　　　思佳客<hi>秋扇</hi>
入手西風意巳秋不須玉斧為重修撲螢涼夜沉沉月<lb/>
障靣清歌澹澹秋　休棄置且遲畱可憐又向篋中收<lb/>
莫教暗損乗鸞女漢殿凄凉萬古愁<lb/>
　　　聲聲慢<hi>元夕</hi>
壺天不夜寳炬生香光風蕩揺金碧月灔氷㾗花外峭<lb/>
寒無力歌傳翠簾盡捲誤驚回瑶臺仙跡禁漏促拚千<lb/>
金一刻未酬佳夕　捲地香塵不斷最得意輸他五陵<lb/>
<pb n="KR4j0066_WYG_016-22b"/>
狂客楚柳吳梅無限眼邊春色鮫綃暗中寄與待重尋<lb/>
行雲消息乍醉醒怕南樓吹斷曉笛<lb/>
　　　解連環<hi>春水</hi>
浪揺新緑浸芳洲翠渚雨㾗初足蕩霽色流入横塘看<lb/>
風外漪漪皺紋如縠藻荇縈廻似畱戀鴛飛鷗浴愛嬌<lb/>
雲蘸色媚日挼藍逺迷心目　仙源漾舟岸曲照芳容<lb/>
幾樹香浮紅玉記那回西洛橋邊濺裙翠傳情玉纎輕<lb/>
掬三十六陂錦鱗渺芳音難續隔垂楊故人望斷浸愁<lb/>
<pb n="KR4j0066_WYG_016-23a"/>
千斛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0066_WYG_016-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選續集巻六<lb/>
</p>
<p>
</p>
  </div>
<div>
                <head>花菴詞選續集巻七</head>
    <p>
<pb n="KR4j0066_WYG_017-1a"/>
欽定四庫全書<lb/>
　花菴詞選續集巻七　　　　宋　黄昇　輯<lb/>
　　宋詞<lb/>
　　　史邦卿<lb/>
　　　　名達祖號梅溪有詞百餘首張功父姜堯章<lb/>
　　　　為序堯章稱其詞竒秀清逸有李長吉之風<lb/>
　　　　韻<lb/>
　　　綺羅香<hi>春雨</hi>
<pb n="KR4j0066_WYG_017-1b"/>
做冷欺花將煙困柳千里偷催春暮盡日㝠迷愁裏欲<lb/>
飛還住驚粉重蝶宿西園喜泥潤燕歸南浦最妨他佳<lb/>
約風流鈿車不到杜陵路　沈沈江上望極還被春潮<lb/>
急難尋官渡隱約遥峰和淚謝娘眉嫵臨斷岸新緑生<lb/>
時是落紅帶愁流處記當日門掩梨花剪燈深夜語<hi>臨斷</hi>
<hi>岸以下數語最為堯章所歎賞</hi>
　　　玉樓春<hi>社前一日</hi>
遊人等得春晴也處處旗亭堪繫馬雨前穠杏尚娉婷<lb/>
<pb n="KR4j0066_WYG_017-2a"/>
風裏殘梅無顧藉　忘拈針線還逢社鬭草嬴多裙欲<lb/>
卸明朝雙燕定歸來叮囑重簾休放下<lb/>
　　　又<hi>梨花</hi>
玉容寂寞誰為主寒食新晴愁幾許前身清淡似梅粧<lb/>
遥夜依微畱月住　香迷胡蝶飛時路雪在秋千來徃<lb/>
處黄昏著了素衣裳深閉重門聼夜雨<lb/>
　　　萬年歡<hi>春思</hi>
兩袖梅風謝橋邊岸㾗猶帶陰雪過了匆匆燈市草根<lb/>
<pb n="KR4j0066_WYG_017-2b"/>
青發燕子春愁未醒悞幾處芳音遼絶煙溪上采緑人<lb/>
歸定應愁沁花骨　非干厚情易歇奈燕臺句老難道<lb/>
離别小逕吹衣曽記故里風物多少驚心舊事第一是<lb/>
侵階羅襪如今但桺髮晞春夜來和露梳月<lb/>
　　　杏花天<hi>清明</hi>
軟波拖碧浦芽短畫橋外花晴柳暖今年自是清明晩<lb/>
便覺芳情較懶　春衫瘦東風剪剪過花塢香吹醉靣<lb/>
歸來立馬斜陽岸隔岸歌聲一片<lb/>
<pb n="KR4j0066_WYG_017-3a"/>
　　　西江月<hi>閨思</hi>
西月澹窺樓角東風暗落簷牙一燈初見影窗紗又是<lb/>
重簾不下　幽思屢隨芳草閒愁多似楊花楊花芳草<lb/>
徧天涯繡被春寒夜夜<lb/>
　　　菩薩鬘<hi>夜景</hi>
梨花不礙東城月月明照見空欄雪雪底夜香微褰簾<lb/>
拜月歸　錦衾幽夢短明日南堂宴宴罷小樓臺春風<lb/>
來不來<lb/>
<pb n="KR4j0066_WYG_017-3b"/>
　　　臨江仙<hi>閨思</hi>
愁與西風應有約年年同赴清秋舊游簾幕記揚州一<lb/>
燈人著夢雙鴈月當樓　羅帶鴛鴦塵暗澹更須整頓<lb/>
風流天涯萬一見温柔痩應縁此痩羞亦為郎羞<lb/>
　　　齊天樂<hi>秋興</hi>
䦨干只在鷗飛處年年怕吟秋興斷浦沈雲空山挂雨<lb/>
只有詩愁千頃波聲未定望舟尾拖涼渡頭籠暝正好<lb/>
登臨有人歌罷翠簾冷　悠然魂墮故里奈閑情未了<lb/>
<pb n="KR4j0066_WYG_017-4a"/>
還被吹醒拜月虚簷聼蛩壊砌誰復能憐嬌俊憂心耿<lb/>
耿寄桐葉芳題冷楓新詠莫遣秋聲樹頭喧夜永<lb/>
　　　又<hi>湖上即席分韻得羽字</hi>
鴛鴦拂破蘋花影低低趂涼飛去畫裏移舟詩邊就夢<lb/>
葉葉碧雲分雨芳游自許過柳影閒波水花平渚見説<lb/>
西風為人吹恨上瑶樹　䦨干斜照未滿杏墻應望斷<lb/>
春翠偷聚淺約挼香深盟搗月誰是窗間青羽孤筝幾<lb/>
柱問因甚參差蹔成離阻夜色空庭待歸聼俊語<lb/>
<pb n="KR4j0066_WYG_017-4b"/>
　　　雙雙燕<hi>詠燕</hi>　<hi>形容盡矣</hi>
過春社了度簾幕中間去年塵冷差池欲住試入舊巢<lb/>
相並還相雕梁藻井又軟語商量不定飄然快拂花梢<lb/>
翠尾分開紅影　芳徑芹泥雨潤愛貼地爭飛競誇輕<lb/>
俊紅樓歸晩㸔足柳昏花暝應自棲香正穩便忘了天<lb/>
涯芳信愁損翠黛雙蛾日日畫欄獨凭<hi>姜堯章極稱其柳昏花暝之句</hi>
　　　東風第一枝<hi>春雪</hi>
巧剪蘭心偷黏草甲東風欲障新暖謾凝碧瓦難畱信<lb/>
<pb n="KR4j0066_WYG_017-5a"/>
知暮寒較淺行天入鏡做弄出輕鬆纎軟料故園不捲<lb/>
重簾悞了乍來雙燕　青未了柳回白眼紅欲斷杏開<lb/>
素靣舊遊憶着山陰厚盟遂妨上苑寒爐重煖便放慢<lb/>
春衫針線恐鳳鞋挑菜歸來萬一灞橋相見<hi>結句尤為姜堯章拈</hi>
<hi>出</hi>
　　　又<hi>元夕</hi>
酒館歌雲燈街舞繡笑聲喧似簫鼓太平京國多歡大<lb/>
酺綺羅幾處東風不動照花影一天春聚耀翠光金縷<lb/>
<pb n="KR4j0066_WYG_017-5b"/>
相交冉冉細吹香霧　羞醉玉少年丰度懐豔雪舊家<lb/>
伴侣閉門明月關心倚窻小梅索句吟情欲斷念嬌俊<lb/>
知人無據想袖寒珠絡藏香夜久帶愁歸去<lb/>
　　　換巢鸞鳳<hi>春情</hi>
人若梅嬌正愁横斷塢夢繞溪橋倚風融漢粉坐月怨<lb/>
秦簫相思因甚到纎腰定知我今無魂可銷佳期晩謾<lb/>
幾度淚㾗相照　人悄天渺渺花外語香時透郎懐抱<lb/>
暗握荑苗乍嘗櫻顆猶恨侵堦芳草天念王昌忒多情<lb/>
<pb n="KR4j0066_WYG_017-6a"/>
換巢鸞鳳教偕老温柔鄉醉芙蓉一帳春曉<lb/>
　　　過龍門<hi>春愁</hi>
醉月小紅樓錦瑟箜篌夜來風雨曉來收幾㸃落花饒<lb/>
柳絮同為春愁　寄信問晴鷗誰在芳洲緑波寧處有<lb/>
蘭舟獨對舊時携手地情思悠悠<lb/>
　　　瑞鶴仙<hi>紅梅</hi>
館娃春睡起為潑粧酒煖臉霞輕膩氷霜一生裏厭從<lb/>
來冷澹粉腮重洗胭脂暗試便無限芳穠氣味向黄昏<lb/>
<pb n="KR4j0066_WYG_017-6b"/>
竹外寒深醉裏為誰偷倚　嬌媚春風模様霜月心腸<lb/>
痩來肌體孤香細細吹夢到杏花底被髙樓横筦一聲<lb/>
驚斷却對南枝灑淚謾相思桃葉桃根舊家姊妹<lb/>
　　　滿江紅<hi>九月廿一日出京懐古</hi>
緩轡西風歎三宿遲遲行客桑梓外鋤耰漸入柳坊花<lb/>
陌雙闕逺騰龍鳳影九門空鎖鴛鸞翼更無人擫笛傍<lb/>
宫墻苔花碧　天相漢民歸國天厭禍臣同徳趂建瓴<lb/>
一舉再收鼇極老子豈無經世術詩人不預平戎策辦<lb/>
<pb n="KR4j0066_WYG_017-7a"/>
一襟風月看升平吟春色<lb/>
　　　卓稼翁<lb/>
　　　　名田號西山建陽之文士<lb/>
　　　好事近<hi>三衢買舟</hi>
奏賦謁金門行盡雲山無數尚有江天一半買扁舟東<lb/>
去　波神眼底識英雄閣住半空雨喚起一帆風力去<lb/>
青天尺五<lb/>
　　　昭君怨<hi>送人赴上庠</hi>
<pb n="KR4j0066_WYG_017-7b"/>
千里功名岐路幾緉英雄草履八座與三台箇中來<lb/>
壯士寸心如鐵有淚不霑離别劒未斬樓蘭莫空還<lb/>
　　　品令<hi>新秋</hi>
立秋十日早露出新凉靣斜風急雨戰退炎光一半月<lb/>
上紗窗疑是廣寒宫殿　無端宋玉撩亂生悲怨一年<lb/>
好處都被秋光占斷你且思量今夜怎生消遣<lb/>
　　　崔正子<lb/>
　　　　名與之自號菊坡屢以右相召不起<lb/>
<pb n="KR4j0066_WYG_017-8a"/>
　　　水調歌頭<lb/>
萬里雲間戍立馬劍門關亂山極目無際直北是長安<lb/>
人苦百年塗炭鬼哭三邊鋒鏑天道久應還手寫留屯<lb/>
奏烱烱寸心丹　對青燈搔白髮漏聲殘老來勲業未<lb/>
就妨却一身閒梅嶺緑陰青子蒲澗清泉白石怪我舊<lb/>
盟寒烽火平安夜歸夢到家山<lb/>
　　　魏華父<lb/>
　　　　名了翁臨卭人號鶴山先生慶元巳未黄甲<lb/>
<pb n="KR4j0066_WYG_017-8b"/>
　　　　第三名晩與真西山齊名有詞附鶴山集皆<lb/>
　　　　夀詞之得體者<lb/>
　　　水調歌頭<hi>范靖州生日</hi>
猶記端門外鞭袖五更寒一聲天上鍾柝金鎖掣重關<lb/>
君向紫宸上閣我侍玉皇香案都號舍人班夢覺帝鄉<lb/>
逺相對兩蒼顔　玉圍腰金繫肘繡籠鞍鄉人袞袞嚴<lb/>
近五馬度荆山收拾五湖氣度巻束蟠胷兵甲春意滿<lb/>
人間天錫公純嘏氣象自平寛<lb/>
<pb n="KR4j0066_WYG_017-9a"/>
　　　又<hi>孫靖州生日</hi>
九十九峰下百二十年州西風吹起客夢月滿驛南樓<lb/>
影入天河左界辰在夀星向上還是去年秋要和木蘭<lb/>
曲載酒夀君侯　天邊信雲外歩去難留夀觴庭院依<lb/>
舊巳帶别離愁離合鍾情未免富貴關人何事浪白世<lb/>
間頭將相時來作身健百無憂<lb/>
　　　鷓鴣天<hi>范靖州十月廿一日生日</hi>
誰把璿璣運化工參旗又挂玉梅東三三律琯聲餘亥<lb/>
<pb n="KR4j0066_WYG_017-9b"/>
九九𤣥經卦起中　新嵗月舊遊從一觴還似去年冬<lb/>
人間事㑹無終極分付翹關老令公<hi>郭令公以武舉出身應翹關負米科</hi>
　　　菩薩鬘<hi>靖倅江塤生日</hi>
東窗五老峰前月南窻九疊坡前雪堆出侍郎山著君<lb/>
窗戶間　離騷鄉裏住恰記庚寅度挹取芷蘭芳酌君<lb/>
千嵗觴<lb/>
　　　劉潛夫<lb/>
　　　　名克莊甫田人號後村先生負一代盛名詩<lb/>
<pb n="KR4j0066_WYG_017-10a"/>
　　　　文甚髙有後村别調一巻淳祐辛丑八月御<lb/>
　　　　筆劉某文名久著史學尤精可特賜同進士<lb/>
　　　　出身<lb/>
　　　六州歌頭<hi>牡丹</hi>
維摩病起兀坐等枯株清晨裏誰來問是文殊遣名姝<lb/>
奪盡羣芳色浴才出醒初解千萬態嬌無力困相扶絶<lb/>
代佳人不入金張室却訪吾廬對茶鐺禪榻笑殺此翁<lb/>
癯珠髻金壺始消渠　憶承平日繁華事修成譜寫成<lb/>
<pb n="KR4j0066_WYG_017-10b"/>
圖竒絶甚歐公記蔡公書古來無一自京華隔問姚魏<lb/>
竟何如多應是綵雲散劫灰餘野鹿銜將花去空回首<lb/>
河洛邱墟謾傷春弔古夢遶漢唐都歌罷欷歔<lb/>
　　　水調歌頭<hi>和西外判宗湖樓韻</hi>
君㸔郭西景渾不減孤山飛樓突兀百尺輪奐侈前觀<lb/>
絶唱新詞寡和墮淚舊碑無恙徃事付驚瀾不見遼鶴<lb/>
返惟對水鷗閒　又何必珠翠盛管絃歡唾壺麈尾瀟<lb/>
灑領客上髙寒丞相功存宗廟祭酒義兼家國世事尚<lb/>
<pb n="KR4j0066_WYG_017-11a"/>
相關風月寓意耳莫作晉人看<lb/>
　　　沁園春<hi>夢方孚若</hi>
何處相逢登寳釵樓訪銅雀臺喚厨人斫就東溟鯨鱠<lb/>
圉人呈罷西極龍媒天下英雄使君與操餘子誰堪共<lb/>
酒盃車千乗載燕南代北劒客竒材　飲酣鼻息如雷<lb/>
誰信被晨雞輕喚回嘆年光過盡功名未立書生老去<lb/>
機㑹方來使李將軍遇髙皇帝萬戶侯何足道哉披衣<lb/>
起但淒涼感舊慷慨生哀<lb/>
<pb n="KR4j0066_WYG_017-11b"/>
　　　又<hi>送包尉</hi>
我羡君歸一路秋風芙蓉木犀想慈顔望久靈烏乍噪<lb/>
新眉畫就郎馬頻嘶忙脱征衫快呼斗酒細為家人説<lb/>
建谿爭知道這中年懐抱最怕分携　丈夫南北東西<lb/>
應笑殺離筵粉淚啼悵佳人來未碧雲冉冉王孫去後<lb/>
芳草萋萋明日相思山重水複古道人稀茅店雞元龍<lb/>
老有髙樓百尺誰共登梯<lb/>
　　　又<hi>寄鍾賢良</hi>
<pb n="KR4j0066_WYG_017-12a"/>
我夢見君戴飛霞冠著宫錦袍與牧之髙㑹齊山詩酒<lb/>
謫仙同載采石風濤萬巻星羅千篇電掃肯學窮兒事<lb/>
楚騷掀髯嘯有魚龍鼓舞狐兔悲嘷　英雄埋没蓬蒿<lb/>
誰摸索當年劉與曹嘆事機易失功名難偶誅茅西崦<lb/>
種秫東臯柵有雞豚庭無羔鴈道是先生索價髙人間<lb/>
窄待相期海上共摘蟠桃<lb/>
　　　又<hi>贈孫季蕃弔方漕西歸</hi>
嵗莫天寒一見飄然幅巾布裘儘縁雲鳥道躋攀絶頂<lb/>
<pb n="KR4j0066_WYG_017-12b"/>
拍天鯨浸笑傲中流疇昔竒君紫髯鐵靣生子當如孫<lb/>
仲謀誰知道向中年猶未建節封侯　南來萬里何求<lb/>
因感慨橋公成逺遊悵名姬駿馬都成昨夢隻雞斗酒<lb/>
誰弔新邱天地無情功名有命千古英雄只麽休平生<lb/>
客獨羊曇一箇灑淚西州<lb/>
　　　又<hi>寄九華葉賢良</hi>
一巻陰符二石硬弓百斤寳刀更玉花驄噴鳴鞭電抹<lb/>
烏絲欄展醉墨龍跳牛角書生虬鬚豪客談笑皆堪折<lb/>
<pb n="KR4j0066_WYG_017-13a"/>
簡招依稀記曽請纓繫粤草檄征遼　當年目視雲霄<lb/>
誰信道淒涼今折腰悵燕然未勒南歸草草長安不見<lb/>
北望迢迢老去胷中有些磊塊歌罷猶須著酒澆休休<lb/>
也但帽邊鬢改鏡裏顔凋<lb/>
　　　摸魚兒<hi>賞海棠</hi>
甚春來冷煙凄雨朝朝遲了芳信驀然作煖晴三日又<lb/>
覺萬株嬌困霜㸃鬢潘令老年年不帶看花分才情減<lb/>
盡悵玉局飛仙石湖絶筆辜負這風韻　傾城色懊惱<lb/>
<pb n="KR4j0066_WYG_017-13b"/>
佳人薄命墻頭岑寂誰問東風日暮無聊頼吹得胭脂<lb/>
成粉君細認花共酒古來二事天尤吝年光去迅謾緑<lb/>
葉成陰青苔滿地做取異時恨<lb/>
　　　又<hi>感歎</hi>
怪新年倚樓看鏡清狂渾不如舊暮雲千里傷心處那<lb/>
更亂蟬疎柳凝望久愴故國百年陵闕誰回首功名大<lb/>
謬歎采藥名山讀書精舎此計幾時就　封侯事久矣<lb/>
輸人妙手滄洲聊作漁叟髙冠長劒渾閒物世上切身<lb/>
<pb n="KR4j0066_WYG_017-14a"/>
惟酒千載後君試看拔山扛鼎俱烏有英雄骨朽問顧<lb/>
曲周郎而今還解來聼小詞否<lb/>
　　　念奴嬌<hi>菊花</hi>
老夫白首尚兒嬉廢圃一番料理餐飲落英并墜露重<lb/>
把離騷拈起野艷幽香深黄淺白占斷西風裏飛來雙<lb/>
蝶遶叢欲去還止　嘗試銓次羣芳梅花差可伯仲之<lb/>
間耳佛説諸天金色界未必莊嚴如此尚友靈均定交<lb/>
元亮結好天隨子籬邊坡下一杯聊泛霜蘂<lb/>
<pb n="KR4j0066_WYG_017-14b"/>
　　　賀新郎<hi>寄題聶侍郎鬱孤臺</hi>
絶頂規危榭跨髙寒鳥飛不過雲生其下斤斸無聲人<lb/>
按堵翕忽青紅變化覽城郭山川如畫閣老鳳樓修造<lb/>
手笑談間突出凌雲厦臺上景買無價　唾壺麈尾登<lb/>
臨暇似當年滁陽太守歐陽公也傾倒贛江供硯滴判<lb/>
斷雪天月夜更喚起鄒枚司馬銅雀凌歊歌舞散訪殘<lb/>
磚斷甓無存者餘翰墨被風雅<lb/>
　　　又<hi>春景</hi>
<pb n="KR4j0066_WYG_017-15a"/>
動地東風起畫橋西繞溪桑柘漫山桃李寂寂墻陰蒼<lb/>
苔逕猶印前回屐齒驚嵗月飇馳雲駛太息攀翻長亭<lb/>
樹是先生手種今如此君不樂欲何俟　傍人錯㑹淵<lb/>
明意笑斯翁皇皇汲汲登山臨水佳處徑呼籃輿去彷<lb/>
彿柴桑栗里從我者門生兒子嘗試平章先賢傳屈原<lb/>
醒不似劉伶醉判茗艼卧花底<lb/>
　　　又<hi>客贈芍藥</hi>
一夢揚州事畫堂深金瓶萬朶元戎髙㑹座上祥雲層<lb/>
<pb n="KR4j0066_WYG_017-15b"/>
層起不減洛中姚魏歎别後關山迢遞國色天香何處<lb/>
在想東風猶憶狂書記驚嵗月一彈指　數枝清曉煩<lb/>
馳騎向小窗依稀重見蕪城妖麗料得花憐儂消瘦儂<lb/>
亦憐花顦顇謾悵望竹西歌吹老矣應無騎鶴日但春<lb/>
衫㸃㸃當時淚那更有舊情味<lb/>
　　　又<hi>送陳子華赴真州</hi>
北望神州路試平章這場公事怎生分付記得太行山<lb/>
百萬曽入宗爺駕馭今把作握蛇騎虎君去京東豪傑<lb/>
<pb n="KR4j0066_WYG_017-16a"/>
喜想投戈下拜真吾父談笑裏定齊魯　兩河蕭索惟<lb/>
狐兔問當年祖生去後有人來否多少新亭揮淚客誰<lb/>
夢中原塊土算事業須由人做應笑書生心膽怯向車<lb/>
中閉置如新婦空目送塞鴻去<lb/>
　　　又<hi>端午</hi>
深院榴花吐畫簾開綀衣紈扇午風清暑兒女紛紛夸<lb/>
結束時様釵符艾虎早巳有游人觀渡老大逢場慵作<lb/>
戲任陌頭年少爭旗鼓溪雨急浪花舞　靈均標致髙<lb/>
<pb n="KR4j0066_WYG_017-16b"/>
如許憶生平既紉蘭佩更懐椒糈誰信騷魂千載後波<lb/>
底垂涎角黍又説是蛟饞龍怒把似而今醒到了料當<lb/>
年醉死差無苦聊一笑弔千古<lb/>
　　　又<hi>九日</hi>
湛湛長空黒更那堪斜風細雨亂愁如織老眼平生空<lb/>
四海頼有髙樓百尺看浩蕩千崖秋色白髮書生神州<lb/>
淚儘凄涼不向牛山滴追徃事去無迹　少年自負凌<lb/>
雲筆到而今春華落盡滿懐蕭瑟常恨世人新意少愛<lb/>
<pb n="KR4j0066_WYG_017-17a"/>
説南朝狂客把破帽年年拈出若對黄花孤負酒怕黄<lb/>
花也笑人岑寂鴻北去日西匿<lb/>
　　　又<hi>遊水東周家花園</hi>
溪上收殘雨倚危欄薄綿乍脱日陰亭午閙市不知春<lb/>
色處散在荒園廢墅漸小白長紅無數客子雖非河陽<lb/>
令也隨縁暫作鶯花主那可負甕中醑　碧雲四合千<lb/>
巖莫恨匆匆余方有事子姑歸去趂取羣芳未揺落暇<lb/>
日提魚就煮歎激電光陰如許回首明年何處在問桃<lb/>
<pb n="KR4j0066_WYG_017-17b"/>
花尚記劉郎否公莫笑醉中語<lb/>
　　　又<hi>郡會聞妓歌有感</hi>
妾出於微賤少年時朱絃彈絶玉笙吹徧粗識國風關<lb/>
雎亂羞學流鶯百囀總不涉閨情春怨誰向西鄰公子<lb/>
説要珠鞍迎入梨花院身未動意先懶　主家十二樓<lb/>
連苑那人人靚粧按曲繡簾初捲道是畫堂簫管唱笑<lb/>
殺街坊拍袞回首望侯門天逺我有平生離鸞操頗哀<lb/>
而不愠微而婉聊一奏更三歎<lb/>
<pb n="KR4j0066_WYG_017-18a"/>
　　　生查子<hi>上元戲陳敬叟</hi>
繁燈奪霽華戲鼓侵明發物色舊時同情味中年别<lb/>
淺畫鏡中眉深拜樓西月人散市聲收漸入愁時節<lb/>
　　　臨江仙<hi>種海棠作</hi>
落魄長官江海客少豪萬里尋春而今憔悴向溪濵斷<lb/>
無觴詠興惟有簿書塵　手揷海棠三百本等閒粧㸃<lb/>
芳辰他年絳雪映紅雲丁寧風與月記取種花人<lb/>
　　　滿江紅<hi>送王實之</hi>
<pb n="KR4j0066_WYG_017-18b"/>
天壤王郎數人物方今第一談笑裏風霆驚座雲煙生<lb/>
筆落落元龍湖海氣琅琅董相天人策問如何十載尚<lb/>
青衫諸侯客　易愛底些官職難保底些名節擬閉門<lb/>
投轄劇談三日疇昔評君天下寳當為天下蒼生惜向<lb/>
臨分慷慨出商聲摧金石<lb/>
　　　又<hi>二月二十四夜飲海棠花下</hi>
老子年來頗自許心腸鐵石尚一㸃消磨未盡愛花成<lb/>
癖懊惱每嫌寒勒住丁寧莫被晴烘拆奈暄風烈日太<lb/>
<pb n="KR4j0066_WYG_017-19a"/>
無情如何得　張畫燭頻頻惜憑素手輕輕摘更幾畨<lb/>
雨過彩雲無跡今夕不來花下飲明朝空向枝頭覓對<lb/>
殘紅滿院杜鵑啼添愁寂<lb/>
　　　又<hi>范尉梅谷</hi>
赤日黄埃夢不到清溪翠麓空健羡君家别墅幾株幽<lb/>
獨骨冷肌清偏要月天寒日暮尤宜竹想主人杖屨繞<lb/>
千回山南北　寧委澗嫌金屋寧映水羞銀燭歎出羣<lb/>
風韻背時粧束競愛東鄰姬傅粉誰憐空谷人如玉笑<lb/>
<pb n="KR4j0066_WYG_017-19b"/>
林逋何遜漫為詩無人讀<lb/>
　　　又<lb/>
金甲琱戈記當日轅門初立磨盾鼻一揮千紙龍蛇猶<lb/>
濕鐵馬曉嘶營壁冷樓船夜渡風濤急有誰憐猨臂故<lb/>
將軍無功級　平戎策從軍什零落盡慵收拾把茶經<lb/>
香傳時時温習生怕客談榆塞事且敎兒誦花間集歎<lb/>
臣之壯也不如人今何及<lb/>
　　　卜算子<hi>手植海棠盛開風雨作祟輙作小詞二首</hi>
<pb n="KR4j0066_WYG_017-20a"/>
盡是手成持合得天饒借風雨於花有底讐著意相陵<lb/>
藉　做暖逼教開做冷催教謝不負明年花下人只負<lb/>
栽花者<lb/>
　　　又<lb/>
片片蝶衣輕㸃㸃猩紅小道是天公不惜花百種千般<lb/>
巧　朝見樹頭繁莫見枝頭少道是天公果惜花雨洗<lb/>
風吹了<lb/>
　　　昭君怨<hi>牡丹</hi>
<pb n="KR4j0066_WYG_017-20b"/>
曽記洛陽舊譜只許姚黄獨歩若比廣陵花太虧他<lb/>
舊日王侯園圃今日荆榛狐兔君莫説中州怕花愁<lb/>
　　　又<hi>瓊花</hi>
后土宫中標韻天上人間一本道號玉真妃字瓊姬<lb/>
我與花曽半靣流落天涯重見莫把玉簫吹怕驚飛<lb/>
　　　清平樂<hi>丹陽舟中作别意</hi>
休彈别鶴淚與絃俱落歡事中年如水薄懐抱那堪作<lb/>
惡　昨宵月露髙樓今朝煙雨孤舟除是無身方了有<lb/>
<pb n="KR4j0066_WYG_017-21a"/>
身長是閒愁<lb/>
　　　又<hi>五月十五夜翫月</hi>
纎雲掃跡萬頃玻瓈色醉跨玉龍游八極歴歴天青海<lb/>
碧　水晶宫殿飄香羣仙方按霓裳消得幾多風露變<lb/>
教人世清涼<lb/>
　　　又<lb/>
風髙浪快萬里騎鯨背曽識嫦娥真體態素靣元無粉<lb/>
黛　身游銀闕珠宫俯看積氣濛濛醉裏偶揺桂樹人<lb/>
<pb n="KR4j0066_WYG_017-21b"/>
間喚作涼風<lb/>
　　　又<hi>頃在維揚陳師文參議冢舞姬絶妙賦此</hi>
宫腰束素只怕能輕舉好築避風臺䕶取莫遣驚鴻飛<lb/>
去　一團香玉温柔笑顰俱有風流貪與蕭郎眉語不<lb/>
知舞錯伊州<lb/>
　　　玉樓春戲呈<hi>林節推鄉兄并下一首</hi>
年年躍馬長安市客裏似家家似寄青錢換酒日無何<lb/>
紅燭呼盧宵不寐　易挑錦婦機中字難得玉人心下<lb/>
<pb n="KR4j0066_WYG_017-22a"/>
事男兒西北有神州莫滴水西橋畔淚<lb/>
　　　菩薩鬘<lb/>
小鬟解事髙燒燭羣花圍繞摴蒱局道是五陵兒風騷<lb/>
滿肚皮　玉鞭鞭玉馬戲走章臺下笑殺㶚橋翁騎驢<lb/>
風雪中<lb/>
　　　憶秦蛾<hi>感舊</hi>
春酲薄夢中毬馬豪如昨豪如昨月明横笛曉寒吹角<lb/>
　古來成敗難描摸而今却悔當時錯當時錯鐵衣猶<lb/>
<pb n="KR4j0066_WYG_017-22b"/>
在不堪重著<lb/>
　　　又<lb/>
梅謝了塞垣凍解鴻歸早鴻歸早憑伊問訊大梁遺老<lb/>
　浙河西靣邊聲悄淮河南北炊煙少炊煙少宣和宫<lb/>
殿冷煙衰草<lb/>
　　　又<lb/>
遊人絶緑陰滿野芳菲歇芳菲歇養蠶天氣采茶時節<lb/>
　枝頭杜宇啼成血陌頭楊柳吹成雪吹成雪淡烟微<lb/>
<pb n="KR4j0066_WYG_017-23a"/>
雨江南三月<lb/>
　　　長相思<lb/>
寒相催煖相催催了開時催謝時丁寧花放遲　角聲<lb/>
吹笛聲吹吹了南枝吹北枝明朝成雪飛<lb/>
　　　又<lb/>
風蕭蕭雨蕭蕭相送津亭折柳條春愁不自聊　煙迢<lb/>
迢水迢迢準擬江邊駐畫橈舟人頻報潮<lb/>
　　　浪淘沙<hi>旅况</hi>
<pb n="KR4j0066_WYG_017-23b"/>
紙帳素屏遮全似僧家無端霜月闖窗紗喚起玉關征<lb/>
戍夢幾疊寒笳　嵗晩客天涯短髮蒼華今年衰似去<lb/>
年些詩酒新來俱倚閤孤負梅花<lb/>
　　　一剪梅<hi>中秋解宜春郡印</hi>
陌上行行惟府公還是文窮還是詩窮下車上馬太匆<lb/>
匆來是春風去是秋風　階銜免得管兵農嬉到昏鐘<lb/>
睡到齋鐘不須提岳與知宫喚作溪翁喚作山翁<lb/>
　　　踏莎行<hi>甲午重九牛山作</hi>
<pb n="KR4j0066_WYG_017-24a"/>
日月跳丸光陰脫兔登臨不用深懐古向來吹㡌挿花<lb/>
人盡隨殘照西風去　老矣征衫飄然客路炊煙三兩<lb/>
人家住欲携斗酒答秋光山深無覓黄花處<lb/>
　　　劉伯寵<lb/>
　　　　名襃武夷人一字春卿<lb/>
　　　水龍吟<hi>桂林元夕呈帥座</hi>
東風起縠池波輕陰未放游絲墮新春歌管豐年笑語<lb/>
六街燈火繡轂雕鞍飛塵巻霧氷流雲過恍揚州十里<lb/>
<pb n="KR4j0066_WYG_017-24b"/>
三生夢覺捲朱箔映青𤨏　金猊戲掣星橋鎖博山香<lb/>
烟濃百和使君行樂絳紗萬炬雪梅千朶羯鼓喧空鵾<lb/>
絃沸曉櫻梢微破想明年更好傳柑宴罷醉扶狨座<lb/>
　　　雨中花慢<hi>春日旅况</hi>
縹蔕緗枝玉葉翡英百梢爭趂春忙正雨後蜂粘落絮<lb/>
燕撲晴香遺策誰家蕩子唾花何處新粧想流紅有恨<lb/>
拾翠無心徃事淒涼　春愁如海客思翻空帶圍只看<lb/>
東陽更那堪玉笙度曲翠羽傳觴紅淚不勝閨怨白雲<lb/>
<pb n="KR4j0066_WYG_017-25a"/>
應老他鄉夢回羇枕風驚庭樹月在西廂<lb/>
　　　滿庭芳<hi>留別</hi>
柳裊金絲梨鋪香雪一年春事方中燭前一見花艷覺<lb/>
羞紅枕臂香㾗未落舟横岸作計匆匆明朝去暮天平<lb/>
水雙槳碧雲東　隔離歌一闋琵琶聲斷燕子樓空歎<lb/>
陽臺夢杳行雨無蹤後會芙渠未老從今去日望歸鴻<lb/>
愁如織斷腸啼鴂饒舌訴東風<lb/>
　　　六州歌頭<hi>上廣西張帥</hi>
<pb n="KR4j0066_WYG_017-25b"/>
憑深負阻蠭午肆奔騰龍江上妖氛漲鯨海外白波驚<lb/>
羽檄交飛急玉帳靜金韜閟恢逺馭振長纓密分兵細<lb/>
草黄沙渺渺西關路風裊髙旌聼飛霜令肅堅壁夜無<lb/>
聲鼔角何神地中鳴　看追風騎攢雲槊雷野轂激天<lb/>
鉦飛箭集旄頭墜長圍掩郭東傾振旅觀旋凱笳鼓競<lb/>
繡旗明刀換犢戈藏革士休營黄色赤雲交映論功何<lb/>
止蔡州平想環城蒼玉深刻入青㝠永詔來今<lb/>
　　　水調歌頭<hi>中秋</hi>
<pb n="KR4j0066_WYG_017-26a"/>
天淡四垂幕雲細不成衣西風掃盡纎翳掠我鬢邊絲<lb/>
破匣菱花飛動跨海清光無際草露滴明璣杯到莫停<lb/>
手何用問來期　坐虚堂揩病眼泝流輝雲山應有幽<lb/>
恨瑶瑟掩金徽河漢無聲自轉玉兔有情亦老世事巧<lb/>
相違一寫謫仙怨雙淚滿君頤<lb/>
　<lb/>
　<lb/>
　<lb/>
<pb n="KR4j0066_WYG_017-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　花菴詞選續集巻七<lb/>
</p>
<p>
</p>
  </div>
<div>
                <head>花菴詞選續集巻八</head>
    <p>
<pb n="KR4j0066_WYG_018-1a"/>
欽定四庫全書<lb/>
　花菴詞選續集巻八　　　　宋　黄昇　撰<lb/>
　　宋詞<lb/>
　　　劉叔安<lb/>
　　　　名鎮號隨如兄弟皆以文鳴有隨如百詠刋<lb/>
　　　　於三山<lb/>
　　　沁園春和<hi>劉潛夫送孫花翁韻</hi>
誰似花翁長年湖海蹇驢弊裘想紅塵醉㡌青樓小扇<lb/>
<pb n="KR4j0066_WYG_018-1b"/>
揮金談笑惜玉風流吳下阿䝉江南老賀肯為良田二<lb/>
頃謀人間世算到頭一夢螻蟻王侯　悠悠吾道何求<lb/>
况白首相逢記舊游記疎風淡月寒燈古寺平章詩境<lb/>
分付糟邱聚散摶沙炎凉轉燭歸去來兮萬事休無和<lb/>
有問從前那箇騎鶴揚州<lb/>
　　　又<hi>題西宗雲山樓</hi>
爽氣西來玉削羣峰千杉萬松望疎林清曠晴烟紫翠<lb/>
雪邊廻棹柳外聞鐘夜月瓊田夕陽金界倒影樓臺表<lb/>
<pb n="KR4j0066_WYG_018-2a"/>
裏空橋陰曲是舊來忠定手種芙蓉　仙翁心事誰同<lb/>
付魚鳥相忘一笑中向月梅香底招邀和靖雲山髙處<lb/>
問訊梁公物象搜竒風流懐古消得文章萬丈虹沈吟<lb/>
久想依依春樹人在江東<lb/>
　　　花心動<hi>臨安新亭</hi>
鳩雨催晴徧園林一番緑嬌紅媚柳外金衣花底香鬚<lb/>
消得艷陽天氣障泥歩錦尋芳路稱來徃縱横珠翠笑<lb/>
攜手旗亭問酒更酬春思　還記東山樂事向歌雪香<lb/>
<pb n="KR4j0066_WYG_018-2b"/>
中伴春沉醉粉袖殢人彩筆題詩陶寫老來風味夜深<lb/>
銀燭明如晝待歸去看承花睡夢雲散屏山半熏沈水<lb/>
　　　漢宫春<hi>鄭賀守席上懐舊</hi>
日軟風柔望煖紅連島晴緑平川尋芳拾蘂勝伴陌上<lb/>
鮮妍玉驄歸路記青門曽墮吟鞭人去後庭花弄影一<lb/>
簾香月娟娟　追念舊遊何在歎佳期虛度錦瑟華年<lb/>
博山夜來燼冷誰換沈煙屏幃半掩奈夢雲不到愁邊<lb/>
春易老相思無據閑情分付魚牋<lb/>
<pb n="KR4j0066_WYG_018-3a"/>
　　　水龍吟<hi>丙子立春懐内</hi>
三山臘雪才消夜來誰轉回寅斗試燈簾幕送寒幡勝<lb/>
暗香攜手少日歡娛舊遊零落異鄉歌酒到而今生怕<lb/>
春來太早空嬴得兩眉皺　春到蘭湖少住肯殷勤訪<lb/>
梅尋柳相思人逺帶圍寛減粉㾗消痩雙燕無憑尺書<lb/>
難表甚時回首想畫欄倚徧東風閒負却桃花呪<lb/>
　　　又<hi>庚寅寄逺</hi>
老來慣與春相識長記傷春如故去年今日舊愁新恨<lb/>
<pb n="KR4j0066_WYG_018-3b"/>
送將風絮粉淚羞紅黛眉顰翠推愁不去任𤨏窗深閉<lb/>
屏山半掩還别有愁來路　回首畫橋煙水念故人匆<lb/>
匆何處客情懐逺雲迷北樹草連南浦離合悲歡去留<lb/>
遲速問春無語笑劉郎不道無桃可種苦留春住<lb/>
　　　又<hi>丙戌清明和章質夫韻</hi>
弄晴臺館收煙候時有燕泥香墜宿酲未解單衣初試<lb/>
騰騰春思前度桃花去年人靣重門深閉記彩鸞别後<lb/>
青驄歸去長亭路芳塵起　十二屏山徧倚任蒼苔㸃<lb/>
<pb n="KR4j0066_WYG_018-4a"/>
紅如綴黄昏人靜暖香吹月一簾花碎芳意婆娑緑陰<lb/>
風雨畫橋煙水笑多情司馬留春無計濕青衫淚<lb/>
　　　慶春澤<hi>丙子元夕</hi>
燈火烘春樓臺浸月良宵一刻千金錦歩承蓮彩雲簇<lb/>
仗難尋蓬壺影動星毬轉映兩行寳珥瑤簪恣嬉遊玉<lb/>
漏聲催未歇芳心　笙歌十里跨張地記年時行樂憔<lb/>
悴而今客裏情懐伴人閒笑閒吟小桃未靜劉郎老把<lb/>
相思細寫瑶琴怕歸來紅紫欺風三徑成陰<lb/>
<pb n="KR4j0066_WYG_018-4b"/>
　　　蝶戀花<hi>丁丑七夕</hi>
誰送涼蟾消夜暑河漢迢迢牛女何曽渡乞得巧來無<lb/>
用處世間枉費閒針縷　人在江南煙水路頭白鴛鴦<lb/>
不道分飛苦信逺翻嗔烏鵲誤屏山暗鎖巫陽雨<lb/>
　　　江神子<hi>弔方檢討</hi>
思君夢裏説邯鄲未成歡巳炊殘斷送春歸風雨霎時<lb/>
間空有生前醫國手醫不到子孫寒　欲登詩境弔方<lb/>
干倩誰看北邙山落落晨星不見暮雲還莫在人間尋<lb/>
<pb n="KR4j0066_WYG_018-5a"/>
食客尋見後匹如閑<lb/>
　　　柳梢青<hi>七夕</hi>
乾鵲收聲濕螢度影庭院秋香步月移陰梳雲約翠人<lb/>
在回廊　醺醺宿酒殘粧待付與温柔醉鄉郤扇藏嬌<lb/>
牽衣索笑今夜差涼<lb/>
　　　又<hi>戲簡髙菊磵</hi>
瞥眼光陰章臺舊路楊柳春深尚憶風流殢人倚玉替<lb/>
客揮金　髙陽醉後分襟想妬雨嗔雲到今消息真時<lb/>
<pb n="KR4j0066_WYG_018-5b"/>
笑啼難處方表人心<lb/>
　　　臨江仙<hi>代閨怨</hi>
蕩紫飄紅芳信斷都無人問穠纎吟鞭倚醉問涼蟾香<lb/>
消金縷篆塵壓寳粧奩　夢峽朝雲飛不到一春離緒<lb/>
厭厭却疑歸燕礙重簾心期花底誤眉恨柳邊添<lb/>
　　　浣溪沙<hi>丁亥餞元宵</hi>
簾幕收燈斷續紅歌臺人散彩雲空夜寒歸路噤魚龍<lb/>
　宿醉未消花市月芳心巳逐柳塘風丁寧鸎燕莫匆<lb/>
<pb n="KR4j0066_WYG_018-6a"/>
匆<lb/>
　　　清平樂<hi>趙園避暑</hi>
柳陰庭院簾約風前燕著雨荷花紅半歛消得盈盈緑<lb/>
扇　竹光野色生寒玉纎雪藕氷盤長記酒醒人靜暗<lb/>
香吹月闌干<lb/>
　　　賀新郎<hi>題王守西湖書院</hi>
雲淡天垂野望晴郊疎煙半捲斷虹低跨老樹連陰藏<lb/>
逺景十里湖光照夜看不盡真山圖畫春滿軒窗無著<lb/>
<pb n="KR4j0066_WYG_018-6b"/>
處更銀蟾冷浸鴛鴦瓦人共境轉幽雅　文章太守歸<lb/>
來也似當年和靖風流小孤山下問訊佩蘭餐菊友曾<lb/>
約梅兄入社待付與竹臞陶寫塵外閒尋行樂地任傍<lb/>
人歌舞喧臺榭詩世界有王謝<lb/>
　　　江神子<hi>三月晦日西湖餞春</hi>
送春曽到百花洲夕陽收暮雲畱想伴花神騎鶴上揚<lb/>
州回首湖山情味淡重把酒更登樓　相思南浦古津<lb/>
頭未拏舟已驚鷗柳外歸鴉㸃㸃是離愁空倚陽關三<lb/>
<pb n="KR4j0066_WYG_018-7a"/>
疊曲歌不盡水東流<lb/>
　　　念奴嬌<hi>茉莉</hi>
調氷弄雪想花神清夢徘徊南土一夏天香收不起付<lb/>
與蘂仙無語秀入精神凉生肌骨銷盡人間暑稼軒愁<lb/>
絶惜花還勝兒女　長記歌酒闌珊開時向晩笑浥金<lb/>
莖露月浸闌干天似水誰伴秋娘窗戶困殢雲鬟醉欹<lb/>
風帽總是牽情處返魂何在玉川風味如許<lb/>
　　　阮郎歸<hi>秋夜</hi>
<pb n="KR4j0066_WYG_018-7b"/>
寒陰漠漠夜來霜階庭風葉黄歸鴉數㸃帶斜陽誰家<lb/>
砧杵忙　燈弄幌月侵廊熏籠添寳香小屏低枕怯更<lb/>
長和雲入醉鄉<lb/>
　　　又<hi>丹桂</hi>
金莖浥露未成霜西風只舊涼蘂仙何事換霞粧惱人<lb/>
秋思長　香世界錦文章花神不覆藏小山騷客政清<lb/>
狂同花入醉鄉<lb/>
　　　玉樓春<hi>東山探梅</hi>
<pb n="KR4j0066_WYG_018-8a"/>
泠泠水向橋東去漠漠雲歸溪上住疎風淡月有來時<lb/>
流水行雲無覓處　佳人獨立相思苦薄袖欺寒修竹<lb/>
莫白頭空負雪邊春著意問春春不語<lb/>
　　　行香子<hi>贈柳兒行</hi>
露葉煙條天與多嬌算風流張緒難消惱人春思政自<lb/>
無聊奈歛愁眉酣醉眼减圍腰　風絮招要蝶弄鶯嘲<lb/>
最關情是短長橋解驂分袂催上蘭橈更緑波平紅日<lb/>
墜碧雲遥<lb/>
<pb n="KR4j0066_WYG_018-8b"/>
　　　施乗之<lb/>
　　　　楓溪<lb/>
　　　清平樂<hi>元夕</hi>
風消雲縷一碧無今古欲壊上元天不許晴了晩來些<lb/>
雨　莫言冷落山家山翁本厭繁華試問蓮燈千炬何<lb/>
如月上梅花<lb/>
　　　戴式之<lb/>
　　　　名復古號石屏天台詩人<lb/>
<pb n="KR4j0066_WYG_018-9a"/>
　　　滿江紅<hi>赤壁懐古</hi>
赤壁磯頭一畨過一畨懐古想當時周郎年少氣吞區<lb/>
宇萬騎臨江貔虎噪千艘烈炬魚龍怒巻長波一鼓困<lb/>
曹瞞今如許　江上渡江邊路形勝地興亡處覧遺蹤<lb/>
勝讀史書言語幾度東風吹世換千年徃事隨潮去問<lb/>
道旁楊柳為誰春揺金縷<lb/>
　　　沁園春<hi>自𫐠</hi>
一曲狂歌有百餘言説盡平生費十年燈火讀書讀史<lb/>
<pb n="KR4j0066_WYG_018-9b"/>
四方奔走求利求名蹭蹬歸來閉門獨坐嬴得窮吟詩<lb/>
句清夫詩者皆吾儂平日愁歎之聲　空餘豪氣崢嶸<lb/>
安得良田二頃耕向臨卭滌器可憐司馬成都賣卜誰<lb/>
識君平分則宜然吾何敢怨螻蟻逍遥戴粒行開懐抱<lb/>
有青梅薦酒緑樹啼鶯<lb/>
　　　賀新郎<hi>豐真州建江淮偉觀樓</hi>
百尺連雲起試登臨江山人物一時俱偉㫄挹金陵龍<lb/>
虎勢京峴諸峰對峙隱隱接揚州歌吹雪浪舞從三峽<lb/>
<pb n="KR4j0066_WYG_018-10a"/>
下乍逢迎海若談秋水形勝地有如此　使君一世經<lb/>
綸志把風斤月斧來此等閒遊戲見説樓成無多日大<lb/>
手一何容易笑天下紛紛血指醖釀春風與和氣舉長<lb/>
江變作香醪美人共樂醉桃李<lb/>
　　　又<hi>寄豐宅之</hi>
憶把金罍酒歎别來光陰荏苒江湖宿留世事不堪頻<lb/>
著眼嬴得兩眉長皺但東望故人翹首木落山空天逺<lb/>
大送飛鴻北去傷懐久天下事公知否　錢塘風月西<lb/>
<pb n="KR4j0066_WYG_018-10b"/>
湖柳渡江來百年機會從前未有喚起東山邱壑夢莫<lb/>
惜風霜老手要整頓封疆如舊早晩樞庭開幕府是英<lb/>
雄盡為公奔走看金印大如斗<lb/>
　　　又<hi>兄弟爭塗田而訟歌此詞主和議</hi>
蝸角爭多少是英雄割據乾坤到頭休了一片泥塗荒<lb/>
草地盡是魚龍故道新堤上風濤難保滄海桑田何時<lb/>
變怕桑田未變人先老休為此生煩惱　訟庭不許頻<lb/>
頻到這官坊翻來覆去有何分曉無諍人中為第一長<lb/>
<pb n="KR4j0066_WYG_018-11a"/>
訟元非吉兆但有恨平章不早樽酒喚回和氣在看從<lb/>
來兄弟依然好把前事付一笑<lb/>
　　　木蘭花幔<hi>懐舊</hi>
鶯啼啼不盡憑燕語語難通這一㸃芳心十年不斷惱<lb/>
亂東風重來故人何處但依前流水小橋東記得同題<lb/>
粉壁而今壁破無蹤　蘭臯空漲緑溶溶流恨落花紅<lb/>
念著破春衫當時送别燈下裁縫相思謾令自苦嘆雲<lb/>
煙過眼總成空落日楚天無際凭欄目送歸鴻<lb/>
<pb n="KR4j0066_WYG_018-11b"/>
　　　水調歌頭<hi>題李季允侍郎鄂州吞雲樓</hi>
輪奐半天上勝槩壓南樓籌邊獨坐豈欲登覽快雙眸<lb/>
浪説胸吞雲夢直把氣吞強敵西北望神州百載好機<lb/>
會人事恨悠悠　騎黄鶴賦鸚鵡謾風流岳王祠畔楊<lb/>
柳烟鎻古今愁整頓乾坤手段指授英雄方畧雅志若<lb/>
為酬杯酒不在手雙鬢恐驚秋<lb/>
　　　滿庭芳<hi>楚州上巳萬柳池應監丞飲客</hi>
三月春光羣賢勝餞山陰何似山陽鵝池墨妙曲水記<lb/>
<pb n="KR4j0066_WYG_018-12a"/>
流觴自許風流邱壑何人共擊楫長江新亭上山河有<lb/>
異舉目恨堂堂　使君經世志十年邊上兩鬢風霜問<lb/>
池邊楊柳因甚凄凉萬樹重新種了株株在桃李花傍<lb/>
仍須待賸栽蘭芷為國洗河湟<lb/>
　　　又<hi>元夕上郡武王守子文</hi>
草木生春樓臺不夜團團月上雲霄太平官府民物共<lb/>
逍遥指㸃江梅一笑幾畨負雨秀風嬌今年好花邊把<lb/>
酒歌舞醉元宵　風流賢太守青雲志氣玉樹丰標是<lb/>
<pb n="KR4j0066_WYG_018-12b"/>
神仙班裏舊日王喬出奉版輿行樂金蓮照十里笙簫<lb/>
收燈後看看丹詔催入聖明朝<lb/>
　　　清平樂<hi>興國軍呈李司直</hi>
今朝欲去忽有留人處説與江頭楊柳樹繫我扁舟且<lb/>
住　十分酒興詩腸難禁冷落秋光借取春風一笑狂<lb/>
夫到老猶狂<lb/>
　　　盧申之<lb/>
　　　　名祖臯號蒲江樓攻媿先生之甥趙紫芝翁<lb/>
<pb n="KR4j0066_WYG_018-13a"/>
　　　　靈舒諸賢之詩友樂章甚工字字可入律呂<lb/>
　　　　浙人皆唱之有蒲江詞稿行於世<lb/>
　　　賀新郎<hi>彭傅帥於吳江三髙堂之前作釣雪亭葢擅漁人之窟宅以供詩境也趙子野</hi>
　　　　　　<hi>約余賦之</hi>
挽住風前柳問鴟夷當日扁舟近曽來否月落潮生無<lb/>
限事零亂茶煙未久謾留得蓴鱸依舊可是功名從來<lb/>
誤撫荒祠誰繼風流後今古恨一搔首　江涵鴈影梅<lb/>
花痩四無塵雪飛雲凍夜窗如晝萬里乾坤清絶處付<lb/>
<pb n="KR4j0066_WYG_018-13b"/>
與漁翁釣叟又恰是題詩時侯猛拍䦨干呼鷗鷺道他<lb/>
年我亦垂綸手飛過我共樽酒<lb/>
　　　又<hi>姑蘇臺觀雪</hi>
十頃涵空碧畫圖中崢嶸幻玉亂零吹璧倚徧危欄吟<lb/>
不盡把酒風前岸幘記當日西湖為客誰剪吳松江上<lb/>
水笑乾坤竒事成兒劇還照我夜窗白　崇臺目斷清<lb/>
無極引枝笻瓊瑶歩軟印登臨屐娃館娉婷知何在淚<lb/>
粉愁儂恨積故化作飛花狼籍舊事悠悠渾莫問有玉<lb/>
<pb n="KR4j0066_WYG_018-14a"/>
蟾醉裏曽相識聊伴我夜吹笛<lb/>
　　　宴清都<hi>初春</hi>
春訊飛瓊管風日薄度墻啼鳥聲亂江城次第笙歌翠<lb/>
合綺羅香煖溶溶澗緑冰泮醉夢裏年華暗換料黛眉<lb/>
重鎖隋堤芳心還動梁苑　新來鴈闊雲音鸞分鑑影<lb/>
無計重見啼春細雨籠愁澹月凭時庭院離腸未語先<lb/>
斷算猶有憑髙望眼更那堪芳草連天飛梅弄晩<lb/>
　　　魚遊春水<hi>離愁</hi>
<pb n="KR4j0066_WYG_018-14b"/>
離愁禁不去好夢别來無覓處風翻征袂觸目年芳如<lb/>
許軟紅塵裏鳴鞭鐙拾翠叢中勾伴侣都負嵗時暗關<lb/>
情緒　昨夜山陰杜宇似把歸期驚倦旅遥知樓倚東<lb/>
風凝顰暗數寳香拂拂遺鴛錦心事悠悠尋燕語芳草<lb/>
暮寒亂花微雨<lb/>
　　　倦尋芳<hi>春思</hi>
香泥壘燕密葉巢鶯春晴寒淺花徑風柔著地舞裀紅<lb/>
軟鬭草煙欺羅袂薄秋千影落春遊倦醉歸來記寳帳<lb/>
<pb n="KR4j0066_WYG_018-15a"/>
歌慵錦屏香煖　别來悵光陰容易還又荼䕷牡丹開<lb/>
徧妬恨疎狂那更柳花迎靣鴻羽難憑芳信短長安猶<lb/>
近歸期逺倚危樓但鎮日綉簾髙捲<lb/>
　　　西江月<hi>中春</hi>
燕掠晴絲裊裊魚吹水葉粼粼禁街微雨灑芳塵寒食<lb/>
清明相近　謾著宫羅試煖閒呼社酒酬春晩風簾幕<lb/>
悄無人二十四畨花訊<lb/>
　　　清平樂<hi>春恨</hi>
<pb n="KR4j0066_WYG_018-15b"/>
柳邉深院燕語明如剪消息無憑聼又懶隔斷畫屏雙<lb/>
扇　寳杯金縷紅牙醉魂幾度兒家何處一春游蕩夢<lb/>
中猶恨楊花<lb/>
　　　烏夜啼<hi>離恨</hi>
柳色津頭泫緑桃花渡口啼紅一春又負西湖醉離恨<lb/>
雨聲中　客袂迢迢西塞餘寒剪剪東風誰家拂水飛<lb/>
來燕惆悵小樓空<lb/>
　　　又<hi>西湖</hi>
<pb n="KR4j0066_WYG_018-16a"/>
漾暖紋波颭颭吹晴絲雨濛濛輕衫短㡌西湖路花氣<lb/>
撲春驄　鬭草褰衣濕翠秋千瞥眼飛紅日長不放春<lb/>
醪困立盡海棠風<lb/>
　　　又<hi>秋別</hi>
段段寒沙淺水蕭蕭暮雨孤篷香羅不共征衫逺砧杵<lb/>
客愁中　别恨慵㸔楊柳歸期暗數芙蓉碧梧聲到紗<lb/>
窗曉昨夜幾秋風<lb/>
　　　謁金門<hi>惜別</hi>
<pb n="KR4j0066_WYG_018-16b"/>
蘭棹舉相趂落紅飛去一隙輕簾凝睇處柳絲牽不住<lb/>
　昨日翠蛾金縷今夜碧波煙渚好夢無憑窗又雨天<lb/>
涯知幾許<lb/>
　　　又<hi>春思</hi>
閒院宇獨自行來行去花片無聲簾外雨峭寒生碧樹<lb/>
　做弄清明時序料理春酲情緒憶得歸時停棹處畫<lb/>
橋㸔落絮<lb/>
　　　水龍吟<hi>荼䕷</hi>
<pb n="KR4j0066_WYG_018-17a"/>
蕩紅流水無聲暮煙細草粘天逺低回倦蝶徃來忙燕<lb/>
芳期頓懶緑霧迷墻翠虬騰架雪明香煖笑依依欲挽<lb/>
春風教住還疑是相逢晩　不似海粧瘦減占人間丰<lb/>
神蕭散攀條弄蘂天涯猶記曲闌小院老去情懐酒邊<lb/>
風味有時重見對枕幃空想東窗舊夢帶將離恨<lb/>
　　　又<hi>淮西重午</hi>
㑹昌湖上扁舟幾年不醉西山路流光又是宫衣初試<lb/>
安榴半吐千里江山滿川煙草薫風淮楚念離騷恨逺<lb/>
<pb n="KR4j0066_WYG_018-17b"/>
獨醒人去䦨干外誰懐古　亦有魚龍戲舞豔晴川綺<lb/>
羅歌鼓鄉情節意樽前同是天涯羇旅漲緑池塘翠陰<lb/>
庭院歸期無據問明年此夜一眉新月照人何處<lb/>
　　　洞仙歌<hi>茉莉</hi>
玉肌翠袖較似酴醿瘦幾度熏醒夜窗酒問炎州何事<lb/>
得許清涼塵不到一段氷壺剪就　晩來庭戶悄暗數<lb/>
流光細拾芳英黯回首念日暮江東偏為魂銷人易老<lb/>
幽韻清標似舊政簟紋如水帳如煙更奈向月明露濃<lb/>
<pb n="KR4j0066_WYG_018-18a"/>
時候<lb/>
　　　鷓鴣天<hi>春懐</hi>
纎指輕拈小砑紅自調宫羽按歌童寒餘芍藥欄邊雨<lb/>
香落荼䕷架底風　閒意態小房櫳丁寧須滿玉西東<lb/>
一春醉得鶯花老不似年時怨玉容<lb/>
　　　又<hi>春暮</hi>
庭緑初圓結蔭濃香溝收拾樹梢紅池塘少歇鳴蛙雨<lb/>
簾幕輕廻舞燕風　春又老笑誰同澹煙斜日小樓東<lb/>
<pb n="KR4j0066_WYG_018-18b"/>
相思一曲臨風笛吹過雲山第幾重<lb/>
　　　摸魚兒<hi>九日登姑蘇臺</hi>
怪西風曉來欹帽年華還是重九天機袞袞山新瘦客<lb/>
子情懐誰剖微雨後更鴈帶邊寒褭褭欺羅袖慵荷倦<lb/>
柳誚不似黄花田田照眼風味儘如舊　登臨地寂寞<lb/>
崇臺最久闌干幾度搔首翻雲覆雨無窮事流水斜陽<lb/>
知否吟未就但衰草寒煙商畧愁時候閑愁浪有總輸<lb/>
與淵明東籬醉舞身世付杯酒<lb/>
<pb n="KR4j0066_WYG_018-19a"/>
　　　夜飛鵲慢<hi>别意</hi>
驕嘶破清曉分恨臨期花下恁月明知餘光是處散離<lb/>
思最憐香靄霏霏牽衣揾彈淚問凄風愁露剗地東西<lb/>
留鞭換佩怕匆匆巳是遲遲　凉怯幾畨羅袂還燕别<lb/>
文梁螢㸃書幃一自秋娘迢遞黄金對酒爭忍輕揮新<lb/>
來院落鴈難尋簾幕長垂怕彫梧敲徑驚回舊夢應也<lb/>
顰眉<lb/>
　　　漁家傲<hi>夀白石</hi>
<pb n="KR4j0066_WYG_018-19b"/>
白石山中風景異先生日日懐歸計何事黄岡飛雪地<lb/>
偏著意畫堂却為東坡起　人説前身坡老是文章氣<lb/>
節渾相似只待鼎彛勲業遂梅花外歸來長向山中醉<lb/>
　　　木蘭花慢<hi>别西河兩詩僧</hi>
嫩寒催客棹載酒去載詩歸政紅葉漫山清泉潄石多<lb/>
少心期三生溪橋話别悵薜蘿猶惹翠雲衣不似今畨<lb/>
醉夢帝城幾渡斜暉　鴻飛煙水瀰瀰回首處只君知<lb/>
念吳江鷺憶孤山鶴怨依舊東西髙峯夢醒雲起是瘦<lb/>
<pb n="KR4j0066_WYG_018-20a"/>
吟窗底憶君時何日還尋後約為余先寄梅枝<lb/>
　　　沁園春<hi>雙溪狎鷗</hi>
幾葉凋楓半篙寒日傍橋繫船愛洞門深鎻人間福地<lb/>
雙溪分占天上星躔破帽欹寒短鞭敲月此地經行知<lb/>
幾年空嬴得似沈郎銷瘦還欠詩篇　沙鷗伴我愁眠<lb/>
向水驛風亭紅蓼邊有村醪可飲且須同醉溪魚堪鱠<lb/>
切莫論錢笠澤波頭垂虹亭上橙蟹肥時霜滿天相隨<lb/>
否算江南江北惟有君閒<lb/>
<pb n="KR4j0066_WYG_018-20b"/>
　　　菩薩鬘<hi>春思</hi>
翠樓十二闌干曲雨㾗新染蒲萄緑時節又黄昏東風<lb/>
深閉門　玉簫吹未徹窗影梅花月無語只低眉閒拈<lb/>
雙荔枝<lb/>
　　　滿江紅<hi>齊雲月酌</hi>
樓倚晴空炎雲淨晩來風力滄海外等閒吹上滿輪寒<lb/>
璧河漢低垂天欲近乾坤浩蕩秋無極凭欄干衣袂拂<lb/>
青㝠知何夕　登眺地追疇昔吳越事皆陳迹對清光<lb/>
<pb n="KR4j0066_WYG_018-21a"/>
秪有醉吟消得萬古悠悠惟月在浮生袞袞空頭白自<lb/>
騎鯨仙去有誰知遙相憶<lb/>
　　　李公甫<lb/>
　　　　名劉號梅亭<lb/>
　　　賀新郎<hi>上趙侍郎生日</hi>
鵠立通明殿又重逢揆余初度夢庚華旦不學花奴簪<lb/>
紅槿且看秋香宜晩任甲子從新更換天欲東都修車<lb/>
馬故降神生甫維周翰歌崧嶽詠江漢　明堂朝罷夷<lb/>
<pb n="KR4j0066_WYG_018-21b"/>
琛獻引星辰萬人共聼風塵長算清晝山東諸將㨗席<lb/>
捲黄河兩岸問誰在玉皇香案師保萬民功業别向西<lb/>
京原廟行圭瓚定郟鄏卜瀍澗<lb/>
　<lb/>
　<lb/>
　<lb/>
　<lb/>
　花菴詞選續集巻八<lb/>
</p>
<p>
</p>
  </div>
<div>
                <head>花菴詞選續集巻九</head>
    <p>
<pb n="KR4j0066_WYG_019-1a"/>
欽定四庫全書<lb/>
　花菴詞選續集巻九　　　　宋　黄昇　撰<lb/>
　　宋詞<lb/>
　　　張宗瑞<lb/>
　　　　名輯鄱陽人自號東澤有詞二巻名東澤綺<lb/>
　　　　語債朱湛盧為序稱其得詩法於姜堯章世<lb/>
　　　　所傳欵乃集皆以為采石月下謫仙復作不<lb/>
　　　　知其又能詞也其詞皆以篇末之語而立新<lb/>
<pb n="KR4j0066_WYG_019-1b"/>
　　　　名云<lb/>
　　　踈簾淡月<hi>寓桂枝香</hi>　<hi>秋思</hi>
梧桐雨細漸滴作<hi>去聲</hi>秋聲被風驚碎潤逼衣篝線褭蕙<lb/>
罏沈水悠悠嵗月天涯醉一分秋一分憔悴紫簫吹斷<lb/>
素牋恨切夜寒鴻起　又何苦凄涼客裏負草堂春緑<lb/>
竹溪空翠落葉西風吹老幾畨塵世從前諳盡江湖味<lb/>
聼商歌歸興千里露侵宿酒疎簾淡月照人無寐<lb/>
　　　貂裘換酒<hi>寓賀新郎</hi>　<hi>乙未冬別馬可久</hi>
<pb n="KR4j0066_WYG_019-2a"/>
笛喚春風起向湖邊臘前折柳問君何意孤負梅花立<lb/>
晴晝一舸凄涼雪底但小閣琴棋而巳佳客清朝留不<lb/>
住為康廬只在家窗裏湓浦去兩程耳　草堂舊日談<lb/>
經地更從容南山北水庾樓重倚萬巻心胷幾今古牛<lb/>
斗多年紫氣正江上風寒如此且趂霜天鱸魚好把貂<lb/>
裘換酒長安市明夜去月千里<lb/>
　　　淮甸春<hi>寓念奴嬌</hi>　<hi>丙申嵗游髙沙訪淮海迹</hi>
短髯懐古更文遊臺上秋生吟興聞説坡仙來把酒月<lb/>
<pb n="KR4j0066_WYG_019-2b"/>
底頻留清影極目平蕪孤城泗水畫角西風勁曲欄猶<lb/>
在十分心事誰領　詞巻空落人間黄樓何處回首愁<lb/>
深省斜照寒鴉知幾度夢想當年名勝只有山川曽窺<lb/>
翰墨彷彿餘風韻舊遊休問柳花淮甸春冷<lb/>
　　　如此江山<hi>寓齊天樂</hi>
西風揚子江頭路扁舟雨晴呼渡岸隔瓜洲津横蒜石<lb/>
揺盡波聲千古詩仙一去但對峙金焦斷磯青樹欲下<lb/>
斜陽長淮渺渺正愁予　中流笑與客語把貂裘為浣<lb/>
<pb n="KR4j0066_WYG_019-3a"/>
半生塵土品水烹茶看碑憶鶴恍似舊曽遊處聊憑陸<lb/>
諝問八極神遊肯重來否如此江山更蒼煙白鷺<lb/>
　　　釣船笛<hi>寓好事近</hi>
載酒岳陽樓秋入洞庭深碧極目水天無際正白蘋風<lb/>
急　月明不見宿鷗驚醉把玉欄拍誰解百年心事恰<lb/>
釣船横笛<lb/>
　　　廣寒秋<hi>寓鵲橋仙</hi>
杯行將半月來猶未瀟灑水亭無暑清宵數客一欄秋<lb/>
<pb n="KR4j0066_WYG_019-3b"/>
對氷雪荷花似語　雄邊臺上文遊臺上咫尺紅雲容<lb/>
與天風吹送廣寒秋正畫舸湖光佳處<lb/>
　　　月當窗<hi>寓霜天曉角</hi>
看朱成碧曽醉梅花側相遇匆匆相别又爭似不相識<lb/>
　南北千里隔幾時重見得最苦子規啼處一片月當<lb/>
窗白<lb/>
　　　山漸青<hi>寓長相思</hi>
山無情水無情楊柳飛花春雨晴征衫長短亭　擬行<lb/>
<pb n="KR4j0066_WYG_019-4a"/>
行重行行吟到江南第幾程江南山漸青<lb/>
　　　碧雲深<hi>寓憶秦娥</hi>
風凄凄井欄絡緯驚秋啼驚秋啼涼侵好夢月正樓西<lb/>
　巻簾望月知心誰關河空隔長相思長相思碧雲暮<lb/>
合有美人兮<lb/>
　　　東仙<hi>寓沁園春</hi>　<hi>馮可遷號予為東仙故賦</hi>
東澤先生誰説能詩興到偶然但平生心事落花啼鳥<lb/>
多年盟好白石清泉家近宫亭眼中廬阜九疊屏開雲<lb/>
<pb n="KR4j0066_WYG_019-4b"/>
錦邊出門去且掀髯大笑有釣魚船　一絲風裏嬋娟<lb/>
愛月在滄浪上下天更叢書觀遍筆牀靜晝蓬窗睡起<lb/>
茶竈疎煙黄鶴來遲丹砂成未何日風流葛稚川人間<lb/>
世聼江湖詩友號我東仙<lb/>
　　　南浦月<hi>寓㸃綘唇</hi>　<hi>賦瀟湘漁父</hi>
來剪蓴絲江頭一陣鳴蓑雨孤篷歸路吹得蘋風暮<lb/>
短髪蕭蕭笑與沙鷗語休歸去玉龍嘶處邀月過南浦<lb/>
　　　沙頭雨<hi>寓㸃綘唇</hi>
<pb n="KR4j0066_WYG_019-5a"/>
帶醉歸時月華猶在吹簫處曉愁情緒忘却匆匆語<lb/>
客裏風霜詩鬢空如許江南去岸花迎艣遥隔沙頭雨<lb/>
　　　花自落<hi>寓謁金門</hi>
春寂寞簾底蕙爐煙薄聼盡歸鴻書怎託相思天一角<lb/>
　象筆鸞牋間却秀句與誰商畧睡起愁懐何處著無<lb/>
風花自落<lb/>
　　　垂楊碧<hi>寓謁金門</hi>
花半濕睡起一窗晴色千里江南真咫尺醉中歸夢直<lb/>
<pb n="KR4j0066_WYG_019-5b"/>
　前度蘭舟送客雙鯉沉沉消息樓外垂楊如此碧問<lb/>
春來幾日<lb/>
　　　欄干萬里心<hi>寓憶王孫</hi>
小樓柳色未春深湘月牽情入苦吟翠袖風前冷不禁<lb/>
怕登臨幾曲闌干萬里心<lb/>
　　　杏梁燕<hi>寓解連環</hi>
小樓春淺記鈎簾看雪袖粘芳片似不似柳絮因風更<lb/>
細與品題屢呵氷硯宛轉吟情縱真草鳳牋都徧到燈<lb/>
<pb n="KR4j0066_WYG_019-6a"/>
前笑謔酒祓峭寒移盡更箭　而今柳陰滿院却花空<lb/>
雪似人隔春逺歎萬事流水斜陽謾嬴得前詩醉汙團<lb/>
扇脉脉重來算唯有畫欄曽見把千種舊愁付與杏梁<lb/>
語燕<lb/>
　　　比梅<hi>寓如夢令</hi>
深夜沉沉尊酒酒醒客衾寒透城角挾霜飛吹得月如<lb/>
清晝僝僽僝僽比著梅花誰痩<lb/>
　　　月上瓜洲<hi>寓相見懽</hi>　<hi>南徐多景樓作</hi>
<pb n="KR4j0066_WYG_019-6b"/>
江頭又見新秋幾多愁塞草連天何處是神州　英雄<lb/>
恨古今淚水東流唯有漁竿明月上𤓰洲<lb/>
　　　月底修簫譜<hi>寓祝英臺近闃乙未之秋髙郵朱史君錢塘北  舟中</hi>
客西湖聼夜雨更向别離處小小船窗香雪照尊俎斷<lb/>
腸一曲秋風行雲不語總寫入征鴻無數　認眉嫵喚<lb/>
醒巖壑風流丹砂有竒趣羞殺秦郎淮海謾千古要看<lb/>
自作新詞雙鸞飛舞趂月底重修簫譜<lb/>
　　　一絲風<hi>寓訴衷情</hi>　<hi>泊松江作</hi>
<pb n="KR4j0066_WYG_019-7a"/>
卧虹千尺界湖光冷浸月茫茫當日三髙何處漁唱入<lb/>
凄涼　人世事縱軒裳夢黄粱有誰蓑笠一釣絲風吹<lb/>
盡荷香<lb/>
　　　憶蘿月<hi>寓清平樂作</hi>　<hi>客盱江秋夜鼓琴思故山</hi>
新涼窗戶間對琴言語彈到無人知得處兩袖五湖煙<lb/>
雨　坐中斗轉參横珠躔碎落瑶觥憶著故山蘿月今<lb/>
宵應為誰明<lb/>
　　　宋謙父<lb/>
<pb n="KR4j0066_WYG_019-7b"/>
　　　　名自遜號壺山南昌人文筆髙絶當代名流<lb/>
　　　　皆敬愛之其詞集名漁樵笛譜<lb/>
　　　驀山溪<hi>自述</hi>
壺山居山未老心先懶愛學道人家辦竹几蒲團茗椀<lb/>
青山可買小結屋三間開一逕俯清溪修竹裁教滿<lb/>
客來便請隨分家常飯若肯小留連更薄酒三杯兩琖<lb/>
吟詩度曲風月任招呼身外事不關心自有天公管<lb/>
　　　沁園春<hi>送戴石屏</hi>
<pb n="KR4j0066_WYG_019-8a"/>
歸去來兮田園將蕪云胡不歸既有詩千首如斯者少<lb/>
行年七十從古來稀地缺東南天傾西北人事何緣有<lb/>
足時江湖上轉不如前日步步危機　石屏自有柴扉<lb/>
占海岸潮頭伴一磯喚綵衣孫子攜壺挈榼白頭翁媪<lb/>
舉桉齊眉身外聲名世間夢幻萬事一酲無是非書來<lb/>
徃都不須長語直寫心期<lb/>
　　　賀新郎<hi>題雪堂</hi>
喚起東坡老問雪堂幾畨興廢斜陽衰草一月有錢三<lb/>
<pb n="KR4j0066_WYG_019-8b"/>
十塊何苦抽身不早又底用北門摛藻儋耳蠻煙添老<lb/>
色和陶詩翻被淵明惱到底是忘言好　周郎英發人<lb/>
間少謾依然烏鵲南飛山髙月小嵗月堂堂畱不住此<lb/>
世何時是了算不滿英雄一笑我有豐淮千斗酒把新<lb/>
愁舊恨都傾倒三弄笛楚天曉<lb/>
　　　又<hi>七夕</hi>
靈鵲橋初就記迢迢重湖風浪去年時候嵗月不畱人<lb/>
易老萬事茫茫宇宙但獨對西風搔首巧拙豈關今夕<lb/>
<pb n="KR4j0066_WYG_019-9a"/>
事奈癡兒騃女流傳謬添話柄柳州柳　道人識破灰<lb/>
心久只好風涼月佳時疎狂如舊休笑雙星經嵗别人<lb/>
到中年巳後雲雨夢可曽常有雪藕調氷花熏茗正梧<lb/>
桐雨過新涼透且隨分一杯酒<lb/>
　　　滿江紅<hi>秋感</hi>
舉扇西風又十載重遊秋浦對舊日江山錯愕鬢絲如<lb/>
許世事興亡空感慨男兒事業誰堪數被老天開眼看<lb/>
人忙成今古　江上路喧鼙鼓山中地紛豺虎謾乾坤<lb/>
<pb n="KR4j0066_WYG_019-9b"/>
許大著身何處名利等成狂夢寐文章亦是閒言語頼<lb/>
雙投酒熟蟹螯肥忘羇旅<lb/>
　　　西江月<hi>自述</hi>
何敢笑人干禄自知無分彈冠只將貧賤博清閒留取<lb/>
書遮老眼　世上風波任險門前路徑須寛心無忘想<lb/>
夢魂安萬事鶴長鳬短<lb/>
　　　王子文<lb/>
　　　　名埜號潛齋<lb/>
<pb n="KR4j0066_WYG_019-10a"/>
　　　西河<lb/>
天下事問天怎忍如此陵圖誰把獻君王結愁未巳少<lb/>
豪氣槩總成塵空餘白骨黄葦　千古恨吾老矣東遊<lb/>
曽弔淮水綉春臺上一廻登一廻揾淚醉歸撫劔倚西<lb/>
風江濤猶壯人意　只今袖手野色裏望長淮猶二千<lb/>
里縱有英心誰寄近新來又報兵塵起絶域張騫歸來<lb/>
未<lb/>
　　　曹西士<lb/>
<pb n="KR4j0066_WYG_019-10b"/>
　　　　名豳號東畎<lb/>
　　　西河<hi>和王潛齋韻</hi>
今日事何人弄得如此漫漫白骨蔽川原恨何日巳關<lb/>
河萬里寂無煙月明空照廬葦　謾哀痛無及矣無情<lb/>
莫問江水西風落日慘新亭幾人墮淚戰和何者是良<lb/>
籌扶危但看天意　只今寂寞藪澤裏豈無人髙卧閭<lb/>
里試問安危誰寄定相將有詔催公起須信前書言猶<lb/>
未<lb/>
<pb n="KR4j0066_WYG_019-11a"/>
　　　李俊明<lb/>
　　　　名昻英號文溪<lb/>
　　　摸魚兒<hi>送王子文知太平州</hi>
怪朝來片紅初痩半分春事風雨丹山碧水含離恨有<lb/>
脚艷陽難駐芳草渡似呌住東君滿樹黄鸝語無端杜<lb/>
宇報采石磯頭驚濤屋大寒色要春䕶　陽關唱畫鷁<lb/>
徘徊東渚相逢知又何處摩挱老劔雄心在對酒細評<lb/>
今古君此去幾萬里東南隻手擎天柱長生夀母更穩<lb/>
<pb n="KR4j0066_WYG_019-11b"/>
坐安輿三槐堂上好看綵衣舞<lb/>
　　　趙用父<lb/>
　　　　名以夫號虛齋<lb/>
　　　賀新郎<hi>餞鄭金部去國</hi>
載酒陽關去正西湖連天煙草滿堤晴絮采翠擷芳遊<lb/>
治處應和嬌絃艷鼔看柳外畫船無數萬頃琉璃渾鏡<lb/>
淨陡風波洶洶魚龍舞談笑裏遽如許　流觴滿引澆<lb/>
離緒便東西斜陽立馬綠波南浦自是蓴鱸髙興動恰<lb/>
<pb n="KR4j0066_WYG_019-12a"/>
聼春山杜宇謾回首軟紅香霧咫尺佳人千里隔望空<lb/>
江明月横洲渚清夢斷恨如縷<lb/>
　　　黄子魯<lb/>
　　　　名師參號魯菴三山人白石先生之子<lb/>
　　　沁園春<hi>餞金部去國</hi>
谷口髙人偶泝明河近尺五天見紫霄宫闕空中突兀<lb/>
玉皇姬侍雲裏蹁躚滴露研朱披肝作紙細寫靈均孤<lb/>
憤篇排雲呌奈大鈞不管沙界三千　語髙天上驚傳<lb/>
<pb n="KR4j0066_WYG_019-12b"/>
早斥去人間伴謫仙念赤城丹籍香名空在蓬萊弱水<lb/>
欲到無緣還倚枯槎飄然歸去回首清都若箇邊家山<lb/>
好有一灣風月小小漁船<lb/>
　　　潘庭堅<lb/>
　　　　名牥號紫巖乙未探花以氣節聞於時<lb/>
　　　南鄉子<hi>題南劒州妓館</hi>
生怕倚闌干閣下溪聲閣外山惟有舊時山共水依然<lb/>
暮雨朝雲去不還　應是躡飛鸞月下時時整佩環月<lb/>
<pb n="KR4j0066_WYG_019-13a"/>
又漸底霜又下更闌折得梅花獨自看<lb/>
　　　吳毅甫<lb/>
　　　　名潛號履齋嘉定丁丑狀元有履齋詩餘行<lb/>
　　　　於世<lb/>
　　　滿江紅<hi>送李御帶琪</hi>
紅玉階前問何事翩然引去湖海上一汀鷗鷺半㠶煙<lb/>
雨報國無門空自怨濟時有策從誰吐過垂虹亭下繫<lb/>
扁舟鱸堪煮　拚一醉留君住歌一曲送君路徧江南<lb/>
<pb n="KR4j0066_WYG_019-13b"/>
江北欲歸何處世事悠悠渾未了年光冉冉今如許試<lb/>
舉頭一笑問青天天無語<lb/>
　　　又<hi>齊山綉春臺</hi>
十二年前曽上到綉春臺頂雙脚健不煩笻杖透巖穿<lb/>
嶺老去漸消狂氣習重來依舊佳風景想牧之千載尚<lb/>
神遊空山冷　山之下江流水江之外淮山暝望中原<lb/>
何處虎狼猶梗勾蠡規模非淺近石符事業真俄頃問<lb/>
古今宇宙竟如何無人省<lb/>
<pb n="KR4j0066_WYG_019-14a"/>
　　　又<hi>金陵烏衣園</hi>
柳帶榆錢又還過清明寒食天一笑滿園羅綺滿城簫<lb/>
笛花樹得晴紅欲染逺山過雨青如滴問江南池館有<lb/>
誰來江南客　烏衣巷今猶昔烏衣事今難覓但年年<lb/>
燕子晩煙斜日抖擻一春塵土債悲涼萬古英雄迹且<lb/>
芳樽隨分趂芳時休虚擲<lb/>
　　　水調歌頭<hi>送吳叔永文昌</hi>
才惜季方去又更别元方驚心天上雙鳳接翅下髙岡<lb/>
<pb n="KR4j0066_WYG_019-14b"/>
萬里瞿塘煙浪一片昭亭雲月渺渺正相望夜雨連風<lb/>
壑此意獨凄涼　杜鵑聲猶不住攪離腸黄雞白酒吾<lb/>
亦歸興動家鄉人事紛紛難料世事悠悠難説何處問<lb/>
穹蒼肯落兒曹淚一笑付滄浪<lb/>
　　　賀新郎<hi>送吳叔季侍郎</hi>
説著成凄楚正塵飛岷峨灧澦兔嘷狐舞頗牧禁中留<lb/>
不住彈壓征西幕府便一舸月汀煙渚四塞三關天様<lb/>
險問何人自闢鼪鼯路成敗事幾今古　荼䕷芍藥春<lb/>
<pb n="KR4j0066_WYG_019-15a"/>
將暮最無情飄零柳絮攪人離緒屈指秋風吹鴈訊應<lb/>
憶西湖夜雨謾嵗月消磨如許上下四方男子志肯臨<lb/>
岐昵昵兒曹語呼大白為君舉<lb/>
　　　又<hi>吳中韓氏滄浪亭和吳夢窗韻</hi>
撲盡征衫氣小夷猶樽罍杖屨踏開花事解后山翁行<lb/>
樂處何似烏衣舊里歎荒草舞臺歌地百嵗光隂如夢<lb/>
斷算古今興廢都如此何用灑兒曹淚　江南自有漁<lb/>
樵隊想家山猿愁鶴怨問人歸未寄語寒梅休放盡留<lb/>
<pb n="KR4j0066_WYG_019-15b"/>
取三花兩蘂待老子領些春意皎皎風流心自許儘何<lb/>
妨痩影横斜水煩翠羽伴醒醉<lb/>
　　　又<hi>用趙用父左司韻送鄭宗丞</hi>
又是春殘去倚東風寒雲淡日墮紅飄絮燕社鴻秋人<lb/>
不問儘管吳笙越鼓但短髮星星無數萬事惟消彭澤<lb/>
醉也何妨袖巻長沙舞身與世只如許　闌干拍手閒<lb/>
情緒便明朝蒼煙白鷺北山南渚笑指午橋橋畔路簾<lb/>
幕深深院宇尚趂得柳煙花霧我亦故山猿鶴怨問何<lb/>
<pb n="KR4j0066_WYG_019-16a"/>
時歸棹雙谿渚歌一曲恨千縷<lb/>
　　　又<hi>寄趙南仲</hi>
煙樹𤓰洲岸望旌旗獵獵遙空故人天逺不似沙鷗飛<lb/>
得渡直到雕鞍側畔但徙倚危闌目斷自古鍾情須我<lb/>
輩况人間萬事思量遍濤似雪風如箭　揚州十里珠<lb/>
簾捲想桃根桃葉依稀舊家庭院誰把青紅吹到眼知<lb/>
有醉翁局段便回首舟移帆轉渺渺江波愁未了正淮<lb/>
山日暮雲撩亂閣酒盞倚歌扇<lb/>
<pb n="KR4j0066_WYG_019-16b"/>
　　　又<hi>春感</hi>
笑口開能幾把年年芳情冶思總抛閒裏桃杏枝頭春<lb/>
才半寒食清明又是但嵗月飇飛川逝回首秦樓雙燕<lb/>
語到如今目斷斜陽外將徃事試重記　香羅尚有相<lb/>
思淚笑人生新愁易積舊歡難繼水上流紅無覓處還<lb/>
隔關山萬里但嬴得新來憔悴昨夜東風顛狂後想餘<lb/>
芳盡是飄零底詞寫就倩誰寄<lb/>
　　　滿庭芳<hi>春感</hi>
<pb n="KR4j0066_WYG_019-17a"/>
漠漠春陰疎疎春雨鵓鳩喚起春眠小園人靜獨自倚<lb/>
鞦韆又見飄紅墮雪芳徑裏都是花鈿年年事閒愁閒<lb/>
悶挂在緑楊邊　尋思都徧了功名竹帛富貴貂蟬但<lb/>
身為利鎻心被名牽爭似依山傍水數椽外二頃良田<lb/>
無縈絆炊粳釀秫長是好花天<lb/>
　　　酹江月<hi>梅花</hi>
曉來窗外正南枝初放兩花三蘂千古春風頭上立羞<lb/>
退穠桃繁李姑射神遊夀陽粧褪色界塵都洗竹扉松<lb/>
<pb n="KR4j0066_WYG_019-17b"/>
戶平生所寄聊耳　堪笑强説和羮此君心事指髙山<lb/>
流水隴驛凄涼却怕被哀角城頭吹起此處關情為他<lb/>
凝佇淡月清霜裏巡簷何事嵗寒相誓而巳<lb/>
　　　又<hi>暇日登新樓望揚州於雲煙縹緲之間寄趙南仲端明</hi>
半空樓閣把江山圖畫一時收拾白鳥孤飛飛盡處最<lb/>
好暮天秋碧萬里西風百年人事謾倚闌干拍凝眸何<lb/>
許揚州煙樹歴歴　應念老子年來浮名浮利巳作虚<lb/>
空擲三徑才尋歸活計又是飄零為客回首平生驚心<lb/>
<pb n="KR4j0066_WYG_019-18a"/>
雙鬢容易成悽惻尊前一笑且由醉㡌欹側<lb/>
　　　聲聲慢<hi>和吳夢窗賦梅</hi>
挨晴拶暖載酒呼朋夷猶東圃西園緑萼枝頭兩三初<lb/>
破輕寒平生自甘寂寞占冷妝不為人妍林逋去問影<lb/>
疎香暗誰賦其間　空想故山竒事正煙横嶺曲月浸<lb/>
溪灣杏錯桃訛那時青子都圓惟饒夢窗知處對翠禽<lb/>
依約神仙休引角怕征人淚落塞邊<lb/>
　　　王實之<lb/>
<pb n="KR4j0066_WYG_019-18b"/>
　　　　名邁號臞軒莆陽人丁丑第四人及第<lb/>
　　　賀新郎<hi>呈劉後村時自桂林被召到莆又遭煩言</hi>
出了羅浮洞有多情梅花雪片殷勤相送見説翛然琴<lb/>
鶴外詩壓牛腰較重又管甚羣兒嘲弄嶺海三年持翠<lb/>
節料無時不作家山夢馳玉勒歸金鳳<hi>金鳳池乃所居也</hi>　一<lb/>
門朱紫環昆仲看堦庭森森蘭玉慈顔歡動宰相時來<lb/>
須著做且舞萊衣侍奉却不信大才難用時事多艱人<lb/>
物少便中興誰辨浯溪頌更大厦要梁棟<lb/>
<pb n="KR4j0066_WYG_019-19a"/>
　　　又<hi>為後村母夫人夀</hi>
瓔珞珠垂縷看花冠端容麗服補陀巖主只坐塵縁蹉<lb/>
一念朱紫叢中得度人世福夫人兼五銀鹿諸孫來定<lb/>
省對金屏綉幕輝雲母人頂禮柳行路<hi>所居地名柳行</hi>　朝朝<lb/>
口誦琅函句覺從來夀仁福善老天無誤消得天恩封<lb/>
福國錦誥鸞翔鳳舞聼來歲日邊佳語上殿肩輿簾慼<lb/>
綉遣佳兒扶掖天應許笑陳媪三題柱<hi>有陳夫人者題閩帥㕔柱云嘗</hi>
<hi>侍父從夫及就養三至此廨</hi>
<pb n="KR4j0066_WYG_019-19b"/>
　　　又<hi>送趙伯泳侍郎守温陵</hi>
憶昔同時召正青山親提玉尺量材廊廟當日班行比<lb/>
元祐北玉西珠照耀一轉首宫商移調君自烏臺登騎<lb/>
省覺精神風采増清峭數賢者一不肖　酒酣耳熱惟<lb/>
長嘯便翩翩輟班荷槖一麾閩嶠堪笑狂生無用處垂<lb/>
老雲耕月釣這富貴非由人要疇昔評君如玉雪好翛<lb/>
然琴鶴風塵表清獻後又有趙<lb/>
　　　又<hi>丁未守邵武宴同官</hi>
<pb n="KR4j0066_WYG_019-20a"/>
此是河清宴覺朝來薰風滿入生綃團扇太守愁眉才<lb/>
一展且喜街頭米賤也莫管官租難辦遶砌苔錢無限<lb/>
數更蓮池雨過珠零亂儘買得凌波靣　家山樂事真<lb/>
堪羡記年時荔支新熟荷筩齊勸底事來尋蕉鹿夢嬴<lb/>
得乾忙似箭笑富貴都如郵傳做了豐年還百姓便蓴<lb/>
鱸歸興催張翰看卿等上霄漢<lb/>
　　　摸魚兒<hi>閩漕王㓜學作碧灣丹嶂堂歌此詞以墨本見寄依韻和之</hi>
昔元城一生清峭南都髙卧堅壁留耕便是元城様何<lb/>
<pb n="KR4j0066_WYG_019-20b"/>
肯枉吾尋尺曽直筆説社稷安危屢叩龍墀額明時逐<lb/>
客却惠顧丹山來持翠節對此一灣碧　澄清暇無奈<lb/>
登臨有癖梅山時訪仙迹神仙偏喜公心事一見莞然<lb/>
前席閑不得有先見蓍龜消得君王憶天閽不隔要濟<lb/>
險孤舟支傾一柱公外向誰覓<lb/>
　　　沁園春<hi>迎方右史徳潤</hi>
首尾四年臺省好官都做一回便前頭更有合當做底<lb/>
何妨且恁猛省歸來甲第新成開尊行樂脆管繁絃十<lb/>
<pb n="KR4j0066_WYG_019-21a"/>
二釵回頭笑這狂生無用削盡官階　狂生真箇狂哉<lb/>
潑性氣年來全未灰有龍鱗鳳翼不能攀附牛衣漁具<lb/>
早巳安排爛煮園蔬熟煨山芋白髮蒼顔窮秀才官休<lb/>
做莫狂無處著送去瓊崖<lb/>
　　　念奴嬌<hi>熙春臺宴同官</hi>
層臺雲外閲古今多少興衰成敗老木千章若箇是南<lb/>
國甘棠遺愛羣籟號風繁陰蔽日有此清涼界賔朋在<lb/>
坐朗然心目明快　更向㑹景亭前登髙弔古此景何<lb/>
<pb n="KR4j0066_WYG_019-21b"/>
人㑹嵗嵗春來春又去獨有靈臺春在早稻炊香晩禾<lb/>
揺穗管取三登泰釀成春酒把杯行樂須再<lb/>
　　　方千里<lb/>
　　　　三衢人盡和美成詩<lb/>
　　　過秦樓<hi>春思</hi>
柳灑鵝黄草揉螺黛院落雨㾗才斷蜂鬚霧濕燕觜泥<lb/>
融陌上細風頻扇多少艷景關心長苦春光疾如飛箭<lb/>
對東風忍負西園清賞翠深香逺　空暗憶醉走銅駝<lb/>
<pb n="KR4j0066_WYG_019-22a"/>
閒敲金鐙倦跡素衣塵染因花瘦覺為酒情鍾緑鬢幾<lb/>
畨催變何况逢迎向人眉黛供愁嬌波回倩料相思此<lb/>
際濃似飛紅萬㸃<lb/>
　　　風流子<hi>憶别</hi>
河梁携手别臨岐語共約踏青歸自雙燕再來斷無音<lb/>
信海棠開了還又參差料此際笑隨花便回醉騁錦障<lb/>
泥不憶故園粉愁香怨忍教華屋緑慘紅悲　萬家歌<lb/>
舞地生疎久塵暗鳳縷羅衣何限可憐心事難訴歡期<lb/>
<pb n="KR4j0066_WYG_019-22b"/>
但兩㸃愁蛾才開重斂幾行清淚欲制還垂爭表為郎<lb/>
憔悴相見方知<lb/>
　　　訴衷情<hi>旅思</hi>
一鈎新月淡於霜楊柳漸分行征塵厭堆襟袂雞唱促<lb/>
晨裝　淮水濶楚山長暗悲傷重陽天氣盃酒黄花還<lb/>
寄他鄉<lb/>
　　　劉靜甫<lb/>
　　　　名清夫居麻沙<lb/>
<pb n="KR4j0066_WYG_019-23a"/>
　　　念奴嬌<hi>武夷詠梅</hi>
亂山深處見寒梅一朶皎然如雪的皪妍姿羞半吐斜<lb/>
映小窗幽絶玉染香腮酥凝冷艷容態天然别故人雖<lb/>
逺對花誰肯輕折　疑是姑射神仙幔亭宴罷迤邐停<lb/>
瑶節愛此溪山供秀潤飽翫洞天風月萬石叢中百花<lb/>
頭上誰與爭潔麄桃俗李不須連夜催發<lb/>
　　　沁園春<hi>詠劉篁㟳碧蓮時内子將誕</hi>
淺碧芙蓉素艷亭亭前身阿嬌記湘濵露冷酥容倍潔<lb/>
<pb n="KR4j0066_WYG_019-23b"/>
華清水滑酒暈全消瑤剪豐肌雲翻碎萼白羽鮮明時<lb/>
自揺風流處是古香幽韻時度鮮飇　瓊枝璧月清標<lb/>
對千朶嬋娟傾翠瓢况水晶臺榭低迷淨緑氷霜詞調<lb/>
隱約輕橈細認金房鍾竒孕秀巳覺青衿横素腰西風<lb/>
晩看花開十丈玉井非遙<lb/>
　　　金菊對芙蓉<hi>沙邑宰綰琴妓用舊韻戲之</hi>
淺拂春山慢横秋水玉纎閒理絲桐按清冷繁露淡竚<lb/>
悲風素絃瑶軫調新韻顫翠翹金簇芙蓉疊蠲重鎻輕<lb/>
<pb n="KR4j0066_WYG_019-24a"/>
挑慢摘特地情濃　泛商刻羽無窮似和鳴鸞鳳律應<lb/>
雌雄問髙山流水此意誰同箇中只許知音聼有茂陵<lb/>
車馬雍容晝簾人靜琴心三疊時倒金鍾<lb/>
　　　水調歌頭<lb/>
殘臘捲愁去春至莫閒愁榮枯㑹有成説無處著機謀<lb/>
身世石中敲火富貴草頭垂露何用苦貪求三尺布衣<lb/>
劒千載赤松遊　憶親朋方丱角總白頭羊腸世路巇<lb/>
嶮莫莫且休休選甚范侯髙爵遮莫陶公鉅産爭似五<lb/>
<pb n="KR4j0066_WYG_019-24b"/>
湖舟萬事付蝸角止坎謾乗流<lb/>
　　　玉樓春<lb/>
柳梢緑小眉如印乍暖還寒猶未定惜花長是為花愁<lb/>
殢酒却嫌添酒病　蠅頭蝸角都休競萬古豪華同一<lb/>
盡東君曉夜促歸期三十六畨花逓信<lb/>
　<lb/>
　<lb/>
　花菴詞選續集巻九<lb/>
</p>
<p>
</p>
  </div>
<div>
                <head>花菴詞選續集巻十</head>
    <p>
<pb n="KR4j0066_WYG_020-1a"/>
欽定四庫全書<lb/>
　花菴詞選續集巻十　　　　宋　黄昇　撰<lb/>
　　宋詞<lb/>
　　　劉圻父<lb/>
　　　　名子寰號篁㟳翁居麻沙早登朱文公之門<lb/>
　　　　劉後村嘗序其詩行於世<lb/>
　　　齊天樂<hi>夀史滄洲</hi>
雅歌堂下新堤路柳外行人相語碧藕開花金桃結子<lb/>
<pb n="KR4j0066_WYG_020-1b"/>
三見使君初度樓臺北渚似畫出西湖水雲深處綵鷁<lb/>
雙飛水亭開宴近重午　溪蒲堪薦緑醑幔亭何惜為<lb/>
曽孫留住碧水吟哦滄洲夢想未放舟横野渡維申及<lb/>
甫正夾輔中興擎天作柱願祝嵩髙嵗添長命縷<lb/>
　　　花發沁園春<hi>呈史滄洲</hi>
換譜伊涼選歌燕趙一畨樂事重起花新笑靨柳軟纎<lb/>
腰濟楚衆芳圍裏年年佳㑹長是傍清明天氣正魏紫<lb/>
衣染天香蜀粧紅破春睡　一簇猩羅鳳翠徧東園西<lb/>
<pb n="KR4j0066_WYG_020-2a"/>
城㸃檢芳事鈴齋吏散晝館人稀幾闋管絃清脆人生<lb/>
適意流轉共風光遊戲到遇景取次成歡怎教良夜休<lb/>
醉<lb/>
　　　玉樓春<hi>題小竿嶺</hi>
今來古徃吳京道嵗嵗榮枯原上草行人幾度到江濵<lb/>
不覺身隨風樹老　蒲花易晩蘆花早客裏光陰如過<lb/>
鳥一般垂柳短長亭去路不如歸路好<lb/>
　　　沁園春<hi>西巖三澗</hi>
<pb n="KR4j0066_WYG_020-2b"/>
雲壑泉泓小者如盃大者如罌更石筵平瑩寛容數客<lb/>
淙流回激環遶飛觥三澗交流兩崖懸瀑𢷬雪飛霜落<lb/>
翠屏經行處有丹荑碧草古木蒼藤　裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>却倚山楹<lb/>
笑山水娛人若有情見傍回側轉峰巒疊疊欲窮還有<lb/>
巖谷層層仰視雲間茅茨雞犬疑有仙家來避秦青林<lb/>
表望煙霞縹緲隱隱鸞笙<lb/>
　　　賀新郎<hi>登玉田峰</hi>
拄杖凌髙絶望千山隱隱波瀾動揺天末下有白雲平<lb/>
<pb n="KR4j0066_WYG_020-3a"/>
逺壑湧起潮頭噴雪浸絶島孤峰出没赤縣神州何處<lb/>
是但風烟杳杳迷空闊呼不見古人物　碧松枝下青<lb/>
瑤石舉頭看長空湛湛淡琉璃色上界星辰多官府夸<lb/>
父忙鞭日月任兔走烏飛超忽宇宙茫茫如許大百年<lb/>
間何用爭優劣身世事一毛髮<lb/>
　　　滿江紅<hi>風泉峽觀泉</hi>
雲壑飛泉蒲根下懸流陸續堪愛處石池湛湛一方寒<lb/>
玉暑際直當磐石坐渇來自引懸瓢掬聼泠泠清響瀉<lb/>
<pb n="KR4j0066_WYG_020-3b"/>
淙琤勝絲竹　寒照膽消炎燠清徹骨無塵俗笑幽人<lb/>
忻翫滯留空谷靜坐時看松䑕飲醉眠不礙山禽浴喚<lb/>
仙人伴我酌瓊瑶餐秋菊<lb/>
　　　霜天曉角<hi>春愁</hi>
横陰漠漠似覺羅衣薄正是海棠時候紗窗外東風惡<lb/>
　惜春春寂寞尋花花冷落不㑹這些情味元不是念<lb/>
離索<lb/>
　　　洞仙歌<hi>寄劉令君潛夫</hi>
<pb n="KR4j0066_WYG_020-4a"/>
風饜雨足也解為花地收拾浮雲放新霽愛調亭小翠<lb/>
㸃滴猩紅新粧了妃子朝來睡起　遙知春有主整頓<lb/>
歡娛興在新亭錦圍底便選歌燕趙授簡鄒枚須記作<lb/>
他日城山盛事笑東君不用管楊花任飛去天涯在東<lb/>
風裏<lb/>
　　　吳君特<lb/>
　　　　名文英自號夢窗四明人從吳履齋諸公遊<lb/>
　　　　山陰尹煥叙其詞畧曰求詞於吾宋者前有<lb/>
<pb n="KR4j0066_WYG_020-4b"/>
　　　　清真後有夢窗此非煥之言四海之公言也<lb/>
　　　聲聲慢<hi>閨重九飲郭園</hi>
檀欒金碧婀娜蓬萊游雲不蘸芳洲露柳霜蓮十分㸃<lb/>
綴殘秋新彎畫眉未穩似含羞低度墻頭愁送逺駐西<lb/>
臺車馬共惜臨流　知道池亭多宴掩庭花長是驚落<lb/>
秦謳膩粉䦨干猶聞凭袖香畱輸他翠漣拍甃瞰新粧<lb/>
終日凝眸簾半捲帶黄花人在小樓<lb/>
　　　倦尋芳<hi>餞周紏定夫</hi>
<pb n="KR4j0066_WYG_020-5a"/>
暮帆挂雨氷岸飛梅春思零亂送客將歸偪是故宫離<lb/>
苑醉酒曽同涼月舞尋芳還隔紅塵靣去難留悵夫容<lb/>
路窄緑楊天逺　便繫馬鶯邊清曉煙草晴花沙潤香<lb/>
軟爛錦年華誰念故人遊倦寒食相思隄上路行雲應<lb/>
在孤山畔寄新吟莫空回五湖春鴈<lb/>
　　　絳都春<hi>為清華内子夀</hi>
香深霧暖正人在錦瑟年華深院舊日漢宮分得紅蘭<lb/>
滋吳苑臨池羞落梅花片弄水月初勻粧靣紫煙籠處<lb/>
<pb n="KR4j0066_WYG_020-5b"/>
雙鸞共跨洞簫低按　歌筦紅圍翠袖凍雲外似覺東<lb/>
風先轉繡畔晝遲花底天寛春無限仙郎驕馬瓊林宴<lb/>
待捲上珠簾教看更傳鶯入新年寳釵夢燕<lb/>
　　　唐多令<hi>惜别</hi>
何處合成愁離人心上秋縱芭蕉不雨也颼颼都道晩<lb/>
涼天氣好有明月怕登樓　年事夢中休花空煙水流<lb/>
燕辭歸客尚淹留垂柳不縈裙帶住謾長是繫行舟<lb/>
　　　法曲獻仙音<hi>和丁宏菴韵</hi>
<pb n="KR4j0066_WYG_020-6a"/>
落葉霞翻敗窗風咽暮色淒涼深院痩不關秋淚縁生<lb/>
别情銷鬢霜千㸃悵翠冷搔頭燕那能語恩怨　紫簫<lb/>
逺記桃枝尚隨春渡愁未洗鈆水又將恨染粉縞澁離<lb/>
箱忍重拈燈夜裁剪望極藍橋綵雲飛羅扇歌斷料鶯<lb/>
籠玉鏁夢裏隔花時見<lb/>
　　　好事近<hi>秋飲</hi>
鴈外雨絲絲將恨和愁都織玉骨西風添痩減尊前歌<lb/>
力　袖香曽枕醉紅腮依約唾㾗碧花下凌波入夢引<lb/>
<pb n="KR4j0066_WYG_020-6b"/>
春雛雙鶒<lb/>
　　　憶舊遊<hi>别黄澹翁</hi>
送人猶未苦苦送春隨人去天涯片紅都飛盡陰陰潤<lb/>
緑暗裏啼鴉賦情頓雪雙鬢飛夢逐塵沙歎病渇淒涼<lb/>
分香痩减兩地㸔花　西湖斷橋路想繫馬垂楊依舊<lb/>
欹斜葵麥迷煙處問離巢孤燕飛過誰家故人為寫深<lb/>
怨空壁掃秋蛇但醉上吳臺殘陽草色歸思賖<lb/>
　　　宴清都<lb/>
<pb n="KR4j0066_WYG_020-7a"/>
病渇文園久梨花月夢殘春故人舊愁彈枕雨哀翻㡌<lb/>
雪為情僝僽千金醉躍驕驄試問取朱橋翠柳痛恨不<lb/>
買斷斜陽西湖醖入春酒　吳宫亂水斜煙留連倦客<lb/>
慵更回首幽蛩韵苦哀鴻呌絶斷音難偶題紅汎葉零<lb/>
亂想夜冷江楓暗痩付與誰一半悲秋行雲在否<lb/>
　　　金縷曲<hi>陪履齋先生滄浪㸔梅</hi>
喬木生雲氣訪中興英雄陳迹暗追前事戰艦東風慳<lb/>
借便夢斷神州故里旋小築吳宫閒地華表月明歸夜<lb/>
<pb n="KR4j0066_WYG_020-7b"/>
鶴歎當時花竹今如此枝上露濺清淚　遨頭小簇行<lb/>
春隊歩蒼苔尋幽别塢看梅開未重唱梅邊新度曲催<lb/>
發寒梢凍蘂此心與東君同意後不如今今非昔兩無<lb/>
言相對滄浪水懐此恨寄殘醉<lb/>
　　　陳敬叟<lb/>
　　　　名以莊號月溪建安人<lb/>
　　　水龍吟<hi>記錢塘之恨</hi>
晩來江濶潮平越船吳㮄催人去稽山滴翠胥濤濺恨<lb/>
<pb n="KR4j0066_WYG_020-8a"/>
一襟離緒訪柳章臺問桃仙浦物華如故向秋娘渡口<lb/>
泰娘橋畔依稀是相逢處　窈窕青門紫曲蒨羅新衣<lb/>
翻金縷舊音恍記輕攏慢撚哀絃危柱金屋難成阿嬌<lb/>
巳逺不堪春暮聼一聲杜宇紅殷緑老雨花風絮<lb/>
　　　賀新郎<hi>和劉潛夫韵</hi>
曉夢鶯呼起便安排詩家厨傳酒家行李㸃檢花邊新<lb/>
雨露春在萬家生齒道官似錦溪清駛但使有人耕緑<lb/>
野正不妨鼔吹頻來此方覓句且夷俟　畫橋西畔多<lb/>
<pb n="KR4j0066_WYG_020-8b"/>
春意記年年曽來幾度落花流水行到水窮雲起處依<lb/>
約輞川竹里興未屬王孫公子料想明年端門裏有傳<lb/>
柑宴罷黄封醉肯回首萬杉底<lb/>
　　　馮熙之<lb/>
　　　　名取洽號雙溪翁延平人<lb/>
　　　摸魚兒<hi>和玉林韵葢為遺蛻山中桃花作</hi>
歎劉郎那回輕别霏霏三落紅雨𤣥都觀裏應遺恨一<lb/>
抹淡煙殘縷愁望處想霧暗雲深忘却來時路新花舊<lb/>
<pb n="KR4j0066_WYG_020-9a"/>
主記刻羽流商裁紅剪翠山徑日將暮　空枝上時有<lb/>
幽禽對語聲聲如問來否人生行樂須聞健衰老念誰<lb/>
免此吾所與在谿上深深錦綉千花塢何時定去但對<lb/>
酒思君呼兒為我頻唱小桃句<lb/>
　　　賀新郎<hi>送别江定軒</hi>
夢折營門柳送君歸蹔戲斑衣又攏征袖到得皇州風<lb/>
景異只有湖山似舊把感慨寓之杯酒雨抹晴粧西子<lb/>
様且平章剰賦詩千首富與貴本來有　青油幕底籌<lb/>
<pb n="KR4j0066_WYG_020-9b"/>
攻守擁貔貅朝氣凌雲夜鋒衝斗蜀祲淮氛猶在眼一<lb/>
掃政須健帚又何惜驅馳奔走快展韜鈐資世用看歸<lb/>
來金印懸雙肘須玉斚為君夀<lb/>
　　　沁園春<hi>中和節日為黄玉林夀</hi>
禀氣之中具聖之和生逢令辰算三春中月方纔破二<lb/>
百年大齊<hi>去聲</hi>恰則平分立玉林深散花菴小中有翛然<lb/>
自在身詩何似似蘇州閒逺庾府清新　青鞵布韈烏<lb/>
巾試勇徃蓉谿一問津有心香一瓣心聲一闋更携阿<lb/>
<pb n="KR4j0066_WYG_020-10a"/>
艾同夀靈椿劫劫長存生生不息寧極深根秋又春聊<lb/>
添我作<hi>去聲</hi>風流二老嵗嵗尋盟<lb/>
　　　西江月<hi>太嵗日作</hi>
老子齊頭六十新年第一今朝放開懐抱不須焦萬事<lb/>
付之一笑　煙柳效顰翠斂露桃獻笑紅妖巳拚行樂<lb/>
到元宵尚可追隨年少<lb/>
　　　蝶戀花<hi>和玉林韵</hi>
秋到雙溪溪上樹葉葉凉聲未省來何許盡拓溪樓窗<lb/>
<pb n="KR4j0066_WYG_020-10b"/>
與戶倚欄清夜窺河鼓　那得吟朋同此住獨對秋芳<lb/>
欲寄花無處杖屨相從曽有語未來先自愁君去<lb/>
　　　馮偉夀<lb/>
　　　　名艾子號雲月雙溪子精於律吕詞多自製<lb/>
　　　　腔<lb/>
　　　玉連環<hi>憶李謫仙</hi>
謫仙徃矣問當年飲中儔侣於今誰在歎沈香醉夢胡<lb/>
塵日月流浪錦袍宫帶髙吟三峽動舞劒九州隘玉皇<lb/>
<pb n="KR4j0066_WYG_020-11a"/>
歸覲半空遺下詩囊酒佩　雲月仰挹清芬攬虬鬚尚<lb/>
友千載晉宋頺波羲黄春夢樽前一嘅待相將共躡龍<lb/>
肩鯨背海山何處五雲靉靉<lb/>
　　　春風嬝娜<hi>春恨</hi>　<hi>黄鍾羽</hi>
被梁間雙燕話盡春愁朝粉謝午花柔倚紅欄故與蝶<lb/>
圍蜂遶柳綿無數飛上搔頭鳳管聲圓蠶房香煖笑挽<lb/>
羅衫須少留隔院蘭馨趂風逺鄰墻桃影伴煙收　些<lb/>
子風情未减眉頭眼尾萬千事欲說還休薔薇露牡丹<lb/>
<pb n="KR4j0066_WYG_020-11b"/>
毬慇懃記省前度綢繆夢裏飛紅覺來無覓望中新緑<lb/>
别後空稠相思難偶歎無情明月今年巳是三度如鈎<lb/>
　　　春雲怨<hi>上巳</hi>　<hi>黄鍾商</hi>
春風惡劣把數枝香錦和鶯吹折雨重柳腰嬌困燕子<lb/>
欲扶扶不得軟日烘煙乾風收霧芍藥荼䕷弄顔色簾<lb/>
幕輕陰圖書清潤日永篆香絶　盈盈笑靨宫黄額試<lb/>
紅鸞小扇丁香雙結團鳳眉心倩郎貼教洗金罍共看<lb/>
西堂醉花新月曲水成空麗人何處徃事暮雲萬葉<lb/>
<pb n="KR4j0066_WYG_020-12a"/>
　　　雲僊引<hi>桂花</hi>　<hi>夾鍾羽</hi>
紫鳳臺髙紅鸞鏡裏馡馡幾度秋馨黄金重緑雲輕丹<lb/>
砂鬢邊滴粟翠葉玲瓏煙剪成含笑出簾月香滿袖天<lb/>
霧縈身　年時花下逢迎有遊女翩翩如五雲亂擲芳<lb/>
英為簪斜朶事事關心長向金風一枝在手嗅蘂悲歌<lb/>
雙黛嚬遶臨溪樹對初弦月露下更深<lb/>
　　　眼兒媚<hi>春情</hi>
自嚬雙黛聼啼鴉簾外翠煙斜社前風雨巳歸燕子未<lb/>
<pb n="KR4j0066_WYG_020-12b"/>
入人家　鞋兒試著無人看莫是忒寛些想他樓上悶<lb/>
拈簫管憔悴鶯花<lb/>
　　　木蘭花慢<hi>和答玉林韻</hi>
酒醒人世換碧桃靚海山春任青鳥沉沉紫鱗杳杳有<lb/>
玉林人宫袍掉頭未愛愛荷衣不染市朝塵仙様蓬萊<lb/>
翰墨雲間鸞鳳精神　笑呼銀漢入金鯨瓊苑自由身<lb/>
羡咳唾成章香薫花霧音和韶均六丁夜來捧去使天<lb/>
人也自歎尖新那得金牋飛灑浩歌飛歩蒼旻<lb/>
<pb n="KR4j0066_WYG_020-13a"/>
　　　李耘叟<lb/>
　　　　　名芸子號芳洲昭武人石屏序其詞最稱<lb/>
　　　　　賞予懐渺渺以下數語<lb/>
　　　　木蘭花慢<hi>秋意</hi>
占西風早處一畨雨一畨秋記故國斜陽去年今日落<lb/>
葉林幽悲歌幾回激烈寄疎狂酒令與詩籌遺恨清商<lb/>
易改多情紫燕難留　嗟休觸緒蠒絲抽舊事續何由<lb/>
奈予懐渺渺羇愁鬱鬱歸夢悠悠生平不如老杜便如<lb/>
<pb n="KR4j0066_WYG_020-13b"/>
他飄泊也風流寄語庭柯徑菊甚時得棹孤舟<lb/>
　　　連可久<lb/>
　　　　名久道江湖得道之士也十二嵗已能作詩<lb/>
　　　　其父携見熊曲肱適有漁父過前令賦漁父<lb/>
　　　　詞曲肱贈以詩且謂此子富貴中留不住後<lb/>
　　　　果為羽衣多徃來西山<lb/>
　　　清平樂<hi>漁父</hi>
陣鴻驚處一網沉江渚落葉亂風和細雨撥棹不如歸<lb/>
<pb n="KR4j0066_WYG_020-14a"/>
去　蘆花輕汎微瀾蓬窗獨自清閒一覺遊仙好夢任<lb/>
他竹冷松寒<lb/>
　　　洪叔璵<lb/>
　　　　名瑹自號空同詞客<lb/>
　　　月華清<hi>春夜對月</hi>
花影揺春蟲聲吟暮九霄雲幕初捲誰駕氷蟾擁出桂<lb/>
輪天半素魄映青𤨏窗前皓彩散畫欄干畔凝盼見金<lb/>
波晃漾分輝鵲殿　况是風柔夜暖正燕子新來海棠<lb/>
<pb n="KR4j0066_WYG_020-14b"/>
微綻不似秋光只照離人腸斷恨無奈利鎻名韁誰為<lb/>
喚舞裙歌扇吟玩怕銅壺催曉玉繩低轉<lb/>
　　　水龍吟<hi>追和晁次膺</hi>
經年不見書來後期杳杳從誰問梅英蠟小柳枝金嫩<lb/>
艷陽春近羅幕風柔泛紅浮緑連朝花信念平生多少<lb/>
情條恨葉鎮長使芳心困　可是風流薄命鏡臺前鬆<lb/>
鬆蟬鬢茜桃凝粉薫蘭漲膩翠愁紅損縱使歸來燈前<lb/>
月下恐難相認巻重簾憔悴殘粧淚洗把羅襟揾<lb/>
<pb n="KR4j0066_WYG_020-15a"/>
　　　驀山溪<hi>憶中都</hi>
潮平風穩行色催津鼓回首望重城但滿眼紅雲紫霧<lb/>
分香解佩空記小樓東銀燭暗綉簾垂昵昵凭肩語<lb/>
關山千里垂柳河橋路燕子又歸來但惹得滿身花雨<lb/>
彩箋不寄蘭夢更無憑燈影下月明中魂斷金釵股<lb/>
　　　齊天樂<hi>閨思</hi>
轆轤聲破銀床凍霜寒又侵鴛被皓月疎鐘悲風斷漏<lb/>
驚起畫樓人睡銀屏十二歎塵滿絲簧暗消金翠可恨<lb/>
<pb n="KR4j0066_WYG_020-15b"/>
風流故人迢逓隔千里　相思情緒最苦舊歡無續處<lb/>
魂夢空費斷鴈無情離鸞有恨空想吳山越水花憔玉<lb/>
悴但翠黛愁横紅鈆淚洗待剪江梅倩人傳此意<lb/>
　　　菩薩鬘<hi>宿水口</hi>
斷虹逺飲横江水萬山紫翠斜陽裏繫馬短亭西丹楓<lb/>
明酒旗　浮生長客路事逐孤鴻去又是月黄昏寒燈<lb/>
人閉門<lb/>
　　　又<hi>湖上</hi>
<pb n="KR4j0066_WYG_020-16a"/>
吳姬壓酒浮紅蟻少年未飲心先醉駐馬緑楊隂酒樓<lb/>
三月春　相看成一笑遺恨知多少回首欲魂銷長橋<lb/>
連斷橋<lb/>
　　　踏莎行<hi>别意</hi>
滿滿金盃垂垂玉筯離歌不放行人去醉中扶上木蘭<lb/>
船醒來忘却桃源路　帶綰同心釵分一股斷魂空草<lb/>
髙唐賦秋山萬疊水雲深茫茫無著相思處<lb/>
　　　瑞鶴仙<hi>離筵代意</hi>
<pb n="KR4j0066_WYG_020-16b"/>
聼梅花吹動涼夜何其明星有爛相看淚如霰問而今<lb/>
去也何時㑹靣匆匆聚散恐便作秋鴻社燕最傷情夜<lb/>
來枕上斷雲零雨何限　且念人生萬事回首悲涼都<lb/>
成夢幻芳心繾綣空惆悵巫陽館况船頭一轉三千餘<lb/>
里隱隱髙城不見恨無情春水連天片帆似箭<lb/>
　　　浪淘沙<hi>别意</hi>
花霧漲𡨕𡨕欲雨還晴薄羅衫子正宜春無奈金宵鴛<lb/>
帳裏身是行人　别酒不須斟難洗離情絲鞘如電紫<lb/>
<pb n="KR4j0066_WYG_020-17a"/>
騮鳴腸斷畫橋芳草路月曉風清<lb/>
　　　南柯子<hi>新月</hi>
柳浪揺晴沼荷風度晩簷碧天如水印新蟾一罅清光<lb/>
斜露玉纎纎　寳鏡微開匣金鈎半押簾西樓今夜有<lb/>
人忺應傍粧臺低照畫眉尖<lb/>
　　　永遇樂<hi>送春</hi>
歌雪徘徊夢雲溶曳欲勸春住薄倖楊花無端杜宇抵<lb/>
死催教去參差煙岫千回百匝不解禁春歸路病厭厭<lb/>
<pb n="KR4j0066_WYG_020-17b"/>
那堪更聼小樓一夜風雨　金釵鬭草玉盤行菜徃事<lb/>
了無憑據合數松兒分香帕子總是牽情處小桃朱戶<lb/>
題詩在否尚憶去年崔䕶緑陰中鶯鶯燕燕也應解語<lb/>
　　　謁金門<hi>春晩</hi>
風共雨催盡亂紅飛絮百計留春春不住杜鵑聲更苦<lb/>
　細柳官河狹路幾被嬋娟相誤空憶墜鞭遺扇處碧<lb/>
窗眉語度<lb/>
　　　菩薩鬘<hi>春感</hi>
<pb n="KR4j0066_WYG_020-18a"/>
玉琴不療文園病對花長抱深深恨恨入鬢霜邊才情<lb/>
輸少年　蛾眉梳墮馬翠袖薫蘭麝醉夢未全醒緑窗<lb/>
啼曉鶯<lb/>
　　　阮郎歸<hi>壬辰邵武試燈夕</hi>
東風吹破藻池氷晴光開五雲緑情紅意兩逢迎扶春<lb/>
來逺林　花艷艷玉英英羅衣金縷明閙蛾兒簇小蜻<lb/>
蜓相呼看試燈<lb/>
　　　行香子<hi>代贈</hi>
<pb n="KR4j0066_WYG_020-18b"/>
楚楚精神楊柳腰身是風流天上飛瓊凌波微步羅韈<lb/>
生塵有許多嬌許多韻許多情　十年心事兩字眉婚<lb/>
問何時真箇行雲秋衾半冷窗月窺人想為人愁為人<lb/>
痩為人顰<lb/>
　　　鷓鴣天<hi>情景</hi>
意態嬋娟畫不如瑩然初日照芙渠笑捐瓊佩遺交甫<lb/>
肯把文梭擲㓜輿　花上蝶水中鳬芳心密意兩相於<lb/>
情知不作庭前柳到得秋來日日疎<lb/>
<pb n="KR4j0066_WYG_020-19a"/>
　　　黄叔暘<lb/>
　　　　名□號玉林又號花菴<lb/>
　　　賀新郎<hi>題雙溪馮熙之交游風月之樓</hi>
倦整摩天翼笑歸來㸃畫亭臺按行泉石落落元龍湖<lb/>
海氣更著髙樓百尺收攬盡水光山色曽駕飇車蟾宫<lb/>
去幾回批借月支風敕斯二者慣相識　玲瓏窗戶青<lb/>
紅濕夜深時寒光爽氣洗清肝髙似此交游真灑落判<lb/>
與升堂入室有萬象來為賔客不用笙歌輕㸃涴㸔仙<lb/>
<pb n="KR4j0066_WYG_020-19b"/>
翁手搦虹霓筆吟思逺兩峰碧<hi>樓對兩峯甚竒</hi>
　　　又<hi>乙已正月十日雙溪携酒遺蜕亭桃花方開主人浩歌酌客歡甚即席作此</hi>
風送行春歩漸行行山回路轉入雲深處問訊花梢春<lb/>
幾許半在詩人杖屨㸃㸃是祥煙膏露中有瑶池千嵗<lb/>
種整嚴粧來作巢仙侣相嫵媚試凝竚　風流座上揮<lb/>
談麈更多情多才多調緩歌金縷趂取芳時同宴賞莫<lb/>
惜清樽緩舉有明月隨人歸去從此一春須一到願東<lb/>
君長與花為主泉共石聞斯語<lb/>
<pb n="KR4j0066_WYG_020-20a"/>
　　　又<hi>菊</hi>
莫恨黄花痩正千林風霜揺落暮秋時候晩節相看元<lb/>
不惡采采東籬獨秀試攬結幽香盈手幾劫修來方得<lb/>
到與淵明千載為知舊同冷淡比蘭友　柴桑心事君<lb/>
知否把人間功名富貴付之塵垢不肯折腰營口腹一<lb/>
笑歸歟五栁悵此意而今安有若得風流如此老也何<lb/>
妨相對無杯酒詩自可了重九<lb/>
　　　又<hi>梅</hi>
<pb n="KR4j0066_WYG_020-20b"/>
自掃梅花下問梢頭冷蘂疎疎幾時開也間者濶焉今<lb/>
久矣多少幽懐欲寫有誰是孤山流亞香月一聨真絶<lb/>
唱與詩人千載為嘉話餘興味付來者　清癯不戀華<lb/>
亭榭待與君白髪相親竹籬茅舍喜甚今年無酒禁溜<lb/>
溜小槽壓蔗已準擬雪天霜夜自醉自吟仍自笑任解<lb/>
冠落珮從嘲罵書此意寄同社<lb/>
　　　木蘭花慢<hi>題馮雲月玉連環詞後</hi>
自沈香夢斷風雨外失餘春悵袍錦淋漓金鑾論奏四<lb/>
<pb n="KR4j0066_WYG_020-21a"/>
海無人蛾眉古來見妬奈昭陽飛燕亦成塵惟有空梁<lb/>
落月至今能為傳神　神遊八表跨長鯨誰是再來身<lb/>
愛雲月溪頭玉環一曲筆力千鈞人間不堪著眼但香<lb/>
名百世尚如新乞我九霞蜚珮梯空共上秋旻<lb/>
　　　又<hi>乙巳病中</hi>
問潘郎兩鬢更禁得幾畨秋悵病骨臞臞幽懐渺渺短<lb/>
髪颼颼雲邊一聲長笛這風情都屬趙家樓欹枕困尋<lb/>
藥裹熏衣慵訊香篝　悠悠老矣復焉求何止賦三休<lb/>
<pb n="KR4j0066_WYG_020-21b"/>
念少日書魔中年酒病晩嵗詩愁巳攀桂花作證便從<lb/>
今把筆一齊勾只有煙霞痼疾相陪風月交游<lb/>
　　　又<hi>懐舊</hi>
問春春不語謾新緑滿芳洲記歴歴前遊看花南陌命<lb/>
酒西樓東風翠紅圍繞把功名一笑付糟邱醉裏了忘<lb/>
身世吟邊自負風流　風流莫莫復休休白髪漸盈頭<lb/>
悵十載重來畧無歡意惟有閑愁多情向人似舊但小<lb/>
桃婀娜柳纎柔望斷殘霞落日水天拍拍飛鷗<lb/>
<pb n="KR4j0066_WYG_020-22a"/>
　　　南柯子<hi>丁酉清明</hi>
天上傳新火人間試裌衣定巢新燕覓香泥不為綉簾<lb/>
朱戶説相思　側帽吹飛絮憑欄送落暉粉㾗銷淡錦<lb/>
書稀怕見山南山北子規啼<lb/>
　　　又<hi>丙申重九</hi>
蘭佩秋風冷茱囊曉露新多情多感怯芳辰强折黄花<lb/>
來照碧鱗鱗　落帽參軍醉空樽靖節貧世間那復有<lb/>
斯人目送歸鴻西去一傷神<lb/>
<pb n="KR4j0066_WYG_020-22b"/>
　　　行香子<hi>梅</hi>
寒意方濃暖信才通是晴陽暗拆花封氷霜作骨玉雪<lb/>
為容看體清癯香淡竚影朦朧　孤城小驛斷角殘鐘<lb/>
又無邊散與春風芳心一㸃幽恨千重任雪霏霏雲漠<lb/>
漠月溶溶<lb/>
　　　賣花聲<hi>己亥三月一日</hi>
鶯蝶太匆匆惱殺衰翁牡丹開盡狀元紅俯仰之間増<lb/>
感慨花事成空　垂柳緑陰中粉絮濛濛多情多病轉<lb/>
<pb n="KR4j0066_WYG_020-23a"/>
疎慵不是東風孤負我負東風<lb/>
　　　又<hi>憶舊</hi>
秋色滿層霄剪剪寒飇一襟殘照兩無聊數盡歸鴉人<lb/>
不見落木蕭蕭　徃事欲魂銷夢想風標春江緑漲水<lb/>
平橋側帽停鞭沽酒處柳軟鶯嬌<lb/>
　　　長相思<hi>秋懐</hi>
天悠悠水悠悠月印金樞曉未收笛聲人倚樓　蘆花<lb/>
秋蓼花秋催得吳霜㸃鬢稠香箋莫寄愁<lb/>
<pb n="KR4j0066_WYG_020-23b"/>
　　　又<hi>秋夜</hi>
砧聲齊杵聲齊金井欄邊敗葉飛夜寒烏不棲　風淒<lb/>
淒露淒淒影轉梧桐月已西花冠窗外啼<lb/>
　　　又<hi>春晩</hi>
惜春歸愛春歸脱了羅衣著苧衣緑陰黄鳥啼　酒醒<lb/>
時夢醒時清簟疎簾一局棋丁東風馬兒<lb/>
　　　感皇恩<hi>送饒溪臺遊浙</hi>
騎鶴上揚州腰纒十萬拈起詩人舊公案看山看水此<lb/>
<pb n="KR4j0066_WYG_020-24a"/>
去勝遊須徧煩君收拾取歸吟巻　少日風流暮年蕭<lb/>
散佳處何妨小留欵沙河塘上落日綉簾爭捲也須拂<lb/>
拭起看花眼<lb/>
　　　蝶戀花<hi>春感</hi>
百計留春春不住褪粉吹香日日催教去心事欲憑鶯<lb/>
語訴流鶯剗地無憑據　緑玉䦨干圍綺戶一㸃柔紅<lb/>
應在深深處想倚翠簾吹柳絮淺顰惆悵芳期誤<lb/>
　　　月照梨花<hi>閨怨</hi>
<pb n="KR4j0066_WYG_020-24b"/>
晝景方永重簾花影好夢猶酣鶯聲喚醒門外風絮交<lb/>
飛送春歸　修蛾畫了無人問幾多别恨淚洗殘粧粉<lb/>
不知郎馬何處煙草萋迷鷓鴣啼<lb/>
　　　摸魚兒<hi>為遺蜕山中桃花作寄馮雲月</hi>
問山中小桃開後曽經多少晴雨遥知載酒花邊去唱<lb/>
我舊歌金縷行樂處正蝶遶蜂圍錦綉迷無路風光有<lb/>
主想倚杖西阡停杯北望望斷碧雲暮　花知道應倩<lb/>
蜚鴻寄語年來老子安否一春一到成虚約不道樹猶<lb/>
<pb n="KR4j0066_WYG_020-25a"/>
如此煩説與但嵗嵗東風粧㸃紅雲塢劉郎老去待有<lb/>
日重來同君一笑拈起看花句<lb/>
　　　水龍吟<hi>贈丁南隣</hi>
少年有志封侯彎弓欲挂扶桑外一朝斂縮蕭然清興<lb/>
了無拘礙袖裏陰符枕中鴻寳功名蟬蜕看舌端霹霹<lb/>
劇談𤣥妙人間世疑無對　閬苑醉鄉佳處想當年緑<lb/>
陰猶在羣仙寄語不須㸃勘鬼神功罪碧海千尋赤城<lb/>
萬丈風髙浪快待踞龜食蛤相期汗漫與煙霞會<lb/>
<pb n="KR4j0066_WYG_020-25b"/>
　　　西河<hi>巳亥秋作</hi>
天似洗殘秋未有寒意何人短笛弄西風數聲壯偉倚<lb/>
欄感慨展雙眸離離煙樹如薺　少年事成夢裏客愁<lb/>
付與流水筆牀茶具老空山未妨肆志世間富貴要時<lb/>
賢深居宜有餘味　大江東去日西墜想悠悠千古興<lb/>
廢此地閲人多矣且揮絃寄興氛埃之外目送蜚鴻歸<lb/>
天際<lb/>
　　　清平樂<hi>宫怨</hi>
<pb n="KR4j0066_WYG_020-26a"/>
珠簾寂寂愁背銀缸泣記得少年初選入三十六宫第<lb/>
一　當時掌上承恩而今冷落長門又是羊車過也月<lb/>
明花落黄昏<lb/>
　　　又<hi>宫詞</hi>
深深禁籞霽日明鸎羽風動槐龍交翠舞恰恰花陰亭<lb/>
午　一簾暖絮悠颺金爐旋炷沉香天子方看諌疏内<lb/>
人休鬭新粧<lb/>
　　　酹江月<hi>戲題玉林</hi>
<pb n="KR4j0066_WYG_020-26b"/>
玉林何有有一灣蓮沼數間茅宇斷塹疎籬聊補葺那<lb/>
得粉墻朱戶禾黍秋風雞豚曉日活脱田家趣客來茶<lb/>
罷自挑野菜同煮　多少甲第連雲十眉環座人醉黄<lb/>
金塢回首邯鄲春夢破零落珠歌翠舞得似衰翁蕭然<lb/>
陋巷長作溪山主紫芝可採更尋巖谷深處<lb/>
　　　酹江月<hi>夜涼</hi>
西風解事為人間洗盡三庚煩暑一枕新涼宜客夢飛<lb/>
入藕花深處氷雪襟懐琉璃世界夜氣清如許劃然長<lb/>
<pb n="KR4j0066_WYG_020-27a"/>
嘯起來秋滿庭戶　應笑楚客才髙蘭成愁悴遺恨傳<lb/>
千古作賦吟詩空自好不直一杯秋露淡月䦨干微雲<lb/>
河漢耿耿天催曙此情誰㑹梧桐葉上疎雨<lb/>
　　　浣沙溪<hi>醮壇</hi>
鐘磬泠泠夜未央梨花庭院月如霜步虛聲裏拜瑶章<lb/>
　紫極清都雲渺渺紅塵濁世事茫茫未知誰有返魂<lb/>
香<lb/>
　　　鷓鴣天<hi>暮春</hi>
<pb n="KR4j0066_WYG_020-27b"/>
沈水香銷夢半醒斜陽恰照竹間亭戲臨小草書團扇<lb/>
自揀殘花揷淨瓶　鶯宛轉燕丁寧晴波不動晩山青<lb/>
玉人只怨春歸去不道槐雲緑滿庭<lb/>
　　　又<hi>張園作</hi>
雨過芙蕖葉葉涼摩挲短髮照横塘一行歸鷺拖秋色<lb/>
幾樹鳴蟬餞夕陽　花側畔柳㫄相微雲澹月又昏黄<lb/>
風流不在談鋒勝袖手無言味最長<lb/>
　　　秦樓月<hi>秋夕</hi>
<pb n="KR4j0066_WYG_020-28a"/>
心如結西風老盡黄花節黄花節塞鴻聲斷冷煙淒月<lb/>
　漢朝陵廟唐宫闕興衰萬變從誰説從誰説千年青<lb/>
史幾人華髮<lb/>
　　　重疊金<hi>壬寅立秋</hi>
西風半夜驚羅扇蛩聲入夢傳幽怨碧藕試初涼露㾗<lb/>
啼粉香　清氷凝簟竹不許雙鴛宿又是五更鐘鴉啼<lb/>
金井桐<lb/>
　　　又<hi>冬</hi>
<pb n="KR4j0066_WYG_020-28b"/>
南山未解松梢雪西山巳挂梅梢月説似玉林人人間<lb/>
無此清　此身元是客小住娛今夕拍手凭䦨干霜風<lb/>
吹鬢寒<lb/>
　　　又<hi>除日立春</hi>
銀幡綵勝參差剪東風吹上釵頭燕一笑繞花身小桃<lb/>
先報春　新春今日是明日新年至擘繭莫探官人間<lb/>
行路難<lb/>
　　　謁金門<hi>初春</hi>
<pb n="KR4j0066_WYG_020-29a"/>
花事淺方費化工勻染墻角紅梅開未徧小桃才數㸃<lb/>
　人在暮寒庭院閒續茶經香傳酒思如氷詩思嬾雨<lb/>
聲簾不捲<lb/>
　　　南鄉子<hi>夏夜</hi>
多病帶圍寛未到衰年巳鮮歡夢破小樓風馬響珊珊<lb/>
缺月無情轉畫欄　涼入苧衾單起探燈花夜欲䦨書<lb/>
冊滿床空伴睡慵觀拈得漁樵笛譜看<lb/>
　　　又<hi>夜景</hi>
<pb n="KR4j0066_WYG_020-29b"/>
萬籟寂無聲衾鐵稜稜近五更香斷燈昏吟未穩淒清<lb/>
只有霜華伴月明　應是夜寒凝惱得梅花睡不成我<lb/>
念梅花花念我關情起看清氷滿玉缾<lb/>
　　　花發沁園春<hi>芍藥㑹上</hi>
曉燕傳情午鶯喧夢起來檢校芳事荼䕷褪雪楊柳吹<lb/>
綿迤邐麥秋天氣翻階傍砌看芍藥新粧嬌媚正鳳紫<lb/>
勻染綃裳猩紅輕透羅袂　晝煖朱䦨困倚是天姿妖<lb/>
嬈不減姚魏隨蜂惹粉趂蝶棲香引動少年情味花濃<lb/>
<pb n="KR4j0066_WYG_020-30a"/>
酒美人正在翠紅圍裏問誰是第一風流折花簪向雲<lb/>
髻<lb/>
　　　阮郎歸<hi>傚姜堯章體</hi>
粉香吹暖透單衣金泥雙鳳飛閒來花下立多時春風<lb/>
酒醒遲　桃葉曲柳枝詞芳心空自知湘臯月冷佩聲<lb/>
微鴈歸人不歸<lb/>
　　　鵲橋仙<lb/>
青林雨歇珠簾風細人在緑陰庭院夜來能有幾多寒<lb/>
<pb n="KR4j0066_WYG_020-30b"/>
巳痩了棃花一半　寳釵無據玉琴難托合造一襟幽<lb/>
怨雲窗霧閣事茫茫試與問杏梁雙燕<lb/>
　<lb/>
　<lb/>
　<lb/>
　<lb/>
　<lb/>
　花菴詞選續集巻十<lb/>
</p>
<p>
</p>
  </div>
        </body>
</text>\m</TEI>
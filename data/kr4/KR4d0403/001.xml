<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>真山民集</head>
    <p>
<pb n="KR4d0403_WYG_001-1a"/>
欽定四庫全書<lb/>
　真山民集　　　　　　　宋　真桂芳　撰<lb/>
　幽居雜興<lb/>
松桂小菟裘山屝幽更幽蜂王衙早晩燕子社春秋髩<lb/>
秃難瞞老心寛不貯愁年来把鋤手無復揖公侯<lb/>
　　新春<lb/>
餘凍雪初乾初晴日驟暄人心新嵗月春意舊乾坤煙<lb/>
碧栁生色燒青草返魂東風無厚薄隨例到衡門<lb/>
<pb n="KR4d0403_WYG_001-1b"/>
　　光霽閣晩望<lb/>
一閣納萬象危䦨俯渺茫白沙難認月黄葉易為霜宿<lb/>
鳥投烟嶼歸樵趂野航孤吟誰是伴漁笛起滄浪<lb/>
　　興福寺<lb/>
為厭市喧雜攜詩米此吟鳥聲山路静花影寺門深樓<lb/>
閣莊嚴界池塘清浄心松風亦好事送客出前林<lb/>
　　夏晩江行<lb/>
行盡山頭路江空帶夕暉風蟬聲不定水鳥影同飛蕭<lb/>
<pb n="KR4d0403_WYG_001-2a"/>
散烏藤杖輕鬖白苧衣試呼垂釣者分我半苔磯<lb/>
　　修眞院訪崔道士<lb/>
竹扉蒼蘚墻林下小丹房風定香烟直月斜簾影長瀹<lb/>
茶泉味别㸃易露痕香安得棲塵外求師却老方<lb/>
　　春遊和胡叔方韻<lb/>
春光潑眼明占勝得新亭棠醉風扶起栁眠鶯唤醒非<lb/>
無盃泛緑安得鬢皆青且事日為樂歌聲莫暫停<lb/>
　　山亭避暑<lb/>
<pb n="KR4d0403_WYG_001-2b"/>
怕礙清風入丁寜莫下簾地皆宜避暑人自耍趨炎竹<lb/>
色水千頃松聲風四簷此中有幽致多取未傷廉<lb/>
　　三山旅夜<lb/>
獨坐本無况凄涼更旅中檻低簷碍月窗破紙吟風隣<lb/>
館笛三弄譙樓鼔二通半觴聊自適新荔擘輕紅<lb/>
　　枕上偶成<lb/>
長夜更難曉天寒吟思清夢魂山館枕燈影雪窗檠守<lb/>
拙踈生理安貧識世情凄風響簷竹豈是不平聲<lb/>
<pb n="KR4d0403_WYG_001-3a"/>
　　泊白沙渡<lb/>
日暮片帆落渡頭生暝烟與鷗分渚泊邀月共船眠燈<lb/>
影漁舟外湍聲客枕邊離懐正無奈況復聼啼鵑<lb/>
　　夜話無上人房<lb/>
蒲團一榻上坐到夜將分窗月燈昬見巖泉雨歇聞茶<lb/>
甌勝飲酒禪語當論文只恐紅塵跡涴師松下雲<lb/>
　　獨坐<lb/>
寒齋淡無味孤坐思悠悠時事三緘口年光一轉頭有<lb/>
<pb n="KR4d0403_WYG_001-3b"/>
書遮老眼無藥療閒愁假使丹心在衰遲也合休<lb/>
　　春日<lb/>
韶光今幾許我欲問流鶯花影掃不去草根鋤又生心<lb/>
空諸妄息身老萬縁輕正是春風好幽蘭不肯爭<lb/>
　　曉行山間<lb/>
出門誰是伴只約瘦藤行一二里山徑兩三聲曉鶯亂<lb/>
峰相出沒初日乍隂晴僧舎在何許隔林鐘磬清<lb/>
　　山間次季芳韻<lb/>
<pb n="KR4d0403_WYG_001-4a"/>
好山多在眼塵事少闗心風竹有聲畫石泉無操琴許<lb/>
猿分野果留鶴守雲林不是閒中客誰来此地吟<lb/>
　　春感<lb/>
春光元自好我却為春愁但見栁青眼不知人白頭一<lb/>
身浮似寄百嵗去如流賴有芳樽在花前日醉遊<lb/>
　　春曉園中<lb/>
緑陰留我立淸曉小䦨東林外一鳩雨栁邊雙燕風吟<lb/>
懐愁渺渺春事去匆匆莫恨芳菲盡葵榴花又紅<lb/>
<pb n="KR4d0403_WYG_001-4b"/>
　　溪行<lb/>
春暖溪西路行吟又㡬迴水清明白鷺花落失青苔雲<lb/>
過日吞吐樹揺風往来漁歌聼未了欲去又徘徊<lb/>
　　除夜約張梅境飲<lb/>
今日又除夕君能為我来燭光紅照席酒浪緑揺杯臘<lb/>
帶愁吟去春隨笑臉回相看俱健在莫管嵗華催<lb/>
　　渡江之越宿蕭山縣<lb/>
昨夜大江舟今宵小驛樓隻身千里客孤枕一燈秋市<lb/>
<pb n="KR4d0403_WYG_001-5a"/>
酒難成醉鄉書莫寄愁胸中無史記浪作㑹稽游<lb/>
　　宿寳勝寺<lb/>
苦吟吟未了只向兩廊行月去塔無影風来鐸有聲禪<lb/>
心隨水净佛眼共燈明安得雲邊住與僧分此情<lb/>
　　閒居<lb/>
虛明兩竹窗濟楚一書房風動鳥移樹花香蝶過墻身<lb/>
安知病少晝静覺春長未必全無事終焉也勝忙<lb/>
　　兵後寓舎送春<lb/>
<pb n="KR4d0403_WYG_001-5b"/>
觸景多懐舊凭欄易愴神飛花游蕩子古木老成人世<lb/>
換山如醉田荒草自新鄉闗渺何處回首暗風塵<lb/>
　　樓居<lb/>
攜書来過此便覺少塵埃簷冷留雲宿窗明報月来閒<lb/>
愁山隔斷幽夢鳥呼回湖海元龍去従渠俗子猜<lb/>
　　蘭溪舟中<lb/>
一舸下中流西風兩岸秋櫓聲揺客夢帆影挂離愁落<lb/>
日魚鰕市長煙蘆荻洲篙人夜相語明發又嚴州<lb/>
<pb n="KR4d0403_WYG_001-6a"/>
　　兵後劉秀寛見過<lb/>
冉冉嵗云暮閒居安所之途窮身是累痛定語猶悲衰<lb/>
鬢數莖雪空囊一巻詩儒衣例如此惜也不逢時<lb/>
　　清明<lb/>
清明今日是原上一經過新塟塜無數未来人更多此<lb/>
生曽悟否不樂復如何莫待澆墳土樽前且醉歌<lb/>
　　臨江曉行<lb/>
茅舎亂雞聲踈林淡見星霜輕留草緑霧暗失山青蹤<lb/>
<pb n="KR4d0403_WYG_001-6b"/>
跡去来燕交游聚散萍浮生原是客不必恨飄零<lb/>
　　寄郭月篷<lb/>
煙波秋草外活計一漁篷淡月明寒葦新霜醉曉楓身<lb/>
雖殊出處道豈有窮通俯仰看人面何如數過鴻<lb/>
　　舟中峽口<lb/>
亂山如碧玉處處見鵑花水漲傍分港舟行倒走沙宿<lb/>
依沽酒市飯過釣魚家喜脱風波險推篷數暝鴉<lb/>
　　次韻章劍溪山居<lb/>
<pb n="KR4d0403_WYG_001-7a"/>
想無書赴隴林鶴莫驚猜曳杖雲同出開簾山自来池<lb/>
堪供洗硯籬不碍觀梅静倚長松立藤花㸃翠苔<lb/>
　　夏日<lb/>
虛窗暑亦涼境静晝偏長樹色煙明滅蟬聲風抑揚家<lb/>
貧書是業身老睡為鄉赤日黄埃客紛紛為底忙<lb/>
　　嵗除寄王中齋<lb/>
徂嵗已匆匆何人似此翁事雖隨世異道不與冬窮身<lb/>
老心猶壯髯斑臉自紅椒花一盃酒明日又春風<lb/>
<pb n="KR4d0403_WYG_001-7b"/>
　　宋道士同游白雲闗<lb/>
扶攜方外友来入白雲闗八九峯如畫兩三人倚欄棋<lb/>
聲敲竹外簾影落花間一曲瑶琴罷翠陰生晝寒<lb/>
　　妙因寺次施敬所韻<lb/>
松蘿一徑陰踏破白雲深約客分茶供逢僧倚竹吟鼠<lb/>
留香篆迹禽和閣鈴音話乆不知晩新螢照出林<lb/>
　　晩春<lb/>
有恨青春老無營白晝長葉新林換緑花落地生香雨<lb/>
<pb n="KR4d0403_WYG_001-8a"/>
意一畨足人家百事忙為儒竟成誤悔不早農桑<lb/>
　　冬雪<lb/>
雪凍飛禽少林深落葉多寒塘倒山影空谷荅樵歌不<lb/>
有梅花在其如詩思何霜風吹落㡌應嘆鬢絲皤<lb/>
　　新涼<lb/>
煙火人幽處田園秋暮時深村人到少閏月稻黄遲旋<lb/>
決渠分水新編竹補籬地爐煨芋栗莫遣貴人知<lb/>
　　江樓秋夕<lb/>
<pb n="KR4d0403_WYG_001-8b"/>
樓髙古城遶無奈漏聲催幽夢風吹斷新吟月送来江<lb/>
長漁唱逺雲冷鴈聲哀明日重陽酒黄花開未開<lb/>
　　初夏訪劉道士<lb/>
白雲隨杖履伴我到山房暑薄疑天别林深見路長术<lb/>
芝皆道味花竹亦詩香更待荷花後来分半榻涼<lb/>
　　春行<lb/>
東風物物新花外步淸晨蕉葉巻舒雨鳩聲問荅春園<lb/>
林三月景詩酒百年身試數交遊侣如今有幾人<lb/>
<pb n="KR4d0403_WYG_001-9a"/>
　　孤標上人留宿<lb/>
山僧留我宿我亦似山僧香茗半甌雪寒虀一筯氷廊<lb/>
風響黄葉壁雨暗青燈㕘透詩三昧何須契一乗<lb/>
　　秋晩<lb/>
暮色入江郊霜風兩鬢毛笛聲吹月落詩興挟秋髙謝<lb/>
絶南柯蟻留連左手螯孤燈竹窗底危坐一歌騷<lb/>
　　李修伯山居<lb/>
俗子自不到幽扉何必扃苔衣和月卧山雨雜泉聴有<lb/>
<pb n="KR4d0403_WYG_001-9b"/>
髪徒斑白無名入汗青未應閒此事尚可掃𤣥經<lb/>
寒燈幾撥盡借問夜何其舊夢青氊在新愁白髪知昔<lb/>
為三遶鵲今作五藏龜多謝梅梢月留人得睡遲<lb/>
　　道逢過軍投宿山寺<lb/>
窮途欲焉往薄暮此相投蟋蟀數聲雨芭蕉一寺秋鄉<lb/>
闗来枕畔時事上眉頭嘗歎為僧好今逢更說愁<lb/>
　　述懐<lb/>
不敢尤人敢怨天愁来覔酒醉来眠五窮有鬼徧相虐<lb/>
<pb n="KR4d0403_WYG_001-10a"/>
九轉無丹别自全遊食懼違新下令力耕苦乏舊存田<lb/>
靈臺坐受憂兵觸荏苒霜華剥鬢𤣥<lb/>
　　春曉雨<lb/>
破曉簷花未放乾披衣和夢倚䦨干釀成苔暈地猶濕<lb/>
老盡鶯聲風正寒無客醉敲金鐙響有人睡怯翠衾單<lb/>
牡丹一夜成消瘦下却珠簾不忍看<lb/>
　　西湖圖<lb/>
兩袖春風一杖藜等閒踏破栁橋西雲開逺嶂碧千疊<lb/>
<pb n="KR4d0403_WYG_001-10b"/>
雨過落花紅半溪青斾有情邀我醉黄鶯無恨為誰啼<lb/>
東城正在桃林外多少遊人逐馬蹄<lb/>
　　隱懐<lb/>
樣不趨時合便休都將往事付東流眼看浮世自今古<lb/>
迹與孤雲同去留泉石定非騎馬路功名不上釣魚舟<lb/>
有時但得句無問只與漁歌互唱酬<lb/>
　　游鳯棲寺<lb/>
十載重游古鳯棲蓮宫新遶緑楊堤欲談世事佛無語<lb/>
<pb n="KR4d0403_WYG_001-11a"/>
不管客愁禽自啼苔滑空廊妨散步塵昬老壁失留題<lb/>
僧家田地鄰家種菜甲春風綠滿畦<lb/>
　　漁浦晩秋旅懐<lb/>
西風吹夢越中游剪剪輕寒入短裘雁字不將鄉信寫<lb/>
蛩聲空和旅吟愁郵亭冷雨孤燈夜漁市斜陽一笛秋<lb/>
是處山川即吾土仲宣何用怯登樓<lb/>
　　泊舟嚴灘<lb/>
天色微茫入暝鐘嚴陵灘上繫孤篷水禽與我共明月<lb/>
<pb n="KR4d0403_WYG_001-11b"/>
蘆葉同誰吟晩風隔浦人家漁火外滿江秋思笛聲中<lb/>
雲開休望飛鴻影身即天涯一斷鴻<lb/>
　　題永嘉夢草堂<lb/>
留得斯堂萬古名江山不敢閉英靈池光曾染吟邊墨<lb/>
草色猶如夢裏青南浦詩香流未歇東家魂冷喚難醒<lb/>
當時園栁俱塵迹惟有鳴禽尚可聴<lb/>
　　連城春夜留别張建溪<lb/>
飛絮游絲客子心連城那忍遽分襟青燈應見詩情苦<lb/>
<pb n="KR4d0403_WYG_001-12a"/>
濁酒不如交味深一榻暖風棲竹屋半䦨淡月立花陰<lb/>
離懐今夜先収拾盡付明朝馬上吟<lb/>
　　夜坐<lb/>
匹馬平生汗漫遊如今寂寞老林楸小窗半夜青燈雨<lb/>
幽樹一庭黄葉秋懶看世情寜睡去怕傷時事莫吟休<lb/>
寒蛩可是知人意來到莎根只說愁<lb/>
　　春行<lb/>
短㡌輕衫步履遲㣲暄天氣乍晴時池融嫩碧消殘凍<lb/>
<pb n="KR4d0403_WYG_001-12b"/>
春剪新紅綴舊枝嵐翠滴衣堪入畫禽聲到耳足供詩<lb/>
東風苦欲招人醉頻掉橋西賣酒旗<lb/>
　　初冬<lb/>
林葉新經數夜霜地爐獨擁一山房塵書邀我共高閣<lb/>
濁酒勸人歸醉鄉費省家貧還似富身閒日短亦如長<lb/>
梅花苦欲催吟興又破梢頭半㸃香<lb/>
　　東粤廟<lb/>
頹䦨斜照網蛛絲陳迹凄凉萬古悲柘水尚鳴亡國怨<lb/>
<pb n="KR4d0403_WYG_001-13a"/>
山松曽見受封時碑因苔蝕無完字城為田侵失舊基<lb/>
當日東甌知幾戰如今贏得一荒祠<lb/>
　　歲暮<lb/>
顔不常朱鬢易斑流光難駐兩跳丸一年又是等閒過<lb/>
百嵗只消如此看把酒何曾長在手種桃能得幾凭欄<lb/>
痴人醉夢不知醒日夜雙眉抵死攅<lb/>
　閒居漫賦<lb/>
紛紛裘馬走紅塵賴得閒邊可著身商嶺定無屠狗客<lb/>
<pb n="KR4d0403_WYG_001-13b"/>
雲臺豈有釣魚人溪山蕭散青鞋履風月夷猶烏角巾<lb/>
萬事如棋君看取一畨局靣一畨新<lb/>
　　三峯寺<lb/>
寂寞烟林噪亂鴉青鞋步入野僧家雲深不碍鐘聲出<lb/>
日轉還移塔影斜廊下蝸黏㳂砌蘚佛前蜂戀挿瓶花<lb/>
竹床紙帳清如水一枕松風聴煮茶<lb/>
　　江頭春日<lb/>
風煖旗亭煮酒香醉醒始悟是他鄉駕言行邁路千里<lb/>
<pb n="KR4d0403_WYG_001-14a"/>
豈不懐歸天一方春事漸消鶯語老離愁偏勝桞絲長<lb/>
無聊莫向城南宿淡月梨花正斷腸<lb/>
　　次韻潘恕堂見寄<lb/>
抱瓮區區老漢陰空齋擁鼻日長吟青山隔絶市朝靣<lb/>
白髪消磨豪傑心書既無成休學劔貴無可買恥言金<lb/>
情知不入鴛鸞侣賴有鷗盟尚可尋<lb/>
　　初夏<lb/>
一夜薫風帶暑回雨天濃翠暗庭槐不隨春去鶯猶在<lb/>
<pb n="KR4d0403_WYG_001-14b"/>
好競時妝榴又開剪尺旋裁新白苧盃盤聊薦舊青梅<lb/>
篋中敝扇投閒乆依舊團團入手来<lb/>
　　閒吟初冬<lb/>
一架琴書一筆床杜門荏苒送年光囊空儘可償詩債<lb/>
脚倦猶能入醉鄉既老菊花偏耐乆未開梅蘂已先香<lb/>
眼邊管領閒風景不識人間更有忙<lb/>
　　奉和春遊呈雲耕叔祖<lb/>
節遇中和景漸暄自摩倦眼望前村雕鎪花栁春無迹<lb/>
<pb n="KR4d0403_WYG_001-15a"/>
沐浴山川雨有恩憶昔踏青終日醉如今垂白幾人存<lb/>
未應便作衰翁看藉草猶堪倒一樽<lb/>
　　夜飲趙園次徐君實韻<lb/>
銀臺絳蠟淚成堆四靣軒窗盡放開花影忽生知月到<lb/>
竹梢㣲響覺風来豪揮彩筆詩千首醉倚紅妝酒百杯<lb/>
遊玩未䦨歸未得髙城漏箭幾相催<lb/>
　　平章命<lb/>
萬甲蟠胸老氣雄將星光照海雲東聲名宣尉裴中立<lb/>
<pb n="KR4d0403_WYG_001-15b"/>
地步平章韓魏公大纛髙牙山水縣褒衣博帶藻芹宫<lb/>
書生端為斯文喜俎豆先行軍旅中<lb/>
　　幽棲<lb/>
鶴䕶松扉乆不開蒲團端坐思悠哉故交只向夢中見<lb/>
閒事不従心上来雙屐躡雲春採藥一笻挂月夜觀梅<lb/>
東風似見山童懶自與幽人掃徑苔<lb/>
　　讀劉元城言行錄<lb/>
一掃權奸九十章七州不憚歴炎荒黄粱富貴百年短<lb/>
<pb n="KR4d0403_WYG_001-16a"/>
青史是非千載長丞相雖存心已死先生既葬骨猶香<lb/>
向令鐵漢常留在天下何縁得靖康<lb/>
　　次李林居春曉遊園<lb/>
滅沒晨曦弄淡晴追隨杖履竹間亭花逢酒侣容先醉<lb/>
栁見詩人眼剰青三月光陰半流水百年身世一浮萍<lb/>
啼鶻只管催春去不道衰翁已怕聴<lb/>
　　聖果院訪忠上人不值<lb/>
管領東風入杖藜落梅香裏已招提苔痕一徑白雲濕<lb/>
<pb n="KR4d0403_WYG_001-16b"/>
花影半窗紅日低欲見髙僧聊爾耳便乘餘興去来兮<lb/>
葛藤有話無人共付與隔林幽鳥啼<lb/>
　　山行<lb/>
林梢初日弄陰晴露浥溪花笑欲迎澗暗只聞泉滴瀝<lb/>
山青剰見鷺分明逺峰忽轉還如遶險逕徐行亦似平<lb/>
莫謂詩成無與和風篁也解作吟聲<lb/>
　　秋夜次葉一山韻<lb/>
自笑秋来似轉蓬偶然飛落過山中一燈幽館菊花雨<lb/>
<pb n="KR4d0403_WYG_001-17a"/>
孤枕小樓梧葉風涉世悠悠旋磨蟻懐人杳杳寄書鴻<lb/>
浮生何預光陰事抵死相催作老翁<lb/>
　　杜鵑花得紅字<lb/>
愁鎖巴雲往事空只將遺恨寄芳叢歸心千古終難白<lb/>
啼血萬山多是紅枝帶翠煙深夜月魂飛錦水舊東風<lb/>
至今染出懐鄉恨長挂行人望眼中<lb/>
　　客中臨歸仍送游教諭<lb/>
建括相望天一涯快哉此地話襟期芹邊春煖幾盃酒<lb/>
<pb n="KR4d0403_WYG_001-17b"/>
門外月髙千首詩去去先生此休矣栖栖遊子暮何之<lb/>
送行折了郵亭栁歸卧白雲歌紫芝<lb/>
　　自適<lb/>
年来心迹兩悠悠若比孤雲儘自由既不貪榮安有辱<lb/>
縦饒無樂亦何憂一絲風月嚴陵釣千里關山季子裘<lb/>
到底行藏定誰是試將心事問沙鷗<lb/>
　　永嘉秋夕<lb/>
風戰枮桐敲紙窗擁裘無寐夜偏長樵樓三鼔夜将午<lb/>
<pb n="KR4d0403_WYG_001-18a"/>
雲雁數聲天正霜寓世此身驚逆旅寛懐何處不吾鄉<lb/>
江頭風景日堪醉酒美蟹肥橙橘香<lb/>
　　醉題齋壁<lb/>
此是閒中安樂窩従渠忙處為奔波人心少似秋胡婦<lb/>
世事多㕘春夢婆但把功名同蟻蛭定無榮辱到漁蓑<lb/>
醉鄉境界偏寛闊天地多歸一浩歌<lb/>
　　客中遇鄉友季芳逺歸省親<lb/>
河梁邂逅話襟期獵獵西風透裌衣酒臉未隨紅葉醉<lb/>
<pb n="KR4d0403_WYG_001-18b"/>
鄉心先逐白雲飛客中送客難為别山上安山胡不歸<lb/>
借使家書君可寄此間無復問庭幃<lb/>
　　山人家<lb/>
片雲隔㫁嶂西峰三兩山花屋角紅幾畝桑麻春社後<lb/>
數家雞犬夕陽中拾薪澗底青裙婦倚杖簷間白髪翁<lb/>
我亦願来同隱者種桃早晩趂東風<lb/>
　　劉伯山寄隱<lb/>
寄隠幽蹤何處尋春風十里薜蘿深青山不說是非事<lb/>
<pb n="KR4d0403_WYG_001-19a"/>
黄鳥自賡長短吟百折畏途休著脚十分明月是知心<lb/>
不應誤放桃花出惹得漁翁話古今<lb/>
　　朱溪澗<lb/>
路轉峰回又一村天寒大半掩柴門雲融山脊嵐生翠<lb/>
水嚼沙洲樹出根任擁重裘風亦冷未投荒店月先昬<lb/>
今宵只傍梅花宿贏得清芬入夢魂<lb/>
　　丹山書堂<lb/>
作室懸知要肯堂而翁家學頗増光一朝衿佩儒簮合<lb/>
<pb n="KR4d0403_WYG_001-19b"/>
千古詩書屋壁香鑑曲烟霞歸羽館鍾山風月落僧房<lb/>
如何只掲精廬扁解續斯文氣燄長<lb/>
　　閒中<lb/>
敢咎章縫解誤人甘於閒處著閒身腹中書在温仍熟<lb/>
夢裏詩成記不真引鶴徐行三逕曉約梅同醉一壺春<lb/>
今朝有喜誰知得新换銜頭號散民<lb/>
　　送雲泉入山<lb/>
薜蘿叢裏鬱青青别是幽棲一段清水色山光皆畫本<lb/>
<pb n="KR4d0403_WYG_001-20a"/>
蟬聲禽語亦吟情人今不改衣冠古道重方知富貴輕<lb/>
為語俗交休見問已従麋鹿訂新盟<lb/>
　　冬暮小齋<lb/>
布襪青鞋敝絮袍松扉柴几小衡茅雲酣纔釀臈三月<lb/>
梅吐又横春一梢炭為驟寒偏索價酒因不飲懶論交<lb/>
窮年兀兀従人笑未用多方作解嘲<lb/>
　　宿南峯寺<lb/>
禪房花木鎖深幽借與詩人信宿留幡影分米半廊月<lb/>
<pb n="KR4d0403_WYG_001-20b"/>
磬聲敲破一林秋僧偏好事能青眼佛本無心亦白頭<lb/>
試問青松峯外鶴閒邊曽見幾人遊<lb/>
　　嵗朝<lb/>
畫角聲中舊嵗除新年喜氣滿屠酥陽和忽轉氷霜後<lb/>
元氣更如天地初晩色催詩歸草夢春光隨筆上桃符<lb/>
閉門賀客相過少静對梅花自看書<lb/>
　　春曉山行<lb/>
風掃連陰作快晴瘦笻伴我出山扃路従初日紅邊過<lb/>
<pb n="KR4d0403_WYG_001-21a"/>
人在野花香裏行古木殊無趨世態幽禽懶作弄春聲<lb/>
棕鞋踏遍山南北只與白雲相送迎<lb/>
　　王亷使<lb/>
鼻祖名髙三諌官耳孫玉立又臺端氣增浙左霜威動<lb/>
面帶終南山色寒攬轡肯教狼卧地歸班便合豸峩冠<lb/>
公餘詩興清於雪細嚼梅花入肺肝<lb/>
　　幽興<lb/>
不賦千鍾賦一簞天公有意養痴頑書猶能看未曾老<lb/>
<pb n="KR4d0403_WYG_001-21b"/>
詩亦莫吟方是閒寛著庭除貪貯月少栽竹樹要觀山<lb/>
空堦兩日無行迹又上苔花幾㸃斑<lb/>
　　梅仙山<hi>梅福鍊丹地</hi>
西都不知壽安用獨長年縦有丹爐在難吹漢火燃<lb/>
　　螢火<lb/>
㣲蹤一腐草霜重不禁秋想悟浮生短常為秉燭遊<lb/>
　　蜜蜂<lb/>
釀成百花脾聊爾了口腹人知口中甘誰料腹中毒<lb/>
<pb n="KR4d0403_WYG_001-22a"/>
　　觀書自歎<lb/>
皓首抱遺經堪憐誤一生空共蠧蟲飽自作忍饑聲<lb/>
　　吉水夜泊<lb/>
入夜始維舟黄蘆古渡頭眠鷗知讓客飛過蓼花洲<lb/>
　　草<lb/>
草枯根不死春到又敷榮獨有愁根在非春亦自生<lb/>
　　百舌<lb/>
花開報曉晴巧弄百般聲未可嫌饒舌猶勝鴈不鳴<lb/>
<pb n="KR4d0403_WYG_001-22b"/>
　　秋扇<lb/>
人心有炎涼我心無歡悲篋中重自珍㑹有薫風時<lb/>
　　訪李延不值<lb/>
白雲滿空山山空人未歸柱杖莫敲門恐驚白雲飛<lb/>
　　七夕<lb/>
世上癡兒女争趨乞巧筵婦鳩甘抱拙不諂鵲橋仙<lb/>
　　楊妃<lb/>
三郎掩面馬嵬坡生死恩深可奈何瘞土驛傍何足恨<lb/>
<pb n="KR4d0403_WYG_001-23a"/>
潼闗戰處骨埋多<lb/>
　　水墨海棠<lb/>
不將翠袖捲紗紅怪得陳𤣥奪化工想是太真春睡足<lb/>
夢魂正在黒甜中<lb/>
　　三月晦日與邵石諸友閒遊東園分得空字<lb/>
韶光収拾太匆匆眼底浮花一掃空留得數枝紅藥在<lb/>
五更分付與東風<lb/>
　　逰春嘲少年<lb/>
<pb n="KR4d0403_WYG_001-23b"/>
錦袍朱帶玉花驄著意追歡紫陌東只道春風屬楊栁<lb/>
不知楊栁有秋風<lb/>
　　山間早春<lb/>
小桃枝上認年華隨分紅開一兩花將謂春風只城市<lb/>
也吹春色到山家<lb/>
　　三月晦日<lb/>
九十風光能有幾東風遽作逺行人樽前莫惜今朝醉<lb/>
明日鶯聲不是春<lb/>
<pb n="KR4d0403_WYG_001-24a"/>
　　髙帝<lb/>
未央前殿養親時想記當年俎上危借問杯羮何等語<lb/>
如今安用玉巵為<lb/>
　　晚歩<lb/>
未暝先啼草際蛩石橋暗度晩花風歸鴉不帶殘陽老<lb/>
留得林梢一抹紅<lb/>
　　春閨詞<lb/>
愁鎖眉尖未肯消何心更待兩蛾嬌一春螺黛渾無用<lb/>
<pb n="KR4d0403_WYG_001-24b"/>
付與東風染栁條<lb/>
　　山間秋夜<lb/>
夜色秋光共一䦨飽収風露入脾肝虛簷立盡梧桐影<lb/>
絡緯數聲山月寒<lb/>
　　新年<lb/>
籹㸃春光到眼邊凍消殘雪暖生烟杏桃催換新顔色<lb/>
惟有寒梅老一年<lb/>
　　九日<lb/>
<pb n="KR4d0403_WYG_001-25a"/>
懶把黄花挿滿頭正縁老大見花羞年来頗恨儒冠誤<lb/>
好倩西風吹去休<lb/>
　　醉餘再賦<lb/>
堪歎詩翁酒興豪醉餘猶復一登髙西風抵死相揺撼<lb/>
争奈儒冠裹得牢<lb/>
　補遺<lb/>
　　陳雲岫愛騎驢<lb/>
君不學少陵騎驢金華春一生旅食長悲辛又不學浪<lb/>
<pb n="KR4d0403_WYG_001-25b"/>
仙騎驢長安市凄涼落葉秋風裏却學雪中騎驢孟浩<lb/>
然冷濕銀鐙敲吟鞭梅花溪上日来往身迹懶散人中<lb/>
仙有時清霜松下路松風蕭蕭驢耳竪據鞍傲兀四無<lb/>
人牧子騎牛相爾汝勸君但騎驢行路穩姑徐徐九折<lb/>
畏途鞭快馬年来曾覆幾人車<lb/>
　<lb/>
　<lb/>
　真山民集<lb/>
</p>
<p>
</p>
  </div>
</body>
</text>
</TEI>
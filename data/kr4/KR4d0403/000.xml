<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>真山民集</head>
    <p>
<pb n="KR4d0403_WYG_000-1a"/>
欽定四庫全書　　　　　集部四<lb/>
　真山民集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案真山民集一巻宋真山民撰山民<lb/>
　　　　始末不可考宋末竄跡隠淪所至好題詠因<lb/>
　　　　傳於世或曰常自呼山民因以稱之或云李<lb/>
　　　　生喬嘗嘆其不愧乃祖文忠西山考真徳秀<lb/>
　　　　號曰西山諡曰文忠以是疑其姓真或云本<lb/>
<pb n="KR4d0403_WYG_000-1b"/>
　　　　名桂芳括蒼人宋末嘗登進士要之亡國遺<lb/>
　　　　民鴻㝠物外自成採薇之志本不求見知於<lb/>
　　　　世世亦無從而知之姓名里籍疑皆好事者<lb/>
　　　　以意為之未必遽確今從舊本題曰真山民<lb/>
　　　　集姑仍世之所稱而巳其集宋藝文志不著<lb/>
　　　　録明焦竑經籍志蒐宋人詩集頗備亦未載<lb/>
　　　　其名江湖小集始收之而亦多未備此本出<lb/>
　　　　浙江鮑氏知不足齋較他本為完善然皆近<lb/>
<pb n="KR4d0403_WYG_000-2a"/>
　　　　體無古詩元詩體要中録其陳雲岫愛騎驢<lb/>
　　　　七言古詩一首此本無之或詩本兩巻而佚<lb/>
　　　　其古體一巻或宋末江湖諸人皆不留意古<lb/>
　　　　體山民亦染其風氣均未可知然就其存者<lb/>
　　　　論之黍離麥秀抱痛至深而無一語懟及新<lb/>
　　　　朝則非惟其節至髙其安命知天識量亦不<lb/>
　　　　可及視謝靈運輩既授康樂之封而猶稱韓<lb/>
　　　　亡子房奮秦帝魯連恥者相去不啻萬萬矣<lb/>
<pb n="KR4d0403_WYG_000-2b"/>
　　　　詩格出於晩唐長短皆復相似五言如鬢秃<lb/>
　　　　難瞞老心寛不貯愁煙碧栁生色燒青艸返<lb/>
　　　　魂風竹有聲畫石泉無操琴棠醉風扶起栁<lb/>
　　　　眠鶯喚醒地皆宜避暑人自要趨炎飛花游<lb/>
　　　　蕩子古木老成人新塟塚無數後来人更多<lb/>
　　　　七言如欲談世事佛無語不管客愁禽自啼<lb/>
　　　　懶看世情人睡去怕傷時事莫吟休商嶺定<lb/>
　　　　無屠狗客雲臺寧有釣魚人囊空儘可償詩<lb/>
<pb n="KR4d0403_WYG_000-3a"/>
　　　　債脚倦猶能入醉鄉雕鎪花栁春無迹沐浴<lb/>
　　　　山川雨有思炭為驟寒偏索價酒因不飲懶<lb/>
　　　　論交之類皆不出晩唐纖佻麤獷之習至於<lb/>
　　　　五言之鳥聲山路静花影寺門深風蟬聲不<lb/>
　　　　定水鳥影同飛與鷗分渚泊邀月共船眠牕<lb/>
　　　　月燈昏見岩泉雨歇聞水清明白鷺花落失<lb/>
　　　　青苔曳杖雲同出開簾山自来寒塘倒山影<lb/>
　　　　空谷荅樵歌七言之泉石定非騎馬路功名<lb/>
<pb n="KR4d0403_WYG_000-3b"/>
　　　　不上釣魚船水禽與我共明月蘆葉同誰吟<lb/>
　　　　晩風隔浦人家漁火外滿江秋思笛聲中小<lb/>
　　　　窓半夜青燈雨幽樹一庭黄葉秋澗暗只聞<lb/>
　　　　泉滴瀝山青賸見鷺分明㡬畝桑麻春社後<lb/>
　　　　數家雞犬夕陽中則頗得晚唐佳處矣一邱<lb/>
　　　　一壑足資延賞要亦宋末之翹楚也乾隆四<lb/>
　　　　十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0403_WYG_000-4a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
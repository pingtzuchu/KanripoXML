<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻十</head>
    <p>
<pb n="KR4d0061_WYG_010-1a"/>
欽定四庫全書<lb/>
　潞公文集巻十　　　　　宋　文彦博　撰<lb/>
　　表啟<lb/>
　　　謝奏陳濬河等事不當特放罪表<hi>北京</hi>
臣某言今月三日准中書劄子以臣奏陳濬河事不當<lb/>
奉聖㫖特放者自天有命跼地無容恩厚如春感極以<lb/>
涕臣某中謝臣忝縁薄藝蚤㑹熈辰被任最隆舉時鮮<lb/>
比竭忠圖報始思謝國之深析理乖方終致論事之過<lb/>
<pb n="KR4d0061_WYG_010-1b"/>
既從吏議合置嚴科仰荷聖慈特從善貸斯葢伏遇皇<lb/>
帝陛下堯仁廣被漢度兼容寛假老臣矜憐舊物敢不<lb/>
氷淵在慮益慎於所為山岳戴恩尚期於有補<lb/>
　　　謝男貽慶換授文資及章服表<hi>元祐元年</hi>
臣某言伏䝉聖恩除臣男供偹庫副使兼通事舍人同<lb/>
勾當軍頭引見司貽慶充奉議郎尚書都官員外郎并<lb/>
賜緋魚袋者仍覩吿詞謂臣弼亮三世粗有㣲勤以愚<lb/>
乞換文資特擢寵命舉族知幸受恩若驚臣某中謝竊<lb/>
<pb n="KR4d0061_WYG_010-2a"/>
以朱紱身章文昌郎位皆為殊選悉禆非才仰戴邱山<lb/>
如臨淵谷此葢伏遇陛下仁深育物道廣納荒既不棄<lb/>
於葑菲亦兼録於閥閲致兹䝉陋過有忝塵敢不嚴以<lb/>
效忠勤於從政力著涓埃之効仰酬覆幬之私<lb/>
　　　溫卷啓<lb/>
某啓近者輒貢荒蕪仰塵藻鑒飾倭傀之鬼强見於南<lb/>
威崇培塿之邱敢希於東嶽葢非知量是謂黷尊在愧<lb/>
靦以良多實尤戾之莫逭必謂對咸池之下罔聽庸音<lb/>
<pb n="KR4d0061_WYG_010-2b"/>
投苦海之中姑務大噱豈意某官不遺末學特録下材<lb/>
雖則賦謝太沖獲張司空之歎賞文慚僧孺得韓吏部<lb/>
之振揚剪拂增榮頋盻倍價重念某悛悛甚鄙碌碌非<lb/>
能至於窺闕里之崇墉跂龍門之峻坂實霄壤之有隔<lb/>
亦秦越之甚遙抑又安世當年未識車中之半面鬷蔑<lb/>
此際亦無堂下之一言幸䝉某官靡間孱㣲俯加誘掖<lb/>
方愧仲由之率爾無所取材寧期夫子之循然不與其<lb/>
退何兹善遇允謂非常固當益勵於進修所兾不辜於<lb/>
<pb n="KR4d0061_WYG_010-3a"/>
賁奬銘肌刻骨敢忘咳唾之恩墮膽抽腸少謝羽翼之<lb/>
賜過此以往未知所裁<lb/>
　　　又<lb/>
恭惟某官地紀英儲天章毓瑞藹蘭猷而遠馥韜玉徳<lb/>
以中溫王沖早顯於貴逰荀羨果膺於禁選標儀秀徹<lb/>
固巖瞻之允歸衿度淵閎豈蠡測之能際寵崇八柱望<lb/>
峻十連練達兵機動資於雅掾登降帝右日奉於咫威<lb/>
綺紈無簡貴之矜竹素有游藏之好詞庭掞藻俊域飛<lb/>
<pb n="KR4d0061_WYG_010-3b"/>
英加以精鑒外融靈機内照雲覩雅推於世範月評素<lb/>
擅於談宗冠葢風趨日有龍門之讌纓縷輻凑比聞烏<lb/>
巷之游增戚里之光輝聳名流之欽挹以故漢閨羣彦<lb/>
咸跂踵而願交魯掖諸生皆曳裾而請見若某者才局<lb/>
素淺志尚非高矧䝉濁以裝懐復惷𠖇而成性食金致<lb/>
誚負乘貽譏遠謝子綸非清平之佳士近慚佛助無艶<lb/>
發之英才徒以甫在髫齡便從庭學彫蟲事巧敢逭壯<lb/>
夫之羞竊牘工文無顧偶年之忌録廢牋而且廣補購<lb/>
<pb n="KR4d0061_WYG_010-4a"/>
篋以厪全蘭成射策之年始遊天邑賈誼登朝之嵗獲<lb/>
預賢書幸齒諸公之間職由談者之誤萬塗争騖效駑<lb/>
駕而雖勤六組齊驅盤蟻封而遂困既中罹於擯衂故<lb/>
益事於研修常稽七激之文用廣日新之業今者國家<lb/>
飾一封之馳傳總六服以搜材家家之璧充懐俱求善<lb/>
價紛紛之抱亘道歴贄名卿伏遇某官與進下流曲成<lb/>
㣲品輒隂漫於許刺思仰簉於魯堂儻録謏材特充外<lb/>
素雖未遷於幸舍詎敢恃於蒯緱所兾盼睞生輝翦拂<lb/>
<pb n="KR4d0061_WYG_010-4b"/>
增價麝性雖烈獲登范氏之香銓李味不甘亦預唐賢<lb/>
之果録捐軀有報指水可旌數日前曾贄蕪編上塵藻<lb/>
鑒美芹快炙實自享之過豊藏疾納汚諒曲容而無忤<lb/>
惟干犯之為戾在啟處而靡遑蘂茹之懐<graphic n="KR2922" url="https://raw.githubusercontent.com/kanripo/KR-Gaiji/master/images/KR2922.png" mimeType="image/png"/>焉如失<lb/>
　　　上知南京晏侍郎啟<lb/>
伏念逖阻藩房迅更時籥青綸猥𨽻方類於窘拘絳幰<lb/>
前騶寖踈於望拜仰瞻熒座俯鬱丹衷恭惟某官雅望<lb/>
冠時清談鎮俗丕賛景炎之運懋宣寅亮之功越在夙<lb/>
<pb n="KR4d0061_WYG_010-5a"/>
齡親逢聖旦照蜺光於近署騰褭足於夷塗代邸方開<lb/>
早協諮謀之選周儲肇建復膺調䕶之求六飛嗣止於<lb/>
宸居一徳弼成於睿化民瞻允屬帝簡滋隆亟遷内相<lb/>
之榮旋領中樞之重導揚基命罄敷將順之規獻納嘉<lb/>
猷顯著彌綸之績矧平䑓之近輔實興王之創封妙簡<lb/>
皇僚謹司留籥契君陳之分正尹兹東郊紹申伯之於<lb/>
宣式是南國行聞圭覲拱竢節趨入調伊鼎之和克協<lb/>
傅梅之用舉斯含植咸切傾祈某嚮侍庭闈幸闚幕府<lb/>
<pb n="KR4d0061_WYG_010-5b"/>
仰鈴齋之秘邃猥預階升晞文席之峻嚴曲容隅坐被<lb/>
尊光之委照寛䝉凟之深尤元冲术參無補狄籠之闕<lb/>
曾晳父子並依邱仞之崇銘琢厚恩鋪完充革未路亟<lb/>
嬰於隨牒俶城遽邈於圖居屬罕遘於飛郵仍久乖於<lb/>
奏記惟増蘂茹若在薄深仲呂戒辰長嬴首序伏兾仰<lb/>
縁宗社善保寢興尹氏秉鈞克永維毗之寄樊侯賦政<lb/>
益崇明哲之資<lb/>
　　　謝陳龍圖諫議惠渚宫集啟<hi>代人作</hi>
<pb n="KR4d0061_WYG_010-6a"/>
伏䝉龍圖諫議特賜手書兼辱貺所著渚宮新編二策<lb/>
者發青泥之封捧緗袠之卷得璠璵之秘寳識愧郢人<lb/>
奏韶武之大音聴慚俚耳仰䝉恩頋伏積怔營竊以楚<lb/>
謠漢風宗淡雅而尚質魏製晉造漸辯鹿以彌文代<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>
寖更情忘逾廣自匪紛披盛藻管綜衆流達三變形似<lb/>
之言軼七子殊軒之迹則何以陪金閨之士宣美於當<lb/>
年儷平䑓之蹤貽範於來葉恭惟某官帝宮甍棟清廟<lb/>
光輝懐器望以幹時厲風猷而軌俗學臻靈匱該冡璧<lb/>
<pb n="KR4d0061_WYG_010-6b"/>
以採珍文掞神庭浹龜沙而流譽親逢清運登踐紫階<lb/>
蘊輯寧幹翼之才未施於柄用禁宻圖書之職式邇於<lb/>
帝暉所以出觀陜服之風坐鎮漢陽之地賴恢崇於遠<lb/>
畧永覊制於四陲頃以掌命西垣建麾南郡肅政治以<lb/>
多暇因紀詠以立言俄及嵗時積成篇卷垂諸不朽比<lb/>
峴山而名高競以相傳致洛都之紙貴乃纓紳之圭臬<lb/>
述作之龜枚豈謂猥見暗投俾之窮覽與尺題而狎至<lb/>
并覺恩榮㑹羣俊以討論少明宗致奏議納忠而款至<lb/>
<pb n="KR4d0061_WYG_010-7a"/>
賛頌美徳以雍容序引紀事以精<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>風什縁情而妍麗<lb/>
貽之千載勒成一家誚陸氏之蓬山終多蕪累探張融<lb/>
之玉海徒美名稱永秘緹緗用資稟學某庸虛有素鑒<lb/>
局無聞適沐聖風偶塵官牒𨽻曲䑓而引籍守㣲國以<lb/>
於宣雖務勉修尚多於秕政惟虞刺舉莫遏於謠言豈<lb/>
謂龍圖忘禮秩之殊垂提奬之徳惠之珍牘貺以高文<lb/>
而復上列天朝敷聞宸聴丹雘致飾期修蟠木之容刻<lb/>
畫為功欲掩偻傀之醜鏤肌膚而不㓕摩頂踵以難酬<lb/>
<pb n="KR4d0061_WYG_010-7b"/>
伏限城守不果躬詣門地卑情伏增悚感依詠真切知<lb/>
歸之至<lb/>
　　　知秦州謝兩府啟<lb/>
伏奉勅差知秦州已於某月某日到任者古秦之封中<lb/>
夏為蔽久所擇守難其得人自慚拙愚寖服華寵出涖<lb/>
邊絶訖無勲勤敢希上恩乃俾易地即政之始觀風有<lb/>
殊山川曠夷𦍑漢叢會俗尚不一師屯且繁邇復拓固<lb/>
封圻建宅城堡守備之戒當有遠謀事役之興劇於他<lb/>
<pb n="KR4d0061_WYG_010-8a"/>
道所任益重非䝉克堪葢遇某官協亮天工搃持政柄<lb/>
慎牧師之選切方面之安啟言至公汲用平進謹精措<lb/>
置勉罄樸忠圖靖塞虞講求民理庶幾修職無玷於人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_010-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷十<lb/>
</p>
<p>
</p>
  </div>
</body>
</text>
</TEI>
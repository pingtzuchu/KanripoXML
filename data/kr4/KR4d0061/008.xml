<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻八</head>
    <p>
<pb n="KR4d0061_WYG_008-1a"/>
欽定四庫全書<lb/>
　潞公文集巻八　　　　　宋　文彦博撰<lb/>
　　挽詞<lb/>
　　　慈聖皇太后挽詞<lb/>
仁皇當宁久聖后配天崇厚徳符坤象先朝定震宫尊<lb/>
榮三代禮擁佑兩朝功徽範并慈訓皆留信史中<lb/>
聖孝攀慈範神逰兾少留重明縁積慶隂徳在貽謀制<lb/>
服從恩重因山變禮優白雲何處去雪涕望嵩丘<lb/>
<pb n="KR4d0061_WYG_008-1b"/>
榆輴漸出金門逺蘭膳深悲玉座空奕葉舜華推至孝<lb/>
前朝文毋繼清風栢城欝欝依嵩北石闕隆隆鎮洛東<lb/>
白髪老臣何以報日期西去掃山宫<lb/>
　　　英宗皇帝挽詞<lb/>
乾徳符亨㑹天飛出慶寧繼明光五葉啟聖協千齡方<lb/>
保瑶圖永俄悲玉殿青定知遷寳座還集太微庭<lb/>
厥初丕命集咸慶長君賢恭儉敦堯徳憂勤損舜年象<lb/>
耕蒼野地龍御鼎湖天帝錫宣英號鴻休耀信編<lb/>
<pb n="KR4d0061_WYG_008-2a"/>
在隠推龍徳重明協帝華蓼蕭均澤及四海襲威加就<lb/>
日心方切騰天馭已賖攀髯不可跂淚目送雲霞<lb/>
　　　濮安懿王夫人挽詞<lb/>
令淑王藩表恩榮代邸尊䔍生為聖嗣善述在神孫吉<lb/>
兆慿崧麓真歸傃濮園賔天雖日逺國本自靈源<lb/>
昔重間平樂中推輔佐功徳容咸有裕善慶果無窮以<lb/>
義情雖奪於親禮更崇洛郊春向晩薤挽變凄風<lb/>
　　　神宗皇帝挽詞<lb/>
<pb n="KR4d0061_WYG_008-2b"/>
千齡逢聖旦六葉嗣昌辰睿智天攸縱章程日又新車<lb/>
書通絶域雨露洽殊鄰民罄華封祝帝思蒼野廵龍髯<lb/>
攀不及鳯翼附無因望斷喬山路憂深祀國人含生䝉<lb/>
聖徳率土被堯仁罔極何由報徒能損百身<lb/>
元豐聖政洽隆平溢牘聫萹載頌聲皇武惟揚昭七徳<lb/>
帝華克協麗重明喬山去日乘龍馭蒼野<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>時見象耕<lb/>
億兆臣民䝉澤久損身思報一毫輕<lb/>
老臣逢聖運受眷獨優隆覲禮超羣后官儀極上公皇<lb/>
<pb n="KR4d0061_WYG_008-3a"/>
慈矜舊物帝念録微功一酌堯罇異<hi>臣致政後赴闕謝辭䝉恩親御垂拱</hi>
<hi>殿特賜宴仍取御罇别酌一醆面諭云知酒量未退可飲盡玉音洋洋猶在於耳今兹號慕無以勝任</hi>三<lb/>
篇説命同<hi>臣受命判河南府䝉賜御詩一章自後得請致政歸洛又䝉賜御詩二章㤙禮之厚中外</hi>
<hi>榮觀</hi>斯心期檢玉不意遂遺弓聲暨要荒外哀纒普率<lb/>
中凄凉石門路惨淡栢城風血淚盈襟隕何由報昊<lb/>
穹<lb/>
　　　宣仁聖烈皇太后挽詞<lb/>
九年四海被清輝瑞彩重輪照殿幃間日視朝勤旰食<lb/>
<pb n="KR4d0061_WYG_008-3b"/>
未明思政事宵衣存心庶務勞千慮决意真㳺厭萬機<lb/>
下土顒顒望霄漢仙輿直指厚陵歸<lb/>
老臣八十慚尸素掛了貂冠歸洛陽芝詔薦臨優眷注<lb/>
蒲輪促起預平章重辭禁幄猶如昨今迓靈輿益自傷<lb/>
勉策衰羸來鞏固臨風洒淚厚陵傍<lb/>
　　　故相國元憲宋公挽詞<lb/>
天聖收羣彦惟公獨出羣兩朝推舊徳一代仰髙文得<lb/>
位才康世逢時道佐君云胡天不憗撫几悼勲勤<lb/>
<pb n="KR4d0061_WYG_008-4a"/>
念昔為寮契周旋一紀餘佐時君望重謀國我才踈霧<lb/>
露常䝉潤陽秋每借噓忽焉傷殄瘁隕淚滿襟裾<lb/>
名遂營身退髙風近古稀台司脱屣去空土掛冠歸仁<lb/>
夀宜難老朝陽歎易晞宸篇學丘禱恩耀賁泉扉<lb/>
　　　故宣徽惠穆公挽詞二首<hi>公弼</hi>
奕世韋平族經時管葛才蒼生方仰望大厦忽傾頺不<lb/>
憗皇情悼如仁士論哀涇山赴真宅應見國僑來<lb/>
蚤預朋從談燕熟晚陪樞筦歳時多心如金石堅無改<lb/>
<pb n="KR4d0061_WYG_008-4b"/>
聲似塤箎久更和丹鳯臨池猶未浴白駒逢隙已先過<lb/>
相門餘慶簮纓盛繼述皆同穀與難<lb/>
　　　故尚書懿敏王公挽詞二首<hi>素</hi>
盛徳三槐舊論交二紀深帝聰聞曵履人望在為霖沒<lb/>
世猶齎志時康未稱心孤懷傷殄瘁清淚滿衣襟<lb/>
上臺三品位非輕祕殿論思職更清頻倚壯猷為屏翰<lb/>
合從僉議秉鈞衡頺然處順君無怛痛矣懷賢我有情<lb/>
不獨九原埋寳玉人琴從此絶遺聲<lb/>
<pb n="KR4d0061_WYG_008-5a"/>
　　　尚書令魏國忠憲韓公挽詞三首<lb/>
三朝光輔致昇平九叙咸熙入頌聲獨運鴻鈞成大業<lb/>
親扶英主繼重明聖賢自昔推同徳忠獻于今重易名<lb/>
清廟已聞從配饗哀榮不獨在佳城<hi>勅使䕶𦵏特營石室</hi>
平生投分比金蘭莫逆論心最歳寒唱第楓宸陪驥尾<lb/>
秉鈞槐府并貂冠潘楊事契常脩睦相魏親隣正講歡<lb/>
冰井臺邉星隕後<hi>公薨之前夕大星殞于府第</hi>百身何贖但汍瀾<hi>時留</hi>
<hi>守魏都韓守相州</hi>
<pb n="KR4d0061_WYG_008-5b"/>
出入三朝共周旋四紀同論交最知我經世獨推公觀<lb/>
水驚川逰升堂失棟隆悲懷與聲淚逺寄紼謳中<lb/>
　　　中書令魯國宣靖魯公挽詞<hi>公亮四首</hi>
三朝輔翊秉鴻鈞功在旂常澤在民黄石授來為帝傅<lb/>
赤松逰去保天真達生優享髙年福出世輕遺大夢身<lb/>
自古陘山多吉宅國僑裴令繼芳塵<lb/>
二府陪逰垂二紀服公哲範每思齊留心舊典皆馴致<lb/>
從事新書悉順稽言發清風常穆若心停止水更淵兮<lb/>
<pb n="KR4d0061_WYG_008-6a"/>
先朝付囑非無謂必為其仁在放麑<lb/>
龜䝉啟土世傳榮猶倚耆英作政卿及見伯禽親拜後<lb/>
方知遺愛在元成<lb/>
穆穆罷朝嗟不憗衝衝停布歎如仁生芻絮酒難親致<lb/>
薤曲書成淚濕巾<lb/>
　　　王太師挽詞<hi>珪二首</hi>
賢書早入英雄彀冠歳髙馳賈馬聲一紀玉堂司大筆<lb/>
兩朝金鼎主和羹天邉遽失騎箕象川上猶思用檝名<lb/>
<pb n="KR4d0061_WYG_008-6b"/>
欲識聖恩優異處宻章重疊賁佳城<lb/>
去春解組遂西征曽辱都門出餞行席上詩成光退跡<lb/>
尊中酒滿叙離情經年方歎音容隔此日俄驚柱石傾<lb/>
羸老不能親引紼臨風洒淚濕襟纓<lb/>
　　　司馬温公挽詞<hi>四首</hi>
莫逆論交司馬丈君心知我我知君同謀同道殊無間<lb/>
一死一生今遂分八十衰翁如槁木一千餘日是殘曛<lb/>
前途若有相逢處尚以英靈解世紛<hi>公賫志以歿猶不忘利澤生民心在</hi>
<pb n="KR4d0061_WYG_008-7a"/>
<hi>王室</hi>
留滯周南十五年成書奏牘過三千東山方起為霖雨<lb/>
大厦俄傾歎逝川宻有忠言如藥石别如優禮賜貂蟬<lb/>
兩宫痛悼皆臨奠秪為臯䕫志未宣<lb/>
昔有鄉賢陽道州亦聞比近有松楸新阡便合開三徑<lb/>
同氣相求好並逰<lb/>
傅巖舊蹟今猶在兼與安平祖廟隣賢相裔孫還卜宅<lb/>
先疇吉土是歸真<lb/>
<pb n="KR4d0061_WYG_008-7b"/>
　　　司馬贈太傅康國韓公挽詞三首<hi>綘</hi>
朝路相從三紀餘更陪國論對鈞樞康時逺術推賢業<lb/>
造膝嘉猷恊帝俞盤結方資庖刅解旱乾猶望傳霖蘇<lb/>
寢門遽有人琴歎老伴凋零道轉孤<lb/>
洛城曽與公相别已為人生老别難今作紼謳成永訣<lb/>
滿襟悲淚轉汍瀾<hi>别此三年公赴北都餞于上東門愚嘗有詩云尊前不制淚汍瀾大底人</hi>
<hi>情老别難之句</hi>
西豪居在許東偏丹旐遥遥過許田欲問相君真宅處<lb/>
<pb n="KR4d0061_WYG_008-8a"/>
髙平吉地是新阡<hi>公家始卜𦵏地問于野人此是吉地吉乃野人之名</hi>
　　　中書侍郎傅公挽詞<hi>堯俞三首</hi>
友㑹朋從二紀餘金蘭投分更無殊鳯池晩接經邦論<lb/>
龍陛晨陪歩武趨起副民瞻方倚頼用為霖雨待昭蘇<lb/>
如何奄忽公先逝自歎靈光老益孤<lb/>
賢業雖長命不融從來此恨古今同為霖作礪君家事<lb/>
未盡舒張數已窮<lb/>
常愛龍潭龜島上移床醉卧緑髯中茂林修竹皆如舊<lb/>
<pb n="KR4d0061_WYG_008-8b"/>
惟歎人琴遂一空<hi>昔與欽之飲于濟上泉石之間有小島如龜形令植碧莎如緑髯然</hi>
　　　致政仲損工部哀詞二首<lb/>
自昔朋逰今五紀斷金連璧附英翹學通經史䝉三益<lb/>
心類松筠見久要白首郎潜甘寂寞清時吏隠甚逍遥<lb/>
年逾九九誠無慊惟歎人亡與道消<lb/>
金蘭取友務端良仲損扵余極久長蚤歳傾懷論管鮑<lb/>
晩年修好結潘陽人琴忽起芝焚歎簫鼓俄隨薤挽傷<lb/>
不到寢門親一慟臨風老淚獨浪浪<lb/>
<pb n="KR4d0061_WYG_008-9a"/>
　　　太尉韓國文忠富公哀詞<hi>弼</hi>
蚤擅才名重天資徳望崇大勲縁定策羙利在和戎一<lb/>
代推人傑三朝倚棟隆音容雖已矣永譽更無窮<lb/>
鼂董經邦策臯䕫濟世賢頻堅挂冠請未及從心年早<lb/>
遂赤松伴晩叅黄蘗禪懸車垂一紀築室冠山川瀟洒<lb/>
心中相優㳺地上仙尊榮兼夀考五福在公全<lb/>
我愧才無取公常問不能白麻曽並命黄閣遂同升調<lb/>
爕彛倫叙將明庶績凝如仁今奄忽昭代失良肱<lb/>
<pb n="KR4d0061_WYG_008-9b"/>
去年春作耆英㑹一坐簮紳仰典刑今日共嗟天不憗<lb/>
惟瞻英範在丹青<lb/>
達觀定知無怛化常情未免愴離魂卭山土厚雖埋玉<lb/>
遺烈餘芬萬古存<lb/>
　　　故太師開府王公挽詞<hi>君貺</hi>太子太師<lb/>
早歳馳聲猶未冠錦標獨得冠詞林四朝出處身名泰<lb/>
五紀㳺從事契深<hi>天聖中予與君貺同應科舉</hi>居守北郊依舊徳退<lb/>
休西洛負初心白龍泉畔青烏兆引紼悲謳淚滿襟<hi>熙寧</hi>
<pb n="KR4d0061_WYG_008-10a"/>
<hi>中君貺守洛留余㑹飲於雙桂樓親作沁園春曲詞相屬有華髪青雲之句</hi>
昔年過洛赴三城華髪青雲叙故情今日人琴俱已矣<lb/>
猶傳樂府沁園聲<lb/>
天聖年中始得朋後陪孟洛兩交承<hi>此亦君貺歌詞所及之意</hi>追思<lb/>
往事渾如夢老淚如傾自不勝<hi>後已北都交印</hi>
前歳公圖歸洛中待君同賞狀元紅人間萬事難如意<lb/>
湏把興亡付壞空<hi>君貺久思歸洛余嘗有詩寄之云公乎早歸來莫負花前約同賞狀元紅</hi>
<hi>更看劉師閤</hi>
<pb n="KR4d0061_WYG_008-10b"/>
　　　楚正議<hi>建中</hi>挽詩三章<hi>元祐五年九月</hi>
出處交逰五十春洛城晩歳卜親隣東齋錦襻清談處<lb/>
今日重來淚滿襟<lb/>
大抵神存體不留萬安山下宅松楸平生燕集歌懽友<lb/>
伯夀應同泉下㳺<hi>正叙新阡與伯夀隣</hi>
每讀龜書洪範萹人間五福是髙年公年九九雖無慊<lb/>
散盡耆英我屹然<lb/>
　潞公文集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷二十一</head>
    <p>
<pb n="KR4d0061_WYG_021-1a"/>
欽定四庫全書<lb/>
　潞公文集卷二十一　　　宋　文彦博　撰<lb/>
　　奏議<lb/>
　　　論臺官言西府事<hi>熈寧五年</hi>
臣等以臺官上言黨庇密院吏人任逺及稱樞密使副<lb/>
與任逺相知又引姚崇只為庇一吏人罷相今已面奏<lb/>
臣等以材薄體輕頻致御史論奏更難以冒處樞要乞<lb/>
便歸西府杜門待罪今䝉聖慈特降中使傳宣各令便<lb/>
<pb n="KR4d0061_WYG_021-1b"/>
歸院供職臣等内訟實難便赴密院伏望聖慈早賜罷<lb/>
免臣等不任惶懼候命之至<lb/>
　　　第二<lb/>
臣伏䝉聖慈降中使促令歸院供職臣與呉充等已具<lb/>
劄子奏乞蚤賜罷免今䝉再降中使傳宣便令歸院縁<lb/>
臣所被臺章所言深切謂如姚崇尚從罷相即臣之望<lb/>
輕徳薄固難冒處機軸伏望聖明照察祗罷免臣庶幾<lb/>
協中外之議臣無任惶懼俟命之至<lb/>
<pb n="KR4d0061_WYG_021-2a"/>
　　　第三<lb/>
臣以臺官奏論樞密院事與吳充等並各待罪府第所<lb/>
有本院印兩次送納中書逐次各令送納囘續䝉差中<lb/>
使押印付臣收管縁臣與吳充等見待罪俟命所有樞<lb/>
密院印伏望聖慈令中書收管候進止<lb/>
　　　第四<lb/>
臣等累違聖㫖不即赴院然事有不可須至陳論今臺<lb/>
官言樞密使副黨庇吏人又與之相知漏泄上語此非<lb/>
<pb n="KR4d0061_WYG_021-2b"/>
人臣所可為况於備位二府者乎若二府大臣有此便<lb/>
當伏兩觀之誅豈可更處此位如臺官誣罔自繫聖斷<lb/>
二者含糊不决苟且取容不惟四方觀聴謂臣等為何<lb/>
人實亦上累聖徳早來文字並已囘納乞以臺官章疏<lb/>
付之有司明辨黒白然後正臣等違命之罪惟陛下幸<lb/>
察臣等無任驚惶待罪激切屏營之至取進止<lb/>
　　　第五<lb/>
臣等累具奏聞見居家待罪不敢入院所有密院印及<lb/>
<pb n="KR4d0061_WYG_021-3a"/>
公事檢會國朝會要大中祥符七年命宰臣向敏中權<lb/>
發遣樞密宣徽院公事時王欽若陳堯叟馬知節皆罷<lb/>
冦準未謝故也自後若樞密皆罷即命官權掌如此例<lb/>
今欲乞聖慈早賜指揮取進止<lb/>
　　　第六<lb/>
臣等以待罪西府奏乞送樞密院印於中書及檢祥符<lb/>
中向敏中故事權發遣樞密院公事未䝉指揮適又准<lb/>
李舜舉傳宣令今日且西府發遣文字來日入見臣等<lb/>
<pb n="KR4d0061_WYG_021-3b"/>
以中書未肯收印實懼住滯急速文字或有悞事臣等<lb/>
已遵稟聖㫖今日且於西府發遣急速文字容臣等來<lb/>
日入對天顔口陳誠懇乞遂前請謹具奏聞<lb/>
　　　第七<lb/>
臣等早來面陳誠懇乞遂前請伏䝉宣諭盡賜照察兼<lb/>
聞徳音已令開封府推究任逺取受及試補第充帖房<lb/>
事其餘所言並無實跡更不施行縁臣等今來待罪本<lb/>
為臺官樞密使副與任逺言語往還及泄漏上語只乞<lb/>
<pb n="KR4d0061_WYG_021-4a"/>
辨明虛實今乃聞先罷臺官而臣等所乞辨明事節却<lb/>
未䝉施行於理未安欲乞聖慈盡以臺官所言付開封<lb/>
府依公根究臣等不敢固違聖㫖今且在樞密院發遣<lb/>
急速文字伏乞早賜免罷以厭公議<lb/>
　　　奏西府記事<hi>熈寜五年</hi>
樞密院據將作監申狀西府石記乞早賜指揮建立臣<lb/>
勘會自去年七月中曽面奏為西府記中有義理未安<lb/>
似非陛下所以優奬二府之本意乞令少加删改畧使<lb/>
<pb n="KR4d0061_WYG_021-4b"/>
平直則傳之永久彰陛下恩禮之厚為輔臣待遇之榮<lb/>
即時䝉聖慈留下記本自後兩次䝉宣諭令陳繹自改<lb/>
至今半嵗有餘而繹終不奉詔刋改今來將作監再申<lb/>
乞又縁累奉詔㫖已令陳繹自改臣未敢輒便建立碑<lb/>
石必是陳繹堅執不移又慮聖慈重於改作則乞候過<lb/>
今夏令將作監立伏候聖㫖<lb/>
　　　論監牧事<hi>熈寧五年</hi>
臣聞國之大事在祀與戎戎事之中馬政為重河南諸<lb/>
<pb n="KR4d0061_WYG_021-5a"/>
監所入尚少漸増地利亦可自充如此則仰給度支者<lb/>
不多所收馬課亦不少大率草馬二萬嵗收六騍為駒<lb/>
一萬二千三嵗之中若失其半猶得六千疋駑良相參<lb/>
疋直十五千是嵗獲九萬貫此就小計之所得不少矣<lb/>
今若取一時浮淺之議則廢之甚易他時却欲復祖宗<lb/>
之制則興之甚難坊監廏庫棚庌井泉官廨營房七八<lb/>
十年經營成就若廢罷之後蕩然一空却欲復之功費<lb/>
愈大如向時廢罷茶法自後議欲復故而園户彫殘塲<lb/>
<pb n="KR4d0061_WYG_021-5b"/>
屋破壊言者雖衆竟不能復必若采廢置之言即乞委<lb/>
詳練故典素知馬政臣僚博求利害而審處之利百則<lb/>
變乃無後悔臣縂領國馬於今八年雖未及蕃息而頗<lb/>
究利害伏望聖慈裁察付外施行伏候勅㫖<lb/>
　　　　東平監天僖年曾廢未幾復置枉有費勞葢<lb/>
　　　　東平監地美且廣大名兩監遇水旱却寄牧<lb/>
　　　　東平棚庌甚寛冠絶諸監今聞首議廢東平<lb/>
　　　　監東平既廢即大名兩監必難以存乞慎其<lb/>
<pb n="KR4d0061_WYG_021-6a"/>
　　　　始兼近覩蔡天申奏乞减河南牧地召人租<lb/>
　　　　佃亦乞祇令河南牧使相度寛剰之田召人<lb/>
　　　　租佃牧課自贍免從度支供給<lb/>
　　　又貼黄<lb/>
必若賦田與民俾出租利主事建言者務欲成就勞績<lb/>
先以賞罰驅之不問地之肥瘠民之願否悉使召佃出<lb/>
租時下便得酧奬不數年間租佃之户或退或逃或以<lb/>
災傷為名嵗嵗巳閤如嘉祐中并代路散租收地事可<lb/>
<pb n="KR4d0061_WYG_021-6b"/>
驗覆今來均租之官須滿三年而課入如額者方得行<lb/>
賞即賞不濫矣<lb/>
　　　又貼黄<lb/>
葢近時言事者率務更張各有趨向不慮後害後雖有<lb/>
害或文過飾詐或依倚營捄責亦勿及伏乞睿明照察<lb/>
　　　對聖問<lb/>
臣昨因登對聖問為故王尭臣之子同老進狀陳述其<lb/>
父至和三年為參知政事日與仁宗前曾與臣等乞立<lb/>
<pb n="KR4d0061_WYG_021-7a"/>
英宗皇帝為嗣謂臣必知其詳臣即時畧記憶當時大<lb/>
概上奏續聖㫖令臣作一文字述當時事實進呈者臣<lb/>
記至和三年正月六日仁廟服藥罷朝兩月餘是時以<lb/>
根本未立中外人情未安四月初仁宗聖體康寧始復<lb/>
御殿中書輔臣願念正二月中禁中侍藥憂慮百端堯<lb/>
臣乃與臣及劉沆富弼切議曰方今朝廷根本不可不<lb/>
早定以安人心時亦不暇與樞密院同謀亦不敢顯言<lb/>
臣以堯臣久居禁近多知朝廷事因謂之曰必得賢嗣<lb/>
<pb n="KR4d0061_WYG_021-7b"/>
以厭人心堯臣曰豈不知養育於宮中者耶臣應之曰<lb/>
久在外任殊未悉宗室間事所謂育於宮中者外亦傳<lb/>
之甚著而賢得非以實為名者兼臣不敢顯言以指書<lb/>
於案堯臣復以指書案作闕下貫字臣等各言無易此<lb/>
矣至上前復奏得請此大事不可如常例退殿廬令堂<lb/>
吏書聖㫖劉沆曰沆欲袖紙筆於上前親書翼日於垂<lb/>
拱殿呈進一兩件常程文字臣等四人共奏春中仁廟<lb/>
服藥時事中外人情非常憂恐葢為儲副未立乃引西<lb/>
<pb n="KR4d0061_WYG_021-8a"/>
漢故事人主初即位建儲今當以時立嗣以固根本臣<lb/>
等既叨輔相之重當任社稷之大計也乞賜開納時仁<lb/>
宗淵黙寡言而欣然嘉奬曰知卿等盡忠然大事朕更<lb/>
熟思之臣等恐遷延不决乃再三論奏曰知臣莫若君<lb/>
知子莫若父料此重事陛下必素垂意兼常選賢者育<lb/>
於宮中計無易此<hi>臣等不敢斥名欲仁宗自言之</hi>仁宗雖淵黙而首肯<lb/>
之臣等拜賀且謝乞明諭聖㫖尭臣之語尤激切仁宗<lb/>
曰既是大事未可輕出翌日當盡議時五月恐聖體熱<lb/>
<pb n="KR4d0061_WYG_021-8b"/>
仁宗初康復旰不便内侍盡前臣等且退是日晚臣等<lb/>
再聚議為翌日必得㫖且謂尭臣久居禁林敏於文詔<lb/>
請堯臣密作詔意欲進呈施行堯臣然之云歸第乃密<lb/>
草詔意然未及示臣等曰此詔意尭臣不敢示人既登<lb/>
對復申前請如昨日之語時臣在御榻之左弼次之沆<lb/>
在右堯臣次之堯臣越次而奏曰願陛下早定此議付<lb/>
外施行仁宗曰朕意既已定矣卿等無憂臣等既得此<lb/>
意㫖謂無疑矣時亦旰遂退是年八月臣等因樞密院<lb/>
<pb n="KR4d0061_WYG_021-9a"/>
闕官議於上前乞召韓琦充樞密使葢以琦忠義必能<lb/>
當重事仁宗可之自後繼有議論未幾臣得請判河南尭<lb/>
臣尋卒搢紳間多知其忠於國計臣所記憶當日之事<lb/>
大概如此今䝉聖問令臣條列之猶恐遺忘謹具進呈<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_021-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷二十一<lb/>
</p>
<p>
</p>
  </div>
</body>
</text>
</TEI>
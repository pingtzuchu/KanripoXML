<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻四十</head>
    <p>
<pb n="KR4d0061_WYG_040-1a"/>
欽定四庫全書<lb/>
　潞公文集巻四十　　　　宋　文彦博　撰<lb/>
　　舉官<lb/>
　　　舉胡宗炎<lb/>
臣向于元豐七年内曽奏舉朝散郎將作監丞胡宗炎<lb/>
名臣之後詞學登科乞朝廷特賜陞擢至今未䝉收採<lb/>
本人今已年滿得替向在本監累經朝廷大功役均節<lb/>
材料宣力甚多偹見勞能伏望聖慈特除充省府官任<lb/>
<pb n="KR4d0061_WYG_040-1b"/>
使取進止<lb/>
　　　舉温俊乂<hi>元祐二年十一月</hi>
臣切見朝請郎前監左藏庫温俊乂亷勤公幹昨監國<lb/>
帑不避衆怨舉行積弊但以孤立人鮮知之伏望聖慈<lb/>
令三省檢其履歴特賜陞擢任使<lb/>
　　　舉宋匪躬<lb/>
臣切見承議郎宋匪躬名臣之後能世其家博學多聞<lb/>
習知典故伏望聖慈令三省詳其家世并所履歴特除<lb/>
<pb n="KR4d0061_WYG_040-2a"/>
秘書省校書或檢討之任<lb/>
　　　舉王欽臣<hi>元祐元年九月二日</hi>
臣勘㑹太僕寺近准朝㫖通領外監牧司依舊郡牧司<lb/>
職事本寺少卿高遵惠近日丁憂只有少卿李周一員<lb/>
差往諸路相度見闕長貳管勾寺事切見工部郎中王<lb/>
欽臣曽任郡牧判官并提舉陜西買馬又充駕部郎中<lb/>
練習馬政欲乞差充太僕少卿填高遵惠闕縁本人曽<lb/>
任陜西轉運副使兩任省郎資序已深兼其人素有文<lb/>
<pb n="KR4d0061_WYG_040-2b"/>
學仍乞除一舘閣職名充上件職事官庶目下便有正<lb/>
官修復馬政取進止<lb/>
　　　又<hi>九月七日</hi>
臣近以太僕寺闕官總領内外監牧事奏乞差官填闕<lb/>
直累日明堂大禮齋祠中未奉聖㫖今來本寺即目闕<lb/>
官治事欲乞檢㑹臣前奏早賜處分取進止<lb/>
　所有初二日奏劄子恐齋祠中未經聖覽今更别繳<lb/>
　進呈<lb/>
<pb n="KR4d0061_WYG_040-3a"/>
　　　舉楚建中等<lb/>
臣昨在西京䝉聖恩差勾當内東門梁惟簡齎賜臣手<lb/>
詔曲有諮詢臣勉竭愚慮上對仍詢及臣之所知賢才<lb/>
亟當論薦用副揀求臣當時粗舉三人應詔以乆在外<lb/>
藩後來新進少所知識容臣博訪續具奏陳臣今早延<lb/>
和殿進對䝉聖㫖更有薦論令進入文字來今有續具<lb/>
在外臣僚皆是已試有効可以因其所能而任之伏乞<lb/>
聖明更賜采察<lb/>
<pb n="KR4d0061_WYG_040-3b"/>
　一正議大夫天章閣待制致仕楚建中雖年逾七十<lb/>
　　精力強明累任重路轉運使及三司判官副使環<lb/>
　　慶真定路經畧安撫使在京主判劇司皆有風績<lb/>
　一中散大夫直龍圖閣知滄州李之純累任轉運使<lb/>
　　忠厚淳正頗有時譽<lb/>
　一河北提㸃刑獄唐義問中正有守恬于進趍頗有<lb/>
　　學識善議論通時務<lb/>
　一知秦州直龍圖范育曽為言事官頗有學識議論<lb/>
<pb n="KR4d0061_WYG_040-4a"/>
　　不屈<lb/>
　一河北轉運判官杜純堅正有守累以公事黜降衆<lb/>
　　謂理直終不自明縉紳多稱之<lb/>
　一知懐州朝散郎黄景學行敦篤有古儒士之風可<lb/>
　　偹勤講之職<lb/>
　右謹具奏聞謹奏<lb/>
　　　又<lb/>
臣于去年六月中曽入劄子應詔續舉官六員今聞多<lb/>
<pb n="KR4d0061_WYG_040-4b"/>
已施行内一員前知懐州黄景未見施行問得中書言<lb/>
未見文字切慮遺墜不達輙敢録元劄子進呈其黄景<lb/>
伏望聖慈采察特賜擢用取進止<lb/>
　今早已曽面奏奉聖㫖令别進劄子<lb/>
　　　舉杜訢等<hi>元祐二年二月</hi>
臣伏以近者奨恬退之士抑躁競之風竊見衞尉少卿<lb/>
杜訢賢相之後能世其家乆歴省府之任素有老成之<lb/>
稱太僕少卿李周恬靜有守當官不撓向為監司以直<lb/>
<pb n="KR4d0061_WYG_040-5a"/>
道被黜乆安閑職宣徳郎楊國寳安貧守道恬于仕進<lb/>
器識深逺才力有餘雖近除太常博士未盡其才試太<lb/>
學博士吕太臨強學篤行有古儒之風杜門十年以講<lb/>
學自樂經術通明聞譽夙著雖䝉召寘太學以親嫌未<lb/>
極其用已上四人伏乞特賜擢任取進止<lb/>
　　　舉唐義問<hi>元祐二年五月</hi>
臣切聞就差河東轉運使副唐義問知荆南縁荆南帶<lb/>
湖北一路都兵鈐兼統押近畍蠻夷地望重于河南又<lb/>
<pb n="KR4d0061_WYG_040-5b"/>
聞廣西蠻人潜結荆湖兩路蠻酋作過極要彈壓今來<lb/>
唐義問只以近下散官知荆南慮事體不重兼近有謝<lb/>
麟自知邠州移知潭州帶直秘閣葉均以秘書少監知<lb/>
荆南帶直龍圖閣從來體例甚多伏乞朝廷特與檢㑹<lb/>
諸例令唐義問兼帶舘閣職名知荆南所貴夷夏稱呼<lb/>
有所増重方面事體取進止<lb/>
　　　舉張守約<hi>元祐三年五月</hi>
臣切見東上閣門使鄜延路馬步軍副總管張守約累<lb/>
<pb n="KR4d0061_WYG_040-6a"/>
經陜西任使熟知邊事深曉兵政但以忠勤孤直進身<lb/>
不苟今雖年過七十精力甚強而官止横行使額欲望<lb/>
朝廷察其人材履歴特賜擢充正任以奨乆勞<lb/>
　　　舉邢佐臣<lb/>
臣切見左藏庫副使定州路鈐轄邢佐臣累經河北河<lb/>
東任使深曉邊事熟諳軍政頗以忠義自任不苟求進<lb/>
今年過七十精力強明尚淹諸司副使伏望朝廷察其<lb/>
履歴人材擢充正使兼帶遥郡以奨忠義<lb/>
<pb n="KR4d0061_WYG_040-6b"/>
　　　舉包綬<hi>元祐三年十月二十七日</hi>
臣切見故樞宻副使包拯身偹忠孝秉節清勁直道立<lb/>
朝中外嚴憚先帝以其徳望之重擢為輔臣未盡其才<lb/>
不乆薨謝舉朝痛惜之今其子綬見任宣義郎僉書濠<lb/>
州判官能世其家恬靜自守不苟求進士人稱之臣伏<lb/>
見近奨用劉敦夫吕由誠皆以其父吕誨劉庠之故如<lb/>
包拯之後惟綬一身孤立不倚臣以謂宜䝉奨擢以旌<lb/>
名臣之後取進止<lb/>
<pb n="KR4d0061_WYG_040-7a"/>
　　　舉張雲卿<lb/>
臣切見蔡州真陽縣尉張雲卿素有學行清介自守安<lb/>
貧守道未嘗苟求應進士舉晩霑一命士人惜之兼雲<lb/>
卿通經博古欲望特除一西京學官必能表帥諸生亦<lb/>
可敦勸薄俗取進止<lb/>
　　　舉尹復湊<hi>元祐四年</hi>
臣切見同五經出身尹復湊素有郷行頗深儒學累有<lb/>
公卿薦論及䝉朝廷旌賁前歳科塲本州又以經明行<lb/>
<pb n="KR4d0061_WYG_040-7b"/>
修薦其二人于朝廷去年復湊殿試為第一名其弟復<lb/>
性充第二名今又聞本路監司奏復湊乞充宣聖廟教<lb/>
授闕考其行實極稱其任伏望聖慈特賜依奏充庶使<lb/>
闡揚鄒魯之素風欽承周孔之聖教取進止<lb/>
　<lb/>
　<lb/>
　<lb/>
　潞公文集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷十六</head>
    <p>
<pb n="KR4d0061_WYG_016-1a"/>
欽定四庫全書<lb/>
　潞公文集卷十六　　　　宋　文彦博　撰<lb/>
　　奏議<lb/>
　　　乞知縣縣令不得閑慢公事差出<hi>慶厯八年</hi>
縣令為親民重任舊制不許差出葢慮妨闕政事近嵗<lb/>
以來諸路職司官多是將閑慢公事託以為名差遣出<lb/>
入頗妨本縣民政大抵皆是自便私故或即避見本任<lb/>
繁難朝廷累有約束未絶其弊倖臣欲乞今後知縣縣<lb/>
<pb n="KR4d0061_WYG_016-1b"/>
令除許差推勘重難刑獄及應副軍期差使或權知繁<lb/>
劇郡縣外更不得以閑慢公事差出仍令今後凡差出<lb/>
知縣縣令並須依舊例具事由奏知如差訖不奏或依<lb/>
前以閑慢公事差出知縣縣令其所差職司官吏並從<lb/>
違制分數定罪被差之官亦行㫁罰所貴縣務别無妨<lb/>
闕民政得以修舉取進止<lb/>
　　　　此事最闗民政承前雖有約束終未絶其弊<lb/>
　　　　今乞嚴行指揮<lb/>
<pb n="KR4d0061_WYG_016-2a"/>
　　　仁宗皇帝賜手詔<hi>皇祐元年</hi>
朕據宸極之尊託億兆之上懋謹盈成之戒豈忘勵翼<lb/>
之懐然而監於猷為未臻古治動於精祲靡致善祥比<lb/>
來星文屢有謫見夙夜思省匪敢寧居葢慮徳政闕修<lb/>
刑賞差濫人有寃滯而無控雪之路民已匱困而無寛<lb/>
恤之實官局具設而職務或弛典章備存而綱紀不振<lb/>
科役煩重肆成暴刻軍政簡惰莫為經制教令輕出有<lb/>
所未安賢智在下遺而弗舉姦倖妄求而不抑惠澤旋<lb/>
<pb n="KR4d0061_WYG_016-2b"/>
壅而不流有一於兹足戾和氣朕深惟廟社之重祇荷<lb/>
祖宗之承欽畏天命詢勅人事嘉與近輔交修儆闕庶<lb/>
答靈戒以底休平宜令中書門下樞宻院將此十二條<lb/>
於軍國庶務中推求實事有合更張振舉者宻具條上<lb/>
朕當悉心詳究即議施行咨爾股肱咸體予意<lb/>
　　　答御札手詔<hi>皇祐元年</hi>
臣等各以非才忝居大任不能禆輔聖政爕和隂陽以<lb/>
致星文屢有變異下飾人事上貽聖憂陛下曲示包容<lb/>
<pb n="KR4d0061_WYG_016-3a"/>
未賜罷免責以來効使之極言詔㫖丁寧睿思寛大跪<lb/>
受伏讀兢慚失圖恭以陛下堯舜用心禹湯罪已欽若<lb/>
天戒增修聖政弭災召和宜集休應聖詔曰徳政闕修<lb/>
刑賞差濫臣以謂刑不為貴近而屈賞不可僥倖而求<lb/>
則無差濫矣刑賞不濫則徳政自修又曰人有寃滯而<lb/>
無控雪之路民已匱乏而無寛恤之實臣以謂人有寃<lb/>
滯必由郡縣及按察之司節級陳訴若猶未伸又許披<lb/>
鼔撾訴固無壅遏之理然更須州郡官吏常得其人為<lb/>
<pb n="KR4d0061_WYG_016-3b"/>
之伸理則民絶寃滯矣今冗費無藝國用窘乏故嵗一<lb/>
不登下民艱食雖欲恤之而力不足也若减不急之務<lb/>
罷無功之賞及兵藉官吏之浮冗者稍澄汰之則庶幾<lb/>
國用不乏則可以有恤民之實矣又曰官局具設而職<lb/>
務或弛典章備存而綱紀不振臣以謂為官擇人不使<lb/>
僥倖者求而得之久於其任考其殿最而升黜之無使<lb/>
屢遷速易不為苟簡之政則職務焉敢廢弛祖宗之法<lb/>
備在典册舉而行之似若甚易但不為權倖所撓則為<lb/>
<pb n="KR4d0061_WYG_016-4a"/>
至難苟上下一意守兹典章堅如金石行此號令信如<lb/>
四時則綱紀振矣又曰科役煩重肆成暴刻軍政簡惰<lb/>
而莫為經制臣以謂前之所陳减不急之務罷無功之<lb/>
賞澄汰兵吏之冗則國用不乏國用不乏則可以省科<lb/>
役之煩重州郡官吏常得其人雖有科役亦不至於暴<lb/>
刻矣慎擇將帥稍假威權撫馭士卒不務姑息勿使貴<lb/>
臣驕將撓於其間則軍政自肅而有經制矣又曰教令<lb/>
輕出有所未安賢智在下遺而勿舉臣以謂令出惟行<lb/>
<pb n="KR4d0061_WYG_016-4b"/>
慎乎始出出而不慎故行之未安近年以來兹弊頗甚<lb/>
由議臣輕建言而須必行行之無效而終無責或雖有<lb/>
嘉謀而事無近效人之多言横為沮議朝廷不能持之<lb/>
故多中變條其事狀此類尤繁舉賢任官宰相之職宰<lb/>
相不能悉知其人但當慎擇䑓省長官及州縣大吏使<lb/>
如近制各舉所知庶幾無遺才矣又曰姦倖妄求而不<lb/>
抑此正今之所患臣等繼日議之矣又曰惠旋壅而不<lb/>
流臣以謂朝廷推恩靡不下究然恐郡縣之吏不稱朝<lb/>
<pb n="KR4d0061_WYG_016-5a"/>
廷之意或逋負之物合除而未除流竄之人可釋而未<lb/>
釋如此類者更宜申明聖詔曰將此十二條於軍國庶<lb/>
務中推求實事有合更張振舉者宻具條上朕當悉心<lb/>
詳究即議施行有以見陛下求治之心勤切之至所恨<lb/>
臣等空疎不能上副好問雖然敢不罄竭愚短粗有所<lb/>
禆然今所陳乃其大畧葢慮繁詞終成虚語徒煩睿覽<lb/>
無補大猷臣等欲將十二條事舉一兩條細述合更張<lb/>
振舉事件逐時面奏委曲敷陳所兾言之必行行之必<lb/>
<pb n="KR4d0061_WYG_016-5b"/>
當斯亦舜禹臯陶吁謨都俞之義也臣等不勝區區聖<lb/>
詔曰徳政闕修刑賞差濫臣等近奏以為刑不為貴近<lb/>
所屈賞不為僥倖所求則無濫矣臣等請畧舉一端如<lb/>
往年蘇舜欽劉巽以進奏院賽神輒用官錢即皆坐除<lb/>
名去年曽奭宋永宗賽神亦用官錢其罰當與舜欽輩<lb/>
均而曾奭等止停見任近日史昭文以不覺察手下人<lb/>
吏取受稍塲錢物衝替未得與差遣尋有監稍塲官閻<lb/>
繼隆等却為昭文所發亦是不覺察専典取受一例衝<lb/>
<pb n="KR4d0061_WYG_016-6a"/>
替而昭文即時却與差遣其同事馮經亦連茹牽復而<lb/>
繼隆等衝替如故此葢昭文曽奭輩以親近而從輕罰<lb/>
舜欽繼隆等以疎遠而受重責又去年親事官作過皇<lb/>
城司官吏當坐重責然皆是近臣貴戚止於降秩補外<lb/>
才逾年即皆復職或更遷官往年張沔以保州及李敡<lb/>
事降黜數經大赦至今未復舊職言體則皇城司事為<lb/>
重議罪則張沔等輩為輕升擢廢棄理似未均不惟刑<lb/>
罰失平實恐貴倖壊法臣等以謂今後用法理當振舉<lb/>
<pb n="KR4d0061_WYG_016-6b"/>
更務均平賞典之濫則如近日司天監周琮李用晦止<lb/>
以選課日辰便乞轉官任子醫官别無勞績妄乞額外<lb/>
轉遷如馮琦潘象蘓惟和沈遇明之輩賴陛下聖㫁皆<lb/>
與裁抑然未悉如先朝之制及前後條貫更欲申明遵<lb/>
守聖詔曰人有寃滯而無控雪之路臣等謂人有寃滯<lb/>
必由郡縣按察之官節級陳訴若未申雪又許檢鼔院<lb/>
撾訴計無壅遏之理今欲更敇約轉運司提刑司凡有<lb/>
理許並令仔細究詳如事理稍渉寃枉即選官就近覆<lb/>
<pb n="KR4d0061_WYG_016-7a"/>
勘勿令煩擾淹延免致貧窮無資不能詣闕者抑而無<lb/>
告聖詔曰民巳用匱而無寛恤之實又曰科役煩重肆<lb/>
成暴刻臣等以謂國用窘則科役煩科役煩則民困匱<lb/>
民力既困國用自乏雖欲恤民不可得已臣等請言其<lb/>
國用窘乏之由恭惟祖宗以來置兵與吏及賞賚賜予<lb/>
皆有定制量入以出故財不屈乏自康定用兵之後添<lb/>
募新兵幾四十萬數年以來雖逃亡减廢之外猶不减<lb/>
三十餘萬毎嵗所費衣粮錢物等共約三千萬貫匹兩<lb/>
<pb n="KR4d0061_WYG_016-7b"/>
石束賞賚之數不在焉兼自慶厯二年後來添給二虜<lb/>
金帛每嵗共四十餘萬匹両加以頻遭水旱復除租賦<lb/>
則國用不得不窘故國用窘則科役煩科役煩則民力<lb/>
困今將恤民之困窮寛民之科役正在省冗費而已省<lb/>
冗費之大者在减冗兵臣等巳甞奏述欲於今冬别立<lb/>
㨂兵之格宻降付逐路轉運使俟至春首依常年例計<lb/>
㑹帥臣同共依新格擇選老弱以减冗費其次則罷不<lb/>
急之土木停無功之賜予抑僥倖之求請省員外之冗<lb/>
<pb n="KR4d0061_WYG_016-8a"/>
官衣服用度務從敦質多方節約諸事簡儉年嵗之間<lb/>
漸期足用國用既足則科役不煩則是恤民之實矣聖<lb/>
詔曰官局具設而職務或弛典章備存而綱紀不振臣<lb/>
等以謂官得其人職務自舉選才任官正是臣等之責<lb/>
若官須擇人不甚拘以資地事須責實當時校其殿最<lb/>
三載考績必行黜陟百官修飾孰敢懈弛臣等請畧舉<lb/>
其弊只如省府之官及外計之任近嵗以來遷改頗速<lb/>
有如假道豈暇舉職所以務為一切苟簡之政而職務<lb/>
<pb n="KR4d0061_WYG_016-8b"/>
不得不弛臣等欲乞更頒詔勅約束中外之官必須二<lb/>
年之外方許遷替考其殿最而升降之若特勅擢才則<lb/>
不在兹限所謂典章者朝廷之大法祖宗之舊制舉而<lb/>
行之執而用之豈有綱紀不振哉葢近嵗已來縁貴倖<lb/>
之臣墮大法壊舊制者多矣臣等畧舉其尤者祖宗之<lb/>
制官有定員今員外而置官者多矣如勾當皇城軍頭<lb/>
司及醫官使副之比是矣又俸禄之法各有定制等級<lb/>
賦與固不可差今則有任觀察使而請留後俸者如此<lb/>
<pb n="KR4d0061_WYG_016-9a"/>
之類其徒實繁臣等欲乞今後更不溢舊額而置官逾<lb/>
本官而受俸一守祖宗舊制不為貴倖所侵則綱紀振<lb/>
矣乞特頒一詔勅處分聖詔曰軍政簡墮而莫為經制<lb/>
臣等甞謂慎擇將帥不務姑息勿使貴臣驕將害之軍<lb/>
政自肅矣聖詔曰教令輕出有所未安臣等甞謂慎乃<lb/>
出令令出惟行若輕出之必有未允則數易屢改此為<lb/>
政之大弊若近日錢令鹽法為弊不細而建言者謀之<lb/>
不臧有責此所以致輕改作而易受弊也往年建言諸<lb/>
<pb n="KR4d0061_WYG_016-9b"/>
州招刺義軍去嵗却揀配諸軍人心騷然其始不能詳<lb/>
慎致不數年便有改易臣畧舉此數條葢事之稍大者<lb/>
聖詔曰賢智在下遺而弗舉臣等甞謂舉賢擇才輔臣<lb/>
之職輔臣之不能悉知衆才惟當慎擇臺省長官州郡<lb/>
大吏使如近制各舉所知庶幾無遺才矣然臣等敢不<lb/>
益勵蠢愚博求才智將期得士之美上副任賢之心詔<lb/>
曰姦倖妄求而不抑臣等以謂近臣貴戚醫工卜祝及<lb/>
諸司人吏因縁請託妄求㣲勞希求内降如此之類盡<lb/>
<pb n="KR4d0061_WYG_016-10a"/>
守舊制一切裁抑則官邪之蹊可以漸塞聖詔曰恵澤<lb/>
旋壅而不流臣等嘗謂凡有推恩靡不下究猶恐州郡<lb/>
之吏不稱朝廷之意或逋負之物當除而未除流竄之<lb/>
人可釋而不釋臣等欲乞應經前年大赦合放負欠物<lb/>
色如省司以未見保明文字州郡以未受朝省指揮至<lb/>
今尚行催理者速令勘會依赦蠲除編配之人除屬揀<lb/>
選路分外有已經量移情理輕者令具元犯奏聞㸔詳<lb/>
依赦釋放取進止<lb/>
<pb n="KR4d0061_WYG_016-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷十六<lb/>
</p>
<p>
</p>
  </div>
</body>
</text>
</TEI>
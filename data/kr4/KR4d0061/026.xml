<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻二十六</head>
    <p>
<pb n="KR4d0061_WYG_026-1a"/>
欽定四庫全書<lb/>
　潞公文集巻二十六　　　宋　文彦博　撰<lb/>
　　奏議<lb/>
　　　論西邊事<hi>元祐元年六月</hi>
臣伏䝉太皇太后陛下皇帝陛下不以老臣不才以其<lb/>
逮事四朝出入藩府垂五十年追起於休退之中令平<lb/>
章軍國重事臣敢不極盡所藴上副虛宁臣於簾前累<lb/>
䝉宣諭將來西人求復疆界令與三省執政熟議臣以<lb/>
<pb n="KR4d0061_WYG_026-1b"/>
所議地界不出二理其一論義理曲直其一計利害大<lb/>
小所謂義理曲直者昨者出取其地土皆邊臣妄希功<lb/>
賞欺罔朝廷為國生事取怨敵人今若推朝廷恩信因<lb/>
秉常所求而賜與之有以懐復敵人之心光大朝廷之<lb/>
徳所謂計利害之大小者今所得堡寨并蘭㑹並荒徼<lb/>
沙漠之地本無城邑人煙惟是朝廷剏築城壘屯兵戍<lb/>
守嵗費百萬以上困竭中國生民膏血以奉無用之地<lb/>
俱恐不能支乆却須自弃如向時囉兀城之比其蘭州<lb/>
<pb n="KR4d0061_WYG_026-2a"/>
本屬董氊元不甚要籍夏人得之已乆亦不曾築堡塞<lb/>
戍守只有一小頹廢城塹如中國荒僻村落朝廷不知<lb/>
將謂如中國小小郡縣徒煩兵守所費不貲兼㑹州又<lb/>
未知在甚處蓋是李憲當時怯懦不曾領兵赴靈州城<lb/>
下只領兵過蘭州廢壘之下遂欺罔張大云收復蘭㑹<lb/>
以圖苟免不至靈州城下軍令之誅遂誤朝廷以至於<lb/>
此臣亦聞議者謂地界被求而與之亦用兵不與之亦<lb/>
用兵語尤欺罔但向去欲免主議不與起釁之責且秉<lb/>
<pb n="KR4d0061_WYG_026-2b"/>
常來求我如其意而得之必湏感戴恩徳三數年間當<lb/>
且保無事朝廷近經靈州永樂不振之後可以粗整齊<lb/>
兵勢完養民力異時或有邊事用兵庶㡬有偹無患今<lb/>
若不推恩信賜與其地敵人貪暴之性因此不遂所求<lb/>
便作㸃集酬報之勢朝廷方此多事之際兵力未完可<lb/>
得髙枕乎近年以來為新進書生不曉蕃情邊事兵政<lb/>
者誤朝廷多矣願陛下審察而詳處之老臣年過八十<lb/>
感陛下厚恩惟知竭盡補報固無觀望希進之言不勝<lb/>
<pb n="KR4d0061_WYG_026-3a"/>
區區<lb/>
　　　　臣今檢録到祖宗以來處分邊事詔書西人<lb/>
　　　　事迹兵㡬件進入乞賜詳覧或曰蘭州冝如<lb/>
　　　　充國可置屯田添助兵食今若有田多屬畨<lb/>
　　　　族不可盡奪向時王詔謂熈河可耕以助兵<lb/>
　　　　食人牛種子徒有所費終無所成今聞轉運<lb/>
　　　　司判官節减蘭州嵗計猶湏一百餘萬又當<lb/>
　　　　計㑹知州并帥臣保認可以足用否<lb/>
<pb n="KR4d0061_WYG_026-3b"/>
　　　繳進元豐答詔<hi>元祐元年二月</hi>
臣數年前判河南府日見調發帥兵進討西夏受國恩<lb/>
深形於過計遂累具章䟽論列利害䝉先帝聖恩專差<lb/>
臣男貽慶賜臣答詔仰詳詔意乃知先帝本意止務安<lb/>
邊不欲輕舉皆是邊臣希望功賞為國生事僥倖萬一<lb/>
以致兵食困匱財力殫耗今聞於道路之言西人欲求<lb/>
内附臣以謂四裔内侵堯舜之時所不能免伏望陛下<lb/>
恢天海之量廣示開納御四裔之術覊縻而已由此可<lb/>
<pb n="KR4d0061_WYG_026-4a"/>
以偃兵止固吾圉外夷懐服中夏安寧太平之風浸隆<lb/>
浸乆臣又以朝廷舉事必較利害唯務開疆以希功賞<lb/>
即不知用兵之時所費錢粮若干得地之後所入租賦<lb/>
若干凡一嵗屯戍兵馬所費粮草之直若干若所得不<lb/>
償所費逺甚即是竭中原生民之膏血以事荒逺無用<lb/>
之地此乃唐開元之末務賞邊功邊臣各求徼倖致中<lb/>
原困竭唐業下衰可為商鑒今因西人請命伏望朝廷<lb/>
熟計而審處之老臣不勝區區憂國之心廹於傾輸言<lb/>
<pb n="KR4d0061_WYG_026-4b"/>
無倫次所有前者䝉先帝所賜詔書輙敢進呈所貴詳<lb/>
知先帝素志惟在安邊不務輕舉謹具奏聞<lb/>
　　　　元豐五年李舜舉過洛河先帝意㫖止令邊<lb/>
　　　　臣自固邊鄙多如臣所受詔㫖爾後以徐禧<lb/>
　　　　南方書生不曉邊事繼之李稷急於官賞妄<lb/>
　　　　有開陳經畫遂致永樂敗事臣荷先帝異恩<lb/>
　　　　去年春䝉賜御詩云嘉言時幸寄車臣亦仰<lb/>
　　　　和聖制有願傾丹懇上公車之句去年三月<lb/>
<pb n="KR4d0061_WYG_026-5a"/>
　　　　西人由熈河路入朝内求附臣即於宻啟所<lb/>
　　　　見未㡬先帝不豫遂止今西人復來須至有<lb/>
　　　　此開陳望聖明照察<lb/>
　　　論役法<hi>元祐元年五月</hi>
臣竊聞天下諸路差雇役法朝廷雖已降指揮而今未<lb/>
定頗聞煩擾臣檢㑹始初司馬光閲天下臣庶奏章多<lb/>
言出錢雇役其不便遂却復差役之法然司馬光所言<lb/>
甚詳而節目頗繁恐州縣不一一通曉而又朝廷置局<lb/>
<pb n="KR4d0061_WYG_026-5b"/>
詳定議論不一必難通行臣以謂差役之法本州縣常<lb/>
事其來乆矣皆素有定法及其末流不容無弊故當隨<lb/>
事刋改臣曽累具劄子奏乞先令州縣刺史令佐從民<lb/>
利便依例各議定其法縣申州州申轉運司看詳定奪<lb/>
奏聞如得允當却降下施行盖朝廷大號令必當自上<lb/>
而下州縣常差役理湏自下而上則各從民便以天下<lb/>
之廣郡縣之衆不可以一切之法行之行之必互有妨<lb/>
礙而局官及諸臣僚紛然上言各任已見不周知利害<lb/>
<pb n="KR4d0061_WYG_026-6a"/>
及秪付所司别無與奪以至州縣希望朝廷風㫖至今<lb/>
其法未定益滋狡吏侵擾若如臣前請且各付逐路郡<lb/>
縣定奪利害各從其便庶幾下民早得息肩取進止<lb/>
　　　　臣元上劄子二道尚書省付詳定役法所劄<lb/>
　　　　子一道并知華州趙爕與臣白事劄子一道並<lb/>
　　　　録進呈俟臣簾對日别具回奏<lb/>
　　　又<lb/>
臣竊見朝廷差役議臣之中少有熟親民政者所議論<lb/>
<pb n="KR4d0061_WYG_026-6b"/>
不同前後所降命令不一致州郡難以適從縁城郭郷<lb/>
村人户只有差科二法郷老村耆各知次第但用心公<lb/>
平必得惬當刺史縣令最是親民之官乞且專委守令<lb/>
各隨本處自來體例差差定役人編成簿籍細開自來<lb/>
體例條貫申轉轉運司看詳體量如各得精當一面施<lb/>
行申奏縁經變法以來僅十五年至今不無小有湏合<lb/>
更改從便事條亦當委自逐處親民官及監司相度申<lb/>
取朝㫖詳定仍稍寛程限使盡利害所貴行之乆逺<lb/>
<pb n="KR4d0061_WYG_026-7a"/>
　　　　差役之法逐州縣各有不同若自朝廷降一<lb/>
　　　　切指揮即逐處難以一切奉行今來詳定役<lb/>
　　　　法所見可㨿逐處申陳看詳定奪指揮必當<lb/>
　　　又<lb/>
臣昨以朝廷復州縣差役之法臣曾奏劄子以為差役<lb/>
之法其來甚乆此乃州縣常事郷老嗇夫皆熟知之刺<lb/>
史縣令皆總領之當且委逐縣議定申州看詳如得允<lb/>
當即申本路轉運使司運司將一路詳定即申奏朝廷<lb/>
<pb n="KR4d0061_WYG_026-7b"/>
朝廷覆視如可行即從之如有未便更當㑹問或自有<lb/>
義理即可行之或有顯然乖當即處分改正施行便見<lb/>
就緒今乃置局詳定及諸人議論不一命令雜下致州<lb/>
縣疑難乆不决定况差役之法乃戸部所領今乞罷詳<lb/>
定局只委戸部尚書侍郎郎中員外於本部詳定况局<lb/>
中趙瞻劉昱自是本部之官如本部要知本末即令孫<lb/>
永與李常等同計詳定所有舊局中人吏並各勾赴戸<lb/>
部行遣文書所貴早得了當如有諸臣僚奏議役法亦<lb/>
<pb n="KR4d0061_WYG_026-8a"/>
乞不顯姓名降附逐路州縣看詳如有可采亦乞施行<lb/>
取進止<lb/>
　　　　應縁役法臣已於簾前仔細開陳訖乞降付<lb/>
　　　　三省<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_026-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻二十六<lb/>
</p>
<p>
</p>
  </div>
</body>
</text>
</TEI>
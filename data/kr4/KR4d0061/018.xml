<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷十八</head>
    <p>
<pb n="KR4d0061_WYG_018-1a"/>
欽定四庫全書<lb/>
　潞公文集卷十八　　　　宋　文彦博　撰<lb/>
　　奏議<lb/>
　　　乞令諸路擇機宜官<hi>治平二年</hi>
臣切見諸路機宜司文字繁多所繫至重主管之官往<lb/>
往不先時檢閲詳熟遇有急速應答外界文字或處分<lb/>
軍中事宜致有差悞未當臣欲乞遍下諸路帥臣令掌<lb/>
機宜官盡將本司前後所授宣劄子不下司文字并軍<lb/>
<pb n="KR4d0061_WYG_018-1b"/>
中前後行遣處置事狀一一分門編類排置册封掌遇<lb/>
有應報外界文字及處置軍中事宜參詳檢會不致差<lb/>
悮所有掌機宜官亦乞令帥臣慎擇奏舉取進止<lb/>
　　　條奏薛向利害<hi>治平四年</hi>
臣被㫖令㸔薛向所上疏并邉陲利害具可否條列録<lb/>
進入臣詳觀向之所陳大要有五其一任將帥以制其<lb/>
衝其二亟攻伐以罷其敵其三省戍兵以實其力其四<lb/>
絶利原以弊其國其五慎經費以固其本所謂任將帥<lb/>
<pb n="KR4d0061_WYG_018-2a"/>
者朝廷何甞不慎擇而重之但所擇或得或否耳既得<lb/>
其人固當如向所論使久其任必各成効猶如前時屢<lb/>
遷數易雖得賢才使將帥亦難責其成功所謂亟攻伐<lb/>
以罷其敵者一曰先舉之策以謂先發制人攻勝後發<lb/>
制於人攻負故欲亟肆以罷之多方以悞之二曰淺攻<lb/>
之策其大㫖欲招誘横山部族團結熟户之兵及義勇<lb/>
弓箭手之衆侵擾賊境使不寧居將自困敝此皆朝廷<lb/>
素留意者兼韓琦上言慶厯初曾與范仲淹嘗建此議<lb/>
<pb n="KR4d0061_WYG_018-2b"/>
會西人輸款而止去嵗樞宻院遂與中書同議悉有成<lb/>
筭尋已降附逐路今録奏議進呈兼逐路之兵自來未<lb/>
嘗精較實數去嵗樞宻院令編例官類聚得確實人數<lb/>
降下諸路嚴切訓練至於部分亦有成法并檢康定中<lb/>
諸路出師牽制之術並宻封遂帥遵守<hi>令並本佳别録呈</hi>朝廷<lb/>
處置之詳殆無遺策然此舉動必當其時去嵗十月臣<lb/>
甞上奏於先帝若諒祚果遂倔自絶於朝廷以討伐兇<lb/>
渠招納降附無所不可若猶恭順服過即當含容所謂<lb/>
<pb n="KR4d0061_WYG_018-3a"/>
覊縻不絶况王者之師非不得巳豈宜輕用今向亦云<lb/>
若諒祚改圖自新復守誓詔伏望廓天地之量霽雷霆<lb/>
之怒省費罷兵安邉息民天下之幸斯言是矣然於平<lb/>
時不可不講議精熟一旦有隙用之無疑所謂省戍兵<lb/>
以實其力者其要欲省東兵之疲軟揀土兵之精勤取<lb/>
實用損虚偽持久必勝之術朝廷近以計較逐路之兵<lb/>
去冗留精皆有定數俟向去春季依法料簡兼去嵗不<lb/>
以親衛兵戍邉此亦省兵實力之一端也又曰絶利原<lb/>
<pb n="KR4d0061_WYG_018-3b"/>
以弊其國謂朝廷嵗賜并縁邉和市一宜絶之賊勢自<lb/>
窘矣嵗賜和市如諒祚阻命自當絶之上三策不待議<lb/>
論而利害可知所謂慎經費以固其本此乃方今至切<lb/>
之務最要講求葢經費若簡國財乃富國富即兵强兵<lb/>
强即蠻不敢内侮而後制禮作樂馴致太平何欲而不<lb/>
可今之言者不計國用之豊寡而欲輕舉妄動為國生<lb/>
事者多矣惟朝廷審用而慎行之兵一用其費不貲苟<lb/>
力屈財殫雖有智者不能善其後向又以調度兵費宜以<lb/>
<pb n="KR4d0061_WYG_018-4a"/>
康定為鑒其言尤為切當葢康定時兵久不用人未知<lb/>
戰上下騷然暴取横用莫知所極天下困弊終無尺寸之<lb/>
功亦可鑒矣向云自寳元初守官陜右出入兵間今又<lb/>
主闗中之漕首尾七年目覩心計固宜詳悉其言誠有<lb/>
倫理然謀攻料敵老將所難兵者大事不可輕言之古<lb/>
人論兵至慎至重如向云取横山如反掌捕西賊若設<lb/>
罝掩兔謀雖可采言亦似輕誠願慎之重之愚慮如此<lb/>
伏乞聖神詳擇<lb/>
<pb n="KR4d0061_WYG_018-4b"/>
御批綏州邉事<hi>熈寧元年</hi>
御批今早得薛向此奏乃知彼中巳是交兵及知种諤<lb/>
尚在綏州未囘何故前來朝廷指揮今審量事勢取舍<lb/>
猶未到及據薛向奏云种諤申已令折繼世部領畨兵<lb/>
弓箭手與西賊鬭敵却不説向北人户自能捍拒必是<lb/>
逃竄已及分數又不云續招到人户幾何度其彼中事<lb/>
勢大叚孤弱獨种諤倔强以數千之衆守一空城耳於<lb/>
大事必以難就又慮綏城萬一不守諒祚重兵驀來冲<lb/>
<pb n="KR4d0061_WYG_018-5a"/>
突到時須藉諸路帥臣同心慮置及據探到事宜中諒<lb/>
祚所㸃起兵數亦甚衆多必卒未有期休散今雖一切<lb/>
責與薛向一朝失事戮之亦後時也若朝廷兼為大慮<lb/>
韓琦改作陜府西路經畧安撫使更不須降宣别指揮<lb/>
令經制四路軍事既帶陜西經略則自節制諸路便與<lb/>
改正勅文令過節便授餘事候面議<lb/>
　　　奏令陕西沿邉牒送降到畨部於宥州<hi>熈寕元年</hi>
麟府路軍馬司奏昨有軍前殺降到西界畨部結勝欲<lb/>
<pb n="KR4d0061_WYG_018-5b"/>
走歸西界事奉聖㫖結勝放罪量支盤纒結口劵轉送<lb/>
與鄜延路經略司令保安軍牒送宥州收管今來夏國<lb/>
累遣使詣闕貢奉如舊朝廷廣推恩恕務遂物情昨來<lb/>
捉降到夏國人口違去本族豈無懐土思歸之心宜令<lb/>
逐路經略司並依此送保安軍民令牒送宥州收管者<lb/>
　　　論夏國册命<hi>熈寕元年</hi>
薛宗道至若所賷表止是吿哀别無陳訴及宗道於押伴<lb/>
官處别無傳達言語欲令孫構因聚㑹欵曲間祗作巳<lb/>
<pb n="KR4d0061_WYG_018-6a"/>
意問之云先國主薨謝今來何人繼嗣達佗若云某人<lb/>
繼嗣即却問云是先國主之何親<hi>若表中已有告終稱嗣之文即直便問其</hi>
<hi>嫡否</hi>云是子即更問云是嫡子否若云是嫡即與更問云<lb/>
先國主盛年棄世今來嗣子必是幼小佗若有對更隨<lb/>
機問答之少間即更説與自古外國必須中國册命者<lb/>
方可取重於諸畨今來西夏以累世貢奉故當册命嗣<lb/>
子然朝廷以夏國自嘉祐以來於麟州界上掩殺郭恩<lb/>
及於涇原侵掠固家堡子後又於大順城作過有違誓<lb/>
<pb n="KR4d0061_WYG_018-6b"/>
表如此非一以至先帝上仙不時來祭今上登極亦不<lb/>
入賀然朝廷曲示含容尚存事體而夏國終不省過又<lb/>
於去年十一月中於寧順寨界上誘引殺害却知保安<lb/>
軍楊定等三人如此不道今來朝廷必未肯便行封册<lb/>
之禮須與夏國重别商議再具誓表信約丁寧務存久<lb/>
逺方可商議别行封册若依前却有侵犯邉境貢奉不<lb/>
時豈是恭順和好之理若宗道别分疏即隨其言以理<lb/>
折難若云某祇是賷表來告哀不敢與聞他議即且説<lb/>
<pb n="KR4d0061_WYG_018-7a"/>
與今來使還須是子細説與本國知委候議定别具誓<lb/>
表來上朝廷須有商量亦是使人了事之功效也<lb/>
　　　奏減廣南東西路戍兵<hi>熈寧元年</hi>
檢會廣南東西兩路景祐中屯泊兩路就粮本城兵三<lb/>
萬四千餘人治平三年兵共五萬一千餘人比景祐年<lb/>
多一萬七千餘人葢自皇祐儂賊事宜後來添屯今賊<lb/>
平已久嶺外無事屯兵尚多况廣西税入至薄粮餉不<lb/>
給皆向内地轉輸而往加以北兵往戍不習水土毎至<lb/>
<pb n="KR4d0061_WYG_018-7b"/>
嵗滿戍還瘴死者十有三四此乃守臣務固事權兵官<lb/>
希望酹奬張皇邊事誑惑朝廷虚屯兵甲枉費錢粮不<lb/>
早更張必大困弊檢唐制嶺南五府經畧守兵纔一萬<lb/>
五千餘人向時亦無北兵屯戍遇有蠻事止發隣近鎮<lb/>
兵以助攻禦事定則兵還至於兩漢命將自樓船下瀨<lb/>
並為征蠻因事立名事畢即已未有久屯兵於炎瘴之<lb/>
地况儂賊平定之後守土者固當經度減省以寛民力<lb/>
復如往日平時方為了事若但因循坐視勞費豈副選<lb/>
<pb n="KR4d0061_WYG_018-8a"/>
任之意兼朝廷近省諸路冗兵二廣尤宜裁節兼今有<lb/>
臣僚上言廣西設官屯兵増置鎮寨事甚詳悉欲並下<lb/>
本路經畧安撫將田子細相度具擘畫利害聞奏并下<lb/>
廣東經畧使亦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>前項事理具本路見屯兵甲合行减<lb/>
省利害聞奏<lb/>
　　　奏雄州邉事<hi>熈寧元年</hi>
張利一等奏北界待通刺兩屬人户充義軍至時只行<lb/>
公牒理辦必恐不濟事如北界果是刺丁手臂欲却勾<lb/>
<pb n="KR4d0061_WYG_018-8b"/>
追照驗逐旋發遣赴唐鄧等州給與田土居住或乞却<lb/>
於兩屬人户上等内揀少壯之人刺雄州義勇字已作<lb/>
聖㫖令張利一等更切宻細體探如果欲㨂刺兩屬户<lb/>
充義軍即速行公牒以理闕婉順争執止約况聞北界<lb/>
近裏巳通刺了義軍獨遷延未便刺兩屬人充軍乃是<lb/>
自頋事體行之非便故遲留未决又聞向前亦曽如此<lb/>
通刺尋亦中輟兼探報云恐以為名意在乞歛而已約<lb/>
若更以道理計術阻之事應自罷設若全不頋道理刺<lb/>
<pb n="KR4d0061_WYG_018-9a"/>
却兩屬人户充軍亦於他無利止是轉失人心<lb/>
　　　奏乞劉怤早過界<hi>熈寧元年</hi>
臣准御批劄子可據陸詵奏如有宥州人來計會劉怤<lb/>
過界之時須是應日令疾速如常前去若諒祚以种諤<lb/>
事發殺其使人即舉兵更是有名萬一事或不來則朝<lb/>
廷應期遣使往來豈是中國先生間隙臣伏詳聖慮深<lb/>
切事機已依准即時行下延州令劉怤應日如常前去<lb/>
不得稽留况自古兵交使在其間蠢爾小醜豈敢輕犯<lb/>
<pb n="KR4d0061_WYG_018-9b"/>
王人兼於他無濟陸詵此奏誠是疎濶<lb/>
　　　　萬一過慮如唐時畨賊執漢使犯邉者此亦<lb/>
　　　　無慮向差劉怤衆謂此人堅慤有守必能自<lb/>
　　　　保忠義<lb/>
　　　論修復延州北金明寨<hi>熈寧元年</hi>
按聚米圖經延州之境東自長寧塞以次帶西北至徳<lb/>
靖寨沿邉回逺接賊界地分約七百里舊分三路中路<lb/>
塞門大川直至延州北至金明栲栳兩寨上又分路東<lb/>
<pb n="KR4d0061_WYG_018-10a"/>
入安逺寨<hi>自背水川入</hi>北入塞門寨<hi>自塞門川入</hi>沿邉雖是山谷<lb/>
然諸處並有大路行人馬有渾川塞門兩川最是寛平<lb/>
易行大軍<hi>先朝五路八界范廷召自塞門川進軍向時元昊大入延州亦自塞門川安然直至城下</hi>
故先朝常保蘆闗以扼其衝要<hi>蘆闗在塞門北十五里所以置塞門者守此闗</hi>
<hi>耳</hi>自賊陷塞門安逺金明栲栳塞熟户部落蕩然一空<lb/>
今雖復修金明寨然徒有城壁其衝要之地多陷於敵<lb/>
加之蕞爾州城不可不别為處置<lb/>
　<lb/>
<pb n="KR4d0061_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻十八<lb/>
</p>
<p>
</p>
  </div>
</body>
</text>
</TEI>
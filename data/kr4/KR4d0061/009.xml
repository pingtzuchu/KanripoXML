<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷九</head>
    <p>
<pb n="KR4d0061_WYG_009-1a"/>
欽定四庫全書<lb/>
　潞公文集卷九　　　　　宋　文彦博　撰<lb/>
　　論<lb/>
　　　序賓以賢論<lb/>
前志曰六經之道同歸禮樂之用為急施於國不可斯<lb/>
須而忘用於身不可造次而闕忘之則紊上下之序闕<lb/>
之則乖孝悌之風聖人知其然也乃曲為之禮事為之<lb/>
防既養老於大學仍校年於天下所以揉民於孝悌習<lb/>
<pb n="KR4d0061_WYG_009-1b"/>
俗於醇厚者矣故五帝憲徳載之惇史三王乞言詳於<lb/>
先籍是知年之貴於天下也久矣古之盛王未有遺年<lb/>
者焉而饗禮燕禮節文尚疎上庠下庠制度猶簡至於<lb/>
兼虞夏之禮養隂陽之氣先習射而上功次序賔而以賢<lb/>
享燕而有儀禮律大備使觀之者亹亹而知其當周之<lb/>
盛乎大雅所陳亦既詳矣竊迹前事敢試論之夫養老<lb/>
之禮示天子必有尊也習射之事葢聖王之所務焉若<lb/>
夫安上而治民化民而成俗鮮不重於此矣故禮有養<lb/>
<pb n="KR4d0061_WYG_009-2a"/>
老之制焉有射燕之義焉子曰君子無所争必也射乎<lb/>
然則射之為義盛矣哉是故王者將欲行養老之禮必<lb/>
先舉習射之典前諏以協吉先置以戒期乃率羣臣躬<lb/>
行其事和容繹志揖讓周旋比禮樂以居多取正鵠之<lb/>
必中貍蘩之節發心循聲鍭矢之均足以觀徳廑有存<lb/>
者擇而用之升之於膠序之中與其噎鯁之事侑袒割<lb/>
之䖍儀參揔舞之下綴雍雍然皆當世之令人濟濟焉<lb/>
悉寘行之吉士不賢者遠有徳者升用能列四世以稱<lb/>
<pb n="KR4d0061_WYG_009-2b"/>
首監二代以增郁得賢之盛丕昭於往圖講禮之備俯<lb/>
煥於來葉仲尼因而憲章詩人得以歌詠者其在兹乎<lb/>
國家紹休三后之基登閎百代之制無文咸秩墜典聿<lb/>
修帝命式於九圍徳教加於百姓尊更老以崇孝悌恢<lb/>
雍泮以興儒學固以超八九之休崇軼三五之步驟寧<lb/>
使夫序賓之道専美於有周者哉<lb/>
　　　仲尼學文武之道論<lb/>
粤夫緯兩儀炳三代著經國之具美垂振古之妙範移<lb/>
<pb n="KR4d0061_WYG_009-3a"/>
風易俗顯化成之猷與世作程布時郁之制者此用文<lb/>
之淵懿也尚七徳勵五兵定保大之茂勲備有征之洪<lb/>
畧弔民伐罪助天討之常戡難定功振刑威之法者此<lb/>
尚武之震服也若乃文徳之緜縟武經之禁戢著是二<lb/>
說非聖神孰能行之懿子貢之嘉議仰宣父之上智謂<lb/>
文武之道未墜於地當世生仲尼也稟上智之性蘊將<lb/>
聖之徳道猶江海而學奥彌盛明並日月而訓言益煥<lb/>
律天時之動静襲水土之深厚祖堯舜欽明之徳憲文<lb/>
<pb n="KR4d0061_WYG_009-3b"/>
武方䇿之政歴聘七十之國授徒三千之衆性與天道<lb/>
而仰者彌高學而時習則誨之不倦為木鐸則世振其<lb/>
聲教佩象環則服旌於道義紹素王之徳理稟神明之<lb/>
溫粹且謂學於文也子以四教文行忠信著矣國重六<lb/>
經禮樂詩書備矣故曰夫子之文章可得而聞遠人不<lb/>
服修文徳以來之删詩書正義始典墳之素定禮樂明<lb/>
述作同和之制讃易象洞窮理盡性之㫖修春秋列屬<lb/>
辭比事之傳灼叙百日之儀矩誕布千載之軌範此用<lb/>
<pb n="KR4d0061_WYG_009-4a"/>
文之盛矣謂學於武也紹止戈之前訓得安民之勝術<lb/>
故曰我戰則克祭則受福百年訓刑可以勝殘去殺又<lb/>
曰不教民戰是謂棄之著筆削則亂臣以之懼任司㓂<lb/>
則正卯為之誅示足食足兵之文壯非威非懐之詠此<lb/>
乃用武之盛矣若夫相須之盛節未墜之常道故漢志<lb/>
曰文徳者帝王之利器威武者文徳之輔助文之所加<lb/>
者深則武之所服者大徳之所服者大徳之所施者博<lb/>
則威之所制者廣故夫先聖鍾睿明之徳適弛張之用<lb/>
<pb n="KR4d0061_WYG_009-4b"/>
昔者相魯公會於夾谷曰有文事者必有武備豈不知<lb/>
至聖備用乎噫生稟自誠之性存存而有成學該稽古<lb/>
之理循循而勿倦著日新之要道隆功倍之廣業故曰<lb/>
未若丘之好學也歟昔賢所謂兵者刑也刑者政事也<lb/>
為夫子之徒實仲由冉有之事若此則聖人勿學而能<lb/>
矣今言學者葢由垂世立教化民成俗大聖兼該故文<lb/>
武並用若夫唐虞之興化本由文武之道姬旦之致治<lb/>
葢拘文武之迹若俾仲尼以文武之道致文武之迹夫<lb/>
<pb n="KR4d0061_WYG_009-5a"/>
何難矣則知禮樂征伐出於天下之有道者非聖人達<lb/>
於極摯孰能備矣<lb/>
　　　譎正論<lb/>
孔子曰齊桓公正而不譎晉文公譎而不正愚嘗詰注<lb/>
疏家流止云齊桓公正而不譎者以其伐楚而責包茅<lb/>
不入問昭王南征不返有以見臣節而尊王室也故稱<lb/>
其正焉晉文公譎而不正者謂天王狩於河陽因而朝<lb/>
之以臣召君非禮也故稱其譎焉以愚觀之則所謂只<lb/>
<pb n="KR4d0061_WYG_009-5b"/>
知其一未知其二也夫聖人之道言以尚辭語無重出<lb/>
故云一字為褒貶者取其簡而當也至於品藻諸弟子<lb/>
但云柴也愚參也魯由也喭而巳若謂齊之正焉但云<lb/>
齊桓公正可矣謂晉之譎焉但云晉文公譎可矣復云<lb/>
正而不譎譎而不正者其故何哉愚嘗議之葢有以也<lb/>
按春秋曰齊侯與蔡姬乘舟於囿蕩公公懼變色禁之<lb/>
不可公怒歸之未之絶也蔡人嫁之明年春齊侯遂以<lb/>
諸侯之師侵蔡蔡潰遂伐楚楚子使與師言曰君處北<lb/>
<pb n="KR4d0061_WYG_009-6a"/>
海寡人處南海惟是風馬牛不相及不虞君之涉吾地<lb/>
也何故管仲對曰昔召康公命我先君太公曰五侯九<lb/>
伯汝實征之以夾輔周室賜我先君履東至於海西至<lb/>
於河南至於穆陵北至於無棣爾貢包茅不入王祭不<lb/>
供無以縮酒寡人是責昭王南征不復寡人是問對曰<lb/>
貢之不入寡君之罪也敢不供給昭王之不復君其問<lb/>
諸水濱也且齊侯之始也以姬之忿而侵於蔡侵蔡得<lb/>
利因而伐楚楚既問罪乃託為勤王之師夫然則測其<lb/>
<pb n="KR4d0061_WYG_009-6b"/>
始志得不謂之譎乎及責楚之罪則為正矣既得其正<lb/>
乃為不譎矣夫晉文公之始也伐原以示信大蒐以示禮<lb/>
一戰而霸可謂正矣及其天王將狩於河陽君子譏其<lb/>
以臣召君又朝王而請隧王不許焉曰王章也未有代<lb/>
徳而有二王亦叔父之所惡也噫晉之始也正則正矣<lb/>
及其此也臣節何在如此則始雖正今乃為譎矣愚謂<lb/>
聖人之意以齊桓有管仲之佐雖始譎終乃復正故正<lb/>
而不譎矣以晉文公季年無良臣輔弼始雖正終乃復<lb/>
<pb n="KR4d0061_WYG_009-7a"/>
譎故譎而不正矣先師之㫖不其然乎<lb/>
　　　春秋何以見仲尼之志論<lb/>
子曰吾志在春秋行在孝經夫春秋之義竊嘗聞焉仲<lb/>
尼之志未之見也愚也不敏敢試議之夫仲尼生姬周<lb/>
之末處鄒魯之間聚徒三千大闡儒教憲章文武祖述<lb/>
堯舜門牆數仞仰之者雖繁堂奥彌高升之者斯寡故<lb/>
自有生人以來未有如夫子聖者也然有聖人之才而<lb/>
無聖人之位故栖栖然遊聘於七十國曾不一遇夫子<lb/>
<pb n="KR4d0061_WYG_009-7b"/>
知道之不行也身之不達也而又覩周道陵夷皇綱絶<lb/>
紐禮樂隳壊彛倫攸斁妖災因釁而作民俗染化而遷<lb/>
隂陽為之愆度七曜因而盈縮君臣之禮廢父子之恩<lb/>
缺君子在野小人升用四裔交争中外共貫幽王以暴<lb/>
虐見禍平王以㣲弱東遷征伐不由天子號令出於權<lb/>
臣下陵上替僣逼斯甚夫子乃喟然歎曰文王既沒文<lb/>
不在兹乎於是因魯史而修春秋舉得失以明黜陟著<lb/>
成敗以彰勸戒其惡者不得不貶善者不得不褒闡揚<lb/>
<pb n="KR4d0061_WYG_009-8a"/>
大道用振頽綱故一字之褒寵於華袞之贈片言之貶<lb/>
辱過市朝之撻是以有徳者雖賤而必伸敗道者雖貴<lb/>
而必屈附勢而匿非者無所逃其罪懐才而獨運者無<lb/>
所隠其名斯所謂聖人達而賞罰行聖人窮而褒貶作<lb/>
者矣故知聖人之褒貶所以代賞罰者也觀其褒貶則<lb/>
仲尼之志見矣故孝經緯曰孔子云欲觀我褒貶諸侯<lb/>
之志在春秋崇人倫之行在孝經斯則其義明矣其後<lb/>
何休以此語序公羊傳則變其辭云吾志在春秋而行<lb/>
<pb n="KR4d0061_WYG_009-8b"/>
在孝經也是使後之學者觀之稍迷因為之論庶幾辯<lb/>
惑者爾<lb/>
　　　何以措刑論<lb/>
夫刑法之制有自來矣然歴代沿襲其制頗異夫刑之<lb/>
用小則禁奸邪大則戡暴亂考諸上古又亦不然夫上<lb/>
古之時世質民淳上布希夷之化俗無争競之心故結<lb/>
繩而為政畫衣而為刑政甚簡而民自治刑至薄而人<lb/>
不犯也其後聖人因於天討遂制五刑上至兵甲下及<lb/>
<pb n="KR4d0061_WYG_009-9a"/>
鞭扑列五等之輕重乃刑罰之大端也自兹以降源流<lb/>
實繁然夏商周之代漢魏晉之朝或以此而興盛或以<lb/>
此而陵夷其故何哉葢刑者不可久用久用則民殘民<lb/>
者邦之基邦基既弱國將若之何斯則其猶兵之不戢<lb/>
將自焚乎其鑒不遠在秦皇之世矣然刑之欲措必將<lb/>
有道以撫其俗則庶幾於太古之風矣且人之所懼者<lb/>
刑也所慕者化也當主上無為致治革煩弊之政敦清<lb/>
淨之風行仁愛以及下布善教以懐民國泰時阜無遠<lb/>
<pb n="KR4d0061_WYG_009-9b"/>
不服葢上之好善民必從之故孔子云為政焉用殺子<lb/>
欲善而民從矣君子之徳風小人之徳草草上之風必<lb/>
偃也又曰善人為邦百年可以勝殘去殺矣又孟子云<lb/>
善政不如善教善政則民畏之善教則民愛之善政得<lb/>
民財善教得民心以是而言則措刑之道其用善教乎<lb/>
故周之成康世稱其治漢之文景代美其能者葢遵用<lb/>
於斯道也是以周漢之歴祚遐永者亦由是矣今我國<lb/>
家連衡五帝方軌三王股肱惟良朝綱具舉民躋富夀<lb/>
<pb n="KR4d0061_WYG_009-10a"/>
之域時返淳樸之風六合晏然四海寧謐中外奉職咸<lb/>
為外臣時平俗泰國富刑清雖周之成康漢之文景固<lb/>
不可同年而語也斯所謂得善教之良術矣<lb/>
　　　尭湯水旱何以不為民患論<lb/>
夫隂陽舛度而水旱失常當其為害未有不因其所由<lb/>
也葢法度失於下則災變見於上其或上失其道國無<lb/>
其人或讒邪得路而日興或忠良含憤而被逐或兵甲<lb/>
縱暴而弗戢或刑罰苛刻而無當或土木之工不息或<lb/>
<pb n="KR4d0061_WYG_009-10b"/>
聚歛之法太重由是男怨女曠民不聊生墜於塗炭蹐<lb/>
地無歸所以怨憤之氣積而災沴之患作矣歴代而下<lb/>
未或無之而堯湯之朝莫斯為甚一則九載而滔天一<lb/>
則七年而<hi>闕二字</hi>浩浩沃日赫赫流金禾黍蕩盡農時靡<lb/>
登而遐邇無菜色上下無離心海内晏然域中清肅其<lb/>
故何哉愚雖不敏竊議斯言夫堯舜之水旱者非政教<lb/>
之所失非寃憤之所致也葢時之所及不可得而移易<lb/>
也然卒不能為患者葢備之有素焉當二時之臨御則<lb/>
<pb n="KR4d0061_WYG_009-11a"/>
孜孜求治宵旰忘疲敦清浄之教革苛弊之刑教民勤<lb/>
稼穡之務化下絶澆漓之風賦歛尤薄國富刑清百姓<lb/>
由是阜康六合於焉平泰明哉之謠作樂只之頌興及<lb/>
其水旱之作沴也而國方富强民方康夀時既隆盛又<lb/>
何患害之能及焉故古語有之曰國無九年之儲非國<lb/>
也家無三年之儲非家也然而當堯湯富庶之代民俗<lb/>
安阜之時其畜積復何止於九年三年哉是則以九年<lb/>
三年之儲畜禦九載七載之災沴不亦可乎而又畜於<lb/>
<pb n="KR4d0061_WYG_009-11b"/>
稔嵗濟於凶年此治國之大術爾抑又洪範九疇以農<lb/>
為本良以食者民之天民者邦之本食足則民盛民盛<lb/>
則邦興如此則縱有災沴患將奚為聊舉斯一隅則其<lb/>
他可知矣<lb/>
　　　進無為而治論<lb/>
臣頃因奏事親聞徳音謂古稱無為而治當先有為而<lb/>
致無為臣雖即時仰對曰虞舜垂裳而治者亦皆先有<lb/>
為而後無為誠如聖意臣退而伏思曰陛下有尭舜求<lb/>
<pb n="KR4d0061_WYG_009-12a"/>
治之心而臣愚無臯䕫致君之術夙夕慚懼啟處不遑<lb/>
又以奏對之際蹇訥未周謹尋前典所述虞舜之徳著<lb/>
於簡牘仰塵鑒觀庶幾愚忠上禆聖政仲尼曰無為而<lb/>
治者其舜也與夫何為哉恭巳正南面而巳先儒之解<lb/>
以謂任官得其人故無為而治考於虞書則舜之治也<lb/>
流共工於幽州以其心狠貎恭足以惑世也放驩兠於<lb/>
崇山以其掩義隠賊黨於共工也竄三苗於三危以其<lb/>
貪冒食貨崇侈不才也殛鯀於羽山以其頑嚚傲狠治<lb/>
<pb n="KR4d0061_WYG_009-12b"/>
水無功也四罪而天下咸服兹所謂去邪不疑而罰當<lb/>
其罪也於是詢四岳以謀政治闢四門以求衆賢明四<lb/>
目達四聰以廣視聴於天下命禹作司空以平水土棄<lb/>
為后稷以播百榖契作司徒以敷五教臯陶作士以典<lb/>
五刑垂作共工益作朕虞伯夷作秩宗以典三禮䕫典<lb/>
樂以教胄子龍作納言出納朕命惟允既命以官因戒<lb/>
勅之曰各恭其職乃能立天下之功然後三載考績三<lb/>
考黜陟幽明庶績咸熈兹所謂任賢勿貳而官得其人<lb/>
<pb n="KR4d0061_WYG_009-13a"/>
也夫明四目達四聪去四㐫命庶官其勤至矣得不為<lb/>
之先有為乎及夫庶績熈熈天下服垂衣裳正南面而<lb/>
已得不謂之後無為乎臣究觀經史之載舜之至德也<lb/>
有大功二十舉十六相去四兇也十六相謂八元八凱<lb/>
稷契臯䕫之倫去四兇則朝廷無姦邪之黨舉十六相<lb/>
則左右皆賢哲之輔如是而天下不治者未之有也故<lb/>
後世聖帝明王莫不勞於求賢而逸於致治勞於求賢<lb/>
則先有為也逸於致治則後無為也恭以陛下紹祖宗<lb/>
<pb n="KR4d0061_WYG_009-13b"/>
之丕基行堯舜之至化黜邪遠佞去四兇之志也求賢<lb/>
審官舉十六相之意也然而一日萬務尚勞宵旰兹乃<lb/>
臣愚不稱職之效也臣以為方今之務正在謹守祖宗<lb/>
之成法使爵賞刑罰不失其當耳爵賞當則姦邪無功<lb/>
者不敢僥倖而希進刑罰當則貴近有罪者不敢請求<lb/>
而苟免紀綱正而朝廷尊號令行而天下服如此則陛<lb/>
下高拱穆清之中無為而與虞帝比隆而下視三代之<lb/>
盛矣<lb/>
<pb n="KR4d0061_WYG_009-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻九<lb/>
</p>
<p>
</p>
  </div>
</body>
</text>
</TEI>
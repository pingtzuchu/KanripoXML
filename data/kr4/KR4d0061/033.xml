<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻三十三</head>
    <p>
<pb n="KR4d0061_WYG_033-1a"/>
欽定四庫全書<lb/>
　潞公文集巻三十三　　　宋　文彦博　撰<lb/>
　　乞罷重任<lb/>
　　　御書批答<hi>皇祐元年</hi>
卿近進乞觧罷重任為遷塟事於私實便於公似有所<lb/>
妨今正使卿當其國政推誠委用君臣同體所求難從<lb/>
所便更不消再上封章乞退所請冝不允付文某<lb/>
　　　第一劄子<hi>熈寧二年</hi>
<pb n="KR4d0061_WYG_033-1b"/>
臣伏望聖慈以臣上表乞觧重任求領近郡特降宸翰<lb/>
封還臣章諭令勿再上者君父之命理當必從臣子之<lb/>
志亦有所守臣䝉被厚恩忝塵近位豈欲輕去軒幄自<lb/>
取踈外誠以年事衰晩精力減耗不能則止須合自陳<lb/>
若靦然尸禄必當癏官祈觧樞衡願假符守庶寛職責<lb/>
稍息疲癃惟陛下天地父母哀而憐之必賜開可無任<lb/>
　　　又<lb/>
臣以非才乆塵重任衰老疲薾力不勝任惟極至誠上<lb/>
<pb n="KR4d0061_WYG_033-2a"/>
干宸造必祈矜憫俯賜俞從雖更多言無易此懇豈敢<lb/>
喋喋徒煩聖聴切見知河陽陳述古到任已乆臣雖愚<lb/>
短願假符守猶兾勉駑粗寛西顧臣無任<lb/>
　　　又<hi>并手詔一封同封囬</hi>
臣伏䝉聖慈以臣上表乞守外郡特賜批答不允仍令<lb/>
斷來章及差中使傳宣撫諭即時已附状先具奏謝伏<lb/>
念臣于今早得對嚴宸且陳至懇必期天造俯從人欲<lb/>
豈謂犬馬微志未能囬葢髙之鑑伏地循省但極兢惶<lb/>
<pb n="KR4d0061_WYG_033-2b"/>
臣被遇三朝豈敢輙圖安逸實以衰朽難當繁務庻得<lb/>
許從外補稍遂休養異時或委繁使豈惜捐軀論報又<lb/>
以今兹表裏寧謐愚臣方敢陳請伏望聖仁憐察必賜<lb/>
俞從臣無任<lb/>
　　　又<lb/>
臣累上章表罄竭至誠未䝉天慈矜察雖欲再三披露<lb/>
無易前懇固不敢重複煩言仰凟聖慈然屡為詔㫖伏<lb/>
積兢惶亦不敢輙自歸司敗渉於沽激今當待罪私門<lb/>
<pb n="KR4d0061_WYG_033-3a"/>
㳟候朝命萬一天慈矜恕俯狥愚懇許從外補稍貸疲<lb/>
駑則老臣䝉更生再造之恩不勝大幸謹具奏聞伏候<lb/>
進止<lb/>
　　　又<lb/>
臣伏䝉聖恩特降中使封還臣今日所上劄子及傳宣<lb/>
撫諭便令供職者螻蟻微誠不能感動天意又以屢違<lb/>
詔㫖退伏私居以待嚴譴雖至仁寛貸而未俞勤請區<lb/>
區所懐隕越無措臣愚尚兾天慈垂憫必從所欲假以<lb/>
<pb n="KR4d0061_WYG_033-3b"/>
外補稍寛疲薾情廹於中言無倫次臣不任惶恐俟命<lb/>
之至謹具奏聞伏候進止<lb/>
　　　又<hi>熈寧四年</hi>
臣伏䝉聖慈封還臣所奏劄子以臣陳乞外補未賜俞<lb/>
從仰味聖言伏増感懼切以犬馬之微猶知戀主況臣<lb/>
奉事尤右行將五年至仁㴠容厚禮優假豈當輕去軒<lb/>
幄自取踈外直以衰老疲劣勉強不前覆餗是虞履氷<lb/>
如慄然毎欲陳請必深愧畏内惟悃愊終兾矜從伏惟<lb/>
<pb n="KR4d0061_WYG_033-4a"/>
陛下天地大恩日月委照俯從所欲俾守外藩勉其寸<lb/>
長尚可圖報臣無任<lb/>
　　　又<hi>熈寧五年</hi>
臣内訟非才乆塵大任已瀝誠懇仰叩髙明祈觧樞機<lb/>
之近司并還將相之兩綬得以散秩假守便州必兾聖<lb/>
慈俯從人欲重念臣齒髮衰殘精力减耗不能則止自<lb/>
知甚明當退一也乆妨賢路無補聖政當退二也賦性<lb/>
孤拙與時多違當退三也所當退者三而晏然尸位陛<lb/>
<pb n="KR4d0061_WYG_033-4b"/>
下聖明以臣為何如人天下清議以臣為不知止臣雖<lb/>
愚惷粗有肺肝夙夜以思不遑啓處恭惟天地至慈不<lb/>
使一物失所伏望亟發俞㫖俯遂勤請臣無任<lb/>
　　　又<lb/>
臣聞慈父不能愛無益之子仁君不能畜無用之臣如<lb/>
臣不才可謂無用臣自叨樞筦首尾八年訖無猷為上<lb/>
賛述作官忝空徒任居諭道而無一論可禆聖政職兼<lb/>
常伯責在納言而無一言可囬天聼加之衰朽䆮以耗<lb/>
<pb n="KR4d0061_WYG_033-5a"/>
昏尸禄若斯靦顔至甚是敢力傾懇悃薦拜封章祈觧<lb/>
樞機之近司并還將相之劇任得以散秩假守便州庶<lb/>
逭人言免妨賢路伏望陛下憐其舊物貸以寛恩未責<lb/>
曠官亟從所欲臣無任<lb/>
　　　又<lb/>
臣伏䝉聖慈以臣乞觧重任未賜俞可特降中使封還<lb/>
臣所上劄子并傳宣撫諭已具奏謝切念臣年齒衰殘<lb/>
雖任樞務累年以來頻乞出補閑郡聖慈全度終未允<lb/>
<pb n="KR4d0061_WYG_033-5b"/>
從今以西事向寧及宻院忝除副使臣方敢再申前請<lb/>
必望聖慈俯從所欲臣無任<lb/>
　　　又<lb/>
臣以累具奏封乞觧重任私居俟命未奉俞㫖薦被聖<lb/>
聼臣自前日入見陟降俯伏及歸私第左膝轉加腫痛<lb/>
欲望聖慈許臣在假五七日將息稍得平愈即當入見<lb/>
伏候進止<lb/>
　　　又<lb/>
<pb n="KR4d0061_WYG_033-6a"/>
臣以衰老不才乆玷樞筦比年以来奏章數十上祈觧<lb/>
重任乞從外補聖恩存録未賜允俞葢犬馬微誠不能<lb/>
上動天聼日勉一日于兹八年精神内竭筋力外耗今<lb/>
以邊事寧息力伸前請必兾聖慈俯遂人欲臣復内訟<lb/>
才拙望輕精明不能洞幾微重厚不能鎮浮薄于國之<lb/>
謀固多踈闊為臣之義自當退黜伏望聖慈憫憐舊物<lb/>
尚假寛矜終賜保全早從所欲臣不任<lb/>
　　　又<lb/>
<pb n="KR4d0061_WYG_033-6b"/>
臣累乞外郡直以衰老無補勉強所難惟望聖慈矜貸<lb/>
許其均勞累䝉敦諭令赴朝供職雖出對天光口陳誠<lb/>
懇陛下必加存眷未容觧去臣子之情仰荷宸意難以<lb/>
喋喋固辭須至不避嚴誅有違聖㫖俯伏私居必期得<lb/>
請臣無任<lb/>
　臣辭窮意切伏望聖慈早賜矜可<lb/>
　　　又<lb/>
臣皇恐臣之至誠危懇偹瀝於累章而天聼葢髙未賜<lb/>
<pb n="KR4d0061_WYG_033-7a"/>
俞允仍俾亟復其位未即奉詔伏深惶懼嚴誅重譴所<lb/>
不敢逃然臣所恃者聖仁如天必加矜察是以不避再<lb/>
三之瀆猶敢控陳伏望憫臣乆勞精力耗竭許從外補<lb/>
以保衰年臣無任<lb/>
　　　又<lb/>
臣累具奏章乞外補未䝉俞可及連遣中使撫諭亟令<lb/>
供職愚誠懇切乆不奉詔以是自訟俯伏待罪然猶仰<lb/>
恃聖慈必從所請臣無任<lb/>
<pb n="KR4d0061_WYG_033-7b"/>
　　　又<lb/>
臣伏䝉聖慈特降中使封還臣乞外補并待罪劄子及<lb/>
傳宣撫諭已别具狀奏謝切念臣止縁衰老無堪乆妨<lb/>
賢路連章累奏罄竭懇誠必望聖慈特賜矜允仍乞於<lb/>
冬至節假前早賜處分臣無任<lb/>
　　　又<lb/>
臣上章乞守外郡私居俟命於兹累旬今冬節假開伏<lb/>
望聖慈矜允早賜處分<lb/>
<pb n="KR4d0061_WYG_033-8a"/>
　　　又<lb/>
昨晩䝉降中使撫諭及封還臣所上劄子至夜即聞鏁<lb/>
學士院必謂已降指揮遂臣所請今即知是降徳音於<lb/>
河隴臣今不避譴責私居待罪須至再有陳請伏望聖<lb/>
慈矜允<lb/>
　　　又<lb/>
臣以齒髪衰殘精力减耗數年以來累乞觧罷重任出<lb/>
守近郡聖慈念舊未忍遐棄愚𠂻雖切天意未從去冬<lb/>
<pb n="KR4d0061_WYG_033-8b"/>
伏䝉聖恩矜其疲薾許至今年同天節後聴從外補徳<lb/>
音親被睿㫖丁寧復云不須上表即便踐言臣今更不<lb/>
敢别上章表仰瀆天聽伏望聖慈特申前命録臣向時<lb/>
累奏許觧重任假守近郡臣無任<lb/>
　　　又<lb/>
臣伏䝉聖恩特降中使賜臣詔書以臣乞觧重任外補<lb/>
近郡未賜俞允尋具狀奏謝伏念臣年齒衰殘精力减<lb/>
耗内省尸素日虞曠敗數年以來懇求外補庶勉妨賢<lb/>
<pb n="KR4d0061_WYG_033-9a"/>
而聖度含容未即遐棄縁去冬懇請䝉聖慈憫勞俟至<lb/>
今年同天節後聴觧重任許從外補且云不須上表便<lb/>
可舉行臣方敢再瀆天聰必期得請臣竊謂天子固無<lb/>
戲言王者必信出令伏望聖慈憫臣衰疲允臣勤請臣<lb/>
無任<lb/>
　　　又<lb/>
臣以去冬親被徳音許至今年同天節後聽觧重柄出<lb/>
補近郡仍云不許更上章表便可舉行定命臣所以祗<lb/>
<pb n="KR4d0061_WYG_033-9b"/>
具劄子自陳必謂便降諭㫖今乃申遣中使特賜答詔<lb/>
加以敦諭亟令復位即乖誠願深積兢惶須至别具表<lb/>
章再瀆宸聽庶期矜察允從仍乞只據臣今所上一表<lb/>
早賜處分臣無任<lb/>
　　　又<lb/>
臣丹誠至懇已罄竭於累奏更無可陳述惟仰告天慈<lb/>
憐其衰老許其外補聖言可復人欲是從臣無任<lb/>
　　　又<lb/>
<pb n="KR4d0061_WYG_033-10a"/>
臣昨日隨表上手劄子再瀆天慈葢臣之丹誠至懇已<lb/>
窮極布露更無可陳惟仰告聖慈天地父母哀而憐之<lb/>
俯察危𠂻許從外補臣無任<lb/>
　　　又<lb/>
被俞音今兹邊事既寧老臣必期得請祈天俟命願賜<lb/>
哀憐臣不任<lb/>
　<lb/>
　<lb/>
<pb n="KR4d0061_WYG_033-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻三十三<lb/>
</p>
<p>
</p>
  </div>
</body>
</text>
</TEI>
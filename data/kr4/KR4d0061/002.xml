<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻二</head>
    <p>
<pb n="KR4d0061_WYG_002-1a"/>
欽定四庫全書<lb/>
　潞公文集巻二　　　　　宋　文彦博　撰<lb/>
　　律賦<lb/>
　　　多文為富賦<hi>儒者崇學多以為富</hi>
稽先王之訓見君子之儒取多文以為美體至富以寜<lb/>
殊藴之則獨善於身不失其所施之則兼濟於物無得<lb/>
而踰魯哀公道在崇儒孔宣父心存化下將令徳之廣<lb/>
矣必使道之行也以謂勤諸博學式彰乎善莫大焉類<lb/>
<pb n="KR4d0061_WYG_002-1b"/>
彼多藏自取乎文為貴者由是篤行無倦修辭罔窮所<lb/>
謂學成而上抑亦禄在其中韞玉俟時我則非道而勿<lb/>
處懐珠待價我則惟徳而是崇豈假狥財爰因嗜學雖<lb/>
云既富而且庶實在懐忠而抱樸博文者自顯豐盈昧<lb/>
道者堪譏齷齪抱義而處寜湏陸海之珍藏器於身便<lb/>
是荆山之璞盈非損志用本患多匪予求而予取假如<lb/>
切以如磋脩身踐言信滿堂而可守浸仁沐義諒潤屋<lb/>
以難過則知富於文者其富為美富於財者其富可鄙<lb/>
<pb n="KR4d0061_WYG_002-2a"/>
故徃籍之攸載俾來者之所履發諭甚嘉垂謨有以進<lb/>
徳脩業諒多積以攸同温故知新豈厚亡之足比莫不<lb/>
郁郁斯盛彬彬有為且常同於富贍又曷見於盈虧雅<lb/>
符懐寳之人惟遵於道豈類窮奢之士必速於危懿夫<lb/>
學海騰芳儒林挺秀彰聖教之不墜見文風之是茂寜<lb/>
虞喪寳罔同於無徳而貪詎比浮雲實異乎不義而富<lb/>
　　　主善為師賦<hi>能主其善成彼師道</hi>
徳由善立學以師興茍見善而可采則為師而足稱抱<lb/>
<pb n="KR4d0061_WYG_002-2b"/>
義戴仁既崇乎顯顯令徳摳衣凾丈尤務乎拳拳服膺<lb/>
故克已而復禮在推贒而讓能者也稽古典之立言見<lb/>
先贒之遺矩謂道也有益於攸徃謂學也無常於所主<lb/>
遵乎立善則非禮而勿言務彼求師乃惟徳而是輔由<lb/>
是尊贒勿怠服義忘疲茍積慶之美者在脩業以宜其<lb/>
順彼如流必展趨隅之禮崇諸若水湏陳擁篲之儀令<lb/>
譽爰彰嘉猷遂闡盖千里之所應故五常之是顯片言<lb/>
可法我則舍短以從長一行可宗我則遏惡而揚善則<lb/>
<pb n="KR4d0061_WYG_002-3a"/>
知人非善而不主善非師而靡成故君子就義以如竭<lb/>
聖人聞善而若驚翼翼彌恭允盡持謙之志孜孜㒺倦<lb/>
爰傾景行之誠所以見贒思齊聞義能徙豈宜乎以貴<lb/>
而格物必在乎去此而取彼雖周公之聖下白屋以成<lb/>
能縱夏禹之尊拜昌言而擅美是故徳無常主學無常<lb/>
師所謂乎見而遷也誠宜乎擇以從之近取斯文同以<lb/>
贒而為寳旁探厥喻類立徳以成基異哉嘉善之言足<lb/>
稱容衆之文可考實逺邇之咸仰亦邦家之所寳夫然<lb/>
<pb n="KR4d0061_WYG_002-3b"/>
則上自君而下逹民何莫由於斯道<lb/>
　　　祭法天道賦<hi>君子之祭能合天道</hi>
稽立言於徃典考至徳於明君承大祭以無忒法髙穹<lb/>
而有聞礿祀為儀隨時之義寜爽蘋蘩致潔用天之道<lb/>
爰分昔者明王古之君子著誠將格於祖考昭孝遂嚴<lb/>
於禋祀必防黷祭之失乃恊奉先之美所以法乾造以<lb/>
無違順天時而有紀外盡物而内盡志既表僾然春曰<lb/>
禘而秋曰嘗皆符倬彼禮無違者神其饗之順寒暑徃<lb/>
<pb n="KR4d0061_WYG_002-4a"/>
來之節感隂陽代謝之宜簠簋斯陳怵惕於履霜之候<lb/>
黍稷是薦齋莊於濡露之時然則域中四大實本於天<lb/>
禮有五經莫崇於祭伊祭典之克舉與天道而相契不<lb/>
䟱不數爰遵奉若之䂓是享是宜盖得欽崇之制是知<lb/>
威儀抑抑夙夜兢兢將惟馨而是薦在無變以為能感<lb/>
於神明舉十倫而寅奉行其典禮循四序以欽承故得<lb/>
愉愉之忠是伸穰穰之福可納或宗祀之怠棄則禍滛<lb/>
而暗合不然則何以嵗祈百糓涓辰日以郊耕君主五<lb/>
<pb n="KR4d0061_WYG_002-4b"/>
行體盛衰而祖臘則知將制其祭必本乎天於以表乎<lb/>
思孝於以示乎承乾率神而從固未彰於純嘏被衮以<lb/>
象可同致於吉蠲偉乎潔彼踐籩具其蕰藻欲恭致於<lb/>
薦亨皆冥符於穹昊是則葛伯之為仇焉知天道<lb/>
　　　一生二賦<hi>元氣之用生是天地</hi>
一者本乎妙道二者資乎混元道生一而既顯一生二<lb/>
以斯存通幽洞冥作三才之肇祖從無入有為萬化之<lb/>
本原昔老氏以識鑒道樞心存義緯和光允執於衆竗<lb/>
<pb n="KR4d0061_WYG_002-5a"/>
施教遂熈於庻彚以謂一之所起盖兆自於真宗二者<lb/>
何先必生因於冲氣察其所以因而陳之本無象而生<lb/>
有象自無為而成有為旁考斯文類黄鍾之生六律近<lb/>
探厥義同太極之分両儀得不逺頥真筌深窮妙用當<lb/>
始在於冲漠固未分於錯綜無名漸散惟道也寂爾而<lb/>
日彰有物將形惟一也淵兮而景從是故一由道以昭<lb/>
著二因一以潛生清濁本兹而遂判剛柔自是以方成<lb/>
為品物之宗我則觸類而長作聖人之式我則與時偕<lb/>
<pb n="KR4d0061_WYG_002-5b"/>
行若然則大道俄分澆風漸靡既成形以成象則有非<lb/>
而有是茫茫兮仗我生成浩浩兮因我繼始狀轔轔之<lb/>
華轂起自推輪同皎皎之層氷生於積水則知一者生<lb/>
乎立極二者兆乎先天見相生之道偹得下濟之功全<lb/>
當有儀未象之時包藏莫顯及自寡成多之際孕育無<lb/>
邉懿哉事體無形功符不器始則混而為一終乃分而<lb/>
為二故侯得之以大寜可以經天而緯地<lb/>
　　　鴈字賦<hi>雲净天逺騰翥成字</hi>
<pb n="KR4d0061_WYG_002-6a"/>
草木落兮鴈來賓掦清音兮凌紫氛迤邐而齊舒勁羽<lb/>
聫翩而宛類崩雲幾陣斜飛認初成於鳥跡數行髙翥<lb/>
疑上襍於天文時也秋風髙秋氣净嗈嗈而奮翮彌逺<lb/>
肅肅而排空逾勁初同洒翰如絲之宻雨輕籠幾訝書<lb/>
紳似練之澄江下映莫不魚貫星聫䟱而復連極望而<lb/>
廻鸞宛若仰觀而返鵲依然常因避繳以横飛畫開飛<lb/>
霧幾為隨陽而上擊㸃破青天理翰方道傳書更逺御<lb/>
蘆而倒薤宜並遵渚而偃波相混暮穿霞綺依稀而竇<lb/>
<pb n="KR4d0061_WYG_002-6b"/>
氏廻紋曉拂雲羅髣髴而仲尼華衮徒觀其一一成列<lb/>
翩翩上騰自得羽書之妙固非蟲篆之能拂巖岫以徊<lb/>
翔宜刋翠琰觸網羅之縈絆可代結䋲寜假染濡自隨<lb/>
騰翥精硏靡在於彤管凌厲皆侔於玉筯水宿近蒹葭<lb/>
露下垂露勢全雲飛經螮蝀橋邉題橋象著堪銘鴛序<lb/>
可志鵬程比人文而雖異紀鳥道以惟明不識不知皆<lb/>
因效奎而制自南自北悉同取史而成是何羽族之中<lb/>
斯禽有異違朔塞而整翮颺秋天而成字彼<graphic n="KR2222" url="https://raw.githubusercontent.com/kanripo/KR-Gaiji/master/images/KR2222.png" mimeType="image/png"/>冠之與<lb/>
<pb n="KR4d0061_WYG_002-7a"/>
蟬緌非吾族類<lb/>
　　　經神賦<hi>明識經㫖能若神矣</hi>
昔鄭康成英聰挺生擅窮經之妙譽著饗徳之嘉名識<lb/>
洞精微我則惟變所適學臻幾奥我則用晦而明豈不<lb/>
以温故知新慱聞强識明先典之奥義曉聖人之遺則<lb/>
足以道並無方功侔不測下帷靡怠莫窮乎變化云為<lb/>
開巻自精可騐乎聰明正直豈止夫㳺心萬仭皓首一<lb/>
經爰因學以知道遂表人之最靈闡掦乎黄巻青箱難<lb/>
<pb n="KR4d0061_WYG_002-7b"/>
迷禍福講貫乎三墳五典可洞幽冥岳岳騰芳孜孜擅<lb/>
美允符得一之義克配害盈之理敦詩罔倦應遵岳降<lb/>
之言學易彌勤自合蓍圓之㫖若夫彼之神兮於冥漠<lb/>
而足稱此之神兮在探討以為能諒咸因於廣慱固靡<lb/>
自於依慿皇士安之書滛豈能方軌杜元凱之傳僻誠<lb/>
宜服膺厥號堪嘉斯言可度盖經明之是務豈石言之<lb/>
有託多文為美知福善以攸同非聖不談信依然而宛<lb/>
若偉哉斯人掦名立身以學優而既顯將誠感以斯親<lb/>
<pb n="KR4d0061_WYG_002-8a"/>
有同乎周季劉臻皆稱漢聖且異夫隋初楊素止號江<lb/>
神是何盛徳昭然遺芬若此當一時之攸仰俾千載而<lb/>
可韙神兮神兮與百神而有殊吾亦禱之久矣<lb/>
　　　土牛賦<hi>春祀牛設農作無忒</hi>
國家以上遵古典下示蒸民出土牛而應候俾農事以<lb/>
知春塊然不羣自取授時之制卓爾可象殊無引重之<lb/>
因原夫欲示農時爰陳春祀命圬人以偹物俾司在而<lb/>
謀始遂合土以為牛非任重而服軌有典有則成形而<lb/>
<pb n="KR4d0061_WYG_002-8b"/>
既取坤為不欹不傾尚象而爰因脉起徒觀夫寂然不<lb/>
動莫與之儔雖顯逸風之狀實非喘月之流在泥蟠而<lb/>
著美豈肉視以包羞俯以觀之異伯陽之芻狗逼而察<lb/>
也殊葛亮之木牛於是當觧凍之嘉辰乃立春之令節<lb/>
觀其儀之攸序見斯牛之遂設禮無違者俾三務之㒺<lb/>
愆人必知之得四時之有别美哉土者五行之本牛者<lb/>
六畜之宗何瑩蹄之有象假聚壤以為容爰殊木偶匪<lb/>
類泥龍用還非於薦廟義實本於勸農庖刅如投破塊<lb/>
<pb n="KR4d0061_WYG_002-9a"/>
之虞是切寗歌或叩擊壤之名可從五色爰資一毛靡<lb/>
落其用也待時而動其制也因人而作䂓模乍設想覆<lb/>
簣以無虧丹雘俄施疑衣繒而有若是何觀形象以雖<lb/>
著考動静而則無耕耘自我以無爽先後因兹而不逾<lb/>
候日土圭信方斯而異類翔風石燕定並此以殊途盛<lb/>
矣哉標祀典而聿脩稽舊章而㒺忒觀其形雖類於角<lb/>
立頥其本爰符於土徳所以示諸溥率之民俾常勤於<lb/>
力穡者也<lb/>
<pb n="KR4d0061_WYG_002-9b"/>
　　　天衢賦<hi>亨逹之路無復凝滯</hi>
否窮必泰畜極當亨取天衢而垂諭在易象以著明孰<lb/>
謂乎險不可升半塗則廢誠因乎利有攸徃直道而行<lb/>
原夫乾以剛升艮能柔遏卦成大畜之象亨在六爻之<lb/>
末言其天者示吾道之髙明譬彼衢焉表時塗之洞逹<lb/>
徒觀其蕩蕩㒺極平平甚夷必在與其進也方可跂而<lb/>
及之將列曜以同逰曽無險阻與羣龍而共躍逈出喧<lb/>
卑廣矣亨塗坦然大路小人寸進以無便君子階升而<lb/>
<pb n="KR4d0061_WYG_002-10a"/>
有素逺者近者已當開泰之時何斯違斯詎見艱難之<lb/>
歩豈不以屈伸道異窮逹路殊困躓率由於邪徑超騰<lb/>
宛在於康衢𤨏𤨏管闚固上行而莫有區區跛履信髙<lb/>
蹈以應無盖以本乎天者悠逺而不窮况於衢者遵行<lb/>
而惟速既亨逹之有遂則制畜而無復初惟藏宻同鶴<lb/>
鳴之在隂終乃升髙類鴻漸而及陸偉乎髙連雲漢直<lb/>
比絲䋲將何人之率履欲誰氏之先登上士行之而克<lb/>
勤大勲必集王者蹈之而不返庻績咸凝若然則道遂<lb/>
<pb n="KR4d0061_WYG_002-10b"/>
坦夷徃無凝滯豈惟推四逹之廣盖將及九重之際何<lb/>
當履此髙衢振芳蹤而出世<lb/>
　　　玉鷄賦<hi>祥瑞之氣因孝而至</hi>
王者尊臨四海孝治萬方握金鑑以御衆感玉鷄而降<lb/>
祥將韞櫝以强名實資光潤假棲塒而賦象用表飛掦<lb/>
原夫翼翼奉先孜孜繼志允彰恭已之道克恊因心之<lb/>
義精誠能格於上天和氣遂鍾於下地非烟非霧侔攻<lb/>
石以騰輝將翶將翔狀銜珠而為瑞油然生也仰以觀<lb/>
<pb n="KR4d0061_WYG_002-11a"/>
之或縹緲以瑜潤或氣氲而翼垂籠漢室之飛鳬髙呈<lb/>
葱欝映周行之振鷺俯煥羽儀奕奕堪嘉溶溶可貴混<lb/>
銅龍於慱望䝉金雀於象魏有道則見寜同野馬之光<lb/>
為時而生宛類白虹之氣來豈無為至實有因且非求<lb/>
於照廡亦無假於司晨雖名符於五徳盖瑞應於一人<lb/>
將紫氣以俱浮度關寜辨與青雲而共散甜鼎相倫旌<lb/>
此至誠表乎篤孝標名且異於石燕窮理亦殊於霧豹<lb/>
輪囷乍布輝山之美應同蠛蠓蹔收歛翼之儀是效能<lb/>
<pb n="KR4d0061_WYG_002-11b"/>
致此者夫何偉而誠日烏之可遂諒天駟以難追湛露<lb/>
宵零已類記流之際長霞曉映還符繫火之時偉乎呈<lb/>
瑞不羣凌空有異非醇化而不顯故曠代而罕至吾皇<lb/>
以孝徳升聞兹玉鷄兮來萃<lb/>
　　頌<lb/>
　　　徳號繼明頌<hi>并序</hi>
臣聞圓象髙明運四時而不言所利方祇慱厚載萬物<lb/>
而㒺矜厥功然則藏用顯仁其來尚矣仰觀俯察無能<lb/>
<pb n="KR4d0061_WYG_002-12a"/>
名焉及乎太古造書先王畫卦鈎頥崇卑之理範圍清<lb/>
濁之原必也正名况以乾坤之象所以昭徳配於易簡<lb/>
之功圜璧方琮欽崇之禮遂廣徃圖先諜擬議之文益<lb/>
多歎鳳著隤確之言猶龍有清寜之說斯豈陋神明以<lb/>
永稱謂發施貺以佇推崇者哉誠以資始之道隆則非<lb/>
常之名自顯成物之功慱則溢美之號攸歸至若厥初<lb/>
生人樹以司牧雖越䋲契之上固有筌宰之殊必立之<lb/>
名用紀於徳則大庭柏皇之氏栗陸驪連之君赫胥具<lb/>
<pb n="KR4d0061_WYG_002-12b"/>
英聫車而繼起尊盧渾沌接武而互興申史闕之寡聞<lb/>
尚槩舉而䟱畧春皇啟運帝魁在辰雲師土徳之精鳳<lb/>
紀金天之歴参於天地炳若丹青莫不本嘉瑞以建官<lb/>
因盛徳以著號彌上世而<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>出亘來籍而罕儔顓頊髙<lb/>
辛陶堯虞舜揖讓而治具存慱聖之稱損益可知兼襲<lb/>
建邦之號三王而下両漢已還雖積徳以成王率因土<lb/>
而命氏祖功宗徳觀七廟以僅存茂實英聲去二典而<lb/>
逾逺是知徳號地號皇哉唐哉非炎宋之嗣興信兼之<lb/>
<pb n="KR4d0061_WYG_002-13a"/>
者鮮矣洪惟太祖皇帝禀天皇之精氣基唐侯之創封<lb/>
静淵有謀爰膺五勝之籙神武不殺詎煩三戰之師獄<lb/>
訟攸歸民靈允属五讓難推於天歴六飛肇正於宸居<lb/>
丹魚之祥罄鱗宗而淵躍朱草之瑞旅莢物以海渟皆<lb/>
所以恊火徳之景光表炎靈之丕運太宗皇帝嗣顯離<lb/>
照紹熈寳圖徂征不庭削諸侯之髖髀髙拱無事坐合<lb/>
宫之蟺蜎虎包不試於五兵魚夢薦登於四輔廣詳延<lb/>
之路煥乎有文闢箴誦之塗變而至道真宗皇帝握元<lb/>
<pb n="KR4d0061_WYG_002-13b"/>
樞而觀妙執大象以司民文物葳㽔逾武宣制作之盛<lb/>
軌迹夷易軼成康勤儉之風象譯遝臻邉鄙不聳於是<lb/>
慱採處士之議曲詢樵夫之談刻石紀功輾無懐之逺<lb/>
迹奉符行事邁元封之上儀是故得萬國之歡心盡百<lb/>
王之能事者矣皇上天資敦敏日慎温恭靈承三后之<lb/>
基紹繹九功之敘順稽古道惠綏庻民孝愛盡於堯門<lb/>
節儉刑於禹室始謀於廟宫隣咸慶於乃讙其智如神<lb/>
荒憬具瞻於惟睿風行桂海化漸氷天鯨津底貢以率<lb/>
<pb n="KR4d0061_WYG_002-14a"/>
賓月竁奉琛而來享書文車軌遐邇以混同乾符坤珍<lb/>
升降而沕潏於時股肱三事嶽牧庻邦越雍泮之諸生<lb/>
迄膠庠之羣老紺宇丹房之士文身辮髪之酋累伏當<lb/>
塗願上徽號上猶懔然馭朽惕若乗奔堅持徳柄之謙<lb/>
俾斷公車之奏羣心益固得請為期日簉南端之前罔<lb/>
虞北壘之繫皇上以重煩台弼俯狥羣黎尚依違而積<lb/>
時方黾勉而從欲先是禮官錯事將陳報本之儀委粟<lb/>
増壇肇舉因髙之典㑹兹勤請頗邇嚴禋俾竣事於圜<lb/>
<pb n="KR4d0061_WYG_002-14b"/>
㐀甫受册於路寢仲冬初吉太宰前諏祲儀象物而陳<lb/>
舊禮不戒而具天子乃凝慮蠖濩逆釐神明一之日祗<lb/>
見於琳宫二之日昭告於祖廟三之日乃偹法駕將臻<lb/>
夫泰壇攝提運衡風后参乗招摇煒燁上紀于旌常堪<lb/>
輿奮撝中静于關軸及夫郊之夕也歌大吕舞雲門百<lb/>
神受職以降康四圭有邸而登薦惟聖饗帝稽戴禮而<lb/>
有光惟辟奉天鑒周書而無愧瘞祀云畢乗輿乃旋御<lb/>
員闕之嶕嶢發大號以渙汗纆校悉原於滯繫粲薪咸<lb/>
<pb n="KR4d0061_WYG_002-15a"/>
釋於弛刑曽未踰時恊氣克於上下固不旋踵歡聲動<lb/>
於華夷既而回六尺之斗車正九筵之斧座百僚師師<lb/>
以就列多士濟濟以盈庭臚傳甫終寳册遂上未央前<lb/>
殿方蕆於鴻儀興慶内朝先崇於大號大哉事地之禮<lb/>
著矣承乾之道光矣恢三雍之上儀監二代以増郁聖<lb/>
文也兼七徳以禁暴罄八荒而畏威睿武也御衆以寛<lb/>
臨下有赫仁明也繼志於外承顔於中孝徳也宜乎紹<lb/>
列聖之丕休舉邃古之墜典踵八九之遐武兼三五之<lb/>
<pb n="KR4d0061_WYG_002-15b"/>
懿稱者爾臣跂仰徳輝親逄聖旦濡化偶從於學版載<lb/>
塗竊効於髫歌穆如清風敢兾先臣之式歎之不足願<lb/>
續㳺童之謡謹上頌曰<lb/>
厥初生民樹以司牧三皇繼軫五帝聨轂民淳世質仁<lb/>
洽道豐罄地作主與天比崇徳號地號大道常道騰茂<lb/>
飛英緜穹浹昊三王而後兩漢已還繼之者鮮行之惟<lb/>
艱皇矣帝宋紹天闡繹徳煥徃圖道光前辟赫赫太祖<lb/>
巍巍聖功龍興雷澤鳯起豐宫拓世貽統圗大宅中萬<lb/>
<pb n="KR4d0061_WYG_002-16a"/>
邦作乂四海㑹同於穆太宗嗣興舜麓紹堯之緒纂禹<lb/>
之服大明繼照時文載郁俗阜刑清遠安邇肅真皇撫<lb/>
運大業重熈禮樂偹具文物葳㽔東封岱嶽西祀汾睢<lb/>
鴻勲顯號紀石銘彛皇上握樞體元立極四葉重光三<lb/>
后貽翼居域中大為天下式聖文睿武仁眀孝徳軒崇<lb/>
寳附唐奉慶都内熈坤則外讃寳圖慈教廣被仁風誕<lb/>
敷化億兆兮歸厚與三五兮同塗<lb/>
　<lb/>
<pb n="KR4d0061_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻二<lb/>
</p>
<p>
</p>
  </div>
</body>
</text>
</TEI>
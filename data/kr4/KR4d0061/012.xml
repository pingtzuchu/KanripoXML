<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷十二</head>
    <p>
<pb n="KR4d0061_WYG_012-1a"/>
欽定四庫全書巻<lb/>
　潞公文集卷十二　　　　宋　文彦博　撰<lb/>
　　碑記墓誌<lb/>
　　　絳州翼城縣新修至聖文宣王廟碑記<lb/>
聖宋四葉上繼明之五年某以進士舉中甲科得大理<lb/>
評事宰是邑秋八月二十九日始蒞事故事守令始至<lb/>
則郡縣之祠廟悉詣之恭於神訓於民政之本也由是<lb/>
詢於邑吏質之縣圖載祀典享廟食者惟宣聖之祠焉<lb/>
<pb n="KR4d0061_WYG_012-1b"/>
翌日伸祠謁之禮巳事而退立於廡下觀其石記即後<lb/>
唐長興三年創是廟也嵗月滋久廟貌弗嚴屋瓦皆毁<lb/>
梁木其壊上不庇於風雨下不容於爼豆縣署直其北<lb/>
十數步日有敲撲之喧澮水流於東不三四尺嵗虞漂<lb/>
溺之患雖賢哉囘也不改其樂君子居之何陋之有而<lb/>
守土事神者崇奉之禮豈不闕歟乃謀為僚䂓是改作<lb/>
方營善地將搆新宮而縣西北隅適有廢廟俗老承傳<lb/>
為湯王行宮事出不經禮無常祀既絶蘋蘩之薦鞠為<lb/>
<pb n="KR4d0061_WYG_012-2a"/>
荆棘之墟象設都亡廊無全陊獨有正殿巋然中立雖<lb/>
丹堊巳晦而甍棟頗崇異乎哉天將以斯室遺夫子耶<lb/>
不爾則胡為十室九廢而獨完兹中宇虚其正位者安<lb/>
所俟乎宜其即是遺構以正兩楹之坐起兹頽垣以崇<lb/>
數仞之墻踵其故以謀新材則易備變其本而加飾工<lb/>
不吿勞命薙氏以芟夷集擾人而塗暨興廢起墜務實<lb/>
去華昔之湫陋者眈眈而雲廕矣曩之荒穢者殖殖而<lb/>
底平矣翌以東西二室増之屏樹閈閎凡屋壁之間堵<lb/>
<pb n="KR4d0061_WYG_012-2b"/>
其數百楹危昏中而戒事日南至而卒功動適其時不<lb/>
愆於素邑人張會元以文行稱於鄉曲累舉進士敗於<lb/>
垂成運舛事違退而講授一日覩新廟之既成以殊像<lb/>
之未備乃率其徒躬營其事明年春募工於别郡得繪<lb/>
塑之妙者於是塑宣聖暨十哲之像逾十旬而告就八<lb/>
月上丁行釋奠之禮落之且曰能事畢矣不可無聞於<lb/>
後盍書以誌故述其經始之因直謹夫嵗月而巳杜牧<lb/>
云稱夫子之徳莫如孟子稱夫子之尊莫如韓吏部孟<lb/>
<pb n="KR4d0061_WYG_012-3a"/>
所謂生人以來未有夫子賢過尭舜遠矣韓所謂自天<lb/>
子至郡邑守長得共祀而徧天下者惟社稷與孔子社<lb/>
稷壇而不屋豈如孔子巍然當坐用王者禮以門人配<lb/>
自天子而下北面拜跪禮如親弟子然然則夫子之徳<lb/>
之尊韓孟之言詳巳今兹為記是用畧諸時天聖八年<lb/>
九月五日記<lb/>
　　　觀文殿學士尚書左丞謚文莊高公神道碑<lb/>
昔者兩漢之盛也輔相以清靜寧民公卿以經術决事<lb/>
<pb n="KR4d0061_WYG_012-3b"/>
故文景顯肅之際為賢主為治世炳焉幾與三代比隆<lb/>
葢公輔得人之效歟若夫本經術以熈治載清靜以鎮<lb/>
浮翊我昌運高邁於三五澤斯生民永濟於富夀而賦<lb/>
命不融齎志莫究愚於北海高公殄瘁之歎深矣公諱<lb/>
若訥字敏之其始齊之公族於春秋時甚顯逮漢而後<lb/>
名徳軒冕赫奕相望從仕屢遷今為太原榆次人曾祖<lb/>
諱某贈太師王父諱某仕崇儀使考諱某仕右侍禁並<lb/>
贈太師中書令兼尚書令考封祈國公曾妣王夫人祖<lb/>
<pb n="KR4d0061_WYG_012-4a"/>
妣馬夫人妣閆夫人封魏晉秦三大國悉用公貴而追<lb/>
錫命也太師藏器勿耀天爵自高二令君雖起家登仕<lb/>
而位不充量濟美載徳貽謀積慶必復其始至公嗣興<lb/>
公早有竒節挺然不羣祈公之捐館公始十嵗奉母夫<lb/>
人寓汲郡在陋安貧嗜學樂道天聖初舉進士中甲科<lb/>
調彰徳軍節度推官秩滿改著作佐郎遷秘書丞太常<lb/>
博士三治劇邑所居不尚赫赫之譽去後人皆思之䑓<lb/>
舉御史改監察遷主客員外郎殿中裏行未幾除右司<lb/>
<pb n="KR4d0061_WYG_012-4b"/>
諌直史館賜服五服遷起居舍人知諫院改刑部員外<lb/>
郎兼侍御史知雜事賜三品公迭居諌憲當職論事不<lb/>
煩細激訐以要虚名務舉大體中時之急病若揵為土<lb/>
豪縁戚里為郎得大郡公謂玷郎選輕郡寄亟論罷之<lb/>
内侍長居中任事恃恩而肆公率同列極言而斥出之<lb/>
復言今執政古三公之任所謂坐而論道者也今進對<lb/>
立侍裁移刻而罷於咨諏體貌之禮固有未盡宜復坐<lb/>
論以通上下之情以究都俞之美上以為識治體而深<lb/>
<pb n="KR4d0061_WYG_012-5a"/>
器之於是益有大用之意除天章閣待制知永興軍詔<lb/>
復留弗遣麟府宿兵高選外計乃遷禮部郎中河東路<lb/>
都轉運使上思公學術優深議論精敏亟召遷兼侍讀<lb/>
丁秦國憂累詔奪情瀝懇哀訴祈終三年喪國朝故事<lb/>
官待制以上遭喪類卒哭起復今許終服自公始也服<lb/>
除還舊職尋改龍圖閣直學士史館修撰遷吏部郎中<lb/>
除諫議大夫權御史中丞理檢使上憫雨旰食因公奏<lb/>
事問雨暘所致乃推本洪範五事稽合時政及救旱之<lb/>
<pb n="KR4d0061_WYG_012-5b"/>
術上大感悟益嘉公之博洽數日擢拜樞宻副使居二<lb/>
嵗以工部侍郎參知政事又二年由户部侍郎檢校太<lb/>
傅為樞宻使公踐歴二府始終七年循守法度奉行故<lb/>
事簡靜慎重不輕改作常曰蒿目而憂世者非致治<lb/>
之心也每被頋問必傳經以對條理明暢極盡治亂之<lb/>
原上未甞不前席以欣納故愚謂本經術以熈治載清<lb/>
靜以鎮浮有兩漢賢公卿之風為得之矣其在政府也<lb/>
凡僥倖干澤事從中出者請格而不行后妃之族當避<lb/>
<pb n="KR4d0061_WYG_012-6a"/>
權保恩請不預執政悉降詔為永法在樞府時屬盗發<lb/>
甘陵嬰城負固王師攻圍逾月未克時議欲開其自新<lb/>
之路許以容貸且使兇黨離解公謂貝於河朔兵屯素<lb/>
盛今不窮討後啓亂階威靈不振將為敵人輕笑當濟<lb/>
師易將必行天誅蠻冦邕管嶺外騷然承平嵗久武備<lb/>
闕習荆廣之甲若驅市人故屢戰屢敗公議遣大師㧾<lb/>
北兵及隴西之勁馬以往則計日可平或謂北兵不習<lb/>
南風賊必守險以老王師雖多馬恐不足施公曰賊狃<lb/>
<pb n="KR4d0061_WYG_012-6b"/>
數勝理必迎戰以我訓士精騎出其不意而夾攻之蠢<lb/>
爾雖衆胡能為哉二冦既平悉如公算又患兵冗而費<lb/>
浮議罷召募并汰疲老要在節用彊本人給家足為太<lb/>
平長久之策性冲淡不喜夸耀累奏章祈解樞柄辭情<lb/>
切至確不可奪上重違其志久之乃除尚書左丞觀文<lb/>
殿學士同羣牧置制使不許外出且兼進讀葢將用其<lb/>
所長以須爰邱乎公既釋重務遂所願自退朝即杜門<lb/>
燕居觀書為樂搢紳高其靜退以至和二年八月二十<lb/>
<pb n="KR4d0061_WYG_012-7a"/>
九日遘疾薨於宣陽里之第享年五十九上聞訃震悼<lb/>
趣輦臨墓既傷名臣之不愸又視其居處儉陋歎其清<lb/>
節者久之賻賵加等廢翌日視朝贈尚書右僕射太常<lb/>
謚曰文莊以是年冬十月已酉塟於開封府開封縣褒親<lb/>
鄉之原從祈公之兆禮也初公寓汲時秦國有疾公左右<lb/>
奉養藥劑必親遂精意於醫書且曰是術也前世名儒<lb/>
巨公能者多矣况人子奉親可不知耶因研究得其妙<lb/>
以是秦國終享夀康及公感疾之始自診其脈曰吾殆<lb/>
<pb n="KR4d0061_WYG_012-7b"/>
不起諸子泣請召國醫高手者公堅曰止雖和緩不可<lb/>
為已又戒其子毋輒奏以貽上憂吾死殆不得有所請<lb/>
及東首神爽不亂恬然以逝非達生知命安時處順之<lb/>
有素其能若是乎公既塟上追思之深親迂宸筆以表<lb/>
其隧曰儒賢之碑有以見君臣始終之義厚焉公以譽<lb/>
望凡朝之華選劇任必與焉同知禮部貢舉者再取士<lb/>
得人近特為最又為京西路安撫使入契丹國信使領<lb/>
吏部流内銓三班院間被詔定黍尺以協樂律之正制<lb/>
<pb n="KR4d0061_WYG_012-8a"/>
兵契以嚴軍師之興裁損祠祭服器復古之法今悉用<lb/>
之朝議推其精宻愚與公布衣時為友自登憲署司外<lb/>
計居政府為僚故知公尤深公性資方介中立無黨惟<lb/>
道是信不以世俗毁譽為得失所學非苟記問而巳必<lb/>
窮其理適於用每談歴代治亂之迹貫穿明白如視諸<lb/>
掌聴者釋然更僕忘倦文集二十巻尤學之粹娶王氏<lb/>
封夀安郡夫人夙有賢範聞於族姻後公一年而歿以<lb/>
明年正月五日祔公之兆嗣子彦輔内殿崇班次保衡<lb/>
<pb n="KR4d0061_WYG_012-8b"/>
安石吉甫光禄寺丞規大理評事皆修謹篤能世其家<lb/>
長女適游奎次適祠部郎中秘閣校理林億次適太常<lb/>
博士張誼次適王宗喆彦輔及諸弟泣叙先烈見託論<lb/>
譔將附於儒賢之下以永其傳愚自視拙鄙而義不可<lb/>
辭姑用直書傳信無愧銘曰<lb/>
維高氏先葢姜姓後表海以還歴祀寖久爵徳世濟忠<lb/>
賢代有發源湯湯其流固長儲因積粹挺生文莊文莊<lb/>
嶽嶽照隣先覺大器長才竒文奥學公初逢時奮自布<lb/>
<pb n="KR4d0061_WYG_012-9a"/>
衣絶塵遐鶩垂天迅飛白簡觸邪凛然霜威皂嚢納忠<lb/>
彌縫闕遺曰黨曰附吾所勿與不激不訐罔干虚譽人<lb/>
不我知吾不為阻信道而往若省於度進直内閣聮侍<lb/>
邇英左右獻納據古援經帝御宣室雨暘是䘏公陳五<lb/>
行沃心造膝乃預大政乃㧾中樞嘉猷辰告基命訏謨<lb/>
事必師古襲於常故毋作聪明毋越彛矩付之至當百<lb/>
職咸舉撓法撓賞慿寵怙權繩之以正金石其堅殱蠻<lb/>
於邕殄冦於貝多算隃度審於蓍蔡我思至言名遂身<lb/>
<pb n="KR4d0061_WYG_012-9b"/>
退斯言是踐其志克從毋處於外惟帝念功論思殿内<lb/>
勸講禁中師賓之地禮厚恩隆顯允君子宜錫難老方<lb/>
胡不然曾未華皓軫於天衷撫几震悼帝曰儒賢表其<lb/>
新阡寵以宸翰冠於碑顔崇封維屹扶樹維鬱令儀則<lb/>
閟遺芳永苾<lb/>
　　　贈尚書祠部員外郎文府君墓誌銘<lb/>
夫水之有原原出之深者其流長人之本祖祖徳之厚<lb/>
者其嗣昌噫原深而徳厚者見之於吾祖祠部府君矣<lb/>
<pb n="KR4d0061_WYG_012-10a"/>
府君諱鋭字挺之本姓敬當晉室以犯高祖御名改賜<lb/>
今姓取文之象也至聖朝以避翼祖廟諱遂不復舊有<lb/>
媯之裔遷育於姜子完之孫以謚為姓自時厥後胄緒<lb/>
益蕃或占數於平陽或派居於蒲坂八代祖太尉平陽<lb/>
王有大勲力於中宗載於國書可以覆視高祖晤太和<lb/>
中由鴻臚丞辟北都留守判官曾王父穟時以明經中<lb/>
第守汾州參軍未幾留判歸老於西河參軍榮侍於膝<lb/>
下且又嘉是山水樂其土風乃自河東縣之同果里徙<lb/>
<pb n="KR4d0061_WYG_012-10b"/>
居於是府君今為西河介休縣人也王父沼澤州録事<lb/>
參軍烈考崇遠長興中守遼州平城簿與晉高祖有豐<lb/>
沛之舊天福初龍興大夏鳳起晉陽遂以協賛之功亟<lb/>
昇出宰之任授代州崞縣令稍遷并州太谷縣令雖幄<lb/>
中之助居多而緜上之封葢薄方將偕隠以保天和屬<lb/>
劉氏偏霸於太原選用俊賢縻以要職而又兩宰劇縣<lb/>
載更郡轄而考終於家有子二人其長早亡府君即其<lb/>
次也始以廕補郊社署丞尋辟石州軍事推官太平興<lb/>
<pb n="KR4d0061_WYG_012-11a"/>
國中武車載駕王師有征後主率并民因壘太宗皇帝<lb/>
霈陽春之澤封歸命之侯凡劉氏之舊臣率度材而被<lb/>
用時府君方以疾退便於家居且以頥養為懷無復出<lb/>
處之意雖詔書搜訪州司敦遣竟以疾辭不克上道常<lb/>
以杖履浮沈於鄉里頗用文酒燕樂於朋友故與進士<lb/>
温夢説詩僧崇果紹休輩有世外莫逆之契藥喜勿驗<lb/>
壊梁斯及以至道二年九月三日啟手足於晉陵里之<lb/>
第享年五十有三府君始娶王氏故户部郎中丕之女<lb/>
<pb n="KR4d0061_WYG_012-11b"/>
也生慶善之門稟柔懿之徳天奪其算先府君而亡有<lb/>
子三人長子泊今為司勲員外郎荆湖南路轉運使次<lb/>
曰淳郊社齋郎次曰淵未仕而亡有女一人適史氏有<lb/>
子一人曰渭府君以長子之登朝遘慶凡四追命為尚<lb/>
書祠曹員外郎夫人追封臨沂縣太君泊娶耿氏有子<lb/>
一人曰彦博即府君之嫡孫天聖五年春登進士甲科<lb/>
今為殿中丞知并州榆知縣權倅西河郡事而耿氏早<lb/>
亡亦以彦博預殿閨之引籍遘農壇之展禮得援恩例<lb/>
<pb n="KR4d0061_WYG_012-12a"/>
追封扶風縣君載娶申氏封永樂縣君有子一人曰彦<lb/>
若應進士舉有女二人長適将作監主簿鞠齊卿故天<lb/>
章閣待制詠之子也次適進士成偉殿中丞元吉之子<lb/>
府君之次男淳始娶郭氏兾氏皆早亡今娶武氏有子<lb/>
四人長曰彦先次曰彦國其次皆幼渭娶王氏斯皆府<lb/>
君貽謀積徳之至厚故子孫錫羡流光之寖昌也彦博<lb/>
之生也後不獲逮事捧遺硯以出涕瞻畫像而下榻甞<lb/>
立侍於父叔因習聞於話言曰惟府君局量閎深性資<lb/>
<pb n="KR4d0061_WYG_012-12b"/>
端厚信行著於鄉黨仁愛洽於族姻希蜀嚴之沈㝠達<lb/>
羲易之素履善教諸子俾紹家聲甞曰扶陽之門滿籝<lb/>
非寳劉氏之室七業俱成吾素志也爾曹勉之惟以清<lb/>
白傳家不以業産為事識者以府君為林宗干木西河<lb/>
之後出也所不至者夀爾府君棄代之年權窆於里第<lb/>
之西原今嵗在作噩利即真宅即以明道二年十月十<lb/>
七日已酉得吉卜於靈石縣之孝義原祖母臨沂太君<lb/>
先塟於介休縣之西原陪祖考之舊封松檟美茂不復<lb/>
<pb n="KR4d0061_WYG_012-13a"/>
遷祔從古禮也禮曰銘者稱先祖之美旌孝孫之心也<lb/>
庸刻沈礎以識佳城銘曰<lb/>
王父之徳柔嘉維則行有枝葉信著金石州黨胥化宗<lb/>
姻是式跌宕文石㴠泳典籍美璞中存含華内藴道屈<lb/>
當世慶流後昆祠曹追命宻印推恩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山南峙汾流東<lb/>
濔于嗟佳城兹焉寧止圓石勒銘徽音無已<lb/>
　<lb/>
　<lb/>
<pb n="KR4d0061_WYG_012-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷十二<lb/>
</p>
<p>
</p>
  </div>
</body>
</text>
</TEI>
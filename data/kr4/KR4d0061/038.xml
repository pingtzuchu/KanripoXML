<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻三十八</head>
    <p>
<pb n="KR4d0061_WYG_038-1a"/>
欽定四庫全書<lb/>
　潞公文集巻三十八　　　宋　文彦博　撰<lb/>
　　舉官<lb/>
　　　舉李綖<hi>皇祐二年</hi>
臣昨准例奏乞國子監直講李綖改官僉署許州判官<lb/>
公事准中書劄子奉聖㫖李綖與權忠武軍掌書記候<lb/>
一年與改京官者臣于李綖本非素舊采于衆議謂有<lb/>
文行曾應制舉乆為學官輙露奏章乞除幕職于臣竊<lb/>
<pb n="KR4d0061_WYG_038-1b"/>
知人之羙為國有育材之漸今綖自太學講官權授外<lb/>
郡掌記誠似屈其資望切慮綖以學職近例更須二年<lb/>
改官或聞前例自學官奏辟皆得改授合入京官兼近<lb/>
歳陳執中奏辟鞠真卿充陳州通判亦以校年限未滿<lb/>
特授集賢校理伏望聖慈以綖在太學歳乆文行為衆<lb/>
所稱特賜改轉合入京官僉書許州判官公事如改轉<lb/>
後本官犯正入已賍臣甘同罪取進止<lb/>
　　　舉陳湜<lb/>
<pb n="KR4d0061_WYG_038-2a"/>
臣奉勅差充永興軍一路都部署安撫使切見太常愽<lb/>
士陳湜乆在河東陜西差遣深曉邊事軍政欲乞差本<lb/>
官管勾永興軍一路都部署安撫使司機冝文字只理<lb/>
本官合入差遣資序右取進止<lb/>
　　　舉馮誥任允孚<lb/>
臣奉勑差充永興軍路都部署兼置制秦鳯路軍馬司<lb/>
公事縁秦鳯日近頻有蕃界事冝須藉經諳本處事體<lb/>
才幹官吏逐急差使一臣切見屯田郎中馮誥曾任秦<lb/>
<pb n="KR4d0061_WYG_038-2b"/>
鳯路都監及通判秦州首尾六年並准朝廷指揮令管<lb/>
勾蕃部公事深諳秦州東西路蕃情邊事本官見合入<lb/>
知州差遣臣欲乞差充秦鳯路置制勾當公事兼不妨<lb/>
本官待闕差遣亦無僥倖只候沿邊置制稍有倫序却<lb/>
令發付本任一臣切見太常愽士任允孚自慶歴三年<lb/>
差管勾秦鳯路經略司機冝文字及通判秦州至去年<lb/>
方替在彼十年深諳事體臣今欲乞差本官管勾秦鳯<lb/>
路置制司機宜文字右取進止<lb/>
<pb n="KR4d0061_WYG_038-3a"/>
　　　舉邵叔元<lb/>
臣切見三班奉職李昌來臣處公叅云奉宣差權秦州<lb/>
伏羌寨監押切縁伏羌是秦州西路最大城寨控三都<lb/>
谷文嬴開兩路自來屯兵之處及體當西路事宜全藉<lb/>
得力寨主監押兼向來多近上或帶職班行充寨主今<lb/>
來寨主是殿直謝育又差李昌權監押恐不能彈壓蕃<lb/>
漢公事臣勘㑹秦州三陽寨押監殿直邵叔元在秦州<lb/>
差遣十餘年深諳彼處蕃情邊事兼有心力欲乞就差<lb/>
<pb n="KR4d0061_WYG_038-3b"/>
邵叔元充伏羌寨監押勘㑹東路治坊寨監押已及二<lb/>
年却及差李昌權治坊監押取進止<lb/>
　　　舉曹弼<lb/>
臣切見秦州隴城寨監押侍禁曹弼好人材有膽勇方<lb/>
畧在秦州差遣首尾十年深諳邊情今欲滿替勘㑹秦<lb/>
州寧逺寨在西路極邊兼寨主尹寳臣自到任一年有<lb/>
餘欲乞就差曹弼充寧逺寨主取進止<lb/>
　　　舉張度<lb/>
<pb n="KR4d0061_WYG_038-4a"/>
臣切見自來節度使赴任例奏薦得門客一名今有太<lb/>
學進士張度孤寒有文行曾經省試下第在臣門舘多<lb/>
年況近制奏薦門客更不理選出官張度欲乞特賜一<lb/>
試銜名目取進止<lb/>
　　　舉孟辨<lb/>
臣切見提舉北京金新隄職方員外郎孟辨文學中第<lb/>
廉幹在公恬于進趋確然有守加以素負才武頗懐忠<lb/>
義曾有臣僚知其所能舉換右職伏望聖慈許召赴闕<lb/>
<pb n="KR4d0061_WYG_038-4b"/>
量其人材特賜擢用<lb/>
　　　舉楊宗禮<lb/>
臣切見右騏驥副使楊宗禮頃自廣南知州安撫却監<lb/>
因言馬政先朝特召為郡牧都監到任已及二年偹見<lb/>
勤幹兼剏擘畫右天廐坊充孶生馬監漸有倫叙欲乞<lb/>
留宗禮再任藉其經度庶有成効取進止<lb/>
　　　舉錢長卿等<lb/>
臣等奉聖㫖選舉官兩員與王存顧臨編修經武要略<lb/>
<pb n="KR4d0061_WYG_038-5a"/>
刪定諸房例册及今本院都副承㫖提舉臣等切見著<lb/>
作佐郎錢長卿大理寺丞劉奉世各有學術勤于編綴<lb/>
欲乞差充本院編修經武要畧刪定諸房例冊官取進<lb/>
止<lb/>
　　　舉李端卿等<lb/>
臣切見權河北監牧使周革近丁憂去職本路馬政方<lb/>
有倫理切要素知牧事之官相繼整齊切見群牧判官<lb/>
李端卿累經本司任使詳知坊監利害兼資序已深乞<lb/>
<pb n="KR4d0061_WYG_038-5b"/>
差充河北監牧使兼覩都官員外郎都水監丞張竚處<lb/>
事精敏乞差權監牧判官如逐官向去職事曠敗臣甘<lb/>
妄舉之坐取進止<lb/>
　近知李端卿以家貧累重累乞外任都水監内外丞<lb/>
　額外員數甚多必可减那此一員<lb/>
　　　舉劉庠<hi>熈寧六年六月</hi>
臣切見龍圖閣直學士知太原府劉庠向為諌官屡陳<lb/>
讜議累經外任咸有羙稱今領太原一道緝治兵防拊<lb/>
<pb n="KR4d0061_WYG_038-6a"/>
綏中外紀綱振舉人情恱服臣雖遥領河東與庠義均<lb/>
聮事知其善狀理合薦論伏望聖慈特與不次升擢仍<lb/>
令再任所貴方面得人朝廷増重取進止<lb/>
　　　舉范純仁<hi>年月同上</hi>
臣切見工部郎中直集賢院知和州范純仁名臣之後<lb/>
能世其家忠義不囘流輩推服伏望聖慈召還禁近以備<lb/>
訪問必有正議仰禆聖政取進止<lb/>
　　　舉王大方<hi>年月同上</hi>
<pb n="KR4d0061_WYG_038-6b"/>
臣切見供偹庫副使安肅軍駐泊都監王大方勲臣之<lb/>
後敏于從事累經繁使悉有羙稱臣今保舉堪充升擢<lb/>
任使<lb/>
　　　舉徐保申<hi>年月同上</hi>
臣切見供偹庫副使徐保申累更邊任熟曉兵政㢘良<lb/>
謹厚不憚勤劇見任江南東路駐泊兵馬都監將欲任<lb/>
滿伏望聖慈就差充河陽兵馬鈐轄替王臨滿闕<lb/>
　　　舉吕公懋<hi>年月同上</hi>
<pb n="KR4d0061_WYG_038-7a"/>
臣切見都官員外郎吕公懋秉心堅正蒞事精敏勤職<lb/>
安分衆謂滯淹伏望聖慈特賜不次升擢任使<lb/>
　　　舉蘇液<hi>年月同上</hi>
臣切見著作佐郎蘇液才資雋敏性質剛果昨在樞府<lb/>
供職尋以䑓章去官衆謂非辜事亦尋白伏望聖慈特<lb/>
賜陞擢任使<lb/>
　　　舉張利一<hi>熈寧六年六月</hi>
臣切見皇城使達州刺史衞州鈐轄張利一乆更邊任<lb/>
<pb n="KR4d0061_WYG_038-7b"/>
深曉事機求之輩流不可多得昨在雄州以不約束屬<lb/>
吏致引惹生事原情實非已事然而料度敵情應答邊<lb/>
機皆有倫理故北人頗憚而愛之今降為散官内遷閑<lb/>
職北敵頗得其計邊人深惜其去伏望聖慈體察早賜<lb/>
牽復知邊要州軍取進止<lb/>
　　　舉李師錫<hi>熈寧七年五月</hi>
臣切見河陽通判李師錫才資樸茂處事幹勤前為陜<lb/>
西轉運判官深曉塩馬之法切聞以議論寡合託以慢<lb/>
<pb n="KR4d0061_WYG_038-8a"/>
公非時差替近又以前任按察之誤與轉運使一例降<lb/>
官原情頗輕降奪差重伏望聖慈體察早賜牽復取進<lb/>
止<lb/>
　　　舉蘇轍<hi>熈寧六年六月</hi>
臣念伏䝉聖慈從欲均逸便藩當求時才助宣邦教切<lb/>
見權留守推官蘇轍愽通經術深知治體見任陳州州<lb/>
學教授今已嵗滿欲望聖慈就差充河陽州學教授如<lb/>
臣所舉不如狀及犯正入已賍甘當同罪取進止<lb/>
<pb n="KR4d0061_WYG_038-8b"/>
　　兼河陽累有前例奏差學官近向經奏留教授陳<lb/>
　　安民再任自後奏充國學直講本州見今闕官<lb/>
　　　舉髙惟㡬<hi>慶歴六年</hi>
臣切見益州路提㸃刑獄高惟幾財幹明敏長于治繁<lb/>
臣頃任河東都轉運使惟㡬通判麟州用兵之際供億<lb/>
百端悉能幹辦昨任益州路轉運判官日適值歳飢臣<lb/>
在益州首先勸誘人户發粟賑濟遂謂高惟㡬出巡外<lb/>
郡勸誘人户出粟一如益州之法甚濟飢民績狀可奨<lb/>
<pb n="KR4d0061_WYG_038-9a"/>
其髙惟㡬伏乞朝廷特賜陞擢任使以勸勞吏如經擢<lb/>
用後本官犯正入已賍臣甘同罪取進止<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_038-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻三十八<lb/>
</p>
<p>
</p>
  </div>
</body>
</text>
</TEI>
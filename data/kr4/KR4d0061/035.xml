<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻三十五</head>
    <p>
<pb n="KR4d0061_WYG_035-1a"/>
欽定四庫全書<lb/>
　潞公文集巻三十五　　　宋　文彦博　撰<lb/>
　　辭免<lb/>
　　　免充禮儀使<hi>至和二年</hi>
右某䝉差人送到牒一道為迎奉太祖皇帝御容孝明<lb/>
皇后聖容赴開先殿奉安奉勑差某充禮儀使伏縁某<lb/>
將及都門未經入覲況未授命即預相儀實恐非便已<lb/>
具劄子奏乞改命大臣充使所有元勑一道謹具送納<lb/>
<pb n="KR4d0061_WYG_035-1b"/>
中書<lb/>
　　　辭免公使錢<hi>治平四年</hi>
臣今早進呈宗室公使錢文字䝉顧問體例臣因便奏<lb/>
陳極宻使帶節度使不當例受公使錢去歳曾奏乞請<lb/>
罷當時雖未䝉俞㫖然臣必不可請受臣近移鎮永興<lb/>
軍又准宣接續支賜公使錢今檢到去年八月奏劄子<lb/>
一宗文字謹具進呈伏望聖慈許從請罷非惟遂臣素<lb/>
志亦兾粗革前弊稍有後法取進止<lb/>
<pb n="KR4d0061_WYG_035-2a"/>
　　　中書劄子<hi>熈寕二年十月</hi>
准今月三日詔中書門下二府者政事之出也維是一<lb/>
二股肱之臣日謨于廟堂之上皆朕所尊禮之顧其職<lb/>
豈有重輕哉伏覩仁宗實録天聖時二府之相猶以其<lb/>
職髙下定位則知往者不若今制之拘也今文彦博葢<lb/>
朝之宗臣朕方倚以疆垂之事雖用陳升之為宰相其<lb/>
令升之仍位彦博下以稱朕遇賢之意故兹詔示想宜<lb/>
知悉已降詔書如前<lb/>
<pb n="KR4d0061_WYG_035-2b"/>
　　　答詔劄子<lb/>
右臣伏覩今月三日詔書宰臣陳升之位在臣之下者<lb/>
朝有著定國之彛儀苟容僣踰是紊綱紀況臣之孱薄<lb/>
安可克當願寢異恩庶安孤跡兼考先朝故事止因曹<lb/>
利用而行臣本書生粗知禮節事出姑息決不敢從伏<lb/>
望聖慈特賜俞可<lb/>
　　　又<lb/>
臣昨日奏乞班位在陳升之下及追寢十月三日詔命<lb/>
<pb n="KR4d0061_WYG_035-3a"/>
未奉指揮縁今日百官起居中書宻院别班入殿即無<lb/>
妨礙自來日後赴常朝中書宻院同班入殿若未得請<lb/>
即難以入班臣須至家居俟命伏望聖慈俯從愚懇早<lb/>
降俞㫖取進止<lb/>
　今日進呈文字畢欲再懇請又已日旰不敢留身<lb/>
　　　御批<hi>十月五日</hi>
卿兩朝舊徳顧命元勲位右升之禮體甚順其勿過為<lb/>
謙抑乆鬱朕待卿之志兼已降詔㫖來日不可不入視<lb/>
<pb n="KR4d0061_WYG_035-3b"/>
事也<lb/>
　　　答詔劄子<hi>十月六日</hi>
右伏䝉聖慈特賜手詔以臣累奏乞位在升之下及追<lb/>
寢十月三日詔命未被俞音亟頒宸翰誤奬臣以勲徳<lb/>
令勿過為謙抑臣以謂忝備近司當守法度朝班之制<lb/>
不可僣踰葢聖慈曲有褒優在愚臣固非謙抑況兹禮<lb/>
例之起自於利用之初臣實畏之豈可當也必兾曲軫<lb/>
天慈俯從人欲詔㫖令來日不可不入視事臣今日即<lb/>
<pb n="KR4d0061_WYG_035-4a"/>
未敢隨班入殿已依禀入本院視事聴候俞㫖<lb/>
　　　手詔<lb/>
省所奏伏覩詔書宰臣陳升之位在臣之下者願寢異<lb/>
恩庶安孤跡事具悉卿翼亮三朝周旋二府國之耆雋<lb/>
望實素隆升之任用尚新甫登宰席原其雅意必欲推<lb/>
先是用斟酌禮文裁其宜稱發于朕志奚取常規葢以<lb/>
褒異老成豈與利用為比卿謙恭乆著於此何嫌往安<lb/>
乃居毋逆朕命所乞宜不允付某<lb/>
<pb n="KR4d0061_WYG_035-4b"/>
　　　答詔劄子<lb/>
臣累具奏乞追寢十月三日詔命及乞依儀制立班在<lb/>
宰臣陳升之下至今未䝉俞㫖臣欲伺候陳升之正謝<lb/>
畢再具陳乞又檢詳儀制使相在親王之下宰臣在親<lb/>
王之上將來合班尤所不便伏望聖慈詳臣累奏班在<lb/>
升之下正朝廷素定之儀安愚臣所守之分區區之誠<lb/>
必期從可候勑㫖<lb/>
　　　手詔<hi>十月十六日</hi>
<pb n="KR4d0061_WYG_035-5a"/>
省所劄子奏臣累具奏乞追寢十月三日詔命及乞依<lb/>
儀制立班在宰臣陳升之下事具悉卿往事仁朝再為<lb/>
上宰予嘉舊徳進服邇聯而固執謙撝屢形論請謂宗<lb/>
祖之故雖嘗以宫使而等差而朝廷之儀亦已下詔書<lb/>
而著定懇懇辭避至於再三勉從所請不忘嘉歎所乞<lb/>
冝允付某<lb/>
　　　中書劄子<hi>十月十九日</hi>
准今月十九日詔書中書門下朕為國朝之制雖兵民<lb/>
<pb n="KR4d0061_WYG_035-5b"/>
分于二府然其委用者皆所謂執政之臣豈獨相樞宻<lb/>
者以為使相耶朕嘗惑之故丙申之詔令文彦博頒陳<lb/>
升之上所以尊老成而均政體也今彦博數言於武臣<lb/>
之例非可同于親王之班有未便執謙慮損情有莫回<lb/>
予思罔然雖拒勿得其令中書門下如所請施行故兹<lb/>
詔示想宜知悉已降詔書如前<lb/>
　　　乞免移判永興軍<hi>熈寧六年七月</hi>
臣近䝉特降中使賜臣移判永興軍勅牒仍傳宣㫖以<lb/>
<pb n="KR4d0061_WYG_035-6a"/>
闗中乆旱慮人心不安令臣往彼安撫一道臣内省衰<lb/>
拙何以克當臣以謂朝廷嚴戒邊臣不得貪功輕舉致<lb/>
有引惹若邊鄙别無事宜人情自然安帖以至方田助<lb/>
役團結保甲皆非目下交切之務且令權住及罷提舉<lb/>
常平之官一切委之提轉務從寛簡以絶搔撓則闗輔<lb/>
之民不止安帖亦可小康如此即呉中復自可安撫闗<lb/>
中不須愚臣誤有委付伏望聖明詳察取進止<lb/>
　　　再乞免移判永興軍<lb/>
<pb n="KR4d0061_WYG_035-6b"/>
右臣近瀝懇誠乞免移判永興軍事伏䝉聖慈特賜詔<lb/>
書敦諭不允所乞伏念臣以齒髮衰遲乆當重務聖慈<lb/>
矜憫方許均勞假以近藩實寛衰拙今才赴任三城尋<lb/>
便就移京兆況闗輔之重誠非衰老可當伏望聖慈必<lb/>
賜矜察慎選才徳付以分陜聴臣却赴河陽之任臣無<lb/>
任<lb/>
　　　免兩鎮第一劄子<lb/>
臣得進奏官報二十六日降麻制除臣兩鎮節度使聞<lb/>
<pb n="KR4d0061_WYG_035-7a"/>
命若驚不遑啓處臣以愚薄遭逢聖明禄厚位髙日虞<lb/>
危溢陛下曲念舊物恩禮過隆苟義有未安則禮當固<lb/>
避切以本朝以來名器至慎兩鎮之重親王方授雙鉞<lb/>
之貴庶官不除臣豈敢貪天之功越本朝之制靦顔不<lb/>
顧冐寵以居匪惟于臣難勝實乃為國惜法伏望聖慈<lb/>
特寢殊恩以全舊典令臣安分庶免責言臣無任<lb/>
　兩鎮之重非庶官所授頃年韓琦罷相曾授兩鎮亦<lb/>
　不敢當伏望聖慈矜察即賜寢罷<lb/>
<pb n="KR4d0061_WYG_035-7b"/>
　　　第二劄子<lb/>
臣近覩進奏官報制除臣兩鎮節度使臣即已具表并<lb/>
劄子以臣之愚薄及于理必不可冐授乞賜寵罷未䝉<lb/>
俞可臣伏念上荷聖恩過有優奬臣今不敢全違恩㫖<lb/>
乞祗授所加食邑實封即于老臣得安愚分臣無任激<lb/>
切俟命之至<lb/>
　臣于前奏已具陳述兩鎮之重非臣庶可授況韓琦<lb/>
　已不敢當今臣決不可受伏望聖慈矜察仍乞貼麻<lb/>
<pb n="KR4d0061_WYG_035-8a"/>
　處分<lb/>
　　　第三劄子<lb/>
臣于今月十一日再具劄子布露誠懇以兩鎮之命至<lb/>
優至重愚臣決不敢當葢恐自臣遂成體例臣亦上體<lb/>
聖意不敢全違恩㫖祗乞授食邑實封兼鎮乞從寢罷<lb/>
伏望聖慈俯從所請臣無任<lb/>
　<lb/>
　<lb/>
<pb n="KR4d0061_WYG_035-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷二十五</head>
    <p>
<pb n="KR4d0061_WYG_025-1a"/>
欽定四庫全書<lb/>
　潞公文集卷二十五　　　宋　文彦博　撰<lb/>
　　奏議<lb/>
　　　論西事<hi>元豐四年</hi>
臣聞昨來西師出界中輟而還將下師徒頗有饑凍潰<lb/>
散以礙人衆不行軍法今便欲再舉何以勵衆又運粮<lb/>
逺涉頗被邀截官吏民夫甚有陷沒必恐邉將懼罪不<lb/>
曾依實盡言議臣依違亦不敢明白敷奏老臣荷陛下<lb/>
<pb n="KR4d0061_WYG_025-1b"/>
恩深若又不言乃是負國伏望聖慈深察<lb/>
　　　　王師之舉必有邉將謀臣首開端緒不得詳<lb/>
　　　　審以悮大計伏乞陛下察之若不深責無以<lb/>
　　　　勵後<lb/>
　　　又<lb/>
臣竊聞陜西用兵之後公私蓄積大抵殫耗丁壯運粮<lb/>
從軍夏麥不下種大兵雖還邉備不可輕弛切慮向去<lb/>
軍兵民粮食不充緩急無以計置謂宜謀求漢唐故事<lb/>
<pb n="KR4d0061_WYG_025-2a"/>
水陸轉輸以備乏絶臣守藩當路近聞雍岐間粟麥之<lb/>
價今已騰湧若至春後必多流亡兼聞闗陜人户昨經<lb/>
調發應副軍期不遺餘力死亡之餘疲瘵已甚亦皆覬<lb/>
望徳音儻順青陽一霈恩宥因而有所蠲復或并及河<lb/>
東諸郡兹實陛下盛徳之舉仍願亟詔諸郡申嚴斥堠<lb/>
専為守禦之備養威練卒賑恤傷殘之民在今之宜無<lb/>
以易此臣受恩之深慮有所及不敢自黙<lb/>
　　　又<lb/>
<pb n="KR4d0061_WYG_025-2b"/>
臣近聞西師已還中外但知時暫歇泊而未有分屯解<lb/>
甲之㫖人情憂疑皆慮王師必有再舉之計老臣受國<lb/>
恩深義同休戚齒髮如此無復覬望惟有區區欲報之<lb/>
意不能緘黙輒為陛下言之臣竊觀陛下臨御以來選<lb/>
拔將校訓齊師徒修治器械儲峙糗粮皆衆智所不及<lb/>
近世所未能比者夏人昏亂自致天討陛下赫然命將<lb/>
出師以伐其罪師行以來捷音屢上雖未能搗其巢穴<lb/>
繫其君長而師行有紀所遇輒克羌人逃遁莫敢抗堂<lb/>
<pb n="KR4d0061_WYG_025-3a"/>
堂之鋒天威神武震慴四裔戰功之多近世未有然而<lb/>
數路進軍興動大衆彌厯累月餽輓不貲諸路之民疲<lb/>
於供給將士盡忠竭力為朝廷奮不頋身間闗死亡衝<lb/>
冒寒苦備極勤勞臣以謂國威既已振矣將士之力亦<lb/>
已殫矣百姓供餽亦已竭矣為陛下今日之計正當勞<lb/>
來將士安拊百姓噢咻其疾痛補完其瘡痍使得蘓息<lb/>
按甲養威以全前日之勝如此則外足以懲艾夷狄内<lb/>
足以愛養軍民乃宗社無疆之休也今若師徒暫還而<lb/>
<pb n="KR4d0061_WYG_025-3b"/>
復出士氣已衰而再鼓民力已困而調發復興諸路深<lb/>
入而轉餉益逺如此則師之勝負恐未可知而前功或<lb/>
喪此天下之甚憂也兼臣在洛中津遣陜西軍須不少<lb/>
亦聞陜西事體頗詳皆言百姓亦已流離菽粟之價騰<lb/>
踴今冬二麥多不下種將春農事方興又復調發不已<lb/>
必恐應副不前有悞大計臣而不言孰當言者伏望陛<lb/>
下以天下為度以蒼生為心不以盡敵然後為功亟詔<lb/>
班師分屯諸路使朝廷恩威並行軍民和附以小羌昬<lb/>
<pb n="KR4d0061_WYG_025-4a"/>
亂如此可以坐待其滅亡矣臣不勝大願老臣愚忠憂<lb/>
國之心不能自已僣已冒聞不任隕越伏望聖慈哀察<lb/>
其誠俯賜容納<lb/>
　　　　聞陜西河東運粮人夫雖費不貲而逃逸者<lb/>
　　　　甚衆至有部夫官亦有逃竄恐無人敢仔細<lb/>
　　　　奏陳兵志謂善用兵者役不再籍粮不三載<lb/>
　　　　春秋戰國時用兵運粮多在中夏故兵有因<lb/>
　　　　粮粮不逺載與今之餽運深入敵人沙漠之<lb/>
<pb n="KR4d0061_WYG_025-4b"/>
　　　　地其勢不同易稱高宗伐鬼方三年克之小<lb/>
　　　　人勿用以聖帝伐鬼方尚三年而克之理有<lb/>
　　　　不可急者又曰師貞丈人吉丈人嚴莊之稱<lb/>
　　　　用之則吉小人勿用用則無功無功則有罪<lb/>
　　　　伏望陛下慎擇將兵者如輕險而求僥倖之<lb/>
　　　　功者當勿用之臣年老眼昏勉力親書此劄<lb/>
　　　　子深懼不謹細伏望聖慈矜察兼不敢附逓<lb/>
　　　　恐漏洩不達謹遣臣長孫承事郎永世特詣<lb/>
<pb n="KR4d0061_WYG_025-5a"/>
　　　　通進司投進<lb/>
　　　答詔<lb/>
自逺相見忽經兩年春暄卿比平安前繼閲所論闗中<lb/>
事宜悉至誠惻怛之意非累朝心膂之臣憂國如家之<lb/>
深曷能惓惓如此寤寐忠嘉不忘於懐朕涉道日淺昧<lb/>
於知人不能圖任將帥以天錫可乗之時上為祖宗殄<lb/>
滅一方世讎深用厚顔爰自六軍還塞將士已殫勞黎<lb/>
民已告病今日之勢豈復可逺舉深入哉惟固境自完<lb/>
<pb n="KR4d0061_WYG_025-5b"/>
而已近特命於涇原制置者苐使之城數亭障制敵衝<lb/>
軼耳非復有前日圖也所以張大其名若入討之為者<lb/>
葢兵法有之用而示之不用不用固有示之用耳庶或<lb/>
其可震之乗威尋盟則朝廷因得復覊縻之也想卿有<lb/>
同體均休戚之誠諒已悉其措置大概今因貽慶行故<lb/>
兹示諭<lb/>
　　　謝答詔<hi>元豐五年三月</hi>
臣去嵗冬輒率愚瞽累奏陳陜西邉事今春䝉差臣男<lb/>
<pb n="KR4d0061_WYG_025-6a"/>
貽慶特賜臣二月二十五日手詔撫諭後䝉聖慈矜寛<lb/>
不責臣狂易恭讀詔㫖曰六軍還塞將士已殫勞黎民<lb/>
已告病今日之勢豈可復逺舉深入哉惟固境自完而<lb/>
已近命涇原制置城數亭障制敵衝軼非有前日圖也<lb/>
臣仰味聖言伏增欣抃有以見陛下推堯舜之心卹生<lb/>
靈之困罄溥率廣被㴠育幸甚幸甚然自今秋已來復<lb/>
有遣戍開疆運河深入此必是邉臣希功規為僥倖開<lb/>
端緒誑惑朝廷料敵不精致有撓敗進此計者陛下不<lb/>
<pb n="KR4d0061_WYG_025-6b"/>
必知此人乞行顯誅以戒今後干賞諂利之輩免致向<lb/>
去更誤朝廷大事望以今年二月二十五日詔書大㫖<lb/>
宻諭邉臣嚴設備預固境自完來則禦之去勿逺逐更<lb/>
年嵗間士氣復振民力復完足食足兵何求不可醜羌<lb/>
聞之自當屈服臣又聞謀攻料敵老將所難不當與新<lb/>
進白面書生惟務高談虚論容易而計畫之今以天下<lb/>
之大士人之衆豈無深識逺慮懐忠守正更事厯試之<lb/>
人願陛下詳求而審用之如祖宗朝所用扞邉守塞宿<lb/>
<pb n="KR4d0061_WYG_025-7a"/>
將名臣見於國史者多矣乞詳審之臣之此言非不知<lb/>
觸犯時怒葢耄耋之年被三朝重任䝉陛下眷奬尤深<lb/>
乃心本朝義均休戚豈當隨例緘黙上負聖明伏望天<lb/>
慈亮其區區自盡之誠<lb/>
　　　又<lb/>
臣伏䝉聖恩以臣奏陳西事特令臣男貽慶特賜手詔<lb/>
一道并傳宣撫問者仰奉聖訓伏增感懼切念臣衰老<lb/>
不才荷陛下恩禮之厚舉朝無比惟知竭盡忠懇粗伸<lb/>
<pb n="KR4d0061_WYG_025-7b"/>
補報昨西夏擾邉王師罰罪雜羌既已退縮大兵尚屯<lb/>
邉徼師之善志允當則歸因是奏陳上干宸聴庶幾狂<lb/>
瞽粗禆萬一豈謂愚臣過計難窺陛下聖謨天機固深<lb/>
睿算黙定基命宥宻逺猷克壯乃生靈莫大之幸實宗<lb/>
社無窮之福加以睿光曲照上徳兼容迂陋蒭言亦被<lb/>
矜采臣無任感戴欣幸之至<lb/>
　　　奏西京災傷事<hi>元豐四年六月</hi>
臣體量得西京畿内諸縣今春以來麥苗極盛有望豐<lb/>
<pb n="KR4d0061_WYG_025-8a"/>
登無何自四月五月中直至收穫之際大雨頻併繼日<lb/>
不止遂至頗損麥苗所存者三四分須至趂時收穫上<lb/>
場所兾收拾殘餘粗捄饑困臣體訪得所收多者僅及<lb/>
三四分日有人户經官被訴苗傷又縁官吏拘文為已<lb/>
收割在塲及有持打了者不以為慿須得存留查苗在<lb/>
地方可驗覆今若不與檢放必至人户逃移况今夏多<lb/>
雨害稼衆所明知難為巧詐伏望朝廷特降指揮下本<lb/>
路轉運司仔細體量實有災傷即早與减放分數所貴<lb/>
<pb n="KR4d0061_WYG_025-8b"/>
人户不致逃移更望朝廷矜察早降指揮取進止<lb/>
　　　奏西京漕河事<hi>元豐六年四月</hi>
本府勘會自會通橋下至白馬寺洛河水路灘磧淺澁<lb/>
難行綱運遂奏乞開淘古漕河舊道稍令深闊抵至白<lb/>
馬寺却合洛河囘避二十餘里灘磧所貴通行綱船不<lb/>
至滯碍今䝉朝㫖依奏施行㸔詳中劄内更帶下白波<lb/>
輦運司奏乞開濬漕河至偃師縣界合洛河通濟舟船<lb/>
雖與本府所奏事狀大抵皆同只是稱至偃師縣界漕<lb/>
<pb n="KR4d0061_WYG_025-9a"/>
口合流必添展地里稍逺須至更差官覷步所碾添開<lb/>
濬故道地步長短及地形高下是與不是有古來河道<lb/>
確實計定功料申上<lb/>
　　　上殿謝劄子<hi>元祐元年五月</hi>
臣老退不才䝉恩詔置左右令議軍國重事况臣官忝<lb/>
三師其職惟當論道臣以涉道至淺不能上禆聖政然<lb/>
以生平舊學素藴及以近時所見所聞當竭愚忠粗禆<lb/>
萬一又不敢同外廷臣僚頻入文字上煩聖聴須至留<lb/>
<pb n="KR4d0061_WYG_025-9b"/>
身口陳仔細熟達聖聴然後簡徑作劄子奏聞乞付外<lb/>
廷衆議公行<lb/>
　<lb/>
　<lb/>
　<lb/>
　<lb/>
　<lb/>
　潞公文集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻二十八</head>
    <p>
<pb n="KR4d0061_WYG_028-1a"/>
欽定四庫全書<lb/>
　潞公文集巻二十八　　　宋　文彦博　撰<lb/>
　　奏議<lb/>
　　　進漢唐故事<hi>元祐二年</hi>
臣近者竊聞聖㫖令經筵官間日進漢唐故事各一件<lb/>
以偹御覽有以見聖徳稽古求理之切臣忝預經筵固<lb/>
當粗有禆補輙亦於漢唐史中節録得數事繕寫進呈<lb/>
伏望聖慈采覽<lb/>
<pb n="KR4d0061_WYG_028-1b"/>
　　　一<lb/>
漢文帝紀賛曰孝文皇帝宫室苑囿車騎服御無所増<lb/>
益有不便輙弛以利民嘗欲作露䑓召匠計之直百金<lb/>
上曰百金中人十家之産也吾奉先帝宫室常恐羞之<lb/>
何以䑓為身衣弋綈<hi>弋黒色也綈厚繒</hi>帷帳無文繡以示敦朴<lb/>
為天下先專務以徳化民是以海内豐冨興於禮義斷<lb/>
獄數百㡬至刑措嗚呼仁哉<lb/>
　　　二<lb/>
<pb n="KR4d0061_WYG_028-2a"/>
漢武帝問東方朔曰吾欲化民豈有道乎朔對曰堯舜<lb/>
禹湯文武成康上古之事經歴數千載尚難言也臣不<lb/>
敢陳近述孝文皇帝之時當世耆老皆聞見之貴為天<lb/>
子富有四海身衣弋綈<hi>師古曰弋黒色也綈厚繒</hi>足履革舄<hi>師古曰革生皮</hi>
<hi>也不用柔韋言儉率也</hi>以韋帶劔<hi>師古曰但空/用韋不加篩</hi>莞蒲為席<hi>師古曰莞今韋</hi>
<hi>之葱蒲也莞以莞及蒲為席亦尚質也音官</hi>兵木為刅<hi>服䖍曰兵噐如木而無刅言不大治兵器</hi>
<hi>也</hi>衣藴無文<hi>師古曰藴亂如絮也言内有亂絮上無文采也藴音於粉反</hi>集上書囊<lb/>
以為殿幃<hi>師古曰集謂令聚也</hi>以道徳為麗以仁義為准<hi>師古曰麗羡也</hi>
<pb n="KR4d0061_WYG_028-2b"/>
<hi>准平法也</hi>於是天下望風成俗昭然化之<lb/>
　　　三<lb/>
漢丞相王嘉上䟽言孝文帝時吏居官者或長子孫以<lb/>
官為氏倉氏庾氏則倉庾吏之後也其二千石長吏亦安<lb/>
官樂職然後上下無苟且之意其後稍稍變易公卿以<lb/>
下轉相促急又數以改更政事司吏部刺史察過悉劾<lb/>
發揚隂私<hi>悉盡也言大小盡皆舉劾過於所察之條</hi>吏或居數月而退送故<lb/>
迎新交錯道路中材苟容求全<hi>不敢采持郡下</hi>下材懐危内顧<lb/>
<pb n="KR4d0061_WYG_028-3a"/>
<hi>常恐獲罪每為私計</hi>一切營私者多二千石益輕賤吏人慢易之<lb/>
或至上書章下<hi>依其所上之章而下令理之</hi>衆庶知其易危<hi>言易可傾危</hi>
小失意則有離叛之心<lb/>
　　　四<lb/>
漢宣帝謂太守吏民之本數變易則下不安民知其將<lb/>
乆不可欺罔乃服從其教化故二千石有治効輙以璽<lb/>
書勉勵増秩賜金或爵至關内侯公卿缺則選諸所表<lb/>
以次用之<hi>師古曰所表謂増秩賜金爵也</hi>是故漢世良吏於是為盛稱<lb/>
<pb n="KR4d0061_WYG_028-3b"/>
中興焉<lb/>
　　　　臣近曾上言乞刺使縣令須滿三年一替及<lb/>
　　　　尚書吏戸刑三部官職務尤重須令乆任此<lb/>
　　　　皆治古之法兼先朝亦不令速遷<lb/>
　　　五<lb/>
漢賈誼云今民賣僮者<hi>如淳曰僮謂𨽻妾也</hi>為之繡衣絲履偏諸<lb/>
縁<hi>服䖍曰如牙條以作履縁師古曰偏諸若今之織成以為要襻及褾領者也古謂之車馬展其上為乗車</hi>
<hi>及騎從之象也</hi>内之閑中<hi>服䖍曰閑賣奴婢闌</hi>是故天子后服所以廟而<lb/>
<pb n="KR4d0061_WYG_028-4a"/>
不宴者也<hi>師古曰入廟則服之宴處則不著葢貴之也</hi>而庶人得以衣婢妾<lb/>
白縠之表薄紈之裏緁以偏諸<hi>晋灼曰以偏諸緁著衣也師古曰緁音妾謂以</hi>
<hi>偏諸緶音歩千反</hi>羙者黼繡<hi>師古曰黼者織為斧形繡者刺為衆文</hi>是古天子之<lb/>
服今富人大賈嘉會召客者以被墻<hi>師古曰被音皮义反</hi>古者以<lb/>
奉一帝一后而節適今庶人屋壁得為帝服倡優下賤<lb/>
得為后餙然而天下不屈者殆未有也<hi>師古曰屈謂財力盡也音其勿</hi>
<hi>反</hi>且帝之身自衣皂綈<hi>師古曰綈厚繒也</hi>而富民墻屋被文繡<lb/>
天子之后以縁其領庶人㜸妾縁其履<hi>師古曰㜸謂庶賤者</hi>此臣<lb/>
<pb n="KR4d0061_WYG_028-4b"/>
所謂舛也夫百人作之不能衣一人<hi>師古曰衣音於計反</hi>欲天下<lb/>
亡寒胡可得也一人耕之十人聚而食之欲天下無飢<lb/>
不可得也飢寒切於民之肌膚欲其亡為奸邪不可得<lb/>
也國已屈矣<hi>師古曰音勿其反</hi>盗賊直須時耳<hi>師古曰言待時而發</hi>然而獻<lb/>
計者曰毋動<hi>師古曰言天下安不可動揺</hi>為大耳<hi>如淳曰好為大語者</hi>夫俗至<lb/>
大不敬也至亡等也<hi>師古曰無尊卑之等</hi>至冐上也<hi>師古曰冐犯也</hi>進計<lb/>
者猶曰毋為可為長太息者此也<lb/>
　　　　臣近曾上章以風俗僣侈乞撿舉制度使上<lb/>
<pb n="KR4d0061_WYG_028-5a"/>
　　　　下不僣侈務節儉皆富民之本在於節儉民<lb/>
　　　　富也君孰與不足致太平之風無出此道雖<lb/>
　　　　聞已有施行更望聖慈垂意<lb/>
　　　六<lb/>
唐太宗問禇遂良曰舜造漆器禹雕其爼當時諫舜禹<lb/>
者十餘人食器之間苦諫何也遂良對曰雕琢害農事<lb/>
纂組傷女工首創奢滛危亡之漸漆器不已必金為之<lb/>
金器不已必玉為之所以諍臣必諫其漸及其滿盈無<lb/>
<pb n="KR4d0061_WYG_028-5b"/>
所復諫太宗以為然因言夫為人君不憂萬姓而事奢<lb/>
滛危亡之機可反掌而待也<lb/>
　　　七<lb/>
唐太宗謂侍臣曰夫以銅為鏡可以正衣冠以古為鏡<lb/>
可以知興替以人為鏡可以明得失朕常保此三鏡以<lb/>
防已過今魏徴殂逝遂亡一鏡矣<lb/>
　　　八<lb/>
唐史論魏徴與文皇討論政術往復應對凡數十萬言<lb/>
<pb n="KR4d0061_WYG_028-6a"/>
其救過弼違能近取譬其實根於道義發為律度身正<lb/>
而心勁上不負時主下不阿權倖中不私親族外不為<lb/>
朋黨不以逄時改節不以圖位賣忠所載章䟽四篇在<lb/>
徴本傳可為萬代王者法<lb/>
　　　九<lb/>
唐明皇先天元年大獵於渭川侍中魏知古獻詩一篇<lb/>
曰常聞夏太康五子訓禽荒我后來冬狩三驅盛禮張<lb/>
順時鷹隼擊講事武功揚奔走未及反飜飛豈暇翔非熊<lb/>
<pb n="KR4d0061_WYG_028-6b"/>
從渭水瑞翟想陳倉此欲誠難縱茲遊不可常子雲陳<lb/>
羽獵僖伯諫漁棠得失鑒齊楚仁恩念禹湯咸熈諒在<lb/>
宥亭毒匪多傷辛甲今為史虞箴遂孔彰明皇嘉之手<lb/>
制詔曰夫詩者志之所之以寫心懐實可諷諭人主是<lb/>
故揚雄陳羽獵馬卿賦上林爰自風雅率由茲道朕須<lb/>
自温泉觀省風俗時因夏景掩渭而畋方開一靣之羅<lb/>
或示三駈之禮躬親校獵聊以從禽卿遂有箴規正予<lb/>
不迨自非誠欵夙著孰能繼於此邪賜物五十段<lb/>
<pb n="KR4d0061_WYG_028-7a"/>
　　　十<lb/>
唐穆宗嘗謂侍臣曰國家貞觀中文皇帝躬行帝道致<lb/>
治昇平及神宗景龍之間繼有内難明皇平定而興復<lb/>
不易而聲名最盛歴年長乆何道而然宰相崔植對曰<lb/>
前代剏業之君多起自人間知百姓疾苦初承丕業皆<lb/>
能勵精思理太宗文皇帝特禀上聖之姿同符堯舜之<lb/>
道是以貞觀一朝四海寧晏有房𤣥齡杜如晦魏徴王<lb/>
珪之屬為輔佐股肱君明臣忠事無不理聖賢相遇固<lb/>
<pb n="KR4d0061_WYG_028-7b"/>
宜如此明皇守文繼體嘗經天后朝艱危開元初得姚<lb/>
崇宋璟委之為政此二人者皆天生俊傑動必推公夙<lb/>
夜孜孜致君於道璟嘗手寫尚書無逸一篇為圖以獻<lb/>
明皇置之内殿出入觀省咸記在心每嘆古人至言後<lb/>
代莫及故任賢戒欲心歸冲漠開元之末因無逸圖朽<lb/>
壊始以山水圖代之自後既無座右箴規又信奸臣用<lb/>
事天寳之世稍倦於勤王道于斯缺矣建中初徳宗皇<lb/>
帝嘗問先臣祐輔開元天寳治亂之殊先臣具陳本末<lb/>
<pb n="KR4d0061_WYG_028-8a"/>
臣在童丱即聞其説信知古人以韋弦作戒其益宏多<lb/>
陛下既虛心履信亦望以無逸為元龜則天下幸甚穆<lb/>
宗善其對<lb/>
　　　　臣恭以仁宗皇帝聖徳勤儉因御前親試進<lb/>
　　　　士以無逸為元龜為賦題乃知聖意所存深<lb/>
　　　　逺<lb/>
　　　十一<lb/>
盧懐慎景龍中上䟽其一曰臣聞孔子曰為邦百年可<lb/>
<pb n="KR4d0061_WYG_028-8b"/>
以勝殘去殺又曰苟有用我者朞月而可三年有成尚<lb/>
書云三載考績校其功也昔子産相鄭更法令布刑書<lb/>
一年而人歌之曰取我田疇而伍之取我衣冠而褚之<lb/>
孰殺子産吾其與之三年而人又歌之曰我有子弟子<lb/>
産敎之我有田疇子産殖之子産而死誰其嗣之終有<lb/>
遺愛流芳史䇿子産賢者也其為政尚累年而化成況<lb/>
其常才乎臣竊見比來州牧上佐及兩畿縣令下車布<lb/>
政罕終四考在任多者一二年少者三五月遽即遷除<lb/>
<pb n="KR4d0061_WYG_028-9a"/>
不論課最或有歴時未改便傾耳而聴企踵而望爭求<lb/>
冐進不顧亷恥亦何暇為陛下宣風布化求瘼恤人哉<lb/>
禮義未能興行風俗未能齊一户口所以流散倉庫所<lb/>
以虚空百姓凋弊日更滋甚職為此也何則人知吏之<lb/>
不乆則不從其教吏知遷之不遥又不盡其力偷安爵<lb/>
禄但仰兹望養資望陛下雖勤勞之懐宵衣旰食然僥<lb/>
倖路啓上下相䝉共為苟且而已寧盡至公乎此國之<lb/>
病也此賈誼所謂蹠盭之病乃小小者耳此弊乆而不<lb/>
<pb n="KR4d0061_WYG_028-9b"/>
革臣恐為膏盲雖和緩不能療豈蹠盭而已哉漢宣帝<lb/>
綜覈名實興理至化黄覇良二千石也就增秩賜金以<lb/>
旌其能而不遷於頴川前代之羙又古之為吏長子孫<lb/>
倉氏庾氏即其俊也書云事不師古以克永世匪説攸<lb/>
聞臣請州都督刺史上佐及兩畿縣令等在任未經四<lb/>
考以上不許遷察其課効尤異者或賜以車裘或就加<lb/>
禄秩或降使臨問并璽書慰勉若公卿有闕則擢以勸<lb/>
能其政績無聞及犯貪暴者免歸田里以明聖朝賞罸<lb/>
<pb n="KR4d0061_WYG_028-10a"/>
之信則萬方之人一變于道致此之羙革彼之弊易於<lb/>
反掌陛下何惜而不行哉<lb/>
　　　奏乞立制度使<hi>元祐二年</hi>
臣竊以數十年來風俗僣侈車服器玩多踰制度以致<lb/>
士民之家率多貧乏不守亷節夫為國之要在於富民<lb/>
富民之要在於節儉民既富矣君孰與不足臣欲乞選<lb/>
差官撿詳唐室至於朝廷令式叅定制度隨時制宜務<lb/>
令簡當遵行可乆庶㡬上下有分不敢僣侈風俗自當<lb/>
<pb n="KR4d0061_WYG_028-10b"/>
淳儉太平可以馴致<lb/>
　　　　臣嘗觀唐史太和中僕射王涯奉勑詳定制<lb/>
　　　　度頗為精當終為權貴沮格不行朝論惜之<lb/>
　　　　然涯之所定亦甚煩宻臣之所乞固須簡當<lb/>
　　　　可乆遵行其王涯所定今亦録本進呈臣伏<lb/>
　　　　詳舊制三品四品官得衣紫衣朱竊見近時<lb/>
　　　　及朝班之内衣朱紫有極多着緑者甚少葢<lb/>
　　　　是特推恩賜者頗衆臣謂服以章有徳自古<lb/>
<pb n="KR4d0061_WYG_028-11a"/>
　　　　所重臣乞今後非品秩當得朱紫及舊著令<lb/>
　　　　例合得外乞慎賜服<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_028-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻二十八<lb/>
</p>
<p>
</p>
  </div>
</body>
</text>
</TEI>
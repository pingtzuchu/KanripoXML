<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻三十四</head>
    <p>
<pb n="KR4d0061_WYG_034-1a"/>
欽定四庫全書<lb/>
　潞公文集巻三十四　　　宋　文彦博　撰<lb/>
　　乞致仕<lb/>
　　　劄子<lb/>
臣以年齒衰耄數年之間累上章奏乞致官政聖慈存<lb/>
念舊物未賜俞允今春以來尤加昏耗伏望矜其疲薾<lb/>
聴還印綬俾歸田里以保餘年臣無任<lb/>
　今年二月終䝉聖恩差入内供奉官馮景賜臣詔書<lb/>
<pb n="KR4d0061_WYG_034-1b"/>
　不允所乞及不令更上文字臣尋附馮景口陳誠懇<lb/>
　俟過同天節獻祝聖壽以表臣子之誠即當更上奏<lb/>
　章乞致政不審馮景曾敢奏否<lb/>
　　　又<lb/>
臣累乞致仕未䝉允從披露懇誠罄竭辭語惟望聖慈<lb/>
矜允聴還印綬許歸田閭臣無任<lb/>
　　　又<lb/>
臣於五月二十四日再上章及具手劄子陳乞致仕臣<lb/>
<pb n="KR4d0061_WYG_034-2a"/>
至中夏以來頻傷炎暑時若腹疾伏望聖慈閔其羸老<lb/>
聴還印綬許歸田閭天地大恩於臣至幸臣無任<lb/>
　　　又<lb/>
臣累乞致仕未被俞㫖既縁廹切之誠難避再三之瀆<lb/>
今輙繼陳章奏數冐天聴兼臣自夏以來暑氣所侵腹<lb/>
疾時作雖欲勉強實難支持伏望聖慈俯詳累奏早賜<lb/>
矜從聴歸田里臣無任<lb/>
　　　又<lb/>
<pb n="KR4d0061_WYG_034-2b"/>
臣以未遂致仕之請乞納使相印綬求領宫觀伏望聖<lb/>
慈憫臣衰老早賜指揮所兾三伏已前赴洛免冐盛暑<lb/>
以保疲羸臣無任<lb/>
　　　又<lb/>
臣犬馬之年七十有五乆當致政而章數十上未被俞<lb/>
㫖廹於激切之誠須至再三之瀆臣今乞還使相印綬<lb/>
求領宫觀職名所兾殘年稍遂休息况有成例伏望矜<lb/>
從臣無任<lb/>
<pb n="KR4d0061_WYG_034-3a"/>
　　　又<lb/>
臣累上表章陳乞致仕伏䝉聖慈屡降詔㫖曲加敦諭<lb/>
未賜俞從乃俾斷章不令復請臣今祗服丁寧之訓勉<lb/>
從夙夜之勞即欲繼上封章實恐頻致煩瀆然臣桑榆<lb/>
景晩犬馬力殫未遂挂冠深虞覆餗仰祈宸造俯察愚<lb/>
𠂻俾諧休退而歸庶全終始之節臣無任<lb/>
　　　又<lb/>
臣累乞致仕未䝉俞可念臣桑榆景晩犬馬力殫徳薄<lb/>
<pb n="KR4d0061_WYG_034-3b"/>
位髙任隆責重非惟忝㨿已乆實亦勉強難任不避嚴<lb/>
誅仰干宸造伏望聖慈憫臣羸老聴還印綬許歸田廬<lb/>
臣今不敢以重復繁詞别具章表深恐頻繁聖覽止於<lb/>
直布危懇手陳至意所兾易聞天聴早遂俞音臣無任<lb/>
　　　又<lb/>
臣伏䝉聖慈以臣累上奏章陳乞退休特差中使傳宣<lb/>
撫諭矜臣羸老察臣懇誠申以季秋之期當可露章之<lb/>
請此蓋陛下仁深化育道廣生成必以當盛夏炎燠之<lb/>
<pb n="KR4d0061_WYG_034-4a"/>
時非老者行役之際俾及秋抄使遂首塗上戴鴻恩感<lb/>
極以泣臣已附表奏謝别具劄子布區區犬馬之誠無<lb/>
任<lb/>
　　　又<lb/>
臣伏䝉聖慈特遣中使賜詔書丁寧撫諭以臣頻年上<lb/>
章累求致仕前後敦諭已極重複都不體諒者臣仰被<lb/>
宸㫖俯積兢惶深味聖言復増感涕縁臣年衰位重已<lb/>
極滿盈福過災生日虞顛覆是以頻有干瀆懇祈退閑<lb/>
<pb n="KR4d0061_WYG_034-4b"/>
今䝉恩㫖令臣少為逡廵且停來奏俟將來郊祀禮成<lb/>
當有處分重言而天炳若星日臣之所請休致今則有<lb/>
期更不敢繼上奏章喋喋煩瀆甫過嚴禋恭俟俞㫖臣<lb/>
無任<lb/>
　　　劉御藥回附口奏<lb/>
聖㫖以某頻上章求致仕前後敦諭已極重複都不體<lb/>
諒者始初聞命深積兢惶然深味聖㫖復增感涕葢某<lb/>
年衰位重深懼滿盈之災遂致頻有干冐今䝉聖㫖令<lb/>
<pb n="KR4d0061_WYG_034-5a"/>
某少為逡廵且停來奏俟過郊禮當有處分則某所請<lb/>
休致今遂有期更不敢繼上章煩瀆才過郊禋恭候俞<lb/>
㫖<lb/>
　　　隨表劄子<lb/>
臣元豐中犬馬之年七十八先帝憫其疲老許以退休<lb/>
伏自皇帝陛下太皇太后陛下臨政起臣於林下追赴<lb/>
闕庭仍俾平章重事昏耄非才固辭不獲今已三年有<lb/>
餘力所不支深慙尸素頻年請退意未許從臣今年事<lb/>
<pb n="KR4d0061_WYG_034-5b"/>
比元豐中又益老耄加之多病伏望聖慈意許從懇廹<lb/>
之誠遂其退歸之志<lb/>
　　　又<lb/>
臣以年過耄耋已具表并劄子懇祈休退兹者必望聖<lb/>
慈矜從臣以羸瘠自京至洛六驛難以乘坐檐子逺行<lb/>
切欲及此洛汴未凍間乘舟至洛稍得安稳伏望俞㫖便<lb/>
可促装臣無任懇切祈天俟命之至<lb/>
　　　又<lb/>
<pb n="KR4d0061_WYG_034-6a"/>
臣近上章并累上劄子懇乞伏䝉聖恩頻賜詔書敦諭<lb/>
未亮至誠縁臣年將九十固難任職但爵齒之髙謂可<lb/>
表率多士而又徳薄望輕不能鎮重風俗以此自度乃<lb/>
知素飱豈宜乆處然臣之至懇切在乞身而歸得遂正<lb/>
丘之志其幸甚矣伏望聖慈憫憐其誠早賜俞㫖<lb/>
　　　又<lb/>
臣近累上表章劄子請休致已竭精誠惟望聖慈矜憫<lb/>
早賜俞從令臣得於洛汴未凍已前乘舟而歸使疲老<lb/>
<pb n="KR4d0061_WYG_034-6b"/>
免陸行之勞臣本欲入對軒陛口陳至懇又以腹臓未<lb/>
寕未敢趍朝俟得請勉力入謝臣無任<lb/>
　　　又<lb/>
䝉降批答不允仍斷來章臣以詞情懇切累上奏章誠<lb/>
知煩瀆之過然臣衰疲不能任事惟望聖慈深賜軫憐<lb/>
必從其請遂其退閑臣無任<lb/>
　　　又<hi>元祐元年二月</hi>
臣懇廹之誠已具累章上瀆宸聴念臣爵禄年齒皆極<lb/>
<pb n="KR4d0061_WYG_034-7a"/>
盈滿以致災患嬰疾未平伏望聖慈特垂哀察仍乞不<lb/>
候批答臣所上累表便賜俞㫖蚤得去位庶免疾顛以<lb/>
全衰朽臣不勝激切俟命之至取進止<lb/>
　　　又<lb/>
臣歴觀前代輔相之臣勲徳重望為時倚頼者及其老<lb/>
或病乞身以退時君憫勞矜老多遂其請所以全人臣<lb/>
進退之禮敦君父始終之恩如唐之房杜姚宋裴度輩<lb/>
可謂賢相時之倚重而宋璟裴度以老疾求退皆遂其<lb/>
<pb n="KR4d0061_WYG_034-7b"/>
請且謂成人君養老之恩臣以非才不敢比於前賢徒<lb/>
以遭逢聖世忝竊過分又其年過耄耋必望聖慈矜憫<lb/>
許其退歸無任<lb/>
　　　又<hi>元祐二年</hi>
臣自去年秋冬及今年夏秋以年老疲薾累上章乞退<lb/>
未䝉允許乞候興隆節後必望矜從今已經聖節上壽<lb/>
禮成伏望聖慈察臣懇誠臣乞骸歸老臣不敢别具表<lb/>
章慮頻瀆天聴伏乞早賜矜允臣無任<lb/>
<pb n="KR4d0061_WYG_034-8a"/>
　　　又<lb/>
臣以衰老不任職事不避頻煩聖聴今早已入劄子乞<lb/>
退歸丘園臣之情誠極於廹切縁桑榆之景垂盡鐘漏<lb/>
之期不永安能任重致逺惟望聖慈憫其疲薾乞與骸<lb/>
骨使遂首丘之望臣於私第日俟俞音無任<lb/>
　　　又<lb/>
臣以衰殘乆爾尸素累貢誠懇乞歸林泉私居俟命未<lb/>
被俞音諸司以奉㫖不接臣文字須至乞對口陳至誠<lb/>
<pb n="KR4d0061_WYG_034-8b"/>
必望聖慈濬發徳音亟從所請臣無任<lb/>
　　　又<hi>元祐二年</hi>
臣以衰老連年懇求休退近上劄子乞歸䝉聖恩賜詔<lb/>
未獲俞從愚誠廹切啓處不皇念臣新年八十三嵗桑<lb/>
榆晩景固無㡬何勉強疲癃誠難支乆臣切以唐之裴<lb/>
度一代宗工中外具瞻年未七十曾平章重事尚止留<lb/>
京師裁及百日遂得請而退如臣之虛薄忝冐聖恩至<lb/>
優極厚伏望太皇太后陛下皇帝陛下察臣愚懇許賜<lb/>
<pb n="KR4d0061_WYG_034-9a"/>
退歸臣無任<lb/>
　　　又<lb/>
臣伏䝉聖恩賜詔敦諭以御戎之䇿未有定議京東西<lb/>
河朔薦飢切在圖議臣切以太皇太后陛下臨御以來<lb/>
徳澤霑洽人心歡泰廟堂哲輔皆陛下髙選訏謀獻納<lb/>
萬務畢舉而老臣昏拙厠於其間一無禆補但勉強疲<lb/>
駑焉能支乆伏望太皇太后陛下天地父母哀而憐之<lb/>
乞與殘骸俾從休退旦暮之人豈伏望丘園之樂臣無<lb/>
<pb n="KR4d0061_WYG_034-9b"/>
任<lb/>
　　　又<hi>元祐四年十二月十八日</hi>
臣載瀝愚誠上干宸聴伏念臣自熈寧元豐間累乞休<lb/>
致前後凡八九年䝉先帝哀憐許以謝事退居林下曾<lb/>
未三嵗伏遇皇帝陛下太皇太后臨御之始起自田里<lb/>
已逾八十累䝉召㫖甚嚴敦廹上道俾之平章重事弗<lb/>
獲固辭迨今四年尸素已甚奚自被命而來繼乞退歸<lb/>
前後章數十上未䝉矜允而臣年益篤老智力皆殫念<lb/>
<pb n="KR4d0061_WYG_034-10a"/>
終無補報萬一加之連年多病昏耄弗支近者兩上封<lb/>
章七具劄子再乞致仕天聴未回仍不許收接文字區<lb/>
區愚𠂻無以自達黽勉逾月復遇興龍誕節幸遂稱觴<lb/>
常諧得謝之期懇廹之情輸竭以盡臣今更不敢别具<lb/>
表章上瀆而况陛下眷留老臣前後恩禮已極亦不敢<lb/>
更煩詔諭伏望聖慈哀憫亟降俞音許遂退休激切之<lb/>
甚旦夕俟命<lb/>
　今年過明堂大禮累陳乞休退未䝉矜可尋奏乞候<lb/>
<pb n="KR4d0061_WYG_034-10b"/>
　過興龍節上壽伏望聖慈矜憫疲癃早令休退<lb/>
　　　又<hi>十二月十八日手劄子將上</hi>
臣昨過明堂大禮陳乞休致未䝉矜可尋乞候過興龍<lb/>
節上壽今已具劄子奏上伏望聖慈必賜允從<lb/>
　　　又<hi>十二月十九日</hi>
臣已具劄子奏乞觧罷重任復致官政具述四年之間<lb/>
章數十上誠懇殫竭年過耄耋力難勉強兼䝉聖恩眷<lb/>
留前後禮意偹至更不敢别具表章只乞亟降俞㫖臣<lb/>
<pb n="KR4d0061_WYG_034-11a"/>
昨日入對面告聖慈激切之誠控陳已盡義無可留必<lb/>
望哀憐老臣曲垂矜允聴遂乞身之請俾全終始之恩<lb/>
臣見今居家日夕俟命伏乞蚤賜處分臣無任<lb/>
　　　又<hi>十二月二十日</hi>
臣近以年齒昏耄乆尸重任力不能強義無可留已累<lb/>
具劄子再伸前請乞遂休退亦嘗面叩聖慈具陳懇欵<lb/>
仰祈哀惻必賜矜從伏望速降俞㫖不敢更煩詔諭臣<lb/>
無任<lb/>
<pb n="KR4d0061_WYG_034-11b"/>
　臣累曾面奏以羸老難以陸行欲於正月乘船歸洛<lb/>
　今去歳止是旬日伏望早賜降制處分<lb/>
　　　又<hi>十二月二十一日</hi>
臣以累具劄子陳乞致仕日夕俟命至今未奏俞㫖念<lb/>
臣誠懇廹切前後所陳固已偹極不避煩瀆聖聴期於<lb/>
得請乃已伏望皇帝太皇太后陛下天地父母哀而憐<lb/>
之亟發徳音特垂矜允臣無任<lb/>
　　　又<hi>十二月二十二日</hi>
<pb n="KR4d0061_WYG_034-12a"/>
臣已四具劄子陳乞致仕誠懇罄竭得請是期臣見今<lb/>
家居俟命日夕以覬仰惟聖慈必諒哀懇伏乞早賜俞<lb/>
㫖臣無任<lb/>
　　　又<hi>十二月二十三日</hi>
臣近者累具懇誠再申前請乞觧重任復遂退休并嘗<lb/>
入對仰叩聖慈罄陳悃愊伏䝉皇帝太皇太后察其至<lb/>
誠憫其篤老特降詔書俯垂矜允仰荷終始保全之賜<lb/>
實踰天地父母之恩奉承諭言不勝感涕臣前具奏聞<lb/>
<pb n="KR4d0061_WYG_034-12b"/>
俟至後月汴洛水善乘舟西歸今已恭依詔㫖少留至<lb/>
二月上旬啓行欲望聖慈速賜降制處分臣今家居日<lb/>
夕俟命下入謝以叙感恩荷戴之誠<lb/>
　臣授命之後告謝正謝禮畢尚當數次入對方敢朝<lb/>
　辭以盡犬馬戀主之誠兼正月假日甚多比謝辭禮<lb/>
　偹已及春和伏望旦夕先降制命<lb/>
　　　又<hi>二月初五日</hi>
臣以羸老累乞退休伏䝉聖慈哀憐特降詔書許至春<lb/>
<pb n="KR4d0061_WYG_034-13a"/>
和當從所請今已春和日候降制伏望聖慈早賜處分<lb/>
臣無任<lb/>
　　　又<hi>二月十三日</hi>
臣累乞休退已䝉聖慈矜許居家俟命今已累旬伏望<lb/>
聖慈早降處分況氣候暄和舟行便於羸老臣無任<lb/>
　乞早賜付外施行<lb/>
　此劄子不降出十五日降麻除兩鎮致仕仍加食邑<lb/>
　實封<lb/>
<pb n="KR4d0061_WYG_034-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻三十四<lb/>
</p>
<p>
</p>
  </div>
</body>
</text>
</TEI>
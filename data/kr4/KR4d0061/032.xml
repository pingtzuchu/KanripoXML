<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻三十二</head>
    <p>
<pb n="KR4d0061_WYG_032-1a"/>
欽定四庫全書<lb/>
　潞公文集巻三十二　　　宋　文彦博　撰<lb/>
　　陳乞<lb/>
　　　乞罷男機宜<lb/>
臣男宣徳郎守太子右賛善大夫管勾永興軍一路安<lb/>
撫使司機冝文字恭祖昨以臣被詔赴闕將帶隨行結<lb/>
絶本司文字今並已了畢欲乞依例隨本使罷任朝見<lb/>
歸班取進止<lb/>
<pb n="KR4d0061_WYG_032-1b"/>
　臣男㳟祖慶厯中自鳯翔府僉判罷任赴闕臣方在<lb/>
　政府首尾五年並不令就差遣今來忝升朝籍須逐<lb/>
　日赴朝叅與百官同幕次恐渉謗議只欲令于審官<lb/>
　院依例就一合入逺闕庶免逐日與移朝官相接合<lb/>
　具奏知<lb/>
　　　乞差使臣<lb/>
臣隨行合差指使三員臣昨丁母憂已發遣使臣兩員<lb/>
歸班今却差侍禁葛宗望殿直吕世良充隨行指使所<lb/>
<pb n="KR4d0061_WYG_032-2a"/>
有逐人各係合入親民羌使欲乞各理為親民羌使取<lb/>
進止<lb/>
　其葛宗望吕世良並係充短使合入親民羌遣人數<lb/>
　乞依例各支與大添支請受<lb/>
　　　乞張熈恩澤<lb/>
臣昨丁母憂河南府差教練師張熈管勾墳營塟事首<lb/>
尾二年有餘幹事得力欲望朝廷量賜恩澤於本人牙<lb/>
職上遷補一資取進止<lb/>
<pb n="KR4d0061_WYG_032-2b"/>
　　　乞郭宣恩澤<lb/>
臣有隨行教練使郭宣隨臣勾當近二十年有行止得<lb/>
力今者因臣忝恩移鎮欲望朝廷改補一三司大將名<lb/>
目且在臣處驅使取進止<lb/>
　　　乞門客張度恩澤<lb/>
臣有門客教授張度累舉進士南省下第先于皇祐五<lb/>
年以臣奏薦䝉恩授試將作監主簿不理選限自後本<lb/>
人又曾鏁應省下今來兼係先朝皇祐二年明堂已前<lb/>
<pb n="KR4d0061_WYG_032-3a"/>
到省舉人合該免解欲望聖慈念其乆歴科塲家貧親<lb/>
老未霑寸禄乞補一三班差使名目量與減年轉補取<lb/>
進止<lb/>
　　　請假劄子<lb/>
臣昨暫請服藥假兩日伏聞特降中使就臣私第傳宣<lb/>
撫問臣已于今月二十六日早赴樞宻院管勾本職公<lb/>
事訖謹具奏聞謹奏<lb/>
　　　　　　　　已具狀附傳宣中使奏謝去訖<lb/>
<pb n="KR4d0061_WYG_032-3b"/>
　　　謝男貽慶換授文資及章服表<hi>元祐元年</hi>
臣某言伏䝉聖恩除臣男供偹庫副使兼通事舍人同<lb/>
勾當軍頭引見司貽慶充奉議郎守尚書都官員外郎<lb/>
并賜緋魚袋者仍覩告詞謂老臣弼亮三世粗有微勤<lb/>
以愚息乞換文資特推寵命舉族知幸受恩若驚臣誠<lb/>
榮誠感頓首頓首切以朱紱身章文昌郎位皆為殊選<lb/>
悉畀非材仰戴丘山如臨淵谷此蓋伏遇陛下仁深育<lb/>
物道廣納荒既不棄于菲葑亦兼録于閥閲致茲䝉陋<lb/>
<pb n="KR4d0061_WYG_032-4a"/>
過有忝塵敢不嚴以教忠勤於從政力著涓微之效仰<lb/>
酬覆燾之私臣無任<lb/>
　　　陳乞堂弟<hi>大同</hi>西京差遣<lb/>
臣先准勑于西京立家廟四室臣多在闕下守官或外<lb/>
守方面則西京常有子弟兩三人在彼守官以奉家廟<lb/>
四仲祭祀今以臣諸子並丁母憂解官持服並無子弟<lb/>
在西京守官奉祀今月臣親堂弟朝請郎大同近因相<lb/>
州僉判得替欲望聖慈乞差充西京一合入差遣所貴<lb/>
<pb n="KR4d0061_WYG_032-4b"/>
家廟嵗時得人奉祀取進止<lb/>
　　　奏程珦葬事<lb/>
臣竊聞太中大夫致仕程珦身亡珦素履清介守分安<lb/>
貧乆歴外任皆有聲稱身沒之後家事索然只有一子<lb/>
程頥素藴學行見推士林向為邇英講官因縁經義開<lb/>
陳治體上資聖政今其父之亡窘于襄事伏望聖慈特<lb/>
賜矜憐優與賻恤以周其急伏候進止<lb/>
　　　奏孫男扶掖<lb/>
<pb n="KR4d0061_WYG_032-5a"/>
臣有長孫男右通直郎永世自來每遇臣入殿扶掖近<lb/>
䝉恩除權發遣提舉三門白波輦運公事奉聖㫖令候<lb/>
扶掖了日朝辭今來本任闕官日乆春運是時及已差<lb/>
官管押牌印到京多日臣近有以次孫承事郎康世自<lb/>
西京來迎接臣到京欲乞令康世暫權扶掖替永世交<lb/>
割管勾赴任取進止<lb/>
　　　奏富相公薨乞與免納馬價錢<hi>元豐六年十一月</hi>
臣勘㑹武寧軍節度使行尚書左僕射同中書門下平<lb/>
<pb n="KR4d0061_WYG_032-5b"/>
章事鄭國公富某于今年閠六月二十二日因患身薨<lb/>
所有前後未納馬價錢見䝉省符催理今來任罷請受<lb/>
無可尅納謹具劄子奏聞伏望聖慈下有司依例特賜<lb/>
除放謹奏<lb/>
　<lb/>
　<lb/>
　<lb/>
　潞公文集巻三十二<lb/>
</p>
<p>
</p>
  </div>
</body>
</text>
</TEI>
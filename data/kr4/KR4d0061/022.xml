<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻二十二</head>
    <p>
<pb n="KR4d0061_WYG_022-1a"/>
欽定四庫全書<lb/>
　潞公文集巻二十二　　　宋　文彦博　撰<lb/>
　　奏議<lb/>
　　　論保馬<hi>熈寜六年</hi>
諸州郡坊郭第四户縣郭第三等鄉村第二等以上户<lb/>
生計從容皆須養馬以代徒步之勞其物力高則養馬<lb/>
愈多此皆不待官中勸率召募固巳家有而户畜矣若<lb/>
先時更使等第畜馬定以匹數須壯嫩及格尺者居常<lb/>
<pb n="KR4d0061_WYG_022-1b"/>
任民乗騎出入嵗時亦不得勾㸃煩撓一旦官中須要<lb/>
給以元契之直可旦暮而集人自樂輸比之急暴而科<lb/>
買利害不侔矣以四等以上人户類出役錢所出役錢<lb/>
之多悉在上等人户今若蠲減上等租税則下等户所<lb/>
出不充頋役之用必見闕事民既知緩急必取馬於民<lb/>
安得不家牧户畜以應一日之督責哉丁産薄法以三<lb/>
嵗一造今非其時又頻嵗災傷民流徙者衆今若非時<lb/>
重造徒成搔擾若伺候至豐年行之未晩<lb/>
<pb n="KR4d0061_WYG_022-2a"/>
　　　赴河陽陛辭日面奏<lb/>
陛下憂勤庶政切於致治乃尭舜用心更願陛下廣開<lb/>
言路兼采博納使下情上達收攬權綱無使權臣賣弄<lb/>
爵人於朝須協公議與衆共之任官令久於任候所職<lb/>
成敗明著而後賞罰用人當兼取羣材同濟時務若専<lb/>
任一才即朋黨膠固者希時而並進孤忠自立者望風<lb/>
而歛退更望法天地簡易之道守祖宗盈成之業使上<lb/>
下安静則不治而自治近時新進纎佞之人多是妄有<lb/>
<pb n="KR4d0061_WYG_022-2b"/>
更張興作以為進身之術陛下今不采納臣愚忠異時<lb/>
必當自驗臣惟望聖明早悟即天下之福臣今朝辭赴<lb/>
任方曕戀軒陛更無劄子進呈伏恐有本任指揮事乞<lb/>
賜聖㫖<lb/>
　　　乞令諸路帥臣與副縂管同議邉事<hi>熈寧六年</hi>
朝廷毎差諸路副縂管所降宣命指揮凡事並與都縂<lb/>
管商量施行訪聞近年以來逐路都縂管凡闗兵馬公<lb/>
事及邉防機宜多是於經畧司安撫司一面行遣副縂<lb/>
<pb n="KR4d0061_WYG_022-3a"/>
管皆不預聞况本路都縂管如有邉事須合出兵或不<lb/>
能自行即遣副都縂管領兵出入若本司公事及邉防<lb/>
機宜素不預聞臨事倉卒必不周詳復又不素假以事<lb/>
權臨時節制偏禆亦恐未甚仰服兼陜西諸路因康定<lb/>
中自鈴轄巳下分定將官訓練兵伍葢欲兵將相諳便<lb/>
於指蹤號令然副總管實副大帥盡䕶諸將不曾分作<lb/>
次第將官亦聞近年以來副總管亦分作第一將即與<lb/>
偏禆一等事體益輕尤為非便今欲下逐路經畧安撫<lb/>
<pb n="KR4d0061_WYG_022-3b"/>
使都總管凡兵馬公事及邉防機宜常須與副總管詳<lb/>
熟同議亦不得别作一將却與鈴轄都監等比所貴事<lb/>
體異於偏禆緩急倚以出兵可以節制諸將餘依前後<lb/>
宣命指揮仍務協和各副朝廷任使之意<lb/>
　　　乞免夫役<hi>熈寧六年十一月</hi>
臣檢會河陽逓年准勅差春夫赴鄭州榮澤原武等縣<lb/>
界開修河隄及去年差夫直赴開封府界白馬縣修隄<lb/>
功役地理遥逺人户供送褁費不易切縁本州諸縣人<lb/>
<pb n="KR4d0061_WYG_022-4a"/>
户累年併值水旱災傷民力疲困乞權免來年差往諸<lb/>
處春夫一次所貴民力不致失所謹具奏聞伏候進止<lb/>
　　　又<lb/>
臣檢會河陽累據諸縣人户陳狀併值夏秋五料災傷<lb/>
乞免向去一料春夫州司體量得人人户即日委是大<lb/>
段疲困已三次奏乞朝廷體念特免向去一料春夫及<lb/>
先權住來年一年變修石岸一百步所貴稍寛民力兼<lb/>
臣檢會元初擘畫改稍木岸作石岸一宗文字所相度<lb/>
<pb n="KR4d0061_WYG_022-4b"/>
官亦無大段利害祇且畧依上言臣僚施行仍却於順<lb/>
水不向着歸岸每年變修一百步石岸顯是不至𦂳急<lb/>
所差夫采石却甚勞苦若權住一年極無妨礙兼臣於<lb/>
十一月十二月兩次被㫖赴濟源禱雪祈雪所過河陽<lb/>
濟源兩縣界以秋末至冬中久無雨雪田疇乾旱種麥<lb/>
全少况此兩縣在本州稍為富庶尚乃村落蕭然例有<lb/>
菜色若不减重役必不聊生以臣愚短固無仁恵可以<lb/>
下蘓疲瘵上寛宵旰惟是重叠力奏朝廷特賜體念矜<lb/>
<pb n="KR4d0061_WYG_022-5a"/>
恤伏乞檢詳本州前後三奏并臣今來劄子早降指揮<lb/>
取進止<lb/>
　　　乞罷河北預頋車牛<hi>熈寧七年</hi>
臣勘會本道所管八州内懐衛屬河北西路近累准西<lb/>
路轉運司牒准朝㫖逐將下合用大平車一百六十乗<lb/>
并牛畜於逐將所領軍馬住營州軍預令民間結保承<lb/>
認遇兵行日量支僱錢隨軍前去民間聞之將謂官軍<lb/>
不測便有舉動頗亦驚擾况河北人户例有車牛乃是<lb/>
<pb n="KR4d0061_WYG_022-5b"/>
民間日用之物兼逐將所須車牛其數不多緩急或僱<lb/>
或差旦暮可集不悞軍期乞更不須預令民間結保承<lb/>
認免致先有煩擾取進止<lb/>
　　　　澶魏博州三將合用車牛東路轉運司並不<lb/>
　　　　曾行下逐州必是別有擘劃亦恐民間煩擾<lb/>
　　　　若遇兵行於民間僱倩車牛人情不敢避免<lb/>
　　　　即未明所出車牛之家至時更合備人力隨<lb/>
　　　　行否此一事人情所憚如不用逐家人力隨<lb/>
<pb n="KR4d0061_WYG_022-6a"/>
　　　　行亦乞明降指揮<lb/>
　　　乞免人户折變蠶鹽錢<hi>熈寧七年</hi>
臣檢會近准大名府牒為人户今嵗大段災傷困乏其<lb/>
蠶鹽錢只乞特許並免折變合納見錢候向去豐熟却<lb/>
令依舊已於六月二十九日具劄子申奏去訖至此未<lb/>
奉聖㫖今又據懐衛州狀申逐縣人户各為災傷乞將<lb/>
蠶鹽錢送納本色見錢州司勘會今年夏税已係全放<lb/>
今體量得人户委係累年併值災傷貧困不易所有蠶<lb/>
<pb n="KR4d0061_WYG_022-6b"/>
鹽錢伏乞詳酌指揮者臣勘會上件逐州府人户委實<lb/>
大段災傷必是難以了納切慮别致逃移欲望朝廷檢<lb/>
詳臣前奏及今來懐衛州所申事理早賜指揮許將人<lb/>
户今年蠶鹽錢並免折變只令送納見錢候向去豐熟<lb/>
却令依舊折變所貴災傷貧民易為了納取進止<lb/>
　　　乞體探西北遣使相過事<hi>熈寧七年</hi>
臣見諸闗報探到事宜西人北虜遣使相過稍頻深虜<lb/>
奸謀詭計以利相誘牽制邉兵乞令河東經畧司麟府<lb/>
<pb n="KR4d0061_WYG_022-7a"/>
軍馬司専委火山知軍於下寨子常切體察西北遣人<lb/>
相過情狀取進止<lb/>
　　　　下寨子屬火山軍在西北兩界之中内殿崇<lb/>
　　　　班燕復是火山軍人有心力見在麟府守官<lb/>
　　　　可委之同察<lb/>
　　　乞嚴誡河北安撫司探報事宜<hi>熈寧七年</hi>
臣近累據雄霸州廣信安肅軍闗申到體探事宜並皆<lb/>
尋常閒慢事節兼久應驗今來北界既頻有生事不比<lb/>
<pb n="KR4d0061_WYG_022-7b"/>
常時乞朝廷嚴諭前項四州軍及沿邉安撫司精選勾<lb/>
當事人比舊日優與物入深體探務要的當事宜不悞<lb/>
邉防准備取進止<lb/>
　　　論修樓櫓事<hi>熈寧八年</hi>
河北平壤其城池樓櫓之設尤嚴於他道凡遣使行邉<lb/>
所以督責於守臣按察之吏者必先焉夫豈以有事整<lb/>
完無事則廢弛哉比者命安撫使以修完屬郡之城壁<lb/>
周相其摧壊褊狹將易而新之使士民有以容兵械有<lb/>
<pb n="KR4d0061_WYG_022-8a"/>
以施誠善矣苟慮事計材趣期會於嵗月之頃無不完<lb/>
者此固足以代守國之險而嚴禦戎之備也命方行而<lb/>
反令依倣制度造則熟材堆積葢藏於官舍之中以俟<lb/>
樓櫓之大壊而易之未見其利也北京樓櫓之當修者<lb/>
九百餘所凡八千餘間若欲概修於數月之間雖盡鳩<lb/>
天下之良工亦不可卒焉必就在次第而修作之舊材<lb/>
之中尚有可用者亦兼取焉然猶要之一二年僅可完<lb/>
矣今乃以成熟之材委積於虚閒之處敵來而后立患<lb/>
<pb n="KR4d0061_WYG_022-8b"/>
至而后興無乃不及於事乎今若據樓櫓見在區數内<lb/>
有痺下不及制度并欹側朽弊者計其數且修其半仍<lb/>
間隔一座折一座所費城上不至遽然空缺年嵗之間<lb/>
便得周遍完備<lb/>
　　　神宗諮訪詔<hi>熈寧九年三月</hi>
朝廷通好北國幾八十年近嵗以來生事彌甚代北之<lb/>
地素有定封而輒起釁端妄求理辨比敕官吏同加按<lb/>
行雖圖籍甚明而詭辭不服今横使復至意在必得朕<lb/>
<pb n="KR4d0061_WYG_022-9a"/>
以祖宗盟好之重固將優容敵情無厭勢恐未已萬一<lb/>
不測何以待之古之大政必詢故老卿夙懐忠義厯相<lb/>
三朝雖爾身在外乃心罔不在王室其思所以待遇之<lb/>
要禦備之方密具以聞朕將親覽付某<lb/>
　　　　臣於今月十日准入内供奉官裴昱至賜臣<lb/>
　　　　實封手詔一道詢及疆事令臣密具以聞臣<lb/>
　　　　今具手劄一道進呈<lb/>
　　　答奏<lb/>
<pb n="KR4d0061_WYG_022-9b"/>
臣伏奉詔書詢及疆事臣以衰拙昏惷何足仰承聖問<lb/>
然以久當柄任䝉國恩深義激於中敢不罄露庶伸補<lb/>
報之萬一夫敵人之情貪利忘義從古以來載在書史<lb/>
者詳矣自真宗朝與通好所以息民幾八十年未甞犯<lb/>
順惟慶厯初乗我西事未弭故有邀求餌之而已當時<lb/>
載立誓書亦古尋盟之義也厯觀前代中國與四裔通<lb/>
好未有如今之悠久葢朝廷謹守信誓至雖瑣瑣細故<lb/>
亦不剏生變改是以敵人亦不敢輕有希求自數年前<lb/>
<pb n="KR4d0061_WYG_022-10a"/>
累來望理白溝館地及要拆去舖屋况誓書之中明載<lb/>
雄州所管白溝兩朝遵守已久且信誓之詞質於天地<lb/>
神祇吿於宗廟社稷此而可渝何以享國今蕭禧重來<lb/>
又决於雄州北亭交割禮物其意欲以雄州北亭為界<lb/>
其如誓書何誓書若不為慿即代北之地止以圖籍照<lb/>
驗宜其不以為據原其貪心亦因慶厯初西事未平之<lb/>
際求黄蒐之地朝廷容易棄與之又致今日妄有侵理<lb/>
誠如聖詔所謂虜情無厭勢恐未已臣亦慮因此妄起<lb/>
<pb n="KR4d0061_WYG_022-10b"/>
釁端聖意謂萬一不測何以待之臣以為中國御逺守<lb/>
信為上必以誓書為証彼將何詞以亢縱騁詭詞難奪<lb/>
正論臣又以事理度之事固有逆順理固有曲直順而<lb/>
直天必助之逆而曲人不與之若虜人不計曲直利害<lb/>
肆其貪狠犯順之心朝廷固已嚴於預備之要足食足<lb/>
兵堅完城壁保全人民以戰則勝以守則固止此而已<lb/>
臣又聞用兵之道兵應者勝不得已而用之此所以天<lb/>
必助之大抵中國之兵利在為主以主待客以逸待勞<lb/>
<pb n="KR4d0061_WYG_022-11a"/>
理必勝之亦應兵之道也臣伏詳詔書曰思所以待遇<lb/>
之要御備之方切料聖意慎於舉動尚慮發言盈廷各<lb/>
有異論或曰先發制人意在輕動或曰乗其未備襲取<lb/>
燕薊事不審處恐將噬臍非王師萬全之舉也伏願陛<lb/>
下垂意熟察之今朝廷分置將官整齊械器固得之矣<lb/>
然將校偏禆更須慎擇其人又河朔頻嵗饑荒粮餉用<lb/>
度窘乏尤索計置若兵連未解物力殫屈即誤<hi>金湯非粟而不</hi>
<hi>守守尚不可况用兵出師而粮餉不給何以取濟</hi>國大事切要先事而辦乃無<lb/>
<pb n="KR4d0061_WYG_022-11b"/>
後艱至於不急煩費事須裁節在臣本道者亦當續次<lb/>
奏聞臣識淺才薄思慮不周伏望聖慈稍垂省覽寛其<lb/>
罪戾臣無任惶恐之至<lb/>
　　　　臣慮蕭禧之來亦議及白溝况白溝載於誓<lb/>
　　　　書明白河朔城壁非要害之處亦當且後之<lb/>
　　　　所貴専力於合修之處臣頓首上奏河北近<lb/>
　　　　西山州軍城壁未須添展枉勞民力葢萬一<lb/>
　　　　有事軍民皆出山寨不肯入城葢山寨之中<lb/>
<pb n="KR4d0061_WYG_022-12a"/>
　　　　易得薪水出入自便當時沮臣議者謂今之<lb/>
　　　　西山林木伐盡無險可恃本以山為險非在<lb/>
　　　　林木况巖谷之間戎馬必能散掠景徳間山<lb/>
　　　　寨之名至今頗有存者可以檢問<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_022-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷二十二<lb/>
</p>
<p>
</p>
  </div>
</body>
</text>
</TEI>
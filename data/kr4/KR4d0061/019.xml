<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻十九</head>
    <p>
<pb n="KR4d0061_WYG_019-1a"/>
欽定四庫全書<lb/>
　潞公文集巻十九　　　　宋　文彦博　撰<lb/>
　　奏議<lb/>
　　　供取索英宗遺事<hi>熈寧元年</hi>
先帝切於求治審於任人臣等因進擬差塗官上曰朕<lb/>
向在藩邸每聞朝廷除官多是不厭衆論朕亦以為掄<lb/>
選未當及朕臨御以來精意求人不恡好爵今選於衆<lb/>
方知得人頗難然隨才任之使各稱其職可也臣等上<lb/>
<pb n="KR4d0061_WYG_019-1b"/>
奏曰帝王任人不藉才於已往不俟賢於將來隨才<lb/>
任之誠如聖㫖<lb/>
　　　乞戒勵諸路將帥<hi>熈寧元年</hi>
今西事方興用兵有漸欲預行戒勵諸路將帥<lb/>
　一將佐逐日公共協心講求兵政邉事各務周知利害<lb/>
　藴蓄有素臨事不惑則鮮有敗事<lb/>
　一將佐依時躬親訓練士卒務令事藝習熟人情相<lb/>
　　諳免致倉卒悮事<lb/>
<pb n="KR4d0061_WYG_019-2a"/>
　一將佐須各熟知山川險易道路逺近敵人情狀所<lb/>
　　貴用兵料敵不失機會<lb/>
　一將佐等須熟詢康定中用兵次第鑒當日之失策<lb/>
　　則可以致今日之得計<lb/>
　一兵分勢弱取勝必難仰本路經畧縂管熟議戰守<lb/>
　　之兵各有定數兵有定將量力應敵必求全勝無<lb/>
　　若康定中累為誘兵所陷<lb/>
　一沿邉小堡寨若遇大冦不能支吾即檢詳前後處<lb/>
<pb n="KR4d0061_WYG_019-2b"/>
　　置臨時或須併入大寨不管落賊奸便<lb/>
　一賊冦大入更相赴救或逐路牽制仰細詳前後指<lb/>
　　揮處置不得至時觀望不進有悮大事及不得輕<lb/>
　　有舉動致有敗衂<lb/>
　一常切選得力勾當事人探候賊中事宜如所報得<lb/>
　　實及致官軍勝捷一依前後賞格施行<lb/>
　一行軍賞罰常須檢詳所貴倉卒易為處置<lb/>
　一所須財粮常須計會運司計置有備仍須體認邉<lb/>
<pb n="KR4d0061_WYG_019-3a"/>
　　儲難得豐備不得非理妄用<lb/>
　一經畧司機宜官常須編排檢詳本司前後文書務<lb/>
　　要習熟齊整緩急處置報應有所依據不致差失<lb/>
　　稽遲有悮大事<lb/>
　一機宜官不得與本路兵官過從結納及赴筵宴有<lb/>
　　妨行遣文字<lb/>
　　　乞禁止漢人與西人私相交易<hi>熈寧二年</hi>
檢會累降指揮沿邉諸路經畧安撫使嚴切禁止漢人<lb/>
<pb n="KR4d0061_WYG_019-3b"/>
與西界私相交易博買非不丁寧近訪聞諸路沿邉因<lb/>
循習俗不切禁止常有畨漢私相交易葢縁官司不遵<lb/>
守條貫明行賞罰是致全無畏避及無人發摘告陳近<lb/>
又聞西界不稔斛食倍貴大段將牛羊青鹽等物裹私<lb/>
博斛斗入畨不惟資假盗粮兼妨沿邉及時計置收糴<lb/>
軍儲令欲再下逐路經畧安撫司依累降指揮施行<lb/>
　　　奏陜西保毅軍利害<hi>熈寧四年</hi>
據涇州保毅軍人户程奉先等狀乞除放保毅軍及乞<lb/>
<pb n="KR4d0061_WYG_019-4a"/>
免放送納見錢事檢會熈寧二年八月終據陜西沿邉<lb/>
四路經畧使與轉運使薛向分析擘畫到逐處保毅利<lb/>
害㸔詳鄜延環慶兩路保毅軍皆是於人丁上㸃差尋<lb/>
並撥倂充義勇外涇原秦鳳兩路毅從初並於人户地<lb/>
畆上件差只有相承祖名元無正丁充役皆是臨時衆<lb/>
户依地畆合錢僱人充役每嵗典賣地土於契帖上開<lb/>
坐合着保毅分數隨地推送及至應役之時出助錢數<lb/>
多不齊足經官理索即勾集典賣衆户管認分攤極煩<lb/>
<pb n="KR4d0061_WYG_019-4b"/>
追擾尋牒兩路保毅五千餘人更不勾追只令合着保<lb/>
毅每一名共納錢三貫文各於税簿内開坐合着分數<lb/>
隨夏税只於本州縣送納見錢不得支移折變如遇典<lb/>
賣地土亦依分數於契内開坐如兩税法割移其納到<lb/>
保毅錢别作一項封樁如本路有修城或隨軍差役却<lb/>
將上件錢僱人充役即不得别將支用自行下此指揮<lb/>
後秦鳳路已依准施行公私為便别無詞訟惟涇原路<lb/>
據人户狀稱乞依舊充役免放納錢尋降指揮例與减<lb/>
<pb n="KR4d0061_WYG_019-5a"/>
錢一貫每名只共納錢二貫文去訖今又據程奉先等<lb/>
狀乞免納見錢及乞除放保毅軍體量得自前保毅人<lb/>
員與逐州典利在輪差保毅在州占使因縁侵漁弊倖<lb/>
不一今欲令本路經畧使更切體量利害如果是本欲<lb/>
保毅人户納錢不便即却令依舊充保毅非時不得勾<lb/>
抽在州縣及諸官下占使除大段修築城寨及隨軍搬<lb/>
運軍須即得勾抽差役所有自前已納不拆保毅錢具<lb/>
數封樁抵充和僱夫匠修完城壁<lb/>
<pb n="KR4d0061_WYG_019-5b"/>
　　　奏西夏誓詔事<hi>熈寧四年</hi>
夏國遣使通和今月二十三日中書樞密院同奉聖㫖<lb/>
令押伴説與西人除綏徳城界至欲令趙卨商量外餘<lb/>
依從來蕃漢界至重立封堠掘壕塹封堠界壕内蕃漢<lb/>
任便樵牧耕種彼此更無所禁於界首擇蕃漢稳便處<lb/>
置立和市許蕃漢交易漢收漢税畨收畨税候商量上<lb/>
件了當即納誓表降誓詔待之如舊<lb/>
　　　又<lb/>
<pb n="KR4d0061_WYG_019-6a"/>
一興置和市檢會前年冬已令蔡延慶等各於逐路先<lb/>
次密切體問自來畨漢客旅博易往還之處相度置立<lb/>
和市須至兩界首開置市場差官監轄畨漢客旅除違<lb/>
禁物色外令取便交相轉易官中止量收漢人税錢西<lb/>
界自收畨客税利去年夏諸路已相度到利害相次便<lb/>
值西人於慶州作過遂未曾施行今欲重舉舊議<hi>此一篇即</hi>
<hi>不係誓表内開説</hi>
一綏徳城為未曾立定界至致去年修立堡鋪頻有交<lb/>
<pb n="KR4d0061_WYG_019-6b"/>
争欲令押伴説與西人同延州差去官分明標立定界<lb/>
至載在誓表所貴久逺别無交侵<hi>此一節剏新須入誓表餘依慶厯四年誓</hi>
<hi>表誓詔</hi>
一秦鳳路甘谷城至治平寨通謂堡自來雖界至分明<lb/>
為未有壕塹以致累年頻有西人侵入地分今令秦州<lb/>
徳順軍於本界内開㙭界壕所貴久逺别無交侵<hi>此一節祇</hi>
<hi>是於界至内剏開界壕止欲令西人知勿令沿邉首領妄有占</hi>
　　　乞别定益利鈴轄司畫一條貫<hi>熈寕四年</hi>
<pb n="KR4d0061_WYG_019-7a"/>
臣勘㑹益利鈐轄司以所部去朝廷逺承前體例事由<lb/>
便宜裁决所以上體倚寄之重亦以安服逺人之心二廣<lb/>
雖亦遐逺權其事體輕重不侔均順之事耳目未逺故朝<lb/>
廷擇守比他蕃鎮絶重舉西南事一以委之慶厯六年臣<lb/>
知益州時屬饑菑列郡多事賊盗興起刑獄淹延事稍<lb/>
有疑例欲奏决臣勘㑹得益利路鈐轄司多是承例酌<lb/>
情便宜區㫁尋曽牒轄下州軍今後勘到合行奏聴勑<lb/>
㫖公案且先申當司以慿相度其間有别無疑慮或情輕<lb/>
<pb n="KR4d0061_WYG_019-7b"/>
法重可以末減情重法輕當從嚴㫁者率皆便宜决遣内<lb/>
有事狀必難裁處方敢奏聞兼朝廷不以為非在川蜀甚<lb/>
以為便邇來事體與昔頗殊處置之間或多齟齬今本<lb/>
路提刑司累奏乞别定鈐轄司畫一條貫猶恐本路鈴<lb/>
轄司今來依舊引用臣慶厯六年川蜀饑菑之時權宜<lb/>
公牒致監司官頻有論列欲乞送刑法司依本路提刑<lb/>
司别定鈴轄司畫一條貫所貴經久遵守施行取進止<lb/>
　　　論用人<hi>熈寧四年</hi>
<pb n="KR4d0061_WYG_019-8a"/>
臣屢被徳音將來西事寧息更須精擇守邉之臣積粟<lb/>
訓兵為經乆之制此乃陛下恭紹祖宗之丕基慎守盈<lb/>
成之大法將欲躋斯民於富夀致天下於太平臣退思<lb/>
之不勝竊忭又思以虚薄孱拙不能上副陛下孜孜求<lb/>
治之意更増悚惕今所擇邉臣雖未得周才及已試之<lb/>
效但思慮精審不輕舉妄動以求徼幸苟圖進身則已<lb/>
善矣復能訓兵積粟節用愛民恩威兼著將使逺人懐<lb/>
附非但不敢侵侮而巳兹所謂長城巨屏致朝廷高枕<lb/>
<pb n="KR4d0061_WYG_019-8b"/>
無虞矣若一用輕險躁妄之人使之守邉為國生事以規<lb/>
身利則邉無寧謐之嵗兵無休偃之時中外擾然民不聊<lb/>
生矣臣謂有唐天寳建中之難可為龜鑑開元初明皇勵<lb/>
精求治任姚宋為相馴致太平當時不賞邉功以妨生事<lb/>
及天寳之際林甫國忠作相引用匪人布在朝列時以<lb/>
承平既久才力富盛於是邀功之將務恢封畧以甘上<lb/>
心欲蕩滅契丹剪除吐畨喪師者失萬而言一勝敵者<lb/>
獲一而言萬寵錫之極驕矜遂増哥舒翰統西方二帥<lb/>
<pb n="KR4d0061_WYG_019-9a"/>
安禄山統東方三帥踐更之卒俱授官名郡縣之積罄<lb/>
為禄秩於是驕將鋭卒萃於二統邉陲勢强朝廷體弱<lb/>
禄山一唱中原蕩析元和中宰相李絳亦對憲宗云開<lb/>
元之末奸臣説以興利武夫説以開邉天下勞役以至<lb/>
大盜竊發兩都覆沒憲宗又嘗問侍臣建中之難朱泚<lb/>
盜據宮闕徳宗播遷梁漢致亂之由宰臣李吉甫對曰<lb/>
徳宗之初躬行節儉任崔祐甫作相動遵至道及祐甫<lb/>
歿繼其任者或非其人忠諫不聞小人乗間邀功便巳<lb/>
<pb n="KR4d0061_WYG_019-9b"/>
苟媚當時以為河朔未賔宜用力取甘言先入主聴致<lb/>
惑是時國材不足趙賛司國計先纎細刻急括率京師<lb/>
商賈富民又諌官陳京獻策税屋間架立法峻急人情<lb/>
愁怨遂致京師叛亂鑾輿播遷實由輕用兵信小人剥<lb/>
下之謀以致危亂是二臣者皆願憲宗追念前朝之失<lb/>
以為元龜<hi>所論天寳建中事皆出唐書非臣附以臆説</hi>臣今伏聞徳音以西<lb/>
事寧息之後慎擇邉帥為經久之制實安邉息民之逺<lb/>
圖乃馴致太平之長策天下幸甚然尚慮有邀功生事<lb/>
<pb n="KR4d0061_WYG_019-10a"/>
之將希時取合之臣潜為甘言上惑睿聴伏望陛下鑒<lb/>
前古治亂之由更加詳察或付之外廷公議可否兼樞<lb/>
密院每進擬用人陛下累云某人好作事可用某人不<lb/>
肯作事不可用臣愚以為事有可作而不作誠為過矣<lb/>
未遇可作而作失其宜矣不可作而妄作非惟害事實<lb/>
害治道夫下之人不從上令而從上好上好是焉下有<lb/>
甚者且中人常情鮮克守經趨時希㫖從上所好則必<lb/>
勉强作為不計後之利害止圖一時僥倖者衆矣伏望<lb/>
<pb n="KR4d0061_WYG_019-10b"/>
陛下察其言觀其行原其始要其終可行而行可作而<lb/>
作庶無後害比者臣以劉邵人物志進説未審陛下以<lb/>
為如何臣以邵之書主於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>察人物於任官擇材之法<lb/>
有可觀焉故其序云明王之宜玩宰相之宜覽又曰人<lb/>
之質量中和最貴中和之質必平淡無味故能調成五<lb/>
材變化應節是以觀人察質必先察其平淡而後求其<lb/>
聪明至於人主任材亦貴平淡若道不平淡與一才同<lb/>
好則一才處權衆才失任夫一才處權則憸邪之人枉<lb/>
<pb n="KR4d0061_WYG_019-11a"/>
道附離而希進朋比之風扇矣衆才失任則端方之士<lb/>
守分巻懐而思退忠正之路梗矣然則於任人求治之<lb/>
道必有所偏偏則必有所害傳曰逺佞人去鄭聲夫佞<lb/>
者才智之稱盖邪佞之人必有小小才智以飾身而干<lb/>
進其事君也務納小忠興小利以自効夫小忠必為大<lb/>
忠之賊小利必為大利之害苟人主不早辨之終必致<lb/>
於禍亂如聖人之於去佞其戒尤為深切書曰在知人<lb/>
在安民知人則哲安民則恵能哲而恵何憂乎巧言孔<lb/>
<pb n="KR4d0061_WYG_019-11b"/>
壬伏願陛下貴平淡之道以用人使羣才不失其任推<lb/>
哲恵之心以去佞使羣邪不干於正堯舜所以致治而<lb/>
於變時雍者由斯道也臣備位樞近内省尸素思竭區<lb/>
區上禆聖政干冒旒冕伏候嚴誅<lb/>
　<lb/>
　<lb/>
　<lb/>
　潞公文集巻十九<lb/>
</p>
<p>
</p>
  </div>
</body>
</text>
</TEI>
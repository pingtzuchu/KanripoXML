<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷二十九</head>
    <p>
<pb n="KR4d0061_WYG_029-1a"/>
欽定四庫全書<lb/>
　潞公文集卷二十九　　　宋　文彦博　撰<lb/>
　　奏議<lb/>
　　　乞兵部廂軍宻院置籍<hi>元祐二年</hi>
臣以樞宻院應内外廂禁軍自來並係宻院置籍所管<lb/>
今以新制並不管廂軍皆送尚書兵部且宻院謂之本<lb/>
兵之府豈可内外五十萬廂軍却無籍拘管緩急出軍<lb/>
行師廂禁皆用况廂軍不獨用於諸般營造雜役兼自<lb/>
<pb n="KR4d0061_WYG_029-1b"/>
来如廣南槍手綱丁及諸州郷兵亦是宻院有籍欲乞<lb/>
令宻院祗於兵部取索廂兵等人數於兵籍房置簿拘<lb/>
管逐年掲帖常見實數亦不煩費緩急差使易為照㑹<lb/>
即不妨尚書兵部依近制主管取進止<lb/>
　　　奏戸部事<hi>元祐二年</hi>
臣以戸部尚書乃昔之三司使之任專掌邦計財賦出<lb/>
入無不周知則國用取濟今當以昔之三司使之任悉<lb/>
歸戸部財賦盈虚可以經制不誤大計自尚書侍郎以<lb/>
<pb n="KR4d0061_WYG_029-2a"/>
下慎選而乆用之庶㡬集事尚書侍郎即是三司使副<lb/>
之職郎中員外乃昔之判官之職此國之大計乞早留<lb/>
聖意<lb/>
　　　奏除改舊制<hi>元祐二年</hi>
臣近靣奉聖㫖具自來除授官職次序一本進呈臣今<lb/>
畧具除改舊制節目如後<lb/>
吏部尚書選人兩任親民有舉主陞通判通判兩任滿<lb/>
有舉主陞知州軍此已上叙陞今謂之常調知州軍有<lb/>
<pb n="KR4d0061_WYG_029-2b"/>
績効或有舉薦名實相副者特擢陞轉運使副判官或<lb/>
提㸃刑獄府推判官今謂之出常調轉運使有路分輕<lb/>
重逺近之差河北陕西河東三路為重路嵗滿多任三<lb/>
司副使或任江淮都大發運使發運使任滿亦充三司<lb/>
副使成都路次三路任滿亦有充三司副使或江淮發<lb/>
運使任滿充三司副使京東西淮南又其次江南東西<lb/>
荆湖南北兩浙路又次之二廣福建梓利□路為逺<lb/>
小已上三等路分轉運使副使任滿或就移近上次等<lb/>
<pb n="KR4d0061_WYG_029-3a"/>
路分或歸任省府判官漸次擢充三路重任以至三司<lb/>
副使内提㸃刑獄則不拘路分輕重除授轉運使副省<lb/>
府判官或逐急籍才差知大藩鎮者其歸亦多任三司<lb/>
副使或直除修撰待制者三司副使嵗滿即除待制有<lb/>
本官是前行郎中少卿或除諫議大夫者有資淺而除<lb/>
集賢修撰充都轉運使後亦除待制三院御史舊制多<lb/>
是兩任通判已上舉充嵗滿多差充省府判官或諸路<lb/>
轉運副使累遷至三路嵗充三司副使又嵗滿除待制<lb/>
<pb n="KR4d0061_WYG_029-3b"/>
御史或言事稱職公論所推即非次㧞擢繫自特恩正<lb/>
言司諫自來遷擢無定制或兼帶管職文行著聞或議<lb/>
論識體方正敢言朝廷所知臨時不次擢用本無常法<lb/>
三舘職事本育才待用之地例當在舘乆任其間資地<lb/>
人品素著除修起居注<hi>即今起居郎舎人</hi>遇知制誥有闕即試<lb/>
補<hi>即今中書舎人</hi>已上並舊制甄别資品履歴次第除注之法<lb/>
與今來官制或小異而大同更乞與三省叅詳進呈<lb/>
　　　奏夏國事<hi>元祐二年</hi>
<pb n="KR4d0061_WYG_029-4a"/>
中外臣僚上言夏國受朝廷封册恩禮極優錫賚尤厚<lb/>
而敢忘恩背惠輙行公牒傳逹疆吏自絶於天不修貢<lb/>
奉天地所不容神人所共怒乞行天討以正有罪欲乞<lb/>
降詔邊帥及出勑榜以諭中外若朝廷姑務息民推天<lb/>
地之大徳曲示含容抑羣情之怒忿不與醜羌計較即<lb/>
乞明諭邊臣嚴加守偹靜以待之必取全勝所有朝廷<lb/>
續遣大兵且令分屯次邊州軍以偹緩急邊上句抽<lb/>
　　　進無逸圖<hi>元祐二年</hi>
<pb n="KR4d0061_WYG_029-4b"/>
臣伏觀周公作無逸以戒成王後代聖君皆奉為至戒<lb/>
以成治化以克永世臣又觀唐史見宰相崔植對穆宗<lb/>
云𤣥宗初得姚崇宋璟為宰相二人者夙夜孜孜致君<lb/>
於道璟嘗手寫尚書無逸一篇為圖以獻𤣥宗置之内<lb/>
殿出入觀省記念在心每歎古人至言後代莫及故任<lb/>
賢戒慾心歸冲漠開元之末因無逸圖朽壊始以山水<lb/>
圖代之自後既無座右箴規又信奸臣用事天寳之末<lb/>
稍倦於勤王道於斯缺矣今陛下虛心求治伏望以無<lb/>
<pb n="KR4d0061_WYG_029-5a"/>
逸為元龜穆宗善其對臣㳟惟皇帝陛下聰明稽古嚮<lb/>
學思間日御邇英延儒臣講讀經史臣又觀邇英北壁<lb/>
有仁祖朝講官王洙所寫無逸圖臣慮禁中或未有此<lb/>
圖輙敢寫録四軸并一巻上進望於殿内張掛置於几<lb/>
案以便聖覽臣愚不勝區區之至<lb/>
　　　奏吏戸刑部官乆任<lb/>
臣伏覩先朝復尚書省六部二十四司欲其分治職事<lb/>
悉如唐制臣切以尚書省吏部典選戸部掌邦計刑部<lb/>
<pb n="KR4d0061_WYG_029-5b"/>
主國法此三部最為重而侍郎郎中員外多不乆任遷<lb/>
轉頻數未熟本部職事已見遷改必致胥吏乗間作弊<lb/>
行遣遷滯臣欲乞三部郎中員外須令並滿四年理為<lb/>
兩任逐任與陞資序立為定制經乆遵行内吏部户部<lb/>
司封司勲考功度支金倉部亦須再任與逐任陞資上<lb/>
件三部郎官佐本部長官主判逐曹任官材掌邦計主<lb/>
國法皆是國之重事伏望聖慈詳察早賜行施<lb/>
　　　奏踈决刑獄<hi>元祐二年</hi>
<pb n="KR4d0061_WYG_029-6a"/>
臣今日早延和殿奏為聖慈閔雨二十二日御殿踈决<lb/>
禁繫罪人當日降雨尚恐外處州縣有未雨足處乞下<lb/>
逐路監司令分廵部下州軍催促刑獄疾速斷放免有<lb/>
寃滯因録先朝御批劄子進呈奉聖㫖令進入<lb/>
　　　奏中外官乆任事<lb/>
臣以中外任官移替頻速在任不乆有如驛舍無由集<lb/>
事何以致治故累曾上言乞中外官各令乆任須滿資<lb/>
考近日以來遷改尤為頻數葢由風俗躁競例欲速遷<lb/>
<pb n="KR4d0061_WYG_029-6b"/>
執政者或避怨謗不能鎮靜欲望中外治安未可期也<lb/>
臣欲今後凡差除中外官並具見在任官年月滿未滿<lb/>
須令任滿方得交替如是急速籍才須要其人則不拘<lb/>
此制其任滿得替之官須具在任實有勞績方與照㑹<lb/>
合關陞差遣所責官吏自此不敢苟簡欲速百職自然<lb/>
修舉取進止<lb/>
　臣累曾上言以吏户刑部官屬主大選大計刑罰并<lb/>
　外任監司及親民之官並須乆任此繫朝廷致治之<lb/>
<pb n="KR4d0061_WYG_029-7a"/>
　本不可忽也今乞與三省更申明祖宗舊法遵法施<lb/>
　行<lb/>
　　　奏監司舉官事<hi>元祐二年</hi>
臣竊見諸路官司及州郡帥守薦舉部下官吏但務極<lb/>
稱才行不考實狀其間多狥告囑頗誤擢用臣乞今後<lb/>
凡薦舉官並於舉狀内直具在任的確分明事迹及本<lb/>
人素來行業為衆所稱方與上簿記録或有任用更加<lb/>
詳察取進止<lb/>
<pb n="KR4d0061_WYG_029-7b"/>
　　　奏坊監草地令百姓出租<lb/>
臣竊知太僕寺在京苑坊監牧馬草地其間甚有自來<lb/>
水占牧馬不到去處係人戸斷僕租佃客貧民採捕蒲<lb/>
魚種植蓮藕入城貨賣以資口食今聞太僕寺為係牧<lb/>
馬地内一例勾牧入官臣聞本寺官及供到細狀稱上<lb/>
件水占牧地可以依舊令人斷課租佃濟貧民並無妨<lb/>
闕况今來下民艱食之際伏望聖慈特降指揮令依舊<lb/>
出課租僕以紓近京貧下之民取聖㫖<lb/>
<pb n="KR4d0061_WYG_029-8a"/>
　　　奏鬼章事<hi>元祐三年</hi>
臣以為始禽鬼章於法便當誅戮朝廷惟天地大恩貸<lb/>
其性命兼欲係其二子之心使感國恩不為邊患則西<lb/>
邊事簡兵屯可减用度亦省今因阿里骨使人既來若<lb/>
令一見鬼章即其子信其父在若更與補一至下虚名<lb/>
使與李賖羅抹同日遊寺燒香寺廷間遥逺一見亦不<lb/>
能通傳言意即羅抹具告相見之所則結咓捉等深信<lb/>
父在尤當感恩或謂鬼章有罪之人雖虚名小官亦不<lb/>
<pb n="KR4d0061_WYG_029-8b"/>
可授且如西賊李崇貴誘殺保安知軍揚定其後秉常<lb/>
執送崇貴來先朝亦貸其命授以官李繼捧與繼遷叛<lb/>
興大兵討伐生擒繼捧來獻亦貸之授上將軍封宥罪<lb/>
侯此並是前朝推恩之例如此甚多若李賖羅抹到京<lb/>
數月不見鬼章歸畨之後結咓捉等必切詢其父之所<lb/>
存却云並不曾見即結咓捉必疑其父已被誅戮他日<lb/>
鬼章以病死其子亦必不信豈不深恨非時㸃集所部<lb/>
於熈蘭側近作過或堅求夏賊與之合縱分右秦鳯之<lb/>
<pb n="KR4d0061_WYG_029-9a"/>
界作過即西邊兵屯未可減用度未可省亦須稍煩西<lb/>
顧然臣以謂令李賖羅抹一見鬼章於朝廷有何損屈<lb/>
而議者或堅謂不然即不知有何利害臣竊惑之兼昨<lb/>
日簾前臣具以此議上對亦屢聞徳音以此為便後於<lb/>
都堂又集議却聞猶有遲疑未即奉詔者伏乞聖慈詳<lb/>
諸臣之議早賜從長處分<lb/>
　如陪戎校尉之類乃九品武階又無請受向時多是<lb/>
　諸州牙校授之結咓捉初亦知其父上知不戮又劉<lb/>
<pb n="KR4d0061_WYG_029-9b"/>
　舜卿亦以委曲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>結咓捉云鬼章見在東京照管甚<lb/>
　厚今李賖羅抹歸畨却云不見鬼章其子豈不疑恨<lb/>
　即朝廷貸鬼章之命都無所濟<lb/>
　　又<lb/>
臣於二十七日上劄子言鬼章事必已付三省今晩宻<lb/>
院人吏來呈文字云候第二畨阿里骨使人來令見鬼<lb/>
章臣以謂終是令見鬼章何候後畨兼第二畨使回又<lb/>
須更四五箇月若前畨使回云不見鬼章必是疑訝兼<lb/>
<pb n="KR4d0061_WYG_029-10a"/>
聞阿里骨第二畨使人七月十日到闕欲且令第一畨<lb/>
使候第二畨人來令起發因而同見鬼章為便取進止<lb/>
　臣以謂議者不欲令見鬼章今又令候第二畨使人<lb/>
　來令見之終是令見又何須如此疑難若諸臣必有<lb/>
　的切議論利害分明臣安敢不從<lb/>
　　奏知州通判理任<hi>元祐三年</hi>
臣伏覩熈寧勑并元豐四年條貫内地知州通判知縣<lb/>
並以三年為一任此正合舜典三載考績之義甚為稽<lb/>
<pb n="KR4d0061_WYG_029-10b"/>
古之羙法蓋親民之官乆於其任則民安其政故漢唐<lb/>
以來郡太守或有善政則增秩賜金留以乆任近覩元<lb/>
祐元年四月勑㫖知州通判並以三十箇月為一任臣<lb/>
以謂三年為一任不為稽古之羙法乃先朝之定命施<lb/>
於官政極以為便此必是吏部以在部守待知州通判<lb/>
待闕之官甚多少得近闕差注遂欲促其年限殊不知<lb/>
雖時下差注得一畨待闕之官即替回者却多待闕者<lb/>
却衆徒有更張並不濟事又非三載考績之義臣欲乞<lb/>
<pb n="KR4d0061_WYG_029-11a"/>
且遵用三年一任之法取進止<lb/>
　若通判以三十箇月為一任即五年成兩任便陞入<lb/>
　知州則知州之闕轉多<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_029-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻一</head>
    <p>
<pb n="KR4d0061_WYG_001-1a"/>
欽定四庫全書<lb/>
　潞公文集巻一　　　　　宋　文彦博　撰<lb/>
　　古賦<lb/>
　　　聖駕幸大學賦<hi>并序</hi>
國家以寰宇昭泰仍歳登平務恢儒風以章示黎獻皇<lb/>
帝乃偹法駕幸于太學詔諸儒博士講論前典親臨聽<lb/>
焉臣獲逢休吉之期恭聞偉盛之事舞蹈不足形於賦<lb/>
詠誠不能述宣上徳褒讃形容姑第樵夫之談以恊擊<lb/>
<pb n="KR4d0061_WYG_001-1b"/>
轅之韻爾詞曰<lb/>
炎宋受命之四葉皇上御極之三年九有咸若六合晏<lb/>
然黎庶濟于夀域文教燭乎冰天朝無闕政野無遺賢<lb/>
九叙可歌而不紊百官承式以惟䖍刑罰幾措宿㴻不<lb/>
愆荒憬清夷而偃革狙獷慓讋而慕羶軼漠踰沙趣藁<lb/>
街者有萬受纓請吏伏魏觀者且千碧砮文鉞之琛充<lb/>
仭乎儲邸黒章肉角之獸馴擾乎郊阡嘉祥麕集異瑞<lb/>
蟬聨天降甘露地出醴泉語鴻烈則超圖而溢牒較盛<lb/>
<pb n="KR4d0061_WYG_001-2a"/>
時則絶後而光前宜乎優㳺當宁拱黙承乾尚乃愓嚴<lb/>
𠂻而馭朽思嘉謨而渉淵以為治國之道學校為先故<lb/>
周氏東膠往誥之所顯商人右學來葉之以傳上既行<lb/>
則民胥効也君所令則臣必從焉雖平昔之已務在于<lb/>
今之益宣於是命有司涓良日祲儀盛蕆法駕乃出天<lb/>
威穆穆國容皇皇采章煥爛和鸞鏗鏘太史恊樂以前<lb/>
𨗳太丙弭節而徐翔嚴羽衞歴康莊在浚之都于國之<lb/>
陽神移斗運乃至于上庠宸心䖍鞏天歩髙驤歴階踰<lb/>
<pb n="KR4d0061_WYG_001-2b"/>
閫覩奥窺堂晞將聖兮有穆如悉數兮相當然後趣講<lb/>
室明典章纓緌匝序巾巻充廊鉅儒碩生奉帙而在列<lb/>
禮官博士掌婣而詔王展東面之殊禮法西周之舊章<lb/>
禹聽彌審堯聰益詳夫子善言由兹而不昩虞舜好問<lb/>
於是乎有光<hi>時宣諸直講臣講魯論</hi>于時閭閈相歡民靈胥喜扶<lb/>
老携弱自遐及邇莫不連踵而憬集駕肩而戾止悉雲<lb/>
委于橋門盡覩觀于璧水粤有華顛胡老童牙胄子含<lb/>
經味道之流方領髙冠之士咸相與而言曰赫胥逺而<lb/>
<pb n="KR4d0061_WYG_001-3a"/>
大庭尚矣無得稱焉不可詳已自夫五帝而降三王之<lb/>
始書契可以傳聞憲章可以追擬悉皆恢雍泮之基盛<lb/>
膠庠之阯四術四教因是而興三行三徳所由而起是<lb/>
故淳化丕隆至徳逾羙為萬世之所宗彌億載而罕比<lb/>
卯金之後蓋不足紀當塗窘蹙典午淪弛南取島夷之<lb/>
譏北貽强敵之耻干戈于是日尋俎豆以之中圮咸不<lb/>
永于卜世但胥循于覆軌逮乎有唐皇維誕張五室之<lb/>
儀兮絶而復嗣四郊之制兮抑而復揚置序于術建塾<lb/>
<pb n="KR4d0061_WYG_001-3b"/>
于鄉家知禮讓民用和康所以卜年久而享國長號治<lb/>
古而振懿綱朱石之際龜聲閏位覆亡則曽不暇給學<lb/>
校則誠非擬議噫大道不可以終否斯文不可以久墜<lb/>
于是天命方有特眷之隆世運遂有日新之意維我<lb/>
太祖掃除僣偽俾萬方無塗炭之勞百姓有息肩之地<lb/>
三后繼明百祥遝至展云岱之鴻儀紹元封之故事盛<lb/>
徳大業固無與二今我皇上克奉先烈夤紹慶基體元<lb/>
則大累洽重熙將使儒風寖盛文教日滋故乘輿親視<lb/>
<pb n="KR4d0061_WYG_001-4a"/>
于學俾億醜預覘其儀足鄙元鼎之間屢有甘泉之幸<lb/>
堪譏延熹之際惟尚濯龍之祠夫然則三代之風必能<lb/>
緩歩而越矣兩漢之盛豈可並日而論之偉乎軌跡夷<lb/>
易文物葳蕤信千載而一時<lb/>
　　　金苔賦<hi>并序</hi>
王嘉拾遺記曰晉惠帝初有祖梁國獻金苔其色如金<lb/>
聚之如卵投水中則蔓延于波上光生照日上于宫中<lb/>
鑿池以置之常觀焉外人莫得見也惟進御嬪綵多被<lb/>
<pb n="KR4d0061_WYG_001-4b"/>
其賜與置于盤中則照耀滿室故宫中亦呼為夜明苔<lb/>
僕頗異之因為斯賦追其羙詞曰<lb/>
伊兩儀之髙厚育萬彚兮紛紜嘉金苔之有異窮古史<lb/>
而未聞出于祖梁之國獻諸典午之君其為狀也色掩<lb/>
捐山光分化鵲非沃壤之可植向華池而可託精氣所<lb/>
為衆口難鑠色焜朝日寧同沈郎之錢根覆輕漪豈羙<lb/>
陳王之閣如賜郭釡難藏陸槖縈流荇而細細繚舒荷<lb/>
而漠漠爍堂上之江蘺沮洲中之杜若風團而或謂能<lb/>
<pb n="KR4d0061_WYG_001-5a"/>
鑄浪颭而多虞自躍洊雷臨睨疑抵燕池之鼃出震誤<lb/>
觀常歌漢液之鶴所謂麗水非云滿堂東籬之菊兮瞻<lb/>
我而失色北堂之萱兮對我而不芳葳㽔頻盛蔓延<hi>上聲</hi>
彌長緝作水衣海上濯吉光之服梳為石髪舟中見黄<lb/>
頭之郎伊詭異之餘狀非名言之罄量宜乎首出庶彚<lb/>
超蘭掩蕙持葯友以荃交使蘋輿而藻𨽻雖薙氏之務<lb/>
去兮不我芟夷縱騷人之善詠兮莫吾擬議噫昔産遐<lb/>
陬常依異類既作貢於大國遂見珍於中地唯皇居之<lb/>
<pb n="KR4d0061_WYG_001-5b"/>
必蓄依圓海而是置自逺成羙以少為貴非世俗之或<lb/>
覩豈凡品之能譬其或長樂清閑承光祕邃翠華黄屋<lb/>
宵逰夕憇春霄宫之鳯腦曷騁輝光咸陽庫之螭鱗皆<lb/>
從擯弃置吾于隆棟之下則午夜而昕升我于文石之<lb/>
前則重昏而燧偉乎哉苔之為狀也亦以異苔之為用<lb/>
也亦以至然不能方屈軼効靈蓍指邪觸佞兮清君之<lb/>
側鈎深索隱兮决人之疑此無所取又將焉為徒能隨<lb/>
波瀾而上下與蒲稗而因依輝煌禁籞賜錫壺闈悦目<lb/>
<pb n="KR4d0061_WYG_001-6a"/>
兮媪宦侈心兮嬪妃南風之蕩兮豈率循于四徳正度<lb/>
之荒兮遂曠弛于萬機是致永熙永嘉之蕩析劉耀劉<lb/>
聰之傾逼玉輦播遷金行否塞蟠龍踞虎雖别王于偏<lb/>
方封豕長虵恣吞噬于中國萬户蒿榛千門荆棘金苔<lb/>
亦䧟于敵人深可為之太息<lb/>
　　律賦<lb/>
　　　省試諸侯春入貢賦<hi>天下侯國春入方物</hi>
聖啟洪緒君臨溥天侯國之辨方有要王春之入貢昭<lb/>
<pb n="KR4d0061_WYG_001-6b"/>
宣列爵正儀謹奉藩而立制建宣恊序致任土以居先<lb/>
稽芳載于禮經仰徽名于帝者諸侯述職以無曠太史<lb/>
奉時而可假以謂惟王建國我則叙五等于域中與物<lb/>
為春我則任九貢于天下徒觀夫爵分顯父位列元侯<lb/>
當是時緹管順煦和之羙皇祗布發生之休震方之善<lb/>
氣潜逹長樂之洪儀聿脩帝容執瑁以端拱臣節奉璋<lb/>
而告猷旅幣羣方咸奉舜班之瑞充庭萬品皆分禹别<lb/>
之州但見雲布封疆綺分邦域故我當歳首以入用致<lb/>
<pb n="KR4d0061_WYG_001-7a"/>
坤珍而罔忒巽風和令導傳臚之九賔遲日當陽麗執<lb/>
玉之萬國豈不以辨九土者當貢首四序者上春葢將<lb/>
偹物宜于時育助邦光之日新龜納江沱之錫磬浮泗<lb/>
水之濵齒革羽毛以偕至球琳琅玕而畢陳三品良金<lb/>
于以向履端而執贄五都竒貨于以當獻歳而効珍莫<lb/>
不名物森羅衣纓雜襲雖厚篚以斯偹在庶邦而允集<lb/>
此春色霈于皇澤當鄒律之均温彼貢也錯于地財異<lb/>
楚茅之不入彼來宗者夏之禮制獻功者秋之典章曷<lb/>
<pb n="KR4d0061_WYG_001-7b"/>
若謹歳貢以偹物慶春祺之載陽諒脩時而貢職乃辨<lb/>
物以居方偹于蕃于宣之儀皇皇輯瑞當載生載育之<lb/>
候濟濟來王故聖人灼敘聲明光昭文物懿公侯之隆<lb/>
盛克貢賦之繁蔚屬后王布和之辰獻國珍而罔咈<lb/>
　　　省試青圭禮東方賦<hi>修舉春祀崇尚圭薦</hi>
青惟五色之首圭乃六噐之儔朝日之郊是薦迎春之<lb/>
禮聿脩結緑鴻輝既肅陳于震位出藍羙質將奉仰于<lb/>
神休原夫榖旦前諏祲威具舉太史先春而必告宗伯<lb/>
<pb n="KR4d0061_WYG_001-8a"/>
厄職而攸叙青圭之祕寳爰資蒼帝之明靈可佇謂物<lb/>
生有象我則鋭其質以協宜謂歳起于東我則傃其方<lb/>
而得所無瑕可貴有羙惟珍配其色表盛徳之在木正<lb/>
其位彰與物以為春異彫楮之竒文琢工奚取侔剪桐<lb/>
之秀彩寅位斯陳詎止温其寧專瑟彼成形自表于瑰<lb/>
器致用必先于毖祀色斯舉矣俯玉按以相宣禮以行<lb/>
之背金方而致羙豈不以標十徳者圭為貴列四序者<lb/>
春是崇將順時而展禮故辨方而在東䓤蒨成姿稟粹<lb/>
<pb n="KR4d0061_WYG_001-8b"/>
自輝山之石䖍恭致薦逆釐從觧凍之風然則為器之<lb/>
用不同禮神之功可尚名参有邸之義色異因方之狀<lb/>
縹華中秘生成之氣候斯迎紺綵外融温厚之方隅相<lb/>
向懿哉享兹生物之主異彼迎秋于西神感而登禮必<lb/>
荅時和而迓衡不迷用可重焉且異舜班之瑞文為貴<lb/>
也還殊禹錫之圭故得鴻覆降康太庭錫羡祈民福以<lb/>
昭格授人時而於變葢有以圭方㧾翠之美欵青郊而<lb/>
可薦<lb/>
<pb n="KR4d0061_WYG_001-9a"/>
　　　焚雉頭裘賦<hi>珍異之服焚去無取</hi>
晉武帝以徳繼惟睿功齊乃神焚雉裘而崇儉負鳯扆<lb/>
以臨民化彼元元必被先王之服燔兹楚楚葢除希世<lb/>
之珍原夫聖澤遐敷皇風廣被當百度之攸敘見萬邦<lb/>
之從乂諸侯述職既悉貢于瑰竒擴俗賔王亦咸輸于<lb/>
珍異伊彼程㨿當兹盛時庶為臣之羙矣必竭節以事<lb/>
之由是製此雉裘將充乎任土之貢獻諸龍陛爰陳乎<lb/>
執帛之儀徒觀其麗彩鮮明爛光彬郁彌縫皆自于藻<lb/>
<pb n="KR4d0061_WYG_001-9b"/>
翰製作遂成于珍服異王恭之鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>但取清竒殊李兊<lb/>
之貂裘惟彰温燠帝乃念兹至巧命以俱焚慮滛靡之<lb/>
下漓薄俗恐奢華之上惑明君俄委燎原之勢遂同有<lb/>
齒之文紅熖初騰漠漠而漸成餘燼青烟欲斷依依而<lb/>
尚靄微芬然後珍恠罔求姦邪悉去六合咸歸于儉徳<lb/>
萬化永安于鴻緒雖斯裘之甚羙焉能衣之以奉天且<lb/>
厥用之至繁豈可被之而當宁若然則聖政敷于九有<lb/>
帝徳合于三無闡易俗移風之道遵還淳返朴之途雖<lb/>
<pb n="KR4d0061_WYG_001-10a"/>
文帝之罷露臺尤難並矣縱武皇之焚甲帳未可同乎<lb/>
則知徳不廣無以化蚩蚩之氓儉不崇無以成蕩蕩之<lb/>
主故焚裘之可羙在去奢而有取既著羙于一時遂流<lb/>
芳于千古者也<lb/>
　　　汾隂出寳鼎賦<hi>皇漢之道神鼎斯出</hi>
至徳昭彰炎靈道昌當汾隂而展禮見寳鼎以呈祥有<lb/>
感則通表承乾之穆穆為時而出彰負扆之皇皇昔孝<lb/>
武以運繼東周位崇西漢居尊克務于兢業臨下彌勤<lb/>
<pb n="KR4d0061_WYG_001-10b"/>
于宵旰崇諸厚徳俾逺邇之悦隨祀彼方丘冀神人之<lb/>
幽賛禮斯盛矣神惟享之允降穣穣之福靡愆抑抑之<lb/>
儀由是睢丘之畔汾水之湄仰窺乎天見黄雲之繚繞<lb/>
俯察于地得寳鼎以瑰竒莫不煥金景之榮光蔚龍文<lb/>
之麗藻非惟啟于至聖抑亦見乎有道寧虞覆餗實天<lb/>
地之殊祥不假銘功乃邦家之盛寳偉夫萬邦悉慶百<lb/>
辟咸欣非鑄鼎以象物葢至誠之感神瑞啟明時豈類<lb/>
宗周之寳天祚皇徳實為巨漢之珍是何澤及坤靈祥<lb/>
<pb n="KR4d0061_WYG_001-11a"/>
昭金鼎固莫量于輕重又難偕乎竒梃載于瑞典非遷<lb/>
洛以堪同獲彼靈祠豈于湯之足並不然則又安得並<lb/>
芝房而薦廟配白雉以陳詩于以顯皇化之廣運于以<lb/>
昭聖政之無私嶽脩貢而川効靈徒虛語爾鼎取新而<lb/>
革去故何莫由斯羙夫祀事聿脩休祥有秩非勞九牧<lb/>
之貢自顯三材之質所以標瑞諜而紀祥經彌萬代而<lb/>
首出<lb/>
　　　鴻漸于陸賦<hi>鴻在于陸為世儀表</hi>
<pb n="KR4d0061_WYG_001-11b"/>
觀乎大易嘉此冥鴻因漸陸以斯顯遂為儀而可崇欲<lb/>
潔于身克務乎升髙自下不濡其翼寧煩乎激水摶風<lb/>
原夫居賢之象載觀設卦之由斯在體於鴻則葢取進<lb/>
動漸於陸則爰求爽塏寧同越鳥依棲永戀于南枝有<lb/>
異莊鵬運轉常歸于北海徒觀其載飛載止匪疾匪徐<lb/>
矧徊翔而翩若心髙㓗以依于飜迅羽以嗈嗈弋人何<lb/>
慕仰層巒而岌岌陽鳥攸居髙遂雲飛長辭水宿别海<lb/>
上之鷗鷺鄙波中之鳬䳱肅肅隨陽翩翩遵陸見可而<lb/>
<pb n="KR4d0061_WYG_001-12a"/>
進同鳯鳴于髙岡靡常厥居類鸎遷于喬木豈不以陸<lb/>
者地鎮之峻極鴻者羽族之珍竒翼若詎量于軒翥屹<lb/>
然逈出于喧卑非來者之漸矣安跂予而及之鸞逰而<lb/>
葢不足取擊隼則又何能為將候雁以同賔羽翮既就<lb/>
與時龍而共起鷙雀焉知不雜塵逰寧同波逝固殊遵<lb/>
渚之列自有鳴山之勢類彼勤行之士卓爾離羣同乎<lb/>
髙蹈之人飄然出世且夫棲陵木者甫濵于山足集磐<lb/>
干者尚邇于水湄茍人言之有厲則世網以見縻曷若<lb/>
<pb n="KR4d0061_WYG_001-12b"/>
我將翺將翔首據髙明之地爰居爰處俯為衆庶之儀<lb/>
孰謂乎無所取材不離飛鳥或俯集于鷄樹或下臨于<lb/>
鳯沼宜其羽翼清虛可以為天下表<lb/>
　　　孝者善繼人之志賦<hi>人子行孝能繼先志</hi>
稽禮經之垂訓見孝子之奉親俾繼襲于先志葢慱諭<lb/>
于後人必學為箕既顯奉親之孝無改于父克彰務本<lb/>
之因得不載考斯文深窮秘㫖非徒樹彼教本葢以朂<lb/>
于人子欲令不悖于親固在必從于始克讃丕緒始則<lb/>
<pb n="KR4d0061_WYG_001-13a"/>
揚武王之休追祀先公次則顯周旦之羙觀其孝道斯<lb/>
盛國家遂行悉務無違之教或敦不匱之誠其父析薪<lb/>
孰云負之靡克若考作室但見構之方成斯蓋君令臣<lb/>
從上行下効俾百姓以從化則一國而興孝用勞用力<lb/>
率從安義之文學禮學詩敢悖過庭之教罔愆先徳彌<lb/>
增懿稱于顛沛而克肖實前後以相承子路之貧屢傷<lb/>
斯為直飬孟莊之臣不改是謂難能所謂乎君子能勞<lb/>
後代有繼遵地義以寧失守天經而罔替克紹前烈我<lb/>
<pb n="KR4d0061_WYG_001-13b"/>
則益務于矜莊無廢舊勲我則彌懷于遜悌是曰有後<lb/>
無聞辱先非惟世濟其羙抑亦代不乏賢史談著書遷<lb/>
繼而立言垂世夏鯀治水禹紹而隨山濬川懿㢤念凱<lb/>
風之言遵白華之義葢將無忝爾祖是用不違其志夫<lb/>
然則上自君而下達民固宜守兹而勿墜<lb/>
　　　中者天下之大本賦<hi>天下之教由此而出</hi>
中者存乎性性者命于天為萬化所宗之本乃七情未<lb/>
發之前澹乎自持政教自兹而出矣感而后動吉㓙由<lb/>
<pb n="KR4d0061_WYG_001-14a"/>
是以生焉原夫頥禮典之淵微得中和之用舍聖人極<lb/>
之以育物君子循之而化下人生而靜故能用其中焉<lb/>
教所由興是以謂之本也始其惟寂惟寞何慮何思道<lb/>
所從而隆矣人可得而由之喜怒不形守為樸素之本<lb/>
嗜欲將至散成禮樂之基外物未牽中扄是斆茍能發<lb/>
以中節是致廣而成教始惟所禀金則義而木則仁終<lb/>
乃有遷父為慈而子為孝是知言其中者哀樂之未發<lb/>
謂乎本者教化之必由藴之則五常盡在散之則百禮<lb/>
<pb n="KR4d0061_WYG_001-14b"/>
交脩何異夫大樸將分上者道而下者器洪鈞欲播達<lb/>
乎萌而出乎勾得不載考斯言詳觀至理雖化育之甚<lb/>
大亦權輿而自此誠明内著兩儀蟠極之宗和順外融<lb/>
萬物經綸之始有如此者不其偉而為最靈而可美著<lb/>
達道以攸宜若然則天下之精無能及此縱域中之大<lb/>
何莫由斯故知道不自于天生禮非從于地出起于人<lb/>
性之靜肇彼我心之質所以王者之致中和雖百慮而<lb/>
同歸于一<lb/>
<pb n="KR4d0061_WYG_001-15a"/>
　　　能自得師者王賦<hi>能得師者王道成矣</hi>
王者求賢仄席聞善伏膺克隆于大寳曰位用臻乎庶<lb/>
績其凝得士者昌懋顯日新之德好問則裕弼成天縱<lb/>
之能豈不以訪道者非師而勿克治國者非王而不得<lb/>
茍能擇賢師而訪道是以為聖王而治國勿謂乎介在<lb/>
人上我則接下而思恭勿謂乎富有域中我則尊道而<lb/>
貴徳所以保傅是重模範攸資克永持盈之業彌隆卜<lb/>
世之基周道方融吕尚處三公之首漢業將盛子房為<lb/>
<pb n="KR4d0061_WYG_001-15b"/>
萬乗之師樂育賢材旁求儒雅咨詢而學在中矣體貎<lb/>
而禮無違者誠由勤以行之用致勃焉興也心惟主善<lb/>
既光闡于鴻猷道在經邦遂尊臨于凾夏若夫雲師紀<lb/>
運天統興王無為之徳斯盛可大之功已彰問道猶深<lb/>
于䖍鞏拜言尚極于齋莊行之非艱既美乎后從則聖<lb/>
繼者為善是宜乎邦乃其昌永孚于休必由斯道師事<lb/>
之禮非忒衆正之言可考固異夫五帝之佐徳勿及以<lb/>
非功三王之臣志同憂而可保曷若我博采俊彦周爰<lb/>
<pb n="KR4d0061_WYG_001-16a"/>
老成始摳衣而翼翼終負扆以明明前有疑而後有丞<lb/>
嘉謀未盡帝與師而王與友至教方行偉乎稽仲虺作<lb/>
誥之由見成湯革命之美非徒下順于人欲不獨仰符<lb/>
于天理蓋由在上而不驕得師臣之道矣<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷十五</head>
    <p>
<pb n="KR4d0061_WYG_015-1a"/>
欽定四庫全書<lb/>
　潞公文集卷十五　　　　宋　文彦博　撰<lb/>
　　奏議<lb/>
　　　乞差嘉眉益利屯兵救應淯井監更不差秦州<lb/>
　　　兵<hi>慶厯七年</hi>
臣今覩梓州路奏稱淯井監夷人作過事體不小乞依<lb/>
慶厯四年例於秦鳳路差發兵馬赴本路救應事臣勘<lb/>
會慶厯四年夏瀘州界夷人作過是時臣任秦鳳路都<lb/>
<pb n="KR4d0061_WYG_015-1b"/>
部署經畧等使准朝㫖令臣發禁軍兩指揮赴瀘州救<lb/>
應臣以秦州去戎瀘四十餘程地遠必赴救不及枉有<lb/>
拖曳兵甲臣雖知不便當時以朝㫖丁寧不敢稽留異<lb/>
議遂發禁軍兩指揮赴瀘州未及中路夷人果巳退去<lb/>
其上件兩指揮兵士只到遂州駐泊是時川界州軍見<lb/>
此兵士經過人情頗亦驚恐兼為遂州官吏不曉軍政<lb/>
不能平心撫馭動有猜忌幾至生事臣知益州日鑒此<lb/>
舉動之失曽具利害擘畫開奏以謂戎瀘些小夷人作<lb/>
<pb n="KR4d0061_WYG_015-2a"/>
過只是本處白芳子弟及寧逺兵亦自可禦遏若賊勢<lb/>
稍大則計會梓䕫益利兩路就近差那兵甲可以討撃<lb/>
葢蠢爾小蠻來則禦之不可窮其窟穴豈煩逺自秦鳳<lb/>
興師空自勞弊兼恐别有驚擾况嘉眉州皆是益利鈴<lb/>
轄司屯兵之處若發兵救應乘舟下水不三四日便至<lb/>
瀘州赴救之勢最為神速臣之奏章必樞府可以覆視<lb/>
伏乞更不自秦鳳發兵只令速計會益利鈴轄司相度<lb/>
量差兵甲由水路赴瀘州策應甚為允當取進止<lb/>
<pb n="KR4d0061_WYG_015-2b"/>
　　　　臣比欲候假開日面奏又恐樞密院以梓州<lb/>
　　　路所奏急切已入文字乞依所奏須至先具<lb/>
　　　　此奏聞<lb/>
　　　乞下田况選擇官兵使臣揔兵赴瀘州仍令稟<lb/>
　　　梓州路官指蹤事<hi>慶厯七年</hi>
臣伏見自去秋已來日官所奏星文變異皆云蜀中稍<lb/>
須防備近覩梓州路所奏淯井夷人作過若只是十州<lb/>
五團夷人即計其事體必不致大本路便奏乞自秦鳳<lb/>
<pb n="KR4d0061_WYG_015-3a"/>
發兵救應臣却恐因此張皇别致生事兼慶厯四年自<lb/>
秦鳳發兵往彼不惟無益於救援而幾乎别生他事臣<lb/>
鑒此失遂於前日奏乞不自秦鳳發兵只委益利鈐轄<lb/>
司相度就便發兵伏聞已依臣所奏欲乞更速下田况<lb/>
令選擇官兵使臣搃領赴瀘州每事令稟梓州路官指<lb/>
蹤不得輒分彼我致有不和取進止<lb/>
　　　　慶厯四年秦鳳所發兵到遂州只為本處兵<lb/>
　　　　官不能平心撫馭事分彼我以致軍情怨憤<lb/>
<pb n="KR4d0061_WYG_015-3b"/>
　　　乞早罷兵招安夷人<hi>慶厯七年</hi>
瀘州土風瘴毒至春夏尤甚祥符二年秋夷人作過官<lb/>
軍討伐至次年正月詔曰瀘州三月即苦瘴毒如戎人<lb/>
尚敢旅拒量留兵阨其險路令孫正辭等自二月領兵<lb/>
分屯近郡臣以謂今來已是三月本土氣候方惡乞宻<lb/>
諭本路兵官轉運使早令依常例招安打誓了免致遷<lb/>
延瘴癘之地人心不寧兼祥符中孫正辭等以蠻事未<lb/>
了奏請添兵真宗以邊徼窮僻供億非易不許其請仍<lb/>
<pb n="KR4d0061_WYG_015-4a"/>
詔正辭等如蠻人不受招安已經誅翦畏服勿窮追之<lb/>
又以丁謂招撫䕫州令㰱血為盟刻石柱為記事付之<lb/>
及令責招安小校云若夷人安集則賞否則部送闕下<lb/>
未幾夷人果就招安悉皆平定臣作益州嘗詢采戎瀘<lb/>
事體多云本處招安將甚有狡猾者平居無事則間諜<lb/>
夷人興起事緒意在差使招誘率皆遷延玩冦即所利<lb/>
甚多官吏乍到或上下䝉蔽不知其姦臣欲乞令本處<lb/>
兵官一面用兵威迫脇誅翦更須督責招安將用心招<lb/>
<pb n="KR4d0061_WYG_015-4b"/>
誘早令安集免致宿兵生事取進止<lb/>
　　　　臣以夷人作過雖不大其如西蜀久安若用<lb/>
　　　　兵多日恐别生事<lb/>
　　　乞親平貝州<hi>慶厯七年十二月</hi>
臣立朝最孤特蒙陛下㧞擢俾與大政内省叨冒何階<lb/>
論報今覩貝州妖賊嬰城已逾旬日近差明鎬往彼經<lb/>
度必應非久平定萬一更致遷延未即擒戮朝議以北<lb/>
都地重未欲令昌朝親去貝州處置軍事陛下若不以<lb/>
<pb n="KR4d0061_WYG_015-5a"/>
臣非才乞賜驅䇿上禀睿算庶幾早平妖孽况臣累經<lb/>
邉寄久在兵間理合請行不敢緘黙<lb/>
　　　又<lb/>
臣以貝賊嬰城已逾半月遂不度愚懦輒敢請行少圖<lb/>
報効上寛宵旰伏䝉聖慈保全孤拙未賜允俞仰戴洪<lb/>
私感極以泣臣每見貝州事宜文字逐時與中書樞密<lb/>
同共商議從長施行遇假故不入偶有所見遂入劄子<lb/>
奏聞愚者千慮粗伸禆益如或更數日間未見平賊次<lb/>
<pb n="KR4d0061_WYG_015-5b"/>
第伏望采臣前奏如或可行只乞出自宸衷取進止<lb/>
　　　　臣先奏劄子䝉聖恩不令降出後日入對不<lb/>
　　　　敢面謝此劄子亦乞留中<lb/>
　　　御書批答詔<lb/>
卿所乞往彼知卿報國忠孝恐比並中書宻院臣僚慮<lb/>
别有毁謗與卿不便文字不欲降出如有所見逐旋宻<lb/>
具奏聞<lb/>
　　　徼納貝州宣勅<hi>慶厯八年閏正月</hi>
<pb n="KR4d0061_WYG_015-6a"/>
臣昨奉差充河北宣撫使令臣自齎宣五道候到貝州<lb/>
相度合勾抽狄青替王信即發付上件宣命臣至貝州<lb/>
相度得更不勾抽狄青所有宣五道今欲送樞宻院收<lb/>
管毁抹取進止<lb/>
　　　乞繼上奏封細陳事理<hi>慶厯八年</hi>
臣讀唐史見白居易為翰林學士因事進諫語甚切直<lb/>
憲宗不悦謂宰相李絳曰白居易小子是朕㧞擢致名<lb/>
位而無禮於朕朕極難奈李絳對曰居易所以不避死<lb/>
<pb n="KR4d0061_WYG_015-6b"/>
亡之誅事無大小而必言者葢酬陛下㧞擢耳陛下欲<lb/>
開諫諍之路不宜阻居易之言憲宗曰卿言是也由是<lb/>
言多聴納臣以居易被憲宗㧞擢纔為學士能盡忠極<lb/>
諌以報恩遇而况臣非才寒進孤立無黨獨䝉陛下誤<lb/>
聴特力㧞擢位至宰相犬馬之誠堅於報主然自待罪<lb/>
兩府已逾二年畧無謀猷上禆神聖雖則日奉天顔常<lb/>
親黼座所奏覆者率多冗細事務常程文書徒煩睿聴<lb/>
無益治體以此為宰相職業真所謂素餐尸禄齪齪小<lb/>
<pb n="KR4d0061_WYG_015-7a"/>
謹而巳豈陳平所謂宰相者上佐天子理陰陽順四時<lb/>
外鎮撫四裔使卿大夫各得任其職之義乎房喬杜如<lb/>
晦唐之賢相太宗猶常責之曰公為宰相當須開耳目<lb/>
求訪賢哲有武藝謀畧才堪撫衆者任以邉事有經明<lb/>
徳修立性明悟者任以侍臣有明幹清慤處事公平者<lb/>
任以劇務有學通古今識達政術者任以治人此乃宰<lb/>
相之禆益也比聞聴受詞訟日不暇給安能助朕求賢<lb/>
哉斯言之責誠為至當臣毎侍丹扆累聞徳音常以求<lb/>
<pb n="KR4d0061_WYG_015-7b"/>
賢致治為切務推誠納諫為至徳臣愚不能上副聖意<lb/>
而陛下至仁未忍以大義責臣而臣獨不内愧於心乎<lb/>
臣復自念性本樸忠言多蹇拙幸得進對咫尺天威凡<lb/>
所敷陳或未詳盡臣嘗觀唐宰相趙憬奏章欲上書論<lb/>
事其畧曰稽顙丹陛仰對宸嚴蹇訥易窮遽數難辨理<lb/>
詳則塵凟頗甚言畧則利害不分切聞貞觀開元之際<lb/>
宰輔論事或多上書所兾獲盡情理時徳宗嘉納之今<lb/>
臣之愚猶憬之志此後有面陳口奏頃刻之間或蹇訥<lb/>
<pb n="KR4d0061_WYG_015-8a"/>
有所未盡事理有所未周即欲繼上奏封細陳理道上<lb/>
禆睿聖訪納之勤下盡㣲臣區區之藴因不敢妄陳偏<lb/>
見亦不乞留中不出惟兾聖慈特賜詳擇<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0061_WYG_015-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷十五<lb/>
</p>
<p>
</p>
  </div>
</body>
</text>
</TEI>
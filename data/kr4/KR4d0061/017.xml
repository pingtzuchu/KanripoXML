<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集巻十七</head>
    <p>
<pb n="KR4d0061_WYG_017-1a"/>
欽定四庫全書<lb/>
　潞公文集巻十七　　　　宋　文彦博　撰<lb/>
　　奏議<lb/>
　　　乞令團結秦鳳涇原畨部<lb/>
臣切見秦鳳涇原沿邊熟户畨部比諸路最多至秋成<lb/>
以來禾稼牛羊滿野以致餌冦誨盜臣乞下逐路經畧<lb/>
使每至秋成以前散差得力知畨情使臣牙校賫畨字<lb/>
委曲曉諭部族逐急早收田稼憑附險固窖藏斛㪷收<lb/>
<pb n="KR4d0061_WYG_017-1b"/>
拾老小牛羊為清野之計其强壯人馬各令常切團結<lb/>
探候畨冦若來鈔掠量力禦敵取進止<lb/>
　　　乞指揮諸路帥開報事宜<lb/>
臣切見西人康定慶厯中每犯邉即於諸路各張聲勢<lb/>
務欲牽制疲弊漢兵其實入冦即併力從一路而來故<lb/>
邉兵常苦寡少分布不足臣欲乞嚴切指揮諸路帥臣<lb/>
每探得事宜更相開報嘗須各作出師之備先為牽制<lb/>
賊勢庶幾賊兵亦自後頋不敢倂力専從一路而出取<lb/>
<pb n="KR4d0061_WYG_017-2a"/>
進止<lb/>
　　　乞令邊帥練兵約束諸將<lb/>
臣切見自慶厯初陜西四路之兵逐路始分數將毎將<lb/>
馬步不下三二千人各有訓練務要精熟兼得兵將相<lb/>
諳使喚之際盡知人人所能則鮮敗事近聞諸將多不<lb/>
和同大帥罕能統制教閲部分各立異見寛猛之節不<lb/>
得中道狥情歛怨由此而生師克在和有異於是伏乞<lb/>
嚴戒逐路大帥講求軍法精加訓練約束諸將務在和<lb/>
<pb n="KR4d0061_WYG_017-2b"/>
同兵聲稍振邉冦自畏取進止<lb/>
　　　　舊法逐路分諸將者葢欲居常則兵將相諳<lb/>
　　　　臨敵則指縱如意小警即量遣一將而出稍<lb/>
　　　　重即又加一將或嵗月更畨出屯外寨若遇<lb/>
　　　　大敵即諸將盡合為一軍大帥親揔而節制<lb/>
　　　　之此制軍之法頗得其要近時兵官多不原<lb/>
　　　　本此意欲罷舊制乞朝廷詳察<lb/>
　　　奏西界事<hi>皇祐五年</hi>
<pb n="KR4d0061_WYG_017-3a"/>
臣近准樞宻院劄子節文秦鳳路奏探得西界首領王<lb/>
羅楊誥部領人馬於閏七月十四日夜往乾州堡放箭<lb/>
當夜却囘見在吹籛谷住坐所據上件事宜干渉夏國<lb/>
畫時要人處置臣勘會乾州堡去古渭州不遠切慮昨<lb/>
來添修古渭州之時西界妄有詞説意在阻撓臣欲乞<lb/>
令樞宻院檢會自古渭州以來如曽有西界文字及昨<lb/>
來傳求往秦州始末一宗文字盡劄録付臣所貴細得<lb/>
㸔詳取進止<lb/>
<pb n="KR4d0061_WYG_017-3b"/>
　　　乞差譯語官<lb/>
臣切見秦州每有畨部過陳畨事及口説事理只憑本<lb/>
州逐塞引領譯語官繙譯其間多是囘避事理改易情<lb/>
狀畨部漢官各不知覺縁此欺弊致失畨情臣切慮今<lb/>
秦州有屬户畨官知臣致任乞來公參或陳過畨字若<lb/>
只憑本處引領譯語官恐依前欺罔乞於涇原路譯語<lb/>
官内抽差二人於臣處祇應准備牙換繙譯以防姦弊<lb/>
取進止<lb/>
<pb n="KR4d0061_WYG_017-4a"/>
　　　奏陜西鐵錢事<hi>至和二年</hi>
陜西私鑄鐵錢雖嚴行禁捕抵法者甚衆終不能止絶<lb/>
葢以鐵本至賤獲利甚厚以致見行錢貨薄惡者多物<lb/>
價増長稍禁行用或令揀選即市井囂然買賣難阻其<lb/>
弊已極須當制置若便變錢法即恐未能徒成驚擾不<lb/>
若使鐵價増貴即私鑄無利薄惡之錢亦將鎔為器用<lb/>
自然百物價平民不犯禁欲乞令陜西轉運使依河東<lb/>
路事體擘畫權住鐵冶三五年或恐傷冶户即官摧數<lb/>
<pb n="KR4d0061_WYG_017-4b"/>
年增起鐵價公私有利候錢法平定即弛鐵禁議者或<lb/>
慮鐵貴則農器鼎釡之屬民家乏用此必不然且農器<lb/>
鼎釡民家各各素有之物非日日市易而用或破碎即<lb/>
故鐵尚在創買者亦少設有小害須從大利乞早賜指<lb/>
揮陜西都轉運使疾速相度施行<lb/>
　　　奏理正衙前事<hi>至和二年</hi>
臣昨在陜西訪問民間甚苦者里正衙前里正法用第<lb/>
一等户鄉狹户少者至差第三等充是致差定之時更<lb/>
<pb n="KR4d0061_WYG_017-5a"/>
相糺决禁繫追呼動逾嵗月校計家資纎細不漏至於<lb/>
食器甚賤之物估直為業及充衙前藉為抵當主持塲<lb/>
務稍有欠折則竭産償官猶不能足欲令陜西都轉運<lb/>
使相度轄下州縣有鄉狹户少處將比近三兩鄉合差<lb/>
一里正即可選力及人户充役且不致差遣頻併庶寛<lb/>
民力况目前累有上言乞盡罷里正者今以三兩鄉合<lb/>
差一里正事亦酌中<lb/>
　　　奏陜西衙前押木栰綱<hi>至和二年</hi>
<pb n="KR4d0061_WYG_017-5b"/>
陜西衙前最苦者押木栰綱無不被刑破産臣在永興<lb/>
令通判職官周詢其弊皆言每嵗春初方自朝省分配<lb/>
到合要木植比至收買繫栰須及夏末以來僅得辦集<lb/>
正值黄河水泛漲之時常有飄失其勞苦費用動逾數<lb/>
倍遂擘畫於年前冬初沿河出木處縣邑官置買木場<lb/>
先勘會省轉向前分配文字約度常年須合應用木植<lb/>
預前收買如法安置比至春初省司配木植文字到來<lb/>
量事添備便可繫栰趂四月間水勢平緩之時駕放赴<lb/>
<pb n="KR4d0061_WYG_017-6a"/>
下納州軍極甚省功減費此只是永興軍一處通判職<lb/>
官等已如此擘畫其餘沿河出木州軍未曽行遣欲乞<lb/>
下陜西轉運使更相度經久施行<lb/>
　　　奏永興軍衙前理欠陪備<hi>至和二年</hi>
臣見永興軍枷固衙前催里欠折官物者不少遂一一<lb/>
根問多是主管倉場館驛清酒務之屬跡其欠折之由<lb/>
悉非侵欺盜用皆因陪備不充官中又不與體量處置<lb/>
如清酒務年計出賣煮酒而官不給煮酒柴或量給而<lb/>
<pb n="KR4d0061_WYG_017-6b"/>
用不足者般請麴未合使脚力及諸雜瑣細用具盡令<lb/>
衙前専副陪備又倉場貯納只令専副自辦鋪襯之屬<lb/>
館驛當東西大路使命如織供應館券多要本色省估<lb/>
之外亦是専副陪備被刑破産率由於此凡此數事惟<lb/>
永興軍方令官自擘畫粗有條理稍紆衙前欠折之苦<lb/>
其餘州軍亦乞更下陜西轉運司體量施行<lb/>
　　　　已上件事臣在永興日與傅永田京等方欲<lb/>
　　　　商議節次施行值臣被召赴闕切慮中輟故<lb/>
<pb n="KR4d0061_WYG_017-7a"/>
　　　　乞舉行<lb/>
　　　奏王安論親事官張貴事<hi>至和二年</hi>
臣今日酉時准内降劄子為王安所論事實有<graphic n="KR1579" url="https://raw.githubusercontent.com/kanripo/KR-Gaiji/master/images/KR1579.png" mimeType="image/png"/>刀稱<lb/>
在角樓下埋藏為日晩欲就來早監取又恐隔夜人懼<lb/>
罪藏隠如何臣早來讀王安首狀内言張貴稱有刀埋<lb/>
在東北角樓下切恐有干連人懼罪隠藏欲乞差稳審<lb/>
内臣一名今夜且於所指通埋刀去處側近别作勾當<lb/>
名目覺察或令宻使人巡覷照望至曉必不至别有擅<lb/>
<pb n="KR4d0061_WYG_017-7b"/>
去發掘亦不至張皇驚擾乞令勘官陳旭子細審問張<lb/>
貴所埋刀去處疾速奏聞兼臣早來詳王安狀内張貴<lb/>
稱已結連得三十人尋有劄子令軍頭司官員如獲張<lb/>
貴先且取問除見今指名收捉共七人外更有徒黨即<lb/>
就便逐急收捉免致走漏更乞下陳旭𦂳切推問張貴<lb/>
如實更有徒伴即宻具姓名疾速聞奏<lb/>
　<lb/>
　潞公文集巻十七<lb/>
</p>
<p>
</p>
  </div>
</body>
</text>
</TEI>
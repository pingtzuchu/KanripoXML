<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潞公文集卷十三</head>
    <p>
<pb n="KR4d0061_WYG_013-1a"/>
欽定四庫全書<lb/>
　潞公文集卷十三　　　　宋　文彦博　撰<lb/>
　　雜文<lb/>
　　　座右銘<lb/>
夫圓首方足肖天地之形是為最靈也褒衣博帶慕聖<lb/>
賢之道在於篤學也噫世之冠章甫衣逢掖而為儒者<lb/>
可勝道哉其庶幾於道則無率皆捨本趨末屑屑於章<lb/>
句間利目前之利語乎道則何其遼哉夫人之常情孰<lb/>
<pb n="KR4d0061_WYG_013-1b"/>
不欲達捨道而進則君子不為也然而道有消長時有<lb/>
遇否所以才有餘而功未著業未半而勲巳百者有矣<lb/>
而昧道寡識者則其得與失孰賢也榮與辱孰珍也曾<lb/>
不知齊景之有千駟不若顔子之曲肱董賢之為三公<lb/>
不如揚雄之執㦸故云不以其道得之勿處也昔我先<lb/>
師厄於陳蔡召子路而問曰詩云匪兕匪虎率彼曠野<lb/>
吾道非邪吾何為至於此子路曰意者吾未仁邪人之<lb/>
不我信也意者吾未智邪人之不我行也子曰有是乎<lb/>
<pb n="KR4d0061_WYG_013-2a"/>
由譬使人而必信安有伯夷叔齊智而必行安有王子<lb/>
比干復問子貢子貢曰夫子之道至大天下莫能容夫<lb/>
子夫子盍少貶焉子曰賜良農能稼而不能穡良工能<lb/>
巧而不能順君子能修其道綱而紀之統而理之而不<lb/>
能容今爾不修爾道而求為容賜而志不遠矣顔囘入<lb/>
夫子又問之囘曰夫子之道至大故天下莫能容雖然<lb/>
夫子推而行之不容何病不容然後見君子夫道之不<lb/>
修是吾醜也夫道既巳大修而不用是有國之醜也夫<lb/>
<pb n="KR4d0061_WYG_013-2b"/>
然則君子之於道夷險不易其操焉僕又嘗病世之人<lb/>
其學未得其髣髴即飾虚譽以夸愚俗時小有所長又<lb/>
自慮時之不知也必欲家至而户曉焉嗚呼何反夫先<lb/>
師所謂不患人之不我知之言乎又獨老氏所云自伐<lb/>
者無功之言乎夫鼓鐘於宮聲聞於外又何必其然也<lb/>
昔胡威父子俱以清廉著稱晉武帝問之曰卿之清孰<lb/>
若父之清對曰臣不逮父遠矣臣父之清恐人知臣之<lb/>
清恐人之不知也如此則自耀者不必為優自晦者不<lb/>
<pb n="KR4d0061_WYG_013-3a"/>
必為劣崔亭伯所謂呌呼衒鬻縣旗自表者非隋和之<lb/>
寳暴智耀世因以干祿者非仲尼之道又曹公云行而<lb/>
自炫者女之醜行也夫蘭生深林不為無人而不芳鳳<lb/>
翔千仞覽徳輝而乃下則君子藏器抱道與時隠顯何<lb/>
患名聲之不聞爵仕之未遂乎又嘗患士之多上人而<lb/>
自大者殊不能景行先哲見賢思齊而乃與常輩角<lb/>
其才智自以為能此又見其愚陋褊廹之甚也深不取<lb/>
焉古語有云可為智者説不可與愚者道苟非其人即<lb/>
<pb n="KR4d0061_WYG_013-3b"/>
不如守吾之黙也士君子既能以道自處復去自賢之<lb/>
心加之以遠識清鑒襟度夷曠為儒之美復何尚焉苟<lb/>
不能爾則徒有章句薄才小巧終不能禆儒行之萬一<lb/>
亦與夫刀筆小吏無有異也雖復頂儒冠衣儒服且不<lb/>
可逃詩人彼其之刺又何施面目於士林間乎僕每讀<lb/>
唐相鄭公餘慶傳觀其行事有古人之風真君子之儒<lb/>
矣砥名礪行謙卑自牧踐歴䑓省以蹇諤聞侃侃於公<lb/>
卿間未甞俛仰媚於一人必以其道祇事四朝出入將<lb/>
<pb n="KR4d0061_WYG_013-4a"/>
相逮於晚節不渝素行可謂以功名終始者矣然而當<lb/>
時議者謂沽激尚未以全徳許之噫士君子不達即已<lb/>
苟達焉可不益思慎其名檢乎進思盡忠退思補過夷<lb/>
險一致終始不渝不爾即得為榮陽公之罪人斯幸矣<lb/>
昔揚子雲解客嘲班孟堅答賓戯崔駰達㫖張衡應問<lb/>
蔡中郎之釋誨郄秘書之釋對皆所以矯厥俗而旌厥<lb/>
素焉僕非能編徳於數公也但述於翰墨誌之座右庶<lb/>
幾乎自勉者而已將廣崔生之銘焉因為座右誌云<lb/>
<pb n="KR4d0061_WYG_013-4b"/>
　　　題裴晉公畫像讃<hi>并序</hi>
尚書郎武功蘓才翁得裴晉公畫像於大資政富公謂<lb/>
與家藏舊本正類因以相示予嘗謂裴公自題冩真讃<lb/>
有靈臺莫狀之句意公負其所藴謙不自言俟他人發<lb/>
明之而當時多嫉公勲徳或云平蔡者愬公何與焉又<lb/>
逢吉黨謬為謠言以傾公獨賴正人訟其誣枉僅免於<lb/>
禍雖宗閔素出其門猶憾不引為相擠公於梁則于其<lb/>
時孰肯揚公之羭後世史官於公無嫌追書公美近乎<lb/>
<pb n="KR4d0061_WYG_013-5a"/>
實録噫豈羣邪醜正見抑於當時耶將貴遠賤近人之<lb/>
常情耶予仰公之風覩公之像因原公意輒續公讃<lb/>
繪事雖巧傳神冩照公之靈臺孰觀其妙靈臺崇崇含<lb/>
和處中經始勿亟積善累功賢人之業仗義資忠人不<lb/>
我譽吾不為沮人不我毁吾不為喜竊揆公意如是而<lb/>
已<lb/>
　　　慈照大師真讃<lb/>
嘉祐中余保釐洛師屢遊闕塞始見幽公於寳應精舍<lb/>
<pb n="KR4d0061_WYG_013-5b"/>
聴其言簡而詣覩其相靜而定又其朋智漸法薨之秀<lb/>
也亦謂余曰幽公博通教典潛悟禪那苦行精進為流<lb/>
輩所推余後數與之談漸之言信伊西竹塢積慶蘭若<lb/>
爰集浄衆日嚴鐘梵以奉先公之卜宅幽公樂是胥字<lb/>
惠然肯來亦既宴止遂有終焉之志未幾寂化其徒悲<lb/>
涕慕思圖形瞻禮以永歸依謂余為大檀越來乞讃云<lb/>
師行維幽師心為寂就名觀義循理索跡性相皆空了<lb/>
不可得胡為形容設色之工即空即空傳冩無窮四衆<lb/>
<pb n="KR4d0061_WYG_013-6a"/>
瞻仰悚然信恭<lb/>
　　　題宋宣獻書帖後<lb/>
宣獻公文學徳望為一代宗師頃年甞遊公藩誤䝉與<lb/>
進一日延食於春明東閣示予蘭陵蕭城書且曰名筆<lb/>
也乃知公之行筆類蕭今觀此小楷二軸精勁有法遠<lb/>
出前輩追惟東閣眷與之厚不覺泫然熈寧九年六月<lb/>
二十四日北都善養堂題<lb/>
　<lb/>
<pb n="KR4d0061_WYG_013-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　潞公文集卷十三<lb/>
</p>
<p>
</p>
  </div>
</body>
</text>
</TEI>
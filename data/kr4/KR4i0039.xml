<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>荆溪林下偶談巻一</head> <lb/>
    <p>
<pb n="KR4i0039_WYG_001-1a"/>
欽定四庫全書<lb/>
　荆溪林下偶談巻一<lb/>
　　　　　　　　　　　　宋　呉子良　撰<lb/>
　　退之原性<lb/>
退之既以仁義禮智信言性則不當立三品之論今别<lb/>
為三品而以三品之下者為惡則是仁義禮智信亦可<lb/>
謂之惡歟其言之自相牴牾如此又曰上者可學下者<lb/>
可制而品則孔子謂不移也夫孔子所謂下愚不移者<lb/>
<pb n="KR4i0039_WYG_001-1b"/>
謂其自暴自棄者爾若下者可制則不得謂之自暴自<lb/>
棄亦不得謂之不移也無乃亦與孔子之言異乎<lb/>
　　退之作墓銘<lb/>
曽子固云銘誌義近於史而亦有與史異者葢史於善<lb/>
惡無不書而銘特古之人有功績材行志義之美者懼<lb/>
後世不知則必銘而見之或存於廟或置於墓一也吾<lb/>
觀退之作王適墓銘載娶侯高女一事幾二百言此豈<lb/>
足示後耶然退之作銘數十時亦有諷有勸諒非特虗<lb/>
<pb n="KR4i0039_WYG_001-2a"/>
美而已題歐陽詹哀辭謂古之道不茍毁譽於人則吾<lb/>
之為斯文皆有實也史稱劉义者持去退之金數斤曰<lb/>
此䛕墓中人而得之者不如與劉君為夀以退之剛直<lb/>
不肯䛕生人以取富貴乃能䛕墓中人而得金耶獨其<lb/>
與王用作神道碑所得鞍馬白玉帶葢表而後受退之<lb/>
於此固未能免俗然他無所見也义小人欲奪金而設<lb/>
辭耳<lb/>
　　柳子厚龍城録<lb/>
<pb n="KR4i0039_WYG_001-2b"/>
舊唐史譏退之為羅池廟碑以實柳人之妄然余按龍<lb/>
城録云羅池北龍城勝地也役者得白石上微辨刻書<lb/>
云龍城柳神所守驅厲鬼山左首福土氓制九醜予得<lb/>
之不詳其理持欲隠余於斯歟審如是則碑中所載子<lb/>
厚告其部将等云云未必皆柳人之妄而詩所謂驅厲<lb/>
鬼兮山之左豈亦用石刻語耶然子厚甞曰聖人之道<lb/>
不窮異以為神不援天以為髙其月令論㫁刑論天説<lb/>
䄍説非國語等篇皆此意而龍城録乃多眩怪不經又<lb/>
<pb n="KR4i0039_WYG_001-3a"/>
何也<lb/>
　　文字序語結語<lb/>
尚書諸序初總為一篇毛詩序亦然史記有自序西漢<lb/>
書揚雄傳通載法言諸序放此也其曰作五帝本紀第<lb/>
一作夏本紀第二譔學行譔吾子之類與作堯典作舜<lb/>
典之義同葢序語也韓退之原鬼篇末亦云作原鬼晦<lb/>
菴考異謂古書篇題多在後荀子諸賦是也但此篇前<lb/>
既有題不應復出以愚觀之此乃結語非篇題也其文<lb/>
<pb n="KR4i0039_WYG_001-3b"/>
意以為適丁民有物怪之時故作原鬼以明之如史記<lb/>
河渠書末云余從負薪塞宣房悲瓠子之詩而作河渠<lb/>
書退之正祖此又送竇平序末亦云昌黎韓愈嘉趙南<lb/>
海之能得人壯從事之答於知巳不惮行於逺也又樂<lb/>
貽周之愛其族叔父能合文辭以寵榮之作送竇從事<lb/>
少府平序後人㳂襲者甚多如李習之髙愍女碑云余<lb/>
既悲而嘉之於是作髙愍女碑杜牧原十六衛云作原<lb/>
十六衛賈同責荀云故作責荀以示来者孫復儒辱云<lb/>
<pb n="KR4i0039_WYG_001-4a"/>
故作儒辱荆公閔習云作閔習豈皆篇題之謂哉<lb/>
　　白虎通司空觧<lb/>
白虎通云司空主土不言土言空者謂空尚主之何况於<lb/>
實以微見著也漢儒之謬如此可發千載之一笑<lb/>
　　鳩杖<lb/>
蔣考叔天台人名鶚甞著蒙齋門人録内載漢用鳩杖<lb/>
事舉風俗通云俗説髙祖與項羽戰於京索間遁於薄<lb/>
中羽追求之時鳩鳴其上追之者以為必無人遂脱及<lb/>
<pb n="KR4i0039_WYG_001-4b"/>
即位異此鳩故作鳩杖以扶老愚謂俗説恐未必然按<lb/>
後漢禮儀志云仲秋之月縣道皆按户比民年始七十<lb/>
者授之以玉杖餔之糜粥八十九十禮有加賜玉杖長<lb/>
尺端以鳩鳥為飾鳩者不噎之鳥也欲老人不噎<lb/>
　　王介甫初字介卿<lb/>
王深甫集有臨河寄介卿詩曽南豐集亦有寄王介卿<lb/>
詩能改齋漫録載南豐懐友篇葢集中所遺者其篇末<lb/>
作懐友書兩通一自藏一納介卿家<lb/>
<pb n="KR4i0039_WYG_001-5a"/>
　　孟郊年四十六登第<lb/>
東野墓誌云年幾五十始以尊夫人之命来集京師從<lb/>
進士試既得即去史云年五十得進士第樊汝霖云時<lb/>
郊年五十四三説不同按唐登科記郊登第在貞元十<lb/>
二年李程榜又按墓誌郊死於元和九年年六十四自<lb/>
元和元年逆數而上至貞元十二年凡十九年矣郊登<lb/>
第當是年四十六又退之薦士詩酸寒溧陽尉五十幾<lb/>
何耄葢郊登第四年方調溧陽尉也誌謂之幾五十是<lb/>
<pb n="KR4i0039_WYG_001-5b"/>
矣史與樊説失之然郊集中有落第詩再下第詩又有<lb/>
下第東南行及下第東歸留别長安知巳等詩則郊前<lb/>
此嘗累舉京師矣今誌謂之年幾五十始以尊夫人之<lb/>
命来集京師又何也<lb/>
　　文選君子行<lb/>
文選樂府四首稱古辭不知作者姓氏然君子行李善<lb/>
本無之此篇載於曹子建集意即子建作也<lb/>
　　曹鄴謝逸詩<lb/>
<pb n="KR4i0039_WYG_001-6a"/>
曹鄴讀李斯傳詩云一車致三轂本圗行地速不知駕<lb/>
馭難舉足成顚覆欺暗尚不然欺明當自戮難將一人手<lb/>
掩得天下目不見三尺墳雲陽艸中緑姚鉉文粹只摘<lb/>
取四句一篇之精英盡矣文鑑載謝逸閨恨詩亦止六<lb/>
韻削去曼語一歸之正便靄然有行露之風此亦編集<lb/>
文字之一法也<lb/>
　　郡丞之謂守丞<lb/>
陳勝傳陳守令皆不在獨守丞與戰譙門中師古曰郡<lb/>
<pb n="KR4i0039_WYG_001-6b"/>
丞之居守者一曰郡守之丞<lb/>
　　拜禹言<lb/>
貞元十五年六月二十九日隴西李翺敬拜禹之堂下<lb/>
自賓階升北面立弗敢嘆弗敢祈退降復敬再拜笑而<lb/>
歸且歌曰惟天地之無窮哀人生之長勤徃者余弗及<lb/>
来者余弗聞已而已而此李翺拜禹言見集中姚鉉取<lb/>
之於文粹所歌即屈原逺㳺中語也葢與接輿楊朱唐<lb/>
衢韓愈同意可悲矣<lb/>
<pb n="KR4i0039_WYG_001-7a"/>
　　韓柳文法祖史記<lb/>
退之獲麟解云角者吾知其為牛鬛者吾知其為馬犬<lb/>
豕豺狼麋鹿吾知其為犬豕豺狼麋鹿也惟麟也不可<lb/>
知句法葢祖史記老子傳云孔子謂弟子曰鳥吾知其<lb/>
能飛獸吾知其能走魚吾知其能㳺走者可以為罔游<lb/>
者可以為綸飛者可以為罾至於龍吾不知其乗風雲<lb/>
而上天子厚游黄溪記云北之晋西適豳東極吳南至<lb/>
楚越之交其間名山水而州者以百數永最善環永之<lb/>
<pb n="KR4i0039_WYG_001-7b"/>
治百里北至於浯溪西至於溪之源南至於瀧泉東至<lb/>
於黄溪東屯其間名山水而村者以百數黄溪最善句<lb/>
法亦祖史記西南夷傳西南夷君長以什數夜郎最大<lb/>
自滇以北君長以什數邛都最大<lb/>
　　後山簡齋詩<lb/>
後山詩俗子推不去可人費招呼氣象淺露絶少含蓄<lb/>
陳簡齋又模而衍之曰俗子令我病紛然来座隅賢士<lb/>
費懐思不受折簡呼可謂短於識而拙於才者也<lb/>
<pb n="KR4i0039_WYG_001-8a"/>
　　黄亢臨水詩<lb/>
文鑑載黄亢臨水詩云去年昨日水今日到何處葢蹈<lb/>
襲杜牧題安州浮雲寺樓寄湖州張郎中云當時樓下<lb/>
水今日到何䖏<lb/>
　　呂東莱詩<lb/>
東萊先生送宋子華通判長沙詩云木脱獻羣峯雲生<lb/>
失前浦葢用荆公暮林揺落獻羣峯朩落崗巒因自獻<lb/>
少陵歸雲擁樹失山村之語<lb/>
<pb n="KR4i0039_WYG_001-8b"/>
　　東坡于湖詩<lb/>
東坡大風留金山兩日云塔上一鈴獨自語明日顚風<lb/>
當斷渡于湖詩云塔上一鈴語湖頭三日風用坡語也<lb/>
　　杜子美錢詩<lb/>
錢起云山来指樵火峯去惜花林不若子美云青惜峯<lb/>
巒過黄知橘柚来<lb/>
　　退之詩善形容<lb/>
退之贈無夲詩有云風蟬碎錦纈緑池垤菡蓞英芝擢<lb/>
<pb n="KR4i0039_WYG_001-9a"/>
荒榛孤翮起連菼醉贈張徹云君詩多態度藹藹春空<lb/>
雲東野動驚俗天葩吐竒芬張籍學古淡軒昻避雞羣<lb/>
至論李杜則云想當施手時巨刃磨天揚垠厓劃崩豁<lb/>
乾坤擺雷硠其形容諸人之詩亦可謂竒巧矣<lb/>
　　岑參詩<lb/>
岑參詩来亦一布衣去亦一布衣羞見關門吏還從舊<lb/>
路歸于武陵祖其語意云猶為布衣客羞入故闗中賈<lb/>
島亦云有恥長為客無成又入闗唐詩人類多哀窮悼<lb/>
<pb n="KR4i0039_WYG_001-9b"/>
屈之語通塞命也世間冠佩煌煌如坐塗炭可羞者多<lb/>
矣為布衣何可羞耶<lb/>
　　山谷詩意與退之同<lb/>
韓退之病中贈張十八詩意竒語雄序其與藉談辨有<lb/>
云吾欲盈其氣不令見麾幢牛羊滿田野解斾束空杠<lb/>
云云廽軍與角逐斫樹收窮龎後山谷次韻荅薛樂<lb/>
道云薛侯筆如椽峥嶸来索敵出門决一戰不見旗鼓<lb/>
迹令嚴初不動帳下聞吹笛乍奔水上軍拔幟入趙壁<lb/>
<pb n="KR4i0039_WYG_001-10a"/>
長驅劇崩摧百萬俱辟易正與退之詩意同才力殆不<lb/>
相下也<lb/>
　　左經臣詩<lb/>
左緯字經臣黄巖人能詩陳了翁嘗喜其一别又經無<lb/>
數日百年能得幾多時之句以為非特辭意清逸可翫<lb/>
味也老於世幻逝景迅速讀之能無警乎然此乃古人<lb/>
已道之句耳戴叔倫寄朱山人云此别又萬里少年能<lb/>
幾時杜荀鶴送人游江南云能禁幾度别即到白頭時<lb/>
<pb n="KR4i0039_WYG_001-10b"/>
魏野寄唐異云能銷幾度别便是一生休但經臣語尤<lb/>
婉而不迫爾<lb/>
　　山谷詩與杜牧鄭谷同意<lb/>
張祜有句云故國三千里深宫二十年以此得名故杜<lb/>
牧云可憐故國三千里虚唱宫詞滿後宫鄭谷亦云張<lb/>
生有國三千里知者惟應杜紫㣲秦少游有詞云醉臥<lb/>
古藤隂下故山谷云少游醉卧古藤下誰與愁眉唱一<lb/>
盃解作江南㫁腸句只今惟有賀方囬正與杜鄭語意<lb/>
<pb n="KR4i0039_WYG_001-11a"/>
同<lb/>
　　王季友詩<lb/>
唐王季友觀于舍人壁畫山水詩云野人宿在人家少<lb/>
朝見此山謂山曉半壁仍棲嶺上雲開簾放出湖中鳥<lb/>
獨坐長松是阿誰再三招手起来遲于公大笑向子說<lb/>
小弟丹青能爾為語意淺陋類兒童幼學者山谷題鄭<lb/>
防畫夾云恵崇煙雨歸鴈坐我瀟湘洞庭欲換扁舟歸<lb/>
去故人言是丹青大略與季友相類然語簡趣逺工於<lb/>
<pb n="KR4i0039_WYG_001-11b"/>
季友百倍矣<lb/>
　　江文通<lb/>
能改齋漫録云江文通擬湯休詩日暮碧雲合佳人殊<lb/>
未来葢用魏文帝秋胡行云朝與佳人期日夕殊不来<lb/>
梁武帝鼔角吹横曲云日落登雍䑓佳人殊未来梁沈<lb/>
約洛陽道云佳人殊未来日暮空徙倚二人所用又襲<lb/>
江也余謂江不但用魏文語後之襲江亦非止此二人<lb/>
淮南小山招隠士云王孫遊兮不歸春艸生兮萋萋陸<lb/>
<pb n="KR4i0039_WYG_001-12a"/>
士衡擬庭中有竒樹云芳艸乆巳茂佳人竟不歸即招<lb/>
隠語也謝靈運詩圓景早巳滿佳人殊未適葢又祖士<lb/>
衡而江則兼用陸謝及魏文語也其後唐韋莊章䑓夜<lb/>
思云芳艸巳云暮故人殊未来寇莱公楚江夜懐云明<lb/>
月夜還滿故人秋未来無非蹈襲前語而視陸謝則又<lb/>
絶類矣<lb/>
　　栁子厚祭呂衡州文<lb/>
栁子厚祭吕衡州文云嗚呼化光今復何為乎止乎行<lb/>
<pb n="KR4i0039_WYG_001-12b"/>
乎昧乎明乎豈蕩為太空與化無竆乎將結為光耀以<lb/>
助臨照乎豈為雨為露以澤下土乎將為雷為霆以泄<lb/>
怨怒乎豈為鳳為麟為景星為慶雲以寓其神乎將為<lb/>
金為錫為圭為璧以栖其魄乎豈復為賢人以續其志<lb/>
將奮為神明以遂其義乎後秦少游弔鎛鍾文全放此<lb/>
云嗚呼鍾乎今焉在乎豈復為激宫流羽以嗣其故乎<lb/>
將憑化而遷改易制以周於用乎豈為錢為鎛為銍為<lb/>
釡以供耕稼之職將為鼎鼐以效烹餁之功乎豈為浮<lb/>
<pb n="KR4i0039_WYG_001-13a"/>
圖老子之像巍然瞻仰於緇素乎豈為麟趾褭蹄之形<lb/>
翕然為玩於邦國乎豈為干越之劔氣如虹霓掃除妖<lb/>
氛於指顧之間乎將為百錬之鑑湛如止水别妍醜於<lb/>
高堂之上乎然子厚又放楚辭卜居篇耳<lb/>
　　飲墨<lb/>
俚俗謂不能文者為胷中無墨葢亦有據通典載北齊<lb/>
策秀才書有濫劣者飲墨水一升東坡監試呈諸試官<lb/>
云麻衣如再着墨水眞可飲山谷次韻楊明叔云睥睨<lb/>
<pb n="KR4i0039_WYG_001-13b"/>
紈袴兒可飲三斗墨又題子瞻畫竹石云東坡老人翰<lb/>
林翁醉時吐出胸中墨唐王勃屬文初不精思先磨墨<lb/>
汁數升酣飲引被覆面卧及寤援筆成篇不改一字人<lb/>
謂勃為腹稿<lb/>
　　食酒<lb/>
飲酒謂之食酒于定國傳定國食酒至數石不亂如淳<lb/>
曰食酒猶言喜酒師古曰若依如氏之說食字當音嗜<lb/>
此說非也食酒者謂能多飲費盡其酒猶云食言焉今<lb/>
<pb n="KR4i0039_WYG_001-14a"/>
流俗書輒改食字作飲字失其眞也然食酒至數石不<lb/>
亂可謂善飲古今所罕有也栁子厚序飲亦云吾病痞<lb/>
不能食酒至是醉焉<lb/>
　　蒲禹卿諌蜀王衍幸秦<lb/>
蜀王衍荒淫惑於宦人王承休遂决秦州之幸詔下中<lb/>
外切諌母后泣而止之以至絶食衍皆不從前秦州節<lb/>
度判官蒲禹卿叩馬泣血上表累千五百餘言且曰望<lb/>
陛下以名教而自節以禮樂而自防循道徳之規受師<lb/>
<pb n="KR4i0039_WYG_001-14b"/>
傅之訓知社稷之不易想稼穡之最難惜髙祖之基扃<lb/>
似太宗之臨御賢賢易色孜孜為心無稽之言勿聽弗<lb/>
詢之謀勿用聴五音而受諌以三鏡而照懐少止息於<lb/>
諸處林亭多看覧於前王書史别修上徳用卜逺圖莫<lb/>
遣色荒勿令酒惑常親政事勿恣閒遊又曰陛下與唐<lb/>
主方申歡好信幣交馳但慮聞道聖駕親行别懐疑忌<lb/>
其或専差使命請陛下境上會盟未審聖躬去與不去<lb/>
又曰陛下纂承以来率意頻離宫闕勞心費力有何所<lb/>
<pb n="KR4i0039_WYG_001-15a"/>
為此際依然整蹕又擬逺别宸宫昔秦王之鑾駕不回<lb/>
煬帝之龍舟不返又曰忍教置却宗祧言將道斷使蒸<lb/>
民以何托令慈母以何辜若不慮於危亡但恐乖於仁<lb/>
孝又曰劉禪俄降於鄧艾李勢遽歸於桓温皆為不取<lb/>
直言不恤政事不信王道不念生靈以至國人之心無<lb/>
一可保山河之險無一可憑衍竟不從行至緜谷唐師<lb/>
巳入其境狼狽而歸遂降魏王繼岌當五代時忠義之<lb/>
士落落如辰星歐公作史嘗有五代無全人之嘆幸而<lb/>
<pb n="KR4i0039_WYG_001-15b"/>
有焉則又為之咨嗟嘆息反覆不置如蒲禹卿之忠諌<lb/>
非特蜀之所少亦天下之所希有也然史中曽不少見<lb/>
但云衍幸秦州羣臣切諌而巳豈歐公偶失此耶子於<lb/>
太平廣記得此事故表而出之<lb/>
　　東坡野歩詩<lb/>
司空圖有碁聲花院閉之句東坡喜之以為吾嘗獨遊<lb/>
五老峯入白鶴觀松隂滿地不見一人惟聞碁聲然後<lb/>
知此句之工也故作詩有云誰與碁者戸外履二不聞<lb/>
<pb n="KR4i0039_WYG_001-16a"/>
人聲時聞落子東莱野歩亦云幽人不可親碁聲時出<lb/>
户即此意也<lb/>
　　劉義落葉詩<lb/>
苕溪漁隐載劉義落葉詩云返蟻難尋穴歸禽易見巢<lb/>
黄巖左經臣亦有落葉詩禽巢先覺曉蟻穴未知霜意<lb/>
同而工又過之矣<lb/>
　<lb/>
　<lb/>
<pb n="KR4i0039_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　荆溪林下偶談巻一<lb/>
</p>
<p>
</p>
  </div>
<div>
<head>荆溪林下偶談巻二</head> <lb/>
    <p>
<pb n="KR4i0039_WYG_002-1a"/>
欽定四庫全書<lb/>
　荆溪林下偶談巻二<lb/>
　　　　　　　　　　　　宋　呉子良　撰<lb/>
　　離騷名義<lb/>
太史公言離騷者遭憂也離訓遭騷訓憂屈原以此命<lb/>
名其文則賦也故班固藝文志有屈原賦二十五篇梁<lb/>
昭明集文選不併歸賦門而别名之曰騷後人沿襲皆<lb/>
以騷稱可謂無義篇題名義且不知况文乎<lb/>
<pb n="KR4i0039_WYG_002-1b"/>
　　冷齋誤載邵堯夫詩<lb/>
冷齋夜話云余客漳水見瑩中姪勝柔自九江來出詩<lb/>
示余曰仁者難逢思有常平居愼勿恃何妨争先世路<lb/>
機闗惡近後語言滋味長適口物多終作疾快心事過<lb/>
必為傷與其病後思良藥不若病前能自防余謂勝柔<lb/>
曰公痴叔詩如食鯽魚惟恐遭骨刺此詩邵堯夫作而<lb/>
冷齋誤以為瑩中或者瑩中手書此詩冷齋不知為堯<lb/>
夫作歟<lb/>
<pb n="KR4i0039_WYG_002-2a"/>
　　録囚<lb/>
世俗誤以録囚為慮囚按雋不疑傳毎行縣録囚徒還<lb/>
師古曰省録之知其情狀有寃滯與否今云慮囚本録<lb/>
音之去者耳音力具反而近俗訛其文遂為思慮之慮<lb/>
然則録誤為慮自唐巳然矣<lb/>
　　桃源<lb/>
淵明桃花源記初無仙語葢縁詩中有竒蹤隐五百一<lb/>
朝敞神界之句後人不審遂多以為仙如韓退之詩云<lb/>
<pb n="KR4i0039_WYG_002-2b"/>
神仙有無何𣺌茫桃源之說尤荒唐劉禹錫云仙家一<lb/>
出尋無踪至今流水山重重王維云初因避地去人間<lb/>
及至成仙遂不還又云重来遍是桃花水不下仙源何<lb/>
處尋王逢原亦云惟天地之茫茫兮故神仙之或容惟<lb/>
昔王之致治兮惡魅魑之人逢逮後世之陵夷兮固神<lb/>
鬼之爭雄此皆求之過也惟王荆公詩與東坡和桃源<lb/>
詩所言最為得實可以破千載之惑矣<lb/>
　　坡賦祖莊子<lb/>
<pb n="KR4i0039_WYG_002-3a"/>
莊子内篇徳充符云自其異者視之肝膽楚越也自其<lb/>
同者觀之萬物皆一也東坡赤壁賦云葢將自其變者<lb/>
觀之雖天地曽不能以一瞬自其不變者觀之則物與<lb/>
我皆無盡也而又何羡乎葢用莊子語意<lb/>
　　文章縁起<lb/>
梁任昉有文章縁起一巻著秦漢以來文章名目之始<lb/>
按論之名起於秦漢以前荀子禮論樂論莊子齊物論<lb/>
愼到十二論吕不韋八覧六論是也至漢則有賈誼過<lb/>
<pb n="KR4i0039_WYG_002-3b"/>
秦論昉乃以王褒四子講徳論為始誤矣<lb/>
　　西山江西湖南之政<lb/>
西山初守泉南士民愛之如父母後帥隆興頗抑強扶<lb/>
弱謗譽幾相半改帥潭士民愛之復如泉南後西山退<lb/>
居書於冊云洪之政駁任氣為之也湘之政醇任理為<lb/>
之也若公可謂知過進徳者矣<lb/>
　　知文難<lb/>
栁子厚云夫文為之難知之愈難耳是知文之難甚於<lb/>
<pb n="KR4i0039_WYG_002-4a"/>
為文之難也葢世有能為文者其識見猶倚於一偏况<lb/>
不能為文者乎昌黎毛頴傳楊誨之猶大笑以為怪誨<lb/>
之葢與栁子厚交游號稍有才者也東坡謂南豐編太<lb/>
白集如贈懐素艸書歌并笑矣乎等篇非太白詩而濫<lb/>
與集中東萊編文鑑晦菴未以為然以諸有識者所見<lb/>
尚不同如此則俗人之論易為紛紛宜無足怪也故韓<lb/>
文公則為時人笑且排下筆稱意則人必怪之歐公作<lb/>
尹師魯墓銘則或以為疵繆歐公初取東坡則羣嘲聚<lb/>
<pb n="KR4i0039_WYG_002-4b"/>
罵者動滿千百而東坡亦言張文潜秦少游士之超軼<lb/>
絶塵者士駭所未聞不能無異同故紛紛之論亦嘗及<lb/>
吾與二子吾䇿之審矣士如良金美玉市有定價豈可<lb/>
以愛憎口舌貴賤之歟作太息一篇使秦少章藏於家<lb/>
三年然後出之葢三年後當論定也往時水心先生汲<lb/>
引後進如飢渇然自周南仲死文字之傳未有所屬晩<lb/>
得篔窻陳夀老即傾倒付囑之時士論猶未厭水心舉<lb/>
太息一篇為證且謂他日之論終當定於今日今纔十<lb/>
<pb n="KR4i0039_WYG_002-5a"/>
數年世上文字日益衰落而篔窻卓然為學者所宗則<lb/>
論定固無疑然水心之文世猶深知之者少則於篔窻<lb/>
之文宜亦未必盡知之也更一二百年後以俟作者然<lb/>
後論益定耳<lb/>
　　水心合銘陳同甫王道甫<lb/>
水心少與陳龍川游龍川才髙而學未粹氣豪而心未<lb/>
平水心毎以為然也作抱膝軒詩鐫誚規責切中其病<lb/>
是時水心初起而龍川巳有盛名龍川雖不樂亦不怒<lb/>
<pb n="KR4i0039_WYG_002-5b"/>
垂死猶托銘於水心曰銘或不信吾當虗空中與子辨<lb/>
故水心祭龍川文云子不余謬懸俾余銘且曰必信視<lb/>
我如生疇昔之言余豈敢苟哀哉此酒能復飲否水心<lb/>
旣嘗為銘而病耗失之後乃為集序精峭卓特歎其才<lb/>
不為世所知世所知者科目耳又謂同甫之學惟東萊<lb/>
知之晦菴不予又不能奪而予猶不曉皆所謂必信者<lb/>
後諸子再求銘水心遂以陳同甫王道甫合為一銘葢<lb/>
用太史公老子韓非及魯連鄒陽同傳之意老子非韓<lb/>
<pb n="KR4i0039_WYG_002-6a"/>
非之比然異端著書則同魯連非鄒陽之比然慷慨言<lb/>
事則同陳同甫之視王道甫雖差有髙下而有志復讎<lb/>
不畏權倖則同其言大義大慮大節以為春秋戰國之<lb/>
材無是稱揚同父至矣末後㣲寓抑揚其論尤正又與<lb/>
昌黎評柳子厚略相類水心於龍川自少至老自生至<lb/>
死只守一說而後軰不知本末或以為疑此要當為知<lb/>
者道也<lb/>
　　沙漲江合出宰相<lb/>
<pb n="KR4i0039_WYG_002-6b"/>
國史章得象傳閩中謡云南䑓江合出宰相至得象相<lb/>
時沙湧可渉台州舊有謡云下渡沙漲出宰相至謝子<lb/>
肅為相果驗<lb/>
　　為文須遇佳題伸直筆<lb/>
為文須遇佳題伸直筆不然則文雖工不足貴也今世<lb/>
以掌制為儒者至榮夫不能堪其任者固不足為榮矣<lb/>
就能堪其任而朝廷或繆於升黜不必遇佳題朝廷或<lb/>
牽於忌諱不能伸直筆則掌制乃儒者之至辱也開禧<lb/>
<pb n="KR4i0039_WYG_002-7a"/>
間廟堂欲以水心直北門水心辭不能且云某作一詔<lb/>
當用十日半月恐不及事葢是時國論巳非水心正慮<lb/>
墮此二者故設辭耳篔忩初入館史相極傾慕未幾意<lb/>
嚮不合語人曰陳夀老好一臺諌官只太執耳後又遣<lb/>
所親諭意欲以為權直學士院篔忩答云某不能以文<lb/>
字與人改不可為權直史聞之不樂篔忩遂乆不遷葢<lb/>
史當國凡代言者必進稿本史或手自塗抹或令館人<lb/>
刪改如辛卯火災陳立道卓艸罪巳求言詔有云朕為<lb/>
<pb n="KR4i0039_WYG_002-7b"/>
人子孫而不能保守宗廟為人父母而不能安全井邑<lb/>
儘有意味史惡其太直不用再具稿復不用至三具稿<lb/>
復不付出叩之則曰令敷文竄改矣敷文其子宅之也<lb/>
陳但飲氣而巳所謂儒者之至辱又不至於無佳題伸<lb/>
直筆而巳當時代言之人猶不自知恥可嘆也<lb/>
　　子美艸堂詩<lb/>
子美艸堂詩云舊犬喜我歸低徊入衣裾鄰舍喜我歸<lb/>
沽酒擕胡蘆大官喜我来遣騎問所須城郭喜我来賔<lb/>
<pb n="KR4i0039_WYG_002-8a"/>
客溢村墟葢用木蘭詩云爺娘聞女来出郭相扶將阿<lb/>
姊聞妹来當戸理紅粧小弟聞姊来磨刀霍霍向猪羊<lb/>
但連用古人句亦不可為法也<lb/>
　　詩人以艸為諷<lb/>
自離騷以艸為諷諭詩人多效之者退之秋懐云白露<lb/>
下百艸蕭蘭共憔悴青青四墻下巳復生滿地樂天咸<lb/>
陽原上艸云野火燒不盡春風吹又生僧賛寧詩要路<lb/>
花争發閒門草易荒後山詩集牆頭霜下艸又作一畨<lb/>
<pb n="KR4i0039_WYG_002-8b"/>
新徐師川詩遍地閒花艸乗春傍路生意皆有所譏也<lb/>
　　曹緯詩<lb/>
杜詩冉冉征途間誰是長年者曹緯蹈襲之云為問征<lb/>
途間誰如此山者<lb/>
　　寛於一天下<lb/>
杜牧贈宣州元處士云蓬蒿三畝居寛於一天下潘興<lb/>
嗣逍遥亭詩用其語云寛於一天下原憲惟桑樞<lb/>
　　行色野色詩<lb/>
<pb n="KR4i0039_WYG_002-9a"/>
司馬池行色詩云冷於陂水淡於秋逺陌初窮見渡頭<lb/>
頼得丹青無畵處畫成應遣一生愁前軰稱之此詩惟<lb/>
第一句最有味范文正公野色詩非煙亦非霧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>映<lb/>
樓䑓白鳥忽㸃破夕陽還照開肯随芳艸歇疑逐逺帆<lb/>
来誰會山公意登髙醉始囘第二聮亦豈下於池詩乎<lb/>
此梅聖俞所謂狀難冩之景如在目前也<lb/>
　　四六與古文同一闗鍵<lb/>
本朝四六以歐公為第一蘇王次之然歐公本工時文<lb/>
<pb n="KR4i0039_WYG_002-9b"/>
早年所為四六見别集皆排比而綺靡自為古文後方<lb/>
一洗去遂與初作迥然不同他日見二蘇四六亦謂其<lb/>
不減古文葢四六與古文同一闗鍵也然二蘇四六尚<lb/>
議論有氣燄而荆公則以辭趣典雅為主能兼之者歐<lb/>
公耳水心於歐公四六暗誦如流而所作亦甚似之顧<lb/>
其簡淡朴素無一毫嫵媚之態行於自然無用事用句<lb/>
之癖尤世俗所難識也水心與篔忩論四六篔忩云歐<lb/>
做得五六分蘇四五分王三分水心笑曰歐更與饒一<lb/>
<pb n="KR4i0039_WYG_002-10a"/>
兩分可也水心見篔窗四六數篇如代謝希孟上錢相<lb/>
之類深歎賞之葢理趣深而光燄長以文人之華藻立<lb/>
儒者之典刑合歐蘇王為一家者也眞西山嘗謂余四<lb/>
六頗淡浄而有味余謝不敢當因言本得法於篔窗然<lb/>
才短終不能到也<lb/>
　　孔子問禮於老子<lb/>
孔子適周問禮於老子老子曰吾聞良賈深蔵若虛君<lb/>
子盛徳容貎若愚去子之虛氣與多慾態色與淫志是<lb/>
<pb n="KR4i0039_WYG_002-10b"/>
皆無益於子之身吾所以告子者若是而巳夫孔子以<lb/>
禮問耼則耼非不知禮者而耼之言如此亦豈非禮之<lb/>
意然而獨諱言禮顧以為禮者忠信之薄而亂之首也<lb/>
葢耼之於禮尚其意不尚其文然使文而可廢則意亦<lb/>
不能以獨立矣此老子鑑文之弊而矯枉過正之言也<lb/>
或謂有二老子絶滅禮樂之老子與孔子問禮之老子<lb/>
不同兼太史公老子傳多疑詞既稱莫知其所終又稱<lb/>
百六十餘嵗或二百餘嵗既稱太史儋即老子又稱非<lb/>
<pb n="KR4i0039_WYG_002-11a"/>
也世莫知其然否意者有二老子而太史公不能斷邪<lb/>
余謂老子所答問禮之言即是道徳五千言之㫖其論<lb/>
禮之意則是其廢禮之文則非耳太史公雖不能斷然<lb/>
亦卒㫁之曰老子隐君子也既曰隐則其年莫得詳亦<lb/>
宜矣且太史公去周近尚不能斷後二千餘年將何所<lb/>
據而斷耶<lb/>
　　二公不免於癡<lb/>
歐公記菱溪石慮後人取去則以劉氏子孫不能長有<lb/>
<pb n="KR4i0039_WYG_002-11b"/>
此石為戒東坡記四菩薩畫慮後人取去則既以父母<lb/>
感動人子而亦以廣明之賊不能全子孫而有此畫為<lb/>
戒以僕觀之石雖竒畫雖工要皆外物耳歐公之移置<lb/>
二石雖非取為巳有其為取一也東坡旣知捨此畫矣<lb/>
而猶汲汲恐他人之取其為不能捨亦一也石與畫自<lb/>
二公不能不戀戀而欲使他人不戀戀得乎中人以上<lb/>
不待戒中人以下茍萌貪心雖刑禍立至尚不知戒况<lb/>
身後盛衰乎且東坡之捨此畫者為父母也安知他人<lb/>
<pb n="KR4i0039_WYG_002-12a"/>
取之者不亦曰為父母乎然則二公之見猶不免於癡<lb/>
矣<hi>郁云米元章臨終焚所玩法書名畫即是此意</hi>
　　<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>
台之諺稱水母以鰕為眼葢非虚語廣韻言<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>即水母<lb/>
也以鰕為目<lb/>
　　文字有江湖之思<lb/>
文字有江湖之思起於楚辭嫋嫋兮秋風洞庭波兮木<lb/>
葉下模想無窮之趣如在目前後人多倣之者杜子美<lb/>
<pb n="KR4i0039_WYG_002-12b"/>
云蒹葭離披去天水相與永意近似而語亦老陳止齋<lb/>
送葉正則赴呉幕云秋水能隔人白蘋况連空意尤逺<lb/>
而語加活水心送王成叟姪云林黄橘柚重渚白蒹葭<lb/>
輕意含蓄而語不費<lb/>
　　　讀中興頌詩<lb/>
讀中興頌詩前後非一惟黄魯直潘大臨皆可為世主<lb/>
規鍳若張文濳之作雖無之可也陳去非篇末云小儒<lb/>
五載憂國淚杖藜今日溪水側欲搜竒句謝兩公風作<lb/>
<pb n="KR4i0039_WYG_002-13a"/>
浪湧空心惻葢當建炎亂離奔走之際猶庻幾少陵不<lb/>
忘君之意耳張安國篇末亦云北望神皋雙淚落只今<lb/>
何人老文學語亦頓挫含蓄然首句云錦綳兒啼思塞<lb/>
酥雖曰紀事其淫䙝亦甚矣首以淫䙝犯分之語似非<lb/>
臣子所宜言至於末句乃若愛君憂國者則吾未敢信<lb/>
也<lb/>
　　文有正氣素質<lb/>
文雖竒不可損正氣文雖工不可掩素質<lb/>
<pb n="KR4i0039_WYG_002-13b"/>
　　為文大槩有三<lb/>
為文大槩有三主之以理張之以氣束之以法<lb/>
　　前軰不肯妄改巳成文字<lb/>
前軰為文雖或為流俗嗤㸃然不肯輒輕改葢意趣規<lb/>
模巳定輕重抑揚已不茍難於遷就投合也歐公作范<lb/>
文正公神道碑載吕范交歡弭怨始末范公之子堯夫<lb/>
不樂欲刪改公不從堯夫竟自刪去一二處公謂蘇明<lb/>
允曰范公碑為其子弟擅於石本移動使人恨之荆公<lb/>
<pb n="KR4i0039_WYG_002-14a"/>
作錢公輔母墓銘錢以不載甲科通判出身及諸孫名<lb/>
欲有所増損荆公荅之甚詳大畧謂一甲科通判茍粗<lb/>
知為詞賦雖閭巷小人皆可以得之何足道哉故銘以<lb/>
謂閭巷之士以為夫人榮明天下有識者不以置悲歡<lb/>
榮辱於其心也七孫業文有可道固不宜略若皆兒童<lb/>
賢不肖未可知列之於義何當也又云鄙文自有意義<lb/>
不可改也宜以見還而别求能如足下意者為之耳東<lb/>
坡作王晋卿墨繪堂記内云鍾繇至以此嘔血發塚宋<lb/>
<pb n="KR4i0039_WYG_002-14b"/>
孝武王僧䖍至以此相忌桓𤣥之走舸王涯之複壁皆<lb/>
以兒戲害而國凶而身此留意之禍也王嫌所引用非<lb/>
美事請改之坡荅云不使則巳即不當改葢人情喜諛<lb/>
而多避忌雖范錢王聞人猶不免何怪流俗之紛紛乎<lb/>
而作者之文固不肯䛕固不肯避忌雖與范錢王厚善<lb/>
亦終不為改也水心作汪叅政勃墓誌有云佐右執政<lb/>
共持國論執政葢與秦檜同時者也汪之孫浙東憲綱<lb/>
不樂請改水心答云凡秦檜時執政某未有言其善者<lb/>
<pb n="KR4i0039_WYG_002-15a"/>
獨以先正厚徳故勉為此自謂巳極稱揚不知盛意猶<lb/>
未足也汪請益力終不從未幾水心死趙蹈中方刋文<lb/>
集未就門下有受汪囑者竟為除去佐佑執政四字碑<lb/>
本亦除之非水心意也水心答書惜不見集中退之云<lb/>
吾之為此文豈取其句讀不類於今者邪思古人而不<lb/>
得見學古道則欲兼通其詞通其詞者本志於古道者<lb/>
也古之道不茍毁譽於人則吾之為斯文皆有實也然<lb/>
則妄改以投合則失其實矣穆伯長貧甚為一僧寺記<lb/>
<pb n="KR4i0039_WYG_002-15b"/>
有賈人致白金求書姓名伯長擲金於地曰吾寧餓死<lb/>
終不以匪人汙吾文也夫求書姓名且不可而肯妄改<lb/>
以投合乎前古作者所為墓誌及他文後多收入史傳<lb/>
使當時茍務投合則巳不能自信豈能信世乎水心為<lb/>
篔窗集序末云趨舍一心之信否臧百世之公此二句<lb/>
最有味學文者宜思焉故凡欺誑以為文者文雖工必<lb/>
不傳也<lb/>
　　水心文不為無益之語<lb/>
<pb n="KR4i0039_WYG_002-16a"/>
自古文字如韓歐蘇猶間有無益之言如說酒說婦人<lb/>
或諧謔之類惟水心篇篇法言句句莊重<lb/>
　　水心文可資為史<lb/>
水心文本用編年法自淳熈後道學興廢立君用兵始<lb/>
末國勢汙隆君子小人離合消長歴歴可見後之為史<lb/>
者當資焉<lb/>
　　陳後山詩<lb/>
復齋漫録載陳後山詩云平生精力盡於詩葢出於温<lb/>
<pb n="KR4i0039_WYG_002-16b"/>
公上通鑑表臣之精力盡於此書之語予觀杜荀鶴贈<lb/>
山中詩友云平生心力盡於文亦恐其語偶同耳<lb/>
　　寇莱公詩<lb/>
莱公詩野水無人渡孤舟盡日横人謂其有宰相器然<lb/>
韋應物亦有野水無人舟自横之句豈亦便可擬其為<lb/>
宰相耶<lb/>
　　崑崙月窟東巉巖<lb/>
杜詩被堅執銳略西極崑崙月窟東巉巖崑崙月窟在<lb/>
<pb n="KR4i0039_WYG_002-17a"/>
西而謂之東何也前後註詩者皆不分曉解此義詩意<lb/>
葢謂魏將軍略地至西方之極而回顧崑崙月窟却在<lb/>
東也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0039_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　荆溪林下偶談巻二<lb/>
</p>
<p>
</p>
  </div>
<div>
<head>荆溪林下偶談巻三</head> <lb/>
    <p>
<pb n="KR4i0039_WYG_003-1a"/>
欽定四庫全書<lb/>
　荆溪林下偶談巻三<lb/>
　　　　　　　　　　　　宋　呉子良　撰<lb/>
　　水心文不蹈襲<lb/>
水心與篔窗論文至夜半曰四十年前曽與吕丈説吕<lb/>
丈東莱也因問篔窗某文如何時案上置牡丹數瓶篔<lb/>
窗曰譬如此牡丹花他人只一種先生能數什百種葢<lb/>
極文章之變者水心曰此安敢當但譬之人家觴客或<lb/>
<pb n="KR4i0039_WYG_003-1b"/>
雖金銀噐照座然不免出於假借自家羅列僅甆缶瓦<lb/>
盃然却是自家物色水心葢謂不蹈襲前人耳甆瓦雖<lb/>
謙辭不蹈襲則實語也然蹈襲最難必有異禀絶識融<lb/>
會古今文字於胷中而灑然自出一機軸方可不然則<lb/>
雖臨紙雕鏤祇益為下耳韓昌黎為樊宗師墓誌言其<lb/>
所著述至多凡七十五巻又一千四十餘篇古未嘗有<lb/>
而不蹈襲前人一言一句又以為文從字順則樊之文<lb/>
亦髙矣然今傳於世者僅數篇皆艱澁幾不可句則所<lb/>
<pb n="KR4i0039_WYG_003-2a"/>
謂文從字順者安在此不可曉也<lb/>
　　退之慚筆<lb/>
王黄州以昌黎祭裴太常文甔石之儲常空於私室方<lb/>
丈之食毎盛於賔筵為慚筆葢不免類俳陳止齋亦以<lb/>
昌黎顔子不貳過論為慚筆葢不免有科舉氣余觀昌<lb/>
黎祭薛中丞文豈亦所謂慚筆者邪然顔子論乃少作<lb/>
不足怪二祭文皆為衆人作則稍屈筆力以略傍衆人<lb/>
意雖退之亦有不得巳焉耳<lb/>
<pb n="KR4i0039_WYG_003-2b"/>
　　水心文章之妙<lb/>
四時異景萬卉殊態乃見化工之妙肥瘠各稱妍淡曲<lb/>
盡乃見畫工之妙水心為諸人墓誌廊廟者赫奕州縣<lb/>
者艱勤經行者粹醇辭華者秀頴馳騁者竒崛隐遯者<lb/>
幽深抑鬱者悲愴隨其資質與之形貎可以見文章之<lb/>
妙<lb/>
　　歐公文林<lb/>
歐公凡遇後進投巻可采者悉録之為一冊名曰文林<lb/>
<pb n="KR4i0039_WYG_003-3a"/>
公為一世文宗於後進片言隻字乃珍重如此今人可<lb/>
以鍳矣<lb/>
　　東坡享文人之至樂<lb/>
王徳父名象祖臨海人早從丘宗卿入蜀有志義立學<lb/>
工古文晩為水心所知徳父嘗為余言自古享文人之<lb/>
至樂者莫如東坡在徐州作一黄鶴樓不自為記而使<lb/>
弟子由門人秦太虚為賦客陳無巳為銘但自袖手為<lb/>
詩而已有此弟有此門人有此客可以指呼如意而雄<lb/>
<pb n="KR4i0039_WYG_003-3b"/>
視百代文人至樂孰過於此余謂自古山水游觀之處<lb/>
遇名筆者已罕幸而遇則大者文一篇小者詩一聨而<lb/>
止耳未有同時三文而皆卓然可以傳不朽者坡之詩<lb/>
又未論也盛山十二詩唱者止如此和者固不能無優<lb/>
劣退之滕王閣記云文列三王之右與有榮焉此特退<lb/>
之謙辭如退之記固宜傳三王如勃之序雖載人口而<lb/>
綺麗卑弱乃爾其餘可知也以同時遇三文而皆可傳<lb/>
自古惟黄鶴樓耳<lb/>
<pb n="KR4i0039_WYG_003-4a"/>
　　水心能斷大事<lb/>
水心平生静重寡言有雅量喜愠不形於色然能斷大<lb/>
事紹熈末年光廟不過重華宫諌者盈庭中外洶洶未<lb/>
幾夀皇將大漸諸公計無所出水心時為司業御史黄<lb/>
公度使其婿太學生王棐仲温密問水心曰今若更不<lb/>
成服當何如水心曰如此却是獨夫也仲温歸以告黄<lb/>
公公大悟而内禪之議起於此<lb/>
　　晦翁斬大囚<lb/>
<pb n="KR4i0039_WYG_003-4b"/>
晦翁帥潭一日得趙丞相簡密報巳立嘉王為今上當<lb/>
首以經筵召公晦翁藏簡袖中竟入獄取大囚十八人<lb/>
立斬之纔畢而登極赦至<lb/>
　　劉正字不堦墀<lb/>
王叅預帥閩以貴倨御僚屬正字劉公朔時為福清宰<lb/>
初至以法不當堦墀令吏先白之叅預怒劉公候客位<lb/>
連日不得見竟棄去曰吾不妨敎學子以活叅預使吏<lb/>
覘之則巳過大義渡矣不得已使吏挽回批報以省元<lb/>
<pb n="KR4i0039_WYG_003-5a"/>
特免堦墀他不為例劉公在福清毎出遇市巷小兒讀<lb/>
書者必下車問其讀何書為解說訓誨之市巷小兒皆<lb/>
相習為士而邑之士風特盛福清之政至今人稱之<lb/>
　　陳龍川省試<lb/>
陳龍川自大理獄出赴省試試出過陳止齋舉第一塲<lb/>
書義破止齋笑云又休了舉第二塲勉強行道大有功<lb/>
論破云天下豈有道外之功哉止齋笑云出門便見哉<lb/>
然此一句却有理又舉第三塲䇿起云天下大勢之所<lb/>
<pb n="KR4i0039_WYG_003-5b"/>
趨天地鬼神不能易而易之者人也止齋云此畨得了<lb/>
既而果中榜<lb/>
　　沙溪驛詩<lb/>
興化沙溪驛有詩題壁上云沙溪祗是舊沙溪今日重<lb/>
来路欲迷獨有暮鴉知我意白雲深處盡情啼不知何<lb/>
人作<lb/>
　　水心薦周南仲<lb/>
韓侂胄當國欲以水心直學士院艸用兵詔水心謝不<lb/>
<pb n="KR4i0039_WYG_003-6a"/>
能為四六易彦章見水心言院吏自有見成本子何難<lb/>
葢兒童之論非知水心者既而衛清叔被命艸詔云百<lb/>
年為墟誰任諸人之責一日縱敵遂貽數世之憂清叔<lb/>
見水心舉似誤以為墟為成墟水心問之衛惘然他日<lb/>
周南仲至水心謂清叔文字近頗長進然成墟字可疑<lb/>
南仲愕曰本為墟字何改也水心方知南仲實代作葢<lb/>
南仲其姻家也水心因薦南仲宜為文字官遂召試館<lb/>
職<lb/>
<pb n="KR4i0039_WYG_003-6b"/>
　　魁輔碑<lb/>
陳自强本太學服膺齋生既當國齋中為立碑刻魁輔<lb/>
二大字雷叅政孝友時為學官作記稱頌以諂之刻大<lb/>
字之下陳敗雷欲磨去以冺其迹諸生不從一日諸生<lb/>
赴公試雷遣人亟磨去之嘉定更化雷復顯用反攻他<lb/>
人為附韓而欲自表其非韓黨可嘆也<lb/>
　　詞人懐古思舊<lb/>
詞人即事睹景懐古思舊感慨悲吟情不能巳今舉其<lb/>
<pb n="KR4i0039_WYG_003-7a"/>
最工者如劉禹錫金陵詩山圍故國周遭在潮打空城<lb/>
寂寞回淮水東邉舊時月夜深還過女牆來愚溪詩溪<lb/>
水悠悠春自来艸堂無主燕飛回隔簾惟見中庭艸一<lb/>
樹山榴依舊開又艸聖數行留斷壁木奴千樹屬隣家<lb/>
惟見里門通徳榜殘陽寂歴出樵車竇鞏南游詩傷心<lb/>
欲問前朝事惟見江流去不回日暮東風春艸緑鷓鴣<lb/>
飛上越王臺東坡昆陽城賦横門豁以四逹故道宛其<lb/>
未改彼野人之何知方傴僂而畦菜張安國題黄州東<lb/>
<pb n="KR4i0039_WYG_003-7b"/>
坡詩老仙騎鶴去穉子飯牛歌葢人巳逝而迹猶存迹<lb/>
雖存而景隨變古今詞云語言百出究其意趣大槩不<lb/>
越諸此而近世倣傚尤多遂成塵腐亦不足貴矣<lb/>
　　和平之言難工<lb/>
和平之言難工感慨之詞易好近世文人能兼之者惟<lb/>
歐陽公如吉州學記之類和平而工者也如豐樂亭記<lb/>
之類感慨而好者也然豐樂亭記意雖感慨辭猶和平<lb/>
至於蘇子美集序之類則純乎感慨矣乃若憤悶不平<lb/>
<pb n="KR4i0039_WYG_003-8a"/>
如王逢原悲傷無聊如邢居實則感慨而失之也<lb/>
　　陳簡齋詩<lb/>
簡齋之詩晚而工如木落太湖白梅開南紀明慷慨賦<lb/>
詩還自恨徘徊舒嘯却生哀山林有約吾當去天地無<lb/>
情子亦飢樓頭客子杪秋後日落君山元氣中世亂不<lb/>
妨松偃蹇村空更覺水潺湲皆佳句又有晩晴獨歩及<lb/>
題董宗禹園先志亭等古詩亦皆佳<lb/>
　　陳元為杜韓之先驅<lb/>
<pb n="KR4i0039_WYG_003-8b"/>
唐之古詩未有杜子美先有陳子昂唐之古文未有韓<lb/>
退之先有元次山陳元葢杜韓之先驅也至杜韓益彬<lb/>
彬耳<lb/>
　　詞科習氣<lb/>
東坡言詞科利害攙說得失為制科習氣余謂近世詞<lb/>
科亦有一般習氣意主於諂辭主於誇虎頭䑕尾外肥<lb/>
中枵此詞科習氣也能消磨盡者難耳東莱早年文章<lb/>
在詞科中最號傑然者然<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>繢排比之態要亦消磨未<lb/>
<pb n="KR4i0039_WYG_003-9a"/>
盡中年方就平實惜其不作而遂無年耳<lb/>
　　李習之諸人文字<lb/>
文字之雅淡不浮混融不琢優游不迫者李習之歐陽<lb/>
永叔王介甫王深甫李太白張文潜雖其淺深不同而<lb/>
大略相近居其最則歐公也淳熈間歐文盛行陳君舉<lb/>
陳同甫尤宗之水心云君舉初學歐不成後乃學張文<lb/>
潜而文潜亦未易到<lb/>
　　劉原父文<lb/>
<pb n="KR4i0039_WYG_003-9b"/>
劉原父文醇雅有西漢風與歐公同時為歐公名盛所<lb/>
掩而歐公蘇王亦不甚稱其文劉嘗嘆百年後當有知<lb/>
我者至東萊編文鑑多取原父文幾與歐曾蘇王並而<lb/>
水心亦亟稱之於是方論定<lb/>
　　晦翁按唐與正<lb/>
金華唐仲友字與正博學工文熟於度數居與陳同甫<lb/>
為隣同甫雖工文而以强辯侠氣自負度數非其所長<lb/>
唐意輕之而忌具名盛一日為太學公試官故出禮記<lb/>
<pb n="KR4i0039_WYG_003-10a"/>
度數題以困之同甫技窮見黜既掲榜唐取同父巻示<lb/>
諸考官咸笑其空踈同甫深恨唐知台州大修學又修<lb/>
貢院建中津橋政頗有聲而私於官奴其子又頗通賄<lb/>
賂同甫訪唐於台州知其事具以告晦翁時髙炳如為<lb/>
台州倅才不如唐唐亦頗輕之晦翁為浙東提舉按行<lb/>
至台炳如前途訝而訴之晦翁至即先索州印逮吏旁<lb/>
午或至夜半未巳州人頗駭唐與時相王季海為鄉人<lb/>
先密申朝嫌省避晦翁按章及後季海為改唐江西憲<lb/>
<pb n="KR4i0039_WYG_003-10b"/>
而晦翁力請去職葢唐雖有才然任數要非端士或謂<lb/>
晦翁至州竟按去之足矣何必如是張皇乎同甫之至<lb/>
台州士子奔湊求見黄巖謝希孟與同甫有故先一日<lb/>
與樓大防諸公飲中山上以待之賦詩有云須㬰細語<lb/>
夹簾言說盡尊拳并毒拳語巳可怪既而同甫至希孟<lb/>
借郡中伎樂燕之東湖同甫在生與官伎語酒至不即<lb/>
飲希孟怒詰責之遂相詈擊妓樂皆驚散明日有輕薄<lb/>
子為謔詞末云何時一樽酒重與細論文一州傳以為<lb/>
<pb n="KR4i0039_WYG_003-11a"/>
笑<lb/>
　　銘詩<lb/>
銘詩之工者昌黎六一水心為最東坡表忠觀碑銘云<lb/>
仰天誓江月星晦䝉强弩射潮江海為東只此四句便<lb/>
見錢璆忠勇英烈之氣閉爍乾坤上清儲祥宮碑銘云<lb/>
於皇祖宗在帝左右風馬雲車從帝來狩閲視新宫察<lb/>
民之言佑我文母及其孝孫讀之儼然如畫悚然如見<lb/>
而天帝與祖宗所以念下民眷子孫之意又仁慈惻怛<lb/>
<pb n="KR4i0039_WYG_003-11b"/>
如此後之為文者非不欲極力模寫往往形貎雖具而<lb/>
神氣索然矣<lb/>
　　近世詩人<lb/>
大序云亡國之音哀以思退之論魏晉以降以文鳴者<lb/>
其聲清以浮其節數以急其辭淫以哀其志弛以肆近<lb/>
世詩人爭效唐律就其工者論之即退之所謂魏晉以<lb/>
降者也而况其不能工者乎<lb/>
　　范睢蔡澤<lb/>
<pb n="KR4i0039_WYG_003-12a"/>
范睢蔡澤者僥倖之尤耳若澤詭說睢而代之相無分<lb/>
功寸謀於秦而遷於二子皆稱其覊旅入秦繼踵取卿<lb/>
相垂功於天下又曰二子不因困厄其能激乎遷之繆<lb/>
如此非所謂退處士而進姦雄者歟<lb/>
　　漢武帝用王恢議擊匈奴<lb/>
夷狄叛服不常以恩信結之猶懼其變而况以詐先之<lb/>
乎漢武帝建元六年匈奴請和親王恢議請擊之韓安<lb/>
國以為不如和親便羣臣多附安國帝乃許和親然不<lb/>
<pb n="KR4i0039_WYG_003-12b"/>
三載復従王恢之䇿欲誘致以利而伏兵擊之是不以<lb/>
恩信結之而以詐先之也匈奴安得而不叛自是而後<lb/>
入上谷入鴈門入代殺太守殺都尉殺掠吏民漢無一<lb/>
日不被其擾而帝亦恥初謀之不遂命將出師無虚嵗<lb/>
而海内耗矣葢自王恢之謀始也初帝命恢與韓安國<lb/>
擊閩越淮南王安上書諌而安國無一語知其事雖可<lb/>
已而名義猶正也至是則力争不可知其名義太不正<lb/>
也使恢謀不行匈奴未必屢叛武帝雖黷武亦豈如是<lb/>
<pb n="KR4i0039_WYG_003-13a"/>
甚哉<lb/>
　　衛青重汲黯<lb/>
衛青一奴虜也然貴為大將軍日見尊寵汲黯與之抗<lb/>
禮不拜而青愈賢之數請問國家朝廷所疑遇黯加於<lb/>
平日公孫𢎞號為儒者反怨黯之面折而隂欲擠之死<lb/>
地曾一奴虜之不若也哀哉<lb/>
　　東坡頴濵論三良事<lb/>
東坡秦穆公墓詩云昔公生不誅孟明豈有死之日而<lb/>
<pb n="KR4i0039_WYG_003-13b"/>
忍用其良乃知三子殉公意亦如齊之二子從田横古<lb/>
人感一飯尚能殺其身今人不復見此等乃以所見疑<lb/>
古人子由和篇云泉上秦伯墳下埋三良士三良百夫<lb/>
特豈為無益死當年不幸見迫脅詩人尚記臨穴惴豈<lb/>
如田横海中客中原皆漢無報所秦國吞西周康公穆<lb/>
公子盡力事康公穆公不為負豈必殺身從之遊夫子<lb/>
乃以侯嬴所為疑三子王澤既未竭君子不為諱三子<lb/>
殉公意要自不得巳二詩不同愚謂子由之説稍近君<lb/>
<pb n="KR4i0039_WYG_003-14a"/>
子進退存亡耍不失正而已豈茍為匹夫之諒哉論者<lb/>
罕能知此如王仲宣云結髪事明主受恩良不貲臨没<lb/>
要之死安得不相隨曹子建亦云生時等榮樂既没同<lb/>
憂患若然則是三良者特荆軻聶政之徒耳東坡晚年<lb/>
和淵明詩云三子死一言所死良巳微賢哉晏平仲事<lb/>
君不以私我豈犬馬哉從君求葢帷殺身固有道大節<lb/>
要不虧君為社稷死我則同其歸顧命有治亂臣子得<lb/>
從違魏顆真孝愛三良安足希葢其飽更世故閲義理<lb/>
<pb n="KR4i0039_WYG_003-14b"/>
熟矣前詩作於壯年氣銳之時意亦有所激而云也<lb/>
　　唐徳宗時太學風俗不美<lb/>
余讀何蕃傳朱泚之亂太學諸生舉將從之来請起蕃<lb/>
蕃正色叱之六館之士不從亂嘗疑六館之士如此其<lb/>
衆豈能守節義者獨蕃一人而巳乎至讀栁子厚與太<lb/>
學諸生書云僕少時常有意遊太學受師説以植志持<lb/>
身焉當時說者咸曰太學諸生聚為朋黨侮老慢賢有<lb/>
墮窳敗葉而利口食者有崇飾惡言而肆鬭訟者有陵<lb/>
<pb n="KR4i0039_WYG_003-15a"/>
傲長上而誶罵有司者其退然自克特殊異者無幾耳<lb/>
乃知當時太學風俗不美如此其欲從泚無疑<lb/>
　　相如美人賦<lb/>
宋玉諷賦載於古文苑大畧與登徒子好色賦相類然<lb/>
二賦葢設辭以諷楚王耳司馬相如擬諷賦而作美人<lb/>
賦亦謂臣不好色則人知其為誣也有不好色而能盗<lb/>
文君者乎此可以發千載之一笑<lb/>
　　名紙<lb/>
<pb n="KR4i0039_WYG_003-15b"/>
梁何思澄終日造謁毎宿昔作名紙一束曉便命駕朝<lb/>
賢無不悉狎名紙葢起於此今人謂之名贄非也<lb/>
　　乞巧文似送窮文<lb/>
子厚乞巧文與退之送窮文絶類亦是擬揚子雲逐貧<lb/>
賦特名異耳<lb/>
　<lb/>
　<lb/>
　荆溪林下偶談巻三<lb/>
</p>
<p>
</p>
  </div>
<div>
<head>荆溪林下偶談巻四</head> <lb/>
    <p>
<pb n="KR4i0039_WYG_004-1a"/>
欽定四庫全書<lb/>
　荆溪林下偶談巻四<lb/>
　　　　　　　　　　　　宋　呉子良　撰<lb/>
　　聖上親政二事<lb/>
紹定之末史相薨聖上親政即日梁成大李知孝出國<lb/>
門西山在泉聞之喜甚曰二凶去矣閩特犬豕越乃虺<lb/>
蛇葢梁閩人李越人也未幾並除洪公咨夔王公遂為<lb/>
察官西山尤喜曰四十年無此矣余嘗歎息此二事與<lb/>
<pb n="KR4i0039_WYG_004-1b"/>
石徂徠所頌慶厯何以異葢進賢退不肖固難而决裂<lb/>
迅疾如此者尤難此非特聖主英斷追蹤堯舜亦是天<lb/>
理人心終無冺滅時節特其一晦一明各闗氣數而氣<lb/>
數未嘗不回世人但随氣數以為變遷者眞㝠愚無知<lb/>
者也余賀西山起廢再知泉州啓云弊事萬端終有轉<lb/>
旋之理仁心一㸃本無歇息之期時紹定五年之冬也<lb/>
至六年之冬果驗又云百轉窮通吾何榮以何辱一畨<lb/>
用舍世有重而有輕西山頗稱賞<lb/>
<pb n="KR4i0039_WYG_004-2a"/>
　　太史公循吏傳<lb/>
太史公循吏傳文簡而髙意淡而逺班孟堅循吏傳不<lb/>
及也<lb/>
　　賈誼傳贊<lb/>
曩見曹器逺侍郎稱止齋最愛史記諸傳贊如賈誼傳<lb/>
贊尤喜為人誦之葢語簡而意含蓄咀嚼儘有味也<lb/>
　　張守節史記正義<lb/>
張守節為史記正義云班書與史記同者五十餘巻少<lb/>
<pb n="KR4i0039_WYG_004-2b"/>
加異者不弱即劣史記五十一萬六千五百言序二千<lb/>
四百一十三年事漢書八十一萬言序二百二十五年<lb/>
事遷引父致意班書父修而固蔽之優劣可知矣余謂<lb/>
此言止論才未論識也堯舜典當時史官作也形容堯<lb/>
舜盛徳發揮堯舜心術鋪序堯舜政教不過千餘言而<lb/>
坦然明白整整有次第詳悉無纎遺後世史官曾足窺<lb/>
其藩哉曽子固謂不特當時史官不可及凡當時執筆<lb/>
而随者意其亦皆聖賢之徒也要之論後世史才以遷<lb/>
<pb n="KR4i0039_WYG_004-3a"/>
為勝然視古巳霄壤矣按班固序傳稱叔皮惟聖人之<lb/>
道然後盡心焉尊其父至矣謂之蔽其父者非也<lb/>
　　司馬貞張守節論史記<lb/>
司馬貞云史記十二紀象嵗星一周八書法天時八節<lb/>
十表倣剛柔十日三十世家比月有三旬七十列傳取<lb/>
懸車之暮齒百三十篇象閏餘而成嵗張守節亦云而<lb/>
獨以列傳七十象一行七十二日言七十者舉全數也<lb/>
餘二日象閏數也余按遷書本無此語葢後人穿鑿臆<lb/>
<pb n="KR4i0039_WYG_004-3b"/>
說也亦可謂繆矣<lb/>
　　程蘇分黨<lb/>
山谷稱周濓溪胷次如光風霽月又云西風壯士淚多<lb/>
為程灝滴東坡為濓溪詩云夫子豈我軰造物乃其徒<lb/>
葢蘇氏師友未嘗不起敬於周程如此惜乎後因嘻笑<lb/>
而成仇敵也<lb/>
　　李悅齋和登樓賦<lb/>
恱齋李季允和王仲宣登樓賦不特語言工其愛君戀<lb/>
<pb n="KR4i0039_WYG_004-4a"/>
國感事憂時忠操過仲宣矣<lb/>
　　水心詩<lb/>
水心詩蚤巳精嚴晩尤髙逺古調好為七言八句語不<lb/>
多而味甚長其間與少陵争衡者非一而義理尤過之<lb/>
難以全篇槩舉姑舉其近體成聨者花傳春色枝枝到<lb/>
雨逓秋聲㸃㸃分此分量不同周匝無際也江當濶處<lb/>
水新漲春到極頭花倍添此地位巳到功力倍進也萬<lb/>
卉有情風暖後一笻無伴月明邉此恵和夷清氣象也<lb/>
<pb n="KR4i0039_WYG_004-4b"/>
包容花竹春留卷謝遣蒲荷雪滿涯此陽舒隂慘規模<lb/>
也隔垣孤響度别井暗泉通此感通處無限斷也舉世<lb/>
聲中動浮生胥帯来此眞實處非安排也峙巖橋畔船<lb/>
辭柁冷水觀邉花發枝此往而復来也有兒有女後應<lb/>
好同穴同時今奈何此哀而不傷也此日深探應徹底<lb/>
他時直上自摩空此髙下本一體特有等級也蓍蔡羲<lb/>
前識簫韶舜後音此古今同一機初無起止也所謂闗<lb/>
於義理者如此雖少陵未必能追攀至於因上岧嶤覽<lb/>
<pb n="KR4i0039_WYG_004-5a"/>
呉越遂從開闢數羲皇此等境界此等襟度想像無窮<lb/>
極則惟子美能之他如驛梅吹凍蕋柁雨送春聲緑圍<lb/>
齊長柳紅糝半含桃聴雞催謁駕立馬待紬詩野影晨<lb/>
迷樹天文夜照城曬書天象切浴硯海光翻地深湘渚<lb/>
浪天逺桂陽城置杜集中何以别乃若遣臘冰千筯勾<lb/>
春柳一絲燐迷王弼宅蒿長孟郊墳帆色掛曉月艣音<lb/>
穿夕煙門邀百客醉囊諱一金存難招古渡外空老夕<lb/>
陽濵又特其細者<lb/>
<pb n="KR4i0039_WYG_004-5b"/>
　　四靈詩<lb/>
水心之門趙師秀紫芝徐照道暉璣致中翁巻靈舒工<lb/>
為唐律専以賈島姚合劉得仁為法其徒尊為四靈翕<lb/>
然做之有八俊之目水心廣納後軰頗加稱奬其詳見<lb/>
徐道暉墓誌而末乃云尚以年不及乎開元元和之盛<lb/>
而君既死葢雖不没其所長而亦終不滿也後為王朩<lb/>
叔詩序謂朩叔不喜唐詩聞者皆以為疑夫争妍鬭巧<lb/>
極外物之意態唐人所長也及要其終不足以定其志<lb/>
<pb n="KR4i0039_WYG_004-6a"/>
之所守唐人所短也朩叔之評其可忽諸又跋劉濳夫<lb/>
詩巻謂謝顯道稱不如流連光景之詩此論既行而詩<lb/>
因以廢矣濳夫能以謝公所薄者自鑒而進於古人不<lb/>
巳參雅頌軼風騷可也何必四靈哉此跋既出為唐律<lb/>
者頗怨而後人不知反以為水心崇尚晚唐者誤也水<lb/>
心稱當時詩人可以獨歩者李季章趙蹈中耳近時學<lb/>
者歆艶四靈剽竊模倣愈陋愈下可歎也哉<lb/>
　　好罵文字之大病<lb/>
<pb n="KR4i0039_WYG_004-6b"/>
山谷答洪駒父書云罵犬文雖雄竒不作可也東坡文<lb/>
章妙天下其短處在好罵切勿襲其軌也往時永嘉薛<lb/>
子長有俊才至老不第文字頗有罵譏不平之氣水心<lb/>
為其集序㣲不滿焉余少時未渉事亦頗喜為譏切之<lb/>
文篔窗袖以質水心水心曰雋甚吾鄉薛象先端明其<lb/>
初聲名滿天下特少雋耳然當呉之年未有呉之筆也<lb/>
呉年少筆老脫似王逢原但好罵氣未平亦似王逢原<lb/>
耳後二年余以新藁見水心曰此畨氣漸平宜更平可<lb/>
<pb n="KR4i0039_WYG_004-7a"/>
也余因是知好罵乃文字之大病能克去此等氣象不<lb/>
特文字進其胷中所養亦宏矣<lb/>
　　山谷思邢惇夫詩<lb/>
西山嘗舉山谷詩云惇夫若在鐫此老不令平地生﨑<lb/>
嶇余曰鐫字未稳事父母幾諌不聴則號泣而隨之耳<lb/>
子豈應鐫其父邪然邢恕游程氏之門早嵗立節如此<lb/>
而晚乃顚倒錯繆師友且不能而挽回之矣豈一子所<lb/>
能鐫邪<lb/>
<pb n="KR4i0039_WYG_004-7b"/>
　　止齋送陳益之詩<lb/>
止齋送陳益之詩甚工且有理致首云論事不欲如戎<lb/>
兵欲如衣冠佩玉嚴整而和平作文不欲如組繡欲如<lb/>
踈林茂麓窈窕而敷榮葢陳益之年正盛論事豪勇而<lb/>
作文喜為詰屈聱牙故以此勉之又云楨榦盍亦煩䋲<lb/>
墨風味何如餘典則末云君看風雅詩三百亦有初章<lb/>
三嘆息皆有深長之意學者所當思也益之自負用世<lb/>
才榦而脫略邉幅不覊故又以䋲墨典則規之<lb/>
<pb n="KR4i0039_WYG_004-8a"/>
　　水心因啓事薦士<lb/>
水心舊為監司有一舉員未發批付書史令搜檢僚屬<lb/>
通啟内有兩句云氣禀天下之至清品列人間之最上<lb/>
吏既檢呈即日剡薦惜不記其姓名耳<lb/>
　　止齋得謗<lb/>
止齋倅福州年正盛聰明果决帥梁丞相一委聴之有<lb/>
富人訴僕竊盗僕辭連其主之女止齋必欲逮女以問<lb/>
諸寓公營救不獲於是有索賄之謗未幾論去後止齋<lb/>
<pb n="KR4i0039_WYG_004-8b"/>
歴郡守部使者死之日囊槖枵然僅餘白金數十兩以<lb/>
殮其子貧困謁先友黄文叔尚書於建康頗周之止齋<lb/>
得謗如此至今猶有未盡知者可嘆也<lb/>
　　蘇雲卿<lb/>
蘇雲卿廣漢人身長七尺美髭髯寡言笑與張丞相徳<lb/>
逺為友靖康蜀擾避地豫章東湖之南包巾布褐治圃<lb/>
種蔬耘植溉注皆有法視他圃獨勝夜則織履履堅緻<lb/>
渉逺難敗人爭取之名曰蘇公艸鞋徳逺入相貽書致<lb/>
<pb n="KR4i0039_WYG_004-9a"/>
厚幣屬帥漕曰雲卿管樂流亞也聞今灌園東湖斯人<lb/>
非折簡可招為我詣其廬必致之帥漕更野服作遊客<lb/>
入圃翁方運鋤客揖與語良乆延入坐土炕汲泉煮茗<lb/>
案無他物惟西漢史一冊客問翁卿里曰廣漢客又問<lb/>
張徳逺亦廣漢人嘗識之否翁為言徳逺家世歴歴客<lb/>
曰徳逺之才可為宰相否翁掉頭不可客問何以翁曰<lb/>
惜其長於知君子短於識小人二客徐拱立出書幣謂<lb/>
某等非遊客承乏帥漕張丞相命屈先生共濟大業翁<lb/>
<pb n="KR4i0039_WYG_004-9b"/>
色變喉間隠隠有聲似怨張暴巳蹤跡帥漕呼輿𨽻約<lb/>
同載翁謝以翌日當納謁晨興候之戸閉閴無人聲抉<lb/>
而闖焉則書幣不啓翁巳遯矣人莫知所之帥漕復命<lb/>
徳逺附几嘆曰求之不早實懐竊位之羞作箴以識之<lb/>
云雲卿風節髙於傅霖子期與之共濟當今山潜水杳<lb/>
邈不可尋弗力弗早予罪曷鍼其圃今屬郡人宋自適<lb/>
正父趙章泉名其室曰灌園菴雲卿今入國史遺逸傳<lb/>
　　朩尚書訴鄭景元<lb/>
<pb n="KR4i0039_WYG_004-10a"/>
永嘉朩尚書待問少從學於鄭敷文敷文大儒也名伯<lb/>
熊字景望其弟名伯英字景元負氣尚義之士也登甲<lb/>
科為第四名以母老不肯仕宦奉岳祠養母不出者二<lb/>
十年紹興末上中興急務書十篇極言秦檜之罪文亦<lb/>
豪健浩博諸公忌而畏之孝廟朝無人為提拔景元亦<lb/>
不屑求用晚自號歸愚翁有歸愚集其婿蔡行之帥閩<lb/>
為之鋟版三山永嘉稱敷文為大鄭公景元為小鄭公<lb/>
一時英俊皆推尊之敷文死後朩尚書造宅侵鄭氏地<lb/>
<pb n="KR4i0039_WYG_004-10b"/>
界景元不平往與朩詈詬而手擊之景元亦大為朩之<lb/>
子弟所箠明日朩訴之郡逮景元時景元待次教官扶<lb/>
其母以出朩慚悚退縮而止朩素無問望止以大魁為<lb/>
從官爾因此事永嘉人薄之<lb/>
　　紹熈立君詔<lb/>
紹熈末光廟有疾嘉王之立起於水心先生與徐子宜<lb/>
之謀趙忠定令水心艸詔序孝廟大漸所以立嘉王之<lb/>
故云病無嘗藥之人崩乏居䘮之主忠定不肯用别為<lb/>
<pb n="KR4i0039_WYG_004-11a"/>
之水心曰禍將作矣吾當亟去葢為立君大事不明言<lb/>
其故必有小人造謗興䜛以禍諸君子者水心竟不言<lb/>
功隨即去國徐子宜本為都司以功進從官未幾侂胄<lb/>
果造謗忠定貶死而子宜亦逺竄水心既不言功受賞<lb/>
亦不因功受禍若水心可謂知幾卓識之君子矣此事<lb/>
游丞相語余謂得之於先忠公之說如此又云先忠公<lb/>
嘗說如水心先生様人若出而用於朝時節必大好忠<lb/>
公名仲鴻後以偽學與水心同入黨籍坐廢者也其諡<lb/>
<pb n="KR4i0039_WYG_004-11b"/>
曰忠篔窗為諡義<lb/>
　　東莱以譽望取士<lb/>
淳熈間永嘉英俊如陳君舉陳蕃叟蔡行之陳益之六<lb/>
七軰同時並起皆赴太學補試芮國器為祭酒東萊為<lb/>
學官東萊告芮公曰永嘉新俊不可不収拾君舉訪東<lb/>
萊東莱語以一春秋題且言破意就試果出此題君舉<lb/>
徑用此破且以語蕃叟蕃叟其從弟也遂皆中榜此葢<lb/>
以譽望取士猶有唐人之意似私而實公也<lb/>
<pb n="KR4i0039_WYG_004-12a"/>
　　蔡行之省試<lb/>
蔡行之本從止齋學既以春秋為補魁止齋遂改為賦<lb/>
以避之東莱為省試官得一春秋巻甚工東莱曰此必<lb/>
小蔡也且令讀書養望三年以其艸冊投之帳頂上未<lb/>
幾東萊以病先出院衆試官入其室見帳頂上有一艸<lb/>
巻甚工謂此必東莱所甚喜而欲置前列者遂定為首<lb/>
選此事水心先生云<lb/>
　　陳止齋<lb/>
<pb n="KR4i0039_WYG_004-12b"/>
止齋年近三十聚徒於城南茶院其徒數百人文名大<lb/>
震初赴補試纔扺浙江亭未脱草屨方外士及太學諸<lb/>
生迓而求見者如雲呉琚責公子也冠帯執刺候見於<lb/>
旅邸巳昏夜矣既入學芮祭酒即差為太學舉録令二<lb/>
子拜之齋序止齋辭不敢當徑遯之天台山國清寺士<lb/>
友紛然從之者數月其時止齋有待遇集板行人争誦<lb/>
之既登第後盡焚其舊藁獨從鄭景望講義理之學從<lb/>
薛常州<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>經制之學其後止齋文學日進大與曩時異<lb/>
<pb n="KR4i0039_WYG_004-13a"/>
嘗言太祖肇基紀綱法度甚正可以繼三代所著建隆<lb/>
編是也於成周制度講究甚詳有周禮説嘗以進光廟<lb/>
紹熈間光廟以疾不過重華宫止齋力諌至牽御衣衣<lb/>
為之裂除中書舍入不拜命而去後諡曰文節止齋之<lb/>
文初則工巧綺麗後則平淡優游委蛇宛轉無一毫少<lb/>
作之態其詩意深義精而語尤髙後學但知其時文罕<lb/>
有識此者蔡行之亦鋟其集於三山但水心取其學取<lb/>
其詩不甚取其文葢其文頗失之孱始初時文氣終消<lb/>
<pb n="KR4i0039_WYG_004-13b"/>
磨不盡也<lb/>
　　魏鶴山言事去國<lb/>
寳慶初朝貴多不敢輕接客接亦不敢一語及時事魏<lb/>
鶴山為右史論事方岌岌一日獨會客余亦在坐鶴山<lb/>
言易泰卦只說一通字今日在上者多猜防掩蔽而下<lb/>
情不通於上在下者多料想驚傳而上情不通於下如<lb/>
何得有泰之象他日復上封事首論泰卦即此意也故<lb/>
相欲觀諸公意嚮有一從官招諸從官飲因言今日之<lb/>
<pb n="KR4i0039_WYG_004-14a"/>
事正如主人設醴觴客為客者當荷主人美意乃或指<lb/>
摘主人某事未是某事未善豈禮耶衆唯唯無語鶴山<lb/>
獨謂不然主人招客固美意然或所言議背理不合人<lb/>
情為客者亦可强從命耶故相聞此語知决難兩立鶴<lb/>
山於是有靖州之行<lb/>
　　堯舜典<lb/>
堯典有君道焉猶易之乾也舜典有臣道焉猶易之坤<lb/>
也詩周南召南亦然<lb/>
<pb n="KR4i0039_WYG_004-14b"/>
　　尚書文法<lb/>
今人但知六經載義理不知其文章皆有法度如書之<lb/>
禹貢最當熟看舜典載巡狩事云嵗二月東巡狩至於<lb/>
岱宗柴望秩於山川肆覲東后協時月正日同律度量<lb/>
衡修五禮五玉三帛二生一死贄如五器卒乃復其事<lb/>
甚繁下載五月南巡狩則但云至於南岳如岱禮一句<lb/>
而巳八月西巡狩但云至於西岳如初十一月朔巡狩但<lb/>
云至北岳如西禮不復詳載望秩協同禮玉等語葢文<lb/>
<pb n="KR4i0039_WYG_004-15a"/>
法變化所謂如岱禮如初如西禮之類語活而意盡皆<lb/>
作文之法也至於伊訓太甲咸有一徳説命無逸等篇<lb/>
皆平正明白其文多整後世偶句葢起於此<lb/>
　　聖賢道統<lb/>
典謨中臯陶論九徳當居第一禹議論次之䕫論樂又<lb/>
次之益亦有告戒又次之其後伊尹言一徳仲虺言建<lb/>
中傅説言學箕子言九疇周公言無逸召公言敬徳此<lb/>
皆是道統之傳為後世所宗者也至孔子曽子子思子<lb/>
<pb n="KR4i0039_WYG_004-15b"/>
孟子則類聚而究切之無遺誼矣孟子論道統亦云若<lb/>
伊尹萊朱則見而知之莱朱即仲虺也但孟子獨不拈<lb/>
出箕子豈以僅及見武王而不及見文王耶<lb/>
　　孟子文法<lb/>
孟子七篇不持推言義理廣大而精㣲其文法極可觀<lb/>
如齊人乞墦一段尤妙唐人雜説之類葢倣於此<lb/>
　　甘蔗謂之諸蔗亦謂之都蔗<lb/>
相如賦云諸蔗巴苴注云甘柘也曹子建都蔗詩云都<lb/>
<pb n="KR4i0039_WYG_004-16a"/>
蔗雖甘杖之必折巧言雖美用之必滅六帖云張協有<lb/>
都蔗賦<lb/>
　　唐任翻詩<lb/>
唐項斯周朴任翻皆赤城人能詩見赤城志按唐文志<lb/>
項斯詩一巻周朴詩二巻任翻詩一巻獨翻詩世罕傳<lb/>
者今郡齋有翻小集僅十篇而巳翻有題巾子廣軒詩<lb/>
集中不載詩云絶頂新秋生夜凉鶴溪松露滴衣裳前<lb/>
村月照半江水僧在翠㣲開竹房<lb/>
<pb n="KR4i0039_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　荆溪林下偶談巻四<lb/>
</p>
<p>
</p>
  </div></body>
</text>\m</TEI>
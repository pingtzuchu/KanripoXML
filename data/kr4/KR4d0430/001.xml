<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月屋漫稿</head>
    <p>
<pb n="KR4d0430_WYG_001-1a"/>
欽定四庫全書<lb/>
　月屋漫稿　　　　　　　元　黄庚　撰<lb/>
　　古風<lb/>
　　　擬古<lb/>
畹中有幽蘭風露飽清抱含章不求聞坐見九秋老夫<lb/>
君日已逺佩飾為誰好何如斂餘芳山林養枯槁<lb/>
驪龍有明珠竒氣乆磅礴一為蛟人采夜半泣海若至<lb/>
寶諒難得珍藏思逺託如何賤所貴用之以彈雀彈雀<lb/>
<pb n="KR4d0430_WYG_001-1b"/>
亦何惜一去恐流落<lb/>
名門有貞女始結絲羅盟嬿婉席未温良人已逺行逺<lb/>
行何時歸妾身不自輕空幃守寂寞誓以終此生雖云<lb/>
受恩淺耿耿懷至情<lb/>
山中怪物變草木自四時秋水照短髪血氣日以衰寒<lb/>
藤不知枯青青上踈籬繁陰縱有託已迫風霜期餘生<lb/>
方自憐孤吟欲何為<lb/>
徂徠有嘉木薿薿髙連天修柯濯雨露沃葉藏雲煙根<lb/>
<pb n="KR4d0430_WYG_001-2a"/>
蟠九地暖聲落四壁寒由來所養<hi>闕</hi>不與春相干嵗乆<lb/>
産茯苓玉色腴且堅山人劚為藥至味通靈仙願言事<lb/>
服餌身可三千年<lb/>
　　　旦景<lb/>
雞鳴起濯髪披衣出户牖自汲古澗泉落月猶在手三<lb/>
潄吞朝霞餘光散花栁兹意難語人延竚忽良乆<lb/>
　　　至後<lb/>
道人坐茅宇獨抱無絃琴對此景物異夕雲散還陰雨<lb/>
<pb n="KR4d0430_WYG_001-2b"/>
氣一簾潤雲意千山深新陽暢微暄踈花㸃孤林芳時<lb/>
坐消歇孰同嵗寒心孤梅發清夜庭樹驚棲禽<lb/>
　　　故相賈秋壑舊府<lb/>
當年構華屋權勢傾衛霍堂宇窮斧斤天氣煥丹雘花<lb/>
石擬平泉水陸致兹壑惟聞丞相嗔肯後天下樂朱門<lb/>
鎖荆榛花木已蕭索蒼生顛墮崖國亡身孰托空悲上<lb/>
蔡犬不返華表鶴丈夫保勲名風采照麟閣胡為一聲<lb/>
鉦聚銕鑄此錯回頭暮烟昏不能掩餘怍<lb/>
<pb n="KR4d0430_WYG_001-3a"/>
　　　九日㑹王修竹西樓預坐者七人以落霞與孤<lb/>
　　　　鶩齊飛分韻予得落字即席走筆<lb/>
冉冉五雲深山西日光薄登樓集群賢縱目天宇廓落<lb/>
木悲徂年寒光照杯酌浩歌興悠然意行非澗壑緬懷<lb/>
龍山遊此樂乆寂寞胡為落帽人白首戀賔幕醉餘發<lb/>
詩情分韻盡佳作吾愛漉酒巾西風吹不落<lb/>
　　　緑珠<lb/>
娉婷石家姝榮顯晉朝使斛珠不論貲得備巾櫛侍一<lb/>
<pb n="KR4d0430_WYG_001-3b"/>
笑金谷春粉黛皆斂避豈知步障中乃復為愁地念主<lb/>
愛妾深因妾為主累樓頭風月愁殘花抱春墜<lb/>
　　　燕子樓<lb/>
繁華隨逝水日暮髙樓空哀哀徐陵妾事主不及終空<lb/>
房輟膏沐明粧為誰容春風燕子來秋風燕子去去來<lb/>
影帶雙孤鸞抱憔悴囘首醉嬌時百花不敢媚<lb/>
　　　潘淑妃<lb/>
二八入宫掖一笑輕三千雲階𣺌何許步步生金蓮繡<lb/>
<pb n="KR4d0430_WYG_001-4a"/>
鞋不勝春風若凌波仙榮華一回首荆棘生我前君恩<lb/>
花上露妾心井中泉井泉誓不波下照青青天<lb/>
　　　秋胡妻<lb/>
陌上桑葉稀家中蠶正饑妾心知採桑安知使君誰結<lb/>
髪為人婦幾年守空幃婦義不移天黄金欲何為老姑<lb/>
倚門乆不待盈筐歸為妾謝使君風化關庭闈<lb/>
　　　紀夢是嵗大旱<lb/>
老年屏人事北窓寄髙眠夢魂御風去金闕開九天虎<lb/>
<pb n="KR4d0430_WYG_001-4b"/>
豹獰不嗔知予有仙縁玉座擁五雲香爐飛紫烟青衣<lb/>
兩童子舉手導我前下土蟣虱臣愚衷欲敷宣兵戈幸<lb/>
休息饑饉方連綿洪惟大生德實司水旱權願言回哀<lb/>
眷與世解倒懸上帝允臣請乃曰賜豐年再拜謝闕下<lb/>
回飈墮林泉夜雷聲殷殷甘澤朝滿田沉思喜且驚異<lb/>
夢非偶然士懐當世憂<hi>闕</hi>　　　　貞觀有房杜斗米<lb/>
三文錢<lb/>
　　　夜後謝友人顧問<lb/>
<pb n="KR4d0430_WYG_001-5a"/>
索居坐孤陋却掃甘隠淪荒徑無轍迹蓬藋方蓁蓁風<lb/>
雨撼四壁一榻寄屈伸誰念相如病豈堪原憲貧友人<lb/>
隔河梁懐思賦停雲柴車忽過我問勞何殷勤促膝話<lb/>
契濶道合情更親語言邁流俗意氣含至真盡懐談不<lb/>
盡浣我胸中塵盤蔬與束脯草草為爾陳瓦盆煮新酒<lb/>
味有太古春非徒洗磊塊亦足消鬱陻北窓坐終日薄<lb/>
暝生秋旻斜陽戀客影把袂不忍分此去嵗月邁何時<lb/>
復相親我輩重道義勢利何足云榮華易消歇德齒久<lb/>
<pb n="KR4d0430_WYG_001-5b"/>
彌新願言保名節努力配古人<lb/>
　　　遊謝仙巗飛霞觀巖下李叅政墓<lb/>
鬼工鑿山骨何年驅六丁飛霞遶石洞縹緲開珠庭永<lb/>
懐謝仙伯坐斷山水城我來事幽雅登臨委客情松風<lb/>
驅溽暑自覺毛骨清猿鶴亦仙意人生空營營石麟卧<lb/>
荒草問是誰家塋野老對我言其人昔公卿金玉埋黄<lb/>
壤送日冠盖傾興衰異百年所重非修名乃知鐘鼎貴<lb/>
不如芝薇馨所以世外人返老還孩嬰倚杖空嘆息洞<lb/>
<pb n="KR4d0430_WYG_001-6a"/>
口雲冥冥<lb/>
　　　約王琴所不來舟中偶成<lb/>
清飈捲炎埃碧水出秋素迢迢見山亭回首隔煙霧酒<lb/>
帘颺漁邨笳鼓饗軍戍倚蓬問舟人云是三江路籬落<lb/>
雞欲棲野水牛已渡釣翁炊荻烟稚子收漁具抱琴人<lb/>
不來殘陽在髙樹<lb/>
　　　種松<lb/>
去年種松樹未有蒿與蓬今年松漸長埋沒蓬蒿中老<lb/>
<pb n="KR4d0430_WYG_001-6b"/>
髯何蒼蒼嵗華不改容回視蒿與蓬零落悲秋風<lb/>
　　　題三月梅花巻<lb/>
紛紛姚魏家顏色競嫵媚人方眩春華東皇出古意素<lb/>
花飾鼎實縞袂立蒼翠猶如喧啾中孤鳳忽呈瑞巋然<lb/>
山林尊坐使衆芳愧<lb/>
　　　讀文相吟嘯藁<lb/>
垂垂大厦顛一木支無力精衛悲滄海銅駞化荆棘英<lb/>
風傲几碪濵死猶銕脊血洒沙塲秋寒日亦為碧惟留<lb/>
<pb n="KR4d0430_WYG_001-7a"/>
吟嘯編千載光奕奕<lb/>
　　　雲間有懐<lb/>
風流懐二陸才名動三吳荒塚今何許千載空烟蕪當<lb/>
時逞文筆萬象争先驅有如明月璧美價傾鴻都古運<lb/>
有飜覆韞匵空良圖惜哉去就輕喪此千金軀人生各<lb/>
有死百年同須㬰獨遺文字芳乃與天壤俱凄凄九山<lb/>
塞冉冉谷水枯白鶴乆已寂黄犬不復呼斯人今已矣<lb/>
弔古空嗟吁<lb/>
<pb n="KR4d0430_WYG_001-7b"/>
　　　偶書<lb/>
百嵗集孤夜山樓起呼月秋蟲聲轉悲感此衆芳歇人<lb/>
身非金石青鬢忽已雪逾淮橘心秋出山泉水汨猗蘭<lb/>
抱香死不受蓁莽沒<lb/>
鳳德嗟已衰宣尼欲浮海賴有載道經神功補元宰刪<lb/>
詩挽風變繫易憂世駭春秋筆削嚴西秦書乃采微義<lb/>
將繼周逆悲大運改悠悠千古心後死文書在<lb/>
　　　古意<lb/>
<pb n="KR4d0430_WYG_001-8a"/>
庭前有髙樹風撓無停枝寒烏噤不鳴夜半環樹飛託<lb/>
身未得所三匝情依依髙飛犯霜露低飛觸茒茨乾坤<lb/>
豈不容振羽將安之徘徊戀明月顧影徒傷悲<lb/>
　　　感懐<lb/>
入山採芝薇豺虎據我丘入海尋蓬萊鯨鯢掀我舟山<lb/>
海俱有礙瞻望凝逺愁乾坤如許大此身常浮漚依託<lb/>
豈無地皇皇將安求何當跨鳳鵬相從安期遊<lb/>
　　　白酒歌為巗翁賦<lb/>
<pb n="KR4d0430_WYG_001-8b"/>
火雲燒空日色烈暑氣著人方鬱結巗翁宴客水亭東<lb/>
竹色蕖香獻清絶𤓰削水晶蓮剖珠象箸犀盤盛陳列<lb/>
銀罌捧出白玉醅透鼻香濃風味别傳來未到心已寒<lb/>
灧灧瓊光瑩而潔初疑炎帝行冬令壺結氷澌洗袢熱<lb/>
又疑仙掌流沆瀣破<hi>闕</hi>傾來和玉屑誰向藍田拾瑤英<lb/>
釀成竒液色澄澈恐是太華井中溢修綆銅缾汲不竭<lb/>
又恐夜半雷破山石髓分流乳泉裂既非西貉綿羊酥<lb/>
又非緱山仙鶴血胡為照眼光陸離藥玉盤中色難别<lb/>
<pb n="KR4d0430_WYG_001-9a"/>
令人敢嚥不敢潄怕有飛霜寒齒頰一盃一盃復一盃<lb/>
肺腑盡化為氷雪憶昔曽誦坡仙詩白酒無聲㵼油滑<lb/>
開編自覺饞泉流詎謂今朝得親啜主人醖藉如此酒<lb/>
氣味清醇韵芳冽糟<hi>闕</hi>　　　　　六經抱負特施設<lb/>
君王作醴思用賢應向商巗求麯蘖<lb/>
　　　侍郎亭<lb/>
東鄰花圃栽雙松一朝煨燼枝葉空侍郎亭前有雙松<lb/>
至今古色摩蒼穹此木受命本千載扶持若有神始終<lb/>
<pb n="KR4d0430_WYG_001-9b"/>
天留真質表文獻柯葉蕃茂根本豐百年培植飽雨露<lb/>
虬枝風撼鳴笙鏞掀髯相視雪貿貿擁盖對立雲童童<lb/>
不知天地有黄落𤣥㝠失柄春無功雲孫峩冠立亭下<lb/>
典刑如侍乾淳翁昻藏自是廊廟具夭矯亦有山林風<lb/>
稜稜鐵面不可犯麾去秦爵如飛蓬諸孫奉酒立松下<lb/>
森森頭角皆虬龍<lb/>
　　　題東山翫月圖<lb/>
斜陽紅盡暮雲碧一片天景涵水色海濤擁出爛銀盤<lb/>
<pb n="KR4d0430_WYG_001-10a"/>
千里嬋娟共今夕主人領客登東山踏碎寒光看秋液<lb/>
星河倒影浸空明露華漙玉夜氣清馮夷激水水欲立<lb/>
海若辟易天吳驚孤舟捲帆泊煙嶼古木撼壑生秋聲<lb/>
慿髙人在金鰲背閒看潮生煙渚外老龍翻海雲氣寒<lb/>
長鯨捲雪浪花碎茫茫萬頃滄浪中屹立孤峰鎖蒼翠<lb/>
山顛掃石羅樽罍賔主傳杯不放杯騷客掀髯賦詩去<lb/>
山童踏月携琴來劇談浩飲不知醉仰天大笑歡顏開<lb/>
倒著接䍦欲起舞乾坤清氣入肺腑天邊風月空四時<lb/>
<pb n="KR4d0430_WYG_001-10b"/>
眼底江山自千古謝安躡屐遊東山袁宏登舟宴牛渚<lb/>
庾亮南樓今在否坡仙赤壁知何許滿眼往事轉頭空<lb/>
千年人物俱塵土人生光景若湍流霜痕易㸃雙髩秋<lb/>
胸中勿著塵俗事眉間休鎖名利愁我輩適意在行樂<lb/>
古人所以秉燭遊月山追憶舊遊處盡寫風烟入縑素<lb/>
我來見畫如見景想像髙唐猶可賦諸君後㑹應可期<lb/>
雲萍合散今何之安得扁舟澉川去日與杖履相追隨<lb/>
登山把酒醉明月共看此畫歌此詩<lb/>
<pb n="KR4d0430_WYG_001-11a"/>
　　　醉時歌<lb/>
茫茫古堪輿何日分九州封域如許大僅能著我胸中<lb/>
愁澆愁須是如渑酒麴波釀盡銀河流貯以倒海千頃<lb/>
黄金罍酌以傾江萬斛玻瓈舟天為青羅幕月為白玉<lb/>
鈎月邊天孫織雲錦製成五色䝉茸裘披裘把酒踏月<lb/>
窟長揖北斗相勸酬一飲一千石一醉三千秋髙卧五<lb/>
城十二樓剛風冽冽吹酒醒起來披髪騎赤虬大呼洪<lb/>
崖拉浮丘飛上崑崙山頂頭下視塵寰一培<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>揮斥八<lb/>
<pb n="KR4d0430_WYG_001-11b"/>
極逍遙遊<lb/>
　　律詩<lb/>
　　　漁隠為周仲明賦<lb/>
一笠戴春雨扁舟寄此情世間塵網宻江上釣絲輕不<lb/>
羨魚蝦利唯尋鷗鷺盟狂奴臺下水猶作漢時清<lb/>
　　　九日偶書<lb/>
水國雁已到山籬菊未開判吹頭上帽莫放手中杯暮<lb/>
雨滕王閣西風項羽臺人生能幾屐惟恨付蒼苔<lb/>
<pb n="KR4d0430_WYG_001-12a"/>
　　　秋晩山行<lb/>
鏗然短䇿聲無事覺身輕落葉山行輭流泉澗飲清蟹<lb/>
痕沙露濕雁影夕陽明歸路逢林叟班荆㰱隠盟<lb/>
　　　夜坐即事<lb/>
對景坐清夜蕭然髩已華詩慳難就藁燈暗不成花易<lb/>
醉愁邊酒頻歸夢裏家何時鋤舊圃學種卲平𤓰<lb/>
　　　禹廟送春<lb/>
歌鼓滿湖濵傾城出送春波光明畫艇山色醉遊人書<lb/>
<pb n="KR4d0430_WYG_001-12b"/>
穴靈何在梅梁迹已陳我來閒吊古回首一霑巾<lb/>
　　　晚窓即事<lb/>
一枕紗窓下池塘草夢安炷雲金鴨煖滴露玉蜍寒晉<lb/>
帖從頭寫唐詩著眼看晚來吟思倦和月凭闌干<lb/>
　　　幽居<lb/>
幽居少塵事嬴得一身閒竹屋無人到柴門盡日關斜<lb/>
陽明晚浦落日瘦秋山隔水雙飛鷺忘機自往還<lb/>
　　　宿龍瑞山房次周雲隠韵<lb/>
<pb n="KR4d0430_WYG_001-13a"/>
木葉秋容瘦客懐思故園淡雲微見月一去忽經年莎<lb/>
草平詩屋江潮沒釣船何時歸舊隠風雨對牀眠<lb/>
　　　翠峰庵即事<lb/>
竟日尋幽處杖藜不憚遙客行黄葉路僧立碧溪橋巖<lb/>
瀑飛寒雪松風吼夜潮是山皆可隠何用楚詞招<lb/>
　　　王修竹館舍即事<lb/>
池館翠深處寛閒稱客居未仙猶閬苑不夢亦華胥竹<lb/>
淨堪居鶴荷香欲醉魚心清無箇事長日一編書<lb/>
<pb n="KR4d0430_WYG_001-13b"/>
　　　寄雲谷王府判<lb/>
曾記還家日重來約夏初自從一别後又是十年餘原<lb/>
憲非關病稽康嬾寄書無從問消息近况果何如<lb/>
　　　餞越守<lb/>
旌斾漲天飛江山慘夕暉傾城餞州牧别淚㸃朝衣人<lb/>
指生祠說春隨祖帳歸自來言越瘠公去轉能肥<lb/>
　　　别山陰諸友<lb/>
好風殘臈盡春意動園林栁色獨青眼梅花同素心江<lb/>
<pb n="KR4d0430_WYG_001-14a"/>
湖方轉縱嵗月自侵尋忍别山陰去徘徊憶舊吟<lb/>
　　　贈葛秋嚴時寓能仁蘭若<lb/>
蘭若分清隠秋牕飽看山風霜雙髩老天地一身閒拄<lb/>
杖穿雲去吟囊貯月還詩成誰與語時訪竹林間<lb/>
　　　書懐<lb/>
平生湖海氣老去歎飄蓬知命難求富安貧不送窮江<lb/>
空思捉月天闊欲行風俗眼從渠問無人識此翁<lb/>
　　　寄菊坡吳府判<lb/>
<pb n="KR4d0430_WYG_001-14b"/>
客懐元自惡非是為秋悲一别又三載百年能幾時音<lb/>
書無雁寄心事有鷗知遙想菊坡菊西風香滿籬<lb/>
　　　夜坐即事呈修竹<hi>一有監簿二字</hi>
一室冷于氷秋髙夜氣清月牕攙燭影風葉亂琴聲寡<lb/>
慾知身健安貧覺累輕吟邊閒倚竹誰識此時情<lb/>
　　　晩春即事<lb/>
園林芳事歇風雨暗荒城轉眼青春過臨頭白髪生啼<lb/>
鵑亡國恨歸鶴故鄉情三逕多荒草東還計未成<lb/>
<pb n="KR4d0430_WYG_001-15a"/>
　　　登寶林佛閣次韵<lb/>
曳杖陟髙閣登臨思渺然閒身空嵗月老眼幾山川落<lb/>
照明秋浦飛流濕暮烟倚闌悵今昔餘恨付吟篇<lb/>
　　　夜坐讀書<lb/>
寂寞寒窓下觀書勝苦吟青燈風雪夜黄巻聖賢心吾<lb/>
老關興廢斯文幾古今鳳兮胡不至三歎淚霑襟<lb/>
　　　春日西園晚步<lb/>
為愛園林好支笻伴獨行花香能醉蝶栁色欲迷鶯但<lb/>
<pb n="KR4d0430_WYG_001-15b"/>
得青春在何妨白髪生斜陽紅盡處一抺暮山横<lb/>
　　　書所寓<lb/>
不厭茒廬小栖栖寄此身菊殘如倦客梅瘦似詩人有<lb/>
地堪藏拙無醫可療貧并州故鄉夢長憶鑑湖春<lb/>
　　　書懐寄呈諸友<lb/>
寂寞茒簷下窮居更待時吾儕貧可忍餘子俗難醫風<lb/>
月偏宜酒江山都是詩廣文無鄭老誰與共襟期<lb/>
　　　題義上人清虚閣<lb/>
<pb n="KR4d0430_WYG_001-16a"/>
偶來成一宿便覺與禪通看塔月影盡捲簾秋色空因<lb/>
知釋氏學亦有晉人風吟到忘言處悠然此意同<lb/>
　　　秋夕和吕講師韵<lb/>
誰彈招隠摻雲外伴清幽午夜山林月一花天地秋經<lb/>
窓凉影淡禪榻古香浮不作蟾宫夢凄然憶舊遊<lb/>
　　　偶書<lb/>
豪氣消磨盡携書客海濱文章難遇主天地不憐貧家<lb/>
累依劉表妻兒笑買臣彼蒼還可問吾道幾時春<lb/>
<pb n="KR4d0430_WYG_001-16b"/>
　　　九日<lb/>
茰節今朝是秋光又一年但教樽有酒休問篋無錢白<lb/>
髪羞唐帽黄花識晉賢龍山𣺌何許回首思凄然<lb/>
　　　送别胡汲古<lb/>
自憐身是客又送客登舟雖有重來約難禁一别愁風<lb/>
烟迷栁驛草樹暗春洲後夜懐人處山空月滿樓<lb/>
　　　西嶼即事<lb/>
松陰迷草徑緩步曳吟笻秋鶴有仙意寒花無冶容漁<lb/>
<pb n="KR4d0430_WYG_001-17a"/>
洲煙浦笛僧寺夕陽鐘回首來時路白雲深幾重<lb/>
　　　春日和韵<lb/>
新晴天氣好老去倦尋芳桃李自春色園林又夕陽捲<lb/>
簾通燕入掃徑惜花香寒食清明近松楸憶故鄉<lb/>
　　　述懐<lb/>
柴門閒掩晝雲䕶竹窓深茂草多生意枯松見古心有<lb/>
書消白日無術化黄金客問生涯事長年只苦吟<lb/>
　　　對竹<lb/>
<pb n="KR4d0430_WYG_001-17b"/>
門對南隣竹青青玉萬竿雖然無地種且得隔籬看露<lb/>
葉晴猶濕風枝夏亦寒但教休剪伐日<hi>一作何</hi>用報平安<lb/>
　　　秋色<hi>山陰詩社中選</hi>
慿髙望不極望斷動愁情落日凄凉處西風㸃染成丹<lb/>
楓明野驛白水浸江城馬上人回首戎戎黯客程<lb/>
　　　幽居<lb/>
結屋依山住幽窓與静宜藤花上疎竹苔石卧荒籬挈<lb/>
榼童沽酒敲門客送詩老慙生計拙役役又何為<lb/>
<pb n="KR4d0430_WYG_001-18a"/>
　　　懐友<lb/>
柴門春事盡未老故人來樹宻鳥相語山空花自開傾<lb/>
心多日别屈指幾時回為問頻書札何時共酒杯<lb/>
　　　夏夜小酌<lb/>
小酌酬清興凭闌看月移分茶醒醉客添燭了殘碁螢<lb/>
影明桐井蛙聲出草池荒城江漏逺試問夜何其<lb/>
　　　王修竹約觀打魚分韵得圓字<lb/>
隔岸呼漁伴輕篙破曉烟鳴榔舟葉聚撒網浪花圓饞<lb/>
<pb n="KR4d0430_WYG_001-18b"/>
鷺窺髙樹驚鱗過别川洋洋聊付物生意自無邊<lb/>
　　　新雁<lb/>
來賔何太早嘹嚦過南樓數㸃乍離塞一聲初報秋行<lb/>
行驚客恨字字寫鄉愁仗節人何在帛書能寄不<lb/>
　　　病中<lb/>
讀易窓閒乆多時不㸃硃研乾蟾渴水篋破蠧侵書氣<lb/>
味如僧淡形容似鶴癯交遊空滿眼誰念病相如<lb/>
　　　月山書館<lb/>
<pb n="KR4d0430_WYG_001-19a"/>
山色青邊屋幽深稱隠居瓶梅香筆硯窓雪冷琴書壁<lb/>
有先賢像門無俗客車代耕惟舌在何必耦長沮<lb/>
　　　秋夜獨坐<lb/>
黄庭重讀罷掩巻對寒檠髪為憂時白心因學道清一<lb/>
窓秋月色四壁夜蛩聲坐倦閒欹枕詩成夢不成<lb/>
　　　九日書懐<lb/>
客髩同秋老鄉心逐雁飛重陽今日是三逕幾時歸籬<lb/>
下多黄菊門前少白衣無人慰岑寂獨立對斜暉<lb/>
<pb n="KR4d0430_WYG_001-19b"/>
　　　古松<lb/>
夭矯生寒翠髯蛟勢倚天喬陰無六月老氣已千年斸<lb/>
藥人能壽巢枝鳥亦仙秋風響柯葉彷彿奏虞絃<lb/>
　　　聽雪<lb/>
撲簌敲窓紙寒齋剡水濵六花初落夜孤枕未眠人耳<lb/>
静聲逾細心清趣自真愛梅情更苦恐壓一枝春<lb/>
　　　石窓為明上人賦<lb/>
何年鑿山骨八面鎖蒼苔海月炤還白天風吹不開玲<lb/>
<pb n="KR4d0430_WYG_001-20a"/>
瓏宜丈室明潔稱登臺眼界皆通透閒雲任去來<lb/>
　　　對鏡<lb/>
勲業夢不到曉窓時一看是非須内照妍醜付旁觀客<lb/>
髩從渠白詩肩本自寒儼然瞻視處頼爾整衣冠<lb/>
　　　夜坐<lb/>
世事等輕雲蘧廬寄此身青燈少年夢白髪異鄉人按<lb/>
劍驚山鬼吞舟養谷神黄庭重讀罷吾得葆其真<lb/>
　　　西州即事<lb/>
<pb n="KR4d0430_WYG_001-20b"/>
一雨洗空碧江城獨倚樓山吞殘日沒水挾斷雲流燈<lb/>
影深村夜鐘聲古寺秋西州舊遊地十載此淹留<lb/>
　　　春日即事<lb/>
扶杖行幽徑園林欲暮天錦堂紅濯雨絲栁緑繰烟春<lb/>
事忽三月風光又一年客懐正愁絶那復聽啼鵑<lb/>
　　　採菊<lb/>
籬東閒採菊三逕碧苔深曉露冷雙屐秋風香一襟餐<lb/>
英供小酌嗅蕋伴清吟㑹得悠然處方知靖節心<lb/>
<pb n="KR4d0430_WYG_001-21a"/>
　　　春日<lb/>
春色濃於酒何須醉玉觴栁疎鶯占影花雜蝶分香往<lb/>
事隨流水閒愁付夕陽吟邊自歌舞猶學少年狂<lb/>
　　　石門<lb/>
羸馬東山路駸駸抵石門落花春雨夜流水暮烟村乆<lb/>
客悲行役清愁攪夢魂勞生多感慨餘恨付乾坤<lb/>
　　　書山陰驛<lb/>
迢逓三山道重來感舊遊潮聲寒帶雨山色淡生秋寄<lb/>
<pb n="KR4d0430_WYG_001-21b"/>
驛通鄉信題詩記旅愁江湖十年客兩度到西州<lb/>
　　　江樓<lb/>
凭髙閒眺望老眼倍增明林白山雲出潮紅海日生登<lb/>
臨懐舊恨吟笑遣閒情客裏逢心友開樽叙昔盟<lb/>
　　　竹杖<lb/>
一枝蒼節瘦恰稱地行仙不但挑詩巻尤堪掛酒錢看<lb/>
梅敲雪落引鶴卓苔穿莫近葛陂水化龍蜚上天<lb/>
　　　次韵書懐<lb/>
<pb n="KR4d0430_WYG_001-22a"/>
風霜頭已白悔不早歸耕客路逺千里儒冠誤一生世<lb/>
情雲共薄心事月同明老去便疎散逢人嬾送迎<lb/>
　　　贈皎上人<lb/>
破衲和雲著何時下赤城髙年頭未白得道骨全清詩<lb/>
思秋空濶禪心夜月明何當捐世事來結逺公盟<lb/>
　　　王直翁相過<lb/>
芒鞋朝踏雨來自赤城山乆别翻生面相看各老顏開<lb/>
樽茅屋裡煮茗竹林間此去須榮遇寧愁行路難<lb/>
<pb n="KR4d0430_WYG_001-22b"/>
　　　鴛鴦梅<lb/>
孤花忽嫵媚並蒂占春陽自有雙成意全勝姑射粧月<lb/>
溪同浴影雪樹共棲香玉笛頻吹處交飛落野塘<lb/>
　　　王琴所話别<lb/>
羈懐不可述賴有古琴知客舍相逢日江楓正落時夕<lb/>
陽村店酒秋色野橋詩别去吳江上悠悠動逺思<lb/>
　　　除夜即事<lb/>
除夕無詩侣燈窓酒獨斟三更風雪夜一片嵗寒心衰<lb/>
<pb n="KR4d0430_WYG_001-23a"/>
老常憂病清閒不廢吟明朝年八十晚景惜榆隂<lb/>
　　　王可交昇仙臺四首<hi>臺在青龍鎮南</hi>
人去臺猶在飛昇事可嘉神仙多變幻塵世總虚花煉<lb/>
氣顔雖老勞心髩已華千年留古跡題詠屬詩家<lb/>
異人鍾秀氣草木亦精神見說為漁父誰知悟道真仙<lb/>
家多勝景世路有迷津安得騎黄鶴相隨入昊旻<lb/>
仙翁不可見惟有一空亭地冷春留雪林深晝見星松<lb/>
篁團秀色蘭蕙吐幽馨立盡斜陽影閒看鶴刷翎<lb/>
<pb n="KR4d0430_WYG_001-23b"/>
我來閒吊古觸景覺凄凉踏石雲侵履捫蘿露濕裳森<lb/>
森林木茂馥馥野花香寺近尋僧話譚禪坐竹牀<lb/>
　　　冬夜即事<lb/>
獨寢書忩下其如寒夜何頭邊枕黄妳脚底踏湯婆紙<lb/>
帳梅花暖布衾春意多道人無妄想夢不到南柯<lb/>
　　　寄友人<lb/>
相望咫尺地久不到蝸廬室邇人何處心親跡甚踈交<lb/>
游常念舊情意只如初我欲携囊去相逢勝寄書<lb/>
<pb n="KR4d0430_WYG_001-24a"/>
　　　偶書<lb/>
老來驚嵗晚愁裏度年華雲凍天將雪山寒樹未花曉<lb/>
窓留客飯午寺覔僧茶歸路江村暝行行及暮鴉<lb/>
　　　孤雁<lb/>
長空獨嘹唳隠約背斜暉塞北離群逺江南失侣歸度<lb/>
雲憐隻影照水認雙飛却羨投林鳥相呼入翠微<lb/>
　　　呈曾蒲澗提刑<hi>乃茶山後人茶山曽以活字詩授陸放翁</hi>
詩自茶山後如公世所稀特來㕘活字應肯授𤣥機寒<lb/>
<pb n="KR4d0430_WYG_001-24b"/>
澗孤芳老秋雲獨鶴飛台山千萬丈望望未能歸<lb/>
　　　和茅亦山韵二首<lb/>
一生塲屋夢老去付悠悠始信功名事難將智力謀有<lb/>
才如孔孟無命不伊周吾道今如此蒼天可問不<lb/>
愛静吟成僻躭書近欲痴事多因錯省節不為貧移長<lb/>
物新添畫生涯舊有詩窮通係天命知命復何疑<lb/>
　　　題嚴子陵<lb/>
故人雖即位自不願為官天下事已定山中人可閒一<lb/>
<pb n="KR4d0430_WYG_001-25a"/>
絲江月色千古客星寒㨗徑終南士聞風定赧然<lb/>
　　　除夕<lb/>
爆竹驚殘臈冬春此夕分且斟分嵗酒嬾賦送窮文客<lb/>
思愁簷雨鄉心逐海雲陽和在何處明日問東君<lb/>
　　　和鄭梅深<hi>有錢塘十詠</hi>
江湖新識面恰似舊相知腹貯三餘學才工十詠詩聲<lb/>
名蘇太史家世鄭當時客路携琴去終須遇子期<lb/>
　　　即事<lb/>
<pb n="KR4d0430_WYG_001-25b"/>
雀羅門户静無客扣柴扃索句髭先白看書眼尚青雲<lb/>
粘題石壁月浸汲泉瓶笑殺利名客沈酣死不醒<lb/>
　　　對客<lb/>
窓下篝鐙坐相看白髪新共談為客事同是異鄉人詩<lb/>
寫梅花月茶煎糓雨春明朝愁逺别離思欲沾巾<lb/>
　　　寒夜呈梅深<lb/>
空齋對孤客寂寞似僧家爐冷頻燒葉燈昏不吐花夜<lb/>
長添睡思嵗晚憶年華吟倦推窓坐梅簷月未斜<lb/>
<pb n="KR4d0430_WYG_001-26a"/>
　　　林霽山架閣同宿山中<lb/>
秋風山館客移席近燈前共語忽深夜相看非少年斗<lb/>
垂天末樹燐出雨餘天亦有茒簷下飯牛人未眠<lb/>
　　　遊東庵<lb/>
庵連兠率寺三逕竹邊開林宻暑不到窓虚月自來暮<lb/>
山啼鳥静雲樹嘯猿哀拂拭殘碑字年深半緑苔<lb/>
　　　贈了上人抄化<lb/>
破衲巻秋雲入山深更深近聞營梵刹應不累禪心寒<lb/>
<pb n="KR4d0430_WYG_001-26b"/>
瀑㵼蒼壁晚花生古林遙思明月夜誰聽穎師琴<lb/>
　　　呈毛一齋先生<lb/>
前輩彫零盡如公尚典刑為僧眉獨白見客眼長青教<lb/>
子成三俊傳家有六經我來問竒字應許扣柴扃<lb/>
　　　别徐敬菊<lb/>
契濶又兩載光陰一擲梭秖因離别乆不覺語言多安<lb/>
得長留此其如欲去何詩盟終未冷早晚更相過<lb/>
　　　寄姜仕可<lb/>
<pb n="KR4d0430_WYG_001-27a"/>
獨學苦無友年來媿廣聞懐賢歌伐木憶别賦停雲病<lb/>
後少出户夢中多見君盍簪須有日却與共論文<lb/>
　　　嵗晚書懐呈月山太守<lb/>
光陰催我去衰病亦堪憐殘臈不多日餘生能幾年有<lb/>
為俱是妄無事即成仙近得安心法蒲團學坐禪<lb/>
　　　鶴林仙壇寺<lb/>
古壇歸鶴杳野鹿自成群嵐氣浮清曉鐘聲出白雲樹<lb/>
穿僧屋老水到寺門分人世無窮事山中了不聞<lb/>
<pb n="KR4d0430_WYG_001-27b"/>
　　　枕易<hi>越中詩社試題都魁</hi>
古鼎烟銷倦㸃朱翛然髙卧夜寒初四簷寂寂半牀夢<lb/>
兩髩蕭蕭一巻書日月冥心知代謝陰陽回首騐盈虚<lb/>
起來萬象皆吾有收拾乾坤在草廬<lb/>
　　考官李侍郎應祈批詩題莫難於枕易自非作家<lb/>
　　大手筆詎能模寫盖以其不涉風雲雨露江山花<lb/>
　　鳥此其所以為難也予閱三十餘巻鮮有全篇純<lb/>
　　粹正如披沙揀金使人悶悶忽見此作若紛紛盆<lb/>
<pb n="KR4d0430_WYG_001-28a"/>
　　盎中得古罍洗把玩不忍釋手此詩起句倦字便<lb/>
　　含睡意額聫氣象優游殊不費力曲盡枕易之妙<lb/>
　　頸聫㝠心回首四字極其精到結句如萬馬横奔<lb/>
　　勢不可遏且有力量全篇體製合法度音調諧宫<lb/>
　　商三復降歎此必騷壇老手望見旗鼓已知其為<lb/>
　　大將也冠冕衆作誰曰不然<lb/>
　　　棋聲<lb/>
何處仙翁愛手談時聞剥啄竹林間一枰子玉敲雲碎<lb/>
<pb n="KR4d0430_WYG_001-28b"/>
幾度午窓驚夢殘緩著應知心路逺急圍不放耳根閒<lb/>
爛柯人去收殘局寂寂空亭石几寒<lb/>
　　　題李藍溪梅花吟巻<lb/>
孤芳不與衆芳同肯媚東君事冶容寒苦一生蘇武雪<lb/>
清髙千古伯夷風瓊瑤照樹偏宜晚銕石盤根却耐冬<lb/>
幾度看花立霜曉斷腸都在角聲中<lb/>
　　　秋夜<lb/>
博山香冷夜將闌紅影搖窓燭未殘庭樹露濃花氣濕<lb/>
<pb n="KR4d0430_WYG_001-29a"/>
井梧風老葉聲乾世情冷暖知心少朋舊東西㑹面難<lb/>
一段客愁吟不就無言背月倚闌干<lb/>
　　　秋夜和月山韻<hi>任月山主人也</hi>
寒夜殘燈照客愁衾單添盡鷫鸘裘半窓明月三更夢<lb/>
一枕西風兩髩秋吟骨稜稜寛帶眼歸心切切望刀頭<lb/>
何如束篋家山去獨駕柴車訪伯休<lb/>
　　　蘭亭㑹飲觀晉帖<lb/>
秪說清談晉業虚禊亭此樂後來無一時人物已陳迹<lb/>
<pb n="KR4d0430_WYG_001-29b"/>
千古山林空畫圖鐘帶夕陽來逺寺碑和春雨卧平蕪<lb/>
昭陵玉匣猶難保筆意從誰認䑕鬚<lb/>
　　　春游次王修竹監簿韵<lb/>
天色新晴帶薄寒主人領客出城關蘭亭觴詠尋羲帖<lb/>
窆石衣冠弔禹山春水斷橋芳草碧曉風啼鳥落花閒<lb/>
囊中詩句壺中酒何必仙人大小還<lb/>
　　　修竹宴客東園<lb/>
二月韶光潑眼濃携樽宴客小亭東酒當半醉半醒處<lb/>
<pb n="KR4d0430_WYG_001-30a"/>
春在輕寒輕煖中拂檻栁添吟髩緑壓闌花妬舞衣紅<lb/>
晚來聽唱梁州曲聲繞吳姬扇底風<lb/>
　　　送張伯威提舉<lb/>
人生聚散等浮漚憶昔過從與勝遊棋局敲殘清夜月<lb/>
菊花吟老半窓秋客中送客難為别山外看山摠是愁<lb/>
回首片帆江路逺疎烟斜雨到西州<lb/>
　　　春日即事<lb/>
園林芳事漸闌珊客思無聊午夢殘紅杏花繁蜂蜜飽<lb/>
<pb n="KR4d0430_WYG_001-30b"/>
碧芹香老燕泥乾光陰有限髪已白勲業無成心尚丹<lb/>
倚徧吟闌天欲暮一簾風雨捲春寒<lb/>
　　　小酌<lb/>
小酌園林酒半醺落紅影裡惜餘春挿花歸去蜂隨㡌<lb/>
傍栁行來鶯避人白髪尚為千里客黄金難鑄百年身<lb/>
何時歸賦滄浪水浣我征衣萬斛塵<lb/>
　　　城南即事<lb/>
支笻破曉出南城古寺凄迷草自生幾處亭臺空鎖鑰<lb/>
<pb n="KR4d0430_WYG_001-31a"/>
百年人物盡丘塋雕梁語燕應無主廢圃殘花自有情<lb/>
世事轉頭皆夢境浮生何用苦營營<lb/>
　　　夜坐次林梅山韵<lb/>
人倚幽窓夜未闌竹爐灰冷篆煙殘一天露氣星辰濕<lb/>
萬壑風聲草木寒老去客懐多感慨年來世事轉艱難<lb/>
何時歸隠孤山下明月梅花約共看<lb/>
　　　有感<lb/>
自嘆文章不遇時平生壯志與心違十年湖海無家住<lb/>
<pb n="KR4d0430_WYG_001-31b"/>
千里鄉關有夢歸殘夜月寒燈暈淡髙秋天濶雁聲微<lb/>
傷今思古愁無奈老淚斑斑濕客衣<lb/>
　　　生朝自述<lb/>
都道人生七十稀老逢初度嘆衰遲飛觴醉月貧無酒<lb/>
走筆吟春富有詩憔悴自憐蒲栁質劬勞空起蓼莪思<lb/>
門無賀客清如水獨對蘭花課楚辭<lb/>
　　　雪<lb/>
片片隨風整復斜飄來老鬢覺添華江山不夜月千里<lb/>
<pb n="KR4d0430_WYG_001-32a"/>
天地無私玉萬家逺㟁未春飛栁絮前邨破曉壓梅花<lb/>
羔羊金帳應粗俗自掬氷泉煮石茶<lb/>
　　　九日客懐<lb/>
烏㡌斜欹白髪侵老來空憶舊登臨一枝黄菊西風淚<lb/>
數畆蒼苔故國心梧顫秋聲庭露冷雁傳寒信塞雲深<lb/>
不須貰酒酬佳節只把陶詩細細吟<lb/>
　　　舟次樗蒱廟<lb/>
短棹衝寒過浦東扁舟一葉載詩翁斷煙流水殘雲外<lb/>
<pb n="KR4d0430_WYG_001-32b"/>
古木荒祠夕照中吟罷小樓何處笛酒醒孤枕半江風<lb/>
潮生潮落朝還暮堪歎人生自轉蓬<lb/>
　　　月夜登樓<lb/>
玉宇澄清暮靄收吟邊怕倚仲宣樓寒蟾千里夜如晝<lb/>
新雁一聲天欲秋湖海誰青豪傑眼風霜易白少年頭<lb/>
更殘忽聽荒城角吹老梅花搃是愁<lb/>
　　　送慈川茅主簿入道<lb/>
儒冠不戴戴星冠人世榮華作夢看譜出三茅終得道<lb/>
<pb n="KR4d0430_WYG_001-33a"/>
趣同五栁早休官月寒緱嶺來笙鶴春藹慈川憶枳鸞<lb/>
笑指方壺最深處凌空霞珮玉珊珊<lb/>
　　　月夜次修竹韵<lb/>
徙倚吟闌傍野塘古譙蓮漏滴更長月堦夜静蛩聲切<lb/>
竹院秋深鶴夢凉坐挹水風侵袂冷眠分花露滿身香<lb/>
浩歌欲遡明河去醉喚天孫織錦囊<lb/>
　　　寓浦東書懐<lb/>
子規聲裏已非春消遣光陰只苦吟肘後無方醫白髪<lb/>
<pb n="KR4d0430_WYG_001-33b"/>
牀頭有易勝黄金年來不作功名夢老去全灰富貴心<lb/>
獨抱焦桐遊海角紛紛俗耳少知音<lb/>
　　　呈營田司杜希聖提領<lb/>
行李擔書一鶴隨蓮香㡘幕政聲馳山川太史九州記<lb/>
桑稼豳風七月詩如晦箕裘傳相種少陵衣鉢付孫枝<lb/>
謀身儒術誰云拙堯舜君民正此時<lb/>
　　　寄毛素軒宣慰<lb/>
旌麾曽駐鑑湖邊别去悤悤又兩年清夜夢分千里月<lb/>
<pb n="KR4d0430_WYG_001-34a"/>
同鄉人各一方天素知心事有鷗在欲寄音書無雁傳<lb/>
見說使星臨浙右明朝便買渡江船<lb/>
　　　酒趣<lb/>
濁醪妙理契心期小甕新篘香滿巵閒裏一生長是醉<lb/>
飲中三昧有誰知幕天席地忘形處枕麯眠糟得意時<lb/>
此味靈均應未解獨醒到死欲何為<lb/>
　　　秋懐<lb/>
雨裏西風已倦遊老懐悲感不禁秋世無阮籍誰青眼<lb/>
<pb n="KR4d0430_WYG_001-34b"/>
今有杜陵人白頭雁擺行知兄弟義燕營巢為子孫謀<lb/>
誰憐湖海飄蓬客隻影孤燈相對愁<lb/>
　　　偶書<lb/>
頻年踪跡墮江湖三徑苔荒憶舊廬身老方知生計拙<lb/>
家貧漸覺故人疎松薪拾去朝炊黍漁火分來夜讀書<lb/>
怨鶴驚猿應待我台山何日賦歸歟<lb/>
　　　觀史<lb/>
梧風蕭瑟雨初晴凉入書堂夜氣清耿耿蘭膏照千古<lb/>
<pb n="KR4d0430_WYG_001-35a"/>
遲遲蓮漏轉三更力於興廢應難助氣為忠邪幾不平<lb/>
掩巻長嗟方就枕窓前吚喔又雞鳴<lb/>
　　　暮春<lb/>
寂寞園林三月時客中幾度見春歸栁眉綠皺鶯無語<lb/>
花臉紅銷蝶嬾飛節物暗催雙髩老功名長與寸心違<lb/>
百年身世成何事回首西山又落暉<lb/>
　　　對月<lb/>
萬里無雲天宇寛十分秋色上樓看月浮滄海蟾光濕<lb/>
<pb n="KR4d0430_WYG_001-35b"/>
星落明河象緯寒醉後儘教詩筆健吟邊莫放酒杯乾<lb/>
一聲長笛知何處愁殺夜深人倚闌<lb/>
　　　秋夜<lb/>
十分秋色滿軒窓景物凄清夜氣凉篩月簾櫳金鎖碎<lb/>
搗霜砧杵玉丁璫井梧葉脫無多影巖桂花彫不斷香<lb/>
坐到更深吟興動研池滴露寫詩狂<lb/>
　　　寓舍即事<lb/>
矮屋編茒槿縛籬詩人住處恰相宜萬間突兀夢不到<lb/>
<pb n="KR4d0430_WYG_001-36a"/>
一室凄清心自知窓下無燈童睡早林間有月鶴歸遲<lb/>
八荒便作庭除看南北東西任所之<lb/>
　　　書懐奉簡蘭若提舉<lb/>
十年湖海歎飄零晚景投閒百念輕看水看山真有味<lb/>
學書學劍恨無成竹風吟曉詩情動梧雨敲秋客夢驚<lb/>
老傍人門非乆計不如歸去學淵明<lb/>
　　　登寶飛來峰<hi>有井通海在塔下龜公墓越王臺在側</hi>
乘風飛步碧崔嵬萬壑千巗入眼來古甃直穿滄海破<lb/>
<pb n="KR4d0430_WYG_001-36b"/>
浮圖髙拂白雲開龜公埋沒今無塚烏喙登臨舊有臺<lb/>
立盡斜陽欲歸去一聲孤雁過蓬萊<lb/>
　　　題吳實齋北山别業<lb/>
北山佳景勝南山乘興登臨眼界寛樵斧伐雲春谷暗<lb/>
漁榔敲月夜溪寒一區池占林泉勝四面天開圖畫看<lb/>
竹屋數間塵不到主人日日凭闌干<lb/>
　　　書館<lb/>
池館深深鎖翠凉課餘多暇日偏長屋連湖水琴書潤<lb/>
<pb n="KR4d0430_WYG_001-37a"/>
窓近花陰筆硯香吾道尚存貧亦樂客身長健老何妨<lb/>
十年心事閒搔首厭聽蟬聲送夕陽<lb/>
　　　依綠亭<lb/>
數椽瀟洒瞰清漪蕩漾烟霏欲濕衣闌角寒光搖翡翠<lb/>
簷牙倒影浸琉璃荷邊鼓瑟游魚聽栁外敲棋睡鷺飛<lb/>
洗盡紅塵青眼客臨流何惜賦新詩<lb/>
　　　秋思<lb/>
天容凝碧換秋容殘暑泠然一洗空梧葉多應愁夜雨<lb/>
<pb n="KR4d0430_WYG_001-37b"/>
葛衣漸覺怯西風十分淡冷砧聲外一片凄凉雁影中<lb/>
興動蓴鱸欲歸去季鷹心事恰相同<lb/>
　　　題四暢圖<lb/>
四暢圖中四散人藤牀對坐遣閒情搔頭真有爬梳態<lb/>
搐鼻應無噴嚏聲捫蝨未聞談世事撚鬚元不為科名<lb/>
一時快意皆真樂誰把丹青寫得成<lb/>
　　　登寶林塔<lb/>
屹立浮圖可摘星吟邊喜與客同登闌干六曲又六曲<lb/>
<pb n="KR4d0430_WYG_001-38a"/>
梯級一層髙一層極目江山無礙障著身霄漢欲飛騰<lb/>
雁來疑是題名處拂拭殘碑問寺僧<lb/>
　　　偶述<lb/>
漂泊江湖秪自憐人生窮達信關天老難干祿心灰矣<lb/>
貧不求人氣浩然五斗豈能留靖節一瓢亦足樂顏淵<lb/>
客來問我生涯事閉户開書對聖賢<lb/>
　　　凉夜即事<lb/>
涼入虚堂睡思濃夜深剪盡燭花紅光搖珠箔梧桐月<lb/>
<pb n="KR4d0430_WYG_001-38b"/>
香透紗厨茉莉風欹枕覺來人不寐撚髭吟罷句難工<lb/>
小蠻問我詩成未詩在池塘草夢中<lb/>
　　　次月山少監客京韵<lb/>
匹馬攙春入帝京秋深猶未問歸程一書不及因風寄<lb/>
千里空教共月明霄漢已隨黄鵠舉家山應負白鷗盟<lb/>
便須了却封侯事衣錦歸來客亦榮<lb/>
　　　聞角<lb/>
譙角吚嗚到枕邊邊情似向曲中傳梅花三弄月將晩<lb/>
<pb n="KR4d0430_WYG_001-39a"/>
榆塞一聲霜滿天織錦佳人應有恨枕戈老將想無眠<lb/>
争如二月春風市賣酒樓頭聽管絃<lb/>
　　　舟行送王琴所之澉川<lb/>
晨星寥落曙光浮栁㟁風輕送客舟萬㸃逺山重疊恨<lb/>
一江流水淺深愁淡烟茅店家家曉白露楓林處處秋<lb/>
獨倚蓬窓還自笑此身漂泊愧沙鷗<lb/>
　　　寄峽山胡府判<lb/>
鑑湖狂客又西湖筆硯生涯計已迂五斗自慚腰不折<lb/>
<pb n="KR4d0430_WYG_001-39b"/>
四方安得口能餬家山迢逓鄉心逺燈火凄涼客影孤<lb/>
莫悞風前看落雁尺書還肯寄來無<lb/>
　　　送姜仕可去館<lb/>
行止非人可預謀愛君無計與君留張儀失䇿猶存舌<lb/>
穆傅知幾可掉頭黯黯别懐江路晚蕭蕭行李驛亭秋<lb/>
明年我亦携書去不落人間第二籌<lb/>
　　　梅龍<lb/>
孤根蟠屈浸氷湖蟄裡陽和發朽枯雪樹鱗封寒水玉<lb/>
<pb n="KR4d0430_WYG_001-40a"/>
月梢頷吐夜明珠暗香吹冷龍涎濕疎影涵清蛻骨癯<lb/>
安得華光葉公筆共描横水卧雲圖<lb/>
　　　江湖偉觀<lb/>
環峙山川秀氣鍾人烟樓閣鬱重重潮生潮落東西浙<lb/>
雲去雲來南北峰海曙扶桑紅影濕堤春楊栁綠陰濃<lb/>
子胥已逺岳侯死斗酒聊澆磊塊胷<lb/>
　　　隨隠為祝南山賦<lb/>
蹤跡何拘似白雲不尋丘壑避紅塵田堪耕稼即莘野<lb/>
<pb n="KR4d0430_WYG_001-40b"/>
水可釣魚皆渭濵無礙滯心寧擇地有幽閑處便容身<lb/>
一笻忽入青山去豈是終南㨗徑人<lb/>
　　　春日郊居<lb/>
卜築幽居慰寂寥數椽茒屋傍江郊庭前滕薛筍爭長<lb/>
籬下陳雷蔓結交杏圃花香蜂課蜜芹塘泥暖燕營巢<lb/>
山窓對景渾無事吟得詩成手自抄<lb/>
　　　偶書呈王修竹<lb/>
琴心不復寄松蘿賀鑑湖邊水自波晩節黄花秋思淡<lb/>
<pb n="KR4d0430_WYG_001-41a"/>
夕陽紅樹客愁多何時歸鶴招丁令有意逃漁侣志和<lb/>
不管白頭烏㡌落西風一曲付狂歌<lb/>
　　　寄郭樞山<lb/>
起敬英聲亦有年酒邊曽見錦囊篇吟情六義初刪後<lb/>
古意三爻未畫前放曠嗣宗應絶俗清狂太白不妨仙<lb/>
如今海内無工部誰肯題詩寄鄭䖍<lb/>
　　　燈花<lb/>
發生元不假栽培一㸃春從午夜回自喜結根依小草<lb/>
<pb n="KR4d0430_WYG_001-41b"/>
不愁飛片㸃蒼苔熒熒有豔蛾頻撲淡淡無香蝶不猜<lb/>
窓下敲棋紅燼落更深約客未曽來<lb/>
　　　樂道<lb/>
門掩荒苔客到稀閒情已與世相違胸中宇宙自然景<lb/>
眼底江山不盡詩雲淡風輕皆道體鳶飛魚躍總天機<lb/>
吾心與物同真樂此處寧容俗子知<lb/>
　　　次毛一齋韵<lb/>
詩夢驚殘何處棋書窓又是夕陽時栁陰分緑籠琴几<lb/>
<pb n="KR4d0430_WYG_001-42a"/>
花片飛紅㸃硯池覽鏡自憐添白髪傳杯不復倩蛾眉<lb/>
東風故國年年恨唯有啼春杜宇知<lb/>
　　　寄月山少監<lb/>
一片襟懐海樣寛眉頭肯為别離攢臂鷹慣識從君樂<lb/>
汗馬寧辭行路難角帶邊聲關月冷雁傳鄉信塞雲寒<lb/>
歸來未許東山卧見說蒼生望謝安<lb/>
　　　送文正公遺像與王東廬<lb/>
古畫來從寶繪堂遺君敢惜舊珍藏貌存故國三公貴<lb/>
<pb n="KR4d0430_WYG_001-42b"/>
澤衍來孫百世芳家廟幾年成闕典宗支此日倍増光<lb/>
當時種德根苗逺分得槐陰到鶴鄉<lb/>
　　　遊西湖次毛玉田韵<lb/>
觸目錢塘昨夢非行春載酒憶當時花間不碾香輪入<lb/>
栁外空鞭駿馬飛落日荒山和靖墓斷雲流水子胥祠<lb/>
忘情鷗鷺閒于我應笑江湖盡未歸<lb/>
　　　故國有懐呈任子宏提舉<lb/>
十年不作還家夢荒草深深鎖竹扉無主落花隨水去<lb/>
<pb n="KR4d0430_WYG_001-43a"/>
有情啼鳥勸人歸儒冠寥落風流減客路凄涼故舊稀<lb/>
何日携琴賦歸去踏雲自採故山薇<lb/>
　　　寒夜即事<lb/>
倚徧闌干更漏長柔髭撚斷為詩忙清芬梅影夜宜月<lb/>
寒入雁聲天正霜懐古頓添孤客恨追懽難學少年狂<lb/>
讀書窓下篝燈坐一巻離騷一篆香<lb/>
　　　謝章平惠筆<lb/>
管城二子樣尖新分惠山房勝與金淮兔拔毛誇匠巧<lb/>
<pb n="KR4d0430_WYG_001-43b"/>
魯魚正字見功深抄書未得纎毫力握管難忘一寸心<lb/>
揮翰玉堂無夢到雅宜茅屋寫清吟<lb/>
　　　龍江館舍<lb/>
幽棲俗事不相關家在青松翠竹間遶屋四圍都是水<lb/>
隔林一片不多山詩篇陶寫清秋景書册消磨白日閒<lb/>
門外沙鷗如舊識忘機飛去又飛還<lb/>
　　　元日<lb/>
睡眼朦朧撑不開雞聲唱曉夢驚回竹爐尚有殘冬火<lb/>
<pb n="KR4d0430_WYG_001-44a"/>
柏酒初斟新嵗杯身世百年如夢幻功名兩事已心灰<lb/>
門無賀客清閒甚自汲寒泉挿古梅<lb/>
　　　俞景仁教諭相過<lb/>
江雲舒巻弄陰晴新綠園林似染成花怯曉風寒蝶夢<lb/>
栁愁春雨濕鶯聲棲遲茅屋無塵事深閉柴門逺俗情<lb/>
佳客相過慰岑寂酒邊閒把近詩評<lb/>
　　　修竹有樓名與造化游對秦望山五雲門<lb/>
秦望諸山隠几看仙居縹緲五雲端天髙地迥三千界<lb/>
<pb n="KR4d0430_WYG_001-44b"/>
月白風清十二闌滄海氣侵珠珮濕明河影逼玉簫寒<lb/>
超然身在鴻濛上何必蓬萊跨紫鸞<lb/>
　　　修竹宴客廣寒遊亭分韵得香字<lb/>
銀橋疑駕海天長金粟離離照玉觴影浸山河瓊殿冷<lb/>
舞分風露羽衣香亦知廣莫元無野却笑温柔别有鄉<lb/>
閒折一枝驚昨夢素娥憐我授𤣥霜<lb/>
　　　酒邊呈張景純<hi>能畫山水</hi>
蓬萊閣上笑談餘别後思君看畫圖萍水相逢俱老矣<lb/>
<pb n="KR4d0430_WYG_001-45a"/>
家山自好盍歸乎清風一榻莊周蝶明月扁舟范蠡湖<lb/>
此是達人真樂事客中何必歎窮途<lb/>
　　　江上客懐<lb/>
鏡裏從渠白髪添吟邊抵掌復掀髯十年為客甘清苦<lb/>
一枕忘情付黑甜短褐怯風綿未絮破窓漏月紙重粘<lb/>
梅花應念人孤寂寒夜吹香入竹簾<lb/>
　　　夜坐<lb/>
香篆烟銷夜氣清篝燈開巻遣閒情半窓月落梅無影<lb/>
<pb n="KR4d0430_WYG_001-45b"/>
三徑風來竹有聲樂道何須圖富貴讀書元不為功名<lb/>
白雲滿榻便髙卧欹枕詩成夢不成<lb/>
　　　輓衛山齋<lb/>
楹夢驚殘忽告終儒林多士失宗工雲間便覺無清氣<lb/>
江上誰能繼古風蕙帳夜闌孤鶴怨茒齋人去九山空<lb/>
我來豈為私情哭哭痛君亡吾道窮<lb/>
武公後裔有仍孫德望才名世所尊擬向山中專註易<lb/>
忽傳地下趣修文月樓不復賡詩句春閣猶思共酒樽<lb/>
<pb n="KR4d0430_WYG_001-46a"/>
痛恨死生千古隔西風吹淚濕秋雲<lb/>
　　　送任子敏司丞赴北<lb/>
鞭影拖雲入帝京少年正好作功名不辭驛騎三千里<lb/>
欲奮鵬摶九萬程白玉堂中揮翰墨黄金臺上被恩榮<lb/>
何須折栁送行色只寫詩篇話别情<lb/>
　　　和俞教授見寄韵<lb/>
天邊日月似梭飛百嵗光陰難預期有酒不妨留野客<lb/>
無錢何惜典春衣江山猶記登臨處身世都非少壯時<lb/>
<pb n="KR4d0430_WYG_001-46b"/>
晚景清言宜學道黄庭一巻究𤣥微<lb/>
　　　任後齋池上有瑞蓮命予賦之<lb/>
芙蕖開處傍池亭花結雙頭媚晩晴兩隗駢肩如欲語<lb/>
二喬並首似含情同心凈植真竒種聫蒂騰芳以瑞名<lb/>
若使濂溪當日見愛蓮有說恐難評<lb/>
　　　鹽<lb/>
同絺入貢載遺經分賜羣臣羨水晶潤下作鹹從海產<lb/>
熬波出素似天成享神潔白惟形似富貴珍竒以寶名<lb/>
<pb n="KR4d0430_WYG_001-47a"/>
此物可方為相事他時商鼎用調羮<lb/>
　　　缾笙<lb/>
熱中竟日自煎烹音調都從一氣生緩緩煮湯方蟹眼<lb/>
微微聒耳忽蝇聲頻驚清夢愁無寐似訴羈情歎不平<lb/>
却笑書生那解此聫詩石鼎羨彌明<lb/>
　　　書懐<lb/>
杜門已與俗相違苔徑荒涼轍迹稀自愛清涼忘世慮<lb/>
肯求富貴役心機隠居盤谷勝金谷耐著麻衣鄙錦衣<lb/>
<pb n="KR4d0430_WYG_001-47b"/>
百嵗光陰皆夢境且看走兔與烏飛<lb/>
　　　和杜栁溪韵<lb/>
安貧樂道豈卑微肯羨黄金帶十圍爵到三公今却有<lb/>
齒踰七袠古來稀滿頭霜雪客懐老過眼烟雲人是非<lb/>
皎皎白駒在空谷好賢誰復詠緇衣<lb/>
　　　布金潤玉隠廢寺閒居<lb/>
梵刹當年聚衆僧叢林深處著禪扃金沙布地階無土<lb/>
玉軸堆函藏有經雲樹千尋張翠盖烟蘿一片展青屛<lb/>
<pb n="KR4d0430_WYG_001-48a"/>
星移物換今寥落古寺猶存柏子庭<lb/>
　　　和葺廬韵<lb/>
地僻渾無車馬喧禪房修飾稱居安莊嚴固是由心造<lb/>
丹雘多應被眼瞞佛法不須身外覔世縁只作夢中看<lb/>
我來欲問無生話萬頃西江一吸乾<lb/>
　　　偶成簡任肅齋教諭<lb/>
百年光景易侵尋消遣閒愁只苦吟但覺筆頭風雨濕<lb/>
不知髩底雪霜侵㝠鴻已負九霄志老驥空懐千里心<lb/>
<pb n="KR4d0430_WYG_001-48b"/>
富貴倘來應有命何須彈鋏扣知音<lb/>
百嵗光陰一轉蓬晩年不與少年同事因錯處人方省<lb/>
詩到窮時句始工獻賦未逢楊得意憐才難遇杜司空<lb/>
有時追憶承平事猶道繁華是夢中<lb/>
貧病交攻乆廢詩蕭然一室獨棲遲酒錢已盡琴將典<lb/>
瓶粟無儲鶴亦饑豪傑不多陳仲舉結交惟欠魏無知<lb/>
簞瓢鐘鼎都休計畢竟窮通各有時<lb/>
　　　奉謝月山太守<lb/>
<pb n="KR4d0430_WYG_001-49a"/>
太守相過慶誕辰貴能下賤見公心行厨鼎列雙魚美<lb/>
衆客咸瞻五馬臨曲唱駱駝誇白雪杯傳鸚鵡擁青衿<lb/>
寵頒束帛尤増感恩與滄溟一樣深<lb/>
　　　夜坐即事<lb/>
霜氣侵窓冷客氊青鐙白髪老堪憐光陰明日又明日<lb/>
世事一年難一年眼底江山元似舊胸中風月本無邊<lb/>
道人不作陽臺夢紙帳梅花伴獨眠<lb/>
　　　和茅亦山先生雜詠<lb/>
<pb n="KR4d0430_WYG_001-49b"/>
風栁吹花糝白毡鶯愁蝶恨有誰憐不知春事又三月<lb/>
堪笑人生無百年清氣長留詩巻裏閒愁不到酒樽邊<lb/>
山窓晝永渾無事一榻分雲枕易眠<lb/>
身世飄浮水上蓬閒中清事有誰同吟窓夢草添詩料<lb/>
畫筆生花奪化工酒後烏烏時擊缶愁來咄咄自書空<lb/>
園林寂寞春何處春在桑麻雨露中<lb/>
破硯塵封嬾賦詩晩年才思覺衰遲躭書自笑已成癖<lb/>
煮字元來不療飢風月滿懐詩可寫雪霜侵髩鏡先知<lb/>
<pb n="KR4d0430_WYG_001-50a"/>
太公八十方榮遇把釣溪邊更待時<lb/>
　　　端午月山主人酒邊即事<lb/>
窓外葵榴照眼明香蒲沁酒注銀瓶自無量飲堪同醉<lb/>
非慕清名傚獨醒一日沈湘悲楚客千年弔古讀騷經<lb/>
他鄉記節聊隨俗艾虎硃符挂户庭<lb/>
時序催人易白頭端陽懐古客添愁硃符不寫湘纍恨<lb/>
角黍難包楚國羞記節何妨斟蟻酒奪標無復見龍舟<lb/>
髙歌思逺樓前路掩雨珠簾今在不<lb/>
<pb n="KR4d0430_WYG_001-50b"/>
　　　寄謝蔡松江路教<lb/>
一别丰標又一旬尺書多荷寄殷勤交游滿眼誰知已<lb/>
契濶關心獨憶君蕙帳夢寒同夜月松江人逺隔秋雲<lb/>
明朝便買扁舟去來訪貞陽舊廣文<lb/>
　　　和杜栁溪韻<lb/>
白髪垂垂一老夫年來漸覺世情疎石牀夢冷和雲卧<lb/>
茒屋燈殘共月居客至何妨賖魯酒家貧不肯典唐書<lb/>
羨君種栁清溪上借我苔磯學釣魚<lb/>
<pb n="KR4d0430_WYG_001-51a"/>
　　　和茅亦山秋日感懐<lb/>
老來吟拙自知羞好景無詩未易酬湖海愁看今夜月<lb/>
功名虚度十年秋清光偏照盧仝屋孤影自登王粲樓<lb/>
我欲乘風蟾窟去安能與世共沈浮<lb/>
　　　茅亦山相過<lb/>
故人過我竹邊居譚笑從容樂有餘洗盞共嘗春甕酒<lb/>
挑鐙對讀夜窓書歸來尚憶淵明菊髙卧誰知諸葛廬<lb/>
醉後達觀今古事寥寥千載只須㬰<lb/>
<pb n="KR4d0430_WYG_001-51b"/>
　　　上㢘訪分司官<lb/>
行部廵荒察吏奸皇皇使節古刑官聲搖天上星辰動<lb/>
清過雲間風露寒肅政嚴持三尺法䘏民特放十分寛<lb/>
香名已覆金甌底便作他年宰相看<lb/>
　　　和鄭樞山竹夫人韵<lb/>
玉環傾國起胡兵有色終汚後世名九夏專房何在貌<lb/>
一身空洞若為情寵名本自無心得婦節從來徹骨清<lb/>
愁見婕妤秋後扇共懐幽恨幾時平<lb/>
<pb n="KR4d0430_WYG_001-52a"/>
　　　斑竹夫人<lb/>
汗清書墨沁微涼李衛曽携近竹牀眼孔盈盈看熱客<lb/>
泪痕㸃㸃泣秋房湘紋冷淡宜湘簟玉體玲瓏稱玉郎<lb/>
秦虢疏封無夢到傍人空以睡為鄉<lb/>
　　　遊虎丘山寺<lb/>
浮生偷得片時閒古寺尋僧借景看樓閣倚雲山氣濕<lb/>
轆轤捲水澗聲寒地埋吳劍痕猶在碑刻唐詩字未澷<lb/>
寄榻禪房不知曉起來松日已三竿<lb/>
<pb n="KR4d0430_WYG_001-52b"/>
　　　賈秋壑圃<lb/>
不學蒼龍卧浙東驚風吟珮墮青璁既無長䇿安江左<lb/>
空有名園似洛中危棧連雲晴亦雨飛樓近海夜生風<lb/>
人間富貴皆塵土回首吳山落照紅<lb/>
　　　聞鶴<lb/>
寒蟾初上海雲收何處仙禽過庾樓清夜照人千里月<lb/>
碧霄警露一天秋玉笙縹緲緱山去羽袂蹁蹮赤壁游<lb/>
回首女牆舊時事千年華表動新愁<lb/>
<pb n="KR4d0430_WYG_001-53a"/>
　　　和毛宣慰蓬萊閣韵<lb/>
傑閣翬飛翠靄間蓬萊元不在人寰綠圍城郭千村水<lb/>
青遍簾櫳四面山華表鶴歸遼海逺髙臺鳳去夕陽閒<lb/>
我來倚徧闌干月雲鎖重門夜不關<lb/>
　　　送張按察移節江陵<lb/>
滿載琴書事宦游皇皇使節重咨諏蒲帆風飽三千里<lb/>
綉斧霜寒十六州荆渚行觀新德政越人共憶舊風流<lb/>
市橋衰栁難攀折只拗梅花送去舟<lb/>
<pb n="KR4d0430_WYG_001-53b"/>
　　　次鄭朴國正見寄<lb/>
雲深紅日出林遲晞髪簷前力未衰老愛歸田追靖節<lb/>
狂思入海訪安期春風巷陌楊花後故國江山杜宇時<lb/>
一種閒愁無著處倚窓重讀寄來詩<lb/>
　　　漁舍觀梅寄修竹韵<lb/>
寒雲漠漠䕶牆陰瀟洒梅枝出竹林影落荒磯和雪釣<lb/>
香浮老甕帶春斟幾慿水驛傳芳信秖許沙鷗識素心<lb/>
回首孤山千樹逺扁舟乘興夢中尋<lb/>
<pb n="KR4d0430_WYG_001-54a"/>
　　　贈大禪寺昉上人<lb/>
佛屋參差傍水涯天然富貴屬僧家油幢碧立當軒竹<lb/>
步障紅圍繞檻花隠隠磬聲春晝永停停塔影夕陽斜<lb/>
白頭道者留連客自汲山泉煮石茶<lb/>
　　　贈通𤣥觀唐道士竹鄉<lb/>
通𤣥道士苦修行坐見桑田幾變更雲屋苔封燒藥竈<lb/>
風林花落煮茶鐺休糧賸有青松啖郤老應無白髪生<lb/>
月滿竹鄉騎鶴去欲邀子晉學吹笙<lb/>
<pb n="KR4d0430_WYG_001-54b"/>
　　　夜宴<lb/>
醉月飛觴興未闌蓬壺影裡漏聲殘碧浮金鼎香脂暖<lb/>
紅閃銀臺燭泪乾豔曲喜聽催拍近狂歌自覺入腔難<lb/>
賞心樂事輸年少一㸃閒愁了不干<lb/>
　　　隠居<lb/>
編茒卜隠讀書林門掩蒼苔一徑深當户曉山長識面<lb/>
臨窓夜月獨知心花圍錦綉翻紅影竹列琅玕舞翠陰<lb/>
别是一般清富貴何須滿塢積黄金<lb/>
<pb n="KR4d0430_WYG_001-55a"/>
　　　見梅<lb/>
孤根偷轉一分陽枝北枝南次第芳照水曉籹氷鏡冷<lb/>
横空雪樹凍雲香未成林實調金鼎先占春魁伴玉堂<lb/>
因憶西湖林處士年年覔句為伊忙<lb/>
　　　輓任宅雲<lb/>
方擬榮除上玉堂玉樓有召返仙鄉才過賈誼同年少<lb/>
齒長顏回一嵗亡師友交情從此絶死生異路寔堪傷<lb/>
雲邊宅在人何在腸斷西風淚幾行<lb/>
<pb n="KR4d0430_WYG_001-55b"/>
　　　寄王愛梅<hi>塔下閣館</hi>
諸生歸去暮庭空塔下遊觀倚瘦笻千尺寶輪擎海月<lb/>
七層金鐸話天風升堂儘可同僧飯持鉢何須聽寺鐘<lb/>
好把新詩題舊壁他年應有碧紗籠<lb/>
　　　送人歸洛<lb/>
白眉公子氣昻昻年少多才姓氏香腹飽儒書宗孔孟<lb/>
心傳醫學祖岐黄秋亭聽鶴游吳㑹春館看花憶洛陽<lb/>
我老自憐身是客江湖又送客還鄉<lb/>
<pb n="KR4d0430_WYG_001-56a"/>
　　　上李承㫖學士三首<lb/>
儒林學海老宗師每恨聞名識面遲一部山川司馬記<lb/>
百篇風月謫仙詩玉堂揮翰思當日金鼎調元定此時<lb/>
抱負大才應大用行看事業邁周伊<lb/>
表表聲名動縉紳金鑾奏事舊詞臣胸中千古淵源學<lb/>
天下十分端正人猶記演綸依日月行看聽履上星辰<lb/>
枝南枝北雲山異何日摳衣拜後塵<lb/>
中朝人物總稱賢恬退閒居又幾年獨抱丹心長戀闕<lb/>
<pb n="KR4d0430_WYG_001-56b"/>
因思綠野且歸田未應雋軌淹東魯行看文星照北燕<lb/>
見說君王思國老鶴書即下九重天<lb/>
　　　寄月山少監<lb/>
南北相望各一天江湖乆别思凄然迢遙道路三千里<lb/>
倐忽光陰五六年清節立朝君可羨白頭為客我堪憐<lb/>
折梅難寄江南信惟有新詩數十篇<lb/>
　　　哭劉月邨<lb/>
交游惟子獨相知此老天乎不慗遺行輩彫零亡益友<lb/>
<pb n="KR4d0430_WYG_001-57a"/>
文風寥落失儒師在生曽與傳遺像臨死猶能寄别詩<lb/>
月落邨空人不見傷心千古隔幽期<lb/>
三山秀氣孕英竒表表才名冠一時唐殿䇿髙蕡不第<lb/>
荆州人去粲何依傳家有子猶堪羨埋骨無山亦可悲<lb/>
留得帚金詩稿在燈窓讀罷淚沾衣<lb/>
　　　和仇山村九日吟巻<lb/>
暮秋景物覺荒凉觸景凭髙遡杳茫歸隠清如陶靖節<lb/>
苦吟瘦似沈東陽烟横晚浦蒹葭碧霜落寒林橘柚黄<lb/>
<pb n="KR4d0430_WYG_001-57b"/>
追想漢宫當日事賜茰宴罷謝君王<lb/>
　　　寄錢竹深<lb/>
夢斷膏粱記幾年捨身事佛絶塵緣把茅盖屋孤峰頂<lb/>
片衲䝉頭萬竹邊支遁才髙交杜老參寥詩好動蘇仙<lb/>
何當盡棄人間事特地來叅一擊禪<lb/>
　　　見天地心<hi>松江府學題</hi>
乾坤主宰妙難窺識破端倪便可知陽動於陰分太極<lb/>
剥窮必復露真機化工自有經綸處生意元無間斷時<lb/>
<pb n="KR4d0430_WYG_001-58a"/>
萬象皆春從此始細叅羲畫究精微<lb/>
　　　白雁<lb/>
征鴻素縞過南樓衣褐同群孰與儔雲外排行分玉李<lb/>
天邊印字帶銀鈎髙飛逺塞疑雲鶴低落平沙類雪鷗<lb/>
夜月蘆花無認處惟聞嘹唳數聲秋<lb/>
　　　即席和衛山齋韵并呈顧淵白路教<lb/>
燭夜飛觴客在山同看明月上雲端粘天水濶蟾光濕<lb/>
捲海風髙蜃氣寒㑹友幸逢三益在娛情休恨四并難<lb/>
<pb n="KR4d0430_WYG_001-58b"/>
座中喜有能詩者便作唐詩顧况看<lb/>
　　　梅魂<hi>武林試中</hi>
夢覺羅浮迹已陳至今想像事如新相思一夜窓前月<lb/>
似見三生石上春的的孤芳氷氣魄疎疎冷蕋雪精神<lb/>
料應楚些難招至欲倩花光為寫真<lb/>
　　　甲子嵗旦<lb/>
天開正旦宿雲收宇宙陽回和氣浮嵗換上元新甲子<lb/>
時同太古舊春秋朱顏不逐年華改清思惟從造化游<lb/>
<pb n="KR4d0430_WYG_001-59a"/>
柏酒滿斟吟興動題詩記節自賡酬<lb/>
　　絶句<lb/>
　　　書懐<lb/>
萬巻詩書千古事一牕燈火十年心功名夢斷身無用<lb/>
閒補離騷學楚吟<lb/>
　　　偶成<lb/>
淵明覺是新愁少伯玉知非舊恨多畢竟是非皆一夢<lb/>
百年夢醒事如何<lb/>
<pb n="KR4d0430_WYG_001-59b"/>
　　　暮春<lb/>
芳事闌珊三月時春愁唯有落花知栁綿飄白東風老<lb/>
一樹斜陽呌子規<lb/>
　　　書燈<lb/>
書幌低垂風不來蘭膏花煖夜深開剔殘猶有餘光在<lb/>
一㸃丹心未肯灰<lb/>
　　　海棠<lb/>
臉暈輕紅酒力微真妃半醉夜深時杜鵑呌落花梢月<lb/>
<pb n="KR4d0430_WYG_001-60a"/>
獨倚東風睡不知<lb/>
　　　春陰芍藥<lb/>
㸃滴簷聲濕徑雲翻階紅藥帶啼痕可憐花片都零落<lb/>
雨露雖多不是恩<lb/>
　　　芭蕉<lb/>
翠葉離披傍竹林幾年雨露受恩深綠章封事今無用<lb/>
空對西風抱赤心<lb/>
　　　聞角<lb/>
<pb n="KR4d0430_WYG_001-60b"/>
誰送寒聲入夢中遙知人在戍樓東明朝梅嶺花飛雪<lb/>
未必都因昨夜風<lb/>
　　　酒家<lb/>
風颭青帘出杏林行人未醉甕頭春安知滌器茒簷者<lb/>
不是相如行輩人<lb/>
　　　贈醫者花道人<lb/>
藜杖横肩過竹扉半挑藥籠半挑詩笑予盤礴山雲裏<lb/>
泉石膏肓作麽醫<lb/>
<pb n="KR4d0430_WYG_001-61a"/>
　　　漫述<lb/>
百拙嬾營生計事一貧方識丈夫心簞瓢陋巷皆真樂<lb/>
何用多藏郿塢金<lb/>
青春易過不多日白晝得閒能幾人有限光陰空役役<lb/>
堆錢難買百年身<lb/>
對客莫談當世事閉門且讀舊時書蓬萊獻賦心猶在<lb/>
只恐無人薦子虚<lb/>
楚江何忍沈清客周粟安能活餓夫慨想前修千古事<lb/>
<pb n="KR4d0430_WYG_001-61b"/>
孤忠髙義後來無<lb/>
逢人休要說公卿老去無心慕寵榮李不封侯劉不第<lb/>
千年青史亦傳名<lb/>
世事艱難如意少功名榮耀誤人多浮雲富貴非吾願<lb/>
且買扁舟理釣簑<lb/>
脫巾漉酒心先醉著屐登山脚便輕浩飲清遊憶陶謝<lb/>
古人千載尚留名<lb/>
眼前萬事等一夢世上幾人能百年千古英雄今已矣<lb/>
<pb n="KR4d0430_WYG_001-62a"/>
北邙荒塚草芊芊<lb/>
文盟無主江湖冷詩社欠人風月閒老去盍為歸隠計<lb/>
却於何處買青山<lb/>
烘栁日髙花院暖炷沈烟冷竹窓虚開編怕見傷懐事<lb/>
不讀離騷讀四書<lb/>
　　　一春<lb/>
新綠園林雨過時黄鸝無語恨春歸楊花怕逐東風去<lb/>
搭住闌干不肯飛<lb/>
<pb n="KR4d0430_WYG_001-62b"/>
花心醉日蝶先覺栁眼窺春鶯未知景物繁華易凋謝<lb/>
一春消得幾番詩<lb/>
　　　江上<lb/>
江上支笻眼界寛夕陽影裏水雲寒慿誰說與閒鷗鷺<lb/>
借我漁磯把釣竿<lb/>
　　　送筆與各菴和尚<lb/>
恨殺毛錐乆不靈特分二輩到禪扃難書八萬四千字<lb/>
只寫多心一巻經<lb/>
<pb n="KR4d0430_WYG_001-63a"/>
　　　梅菊<lb/>
菊清獨占風霜國梅白偏宜雪月天晉宋後來愛花者<lb/>
豈無靖節與逋仙<lb/>
　　　江景<lb/>
寒生雁背天將雪冷入魚腮水欲氷釣艇歸來江路暝<lb/>
舟人分火㸃漁燈<lb/>
　　　聽雨<lb/>
老來已覺此身閒近日唐詩亦嬾看半榻白雲眠聽雨<lb/>
<pb n="KR4d0430_WYG_001-63b"/>
一窓簾影隔春寒<lb/>
　　　暮春<lb/>
東風庭院夕陽天恨綠愁紅又一年春自要歸花自落<lb/>
莫將芳事怨啼鵑<lb/>
栁老黄鸝遷别樹花殘粉蝶繞空林道人不管春光去<lb/>
看了紅芳看綠陰<lb/>
一鳥不啼春寂寂百花都落雨濛濛十分花鳥東風恨<lb/>
半在詩中半酒中<lb/>
<pb n="KR4d0430_WYG_001-64a"/>
　　　題漂母飯信圖<lb/>
國士無雙未肯臣漢皇眼力欠精神築壇直待追亡後<lb/>
不及溪邊一婦人<lb/>
一飯豈能忘漂母英雄未遇有誰知可憐屏底丹青筆<lb/>
不畫登壇拜將時<lb/>
　　　詩窮<lb/>
風愁月恨屬詩翁終日推敲句未工何苦辛勤學郊島<lb/>
嘔心博得一生窮<lb/>
<pb n="KR4d0430_WYG_001-64b"/>
　　　雷潭為定講師賦<lb/>
縳草為菴枕碧漪蒲團長是坐禪時一聲霹靂驚龍起<lb/>
布衲䝉頭總不知<lb/>
　　　雪居為安上人賦<lb/>
雲壓西湖水欲氷雪封樓閣玉稜層夜來門外深三尺<lb/>
應有齊腰獨立僧<lb/>
　　　傷春<lb/>
園林芳事已闌珊梅未生仁筍未竿堤上栁綿風脫盡<lb/>
<pb n="KR4d0430_WYG_001-65a"/>
緣陰應在雨中寒<lb/>
　　　雨過<lb/>
雨過山頭雲氣濕潮生渡口岸痕深一聲短笛斜陽外<lb/>
知有漁舟泊栁陰<lb/>
　　　即事<lb/>
花露研硃朝㸃易藥爐分火晝焚香道人不管世間事<lb/>
自覺閒中日月長<lb/>
　　　木芙蓉<lb/>
<pb n="KR4d0430_WYG_001-65b"/>
芙蓉一帶遶池塘萬綠叢中簇豔粧錯認園林春富貴<lb/>
不知葉底有風霜<lb/>
　　　論詩<lb/>
三百餘篇豈苦思箇中妙處少人知籟鳴機動何容力<lb/>
纔涉推敲不是詩<lb/>
　　　書館即事<lb/>
煙拖野色入書窓一畈平田隔草塘暮雨初收新水滿<lb/>
藕花香雜稻花香<lb/>
<pb n="KR4d0430_WYG_001-66a"/>
　　　對菊<lb/>
菊似靈均帶楚愁餐英人去思悠悠西風籬落甘清苦<lb/>
不愛春光只愛秋<lb/>
　　　夜景<lb/>
一池清浸藕花月午夜凉生菰葉風風月無邊詩興動<lb/>
品題收拾錦囊中<lb/>
　　　秋池<lb/>
西風吹露冷銀塘菰葉蕭疎栁葉黄秋水不知時色老<lb/>
<pb n="KR4d0430_WYG_001-66b"/>
藕花猶學少年粧<lb/>
　　　簡孫治中歸維揚<lb/>
聞君騎鶴賦歸歟謾寫詩篇問起居后土祠前花在否<lb/>
平山堂下栁何如<lb/>
　　　題墨竹畫扇<lb/>
淇澳分清入素紈一梢瀟灑勝千竿此君不受人間暑<lb/>
葉葉生風夏亦寒<lb/>
　　　新昌大石佛<lb/>
<pb n="KR4d0430_WYG_001-67a"/>
倚天巖石費雕鐫佛相分明在眼前莫與嘉州争大小<lb/>
法身充滿本無邊<lb/>
　　　黄菊<lb/>
壓樷秋色萬黄英多少金風染得成籬下年來無靖節<lb/>
寒香不似晉時清<lb/>
　　　螢火<lb/>
化形腐草暗生光數㸃隨風過野塘窓下乆無人夜讀<lb/>
此身不入照書囊<lb/>
<pb n="KR4d0430_WYG_001-67b"/>
　　　睡起<lb/>
滿階竹影掃斜陽一枕秋風桂子香夢裏不知身是客<lb/>
覺來依舊在他鄉<lb/>
　　　寄秋山和尚<lb/>
幾夜孤吟憶貫休疎鐘敲月動詩愁何人來入匡廬社<lb/>
分我山中一半秋<lb/>
　　　懐友<lb/>
聽雨思君淚欲流簷聲滴老髩邊秋何時過我晴窓下<lb/>
<pb n="KR4d0430_WYG_001-68a"/>
共話思君聽雨愁<lb/>
　　　昭瑞宫月夜<lb/>
飛仙挾我上瑤壇古桂香中夜倚闌銕笛一聲吹月落<lb/>
滿身風露不知寒<lb/>
　　　東山謝大傅祠薔薇亭<lb/>
圍棋别墅卻秦軍千載功名一窖塵今日江山非晉有<lb/>
荒祠花木為誰春<lb/>
　　　夢情為嬾菴上人賦<lb/>
<pb n="KR4d0430_WYG_001-68b"/>
柏子煙銷嬾坐禪白雲半榻伴髙眠分明記得莊周蝶<lb/>
飛向梅花雪澗邊<lb/>
　　　田家<lb/>
流水小橋江路景疎籬矮屋野人家田園空濶無桃李<lb/>
一叚春光屬菜花<lb/>
　　　春寒<lb/>
客思重重山色外詩愁㸃㸃雨聲中著人料峭東風急<lb/>
牆角桃花未肯紅<lb/>
<pb n="KR4d0430_WYG_001-69a"/>
春寒料峭透窓紗睡起晴蜂恰報衙怪得曉來風力勁<lb/>
滿階香雪落梨花<lb/>
　　　池荷<lb/>
紅藕花多倚碧欄秋風纔起易彫殘池塘一叚榮枯事<lb/>
都被沙鷗冷眼看<lb/>
　　　聽琴<lb/>
一曲猗蘭按玉徽髙山流水少人知紛紛耳聽非心聽<lb/>
安得人間有子期<lb/>
<pb n="KR4d0430_WYG_001-69b"/>
　　　蓬山堂訪王鶴隠髙士不值<lb/>
蓬萊深處訪仙家雲䕶巗扉石逕斜笙鶴未歸春寂寂<lb/>
青鸞啄碎碧桃花<lb/>
　　　過曹娥廟<lb/>
細雨兩山眉黛斂怒濤千古哭聲寒須知此廟關風教<lb/>
莫作尋常神女看<lb/>
　　　禹廟行春<lb/>
大禹祠前栁色新駢闐車馬鬪行春登臨都道江山好<lb/>
<pb n="KR4d0430_WYG_001-70a"/>
話到平成能幾人<lb/>
　　　子胥廟<lb/>
伍相祠前雲氣昏奔吳心事與誰論怒濤夜半飜江月<lb/>
疑是忠臣一片魂<lb/>
　　　西湖行春<lb/>
畫船無復沸笙歌湖水年年自碧波回首蘇公堤上栁<lb/>
綠陰不是舊時多<lb/>
　　　明妃<lb/>
<pb n="KR4d0430_WYG_001-70b"/>
和戎何惜遣娥眉悔悟徒然殺畫師漢主深恩如可報<lb/>
妾身死虜亦無辭<lb/>
一函香骨埋沙漠魂魄多應繞漢庭惟有春風知此恨<lb/>
年年吹拂草痕青<lb/>
　　　煬帝行宫<lb/>
彩鳳樓前汴水流君王不復錦帆遊長堤舊日青青栁<lb/>
曽帶春風拂御舟<lb/>
　　　明皇按樂圖<lb/>
<pb n="KR4d0430_WYG_001-71a"/>
一曲霓裳舞太真誰知鼙鼓動胡塵當時若按周姬樂<lb/>
治世音中無亂人<lb/>
　　　采蓮女<lb/>
越女蘭舟泛綠漪采蓮花露濕紅衣萬荷影裏歌聲過<lb/>
驚起鴛鴦貼水飛<lb/>
　　　通𤣥觀<lb/>
雲氣深深䕶石壇紅塵飛不到䦨干清陰滿地無人跡<lb/>
一徑松風鶴夢寒<lb/>
<pb n="KR4d0430_WYG_001-71b"/>
　　　林髙士隠居<lb/>
家住西湖深更深古松陰裏禮茅君白猿攀樹藤花落<lb/>
㸃破巖前一地雲<lb/>
　　　吟邊<lb/>
落盡荼蘼燕未歸小園寂寂掩柴扉吟邊正苦無詩料<lb/>
風逓楊花撲客衣<lb/>
　　　道士夜醮<lb/>
步虚聲裏碧雲飛珮玉珊珊謁紫微月浸㓻風鸞鶴過<lb/>
<pb n="KR4d0430_WYG_001-72a"/>
仙都道士拜章歸<lb/>
　　　題梅花詩巻後<lb/>
月香水影句清竒除却逋仙更有誰吟骨春風吹不落<lb/>
此翁已後絶無詩<lb/>
　　　贈王琴所<lb/>
一曲絲桐餘古意百篇風月寄閒情君詩即是琴中摻<lb/>
底用離鸞别鶴聲<lb/>
　　　謝聰講師惠桂花<lb/>
<pb n="KR4d0430_WYG_001-72b"/>
廣寒世界仙家種金粟如來佛國花多謝髙人分惠我<lb/>
一枝和月到山家<lb/>
　　　客懐<lb/>
年年春暮客天涯愁見東風颺栁花自嘆身如梁上燕<lb/>
營巢長傍别人家<lb/>
　　　春夜<lb/>
銀燭燒殘聽漏聲春寒詩思覺凄清一庭夜色無人管<lb/>
分付梨花伴月明<lb/>
<pb n="KR4d0430_WYG_001-73a"/>
　　　枕邊瓶桂<lb/>
巖桂花開風露天一枝折向枕屏邊清香重透詩人骨<lb/>
半榻眠秋夢亦仙<lb/>
　　　問菊<lb/>
山園獨立對秋光一袖西風兩屐霜笑倚東籬問寒菊<lb/>
自淵明後幾番香<lb/>
　　　半軒疎雨<lb/>
簷前數㸃弄晴光浥露庭花枕簟香池草夢回詩思杳<lb/>
<pb n="KR4d0430_WYG_001-73b"/>
吟窓分得一邊凉<lb/>
　　　蝶<lb/>
隨風粉翅太輕狂夜宿花房春夢香栩栩不知身是夢<lb/>
又將魂夢化䝉莊<lb/>
　　　見雁有懐<lb/>
滿眼西風憶故廬親朋音問乆相疎年年江上無情雁<lb/>
只帶秋來不帶書<lb/>
　　　聰講師涅槃臺<lb/>
<pb n="KR4d0430_WYG_001-74a"/>
莫將生死視如來要看蓮花火裏開勘到灰飛煙滅處<lb/>
涅槃不是涅槃臺<lb/>
　　　贈談命姚月壺<lb/>
胷中消息千年厯舌底窮通一世人試把五行推測看<lb/>
廣文官冷幾時春<lb/>
　　　中秋對月<lb/>
十分蟾影照人間一片山河古影寒惆悵年年今夜月<lb/>
人生能得幾回看<lb/>
<pb n="KR4d0430_WYG_001-74b"/>
　　　秋意<lb/>
梧葉翻風敲老樹蛩聲帶月泣寒莎只消些少閒風月<lb/>
便覺客窓秋意多<lb/>
　　　對菊<lb/>
春花能得幾時紅萬樹繁華轉眼空黄菊雖黄偏耐乆<lb/>
西風雅淡似東風<lb/>
　　　玉繡毬花<lb/>
花神巧學傳宫樣不屬針工屬化工疑是瓊瑤初琢就<lb/>
<pb n="KR4d0430_WYG_001-75a"/>
一團香雪滚春風<lb/>
　　　即事<lb/>
春晴無處不繁華多少逰人逐鈿車盡道東風花栁好<lb/>
誰知生意在桑麻<lb/>
　　　九日感懐<lb/>
新橙初試蟹螯肥一曲清歌酒一巵料得故園秋正好<lb/>
黄花應怪客歸遲<lb/>
　　　黄蜀葵畫巻<lb/>
<pb n="KR4d0430_WYG_001-75b"/>
蜀質何人為寫生金杯翠袖捧朝陽花前露重宫題濕<lb/>
猶帶南薰殿裏香<lb/>
　　　春夢<lb/>
銅匜艾納翠氤氲六六平山酒半醺夢入中州看秦畫<lb/>
春風吹亂玉梨雲<lb/>
　　　題明皇按樂圖<lb/>
五鳳樓前沸管絃春宵花暖月娟娟纎腰舞到霓裳曲<lb/>
驚起猪龍地上眠<lb/>
<pb n="KR4d0430_WYG_001-76a"/>
　　　明皇楊妃圖<lb/>
君王擁袖倚嬌容指法相同曲亦同料想馬嵬千古恨<lb/>
當年已寓笛聲中<lb/>
　　　暮景<lb/>
浮雲開合晚風輕白鳥飛邊落照明一曲彩虹横畍斷<lb/>
南山雷雨北山晴<lb/>
　　　和靖墓<lb/>
木落孤山墓草荒梅花千古帶詩香吟魂仙去誰招得<lb/>
<pb n="KR4d0430_WYG_001-76b"/>
獨鶴一聲幽恨長<lb/>
　　　宫詞<lb/>
聞說君王御宴回宫人留鑰内門開琵琶撥盡黄昏月<lb/>
不見花間鳳輦來<lb/>
　　　臨平泊舟<lb/>
客舟繫䌫栁陰傍湖影侵篷夜氣凉萬頃波光搖月碎<lb/>
一天風露藕花香<lb/>
　　　錢府舊園<lb/>
<pb n="KR4d0430_WYG_001-77a"/>
十二峰前富貴家亂離不復舊繁華亭臺寂寂無人到<lb/>
流水東風自落花<lb/>
　　　春雨詞<lb/>
簷聲滴碎玉闌干開盡梨花亦嬾看燕子不歸人寂寞<lb/>
深深宫殿鎖春寒<lb/>
　　　山中<lb/>
萬壑松聲撼翠微夜寒風露濕人衣山翁踏月廵幽徑<lb/>
竹裏籠開鶴未歸<lb/>
<pb n="KR4d0430_WYG_001-77b"/>
　　　客路<lb/>
春風客路草萋萋小駐征鞍日又西回首山前雲樹暗<lb/>
竹雞聲裏鷓鴣啼<lb/>
　　　金陵懐古<lb/>
六宫禾黍千年恨一片江山萬古情明月不關興廢事<lb/>
夜深還照石頭城<lb/>
　　　仙姑對奕圖<lb/>
碧玉花冠素錦裳對拈棋子費思量經年不下神仙著<lb/>
<pb n="KR4d0430_WYG_001-78a"/>
想是蓬萊日月長<lb/>
　　　山村<lb/>
小小荆扉傍水開竹橋分路入蒼苔呼童掃去堦前葉<lb/>
怕有詩人踏月來<lb/>
　　　虎丘阻雨<lb/>
石闌浸碧澗池空池外秋聲萬壑風人倚僧窓看風雨<lb/>
亭亭塔影有無中<lb/>
　　　山中秋夜<lb/>
<pb n="KR4d0430_WYG_001-78b"/>
石牀彈月鶴聽琴玉宇凝秋絶㸃塵萬里無雲銀漢淡<lb/>
一天風露濕星辰<lb/>
　　　寄别方蘭室<lb/>
醉下山樓客袂分杖藜猶帶碧闌雲歸來紙帳眠清夜<lb/>
半夢梅花半夢君<lb/>
　　　水仙花<lb/>
氷魂月魄水精神翠袂凌波濕楚雲雪後清閒誰是侣<lb/>
汨羅江上伴湘君<lb/>
<pb n="KR4d0430_WYG_001-79a"/>
　　　春閨<lb/>
屏山夢斷整雲鬟金鴨吹香火未殘背倚闌干聽燕語<lb/>
一簾風雨捲春寒<lb/>
　　　槿菊<lb/>
槿菊叢叢遶水涯深紅淺紫映山家平生不識春風面<lb/>
籬落秋深各自花<lb/>
　　　孔明髙卧圖<lb/>
未用胸中八陣兵草廬髙卧掩柴扃當時不見劉𤣥德<lb/>
<pb n="KR4d0430_WYG_001-79b"/>
誰識先生是將星<lb/>
　　　蓮花亭避暑<lb/>
日火燒空海欲乾蓮宫深處晝生寒佛家一片清凉景<lb/>
借與詩人盡日看<lb/>
　　　贈易數周仁山<lb/>
河洛圖書非紙上乾坤爻象只胷中煩君細筭乘除數<lb/>
吾道何時可變通<lb/>
　　　龍江無杜鵑<lb/>
<pb n="KR4d0430_WYG_001-80a"/>
客裏春殘又一年落花滿地草連天緣何不動歸歟興<lb/>
秖為龍江無杜鵑<lb/>
　　　道院即事<lb/>
月到松庭鶴未眠𤣥都羽士誦靈篇玉爐煙斷瑤壇冷<lb/>
金磬一聲霜滿天<lb/>
　　　暮春<lb/>
園林芳事已闌珊開盡荼䕷亦嬾看深院日長眠聽雨<lb/>
重重簾影隔春寒<lb/>
<pb n="KR4d0430_WYG_001-80b"/>
　　　傷春<lb/>
東皇别我太悤悤急景相催髩已翁杜宇一聲花結局<lb/>
人生消得幾春風<lb/>
　　　即景<lb/>
籬落西風野老家閒看景物感年華栁衰荷敗芙蓉死<lb/>
交割秋光與菊花<lb/>
　　　贈上人<lb/>
嬾聽人是與人非有耳如聾未是癡不采當時臨濟喝<lb/>
<pb n="KR4d0430_WYG_001-81a"/>
威王前事已先知<lb/>
　　　墨蘭<lb/>
一幅幽花倚客窓離騷讀罷意凄凉筆頭喚醒靈均夢<lb/>
猶憶當時楚畹香<lb/>
　　　寄任子忠<lb/>
老去懐人髩已秋江山猶帶别時愁碧雲不隔相思夢<lb/>
幾度吟魂到客舟<lb/>
　　　和李藍溪梅花韵<lb/>
<pb n="KR4d0430_WYG_001-81b"/>
孤山别後有誰憐踏雪看花又一年幾度相思空夜月<lb/>
角聲吹恨不成眠<lb/>
覔句逋仙琢肺肝聲名千古冠吟壇一詩香盡西湖水<lb/>
白雪陽春和者難<lb/>
一枝寒玉倚横塘和雪攀來袖亦香挿向胆瓶籠紙帳<lb/>
長教夢遶月昏黄<lb/>
南枝開徧北枝開秖恐飛香落砌苔踏雪詩人應癖好<lb/>
杖藜日日為詩來<lb/>
<pb n="KR4d0430_WYG_001-82a"/>
　　　折栁<lb/>
陽關一曲灞橋春垂綠陰中别恨新漫折青絲千萬縷<lb/>
多應絆不住行人<lb/>
　　　畫笋<lb/>
錦籜班班帶露痕毫端寫出此君孫清髙不肯埋塵土<lb/>
根本雖無有節存<lb/>
　　　秋吟<lb/>
蘆花零落㸃汀洲白鷺飛邊泊小舟水落漁磯風露曉<lb/>
<pb n="KR4d0430_WYG_001-82b"/>
殘荷數㸃冷擎秋<lb/>
曉逕支笻步屧遲西風吹露濕秋衣舉頭凝望青山外<lb/>
萬里江天一雁飛<lb/>
秋髙風急雁來初乆客松江豈為鱸好夢不成人睡覺<lb/>
半窓殘月夜燈孤<lb/>
淪落天涯已白頭西風吹帽冷颼颼悲秋未了悲身世<lb/>
一樣情懐兩樣愁<lb/>
畧彴當門石逕斜槿籬深䕶野人家炊烟起處江村晚<lb/>
<pb n="KR4d0430_WYG_001-83a"/>
一片斜陽萬㸃鴉<lb/>
滿眼秋光動客情小園閒步杖藜輕黄花憔悴應思晉<lb/>
纔遇淵明香便清<lb/>
　　　王荆公廟<lb/>
遺像巋然占古祠區區土偶亦冠緌無言似想青苗䇿<lb/>
面目猶如執抝時<lb/>
　　　項羽臺<lb/>
失計鴻門恨未消一生覇業亦徒勞當時謾築臺千尺<lb/>
<pb n="KR4d0430_WYG_001-83b"/>
爭似歌風地步髙<lb/>
　　　栁<lb/>
腰舞東風未肯休西風吹葉翠眉愁誰知此是多情樹<lb/>
最愛春光最怕秋<lb/>
　　　梁燕<lb/>
梁間兩處燕成窠來往銜泥帶落花比翼並頭休巧語<lb/>
相依總在别人家<lb/>
　　　梅花<lb/>
<pb n="KR4d0430_WYG_001-84a"/>
竹邊籬外樹封苔兩蕊三花帶雪開蜂蝶只貪桃杏豔<lb/>
嫌花冷淡不飛來<lb/>
　　　酒家<lb/>
風颭青帘掛杏邨田家新釀甕頭春今年米貴無錢糴<lb/>
買醉銜杯能幾人<lb/>
　　　江村<lb/>
極目江天一望賒寒烟漠漠日西斜十分秋色無人管<lb/>
半屬蘆花半蓼花<lb/>
<pb n="KR4d0430_WYG_001-84b"/>
　　　西山韓太師墳<lb/>
古墓年深草樹荒石人石馬卧斜陽爭如湖上逋仙塚<lb/>
詩骨埋雲萬古香<lb/>
　　　牀屏墨竹<lb/>
淇澳新梢筆下分枕屏墨暈㸃寒雲詩人紙帳眠清夜<lb/>
不夢梅花夢此君<lb/>
　　　和靖墓<lb/>
西湖卜隠為詩忙吟到梅花字字香鶴不歸來山寂寂<lb/>
<pb n="KR4d0430_WYG_001-85a"/>
梅邊閒詠月昏黄<lb/>
　　　述懐<lb/>
故鄉迢逓幾時還目斷長江杳𣺌間一雁天邊飛萬里<lb/>
白雲多處是青山<lb/>
　　　寓舍古木無葉<lb/>
桃李門牆萬栁青詩人茒屋獨凄清簷前古木無春葉<lb/>
可怪東風亦世情<lb/>
　　　秋信<lb/>
<pb n="KR4d0430_WYG_001-85b"/>
荳雨初晴浣溽埃報凉梧葉墮堦苔一聲新雁南樓外<lb/>
早送西風信息來<lb/>
　　　秋色<lb/>
虹影界開微慘淡雁痕㸃破更凄清一番雨過天容碧<lb/>
盡是西風染得成<lb/>
　　　秋聲<lb/>
庭外梧桐葉葉風樓頭過雁砌邊蛩隔窓砧杵敲殘月<lb/>
喚起鄉愁歸興濃<lb/>
<pb n="KR4d0430_WYG_001-86a"/>
　　　秋陰<lb/>
漠漠寒烟暗蓼汀江涵雁影不分明一天暝色迷清晝<lb/>
雲閣西風雨未成<lb/>
　　　秋霽<lb/>
雨過郊墟凉意新痴雲駁盡十分晴隔江一抹斜陽影<lb/>
怪向蓼花紅處明<lb/>
　　　秋意<lb/>
庭前梧葉雨晴後江上荻花風起時凉遶書窓人未覺<lb/>
<pb n="KR4d0430_WYG_001-86b"/>
葛衣竹簟已先知<lb/>
　　　閨情效香奩體<lb/>
金鴨煙消一字香滿懐春恨强梳粧看花又怕東風惡<lb/>
偷隔紗忩看海棠<lb/>
淚浣香腮粉未乾相思成病怯春寒此情欲向琵琶訴<lb/>
整得琵琶又倦彈<lb/>
黛眉愁裡斂雙蛾别乆無書爭奈何欲待怨他還又憶<lb/>
怨時較少憶時多<lb/>
<pb n="KR4d0430_WYG_001-87a"/>
嬾向粧臺對鏡鸞羅衣怯薄正春寒黄金絡索珊瑚墜<lb/>
獨立春風看牡丹<lb/>
　　　江村即事<lb/>
江村暝色漸凄迷數㸃殘鴉雜雁飛雁宿蘆花鴉宿樹<lb/>
各分一半夕陽歸<lb/>
　　　春日<lb/>
紫燕評春語畫梁黄鸝攙曉囀垂楊博山煙冷書窓靜<lb/>
風颭瓶花㸃硯香<lb/>
<pb n="KR4d0430_WYG_001-87b"/>
　　　舟次九山<lb/>
水雲盡處列竒峰螺髻參差杳靄中江岸維舟看不了<lb/>
烟嵐分碧入疎篷<lb/>
　　　讀秦紀<lb/>
并吞六國獨稱雄經籍灰飛烈焰中書外有書焚不盡<lb/>
一編圮上漢成功<lb/>
　　　脩竹館舍<lb/>
乳燕銜泥春晝長枕書無夢到髙唐桃花紅雨梨花雪<lb/>
<pb n="KR4d0430_WYG_001-88a"/>
相逐東風過粉牆<lb/>
　　　夏日陪王君玉泛舟鑑湖<lb/>
波光萬頃接天光畫舫歸來載夕陽一棹湖心天不暑<lb/>
萬荷風裏滿身香<lb/>
　　　秋夜登西樓<lb/>
清逼金英玉露漙姮娥深夜不禁寒桂花香裏人敲句<lb/>
倚遍髙樓十二闌<lb/>
　　　雜咏<lb/>
<pb n="KR4d0430_WYG_001-88b"/>
栁嫌暮雨鶯聲澁花怯東風蝶夢寒偶憶故園春色好<lb/>
他鄉花栁帶愁看<lb/>
人非陶令空看菊詩不林逋漫咏梅晉宋後來愛花者<lb/>
輸他髙節與髙才<lb/>
天外斜陽猶在樹林間宿鳥已歸巢黄昏莫把柴門掩<lb/>
恐有詩人帶月敲<lb/>
穉栁已回春暖意殘梅猶結嵗寒心百年身世詩中老<lb/>
好景難消幾度吟<lb/>
<pb n="KR4d0430_WYG_001-89a"/>
新綠園林微雨後落紅庭院夕陽時一聲杜宇催春去<lb/>
貪睡棠妃未必知<lb/>
持螯已飽團臍蟹砟膾猶思巨口鱸風物秋來多感慨<lb/>
天寒酒醒客心孤<lb/>
囊底詩成無賣處牀頭金盡已多時元龍豪氣依然在<lb/>
慣守清貧豈足悲<lb/>
人無氣節何足道腹有詩書自不同實學真才誰具眼<lb/>
江湖難遇杜司空<lb/>
<pb n="KR4d0430_WYG_001-89b"/>
地多種竹堪容鶴池不栽蓮恐礙魚小徑荒苔人不到<lb/>
閉門閒學換鵞書<lb/>
　　　竹林夏日<lb/>
不受炎光玉萬竿仙林便作晉林看此君長帶氷霜氣<lb/>
醉卧綠陰詩夢寒<lb/>
　　　滴翠松<lb/>
老翠蟠空一樣髙月分寒影落庭皋哦詩猛把闌干拍<lb/>
宿鶴驚飛露濕袍<lb/>
<pb n="KR4d0430_WYG_001-90a"/>
　　　夜窓<lb/>
香篆煙銷夜已䦨硯池氷結漏聲寒梅花影戀書窓上<lb/>
應待詩人帶月看<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0430_WYG_001-90b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　月屋漫稿<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月屋漫稿</head>
    <p>
<pb n="KR4d0430_WYG_000-1a"/>
欽定四庫全書　　　　　集部五<lb/>
　月屋漫稿　　　　　　　别集類四<hi>元</hi>
　　提要<lb/>
　　　　<hi>臣</hi>等謹案月屋漫稿一巻元黄庚撰庚字星<lb/>
　　　　甫天台人生於宋末入元不仕後來選詩者<lb/>
　　　　以其為宋遺民並載入宋詩中然觀其集首<lb/>
　　　　自序乃泰定丁夘所作時元統一海内已五<lb/>
　　　　十七年不得仍系之宋人今故仍題作元人<lb/>
<pb n="KR4d0430_WYG_000-1b"/>
　　　　從浙江通志文苑傳例也庚嘗客山隂王英<lb/>
　　　　孫家試越中詩社枕易題庚為第一考官乃<lb/>
　　　　李侍郎今評語與原詩並在集中葢為當時<lb/>
　　　　推重若此其詩尚沿時習體格不免卑弱而<lb/>
　　　　刻露處亦時見新警如五言之斜陽明晩浦<lb/>
　　　　落葉瘦秋山栁色獨青眼梅花同素心鳴榔<lb/>
　　　　舟葉聚撒網浪花圓諸句七言之鐘帶夕陽<lb/>
　　　　來遠寺碑和春雨卧平蕪細栁雨中垂緑<lb/>
<pb n="KR4d0430_WYG_000-2a"/>
　　　　重殘花風裏亂紅輕清夜夢分千里月故鄉<lb/>
　　　　人各一方天風月滿懷詩可寫雪霜侵鬢鏡<lb/>
　　　　先知諸句類皆風致婉約翛然自遠猶不失<lb/>
　　　　為具體焉乾隆四十四年七月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0430_WYG_000-3a"/>
月屋漫稿原序<lb/>
唐以詩為科目詩莫盛於唐而詩之弊至唐而極宋以<lb/>
文為科目文莫盛於宋而文之弊至宋而極甚矣詩與<lb/>
文之極其弊而難於其起弊也自有虞明良之賡歌已<lb/>
非太古忘言之天矣三代以還雖王者之迹熄而世獨<lb/>
近古其播於聲詩發為辭令形於規諫諷刺者皆所以<lb/>
紀一時之實豈好為是虚言哉國以詩文立科目非世<lb/>
道之幸士以詩文應科目又豈人心之幸宜古道之滋不<lb/>
<pb n="KR4d0430_WYG_000-3b"/>
可挽也嗚呼自孔子刪定繫作以來詩書易春秋之文<lb/>
僅存而其道則泯矣以言乎詩自三百篇訖於戰國詩<lb/>
之脈幾絶而騷續之故騷有功於詩騷之下有選由選而<lb/>
至於唐惟杜少陵為備以言乎文獲麟絶筆之餘諸子<lb/>
百家蝟興蠭起不有孟子之書聖人之道晦矣故孟子<lb/>
功不在禹下至若荀揚之簧鼓聖言班馬之户牖古史歴<lb/>
三國六朝隋唐之世斯文微如一髪而韓昌黎力挽古<lb/>
學沿唐而宋則歐陽出焉嗚呼盛者乃所以為衰也然<lb/>
<pb n="KR4d0430_WYG_000-4a"/>
詩盛於唐唐之詩脈自杜少陵而降詩以科目而弊極<lb/>
於五代之陋文盛於宋宋之文脈自歐陽諸公而降文<lb/>
以科目而弊極於南渡之末年以科目而為詩則窮於<lb/>
詩以科目而為文則窮於文矣良可歎哉僕自齠齔時<lb/>
讀父書承師訓惟知習舉子業何暇為推敲之詩作閒<lb/>
散之文哉自科目不行始得脫屣塲屋放浪湖海凡平<lb/>
生豪放之氣盡發而為詩文且歴攷古人沿襲之流弊<lb/>
脫然若醯雞之出甕天坎蛙之蹄涔而遊江湖也遂得<lb/>
<pb n="KR4d0430_WYG_000-4b"/>
率意為之惟吟咏情性講明禮義辭達而已工拙何暇<lb/>
計也於是裒集所作詩文繕寫成編命之曰漫稿以為<lb/>
他日覆瓿之資若曰復古道起文弊則有今之韓杜在<lb/>
天台山人黄庚星甫氏序<lb/>
　<lb/>
　<lb/>
　<lb/>
　月屋漫稿原序<lb/>
</p>
<p>
</p>
  </div>
</body>
</text>
</TEI>
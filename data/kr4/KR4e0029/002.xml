<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0029_SBCK_002-1a"/>
髙太史大全集卷之二<lb/>
　　　　　　　　　　呉郡髙啓季迪著<lb/>
　　　　　　　　　　南州徐庸用理編<lb/>
　　樂府<lb/>
　　　秦筝曲<lb/>
嬌絃細語發砑羅臂動玉釧鳴相和関雲隴月愁思<lb/>
多愁思多聽此曲停蜀琴罷燕筑<lb/>
　　　從軍行<lb/>
関中悪少年占募去防邉匈奴入寇塞将軍下自天<lb/>
楊旌三道出列格五營連龍城望兵氣馬邑斷人煙<lb/>
<pb n="KR4e0029_SBCK_002-1b"/>
星攅𤇺夜舉月偃陣朝圎渇飲䟽勒水飢飱属國氊<lb/>
名勇單于憚功多天子憐寜令竇車騎獨擅勒燕然<lb/>
　　　大梁行<lb/>
大梁四面平如砥西去咸陽一千里魏王此地昔爲<lb/>
都宫闕中天碧雲起車聲　夜未休帶甲十萬名<lb/>
蒼頭撞鍾列鼎宴上客奉金走幣連諸侯信陵真是<lb/>
賢公子富貴不驕天下士已訪侯嬴到里門復迎朱<lb/>
亥經屠市傾身折節世莫同緩急竟頼斯人功邯鄲<lb/>
秦軍一推破七國震動聞英風古城重過爲搔首幾<lb/>
度秋風落楊桞沼上應無鴻鴈來苑中只有狐狸走<lb/>
<pb n="KR4e0029_SBCK_002-2a"/>
立馬塵沙日欲昏悲歌感慨向夷門豪華多少同銷<lb/>
歇獨有髙名今尚存<lb/>
　　　東飛伯勞歌<lb/>
前飛蜻蜓後飛蝶桃葉楊枝毎相接誰家季女弄春<lb/>
妍披煙暎日窓戸前金雀雙釵翠羽扇纈屏黼帳文<lb/>
羅薦嬌羞年幾十五多将呈復隱柰愁何流暉倐沒<lb/>
百花暝空持可憐誰作並<lb/>
　　　春江花月夜<lb/>
皓月金波滿竒花玉樹新浮輝與流艶倂弄一江春<lb/>
還持誰可比結綺閣中人<lb/>
<pb n="KR4e0029_SBCK_002-2b"/>
　　　踏歌行<lb/>
香塵和露踏成泥花下風寒鬂脚低夜静髙樓有人<lb/>
聴起頭一句唱教齊<lb/>
　　　子夜四時歌<lb/>
白白復朱朱芳條罥綉𥜗摘来随女伴賽闘不曽輸<lb/>
紅粧何草草晚出南湖道不忍便囬舟荷花似郎好<lb/>
堂上織流黄堂前㸔月光羞見天孫度低頭入洞房<lb/>
空幃擁爐坐夜冷微紅㓕郎意似殘灰無因得重熱<lb/>
　　　迎送神曲<lb/>
薦芳兮奠醑斵氷爲梁兮葺荷以爲宇神不来兮孰<lb/>
<pb n="KR4e0029_SBCK_002-3a"/>
與䖏空山愀兮暮多雨渺吾望兮瀟湘雲㝠㝠兮水<lb/>
茫茫有羙人兮在堂盍歸来兮故郷<lb/>
導赤鯉兮從玄鼉冷風囬兮水驚波儼靈旗兮来下<lb/>
巫撫節兮安歌安歌兮未急倐逥輈兮山之側南有<lb/>
淵兮北有湫神不留兮我心憂願歲来弓惠我秋<lb/>
　　　有所思<lb/>
有所思今安在煙霞迢迢隔南海昔年遺我翡翠裘<lb/>
篋中久閉銷光彩宛如神仙在瀛洲乗濤欲至風引<lb/>
舟同心之人乃離阻嗟我處此将何求<lb/>
<pb n="KR4e0029_SBCK_002-3b"/>
惻惻抱深隱靡靡踰崇丘凛凛歲欲徂役役車未休<lb/>
不辝車未休但傷歳莫留窮隂蔽九野徒旅同時憂<lb/>
豺虎當路啼猿猴出林遊我飢雪作糧我寒又無裘<lb/>
徒思陽春日誰返羲和輈天時自有常淚下還復收<lb/>
　　　擊筑吟贈張賛軍<lb/>
擊筑上君堂君心不可忘哀聲流易水憤氣激咸陽<lb/>
不向諸侯座寜来刺客塲今朝特前奏爲我一停觴<lb/>
　　　苦哉逺征人<lb/>
悠悠荷戈子謫發事逺征逺征無窮期千里萬里程<lb/>
瞻斗知郷逺覧物悞歲更霜露鑠飢膚弊鎧蟣虱生<lb/>
<pb n="KR4e0029_SBCK_002-4a"/>
况兹三邊膚驕黠未易平聞笳已心摧赴刅仍骨驚<lb/>
軍興有嚴誅賤命顧自輕區區在行間敢望竹帛名<lb/>
柰何久不還主将功未成誰怜城南室思婦感鵲聲<lb/>
　　　愛妾換馬曲<lb/>
出帷掩紅𬒮離廐結青絲我取躡雲足君憐羞月姿<lb/>
惟當樹功業詎必戀恩私囬首各巳逺春山将暮時<lb/>
　　　羙人磨鏡詞<lb/>
匣中舊鏡龍蟠背昏盡如同月逢晦㝷得街頭負局<lb/>
翁粉鉛和汞拭青銅湏臾瑩徹無纎翳試整朝来暗<lb/>
梳䯻光明還在只如新悔向塵埃久相棄明日照儂<lb/>
<pb n="KR4e0029_SBCK_002-4b"/>
自畫眉不湏問郎宜不宜<lb/>
　　　朝鮮兒歌<lb/>
朝鮮児髪緑𥘉剪齊雙眉芳筵夜出對歌舞木綿裘<lb/>
軟銅鐶垂輕身回旋細㗋轉荡月揺花醉中見夷語<lb/>
何湏問譯人深情知訴離郷怨曲終拳足拜客前烏<lb/>
啼井樹蠟燈然共訝玄菟隔雲海兒今到此是何縁<lb/>
主人爲言曽逺使萬里好風三日至鹿走荒宫亂寇<lb/>
過鷄鳴廢舘行人次四月王城麥熟稀児行道路兩<lb/>
啼飢黄金擲買傾装得白飲分飡趂舶歸我憶東藩<lb/>
内臣日納女椒房𬒳禕翟教坊此曲亦應傳特奉宸<lb/>
<pb n="KR4e0029_SBCK_002-5a"/>
遊樂朝夕中國年耒亂未鋤頓令貢使入朝無儲皇<lb/>
尚說㞐靈武丞相方謀卜許都金水河邊幾株桞依<lb/>
舊春風無恙否小臣撫事憶昇平尊前淚瀉多於酒<lb/>
　　　野老行<lb/>
桒扈𥘉鳴麥花落大家小家蚕滿箔村中無吏夜捉<lb/>
人老身醉歸行失脚自從明府一下車短衣糲飯即<lb/>
有餘姓名免籍弓弩手新婦辟纑児讀書縣門前頭<lb/>
桞飛絮春風又随官馬去鷄鳴相送拜道邊碩公受<lb/>
取一大錢<lb/>
　　　秋江曲送顧使君<lb/>
<pb n="KR4e0029_SBCK_002-5b"/>
秋江月滿秋潮大江上行人待潮過別離休說渡江<lb/>
難半日順風船穩坐楚江茫茫葭菼平使君来時䧺<lb/>
雉鳴子弟從軍隔江去幾家猶住夕陽城水田雖荒<lb/>
飯常足芡米夜㫪二十斛誰道䌓華不及前戸無征<lb/>
稅官無獄渡江渡江君莫留江北樂似江南秋<lb/>
　　　湖州歌送陳太守<lb/>
草茫茫水汨汨上田蕪下田沒中田有麥牛尾稀種<lb/>
成未足輸官物矦来桒下揺玉珂聽儂試唱湖州歌<lb/>
湖州歌悄終闋幾家愁苦荒村月<lb/>
　　　鑿渠謡<lb/>
<pb n="KR4e0029_SBCK_002-6a"/>
鑿渠深一十㝷鑿渠廣八十丈鑿渠未苦莫嗟吁黄<lb/>
河曽開千丈餘君不見賈尚書<lb/>
　　　荆門壮士歌<lb/>
水洶洶氷差差荆門葉黄杪秋時上有騰攫之猿猱<lb/>
下有饞嚼之蛟螭悲哉此路難孰敢徑渡之三撫髀<lb/>
壮士起劍風騷勞笑上指仰天長歌不見星哀鴻夕<lb/>
呌雲冥冥<lb/>
　　　城虎詞<lb/>
候潮門開啼早鴉　忽入居人家毋児畏竄鷄犬<lb/>
伏棑籬突戸誰能遮獰風動樹𥘉哮吼驚起東營捉<lb/>
<pb n="KR4e0029_SBCK_002-6b"/>
生手怒㧞長戈試一㫪目光落地倀魂走南山藜藿<lb/>
深冥冥白日横行誰敢攖胡爲離窟来城市牙瓜雖<lb/>
全不能恃君不見壮士遭急縳失路窮時亦如此<lb/>
　　　寒夜吟<lb/>
月下凍㾗生緑井隔簾霜片飛無影樹枝風息轉迎<lb/>
寒愁人如烏棲未安夜短夜長應獨覺熒熒殘燭嗚<lb/>
嗚角<lb/>
　　　戍婦詞<lb/>
妾在當奉姑郎行當報君男女各有役死生從此分<lb/>
　　　覊旅行<lb/>
<pb n="KR4e0029_SBCK_002-7a"/>
馬頭北風吹地白手冷時驚堕鞭荣隻堠欲来雙堠<lb/>
過客程不盡関山多狐狸縱横古城壊旗折官亭無<lb/>
酒賣土風處處殊故園郷音只聞僮僕言天涯歲晚<lb/>
無相識嚢金巳空歸不得瞑投人家自炊黍土屋青<lb/>
燈鴈啼雨此時暫解覊旅憂夣與家人夜深語人生<lb/>
出門即苦辛何况長爲萬里身逺遊緫得功名好不<lb/>
如貧賤郷中老<lb/>
　　　少長干曲<lb/>
郎採菱葉尖妾采荷葉圓石城愁日暮各自撥歸船<lb/>
　　　春江行<lb/>
<pb n="KR4e0029_SBCK_002-7b"/>
春江南北疑無㟁緑草緑波連不斷一女紅粧出浣<lb/>
紗恰如鏡裏見桃花裌衣猶冷過寒食雲度春隂半<lb/>
江黒浦口風多潮正深輕舟摇蕩似人心鷓鴣暮啼<lb/>
歸路逺飛絮茫茫楚王苑<lb/>
　　　寄衣曲二首<lb/>
郎寒甚妾寒持衣向燈泣不是手縫遟綿多針線澁<lb/>
賜𫀆非不暖妾製称郎身寄去龍堆逺端愁到巳春<lb/>
　　　廢宅行<lb/>
鳴珂坊裏将軍弟列㦸齊收朱戸閉里媪逢人說舊<lb/>
時有廬𬒳奪廣園池今年沒入官爲主散盡堂中義<lb/>
<pb n="KR4e0029_SBCK_002-8a"/>
宅児厨煙久斷無粱肉群䑕飢来入隣屋官封未與<lb/>
别人㞐日日閑苔雨添緑曲閣深沉接後房畫屏生<lb/>
色暗無光㝷常不敢偷窺處守卒時来拾墜璫春風<lb/>
多少竒花樹又有豪家移得去<lb/>
　　　青樓怨<lb/>
浴金熏爐鏤玉奩蘭香今夜爲君添烏棲黄昏烏起<lb/>
曙纔見道来還道去<lb/>
　　　聞角吟<lb/>
驚起黄榆塞下鴻一聲鳴軋戍樓空此時吹動関山<lb/>
意十萬征人歸夣中玉帳㝷弓夜𥘉起月白不知霜<lb/>
<pb n="KR4e0029_SBCK_002-8b"/>
似水餘聲散作滿天愁風吹不入單于壘<lb/>
　　　刺促行<lb/>
刺促復刺促天髙白日速黄鵠長苦飢烏鳶飛食肉<lb/>
促刺復促刺長途多荆棘但見今人行不見古人跡<lb/>
　　　牧牛詞<lb/>
尔牛角彎環我牛尾秃速共拈短笛與長鞭南隴東<lb/>
岡去相逐日斜草逺牛行遅牛勞牛飢唯我知牛上<lb/>
唱歌牛下坐夜歸還向牛邊卧長年牧牛百不憂但<lb/>
恐輸租賣我牛<lb/>
　　　捕魚詞<lb/>
<pb n="KR4e0029_SBCK_002-9a"/>
後網𥘉沉前網起夫婦生来業淘水忽驚網重力難<lb/>
牽打得長魚滿船喜不教持賣去南津且向江頭祭<lb/>
水神願得年年神作主無事全家卧煙雨不論城中<lb/>
魚貴賤換得酒歸儂不怨<lb/>
　　　飬蠶詞<lb/>
東家西家罷来徃晴日深窓風雨響二眠蚕起食葉<lb/>
多陌頭桑樹空枝柯新婦守箔女執筐頭髮不梳一<lb/>
月忙三姑祭後今年好滿簇如雲蠒成早簷前繰車<lb/>
急作絲又是夏稅相催時<lb/>
　　　射鴨詞<lb/>
<pb n="KR4e0029_SBCK_002-9b"/>
射鴨去清江曙射鴨返囬塘晚秋菱葉爛煙雨晴鴨<lb/>
羣未下媒先鳴草翳低遮竹弓彀水冷田空鴨多瘦<lb/>
行舟莫来使鴨驚得食忘猜正相闘觜唼唼毛䙕䙕<lb/>
潜機一發那得知<lb/>
　　　伐木詞<lb/>
竹檐挑多兩肩赤礪斧時㝷澗邊石老夫氣力秋漸<lb/>
衰易斫喜有枯林枝白雲無人暗空谷逺聲丁丁如<lb/>
啄木暮歸待伴不獨行前途虎多荆棘生長年不曽<lb/>
到城府聞此山中路尤阻<lb/>
　　　打麦詞<lb/>
<pb n="KR4e0029_SBCK_002-10a"/>
雉雛髙飛夏風暖行割黄雲随手斷踈莖短若牛尾<lb/>
垂去冬無雪不相宜塲頭負歸日色白穗落連枷聲<lb/>
拍拍呼児打曬當及晴雨来怕有飛蛾生卧驅鳥爵<lb/>
非愛惜明年好收從尔食<lb/>
　　　采茶詞<lb/>
雷過溪山碧雲暖幽樷半吐鎗旗短銀釵女児相應<lb/>
歌筐中摘得誰最多歸来清香猶在手髙品先将呈<lb/>
太守竹爐新焙未得嘗籠盛販與湖南商山家不解<lb/>
種禾黍衣食年年在春雨<lb/>
　　　賣花詞<lb/>
<pb n="KR4e0029_SBCK_002-10b"/>
緑盆小樹枝枝好花比人家别開早陌頭擔得春風<lb/>
行羙人出簾聞呌聲移去莫愁花不活賣與還傳種<lb/>
花訣餘香滿路日暮歸猶有蜂蝶相隨飛買花朱門<lb/>
幾迴改不如檐上花長在<lb/>
　　　洞房曲<lb/>
洞房香吐合昏花月轉勾䦨啼乳鴉今宵有酒留君<lb/>
醉不信娼家勝妾家<lb/>
　　　待月詞<lb/>
漏板𫾣愁夜驚冷露井桃花濕無影海風吹星銷碧<lb/>
煙羿妃粧遅鏡未懸素鸞不来桂香死雲外紫篁呼<lb/>
<pb n="KR4e0029_SBCK_002-11a"/>
夣起瓊樓欲開天半紅徘徊望拜娥池東蘭閨未返<lb/>
燈寒後恰似前宵待郎久<lb/>
　　　惜花歎<lb/>
惜花不是愛花嬌頼得花開伴寂寥樹樹長懸鈴索<lb/>
護樷樷頻引鹿盧澆幾囬欲折花枝嗅心恐花傷復<lb/>
停手毎来花下每題詩不到花前不持酒準擬㸔花<lb/>
直盡春春今未盡巳愁人纔留片蕚依前砌全落千<lb/>
英過別隣懊惱園中妬花女畫旛不禁狂風雨流水<lb/>
殘香一夜空黄鸝魂斷無言語縦有星星在蘚衣拾<lb/>
来巳覺損光輝只應獨背東窓卧夣裏相随髙下飛<lb/>
<pb n="KR4e0029_SBCK_002-11b"/>
　　　照鏡詞<lb/>
君家青銅鏡價重比黄金空持照人面不持照人心<lb/>
　　　田家行<lb/>
草茫茫水汨汨上田蕪下田沒中田有禾穗不長狼<lb/>
藉只供鳬鴈粮雨中摘歸半生濕新婦㫪炊児夜泣<lb/>
　　　憶逺曲<lb/>
楊子津頭風色起郎㠶一開三百里江橋水栅多酒<lb/>
罏女児觧歌山鷓鴣武昌西上巴陵道聞郎處處經<lb/>
過好櫻桃熟時郎不歸客中誰爲縫春衣陌頭空問<lb/>
琵琶卜欲歸不歸在郎足郎心重利輕風波在家日<lb/>
<pb n="KR4e0029_SBCK_002-12a"/>
少行路多妾今能使烏頭白不能使郎休作客<lb/>
　　　金井怨<lb/>
照水羞見影汲水嫌手冷閑立梧桐隂烏啼秋夜永<lb/>
　　　送客曲<lb/>
送客車在門勸客杯在手明日長安花今夜宜城酒<lb/>
碩客飲此勿復辝我無黄金爲客壽人生無處無弟<lb/>
兄郷里刺促誰知名賣書買得百金劍有身湏向関<lb/>
山行馬四蹄車两轂行人欲發休躑躅嘐嘐鷄鳴赤<lb/>
日旭<lb/>
　　　里巫行<lb/>
<pb n="KR4e0029_SBCK_002-12b"/>
里人有病不飯藥神君一来疫鬼却走迎老巫夜降<lb/>
神白羊赤鯉縦横陳男女殷勤案前拜家貧無肴神<lb/>
勿怪老巫擊皷舞且謌𥿄錢索索隂風多巫言汝壽<lb/>
當止此神念汝䖍賒汝死送神上馬巫出門家人登<lb/>
屋啼招魂<lb/>
　　　主客行<lb/>
主人楚歌客楚舞落日黄雲㕍聲苦笑拂腰間寳劍<lb/>
光羙人滿堂色如土大児北海人中竒小兒能讀曹<lb/>
娥碑相逢且莫歎貧賤但碩有酒無别離君不見平<lb/>
原墓上生秋草國士無窮道傍老<lb/>
<pb n="KR4e0029_SBCK_002-13a"/>
　　　春夜詞<lb/>
杏煙濕鬂秋千下銀䗶光寒曲屏畫數漏間過每睡<lb/>
時月明微見堕遊絲欲歸自踏娉婷影風動玉釵花<lb/>
亦冷屋貯嬌愁鎻幔紗青絲嘶騎醉誰家管弦不動<lb/>
空䑓榭夣與烏衣語中夜<lb/>
　　　新絃曲<lb/>
舊絃解新弦張氷絲牽愁六尺長寛急頻從指邊聴<lb/>
金鴈參差移不定新絃響髙調勿促不如舊弦弹巳<lb/>
熟憐新厭舊妾恨深爲君試奏白頭吟他日愁如舊<lb/>
絃棄泣向羅裙帶頭繫<lb/>
<pb n="KR4e0029_SBCK_002-13b"/>
　　　竹枝歌六首<lb/>
蜀山消雪蜀江深郎来妾去闘歌吟峽中自古多情<lb/>
地楚王神女在山隂<lb/>
魚復浦上石纍纍恰似儂心無轉迴船歸莫道上灘<lb/>
悪自牽百丈取郎来<lb/>
江水出峽過夔州長流直到海東頭郎行若有思家<lb/>
日應教江水復西流<lb/>
躑躅花紅鵯鵊飛黄牛廟下見郎稀大艑攤錢賣塩<lb/>
去短釵簮葉負薪歸<lb/>
妾愛㸔花下渚宫郎思沽酒醉臨卭春衣朱織機中<lb/>
<pb n="KR4e0029_SBCK_002-14a"/>
錦只是長絲那得縫<lb/>
楓林樹樹有猨啼若箇聴来不慘凄今夜郎舟宿何<lb/>
䖏巴東不在定巴西<lb/>
　　　轉應詞二首<lb/>
雙燕雙燕去歲今年相見往来東舎西家㗸得泥中<lb/>
落花花落人在暮寒池閣<lb/>
踈雨踈雨緑滿靡蕪洲渚江南相憶故人逺水遥山<lb/>
暮春春暮春暮風急畫船難渡<lb/>
　　　五雜組二首<lb/>
五雜組駝背韉徃復還渡口船不獲巳非少年<lb/>
<pb n="KR4e0029_SBCK_002-14b"/>
五雜組錦綉旗徃復還更戍児不獲巳遭亂離<lb/>
　　　五噫歌<hi>弔梁伯鸞墓</hi>
顧瞻亭皋兮噫丘墳有蒿兮噫鬻㫪亦勞兮噫危邦<lb/>
可逃兮噫先生何兮噫<lb/>
　　　疊韻呉宮詞<lb/>
筵前憐嬋姢醉媚睡翠𬒳精兵驚升城棄避愧墜淚<lb/>
　　　鶴媒歌<lb/>
鶴媒獨歩荒陂水仰望雲間飛不起逺㸔過鳥下南<lb/>
汀皷翼相迎似相喜共爲羽族生水郷暫從飲啄無<lb/>
猜防草盾俄開中潜弩弋師讙咲媒矜舞嗟爾髙㓗<lb/>
<pb n="KR4e0029_SBCK_002-15a"/>
非凢禽胡爲狥食移此心受人馴養忘逺舉好䧟同<lb/>
類機腸深嗚呼世間幾人號君子得利相傾亦如此<lb/>
　　　牛宫詞<lb/>
豕豢于苙鷄棲于塒嗟爾烏犍何所止斯歲聿云暮<lb/>
雨霜以風乃築環堵以爲尔宮既用爾力宜恤爾寒<lb/>
庇處宻固我心孔安<lb/>
　　　照田蠶詞<lb/>
東村西村作除夕髙炬千竿照田赤老人笑祝小兒<lb/>
歌願得宜蚕又宜麥明星影亂棲烏驚火光辟寒春<lb/>
巳生夜深然罷歸白屋共說豊年真可卜<lb/>
<pb n="KR4e0029_SBCK_002-15b"/>
　　琴操<lb/>
　　　風樹操<hi>予自傷早失恃怙而作</hi>
朝風之飄飄兮維樹之摇揺兮吾思親之翹翹兮夕<lb/>
風之烈烈兮維樹之掲掲兮吾思親之惙惙兮樹之<lb/>
有風猶可息兮吾之無親終不可復得兮<lb/>
　　　之荆操<hi>余思泰伯之徳而作</hi>
粤我有土岐山之下孰是營之維我考祖今我于邁<lb/>
自岐徂荆豈不懷歸念我弟兄民勿我思我斯安只<lb/>
國巳有后先君季子<lb/>
　　　登丘操<hi>登青丘有懷而作</hi>
<pb n="KR4e0029_SBCK_002-16a"/>
驅車兮與馬蹇君行兮胡爲乎在中野登彼兮崇丘<lb/>
下茫兮兮九州思君子兮不得與駕以遊山有出雲<lb/>
兮木亦有柯我将歸兮憂之如何<lb/>
　　　望歸操<hi>哀周復子死於虎而作</hi>
児旦而岀于山之麓兮児夕不歸在乕之腹兮我徃<lb/>
無所榛蒙籠𬒳谷兮嗟爾耽耽弗食我豕犢兮穴亦<lb/>
有子胡寜使我獨兮<lb/>
　　辭<lb/>
　　　望虞山辭<lb/>
虞山峩峩兮出雲油油胡歛其施兮弗雨九州下有<lb/>
<pb n="KR4e0029_SBCK_002-16b"/>
蛟龍兮海波横流誰使子来兮從伯氏以游朝于濟<lb/>
兮望岐周國有祀兮有何求唐虞逝兮道阻脩慚徳<lb/>
輿兮干戈日休我思夫人兮心焉孔憂<lb/>
　　　放鶴辭<hi>登支遁放鶴亭而作</hi>
放鶴去當髙飛啄莫爭鷄䳱食遊莫近虞羅機雲山<lb/>
海嶠堪来往明月千秌待爾歸<lb/>
　　　吊伍子胥辭<lb/>
覧勾呉之故墟兮灌莾欝其籠獲舘娃廢而爲沼兮<lb/>
巋伍胥之遺宫奚千祀而勿毁兮繄若人之死忠昔<lb/>
窮逋而渡江兮奮孤跡於覊旅既入郢而雪耻兮又<lb/>
<pb n="KR4e0029_SBCK_002-17a"/>
棲越而攘侮使彼呉之強大兮非夫子而孰爲何夫<lb/>
差之自喜兮遽忽戒而荒娭陳昌言之悃欵兮寔不<lb/>
忍視國之阽危衆以子爲叵信兮肆讒辭之詆欺夫<lb/>
豈不能全身逺適以自庇兮顧先王之舊徳卒待隕<lb/>
而何言兮恨終不能窹君之嬖惑載䲭夷兮浮游魂<lb/>
惸惸兮在中流江神念子兮哀憤皷洪濤於髙秋嗟<lb/>
君子之出輔兮孰不碩爲伊皋使言從而志行兮致<lb/>
雍熈之陶陶何齟齬而多患兮惟重華之不可以屢<lb/>
遭鄂侯諍而就醢兮龍逢諌而見屠盖自古而有之<lb/>
兮匪夫子獨罹乎此辜身雖殁而義安兮又舍是将<lb/>
<pb n="KR4e0029_SBCK_002-17b"/>
焉索彼循黙而苟容兮寜獲免乎泚額想子猶念夫<lb/>
故都兮或乗雲而来歸顧荆棘之多露兮應攬涕而<lb/>
歔欷余亦何爲而感慨兮懼直道之墜也聊陳詞而<lb/>
表烈兮亦邦人之志也<lb/>
　　三言<lb/>
　　　梧桐園<lb/>
桐花香桐葉冷生宫園覆宫井雨滳夜風驚秋鳯不<lb/>
来君王愁<lb/>
　　三四言<lb/>
　　　王伯敬歌<lb/>
<pb n="KR4e0029_SBCK_002-18a"/>
舟初維琴始薦驛亭邊夜相見謌宛轉情綢繆解環<lb/>
珮彈箜篌謌易闌情難歇江波寒堕明月緑壷再傾<lb/>
芳音欲違譬彼林烏逢晨各飛羅衣沾霜城鳥忽起<lb/>
明日相思孤棹千里<lb/>
<pb n="KR4e0029_SBCK_002-18b"/>
</p>
<p>
</p>
  </div>
</body>
</text>
</TEI>
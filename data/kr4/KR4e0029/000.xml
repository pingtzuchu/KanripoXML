<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0029_SBCK_000-1a"/>
　髙太史大全集叙<lb/>
　故嘉議大夫戸部侍郎前翰林國史院<lb/>
　編脩官授　諸王經青丘先生髙啓文<lb/>
　集二十四卷舊一千若干篇今二千若<lb/>
　干篇儒士徐庸字用理之所廣也用理<lb/>
　既以類廣先生文集乃以示昌昌謹爲<lb/>
　序之曰夫将以所學明先王之道救當<lb/>
　世之弊則必著于言焉庻㡬見者之用<lb/>
<pb n="KR4e0029_SBCK_000-1b"/>
　聞者之有攷也六經更聖人之手其言<lb/>
　粹然一出于正要之所以存鍳戒者亦<lb/>
　多聖人既沒縱横捭闔之說興大道㡬<lb/>
　微漢廣游學之路董生賈誼始各以其<lb/>
　學自見著書數千萬言沉雄簡奥其明<lb/>
　先王之道陳當世之務畧備矣唐韓愈<lb/>
　起力變八代之衰習故其言惟醕而杜<lb/>
　甫李白又各以其學自見明王道具時<lb/>
<pb n="KR4e0029_SBCK_000-2a"/>
　政謂之詩史宋歐陽脩博學力行本論<lb/>
　之言有益於治至朱元晦則根據六經<lb/>
　之㫖攘斥百氏之非巋然爲世儒宗其<lb/>
　大要使人審王伯之畧致義利之辨而<lb/>
　已今諸家之言具存考之可知用之猶<lb/>
　尚可行也盖三代而下漢唐宋之所以<lb/>
　聳徳著業而繼焉以稱治者有頼於是<lb/>
　焉先生生元丙子少禀神慧長讀六經<lb/>
<pb n="KR4e0029_SBCK_000-2b"/>
　諸家之言融而通之㑹而成之又取而<lb/>
　力行之其發之於言則浩乎如大川之<lb/>
　决防也鏘乎如洞庭之張樂也儵乎如<lb/>
　幽壑之舞蛟也致之於用則如射者之<lb/>
　於的凖乎其無疑也然值國步之既促<lb/>
　不苟於用隱於青丘豋髙望逺撫時懐<lb/>
　古其言多激烈慨慷若将於世無足爲<lb/>
　者及我<lb/>
<pb n="KR4e0029_SBCK_000-3a"/>
太祖髙皇帝定鼎建業肆<lb/>
　詔徴賢先生起與元史之脩録善醜惡<lb/>
　儒者之功庶㡬彰施史成授諸王經進<lb/>
　户部侍郎尊顯極至先生感之力頌先<lb/>
　王之道以匡濟世務言多雄偉竒古足<lb/>
　以聳張徳業禆益治化時甚頼之未乆<lb/>
即辭去去後亦蹇連以死嗚呼殆天所<lb/>
以厄斯文也嘗竊論焉天道惡滿取之<lb/>
<pb n="KR4e0029_SBCK_000-3b"/>
　不可以全然詘其身則必信其聲是以<lb/>
　董賈貶逐而名長甫白窮放而詩傳韓<lb/>
　愈歐陽脩朱元晦雖號通顯而未免罷<lb/>
　斥然其言至於今誦習而師承者不衰<lb/>
　正柳宗元所云生而不遇死則垂聲者<lb/>
　衆也先生死始三十有九使少優㳺而<lb/>
　待之則得将止於是乎言将止於是乎<lb/>
　行将止於是乎嗚呼天實爲之謂之何<lb/>
<pb n="KR4e0029_SBCK_000-4a"/>
　哉用理師學於先生之言得之既深遂<lb/>
　勤圖傳之亦使聞者考之而可知見者<lb/>
　用之而可行以明其言之果有頼於世<lb/>
　也嗚呼厚矣<lb/>
　景泰元年庚午冬十二月望日<lb/>
賜進士出身呉劉昌序<lb/>
<pb n="KR4e0029_SBCK_000-4b"/>
<pb n="KR4e0029_SBCK_000-4b"/>
　缶鳴集序<lb/>
　人生而形具矣形具而聲發矣因其聲<lb/>
　而名之則有言矣因其言而名之則有<lb/>
　文矣故文者言之精也而詩又文之精<lb/>
　者以其取聲之韻合言之文而爲之也<lb/>
　豈易也哉近之於身逺之於物大之爲<lb/>
　天地變之爲鬼神與凢古今治政民俗<lb/>
　之不同史氏之不及具載者取而詠歌<lb/>
<pb n="KR4e0029_SBCK_000-5a"/>
　之載賡之不費辭說而極乎形容之妙<lb/>
　比興之微若是者豈非風雅之遺意哉<lb/>
　宜君子有以取之呉郡髙君季迪少有<lb/>
　俊才始余得其詩於金華見之未嘗不<lb/>
　愛及来　京師同在史局又得其所謂<lb/>
　缶鳴集者閲之累目不倦合古今體數<lb/>
　百首其事雖微可以攷得失備史氏之<lb/>
　所懲勸其辭則余之所欲摹擬而莫之<lb/>
<pb n="KR4e0029_SBCK_000-5b"/>
　工者鏗鏘振發而曲折窅如也果何自<lb/>
　而得之方呉郡未入板籍不幸爲潜竊<lb/>
　者據之擅其利者十年矣士於是時熟<lb/>
　不苟升斗之禄以自活<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>釡間季迪日<lb/>
　與之處曽不凂焉顧乃率其儔類倡和<lb/>
　乎山之厓水之澨取世俗之所不好者<lb/>
　而好之含毫伸牘鳴聲咿咿及其得意<lb/>
　又自以爲天下之樂舉不足以易其樂<lb/>
<pb n="KR4e0029_SBCK_000-6a"/>
　焉此其所得爲如何哉吾聞鍾聲鏗而<lb/>
　立號石聲磬而立辨絲聲哀而立㢘竹<lb/>
　聲濫而立㑹鼙鼓之聲灌而立動若缶<lb/>
　鳴之聲果何音也其西音乎南音乎抑<lb/>
　太古之遺音乎不然則天下将治正始<lb/>
　之音将作而此其兆乎何爲一旦而及<lb/>
　吾耳也得乎天者不求知於人求知於<lb/>
　人者不得乎天季迪不求知於余而余<lb/>
<pb n="KR4e0029_SBCK_000-6b"/>
　知之者啇聲之歌不必出於巳也而曽<lb/>
　子歌之焱氏之頌不必費辭也而後世<lb/>
　稱之則季迪之樂亦余樂也嗟夫憧憧<lb/>
　徃来朋從尔思孰䏻爲余發其吟風之<lb/>
　趣乎季迪由是求之其於道也㡬㡬矣<lb/>
　洪武二年秋七月長山病叟胡翰序<lb/>
<pb n="KR4e0029_SBCK_000-7a"/>
<pb n="KR4e0029_SBCK_000-8a"/>
　缶鳴集序<lb/>
　髙季迪詩十二卷凡爲樂府五七言近<lb/>
　古體九百三十七首余爲叙而評之曰<lb/>
　季迪之詩雋逸而清麗如秋空飛隼盤<lb/>
　旋百折招之不肯下又如碧水夫渠不<lb/>
　假雕飾翛然塵外有君子之風焉以余<lb/>
　之所言而余之所不言從可知已然則<lb/>
　季迪之詩集不可傳也歟季迪中呉人<lb/>
<pb n="KR4e0029_SBCK_000-8b"/>
　余嘗論呉中之詩唐有陸魯望宋有范<lb/>
　至能魯望之詩寄興幽逺而其音響則<lb/>
　駸駸巳迫於晚唐至䏻之詩措辭温縟<lb/>
　然其格調特宋焉而已耳在勝國時余<lb/>
　適呉則陳子平詩其爲言率實而流麗<lb/>
　揆之陸范吾不知其孰先孰後也呉之<lb/>
　詩在元惟子平而知者盖鮮今吾於是<lb/>
　復得季迪之詩焉季迪年方壮志氣偉<lb/>
<pb n="KR4e0029_SBCK_000-9a"/>
　然其所自見殆不止於詩而其於詩則<lb/>
　已能自成家與唐宋以来作者又不知<lb/>
　孰先孰後也嗟乎詩之道微矣世之有<lb/>
　志於斯者莫不鞠明䆒曛疲心思於簡<lb/>
　牘間而後爲言乃或有可傳其不可傳<lb/>
　者固不可勝數是不可不謂之難也以<lb/>
　詩之難能如此而季迪乃以此自成家<lb/>
　追古之作者以爲並豈非其才之過人<lb/>
<pb n="KR4e0029_SBCK_000-9b"/>
　也歟序而傳之世必有因其詩而知其<lb/>
　才者矣季迪名啓季迪字也頃承　詔<lb/>
　與余同脩元史㝷入　内府教胄子授<lb/>
　翰林國史編脩云<lb/>
　洪武庚戌三月翰林侍講制金華王禕<lb/>
　序<lb/>
<pb n="KR4e0029_SBCK_000-10a"/>
　缶鳴集序<lb/>
　言之精者謂之文詩又文之最精者何<lb/>
　以知其然耶二氣爲之槖籥而鼓之以<lb/>
　風霆然後天之聲出焉衆竅爲之呼吸<lb/>
　而盪之以江河然後地之聲出焉受形<lb/>
　於兩間而靈於物者爲人然氣至混然<lb/>
　天成發宣鴻欝然後人之聲出焉凢人<lb/>
　有聲斯有言有言斯有文文至於詩包<lb/>
<pb n="KR4e0029_SBCK_000-10b"/>
　括品彚陶冶化工根乎性情之真達於<lb/>
　音響之妙宫商間作金石並鳴由是而<lb/>
　聲之用極矣世皆知以詩而觀詩或未<lb/>
　知以文而觀詩因謂詩特文章之末技<lb/>
　庸詎知聲成文謂之音而詩之中文已<lb/>
　具焉韓退之之言曰李杜文章在光𦦨<lb/>
　萬丈長斯言也其善論詩者已然非天<lb/>
　機悟入識見超詣亦何足以語此哉渤<lb/>
<pb n="KR4e0029_SBCK_000-11a"/>
　海髙君季迪踈爽雋邁警敏絶人無書<lb/>
　不讀而尤邃於群史與余友二十年余<lb/>
　知季迪之能言也久然未甞不以其詩<lb/>
　而得之也始季迪之爲詩不務同流俗<lb/>
　直欲趋漢魏以還及唐諸家作者之林<lb/>
　毎一篇出見者傳誦名隱隱起諸公間<lb/>
　及游四方不懈益勤刮磨潄滌日新月<lb/>
　異薦紳諸老咸自以爲不及季迪之於<lb/>
<pb n="KR4e0029_SBCK_000-11b"/>
　詩誠精矣然其意則自謂古風人一辭<lb/>
　不如是也三百篇之傳豈皆出於一人<lb/>
　之手或著其一二皆可以遺之後来尚<lb/>
　奚以多爲哉吾非欲成一家言亦性焉<lb/>
　而嗜之之䔍殆與人之耽恱世好者同<lb/>
　一肆志留情而其樂盖未䏻以此而易<lb/>
　彼也聞者以爲然當其一室燕坐圖書<lb/>
　左右離列拂拭塵埃几案間㝠黙覯思<lb/>
<pb n="KR4e0029_SBCK_000-12a"/>
　神與趣融景與心㑹魚龍出沒巨海中<lb/>
　殆難以測度或花間月下引觴獨酌酒<lb/>
　酣氣豪放竒作楚調已而吟思俊發湧<lb/>
　若源泉捷如風雨頃刻數百言落筆弗<lb/>
　能休故季迪之詩縁情随事因物賦形<lb/>
　横縱百出開合變化而不拘拘乎一體<lb/>
　之長其體製雅醇則冠冕委蛇佩玉而<lb/>
　長𥚑也其思致清逺則秋空素鶴廽翔<lb/>
<pb n="KR4e0029_SBCK_000-12b"/>
　欲下而輕雲霽月之連姢也至其文采<lb/>
　縟䴡如春花翹英蜀錦新濯其才氣俊<lb/>
　逸如泰華秋隼之孤騫昆侖八駿追風<lb/>
　躡電而馳也季迪之於詩可謂䏻盡其<lb/>
　心焉尔季迪之詩甚多有吹䑓集缶鳴<lb/>
　集鳯䑓集凡爲書㡬二千首皆當世之<lb/>
　儒先君子序其端今年冬予訪之呉淞<lb/>
　江上季迪出其詩示予盖取舊所集諸<lb/>
<pb n="KR4e0029_SBCK_000-13a"/>
　詩益加刪改彚粹爲一緫題曰缶鳴集<lb/>
　自古樂府歌行而下至五七言諸體得<lb/>
　詩三百餘篇皆其精選富矣哉亦可謂<lb/>
　不易矣然是編也特以今年庚戌冬而<lb/>
　止後有作當别自爲集季迪不以余不<lb/>
　肖属余序之庸敢叙諸編端以俟季迪<lb/>
　家姑蘇甞應召脩元史教西學弟子貟<lb/>
　入翰林爲編脩擢戸部侍郎　賜㱕郷<lb/>
<pb n="KR4e0029_SBCK_000-13b"/>
　里云<lb/>
　洪武三年十二月既望史官呉郡謝徽<lb/>
　序<lb/>
<pb n="KR4e0029_SBCK_000-14a"/>
原序<lb/>
天下無事時士有豪邁奇崛之才而無所用往往放於山<lb/>
林草澤之間與田夫野老沉酣歌呼以自快其意莫有聞<lb/>
於世也逮天下有事則相與奮臂而起勇者騁其力智者<lb/>
効其謀辯者行其說莫不有以濟事業而成功名蓋非向<lb/>
之田夫野老所能羈留而狎玩者亦各因其時焉爾今天<lb/>
下崩離征伐四出可謂有事之時也其決策於帷幄之中<lb/>
揚武於軍旅之間奉命於疆場之外者皆上之所需而有<lb/>
待乎智勇能辯之士也使山林草澤或有其人孰不願出<lb/>
於其間以應上之所需而用已之所能有肯槁項老死於<lb/>
布褐藜藿者哉余生是時實無其才雖欲自奮譬如人無<lb/>
<pb n="KR4e0029_SBCK_000-14b"/>
堅車良馬而欲適千里之塗不亦難歟故竊伏於婁江之<lb/>
濱以自安其陋時登髙邱望江水之東馳百里而注之海<lb/>
波濤之所洶<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>煙雲之所杳靄與夫草木之盛衰魚鳥之<lb/>
翔泳凡可以感心而動目者一發於詩蓋所以遣憂憤於<lb/>
兩忘置得喪於一笑者初不計其工不工也積而成帙因<lb/>
名曰婁江吟稿若在衡門茅屋之下酒熟豕肥從田夫野<lb/>
老相飲而醉拊缶而歌之亦足以適其適矣因序其篇端<lb/>
以見余之自放於江湖者爲無所能非有能而不用也<hi>婁</hi>
<hi>江吟藁自序</hi>
古人之於詩不專意而爲之也國風之作發於性情之不<lb/>
能已豈以爲務哉後世始有名家者一事於此而不他疲<lb/>
<pb n="KR4e0029_SBCK_000-15a"/>
殫心神捜刮萬象以求工於言語之間有所得意則歌吟<lb/>
蹈舞舉世之可樂者不足以易之深嗜篤好雖以之取禍<lb/>
身罹困逐而不忍廢謂之惑非歟余不幸而少有是好含<lb/>
毫伸牘吟聲咿咿不絶於口吻或視爲廢事而喪志然獨<lb/>
念才疎力薄旣進不能有爲於當時退不能服勤於畎畞<lb/>
與其嗜世之末利汲汲者争騖於形勢之途顧獨事此豈<lb/>
不亦少愈哉遂爲之不置且時雖多事而以無用得安於<lb/>
閒故日與幽人逸士唱和於山巔水涯以遂其所好雖其<lb/>
工未敢與昔之名家者比然自得之樂雖善辯者未能知<lb/>
其有異否也故累歲以來所著頗多近客東江之渚因間<lb/>
始出而彚次之自戊戌至丁未得七百三十二篇題之曰<lb/>
<pb n="KR4e0029_SBCK_000-15b"/>
缶鳴集自此而後著者則别爲之集焉藏之巾笥時出而<lb/>
自讀之凡歲月之更遷山川之歷涉親友暌合之期時事<lb/>
變故之蹟十載之間可喜可悲者皆在而可考固不忍棄<lb/>
而弗録也若其取義之或乖造辭之未善則有待於大方<lb/>
之教焉<hi>缶鳴集自序</hi>
呉爲古名都其山水人物之勝見於劉白皮陸諸公之所<lb/>
賦者衆矣余爲郡人暇日捜奇訪異於荒墟䆳谷之中雖<lb/>
行躅殆徧而紀詠之作則多所闕焉及歸自京師屏居松<lb/>
江之渚書籍散落賔客不至閉門黙坐之餘無以自遣偶<lb/>
得郡志閱之觀其所載山川臺榭園池祠墓之處余向嘗<lb/>
得於煙雲草莽之間爲之躊躇而瞻眺者皆歷歷在目因<lb/>
<pb n="KR4e0029_SBCK_000-16a"/>
其地想其人求其盛衰廢興之故不能無感焉遂采其著<lb/>
者各賦詩詠之辭語蕪陋不足傳於此邦然而登髙望逺<lb/>
之情懷賢弔古之意與夫撫事覽物之作喜慕哀悼俯仰<lb/>
千載有或足以存勸戒而考得失猶愈於飽食終日而無<lb/>
所用心者也況幸得爲聖朝退吏居江湖之上時取一篇<lb/>
與漁父鼓枻長歌以樂上賜之深豈不快哉因不忍棄去<lb/>
萃次成帙名姑蘇雜詠合古今諸體凡一百二十三篇云<lb/>
洪武四年十二月日前史官髙啓序<lb/>
<pb n="KR4e0029_SBCK_000-16b"/>
</p>
<p>
</p>
  </div>
</body>
</text>
</TEI>
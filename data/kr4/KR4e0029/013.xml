<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0029_SBCK_013-1a"/>
髙太史大全集卷之十三<lb/>
　　　　　　　　　　　呉郡髙啓季迪著<lb/>
　　　　　　　　　　　南州徐庸用理編<lb/>
　　五言律詩<lb/>
　　　送呉縣令遷松陵<lb/>
山縣彈琴罷江城露冕初夏霖湖更濶朝日市長虗<lb/>
桞下催耕皷桒間問俗車秋風莫思去客舘有鱸魚<lb/>
　　　寄沈校理<lb/>
風雨清明後春寒未裌衣閉門聽鳥盡入寺㸔花稀<lb/>
獨酌愁難去相思夣欲飛艱難冝數見何事却長違<lb/>
<pb n="KR4e0029_SBCK_013-1b"/>
　　　贈吕醫<lb/>
藥院閉閑朝烟生積劵燒求眞遊岳遍訪病出城遥<lb/>
收榖寜煩僕㝷苓或遇樵世方多內熱一七倘能消<lb/>
　　　次韵陳留公見貽湖上行屯之作<lb/>
湖隂巡壘罷緩服上仙舟景好㸔冝晚詩淸賦爲秋<lb/>
葉應随鳥散山欲趂波流亦有東遊興空憐未得酬<lb/>
　　　雨後飲西園偶然亭<lb/>
晚酌櫻桃下歡来不奈春那知醉後客猶是亂中人<lb/>
雨霽飄還細花寒破未匀江臯舊遊䖏囬首莫沾巾<lb/>
　　　隣家桃花<lb/>
<pb n="KR4e0029_SBCK_013-2a"/>
春色東家出相窺似有心曲垣遮自短別院閉還深<lb/>
影動疑人折香摇妬蝶㝷好風時觧意吹片拂羅襟<lb/>
　　　和王校理夜坐<lb/>
池瞑花如霧蒼蒼月照開梁空雙燕睡薕暗一螢来<lb/>
兵散誰家笛人違此夜杯如何對清景愁思却相催<lb/>
　　　荅陳校書客懐<lb/>
同患君尤甚時難覺意真愁邉長夜酒夣裏少年春<lb/>
遊逺荒家業交踈困露塵一杯歌短調誰聽不沾巾<lb/>
　　　酬余左司<lb/>
門巷接垂楊同隣忘異郷児親欣見熟僕立厭言長<lb/>
<pb n="KR4e0029_SBCK_013-2b"/>
讀借風床簡炊分雨碓粱亂来成久别能不爲情傷<lb/>
　　　宿道王蘭若<lb/>
借榻到僧扉雖安未是歸瞑禽愁雪意夜蓧助風威<lb/>
燭盡思燃帶衾寒起覆衣不知孤棹去明夕更何依<lb/>
　　　與詩客七人㑹飮余司馬園亭<hi>居皆在北郭</hi>
情與酒兼和園亭駐晚珂家同榆社近人比竹林多<lb/>
短景催長宴醒吟雜醉歌亂離歡昜失無厭數相過<lb/>
　　　登西澗小閣<lb/>
層檻搆雲牢清寒灑客袍石稜添澗險閣勢借峰髙<lb/>
風竹驚棲鳥霜藤縋飲猱欲題因境勝不敢易揮毫<lb/>
<pb n="KR4e0029_SBCK_013-3a"/>
　　　江上荅徐卿見贈<lb/>
煙樹近松陵扁舟晚獨乗江黄連渚霧野白滿田氷<lb/>
往事愁人問虗名畏客稱無才任蕭散敢望鶴書徴<lb/>
　　　除夕客中與家兄守歲<lb/>
雨雪逺村中猿鳴旅舘空守爐銷夜漏停燭待春風<lb/>
有恨䏻催老無文觧送窮却憐今夕酒還與弟兄同<lb/>
　　　南溪晚歸<lb/>
流水出雲根遥通古寺門山深僧少俗人靜市如村<lb/>
馬渡知長淺魚行見不渾多情溪上月歸路照黄昏<lb/>
　　　丁孝廉惠冠巾<lb/>
<pb n="KR4e0029_SBCK_013-3b"/>
知試山人服冠巾逺寄重佳名因子夏舊製學林宗<lb/>
褁映秋吟鬂欹宜晚醉容朝簮今已觧期上華陽峯<lb/>
　　　西園間興二首<lb/>
㸔到竹過隣園林獨卧身鳥聲間似野人意倦知春<lb/>
殘雨驚池樹斜陽照隙塵如何堂上客不及燕来頻<lb/>
　　　又<lb/>
當路闕追攀端㞐自掩関聽鍾知近寺㸔畫億登山<lb/>
暁櫛風林下宵吟雨閣間天應憐我懶獨與少年閑<lb/>
　　　送謝恭<lb/>
凉風起江海萬樹盡秋聲揺落豈堪別躊躇空復情<lb/>
<pb n="KR4e0029_SBCK_013-4a"/>
㠶過京口渡砧響石頭城爲客歸宜早高堂白髮生<lb/>
　　　歩至東臯<lb/>
斜日半川明幽人毎獨行愁懐逢暮慘詩意入秋清<lb/>
鳥啄枯楊碎蟲懸落葉輕如何得歸後猶似客中情<lb/>
　　　郊墅雜賦十六首<lb/>
江水舎西東隣家是釣翁路㾗深草沒井脉暗潮通<lb/>
籬隔𬞞邉雨門開竹下風不因時賣畚何事入城中<lb/>
　　　其二<lb/>
此郷堪避地亂後户翻增俗羙嫌欺客年豐愛施僧<lb/>
帶星耕䖏軛照雪紡時燈且作求田計元龍豈我䏻<lb/>
<pb n="KR4e0029_SBCK_013-4b"/>
　　　其三<lb/>
幽事何誰誇孤吟對晚沙浣衣江動月繫艇岸垂花<lb/>
行蟻如知路歸鳬自識家一尊茅屋底随意荅春華<lb/>
　　　其四<lb/>
春泥桒下路孤荣自扶行身賤知農事心閑見物情<lb/>
魚鳴風欲起牛飯月初生漸喜無人識何煩易姓名<lb/>
　　　其五<lb/>
移家到渚濵沙鳥便相親地僻偏容懶村荒却稱貧<lb/>
犬随春饁女鷄喚曉畊人碩得無愁事閒眠老此身<lb/>
　　　其六<lb/>
<pb n="KR4e0029_SBCK_013-5a"/>
紛紛謝人役寂寂戀吾㞐細雨春雩後斜陽社飲餘<lb/>
㟁花飛趣蝶池葉堕驚魚好了公家事休令吏到廬<lb/>
　　　其七<lb/>
路迂橋斷䖏門靜犢眠時孤墅藏群桞諸田灌一陂<lb/>
僮閑春作少婦懶午炊遲誰道花源好還令太守知<lb/>
　　　其八<lb/>
虗閣近鳴湍應宜把一竿雨傷春夌爛風折晚蒲乾<lb/>
抱甕臨江汲携書入寺㸔自慙何獨幸世難此偷安<lb/>
　　　其九<lb/>
亂渚交交白平蕪漫漫青賣薪沙店逺祈榖水祠靈<lb/>
<pb n="KR4e0029_SBCK_013-5b"/>
宻雨侵簔重微風過網腥江邉多酒伴春去不曾醒<lb/>
　　　其十<lb/>
入夜潮侵户經秋雨壞垣里人淳少訟田父醉多言<lb/>
稻蟹燈前聚莎䖝機下喧自應耽野趣不是忘郷園<lb/>
　　　其十一<lb/>
欲沽嗟市逺煙火隔江波客到寒齋少人歸晚渡多<lb/>
汙書燈燼落驚枕櫓聲過豈敢愁荒寂時危免負戈<lb/>
　　　其十二<lb/>
野色逈蒼蒼門門葉滿塘僧來雙屐雨漁卧一船霜<lb/>
静裏脩香傳閑中録酒方平生當世意到此坐成忘<lb/>
<pb n="KR4e0029_SBCK_013-6a"/>
　　　其十三<lb/>
紅樹南江近青山北郭遥江清目渺渺林冷髪蕭蕭<lb/>
食鱠知晨釣聴歌識暮樵㝷常送歸客不過水西樓<lb/>
　　　其十四<lb/>
何䖏可徘徊林間共水隈夜歸家犬識春睡野禽催<lb/>
有地唯栽藥無村不見梅興來慙獨飲時喚老農陪<lb/>
　　　其十五<lb/>
狂多愛出遊日日問江頭小草皆春意遥山自晚愁<lb/>
酒中時有得物外復何求不詠騷人調蘼兼任滿洲<lb/>
　　　其十六<lb/>
<pb n="KR4e0029_SBCK_013-6b"/>
㞐似臨卭宅耕非鄠杜田巳償輸稅米未覔賣文錢<lb/>
把卷怜長日看花愧少年翛然閉門處楊桞拮槹邉<lb/>
　　　采香逕<lb/>
晨粧出采芳零露濕紅裳種徙山中品熏傳海外方<lb/>
抱筐歸蕙逕焚鼎薦蘭堂未足娯君寢西施體自香<lb/>
　　　響屧廊<lb/>
廊虗應屧鳴響細識腰輕誰道呉強國唯銷舉足傾<lb/>
苔間㓕古跡月下歇餘聲此夕人空聽山僧曵履行<lb/>
　　臨頓里<lb/>
　　　其一<lb/>
<pb n="KR4e0029_SBCK_013-7a"/>
聞說橋東地髙人舊隱居飬生應有道覔舉絶無書<lb/>
愛救粘絲蝶嗔驚出水魚時㝷戴顒宅自駕短轅車<lb/>
　　　其二<lb/>
應愛山齋好秋風不捲茅鑿渠侵螘穴移樹帯禽巢<lb/>
人世真浮梗吾生豈繫匏不逢皮從事誰結歲寒交<lb/>
　　　其三<lb/>
載酒携山榼安琴製石牀鳬眠皆傍毋蜂去自從王<lb/>
榖雨收茶早梅天晒藥忙不扶靈壽杖筋力老䏻強<lb/>
　　　其四<lb/>
自少圗名意誰言世不知僧求開寺記客送買山資<lb/>
<pb n="KR4e0029_SBCK_013-7b"/>
細雨魚生子斜陽燕哺兒平生無事迫心苦為㝷詩<lb/>
　　　其五<lb/>
斬伐慿樵斧經綸在釣車薄雲還露月小雨不妨花<lb/>
酒債應多䖏詩名自一家虗煩時主召懶脫故衣麻<lb/>
　　　其六<lb/>
長物元無有何勞犬護扉借㸔高士傳學製道人衣<lb/>
窓破容螢入船空載鶴歸定縁幽事繞不是䆠情微<lb/>
　　　其七<lb/>
澹泊心情在蕭踈髩影殘引泉規作沼留笋待成竿<lb/>
自洗沾泥屐誰收掛壁冠毛公新有約月夜禮天壇<lb/>
<pb n="KR4e0029_SBCK_013-8a"/>
　　　其八<lb/>
沐罷便輕幘消揺詠晚天清風蘇病鶴驟雨集鳴蟬<lb/>
舊史堆緗素新經録洞玄誰知城郭裏別自有林泉<lb/>
　　　其九<lb/>
汨汨泉通圃蕭蕭桞映門折花摇樹影踏藕損蓮根<lb/>
飢鴨呼歸艦新蚕試浴盆屋前高石在知是欝林孫<lb/>
　　　其十<lb/>
茶租催未得菊餌服還䏻行古時人笑文工造化憎<lb/>
貧留漁艇載老謝一書徴誰識先生樂攸然卧枕肱<lb/>
　　　春申君廟<lb/>
<pb n="KR4e0029_SBCK_013-8b"/>
封呉開巨壌相楚服強隣名重三公子謀踈一婦人<lb/>
畫幃留古像珠履絶遺塵簫皷時迎祭還憐舊邑民<lb/>
　　　呉女墳<lb/>
魚燈照艶魄夜冷珠衣薄白玉土中埋紅蘭霜後落<lb/>
不乗臺上鳯空舞橋邉鶴韓重未歸来泉宫秋寂寞<lb/>
　　　真娘墓<lb/>
金釵塟小墳楊桞寺前村已斷芲間信空歸月下䰟<lb/>
山鶯留曲韻草露帶啼㾗車馬逢寒食還来酹酒樽<lb/>
　　　鱸郷亭<lb/>
獨上鱸鄊亭秋風南浦生載送黄花句遥思張歩兵<lb/>
<pb n="KR4e0029_SBCK_013-9a"/>
天空白水逺日堕赤楓明我亦東歸客一壷宜醉傾<lb/>
　　　尭峯院<lb/>
尭帝何年到名猶在此峰岩留千尺井寺廢兩時鍾<lb/>
僧出因㝷菌人來爲㸔松白雲深洞裏聞有聽經龍<lb/>
　　　慧聚寺次張祐韵<lb/>
烟歛城初出朝来野欲吞危樵縁磴角倦衲憇松根<lb/>
刹表藏林寺鍾聞隔海村畫龍飛去久空掩殿堂門<lb/>
　　　石屋<lb/>
雙崖立幽関一洞開深宇青嶂近爲隣白雲閑作主<lb/>
不受杜陵風可避河朔暑華棟幾囬新渠渠獨千古<lb/>
<pb n="KR4e0029_SBCK_013-9b"/>
　　　贈竹里子<lb/>
弭楫望迷林閑爲淇澳吟君家不可見但聽煙中禽<lb/>
日落逋雲逺雨餘江水深非同抱清節歳晏後誰㝷<lb/>
　　　送金判官之吳江<lb/>
送客常苦愁送君愁最劇江爲江上縣近我郷中宅<lb/>
霜晴橘熟秋水冷楓飄夕難逐去㠶東京華坐微役<lb/>
　　　漁<lb/>
泛泛蒼波裏全家寄一船曽来屈澤畔或到杏壇邉<lb/>
簑帶春江雨榔鳴晚浦烟得魚㝷水店換酒不論錢<lb/>
　　　樵<lb/>
<pb n="KR4e0029_SBCK_013-10a"/>
慣識山中路﨑嶇毎獨㝷穿雲衝過乕伐樹起棲禽<lb/>
斧礪溪邉石衣懸谷口林逢仙休㸔奕甲子易駸駸<lb/>
　　　耕<lb/>
江臯聞布谷荷耜出柴門春暖烏犍快朝晴緑樹繁<lb/>
深耕行别隴侍饁望前村自得龐公計遺安與子孫<lb/>
　　　牧<lb/>
一笛去茫茫平郊緑草長但知牛背穩應笑馬蹄忙<lb/>
度隴衝朝雨歸村帶夕陽相逢休挾䇿囬首恐忘羊<lb/>
　　　夜起觀月<lb/>
一春夜多雨今宵初月明窓間幽夣覺起憶故園行<lb/>
<pb n="KR4e0029_SBCK_013-10b"/>
露下花微委烟中鳥忽鳴誰同賞清景惆悵倚前楹<lb/>
　　　贈劉醫師<lb/>
君有抱朴意髙齋長宴如壷中仙姥酒按上神農書<lb/>
蒸术曉烟裏斸苓春雨餘起疾多傳妙慚予才自踈<lb/>
　　　舟中早行<lb/>
隆隆津皷動江火留餘閃人家未起耕近水寒扉掩<lb/>
船開鳬鴨散樹吐烟霏歛東郭去方遥青山見孤點<lb/>
　　　春日懐諸親舊<lb/>
楊桞燕差差隣家㨎火時春寒添客思夜雨减芲枝<lb/>
涉世悠悠夣懐人的的思出遊無舊侣空舘獨題詩<lb/>
<pb n="KR4e0029_SBCK_013-11a"/>
　　　江上見逃民家<lb/>
清時無虐政何事竟抛家隣叟收飢犬途人折好花<lb/>
林空烟不起門掩日将斜四海今安在歸来早種麻<lb/>
　　　曉晴東臯歩眺<lb/>
江明片雨收樹暗一村幽籬落踈麻長田畦曲水流<lb/>
禽聲初變夏麥氣欲成秋閒歩㸔時物今朝散旅憂<lb/>
　　　賦得㦸門送陳博士<lb/>
聖廟<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>王宫重関盛衛同儒官趋内外武仗列西東<lb/>
乍啓鳴鍾始将扄徹爼終莫言墻九仞還有此能通<lb/>
　　　櫻桃<lb/>
<pb n="KR4e0029_SBCK_013-11b"/>
宻緑暎圓紅枝頭的的同熟迎梅實雨落值栁花風<lb/>
羙女名偏稱流鶯啄未空憶曽春薦後捧賜出深宫<lb/>
　　　金進士葵軒<lb/>
幽園夏雨歇葵緑乍翻風獨向群芳後閒依萱草樷<lb/>
敷榮午簟側流馥夜窓中應有傾陽意将軍心正同<lb/>
　　　次傀雲林韵<lb/>
雲林巳白頭猶有晋風流愛寫滄洲趣閑来玄舘遊<lb/>
茶烟秋淡淡竹雨暮脩脩欲向南池水長流清翰舟<lb/>
　　　登南樓㸔雨有懐<lb/>
清暁㸔江雨獨登江上樓人烟與草樹蕭瑟滿城秋<lb/>
<pb n="KR4e0029_SBCK_013-12a"/>
砧響寒稍急鴻聲哀更流故人隔楚塞西望忽成愁<lb/>
　　　晚霞獨酌南樓<lb/>
倦客豈遷客故郷非異郷鱸肥<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜紫鴈到桞條黄<lb/>
湖濶已秋雨樓髙猶夕陽登臨何必賦把酒據胡床<lb/>
　　　畊<lb/>
春郊起東作来耜出柴荆桞下烏犍健桑間布谷鳴<lb/>
家人供逺餉刺史勸深耕已卜豊年候朝来好雨晴<lb/>
　　　追挽㳟孝先生二首<lb/>
關洛遺風在河汾舊業傳書攻藏簡後易䆒出啚先<lb/>
暁禁辞持橐寒㕔戀坐氊臨危誰復似身與勅俱全<lb/>
<pb n="KR4e0029_SBCK_013-12b"/>
北闕書空上東川教自陳可當哀亂日後䘮老成人<lb/>
堂静懸魚絶墳荒下馬頻傳家欣有子執筆際昌辰<lb/>
　　　漁<lb/>
浮生何處好只在水雲郷榔起鳴秋月綸收向夕陽<lb/>
箬篷幽夣熟銅斗醉謌長不是烟波樂那䏻與世忘<lb/>
　　　題宋迪晚烟歸舎啚<lb/>
落日下嵐嶺行人逢已稀隔烟望田舍映水掩荆扉<lb/>
鳥亂夕林暗草多秋逕微家人應候我賣畚郭中歸<lb/>
　　　贈東菴道者<lb/>
雙樹夾成户一溪流繞家掃林留送笋汲水帯浮花<lb/>
<pb n="KR4e0029_SBCK_013-13a"/>
經勸里人讀藥從仙客賖巳無喧寂念黙坐對鳴鴉<lb/>
　　五言排律<lb/>
　　　月夜遊太湖<lb/>
欲㝷林屋隱還過洞庭遊逺水𥘉涵夜長天盡作秋<lb/>
湖如青草濶月似白蓮浮萬壑風傳笛三更斗挂舟<lb/>
葉應随鳥散山欲趂波流浩蕩吾何適鴟夷不可求<lb/>
　　　詠夏氷<lb/>
寒收凝凍井晚薦納涼宫抱㓗存天貭銷炎奪化工<lb/>
氣蒸金盌潤色暎玉盤空弱藻含猶在纎塵隔未通<lb/>
非山寜可倚是水復當融照夜何湏月驚秋詎待風<lb/>
<pb n="KR4e0029_SBCK_013-13b"/>
製屏應不穩作珮定難攻客貌清誰並仙肌瑩自同<lb/>
宜涵筠簟素愁逼桂爐紅碩觧行人渇分貽道路中<lb/>
　　　題黄鶴仙人畫<lb/>
何䖏畫相同湘南與峽東江来落日外山出抄秋中<lb/>
緑桂騷人宅青蓮釋子宫鍾鳴樵谷暗船散市橋空<lb/>
風樹驚猿落烟蕪去鳥通平生遊楚興對此轉無窮<lb/>
　　　賦得履送衍上人<lb/>
穏稱遊方脚新編楚岸蒲滑欺峰頂石危怯卋間途<lb/>
輕曵愁妨蟻髙飛笑化鳬上堂聲毎衆度嶺影還孤<lb/>
著䖏朝行道抛時夜結趺空山欲相訪落葉去踪無<lb/>
<pb n="KR4e0029_SBCK_013-14a"/>
　　　聞蛙<lb/>
何䖏多啼蛤荒園暑潦天股跳泥活活形蔽草芊芊<lb/>
野逺呼相應窪深樂自專斜陽漁罩外細雨客燈前<lb/>
莫問官私地聊占水旱年晴思蒲葉渚凉憶稻花田<lb/>
髙士聽空愛遷人食未便洒灰誰觧去安我夜窓眠<lb/>
　　　聖壽節早朝<lb/>
天啓<lb/>
聖圗昌流虹叶夣祥飛龍起江左戰馬放山陽御桞<lb/>
垂閶闔仙桃熟建章逺人陳貢篚近侍浥爐香金鏡<lb/>
千秋録瑶池萬歳觴小臣欲拜手　尭日正舒長<lb/>
<pb n="KR4e0029_SBCK_013-14b"/>
　　　洪武二年十月丼露降後庭栢樹<lb/>
　　上出示侍從臣啓獲預觀嘉瑞因賦詩頌之<lb/>
和氣融爲液中宵墜碧天光漙髙栢上瑞發內庭前<lb/>
見日朝還泫經風晚盡堅芳穠蜂蜜滑的礫蚌珠圓<lb/>
厚澤歌難喻沉痾飮易痊碩言同<lb/>
聖徳濡沃遍周埏<lb/>
　　　冬至　車駕南郊<lb/>
駕動百靈訶齋宫午夜過禮行因日至樂奏合雲和<lb/>
配　祖崇周典祈年陋漢歌璧陳孤月滿燎發衆星<lb/>
羅秩秩威儀盛穣穣福祉多慶成應預喜四海沐■<lb/>
<pb n="KR4e0029_SBCK_013-15a"/>
恩波<lb/>
　　　禁中雪<lb/>
君王元尚儉臺殿忽瓊瑶環素凝宮沼飛花綴苑條<lb/>
坊鷄驚曙早仗馬喜寒驕金扇開時㸔丹墀掃後朝<lb/>
台司呈賀表樂部奉仙謡湏信陽光近都先别處消<lb/>
　　　封建<lb/>
　　　親王　賜百官宴<lb/>
漢運初興日周藩並建年辨方分社土當陛列宫縣<lb/>
上相傳金冊中官闢綺筵誓期山作礪<lb/>
恩瀉酒如川仙李千枝茂天潢幾派連百僚咸醉喜<lb/>
<pb n="KR4e0029_SBCK_013-15b"/>
拜舞赤墀前<lb/>
　　　送安南使者杜舜卿還國應■制<lb/>
　　　安南初入貢朝廷遣翰林學士張以寧賫<lb/>
　　　　詔冊其主爲王及境而薨其世子遣舜卿<lb/>
　　　　来告哀且請命及還　命朝臣賦詩送之<lb/>
南粤知王化来庭喜最先地書通漢日貢紀入周年<lb/>
號冊纔臨境容衣忽掩泉使蒙<lb/>
天語唁嗣許國封傳暁　開晴飛鳯炎溪晚堕鳶徃<lb/>
来時物異存殁<lb/>
聖恩全　詔去開蠻霧㠶歸望海天但脩忠順節丗<lb/>
<pb n="KR4e0029_SBCK_013-16a"/>
業自綿延<lb/>
　　　送髙䴡賀正旦使張子温還國<lb/>
丹鳯雲中闕玄莬海外城新陽初獻歲逺使盡朝京<lb/>
卉服充王貢珠旒仰<lb/>
聖明花飛辭上國日出指歸程車餞都亭暁㠶開島<lb/>
嶼晴莫辭頻入賀寳暦萬年盈<lb/>
　　　送鮑脩撰出官關中<lb/>
辭朝西入陜車發動征塵小夌行時熟啼鸎别處頻<lb/>
關前周故尹㶚上漢遺民直院青綾舊臨川赤組新<lb/>
山蓮樂遊苑樹繞富平津君去方年少還能論過秦<lb/>
<pb n="KR4e0029_SBCK_013-16b"/>
　　　送恩公還江心寺<lb/>
上人㞐寳地勝處似金山樓閣開天界波濤隔世寰<lb/>
鍾聞孤嶼外刹出亂雲間螺女晨修饌龍君夜叩關<lb/>
遊方来暫㑹辭■闕去難攀舊業菱生沼離城桞暎<lb/>
灣衣霑爐氣出船載磬聲還施貝来江估持經地島<lb/>
蠻諸縁除未早半偈悟猶艱安得如康樂登臨此共<lb/>
閒<lb/>
　　　喜楊榮陽赴■召至京過宿寓舘<lb/>
忽作天涯㑹渾銷歲暮哀髙城三皷動虗舘一尊開<lb/>
隣馬嘶空櫪江鴻過廢臺飲餘寒色退談絶雨聲来<lb/>
<pb n="KR4e0029_SBCK_013-17a"/>
渉患功名倦忘歸故舊猜　闕前新應詔湏譲子雲<lb/>
才<lb/>
　　　長洲苑<lb/>
中國久無伯闔閭思騁功講蒐開别苑訓武出離宫<lb/>
宰嚭應參乗巫臣寔御戎鼗鳴深谷應罝掩廣塲空<lb/>
逺曵捎雲斾髙弯射月弓三驅儀巳畢七伐歩還同<lb/>
甲騎從輿後蛾眉侍幄中煑胎湏紫豹胹掌得玄熊<lb/>
樂事方難極英圗忽易窮城迷歌黍客地属采蕘童<lb/>
輦道崩秋雨旗門失晚風大亡㕙肆狡人去雉争雄<lb/>
草樹迎蕭索湖山罷欝䓗猶疑見獵火寒燒夜深紅<lb/>
<pb n="KR4e0029_SBCK_013-17b"/>
　　　翫花池<lb/>
桃枝兼杏枝春色繞宫池正愛紅繁處還憐緑净時<lb/>
芲香泛幽沚媚影照清漪垂條㸔妓折堕蕚見魚吹<lb/>
盃涵明月瀉舟逐彩霞移水流花落盡君王醉不知<lb/>
　　　送髙麗貢使還國<lb/>
鳯闕層霄上莬城積水東<lb/>
大君方啓運絶域盡朝宗錫命分青土趍班列紫宫<lb/>
船歸瞻日出㠶掛候西風雨露何沾渥華夷巳混同<lb/>
聖心非恱貢惟念逺人忠<lb/>
　　　韓蘄王<lb/>
<pb n="KR4e0029_SBCK_013-18a"/>
宋室中興日将軍武畧優功宜超賈鄧名止並張劉<lb/>
白馬空南渡黄龍竟北㳺擔擒諸部種還報兩宫讐<lb/>
朝使頒金冊邉人織錦裘躍戈衝野陣横棹截江流<lb/>
殘虜亡魂走中原指掌收未終藩閫寄巳感廟堂謀<lb/>
坐散㷱羆士丼臣犬豕酋和戎詞易屈復漢志難酬<lb/>
闕聳呉山暁陵荒鞏樹秋㢘頗歸未老郭令罷誰留<lb/>
折檻言徒切藏弓勢可憂俄㸔星隕壘永使陸沉州<lb/>
感慨思前代凄凉吊古丘劍芲埋乕氣碑蘚剥螭頭<lb/>
石騎嘶風雨山僧護檟楸皷旗何寂寂簡冊謾悠悠<lb/>
父老悲猶在英雄事巳休棲鴉嶺前墓聞說更堪愁<lb/>
<pb n="KR4e0029_SBCK_013-18b"/>
　　　石井泉<lb/>
清源生石脉冷逼煑茶亭凈暎銀床色明開玉鑑形<lb/>
分秋歸客鼎汲月貯僧瓶樹影沉泓碧苔文漬璧清<lb/>
熱中嘗可滌醉後嗽堪醒品第宜居首誰羞舊水經<lb/>
　　　焚香<lb/>
艾蒳山中品都夷海外芬龍洲傳舊採燕室試初焚<lb/>
奩印灰縈字爐呈玉鏤文乍飄猶掩冉将斷更氤氲<lb/>
薄散春江霧輕飛暁峽雲銷遲憑宿火度逺託㣲薰<lb/>
著物元無跡㳺空忽有紋天絲垂裊裊池浪動沄沄<lb/>
異馥来千和祥霏却衆葷嵐光風卷碎花氣日蒸醺<lb/>
<pb n="KR4e0029_SBCK_013-19a"/>
燈灺宵同歇茶烟午共紛褰帷嫌放早引七記添勒<lb/>
梧影吟成見鳩聲夣覺聞方傳媚寢法靈著辟邪勲<lb/>
小閣清秋雨低簾薄晚曛情慙韓掾染恩記魏王分<lb/>
宴客留鵷侶招仙降鶴群曽携朝罷䄂尚浥舞時裙<lb/>
囊稱縫羅佩篝宜覆錦熏畫堂空搗桂素壁漫塗芸<lb/>
本欲㕘童子何湏學令君忘言深坐䖏端此謝塵氛<lb/>
　　　詠夣<lb/>
的的縁愁得濛濛與醉和輕随雲浩蕩暗越嶺嵯峨<lb/>
夜店嗟偏短春閨想最多関山歸識路江渚去凌波<lb/>
梁落中宵月樓横欲曙河隔簾休警鵲近燭任飛蛾<lb/>
<pb n="KR4e0029_SBCK_013-19b"/>
遊逺寜煩載穿深豈畏訶寒驚瑶作障暖戀錦成窩<lb/>
蝴蝶誰家信鴛鴦别浦歌靜嫌風動竹閙怯雨鳴荷<lb/>
寂歷窓扄𥿄低遲帳捲羅知情唯枕共送恨忽鍾過<lb/>
縞𬒮香猶在朱絃字不磨記来還彷彿㝷去巳蹉跎<lb/>
宿燼芬餘麝殘粧暈淺螺憂歡情緫幻離合事皆訛<lb/>
池上吟芳草庭前覔舊柯既因思是種復念睡爲魔<lb/>
易断俄如此難憑竟若何陽臺莫重問千古咲巫娥<lb/>
　　荅胡博士留别二十韻<lb/>
世緒名臣後聲華俊士前棘塲曽中的芹水舊鳴絃<lb/>
逺道秋風褐空齋夜雨氊倦游驚齒暮多難喜身全<lb/>
<pb n="KR4e0029_SBCK_013-20a"/>
孤客愁王粲諸生老鄭玄未應心戚戚還是腹便便<lb/>
杜曲無歸業成都有卜錢我方辭<lb/>
闕下君尚隱江邉久話燈催剪頻過榻觧懸擇隣欣<lb/>
得地結友愧忘年牧逕依門轉漁梁近渡連舊盟㝷<lb/>
白鳥餘俸買烏犍流水空塘樹踈林破屋烟詎憂窮<lb/>
作<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>但欲醉成仙政爾交歡宻俄然别恨牽湖山入<lb/>
苑路鷄天載家船離索方堪嘆分携益可憐殊郷難<lb/>
託主薄俗易輕賢寒浦通潮䖏春城罷雪天梅花未<lb/>
宜折持送只詩篇<lb/>
　　　戲嬰啚<lb/>
<pb n="KR4e0029_SBCK_013-20b"/>
芍藥風欄側梧桐露井傍嬌嬰爭晚戯少婦閗春粧<lb/>
共詫珠生蚌還憐王産岡半披文錦緥斜佩紫羅囊<lb/>
額髪葳蕤短胸胞細膩光庭前王氏子陌上衞家郎<lb/>
弱草身眠軟芳英手弄香随人貪作劇避伴學迷藏<lb/>
莫撲花蝴蝶冝爲蠟鳯凰塗添雲毋粉浴試水沉湯<lb/>
麟送徐卿宅蘭生謝傳堂愛均㸔緫好年並比誰長<lb/>
驥種雖難匹鵷雛已作行欣君得此畫真是夣熊祥<lb/>
</p>
<p>
</p>
  </div>
</body>
</text>
</TEI>
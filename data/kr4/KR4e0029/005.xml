<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0029_SBCK_005-1a"/>
髙太史大全集卷之五<lb/>
　　　　　　　　　　　呉郡髙啓季迪著<lb/>
　　　　　　　　　　　南州徐庸用理編<lb/>
　　五言古詩<lb/>
　　　呉王郊䑓<lb/>
周網昔墮頓禮樂由諸侯呉子乏代徳居然祀圜丘<lb/>
燔燎升紫壇青紘暎玄裘靈明豈来歆幣王空旅羞<lb/>
國南見遺壝蕭條委山陬雲和罷九奏草樹鳴颼飂<lb/>
從来䟦扈徒幾人效其尤魯郊失禮始聖筆書春秋<lb/>
　　　長洲苑<lb/>
<pb n="KR4e0029_SBCK_005-1b"/>
中國久無伯闔閭思騁功講蒐開别苑訓武出離宫<lb/>
宰嚭應叅乗巫臣寔御戎鼗鳴深谷應罝掩廣塲空<lb/>
逺曵捎雲斾髙彎射月弓三驅儀已畢七伐歩還同<lb/>
甲騎從輿後蛾眉侍幄中煮胎湏紫豹胹掌得玄熊<lb/>
樂事方難極英圗忽易窮城迷歌黍客地属采蕘童<lb/>
輦道崩秋雨旗門失晚風犬亡㕙肆狡人去雉争雄<lb/>
草樹迎蕭索湖山罷欝䓗猶疑見獵火寒燒夜深紅<lb/>
　　　甪里村<lb/>
髙皇夲壮士提劍定四方晚爲兒女情悲歌起彷徨<lb/>
愛子欲建儲寵姬方侍側顧驚四老人謂巳成羽翼<lb/>
<pb n="KR4e0029_SBCK_005-2a"/>
大臣豈不諌孰能斡天機彼翁何爲者足見人心歸<lb/>
始潜避秦君終出安漢嗣卋羅焉能覊舒卷聊自肆<lb/>
我来甪里村如入商顔山紫芝日己老黄鵠何時還<lb/>
斯人神仙徒千載形不㓕猶想蒼岩中白頭卧松雪<lb/>
　　　死亭灣<lb/>
貧賤衆所棄豈惟愚婦人珪組何重輕能令變交親<lb/>
翁子昔未逢妻去耻負薪五十非晚貴不能待終晨<lb/>
一旦謁帝閽還家繡衣新邸吏驚赤綬邦人候朱輪<lb/>
無顔見故夫自殺此水濵誰知孟徳耀元在爾東隣<lb/>
　　　毛公壇<lb/>
<pb n="KR4e0029_SBCK_005-2b"/>
欲觀漢壇符東上縹緲峰葛花墜寒露夕飲清心胸<lb/>
月出太湖水鶴鳴空磵松真境久寂寥蒼苔閟靈蹤<lb/>
嘗聞緑毛叟變化猶神龍世人豈得見偶許樵夫逢<lb/>
攀隂力易疲探玄志難從歸出白雲外空聞仙觀鍾<lb/>
　　　稚児塔<lb/>
黄土但埋骨豈能埋性靈昔聞宿草間曽吐蓮花青<lb/>
身卧長夜䑓口誦西方經㝷跡殊窅窅聞聲每冷冷<lb/>
寒燈照空塔時有山僧聽應使隣冡魂沉迷盡皆醒<lb/>
　　　三賢堂<lb/>
吾邦古名藩出守皆時賢有唐三使君風流最能傳<lb/>
<pb n="KR4e0029_SBCK_005-3a"/>
韋公既前蹈劉白乃後連政成属時康民瘵各巳痊<lb/>
良辰極游㑹消揺若神仙畫㦸衛髙館彩舟漾平川<lb/>
晨移間齋檜夕賞華池蓮逸韻邁群流豈将文墨牽<lb/>
至今郡中人猶想布治年時事屢変易遺詞委榛煙<lb/>
湖山少清氣草木空餘妍嗟我生苦遲無由厠賔筵<lb/>
殷勤展夙慕載詠西樓篇<lb/>
　　　干将墓<lb/>
干将善鑄劍劍成終殺身呉伯亦遂亡神物豈不神<lb/>
始知服諸侯威武不及仁徒勞冶金鐡精光動星辰<lb/>
莫邪應同埋荒草千古春青蛇冡間出猶欲恐耕人<lb/>
<pb n="KR4e0029_SBCK_005-3b"/>
　　　呉桓王墓<lb/>
朝出南郭門髙墳欝蒼蒼借問葬者誰乃是長沙王<lb/>
黄腸豈不錮盗發取所藏金環出世間封樹無暉光<lb/>
緬想衰炎際當塗逞奸強英雄失所㩀虎視誰敢當<lb/>
王初奮穉孤英風凛飛霜談笑定江東賢豪歘来翔<lb/>
少假湏臾年足見伯道昌胡爲困仇奴輕獵不自防<lb/>
天意豈佑魏遽使斯人亡因觀感往事喟焉令人傷<lb/>
　　　虎丘决清逺道士詩韵<lb/>
神仙不可覊乗螭躡雲漢豈将避嬴劉荒山事窮竄<lb/>
何年東觀海一至此峯翫悠悠清詩傳窅窅遺跡漫<lb/>
<pb n="KR4e0029_SBCK_005-4a"/>
我来繼登臨長嘯幘初岸既秋煙蘿踈欲雨風竹亂<lb/>
夜深空潭黒月吐石壁半龍驚汲僧来鳥喜遊客散<lb/>
閣掩林下夕鍾鳴岩中旦勝賞誰能窮今古付篇翰<lb/>
飛騰子何之汨沒余可歎安得契真期超然豁靈賛<lb/>
　　　天平山<lb/>
入山旭光迎出山月明送千里松杉風吹醒塵上夣<lb/>
兹山凢幾到題字遍岩洞陽崖樹冬榮隂谷泉下凍<lb/>
怪石立誰扶靈草生豈種白雲蓊然来諸峰欲浮動<lb/>
髙鶻有危棲幽禽無俗哢凌蘇知履滑披嵐覺裘重<lb/>
嘗登最上顛逺見湖影空漁樵度溪孤鳥雀歸村衆<lb/>
<pb n="KR4e0029_SBCK_005-4b"/>
還㝷老僧居隔竹聽清誦慰我躋攀勞爲設茶筍供<lb/>
幾年歴憂歡造物若椰弄迷途逺山林遲暮堪自訟<lb/>
難追謝公遊空發阮生慟身今觧組紱明時愧無用<lb/>
閑持九節笻㝷訪事狂縱石屋秋可眠山猿許分共<lb/>
　　　讀書所爲錫山朱隱君子敬賦<lb/>
髙士寡所嗜雅情竹素間北牎夏隂敷散帙欣燕閑<lb/>
流觀古始来治忽儼未刪重華去巳逺鳴鳯何時還<lb/>
微言雖能㝷徃躅那可攀當感既拊懷遇得亦觧顔<lb/>
詠歌南風前至樂孰與班方爾對聖賢俗子毋扣関<lb/>
　　　丁山人清越軒<lb/>
<pb n="KR4e0029_SBCK_005-5a"/>
夏雨濯高緑氤氲冐兹軒微<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>洒林表沉色泛溪源<lb/>
羡子耽獨賞慙予嬰衆喧披襟一蕭散憶在郭西園<lb/>
　　　西齋池上芙蓉<lb/>
池荷已衰颯孤艶仍獨在滄洲逺夣違風露妍姿改<lb/>
窈窕徒自媚寂寞還誰待此地托根偏非無羙人採<lb/>
　　　贈張主簿<lb/>
離離平阜禾纂纂横林棗客行愛樂土秋晚華亭道<lb/>
停燭春紡遲鳴榜潭魚早借問何能然年来縣官好<lb/>
　　　客有不樂者<lb/>
客有不樂者黙坐空堂幽明燈照孤影對酒不能酬<lb/>
<pb n="KR4e0029_SBCK_005-5b"/>
風雨怱夜至單衣颯驚秋葉隕巳慽慽䖝鳴尚悠悠<lb/>
於當属有念苦碩君聲収讀書仰千古命駕志九州<lb/>
孰云吾多智有已不觧謀冥飛既難攀苟得亦可羞<lb/>
守道固寂寞寂寞諒誰尤<lb/>
　　　送張文學之雋李<lb/>
囬川帶緑樹窈窕有鳴禽江郭去非逺傷離空滿襟<lb/>
林中古殿靜池上髙齋隂應想彈琴士杏花春雨深<lb/>
　　　贈群上人<lb/>
湖雨洗秋碧西南見諸峰中有楞伽僧逈閟超卋踪<lb/>
髙風摇飛泉落日帶逺松欲徃已知䖏煙蘿鳴飯鍾<lb/>
<pb n="KR4e0029_SBCK_005-6a"/>
　　　送李别駕赴越<lb/>
常別豈不感此别尤可嗟一别一去逺魂㫁秋無涯<lb/>
我何恨別君君猶別其家霜露滿故園不待菊有花<lb/>
越禽啼楓林路盡秋日斜到郡且足樂聞有山水嘉<lb/>
　　　龍門<lb/>
龍門何峥嶸此地表竒蹟山分两崖青天豁一罅白<lb/>
知非禹功鑿想是鬼手劈長爲風雨関開闔自朝久<lb/>
深合未吐雲對峙不崩石日光寒易傾苔色隂更積<lb/>
只疑過此内便與人境隔始窺已幽深漸入尤險窄<lb/>
暗中把危藤蜿蜒欲驚魄僧留㸔古刻𫾣火照絕壁<lb/>
<pb n="KR4e0029_SBCK_005-6b"/>
晚聞松竹號洶若波浪激不知神魚飛到此誰點額<lb/>
我嘗謁真龍天門謬通籍何必更區區求爲李膺客<lb/>
　　　太湖<lb/>
長溪如白虹分走荆霅派具區納群流襟帶三郡界<lb/>
太虗混鴻濛元氣流沆瀣初疑𬈑渤寛稍覺雲夣隘<lb/>
茫茫鴈飛遲䬃䬃㠶度快雨来鼉報鳴風起鷗驚邁<lb/>
神龍作淵都豈復數鱗介珠光照水府不受白日晒<lb/>
朝㸔砲車雲雲浪動澎湃聲吹地将浮勢擊山欲壊<lb/>
黄頭雖輕生捩拖不敢懈有時湛明鏡峰吐青幾塊<lb/>
煙中樹若莎波上舟如芥漁<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>沙岸炊客来水祠拜<lb/>
<pb n="KR4e0029_SBCK_005-7a"/>
震澤思禹功夫椒記呉敗白魚逢夏出黄柑待秋賣<lb/>
我性好游觀夙負雲水債欲㝷鴟夷舸不顧渉險戒<lb/>
人生亦何爲世故自拘械萬事風飄花百年露垂䪥<lb/>
何當叩林屋秉炬訪僊怪試探不死方爲人起痾瘵<lb/>
　　　天池<lb/>
靈峰可度難昔聞枕中書天池在其巔毎出青芙蕖<lb/>
湛如玉女盆雲影含夕虗人靜時飲鹿水寒不生魚<lb/>
我来属始春石壁煙霞舒灎灔月出後冷冷雪銷餘<lb/>
再汎知神清一酌欣慮除何當逐流花遂造僊人居<lb/>
　　　劍池<lb/>
<pb n="KR4e0029_SBCK_005-7b"/>
干将欲飛出岩石裂蒼礦中間得深泉探測費脩綆<lb/>
一穴海通源雙崖樹交影山中多居僧終歲不飲井<lb/>
殺氣凛猶在棲禽夜頻警月来照潭空雲起嘘壁冷<lb/>
蒼龍已何去遺我清絶境聽轉轆轤聲時来試幽茗<lb/>
　　　練瀆<lb/>
呉越水爲國行師利舟戰夫差開此河艅艎試親練<lb/>
十萬凌潮兒材比佽飛徤皷棹激風濤揚舲逐雷電<lb/>
當時意氣盛謂已無勾踐鷗避去沙洲龍愁閉淵殿<lb/>
恃強非伯啚倐忽市朝變䑓上失嬌姿泉間掩慚面<lb/>
至今西山月恨浸秋一片猶有網魚人時時得沉箭<lb/>
<pb n="KR4e0029_SBCK_005-8a"/>
干将欲飛出岩石裂蒼礦中間得深泉探測費脩綆<lb/>
一穴海通源雙崖樹交影山中多居僧終歲不飲井<lb/>
殺氣凛猶在棲禽夜頻警月来照潭空雲起嘘壁冷<lb/>
蒼龍已何去遺我清絶境聽轉轆轤聲時来試幽茗<lb/>
　　　練瀆<lb/>
呉越水爲國行師利舟戰夫差開此河艅艎試親練<lb/>
十萬凌潮兒材比佽飛徤皷棹激風濤揚舲逐雷電<lb/>
當時意氣盛謂已無勾踐鷗避去沙洲龍愁閉淵殿<lb/>
恃強非伯啚倐忽市朝變䑓上失嬌姿泉間掩慚面<lb/>
至今西山月恨浸秋一片猶有網魚人時時得沉箭<lb/>
<pb n="KR4e0029_SBCK_005-8b"/>
　　　明月灣<lb/>
木葉秋乍脫霜鴻夜猶飛扁舟弄明月逺度青山磯<lb/>
明月䖏䖏有此䖏月偏好天闊星漢低波寒芰荷老<lb/>
舟去月始出舟迴月将沉莫照種種髪但照耿耿心<lb/>
把酒酹水僊容我宿湖裏醉後失清煇西岩暁猿起<lb/>
　　　越来溪<lb/>
溪上山不改溪邊䑓已傾越兵来䖏路流水尚哀聲<lb/>
昨日荷花生今朝菱葉死亡國不知誰空令怨溪水<lb/>
　　　採蓮涇<lb/>
青房戢多子採得儂心喜今夜水風<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>君王宿船裏<lb/>
<pb n="KR4e0029_SBCK_005-9a"/>
行處緑雲迷歌聲一道齊回頭調越女何似若耶溪<lb/>
　　　顧辟疆園<lb/>
江左風流逺園中池舘平賔客久寂寞狐兎自縱横<lb/>
秋草猶故緑春花非昔榮市朝亦屢改高䑓䏻不傾<lb/>
　　　松江亭<lb/>
泊舟登危亭江風堕輕幘空明入逺眺天水如不隔<lb/>
日落震澤浦潮来松陵驛綿綿洲溆平莾莾葭菼積<lb/>
凭欄不敢唾下有龍窟宅㠶歸雲外秋鳥下烟中夕<lb/>
欲炊菰米飯待月出海白喚起弄珠君閑吟第三笛<lb/>
　　　南峰寺<lb/>
<pb n="KR4e0029_SBCK_005-9b"/>
樵歸衆山昏天峯尚餘景欲投石門宿更度西南嶺<lb/>
逺聞雲間鍾蘿逕入寺永懸燈照靜室一禮支公影<lb/>
鳥鳴澗壑空泉響窓戸冷對此問山僧何如沃州境<lb/>
　　　楞伽寺<lb/>
夕陽西下嶂返照東湖水来㝷古寺游楓葉秋幾里<lb/>
叩門山猿驚維馬林鳥起鍾聲出煙去半落漁舟裏<lb/>
楞伽義未曉塵累方自耻欲打塔銘碑從僧乞山𥿄<lb/>
　　　慧聚寺<lb/>
鳴鍾警迷方枯僧兀跌床石姿生寒稜松子落古香<lb/>
殿鎻山雨氣樓迎海暾光遥望蒼蒼城愁是車馬埸<lb/>
<pb n="KR4e0029_SBCK_005-10a"/>
　　　寒泉<lb/>
逺絡樷峰間平流盤石上月照欲成潭風吹不生浪<lb/>
聲兼寒葉下色映秋苔漲野客照羸顔曽来倚笻杖<lb/>
　　　乗鯉橋<lb/>
橋上西遊人橋下東流水遊人如水流朝暮何時已<lb/>
誰知有飛仙赤脚踏神鯉波驚風蕭蕭渡海秋萬里<lb/>
左招騎龍君右携乗鸞子咲飡紫雲英同詠珠宫裏<lb/>
歸来舊城郭千載一日雨下㸔橋上人還随鷄鳴起<lb/>
去者巳如灰来者猶似螘不觧飬谷神紛紛自生死<lb/>
　　　支遁菴<lb/>
<pb n="KR4e0029_SBCK_005-10b"/>
閒登待月嶺逺扣棲雲関石室閉千載髙僧猶未還<lb/>
殘鐙黄葉下古座青苔間不見跏跌影鶴鳴空此山<lb/>
　　　闘鴨篇<lb/>
春波漾群鳬戲闘毎堪翫宛轉迴翠吭䙰䙕振文翰<lb/>
聲兼江雨喧影逐浦雲亂唼喋隊初交紛披勢将散<lb/>
持敵忽同沉呼儔更相喚時陳水檻側或聚湖亭畔<lb/>
長鳴若賈勇逺奮如追竄荷葉觸俱翻菱絲罥齊斷<lb/>
魚駭沒中流鷗驚起前㟁心踰隴雉驕氣壓塲鷄悍<lb/>
海客朝自驅溪娃晚猶㸔稍欲礙行舟渾忘避流彈<lb/>
苦爭應爲食幸勝非因筭微鳥昧仝軀臨川獨成嘆<lb/>
<pb n="KR4e0029_SBCK_005-11a"/>
　　　言公井<lb/>
寥寥武城宰遺井虞山隂千載汲未竭九仭功應深<lb/>
蓻囿自可灌道源誰復㝷絃歌聽巳歇瓶綆㸔還沉<lb/>
無爲渫弗食惻惻起嘆音一瓢樂未改庶幾回也心<lb/>
　　　吊幽獨君<lb/>
君本何代人姓名復爲誰何年棄人間長眠此山陲<lb/>
荆榛欝蒙蘢孤墳上無碑游䰟久未化哽咽還能詩<lb/>
人殁乃歸㓕憂樂豈復知君何獨煩冤猶有親愛思<lb/>
一死衆所同已矣焉足悲陳辭爲相吊此理君當推<lb/>
　　　靈岩寺響屧郎<lb/>
<pb n="KR4e0029_SBCK_005-11b"/>
君王厭絲竹鳴屧時清耳獨歩六宫春香塵不曽起<lb/>
那知未旋踵麋鹿遊遺址響沉明月中跡泯荒苔裏<lb/>
此夕意誰過空廊有僧履<lb/>
　　　陪臨川公遊天池三十韻<lb/>
群山瞰笠澤勝覧兼曠奥曩遊務窮蒐甲乙誌曽到<lb/>
兹峰最靈竒獨失有遺懊我公仙署居休沐偶得告<lb/>
林壑軫逺情招携逝同造出郭縱鞍輿入谷屏牙纛<lb/>
時當寒冬晨嵐霧恣披冐幽幽霜泉微卷卷風葉燥<lb/>
㝷溪見人煙問嶺知佛號意行恐迷互逺托樵子導<lb/>
居僧作蠻音揖杖喜迎勞客来豈先知定有山鬼報<lb/>
<pb n="KR4e0029_SBCK_005-12a"/>
始至已愜心塵念爲除掃壁穹冠玄雲池古貯清潦<lb/>
長松挂其顛羙竹䕃其隩浮暉蕩空明萬影鏡中倒<lb/>
磷<graphic n="KR4210" url="https://raw.githubusercontent.com/kanripo/KR-Gaiji/master/images/KR4210.png" mimeType="image/png"/>江頭石突起類爭暴緬懷融結初天巧亦多耗<lb/>
探深識後返升險戒前懆逺梅苦相邀飛雪糁衣㡌<lb/>
谷猨晚應飢澗鳥寒不噪欲歸更留憇禅榻近茶竈<lb/>
詩歌樷桂篇琴奏猗蘭操我起前壽公樂哉此髙蹈<lb/>
及春幸重来芹藻應可芼何湏效公羊登峴發嗟悼<lb/>
卋事舟陸行有力孰比奡冨貴不可徴盍亦從所好<lb/>
斯理苟未冝山水觧相傲微言倘或然勿爲俗士道<lb/>
　　　夜飲余左司宅得細字<lb/>
<pb n="KR4e0029_SBCK_005-12b"/>
春㑹非有期春愁本無際焉知君子堂此夕相與詣<lb/>
燈銷月窺欄角警霜委砌舞影怜鶴長吟聲笑蠅細<lb/>
隣鷄易催旦共歡休復寐喪亂得幽歡疇云匪良計<lb/>
　　　劉凝之騎牛啚<lb/>
夫子初亦仕絃歌頴之湄園廬忽在念觧綬言歸期<lb/>
方春養孤犢既耕亦以騎春風草茫茫出遊徧山陂<lb/>
田家有羙酒輙醉不復疑當昔天聖間實號休明時<lb/>
豈無理人術終愳塵鞅縻嗟今属䘮亂懷䇿競欲施<lb/>
清芬逺莫挹載誦廬山詩<lb/>
　　　贈児醫呉氏昆季<lb/>
<pb n="KR4e0029_SBCK_005-13a"/>
洗菊夜潭月<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>苓秋塢雲偶因念殤者来此市人群<lb/>
問術或禽戲觀書皆鳥文誰知仙籍裏元有两呉君<lb/>
　　　亰口張氏世壽堂<lb/>
天與下民壽各有百歲期行年不能滿人自傷折之<lb/>
鷄鳴晨関開衆車起交馳茫茫欲海中神位那能知<lb/>
醲鮮薦長壽妖妍貯深帷白日未及終紅英忽先萎<lb/>
春風北邙原青草塜纍纍借問其下人得老還與誰<lb/>
翁家鶴溪陽先朝業書詩一門四葉来俱聞享期頥<lb/>
世壽何獨能世徳尤不虧翁今眉生毫益以道自怡<lb/>
浮雲等飛煙昏且從變移不嚥華池漿寜飡古栢脂<lb/>
<pb n="KR4e0029_SBCK_005-13b"/>
澄觀息内想心閑自難衰一床坐松隂風巾夕披披<lb/>
垂魚立侍側亦有白髪兒嗟我生甚晚况復值亂離<lb/>
故老不復親猶及翁在兹碩言拜堂下聽說承平時<lb/>
　　剡原九曲<lb/>
　　　其一<lb/>
欲知溪流長百轉来越嶠舟行安能極嵐路入斜照<lb/>
清景不足娯昔人豈辭詔石硯久難磨空林閉遺廟<lb/>
　　　其二<lb/>
殿中初未仕高節振衰謝讀書在兹丘蕭然竹間舍<lb/>
王来有深言留宿山水夜誰云南陽翁獨枉将軍駕<lb/>
<pb n="KR4e0029_SBCK_005-14a"/>
　　　其三<lb/>
山折水暫旋山開水仍徃東陂匯初成秋色瀰然廣<lb/>
碧蘿芲茸茸月映石壁上何時試沿洄一理煙中舫<lb/>
　　　其四<lb/>
宻篠覆碕岸石穴<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>而深居人負薪歸駐聽風水音<lb/>
囬㸔蓮花峰靄靄生夕隂不有僧鍾来髙路誰能㝷<lb/>
　　　其五<lb/>
石洞篝火入石室敷床居白雲開層巔上有丹霞書<lb/>
神仙不逺人但使粗穢除何必瀛洲外茫茫問飈車<lb/>
　　　其六<lb/>
<pb n="KR4e0029_SBCK_005-14b"/>
危梁渡清瀬逶迤入前渚大鳴樹䝉籠煙景暗墟聚<lb/>
雨中耕叟歌月下歸人語欲㝷仙尉踪凄凉一茅宇<lb/>
　　　其七<lb/>
清暉汎悠悠東與班溪合菱葉間荷花風来秋颯颯<lb/>
久行愁寂寞忽有人煙襍我欲發棹謳漁郎肯相答<lb/>
　　　其八<lb/>
俗駕不可到有地㠗中小逥逥别澗通宛宛連崗繞<lb/>
人家林谷暗不見旭光曉東作起炊藜惟應候啼鳥<lb/>
　　　其九<lb/>
入江水稍决霜降未可渉頗聞徃来人出門即舟楫<lb/>
<pb n="KR4e0029_SBCK_005-15a"/>
前飛驚鷺逺不飲垂猱倢何䖏問興公風吹赤棠葉<lb/>
　　　詠殘燈<lb/>
凝寒結重暈逼曙零孤朶膏空逐漏水㷔在同爐火<lb/>
戀影未成眠更就餘光坐<lb/>
　　　驅<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>
我生東海壖氣濕素善支方景忽遘痁未旬愧消羸<lb/>
俄頃水火爭寒氷繼炎曦楚纊甫謝挾齊紈遽㝷持<lb/>
戰如恐墜䧟况若當遭炊向夕勢漸消臨風與清池<lb/>
既去謂遂息明午復如期俯仰天地寛無地竄眇軀<lb/>
思我到貧病由是生䔪<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>豈伊水帝子遺威肆相欺<lb/>
<pb n="KR4e0029_SBCK_005-15b"/>
㑹當濯滯昬靈藥雜進施里閭習巫風磔䑕勸禳驅<lb/>
韓子盖有託惟能辨其詩<lb/>
　　　春日言懐二首<lb/>
朝臨髙䑓上俯視崇岡下春暉何悠悠清川自東瀉<lb/>
陽和發卉物時澤均播洒如何及芳辰蕭條但空野<lb/>
碩言釋拘局登車騁吾馬曠途不見人憂心何由寫<lb/>
興謝固其常吾将尤誰者<lb/>
芳樹何靡靡鳴禽亦喈喈時物豈不好人事誠多乖<lb/>
憂来卧閑房語笑孰與偕天道諒不昧薄碩終能諧<lb/>
惟當守貞靜有酒陶中懐<lb/>
<pb n="KR4e0029_SBCK_005-16a"/>
　　　題晚節堂<lb/>
人生百年壽六十未爲晚胡爲鑿玄扄結亭此山阪<lb/>
周圍松櫟髙可翫不可挽日暮春雨晴黄鳥啼睍睆<lb/>
東家鶴髮翁方置萬金産貽謀非不佳竟爲識者莞<lb/>
君能超物理生死若徃返一笑歩松隂靑山在吾眼<lb/>
　　　與客携樂遊寳積山遂泛石湖<lb/>
雲山擁春郭煙花漲晴川㸔花入山中諸峰恣攀縁<lb/>
客吹玉管笙合以金柱絃清隂度碧嶂松風助冷然<lb/>
宛若鸞鳯吟要眇入紫煙行人盡矯首響遏雲中仙<lb/>
下山興未闌相携更登船虹收嶺外雨鳥沒湖中天<lb/>
<pb n="KR4e0029_SBCK_005-16b"/>
嵐翠破夕陽樓閣影倒懸酒傾緑脂膩鱠斫瓊絲鮮<lb/>
獨恨無紅粧清波寫嬋姢微風吹㠶緩欲使歸途延<lb/>
衆賔起歡呼船返水漫舷囬櫓掠寺過楊桞山門前<lb/>
此地有離宫羙人艶當年羅裙罷春舞草色餘芊綿<lb/>
况我昔此遊冠盖十里連重来復誰在新知滿中筵<lb/>
人事既若斯今古俱可怜能遊即稱逹何湏問愚賢<lb/>
我欲呌馮夷捧月出海邉醉後不歸去相照船中眠<lb/>
　　　謝陳卿惠冠<lb/>
佳木産異域質理宻且堅斲爲野夫冠峩然着我顛<lb/>
故人逺貽贈皎若瓊瑰鮮覧鏡見雅宜鄙姿忽成妍<lb/>
<pb n="KR4e0029_SBCK_005-17a"/>
持報乏金玉殷勤在斯篇<lb/>
　　　獨歩登西丘<lb/>
幽卧意不適出門聊獨行惻惻田野中斜徑多不平<lb/>
逶迤登逺丘迢逓望髙城風交二麥動煙逈孤花明<lb/>
偶逢植杖翁疑是古耦耕欲問恐相誚歸来帳中情<lb/>
　　　茅氏髙節樓<lb/>
海上有髙樓朱甍煥晨光清風自逺至吹動羅衣裳<lb/>
樓中單棲人憂思起彷徨良匹巳久殁自誓不再行<lb/>
欲取哀琴彈仰見孤鴻翔孤鴻去何極撫景空歎息<lb/>
感傷嬋姢容思作憔悴色憔悴非一時黄泉以爲期<lb/>
<pb n="KR4e0029_SBCK_005-17b"/>
含情不能道聊詠兩髦詩<lb/>
　　　閑理篋中得諸友詩存殁感懷悵然成詠<lb/>
得理亂帙中乃得故友篇顔色見遺翰瓊華尚清妍<lb/>
憶昨遊名都結交此群賢日枉貽贈詞情文藹相宣<lb/>
俛仰未十周飄零若雲煙生者應白首死者俱黄泉<lb/>
屈指俱别離覉愁獨江邊舊懐誰能識洒涕東風前<lb/>
　　　栁絮<lb/>
輕盈易飄泊思逐春雲亂巳拂武昌門還縈㶚陵岸<lb/>
沙頭雀啄随水面魚吹散官樹暁茫茫哀歌腸欲㫁<lb/>
　　　徐博士愛日堂<lb/>
<pb n="KR4e0029_SBCK_005-18a"/>
曜靈趣頽運忽去不待人壮者亦恐衰况乃頭白親<lb/>
心長景苦短何由盡歡忻當朝慮遂夕在夜俄驚晨<lb/>
無䋲繫飛烏使之少逡巡置酒上髙堂爲樂且及辰<lb/>
此日誠可惜此意良難伸安得延年術爲親保長春<lb/>
　　　畣衍師見贈<lb/>
衍師本儒生眉骨甚踈峭軒然出人群快若擊霜鷂<lb/>
早嘗垂長紳挾冊誦周邵欲陳興壞端徃應乞言詔<lb/>
乾綱㑹中頽四海起攘剽仰頭望天扄氛祲匿羲矅<lb/>
藩邦日㝷兵纁玉罷朝頫木顛豈䋲維長徃遂淪耀<lb/>
披緇別家人欲挽首屢掉超哉休逺從髙躅碩追紹<lb/>
<pb n="KR4e0029_SBCK_005-18b"/>
初来北城刹駐錫問宗要相逢共宵哦篝火樹間照<lb/>
篇成出叩鉢鋒疾驚楚僄我或勸之冠不荅但長笑<lb/>
留連忽中離名山赴佳召頗知此行樂夙志酬歷眺<lb/>
呉峰載襆登楚水投文弔江秋雨鳴瀬海曙霞發嶠<lb/>
靈竒務窮蒐不憚躡遐徼東歸始安禪幽谷斬蓬藋<lb/>
坐敷雲中衾薜屋一澗繚前年逐戎旃野出事田獠<lb/>
是時隂飈作山黒捲狂燒不畏猛乕過車宿傍楓廟<lb/>
聞師隔煙嶺無寐聽猿呌晨興雪滿壑衣濕寒未燎<lb/>
空林斷樵踪兀兀見来轎相邀至巖扉杉竹穿<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱<lb/>
深房煑山藥乾葉𦦨風銚頓釋行旅顔瓢緑欣飲釂<lb/>
<pb n="KR4e0029_SBCK_005-19a"/>
促還不能淹喧寂歎殊調邇来竟何成三十匪年少<lb/>
恨無関弧力結束從嫖姚閒坊借書披危坐似持釣<lb/>
行憂金見奪謁恐冠遭溺逢人戒談時澁縮刀在鞘<lb/>
軍<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>五月急市閑無錢糶壮士漸欲磨妻孥困纏繞<lb/>
堂筵賔履踈暑夕行慴<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>而来贈長句有譽無鄙誚<lb/>
組章眩芬旉金奏聆要眇據梧起豪誦心疢渾可療<lb/>
囬顧平生吟真咽蚯蚓竅上天宰玄化亂治方叵料<lb/>
性命如窮鱗倘獲脫<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>
                    <graphic n="KR3348" url="https://raw.githubusercontent.com/kanripo/KR-Gaiji/master/images/KR3348.png" mimeType="image/png"/>卜㞐計已决不待龜灼燋<lb/>
過湖就稲蟹靜䖏容不肖安能效群女倚市閗妍妙<lb/>
泳風或鳴橈耕月還荷蓧師當重見㝷東皐一舒嘯<lb/>
<pb n="KR4e0029_SBCK_005-19b"/>
　　　謝周架閣移送菊花<lb/>
抄秋始授衣我歸視南園荒逕久廢鉏舊菊今不蕃<lb/>
節臨乏采翫何以慰憂煩東隣幸分致離離擢深根<lb/>
幽馥辭別圃佳色羅前軒愧無樹灌勞獲此英翹䌓<lb/>
日出寒意祛孤蝶来飛翻我亦愛其芳繞樷咏微言<lb/>
安得與君子飲泛同一樽霜露惧遄殞歲宴空籬藩<lb/>
　　　早過南湖<lb/>
湖黒月未出兼葭露凄凄榜人識浦溆不畏荒煙迷<lb/>
殘夣詎可續舟搖櫓聲齊開蓬見天邊斗柄挿水低<lb/>
津遥未見樹村近纔聞鷄自嗟逺遊人中宵走東西<lb/>
<pb n="KR4e0029_SBCK_005-20a"/>
不如沙頭鴈宛頸猶安棲<lb/>
　　　送蕭隱君自句曲經呉歸維楊<lb/>
適從江東来復作江北去来去逐江雲蕭蕭舊巾㞜<lb/>
身帶煙蘿雨初下大茅鋒孤㠶拂楚樹遥聽廣陵鍾<lb/>
去家忽来歸怜君似黄鶴日暮渺相思淮南桂花落<lb/>
</p>
<p>
</p>
  </div>
</body>
</text>
</TEI>
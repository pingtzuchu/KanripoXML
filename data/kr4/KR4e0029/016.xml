<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0029_SBCK_016-1a"/>
髙太史大全集卷之十六<lb/>
　　　　　　　　　　　呉郡髙啓季迪著<lb/>
　　　　　　　　　　　南州徐庸用理編<lb/>
　　五言絶句<lb/>
　　　觀軍装十詠<lb/>
　　　胄<lb/>
黄金胄乕頭乍免走豪酋還有從容䖏綸巾按壘遊<lb/>
　　　鎧<lb/>
絲丳鏤文銀髙城日照鱗擐来曽攪陣一鏃不傷身<lb/>
　　　纛<lb/>
<pb n="KR4e0029_SBCK_016-1b"/>
髮亂野牛驚神專大将營師行當禡祭壇下戮畨生<lb/>
　　　刀<lb/>
大食購千金妖精泣太隂燈前開匣㸔無限許君心<lb/>
　　　弓<lb/>
燕角號良材樓煩擘未開秋風懸臂出何處一鶬来<lb/>
　　　箭<lb/>
流星逐飛羽鏃利䏻穿札三發定邉歸箙中休滿挿<lb/>
　　　麾<lb/>
彩帛曵長虹悠悠卷塞風三軍齊䧟陣應在一揮中<lb/>
　　　矛<lb/>
<pb n="KR4e0029_SBCK_016-2a"/>
畫幹似蛇長誰論半段鎗日斜親闘罷髙宴卓沙塲<lb/>
　　　𫀆<lb/>
雕錦剪芲團三邉緫認㸔㝷常不肎著風雪念兵寒<lb/>
　　　馬<lb/>
羅帕覆春風連鞍賜有功蹄髙騎得称身出萬軍中<lb/>
　　師子林十二詠<lb/>
　　　獅子峯<lb/>
風生百獸低欲吼空山夜疑是天目岩飛来此山下<lb/>
　　　含暉峯<lb/>
演漾弄清暉江山秋歛霏我吟康樂句日暮澹忘歸<lb/>
<pb n="KR4e0029_SBCK_016-2b"/>
　　　吐月峯<lb/>
四更棲鳥驚山白初上月起開東閣㸔正在雲峯缺<lb/>
　　　立雪堂<lb/>
堂前參未退立到雪深時一夜山中冷無人秪自知<lb/>
　　　卧雲室<lb/>
夕卧白雲合朝起白雲開惟有心長在不随雲去来<lb/>
　　　問梅閣<lb/>
問春何處来春来在何許月堕花不言幽禽自相語<lb/>
　　　指栢軒<lb/>
清隂護燕几中有忘言客人来問不應笑指庭前栢<lb/>
<pb n="KR4e0029_SBCK_016-3a"/>
　　　玉鑑池<lb/>
一鏡寒光定微風吹不波更除荷芰影放取月明多<lb/>
　　　氷壷井<lb/>
圎甃夏生氷光涵數星冷窓有定中僧休牽轆轤綆<lb/>
　　　脩竹谷<lb/>
翠雨落經床林鳩午鳴後笋出恐人来編籬遮谷口<lb/>
　　　小飛虹<lb/>
初㸔卧波影應恐雨崇朝過澗㝷師去端如度石橋<lb/>
　　　大石屋<lb/>
渾沌復輪囷全無斧鑿紋門臨五湖氷坐納四山雲<lb/>
<pb n="KR4e0029_SBCK_016-3b"/>
　　題雜畫十二首<lb/>
　　　其一<lb/>
空山萬株木靄靄秋多晦屋在白雲中人歸白雲外<lb/>
　　　其二<lb/>
欲㝷江寺僧渡口孤㠶發落日浦風生不畏春潮濶<lb/>
　　　其三<lb/>
樷蒲亂石間水急魚難罩欲去尚殘陽㸔山一停棹<lb/>
　　　其四<lb/>
風急楚江波佳人罷采荷離舟孤宿處淚少夜猿多<lb/>
　　　其五<lb/>
<pb n="KR4e0029_SBCK_016-4a"/>
孤桞影娑娑路入秋溪暮誰家繫榜来應待歸人渡<lb/>
　　　其六<lb/>
驢影夕陽催空山不見梅愁腸如客路一日幾縈迴<lb/>
　　　其七<lb/>
夕陽數峯逺靄靄江南思烟外有鍾聲山僧獨歸寺<lb/>
　　　其八<lb/>
橋邉緑水斜春樹隔雲霞隱䖏誰云淺千峯只一家<lb/>
　　　其九<lb/>
日出溪霧黄風逥不成雨何䖏趂墟人侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>並沙語<lb/>
　　　其十<lb/>
<pb n="KR4e0029_SBCK_016-4b"/>
逺岫浹烟光斜陽在釣航衆漁歸巳盡獨自過寒塘<lb/>
　　　其十一<lb/>
桞葉散空塘菊芲明廢苑日暮問垞南舟行何近逺<lb/>
　　　其十二<lb/>
山禽欲定棲竹風苦難靜殘雪堕驚梢翛翛一窓冷<lb/>
　　和楊禮曹刺客三詠<lb/>
　　　錐<lb/>
䄂藏出屠市一揮報公子誰言上将雄不異孤豚死<lb/>
　　　七首<lb/>
購自徐夫人欲揕秦皇帝銅柱火光飛竒鋒非不利<lb/>
<pb n="KR4e0029_SBCK_016-5a"/>
　　　筑<lb/>
王醉不知音亭前殺聲起勿輕無目人能爲有心鬼<lb/>
　　得家兄在逺消息四首<lb/>
　　　其一<lb/>
家将逺人信復報逺人知世亂書難得開緘勝見時<lb/>
　　　其二<lb/>
㡬日㸔囬鴈今朝尺素開應知在天未亦望弟書来<lb/>
　　　其三<lb/>
歲晚各離家怜兄去路賖書来約歸近同㸔故園花<lb/>
　　　其四<lb/>
<pb n="KR4e0029_SBCK_016-5b"/>
江上有㱕舟傳兄在石頭安知雖暫喜念逺更成愁<lb/>
　　爲外舅周隱君題雜畫五首<lb/>
　　　其一<lb/>
斜陽榜釣船秋色滿江天彷彿吾家近沙村落鳫邉<lb/>
　　　其二<lb/>
白鶴忽飛還松杉靄然暝明月出溪橋照見支筑影<lb/>
　　　其三<lb/>
風雨過蒼嶠秋色渺江海白鷗期不来沙上人相待<lb/>
　　　其四<lb/>
落葉帶囬吹荒筠冐幽石池上鳥鳴時閑齋掩秋夕<lb/>
<pb n="KR4e0029_SBCK_016-6a"/>
　　　其五<lb/>
山深嵐氣寒髙齋掩窓坐林間踏葉聲知有樵人過<lb/>
　　　效隂常侍<lb/>
滿江烟水緑㡬里到巴州音書不堪寄一寄一沉浮<lb/>
　　　歎墻下草<lb/>
青青墻下草經霜未枯槁雖是見春遲還免逢秋早<lb/>
　　　草堂梵僧<lb/>
禮塔老畨僧唐言已漸能夜無還國夣石室坐懸燈<lb/>
　　　新月<lb/>
纎纎掛桞西斜影低窺閣黄昏難久㸔初生是将落<lb/>
<pb n="KR4e0029_SBCK_016-6b"/>
　　　㝷胡隱君<lb/>
渡水復渡水㸔花還㸔芲春風江上路不覺到君家<lb/>
　　　西寺晚㱕<lb/>
逺寺别僧㱕随鍾出烟嶺犬吠竹林間斜陽見人影<lb/>
　　　淵源堂夜飲<lb/>
懸燈照清夜葉落堂下雨客醉巳無言秋蛩自相語<lb/>
　　　和陳左司夜泊桐江<lb/>
月出釣臺樹長灘秋更喧渾如宿巫峽唯少一聲猿<lb/>
　　　過師子林<lb/>
雨餘鳥語<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>斜陽竹深見頻来非㸔花借讀高僧傳<lb/>
<pb n="KR4e0029_SBCK_016-7a"/>
　　　薔薇露盥手<lb/>
蠻估海㠶逥銀甖玉永開盥餘香滿手恰似折芲来<lb/>
　　　西陂<lb/>
芳草水東西春風路欲迷歸時不覺晚山與夕陽低<lb/>
　　　園中梨花唯開一枝<lb/>
䦨外見春遲朝来雪一枝不知初發處誤到巳殘時<lb/>
　　　江上酒家<lb/>
門戸暎垂楊春槽酒聲瀉㡬度望髙帘㱕㠶雨中下<lb/>
　　　過舊送别䖏<lb/>
前時送畫船西港桞株邉别處愁猶在鴛鴦不肯眠<lb/>
<pb n="KR4e0029_SBCK_016-7b"/>
　　　懷陳寅山人時㞐西山昭明寺<lb/>
聞㸔西澗月秋閣與僧開正是相思夜鍾聲君處来<lb/>
　　　略上人房竹<lb/>
幽篠半梢横山空颭月明上人禪㝎久不帕有秋聲<lb/>
　　　聞鴈<lb/>
江寒月黒夜定宿兼葭裏呌呌過燈前却是誰驚起<lb/>
　　　晚坐水竹<lb/>
潭島去何深斜陽樹半隂偶来臨水坐非有羡魚心<lb/>
　　　聞謝㳟夜詠詩<lb/>
我非李太白君是謝楊兒夜半江樓雨髙眠聞詠詩<lb/>
<pb n="KR4e0029_SBCK_016-8a"/>
　　題馬逺畫二首<lb/>
　　　酴醿<lb/>
池冷晝䦨幽夫容伴晚愁金盤承露重彷彿漢宫秋<lb/>
　　　黄葵<lb/>
春晚獨餘芳風囬帶酒香羙人偏愛看因似御衣裳<lb/>
　　　余客雲陳山人居西山相望因有懐寄一首<lb/>
深竹晝鳴鳩微<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>滿寺秋老僧雖不在風雨自相留<lb/>
　　　睡足<lb/>
風雨落梅村鳩啼正掩門今朝無事役睡足亦君恩<lb/>
　　　題雲林小景<lb/>
<pb n="KR4e0029_SBCK_016-8b"/>
歸人渡水少空林掩烟舍獨立望秋山鍾鳴夕陽下<lb/>
　　　題芭蕉<lb/>
樷蕉倚孤石緑映閑庭宇客意不驚秋蕭蕭任鳴雨<lb/>
　　　春溪獨釣啚<lb/>
春水鱖魚肥垂綸坐斷磯羊裘人易識好着舊簑衣<lb/>
　　　池亭<lb/>
虗檻枕池波閑凭㸔浴鵝秋荷知㡬葉添得雨聲多<lb/>
　　　聞鍾<lb/>
日暮逺鍾鳴山窓宿鳥驚楓橋孤泊䖏曽聽到船聲<lb/>
　　　桂花<lb/>
<pb n="KR4e0029_SBCK_016-9a"/>
風露浥清香清隂别院凉誰䏻呼白鳯花下舞霓裳<lb/>
　　　鴈<lb/>
初到别胡沙樓頭度影斜江南秋月好随意宿蒹葭<lb/>
　　　紅葉<lb/>
霜染滿林紅蕭踈夕照中曽供寫秋怨流出未央宫<lb/>
　　　秋雨<lb/>
瑟瑟復蕭蕭燈前滴此宵秋聲自難聽况復近芭蕉<lb/>
　　　月夜飲酒<lb/>
月照緑樽深清歌挂影隂嫦娥留伴我莫向畫樓沉<lb/>
　　　遊山<lb/>
<pb n="KR4e0029_SBCK_016-9b"/>
自着林間履来聽石上琴老僧留客久西嶺日将沉<lb/>
　　　聞笛<lb/>
横吹發哀聲江樓月正明伊州不堪聽都是故園情<lb/>
　　　秋聲<lb/>
砧韵雜鳴蛩梧邉雨帶風千聲秋作意都入夜牎空<lb/>
　　　秋夜宿僧院<lb/>
竹動鵲頻驚秋河閣外横談禪貪坐久莫遣曙鷄鳴<lb/>
　　　登樓望乕丘<lb/>
秋霽倚層樓孤峰是乕丘香臺紅樹裏佳處記曽遊<lb/>
　　　謝吏部齋竹<lb/>
<pb n="KR4e0029_SBCK_016-10a"/>
秋思與秋聲閑齋助夕清幽人夣囬䖏烟鳥月中鳴<lb/>
　　　寕真道舘夜觀苑隱君畫<lb/>
看山如見君君家在山下仙舘憶君時明燈對啚畫<lb/>
　　　竹林髙士啚<lb/>
竹深斜日在獨鶴見扉開誰顧閑㞐者惟應二仲来<lb/>
　　　咏水邉桃花<lb/>
一片欲随流殘粧照影愁誰来唱桃葉風雨送離舟<lb/>
　　　芭蕉羙人啚<lb/>
琴罷咏春朝餘醒吸露銷詩成無落葉聊爲寫芭蕉<lb/>
　　　王主簿小園<lb/>
<pb n="KR4e0029_SBCK_016-10b"/>
夏藥風苗長秋瓜雨蔓新誰言趋府客却似灌園人<lb/>
　　　晚㝷吕山人<lb/>
小艇載琴行松花落晚晴君家最可認隔樹有書聲<lb/>
　　　黄氏延緑軒<lb/>
葱葱溪樹暗靡靡江蕪濕雨過曉開簾一時放春入<lb/>
　　　喜從兄逺㱕<lb/>
聞汝歸舟到相迎只恐遲方當見時喜還憶别時悲<lb/>
　　　送人遊湘中<lb/>
離恨挂㠶墻随君逺入湘飛花蕩春影江水不勝長<lb/>
　　　訪丁校書不至<lb/>
<pb n="KR4e0029_SBCK_016-11a"/>
獨坐無與語岀門聊訪君空囬轉惆悵芳草日将曛<lb/>
　　　荅陳山人<lb/>
賣軬君當返脩琴君巳㱕無爲嫌寂寞世事意多違<lb/>
　　　杏園<lb/>
春紅雨後繁孤墅啼鶯曉聞道曲江園遊人近耒少<lb/>
　　　瓜圃<lb/>
傷爪莫傷蔓傷蔓子生稀留待驚霜露盈筐採得歸<lb/>
　　　菊蹊<lb/>
獨行林下路望望南山暮無酒掇英嘗寒香巳零露<lb/>
　　　梅塢<lb/>
<pb n="KR4e0029_SBCK_016-11b"/>
春暗雲如雪難招落漠魂空林酒醒處月堕客𫾣門<lb/>
　　　題許瀾伯畫<lb/>
望秋倚髙閣隔江望層巘不見度僧㱕烟聲暮鍾逺<lb/>
　　　除夕客中憶女<lb/>
别家非願久囬首巳徂年今夜寒齋雪何人聽折絃<lb/>
　　　歲暮<lb/>
巳嗟求道晚復省濟時難碌碌成何事天涯又歲䦨<lb/>
　　　題携琴訪友啚<lb/>
孤騎復孤琴披嵐入澗隂逺㝷君莫訝城市少知音<lb/>
　　　鴛鴦<lb/>
<pb n="KR4e0029_SBCK_016-12a"/>
兩兩蓮池上看如在錦機應知越女妒不敢近船飛<lb/>
　　　題張校理盡<lb/>
寒色初凝野秋聲忽在林遥山不䏻見秖爲晚烟深<lb/>
　　　題方壷小畫<lb/>
夕陽數峯逺藹藹江南思烟外有鍾聲山僧獨㱕寺<lb/>
　　　題扇土竹枝<lb/>
寒梢雖數葉髙節傲霜風寕肻随團扇秋来怨篋中<lb/>
　　　題李迪畫犬<lb/>
護児偏吠客花下卧晴莎莫出東原獵春来光乳多<lb/>
　　　天平山五丈石<lb/>
<pb n="KR4e0029_SBCK_016-12b"/>
勢危撑月直影瘦倚雲平彷彿峰頭井蓮花一半生<lb/>
　　　别吕隱君<lb/>
孤舟晚溪口欲去重囬首不忍别青山况此山中友<lb/>
　　　林下<lb/>
樹凉山意秋雲澹川光夕林下不逢人山芳共誰摘<lb/>
　　　不寐懐徐記室<lb/>
齋寒掩孤燭城逺沉雙杵憶尔忽長吟驚散床頭䑕<lb/>
　　　雪中自雲岩晚㱕西材客舎二首<lb/>
乍與諸僧别還依一叟隣柴門閉風雪誰候暮㱕人<lb/>
　　　又<lb/>
<pb n="KR4e0029_SBCK_016-13a"/>
隔浦烟墟逺侵沙雪樹稀行人縁底事不及鳥先㱕<lb/>
　　　立春前十日寄㑹稽周軍咨<lb/>
的的玩芳樹依依懐逺人千山雖隔郡十日共逢春<lb/>
　　　桞燕啚<lb/>
桞上衘䖝立春風似有情和枝吹裊裊方覺爾身輕<lb/>
　　　隔䈴聞歌<lb/>
葉逐散聲飛湘雲隔妓衣誰䏻偷卷㸔認是小樷非<lb/>
　　　訪張司馬不值書園亭壁<lb/>
亭午鶴鳴雨果園芲已稀偶来因忘去非待主人歸<lb/>
　　　壷中挿緋碧桃芲既而碧桃先落<lb/>
<pb n="KR4e0029_SBCK_016-13b"/>
白嫰倚紅嬌朝看訝獨飄應縁霞氣暖烘得雪先銷<lb/>
　　　優人李州僑乞米二首<lb/>
曽称富貴客粉墨尊前面憔悴立窮途渾非舊時見<lb/>
　　　又<lb/>
戲塲皷笛靜人無太平樂爾莫怨飢寒梨園亦零落<lb/>
　　　綵索<lb/>
臂頭長命縷百結更雙蟠怕有㾗生肉教依王釧寛<lb/>
　　　釵符<lb/>
靈篆貯紗囊薰風緑鬂傍從今能鎮膽不怯睡空房<lb/>
　　　燒筍<lb/>
<pb n="KR4e0029_SBCK_016-14a"/>
幽人嗜燒筍出土不容長林下孤烟起風吹似竹香<lb/>
　　　江寺雨中訪杜二<lb/>
㡬日纜歸舟同君野寺遊舊懐言未盡不是雨相留<lb/>
　　　寒夜與家人坐語憶客中時<lb/>
茶屋夜燈青竹庭寒雪白不對室中人依然去年客<lb/>
　　　題楞伽山寺壁<lb/>
惆悵空山裏寒梅應自開雲中何處覔湏待雪晴来<lb/>
　　　贈僧本空<lb/>
了性本来空遊方不復東月明秋澗靜趺坐一山中<lb/>
　　　聞霰<lb/>
<pb n="KR4e0029_SBCK_016-14b"/>
初訝驚沙過復疑踈葉落寒霰夜聞時窓空人寂寞<lb/>
　　　江上漫成<lb/>
春色到江濵江芲樹樹新行吟憔悴客誰道亦逢春<lb/>
　　　雨中過玉遮山二首<lb/>
松頭急風回飛雨不到面何處豁清愁千山一人見<lb/>
　　　又<lb/>
㝷鍾入蒼苑一澗復一崦落葉去方深山扉雨中掩<lb/>
　　　畫芲<lb/>
語倦立還欹芲垂裊裊枝羙人粧閣静斜日下簾時<lb/>
　　　種瓜<lb/>
<pb n="KR4e0029_SBCK_016-15a"/>
緜緜花蔓縈颯颯風烟<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>秋来子正多不似黄臺下<lb/>
　　　摘瓠<lb/>
輪囷卧霜露秋暁摘初㱕自笑詩人骨何由似爾肥<lb/>
　　　懐蜀山人<lb/>
靄靄衆山瞑秋禽鳴澗竹知君髙咏餘聽鍾掩窓宿<lb/>
　　　諸君㑹宿鶴瓢山房題畫賦詩予将赴<lb/>
　　　名不得預明日補題其上<lb/>
偶趍蘭省名不預竹林歡山水圖中景明朝走路㸔<lb/>
　　　山中夜行<lb/>
登隴日已沉出谷月初上夜行畏乕聞無柰車聲響<lb/>
<pb n="KR4e0029_SBCK_016-15b"/>
　　　赴　京道中逢郷友<lb/>
我去君却㱕相逢立途次欲寄故郷言先詢上亰事<lb/>
　　　渺禪師室中晚坐<lb/>
緑隂欲滿寺禽鳴春雨餘聊因簡牘睱窓下閱僧書<lb/>
　　　白葵芲<lb/>
素彩發庭隂凉滋玉露深誰憐白衣者亦有向陽心<lb/>
　　　馬氏東軒<lb/>
陽和受㝡多爽氣㸔隂少晞髪此窓前鷄鳴海天曉<lb/>
　　　得家書<lb/>
未讀書中語憂懐巳覺寛燈前㸔封篋題字有平安<lb/>
<pb n="KR4e0029_SBCK_016-16a"/>
　　　期陳則不至聞宿清隱蘭著<lb/>
幽禽雨中響門掩春塘緑思君暮不来應伴山僧宿<lb/>
　　　碧筩飲<lb/>
緑觴卷髙葉醉吸清香度酒瀉正何如風傾曉盤露<lb/>
　　　暁發山驛<lb/>
風殘杏花曉馬上聞啼鳥茅店未開門山多住人少<lb/>
　　　焚香<lb/>
斜霏動逺吹暗馥留㣲火心事共成灰窓間一翁坐<lb/>
　　　榴花<lb/>
日炙態常醺香生若自焚夜来端午宴淡却羙人裙<lb/>
<pb n="KR4e0029_SBCK_016-16b"/>
　　　階前苔<lb/>
莫掃雨餘緑任滿閑堦路留藉落来芲春泥免相汚<lb/>
　　　僧舎訪吕隱君爲學上人題墨竹<lb/>
山房竹雨過簷影靄春雲得與幽人㑹何殊見此君<lb/>
　　　題孫卿家小畫二首<lb/>
髙頻冐層嵐踈林逗殘照何處覔孫登雲間聽長嘯<lb/>
　　　又<lb/>
前林逺杵歇别院踈鍾起行人與㞐人同在秋雲裏<lb/>
　　　題榮悴竹啚<lb/>
嫰葉與殘枝相依暮雨時莫将榮悴㸔節在不曽移<lb/>
<pb n="KR4e0029_SBCK_016-17a"/>
　　　樷竹啚贈內弟周思敬就題<lb/>
窈窕復蒙蘢千山萬竹中幽人夜驚起秋爾共秋風<lb/>
　　　題張来儀畫贈張伯醇<lb/>
風起澗聲亂景寒雲氣深山人㱕卧晚詩意滿秋林<lb/>
　　　次韵及禪師懐王水曹二首<lb/>
千峯一寺逺雲滿跏趺䖏無客伴孤禪懸燈照深樹<lb/>
　　　又<lb/>
鍾動雲壑冷鶴㱕人不㱕應思躡金䇿同向海天飛<lb/>
　　　夜聞雨<lb/>
窓燭照殘夜聞蛩更聞雨秋舘緫多愁猶勝在覊旅<lb/>
<pb n="KR4e0029_SBCK_016-17b"/>
　　　大癡小畫<lb/>
溪水雖多曲舟行不憚賖山山秋樹赤猶復似桃花<lb/>
　　　呉仲圭枯木竹石<lb/>
叢篠倚喬柯秋隂雨尚多風霜莫揺落留䕃石邉莎<lb/>
　　　題倪雲林畫贈因師<lb/>
含暉峯下路樹石盡垂藤欲認莓苔迹相㝷行道僧<lb/>
　　　題徐山人畫贈內弟周思㳟<lb/>
複澗兼重嶺雲嵐處處生君家還可認爲有讀書聲<lb/>
　　　訪因師而師適詣余兩不相值<lb/>
我去㝷幽院師来訪小園休言不相見相見本無言<lb/>
<pb n="KR4e0029_SBCK_016-18a"/>
　　　題畫贈別<lb/>
扁舟暮㱕去别路江南樹愁指楚山遥明朝望君處<lb/>
　　　龍門飛来峯<lb/>
風吹峨嵋雲東依此山住我来不敢登只恐還飛去<lb/>
　　　待渡<lb/>
渡子未逥舟立傍沙頭樹天寒雪欲来莫滯人㱕去<lb/>
　　　西澗訪衍上人<lb/>
日暮冐餘雪望烟西澗隂不因師住逺何事到山深<lb/>
　　　蔡村田家<lb/>
田中耒聲歇烟火西林起獨立候㱕人柴門夕陽裏<lb/>
<pb n="KR4e0029_SBCK_016-18b"/>
　　　夣中作<lb/>
悠悠衆擾去寂寂孤吟歇雨過滿窓涼髙林上明月<lb/>
　　　要離墓<lb/>
弱夫殺壮士誰敢嬰餘怒今日古城邉畊人肆侵墓<lb/>
　　　顧野王墓<lb/>
南朝舊碑倒墓近樵蘇道應與讀書堆離離緫秋草<lb/>
　　五塢山五首<lb/>
　　　飛泉塢<lb/>
山空響更逺雨過流還急餘沫洒逥風一林紅樹濕<lb/>
　　　脩竹塢<lb/>
<pb n="KR4e0029_SBCK_016-19a"/>
色映溪沉沉秋雲生夕隂無限楚山意鶴鳴風滿林<lb/>
　　　丹霞塢<lb/>
遥聞丹霞塢中有飡霞者絳彩發朝朝還同赤城下<lb/>
　　　白雲塢<lb/>
雲開見山家雲合失山路聞語知有人欲㝷已迷誤<lb/>
　　　芳桂塢<lb/>
欲攀淮南樹人去山寂寞嫋嫋涼風生踈芲月中落<lb/>
　　　卓筆峰<lb/>
雲来初似墨鴈過還成字千載只書空山靈恨何事<lb/>
　　　硯池<lb/>
<pb n="KR4e0029_SBCK_016-19b"/>
山骨誰鑿破一泓自深黝醉後欲濡毫蜿蜿見蝌蚪<lb/>
　　　千人石<lb/>
池上無陀石千人列坐曽如今趺夜月唯有一山僧<lb/>
　　　中秋<lb/>
此夕月華流應分一半秋誰䏻㝷庾亮吹笛上南樓<lb/>
　　　九日<lb/>
携壺還采菊惆悵獨登高憶在詞林日華筵食賜餻<lb/>
　　　題畫贈許瀾伯<lb/>
冷冷風中絃渺渺雲間鴻秋懐不可寫日暮靑山空<lb/>
　　　病酒<lb/>
<pb n="KR4e0029_SBCK_016-20a"/>
日髙頭未節困卧對山芲暫謝髙陽侣窓間獨飲茶<lb/>
　　　題湘南雨意啚<lb/>
南禽暮啼起門掩湘祠裏脉脉半江隂春雲與春水<lb/>
<pb n="KR4e0029_SBCK_016-20b"/>
</p>
<p>
</p>
  </div>
</body>
</text>
</TEI>
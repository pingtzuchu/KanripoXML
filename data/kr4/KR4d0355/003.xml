<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蒙川遺稿巻三</head> <lb/>
    <p>
<pb n="KR4d0355_WYG_003-1a"/>
欽定四庫全書<lb/>
　蒙川遺稿巻三<lb/>
　　　　　　　　　　　　　宋　劉黻　撰<lb/>
　七言律詩<lb/>
　　園翁<lb/>
租得西山數畝園自甘學圃竟窮年芟鋤如秉太史筆<lb/>
種接應分造化權編竹為防鄰犬踐蟠花不礙樹禽眠<lb/>
聖朝徵士惟科目束帛無因到爾前<lb/>
<pb n="KR4d0355_WYG_003-1b"/>
　　梅花<lb/>
之子孤髙勢莫攀分甘肥遯此林間獨先草木有生意<lb/>
幾歴風霜無老顏氣質泠泠全太古聲名籍籍重孤山<lb/>
時人却擬調羮手到底調羮不似閒<lb/>
　　葦航<lb/>
世路崎嶇即險灘扁舟隨處著漁竿主盟鷗鷺交全淡<lb/>
管領江湖夢亦安吟定月侵蓬戸靜釣閒潮打石磯寒<lb/>
即今航國真難事莫作尋常一葦看<lb/>
<pb n="KR4d0355_WYG_003-2a"/>
　　錢塘觀潮<lb/>
此是東南形勝地子胥祠下步周遭不知幾㸃英雄淚<lb/>
翻作千年憤怒濤雷鼓逺驚江怪蟄雪車横駕海門髙<lb/>
吳兒視命輕猶葉爭舞潮頭意氣豪<lb/>
　　偶得<lb/>
淡飯清茶處處安學儒容易識真歎風無形跡通羣竅<lb/>
日有光明阻覆盤竹色滿庭留夜氣栁隂夾徑怯秋寒<lb/>
世間萬象俱呈露輸與山人自在看<lb/>
<pb n="KR4d0355_WYG_003-2b"/>
　　王宗臣趙處仁鄭季克同游分得村字<lb/>
出闗非為看桃李愛識西山深處村舟泊野橋分栁色<lb/>
屐尋閒徑破苔痕鳩占欲雨喚夫婦雞傍殘陽聚子孫<lb/>
得友不知商議久歸來燈火已黄昏<lb/>
　　黄山樓<lb/>
風生汐惡舟難去獨上危樓立暮雲數片斜陽隨處沒<lb/>
一聲清磬隔江聞廟靈古木懸新紙碑老蒼苔補㫁文<lb/>
慚愧年豐官酒賤往來人每樂醺醺<lb/>
<pb n="KR4d0355_WYG_003-3a"/>
　　雨中和酬賈君寳<lb/>
亷纎花雨送殘春不出書樓動數旬閒夢有魚占樂歳<lb/>
瘦形如鶴耐清貧漏欺白屋添苔暈澤濁青林長樹身<lb/>
惟憶西湖舊遊夕光風霽月幾精神<lb/>
　　寄魏僉判<lb/>
君住龜山我雁山天教識面帝圻間書樓自喜看山色<lb/>
詩卷相尋待月刪鏡不可欺知貌改寢惟無夢覺心閒<lb/>
西湖大有真泉石何日攜琴更出闗<lb/>
<pb n="KR4d0355_WYG_003-3b"/>
　　寄徐經畈吏部<lb/>
舎則安貧用則行休嗟時事幾番更鸞皇只向明時出<lb/>
鬼魅偏為暗處生改秩屢勤天子詔養親甘共野人耕<lb/>
要知出處惟參易莫學鴟夷變姓名<lb/>
　　又寄<lb/>
元陽詔墨動天霞喜到東都處士家世路幾年滋艾草<lb/>
道山今日聚梅花作舟濟國看商傅鍊石補天過女媧<lb/>
珍重諸賢扶大道聲名毋使後人嗟<lb/>
<pb n="KR4d0355_WYG_003-4a"/>
愧不柯山與執經曽將尺紙話飄萍六年憶别心如醉<lb/>
一日相逢眼倍醒結友苦無鷗共志癖書瘦得鶴同形<lb/>
自憐所性惟方拙水潔山髙即座銘<lb/>
　　題江湖偉觀<lb/>
栁殘荷老客凄涼獨對西風立上方萬井人煙環魏闕<lb/>
千年王氣到錢塘湖澄古塔明寒嶼江逺歸舟動夕陽<lb/>
北望中原在何所半生贏得髩毛霜<lb/>
　　投趙玉堂使君<lb/>
<pb n="KR4d0355_WYG_003-4b"/>
鑾坡榮拜錦袍新雁蕩行春作守臣無擾可回民氣脈<lb/>
有才能振國精神柝沈海嶠三更月草長池塘一雨春<lb/>
聞道鈴齋少公事肯分吟席與樵人<lb/>
　　和何明府愛蓮詩<lb/>
濓溪題品非輕許秪愛亭亭臭味同日晚色歸霞照裡<lb/>
夜涼香在月明中獨慚冬葉留寒翠却笑春花學醉紅<lb/>
天付清姿嘗淨植曽聞結社有陶公<lb/>
　　次何愛山喜雨韻<lb/>
<pb n="KR4d0355_WYG_003-5a"/>
梵宫默禱託爐煙火繖愁張六月天雨倐隨車符蟻垤<lb/>
水分沃野免龜田已知簾影多琴暇更與花封結飯縁<lb/>
坐聴四方同潤澤庶幾大有特書年<lb/>
　　偕剡中諸友遊明心寺<lb/>
一春風雨掩柴扉今日相羊竟晚暉山逺從誰尋古蹟<lb/>
水髙何處認漁磯衣冠揖遜禽魚恱觴詠流行草樹馡<lb/>
共出戴公亭下路邑人疑是舞雩歸<lb/>
　　輓趙少卿<lb/>
<pb n="KR4d0355_WYG_003-5b"/>
班陞金掌擢清才苦欲歸田挽不回淛右尚思菩薩去<lb/>
荆南空望使星來苔侵書閣秋山靜竹鎖吟庭夜鶴哀<lb/>
路出簫臺多巷祭幾人和淚折寒梅<lb/>
　　輓曹夫人<lb/>
一見豐碑已愴情大家名重乞誰銘金花屢錫華封誥<lb/>
白髮重看禁從榮三世種成庭上桂一生讀盡藏中經<lb/>
當年曽佐先夫子誓守潼川冦自平<lb/>
　　輓楊砥軒録參<lb/>
<pb n="KR4d0355_WYG_003-6a"/>
訃落鄉山各淚傾世間難冺是賢名一生官正為州掾<lb/>
到死人稱似砥平夜燭已殘賓館寂曉梅空㸃墨池清<lb/>
秪應養得丹砂熟却向金華洞裡行<lb/>
　　輓萬竹西隠君<lb/>
哭到先生道已窮夕陽千古起悲風耆英㑹上減名哲<lb/>
髙士傳中添此翁<hi>闕</hi>
　<lb/>
　　呈經畈徐左司<hi>以下横浦作</hi>
<pb n="KR4d0355_WYG_003-6b"/>
五載相違一日過巷無車跡有樵歌因嗟世上深危證<lb/>
合住山中養太和蔓草不知春事去梅花曽識歳寒多<lb/>
予今問道三千里白髮雙親可奈何<lb/>
　　貴溪道中<lb/>
自昔輸忠多賈禍逢人何敢說抨彈三杯村酒逐時醉<lb/>
五里堠碑隨處看行李無金童僕歎深林有虎路塗難<lb/>
流行坎止吾儒事但把胸中易自寛<lb/>
　　賦求仁齋和趙使君<hi>崇粟</hi>
<pb n="KR4d0355_WYG_003-7a"/>
一編論語半言仁克復工夫理趣真斂在黄堂三寸地<lb/>
散為横浦十分春元陽有宰羣霾伏太極無邊萬象陳<lb/>
生意源源如穀種即為天地本來身<lb/>
　　道源<lb/>
父師兄弟一堂深貌像如生世所欽直向端倪明萬古<lb/>
不専佔畢詔來今地靈香火溪山護嶺近衣冠嵐霧侵<lb/>
千派萬流同一水來從濓洛洗人心<lb/>
　　和酬劉監嶽<lb/>
<pb n="KR4d0355_WYG_003-7b"/>
四十餘程到庾闗到來無日不看山誓持氷雪松筠操<lb/>
肯學春風桃李顏一飯不忘三祝處<hi>寓寳界寺有堂名華封三祝</hi>瓣<lb/>
香何慊二忠間<hi>有二忠堂劉忠定張文忠二公寓此</hi>梵宫咫尺騷壇近猶<lb/>
願奚囊續往還<lb/>
　　横浦有感<lb/>
風雨憂時夢不成忍將佞舌博功名學如谷永生何辱<lb/>
節若劉陶死亦榮蒼蘚無心同客靜寒梅有眼照人明<lb/>
此邦風物多淳古曾識濓溪與二程<lb/>
<pb n="KR4d0355_WYG_003-8a"/>
　　思親<lb/>
擬著青衫歸拜親青衫未著已危身鴉山地阻無書到<lb/>
雁蕩峰髙有夢頻節物荒涼嗟逺客家庭笑語愧鄉人<lb/>
葵心但秉丹𠂻在冬極從來又有春<lb/>
　　和趙友竹呈求仁使君<lb/>
賢哉太守即長城領客郊行天放晴鷗鳥不驚知政靜<lb/>
樵夫相對說官清騷壇突兀誰劘壘學海蒼寒敢濯纓<lb/>
世事無如一杯酒龍門謹勿太標名<lb/>
<pb n="KR4d0355_WYG_003-8b"/>
　　次酬胡編校賦竹屋<lb/>
癖為看書借壁光肯隨鵬鷃論行藏聴僧魚鼔齋糧辦<lb/>
留客茶杯禮數常小屋槃姍貪巷靜矮簷傴僂笑身長<lb/>
黄花也識人寥落不待重陽已吐香<lb/>
紫氣曽臨屋有光老僧相對說脩藏貌癯漸覺衣冠古<lb/>
交淡誰知道誼常文類錦機君獨艷才如襪線我無長<lb/>
近來悟得安心法菜飯蒲團一炷香<lb/>
一屋中含萬象光掩闗獨坐類龜藏梧桐弄月思康節<lb/>
<pb n="KR4d0355_WYG_003-9a"/>
楓柞吟秋憶履常事到中年心更懶人從多難識應長<lb/>
幾回夢覺南窗下聞得鄰家煮稻香<lb/>
　　賦望雲寮<lb/>
家山一望三千里華髮雙親七十稀自許朴忠寛社稷<lb/>
誰知甘旨悞庭闈菜根有味逢春雨草色無邊傍日暉<lb/>
總總白雲何處是夜寒結夢但東歸<lb/>
　　謫居<lb/>
無垢雙趺十四年予今恰已一年全開窗賸向春風坐<lb/>
<pb n="KR4d0355_WYG_003-9b"/>
閉戸閒聴暮雨眠白髪相尋非偶爾青山可對只依然<lb/>
蘧廬世事皆如此且誦先生庭草篇<lb/>
　　次酬楊徳中<lb/>
丹心炯炯老天知莫問人間識者稀孤雁過門思古蕩<lb/>
慈鴉滿樹憶重闈醉因酒賤歌豐歳寒覺衣單戀晚暉<lb/>
珍重五窮同寂寞忍教結栁向誰歸<lb/>
　　輓妻母鄭夫人<hi>龍圖鄭先生景望之孫</hi>
詩禮傳家耦吉人雍雍完得性中仁鄉評莫識生前面<lb/>
<pb n="KR4d0355_WYG_003-10a"/>
堂影惟悲死後身孀節虎號墳柏夜婦儀魚憶澗頭春<lb/>
九泉寂寂應無憾雙璧分明作世珍<lb/>
幸壻名門僅兩年一編心事苦難牋袖因哭婦痕猶濕<lb/>
觴未登堂訃已傳自悟浮生如泡幻渠知黨禍熾株連<lb/>
墓頭片石垂千古亦把蠻煙姓字鐫<lb/>
　　此意<lb/>
此意蒼蒼曉不難罰令狂士受飢寒春風縱好惟貪坐<lb/>
夜月雖明亦懶看杜老却因貧得句陶潛非為拙辭官<lb/>
<pb n="KR4d0355_WYG_003-10b"/>
世情一味嫌清淡多刈幽蘭種牡丹<lb/>
　　壽趙使君計院求仁先生<lb/>
西江郡以梅花重無愧梅花有此翁學到靜邊皆實地<lb/>
仁常熟處更春風吏看判筆如神異民擬生祠與佛同<lb/>
願為八荒開壽域歡聲何但鯉城中<lb/>
　　次胡潛父先輩<lb/>
聖世如何肯棄賢唐書筆削賴君傳山雲相望三千里<lb/>
嶺霧同游恰一年才刃固難居衆後智囊猶欠燭幾先<lb/>
<pb n="KR4d0355_WYG_003-11a"/>
嗟吁寄跡寒梅下白首青燈哭訴天<lb/>
　　用韻自述<lb/>
掩闗誰復抱琴來靜坐工夫欲換胎事到平心方是道<lb/>
行希前哲奈非才鏡中華髮侵尋矣松下衰翁矍鑠哉<lb/>
畎畝未能忘一飯經綸猶願濟雲雷<lb/>
　　喜劉主簿歸<lb/>
同是青藜一祖來晚成天欲老其才家傳虎榜新承渥<lb/>
人說犧經舊屢魁春色風流都羨栁歳寒事業莫過梅<lb/>
<pb n="KR4d0355_WYG_003-11b"/>
誰憐歴落如蕡者閒把離騷嚥一杯<lb/>
　　病鷺<lb/>
得汝相依若友朋無端鳴啄頓伶俜莫親野水應生夢<lb/>
幾立斜陽不整翎肩聳可齊工部瘦神清猶逐楚臣醒<lb/>
人言氣習多濡染却笑吾今髩亦星<lb/>
　　問䑕<lb/>
隻影投荒閱兩秋汝曹何苦侮畸囚詩書盡嚙從誰愬<lb/>
冠履俱傷重我羞相國溷人寧處垢永州某氏未輕投<lb/>
<pb n="KR4d0355_WYG_003-12a"/>
翻盆攪甕何時了肯事張湯法吏不<lb/>
　　偶書<lb/>
暮雲漠漠數行鴉心事凄涼正憶家不向孤山留諫草<lb/>
那能庾嶺見梅花峒丁嗜鬬牙成血楚俗趨蠻髮半髽<lb/>
明日絶糧難早計好㪺流水嚼胡麻<lb/>
　　梅花<lb/>
人誇之子得春早道眼看來春最遲萬木已悲山欲瘦<lb/>
一花纔與水相宜乾坤寂寞常如客今古平章無盡詩<lb/>
<pb n="KR4d0355_WYG_003-12b"/>
說著色香猶近俗丹心秪許伯夷知<lb/>
　　章江信筆<lb/>
自從謫向章江上兩飯惟聴寳界鐘尚憶賈生陳痛哭<lb/>
肯為胡廣說中庸春風舉世知騎鶴夜雨何人識卧龍<lb/>
吾道未嫌拘縶苦一編炯炯照人胸<lb/>
　　和陳大庾新建邑庠講堂<lb/>
從來道體播翔沈黌序舂容領佩衿庭草靜中春不老<lb/>
嶺梅孤處日相尋艮䝉已探聖賢藴剥復方知天地心<lb/>
<pb n="KR4d0355_WYG_003-13a"/>
賴有諸公扶大道如予未害入深林<lb/>
　　和酬黄霞碭見寄<lb/>
此心難與俗人言終日深居養浩然學到苦時方見道<lb/>
數當厄處不由天煙霞約客成三友風雨憂時及四邊<lb/>
珍重故人相勞苦器之元與鐵同堅<lb/>
　　十月十三生日<lb/>
居常出户便思親況復流離值誕辰命薄不嫌増甲子<lb/>
騷清猶可記庚寅菊香留晚招同醉梅意纔先喜卜鄰<lb/>
<pb n="KR4d0355_WYG_003-13b"/>
警省工夫須力進客髭已有數莖新<lb/>
　　和郭帚齋詠龜泉<lb/>
鎔出形模造化工石龜中有冽泉通來從西峽蝦蟇碚<lb/>
靜鎮南源瑪瑙宫潤澤一城消衆渴澄波千古照孤忠<lb/>
貪亷名氏俱標榜無涸無盈道不窮<lb/>
　　春雪和譚知縣韻酬北枝<lb/>
雪到南邊不論春倚䦨萬象縱横陳糢糊世界山川老<lb/>
軒豁人心宇宙新鏡沼窺鸞應眩眼藍闗擁馬最傷神<lb/>
<pb n="KR4d0355_WYG_003-14a"/>
功名悟到空花處輸與當年髙臥人<lb/>
　　諸葛武侯<lb/>
髙臥曽吟梁父詩痛無鍼石活當時天公未墜炎劉祀<lb/>
心事能令先主知八陣尚存驚對壘一星纔落便無師<lb/>
勛忠遺舄藏岷蜀老柏蒼蒼萬古思<lb/>
　　韓文公<lb/>
斯文久矣歎荆榛一疏披忠徹紫宸不忍中原生祇樹<lb/>
甘尋南土作纍臣鄒軻以後功何遜魯道于今脈尚新<lb/>
<pb n="KR4d0355_WYG_003-14b"/>
宇宙欲昏星斗落空山韓木亦悲春<lb/>
　　杜工部<lb/>
禾黍秋深泣亂離盡將歳月付於詩天髙有語雲霾隔<lb/>
夜半無眠神鬼知心抱孤忠生已晚身逢多難死應遲<lb/>
自從大雅收聲後賴有篇章續楚辭<lb/>
　　和帚齋見寄<lb/>
栖栖慣聴鼓魚聲心印相傳第幾燈江有白鷗閒似我<lb/>
地惟蒼蘚懶於僧吟難用世皆東野窮亦憂時秪少陵<lb/>
<pb n="KR4d0355_WYG_003-15a"/>
多謝故人相厚意一箋當暑敵凝氷<lb/>
　　詠桂呈張貳車<lb/>
昨夜秋風吹作花異香早已滿天涯蓬萊深處兩三樹<lb/>
風月分來第一家綽約道妝如侍案婆娑醉影欲乗槎<lb/>
廣寒莫遣癡蟇食留取芬芳與世誇<lb/>
　　餞梅提刑<lb/>
梅花山下送先生持節西江衣錦榮國步正巇須砥柱<lb/>
邉塵方漲待澄清來時野草知春暖去路山禽語日晴<lb/>
<pb n="KR4d0355_WYG_003-15b"/>
不怕風寒今滿地摩挲浯石記勳名<lb/>
　絶句<lb/>
　　聴松<lb/>
寺門松未老早有鶴來栖一夜枕衾冷半天風雨啼<lb/>
　　同俞季淵訪王脩齋遇雨次季淵韻<lb/>
投宿西山雨抗論由羣居冥冥白霧深誰臥隆中廬<lb/>
　　㳄酬五羊李子先見寄<hi>春叟</hi>
山深萬木寂一片古心枯昨夜梅花月相期道不孤<lb/>
<pb n="KR4d0355_WYG_003-16a"/>
　　餞潘吳二察院去國五首<lb/>
兩豸歸歟一相留孤山草木亦含羞忠言不必排閶闔<lb/>
付與錢塘江自流<lb/>
塗碑共說臺官去局面還憂宰相來今古幾多興廢事<lb/>
只緣忠佞是胚胎<lb/>
誰新白屋當靈鷲倚漢横霓幾棟梁因想中原陵寢處<lb/>
㫁垣衰草正斜陽<lb/>
宰相從來號讀書晚年似欲傚癡兒癡兒多病傷於飽<lb/>
<pb n="KR4d0355_WYG_003-16b"/>
爵禄如何對飽時<lb/>
生節雷聲午夜殘囊封一疏奪氷寒先生此去非沽譽<lb/>
留與時人作樣看<lb/>
　　和薛仲止漁村雜詩十首<lb/>
料理楚辭甘冷閴卜隣惟喜近漁家昨宵雨過平湖濶<lb/>
閒看菰蒲添幾花<lb/>
半生心力左吟編鍊得形如孟浩然水屋數間城市隔<lb/>
客來無路只呼船<lb/>
<pb n="KR4d0355_WYG_003-17a"/>
老松瘦竹可相儔穉髪駸駸到白頭世道已如寒日晚<lb/>
惟消把酒賦三休<lb/>
非逺城中欲避塵漁村鄰里笑言真自從范子扁舟後<lb/>
肯著蓑衣有幾人<lb/>
酒欲醒時鄰已靜斗横月落尚聞橈炷香杯茗燈相照<lb/>
不枉人生又一宵<lb/>
甘友漁樵懶做官靜占時事轉艱難近來地氣如南瘴<lb/>
臘月梅花不識寒<lb/>
<pb n="KR4d0355_WYG_003-17b"/>
苜蓿村中卜釣磯臨流搆屋不嫌低屋頭所種無多樹<lb/>
大有新來白鷺栖<lb/>
情性常嗤俗者勞世間何處免風濤小舟泊向荷花蕩<lb/>
一箇漁翁熟睡髙<lb/>
幸觀世事已忘機觴詠流行度幾時萬物本來同一性<lb/>
可知猿鳥不相疑<lb/>
白髪疎疎青道衣苦吟應有鬼神知篇章但可陶情性<lb/>
羞殺唐人自獻詩<lb/>
<pb n="KR4d0355_WYG_003-18a"/>
　　寄西弟六首<lb/>
寂寂書堂秋夜涼一編心畫一爐香弟兄動是經年别<lb/>
羞見天邊有雁行<lb/>
儒生事業戒悠悠鑿井求泉須到頭要識汝兄勤苦事<lb/>
頂門白髪一莖秋<lb/>
千里家山入夢頻又封書尺寄行人未慙定省多疎濶<lb/>
守道安貧即是親<lb/>
汝兄望汝撐門戸汝不耽書奈汝何汝看二程兄弟傳<lb/>
<pb n="KR4d0355_WYG_003-18b"/>
肯將幾月付蹉跎<lb/>
向上工夫肯憚難須知簣土可為山若還志力無回轉<lb/>
直透龍門亦等閒<lb/>
一别獅山千載期蕭條吟屋費修治手栽門戸新楊栁<lb/>
試問春風長幾枝<lb/>
　　訪西湖<lb/>
東風吹客到西湖汀草沙禽半識吾惟欠數間茒屋在<lb/>
種梅花處伴林逋<lb/>
<pb n="KR4d0355_WYG_003-19a"/>
　　寄社中<lb/>
暗壁寒螿聚夜愁孤燈相憶話綢繆雁來不接西風字<lb/>
又見黄花老却秋<lb/>
　　譏劉祕監獻佞固寵<lb/>
白玉堂中翰墨師忍令奏牘玷塗碑向時剛道梅花累<lb/>
今累梅花自不知<lb/>
　　題禹廟<lb/>
雲癡雨妬不相干古廟深山萬木寒水土平治今幾載<lb/>
<pb n="KR4d0355_WYG_003-19b"/>
猶聴父老說艱難<lb/>
　　京邸思家<lb/>
小樓終日戸全扃詩卷閒消客子檠城裡不曽聞杜宇<lb/>
尚疑三月未清明<lb/>
　　賦何明府愛山堂<lb/>
終日看山終日好山不恱人人不老愛山誰識愛山心<lb/>
瘦竹長松兼碧草<lb/>
　　皇恐灘<hi>横浦作</hi>
<pb n="KR4d0355_WYG_003-20a"/>
十八灘中第一灘舟行風順不知艱諸生歴落誠皇恐<lb/>
世上何人敢犯顏<lb/>
　　和姚正字用趙信菴韻題召星館<lb/>
朔風吹客上江西歴徧山厓與石溪野鳥不知言有禍<lb/>
晚窗猶自向人啼<lb/>
　　和葉正父見寄<lb/>
前生疑是老頭陀却笑今生狷憤多謫向梅花嶺根住<lb/>
禪闗參得祖師麽<lb/>
<pb n="KR4d0355_WYG_003-20b"/>
　　寄友<lb/>
瘴雲未免鍾儀縶夜雨應憐范叔寒尚有慈闈年九十<lb/>
空揮客淚落江干<lb/>
　　和漁翁四絶<lb/>
滄波萬頃即良田一舸東西臥碧天髩髪如銀長是醉<lb/>
不知生甲是何年<lb/>
得魚換米傍村歸篷底烟生濕草炊醉倒船頭呼不起<lb/>
斜陽捉蝨有孫兒<lb/>
<pb n="KR4d0355_WYG_003-21a"/>
收網移舟月上時西風吹浪膾鱸肥任渠官買髙聲叫<lb/>
醉臥蘆花别處磯<lb/>
世業相承不裹頭一家全在水中浮有魚便可供沈醉<lb/>
休問清流與濁流<lb/>
　　硯<lb/>
色若馬肝微帶紫星如鵒眼更添青端方一靜渾無語<lb/>
即是吾今座右銘<lb/>
　　十六夜月<lb/>
<pb n="KR4d0355_WYG_003-21b"/>
何處吹來笛一聲長空如水浸江城中秋有月雲偏妬<lb/>
底事今宵放得明<lb/>
　　次酬陳雲谷<lb/>
書空咄咄懶題詩深媿敲門客問奇嚮晚小窓閒逺眺<lb/>
西風吹霧出秋峗<lb/>
　　和建小學韻呈趙求仁使君<lb/>
黌舎臨溪靜最安朋來俊少共窺斑能知格物如星秤<lb/>
即是程門第一闗<lb/>
<pb n="KR4d0355_WYG_003-22a"/>
理非精妙事非粗一性空明徹萬殊白髪聖人由稚子<lb/>
常惺惺處是工夫<lb/>
衿珮歡迎師帥來讀書種子賴栽培他年濟濟雲霄路<lb/>
誰信清朝歎乏才<lb/>
浦出西江有此名道源澄湛自天成屋頭松樹年多少<lb/>
曽識濓溪授二程<lb/>
　　對月<lb/>
三千里外無家客四十年間苦學人山隔不知雲近逺<lb/>
<pb n="KR4d0355_WYG_003-22b"/>
秪將明月作鄉親<lb/>
　　謝李叔飛惠酒<lb/>
清談莫療顛危證白墮堪澆磊塊胸今日得生今日福<lb/>
世間萬事付青松<lb/>
　　贈相士<lb/>
火色鳶肩類馬周南冠濩落楚江頭道人莫說閒榮辱<lb/>
且對梅花索笑休<lb/>
　　贈五星術士<lb/>
<pb n="KR4d0355_WYG_003-23a"/>
星斗捫胸遡李袁嶺梅誰問命艱難彊宫縁被孤星主<lb/>
合向山中守歳寒<lb/>
　　用坡仙梅花十韻<lb/>
　　　愛梅<lb/>
被酒閒憑茗主和惱人風動不消多月髙片影横窗上<lb/>
夜半無眠客奈何<lb/>
　　　訪梅<lb/>
山寒木落峭孤臺南北常分冷煖開自笑三生如結習<lb/>
<pb n="KR4d0355_WYG_003-23b"/>
每來月下立蒼苔<lb/>
　　　見梅<lb/>
水邊林表幾徘徊索笑清尊不憚開秪恐對花無好句<lb/>
却成辜負一年來<lb/>
　　　探梅<lb/>
只辦茶杯與酒尊山中寒日易黄昏今年閏月遲消息<lb/>
枉費清宵幾夢魂<lb/>
　　　詠梅<lb/>
<pb n="KR4d0355_WYG_003-24a"/>
草木班中有此花暗香浮動影横斜古今陶寫閒情性<lb/>
惟說西湖處士家<lb/>
　　　遇梅<lb/>
冷淡生涯合晚開老天故遣雪頻催相逢喚醒平生夢<lb/>
不悞山翁特地來<lb/>
　　　愬梅<lb/>
清入肝脾冷入肌天機忽露兩三枝為渠瘦得身如鶴<lb/>
詩病除非詩可醫<lb/>
<pb n="KR4d0355_WYG_003-24b"/>
　　　擬梅<lb/>
花事俱空葉亂飛孤標强項發枯枝溪山的皪無人問<lb/>
鐵石心腸雪凍時<lb/>
　　　友梅<lb/>
玉骨氷肌練恱輕縱教雪壓色逾明太清不入塵人眼<lb/>
完得平生淡性情<lb/>
　　　贊梅<lb/>
萬卉千葩總一家木心纔蠧脈皆邪山窗玉立如風憲<lb/>
<pb n="KR4d0355_WYG_003-25a"/>
人指為花不是花<lb/>
　　寄壽二親三首<lb/>
萬竹森森一水泓堂名勁逸即蓬瀛賦詩何必多工部<lb/>
怕與梅花共瘦生<lb/>
榮拜花封感聖主壽杯阻莫捧親前嶺梅尚有逢春日<lb/>
辦取斑衣聴老天<lb/>
甘向清朝作逐臣茹蔬觀草即經綸心香都在寒梅上<lb/>
宇宙常逢不老春<lb/>
<pb n="KR4d0355_WYG_003-25b"/>
　　賦韋軒<lb/>
人性之偏懼不知西門為此佩柔皮報巫依舊傷于急<lb/>
涵養工夫熟者誰<lb/>
　<lb/>
　<lb/>
　<lb/>
　<lb/>
　蒙川遺稿巻三<lb/>
</p>
<p>
</p>
  </div>
</body>
</text>
</TEI>
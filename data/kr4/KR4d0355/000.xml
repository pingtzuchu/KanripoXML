<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>䝉川遺稿</head>
    <p>
<pb n="KR4d0355_WYG_000-1a"/>
欽定四庫全書　　　　　集部四<lb/>
　䝉川遺稿　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案䝉川遺稿四巻宋劉黻撰黻字升<lb/>
　　　　伯號質翁樂清人淳祐初以試入太學伏闕<lb/>
　　　　上書攻丁大全送南安軍安置大全敗後召<lb/>
　　　　還廷試又以對策忤賈似道復為所抑後由<lb/>
　　　　昭慶軍節度掌書記除學官擢御史累官至<lb/>
<pb n="KR4d0355_WYG_000-1b"/>
　　　　吏部尚書遭母喪解官遂不復起㑹宋亡二<lb/>
　　　　王航海黻追從入廣至羅浮而卒諡忠肅所<lb/>
　　　　著有諫坡奏牘薇垣制藁經帷納獻諸書航<lb/>
　　　　海時挾以自隨遂散落不存此詩文殘藁四<lb/>
　　　　巻乃其弟應奎所裒集也黻危言勁氣屢觸<lb/>
　　　　權姦當國家板蕩之時瑣尾相從流離海上<lb/>
　　　　卒之抱節以死忠義之氣已足不朽其詩亦<lb/>
　　　　淳古淡泊多規橅陳子昻體雖限於風㑹格<lb/>
<pb n="KR4d0355_WYG_000-2a"/>
　　　　律未純而人品既髙神思自别下視方回諸<lb/>
　　　　人如鳯皇之翔千仭矣惟傳抄既久文多訛<lb/>
　　　　脱更無别本可校為足惜耳巻首有應奎序<lb/>
　　　　作於元大徳中又有鄭滁孫朝陽閣記一篇<lb/>
　　　　朝陽閣者黻山中讀書之地黻沒以後舊宅<lb/>
　　　　盡燬惟是閣尚存故應奎請滁孫為之記云<lb/>
　　　　乾隆四十六年十二月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0355_WYG_000-2b"/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0355_WYG_000-3a"/>
蒙川遺稿原序<lb/>
先伯氏蒙川先生少有志操刻勵清苦以成其學而惟<lb/>
孝惟忠雖流離顛沛中亦未嘗忘於言其立身大節雖<lb/>
没齒無愧怍也生無他嗜好惟殫精畢思於文字間凡<lb/>
所著述與諫坡奏牘薇垣制藁經帷納獻若干巻悉以<lb/>
自隨今皆散落不復見矣可哀也若夫廬室為燬幸而<lb/>
讀書之朝陽閣巋然於蒼松翠竹間亦天也耶喜而為<lb/>
謁記求當代之鴻師碩儒晨星稀矣惟息堂先生鄭公<lb/>
<pb n="KR4d0355_WYG_000-3b"/>
又赴蒲輪之召應奎遂有請焉迺蒙念同年之舊思獻<lb/>
納之暇摭其實而著之炳如也然每追念先生不無遺<lb/>
憾於撰述之僅有存者或得之㫁簡殘篇或得之朋友<lb/>
記識若詩若文裒聚止四卷為蒙川先生遺稿以應奎<lb/>
之年已衰朝露行晞何能廣索冥捜姑鋟諸梓以示子<lb/>
若孫而朝陽閣記雖已刻於閣之楣矣今并入巻之首<lb/>
夫文載道者也文雖不能盡得茍能僅存則道亦與之<lb/>
俱存庶乎不與龍門草木俱腐焉爾大徳歳上元日弟<lb/>
<pb n="KR4d0355_WYG_000-4a"/>
應奎謹序<lb/>
<pb n="KR4d0355_WYG_000-5a"/>
朝陽閣記<lb/>
東甌背江以城環斗而治江北東巒嶂峭巁狀若挂綵<lb/>
望之輒動人乗桴之興循是舟行數十里睇海門為近<lb/>
遂東入河為樂清邑境又數十里至其邑勢則負山面<lb/>
海亦奇觀也於是陸行東越芳林將入雁蕩有聚落日<lb/>
郭路父老云晉郭景純奠甌治時所經而盤桓也其地<lb/>
曠且奥自台山萬八千丈來下屹為雁蕩諸峰奇崛異<lb/>
狀至是始蟬蛻鳯翥鍾毓人物焉凡由是騰躍而西賓<lb/>
<pb n="KR4d0355_WYG_000-5b"/>
揖孤嶼外異嫵媚而雄健博大者皆其物也山隂為梅<lb/>
溪王公宅其陽於<hi>闕</hi>　定丁丑遂生劉公黻兩公相照<lb/>
映天降時雨山川出雲不虛也哉公少字升伯早聞於<lb/>
人二十餘年讀書僧坊嗜陳子昂吟哦髙視物表蕩中<lb/>
有峰曰朝陽清潤而特立梧桐生之晚作室以名讀書<lb/>
之閣公之志其在黄虞與文王之時乎左麓有泉汩汩<lb/>
之海弟子尊事公曰蒙川先生公生二十四年試入太<lb/>
學儕輩已翕然韙有司得賢後月書暇日授學蘇湖閒<lb/>
<pb n="KR4d0355_WYG_000-6a"/>
丁大全方為臺屬移牒迫逐宰相去國將奪其位同舎<lb/>
生以公嘗言大全署公為首伏闕言失體貌大臣禮書<lb/>
上追送南安軍安置大全貶公還公之赴南安也曰吾<lb/>
誠言既還太學也曰吾誠未嘗言舍法入優等歳壬戌<lb/>
廷策莫不期公必冠多士賈似道専國貪天欲網羅公<lb/>
以自詭懇懇明道不計功之對遂失髙選當唱第雨暴<lb/>
如注隂霾激射庭中不相覩太史占者失人色公之不<lb/>
當此不祥有以哉其後公由昭慶軍節度使掌書記除<lb/>
<pb n="KR4d0355_WYG_000-6b"/>
學官試館職擢御史遷諫省常與是科亞魁接武權臣<lb/>
能絀公於一時終不能抑公於他日中孚之信淇澳之<lb/>
盛徳威儀葢自有以得之丁宫師公諱允懐艱服闋除<lb/>
集英殿脩撰開<hi>闕</hi>海閫為賢牧伯召還由刑部侍郎中<lb/>
書舎人吏部尚書丁太夫人解氏艱明年江<hi>闕</hi>　　師<lb/>
亞魁繼相起復公端明殿學士視儀執政倚公<hi>闕</hi>子海<lb/>
邦以臨之公不為起未幾似道洎軍帥韓震皆殛死卒<lb/>
用其謀擁二王由桐鄉入海以兵逆公共政將遜相位<lb/>
<pb n="KR4d0355_WYG_000-7a"/>
印公不復省成敗利鈍托宗祀于母弟成伯遂起既起<lb/>
則覺田横棲海之謀信莊生辭楚之志及羅浮以疾薨<lb/>
公薨其配林夫人舉室蹈海公一家就義而海上瓦解<lb/>
矣平時有為許負之術者曰公當以憂死不幸其言而<lb/>
中成伯居城中既附攜後公之二子歸尋故里十室九<lb/>
墟慨公所營朝陽閣巋然獨存屬同年進士鄭滁孫記<lb/>
之傷哉公之為志也公其逝矣南山其矸白石為爛存<lb/>
者奚獨此庋哉閣也鴟鴞晦鳴鼪鼯夜嘯不足以為妖<lb/>
<pb n="KR4d0355_WYG_000-7b"/>
也隂風曀曀疾雷虺虺不足以為虐也旦日東出清光<lb/>
一瞬歴危䦨而滿上床宜見公之顔色也哉至是公薨<lb/>
三十餘年矣伯夷之清周民猶得稱之遂為之記而繫<lb/>
以辭成伯仕宋嘗佐九卿既附以推擇尹為邑鄉遂隠<lb/>
田間文學行誼肖其昆辭曰西伯寂寞鳯悠悠瑞圖不<lb/>
下十二樓先生有道垂鴻猷殆今已矣如東流髙卧百<lb/>
尺昔所<hi>闕</hi>深夜書聲<hi>闕/</hi>復<hi>闕</hi>山下出泉分龍湫日旭泉<lb/>
新清悲幽酌兹朝薦神來遊逝去混混歎川流歌此聊<lb/>
<pb n="KR4d0355_WYG_000-8a"/>
釋風雨憂詵詵興仁化魯鄒<lb/>
</p>
<p>
</p>
  </div>
</body>
</text>
</TEI>
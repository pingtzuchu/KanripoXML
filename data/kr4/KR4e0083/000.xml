<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文毅集</head>
    <p>
<pb n="KR4e0083_WYG_000-1a"/>
欽定四庫全書　　　　　集部六<lb/>
　文毅集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案文毅集十六巻明觧縉撰縉字大<lb/>
　　　　紳吉水人洪武戊辰進士永樂初官翰林學<lb/>
　　　　士出為江西參議改交阯為漢王髙煦所譛<lb/>
　　　　下獄死事蹟具明史本傳縉所著有白雲稿<lb/>
　　　　東山集太平奏疏等書歿後多散佚天順初<lb/>
<pb n="KR4e0083_WYG_000-1b"/>
　　　　金城黄諫始輯其遺文為三十巻後亦漸湮<lb/>
　　　　嘉靖中同邑羅洪先復與縉従孫相輯成十<lb/>
　　　　巻千頃堂書目又載有似羅隠集一巻學士<lb/>
　　　　集二十巻今並未見此本十六巻則康熙戊<lb/>
　　　　戌其十世孫悦所補輯也縉才氣放逸下筆<lb/>
　　　　不能自休當時有才子之目迄今委巷流傳<lb/>
　　　　其少年夙慧諸事率多鄙誕不經故李東陽<lb/>
　　　　懐麓堂詩話謂其詩無全稿真偽相半葢出<lb/>
<pb n="KR4e0083_WYG_000-2a"/>
　　　　於後人竄亂者為多然其中佳句間存亦復<lb/>
　　　　不減作者至其奏議如大庖西封事白李善<lb/>
　　　　長寃諸篇俱明白凱切黄汝亨狂言紀畧詆<lb/>
　　　　其文議繁偶使當賈長沙直是奴𨽻苛矣又<lb/>
　　　　案大庖西封事中有云陛下好觀韻府雜書<lb/>
　　　　抄輯穢蕪畧無文彩若喜其便於檢閲願集<lb/>
　　　　一二儒英隨事類别勒成一經云云其後成<lb/>
　　　　祖修永樂大典縉實為總栽官果用分韻編<lb/>
<pb n="KR4e0083_WYG_000-2b"/>
　　　　類之法勒為巨帙一切遺文墜簡竟賴以傳<lb/>
　　　　於今日以待<lb/>
　　聖朝之表章即以功在典籍而論其著作亦宜存<lb/>
　　　　錄可不必銖銖兩兩而繩之也乾隆四十三<lb/>
　　　　年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0083_WYG_000-3a"/>
欽定四庫全書　　　　　集部六<lb/>
　文毅集目録　　　　　　别集類五<hi>明</hi>
　　巻一<lb/>
　　　奏疏<lb/>
　　　表<lb/>
　　巻二<lb/>
　　　頌言<lb/>
　　巻三<lb/>
<pb n="KR4e0083_WYG_000-3b"/>
　　　四言古<lb/>
　　　五言古<lb/>
　　巻四<lb/>
　　　七言古<lb/>
　　巻五<lb/>
　　　五言律<lb/>
　　　五言排律<lb/>
　　　七言律<lb/>
<pb n="KR4e0083_WYG_000-4a"/>
　　　五言絶<lb/>
　　巻六<lb/>
　　　七言絶<lb/>
　　巻七<lb/>
　　　序一<lb/>
　　巻八<lb/>
　　　序二<lb/>
　　巻九<lb/>
<pb n="KR4e0083_WYG_000-4b"/>
　　　記一<lb/>
　　巻十<lb/>
　　　記二<lb/>
　　巻十一<lb/>
　　　傳<lb/>
　　　行狀<lb/>
　　巻十二<lb/>
　　　墓表<lb/>
<pb n="KR4e0083_WYG_000-5a"/>
　　巻十三<lb/>
　　　墓誌銘<lb/>
　　巻十四<lb/>
　　　碑<lb/>
　　　贊<lb/>
　　巻十五<lb/>
　　　銘<lb/>
　　　書<lb/>
<pb n="KR4e0083_WYG_000-5b"/>
　　　說<lb/>
　　巻十六<lb/>
　　　題跋<lb/>
　　　附録<lb/>
<pb n="KR4e0083_WYG_000-6a"/>
文毅集原序<lb/>
大江之西山川之靈秀最多者由得天地盛大流行之<lb/>
氣為多也山川之靈秀磅礴而鬱積必鍾而為人蘊乎<lb/>
道徳發乎文章著為事業以炳燿天下而埀萬世者非<lb/>
得天地之氣為尤多者乎惟其得是氣之多實為雄偉<lb/>
俊傑宏博碩大之才以埀丕隆之運而昌其所得盛大<lb/>
流行之氣其宏辭鉅筆足以鋪張神藻纂叙鴻業鏗乎<lb/>
有聲熠乎有光彌滿宇宙超軼前古使天下知朝廷之<lb/>
<pb n="KR4e0083_WYG_000-6b"/>
大遠夷知中國之尊後世知今日之盛其為用甚博者<lb/>
不本於是氣之所為乎自有元運隳光嶽之氣分至國<lb/>
朝始混一西江山川靈秀所鍾而吉水解先生大紳出<lb/>
焉文章始復大振故在當時天下之廣人物之衆以及<lb/>
四夷之遠千百世之悠久皆知有先生者又非本諸文<lb/>
章之發見乎古人之文見於經者是也豈雕琢而為之<lb/>
哉其出言吐辭於論事之頃皆成文章葢以太樸始散<lb/>
淳龎大雅之氣在人猶多故也漢唐以來治雖不如古<lb/>
<pb n="KR4e0083_WYG_000-7a"/>
而述作乃或有古之風者抑幸而際夫天地之氣漓而<lb/>
復合也以天地之氣混合而為一未有盛於今日如先<lb/>
生豈非得盛大流行之氣於混合之日而西江山川孕<lb/>
靈毓秀之所生者乎諫在童稚始知人事時即知先生<lb/>
名先生先謫河州河州去敝邑纔二百里諫生也晚恒以<lb/>
未識先生面為平生恨每得斷紙㸃墨以為珍玩日臨寫<lb/>
之如接先生於几席之上暨得所作上高廟書六十餘<lb/>
事及五七言詩歌讀之其論切時務其言格君心其忠<lb/>
<pb n="KR4e0083_WYG_000-7b"/>
犯人主其學之贍才識之高如布帛菽粟充溢庾藏視<lb/>
金玉雖貴錦繡雖美而卒有益於人國之用莫若是也<lb/>
其詩如古體諸篇使入太白集中孰别其為近時之作<lb/>
其言非雕琢其意卓然有見而非泛其氣象嚴峻凛然<lb/>
而有不可犯之色也豈非一代雄偉俊傑宏博碩大之<lb/>
才也與及來京師訪其全集於先生仲子中書舍人正<lb/>
亮家謂先生之於文有求輙應下筆滔滔不待思索雖<lb/>
千萬言頃刻立就諸作流播天下遺稿不復盡拾今存<lb/>
<pb n="KR4e0083_WYG_000-8a"/>
萬無一二於是遍求大夫士家及聞人口誦而錄之共<lb/>
得古今詩稿百五十五首文雜體共七首為之校編成<lb/>
集分為六巻乃積所得俸資托宗友用和謄刻五七言<lb/>
絶句五十首因被命修史日趨館閣不暇為南京國子<lb/>
監吳祭酒與儉聞之復寄詩一集及御醫胡秉常處又<lb/>
得序記十餘首所未載者仍為併入又增六巻自喜所<lb/>
得之富葢有待以完也今年春皇上光復寶祚諫叨進<lb/>
侍讀職朝回無事欲畢前工無㡬使交南命又下矣兹<lb/>
<pb n="KR4e0083_WYG_000-8b"/>
功不果就重為慨然秋九月使自南回過廣西龍川太<lb/>
平至横州貴縣皆先生經行之地於致仕蕭教諭鳯岐<lb/>
諸君處共得雜文六十餘篇詩百首梧州又得廣西何<lb/>
布政孟煥所寄詩數首曩嘗以類廣而未考其作之先<lb/>
後兹於舟中按地里歲月遠近而次第之共成三十巻<lb/>
先生雖終交廣㕘議而學士則天下人所共稱而易知<lb/>
者也因名曰解學士先生集先生於洪武戊辰自吉來<lb/>
京師時中江西鄉試第一隱然名重公卿間暨登第即<lb/>
<pb n="KR4e0083_WYG_000-9a"/>
䝉寵眷授中書庻吉士日侍左右諮訪政事補禆甚多<lb/>
嘗進封事切中時宜皆見采納時先生年方十九毅然<lb/>
以天下自任雖老成練達莫之或先比之賈誼尚少而<lb/>
才亦優故高廟之待遇又遠過文帝雖百絳灌之毁而<lb/>
終莫易帝意此高廟洪度如天地又豈漢文之所及哉<lb/>
奈何龍去鼎湖而竟遭權臣之害逺謫西陲文廟正大<lb/>
統首召為翰林侍講尋陞學士凡朝廷詔勅及大制作<lb/>
大經典皆出先生手與凡大政事大議論有關國家生<lb/>
<pb n="KR4e0083_WYG_000-9b"/>
民之重者先生皆與之建儲之議羽翼之功尤多其知<lb/>
之深信之篤任之専一時文臣未有及者雖在位不久<lb/>
而道行當時功施國家澤被生民聲名之在天下雖遐<lb/>
方異域以及千百世之遠無不知之初非待文而後顯<lb/>
也誠以先生得之天地鍾於山川本諸道德著為事業<lb/>
以炳耀天下而埀後世者必於是焉發之則先生之可<lb/>
傳者未必不在是也嗚呼西江山川所鍾前乎公而有<lb/>
歐陽修文天祥數百年後復於先生見焉使先生久於<lb/>
<pb n="KR4e0083_WYG_000-10a"/>
其位其匡君澤民不在二公下使在徳祐景炎之日其<lb/>
精忠大節凛然不可奪又未必不與文山相頡頏也觀<lb/>
平日之直言正論如所謂事有不窮之變必有不易之<lb/>
主與全軀不學禇淵生嚼舌甘為杲卿死之語則先生<lb/>
之心可見矣余雖未識先生而於先生之文見先生之<lb/>
心讀者尚於此求之明天順元年冬十月望日賜進士<lb/>
及第奉議大夫尚寶司兼翰林院侍講金城黄諫序<lb/>
古今人論文曰理為主曰以載道曰昌其氣大要不出<lb/>
<pb n="KR4e0083_WYG_000-10b"/>
孟子知言養氣而已古之人動靜語黙無非文者豈操<lb/>
觚翰而後為文也哉後世之文愈趨而愈下非文之下<lb/>
也文與行岐而二之也今翰林解公大紳自生七年以<lb/>
來至於今其文若干巻一時耆俊皆屬而序論之余幸<lb/>
同朝讀之徒不釋手而莫措一辭其間深自咎其言未<lb/>
至也因公之行以序論公之文庻㡬不至於諛亦不至<lb/>
於誣也聞公自幼能言惇敏超絶郡守令至其家或抱<lb/>
置膝上應聲成文皆錯愕驚歎稍長小心靜宻識量過<lb/>
<pb n="KR4e0083_WYG_000-11a"/>
人知讀書為文皆不勞而習既敏而益勤父母惟其病<lb/>
之憂也時時勸之少息為文口占操筆皆立就未嘗起<lb/>
草其簡纔數語已足其多至萬言不窮命一題一心不<lb/>
厭倦而思益精到崇正學而闢異端不為支離誕謾之<lb/>
說不為艱難辛苦之態隨事著作洞視萬世而恥觀摹<lb/>
古人求其歸則未嘗異於古人也此鍾山川河漢之靈<lb/>
南方極盛之會天資之明大非人所可企而及矣甫十<lb/>
九江西以第一人貢於京師士大夫素聞其盛名相期<lb/>
<pb n="KR4e0083_WYG_000-11b"/>
會連袵結駟往見公應答舉止如平常不以為異既登<lb/>
高第擢巍科上及東宫竒其才眷注之隆前此未有即<lb/>
入中書知制誥兼翰林内外制皆掌之謁告時刻上輙<lb/>
問安在嘗與閒語屢上封事上輙自持入其論思獻納<lb/>
親故莫聞而中正才敏兩制皆自以為莫及也廷辨直<lb/>
言聞者肅然其自處犯而不校居常恂恂尤善開導人<lb/>
心奬勸後學休休樂善愛人之心一息不間浩然之氣<lb/>
發心由理所以年甚少而巍然有碩大之望又嘗自誦<lb/>
<pb n="KR4e0083_WYG_000-12a"/>
曰處其心常在熈春麗日之間則天下無可怒之人咸<lb/>
以為名言公之文所以汪洋大肆而無齟齬其間正直<lb/>
閎深而無偏陂之失也兼說萬有貫通而時出之浚其<lb/>
源於六經要其歸於周孔雖不求工文與行如影響之<lb/>
出於形聲也渾然天成卓爾出類集義養氣孳焉未已<lb/>
余何足以知公之萬一哉公名縉大紳其字也其族自<lb/>
唐家吉已七百餘年每舉進士必父子兄弟聨疊以為<lb/>
常至宋有諱元者破烏珠累功至封王元初從祖諱誠<lb/>
<pb n="KR4e0083_WYG_000-12b"/>
連三世國公其諱真我者以名進士死節贈中書平章<lb/>
其祖也以名進士勅修宋書諱觀者其從祖也其父元<lb/>
末辭參知政事為世大儒學者稱筠澗先生公生名家<lb/>
道授有緒姿淳頴秀望之玉立天子愛惜其徳操材量<lb/>
與其楷書至親為之持研行草精妙絶倫善議論古事<lb/>
皆如目覩初與伯兄綸俱登第履厯華要逺方異域皆<lb/>
能誦說其名而天子毎臨羣臣誦以為榮且朂勵諸王<lb/>
貴人皆注視之余非欲評公之文與行事如此以見公<lb/>
<pb n="KR4e0083_WYG_000-13a"/>
之為文天資學問充積發見不能自己而至於如此初<lb/>
非若操觚翰而學為文者之所能至也明禮部侍郎襄<lb/>
陽任亨泰序<lb/>
始予遊東山經三麓而後躋浮黎浮黎者東山之巔也<lb/>
據是返顧培塿層疊環以百數當是時苐謂高厚必資<lb/>
積累理固然耳後數年友人相期於衡百里而近望其<lb/>
高與東山似即而仰攀百折縈紆窮日乃至祝融之峰<lb/>
自峰頂下視旁無倚附縁麓一谷横四十里葢㧞坤維<lb/>
<pb n="KR4e0083_WYG_000-13b"/>
入漢紀特立而博敷諸山非其倫也又數年入匡廬其<lb/>
它不異東山獨五老峭峙得衡一體於是悟曰物固有<lb/>
至鉅者乎彼名嶽者山之至鉅不由積累而高厚者也<lb/>
匡以五老亦得名岳譬之形貎兩人戴立豈不矗然而<lb/>
不可為鉅偏長拘行無以語聖賢之大亦猶是也夫聖<lb/>
賢至矣彼略毁譽輕利害視天下事無不可為而不可<lb/>
罔以世俗之見故卒應王佐而稱豪傑若是者亦謂鉅<lb/>
人春雨解公㡬之方高皇揮斥英雄濯拭宇宙此何時<lb/>
<pb n="KR4e0083_WYG_000-14a"/>
也而公未弱冠天眷獨隆成祖之初契符魚水觀其應<lb/>
制寓諷封事犯顔有鄭公之正乳兒朝貴敝屣爵位有<lb/>
沅湘之竒忤權蹈危投荒厲節有太白之邁保儲忘身<lb/>
徙家戍邉有柬之之烈是果積累得之否乎即使未優<lb/>
於聖域亦當不失為豪傑何則其才固自殊也世之知<lb/>
公者淺類以詞翰賞之至論平生莫定題品伏聞仁廟<lb/>
嘗曰人言解縉狂縉非狂士嗚呼非日月之明哉公亦<lb/>
有言寧為有瑕玉莫作無瑕石斯固其自況矣公䝉禍<lb/>
<pb n="KR4e0083_WYG_000-14b"/>
既酷藁附外氏洪先再過其下欷歔嘆息不忍輙去會<lb/>
柱史遵化古松段君來江省弔古采言檄縣禮葬將刻<lb/>
其遺文以傳公天才逸發援筆萬言不事屬藳而又經<lb/>
籍沒故多散亡從孫桐緝錄凡十巻求加詮次稍剔其<lb/>
偽不盡刪繁亦以見公不屑屑尺寸間所謂不由積累<lb/>
一驗也嗚呼覽斯集者其辨人中之嶽安在無徒高卑<lb/>
之校也哉嘉靖壬戌春邑後學羅洪先撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0495_SBCK_003-1a"/>
翰林楊仲弘詩集卷之三<lb/>
　五言律詩<lb/>
　　寄題羅氏别業<lb/>
　溪行如百里爲地巳幽深石轉黄金塢山抽碧玉<lb/>
　簮盃觴酬日月弦誦起雲林樂事無終極誰能得<lb/>
　此心<lb/>
　門前臨白逕長日少人行野樹重重暗溪流脉脉<lb/>
　清山形元不斷雲氣自相縈巳似龎公隠何時重<lb/>
　入城<lb/>
　　次韻江行六首<lb/>
<pb n="KR4d0495_SBCK_003-1b"/>
　潮頭終歲白沙腹有時皤利渉他州柂終更古戌<lb/>
　戈天依臨海樹風作滿江波亦有投竿意還聴孺<lb/>
　子歌<lb/>
　舊事如遺迹新愁轉泥人晴天宜縱歩凍草各含<lb/>
　春野鵲飛林杪沙鷗過水濵江山故如此晚望及<lb/>
　斯辰<lb/>
　藜羔真我食薜荔亦吾衣養性隨時足今生徇物<lb/>
　非秋蓬猶未定風樹莫相違謾作烟霞想曽無羽<lb/>
　翼飛<lb/>
　春花聊共采若木有誰編浩蕩寜無取紛華幸見<lb/>
<pb n="KR4d0495_SBCK_003-2a"/>
　憐緒風吹四裔清露洗重玄萬物皆生意蹉跎畏<lb/>
　此年<lb/>
　路僻行來好天清望極遐白魚翻急浪黃犢卧晴<lb/>
　沙桞吐千條葉梅殘㡬樹花佳辰從此數歴歴看<lb/>
　韶蕐<lb/>
　子胥因諌戮玆事㡬經秋顧爾忠難揜于今憤不<lb/>
　休天風吹地轉海水入江流欲問鴟夷處茫然使<lb/>
　我愁<lb/>
　　酬子行𥘉秋風颶之作<lb/>
　暮夜風濤變崩騰怒不休魚龍皆失穴江海欲同<lb/>
<pb n="KR4d0495_SBCK_003-2b"/>
　流並岸漂千舎連檣覆萬艘隂陽知有沴惻愴動<lb/>
　深憂<lb/>
　　送孫大方歸朝元宫<lb/>
　高卧林泉表超然謝世紛空山鳴白雨古石繋蒼<lb/>
　雲不作䕫龍伍甘從鹿豕群都門遊宦客囬首緫<lb/>
　慙君<lb/>
　飛搆上凌空依稀想故宫金盤凝曉露玉佩振秋<lb/>
　風𬈑涬那違俗支離更養蒙大還何日就變化入<lb/>
　無窮<lb/>
　爲樓因地勢四靣盡青山路落秋城外河流曉樹<lb/>
<pb n="KR4d0495_SBCK_003-3a"/>
　間鴈飛雲莫莫龍現雨珊珊建木光華盛何時共<lb/>
　折攀<lb/>
　　饒國呉文康公挽詩二首<lb/>
　厚徳脩天爵崇資拜地官粲然周典禮偉甚漢衣<lb/>
　冠共喜懸金印俄聞蓋玉棺史臣書寵數光照碧<lb/>
　㠝岏<lb/>
　道學繇賢子推恩自聖皇白茅分壤土華衮賜衣<lb/>
　裳漫注長生録虛傳却老方神遊終不返瀛海路<lb/>
　茫茫<lb/>
　　題張氏順堂<lb/>
<pb n="KR4d0495_SBCK_003-3b"/>
　百順名爲福紛然㑹此堂詩書成藴籍黍稷發馨<lb/>
　香夜户鳴琴瑟春筵酌酒漿子孫宜孟晋相繼謁<lb/>
　明光<lb/>
　　題信州先天觀圖<lb/>
　囬環因地勢制作本人謀蔽日來龍駕凌空結蜃<lb/>
　樓秋琴翻浩蕩夜磬荅深幽願受長生訣他年幸<lb/>
　一遊<lb/>
　高林褰翠氣虛谷散虹光道士多騎虎仙人自牧<lb/>
　羊澗泉通地逺山嶺際天長戴子文爲記流傳示<lb/>
　不忘<lb/>
<pb n="KR4d0495_SBCK_003-4a"/>
　四圍山不斷状若碧芙蓉谷逺含風細崖深下露<lb/>
　濃茂林藏虎豹隂洞伏蛟龍恍惚神人䧏浮空羽<lb/>
　蓋重<lb/>
　鬼神相與處燒藥易成功雲霧生牀下雷霆起室<lb/>
　中養身唯淡泊遊世等虚空高舉寜無日飄然獨<lb/>
　馭風<lb/>
　　次韻引浚儀公題蘭竹卷子<lb/>
　樹蕙連叢竹秖應族類同相依巖石畔併入畫圖<lb/>
　中勁葉凝清露危梢倚碧空諒非高世士此意固<lb/>
　難通<lb/>
<pb n="KR4d0495_SBCK_003-4b"/>
　　贈程景純<lb/>
　南遊觀楚越北度覧幽燕羇旅新愁換英豪徃事<lb/>
　傳塵沙迷逺驛風雨暗長川好醉新豐酒清朝正<lb/>
　選賢<lb/>
　論士無他術先觀氣盛衰澗松多勁節瓊樹有高<lb/>
　枝圖籍曽無覧弓旌詎乆遺似君宜努力慎莫負<lb/>
　明時<lb/>
　　思菴<lb/>
　閔氏青山下遺封見若堂蓼莪恩未泯拱木恨難<lb/>
　忘徳業銘金石詩書塞棟梁子孫脩學術奕世有<lb/>
<pb n="KR4d0495_SBCK_003-5a"/>
　輝光<lb/>
　　赤壁圖<lb/>
　寂寂長江夜同人共泛舟清尊方淡蕩孤棹且夷<lb/>
　猶望逺幽禽度歌長獨蠒抽千年遺跡在不逐水<lb/>
　東流<lb/>
　　贈昌上人<lb/>
　山中明月小壠上白雲多旦食飡松栢秋衣攬薜<lb/>
　蘿俗人希見問禪老毎相過異日高僧傳垂名定<lb/>
　不磨<lb/>
　未生天地始此理固存存直木何由曲清源不可<lb/>
<pb n="KR4d0495_SBCK_003-5b"/>
　渾養生母過厚守道在彌敦超出塵埃網蘄師共<lb/>
　與論<lb/>
　　送葉彦中之官行䑓<lb/>
　范滂将攬轡周景巳題輿九扈名兼羙三鱣兆豈<lb/>
　虛都門愁撡𬒮江徼喜沿書重有斑衣奉南州緫<lb/>
　不如<lb/>
　大府徴才士知君學業優兩京勞侍從十載困淹<lb/>
　留白雪歌難和青雲志易酬鍾山多勝㮣有意與<lb/>
　同游<lb/>
　　送胡秀才歸新安<lb/>
<pb n="KR4d0495_SBCK_003-6a"/>
　明詔方求士知君有俊才未聞遺𣏌梓何事返蒿<lb/>
　萊似驥寜淹足爲龍豈暴腮文章成錦繡他日必<lb/>
　重來<lb/>
　彼羙逢衣子遨遊至上京雲霄方有志塵土巳知<lb/>
　名塞鴈驚新恨溪鷗憶舊盟秋風吹易水惆悵復<lb/>
　南征<lb/>
　　惠崇古木寒鴉<lb/>
　江上秋雲薄寒鴉散亂飛未明常競噪向晚復争<lb/>
　歸似怯霜威重仍嫌樹影稀老僧脩止觀寫物固<lb/>
　精㣲<lb/>
<pb n="KR4d0495_SBCK_003-6b"/>
　　留别陳益謙<lb/>
　大帆仍馺娑雙棹復夷猶曉岸烟沙濶春江霧雨<lb/>
　稠桃花隨漲水荇菜逐長流遟子來京國何時賦<lb/>
　壮遊<lb/>
　　遊陳氏園偕李治中張提舉<lb/>
　曉日從千騎郊原樂事多溪山春與麗烟靄晝相<lb/>
　和宿蠧藏編冊鳴騶隔薜蘿使君辭滿引起舞亦<lb/>
　傞傞<lb/>
　　挽艾䖏士<lb/>
　才行能䨥羙終身作布衣江湖名自逺塵土迹還<lb/>
<pb n="KR4d0495_SBCK_003-7a"/>
　稀野菊秋霜薄岩松夕照㣲沙鷗盟未改忽忽下<lb/>
　漁磯<lb/>
　撰文來相府書字出詞垣盛事傳千載幽光發九<lb/>
　原父賢宜並著子孝復堪論多少衣冠族無聞愧<lb/>
　後昆<lb/>
　　顧氏義塾<lb/>
　居鄊爲義塾玆事罕前聞外户來衿佩中堂蓄典<lb/>
　墳儒宗先麗澤聖徳尚彌文呉下多豪族能賢緫<lb/>
　羨君<lb/>
　　挽呉道士<lb/>
<pb n="KR4d0495_SBCK_003-7b"/>
　曽爲方外士抗迹出塵氛既草歸田賦仍書誓墓<lb/>
　文卧牛空有兆紀鶴竟無聞春草年年合誰憐道<lb/>
　士墳<lb/>
　　送林季羽入京宿衞<lb/>
　青雲自致身磊落見斯人卷衮辭蒼麓垂纓侍紫<lb/>
　宸漏殘珠閤曉香暖玉爐春倘厭承明事歸來衣<lb/>
　錦新<lb/>
　終軍方近幸賈誼最能文獨用竒才進應将羙譽<lb/>
　聞金鞍光照地寳劒氣凌雲來徃燕䑓下同游必<lb/>
　羡君<lb/>
<pb n="KR4d0495_SBCK_003-8a"/>
　衞郎皆世胄之子更才賢意氣雲霄上榮光日月<lb/>
　邉都俞聞寳訓出入奉瓊筵立志當弘毅功名不<lb/>
　偶然<lb/>
　　送徐義父入京<lb/>
　舊富三冬學今爲萬里遊風雲丹鳯闕雨雪黑貂<lb/>
　裘南土名先著東堂選必優相逢多意氣談笑接<lb/>
　名流<lb/>
　幽燕向日邊裘馬去翩翩磧逈沙如雪河窮浪入<lb/>
　天上書雙闕下待詔五門前壮節當竒遇無煩媿<lb/>
　徃賢<lb/>
<pb n="KR4d0495_SBCK_003-8b"/>
　　贈曇上人<lb/>
　多生爲佛子慧逹自童蒙蟬蛻凡塵外龍騰覺海<lb/>
　中一真元不染四大本來空異日叢林下知師繼<lb/>
　杲公<lb/>
　人世百年内都如過隙塵不開心上眼苦愛夢中<lb/>
　身城市無閑日江山又晚春相逢言道好獨覺意<lb/>
　相親<lb/>
　　贈胡汲古<lb/>
　先生唯逹道乆矣樂山林致聘無雙璧爲生過十<lb/>
　金身閑雲出岫髪短雪盈簮遁世猶吾志同盟欲<lb/>
<pb n="KR4d0495_SBCK_003-9a"/>
　自今<lb/>
　野客何蕭散長年暫出遊風塵唯短褐江海自扁<lb/>
　舟有迹能來徃無心任去留才名今藉甚屈指到<lb/>
　枚鄒<lb/>
　　送胡汲古之呉中<lb/>
　有客佩蒼精居然得此生山開棲越跡水泝入呉<lb/>
　程佚老悠悠計傷離戀戀情食菲方未巳應不爲<lb/>
　魚羮<lb/>
　　中秋<lb/>
　攬雲憑結搆歩月上林皐不記金尊竭頻瞻玉宇<lb/>
<pb n="KR4d0495_SBCK_003-9b"/>
　高神清存夜氣天闊數秋毫百尺樓如在何煩卧<lb/>
　汝曹<lb/>
　　挽曹光益<lb/>
　斯人吾所愛不見巳經年頗恠魚書絶俄聞鵬賦<lb/>
　傳歸魂迷道路遺骨滯山川逺業凋零盡臨風爲<lb/>
　悵然<lb/>
　好學無如子冥冥獨苦心未成梁棟用誰使雪霜<lb/>
　侵宿草孤春意游雲泊太隂憶渠情不巳揮淚在<lb/>
　衣襟<lb/>
　　贈劉時中<lb/>
<pb n="KR4d0495_SBCK_003-10a"/>
　騷雅誰能繼居然属大才銳思羅宇宙逸興走風<lb/>
　雷䖏勝輕流俗名高震外䑓東郊乗大路翼翼待<lb/>
　龍媒<lb/>
　呉越千餘里君來按轡遊群公虞罪戾多士想風<lb/>
　流决事曽無壅觀民輙有憂若人何可得離别重<lb/>
　添愁<lb/>
　　送王元禮歸平城<lb/>
　燕趙多竒士遺風有固然射鵰猶絶藝屠狗亦名<lb/>
　賢形勢威天下風流號北邊送君歸此地亦欲奮<lb/>
　吾鞭<lb/>
<pb n="KR4d0495_SBCK_003-10b"/>
　牧羊憐馬援投筆困班生侯印終兼綰窮愁實飽<lb/>
　更大才當用世小挫亦知名快飲桑乾酒䏻澆氣<lb/>
　不平<lb/>
　　贈張之翰<lb/>
　外䑓収掾属奮歩集亨衢落落蟠英氣飄飄發壮<lb/>
　圖威風聞郡邑行李渉江湖並轡逢佳友周游興<lb/>
　不孤<lb/>
　長才當用世進取或殊途剸劇曽揮刃銷奸若燎<lb/>
　枯交游冠蓋盛出入禮義都有頼寛衰俗餘波及<lb/>
　腐儒<lb/>
<pb n="KR4d0495_SBCK_003-11a"/>
　　送陳君佐入京<lb/>
　子欲遊京國程途萬里遥束装辭邑社振斾躐風<lb/>
　飈學問先餘子飛騰在一朝太平知有策必顯聖<lb/>
　明朝<lb/>
　董子知天道朱雲善易經由來登俊乂所以重朝<lb/>
　廷彼有譏儒服吾無鼓說鈴君㸔鴻鵠舉忽忽至<lb/>
　青冥<lb/>
　　宿延祥觀有感<lb/>
　處世如庸俗胡爲淹此留蹉跎悲徃日磊落愧前<lb/>
　修願棄人間事來爲物外遊大還如可就猶足訪<lb/>
<pb n="KR4d0495_SBCK_003-11b"/>
　丹丘<lb/>
　瓊舘遊仙子超然逺世情言辭多近道豪翰乆知<lb/>
　名露下衣裳濕風來几案清似君居處勝亦足寄<lb/>
　吾生<lb/>
　　題青田葉叔至野清堂<lb/>
　爲堂殊顯敞在野興尤濃曰水流千折青山繞百<lb/>
　重樹麻行斾斾蒔木倚童童相對漁樵話終朝亦<lb/>
　罕逢<lb/>
　逺來山異甚龍虎互騫騰溪狹灘聲悍林繁雨氣<lb/>
　増正湏求靜坐何事角多能謁告還鄊里君堂或<lb/>
<pb n="KR4d0495_SBCK_003-12a"/>
　可升<lb/>
　　送張宣撫使嶺南<lb/>
　奉使入蠻烟終軍始妙年抗旌辭朔野擊楫渡湘<lb/>
　川翠竹侵巖際黄茆盡海邊狼荒非善地爲戒莫<lb/>
　留連<lb/>
　此行行萬里渺渺極朱涯地勢雖懸隔天威可逺<lb/>
　加引弓飛惡鳥㧞劒斬妖蛇遲子歸來日燕南㸔<lb/>
　雪花<lb/>
　　送李侍郎使安南<lb/>
　九秋天色晚萬里送君行馬首塞雲起腰間寳劒<lb/>
<pb n="KR4d0495_SBCK_003-12b"/>
　横奉揚天子命慰答逺人情直渡蠻江水炎氛一<lb/>
　日清<lb/>
　喜雪酬康子淵院使<lb/>
　漠漠連天暗霏霏著地輕欲迷鳷鵲觀先入鳯凰<lb/>
　城凍影篩簾宻寒光射隙明詰朝宜表賀來歲卜<lb/>
　收成<lb/>
　　送呉清叔<lb/>
　驛路程雖逺帆風勢甚遒青山隨岸去白水滿江<lb/>
　流牢落添新恨繁蕐憶舊遊只今歸去好把釣即<lb/>
　槎頭<lb/>
<pb n="KR4d0495_SBCK_003-13a"/>
　　贈鄭尊師<lb/>
　茫茫雲著地摵摵雨交天篁竹連河上青茅盡海<lb/>
　邊棲遲聊應化放曠且談玄相對蒲團坐清風爲<lb/>
　肅然<lb/>
　　黄櫟杖爲龔聖與作<lb/>
　嗟哉黄櫟杖吾頼汝扶持未免道途苦無如筋力<lb/>
　衰散才唯不用大節固多竒老向江湖上提携得<lb/>
　自隨<lb/>
　　次韻夏仲勉<lb/>
　門前無繋馬屋外有鳴螿迫迮衣冠府蕭條翰墨<lb/>
<pb n="KR4d0495_SBCK_003-13b"/>
　塲雨淫憂地濕風暴喜天凉推轂無時巳令人憶<lb/>
　鄭荘<lb/>
　不喜爲文富長憂得酒慳尊罍堆案上筆硯棄墻<lb/>
　間有傳追王績無書繼賈山貴人䏻慢士徃見亦<lb/>
　胡顔<lb/>
　　冬至次韻張宣撫<lb/>
　北去關河逺南歸歲月長屠龍雖有技相馬獨無<lb/>
　方雲水連天暗霜蕪滿地荒客遊應未巳塵土在<lb/>
　衣裳<lb/>
　瀛海無消息冥冥鳥道長巳驚雙鬂短更待兩瞳<lb/>
<pb n="KR4d0495_SBCK_003-14a"/>
　方落日依平嶂洪河入大荒憂來那可得揮淚欲<lb/>
　沾裳<lb/>
　　送呉清叔歸婺<lb/>
　客遊春向莫無日不思歸雨給桑麻秀山深笋蕨<lb/>
　肥薄醪能屢醉舊社足相依莫道天邊鴈衝衝適<lb/>
　禍機<lb/>
　　與方韶卿望月<lb/>
　月明胡乃爾秋盛故能然匣鏡無纎翳槃珠有許<lb/>
　圓寒光揺碧海爽氣挾青天幸遇山頭鶴令人夜<lb/>
　不眠<lb/>
<pb n="KR4d0495_SBCK_003-14b"/>
　　孝思亭詩爲王心田作<lb/>
　山嶠靄蒼蒼盤旋衞古藏盎温通地氣赫奕閟天<lb/>
　光神化侔飛劒前聞驗若堂子孫脩祭祀歲乆不<lb/>
　能忘<lb/>
　　凈香亭<lb/>
　藝竹蒼空古爲亭白日幽一麾方出守千户益封<lb/>
　矦外物從渠屏清尊喜客留楣閒標勝語朗詠亦<lb/>
　風流<lb/>
　翼翼四簷外蕭蕭三逕中珠璣穿夜雨幢纛舞天<lb/>
　風擁䄂生清氣開軒近碧空古人雖不見佳興詎<lb/>
<pb n="KR4d0495_SBCK_003-15a"/>
　無同<lb/>
　　酬吾子行<lb/>
　耿耿思朋舊悠悠渉歲華既依秦大姓方問魯東<lb/>
　家雅道将誰與新詩敢自誇秪今能㑹合不憚路<lb/>
　途賖<lb/>
　　偶作<lb/>
　碧草含秋意黄雲起暮容歸鴉昏且噪去鴈逺無<lb/>
　踪盃酒因循醉朋人邂逅逢身名猶碌碌正坐日<lb/>
　踈慵<lb/>
　　送劉明卿歸安東<lb/>
　同郡居相逺逢君豈偶然秋天聮席宴寒夜共衾<lb/>
<pb n="KR4d0495_SBCK_003-15b"/>
　眠不爲時名役猶嗟俗事牽語離還悵快後㑹是<lb/>
　何年<lb/>
　　和張仲實舟行雜詠<lb/>
　莫作匆匆去相随稍稍觀逺山多意態急水易波<lb/>
　瀾把酒悠然樂扁舟得爾難五湖天下景六月氣<lb/>
　常寒<lb/>
　　題秋江釣月詩卷<lb/>
　泛跡秋江上而今不計年垂綸牽細浪欹㡌破長<lb/>
　烟巳類玄真子兼疑孟浩然後來名未泯題品有<lb/>
　髙賢<lb/>
翰林楊仲弘詩第三卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0495_SBCK_004-1a"/>
翰林楊仲弘詩第四卷<lb/>
　五言排律<lb/>
　　夀姚承㫖<lb/>
　上帝黄金闕仙人白玉堂皇猷資黼黻大筆主文<lb/>
　章間氣生竒偉休期際吉康四朝承寵渥多士仰<lb/>
　輝光盡發琅函秘重繙石室藏成書侔二典有道<lb/>
　述三皇碩望高天下榮光近日傍謀謨湏稷契羽<lb/>
　翼藉園黄上殿扶鳩杖開筵接蟻觴九重師道徳<lb/>
　千載合明良共說綸如綍能催繡作裳人思興禮<lb/>
　樂國待理隂陽舊族名先著高門慶甚長賜書踰<lb/>
<pb n="KR4d0495_SBCK_004-1b"/>
　萬卷納笏過三牀轉覺勛庸盛還欣體力強朱顔<lb/>
　朝暎日素髪曉欺霜巳注長生籙曽傳却老方宜<lb/>
　齊周李耳逺邁漢張蒼松栢深逾秀蘭芝乆益芳<lb/>
　願公多夀祉仍見子孫昌<lb/>
　　贈周景逺學士<lb/>
　朔易囬元氣人才起俊流聲蕐當翰苑文采冠中<lb/>
　州振佩趨䑓閤抽毫侍冕旒人傳鸚鵡賦家有鷫<lb/>
　鸘裘式覩黌宮立共惟祀典修一朝虞或缺六噐<lb/>
　俾傍求爼豆俄成列蘋蘩遂可羞中朝方有道下<lb/>
　士實同休巳及歸鴻候姑爲食蟹謀朋簮多繾綣<lb/>
<pb n="KR4d0495_SBCK_004-2a"/>
　使節少淹留曉日花間酒春風桞下舟篇章㣲品<lb/>
　藻山水媿清幽鄭璞曾先辱隋珠不暗投考槃雖<lb/>
　自引闚觀亦吾憂簡冊銷長日蓬蒿憚凛秋論高<lb/>
　非縱誕興逺託賡酬尚憶駒千里胡䏻貉一丘何<lb/>
　當把君𬒮相逐馭風遊<lb/>
　　夀杜尊師<lb/>
　淡蕩風雲氣沈雄虎豹姿繇來天下士絶異里中<lb/>
　兒苦縣常栽李商山舊采芝不當卿相位猶可帝<lb/>
　王師始有巾車獲俄蒙仄席知賢才方並用䜛說<lb/>
　遽相欺豸角将巍冠龍鱗敢逆批變通俱合道舒<lb/>
<pb n="KR4d0495_SBCK_004-2b"/>
　卷各乗時築室烟霞秘還丹日月遲願公長住世<lb/>
　湏作後天期<lb/>
　　次韻曹上開毗陵喜雨<lb/>
　下土方淫澇髙田獨旱乾木形憂隕命藿肉愧爲<lb/>
　官索寞雲容合蕭條夜色闌精誠天巳感祠禱力<lb/>
　𥘉殫逈野霑新潤曽檐下急湍槁苗還薿薿大豆<lb/>
　且團團逹宦俱相似疲民乞少安佳章宜刻石留<lb/>
　示後人㸔<lb/>
　　春雪次陳元之韻<lb/>
　寒氣何悽慘春空正杳㝠東皇収槖籥北帝駕軨<lb/>
<pb n="KR4d0495_SBCK_004-3a"/>
　軿混沌包三極<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛走百靈散殊分的皪擊玉碎<lb/>
　瓏玲始試朝藏日俄疑晝隕星危橋無客渡曠野<lb/>
　少人經白沸疑奔瀬孤撑沒峻岭林荒顛凍雀崖<lb/>
　滑堕哀㹶衮衮隨風舞颼颼襍雨零遺蹤𥘉得兎<lb/>
　匿種詎憂螟眄睞傾農室歌謡徹帝庭陽春将布<lb/>
　徳品類各成形捉筆題新句持盃酌舊<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>今朝湏<lb/>
　痛飲醉卧不湏醒<lb/>
　　送張仲實之宜興<lb/>
　南渡邦𥘉造西山将獨賢立功何赫赫流慶尚綿<lb/>
　綿報國横戈數登壇授鉞專風雲方際㑹江海固<lb/>
<pb n="KR4d0495_SBCK_004-3b"/>
　周旋控險千鈞弩臨危七寳鞭忠誠深足仗智勇<lb/>
　實兼全自返髙橋役端持肩府權兵威終抗敵人<lb/>
　力可囬天甲第無踰者諸孫固頴然初生同燕頷<lb/>
　有羙自蟬姢善學聞當代能詩起妙年衞公猶故<lb/>
　物鄭老竟寒氊矯矯青雲噐泠泠白雪弦同逰雖<lb/>
　未逹自睍巳無前政事兼留意時髦孰比肩知機<lb/>
　無轉石縱辨若奔川特逹群公薦酸寒衆目憐姑<lb/>
　爲文學掾㑹覔孝㢘船必見公矦復無論雨露偏<lb/>
　秋風鵬鶚健萬里正翩翩<lb/>
　　送丘子正之海鹽州教授<lb/>
<pb n="KR4d0495_SBCK_004-4a"/>
　有羙區中彦由來志不群舟航了呉越裘馬向燕<lb/>
　雲才思庾開府風流王右軍得時宜玉筍稽古賸<lb/>
　香芸果㧞英毛頴遄収翰墨勛諸公希宦逹半世<lb/>
　有辛勤奔走空皮骨躋攀不寸分夏侯何地芥郢<lb/>
　匠實風斤嗟我慚鴟鷺棲山似鹿<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>偶來詢故老<lb/>
　因得友多聞湖舫曽秋雨河橋㡬夕曛過從方不<lb/>
　散慘别亦奚云爼豆班矦泮鹽絺薄海濆未論虞<lb/>
　廪米聊樂魯宫芹此日顔應抗之人徳巳薰化爐<lb/>
　新鼓樂學殖重耝耘行矣穿黄落歸歟守白紛贈<lb/>
　言将底事努力在斯文<lb/>
<pb n="KR4d0495_SBCK_004-4b"/>
　　贈班彦功<lb/>
　名書稱晋代盛事起江東内翰鍾竒氣深情縱古<lb/>
　風摳衣皆弟子入室自豪雄欲立千金價寜論百<lb/>
　日功秦名黄閣老承詔大明宫遺教䂓王氏隂符<lb/>
　易禇公杯沾銀鑿落佩簉玉玲瓏文學談經早聲<lb/>
　蕐脫頴同麥光人共賞棘刺巧無窮願積臨池趣<lb/>
　流傳史冊中<lb/>
　　士開燕岳氏溪堂有溪山新月上江海故人同<lb/>
　　之句邀予及張仲實曹克明同足成之<lb/>
　置酒秋風裏凭闌野色中溪山新月上江海故人<lb/>
<pb n="KR4d0495_SBCK_004-5a"/>
　同縱浪情何極留連燕未終三鱣來上客五馬㑹<lb/>
　群公積水輸清氣㣲霞衒近空将昏林尚白及早<lb/>
　稲先紅極論追遐古深情念困窮尚觀儀秩秩未<lb/>
　遂樂融融才著當朝傑文誇命世雄數君今日選<lb/>
　宜爾集南宫<lb/>
　　次韻黄子乆喜晴三十韻呈汪知府<lb/>
　霞彩晨張錦蟾光夕挂鈎隂霾雖盡觧淫潦豈全<lb/>
　收寖動遨遊興還聞倡和謳容容追舊賞歴歴破<lb/>
　新愁騎氣城邊縱龍光海際浮艶粧来士女盛服<lb/>
　擬王侯在藻群魚躍依林白鳥啾河流交不斷山<lb/>
<pb n="KR4d0495_SBCK_004-5b"/>
　勢轉相繆物理歸含毓人情釋怨尤娭娯從老稚<lb/>
　燕樂逐朋儔幄帟分郊次幨帷擁道周聮翩馳畫<lb/>
　舫<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫累朱樓貿易通遐壤繁華壓大州聚廬千<lb/>
　井富接棟萬家稠巳戒増周　仍催決下流嘉𬞞<lb/>
　連隙地宿麥徧高丘曹事虞多廢胥徒戢過求醲<lb/>
　恩方並育和氣與同游期㑹朝先徃追隨暮不休<lb/>
　露華開的的風葉振颼颼拾芥非無日登禾即有<lb/>
　秋朝家期少試隣郡固難侔共羙光蕐著還矜徳<lb/>
　業修在廷爭進薦當宁免垂憂玉漏傳金角金尊<lb/>
　岀殿頭秉心存正道造膝待嘉謀履直恒如矢防<lb/>
<pb n="KR4d0495_SBCK_004-6a"/>
　偏或類舟第誇繙竹簡不省計牙籌善對慙鳴鶴<lb/>
　能歌愧飯牛過情蒙許與彌月爲淹留<lb/>
　　再用韻贈黄子乆<lb/>
　自惟明似鏡何用曲如鈎未獲唐臣薦徒遭漢吏<lb/>
　收悠然安性命復此縱歌謳石父能無辱虞卿即<lb/>
　有愁歸田終寂寂行世且浮浮不假儕群彦真堪<lb/>
　客五矦高人求替洽末俗避喧啾藜杖常他適䋲<lb/>
　樞每自繆與人殊用舎在巳寡愆尤濟濟違班刻<lb/>
　倀倀逺匹儔能詩齊杜甫分道偪荘周逹飮千鍾<lb/>
　酒高登百尺樓艱危仍蜀道留滯復荆州鶴度烟<lb/>
<pb n="KR4d0495_SBCK_004-6b"/>
　霄濶龍吟霧雨稠東行觀海島西逝渉江流自擬<lb/>
　需于血何期渙有丘古書嘗歴覧大藥豈難求撫<lb/>
　事吟梁父馳田賦逺游堂名希莫莫亭扁效休休<lb/>
　檻日迎東濟窓風背北颼鳴琴消永晝吹律效清<lb/>
　秋雅俗居然别仙凡逈不侔多聞踰束晢善對邁<lb/>
　楊修進有匡時略寜無切巳憂塵埃深滅跡霜雪<lb/>
　暗盈頭始見神龜夢終營狡兔謀雪埋東郭履月<lb/>
　滿太湖舟急景誰推轂流年孰唱籌凌波乗赤鯉<lb/>
　望氣候青牛好結飛霞佩胡爲淹此留<lb/>
　　寄王繼學二十韻<lb/>
<pb n="KR4d0495_SBCK_004-7a"/>
　聖主敷皇極元臣建上台虛心求俊乂削迹去奸<lb/>
　囬拜命超凡品知君秉大材淳風隨日播公道應<lb/>
　時開負鼎資烹飪操刀貴剸裁銛鋒行肯綮異味<lb/>
　合鹽梅廟議常叅决朝班復共陪艱難湏㐸助豁<lb/>
　逹逺嫌猜遺佚聞風起英豪接踵來經綸非董賈<lb/>
　辭藻亦鄒枚在野思羅職盈庭想轂推既将龍作<lb/>
　友惡假鴆爲媒走也今晋此公乎可念哉執竿猶<lb/>
　海上扶耒即巖隈自守幽人意寜虞俗子咍舊遊<lb/>
　辭玉府故事憶金䑓落魄江湖阻蒼茫歲月催丹<lb/>
　心徒耿介素髪巳毰毸勿謂交如水能忘耻及罍<lb/>
<pb n="KR4d0495_SBCK_004-7b"/>
　飛黄當駕馭猶足異駑駘<lb/>
　　送完者都同知<lb/>
　來游天子學藉甚有聲華論事依三策藏書至五<lb/>
　車姓名題鴈塔譜牒記龍沙自可編青竹兼宜綰<lb/>
　白麻文工金有價貌羙玉無瑕興盡方豪飮篇終<lb/>
　不浪誇豈惟吟芍藥曽是賦蒹葭事莫分難易人<lb/>
　湏辯正邪月中初折桂天上始乗槎勿待秋風起<lb/>
　宫門聴皷撾<lb/>
　　贈郭集賢<lb/>
　衣冠趨近地藻翰集群賢給事黄門裏抽毫黼座<lb/>
<pb n="KR4d0495_SBCK_004-8a"/>
　前佩龜金作紐賜馬玉爲鞭御酒傾壷滿宫花挿<lb/>
　㡌偏清光依日月逸思撓風烟記憶踰三篋吟哦<lb/>
　過百篇自惟叨侍從不敢廢周旋秋著隨車獵寒<lb/>
　當襮𬒳眠蘇環才既敏陸贄寵尤專自爾紆<lb/>
　皇眷扵焉理化弦詞臣方進用才大畢騰騫可念<lb/>
　如楊子蕭蕭獨草玄<lb/>
　　悠然閤<lb/>
　高閣凭虛起登臨興甚長江流春渺渺樹色曉蒼<lb/>
　蒼原隰魚鱗布峰峦鳥翼張雲耒兼北極雨過及<lb/>
　南荒地大遺民富時清致理康南山常在望懐古<lb/>
<pb n="KR4d0495_SBCK_004-8b"/>
　意難忘<lb/>
　　寄周御史二十韻<lb/>
　同游河北後共抵浙西初獨倚知心舊飜成㑹面<lb/>
　踈三年仍契濶萬里更吹嘘小子無竒氣先生有<lb/>
　過譽見稱司馬賦求授夏侯書倉卒排歸計淹晋<lb/>
　着寓居巳非興俊逸猶異主癰疽名士多親我諸<lb/>
　公或請予駕言将采芭即事欲連茹顧爾傷流矢<lb/>
　居然恨倚閭驚心聞杜宇過眼易蟾蜍忽召抽金<lb/>
　匱俄徴論石渠文章殊賈馬謀略匪嚴徐薄技終<lb/>
　難效窮愁只自如尚矜存弊履不肯曵長𥚑與作<lb/>
<pb n="KR4d0495_SBCK_004-9a"/>
　棲梁燕寜爲呼轍魚儀形長日想懐抱㡬時攄奏<lb/>
　䟽聞當宁抽毫待直爐烏䑓弦既改鰲禁席仍虛<lb/>
　馬首何繇見分光興有餘<lb/>
　　送董與可爲句容縣主簿<lb/>
　主簿非高士通才或暫爲催科虞慘急勾校慮稽<lb/>
　遲慎察文無害詳觀獄有疑温純規白璧正直視<lb/>
　朱絲要使聲名著何嫌品秩卑烏䑓懸日月舉辟<lb/>
　實無私<lb/>
　　送朱復之爲邵武教授<lb/>
　放浪來京國于今復㡬年山川多歴覧日月屢推<lb/>
<pb n="KR4d0495_SBCK_004-9b"/>
　遷異俗疑烏㡌窮途信馬鞭逹官空有榻遊士固<lb/>
　無氊始聴除書下俄聞抗斾還南州分教地成法<lb/>
　紹前賢<lb/>
　　趙彦祥母慶八十<lb/>
　從親年八十萬里自西來氏族稱三蜀光蕐照二<lb/>
　䑓柰繁愁夜雨筍長望春雷綺食和金鼎香醪進<lb/>
　玉盃鳯毛方煒燁鶴髪正毰毸試使蟠桃熟從今<lb/>
　更㡬回<lb/>
　　雲山圖爲茅山劉宗師作<lb/>
　長江千萬里奔浪薄高雲龍現誰能覩猿啼不可<lb/>
<pb n="KR4d0495_SBCK_004-10a"/>
　聞迂迴因地勢昭晣應天文劒氣秋如洗珠光夜<lb/>
　欲焚連峰俄筍迸斷崖復瓜分句曲臨東極巖頭<lb/>
　有隠君<lb/>
　　題康里氏家譜<lb/>
　國受輿圖廣家傳譜牒詳馳聲繇鴈塞拓跡至狼<lb/>
　荒轉戰踰千里來䧏盡一方奮戈回白日列㦸耀<lb/>
　清霜破竹收城邑分茅賜土疆弟兄皆勁悍父祖<lb/>
　各雄強相印仍兼綰兵符更迭藏排衙開萬弩納<lb/>
　笏過三床巳及書宗祏還宜紀太常後人能繼紹<lb/>
　千載有輝光<lb/>
<pb n="KR4d0495_SBCK_004-10b"/>
　　題王叅政積翁别故人詩卷後<lb/>
　聖主膺新命明公遇盛時混同開宇縣困厄守城<lb/>
　池冦盗思攘<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>黔黎頼寵綏合珪承燕享前席俻<lb/>
　詢咨築室求梁棟徂堂薦䁀鼒用兵陳廟筭養士<lb/>
　作邦基巳草歸田賦仍題伐木詩此生終契濶吾<lb/>
　道豈磷緇矯矯游龍字綿綿吐鳯辭錦嚢加十襲<lb/>
　細覧想形儀<lb/>
　　贈魏虚舟少府<lb/>
　西蜀文章伯東呉閥閱家族傳貞觀舊躅繼信陵<lb/>
　遐雅度人難測高名衆共誇爲楨材不小韞櫝玉<lb/>
<pb n="KR4d0495_SBCK_004-11a"/>
　無瑕鳴鳯占諧吉乗龍偶契嘉三床邀納笏萬弩<lb/>
　護排衙世賞官仍及朝叅寵復加天顔垂眷顧地<lb/>
　肺侈光華緩歩方鳴玉高情欲泛槎翻然歸翠麓<lb/>
　姑爾奉黄麻彭澤還栽桞河陽不種花投閑銷日<lb/>
　月訪古略烟霞臈蟻常開宴春魚每㸔义興來恒<lb/>
　放逸賔從任喧譁閤靜褰珠珀窓虛閟緑紗琴彈<lb/>
　多古雅詩就輙妍姱願作梁間燕徒慚井底蛙執<lb/>
　鞭曽莫俲抱瑟敢長嗟戀戀情終在悠悠道苦賖<lb/>
　春風吹去斾翹首又天涯<lb/>
　　贈劉平叔郎中<lb/>
<pb n="KR4d0495_SBCK_004-11b"/>
　肇自三苗氏淫爲五虐刑商周終至治禮樂固常<lb/>
　經赦過存三宥原情用八聴未能還畫象猶貴去<lb/>
　殘刑末俗仍澆薄生民曷救寜謂宜沾雨露抑使<lb/>
　震雷霆皡皡惟母擾元元庻有靈林殘求虎豹穀<lb/>
　害去蝗螟此意雖忠厚斯言若窅冥君乎吾有望<lb/>
　當使在朝廷<lb/>
　送丘子正之海鹽<lb/>
　珠生滄海底王韞碧山中夜氣交明月陽精現白<lb/>
　虹有賢兼重價當代振英風好學由天性能書至<lb/>
　國工知名傳冀北作賦擬河東始欲徴楊子旋聞<lb/>
<pb n="KR4d0495_SBCK_004-12a"/>
　薦楮公隂符難獨羙遺教實爭雄絶藝雖宜進竒<lb/>
　才自不同交游傾上國掄選属南宫鄧禹官初試<lb/>
　匡衡對漫通海邦終寂寞學舘尚穹崇巳注千人<lb/>
　録當成五典功星辰皆在水渤澥信浮空把酒歡<lb/>
　何限乗槎興不窮文章趨浩瀚物態入牢籠子必<lb/>
　登芸閣吾方守桂叢索居彌寡陋荒業孰磨礱弗<lb/>
　獲披雲霧惟思對華嵩知音期郭泰流俗易王充<lb/>
　江海從茲逝飄飄任短蓬<lb/>
　　贈虞彦髙<lb/>
　呉越知名士風流得此人結交何待乆晤語即相<lb/>
<pb n="KR4d0495_SBCK_004-12b"/>
　親丹穴生儀鳯滄波豈縱麟飛鳴常見瑞變化不<lb/>
　無神家世皆爲善文儒謹飭身不将紈袴累自著<lb/>
　綵衣新力學追高古修辭絶等倫汪茫涵巨海要<lb/>
　眇動纎塵鐘虡聲音大韺䪫節奏均詎誇傳里巷<lb/>
　可使抒絲綸藉藉聞當代駸駸集要津省闈曽奉<lb/>
　檄學舘巳垂紳滋味嘗郊鼎光蕐薦席珎南宫延<lb/>
　國子西掖選詞臣慷慨升車日遲囬執𬒮辰論心<lb/>
　情巳至抵掌氣彌振虞詡才方壮湯休學最醇相<lb/>
　期終晚歲無取艶芳春抱獨知何向爲朋喜有因<lb/>
　從君鳴一世流詠𬒳無垠<lb/>
<pb n="KR4d0495_SBCK_004-13a"/>
　　鄭中丞母大夫人夀八十<lb/>
　端公居重位夀母在高堂天意何相厚人倫實有<lb/>
　光豸冠方俊偉鶴髪尚康強内翰爲封誥同僚舉<lb/>
　慶觴欣欣承玉饌赫赫帶金章獻笑慈親側䋲愆<lb/>
　聖主傍中天懸日月下土凛風霜可謂全忠孝都<lb/>
　縁積義方孟軻難獨羙湛氏竟齊芳頌徳吾無媿<lb/>
　名宜百世揚<lb/>
　　送朱仲山歲貢入京<lb/>
　昭代陶淳化多方出異材鳴岐聞鳯鳥清道服龍<lb/>
　媒養素稠山僻觀竒戴籍該爲珎如寳璧奮蹟起<lb/>
<pb n="KR4d0495_SBCK_004-13b"/>
　蒿莱未展垂綸趣初承勸駕催羔羊塤委巷駟馬<lb/>
　踐輕埃戰藝鋒無敵搜賢網正恢上書追偃樂作<lb/>
　賦並鄒校奮發直從此㳺觀亦壮哉雲霄千萬里<lb/>
　瞻望重徘徊<lb/>
　　招真觀圖<lb/>
　欲學無爲道來居小有天精神消物恠采色變風<lb/>
　烟恬澹知天徳虛無象帝先高風何特逹古跡尚<lb/>
　流傳地渉鴻荒表山開混沌前谷幽疑鬼聚峰巧<lb/>
　類人仚疊起三重閣分流百道泉岩穿留虎跡石<lb/>
　冷逗蛟涎放浪曽無日遨遊未有年古經披覧罷<lb/>
<pb n="KR4d0495_SBCK_004-14a"/>
　蒿莱未展垂綸趣初承勸駕催羔羊塤委巷駟馬<lb/>
　踐輕埃戰藝鋒無敵搜賢網正恢上書追偃樂作<lb/>
　賦並鄒校奮發直從此㳺觀亦壮哉雲霄千萬里<lb/>
　瞻望重徘徊<lb/>
　　招真觀圖<lb/>
　欲學無爲道來居小有天精神消物恠采色變風<lb/>
　烟恬澹知天徳虛無象帝先高風何特逹古跡尚<lb/>
　流傳地渉鴻荒表山開混沌前谷幽疑鬼聚峰巧<lb/>
　類人仚疊起三重閣分流百道泉岩穿留虎跡石<lb/>
　冷逗蛟涎放浪曽無日遨遊未有年古經披覧罷<lb/>
<pb n="KR4d0495_SBCK_004-14b"/>
　毛骨爲醒然<lb/>
　　喜晴得揚字呈汪知府<lb/>
　霏霏褰宿靄煜煜射𥘉陽出谷鶯聲滑摩空鶴勢<lb/>
　張鼓鼙争奮發帆幔各飛揚不畏塗泥滑寜憂積<lb/>
　潦妨農夫分舊種紅女覔柔桑爲有豐年慶陳陳<lb/>
　滿太倉<lb/>
　　寄沈少㣲金華山隠居<lb/>
　巖前通細路嶺外接危峰梯磴踰千級烟霞過萬<lb/>
　重縁崖収異荈歩壑數長松隔屋號朱虎當窓現<lb/>
　黒龍蘅蘭爭酷烈桃李角鮮穠隠士多相過仙人<lb/>
<pb n="KR4d0495_SBCK_004-15a"/>
　庻可逢第能安性命何患改顔容煉鼎丹砂熟傾<lb/>
　壷白酒醲㣲茫追絶響瀟洒振孤踪郷里宜同好<lb/>
　它年必子從<lb/>
　　挽徐處士<lb/>
　此日新安郡名家復數誰危科雖屢掇舊業詎多<lb/>
　遺孝友全高行温恭集令儀花殘青歲晚木落紫<lb/>
　山悲結蟻容兼盛衘鱣譽更垂白雲埋骨處揮涕<lb/>
　想漣洏<lb/>
　　送侯尊師歸蜀<lb/>
　北上關河逺南歸歲月賖飄飄携短劒杳杳泛靈<lb/>
<pb n="KR4d0495_SBCK_004-15b"/>
　槎别岸秋濤掩前山曉霧遮欲攀青桂樹先採白<lb/>
　蘋花大道元無極浮生即有涯舉杯吞夜月引䄂<lb/>
　拂晨霞獨跨冲天鶴能追赴壑蛇秪應投老去長<lb/>
　日煉丹砂<lb/>
　　春晚喜晴<lb/>
　積雨俄經月新晴始見春蒼苔侵别墅緑水過比<lb/>
　隣性僻居宜逺身閑景易親無詩排世累有酒縱<lb/>
　天真循圃花粘履凭䦨桞拂巾歌呼從稚子談咲<lb/>
　或嘉賔漸喜漁樵狎仍欣鳥雀馴幽情延薄莫浩<lb/>
　思集清晨養拙元非病爲文敢自珎杜門縁底事<lb/>
<pb n="KR4d0495_SBCK_004-16a"/>
　作計懶隨人<lb/>
翰林楊仲弘詩卷第四終<lb/>
</p>
<p>
</p>
  </div>
</body>
</text>
</TEI>
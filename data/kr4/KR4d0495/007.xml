<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0495_SBCK_007-1a"/>
翰林楊仲弘詩卷第七<lb/>
　七言律詩<lb/>
　　舟次池陽偕通守周南翁燕表姪陳和卿家席<lb/>
　　上贈歌者<lb/>
　故人相見話綢繆三日江干繫客舟高燕未䦨明<lb/>
　月上艶歌初轉彩雲留光揺崖䗶寜知夜字寫邊<lb/>
　鴻巳報秋底事尊前能盡醉爲伊肯展翠眉愁<lb/>
　　簡松江汪知府<lb/>
　君爲郡守屢豐年能使歡聲塞市㕓泮水荐游聲<lb/>
　甚羙鈞金並入聴無偏漁河夜集千家網煑海朝<lb/>
<pb n="KR4d0495_SBCK_007-1b"/>
　凝萬竈烟賔客况聞才子盛詠歌宜属後人傳<lb/>
　　夀姚國公<lb/>
　可樂無如父母全既賢既貴又長年金壷賜出青<lb/>
　雲上玉佩朝辭白日邊楚木論春猶五百蟠桃稱<lb/>
　夀必三千似聞黄綺歸來後長向山中作地仙<lb/>
　　武當山張真人<lb/>
　張公𬒳髪下山來欲爲神州救旱災感召上天垂<lb/>
　雨露指揮平地起風雷槁苗再發還堪刈枯木重<lb/>
　榮不假裁受詔即思歸舊隠瓊樓玉殿繞崔嵬<lb/>
　　奉呈左司張元朴郎中<lb/>
<pb n="KR4d0495_SBCK_007-2a"/>
　上相登庸求佽助明公秉徳動觀聴旂常大法藏<lb/>
　清廟玉帛彌文薦外廷欲立高名垂宇宙湏知雅<lb/>
　量配江𬈑鯫生論事非晁董盡力還堪備使今<lb/>
　　贈惠山聖長老<lb/>
　道人卓錫向名山路絶巖頭未易攀海上潮來風<lb/>
　浩浩洞中雲出雨潺潺松柟直起叅天碧苔蘚旁<lb/>
　行匝地斑藉甚後人蒙法施有如流水注蒼灣<lb/>
　　寄曹雲西<lb/>
　羡君卜宅逺紛龎長把絲綸釣大江秔稲色枯雲<lb/>
　慘慘芰荷聲急雨淙淙消磨歲月書千卷傲睨乹<lb/>
<pb n="KR4d0495_SBCK_007-2b"/>
　坤酒一缸甫里當年遺帙在交鋒那肯竪幡䧏<lb/>
　　送師緫𬋩<lb/>
　使節南來寵渥新漢家京尹擇能臣金爐香暖迎<lb/>
　丹詔玉陛霜清謁紫宸巳用嚴威摧酷吏更推仁<lb/>
　政澤齊民知公夙抱經綸志多立功名繼古人<lb/>
　　題景徳寺雲谷老師宜月軒<lb/>
　月入中庭欲睡遲况逢秋夜特相宜十分隂魄凝<lb/>
　中氣五色祥光溢上規影漬金盃湏滿汎風生玉<lb/>
　笛任横吹老禪心地元虚寂更想髙簷獨坐時<lb/>
　　送趙伯常<lb/>
<pb n="KR4d0495_SBCK_007-3a"/>
　君如寳玉不磨礱吐氣騰騰作白虹外户将迎皆<lb/>
　羙士前途推挽必名公鵷行不獲朝叅共燕坐猶<lb/>
　能獻酢同我憶東歸心正切奮飛偏羡挾秋風<lb/>
　　重陽日作<lb/>
　客中佳節罷登高獨坐悽然感二毛紫陌泥塗秋<lb/>
　泊泊黒山風雨夜嘈嘈幽人侈有觀魚樂壮士慚<lb/>
　無汗馬勞得䘮古今都一律唯應痛飲讀離騷<lb/>
　　贈善畫沈䖏士<lb/>
　繪畫時賢屢逼直謾扵城市老間身孰知麋鹿䑓<lb/>
　前客觧寫麒麟閣上人種樹十㝷知閱世滋蘭百<lb/>
<pb n="KR4d0495_SBCK_007-3b"/>
　本喜逢春詩成有愧丹青引獨使曹劉夐絶塵<lb/>
　　送戴尊師入越<lb/>
　躍馬年年塞北遊春風此日送歸舟山中樹老飛<lb/>
　玄鶴江上莎長卧白鷗欲與謝公同隠逸肯容賀<lb/>
　老獨風流山隂道士如相見沽取村醪醉未休<lb/>
　　簡李可度<lb/>
　從來憲府擢群英攬轡雍容按百城鵰鶚逢時方<lb/>
　厲疾豺狼避道敢縱横每崇實政除民瘼肯假嚴<lb/>
　威駭物情君有羙才當進用竚聞雅譽逹神京<lb/>
　　贈戴毉<lb/>
<pb n="KR4d0495_SBCK_007-4a"/>
　推測隂陽術巳精研窮問難更通明山中說劒仍<lb/>
　聞道市上懸壷即治生蛇爲㗸珠知藥聖犬因䑛<lb/>
　鼎驗丹成上毉毉國惟君可行載軺車入帝京<lb/>
　　贈王止善<lb/>
　不見故人十年餘况復徃來音問踈倐然携離事<lb/>
　何限即此歡㑹情如初不愁官卑少俸粟第恐年<lb/>
　長廢讀書随群逐隊秪可厭秋風共釣長江魚<lb/>
　　次韻呉生見贈<lb/>
　早入儒林衣鵠𫀆淋漓杯酒謾稱豪愁來客路烟<lb/>
　沙逺夢斷仙山雪浪高魯望浮家名獨著君平賣<lb/>
<pb n="KR4d0495_SBCK_007-4b"/>
　卜志仍操和詩不足酬佳貺孰謂瓊瑶報木桃<lb/>
　　贈雲上人<lb/>
　道人庭户閟烟霞誦習㣲文願力加萬法荘嚴充<lb/>
　世界一音演說被河沙窓光盡日揺松葉履迹長<lb/>
　年沒鮮花觧后有言還契合𬗟思同㑹結龍蕐<lb/>
　　卜畊宋徴士<lb/>
　古人命卜極精詳苟得神龜必寳藏分胃在天兼<lb/>
　赤黒圖書随地列圓方大而元氣求乖合細則人<lb/>
　爲驗否藏家食如君知此術耕耘何事竟凶穰<lb/>
　　送周用章<lb/>
<pb n="KR4d0495_SBCK_007-5a"/>
　君行萬里赴京師凛凛風霜及此時第挾簡編辭<lb/>
　白屋遽承𫀆笏㑹丹墀宫花挿㡌知恩重御酒霑<lb/>
　唇覺醉遲必有三篇侔賈傳上陳王道正民彛<lb/>
　　送陳堯卿之京師<lb/>
　欲携三策扣天閽萬里程途未易論彈鋏㡬年依<lb/>
　客舎曳𥚑何處覔王門夜闌孤舘聴殘漏春入長<lb/>
　河辨舊痕文采似君宜得意要津何患少攀援<lb/>
　　登邵氏宜晚樓<lb/>
　曽入明光捧御筵歸來山澤伴儒仙驅馳巳出紅<lb/>
　塵表締構還依碧嶂前豁逹軒窓吞宇宙嵬峩梁<lb/>
<pb n="KR4d0495_SBCK_007-5b"/>
　棟接雲烟憑高眺望尤宜晚屏障横開紫翠連<lb/>
　　呈馬昻夫僉院<lb/>
　君爲胄子入京都才望髙蕐世所無秘殿爲郎監<lb/>
　玉篆雄藩作守判銅符科條自可甦民瘼議論還<lb/>
　宜賛聖謨更倚覃懐功業盛峨峨天柱立坤隅<lb/>
　　次韻錢翼之<lb/>
　有聲呉下頗多年長把漁竿釣海邊李賀才名過<lb/>
　杜牧魯公書法繼張顛塵沙撲面驚吾老星宿蟠<lb/>
　胸愧子賢歲晚著書言道妙青青林竹正宜編<lb/>
　　賦飛鴻送胡則大<lb/>
<pb n="KR4d0495_SBCK_007-6a"/>
　年年客裏見飛鴻成陣成行上碧空杳杳江湖尋<lb/>
　故侣蕭蕭蘆葦下新樷翶翔巳出雲霄上飲啄寜<lb/>
　來沼沚中今日似君歸去好扁舟一夜起東風<lb/>
　　賜宴謝恩<lb/>
　恭承明詔策群英欲爲斯民致太平孔孟教人先<lb/>
　禮樂申韓操術尚刑名混同巳正千年統恒乆方<lb/>
　觀萬物情勿謂成周多吉士朝陽亦有鳯凰鳴<lb/>
　　送劉長卿張伯起二公歸閩中<lb/>
　去來蹤跡固相違邂逅今朝共載歸欲效駏蛩俱<lb/>
　北上復随鴻鵠向南飛乍離江上芙蓉幕還着山<lb/>
<pb n="KR4d0495_SBCK_007-6b"/>
　中薜荔衣所羡二君才氣盛願聞玉屑吐霏霏<lb/>
　　奉羙劉矦<lb/>
　蘇白風流迹未賖賢矦相繼事堪誇史書日覽三<lb/>
　千牘民版春登百萬家逰寺巳諳松下路泛舟頻<lb/>
　醉桞邊沙要知爲政多恩澤㸔取庭前丹桂花<lb/>
　　次韻蕭君用<lb/>
　崔嵬出水翠雲浮舁轎拖舟豈厭遊澶漫渠河方<lb/>
　渉夏蕭條竹樹巳迎秋衘杯興盡人先醉舞劒歌<lb/>
　長客易愁八月江湖翻渤澥長竿更約與君投<lb/>
　　送殷國蕐之和州<lb/>
<pb n="KR4d0495_SBCK_007-7a"/>
　送君行李欲何如楚國蕭條戰伐餘西塞人州連<lb/>
　草莾南江風浪入空虛遺民少作先王服故府徒<lb/>
　存博士書舊事到今多泯滅好從黎老問從初<lb/>
　　遣興<lb/>
　庭樹號蟬日巳凉塞雲横鴈夜何長挾書萬里干<lb/>
　明主仗劒三年别故鄊西北諸山連朔漠東南衆<lb/>
　水隔荆揚淹留不去慚蘇子莫遣貂裘壓雪霜<lb/>
　　湖上<lb/>
　秋郊縱歩却驂驔勝事能多許客叅如雪萬家収<lb/>
　早稻未霜千樹着黄柑鼉鳴海上潮先湧猿呌山<lb/>
<pb n="KR4d0495_SBCK_007-7b"/>
　前霧欲含放浪漁樵元有處使人猶愛住江南<lb/>
　　贈沈子成<lb/>
　學琴年少巳知名揮弄和柔指法精秋塞乍聞鴻<lb/>
　鴈呌朝陽還聴鳯凰鳴幽人隠几中情適壮士投<lb/>
　戈宿憤平此日有虞興至治南風一曲觧同聲<lb/>
　　偕汪矦宴舟中<lb/>
　中流畫鷁獨翶翔暫勒鳴騶駐岸傍風引錦帆衝<lb/>
　野色波随蘭棹汎晴光草涵宿潤珠璣滑麥漲春<lb/>
　雲餅餌香何事乗槎之海上問津從此逹天潢<lb/>
　　偕鄭尊師飮余氏池亭<lb/>
<pb n="KR4d0495_SBCK_007-8a"/>
　池亭翼翼午風涼隔岸田疇穧麥香碧水千尋鷗<lb/>
　蕩漾青天萬里鶴翶翔藏書不爲傳孫子學道還<lb/>
　宜應帝王獨行似君何可得結交晚歲獲裘羊<lb/>
　　竹所爲余隠君作<lb/>
　竒君負郭定幽居多植脩篁數畒餘結實巳期棲<lb/>
　鳯鳥垂綸仍欲釣鯨魚掲竿對户思排㦸截簡盈<lb/>
　筐俻寫書清響繁隂皆可愛炎天飛雪滿庭除<lb/>
　　贈月桂庭長老<lb/>
　婆娑影滿一輪中普照人間不計功金色光明函<lb/>
　世界玉毫相好現虛空開時已與羣芳異出處難<lb/>
<pb n="KR4d0495_SBCK_007-8b"/>
　将衆木同萬里青雲方得路遨逰願入廣寒宫<lb/>
　　送王仲致舎人歸閩中<lb/>
　鳴騶擁道去翩翩欲詣閩中拜墓田伏虎爲司樵<lb/>
　牧禁蟠螭著代鼎彛鎸上公復世儀文俻胄子承<lb/>
　家問學專家舎驟興循制度大書史冊必流傳<lb/>
　　用左轄郝公詩韻寄曹雲西居士<lb/>
　姓名燁燁冠清流䖏世還同貉一丘干木道髙寜<lb/>
　仕魏子房身退尚封留靜依杉竹營書室深入蕖<lb/>
　荷理釣舟乗興每思陪笑語揚帆萬頃泛清秋<lb/>
　　送劉希孟赴曹雲西招<lb/>
<pb n="KR4d0495_SBCK_007-9a"/>
　呉郡唯君善鼓琴曾扵律吕用情深和聲細潤鶯<lb/>
　遷木奏響清圓鶴在隂素習巳能除俗調靜聴真<lb/>
　可禁邪心相知頼有曹居士爲産從茲過十金<lb/>
　　送葉顯仁任衢州録<lb/>
　吾鄊文雅舊彬彬再遇時清喜有人鳯沼巳聞繇<lb/>
　衆選熊蹯無愧用賢賔横經辯論超周列奉<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>光<lb/>
　蕐及老親姑蔑到家三百里告歸晨省莫辭頻<lb/>
　　暮春遊西湖北山<lb/>
　愁耳偏工着雨聲好懐長恐負山行未辭花事駸<lb/>
　駸盛正喜湖光淡淡晴倦憇客猶勤訪寺幽棲吾<lb/>
<pb n="KR4d0495_SBCK_007-9b"/>
　欲厭歸城緑疇桑麥盤櫻筍因憶離家恰歲更<lb/>
　　題夏氏濟饑詩卷<lb/>
　木饑火旱際荒年百姓流離状可憐徃徃富人心<lb/>
　似鐡纍纍餓殍口生烟此時顆粒無沾丐是歲鄊<lb/>
　都少棄捐天道神明加鑒在宜令夏氏子孫賢<lb/>
　　謝曹雲西菊<lb/>
　聴鶴亭西䖏士家中園萬本值秋華擕鉏歲歲根<lb/>
　株茂載酒時時興趣嘉已散曰英凝曉露更敷紅<lb/>
　艶照晨霞新題料得篇章冨肯示同遊細細誇<lb/>
　　題沈氏東陽義塾<lb/>
<pb n="KR4d0495_SBCK_007-10a"/>
　並海蒼涼建學宫雲端百里現青紅東南多士題<lb/>
　詩徧西北諸儒坐席通求道每加操守力明經深<lb/>
　著討論功流傳後世光華盛事與南京戚氏同<lb/>
　　謝曹雲西寄菊花<lb/>
　君種菊花兼五色能令秋日勝春時香浮琖斚和<lb/>
　金屑光射園林列錦帷逺水波寒凝慘淡嚴霜節<lb/>
　屇厭離披淵明去後踰千載猶有斯人把一枝<lb/>
　　寄無錫倅劉雄飛張景亮二史君<lb/>
　閥閱俱高負羙名共分符竹守江城帆檣宻送遮<lb/>
　天影鐘皷遥傳動地聲木落西山愁歲晏禾登南<lb/>
<pb n="KR4d0495_SBCK_007-10b"/>
　畒慶秋成知君优政多恩惠側耳邦人頌太平<lb/>
　　次韻羅雲叔雪中見寄<lb/>
　目前坑塹巳平塡此日封姨復弄權略彴未通溪<lb/>
　上路轒輼方䧟漠南天寒侵兔窟愁山鬼凍合龍<lb/>
　宫偪水仙堪羡廣文才力壮詩成並和轉清妍<lb/>
　　贈張相師<lb/>
　縉紳徃徃識名流歲晏猶爲汗漫逰自許唐生知<lb/>
　蔡澤欲干季布禮曹丘嚢詩價重聮珠玉匣劒芒<lb/>
　寒射斗牛輦糓諸公爭致士江湖何事更淹留<lb/>
　　次韻汪復心主簿<lb/>
<pb n="KR4d0495_SBCK_007-11a"/>
　秋霜壓鬢似相陵喚父呼兄乍肯譍厭采黄花延<lb/>
　醉客喜焚栢子待禪僧驟登䑓閣期君可乆困塵<lb/>
　沙歎我曽二子說聞俱好學鵬程萬里羡飛騰<lb/>
　　送方天瑞釣䑓山長<lb/>
　富春江上釣䑓髙傍築書堂處俊髦要爲鄊閭施<lb/>
　教化更因山水暢風騷虀鹽供養寜嫌薄朱墨研<lb/>
　磨肯憚勞至日菊花黄滿地淋漓觴酒任君操<lb/>
　　髙沙朱山甫挽詩<lb/>
　何勞閱市稅魚鷄歸去山中樂舊棲痩杖穿雲登<lb/>
　峻嶺小舟乗月泛清溪無僧扣竹茶仍煮有客㝷<lb/>
<pb n="KR4d0495_SBCK_007-11b"/>
　花酒亦携江海風流今已矣孤墳愁見草萋萋<lb/>
　送高子盤初菴山長<lb/>
　文行繇來著本根芳菲何異殖蘭蓀諸公籍籍多<lb/>
　相許凡子區區不足論書舘巳能更士習翰林併<lb/>
　可代王言明年復應求賢詔必掇髙科奉帝軒<lb/>
　　題張氏順堂<lb/>
　厥宗好徳繇先世門内曽無害氣侵春鯉上盤琱<lb/>
　白玉夏蠶登箔鑄黄金兒長愷悌求書帙女大妖<lb/>
　妍弄繡針彼羙堂名從此得固應長句爲君吟<lb/>
　　遣興<lb/>
<pb n="KR4d0495_SBCK_007-12a"/>
　庸人徃徃慢吾曹汨没空嗟命不遭死後欲留千<lb/>
　載譽生前湏作萬人豪倦遊關塞身将老悵望雲<lb/>
　天興漫高却恨素無田二頃欲乗春雨蓻東臯<lb/>
　　用左轄郝公詩韻曹雲西居士<lb/>
　羡君秘學治玄玄黄老遺文有自傳不與宛駒爭<lb/>
　萬里漫随遼鶴數千年横編每欲論今古中酒何<lb/>
　勞問聖賢甫里似聞秔稻熟舉家還泛五湖船<lb/>
　　題胡伯衡飛雲圖<lb/>
　未應時命固相違千里遨遊乆不歸巳占龍頭承<lb/>
　紫詔更蘄馬首賜朱衣塵沙客路牽愁逺泉石家<lb/>
<pb n="KR4d0495_SBCK_007-12b"/>
　鄉入夢稀日夜思親心更切滄浪悵望白雲飛<lb/>
　　元日早朝次韻辛良史<lb/>
　掖垣迢逓到城回魏闕嵯峨此日開赤芾㑹庭宵<lb/>
　仗引朱輪爭道曉鐘催三泉忽報藏金甲萬歲徒<lb/>
　聞獻玉盃樂奏象箾從此畢小臣思見鳯凰来<lb/>
　　歸至丹陽宿逆旅主人夢作燕子詩<lb/>
　燕子歸來意何當羽毛初刷仍煌煌孔鸞相望不<lb/>
　我與鷹隼有知那汝傷晴雲淑郁鳴上下春院芳<lb/>
　華飛頡頏莫言帝力逺㣲物長發曽聞興彼商<lb/>
　　送呉真人<lb/>
<pb n="KR4d0495_SBCK_007-13a"/>
　具嚴威命領祠官歴祀名山不厭難上帝乗龍逰<lb/>
　下土真人騎鶴䧏虚壇巳刋白玉爲封檢更鑄黄<lb/>
　金作祭冠國夀延洪千萬歲願祈糓熟小民安<lb/>
　子紹重黎有大功父宜封建至三公絲綸詔下皇<lb/>
　恩重黼黻衣成古禮崇視草乍聞辭玉府獻桃曽<lb/>
　見到珠宫<hi>有闕文</hi>便與彭籛得夀同<lb/>
　　題貢氏秀野堂<lb/>
　貢氏諸郎皆好學南湖舊有讀書堂波濤巳逐鯤<lb/>
　鯨化霧雨猶聞虎豹藏隴上麥禾春娓娓谷中杉<lb/>
　桂曉蒼蒼君卿雅有當時望八十能來佐漢皇<lb/>
<pb n="KR4d0495_SBCK_007-13b"/>
　　次韻張仲實除日聞鵲<lb/>
　奕世侯門能載徳㣲如鳥鵲到今馴雕簷曉日鳴<lb/>
　聲好緑樹春風鼓翼頻雲漢有愁天欲近昆岡見<lb/>
　抵俗難親主人定有除書至貴爾先知及上春<lb/>
　　呉山晚眺<lb/>
　山椒翬構四垂寛上相旌旗㑹覧觀傍近江湖天<lb/>
　廣大上連星斗地清寒龍宫永鎻函書閟鳯嶺重<lb/>
　嗟菀樹殘此際獨無雲蔽日正宜翹首望長安<lb/>
　　次克明韻贈劉時中<lb/>
　循行郡國弗遲遲宣布新條及盛時民俗要令無<lb/>
<pb n="KR4d0495_SBCK_007-14a"/>
　狗盗人才今喜得牛毉窓間夜雨銷銀燭門外春<lb/>
　雲壓彩旗左右湖山都未覺好分餘力治文辭<lb/>
　　潮<lb/>
　潮頭初起壮何如如阜如岡乍有無高浪駕天龍<lb/>
　出沒疾風吹樹鳥讙呼隂陽莫測機相軋朝夕初<lb/>
　生信不渝海石向來誇水徳巳應傾倒盡歸墟<lb/>
　　次韻袁徳平苦雨<lb/>
　二月雨霖無乃早園林誰復辨青紅浪花汨汨還<lb/>
　登岸雲葉翻翻乆亂空水落巖崕通鳥道墅流椔<lb/>
　翳塞龍宫只今海上尤空闊碩踏浮槎逐釣翁<lb/>
<pb n="KR4d0495_SBCK_007-14b"/>
　　遣興<lb/>
　門前高桞緑紛紛戀靄晋烟晝不分雨砌芳菲晴<lb/>
　後見風窓言語靜中聞桐花可作鳯凰食竹葉還<lb/>
　成虎豹文但使此心無外慕卜居何日絶人羣<lb/>
　　雪<lb/>
　急霰中宵響瓦塍寒光未曉入窓稜横飛朔野威<lb/>
　風壯盡壓西山氣㮣増蟻酒优歡唯弟共貂裘縱<lb/>
　獵豈吾能如今何處堪㳺目葛嶺浮圖㝡一層<lb/>
　　夏夜對月<lb/>
　暑天煩倦唯酣寢薄暮登樓起宿痾簟報新秋涼<lb/>
<pb n="KR4d0495_SBCK_007-15a"/>
　意早窓開永夜月明多不眠孤鶴頻驚呌好事流<lb/>
　螢屢見過安得泛舟江海上坐觀冰鏡落滄波<lb/>
　　送方仲永爲重慶路校官<lb/>
　君有英才世罕徒矯然如鶴在天衢長懐道藝干<lb/>
　明主却恨衣冠累鉅儒愁裏論心相慰藉醉中發<lb/>
　興共歌呼此行萬里官西蜀有問長因竹使符<lb/>
　　次韻劉時中見寄<lb/>
　泥塗霄漢固難謀亦有元龍百尺樓籍籍圖書聊<lb/>
　自適茫茫江海與誰遊但聞燕市能求馬肯向秦<lb/>
　川輙飯牛富貴不才名盡滅未應摧沮恨淹留<lb/>
<pb n="KR4d0495_SBCK_007-15b"/>
　　遣懐<lb/>
　徃歲衘杯意氣踈願随童子誦詩書乆荒靖節松<lb/>
　三徑獨守楊雄宅一區春圃花殘収夏果海門潮<lb/>
　落買江魚如今也足成吾趣何事王門作曳𥚑<lb/>
翰林楊仲弘詩卷第七終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>方是閒居士小藁</head>
    <p>
<pb n="KR4d0317_WYG_000-1a"/>
欽定四庫全書　　　　　集部四<lb/>
　方是閒居士小藁　　　　别集類三<hi>宋</hi>
　　提要<lb/>
　　　　<hi>臣</hi>等謹案方是閒居士小藁二巻宋劉學箕<lb/>
　　　　撰學箕字習之崇安人劉韐之曽孫劉子翬<lb/>
　　　　之孫劉㻫之子也隠居不仕自號種春子家<lb/>
　　　　饒池館有堂曰方是閒故又號方是閒居士<lb/>
　　　　是編上巻古今體詩一百七十一首下巻賦<lb/>
<pb n="KR4d0317_WYG_000-1b"/>
　　　　及襍文二十七首長短調三十八首前有嘉<lb/>
　　　　定間建陽劉淮東里趙蕃開封趙必愿三序<lb/>
　　　　末有學箕自記及其門人㳺郴等跋初所鋟<lb/>
　　　　板因兵亂散失元至正辛丑其裔孫名張者<lb/>
　　　　復重刻之此編盖從刻本影抄者也劉淮序<lb/>
　　　　稱其筆力豪放詩摩香山之壘詞拍稼軒之<lb/>
　　　　肩今觀集中諸詞魄力雖少遜辛棄疾然如<lb/>
　　　　其和棄疾金縷詞韻述懐一首悲壯激烈忠<lb/>
<pb n="KR4d0317_WYG_000-2a"/>
　　　　孝之氣奕奕紙上不愧為韐之子孫雖置之<lb/>
　　　　稼軒集中殆不能辨淮所論者不誣至其詩<lb/>
　　　　雖大體出白居易而氣味頗薄歌行則往往<lb/>
　　　　放筆縦横時露竒崛或傷于稍快稍粗與白<lb/>
　　　　居易又别一格淮以為抗衡居易則似尚未<lb/>
　　　　能矣乾隆四十四年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0317_WYG_000-3a"/>
方是閒居士小稿序<lb/>
有隠君子劉習之屏山先生的孫七者翁之暮子也飲<lb/>
酒賦詩自其家風年未五十忽移家築室於南山之下<lb/>
䟽林剔藪引泉植竹蒔魚種秫造亭立館其最宏敞者<lb/>
乃方是閒堂也堂據池上芙蕖碧水桃霞梅雪具勝四<lb/>
時若壺天然日與佳客飲飲醉吟詩詩成更酌或至逹<lb/>
旦明日復然若竹林避世者今十年矣㳺季仙近得其<lb/>
新舊稿一編歸以相示予歎其筆力豪放詩摩香山之<lb/>
<pb n="KR4d0317_WYG_000-3b"/>
壘詞拍稼軒之肩至若松江哨遍直欲與蘇仙争衡真<lb/>
竒作也使屏山先生七者翁二君子不沒見其若子若<lb/>
孫如此豈不欣惬不惟季仙溟涬弟之雖老漢亦須放<lb/>
之出一頭地但近世詩人零落殆盡無可攷訂前輩唯<lb/>
一章泉老人近在玉山予欲為之拈出以求印證季仙<lb/>
學詩於習之者當毋吝一往嘉定十年立冬日溪翁劉<lb/>
淮叙<lb/>
自溪翁還閩游季仙足跡不復到吾廬今日忽犯寒來<lb/>
<pb n="KR4d0317_WYG_000-4a"/>
問其來之故則袖有所銜出之乃吾契家劉習之詩與<lb/>
書也發緘觀之令人應接不暇自夘至申大略已盡大<lb/>
抵古今詩文一事耳若次而言之則所取或多極而言<lb/>
則然者葢寡習之詩佳處固多矣如與二猶子送生荔<lb/>
枝詩驪山往事不古監艮嶽馴致烽烟狂如夏雨嘆舊<lb/>
㑹既收新㑹降至遂令百姓愈惶惑之類殊有風人之<lb/>
體如追和林子仁絶句不類和者如武夷山長句欲刪<lb/>
十年不到武夷山幾與神仙絶往還我見溪山渾似舊<lb/>
<pb n="KR4d0317_WYG_000-4b"/>
溪山見我鬢毛斑自是一好絶句昌蒲記不惟賛詩俱<lb/>
佳而記二十四盆斛亦有筆力所寄兩集既經平子矣<lb/>
而習之因溪翁之言必欲使季仙問我我見如此季仙<lb/>
口雖諾矣未知其心以為如何又未知習之以為如何<lb/>
又未知溪翁以為如何溪翁劉氏字叔通習之名學箕<lb/>
季仙名郴嘉定丁丑十月二十九日東里趙蕃昌父書<lb/>
喬木故家何地不有聲名解愈乆彌著以文獻未墜也<lb/>
維忠顯劉公節義凜然少傅甬山先生大勲粹學前後<lb/>
<pb n="KR4d0317_WYG_000-5a"/>
照暎我外祖忠肅公又為近世名樞輔諸舅角立頡頑<lb/>
縉紳之林可謂盛矣方是閒居士乃獨隠約逰戲翰墨<lb/>
間所以振起芳烈者葢在此而不在彼必愿試邑道德<lb/>
之鄉負念一掃居士之門忽不鄙賜書且教以小稿兩<lb/>
集夙啓展玩洞心駭目左酬右接竟日不暇讀羊生荔<lb/>
枝詩云書生不負毉國手賦成何日奏明光和辛稼軒<lb/>
金縷詞云國恥家讎何年報中夜聞雞狂起舞固知居<lb/>
士之立志即忠顯少傅忠肅之志而養浩堂分題則深<lb/>
<pb n="KR4d0317_WYG_000-5b"/>
悟乎持養志氣之不蚤又知居士之講學即屏山先生<lb/>
之學也劉氏文獻其真不墜矣居士負挾所長施用未<lb/>
究是豈終隠約者耶必愿嘆嘉不足期望實勤若夫律<lb/>
語之工詞藻之富見於林止之勝賞寓於湖海之高興<lb/>
則有東里溪翁二雋老品題可以證信非必愿晚陋所<lb/>
敢贅賛也嘉定戊寅上元日甥開封趙必愿再拜敬書<lb/>
</p>
<p>
</p>
  </div>
</body>
</text>
</TEI>
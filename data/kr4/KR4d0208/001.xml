<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知稼翁集巻上</head>
    <p>
<pb n="KR4d0208_WYG_001-1a"/>
欽定四庫全書<lb/>
　知稼翁集巻上　　　　　宋　黃公度　撰<lb/>
　　賦<lb/>
　　　省試天子以德為車<lb/>
治盛天子尊臨帝居每安行而在德遂取用以為車獨<lb/>
操馭世之權履茲寳位克廣長民之道端若安輿夫惟<lb/>
上纂洪圖俯綏赤子外以動化於羣下内以操脩於一<lb/>
已正宸心而御極其術何先運大德以為車莫安於此<lb/>
<pb n="KR4d0208_WYG_001-1b"/>
豈不以貴主大器富包普天一猷為兮立兆民之表正<lb/>
一號令兮舉萬國以風傳是必動有彜訓事無過愆稟<lb/>
聰明睿智之資坐而撫御體篤實輝光之大用以周旋<lb/>
由是儼萬乘之威儀聳羣方之瞻視為輗軏以寓其賞<lb/>
罰謹銜轡以張其綱紀恭儉無爾偽之載忠信有在衡<lb/>
之倚其用若是非德曷以言無不聽前瞻進善之旌政<lb/>
在必行下順納民之軌懿夫名德之輿也名久必泯權<lb/>
主之車也權傾則危曷若此厚以載物動而中䂓同五<lb/>
<pb n="KR4d0208_WYG_001-2a"/>
帝以載驟與三王而並馳世底安寜之治上無顛覆之<lb/>
為出必自於聖門靡聞過舉行每遵於王路㒺蹈非彜<lb/>
故得仁義由行兮虞舜與稽聖神廣運兮唐堯是則器<lb/>
蔑小人之盜輿有君子之得侍從僕御無非正乘豈假<lb/>
於王良出入起居㒺不欽諫何煩於廣德厥後循治軌<lb/>
者世乏顯顯蹈覆轍者日益駸駸不能任重而致逺豈<lb/>
知執古以御今以至化不流行無復置郵之速治亡祇<lb/>
懼徒嗟朽索之臨上方慎保基圖務綏黎庶中以視履<lb/>
<pb n="KR4d0208_WYG_001-2b"/>
動而順豫旣無隕越之失又絶奔馳之慮然則有大物<lb/>
者無他在審其御<lb/>
　　　解試和戎國之福<lb/>
上聖圖治逺戎請和民獲安而不擾國膺福以滋多俯<lb/>
親庶俗之情信行蠻貊誕保有邦之祐時戢干戈嘗聞<lb/>
帝王盛時無不撫綏中夏治失其術則咸尚詐力御得<lb/>
其道則悉歸陶冶惟天子脩盟講好德莫厚焉俾戎人<lb/>
稽首稱藩國之福也莫不膚使交聘丹誠逺通厚賜之<lb/>
<pb n="KR4d0208_WYG_001-3a"/>
子女玉帛俾脩其朝覲㑹同用珪章而結好無甲胄以<lb/>
興戎我無詐而爾無虞遐陬内附災不生而禍不作百<lb/>
順來崇時其萬國懷柔四方澄寂内不聳於邊鄙外不<lb/>
擾于强敵措乃國於龜鼎脫斯民於鋒鏑良由禮招擕<lb/>
而柔服故得道建極而敷錫揉茲荒裔俾為不二之臣<lb/>
介爾中邦永保無疆之厯大抵異域之情兮乍臣而乍<lb/>
叛中國之治兮或替而或昇征之弗克者尚且聞於敗<lb/>
䘐絶之弗通者猶未免於憑陵曷若此無老師而耀武<lb/>
<pb n="KR4d0208_WYG_001-3b"/>
無好戰以矜能下有方來之比福如川至之增所以事<lb/>
彼昆夷果見周家之盛㑹於戎子因知晉室之興彼有<lb/>
湯后征南宣王伐北或隆肇造之業或啟中興之德雖<lb/>
曰奉天而致討豈不蠧財而傷力必也禮懷逺裔道交<lb/>
鄰國鞏王業以永固祐聖時於㒺極氊裘氣暖行觀塞<lb/>
草之長沙漠風淸坐見邊烽之熄前古既逺後王不思<lb/>
惟務力制類非德綏侯空號於定逺將徒勞於貳師閉<lb/>
玉闗而謝質者不聞世祖罷朱崖而切諫者無復捐之<lb/>
<pb n="KR4d0208_WYG_001-4a"/>
殊不知秦帝喜功必底亂亡之患武皇逺略迄成虛耗<lb/>
之危上方施厖澤以撫綏冀羣心之輯睦務使邇安而<lb/>
逺至蔑有兵窮而武黷故勤勤然誠意以通和騈臻百<lb/>
福<lb/>
　　　解試賢人國家之利器<lb/>
賢進在位時稱得人為國家之利器實社稷之名臣挺<lb/>
生命世之英素韜大業推作有邦之用宰制羣倫惟王<lb/>
以一已之微受四方之寄謂萬機尤難於獨斷非衆材<lb/>
<pb n="KR4d0208_WYG_001-4b"/>
孰與之共治顧此先知先覺是謂真賢施諸有國有家<lb/>
茲為利器文武兼備功名兩全國論未當兮斷制爾待<lb/>
政體未善兮剸裁爾専基永隆於不拔患潛消於未然<lb/>
足倚大事斯為巨賢五百年哲匠間生才名不世千萬<lb/>
里遐衝坐折英銳無前挺竒草澤之間露頴巖廊之地<lb/>
昔之窮也固嘗蓄銳以待敵今之達也詎可藏鋒而避<lb/>
事故或小而製錦兮恢恢遊刃之施大而補衮兮恪恪<lb/>
官箴之備隱而未見姑為囊穎之藏動則有成豈若鉛<lb/>
<pb n="KR4d0208_WYG_001-5a"/>
刀之利彼有稱為大寳者蓋有取於瑰竒號以重器者<lb/>
示可鎮於傾危未若此剛節素稟堅忠不移厲其鍔則<lb/>
淸亷之操淬其銛則智勇之資其用若是何利如之倘<lb/>
令追琢文章詞鋒益銳假使削平禍亂智刃攸麾茲蓋<lb/>
有學校漸摩兮與之陶成有爵禄砥礪兮使之勉飭動<lb/>
每濟世功斯利國専外閫則排折患難立中朝則剪鋤<lb/>
姦慝良由上聖之善任遂使百工之効職邦有史魚之<lb/>
矢直道而行邑皆言偃之刀歌聲不息厥後任文吏者<lb/>
<pb n="KR4d0208_WYG_001-5b"/>
但事刀筆為武士者孰宣爪牙位徒叅於上列利何補<lb/>
於公家譬終日操鏽而薄効不就雖窮年用力而寸功<lb/>
莫加遂令頌激王襃鑄將求於巧冶賦陳賈誼鈍切嘆<lb/>
於鏌鎁惟古聖明求茲英俊以敵愾則援干櫓於禮義<lb/>
以禦侮則全甲胄於忠信由是而治天下焉其有餘刃<lb/>
　　詩<lb/>
　　　僊霞道中阻雨<lb/>
薄暮雨霏霏歸心恨不飛客程三日阻家舍半年違澗<lb/>
<pb n="KR4d0208_WYG_001-6a"/>
澁水争道山空雲觸衣憑誰洗光手取出太陽輝<lb/>
　　　題金沙驛<lb/>
閩越飽溪山何如蜀道難驛行仍怯嶺舟駛復憂灘行<lb/>
李三秋杪居民百戰殘今宵投宿處茅店倚層巒<lb/>
　　　過使華亭悼七友<hi>縁赴試漕臺覆舟於此</hi>
惡石亂峥嶸胡為君此行功名成底事舟檝悞平生天<lb/>
逺寜容問灘流本自鳴林猿如㑹意故作斷腸聲<lb/>
　　　奥村晚望<lb/>
<pb n="KR4d0208_WYG_001-6b"/>
山逐寒雲斷天隨暮靄低稻畦迷上下樵徑自東西故<lb/>
國存書劒他鄉尚皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>涓埃期補報未敢卜幽棲<lb/>
　　　初秋夜坐<lb/>
納凉北窓下景象有餘淸林暝惟螢影庭幽但竹聲語<lb/>
闌驚坐久露重覺衣輕不寐饒詩思徘徊參斗横<lb/>
　　　久雨阻西郊之遊<lb/>
忽忽春將半㝠㝠雨未休過從喧屐齒追賞負觥籌詩<lb/>
句那排悶鸎聲巧喚愁晴郊饒勝㮣何日許同遊<lb/>
<pb n="KR4d0208_WYG_001-7a"/>
　　　和宋永四兄集句<hi>泳</hi>
時事干戈裏年光巻帙中有懷憂社稷無力靖華戎世<lb/>
路日多梗齋扉晝掩蓬悲歌撫長鋏爽颯氣摩空<lb/>
　　　㑹同年共樂臺<lb/>
蘭省三千士莆陽十五人此時鄉曲㑹異日廟堂身名<lb/>
塞乾坤隘恩沾雨露新天邊三鴈逺囘首獨凝神<lb/>
　　　賀孫使君<hi>藎</hi>
文宿動三吳于門應大儒中秋寒律近九葉瑞蓂敷錦<lb/>
<pb n="KR4d0208_WYG_001-7b"/>
被棲郎舍朱幡鎮海隅金鰲淹從槖銅虎暫分符德蔭<lb/>
紛桃李仁風暖袴襦祝公椿夀永千嵗贊蘿圖<lb/>
　　　次韻宋永兄傷時二首<lb/>
舉目江河異傷心漢闕低未聞軍折北誰復將征西志<lb/>
苦甘甞膽身先願執鼙時惟王事急六月尚棲棲<lb/>
目斷吳天逺魂飛楚塞低六龍廵漠北萬騎遶淮西寒<lb/>
月籠烟燧霜風遞曉鼙征夫蝴蝶夢休傍故園棲<lb/>
　　　和徐子由<hi>夀仁</hi>題晝寂軒<lb/>
<pb n="KR4d0208_WYG_001-8a"/>
木落孤城逈苔封古寺深結廬依近地隱几愜幽心細<lb/>
草秋仍緑脩篁晚更陰紅塵門外路六轡漫如琹<lb/>
　　　戲集老杜句再和<lb/>
背堂資僻逺要路亦高深未負幽棲志囘看不住心寒<lb/>
花隱亂草飛鳥度層陰獨遶荒齋徑新詩近玉琹<lb/>
　　　次方咨謀<hi>疇</hi>韻賀鄭宋英弄璋<lb/>
渥洼産龍種筦簟兆熊禧木星光芒舒紫熖玉出崑山<lb/>
珠出隋徐卿憂何有于門高可期啼聲已識是英物成<lb/>
<pb n="KR4d0208_WYG_001-8b"/>
立行看少壯時瓦盆盛酒醺四座我獨不許陪宗支眼<lb/>
穿難望䓗牙鏹吻燥不沾荷葉巵涓滴於人甘分絶枯<lb/>
腸强索祝兒詩祝兒效張良熟讀韜鈐為帝師祝兒效<lb/>
陳平磊落胸中吐六竒天驕捧首遁漠北豈容郊壘尚<lb/>
纍纍勿效文章致身者畫餅虛名天下知<lb/>
　　　松峰菴即席示同年<lb/>
才子連鑣俯近坰霜風散逐馬蹄輕芳樽屢約同年㑹<lb/>
要路行看異日情境僻却嫌絲管沸坐闌轉覺笑談淸<lb/>
<pb n="KR4d0208_WYG_001-9a"/>
松峰自此宣高價不使慈恩獨擅名<lb/>
　　　徯諸同年和章久之無耗再用前韻<lb/>
勞君擕酒出郊坰强緝巴詞醉墨輕我輩詎能捐習氣<lb/>
伊人底事寡詩情漫令抆目朝朝望無復揮毫字字清<lb/>
冷淡生涯殊不惡想應着意諱窮名<lb/>
　　　庚申元日<lb/>
繭足度殘臈囘頭又一年文書疎病眼事業付高眠盥<lb/>
櫛從朝懶衾裯覺夜便南隣競春色車馬日喧闐<lb/>
<pb n="KR4d0208_WYG_001-9b"/>
　　　陪孫使君宴歸路口占呈應求宋永二兄<lb/>
五馬風流在昇平笑樂空時難寸心異嵗晚一樽同畫<lb/>
角寒雲外藍輿暮雨中歸來狎兒女殘燭耿紗籠<lb/>
　　　早春紅梅盛開有感<lb/>
不與雪霜分素艶却隨桃杏競芳辰自知孤潔羣心妬<lb/>
故著㣲紅伴早春<lb/>
少年桃李競青春囘顧寒梅已丈人强欲施朱追俗好<lb/>
誰知飜是失天真<lb/>
<pb n="KR4d0208_WYG_001-10a"/>
　　　正月晦日寄宋永兄<lb/>
萬事縈心空嵗月一分春色已塵埃簷前雨脚何時斷<lb/>
陌上遨頭幾日來寒束幽花如有待風延啼鳥苦相催<lb/>
明年此㑹各南北趂取官閒共酒杯<lb/>
　　　和陳應求<hi>俊卿</hi>韻兼呈方次雲<hi>翥</hi>
策蹇衝泥到野扉故人相對破愁眉話因別久卒難盡<lb/>
情逐杯深那更辭十里雲山乖素約一番桃李負幽期<lb/>
蕭蕭半夜空階雨亂滴枯腸百斛詩<lb/>
<pb n="KR4d0208_WYG_001-10b"/>
　　　次雲見過留宿有詩因賡其韻二首<lb/>
茅舎囂塵外青燈笑語中相逢今夕欵忽憶去年同瓶<lb/>
澁傾無緑爐寒撥更紅卧聞窓雨響簷溜受斜風<lb/>
惜别情無頼狂吟意有餘琹尊閒院落花栁暗村墟行<lb/>
樂真聊爾論交莫後予褁糧山下約來徃未應疎<lb/>
　　　家僮歸得王慶長<hi>宓</hi>消息知留浙中秋舉<lb/>
倦僕去復返憐君歸未能吟餘幽砌月夢破短檠燈地<lb/>
僻人稀到書成鴈莫凴秋風霜翮健天末看飛騰<lb/>
<pb n="KR4d0208_WYG_001-11a"/>
　　　春日懷王慶長<lb/>
夜雨纔霑地朝暉已照墻潤畦舒菜甲暖樹拆茶槍敵<lb/>
騎潜沙磧闗河息戰塲王孫縁底事萍迹久他鄉<lb/>
　　　久不得浙耗<lb/>
獨酌澆愁酒慵翻信手書折腰行俗吏投足且吾廬嵗<lb/>
月鶯聲老江湖鴈影踈依棲五侯第旅食近何如<lb/>
　　　贈弟稚圭<hi>桂</hi>别<lb/>
行色動高蓋題詩寄短箋離亭春草外吉水暮雲邊鵰<lb/>
<pb n="KR4d0208_WYG_001-11b"/>
鶚摶霜翅驊騮受玉鞭槐黃湏努力好語及秋天<lb/>
　　　寄呈察推二兄廷直<hi>埴</hi>
尺素書憑鴈足傳側身吟望楚江邊闗山去我仍千里<lb/>
風月思君閱二年蓮幙宦情今好在莆川春色故依然<lb/>
相逢若問官閒事為道麄裘飽晝眠<lb/>
　　　漫成<lb/>
時事含胡裏年華轉燭間利名多噂沓貧賤覺安閒致<lb/>
主知無術歸休幸有山茅堂一尊酒時得慰愁顔<lb/>
<pb n="KR4d0208_WYG_001-12a"/>
　　　千里共明月<lb/>
僊掌露初凝高空月迥明雪霜千里色闗塞一時情永<lb/>
夜驚烏鵲中原有弟兄清輝憐獨對良㑹苦難幷目斷<lb/>
一天逺愁随兩地生倚樓何處笛淒切送殘聲<lb/>
　　　鳥影度寒塘<lb/>
秋色滿瀟湘天寒𤣥鳥忙數聲離疉嶂片影度横塘風<lb/>
翮摶寥廓烟蹤入𣺌茫乍随萍荇沒還共水雲長冷浸<lb/>
千尋碧斜侵兩岸霜凝眸西塞逺踈㸃帶殘陽<lb/>
<pb n="KR4d0208_WYG_001-12b"/>
　　　和余子美<hi>洵</hi>即事二首<lb/>
昬昬午汗浹桃笙醒眼清詩仗友生俘馘遥傳泮水捷<lb/>
琹書初解杏壇盟開尊頼有論文酒舎肉應無遺母羹<lb/>
好種桑麻歸杜曲行藏休更問君平<lb/>
黌堂歸去葛衣輕怪底形容太瘦生抖擻慳囊償酒債<lb/>
安排嶮韻主詩盟妖韶梅老自餘態滋味韓休薄大羹<lb/>
强策駑駘追逸駕不堪才力但平平<lb/>
　　　夏日陳應求見訪<lb/>
<pb n="KR4d0208_WYG_001-13a"/>
酷暑避脩竹繁隂侵短楹形骸方枕簟車馬忽柴荆對<lb/>
酒情無極哦詩韻更清昬鴉催别急天末片雲横<lb/>
　　　苦熱<lb/>
玉井晨不冷茆簷午欲焚月搖看畫箑榴吐認紅裙逈<lb/>
野都如火竒峰空自雲衣巾負芒刺曝背有人耘<lb/>
　　　秋興二首<lb/>
秋入蒹葭霜正威數聲歸鴈塞痕微欺人白髪蕭蕭得<lb/>
未老丹楓故故飛朔野𤣥黄多戰骨江湖風雨一蓑衣<lb/>
<pb n="KR4d0208_WYG_001-13b"/>
百年麄飯從衰朽萬事塵寰有是非<lb/>
牙义老木抱江城城古江寒相對清雲鴈不逢音信杳<lb/>
沙鷗無數往來輕露華今夜凝僊掌詞藻他年動帝京<lb/>
淮海一身猶卧病闗河千里未休兵<lb/>
　　　和宋永兄詠荔支用東坡刑字韻四首<lb/>
枝頭血色萬年萍錯落横天粲彗星昔日楊姬勞走驛<lb/>
一時王姥欲俱刑浪傳石蜜來他域巧似珊瑚出漲溟<lb/>
僊種世傳工益夀飽甞端勝衞生經<lb/>
<pb n="KR4d0208_WYG_001-14a"/>
蜜甛誰數楚江萍枉道偷桃是嵗星長夏日烘憐國色<lb/>
去年霜薄赦秋刑侯堂舊許祠南海使驛曽勞走北溟<lb/>
名種尚堪重品第未甘陸羽著茶經<lb/>
脩竹繁陰覆緑萍壓墻朱實鬬星星明珠落掌驪龍睡<lb/>
丹殻歸盤白馬刑曾指畫圖誇北客至今漬蜜動南溟<lb/>
可憐傖父流涎久何日烏山始一經<lb/>
一時紅紫逐飄萍風雨殘枝尚綴星西國葡萄甘僕𨽻<lb/>
白家躑躅強儀刑誰移僊種從丹府不使靈荄遍八溟<lb/>
<pb n="KR4d0208_WYG_001-14b"/>
大業豪華今寂寞佳名空著海山經<lb/>
　　　寄林謙之<hi>光朝</hi>
冰壺玉麈逼人寒忽漫過逢豁肺肝千載有人扶古道<lb/>
一時傾蓋盡儒冠不妨我輩詩腸在要取他年酒量寛<lb/>
萬巻白頭成底事販屠之輩任艱難<lb/>
　　　方次雲伏枕久不入城獨宿知稼堂有懐<lb/>
吹笛清宵何處聲隔窓斜月聽人行夢囘案上青熒火<lb/>
魂斷城頭長短更三伏故人憐卧病百年薄宦任浮生<lb/>
<pb n="KR4d0208_WYG_001-15a"/>
春風尚憶茅堂話相對哦詩天未明<lb/>
　　　贈日者黃明逺<lb/>
幅巾别我五周星今日相逢眼暫明一第男兒身自致<lb/>
曾將蹤跡問君平<lb/>
　　　迓泉守晚宿囊山<lb/>
山木轉斜暉秋風動客衣露華侵坐冷星宿傍簷稀樓<lb/>
逈鐘聲隱更長燭影微年來倦奔走早覺利名非<lb/>
　　　慈竹<lb/>
<pb n="KR4d0208_WYG_001-15b"/>
慈竹陰初合新梢翠欲流晚揺千尺影冷撼一堂秋笋<lb/>
迸苔痕折葉䝉山色幽鳯凰棲息稳端為此君留<lb/>
　　　返照<lb/>
返照隐西山烟村一水間路長人自急林暮鳥知還楓<lb/>
巷秋長掃蓬門夜不闗風塵猶劇盗嵗月但催顔<lb/>
　　　倚薄<lb/>
茅簷供倚薄藜杖費扶擕天入平蕪濶山含宿靄低樹<lb/>
聲風便旋野色晚淒迷容易營生事秋田稻欲齊<lb/>
<pb n="KR4d0208_WYG_001-16a"/>
　　　迓楊守宿九峰<lb/>
木落閩山暮雲深野寺秋寒花空照眼濁酒不禁愁宦<lb/>
拙羞奔走時危且滯留迴廊供徙倚萬慮寄㝠搜<lb/>
　　　偕方次雲餞孫守月下同歸戲成<lb/>
北陌争迎丞相車南郡新分刺史符弩矢紛紛夾道趍<lb/>
旌旗獵獵照通衢一時冠蓋事奔走車馬不許停斯湏<lb/>
賢愚貴賤俱物役始覺名利真區區我亦年來忝簮紱<lb/>
苛禮羈人日湮汩往來叨沐主人恩陶母不悋千金髮<lb/>
<pb n="KR4d0208_WYG_001-16b"/>
平明聯轡逐西風歸路三更踏明月解貂野店貰濁酒<lb/>
醉罷高譚偃溟渤風塵薄宦君勿悲猶勝低囘塲屋時<lb/>
烏㡌白袍青竹榻短檠終夜照紅蠟<lb/>
　　　奉别王宰先之<lb/>
盡角城頭繞怨音秋風握手别杯深三年故國相從地<lb/>
萬里青雲欲别心醉罷林霜催菊老夢囘江月轉棠陰<lb/>
預愁曉色離亭外衰草撩人思不禁<lb/>
　　　醉中别李元㤗<hi>宇</hi>
<pb n="KR4d0208_WYG_001-17a"/>
同雲幕幕暗前山急雨颼颼釀小寒桃花欲開尚羞澁<lb/>
梅梢已老半闌珊話别一尊休草草丈夫相識期嵗老<lb/>
綈袍萬一未㤀情春風莫惜歸來早<lb/>
　　　和陳應求春日見寄<lb/>
滿目繁春事題詩寄所思輕寒欺酒力宿雨褪花姿經<lb/>
世知無術追歡要及時郊原賸晴景莫負去年期<lb/>
　　　和余子美春日緩歩<lb/>
道屈時危且茹藜不妨去魯儘遲遲一軒容膝分藍宇<lb/>
<pb n="KR4d0208_WYG_001-17b"/>
十里携笻闖麥岐杜老皓頭真可惜陶潛知命更奚疑<lb/>
干戈淮上無消息愁絶南山獨歩時<lb/>
　　　山行即事二首<lb/>
落石奔沙岸頽雲擁樹根牛羊千古道雞犬數家村風<lb/>
遞隣舂急春歸農事繁生涯随處樂翁嫗話柴門<lb/>
席改尊猶在心間屐自遲角巾欹短樹風帶罥踈籬作<lb/>
難憂强敵全生混野麋晚來幽意愜歸路恐多𡵨<lb/>
　　　宿鷲峰菴題壁兼呈林孚卿<hi>桴</hi>諸友<lb/>
<pb n="KR4d0208_WYG_001-18a"/>
抱被招提聽晩鐘昔遊囘首七春風斬新花木軒窓外<lb/>
依舊樓臺烟靄中永夜篝燈元自照故人尊酒偶然同<lb/>
明年此日看騰踏先數班楊賦律工<lb/>
　　　和龔實之<hi>茂良</hi>聞戎人敗盟<lb/>
請纓未快終軍志置火湏然董卓臍列郡奔馳喧羽檄<lb/>
聖朝哀痛下芝泥盟寒闗隴無來使春晚江淮有戰鼙<lb/>
十載枕邊憂國泪不堪幽夢破晨雞<lb/>
　　　和宋永兄春日閒居<lb/>
<pb n="KR4d0208_WYG_001-18b"/>
負郭濃春事高齋闢曉闗晴雲浮越嶠芳草接荆蠻禄<lb/>
薄難長飽才㣲分久閒年華兵甲裏吁駭鏡中顔<lb/>
　　　喜雨<lb/>
皇天嗇甘澤為農生理休哀哉桑麻瘁得意蓬蒿稠一<lb/>
夜溜簷雨曉屋喧鳴鳩驚濤注空壑秀色溢平疇田舎<lb/>
無宿儲及此寛百憂陌上誰家郎惟恐阻春遊<lb/>
　　　偕徐子由余子侯陳應求游虎丘巗偶題壁韻<lb/>
　　　　叶因分字聯句<lb/>
<pb n="KR4d0208_WYG_001-19a"/>
一室函滄海羣公半列侯<hi>余</hi>放懷追許謝洗耳笑巢由<lb/>
<hi>徐</hi>花暖蜂相趂泥香燕自求<hi>陳</hi>杖藜窮勝境染筆記春<lb/>
遊<hi>黃</hi>
　　　題翠峰寺西軒<lb/>
寂寂春葩映短墻半山松竹奏笙簧無情幽鳥背人去<lb/>
不慣村童笑客狂<lb/>
　　　送龔實之赴官南安十韻<lb/>
氣合論文地魂銷惜别筵離亭芳草外飛蓋落花前北<lb/>
<pb n="KR4d0208_WYG_001-19b"/>
闕舊通籍南州先著鞭郤詵丹桂早萊子綵衣鮮側耳<lb/>
聆佳政成名及妙年因風能見憶得句㑹湏傳筮仕聊<lb/>
棲棘駑才阻泛蓮交情期嵗晚㑹靣數秋天莆水浮春<lb/>
樹桐城際暮烟龔黃真忝竊末路共騰鶱<lb/>
　　　暮春山間<lb/>
緩步春山春日長流鶯不語燕飛忙桃花落處無人見<lb/>
濯手惟聞澗水香<lb/>
　　　閒居<lb/>
<pb n="KR4d0208_WYG_001-20a"/>
一水逺能白羣山隂更青静憐風細細閒任雨冥冥春<lb/>
色供多病時情畏獨醒平生憂國意客至問朝廷<lb/>
　　　次韻余子侯遊石泉<lb/>
竹杖㯶鞋意自便蘚墻莎徑色相鮮平疇漲麥雲連海<lb/>
絶壁蟠松蓋倚天竟日虎巗延眺矚何時蟹井費攀縁<lb/>
歸來幽獨不成寢山月侵廊鐘韻圓<lb/>
　　　秋日晚晴懐南山舊遊<lb/>
霽色孤城外秋聲獨樹邊烟雲澄逺嶼風月𣺌平川戎<lb/>
<pb n="KR4d0208_WYG_001-20b"/>
馬休何日登臨憶去年吾曹得踈放醉墨灑層巔<lb/>
　　　寄方次雲<lb/>
近有清源信官期報早秋時危從薄宦情在惜同遊簮<lb/>
笏趍新幕琹書别故邱君能訪茅宇尊酒話離愁<lb/>
　　　悲秋<lb/>
萬里西風入晩扉高齋悵望獨移時迢迢别浦㠶雙去<lb/>
漠漠平蕪天四埀雨意欲晴山鳥樂寒聲初到井梧知<lb/>
丈夫感慨闗時事不學楚人兒女悲<lb/>
<pb n="KR4d0208_WYG_001-21a"/>
　　　和鄭叔友<hi>厚</hi>題真如<lb/>
南郡趍新幕㣲官媿野人客懷投寺晩歸夢到家頻嵗<lb/>
月看蓬鬢塵埃聽葛巾相随一杯酒且慰百年身<lb/>
　　　和方次雲至日作<lb/>
至日空相憶何時復此來素書煩蠟炬往事付寒杯夢<lb/>
破風驚竹詩成雨綻梅江城低婺女囘首亦勞哉<lb/>
　　　上汪内相<hi>藻</hi>生日<lb/>
天意恢炎<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>星躔降昴精典刑存大雅領袖屬名卿出<lb/>
<pb n="KR4d0208_WYG_001-21b"/>
入三朝舊青冥萬里程磨鉛周太史視草漢承明詞采<lb/>
今宗匠艱危急老成邃旒方側席高纛尚専城卜築祁<lb/>
陽外懸弧晉水清先君桃李蔭比屋袴襦聲晝永黃堂<lb/>
夢春晴緑野耕日邊稽召節幙下及稱觥盛業期伊吕<lb/>
脩齡頌老彭一麾難久借四海欲休兵<lb/>
　　　送鄭察推叔友罷官之潮陽二首<lb/>
官達身何補才名陸未沉不妨吾道在休較吏文深城<lb/>
郭春將暮風雲晚更隂相看炎海闊魂斷欲分襟<lb/>
<pb n="KR4d0208_WYG_001-22a"/>
春草故人去落花離緒多芙蓉少顔色薏苡盡風波塵<lb/>
土非長策功名一醉歌周南暫留滯莫改嵗寒柯<lb/>
　　　和蔡司法<hi>賞</hi>南安之什<lb/>
一夜晴風吹曉霞平明聯轡踏飛花嵐光且對聖賢酒<lb/>
世事僅同蠻觸蝸簿領迷人春易老漁樵滿地晝無譁<lb/>
登臨未飽溪山興歸路星星月照沙<lb/>
　　　春雨中㑹西山佛迹<lb/>
自喜平生山水心公餘猶及此登臨雲埋古寺鐘聲逺<lb/>
<pb n="KR4d0208_WYG_001-22b"/>
花落空村烟雨深是處芳尊追勝槩幾人寒勒度踈林<lb/>
都無春色一分在况有塵寰萬慮侵<lb/>
　　　陳晉江以壬戍四月上澣宴同僚于二公亭<lb/>
百年遺址俯郊坰十里蒼波帶古亭隔岸樓臺春去逺<lb/>
滿湖烟雨酒㣲醒苔碑缺落庭松老野鳥去來汀草青<lb/>
風物不殊天竺路扁舟髣髴舊曾經<lb/>
　　　越十日陪使君汪内翰復來<lb/>
雅製初仍舊佳名留至今城依刺桐古亭入芰荷深尊<lb/>
<pb n="KR4d0208_WYG_001-23a"/>
俎賓僚集旌麾刺史臨自公多暇日及此豁塵襟<lb/>
　　　再别鄭叔友兼寄方次雲<lb/>
鞍馬侵三伏萍蓬寄一身及秋歸計早到日附書頻炎<lb/>
嶺休長客淸漳有故人過逢如問信為道各埃塵<lb/>
　　　三月三十日郊外即事<lb/>
雨積稲畦白晴添麥壠黃野橋排鴈齒山路轉羊腸鳥<lb/>
語有時好田家随事忙一年春盡日身迹更他鄉<lb/>
　　　夜坐梅樹下率爾<lb/>
<pb n="KR4d0208_WYG_001-23b"/>
羌吹宣重籥胡床近小臺輕輕雲片度淡淡月華開壁<lb/>
暗雨留蘚庭虛風落梅納凉公宇䆳清夜興悠哉<lb/>
　　　和汪端中陪府君遊東湖<lb/>
漢家虎璽重分銅鑾坡厭直金蓮紅海角瘡痍煩大手<lb/>
循良不媿古人風偃蹇霜風鈴閣寂䝉茸春色圜扉空<lb/>
為郡風流見前輩隙日車蓋飛城東鰲首虛亭未泯滅<lb/>
騷人古意無終窮香風十里菰蒲外喜氣一城尊俎中<lb/>
中原景物久荆棘南渡衣冠隨梗蓬此地龜文符古䜟<lb/>
<pb n="KR4d0208_WYG_001-24a"/>
盛觀略與承平同腐儒謬忝無雙裔聲價逺慙吾祖童<lb/>
青衫幕府困奔走頼有新詩為發聾<lb/>
　　　晚自東湖擕藕花歸兒輩争揷盆池香艶不歇<lb/>
　　　　亦供兩日嗅翫因成<lb/>
恠底兒童無逺圗埋盆注水揷芙蕖人心不作非真想<lb/>
便覺東湖入座隅<lb/>
　　　壬戌中秋㳂檄行縣與龔實之同宿于琹泉軒<lb/>
揺落江城暮招提訪舊遊泉聲終夜雨竹影一堂秋露<lb/>
<pb n="KR4d0208_WYG_001-24b"/>
湛衣裳冷山空枕簟幽故人憐寂寞抱被肻相投<lb/>
　　　實之有詩復次其韻<lb/>
鞅掌從王事招邀媿主人彈琹秋葉落聽雨夜床親嵗<lb/>
月何妨紀詩篇莫厭頻要令千載下不但數姜秦<lb/>
　　　早發延福道間偶作録呈<lb/>
夜宿姜峰寺曉投劉店村秋光隨杖屨逸興滿郊原短<lb/>
句時時得何人細細論鳯凰山下約囘首欲飛飜<lb/>
　　　陪實之登姜峰絶頂鐫石<lb/>
<pb n="KR4d0208_WYG_001-25a"/>
抱琴厯高峰拂石就晚陰空山對摇落懷哉千古心<lb/>
　　　鄭山鋪用實之韻<lb/>
一溪清淺抱山根山霧溪烟白晝昏負郭可能無五斗<lb/>
肩輿何事走空村<lb/>
　　　晚泊桃源驛奉懐幕府諸公<lb/>
鞍馬泊孤亭人烟接古城半村留晚照萬壑送秋聲風<lb/>
月思𤣥度文章媿長卿桃源何處在山驛至今名<lb/>
　　　秋旱熱甚尤苦登陟輿中戲成<lb/>
<pb n="KR4d0208_WYG_001-25b"/>
少皥不用事八月猶苦熱南方本炎蒸况乃甘澤闕雨<lb/>
師弛厥職旱魃逞餘孽金石鑠欲流汙池龜甲裂稼穡<lb/>
亦已休田家生理絶敢意築場圃漸聞罌瓶竭租歛數<lb/>
有恒不為愆陽輟州縣急錙銖鞭箠動流血吁嗟號帝<lb/>
閽此語何由徹空村巫覡舞靈祠香火謁水旱制於天<lb/>
祈禳恐虛設嘗聞桑林禱爪犧亦清潔萬國㡬為魚堯<lb/>
德豈其劣伹令備先具難必沴氣滅江淮十萬兵仰口<lb/>
資餽轍太倉無宿儲有司憂百結腐儒從薄宦籃輿走<lb/>
<pb n="KR4d0208_WYG_001-26a"/>
嵽嵲王事有嚴程亭午不得歇林烏呀無聲僕夫屢告<lb/>
暍焉得變𤣥冬隂厓踏層雪<lb/>
　　　宿齊雲寺<lb/>
行李秋将老停鞭日已西深村見人少孤寺與雲齊試<lb/>
問霑㣲禄何如返故棲雞鳴不成寢乘月下清溪<lb/>
　　　題鳳凰寺<lb/>
一代衣冠覇業休半山金碧梵宫留傷心廢宅松榆老<lb/>
滿日寒塘菡蓞秋馬鬛未平餘葬地蛾眉不見但粧樓<lb/>
<pb n="KR4d0208_WYG_001-26b"/>
憑高欲問豪華事耆舊無人僧白頭<lb/>
　　　鳳凰夜坐聯句<lb/>
月黑前村笛風清俯檻琹老苔虛殿閉喬木故宫深宿<lb/>
鳥依叢樹踈鐘出斷林夜堂留暑濕秋谷半晴隂事業<lb/>
惟欹枕塵埃一散襟勞生倦奔走逺目寄登臨割據當<lb/>
年事英雄萬古心青山空白骨華屋漫黃金酒薄何勞<lb/>
醉詩成不廢吟艱危多感慨時序苦侵尋<lb/>
　　　題凉峰<lb/>
<pb n="KR4d0208_WYG_001-27a"/>
倚杖清秋逺彈琴白晝長笙簫離館廢雲木晩風凉往<lb/>
事空流水歸心滿夕陽相逢惜分手珎重故人觴<lb/>
　　　題雲臺寺<lb/>
西風城郭尚炎威竟日琴尊厯翠㣲紅盡秋林楓正落<lb/>
凉生晚寺雨初飛相從嵗月交情舊此去塵埃㑹面稀<lb/>
往事惟餘故侯塜白楊衰草露霑衣<lb/>
　　　聞太母還輿喜極成歌<lb/>
嗚呼禍變稔前朝都城千雉摧天驕翠華北征沙漠遥<lb/>
<pb n="KR4d0208_WYG_001-27b"/>
六宫萬里從翬褕我皇龍飛守宗祧周宣漢武見今朝<lb/>
問安眎膳阻夙宵位極萬乘心何聊大哉聖孝囘天眷<lb/>
萬類革心非革面天邊驛騎急星電傳報騩輿涉淮甸<lb/>
小臣喜極手欲抃乾坤一夜歡聲遍遥想千官㑹星弁<lb/>
拜舞稱觴長樂殿<lb/>
　　　題大盈驛壁<hi>六言</hi>
西風落莫空館暮色迷䝉逺巒家近不妨酒盡夜寒陡<lb/>
怯衣單<lb/>
<pb n="KR4d0208_WYG_001-28a"/>
　　　和李元㤗<hi>宇</hi>艶歌<lb/>
凉風愜人如故舊客燕殘蟬度清晝搖落三秋楚澤悲<lb/>
相思一夜東陽瘦愁連黛入眉山重猶憶去年和泪送<lb/>
魚沉鴈斷消息稀頻來惟有清宵夢<lb/>
　　　擬上張丞相<hi>魏公</hi>
五閏干戈極炎暉厯數新析圭綿六服卜鼎邁千春哀<lb/>
痛朝姦稔夤縁國歩屯近畿橫彗孛嚴禁失鈎陳魏絳<lb/>
謀和敵包胥日哭秦翠華旋北狩清蹕且南廵霧塞紛<lb/>
<pb n="KR4d0208_WYG_001-28b"/>
銅馬祥開表玉麟官軍推大弟耆老赴仁人唐祚興靈<lb/>
武昭王問水濱悲纒刁斗急警報羽書頻闗輔騰驕子<lb/>
朝廷倚大臣夢符巖肖説天祐岳生申濯濯襟靈邁溫<lb/>
溫德業純家聲真不墜廟略信如神行潔圭無玷心堅<lb/>
竹有筠蒼生出塗炭黃屋待經綸蘇峻稱兵日姬公復<lb/>
辟辰祚危旒在綴主辱涕盈巾諸將趍行殿孤軍入帝<lb/>
闉乾坤収淑氣淮海霽煙塵尊俎辭樞極旌旄下蜀岷<lb/>
霜稜函谷外春色錦江瀕流馬通飛漕推鋒截要津榮<lb/>
<pb n="KR4d0208_WYG_001-29a"/>
親萬鍾禄許國百年身盛烈刋彜鼎丹忠薄昊旻流言<lb/>
初抵隙積毀竟排真感激囘天眷須㬰秉國鈞精神千<lb/>
載㑹霖雨八方均曉几趍環佩朝班領搢紳荆蠻淹月<lb/>
定戎騎暮年馴奉韶移甌越承恩拜紫宸地遙分虎節<lb/>
日暖想龍鱗潁上歸黃覇河間借㓂恂台衡期必復風<lb/>
俗再還淳嘆惜寒門士叨陪上國賓雕虫慙小技連蹇<lb/>
分長貧短劍秋仍撫殘燈夜更親曵裾胡不可投璧懼<lb/>
無因海運鵬孤翥泥蟠蠖未伸濟時公努力宇宙久荆<lb/>
<pb n="KR4d0208_WYG_001-29b"/>
榛<lb/>
　　　惜别行送林梅卿<hi>大鼐</hi>赴闕<lb/>
刺桐城邊桐葉飛刺桐城外行人稀客來别我有所適<lb/>
問客此去何當歸林卿妙齡才秀發胸中萬巻涵溟渤<lb/>
家聲合沓蓋九州里第嶙峋表雙闕朅來試吏天南方<lb/>
驥縶焉能騁所長梅僊脫身東市卒杜老落筆中書堂<lb/>
傳道淮壖減豺虎政須禮樂事明主之子軒軒霄漢姿<lb/>
好向春風刷毛羽<lb/>
<pb n="KR4d0208_WYG_001-30a"/>
　　　送汪内相移鎮宣城<lb/>
龍紀膺圗代龜書出洛年人文初炳煥神化共囘旋大<lb/>
雅藩籬鈌諸儒門户専天將扶古道嶽始降名賢派别<lb/>
軒皇逺江囘楚邑偏英靈久蟠鬱簮笏舊蟬聯家學傳<lb/>
桑硯詞場著祖鞭風雲千載㑹宇宙大名懸行潔圭無<lb/>
玷才長桶有梴西都經術富東閣道山連蠧簡煩紬繹<lb/>
羣書益貫穿才超班馬上道探老莊𤣥近代風騷變詞<lb/>
人霧縠鮮俳優驚異體輕薄竟相沿作者今亡矣明公<lb/>
<pb n="KR4d0208_WYG_001-30b"/>
獨勉㫋狂瀾資反正墜緒得扶顛内史趍欄藥中書落<lb/>
筆椽直詞批勑尾清議列龜前法駕南廵日塵氛北刺<lb/>
天新亭空涕泪神汴失鈐鍵慰將言彌切徴兵檄屢宣<lb/>
奉天憑陸贄淮上困苻堅素祕龍韜策爰叅虎旅權精<lb/>
誠潛貫日勲業合凌烟耆舊朝廷倚文章海内傳三長<lb/>
青史筆五典白麻篇思贍宫人蠟榮歸御榻蓮硏經魚<lb/>
辨魯揮翰驥奔泉方徯金鑾作聊從銅虎遷瘡痍承帝<lb/>
念愷悌沃民編鈴索晝齋永棠隂夜月圓豐登諸縣樂<lb/>
<pb n="KR4d0208_WYG_001-31a"/>
治最八州先詔易宣城郡恩遺晉水壖歌襦恐來暮卧<lb/>
轍惜言還漢守終丞相黃公且潁川長亭春草外巨鎮<lb/>
日華邊况復師瞻久由來德望全芝函行召對鼎席即<lb/>
詳延尚父西辭渭司徒北破燕斯民免塗炭吾黨頼陶<lb/>
甄竹尺元通籍𤓰時忝備員孩提曽識面父執絶隨肩<lb/>
被遇憐才小懐恩覺體孱塵埃餘冗吏情緒足離筵歌<lb/>
闋魂飛渚詩成淚染牋轅駒何局促巫歩失跰躚舊治<lb/>
應騎竹他邦未暖氊公歸勞驛騎地逺想台躔處士依<lb/>
<pb n="KR4d0208_WYG_001-31b"/>
文舉賢臣頌子淵瀛州如許到未敢卜歸田<lb/>
　　　九日<lb/>
天涯霜露羈離久海内風塵歸思賖萬里窮途雙白鬢<lb/>
一尊濁酒對黃花頻年奔走哀王粲落日登臨憶孟嘉<lb/>
絶塞歡娛易蕭瑟悲來忍泪望京華<lb/>
　　　還家<lb/>
黎明呼羸僮拄策渡野水輕嵐翳初日古道歩平砥麥<lb/>
隴黃四出松竹翠相倚人間春告盡巖色秀未巳眼入<lb/>
<pb n="KR4d0208_WYG_001-32a"/>
故鄉明語還親舊喜印非朱買臣金無蘇季子竊笑免<lb/>
妻孥相過動隣里富貴豈吾謀薄游聊爾丼<lb/>
　　　早發東城迓憲車<lb/>
五更驅倦僕發軔古城邊月色潮初上鐘聲人正眠自<lb/>
憐筋力在無補嵗時遷逺媿陶彭澤歸心獨浩然<lb/>
　　　暮春宴東園方良翰<hi>喜</hi>有詩入夏追和<lb/>
要洗襟懐萬斛埃一尊相屬莫遲囘顛狂柳絮將春去<lb/>
排比荷花刺水開懶矣宦情甘冗長拙於句法強追陪<lb/>
<pb n="KR4d0208_WYG_001-32b"/>
人生行樂須閒健千古朱顔同一頹<lb/>
　　　自法石早歸<lb/>
避暑寓祗園黎明度逺村桑麻迷杜曲雞犬散桃源逕<lb/>
草細將合溪流深不喧幽懐未能愜城郭已朝暾<lb/>
　　　和南安余宰題翠隂亭致爽軒二首<lb/>
溪光山色兩幽深更結新亭倚翠林老木參天烟漠漠<lb/>
虛簷掛日影沉沉三年此地留喬舄六月凉風颯楚襟<lb/>
趂取公餘急行樂人生容易二毛侵<lb/>
<pb n="KR4d0208_WYG_001-33a"/>
面勢揖孤峙交柯藏伯勞日臨公館寂人與此軒高對<lb/>
酒屢中聖題詩應僕騷喬林思舊隱咫尺聽風號<lb/>
　　　癸亥秋行縣夜寓下生院倦甚慨然有歸歟之<lb/>
　　　　興戲用壁間韻以盟泉石<lb/>
何須輪擁朱不願佩懸玉青山得去且歸去謀生待足<lb/>
何時足林間招提金碧開門外過客誰能來桂花落盡<lb/>
無人問古墻秋逕生青苔舊山泉石故應好莵裘不營<lb/>
亦可老此身已與三徑期未分淵明迹如掃<lb/>
<pb n="KR4d0208_WYG_001-33b"/>
　　　晚泊同安林明府擕酒相過戲集杜陵句為醉<lb/>
　　　　歌行<lb/>
疾風吹塵暗河縣去馬來牛不復辨黃昏始扣主人門<lb/>
置酒張燈促華饌夜如何其初促膝人生㑹合難再得<lb/>
簿書何急來相仍且將欵曲終今夕腐儒衰晚謬通籍<lb/>
射策君門期第一天門日射黃金榜自恠一日聲輝赫<lb/>
三年奔走空皮骨足繭荒山轉愁疾未有涓埃答聖朝<lb/>
途窮反遭俗眼白懐抱何時得好開生前相遇且銜杯<lb/>
<pb n="KR4d0208_WYG_001-34a"/>
儒術於我何有哉黃㡌青鞋歸去來<lb/>
　　　賀吕守用中<lb/>
紫㡌山顛秋色高刺桐城頭風怒號乾坤冲融忽異態<lb/>
千里和氣生旌旄昴星之精來瑞世要令致主唐虞際<lb/>
骨相誕鍾嵩嶽靈風流不泯磻溪裔懐香握蘭今幾春<lb/>
瑣闥畫省曾彌綸他年攬轡探禹穴平反所活凡千人<lb/>
南土分憂寛主顧棠陰好在來何暮儒風郁郁蜀文翁<lb/>
德量汪汪黃叔度相種由來多山東蟬聯八葉屬我公<lb/>
<pb n="KR4d0208_WYG_001-34b"/>
百年耆舊謳歌裡萬里山河指顧中聲名合沓蓋九州<lb/>
人物中興第一流風雲變化固有待蒼虬寜許池中留<lb/>
青衫腐儒趨幙府香火祝公如衛武夾輔皇家不計年<lb/>
長將朽質入陶甄<lb/>
　　　題定光寺<hi>與洵姪期集</hi>
為憐山色好百里赴幽期疉嶂生寒早脩林出日遲年<lb/>
華空晼晚時事竟艱危咫尺故園在題詩有所思<lb/>
　　　思歸<lb/>
<pb n="KR4d0208_WYG_001-35a"/>
醉眼乾坤大歸心日夜長風霜嵗云暮塵土鬢成蒼俗<lb/>
物猶能在危機只自防可無田種秫三徑未冝荒<lb/>
　　　張雲翔<hi>摶</hi>采蘭堂<lb/>
丈夫貴成名人子重養志志養非鼎食名成要身致世<lb/>
上萬男兒二者少稱遂樂哉張公子此事有餘地昔我<lb/>
遊武林始與張君值津津紫芝眉落落青雲器驊騮歩<lb/>
康衢鵰鶚騰秋翅一官天南州艱難已甞試悠然望白<lb/>
雲歸來為隱吏軒裳非吾心菽水重親意築堂九畹邊<lb/>
<pb n="KR4d0208_WYG_001-35b"/>
逺取南陔義膳羞務馨潔晨夕必躬眎老人嗜國香幽<lb/>
懷時一寄春風敷柔絲色與恩袍類不效荆楚俗紉之<lb/>
為佩璲不學㑹稽亭徒然脩褉事願言倚玉樹同作庭<lb/>
階瑞他年粉署握永伴萊衣戲<lb/>
　　　次韻陳宜中<hi>豐</hi>擕詩見訪<lb/>
朝來乾鵲啅簷牙昨夜燈開送喜花好事寜期貴公子<lb/>
擕詩肯訪野人家客愁到此逢寒食薄宦羈人屢嵗華<lb/>
載酒他年問竒字故園歸去老桑麻<lb/>
<pb n="KR4d0208_WYG_001-36a"/>
　　　别方良翰<lb/>
海上曾聞屬國歸歸來依舊壯心違風塵萬里長為客<lb/>
管庫三年不救饑尊酒欲謀良夜醉庭花故就别時飛<lb/>
看君好刷冲天翼莫遣江城過鴈稀<lb/>
　　　題詩口鋪<lb/>
一水曵脩帶千山羅峻屛客懷今古泪人世短長亭嵗<lb/>
月身將老功名夢未醒長卿倦遊久歸思滿巖扄<lb/>
　　　過白衣莊<lb/>
<pb n="KR4d0208_WYG_001-36b"/>
草樹天邊碧溪流雨外渾僕夫經燕岫筋力盡龍門斜<lb/>
日當幽徑輕風度晚村築塲茅屋底約畧似東屯<lb/>
　　　題化度寺竹間亭<lb/>
羸驂踏遍亂山青薄宦羈人醉未醒破午停鞭得幽寺<lb/>
眼明初見竹間亭<lb/>
　　　行安溪道中<lb/>
雞豚殆盡官軍過豺虎猶存野老愁萬一皇恩更寛大<lb/>
㑹令戈甲變耡耰<lb/>
<pb n="KR4d0208_WYG_001-37a"/>
　　　道間即事<lb/>
花枝已盡鶯將老桑葉漸稀蠶欲眠半濕半晴梅雨道<lb/>
乍寒乍暖麥秋天村壚沽酒誰能擇郵壁題詩盡偶然<lb/>
方寸怡怡無一事麄裘糲食地行僊<lb/>
　　　别吕守三首<lb/>
家世唐蕭瑀風流晉謝安胸中畜邱壑筆下富波瀾耆<lb/>
舊謳歌惜賓僚禮數寛龔黃初報政飛詔忽江干<lb/>
自此調元去人今卧轍同棠陰閩嶺外星傳浙江東四<lb/>
<pb n="KR4d0208_WYG_001-37b"/>
月黃梅雨千山荔子風離亭獨歸處囘首意無窮<lb/>
渉獵媿醇儒南州入幕初力疲三尺法塵滿一床書不<lb/>
有劉寛恕何堪阮籍踈才㣲甘冗長感激辱吹嘘<lb/>
　　　白沙夜聞灘聲<lb/>
錯認松風萬壑傳又如急雨碎池蓮青燈孤館元無寐<lb/>
况復溪聲到枕邊<lb/>
　　　大水二首<lb/>
巨浸滔天後遺黎復業初桑田皆變海老稚半為魚鑿<lb/>
<pb n="KR4d0208_WYG_001-38a"/>
石開新道行人問故廬客愁那對此搔首重欷戲<lb/>
浲水應埀儆高穹豈不仁發陳遵故事執咎定何人岸<lb/>
落溪容改山摧土色新傷心問耆舊誰與弔斯民<lb/>
　　　題分水嶺兩絶<lb/>
嗚咽泉流萬仞峯斷腸從此各西東誰知不作多時別<lb/>
依舊相逢滄海中<lb/>
閩越江南此地分鮑娘詩句尚能存客懷未覺今宵好<lb/>
家住壺山烟雨村<lb/>
<pb n="KR4d0208_WYG_001-38b"/>
　　　題崇安驛<lb/>
睡美生憎曉色催丹心自媿未能灰塵埃汩汩嵗將暮<lb/>
霜霧濛濛晝不開身外百端俱長物時危萬事入羈懷<lb/>
君恩早晚粗酬了糲飯敝裘歸去來<lb/>
　　　題紫溪驛<lb/>
離家一月斷家書家在閩山深處居路入江南隔分水<lb/>
山猶不見况吾廬<lb/>
　　　至日戲題天福寺<lb/>
<pb n="KR4d0208_WYG_001-39a"/>
去年至日老夫家呼兒具酒對梅花今年至日空奔走<lb/>
豈止無花亦無酒薄宦驅人無已時客懷牢落強裁詩<lb/>
君不見杜陵老詩伯年年至日長為客<lb/>
　　　至日題江山驛<lb/>
客裏萍蓬媿此身天涯風俗對茲辰雲容山意商量雪<lb/>
梅蕾葭灰漏洩春嵗晚旅懷元自惡夜長歸夢為誰頻<lb/>
遥憐兒女團欒處應念江山飄泊人<lb/>
　　　上陸鹽生辰五首<lb/>
<pb n="KR4d0208_WYG_001-39b"/>
拂拂秋風生桂枝于門何日誕英竒請看素魄初圎夜<lb/>
正是奎星呈瑞時<lb/>
高議曽匡馬上翁聲名凛凛尉佗宫誰知千載經行地<lb/>
猶有雲來紹祖風<lb/>
嘉謨合補三公衮餘事聊分八使車想得忠勤徹旒冕<lb/>
天涯洗眼看徴書<lb/>
名家詩禮有諸郎飛入南宫鴻雁行不向人前稱閥閱<lb/>
要須僊桂五枝芳<lb/>
<pb n="KR4d0208_WYG_001-40a"/>
可但人間五福全飄飄真是地行僊摩娑銅狄成追憶<lb/>
游戲塵寰五百年<lb/>
　　　和泉上人<lb/>
芒鞋踏遍萬山松得得歸來丈室中破裓一身在懸罄<lb/>
清談對客似撞鐘名家要看驚人舉覔句何須效我窮<lb/>
春雨地爐分半坐便疑身住古襌叢<lb/>
　　　進元㑹詩<lb/>
昭代干戈戢炎輝厯數長蒼生久蘇息寰海屢豐穰社<lb/>
<pb n="KR4d0208_WYG_001-40b"/>
稷基新命朝廷舉舊章太平周禮樂埀拱舜衣裳拜夀<lb/>
先長樂傳聲出未央冕旒端黼座儀物備明堂閶闔星<lb/>
辰外旂常日月旁天顔春穆穆雲物曉蒼蒼雪色殘鳷<lb/>
鵲韶音雜鳳凰嚴宸分羽衛荒服走梯航人正今行夏<lb/>
民心舊戴商觀光環萬國班朔首三陽列辟鑾聲噦羣<lb/>
工玉珮鏘奉常陳雅奏太史報殊祥於穆前朝盛丕承<lb/>
奕世昌版圗還大禹風俗再陶唐已格無為治猶懐不<lb/>
敢康幾年脩縟典今日付吾皇所願終寅畏無忘每賛<lb/>
<pb n="KR4d0208_WYG_001-41a"/>
襄明良相際㑹長奉萬年觴<lb/>
　　　除夜<lb/>
暮景流年速寒燈照夜長艱危仍薄宦時序更他鄉雪<lb/>
暗吳宫下春歸越嶠傍明朝對佳節無處覔椒觴<lb/>
　　　元日次良翰韻<lb/>
老去低徊強北遊春來消息望南州别離况復年華換<lb/>
冨貴難令少壯留行李未知何處定屠蘇還解憶人不<lb/>
可堪一夜寒江雨滴作羈懷萬斛愁<lb/>
<pb n="KR4d0208_WYG_001-41b"/>
　　　題方民瞻<hi>愷</hi>草堂<lb/>
結宇囂塵外寓形天地間幽懷付松菊高卧對雲山門<lb/>
巷來人少琴書竟日閒可憐朝市客名利老朱顔<lb/>
　　　和詠陳賢良華表<lb/>
千年鶴表映溪濱一代鴻文動至尊仕路低徊唐老杜<lb/>
才名合沓漢公孫家風不減太邱令盛事何如通德門<lb/>
肯把浮榮衒流俗欲遺典則到仍昆<lb/>
　　　試院中䝉相君恵茶和錢教授韻<lb/>
<pb n="KR4d0208_WYG_001-42a"/>
誤向文闈齒搢紳相君分賜壑源春窮摉千巻非吾事<lb/>
滿引一杯如故人無復睡魔能偃蹇敢將詩律鬭清新<lb/>
西湖好趂清明約泉活㳙㳙火不陳<lb/>
　　　將放榜用錢韻<lb/>
銀袍健筆落雲烟入眼高文墨尚鮮隐隐蠶聲桑葉下<lb/>
看看鵠立棘圍前空階夜響催詩雨平地雷轟造榜天<lb/>
<hi>是日大雷</hi>試問西湖好風景何如華屋艶神僊<lb/>
　　　雨後陪省中諸公游竹閣<lb/>
<pb n="KR4d0208_WYG_001-42b"/>
紅盡桃初實青濃柳欲花春歸人迹少山逺市聲譁空<lb/>
有前朝樹<hi>閣前有枯枿相傳謂陳朝樹</hi>難尋處士家<hi>處士謂林逋</hi>登臨多<lb/>
感慨况復客天涯<lb/>
　　　將歸<lb/>
北首寒猶淺南轅暑正深馬蹄長道路鹿性本山林客<lb/>
至能相勉愁來可獨禁功名竟何物造化久冥心<lb/>
　　　離臨安<lb/>
細雨出江城潮囘江正清未能捐俗累不敢憚嚴程落<lb/>
<pb n="KR4d0208_WYG_001-43a"/>
日行人少空山獨鳥鳴離愁似春草觸處便能生<lb/>
　　　題須江驛詩後<lb/>
歸來已負百花期閒拂塵埃看舊詩極目平蕪二千里<lb/>
鄉心惟有杜鵑知<lb/>
　　　題白沙鋪<lb/>
負郭可無三頃秫蓋頭幸有兩間茅還鄉且盡田家樂<lb/>
舉世誰非市道交村酒一杯澆磊塊山程數驛更磽嶅<lb/>
羸驂莫恠歸鞭急心在輕紅荔子梢<lb/>
<pb n="KR4d0208_WYG_001-43b"/>
　　　和超然翁韻二首<lb/>
才㣲秖合老荆扉悞竊虛名及盛時藜杖端須為劉燭<lb/>
匏芋聊復預齊吹亨衢騰踔非吾事客路逢迎仰已知<lb/>
莫訝歸程秋向晚也應去魯自遲遲<lb/>
西風囘首故鄉情何日為園學邵平已辦孤帆衝夕浪<lb/>
可堪萬壑更秋聲折腰為米追時輩當面輸心媿老成<lb/>
飲罷歸來未能寢微吟擁鼻數寒更<lb/>
　　　不見<lb/>
<pb n="KR4d0208_WYG_001-44a"/>
碧湘幽夢秋帷冷玉滴宵壺聲耿耿平生不作等閒愁<lb/>
風月故人長引領青樓花開歡正新當時握手欲留春<lb/>
樓空花落春竟去惟有紗窓鎖暗塵風流囘首年華晚<lb/>
愁與宫眉添宛轉不堪翠袖裛殘香六曲屛山為誰展<lb/>
　　　御賜閣額二首<lb/>
傑閣侵霄漢宸章煥壁奎内庭頒寳宴中使揭璇題信<lb/>
誓山河固厖恩雨露低寒儒倚天禄目斷五雲西<lb/>
功掩蕭何第名超崔氏堂孤忠扶社稷一德契穹蒼金<lb/>
<pb n="KR4d0208_WYG_001-44b"/>
碧飛翬外鸞虬結綺傍落成紛賀燕弱羽得高翔<lb/>
　　　西湖㑹同年和巫子先<hi>伋</hi>韻<hi>時子先以臺制不赴坐</hi>
一鸇獨立鳥羣空寂寞誰憐漢閣雄鴈塔他年曾接武<lb/>
烏臺今日自生風平湖入座揺寒碧返照催人墮晚紅<lb/>
目斷禁城驄馬客何時譚笑一尊同<lb/>
　　　黃憲生朝三首<lb/>
國勢巍巍盛時髦衮衮生雲師綿世胄漢相舊家聲學<lb/>
海波瀾闊神峰氷雪清天涯逢誕日目極曲江城<lb/>
<pb n="KR4d0208_WYG_001-45a"/>
經術賢闗望訏謨帝席前詞場聲擲地憲府力囘天金<lb/>
鑑風流在炎陬雨露偏慇懃理歸楫早覲日華邊<lb/>
陰德千人活霜威五嶺寒三持使者節一着恵文冠臺<lb/>
省班聯忝賓僚禮數寛微官慙束縛稱夀阻門闌<lb/>
　　　送陳應求赴官<lb/>
莫辭酒且聽歌休被驪駒白玉珂主人勸客終今夕明<lb/>
日長亭可奈何金風蕭蕭鏖餘熱砌蟲唧唧助淒切此<lb/>
時景物不勝愁况是離人心欲折陳侯陳侯貌巖巖而<lb/>
<pb n="KR4d0208_WYG_001-45b"/>
俊整才浩浩而清絶有如壺山之萬仞㠝岏夀水之千<lb/>
尋瑩澈青芝赤箭藥籠儲金鐘大鏞廊廟須天生竒才<lb/>
為時出容易棄擲天南隅君不見馬賓王新豐一逆旅<lb/>
又不見公孫𢎞菑川一老儒逢辰立譚取卿相至今文<lb/>
采照天衢廣文官舍雖落莫刀筆不與俗吏俱公餘更<lb/>
勤五車讀未必不是北門西掖之權輿刺桐古城花欲<lb/>
燃舊遊人物想依然憑君到彼訪二陸向道故人飽飯<lb/>
度殘年<lb/>
<pb n="KR4d0208_WYG_001-46a"/>
　　　送弟<hi>童</hi>士季赴永春<lb/>
贈君以宣城秋兔之頴佩君以嶧陽焦尾之琴餞君以<lb/>
顯父清壺之酒送君以安仁金谷之吟筆傳洙泗之正<lb/>
印琴彈單父之遺音酒以陶百里醇醲之化詩以寫一<lb/>
時離別之心門前車馬氣駸駸黃葉飛飜秋正深風雨<lb/>
對床連夜語江山異地欲分襟憶昔聯名唱行殿一日<lb/>
聲華九垓遍自知無用甘林泉君亦何為尚州縣君今<lb/>
未用嘆滯留丈夫勲業要晚収信臣千載循吏傳宻令<lb/>
<pb n="KR4d0208_WYG_001-46b"/>
當年褒徳侯高才所莅無全牛民自不寃吏早休倘免<lb/>
誅求急星火行看㓂盜盡鋤耰<lb/>
　　　無題<lb/>
雞蟲底處覔得失鳬鶴無心較短長醫國未能三折臂<lb/>
憂時空費九囘腸<lb/>
　　　送外兄方卿公美<hi>廷實</hi>赴廣東憲十絶<lb/>
九重仁聖不忘逺庶獄哀矜軫慮深本恕定知黃覇用<lb/>
無刑端契有虞心<lb/>
<pb n="KR4d0208_WYG_001-47a"/>
遐陬赤子困侵牟跳弄潢池今幾秋從此聲威憺強梗<lb/>
自然戈㦸變鋤耰<lb/>
石門酌水賦新詩舊事曾聞吳隱之習習清風化貪懦<lb/>
不圗今見古齊夷<lb/>
親輿昔侍角方總使節今持鬢未蒼竹馬兒童半相識<lb/>
分明遺愛在甘棠<lb/>
早晚芝函下九天不容𤓰戍更期年蒼生屬望為霖久<lb/>
肻使炎方雨露偏<lb/>
<pb n="KR4d0208_WYG_001-47b"/>
聞道韶陽一畆宫居民奉祀曲江公憑君到日酹尊酒<lb/>
醞藉風流事事同<lb/>
恠底青雲嬾着鞭年來餘事覺真詮圜扉晝闢庭無訟<lb/>
時訪曹溪六祖襌<lb/>
千里江山一鴈聲廣文官舎冷如氷祁奚若未忘公舉<lb/>
魏戊猶堪備内稱<lb/>
新息功名晚始収送君今去跕鳶州男兒未上雲臺畫<lb/>
莫念平生馬少游<lb/>
<pb n="KR4d0208_WYG_001-48a"/>
十里紅旗擁使星一杯緑蟻話長亭明朝車馬各南北<lb/>
誰唱陽闗且細聽<lb/>
　　　和宋永兄罷官還家途中見寄四絶<lb/>
三年恵政留巖邑千里歸舟犯惡灘烏鵲信傳知漸近<lb/>
白鷗盟在未應寒<lb/>
流年忽忽雙蓬鬢薄宦紛紛一旅亭惟有長官衫色在<lb/>
至今猶與眼俱青<lb/>
知稼堂中一味閒巻簾終日卧看山雖無㣲禄供貧病<lb/>
<pb n="KR4d0208_WYG_001-48b"/>
幸有新詩伴往還<lb/>
不比人心驚嵗移且看鴈影逐春歸明朝已辦椒花頌<lb/>
相對一尊忘是非<lb/>
　　　送余子羙歸淮上<lb/>
恠底窮途遭白眼依然别酒對青春百年甘旨為貧計<lb/>
千里羈棲有故人道在不妨輕去魯功成他日㑹歸秦<lb/>
江淮若遇南飛翼尺素無忘東海濱<lb/>
　　　西郊步武地春將老矣不能一往朝吉姪今日<lb/>
<pb n="KR4d0208_WYG_001-49a"/>
　　　　為遨頭澁雨大作非惟人心難幷止或尼之<lb/>
　　　　枕上得小詩資宋永兄一噱因呈昔遊兄弟<lb/>
　　　　速尋舊盟勿為天公所玩<lb/>
無復西郊訪綺羅任教佳景去如梭殘杯冷炙何曾夢<lb/>
亂絮飛花積漸多舉世盡從忙裏過幾人能共醉時歌<lb/>
不辭作意營春事急雨狂風可奈何<lb/>
　　　己巳九日陪陸使君宴共樂臺和莊倅韻<lb/>
一年秋色埀埀老九日寒花處處同落㡌何人羞短髮<lb/>
<pb n="KR4d0208_WYG_001-49b"/>
危臺向晚易高風黃雲萬頃峰巒下白雪幾聲霄漢中<lb/>
陌上行人盡囘首使君開宴在層空<lb/>
　　　和宋去華<hi>藻</hi>愛日樓之什<lb/>
百里平疇一望間緑蕪盡處見青山孤雲自在開仍合<lb/>
白鳥羣飛去復還竟日茶𤓰留客坐滿床圗史伴君閒<lb/>
擕醪許我問竒字剝啄何妨屢扣闗<lb/>
　　　和宋永兄愛日樓見寄八首<lb/>
畫圗展處千山雪漁艇歸時一笛風為愛東溟日色好<lb/>
<pb n="KR4d0208_WYG_001-50a"/>
側身樓外望壺公<lb/>
陳樓高卧真佳士陶徑歸來有古風只恐功名不相放<lb/>
驅人須作黒頭公<lb/>
野意樓前滿秋聲樹杪囘嵗華行老矣午夢思悠哉碌<lb/>
碌甘捐棄時時幸往來不才詩有債多病酒為媒<lb/>
醫手無三折愁腸漫九囘宦情聊復爾世事轉艱哉狂<lb/>
態未能免新詩特地來從今罷歌舞焦尾聽無媒<lb/>
軒組挽人力萬中無一囘急流能退者捨我有誰哉此<lb/>
<pb n="KR4d0208_WYG_001-50b"/>
意何時遂相擕歸去來東臯春雨足荷鍤聽鳩媒<lb/>
齠齓擕書冊成名天上囘如公希世者自古幾人哉山<lb/>
藪詎冝去功名看鼎來人間無伯樂相馬失龍媒<lb/>
秋心驚杵急逺目見潮囘衰日可愛也楚風真快哉巻<lb/>
開前聖對竹動故人來去魯遲休恠謀身恥自媒<lb/>
山林往不返朝市去無囘能樂窮通者真知出處哉次<lb/>
山稱漫仕彭澤賦歸來堪笑脅肩子相從不待媒<lb/>
　　　和使君邵農之什<lb/>
<pb n="KR4d0208_WYG_001-51a"/>
　　　　五馬邵農逺過宗丈貳車興詠遍屬郡僚顧<lb/>
　　　　小子狂斐之章當詩人麗則之賦鵠未成而<lb/>
　　　　類鶩狗不足以續貂蕪纇可羞斤削是望<lb/>
交情自許膠投漆賓主相輝璧與琨賣劍早書循吏傳<lb/>
種𤓰時問故侯園百年耆舊須親訪千里耕桑戴上恩<lb/>
一郡風流古來少筆端珠玉富歸軒<lb/>
　　　三瑞堂<hi>陸守</hi>
機雲二子才孤標妙齡馳聲典午朝今見逺孫來海嶠<lb/>
<pb n="KR4d0208_WYG_001-51b"/>
儒雅雍容飾漢條德化醇醲春有脚天姿粹美玉不彫<lb/>
無復犢牛充帶佩坐令𥜗袴成歌謡蘊藉斯人合臺閣<lb/>
暫把一麾亦不惡鈴閣正午槐隂清訟庭無人鳥聲樂<lb/>
政成瑞應一何多天香國艶騈花蕚可但漁陽頌麥岐<lb/>
㑹見西京紀神爵吾聞作善天降祥拭目泥封下建章<lb/>
一時文采七閩郡千載風流三瑞堂坤珍效祉來未央<lb/>
九莖怒芽抽且長胡不圗之獻天子播在樂府歌芝房<lb/>
　　　庚午秋觀進士入試<lb/>
<pb n="KR4d0208_WYG_001-52a"/>
棘扉曉闢萬袍趨鄒魯雖㣲士所都三獻有人懐楚璞<lb/>
濫吹何事試齊芋要令瘦語題韲臼莫把元文覆醬瓿<lb/>
<hi>鄉人以黜巻幕酒</hi>袖手傍觀君勿恠箇中曾是老於菟<lb/>
　　　次韻宋永兄白髮<lb/>
銀鬢詎如許金丹奈若何休埀髀肉涕莫撃唾壺歌世<lb/>
事奕棋局人材在沚莪未須相料理大器晚成多<lb/>
　　　囘文絶句<lb/>
歌闋一尊清晝長曲池小景晚風凉波㣲動處見魚戲<lb/>
<pb n="KR4d0208_WYG_001-52b"/>
荷半開時過雨香<lb/>
　　　贈炊僮<lb/>
雞唱度纔三羸僮井臼探缺瓶分曉月古竈湧晴嵐口<lb/>
腹真吾累庖㕑賴爾堪支離不耕者對案敢無慙<lb/>
　　　和蘇伯承題恂恂軒<lb/>
可但溫恭九族敦平生鄉黨更恂恂山林得趣身長健<lb/>
門館無私物自春一室琴尊對咸籍百年膠漆付雷陳<lb/>
共傳宅相工題品未數東坡德有鄰<lb/>
<pb n="KR4d0208_WYG_001-53a"/>
　　　春日書懷<lb/>
才薄難任家國憂年衰未免稻粱謀權門雖好羞揺尾<lb/>
世路多猜敢轉喉是處溪山可藏拙何人庭院許尋幽<lb/>
便須火急營春事九十韶光一半休<lb/>
　　　次韻宋永兄春日放言寄秉彜<hi>端</hi>廣文兄<lb/>
君不見邊孝先才得午枕一覺眠便遭弟子嘲便便又<lb/>
不見馬季長橫經高堂坐絳帳背後女樂盈妖姸青春<lb/>
一去少者老白髪不分愚與賢試看刻苦要稱天下士<lb/>
<pb n="KR4d0208_WYG_001-53b"/>
何如落魄且作地行仙東風來習習新月照娟娟若逢<lb/>
花觧語須用酒為年<lb/>
　　　唱和盈軸而燕集未期小詩請廣文兄為遨頭<lb/>
煩君管領東君手收拾風光尊俎中與作遨頭共春燕<lb/>
何須擁鼻學秋蟲誰憐老子興不淺自笑窮人詩轉工<lb/>
趂取身閒酒價賤明年此日又西東<lb/>
　　　宋永兄見和春懷再賦仍約秉彜兄尋春西郊<lb/>
朱轂常懷蹉跌憂蓽門長苦斗升謀此生幸不貧到骨<lb/>
<pb n="KR4d0208_WYG_001-54a"/>
未死何妨酒入喉北里人隨春漸老西郊地與興俱幽<lb/>
憑君更語廣文叟飯足還須醉始休<lb/>
　　　宋永兄一訪青帝而黃婆作惡累日戲作小詩<lb/>
　　　　問安二首<lb/>
鳴鐘伐鼔南山阿傾城車馬相戞摩萬釭高下照朱碧<lb/>
百堵往來紛綺羅身入醉鄉頹紅玉月明歸路湛金波<lb/>
挽君一出卧三日奈此陌上春光何<lb/>
陌上春光遽如許花落花開任風雨誰憐四印居士賢<lb/>
<pb n="KR4d0208_WYG_001-54b"/>
苦遭造化小兒侮古來醫手罕折肱老去流年劇飛羽<lb/>
無復當時倒載歸羣童拍手山公舞<lb/>
　　　次韻宋永兄感舊五首<lb/>
猶憶當年歌畫空乘歡直欲舉千鍾韶光半老不相識<lb/>
樂事一生能幾逢戲蝶狂蜂隨意好閑花蔓草向人濃<lb/>
當壚春色今何在病酒相如卧蜀卭<lb/>
何用咄咄愁書空何用鼎食鳴金鍾流行坎止隨所值<lb/>
穮蓘不憂年不逢金釵困嬾海棠睡玉斚淋漓琥珀濃<lb/>
<pb n="KR4d0208_WYG_001-55a"/>
安能辛勤鍊石髓苦學成周人姓卭<lb/>
齠齓談經動聖聰山川英氣向來鍾中書落筆萬人繞<lb/>
天陛賜袍千載逢利鏁名韁身半老酒徒詩社意偏濃<lb/>
莫欺犬子倦游久得志猶能通筰卭<lb/>
待價君方藏尺璧知音誰解聽號鐘渥洼天上非無種<lb/>
伯樂人間那易逢墨綬解來三嵗改白雲飛處寸心濃<lb/>
鴟翔鸞伏古如此直道不容非孔卭<lb/>
三分春色二分空莫待春歸怨曉鐘詩句逼人何太甚<lb/>
<pb n="KR4d0208_WYG_001-55b"/>
酒徒知巳信難逢百年夜永晝愁短千樹紅踈緑漸濃<lb/>
尊俎班荆元不惡試張雲幕席苕卭<lb/>
　　　雨後春遊<lb/>
鳴鳩乳燕報新晴更被提壺苦勸人萬㸃桃花落紅雨<lb/>
十分蕉葉負青春醉鄉歸去疑無路詩筆拈來似有神<lb/>
莫惜千金買一笑餘年樂事更闗身<lb/>
　　　雨後行花圃<lb/>
習習春風軟遲遲春日暄生意遍宇宙盡托青皇恩屛<lb/>
<pb n="KR4d0208_WYG_001-56a"/>
翳剛作惡一夜如翻盆奔流萬壑怒比曉千山昏鳴鳩<lb/>
喚我起杖屨行中園呼僮理僵仆春事無半存蓬蒿增<lb/>
意氣蘭藥遭排根雖無桃李姸却有桑麻繁萬化相除<lb/>
謝此理誰明論去去勿復辨榮枯任乾坤<lb/>
　　　偶成<lb/>
野鳥春布糓階蟲秋絡絲呶呶空過耳終不救寒飢<lb/>
　　　贈泉守趙表之<hi>令衿</hi>二首<lb/>
襌翁笑擁兩朱輪麈尾蒲團付底人千里謳吟真刺史<lb/>
<pb n="KR4d0208_WYG_001-56b"/>
三朝出入老宗臣春風半道旌旗轉南國一番桃李新<lb/>
莫把蹄涔留尺鯉早令圖畫上麒麟<lb/>
扁舟昔艤浙江邊曾醉王孫玳瑁筵竹杖芒鞵晚城上<lb/>
金荷銀燭夜堂前宦游我輩聊復爾聚散人間亦偶然<lb/>
誰料天涯今八載青燈相對各華顛<lb/>
　　　春日宴共樂臺<lb/>
畫棟朱甍揷紫清連山帶水自紆縈閭閻高下魚鱗比<lb/>
田畆縱橫碁局平花發鳥啼春耐事夜闌客散月多情<lb/>
<pb n="KR4d0208_WYG_001-57a"/>
寸隂自古千金重一笑人間萬慮輕<lb/>
　　　秋夜獨酌<lb/>
溪山態足身無事天地功深嵗有秋投老相從管城子<lb/>
平生得意醉鄉侯捲簾清坐月排闥橫笛誰家風滿樓<lb/>
可是離人更遺物自縁身世兩無求<lb/>
　　　午睡起得富沙信<lb/>
閒處工夫要破除茅堂一枕黒甜餘漆園栩栩看成蝶<lb/>
邊笥便便舊貯書掃盡機心還罔象了無行迹便華胥<lb/>
<pb n="KR4d0208_WYG_001-57b"/>
故人千里能知我逺寄月團供燕居<lb/>
　　　題順濟廟<lb/>
枯木肇靈滄海東參差宫殿崒晴空平生不厭混巫媪<lb/>
已死猶能效國功萬户牲醪無水旱四時歌舞走兒童<lb/>
傳聞利澤至今在千里危檣一信風<lb/>
　　　冬日道間<lb/>
嵗熟牛羊飽村寒鳥獸呼霜餘山骨露水落澗毛枯歸<lb/>
艇收漁網行人問酒壚微軀任南北未覺旅懷孤<lb/>
<pb n="KR4d0208_WYG_001-58a"/>
　　　贈延福端老二絶<lb/>
飄然瓶錫信行藏偶駐姜峰古道塲欲識高人用心處<lb/>
白雲堂下一爐香<lb/>
我來欲問小乘襌慙媿塵埃未了縁忽憶去年秋夜話<lb/>
共聽風雨不成眠<lb/>
　<lb/>
　<lb/>
　<lb/>
<pb n="KR4d0208_WYG_001-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　知稼翁集巻上<lb/>
</p>
<p>
</p>
  </div>
</body>
</text>
</TEI>
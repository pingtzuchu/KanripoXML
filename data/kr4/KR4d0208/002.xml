<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知稼翁集巻下</head>
    <p>
<pb n="KR4d0208_WYG_002-1a"/>
欽定四庫全書<lb/>
　知稼翁集巻下　　　　　宋　黄公度　撰<lb/>
　　詩<lb/>
　　　將赴高要官守書懷<lb/>
古來仕路多機穽我復情田少町畦囘首壯圖猶拾瀋<lb/>
驚心往事屢吹韲不因昬嫁那能許此去聲名敢厭低<lb/>
但使安閒更强健何妨流落在塗泥<lb/>
　　　題瘦牛嶺<lb/>
<pb n="KR4d0208_WYG_002-1b"/>
自笑年來為食謀扶擕百指過南州時平四野皆青草<lb/>
此地何曾解瘦牛<lb/>
　　　中秋西江上<hi>六言</hi>
月色今宵萬里笛聲何處孤舟世事堪驚流水鄉心不<lb/>
忍登樓<lb/>
　　　賀劉使君<hi>仿</hi>
于門為國産英賢淮海鍾靈五百年松竹千尋森氣節<lb/>
江湖萬頃渺情田白頭未握封侯印皂蓋猶分刺史天<lb/>
<pb n="KR4d0208_WYG_002-2a"/>
俗變農桑皆犢佩家傳愷悌只蒲鞭歛容不動史曹畏<lb/>
清坐無言上意宣四野歡聲豐嵗裏西山爽氣夀杯前<lb/>
籬邊陶菊千苞折階下堯蓂一葉鮮香火祝公三入後<lb/>
却來平地作飛僊<lb/>
　　　南來苦熱戲作二首<lb/>
農夫烈日夏畦耕僊家九轉丹竈成阿奴投燭婢飜羔<lb/>
飛蛾赴熖雞遭烹湯為池兮火為城未如三伏南州行<lb/>
大旱赤地金將流火炎崑岡玉石休六月王師萬貔貅<lb/>
<pb n="KR4d0208_WYG_002-2b"/>
叢坐氊帳襲重裘鄰人延燒已焦頭未如三伏行南州<lb/>
　　　方帥務徳<hi>滋</hi>生朝三首<hi>有序</hi>
　　一陽來復潛囘葭琯之春和氣致祥果恊桑弧之<lb/>
　　　瑞事闗廊廟喜動乾坤恭惟某官天上麒麟人<lb/>
　　　間鸑鷟千齡際㑹氣鍾嶽瀆之靈萬口謳謡算<lb/>
　　　祝椿松之永某奉令承教之日淺受知被遇之<lb/>
　　　恩深爰屆誕辰阻稱夀斚美武公之徳如圭璧<lb/>
　　　願賡淇澳之詩俾魯侯之夀若岡陵敢効閟宫<lb/>
<pb n="KR4d0208_WYG_002-3a"/>
　　　之頌繁蕪上瀆戰越交心<lb/>
一氣潛囘萬物春星躔降昴嶽生申釣臺今古風流在<lb/>
梅嶺東西雨露均再擁朱轓専節制久虛清禁待經綸<lb/>
衮衣莫訝公歸晩要使遐荒識鳳麟<lb/>
一别帝城今幾秋憂時不復為身謀枌榆故國三千里<lb/>
桃李新陰四十州談笑折衝無䑕輩平生推轂盡清流<lb/>
急湏整頓乾坤了鳴玉槐庭要黒頭<lb/>
高門餘慶自綿綿唾手功名不作難况是胸中絶畦町<lb/>
<pb n="KR4d0208_WYG_002-3b"/>
更於筆下富波瀾家傳元老謀猷壯人樂將軍禮數寛<lb/>
香火祝公千百夀姓名高並斗星寒<lb/>
　　　和謝單推宋卿<hi>普</hi>恵詩<lb/>
逃空每喜足音聞之子相逢真可人知友無非大父行<lb/>
求君湏向古人倫蠻烟傾蓋情如故蜀蠒題詩墨尚新<lb/>
文采風流百不俗更餘筆力挽千鈞<lb/>
　　　寄題方機宜稚川<hi>洪</hi>恕齋<lb/>
恕齋且袖經綸手他日能容吏吐茵四壁琴書供宴坐<lb/>
<pb n="KR4d0208_WYG_002-4a"/>
一言佩服要終身襟懷但令有餘地刀筆從敎不若人<lb/>
想得清尊及閒暇賓僚相對面生春<lb/>
　　　官舎閒居<lb/>
朝市競紛華山林甘寂寞要之其間各有趣飛鳥冲天<lb/>
魚縱壑我本麋鹿<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>誤被簮紳縛男婚女嫁苦逼人薄<lb/>
宦天涯失身落似吏非吏兮似隱非隱謂强不强兮謂<lb/>
弱不弱五斗紅腐可以療飢一室琴書可以自樂負暄<lb/>
捫虱度清晝未覺嶺南官况惡<lb/>
<pb n="KR4d0208_WYG_002-4b"/>
　　　謝傳叅議彦濟<hi>雱</hi>恵笋用山谷韻<lb/>
北方九月霜賓盤無生菜嶺南信地暖窮冬竹萌賣君<lb/>
念庾郎貧蠒栗供庖宰中有嵗寒<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>真時久不壞前身<lb/>
渭川侯千畆償宿債珍可配天花賤不數石芥早薤與<lb/>
晚菘奴僕望賓介文園酒渴餘想不厭姑嘬預恐吹作<lb/>
竹明日東風噫急湏驅兒童傾筐擕采采<lb/>
　　　桂陽宰胡達信<hi>水孚</hi>同年見贈三首次韻<lb/>
場屋聲名識子初氣呑楊孔况其餘十年流落猶州縣<lb/>
<pb n="KR4d0208_WYG_002-5a"/>
千里往來祗簡書卧雨餐風從鞅掌昻霄聳壑正權輿<lb/>
割雞久屈屠牛手洗眼天涯看詔除<lb/>
誰能了了學痴兒身世從教事事違百不如人丼鷁退<lb/>
朅來此地看鳶飛低徊共受㣲官縛早晩要須三徑歸<lb/>
頼有故人相慰薦霏霏玉屑坐生輝<lb/>
萬事人人咨伯始他年文采動詞場軒墀喜色囘天眄<lb/>
鞍馬青春照地光社燕賓鴻催日月喬松翠竹飽風霜<lb/>
丈夫勲業莫嫌晩良驥由來老更驤<lb/>
<pb n="KR4d0208_WYG_002-5b"/>
　　　題緑陰堂<lb/>
萬里炎荒一草亭㣲官挽我落南溟誰栽古木圍空翠<lb/>
為翦卑枝納逺青風雨半天秋縮瑟江湖滿地客伶俜<lb/>
日長吏散無公事欹枕看書門晝扄<lb/>
　　　和鄭邦達主簿<hi>元之</hi>五絶<lb/>
斗粟折腰真鄙夫且圖一飽似侏儒淵明欲賦歸來引<lb/>
未免絃歌預計謨<lb/>
望重東京憲與香自憐忝祖寸無長高天厚地容螻蟻<lb/>
<pb n="KR4d0208_WYG_002-6a"/>
乞與江湖作漫郎<lb/>
長倩抱闗真碌碌仲升吐策但平平頭顱四十已自揣<lb/>
空負林宗裁鑒明<lb/>
風<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>𦕈𦕈志堂堂詩句驚人易數長高士行看三府辟<lb/>
可容枳棘困仇香<lb/>
邂逅天涯一破顔緇塵染素客途艱休將俗眼輕游子<lb/>
無數珠璣咳唾間<lb/>
　　　賀陸鹽允濟二首<lb/>
<pb n="KR4d0208_WYG_002-6b"/>
商飇送喜滿華軒喬嶽鍾靈積慶門天上台星對南極<lb/>
人間佳節是中元一時閩越看前輩千載機雲見逺孫<lb/>
香火祝公如衛武他年勲業照乾坤<lb/>
大手聊分八使車腰叢六印益紆徐圜扉鞠草刑無濫<lb/>
萬竈熬波國有儲航棧蠻琛紛絡繹權衡選路不﨑嶇<lb/>
蒼生久鬰為霖望早晩徴書下玉除<lb/>
　　　題潮陽石塔寺<lb/>
投檄真成出瘴鄉籃輿漸喜到僧坊長風觧事吹江雨<lb/>
<pb n="KR4d0208_WYG_002-7a"/>
乞與行人五月凉<lb/>
　　　與方稚川<lb/>
南來厭見跕飛鳶之子相逢意凛然未用天涯嘆淪落<lb/>
要知幕府盛才賢清譚霏屑論交地疉鼓喧江送别筵<lb/>
㠶腹漸肥人漸逺離愁長在夕陽邊<lb/>
　　　與洪景伯<hi>适</hi>
快筆三江倒宏材太室須平生閲人久所識似君無嶺<lb/>
海非長策乾坤頼壯圖殷勤將夀斚邂逅即亨衢老驥<lb/>
<pb n="KR4d0208_WYG_002-7b"/>
心猶在飢鷹寒易呼何時殿門外握手話江湖<lb/>
　　　題師吳堂<lb/>
夫子賢堯舜老彭甞竊比郯子及師襄下問曾不恥河<lb/>
汾一書生自謂聖復起西京投閣士敢與孟軻齒古人<lb/>
取名亷後人取名侈誰知今人中復見古君子方君帥<lb/>
南越千載少倫擬燕居榜師吳一謙具四美隱之經石<lb/>
門得名一杯水伯始萬事優可但清而已官曹服公徳<lb/>
亷仁革貪鄙民俗陶公化淳厚勝姦宄蠻獠畏公威折<lb/>
<pb n="KR4d0208_WYG_002-8a"/>
箠制千里老猾憚公明束手敢干紀三城有餘力一堂<lb/>
仍舊址裘帶自清閒賓僚多燕喜惟昔開元相勲業照<lb/>
青史胸蟠活國計試手曾向此我公廊廟具勞外亦久<lb/>
矣尺一趣歸裝高蹈廣平軌<lb/>
　　　題七星巖<lb/>
天上何時落斗星化為巨石羅翠屛洞拆三义盤空曲<lb/>
壁立萬仞穿青㝠客尋舊路不知處龍去千載猶聞腥<lb/>
欲訪僊子問真訣巖扃寂寂水泠泠<lb/>
<pb n="KR4d0208_WYG_002-8b"/>
　　　赴南恩道間和楊體南<hi>延禧</hi>三首<lb/>
再嵗大江濱了無功可程行行看絶塞錄錄更専城不<lb/>
作安巢鳥應慚出谷鶯頼同草元手時抱一經横<lb/>
身任東西南北居心安到處即吾廬窮途俗眼休相薄<lb/>
沮洳焉知無大魚<lb/>
白鷗應恠舊盟寒斗粟低佪真强顔更度桑乾隔并土<lb/>
不堪囘首舊家山<lb/>
　　　邵監<hi>本</hi>擕詩相訪用集中閒居韻為謝<lb/>
<pb n="KR4d0208_WYG_002-9a"/>
知君琢句用功深屹立長城不受侵紙上雲烟驚老眼<lb/>
筆端風雨起予心萬里初逢談衮衮一尊相對樹陰陰<lb/>
斯文入手豈易得况復逃空喜足音<lb/>
　　　再用韻書懷<lb/>
行行漸入瘴鄉深官事從人笑我侵越俎代庖真有媿<lb/>
逢場作戲本無心賓僚暇日一杯酒杖屨西園十畆陰<lb/>
政爾無能落閒處且從猿鳥覔知音<lb/>
　　　西園二首<lb/>
<pb n="KR4d0208_WYG_002-9b"/>
清樾纔十畆炎陬别一天華堂依怪石老木挿飛烟長<lb/>
夏絶無暑乘風幾欲僊心閒境自勝底處覔林泉<lb/>
意得壺觴外心清杖屨間簿書休吏早花鳥向人閑舊<lb/>
隱在何許倦遊殊未還天涯頼有此退食一開顔<lb/>
　　　和邵觀復<hi>本</hi>見贈<lb/>
詩才千丈清且嵬筆力萬牛挽不囘平生用心有根抵<lb/>
丱角指南得天才江西波瀾浩如海一派流落天南垓<lb/>
久謂升堂胔已嚌可是持鼔門過雷詩能窮人豈其理<lb/>
<pb n="KR4d0208_WYG_002-10a"/>
人窮乃工於詩爾不妨俗眼自清白第恐獠音無正始<lb/>
俛首誰能兄孔方髙談直欲妻法喜眼髙未伏下孔楊<lb/>
渠肯碌碌數餘子我無寸長班俊髦狐裘之傍羞縕袍<lb/>
所得虗名真畫餠朅來窮海試鉛刀書生習氣掃未盡<lb/>
畫諾閉門思和陶錐處囊中穎立見君欲逃名何可逃<lb/>
君家故侯青門東人物於今有祖風落拓一官姑吏隱<lb/>
敏捷千首追詩翁何者蹄涔留尺鯉未辦斗水活蛟龍<lb/>
丈夫功業不嫌晚政恐夫君甘養䝉<lb/>
<pb n="KR4d0208_WYG_002-10b"/>
　　　西園招陳彦招同飲<lb/>
稻粱未飽且紛紛鴻鵠低佪雞鶩羣萬里歸心閩嶠月<lb/>
十年旅夢瘴溪雲隣諳好事頻賖酒家不全貧肯賣文<lb/>
未用天涯嘆離索一尊滿意説桑枌<lb/>
　　　再用韻<lb/>
斗粟驅人墮世紛卯申鳬鶩動成羣桁楊閒卧吏休日<lb/>
尊俎清譚士集雲久矣蠻荒真下策信哉鄒魯號多文<lb/>
酒酣預約雞豚社㑹見婆娑故國枌<lb/>
<pb n="KR4d0208_WYG_002-11a"/>
　　　鑷白<lb/>
昨夜庭梧滿意凉秋風不貸鬢邊霜等閒鑷白了時節<lb/>
書策縱橫日上廊<lb/>
　　　秋城晩望<lb/>
斷續悲笳起麗譙㝠㝠晩色四山椒隔江人散虛分米<lb/>
十里津喧蜑趂潮夕照含山心悄愴西風動地鬢飄蕭<lb/>
低頭自笑㣲官縛東望滄溟歸路遥<lb/>
　　　秋旱祈雨<lb/>
<pb n="KR4d0208_WYG_002-11b"/>
萬頃膏腴欲坼龜禱祠曾不補毫釐朝廷無事政刑簡<lb/>
天地何心嶺海飢絶徼難逢霖雨手隱憂先到老農眉<lb/>
誰能鞭策卧龍起乞與滂沱一解頥<lb/>
　　　賀鄭漕三首<lb/>
當年畫省與成均聯璧看君親弟晜清世幾人兼五福<lb/>
白頭相對備三尊朝班猶識尚書履時論同推通徳門<lb/>
早晚芝函趣歸騎要令勲業照乾坤<lb/>
天子欲寛南顧憂繡衣曾是舊人求山川不改元風采<lb/>
<pb n="KR4d0208_WYG_002-12a"/>
父老能言昔政猷襦褲疲民應枕奠紀綱新度覺錢流<lb/>
生靈一種同天地雨露何偏十四州<lb/>
東京望重兩儒先經術傳家幾百年𣲖别九僊緜慶胄<lb/>
運逢千載毓真賢鼎槐未即登三事社櫟何知託二天<lb/>
夀考祝公如衛武願賡淇澳入詩篇<lb/>
　　　體南先生戒途有日恵詩為别三復黯然和韻<lb/>
　　　　奉送言不逮情<lb/>
可但兒曹學未成鄙心蔓草要鋤耕勞君窮海坐賓館<lb/>
<pb n="KR4d0208_WYG_002-12b"/>
為我文壇作主盟苜蓿闌干朝飯薄圖書跌蕩夜譚清<lb/>
便擕琴劍東歸得信有人間桑梓情<lb/>
摶沙聚散苦匆匆嵗晚山寒吾道東萬木飄蕭催客老<lb/>
一官去住任天公情知今夕芳尊倒魂斷長亭返照紅<lb/>
却喜到家春正好蠻烟洗盡見華風<lb/>
　　　和章守<hi>元振</hi>三詠<lb/>
華堂存繪事昭代得儀刑迹與莓苔古名争蘭茝馨清<lb/>
風無逺近喬木未彫零今日斵泥手依然瘦鶴形<lb/>
<pb n="KR4d0208_WYG_002-13a"/>
　　　右包公堂<lb/>
千里有餘刃一堂聊賞心庭虗延逺吹簷敞受繁陰休<lb/>
吏簾初下忘懷機自沉人間足塵土無路到清襟<lb/>
　　　右清心堂<lb/>
飛樓跨危堞雲霧曉披披形勝供臨眺公餘來燕宜江<lb/>
橫睥睨闊山入綺疏竒風月本無價君侯况有詩<lb/>
　　　右披雲樓<lb/>
　　　次韻弟師白<hi>庚</hi>至日及弄璋之什二首<lb/>
<pb n="KR4d0208_WYG_002-13b"/>
時序鄉心破烟波眼力催城頭烏信喜海上鴈書來一<lb/>
别壺山月三看庾嶺梅天涯椒桂酒淚墮伯仁杯<lb/>
未辦謀生學計然紛紛又落海西偏癡心政爾了官事<lb/>
坐嘯何能作散僊霜雪半頭明鏡裏江湖歸夢野鷗前<lb/>
入懷雙鯉詩材健醒眼三珠喜氣全處處看雲眠白日<lb/>
時時舉酒望青天想應留客煮湯餠弱柳犀錢細細穿<lb/>
　　　立春日有感<lb/>
三見春歸人未歸天涯依舊賦春詩一官得失不相補<lb/>
<pb n="KR4d0208_WYG_002-14a"/>
萬事乘除只自知年去年來供屈指嶺南嶺北入支頥<lb/>
柳眉桃臉競時節難遣東風染鬢絲<lb/>
　　　春思<lb/>
紅入西園早青歸平野多日長花欲睡風軟幕㣲波萬<lb/>
户茅柴酒一聲欵乃歌天涯春漫好無奈客愁何<lb/>
　　　對瓶花獨酌<lb/>
紅紅白白兩銅瓶軟飽相看眼倍明臠肉自能知鼎味<lb/>
底尋酒海與花城<lb/>
<pb n="KR4d0208_WYG_002-14b"/>
　　　恩平燈夕憶上都舊遊呈座客<lb/>
千尺鰲山面紫宸豪華曾見夾城春至今魂夢鈞天奏<lb/>
投老宦遊窮海濱隨分尊罍奉佳客記時燈火照嚴闉<lb/>
年來大覺歡情減聊與風光作主人<lb/>
　　　方斛石菖蒲<lb/>
勺水囘環含淺清寸莖蒼翠冠峥嶸扁舟浮玉山前過<lb/>
想見江湖萬里情<lb/>
　　　石博山<lb/>
<pb n="KR4d0208_WYG_002-15a"/>
誰琢翠嵐如許工晴巒洶湧欲穿空一塵不動心齋處<lb/>
寸縷初飛鼻孔通<lb/>
　　　章運幹<hi>才邵</hi>和緑隂堂用韻為謝<lb/>
工拙相懸幾驛亭敢將沮洳敵東溟百年事契心先許<lb/>
千里神交眼倍青嗜酒楊雄官拓落耽詩杜甫瘦伶俜<lb/>
何時握筆論今古經苦勞君一啓扄<lb/>
　　　自恩平還題嵩臺宋隆館二絶<lb/>
四山如畫古端州州在西江欲盡頭漫道江山解留客<lb/>
<pb n="KR4d0208_WYG_002-15b"/>
老夫歸思甚東流<lb/>
松菊壺山手自栽二年羈宦客嵩臺無端却被東風誤<lb/>
又作恩平一夢囘<lb/>
　　　洪景盧<hi>邁</hi>賦素馨有遐陬不遇賞拔之嘆戲作<lb/>
　　　　反之<lb/>
不入東風桃李羣結根逺在瘴江濆眼看南國添春色<lb/>
天遣餘波及寶薫淡泊直疑梅失素清幽欲與蕙争芬<lb/>
上林託足雖無地猶有香名萬里聞<lb/>
<pb n="KR4d0208_WYG_002-16a"/>
　　　和宋永兄圍棋青字韻因成五絶<lb/>
翻劫解圍心有兵謀生政要眼雙青已收鵞陣烏巢幕<lb/>
未放鷹揚鷗滿汀<lb/>
塊然木石本無情底事紛紛如許争天遣人間作仇敵<lb/>
只縁黒白太分明<lb/>
一勝一負乃常事七縱七擒真妙機九械難窺墨翟守<lb/>
六竒終破白登圍<lb/>
哲匠觀旁嘿若喑銜枚勇士用功深管中窺豹誰家子<lb/>
<pb n="KR4d0208_WYG_002-16b"/>
技癢時時不自禁<lb/>
千里歸來兩鬢絲清風永日對枯棋紅塵萬事不到眼<lb/>
此樂勿容兒輩知<lb/>
　　　送陳景明<hi>誠之</hi>尚書赴召四首<lb/>
物望唐姚宋才名漢董晁力陳治安策親際聖明朝讜<lb/>
議禆宸極髙文燦斗杓鵬程九萬里一舉接扶揺<lb/>
鼎軸今虗席憂勤軫我皇蒼生思起謝丹詔急徴黃風<lb/>
欲囘三代恩難私一方願公攄逺業吾道倍輝光<lb/>
<pb n="KR4d0208_WYG_002-17a"/>
鴈塔相先後麟臺數往還至今清夜夢時共早朝班嵗<lb/>
月棲遲裏雲泥指顧間天涯瞻馬首喜氣動衰顔<lb/>
薄宦跕鳶城歸來夢乍驚壯圖空老大朴學誤平生有<lb/>
客嘲楊子無人薦禰衡鹽車逢伯樂作意一長鳴<lb/>
　　　次韻林梅卿尚書新塘之什<lb/>
翬翼東西勢欲翔高懷卜築白雲鄉蝦鬚半捲山排闥<lb/>
屬玉雙飛水拍塘天上功名身未老年來邱壑意何長<lb/>
萬間廣厦須公辦政恐徴書下建章<lb/>
<pb n="KR4d0208_WYG_002-17b"/>
　　　乙亥嵗除漁梁村<lb/>
年來似覺道途熟老去空更嵗月頻爆竹一聲鄉夢破<lb/>
殘燈永夜客愁新雲容山意商量雪柳眼桃腮領畧春<lb/>
想得在家小兒女地爐相對説行人<lb/>
　　　僊霞道中<lb/>
村村翁嫗賀年華不道行人亦念家可是浮名能挽我<lb/>
杖藜元日度僊霞<lb/>
　　　次師白弟元日韻<lb/>
<pb n="KR4d0208_WYG_002-18a"/>
且看時事愜心期莫為流年作許悲足慰羈愁縁鴈序<lb/>
恐無竒策對龍墀梅粧已覺香全減柳線相將緑四埀<lb/>
臘雪漸消春又到人間底事不潜移<lb/>
　　　次李元泰<hi>宇</hi>見贈韻<lb/>
未遣枯桐逐竈煤君今収拾到微才東山謝傅為時起<lb/>
前度劉郎何處來自喜餘年瞻日表恐無竒策上雲臺<lb/>
尊前不用悲流落懷抱相逢且好開<lb/>
　　　别陳景明二首<lb/>
<pb n="KR4d0208_WYG_002-18b"/>
董晁大策無今古曾㨿龍頭拜未央天府帶頒腰覺重<lb/>
露門茗賜齒餘香麻詞一掃千言就玉節三持萬里强<lb/>
自是中朝人第一更將威信憺要荒<lb/>
冕旒目送出延英鼔吹江喧引去程三夏日遲心自急<lb/>
百年恩重命還輕賈胡久矣傳詩句蠻長依然識姓名<lb/>
丹鼎刀圭應有在願隨雞犬上蓬瀛<lb/>
　　　輓樂全宋丈二首<lb/>
吾道初彫䘮斯文竟老成一經貽子訓萬石擅家聲棠<lb/>
<pb n="KR4d0208_WYG_002-19a"/>
棣春陰重芝蘭晩節榮餘芳知未冺奕世有簮纓<lb/>
嘆息高人逝儀形繪事傳耆年餘八十遺行滿三千朱<lb/>
紱沾新命蒼松鬱故阡春風笳吹咽桃李亦淒然<lb/>
　　　輓朱師禹母二首<lb/>
安室全貞操刑家藹令儀乘龍推快壻幹蠱有馨兒未<lb/>
遂林烏報俄纒風樹悲汗青他日傳不媿栢舟詩<lb/>
孝養空懷橘嚴䂓想斷機影留生日面棺掩嫁時衣萱<lb/>
室言猶在蘭陔事已非九原行楚挽桃李慘春暉<lb/>
<pb n="KR4d0208_WYG_002-19b"/>
　　　輓方有成敎授<lb/>
生平勁節朱絲直老去清䂓玉斗寒卜築空存新第宅<lb/>
典刑不見舊衣冠百年世事隨風燭二紀才名獨冷官<lb/>
謝砌餘芳知未泯森森兒姪長芝蘭<lb/>
　　　輓林恵州深父二首<lb/>
吾道初彫䘮名公竟典刑牧民沾漢璽詔子有韋經阻<lb/>
奉金鑾對虗埋石槨銘登門人已往遺範儼丹青<lb/>
昭代輕辭禄高堂久擊鮮慶餘黃雀報夢契白雞年酹<lb/>
<pb n="KR4d0208_WYG_002-20a"/>
酒生芻外歸魂宿草邊傷生耆舊盡執紼涕澘然<lb/>
　　　輓張直講聖行二首<lb/>
末學知歸㝢先生有典刑家貧丼半菽身後只羣經尊<lb/>
俎言猶在瓊瑰夢已靈林宗負全節無媿冡中銘<lb/>
故老復誰在此邦嗟至今文章千古事忠孝一生心客<lb/>
散門庭寂塵留几杖深莆人頌遺愛南望淚橫襟<lb/>
　　　輓蔡公南别駕二首<lb/>
膴政漸遐俗清風律懦夫人憐埋玉樹誰復奠生芻賦<lb/>
<pb n="KR4d0208_WYG_002-20b"/>
夀無三甲傳家有二雛經綸才不展身世一長吁<lb/>
往嵗從新幕逢君入瘴鄉但知期白首誰意熟黃粱星<lb/>
屛塵埃合銘旌道路長幾經遺愛地清淚濕甘棠<lb/>
　　　輓歐陽夫人許氏二首<lb/>
斷機貽子訓截髪具賓盤異數行開邑他鄉忽蓋棺薤<lb/>
歌春日晚萱樹北堂寒蕭瑟青門道萊衣淚不亁<lb/>
曹範梅峯下安輿晉水傍百年虧上夀五鼎富前䘮鸞<lb/>
鑑塵初合龍龕木已蒼平生足陰徳親受伯仁觴<lb/>
<pb n="KR4d0208_WYG_002-21a"/>
　　　輓方仲及<hi>時</hi>簽判二首<lb/>
才華早嵗妙中州恵愛長存瘴嶺頭陳迹他年循吏傳<lb/>
遺文何日茂陵求平生業履一經在投老功名萬事休<lb/>
惟有巋然峴山石徃來涕淚不勝流<lb/>
年來羣盜滿南區百指間闗返舊廬杖屨不辭還往數<lb/>
尊罍猶想笑譚餘音容忽忽成千古身世悠悠竟六如<lb/>
脩短窮通一無恨可憐經濟盡邱墟<lb/>
　　　輓蔡子應<hi>樞</hi>郎中二首<lb/>
<pb n="KR4d0208_WYG_002-21b"/>
徳齒周元老風流漢二䟽千鍾兒輩事三徑野人居獨<lb/>
行他年傳生涯幾巻書東山終不起天意竟何如<lb/>
襲慶名臣胄棲身世隱堂憂時多鯁論疾惡見剛腸髣<lb/>
髴商楹奠淒涼漢署香老成無復見雨泣路人傷<lb/>
　　　輓顧徳將<hi>汝美</hi>别駕<lb/>
襟懷淵海浩難量仕路恩威見弛張劇邑蒲鞭閑累月<lb/>
潢池血劍肅如霜朱門絶迹心常㤗銀艾橫腰鬢未蒼<lb/>
學不康時年半百可憐天道竟茫茫<lb/>
<pb n="KR4d0208_WYG_002-22a"/>
　　　輓吳君與<hi>公誠</hi>大夫<lb/>
吳侯大雅<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>妙齡飽經術場屋早蜚聲囊錐穎立出擕<lb/>
書走帝閽一第頷髭摘夷途騁駿歩霄漢刷健翮胷中<lb/>
萬餘巻未試二三策誰知廊廟具反任州縣責官小不<lb/>
自卑直道酬平昔愛民如愛子憂國如憂室愷悌疲俗<lb/>
蘇亷介貪夫律至今遺愛地籍籍數嘉績松菊動歸思<lb/>
塵埃辭吏役挂冠神武門高卧楊雄宅追念平生為秋<lb/>
毫一無失桎梏謝軒冕膏肓嗜水石十載州府間不見<lb/>
<pb n="KR4d0208_WYG_002-22b"/>
龎公迹萬事同甑破百年過箭疾嗚呼老成人忽忽就<lb/>
窀穸豐碑存衆口餘慶有佳息於公雖無憾豈不為時<lb/>
惜作詩遣哀情詩成轉悽惻<lb/>
　　　輓方宋賢<hi>于寳</hi>四絶<hi>方曾以獻書賜爵</hi>
少年挾策上皇都晚嵗論功向石渠猶憶微才在天祿<lb/>
鉛丹曾為校遺書<lb/>
千年忠孝歸圖畫百巻風騷動冕旒一尉南州成底事<lb/>
可憐夜壑遽移舟<lb/>
<pb n="KR4d0208_WYG_002-23a"/>
管輅相無壬甲夀鄭𤣥夢告巳辰年收書恨未齊東觀<lb/>
作記虗傳上九天<lb/>
平生好尚流俗表無數交遊氣槩中未覺門前車轍少<lb/>
阿戎清賞有渾風<lb/>
　　　輓陳夫人卓氏二首<lb/>
貴不改舊習老猶遵㓜儀安貧偕隱者急義勝男兒餘<lb/>
潤河九里寜馨桂一枝秋毫有遺恨石窌剖封遲<lb/>
蘋藻潔羞遺訓在芝蘭奕葉慶源賖何人誄徳須千字<lb/>
<pb n="KR4d0208_WYG_002-23b"/>
他日塜傍應萬家秋風摧謝忘憂草古木悲啼反哺鴉<lb/>
猶憶升堂初拜跪依然象服儼笄珈<lb/>
　　　輓林聞逺<lb/>
曾向文闈屈壯圖羞將華髪傍戎車平生自致千金産<lb/>
投老相辜一巻書有子克家追羯末何人㑹葬盡嚴徐<lb/>
青天白日佳城閉宰木蕭蕭繐帳虗<lb/>
　　　輓趙若愚母<lb/>
孟母鄰兮陶母賓祥麟威鳳各才名早持容徳嬪天族<lb/>
<pb n="KR4d0208_WYG_002-24a"/>
誰信艱勤老我生雙鶴跰躚來弔客一牛贔屭得佳城<lb/>
人間毫髪有遺恨五桂纔看一桂榮<lb/>
　　　輓十一伯奉議<hi>諱巻</hi>四首<lb/>
弓冶傳家學才名觀國賓譚經至白首投老漫青綸北<lb/>
去曾乘險南歸益自珍要知超悟處縹帙有離塵<lb/>
邱壑性所樂詩書老自娛譚惟聽兩部貧不種千奴嵗<lb/>
月柯間蟻功名水上鳬平生五車讀留得付諸孤<lb/>
有子皆麟鳳承家頼一䕫朝班通籍日綸誥錫封時堂<lb/>
<pb n="KR4d0208_WYG_002-24b"/>
上蘭羞罷人間風樹悲生榮死不朽猶恨未期頥<lb/>
往者更聲律公兮獨老成餘波及猶子作賦得虗名瘴<lb/>
海三年别靈巖一夢驚歸來訪遺跡心折涕縱橫<lb/>
　　奏議<lb/>
　　　上殿劄子<lb/>
臣聞洪範曰惟辟作福惟辟作威臣而有作福作威則<lb/>
害于而家凶于而國蓋慶賞刑威人主之大柄也柄下<lb/>
移則主道不尊天下之患有不可勝言者恭惟皇帝陛<lb/>
<pb n="KR4d0208_WYG_002-25a"/>
下體堯舜之聰明法禹湯之恭儉虗懷以招徠俊乂屈<lb/>
已以愛䘏黎元比年以來干戈偃息農畆屢豐海内無<lb/>
事高拱以責成功而大臣任私上辜委寄爵賞以愛憎<lb/>
為高下刑罰以喜怒為重輕陛下務全體貌曲意優容<lb/>
羣臣畏禍莫敢一言天下之人但知一相之重莫知君<lb/>
父之尊乃者天啓宸𠂻奮發剛健思與中外多士一新<lb/>
庶政甚盛舉也臣願陛下收還威柄躬勤萬幾毋偏聽<lb/>
毋獨任凡爵祿廢置生殺予奪命政府大臣更相可否<lb/>
<pb n="KR4d0208_WYG_002-25b"/>
求合於道如或議論不同許各以己見次第敷奏然後<lb/>
自以聖意斷而行之天下幸甚取進止<lb/>
　　　第二劄子<lb/>
國家之患莫大於以言為諱以言為諱則政事之闕失<lb/>
刑賞之過差大臣之専恣下民之疾苦皆壅遏而不聞<lb/>
國之不危者幸也臣甞觀自古貽此患者皆由其君愎<lb/>
諫遂非逞威喜佞故其下無敢言今日之事則不然陛<lb/>
下寛仁大度容納忠讜臨御三十年未甞罪一言者雖<lb/>
<pb n="KR4d0208_WYG_002-26a"/>
唐虞三代聖帝明王不過如是然天下敢言之氣摧沮<lb/>
殆盡良由用事之臣挾謗訕之律以鉗天下之口爾夫<lb/>
秉筆之士立言措意類不能逃疑似之迹今自朝廷百<lb/>
官下至草萊一介試集其所為文於數篇中掎摭其語<lb/>
必可附於謗訕之律是此一律可以盡羅天下之士而<lb/>
寘之罪惟權臣所欲為耳古者設官監謗立法止謗者<lb/>
皆非治世之事故舜立誹謗之木成周盛時士傳言庶<lb/>
人謗唐虞三代不畏人謗已蓋其中無歉惟恐天下不<lb/>
<pb n="KR4d0208_WYG_002-26b"/>
一指其失也臣愚伏望陛下寛謗訕之禁下求言之詔<lb/>
使人曉然知前日以言語獲罪者皆非聖明之本心自<lb/>
可日聞嘉言感召和氣實萬世太平之基<lb/>
　　　邢孝揚覆謚議<lb/>
爵位可以茍得刑辱可以幸免惟名終易謚美惡不可<lb/>
得而私公以名家為國懿戚不沉酣於聲色少服儒紳<lb/>
而與諸生角藝於成均不酖毒於宴安兩銜國命以副<lb/>
大臣宣威於絶域其奉身而退也棲心内典視富貴如<lb/>
<pb n="KR4d0208_WYG_002-27a"/>
儻來其易簀而終也貽訓後昆以死生為晝夜公之出<lb/>
處可謂無媿謚之忠靖其誰曰不宜<lb/>
　　書<lb/>
　　　上陳尚書<lb/>
物之可喜者人以為虗名而不知實用之所從出也鳳<lb/>
凰麒麟殆不如馬牛之可轡絡而用也然二物不出於<lb/>
草造僅存之世必人蓄滋殖治道晏粲而後見焉故一<lb/>
麟鳳不知其幾百億馬牛也隋珠趙璧無補於飢寒然<lb/>
<pb n="KR4d0208_WYG_002-27b"/>
得是而貿易之與斗尺物較多寡何啻山淵之塵涓也<lb/>
小兒聚戲晬者摶黍齠者攫金性愈開而智愈明事愈<lb/>
異而喜愈大故農喜年豐商喜貨售綴文者喜得機雲<lb/>
之句求名者喜挂許郭之口孝者喜得親忠者喜得君<lb/>
氣槩者喜知巳交游者喜得朋為天下計者喜得非常<lb/>
之人嗚呼喜至於是極矣麟鳳不足以為瑞珠璧不足<lb/>
以為寳是喜也千百世而一逢歟舜之歌曰股肱喜哉<lb/>
孟子曰舜以不得禹臯陶為已憂不得為憂則得之為<lb/>
<pb n="KR4d0208_WYG_002-28a"/>
喜可知非特臣喜得君而君亦喜得臣也君臣交相喜<lb/>
政事以成社稷以固禮樂以興要荒以服四方萬里喜<lb/>
氣不可涯涘農喜於田商喜於肆士喜於學官吏喜於<lb/>
朝禽獸魚鳥不知此喜而人為之喜山川鬼神不見其<lb/>
喜而人想其喜某束髪讀書遐思喜極之事不意埀老<lb/>
乃親目之休哉休哉方今朝廷清明邊境寜謐無可憂<lb/>
之事故亦有可喜之迹不幸台星掩耀黼座焦心驛騎<lb/>
南飛旌車北指閣下道徳之重謨謀之富聲名之洋溢<lb/>
<pb n="KR4d0208_WYG_002-28b"/>
想其登文陛覲天顔雲龍魚水不足狀其喜也我天子<lb/>
喜得其人天下為我天子喜得其人而為已喜得其欲<lb/>
故有公喜有私喜公私本無異合天下之私則公也某<lb/>
也公喜與人同而私喜與人異嵗在甲子天子不以某<lb/>
為愚不肖寘諸儒館某不自喜而喜與閣下接茵憑親<lb/>
謦咳獲識天下非常人爾後雲泥遼絶南北阻脩乃者<lb/>
閣下班秩西清分憂南顧高牙大纛輝映蓬蓽某不為<lb/>
閣下喜而自喜疎逺未見棄於左右是二喜也疑私也<lb/>
<pb n="KR4d0208_WYG_002-29a"/>
然詢之儕類詢之道路詢之田父野老婦人女子其喜<lb/>
有甚焉者則某之喜為不私矣噫喜之極則愛之至愛<lb/>
之至則必有所獻焉今閣下之名第高出諸儒之右閣<lb/>
下之文章膾炙天下之口聰敏過人學問高古今其行<lb/>
也天下孰敢仰視然古之人有不以名第不以文章椎<lb/>
魯朴直而能了天下之大事書曰如有一个臣斷斷猗<lb/>
無他技其心休休焉其如有容人之有技若已有之人<lb/>
之彦聖其心好之不啻如自其口出是能容之以保我<lb/>
<pb n="KR4d0208_WYG_002-29b"/>
子孫黎民由是觀之自賢非難賢賢為難哉某在南荒<lb/>
側聞諸搢紳先生論今時人物曰古之所謂大臣者其<lb/>
心休休焉陳某之謂矣夫心不休休骨肉有不相容茍<lb/>
休休焉天下皆吾度内也休休之語千百年來無人當<lb/>
之東坡先生常以許霍光司馬溫公繼以許盧懐慎而<lb/>
諸搢紳先生復以許閣下以霍之無學盧之不敏其能<lb/>
有容猶見稱於後世况閣下之才而不自衒敏而不自<lb/>
矜其又在盧霍之上矣以閣下之名望而以此心行之<lb/>
<pb n="KR4d0208_WYG_002-30a"/>
日復一日若無有厭倦蒼生蠢蠢皆有望於閣下矣自<lb/>
始聞天書踴躍不自勝瞻企台光俯伏道左足屢抃而<lb/>
口欲謡情不能已輙以毫楮抒中心之所欲㐲惟少寓<lb/>
目焉冐犯威尊下情皇愧之至<lb/>
　　表<lb/>
　　　代謝御書表<lb/>
聖經惇史炳若丹青寳翰宸章刻之金石出九重之副<lb/>
本為列郡之珍蔵跽誦再三欣榮倍萬恭惟皇帝陛下<lb/>
<pb n="KR4d0208_WYG_002-30b"/>
日新盛徳天縱多能粹然洪深敏達之資輔以緝熈光<lb/>
明之學寰區底定烜赫帝王之極功廣内燕閒游息藝<lb/>
文之餘事心筆俱正古今所稀豈宋武之足多畧文皇<lb/>
而不數兼八體以遒勁述四書而發揮非惟為儒者之<lb/>
榮於以見聖人之意臣幸生盛旦假守偏州識無魚魯<lb/>
之分躬被龍光之賜在天成象粲奎壁以相輝與世作<lb/>
程等乾坤而不朽<lb/>
　　　代賀冊皇后表<lb/>
<pb n="KR4d0208_WYG_002-31a"/>
王假有家聿求於内助天作之合允屬於元妃㳙糓旦<lb/>
以備儀即長秋而正位事闗宗社喜溢寰區臣某誠歡<lb/>
誠忭頓首頓首臣厯觀古先賢聖之君必有淑慎柔嘉<lb/>
之配虞興媯汭夏啓塗山有娀之肇商邦太姒之隆周<lb/>
室故葛覃言后妃之本而闗睢為王化之基載在史編<lb/>
永貽壼則恭惟皇帝陛下離明繼照乾健偕行將刑寡<lb/>
妻以御家邦思得淑女以配君子爰求懿徳進統宸闈<lb/>
正六宫之表儀大一人之輔佐禮行太室侑成祼饗之<lb/>
<pb n="KR4d0208_WYG_002-31b"/>
共色養東朝助致寢興之問徽音克嗣陰教益脩推廣<lb/>
至仁男女得及時之願感召和氣陰陽無失序之愆臣<lb/>
職守遐方躬聞盛事情雖極於鰲抃身尚阻於鵷行已<lb/>
協周詩化天下以順婦願同堯祝使聖人之多男<lb/>
　　啓<lb/>
　　　謝葉帥薦舉<lb/>
從事南州已逭曠官之責剡章北闕重勤推轂之私譽<lb/>
實過情喜不逾媿竊惟上臣報國莫先以人志士殺身<lb/>
<pb n="KR4d0208_WYG_002-32a"/>
每為知巳惟授受盡由於公議則選掄多獲於真才仰<lb/>
無負於所期俯不愆其素守自時厥後茲風莫存在上<lb/>
者既無意於作成在下者乃枉已而求售故寒陋不以<lb/>
衒鬻為恥而王公常以簡貴自高每懷自獻之羞未有<lb/>
不求而獲競趨勢利閧如市道之相求鉤致聲名用之<lb/>
公家而無補儻非凛高義操此至公則何以坐還千古<lb/>
醇厚之風頓格一時習俗之弊力推後進靡俟先容伏<lb/>
念某天與冥頑人誰比數徒守菑畬之訓恐隳弓冶之<lb/>
<pb n="KR4d0208_WYG_002-32b"/>
傳豈意凉能偶塵高第名重而於實難副論高而與世<lb/>
多違俯仰一官侵尋七稔心期事業初謬意於古人力<lb/>
盡米鹽幾失身於俗吏尚幸私心所懐者梗槩平生自<lb/>
信者行藏不肯妄求不為茍合不借名卿之勢援不資<lb/>
譚士之㳺揚敢圖不肖之名誤徹長者之聴匪由介紹<lb/>
自獲眷憐始至門䦨一瞻履幙尊俎接恩懃之宴齒牙<lb/>
䝉特達之知辱以褒辭轉之宸鑒斯前輩盛徳之事公<lb/>
允蹈之在至愚極陋之姿望不及此茲蓋某官以忠致<lb/>
<pb n="KR4d0208_WYG_002-33a"/>
主以道覺民以文章作世程以人物為己任知中才不<lb/>
常有必磨礱誘掖而使之成念小善不可遺故提擕汲<lb/>
引而與之進遂令謭薄亦預品題某敢不恪守初心誓<lb/>
堅晚節雖未能圖國士之報庶不終為小人之歸<lb/>
　　　謝館職<lb/>
税鞅南州初離冗調讐書東觀誤玷清流辭恐近名受<lb/>
慙非據竊惟治道之隆替常繫人才之盛衰茍養於閒<lb/>
暇之時而須其成則至於緩急之際而收其用故皇朝<lb/>
<pb n="KR4d0208_WYG_002-33b"/>
大開儒館列承明著作之庭遴選時髦典圖籍藝文之<lb/>
事一無吏責每號英游非獨究簡編之斷殘抑將待器<lb/>
業之成就或以淹該而持從槖或以詞藻而代王言或<lb/>
經術淵源而師表諸生或識度宏逺而叅陪大政凢<lb/>
旋登於要路率多由於此途矧夫睿聖中興典章大備<lb/>
追述祖宗養賢之制式符堯舜稽古之心珍館一新掩<lb/>
天禄石渠之壯麗遺書盡獲軼開元正觀之盛多自非<lb/>
博物洽聞宏才偉議苦心識子雲之竒字强記誦安世<lb/>
<pb n="KR4d0208_WYG_002-34a"/>
之亡書則何以接蓬萊方丈之游紬金匱石室之祕如<lb/>
某者趨時獨拙賦分最竒鈍遲無倚馬之才渉獵乏夢<lb/>
熊之對少壯努力初欲無媿於古人長大苦飢豈敢有<lb/>
意乎當世徒以家聲之墜地要須儒術以謀身不圖蕞<lb/>
爾之才乃中褎然之舉一行作吏百不如人自决科雖<lb/>
閲於八年而莅事纔更於二考汲汲干斗升之祿區區<lb/>
為口腹之謀忽被優遷實踰素望人皆歆艶目曰登瀛<lb/>
之榮已獨凌兢心懷臨谷之懼重念寒門之先世蓋嘗<lb/>
<pb n="KR4d0208_WYG_002-34b"/>
厠迹於英躔坐復青氊慚無歆向父子之學自量素業<lb/>
難居傅班伯仲之間何取孤蹤亦陪俊軌茲蓋伏遇某<lb/>
官股肱元聖羽翼斯文雖巍巍勲業之無前尚切切人<lb/>
物之為意提擕晩進不遺下體之菲葑收拾寸長盡種<lb/>
盈門之桃李遂令頑陋亦預甄陶某敢不奮發逺圖溫<lb/>
尋舊習力死而後已之學讀生而未見之書誓竭㣲軀<lb/>
仰酬洪造雖大臣務得人而報國不容謝私然志士為<lb/>
知己而殺身豈敢忘徳<lb/>
<pb n="KR4d0208_WYG_002-35a"/>
　　　謝宫祠<lb/>
騰憲府之章分甘永棄拜祠庭之命忽被優恩退自省<lb/>
循重增兢畏伏念某受才朴拙奮迹單㣲頃緣絺繪之<lb/>
文遂預搢紳之列粤從筮仕即辱甄収捧檄南州久叅<lb/>
幕畫讐書東觀濫厠英游皆鈞衡特達之知非左右游<lb/>
譚之助自憐無取必負所期果風波之橫生難調衆口<lb/>
雖鉛槧之無補敢有他腸所幸大賢之容人不以一眚<lb/>
而掩徳縱排毀之端靡所不至而記憐之意終未少衰<lb/>
<pb n="KR4d0208_WYG_002-35b"/>
尚俾罪軀獲沾祠廪無官守無言責日尋故國之交遊<lb/>
不耕穫不菑畬坐享全家之飽暖夫何幸㑹有此便安<lb/>
樞密相公道濟生靈量包宇宙立巍巍之勲業猶汲汲<lb/>
於人材待物以寛持心近厚已聞比屋之擊壤寜忍一<lb/>
夫之向隅憐其迂踈雖未能表見於當世察其寡特必<lb/>
不至立異於他門未忍棄捐旋加湔濯某敢不退安閑<lb/>
散追訟愆尤間香火之餘陰理耕桑之舊業寓意琴書<lb/>
之内全身麋鹿之羣殘齒衰骸萬一未填於溝壑枯根<lb/>
<pb n="KR4d0208_WYG_002-36a"/>
敗枿庶幾或産於菌芝<lb/>
　　　答王守<hi>辟章</hi>
三載鄰封舊親徳宇一麾鄉部行被仁風未脩桑梓之<lb/>
恭先辱緘縢之問撫躬增媿與衆交欣某官全徳難名<lb/>
巨材不器貌雖温而言則厲氣極大而志愈謙議論有<lb/>
君子長者之風望實聳搢紳先生之觀文章獨歩繼鳳<lb/>
閣之三人簮紱相傳擅龍門於一世粤從壯齒自致要<lb/>
津登承明著作之庭紬金匱石室之祕猶欲盡觀其底<lb/>
<pb n="KR4d0208_WYG_002-36b"/>
蘊故須厯試以事功爰錫命於楓宸俾分憂於莆郡矧<lb/>
惟茲土昔號樂郊地雖瘠鹵而民力耕桑俗雖顓䝉而<lb/>
家傳詩禮不勞游刅即躋奠枕之安佇聴賜環入膺前<lb/>
席之問某久睽色笑尚辱記憐自分竒窮已甘邦有道<lb/>
之貧賤何期幸㑹獲事州主人之仁賢感與媿幷意非<lb/>
言盡道途跋履嵗律峥嶸願言旌斾之亟求式慰閭閻<lb/>
之久俟<lb/>
　　　謝授肇慶倅<lb/>
<pb n="KR4d0208_WYG_002-37a"/>
恭承朝命俾佐郡條坎壈孤蹤荷鈞衡之平施瀾翻薦<lb/>
口頼根柢之先容感極涕零媿深汗溢伏念某乾坤長<lb/>
物湖海㣲生不能力穡以活妻孥妄意讀書而干祿位<lb/>
蚤緣末技獲際昌期本無藉甚之聲偶玷褎然之舉初<lb/>
從幕府依紅蓮淥水之游繼入蓬山紬金匱石室之秘<lb/>
親承咳唾屢接茵憑自憐素志之粗酬人謂青雲之可<lb/>
必名重而於實不副命乖而與世多違一辱泥塗五移<lb/>
嵗籥託身餘潤如行霧露之中囘首舊遊若在雲天之<lb/>
<pb n="KR4d0208_WYG_002-37b"/>
上不圖流落尚軫記憐寘之偏州寵以别乘非特起故<lb/>
將軍之廢且令任半刺史之權豈無夤緣致茲忝冐茲<lb/>
葢㐲遇樞密宫使侍讀真忠遇主斯道覺民高文儼作<lb/>
世程衆技好若已有知全瑜不易得必磨礱而使之成<lb/>
謂累敗未可捐故拂拭而與之進眷言及此感幸何窮<lb/>
某敢不祗畏簡書服勤官守鞭驅十駕庶幾免俗吏之<lb/>
歸矢竭孤生萬一圖國士之報<lb/>
　　　謝舉陞陟<lb/>
<pb n="KR4d0208_WYG_002-38a"/>
承乏南州數載絶緘縢之問剡章北闕一言甚黼黻之<lb/>
榮譽實過情喜不逾媿竊以人才之用不用繋於公道<lb/>
之行不行其行也惟賢知賢付以耳目之所不及其用<lb/>
也以類求類舉其腹心之所嘗知惟其不務文具狥流<lb/>
俗以市私恩然後能進真賢得實亷以稱上旨顧斯道<lb/>
寥寥久矣逮今日稍稍見之伏念某生而賦頑鈍之姿<lb/>
學不通古今之變名重而於實不副命乖而與世多違<lb/>
初雖妄意古人謂功名可唾手而取終乃甘心俗吏以<lb/>
<pb n="KR4d0208_WYG_002-38b"/>
嵗月為致身之資實自取之夫何言者然而私心所存<lb/>
者義命平生自許者行藏不敢枉尺而直尋獨耿耿者<lb/>
尚在以至跋前而疐後亦休休然其心自非高義過人<lb/>
冲襟絶俗乂安肯借以齒牙之重達之旒纊之前茲蓋<lb/>
㐲遇某官體上臣之事君思天下之善士下交不凟謙<lb/>
謙得君子之終久要不忘戀戀有故人之意而某舊學<lb/>
荒落壯心蹉跎必無鶱騰之竒以副特達之遇粗知守<lb/>
法庶可酬恩<lb/>
<pb n="KR4d0208_WYG_002-39a"/>
　　　肇慶韓<hi>黯</hi>交代<lb/>
叨奉上恩攝丞郡政人品最下初無籍甚之聲稱天幸<lb/>
良多獲繼賢者之軌躅趨風有日進記通名某官地望<lb/>
高華天資警敏趣操自拔於流俗學問不媿於古人受<lb/>
才如璞玉渾金莫名其器遇事有盤根錯節益見其能<lb/>
宜濶歩於要津豈淹翔於外服蓋欲備嘗於險阻以為<lb/>
大用之權輿某不能力穡以活妻孥妄意讀書以立門<lb/>
户俯仰寸祿蹉跎壯心顧吏才素號空疎而官守適相<lb/>
<pb n="KR4d0208_WYG_002-39b"/>
先後涉筆占位敢自謂半刺史之權賸馥殘膏庶幾聞<lb/>
舊令尹之政<lb/>
　　　肇慶劉守<hi>仿</hi>
誤被宸恩攝丞郡政空踈無取深慙小子之斐然幸㑹<lb/>
何多獲事大夫之賢者知聯事合治之無補喜承顔接<lb/>
辭之有期某官清白傳家文章華國儒雅餙吏愷悌宜<lb/>
民以從容適時之才而周旋當世之務使馬如羊使金<lb/>
如粟難移張奐之心賣刀買犢賣劍買牛一新渤海之<lb/>
<pb n="KR4d0208_WYG_002-40a"/>
俗久以賢勞而分憂千里佇觀課最而入為三公某天<lb/>
賦㝠頑人誰比數雖素無一日之雅行將有二天之依<lb/>
官類魏舒固嘗襆被才非仲舉敢覬題輿東壁分輝儻<lb/>
獲在照臨之下南薫假翰庶幾無瘝曠之虞<lb/>
　　　又<lb/>
三年散地叨奉真祠一旦誤恩俾丞郡政知聯事合治<lb/>
之無補幸承顔接辭之有期某官世濟忠嘉才全經緯<lb/>
望實聳搢紳先生之觀議論有君子長者之風當羽儀<lb/>
<pb n="KR4d0208_WYG_002-40b"/>
於中朝乃蕃宣於外屛蓋九重不忽於幽逺故一麾借<lb/>
重於老成共仰承流宣勞來還定安集之意佇觀入覲<lb/>
奏康樂和親安平之書某奮迹單㣲受才朴拙學不知<lb/>
變毎與世而背馳仕専為貧初無心於擇地何知蹇歩<lb/>
獲並英遊分我餘光行將出照臨之下因人成事庶幾<lb/>
無瘝曠之虞春律向中黃堂多暇願益珍於調䕶以上<lb/>
體於眷懷<lb/>
　　　上鄧鹽<hi>文饒</hi>
<pb n="KR4d0208_WYG_002-41a"/>
恭承朝命叨賛郡條流落孤蹤益逺長安之日夤緣大<lb/>
庇幸依刺史之天揣分難堪捫胷增愧㐲念某清時棄<lb/>
物僻壤腐儒生而賦頑鈍之姿學不知古今之變偶緣<lb/>
章句誤玷簮紳初嘗妄意古人謂功名可唾手而取終<lb/>
乃甘心俗吏仰斗升為餬口之資雖䟦前疐後之可憐<lb/>
亦流行坎止而無媿竊惟高要密邇雄都在昔人號跕<lb/>
鳶之鄉卑薄殊甚於今日乃潛龍之地授受不虗何取<lb/>
非才輙叅别乘某官剛直養氣仁厚存心立朝之大節<lb/>
<pb n="KR4d0208_WYG_002-41b"/>
可觀出使之威聲彌聳通達國體期天下之澄清旌别<lb/>
人才蘊胸中之涇渭凡在照臨之下舉懷榮幸之私某<lb/>
猥以庸虗夙䝉知奬念昔居於輦轂嘗屢接於茵憑夢<lb/>
寐舊遊若倚層霄而躡歩<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>濡餘潤常疑清露之霑軀<lb/>
期夙夜於公家庇初終之徳宇<lb/>
　　　賀林諫議梅卿<hi>大鼐</hi>
顯承詔綍擢長諫垣知朝廷公議所歸作士夫敢言之<lb/>
氣有識相慶不謀同辭竊以禁從之班於今最貴諫争<lb/>
<pb n="KR4d0208_WYG_002-42a"/>
之任自古為難惟徳大則一日九遷而人無異言茍望<lb/>
重則埀紳搢笏而上無違徳是以千秋拜相由寤意之一<lb/>
言魏鄭立朝自致主於無過蓋任賢享天下之福惟大<lb/>
人格君心之非自匪真才曷膺妙選恭惟某官門下道<lb/>
全經緯學究淵源氣極大而志愈謙貌雖溫而言則厲<lb/>
奮由直道一人心知其精忠動合至公四海想聞其風<lb/>
采衆咸謂當今之世大有為舍公其誰果若人言立登<lb/>
要路必將展盡底蘊維持紀綱力行平昔之言大慰遐<lb/>
<pb n="KR4d0208_WYG_002-42b"/>
邇之望獻其否以成其可綽有古名臣之風以斯道而<lb/>
覺斯民蔚然真宰相之器願已久矣行將見之不佞某<lb/>
猥以庸虗舊䝉知奬初聞成命喜觀賢路之亨自幸㣲<lb/>
軀將有化鈞之託<lb/>
　　　囘四㑹宰陳亮功<lb/>
襆被造官姑借一同之重交印眎事行聞三異之成黨<lb/>
友增歡閻閭相慶恭惟某官挺生名閥綿厯仕途得處<lb/>
已之重周有宜民之愷悌尚懐墨綬來邑嵩臺毋嗟期<lb/>
<pb n="KR4d0208_WYG_002-43a"/>
㑹之徒勞政仰寛隆之誕布雖魯城絃誦尚有頼於言<lb/>
游而建武旌車恐先求於卓茂佇膺眷渥俯厭輿情某<lb/>
夙忝懿親偶同王事馳一介之未暇辱雙緘之見貽感<lb/>
媿於中宣寫難盡<lb/>
　　　謝恵生日詩<lb/>
辱佳篇之下逮慶賤子之始生誦熊羆占夢之詩前無<lb/>
作者興父母劬勞之念寜不慨然感與媿并意非言盡<lb/>
　　　囘譚解元<hi>惟寅</hi>
<pb n="KR4d0208_WYG_002-43b"/>
偶備數董棘闈之政督有司程藻思之文雖袖手噤頤<lb/>
無所可否而騈珠儷玉亦預榮觀寵餉珍函罙深牢佩<lb/>
某人儒林杞梓學海鯤鵬摛黃絹之妙詞還青氊之舊<lb/>
物百發百中已收穿葉之功一飛一鳴竚看冲天之舉<lb/>
　　　迎黃憲<hi>應南</hi>
伏審顯膺宸渥薦擁使華增重繡衣之榮坐復青氊之<lb/>
舊帲幪所逮鼔舞攸同恭惟某官望重搢紳才全經緯<lb/>
出處有古人之節文章為後學之宗鼓篋膠庠作一時<lb/>
<pb n="KR4d0208_WYG_002-44a"/>
之領袖峩冠豸府正萬世之紀綱衆欣賢路之方亨公<lb/>
乃急流而勇退出持憲節徧歷遐方按三千屬之祥刑<lb/>
拯四十州之弊俗鞠黃沙於茂草豈惟三木之生塵收<lb/>
赤子於潢池殆見五兵之不佩未容暖席行見賜環某<lb/>
猥以庸虗夙䝉知奬昔効官於輦轂獲接迹於茵憑囘<lb/>
首舊遊彷彿頳霞之表託身餘潤依稀碧霧之中<lb/>
　　　賀方帥務徳移福州<lb/>
光奉璽書就移玉節從民望也一新閩嶠之風我公歸<lb/>
<pb n="KR4d0208_WYG_002-44b"/>
兮漸近長安之日庇庥所逮鼓舞攸同恭惟某官世濟<lb/>
忠嘉才全經緯清䂓絶俗而得渾厚端方之體德量過<lb/>
人而有沉深機警之謀説禮敦詩易蠻獠四十州之俗<lb/>
輕裘緩帶得貔貅百萬衆之心懋著聲猷彌隆眷注繄<lb/>
三山之奥壤控百粤之上游簮組蟬聯舟車輻輳當八<lb/>
郡兵民之寄皆一時卿相之才勞申伯式是南邦已聞<lb/>
報政命君陳尹此東夏行見賜環某夙荷眷憐獨高夷<lb/>
等曾忝部封之屬吏又為里落之編氓託蔭居多馳辭<lb/>
<pb n="KR4d0208_WYG_002-45a"/>
敢後簡書可畏禮未展於鳬趍竿牘代言情有同於燕<lb/>
賀瞻依之愫敷叙奚殫<lb/>
　　　權南恩謝諸司<lb/>
貳政星巖深慙尸素攝官龜嶺誤辱眷知問途而鄉井<lb/>
益遙拂印而面顔有靦某學不知道仕専為貧人每憐<lb/>
其疐後跋前已自安於流行坎止老驥伏櫪空壯志之<lb/>
猶存窮猿投林欲擇木而何暇惟恩平之小壘在南海<lb/>
之一隅吏姦黠而民困侵牟地荒逺而人多鄙薄風俗<lb/>
<pb n="KR4d0208_WYG_002-45b"/>
彫甚儲峙蕭然顧於此時濫假長民之寄恐不終日即<lb/>
貽知己之羞更頼餘輝以圖後効茲葢伏遇某官最深<lb/>
憂國務在得人方攬轡慨然澄清其推轂無非寒畯遂<lb/>
令頑鈍亦預品題某敢不恪守官箴勤䘏民隱効昔人<lb/>
一日之居必葺庶窮海積年之弊可除越尊俎而代庖<lb/>
人雖出位背君子之訓賣刀劍而買牛犢儻用心有循<lb/>
吏之風<lb/>
　　　賀陳帥季任<hi>桷</hi>
<pb n="KR4d0208_WYG_002-46a"/>
疏恩北闕擁節南州輟九重侍從之清班付一路兵民<lb/>
之重寄帡幪所逮鼓舞斯同某官學究淵源氣全剛大<lb/>
出處有古人之節文章為後進之宗發策决科早登名<lb/>
於異等昂霄聳壑旋接武於清途芸閣磨鈆螭頭簮筆<lb/>
典朕三禮而居秩宗之任召魯諸生而修綿蕞之儀衆<lb/>
欣賢路之方亨公乃急流而勇退智恬交養譽處彌休<lb/>
内外多所踐更名實加於上下大江千里得李勣賢於<lb/>
長城細札十行命申伯式是南土眷茲嶺表控彼蠻陬<lb/>
<pb n="KR4d0208_WYG_002-46b"/>
封圻雖逺於中州事權實甲於他郡出盧奐為太守豈<lb/>
曰左遷召宋璟以尚書行將大用某攝承支郡忝辱年<lb/>
家敢圖幸㑹之來乃在庇庥之下效官有守不獲負努<lb/>
矢以前驅趨慶無階輙敢馳緘函而寓意<lb/>
　　　迎鄭漕才仲<hi>鬲</hi>
顯被宸恩奉十行之漢札肅將使指馳六轡於周原邸<lb/>
報初傳輿情交慶某官徳方以大器博而閎紉蕙握蘭<lb/>
早見知於當宁登車攬轡久宣力於外臺出處多所踐<lb/>
<pb n="KR4d0208_WYG_002-47a"/>
更名實加於上下眷惟東廣控彼南荒封圻雖逺於中<lb/>
州委注不侔於他路于以銓衡於百吏何止饋餉於六<lb/>
師帝曰疇咨人惟求舊坐獲青氊之故物復畀繡衣之<lb/>
重權耆舊十年謳吟猶在江山千里風采依然佇奏課<lb/>
於木牛即召還於金馬某接居鄰壤厠迹提封敢言半<lb/>
面之知幸託二天之庇<hi>聯同前</hi>
　　　囘黃高州<hi>徳初</hi>
誤膺臺檄暫守郡符越尊俎而代庖深慚出位如蒹葭<lb/>
<pb n="KR4d0208_WYG_002-47b"/>
之倚玉幸託餘輝方喜同千里之休乃先辱一介之使<lb/>
某官望隆士表才號吏師藹然奕世之忠嘉優有致君<lb/>
之事業蜚英騰茂才名獨擅者四十年宣化承流能事<lb/>
最推於二千石屬睿主久懐於幽逺故遐方借重於老<lb/>
成與其歛大恵而施一州孰若告嘉猷而澤四海久聞<lb/>
報政即見追鋒某里閈晚生乾坤長物昔恨馬牛之不<lb/>
及今欣雞犬之相聞儻不廢於親仁善鄰庶獲沾於殘<lb/>
膏賸馥爵縻吏鞅雖未聆咳唾於几席之間輿頌口碑<lb/>
<pb n="KR4d0208_WYG_002-48a"/>
已屢采歌謡於阡陌之上<lb/>
　　　賀陸漳州<hi>渙</hi>
光膺宸命榮領郡符疏滌利源久乘軺於南國統持方<lb/>
面遽握節於東州慶君子之逢時見烝民之䝉福竊以<lb/>
太平作郡莫急於撫綏良吏存心惟先於寛恕茲朝廷<lb/>
所以重老成之士而黔黎因之多休息之期矧閩嶠之<lb/>
遐藩眷臨漳之奥壤人情簡古土物豐穰尤宜藴藉之<lb/>
儒以布中和之治恭惟某官器能通博學問淵㣲視十<lb/>
<pb n="KR4d0208_WYG_002-48b"/>
四州之職而已處於雍容諒二千石之尊而不勞於聲<lb/>
色佇期報政行屬登台某夙忝下僚欣聞盛事媿莫陪<lb/>
於賀客徒企仰於恩閎<lb/>
　　　囘梁文學<hi>作心</hi>
親承聖問高擢儒科青衿知稽古之榮梓里見破荒之<lb/>
事士風增重公論攸歸新恩先輩懿徳弸中高文行逺<lb/>
粹矣崑山之片玉燦然滄海之遺珠負百發百中之才<lb/>
振一飛一鳴之舉刈其蔞楚雖無南宫新進之功收之<lb/>
<pb n="KR4d0208_WYG_002-49a"/>
桑榆乃得大器晚成之効某偶承官乏獲際榮歸過煩<lb/>
左顧之勤申貺長牋之重惟知嚴佩曷究名言<lb/>
　　　賀林高州交印<lb/>
伏審洗篆臨民褰帷問俗蕞然小壘實甚邇於鄰封首<lb/>
被餘波敢不馳於尺牘某官器函方大徳秉粹明優為<lb/>
華國之文章綽有致君之事業橋門萬計早擅雋聲江<lb/>
海一麾再煩妙手葢清朝徳澤欲曁蠻陬故宿學師儒<lb/>
姑借君重與其歛大恵以幸千里孰若盡嘉謀而告九<lb/>
<pb n="KR4d0208_WYG_002-49b"/>
重恐孔席之未溫即周行而誕寘某乾坤長物桑梓晚<lb/>
生已閲𤓰時尚茲匏繫旌旗夾道且幸接名理於函丈<lb/>
之間雞犬相聞行當問教條於封圻之上<lb/>
　　　罷任謝黃憲<lb/>
一官拓落毫釐無補於公家三嵗終更頂踵盡由於恩<lb/>
地登門莫及解組知歸伏念某本無寸長偶竊薄宦磨<lb/>
鉛東觀初不習為吏之方捧檄偏州乃出於為貧之計<lb/>
﨑嶇兩郡首尾四年久閲𤓰期幸逃官謗顧㣲軀之罪<lb/>
<pb n="KR4d0208_WYG_002-50a"/>
戾疵疾猶自知之非當路之終始矜憐難乎免矣茲葢<lb/>
伏遇某官寛慈接下忠恕待人迄全流落之蹤俾遂飛<lb/>
沉之適鄉闗在望預想故人平生之歡溝壑未捐尚冀<lb/>
異時驅策之下<lb/>
　　　謝㕘政<lb/>
持版佐州久負空餐之媿及𤓰還里偶逃曠職之誅生<lb/>
成皆自於化甄俯仰益慙於恩地伏念某禀生固陋逢<lb/>
世休明簸揚而得糠前猥塵科甲跛蹩而䝉寸進頻冒<lb/>
<pb n="KR4d0208_WYG_002-50b"/>
鈞除頃從幕府之歸擢預書林之選横恩既過公議何逃<lb/>
猶曲荷於保全俾退安於閒㪚一違熒座十換年圭灑<lb/>
掃真祠已負取三百囷之誚翺翔半刺尚令分二千石<lb/>
之權州無瘴嶺之氛邸有固陵之舊幸哉藏拙甚矣叨<lb/>
榮屬當交泰之朝方極包荒之量徳明光於上下公既<lb/>
祗歡聲敎暨於朔南民亦易治雖勤夙夜莫効涓埃銜<lb/>
恩浹於肌膚揣已輕於毛髪某官仁漸夷夏勲塞天淵<lb/>
開廣厦之萬間幷容多士轉鴻鈞之一氣鼓舞羣生眷<lb/>
<pb n="KR4d0208_WYG_002-51a"/>
此孤蹤最為舊物顧窮途其向晚捨公府以焉歸疲馬<lb/>
戀軒惟不忘於舊徳枯魚在轍實深望於餘波<lb/>
　　　賀章鹽<hi>元振</hi>
光膺宸命就易使華邸報初傳輿情胥慶竊以國家根<lb/>
本全頼於東南財貨源流莫先於鹽鐵惟邀利生弊多<lb/>
起於少年儇薄之徒而奉公便民必得於長者寛厚之<lb/>
士朝廷所以有今日之命黔黎庶幾歌二天之恩恭惟<lb/>
某官器宇宏深學問溫粹不以嶺海之陋而遐宣於主<lb/>
<pb n="KR4d0208_WYG_002-51b"/>
徳不以聞望之重而迭守於外藩因民情之素諳宜天<lb/>
書之加貺起二千石總十四州雖賢者處外猶處巾在<lb/>
人望愈久而愈重諒由旦夕即正鈞衡某夙忝同僚欣<lb/>
聞盛事媿莫陪於賀客徒企仰於台閎<lb/>
　　　考功謝沈叅<hi>該</hi>
右某今月某日准告授前件職事者十年去國方稅鞅<lb/>
於遐陬一札賜環遽分曹於選部生成恩厚感激涕零<lb/>
㐲念某縫掖陋儒搢紳衰緒問祈招而莫對每深媿於<lb/>
<pb n="KR4d0208_WYG_002-52a"/>
淺聞讀爾雅而未詳亦何名於勤學偶奉三年之詔猥<lb/>
先多士之嗚自憐素志之粗酬人謂青雲之可必逮終<lb/>
更於泉幕爰備數於蓬山觀黃香未見之書濫陪俊躅<lb/>
負李廣不侯之相卒致煩言尚有賴於至仁終未捐於<lb/>
一𤯝漸加湔袚不忍困窮灑掃真祠取三百[門@里]而有靦<lb/>
翺翔半刺佐二千石以無聞不圖姓名誤徹旒纊承秋<lb/>
毫之帝力覲咫尺之天威宣室趨班無復少年之賈誼<lb/>
元都訪舊共驚前度之劉郎矧文昌為喉舌之司而郎<lb/>
<pb n="KR4d0208_WYG_002-52b"/>
吏應星辰之列屬鼎新於百度方彚進於羣英千里江<lb/>
湖多少何闗於乘鴈一時臺閣網羅亦到於沙鷗豈無<lb/>
夤緣致此僥冐茲蓋㐲遇某官以伊周之業自任以堯<lb/>
舜其君為心將立太平之基大開衆正之路念使功不<lb/>
若使過試提擕而許以自新謂守道必能守官儻激昻<lb/>
而收其來効致斯朽斷忝被青黃某敢不天賦勉攄嵗<lb/>
寒堅勵剪蹄渉草庶不為小人之歸刷羽飼花敢忘報<lb/>
國士之遇<lb/>
<pb n="KR4d0208_WYG_002-53a"/>
　　　謝湯樞<hi>思退</hi>
潜藩貳政幸脱瘴氛細札賜環遽叨清選顧卵翼之恩<lb/>
原覺毫髪之命輕伏念某賦性踈愚奮身寒苦粗守菑<lb/>
畬之訓不隳弓冶之傳學無仲舒之淵源亦射漢庭之<lb/>
策官類子雲之拓落曾讐天禄之書短綆難汲於深淵<lb/>
蹇歩濫陪於俊軌果由非據自速煩言一落泥塗五移<lb/>
嵗閏接茵憑於東觀恍如醉夢之中望履幕於西樞直<lb/>
在雲天之上雖憔悴飄零之可厭乃終始記憐而不衰<lb/>
<pb n="KR4d0208_WYG_002-53b"/>
猥以賤名達之上聽俾差池乎雲術承咫尺之天顔宣<lb/>
室席勤豈復當年之賈誼𤣥都桃滿共驚前度之劉郎<lb/>
矧文昌為喉舌之司而郎吏應星辰之列方屬臺綱具<lb/>
舉正逢國棟咸掄乘鴈烟波寜係江湖之多少孤鷗蹤<lb/>
跡亦塵廊廟之網羅詎乏先容頓躋非望茲蓋伏遇某<lb/>
官以忠致主以道覺民以文章作世程以人物為巳任<lb/>
念秦帥猶堪使過從寛典而許以維新謂虞人實能守<lb/>
官破常資而期其來効遂令孱陋亦與甄陶某敢不恪<lb/>
<pb n="KR4d0208_WYG_002-54a"/>
守初心誓堅晚節駑駘自策庶不終於小人肝膽長銘<lb/>
敢忘酬乎國士<lb/>
　　　謝陳内翰<hi>誠之</hi>
右某伏准照牒舉某自代者恩發宸𠂻職司翰苑履至<lb/>
榮而求避引亡似以為辭莫副褒稱惟増祗惕伏念某<lb/>
昩淵源之學賦魯鈍之姿衆望不歸未審以何為雅枯<lb/>
文無幾况敢求所謂高但以鴈塔題名偶相先後鰲山<lb/>
校籍屢奉周旋乃令塵土之蹤得挂齒牙之議拔沉淪<lb/>
<pb n="KR4d0208_WYG_002-54b"/>
以達聖明之聽推鄙朴以簉才傑之流雖松柏之枝每<lb/>
欲引致於蘿蔦而鶚鵰之翼安可拔傅於鳲鳩恭惟某<lb/>
官名壓人寰學通聖奥以羣才為巳任以直道結主知<lb/>
欲追堯舜之隆吾身親見雖效益埀之遜帝曰汝諧密<lb/>
叅禁中之謀少出袖間之手以六經為諸儒倡俾萬姓<lb/>
咸大王言諭巴蜀之迷遐方率服下山東之泣氛氣潜<lb/>
消某已辱知憐敢忘激勉束身以附參术芝桂之末拭<lb/>
目以觀典謨訓誥之文三復寵章固已羞慚於公議庶<lb/>
<pb n="KR4d0208_WYG_002-55a"/>
幾肄業尚堪收拾於他年<lb/>
　　記<lb/>
　　　興化軍重建軍學記<lb/>
閩蜀相望各在西南一隅而習俗好尚實有東州齊魯<lb/>
遺風蜀由漢以來號為文物善地閩又其最後顯者莆<lb/>
之為郡蓋百有七十餘年咸平初始有詔立學中更三<lb/>
舎嵗貢之法生徒日滋有司病其隘乃斥而大之未五<lb/>
十年腐蠧漫漶摧壓畧盡紹興十有九年永嘉徐居士<lb/>
<pb n="KR4d0208_WYG_002-55b"/>
龍來居師席始至慨然欲改作一日進諸生告以今國<lb/>
家稽古禮賢崇飾學校之意復白其狀于部使者鮑公<lb/>
延祖得金錢一千三百萬以明年冬十一月始事閲月<lb/>
六告成舊學廟屋中峙旁置諸生之館今茲東廟西學<lb/>
俾祗祠肄業異焉凢廟學之制細大畢具廟之前有崇<lb/>
閣以閟御書後有廣堂以繪三禮名物學之中庭礱石<lb/>
瀦水約諸侯頖宫之度又設縣學于廟之東偏傳以廪<lb/>
藏庖湢為屋凡四百八十間復其餘為教官治舎非特<lb/>
<pb n="KR4d0208_WYG_002-56a"/>
制度宏偉雄冠一時而䂓畫有理雖百世不能改旣乃<lb/>
合三縣生員筮日迎賓陳僎介百拜飲酒而落之相與<lb/>
求文於某以識其成某曰昔吾夫子一旅人耳千嵗之<lb/>
下享王者號獨處巍巍之宫而無媿者以斯文所託也<lb/>
吾徒食息學校當求其不畔於吾夫子者則羣居於此<lb/>
亦庶乎其無媿矣新而敝敝而更循環之理今之一新<lb/>
烏知久而不復敝乎吾將以徐君行於已者遺人行於<lb/>
今者遺於後其可也西京文翁稱為循吏其治蜀也知<lb/>
<pb n="KR4d0208_WYG_002-56b"/>
有所本能使蜀人至今思之下眎趙張龔黄輩平盜賊<lb/>
理訟獄課農桑未免為俗吏乃知一時之功利不足以<lb/>
當萬世之教化徐君樂吾閩之習俗而思古人所以及<lb/>
物者既能成就如此猶以居冷官力難使人為不足設<lb/>
其勢可以自為如文翁詎可量哉左承議郎新差通判<lb/>
肇慶軍府主管學事兼管内勸農事借緋黄某記<lb/>
　　序<lb/>
　　　送同年林嘉言<hi>孔彰</hi>序<lb/>
<pb n="KR4d0208_WYG_002-57a"/>
昔晏子論梁丘據謂和與同異吾夫子亦曰君子和而<lb/>
不同嗚呼同之不可也審矣余謂同雖與和異而和未<lb/>
始不出於同酸鹹苦甘辛雖不同而同謂之味孰能捨<lb/>
五味而和羹宫商角徴羽雖不同而同謂之音孰能捨<lb/>
五音而和樂以是知和而同易不同而和難近世以來<lb/>
同而不和者有矣未見不同而和者也長樂林嘉言筮<lb/>
仕溫陵余與之周旋者一年凡平日之議論設施如石<lb/>
投水莫余或逆人或疑其同余曰固也余與嘉言皆閩<lb/>
<pb n="KR4d0208_WYG_002-57b"/>
人其居同鄉家世以儒顯其習同業以戊午嵗俱㨗於<lb/>
南宫為同年越三載俱佐汪公幕為同官易曰同聲相<lb/>
應同氣相求余二人乃聲氣之同異夫梁邱據之同也<lb/>
嘉言處已謙待人恕遇事謹為文簡而工班班然廊廟<lb/>
之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>見者已得於眉宇間異時得志吾君兼善天下推<lb/>
所以與余同者與人則亷藺交遜平勃交歡之事余知<lb/>
其優為之矣余因其罷官北歸書所以與余同者以與<lb/>
之别今茲一别噫不知復幾何時而又同歟<lb/>
<pb n="KR4d0208_WYG_002-58a"/>
　　　送鄭少齊赴官嚴州序<lb/>
東南多文士西北饒武夫風聲氣俗從古則然閩於江<lb/>
右文風尤盛莆於七閩又其最盛處也士非以科第進<lb/>
者同時輩往往嗤鄙之滎陽少齊家於閩之莆陽號為<lb/>
巨族世以儒顯遭時多艱乃能慨然投筆以介胄起家<lb/>
余甚壯之且又嘉其善達時變然猶未能盡愜流俗耳<lb/>
目雖少齊亦未能以自信初調官新定足將進而趦趄<lb/>
者屢矣戒途有日告别於余猶以是為慊然余因憶天<lb/>
<pb n="KR4d0208_WYG_002-58b"/>
聖問王文安公擢進士第一人狄武襄公亦以是年厠<lb/>
足行伍其後同登政事堂為一代偉人今天下多故比<lb/>
之仁祖朝大不相侔余所好尚又與時世背馳固不敢<lb/>
以昔人自期足下以妙年筮仕適朝廷右武之日其人<lb/>
品地望與狄公萬萬相遼唾掌功名未可量也公其勉<lb/>
之<lb/>
　　　送汪守懷忠<hi>待舉</hi>序<lb/>
中興十有八載邊候不警寰宇乂寜吏稱職民樂業明<lb/>
<pb n="KR4d0208_WYG_002-59a"/>
天子猶慮夫幽逺之民有不䝉其澤者爰命三衢汪公<lb/>
以銅虎符典司莆陽分憂寄也公天資溫良吏事明敏<lb/>
律已嚴待人恕褰帷之日知其俗之可以柔治於是鞭<lb/>
朴不施惟務徳化省徭薄賦與民休息每坐黄堂與吏<lb/>
民語熈熈愉愉如恐傷之未朞月邦人大化父戒其子<lb/>
兄詔其弟率相約不至訟庭耕夫蠶婦服勤田里飢而<lb/>
食寒而衣終嵗不見吏迹越二年冬政成言歸於朝邦<lb/>
人父老無路借冦相與攀轅卧轍者不知其幾輩僕竊<lb/>
<pb n="KR4d0208_WYG_002-59b"/>
謂公之器業如金鍾大鏞皆清廟具游刃千里其槐鼎<lb/>
之濫觴乎夷途快足詎可縶耶然公之此行亦豈遽忘<lb/>
情於莆人哉國朝故事二千石辭見天子皆臨軒遣勞<lb/>
葢以重師帥之任而欲知民之休戚也矧主上方徹旒<lb/>
剔纊急聞讜言公歸膺前席之問其為我捐不急鬼神<lb/>
之事而陳治安之策俾鼎魚穴蟻盡為王民僕將與海<lb/>
濱赤子同被公之遺愛矣壺山木落夀溪水凝祖帳塞<lb/>
路青霄在目凡我二三君子執手於岐者請偕賦九罭<lb/>
<pb n="KR4d0208_WYG_002-60a"/>
之章以為善頌取東人欲其留西人欲其歸之義云<lb/>
　　跋<lb/>
　　　跋林襃世子字説<lb/>
三世業儒鮮有不貴達者况積善之家乎溫陵林襃世<lb/>
九牧裔也緝文種徳殆餘百年獨未能燀赫厥聲以丕<lb/>
顯乃祖今襃世諸子嶷嶷然皆令器學殖筆耕困且益<lb/>
堅如良農服田不以水旱輟異時整襟獵纓以文章瑞<lb/>
朝廷者其斯人歟莆陽黄某紹興癸亥長至日讀溫彦<lb/>
<pb n="KR4d0208_WYG_002-60b"/>
基所為襃世五子字説因書<lb/>
　　行狀<lb/>
　　　潁川太夫人卓氏行狀<lb/>
夫人卓氏父某隐居壺山以財雄夫人少失父母諸昆<lb/>
擇配以繼室於陳公某家素富而能安陳氏之貧事姑<lb/>
孝而謹事夫義而順處娣姒和而有禮遇親戚敬而有<lb/>
恩此其天資自若無施不可者性好施鄉戚有貧匱者<lb/>
至傾槖不顧夫人之歸也陳氏先有子周卿夫人生二<lb/>
<pb n="KR4d0208_WYG_002-61a"/>
子曰正卿曰俊卿飲食衣服無絲毫厚薄他人見之不<lb/>
謂陳氏有異母子陳公早卒夫人閉門婺居二十四年<lb/>
督諸子學雖所居近市不以貧故令趨利晚年俊卿果<lb/>
以甲科登第鄉人雖服其子之積學而尤多夫人之能<lb/>
教也子旣貴夫人勤内治如昔絲枲之事不廢於老子<lb/>
婦恐以勤致疾時諫止之答曰我自樂此不以為疲亦<lb/>
吾職也俊卿以夫人年髙再求官於鄰郡便地就養初<lb/>
為平海軍觀察推官次教授南外宗子紹興二十年十<lb/>
<pb n="KR4d0208_WYG_002-61b"/>
月奉板輿自南邸還里夫人以十一月十六日終於正<lb/>
寢享年七十有一一女適進士吳檀孫男女凡十五人<lb/>
曾孫男女七人將以二十一年九月某日葬於某里某<lb/>
山之某原俊卿使來求狀某與俊卿為同年進士在泉<lb/>
幕又為同僚升堂跪拜夫人者數矣識其行實詳且熟<lb/>
義不敢辭<lb/>
　　青詞<lb/>
　　　設醮青詞<lb/>
<pb n="KR4d0208_WYG_002-62a"/>
薄宦三年幸逃瘝曠闔門百指皆獲安全物論無他里<lb/>
居如故順實由於天助福豈自於已求敢罄微誠粗酬<lb/>
夙願爰以始生之日式陳昭答之儀又况某將戒嚴程<lb/>
逺趨魏闕俯仰斗升之禄驅馳名利之塲世路艱危方<lb/>
為妻子門户之計江山重阻豈無盜賊水火之虞終冀<lb/>
聰明曲埀降鑒動獲蓋髙之眷不罹無妄之灾論報無<lb/>
階仰觀有跼<lb/>
　　　赴官設醮青詞<lb/>
<pb n="KR4d0208_WYG_002-62b"/>
體雖髙聽甚卑天實司禍福殺生之柄作乎下應於上<lb/>
人敢忘恐懼脩省之思爰禱於上下神祇用披其肝膽<lb/>
情愫伏念某早緣家學濫取世科多竊天下之虗名無<lb/>
補公家之實效愚且自用每與世以背馳仕専為貧初<lb/>
無心於擇地得官髙要投迹南荒瘴癘侵人風煙橫路<lb/>
渉山川而冐險阻餘四十程挈老幼以仰斗升㡬二百指<lb/>
非賴髙穹之眷佑敢圖盡室之安全某是用稽首投誠<lb/>
矢心自誓酌貪泉而操愈亷慎處炎陬而身自清涼仗<lb/>
<pb n="KR4d0208_WYG_002-63a"/>
忠信為蠻貊之行虗舟渉世庶正直為神明之助全璧<lb/>
還家<lb/>
　　祝祭文<lb/>
　　　權南恩謁夫子廟<lb/>
某不佞以天子之命監郡髙要越朞月部使者眷恩平<lb/>
缺守檄某攝承旣治事之三日率諸生展奠致誠某深<lb/>
惟夫子不陋九夷乘田委吏必躬必親矧今右文之朝<lb/>
遐荒逺裔化為闕里而某辱在民上以司牧之其敢鄙<lb/>
<pb n="KR4d0208_WYG_002-63b"/>
夷其民以怠厥職先訓有曰其身正不令而行某雖不<lb/>
敏請事斯語<lb/>
　　　焚告文<lb/>
某生二十有一年而先君亡旣九年而塵㸃科第又七<lb/>
年陞位於朝越明年上有事於郊邱疏恩四海踵故事<lb/>
預朝列者皆有追封之典蓋不獨以為親榮抑亦盡人<lb/>
子之報心也今茲一命序進兩秩此皆先君平生力所<lb/>
能致而不屑為者曾未足以為榮某之有此爵祿又皆<lb/>
<pb n="KR4d0208_WYG_002-64a"/>
憑藉先君遺德餘休亦曷敢以是為報天其或者昭先<lb/>
君之令德俾某未隕越於下惟是不敢替厥義訓以貽<lb/>
先君羞此某之志也其亦先君之望乎雖然今日之命<lb/>
君命也不敢不告<lb/>
　　　代吕守祭趙丞相<hi>挺之</hi>夫人遷葬<lb/>
惟夫人生稟淑質作配丞相恭儉孝義令聞令望中原<lb/>
蕪梗未返而殂殯於他鄉金陵之墟子持從槖卜居晉<lb/>
水扶迎輀車不逺千里牛山宅兆水清山幽魂其永依<lb/>
<pb n="KR4d0208_WYG_002-64b"/>
風木搖秋有食在豆有酒盈巵魂兮不昩庶幾享茲<lb/>
　　　代吕守祭趙倅<hi>棣</hi>文<lb/>
嗚呼子春燕趙之英間闗萬里而半刺於桐城惜乎不<lb/>
得盡子春之才遽與鬼物而為鄰昔我來茲有聯事之<lb/>
契今我來茲忽涕泗之零吾所以哭子春者故人之情<lb/>
所以為子春而哭者以此邦之民聞之去冬草㓂狂梗<lb/>
羽書倐至一城心悸而骨驚惟子春義氣奮發先甲胄<lb/>
之士而一行雖此㓂因公而少沮而公因此以病纒於<lb/>
<pb n="KR4d0208_WYG_002-65a"/>
身今四境已息子春乃隨逝川而東傾邦人識與不識<lb/>
皆知扣膺痛哭而况吾故人吾聞自古聖賢死而有益<lb/>
於國雖死猶生故聖賢不以生死動心但恐其生死之<lb/>
無名又聞子春之且終也神定氣平自以為得死不為<lb/>
兒女之悲鳴然而後事茫然無家可歸無山可墳子春<lb/>
曽不蹙頞吾以是知胷中所蘊與古人而為倫想其英<lb/>
靈不與草木俱腐而蕩為灰塵薄奠斗酒其能歆予之<lb/>
誠<lb/>
<pb n="KR4d0208_WYG_002-65b"/>
　　詞<lb/>
　　　㸃絳唇<lb/>
　　　　汪彦章<hi>藻</hi>出守泉南移知宣城内不自得乃<lb/>
　　　　賦詞云新月娟娟夜寒江浄山含斗起來搔<lb/>
　　　　首梅影横窓瘦好箇霜天閒却傳杯手君知<lb/>
　　　　否亂鴉啼後歸思濃如酒公時在泉南簽幙<lb/>
　　　　依韻作此送之又有送汪内翰移鎮宣城長<lb/>
　　　　篇見集中比有能改齋漫錄載汪在翰苑婁<lb/>
<pb n="KR4d0208_WYG_002-66a"/>
　　　　致言者嘗作㸃絳唇云云最末句曉鵶啼後<lb/>
　　　　歸夢濃如酒或問曰歸夢濃如酒何以在曉<lb/>
　　　　鵶啼後汪曰無奈這一隊畜生何不惟事失<lb/>
　　　　其實而改竄二字殊乖本義<lb/>
嫩緑嬌紅砌成别恨千千斗短亭囘首不是緣春瘦<lb/>
一曲陽闗杯送纎纎手還知否鳳池歸後無路陪尊酒<lb/>
　　　千秋嵗<lb/>
　　　　賀莆守汪懷忠<hi>待舉</hi>生日汪報政將歸因以<lb/>
<pb n="KR4d0208_WYG_002-66b"/>
　　　　送之<lb/>
鬱葱佳氣天降麒麟瑞囘首處江城外一麾遺愛在萬<lb/>
口歡聲沸人乍逺危樓目斷天無際　五馬徘徊地春<lb/>
色隨歸斾夀水綠壺山翠風輕香篆直日暖歌喉脆椒<lb/>
觴舉人人盡祝千秋嵗<lb/>
　　　菩薩蠻<lb/>
　　　　公時在泉幙有懷汪彦章而作以當路多忌<lb/>
　　　　故託玉人以見意<lb/>
<pb n="KR4d0208_WYG_002-67a"/>
髙樓目斷南來翼玉人依舊無消息愁緒促眉端不隨<lb/>
衣帶寛萋萋天外草何處春歸早無語凭䦨干竹聲<lb/>
生暮寒<lb/>
　　　青玉案<lb/>
　　　　公之初登第也趙丞相鼎延見欵密别後以<lb/>
　　　　書來徃秦益公聞而憾之及泉幙任滿始以<lb/>
　　　　故事除祕書省正字雅知非當路意故自初<lb/>
　　　　赴調躊躇不進寓意此詞道過分水嶺復題<lb/>
<pb n="KR4d0208_WYG_002-67b"/>
　　　　詩云誰知不作多時别又題崇安驛詩云睡<lb/>
　　　　美生憎曉色催皆此意也既而罷歸離臨安<lb/>
　　　　有詞云湖上送殘春已負别時歸約則公之<lb/>
　　　　去就蓋蚤定矣<lb/>
鄰雞不管離懷苦又還是催人去囘首髙城音信阻霜<lb/>
橋月館水村烟市總是思君處　裛殘别袖燕支雨漫<lb/>
留得愁千縷欲倩歸鴻分付與鴻飛不住倚䦨無語獨<lb/>
立長天暮<lb/>
<pb n="KR4d0208_WYG_002-68a"/>
　　　卜算子<lb/>
　　　　公赴召命道過延平郡讌有歌妓追誦舊事<lb/>
　　　　即席賦此<lb/>
寒透小窓紗漏斷人初醒翡翠屛間拾落釵背立殘缸<lb/>
影　欲去更踟蹰離恨終難整隴首流泉不忍聞月落<lb/>
雙溪泠<lb/>
　　　好事近<lb/>
　　　　公到闕除祕書省正字未幾言者迎合秦益<lb/>
<pb n="KR4d0208_WYG_002-68b"/>
　　　　公意騰章于上謂公嘗貽書臺官欲著私史<lb/>
　　　　以謗時政蓋公之在泉幙也嘗有啓賀李侍<lb/>
　　　　御文㑹云雖莫陪賓客後塵為大夏之賀固<lb/>
　　　　將續山林野史記朝陽之鳴因是罷歸將離<lb/>
　　　　臨安作此詞所謂故園桃李蓋指二侍兒也<lb/>
湖上送殘春已負别時歸約好在故園桃李為誰開誰<lb/>
落　還家應是荔支天浮蟻要人酌莫把舞裙歌扇便<lb/>
等閑抛却<lb/>
<pb n="KR4d0208_WYG_002-69a"/>
　　　菩薩蠻<lb/>
　　　　公罷歸抵家賦此詞先是公有二侍兒曰倩<lb/>
　　　　倩曰眄眄在五羊時嘗出以侑觴洪丞相景<lb/>
　　　　伯<hi>适</hi>為眼兒媚詞云瀛仙好客過當時錦幌<lb/>
　　　　出蛾眉體輕飛燕歌欺樊素壓盡芳菲花前<lb/>
　　　　一盻嫣然媚灔灔舉金巵斷腸狂客只愁徑<lb/>
　　　　醉銀漏催歸倩倩先公而卒四印居士有悼<lb/>
　　　　侍兒倩倩詩其一曰蘭質蕙心何所在風魂<lb/>
<pb n="KR4d0208_WYG_002-69b"/>
　　　　雲魄去難招子規呌斷黃昏月疑是佳人恨<lb/>
　　　　未消其二曰含怨銜辛情脉脉家人强遣試<lb/>
　　　　春衫也知不作堅牢玉秪向人間三十三四<lb/>
　　　　印於公為兄行名泳字宋永徽廟時以童子<lb/>
　　　　召見賜五經及第官止郢州通守<lb/>
眉尖早識愁滋味嬌羞未解論心事試問憶人不無言<lb/>
但㸃頭　嗔人歸不早故把金杯惱醉看舞時腰還如<lb/>
舊日嬌<lb/>
<pb n="KR4d0208_WYG_002-70a"/>
　　　卜算子<hi>别士季弟之官</hi>
　　　　公之仲弟童士季其字也以紹興戊午同榜<lb/>
　　　　乙科及第有和章云不忍更囘頭别涙多於<lb/>
　　　　雨肺腑相看四十秋奚止朝朝暮暮何事值<lb/>
　　　　花時又是匆匆去過了陽闗更向西總是思<lb/>
　　　　兄處<lb/>
薄宦各東西往事隨風雨先自離歌不忍聞又何况春<lb/>
將暮　愁共落花多人逐征鴻去君向瀟湘我向秦後<lb/>
<pb n="KR4d0208_WYG_002-70b"/>
㑹知何處<lb/>
　　　眼兒媚<hi>梅詞二首和傅㕘議韻</hi>
　　　　公時為高要倅傅叅議彦濟<hi>雱</hi>寓居五羊嘗<lb/>
　　　　遣示梅詞公依韻和之初公以任滿赴調道<lb/>
　　　　過分水嶺有詩云嗚咽泉流萬仞峯斷腸從<lb/>
　　　　此各西東誰知不作多時别依舊相逢滄海<lb/>
　　　　中及公遭謗歸莆趙丞相鼎先已謫居潮陽<lb/>
　　　　讒者傅㑹其説謂公此詩指趙而言將不久<lb/>
<pb n="KR4d0208_WYG_002-71a"/>
　　　　復偕還中都也秦益公愈怒至以嶺南荒惡<lb/>
　　　　之地處之此詞葢以自況也<lb/>
一枝雪裏泠光浮空自許清流如今憮悴蠻烟瘴雨誰<lb/>
肯尋搜　昔年曽共孤芳醉争插玉釵頭天涯幸有惜<lb/>
花人在杯酒相酬<lb/>
　　　朝中措<lb/>
幽香泠艶綴踈枝横影卧霜溪清楚渾如姑射孤高<lb/>
勝似東籬　歳寒風味浮花盡處密雪飛時不比三<lb/>
<pb n="KR4d0208_WYG_002-71b"/>
春桃李芳菲急在人知<lb/>
　　　又<hi>雪梅二首賀方帥生朝并序</hi>
　　　　方務徳<hi>滋</hi>時帥廣東以啓謝云俾爾黄髮欲<lb/>
　　　　三壽之作朋遺我緑琴顧雙金之何報嘗邀<lb/>
　　　　公至五羊特為開讌令洪丞相适作樂語有<lb/>
　　　　云雲外神仙何拘弱水海隅老穉始識魁星<lb/>
　　　　又寄調臨江仙以侑觴云北斗南頭雲送喜人<lb/>
　　　　間快覩魁星向來平步到蓬瀛如何天上<lb/>
<pb n="KR4d0208_WYG_002-72a"/>
　　　　客來佐海邊城方伯娱賓香作穂風隨歌扇<lb/>
　　　　涼生且須灔灔引瑶觥十年遲鳳沼萬里寄<lb/>
　　　　鵬程及高要倅滿權帥置酒令洪内相景盧<lb/>
　　　　<hi>邁</hi>作樂語有云三山宫闕早窺雲外之遊五<lb/>
　　　　嶺鶯花行送日邊之去小駐南州之别乗肯<lb/>
　　　　臨東道之初筵時二洪迭居帥幙下<lb/>
　　元㝠司柄雪敷南畆之豐登庾嶺生輝梅報東君<lb/>
　　之消息當一陽之來復慶維嶽之降神某官節瑩<lb/>
<pb n="KR4d0208_WYG_002-72b"/>
　　冰霜家傳清白遐荒草木之細皆知威名調和鼎<lb/>
　　鼐之功終歸妙手願乗穀旦即奉芝函某望棨㦸<lb/>
　　以趨風適桑蓬之紀瑞自惟弱植方霑雨露之深<lb/>
　　恩强綴蕪辭仰祝椿松之遐算敢蘄采矚第切兢<lb/>
　　惶<lb/>
屑瑶飄絮滿層空人在廣寒宫已覺樓臺改觀漸看桃<lb/>
李春融　一城和氣賓筵不夜舞態囘風正是為霖手<lb/>
叚南來先做年豐<lb/>
<pb n="KR4d0208_WYG_002-73a"/>
　　　一剪梅<lb/>
泠艷幽香氷玉姿占斷孤高壓盡芳菲東君先暖向南<lb/>
枝要使天涯管領春歸不受人間鶯蝶知長是年年<lb/>
雪約霜期嫣然一笑百花遲調鼎行看結子黄時<lb/>
　　　滿庭芳<lb/>
　　　　公自高要倅攝恩平郡有西園乃退食游息<lb/>
　　　　之地先嘗賦詩其一曰清樾纔十畆炎陬别<lb/>
　　　　一天華堂依怪石老木插飛烟長夏絶無暑<lb/>
<pb n="KR4d0208_WYG_002-73b"/>
　　　　乗風幾欲仙心間境自勝底處覔林泉其二<lb/>
　　　　曰意得壺觴外心清杖屨間簿書休吏早花<lb/>
　　　　鳥向人閒舊隱在何許倦遊殊未還天涯賴<lb/>
　　　　有此退食一開顔和者甚多<lb/>
一徑又分三亭鼎峙小園别是清幽曲欄低檻春色四<lb/>
時留怪石參差卧虎長松偃蹇拏虬携笻晚風來萬里<lb/>
泠撼一天秋　優游銷永晝琴尊左右賓主風流且偷<lb/>
閒不妨身在南州故國歸帆隱隱西崑徃事悠悠都休<lb/>
<pb n="KR4d0208_WYG_002-74a"/>
問金釵十二滿酌聽輕謳<lb/>
　　　浣溪沙<hi>時在西園偶成</hi>
風送清香過短墻烟籠晚色近脩篁夕陽樓外角聲<lb/>
長　欲去還留無限思輕勻淡抹不成粧一尊相對月<lb/>
生凉<lb/>
　　　滿庭芳<lb/>
　　　　高要太守章元振重九日為生朝公以此詞<lb/>
　　　　賀之并序公嘗有賀章守三詠所謂包公堂<lb/>
<pb n="KR4d0208_WYG_002-74b"/>
　　　　清心堂披雲樓詩見集中<lb/>
　　熊羆入夢當重九之佳辰賢哲間生符半千之休<lb/>
　　運弧桑紀瑞籬菊泛金輙敢取草木之微以上配<lb/>
　　君子之徳雖詞無作者之妙而意得詩人之遺式<lb/>
　　殫卑悰仰祝遐壽<lb/>
楓嶺揺丹梧階飄泠一天風露驚秋數叢籬下滴滴曉<lb/>
香浮不趂桃紅李白堪匹配梅淡蘭幽孤芳晚狂蜂戱<lb/>
蝶長負歳寒愁　年年重九日龍山高㑹彭澤清流向<lb/>
<pb n="KR4d0208_WYG_002-75a"/>
尊前一笑未覺淹留況有甘滋玉鉉佳名算合在金甌<lb/>
功成後夕英飽餌相伴赤松游<lb/>
　　　　公既南歸適秦益公薨於是大魁張九成劉<lb/>
　　　　章王佐趙逵等以次除召公在一輩中最久<lb/>
　　　　最滯故首被命登對便殿言中時病上喜勞<lb/>
　　　　問再三面除尚書考功員外郎朝論美其親<lb/>
　　　　擢知眷奬之渥繼見朝夕亡何公得疾卒于<lb/>
　　　　位享年四十八吁吁痛哉在時號知稼翁因<lb/>
<pb n="KR4d0208_WYG_002-75b"/>
　　　　以名集凡十一巻先已命工鋟木而此詞近<lb/>
　　　　方摉拾未得其半姑録而藏之以傳後裔謹<lb/>
　　　　毋逸墜云淳熈十六年重五日男朝散郎權<lb/>
　　　　通判撫州兼管内勸農營田事賜緋魚袋沃<lb/>
　　　　謹擇手識于巻末<lb/>
　<lb/>
　<lb/>
　知稼翁集巻下<lb/>
</p>
<p>
</p>
  </div>
</body>
</text>
</TEI>
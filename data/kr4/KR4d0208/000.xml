<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知稼翁集</head>
    <p>
<pb n="KR4d0208_WYG_000-1a"/>
欽定四庫全書　　　　　集部四<lb/>
　知稼翁集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案知稼翁集二巻宋黄公度撰公度<lb/>
　　　　字師憲莆田人紹興戊午進士第一厯官考<lb/>
　　　　功員外郎文獻通考載公度集十一巻巻端<lb/>
　　　　洪邁序稱公度既沒其嗣子知邵州沃収拾<lb/>
　　　　手澤彚次為十有一巻巻末載有沃䟦亦稱<lb/>
<pb n="KR4d0208_WYG_000-1b"/>
　　　　故笥所存塗乙之餘纔十一巻均與通考合<lb/>
　　　　又通考詞曲部别有公度知稼翁詞一巻合<lb/>
　　　　之當為十二巻此本為天啟乙丑其裔孫崇<lb/>
　　　　翰所刋稱嘉靖丙午得於陕西謁選人乃前<lb/>
　　　　朝秘府之本尚有御印然併詞集合為一編<lb/>
　　　　僅一百三十四頁分為上下二巻似不足十<lb/>
　　　　二巻之數豈尚有佚遺歟公度早掇巍科而<lb/>
　　　　卒時年僅四十八仕宦不逹故宋史無傳肇<lb/>
<pb n="KR4d0208_WYG_000-2a"/>
　　　　慶府志稱其為秘書省正字時坐貽書䑓官<lb/>
　　　　言時政罷為主管台州崇道觀過分水嶺題<lb/>
　　　　詩有誰知不作多時别依舊相逢滄海中之<lb/>
　　　　句時趙鼎方謫潮陽説者謂此詩指鼎而言<lb/>
　　　　遂觸秦檜之怒令通判肇慶府云云殆亦端<lb/>
　　　　慤之士不附時局故言者得借趙鼎中之歟<lb/>
　　　　其詩文皆平易淺顯在南宋之初未能凌躒<lb/>
　　　　諸家然詞氣恬静而軒爽無一切淟涊齷齪<lb/>
<pb n="KR4d0208_WYG_000-2b"/>
　　　　之態是則所養為之矣公度别有漢書鐫譔<lb/>
　　　　今已佚此本從他本掇拾二叚併佚詞一首<lb/>
　　　　附之巻末今亦併録之焉乾隆四十二年六<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0208_WYG_000-3a"/>
知稼翁集原序<lb/>
乾道五年冬順昌令黃君沃書抵中都來告曰先君考<lb/>
功力學半世雖得一第而仕不克顯平生所為文僅十<lb/>
一通願得序引以冠其首余方備機政未暇也越明年<lb/>
出守長樂郡復多事少暇隙又明年順昌使其弟洧來<lb/>
責前諾仲秋既望積雨乍晴天氣澄爽退食郡齋因取<lb/>
考功文徧觀之典重溫雅如其為人其詩格律森嚴興<lb/>
寄深逺雖未盡追古作要自成一家間與予里居唱和<lb/>
<pb n="KR4d0208_WYG_000-3b"/>
數篇余讀而深悲之公以文章魁多士有盛名於時胷<lb/>
中灑落議論宏壯識者期之甚逺而官止外郎年四十<lb/>
八以殞所以傳世埀後者止此而已是可傷也昔白樂<lb/>
天與元居敬善及序其遺文有曰黃壤豈知我白頭猶<lb/>
念君唯將老年淚一灑故人文執筆愴然葢有感於斯<lb/>
言公諱公度字師憲戊午同年進士也莆陽陳俊卿序<lb/>
髙宗一馬化龍訖于㢲位自丁未至壬午三十六年間<lb/>
策進士數千計擢居大龍甲者十有一人科名巍峩副<lb/>
<pb n="KR4d0208_WYG_000-4a"/>
以屬望視富貴岐轍若長風掛席一息萬里於是文靖<lb/>
梁公至宰相景明陳公冠樞極位尚書者三汪聖錫劉<lb/>
文孺王宣子也它侍從者五李順之張子韶趙莊叔張<lb/>
安國王龜齡也惟莆田黃公師憲名聲最卓卓而財至<lb/>
尚書郎壽不滿半百夢幻覆手天殱此良大車云徂出<lb/>
門折軸人到于今傷之爰初登第以行巻忤秦相君旋<lb/>
為趙忠簡公禮接益銜之弗舎坎壈摧揠無復有為天<lb/>
下惜人材之意一旦遇主則死及之嗚呼公既以詞賦<lb/>
<pb n="KR4d0208_WYG_000-4b"/>
壓英躔故於詩尤精大氐鏗鏘蹈厲發越沈郁精深而<lb/>
不浮於巧平澹而不近俗與强名作詩者直相千萬風<lb/>
檣陣馬不足呈其勇犀渠鶴膝不足侔其珍悲秋之句<lb/>
曰迢迢別浦帆雙去漠漠平蕪天四埀雨意欲晴山鳥<lb/>
樂寒聲初到井梧知吾不知謫僊少陵以還大厯十才<lb/>
子尚能窺其藩否公既沒其嗣子邵州君沃收拾手澤<lb/>
彚次為十有一巻詩居大半焉它文悉從肺府源深流<lb/>
長迨樂府詞章宛轉清麗讀者咀嚼於齒頰間而不能<lb/>
<pb n="KR4d0208_WYG_000-5a"/>
已惟其不沽於用身不到鑾坡鳳閣中鋪揚太平之閎<lb/>
休其所表暴如是而已魏國陳丞相既序其首而邵州<lb/>
又欲予贅語于後憶四十年前與公從容于番禺藥洲<lb/>
之上予作素馨賦公蓋戲而反之異於不相知聞者茲<lb/>
不宜辭若平生事業則有叅知政事龔公吏部尚書林<lb/>
公之銘在慶元二年十月庚申煥章閣學士宣奉大夫<lb/>
提舉隆興府玉隆萬壽宫魏郡公鄱陽洪邁序<lb/>
</p>
<p>
</p>
  </div>
</body>
</text>
</TEI>
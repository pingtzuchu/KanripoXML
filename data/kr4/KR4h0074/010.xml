<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十</head>
    <p>
<pb n="KR4h0074_WYG_010-1a"/>
欽定四庫全書<lb/>
　瀛奎律髓巻十　　　　　　元　方回　編<lb/>
　　春日類<lb/>
　春日遲遲我心傷悲見於豳詩目極千里傷春心見<lb/>
　於楚辭皆情之所感也浴沂詠歸不失其性情之正<lb/>
　在於知道之君子<lb/>
　　五言<hi>六十首</hi>
　　　奉和聖製立春日剪綵花勝應制<lb/>
<pb n="KR4h0074_WYG_010-1b"/>
　　　　　　　　　　　　　　　　宋之問<lb/>
金閣裝仙杏瓊筵弄綺梅人間都未識天上忽先開蝶<lb/>
繞香絲住蜂憐豔粉回今年春色早應為剪刀催<lb/>
　律詩至宋之問一變而精密無隙矣此詩流麗與太<lb/>
　白應制無以異也<lb/>
　　　春日宴宋主簿山亭<lb/>
公子正邀歡林亭春未闌攀巖踐苔易迷路出花難牕<lb/>
覆垂楊暖階侵瀑水寒帝城歸路直留與接鴛鸞<lb/>
<pb n="KR4h0074_WYG_010-2a"/>
　迷路出花難佳句也<lb/>
　　　和晉陵丞早春遊望　　　　　杜審言<lb/>
獨有宦遊人偏驚物候新雲霞出海曙梅柳渡江春淑<lb/>
氣催黄鳥晴光轉緑蘋忽聞歌古調歸思欲霑巾<lb/>
　律詩初變大率中四句言景尾句乃以情繳之起句<lb/>
　為題目審言於少陵為祖至是始千變萬化云起句<lb/>
　喝得響亮<lb/>
　　　次北固山下　　　　　　　　王　灣<lb/>
<pb n="KR4h0074_WYG_010-2b"/>
客路青山外行舟緑水前潮平兩岸濶風正一帆懸海<lb/>
日生殘夜江春入舊年鄉書何處達歸雁洛陽邊<lb/>
　唐人芮挺章天寶三載編次國秀集唐書藝文志宋<lb/>
　崇文總目中無之元祐三年戊辰劉景文得之鬻古<lb/>
　書者以傳曾彦和曾以傳之賀方回題云次北固山<lb/>
　下作於王灣下註曰洛陽尉而天寶十一載殷璠編<lb/>
　次河岳英靈集取灣詩八首此為第六題曰江南意<lb/>
　詩亦不同前四句曰南國多新意東行伺早天潮平<lb/>
<pb n="KR4h0074_WYG_010-3a"/>
　兩岸失風正一帆懸世之所稱海日江春一聯同外<lb/>
　尾句不同曰從來觀氣象惟向此中偏似不若國秀<lb/>
　之渾全兼殷璠語亦不成文理可笑云<lb/>
　　　晚春嚴少尹諸公見過　　　　王　維<lb/>
松菊荒三徑圖書共五車烹葵邀上客㸔竹到貧家雀<lb/>
乳先春早鶯啼過落花自憐黄髮暮一倍惜年華<lb/>
　三四唐人不曾犯重極新第六句尤妙<lb/>
　　　春日江邨　　　　　　　　　杜　甫<lb/>
<pb n="KR4h0074_WYG_010-3b"/>
農務邨邨急溪流岸岸深乾坤萬里眼時序百年心茅<lb/>
屋還堪賦桃源自可尋艱難昧生理飄泊到如今<lb/>
迢遞來三蜀蹉跎又六年客身逢故舊發興自林泉過<lb/>
懶從衣結頻游任履穿藩籬頗無限恣意向江天<lb/>
種竹交加翠栽桃爛漫紅經心石鏡月到面雪山風赤<lb/>
管隨王命銀章付老翁豈知牙齒落名玷薦賢中<lb/>
扶病垂朱紱歸休步紫苔郊扉存晚計幕府愧羣才燕<lb/>
外晴絲捲鷗邊水葉開隣家送魚鼈問我數能來<lb/>
<pb n="KR4h0074_WYG_010-4a"/>
羣盜哀王粲中年召賈生登樓初有作前席竟為榮宅<lb/>
入先賢傳才髙處士名異時懷二子春日復含情<lb/>
　此五詩成都草堂作依嚴武為工部㕘謀時也末篇<lb/>
　引王粲登樓賈誼前席事葢謂信美而非吾土如依<lb/>
　劉表而非其心猶有意賈生之召也故他日詩曰白<lb/>
　頭趨幕府深覺負平生或問老杜詩如此等篇細觀<lb/>
　似亦平易自山谷始學老杜而后山繼之山谷學老<lb/>
　杜而不為此后山之言也未知不為如何后山詩步<lb/>
<pb n="KR4h0074_WYG_010-4b"/>
　驟老杜而深奥幽逺咀嚼諷詠一㸔不可了必再㸔<lb/>
　再㸔不可了必至三㸔四㸔猶未深曉何如者耶曰<lb/>
　后山述山谷之言矣譬之奕焉弟子髙師一着始及<lb/>
　其師老杜詩所以妙者全在闔闢頓挫耳平易之中<lb/>
　有艱苦若但學其平易而不從艱苦求之則輕率下<lb/>
　筆不過如元白之寛耳學者當思之<lb/>
　　　春逺<lb/>
肅肅花絮晚霏霏紅素輕日長唯鳥雀春逺獨柴荆數<lb/>
<pb n="KR4h0074_WYG_010-5a"/>
有闗中亂何曾劍外清故鄉歸不得地入亞夫營<lb/>
　後四句全是感慨前四句言春事而起勢渾雄無一<lb/>
　字纖巧鬭合大抵老杜集成都時詩勝似闗輔時夔<lb/>
　州時詩勝似成都時而湖南時詩又勝似夔州時一<lb/>
　節髙一節愈老愈剥落也<lb/>
　　　奉酬李都督表丈早春作<lb/>
力疾坐清曉采詩悲早春轉添愁伴客更覺老隨人紅<lb/>
入桃花嫩青歸柳葉新望鄉應未已四海尚風塵<lb/>
<pb n="KR4h0074_WYG_010-5b"/>
　采字舊作來字或見奉酬李都督謂此是來字非也<lb/>
　力疾采詩是重下幹旋字若來字則無味亦無力矣<lb/>
　桃花對柳葉人人能之惟紅字下着一入字青字下<lb/>
　着一歸字乃是兩句字眼是也大凡詩兩句説景大<lb/>
　濃大鬧即兩句説情為佳轉添更覺亦是兩句字眼<lb/>
　非茍然也所以悲早春所以轉愁所以更老尾句始<lb/>
　應破以四海風塵兵戈未已望鄉思土故無聊耳此<lb/>
　乃詩法<lb/>
<pb n="KR4h0074_WYG_010-6a"/>
　　　春山夜月　　　　　　　　　于良史<lb/>
春山多勝事賞翫夜忘歸掬水月在手弄花香滿衣興<lb/>
來無逺近欲去惜芳菲南望鳴鐘處樓臺深翠微<lb/>
　掬水弄花一聯恐是偶然道着先得一句又凑一句<lb/>
　乃成全篇於六句緩慢之中安頓此聯亦作家也<lb/>
　　　江南春　　　　　　　　　　張　籍<lb/>
江南楊柳春日暖地無塵渡口過新雨夜來生白蘋晴<lb/>
沙鳴乳雁芳樹醉游人向晚青山下誰家祭水神<lb/>
<pb n="KR4h0074_WYG_010-6b"/>
　思新不拘對偶可喜<lb/>
　　　晚春從人歸覲　　　　　　　周　賀<lb/>
鳥鳴春日曉喜見竹門開路自髙巖出人騎瘦馬來折<lb/>
花林影動移石澗聲回更欲留深語重城暮色催<lb/>
　五六得賈浪仙過橋分野色移石動雲根之意周賀<lb/>
　者清塞上人也後還俗<lb/>
　　　春日　　　　　　　　　　　李咸用<lb/>
浩蕩東風裏徘徊無所親危城三面水古木一邊春衰<lb/>
<pb n="KR4h0074_WYG_010-7a"/>
世難行道花時不稱貧滔滔天下是何處問通津<lb/>
　古木一邊春絶好危城三面水不知指何郡葢多有<lb/>
　之衰世難行道太淺露以一句好不容棄也<lb/>
　　　春日即事　　　　　　　　　耿　湋<lb/>
數畝東臯宅青春獨屛居家貧童僕慢官罷友朋疎强<lb/>
飲沽來酒羞㸔讀了書閒花更滿地惆悵復何如<lb/>
　荆公選唐詩不取此首豈謂三四淺近然實近人情<lb/>
　孟浩然多病故人疎尤有氣耳沽來讀了等字格卑<lb/>
<pb n="KR4h0074_WYG_010-7b"/>
　　　春日客舍晴原野望　　　　　陳　羽<lb/>
東風吹暖氣消散入晴天漸變池塘色欲生楊柳烟䝉<lb/>
茸花向月潦倒客經年鄉思盈愁望江湖春水連<lb/>
　三四能言早春之意五六以景對情不費力<lb/>
　　　蜀城春望　　　　　　　　　崔　塗<lb/>
天涯憔悴身一望一沾巾在處有芳草滿城無故人懷<lb/>
才皆得路失計獨傷春青鏡不忍照鬢毛應更新<lb/>
　三四佳但太悲苦<lb/>
<pb n="KR4h0074_WYG_010-8a"/>
　　　春日題山家　　　　　　　　李　郢<lb/>
偶與樵人熟春殘日日來依崗尋紫蕨挽樹得青梅燕<lb/>
静銜泥起蜂喧抱蘂回嫩茶重攪緑新酒畧炊醅漠漠<lb/>
蠶生紙涓涓水弄苔丁香政堪結留步小庭隈<lb/>
　六韻無句不工惟聖俞許發運寒食偶書六韻足以<lb/>
　敵之<lb/>
　　　酬劉員外見寄　　　　　　　嚴　維<lb/>
蘇眈佐郡時近出白雲司藥補清羸疾牕吟絶妙詞柳<lb/>
<pb n="KR4h0074_WYG_010-8b"/>
塘春水漫花塢夕陽遲欲識懷君意朝朝問檝師<lb/>
　五六全於漫字上遲字上用工<lb/>
　　　早春松江野望　　　　　　　竇　鞏<lb/>
江邨風雪霽曉望忽驚春耕地人來早營巢鵲語頻帶<lb/>
花移樹小揷槿作籬新何事勝無事窮通任此身<lb/>
　竇氏聯珠集常牟鞏羣庠五昆弟詩一百首乾徳三<lb/>
　年太常博士和跋荆公於鞏取八首而不收此詩劉<lb/>
　後邨自云未見聯珠集第七句尤佳<lb/>
<pb n="KR4h0074_WYG_010-9a"/>
　　　春日野望　　　　　　　　　李　中<lb/>
野外登臨望蒼蒼烟景昏暖風醫病草甘雨洗荒邨雲<lb/>
散天邊影潮回島上㾗故人不可見倚杖役吟魂<lb/>
　第三句新異第四句淡而有味<lb/>
　　　早春寄華下同志　　　　　　裴　説<lb/>
正是花時節思君寢復興市沽終不醉春夢亦無憑岳<lb/>
面懸青雨河心走濁氷東門一條路離恨鎮相仍<lb/>
　五六巧第七句頗俗<lb/>
<pb n="KR4h0074_WYG_010-9b"/>
　　　早春　　　　　　　　　　　司空圖<lb/>
傷心仍客處病起却花朝草嫩<hi>一作軟</hi>侵沙短氷輕着雨<lb/>
消風光知<hi>一作和</hi>可愛客鬢不相饒早晚丹丘伴飛書肯<lb/>
見招<lb/>
　起句十字四折此公有一鳴集自誇其詩句之得意<lb/>
　者五言觀此亦可知也<lb/>
　　　履道春居　　　　　　　　　白居易<lb/>
微雨灑園林新晴好一尋低風洗池面斜日坼花心暝<lb/>
<pb n="KR4h0074_WYG_010-10a"/>
助嵐隂重春添水色深不如陶省事猶抱有絃琴<lb/>
　中四句皆下句好春添水色深尤好尾句翻案尤佳<lb/>
　　　和春深<hi>二十首選五首</hi>
何處春深好春深富貴家馬為中路鳥妓作後庭花羅<lb/>
綺驅論隊金銀用斷車眼前何所苦惟苦日西斜<lb/>
何處春深好春深執政家鳳池添硯水雞樹落衣花詔<lb/>
借當衢宅恩容上殿車延英聞對久門與日西斜<lb/>
何處春深好春深方鎮家通犀排帶胯瑞鶻勘袍花飛<lb/>
<pb n="KR4h0074_WYG_010-10b"/>
絮衝毬馬垂楊拂妓車戎裝拜春設尤握寶刀斜<lb/>
何處春深好春深刺史家隂繁棠布葉岐秀麥分花五<lb/>
匹鳴珂馬雙輪畫㦸車和風引行樂夹道隼旗斜<lb/>
何處春深好春深學士家鳳書裁五色馬鬛剪三花蠟<lb/>
炬開明火銀臺賜物車相逢不敢揖彼此帽欹斜<lb/>
　此所謂家花車斜元白劉各賦二十首今於白取五<lb/>
　首元劉畧之依次押韻至此而盛詩之趣小貶矣虚<lb/>
　空想像無是景而為是語騁才馳思則亦可喜矣<lb/>
<pb n="KR4h0074_WYG_010-11a"/>
　　　原上新春　　　　　　　　　王　建<lb/>
自掃一間房唯鋪獨卧牀野羮溪菜滑山紙水苔香陳<lb/>
藥初和蜜新經未入黄近來心力少休讀養生方<lb/>
住處去山近傍園麋鹿行野桑穿井長荒竹過牆生新<lb/>
識隣里面未諳邨舍情石田無力及賤賃與人耕<lb/>
　老杜謂清新此等語亦清新者也但前首起句十字<lb/>
　差俗<lb/>
　　　春日題韋曲野老邨舍　　　　許　渾<lb/>
<pb n="KR4h0074_WYG_010-11b"/>
背嶺枕南塘數家邨落長鶯啼幼婦懶蠶出小姑忙烟<lb/>
草近溝濕風花臨路香自憐非楚客春望亦心傷<lb/>
　予選詩以老杜為主老杜同時人皆盛唐之作亦皆<lb/>
　取之中唐則大厯以後元和以前亦多取之晚唐諸<lb/>
　人賈島開一别派姚合繼之沿而下亦非無作者亦<lb/>
　不容不取之惟許渾丁卯集予幼嘗讀之喜焉漸老<lb/>
　漸不喜之以后山和東坡渾字韻有云誰云作許渾<lb/>
　因是尤不心愜每以許詩比較后山詩乃知后山萬<lb/>
<pb n="KR4h0074_WYG_010-12a"/>
　鈞古鼎千丈勁松百川倒海一月圓秋非尋常依平<lb/>
　仄儷青黄者所可望也大抵工有餘而味不足即如<lb/>
　人之為人形有餘而韻不足詩豈在専對偶聲病而<lb/>
　已哉近世學晚唐者専師許渾七言如水聲東去市<lb/>
　朝變山勢北來宮殿髙之類以為摹楷老杜詩中有<lb/>
　此句法而無東去北來之拘如湘潭雲盡暮山出巴<lb/>
　蜀雪消春水來下句佳上句不牽强乎如此詩幼婦<lb/>
　小姑工則工矣而病太工草近溝而濕花臨路而香<lb/>
<pb n="KR4h0074_WYG_010-12b"/>
　多却烟風二字亦未為甚髙以荆公嘗選此詩予亦<lb/>
　不棄且就是發明以開晚進之未透者<lb/>
　　　游春　　　　　　　　　　　姚　合<lb/>
卑官還不惡行止得逍遥晴野花侵路春波水上橋塵<lb/>
埃生暖色藥草長新苗㸔却烟光散狂風處處飄<lb/>
身被春光引經時更不歸嚼花香滿口書竹粉粘衣弄<lb/>
日鶯狂語迎風蝶倒飛自知疎懶性得事亦應稀<lb/>
　姚少監合初為武功尉有詩聲世稱為姚武功與賈<lb/>
<pb n="KR4h0074_WYG_010-13a"/>
　島同時而稍後似未登昌黎之門白樂天送知杭州<lb/>
　有詩凡劉白以後詩人集中皆有姓名詩亦一時新<lb/>
　體也而格卑於島細巧則或過之武功時官况三十<lb/>
　首趙紫芝多選取配賈島以為二妙集葢四靈之所<lb/>
　宗也武功游春詩十二首今選取二晴野花侵路一<lb/>
　聯不甚雕刻嚼花香滿口一聯即于良史掬水月在<lb/>
　手弄花香滿衣也即老杜步壑風吹面㸔松露滴身<lb/>
　也而淺深輕重亦可見矣迎風蝶倒飛即春秋六鷁<lb/>
<pb n="KR4h0074_WYG_010-13b"/>
　退飛語耳詩至於此自是新美又如十首中有云正<lb/>
　月一日後尋春更不眠如㸔水閒依路登山欲到天<lb/>
　如未曉衝寒起迎春忍病行樹枝風掉軟菜甲土浮<lb/>
　輕如趁暖簷前坐尋芳樹底行土融凝野色氷敗滿<lb/>
　池聲如愛花林下飲戀草野中眠如向陽傾冷酒㸔<lb/>
　影試新衣皆可喜而其病在乎矜誇無感慨沾沾自<lb/>
　喜之所為如摘花盈手露似佳一句云折竹滿庭烟<lb/>
　則不稱也如揚州春詞云滿郭是春光街衢土亦香<lb/>
<pb n="KR4h0074_WYG_010-14a"/>
　竹風輕履舄花露膩衣裳起句十字好第四句亦好<lb/>
　第三句却是凑合成對取春間意味也予謂詩家有<lb/>
　大判斷有小結裹姚之詩専在小結裹故四靈學之<lb/>
　五言八句皆得其趣七言律及古體則衰落不振又<lb/>
　所用料不過花竹鶴僧琴藥茶酒於此幾物一步不<lb/>
　可離而氣象小矣是故學詩者必以老杜為祖乃無<lb/>
　偏僻之病云<lb/>
　　　春日述懷　　　　　　　　　魏　野<lb/>
<pb n="KR4h0074_WYG_010-14b"/>
春暖出茅亭攜笻傍水行易諳馴鹿性難辨鬭雞情妻<lb/>
喜栽花活兒誇鬭草贏翻嫌我慵拙不解强謀生<lb/>
　真宗太平之世有如此等髙尚詩人潘逍遥楊東里<lb/>
　林孤山皆是人也五六精極第四句一字犯重當攷<lb/>
　　　春日登樓懷歸　　　　　　　寇　準<lb/>
髙樓聊引望杳杳一川平野水無人渡孤舟盡日横荒<lb/>
邨生斷靄古寺語流鶯舊業遥清渭沈思忽自驚<lb/>
　萊公詩學晚唐九僧體相似野水無人渡孤舟盡日<lb/>
<pb n="KR4h0074_WYG_010-15a"/>
　横之聯説者以為兆相業只㸔詩景自好下二句尤<lb/>
　流麗<lb/>
　　　暮春　　　　　　　　　　　余靖<lb/>
草帶全鋪翠花房半墜紅農家榆莢雨江國鯉魚風堤<lb/>
柳綿争撲山櫻火共烘長安少年客不信有衰翁<lb/>
　三四好餘艷而冗<lb/>
　　　春寒　　　　　　　　　　　梅堯臣<lb/>
春晝自隂隂雲容薄更深蝶寒方斂翅花冷不開心亞<lb/>
<pb n="KR4h0074_WYG_010-15b"/>
樹青帘動依山片雨臨未嘗辜景物多病不能尋<lb/>
　梅詩淡而實麗雖用工而不力<lb/>
　　　寒食前一日陪希深逺游大字院<lb/>
一百五將近千門烟火微閒過少傅宅喜見老萊衣晚<lb/>
雨竹間霽春禽花上飛禪庭清溜滿幽興自忘歸<lb/>
　洛陽大字院係唐太子太傅白樂天故宅五六清麗<lb/>
　　　小圃春日　　　　　　　　　林　逋<lb/>
㟁幘倚微風柴籬春色中草長團粉蝶林暖墜青蟲載<lb/>
<pb n="KR4h0074_WYG_010-16a"/>
酒為誰子移花獨乃翁於陵偕隠事清尚未相同<lb/>
　中四句工不可言<lb/>
　　　東臯　　　　　　　　　　　王安石<lb/>
起伏晴雲徑縱横暖水陂草長流翠碧花逺没黄鸝楚<lb/>
製從人笑呉吟得自怡東臯興不淺游走及芳時<lb/>
　三四甚工<lb/>
　　　半山春晚即事<lb/>
春風取花去酬我以清隂翳翳陂塘靜交交園屋深牀<lb/>
<pb n="KR4h0074_WYG_010-16b"/>
敷每小息杖屨或幽尋惟有北山鳥經過遺好音<lb/>
　半山詩工密圓妥不事竒險惟此春風取花去之聯<lb/>
　乃出竒也餘皆淡靜有味<lb/>
　　　即事<lb/>
徑暖草如積山晴花更繁縱横一川水髙下數家村静<lb/>
憩鷄鳴午荒尋犬吠昏歸來向人説疑是武陵源<lb/>
　詩話載云自謂武陵源不好韻中别無韻也東坡嘗<lb/>
　親書此詩<lb/>
<pb n="KR4h0074_WYG_010-17a"/>
　　　欲歸<lb/>
水漾青天暖沙吹白日隂塞垣春錯寞行路老侵尋緑<lb/>
稍還幽草紅應動故林留連一杯酒滿眼欲歸心<lb/>
　雁湖註謂簡齋紅緑扶春上逺林亦似此佳<lb/>
　　　宿雨<lb/>
緑攪寒蕪出紅爭暖樹歸魚吹塘水動雁拂塞垣飛宿<lb/>
雨驚沙靜晴雲漏晝稀却愁春夢短燈火着征衣<lb/>
　未有名為好詩而句中無眼者請以此觀<lb/>
<pb n="KR4h0074_WYG_010-17b"/>
　　　將次洺州憩漳上<lb/>
漠漠春風裏茸茸緑未齊平田鴉散啄深樹馬迎嘶地<lb/>
入河流曲天隨日去低髙城已在眼聊復觧輕齎<lb/>
　雁湖註謂田之平衍鴉乃散啄馬喜嘉䕃望樹而嘶<lb/>
　此二句甚妙可畫雁湖别注云公多有使北詩而本<lb/>
　傳年譜皆不載嘗出疆獨温公朔記云云今欲歸至<lb/>
　此三詩皆送契丹使時所作<lb/>
　　　春日<lb/>
<pb n="KR4h0074_WYG_010-18a"/>
冉冉春行暮菲菲物競華鶯猶求舊友燕不背貧家室<lb/>
有賢人酒門無長者車醉眠聊自適歸夢到天涯<lb/>
　此唐人得意詩恐誤入半山集中而雁湖亦為之註<lb/>
　姑存諸此候考<lb/>
　　　暮春<lb/>
春期行晼晚春意賸芳菲曲水應修褉披香未試衣雨<lb/>
花紅半墮烟樹碧相依悵望夢中地王孫底不歸<lb/>
　夢中之夢當是用作平聲左傳楚雲夢他日夢中<lb/>
<pb n="KR4h0074_WYG_010-18b"/>
　　　暮春遊柯市人家　　　　　　張　耒<lb/>
桃李雖云過林塘老景濃幽花冠曉露髙柳斾和風草<lb/>
木家家秀溝塍處處通况聞時雨足髙枕待年豐<lb/>
　句句自然<lb/>
　　　早春　　　　　　　　　　　陳師道<lb/>
度臘不成雪迎年遽得春氷開還舊緑魚喜躍修鱗柳<lb/>
及年年發愁隨日日新老懷吾自異不是故違人<lb/>
　極瘦有骨盡力無㾗細㸔之句中有眼<lb/>
<pb n="KR4h0074_WYG_010-19a"/>
　　　和仲良春晚即事　　　　　　楊萬里<lb/>
貧難聘歡伯病敢跨連錢夢豈花邊到春俄雨裏遷一<lb/>
犁闗五秉百箔候三眠只有書生拙窮年墾紙田<lb/>
　零陵丞時詩仲良者永州司法張材山東人連錢紙<lb/>
　田用韻好勝之過一犁五秉百箔三眠凑合亦佳但<lb/>
　恐少年作未自然學詩者不可不由此入也五首取<lb/>
　一<lb/>
　　　小園早步　　　　　　　　　趙　蕃<lb/>
<pb n="KR4h0074_WYG_010-19b"/>
今朝欣雨止天氣漸柔和籬落小桃破階除馴雀多占<lb/>
方移果樹帶土數蔬科農務侵尋及吾寧久卧痾<lb/>
　章泉乾道丙戌詩猶少年作也亦頗似晚唐已工麗<lb/>
　如此其後日益髙古清痩乃不肯作此體<lb/>
　　　春晚雜興　　　　　　　　　陸　游<lb/>
池面萍初紫牆頭杏已青攜兒撑小艇留客坐孤亭相<lb/>
法無侯骨生平直酒星正須遺萬事莫遣片時醒<lb/>
　留客坐孤亭雖無竒却有味五六新異<lb/>
<pb n="KR4h0074_WYG_010-20a"/>
　　　暮春二首<lb/>
季子黄金盡安仁白髪新無情五更雨便送一年春難<lb/>
續西樓夢空存北陌身海棠應似舊惆悵又成塵<lb/>
緑葉枝頭密青蕪陌上深江山妨極目天地入孤吟身<lb/>
已雙蓬鬢家惟一素琴世情君莫説頭痛欲岑岑<lb/>
　並熟律<lb/>
　　　小舟游西涇渡西江而歸<lb/>
小雨重三後餘寒百五前聊乗𤓰蔓水閒泛木蘭船雪<lb/>
<pb n="KR4h0074_WYG_010-20b"/>
暗梨千樹烟迷柳一川西岡夕陽路不到又經年<lb/>
　三四極新<lb/>
　　　初春雜興<lb/>
水長鷗初泛山寒茗未芽深林聞社鼓落日照漁家渡<lb/>
逺呼船久橋傾取路斜客愁慵逺眺不是怯風沙<lb/>
　八句皆佳而三四尤古逺<lb/>
　　　中春偶書<lb/>
隣曲祈蠶候陂塘浸種時春寒薪炭覺雨霽鼓鐘知驢<lb/>
<pb n="KR4h0074_WYG_010-21a"/>
瘦衝泥怯魚驚食釣遲衰翁一味懶耕養愧吾兒<lb/>
　三四能以常語為新<lb/>
　　七言<hi>五十二首</hi>
　　　立春　　　　　　　　　　　杜　甫<lb/>
春日春盤細生菜忽憶兩京梅發時盤出髙門行白玉<lb/>
菜傳纖手送青絲巫峽寒江那對眼杜陵逺客不勝悲<lb/>
此身未知歸定處呼兒覔紙一題詩<lb/>
　老杜如此賦詩可謂自我作古也第一句自為題目<lb/>
<pb n="KR4h0074_WYG_010-21b"/>
　曰春日春盤細生菜第二句下忽憶二字已頓挫矣<lb/>
　三四應盤應菜加以白玉青絲之想亦所謂忽憶者<lb/>
　也巫峽江杜陵客不見此物又只如此大片繳去自<lb/>
　有無窮之味晚唐之弊既不敢望此江西之弊又或<lb/>
　有太麄疎而失邯鄲之步亦足以發文章與時髙下<lb/>
　之歎也<lb/>
　　　曲江二首<lb/>
一片花飛減却春花飄萬㸃更愁人且㸔欲盡花經眼<lb/>
<pb n="KR4h0074_WYG_010-22a"/>
莫厭傷多酒入唇江上小堂巢翡翠苑邊髙冢卧麒麟<lb/>
細推物理須行樂何用浮名絆此身<lb/>
　第一句第二句絶妙一片花飛且不可况於萬㸃乎<lb/>
　小堂巢翡翠足見已更離亂髙冢卧麒麟悲死者也<lb/>
　但詩三用花字在老杜則可在他人則不可<lb/>
朝迴日日典春衣每向江頭盡醉歸酒債尋常行處有<lb/>
人生七十古來稀穿花蛺蝶深深見㸃水蜻蜓欵欵飛<lb/>
傳語風光共流轉暫時相賞莫相違<lb/>
<pb n="KR4h0074_WYG_010-22b"/>
　七十者稀古來語也乾元元年春為拾遺時詩少陵<lb/>
　年四十七矣六月補外豈諫有不聴日惟以醉為事<lb/>
　乎典衣而飲所至有酒債一窮朝士也<lb/>
　　　曲江對飲<lb/>
苑外江頭坐不歸水精宫殿轉霏微桃花細逐楊花落<lb/>
黄鳥時兼白鳥飛縱飲久拚人共棄懶朝真與世相違<lb/>
吏情更覺滄洲逺老大悲傷未拂衣<lb/>
　三四詩家一格出于偶然徐師川詩無變化篇篇犯<lb/>
<pb n="KR4h0074_WYG_010-23a"/>
　此少陵為諫官而縱酒懶朝如此殆以道不行也<lb/>
　　　曲江陪鄭八丈南史飲<lb/>
雀啄江頭黄柳花鵁鶄鸂鶒滿晴沙自知白髮非春事<lb/>
且盡芳樽戀物華近侍只今難浪迹此身那得更無家<lb/>
丈人才力猶强健豈傍青門學種𤓰<lb/>
　此詩中四句不言景皆止言乎情后山得其法故多<lb/>
　瘦健者此也<lb/>
　　　暮春<lb/>
<pb n="KR4h0074_WYG_010-23b"/>
卧病擁寒在峽中瀟湘洞庭虚映空楚天不斷四時雨<lb/>
巫峽長吹千里風沙上草閣柳新暗城邊野塘蓮欲紅<lb/>
暮春鵷鷺立洲渚挾子翻飛還一叢<lb/>
　張文潛有此等詩平正伶俐自然<lb/>
　　　正月三日閒行　　　　　　　白居易<lb/>
黄鸝巷口鶯欲語烏鵲橋頭氷欲銷緑浪東西南北水<lb/>
紅欄三百九十橋<hi>蘇之官橋火數</hi>鴛鴦蕩漾雙雙翅楊柳交加<lb/>
萬萬條借問春風來早晚只從前日到今朝<lb/>
<pb n="KR4h0074_WYG_010-24a"/>
　黄鸝坊名烏鵲橋名九十之十用作平聲唐人多如<lb/>
　此<lb/>
　　　和程員外春日東郊　　　　　包　何<lb/>
郎官休浣憐遲日野老歡娯為有年幾處折花驚蝶夢<lb/>
數家留葉待蠶眠藤垂宛地縈珠履泉迸侵堦浸緑錢<lb/>
直到閉闗朝謁去鶯聲不語<hi>一作散</hi>柳含烟<lb/>
　第三句絶妙<lb/>
　　　和牛相公春日閒望　　　　　劉禹錫<lb/>
<pb n="KR4h0074_WYG_010-24b"/>
官曹崇重難頻入第宅清幽且獨行階蟻相逢如偶語<lb/>
園蜂速去恐違程人於紅藥偏憐色鶯到垂楊不惜聲<lb/>
東洛池臺怨抛擲移文非久㑹應成<lb/>
　階蟻園蜂一聯似已有江西體鶯到垂楊不惜聲絶<lb/>
　唱也<lb/>
　　　春日長安即事　　　　　　　崔　魯<lb/>
一百五日又欲來梨花梅花㕘差開行人自笑不歸去<lb/>
瘦馬獨吟真可哀杏酪漸香隣舍粥榆烟將變舊爐灰<lb/>
<pb n="KR4h0074_WYG_010-25a"/>
畫樓春暖清歌夜肯信愁腸日九迴<lb/>
　　　春晚岳陽城言懷<lb/>
烟花零落過清明異國光隂老客情雲夢夕陽愁裏色<lb/>
洞庭春浪坐來聲天邊一與舊山别江上幾㸔芳草生<lb/>
獨凭闌干意難冩暮笳嗚咽調孤城<lb/>
　兩篇詩律無斧鑿㾗張文潛多近此<lb/>
　　　賞春　　　　　　　　　　　姚　合<lb/>
閒人秖是愛春光迎得春來喜欲狂買酒恐遲令走馬<lb/>
<pb n="KR4h0074_WYG_010-25b"/>
㸔花嫌逺自移牀嬌鶯語足方離樹戲蝶飛髙始過牆<lb/>
顛倒醉眠三四日人間萬事不思量<lb/>
　中四句皆工起句皆散誕放曠然只是器局小無感<lb/>
　慨雋永味<lb/>
　　　殘春旅舍　　　　　　　　　韓　偓<lb/>
旅舍殘春宿雨晴恍然心地憶咸京樹頭蜂抱花鬚落<lb/>
池面魚吹柳絮行禪伏詩魔歸靜域酒衝愁陣出竒兵<lb/>
雨梁免被塵埃汚拂拭朝簪待眼明<lb/>
<pb n="KR4h0074_WYG_010-26a"/>
　致光詩無句不工唐季之冠也<lb/>
　　　春盡<lb/>
惜春連日醉昏昏醒後衣裳見酒㾗細水浮花歸别澗<lb/>
斷雲含雨入孤邨人閒易得芳時恨地迥難招自古魂<lb/>
慚愧流鶯相厚意清晨猶為到西園<lb/>
　　　暮春山行田家歇馬　　　　　李　郢<lb/>
雨濕菰蒲斜日明茅厨煮繭掉車聲青蛇上竹一種色<lb/>
黄蝶隔溪無限情何處漁樵將逺餉故園田土憶春耕<lb/>
<pb n="KR4h0074_WYG_010-26b"/>
千峰靄靄水潏潏羸馬此中愁獨行<lb/>
　此詩一筆寫成山行一趣言言新美而無作為第三<lb/>
　句尤竒譎也<lb/>
　　　公舍春日　　　　　　　　　丁　謂<lb/>
緑楊垂線草鋪茵觸處烟光舉眼新一品也須妨白髮<lb/>
千金莫惜買青春鶯聲圓滑堪清耳花艷鮮明欲照身<lb/>
獨向此時為俗吏風流知是不如人<lb/>
　近似白樂天體<lb/>
<pb n="KR4h0074_WYG_010-27a"/>
　　　閏十二月望日立春禁中作　　宋　庠<lb/>
閏厯先春破臘寒綵花金勝寵千官氷從太液池邊動<lb/>
柳向靈和殿裏㸔瑞氣因風生禁仗暖暉依日上仙盤<lb/>
須知聖運隨生殖萬國年年共此懽<lb/>
　崑體<lb/>
　　　春隂　　　　　　　　　　　晏　殊<lb/>
十二重環閟洞房愔愔危樹俯迴塘風迷戲蝶閒無緒<lb/>
露裛幽花冷自香綺席醉吟銷桂酌玉臺愁作澁銀篁<lb/>
<pb n="KR4h0074_WYG_010-27b"/>
梅青麥緑江城路更與登髙望楚鄉<lb/>
　亦崑體<lb/>
　　　假寐　　　　　　　　　　　王安國<lb/>
計較平生分閉闗偶然容得近人寰春風池沼魚兒戲<lb/>
暮雨樓臺燕子閒假寐塵侵黄巻上行吟花墮緑苔間<lb/>
了無一事撩方寸自是頹齡合鬢斑<lb/>
　平甫詩富滿第七句好尾句無怨言詩人當行耳<lb/>
　　　池上春日<lb/>
<pb n="KR4h0074_WYG_010-28a"/>
一池春水緑於苔水上花枝間竹開芳草得時依舊長<lb/>
文禽無事等閒來年顔近老空多感風雅含情苦不才<lb/>
獨有浴沂遺想在使人終日此徘徊<lb/>
　雅淡<lb/>
　　　春隂<lb/>
似雨非晴意思深宿酲牽率卧春隂苦憐燕子寒相並<lb/>
生怕梨花晚不禁薄薄簾帷欺欲透遥遥歌筦壓來沈<lb/>
北園南陌狂無數祇有芳菲㑹此心<lb/>
<pb n="KR4h0074_WYG_010-28b"/>
　極能言春隂之味<lb/>
　　　西湖春日<lb/>
爭得才如杜牧之試來湖上輒題詩春煙寺院敲茶鼓<lb/>
夕照樓臺卓酒旗濃吐雜芳薰巘崿濕飛雙翠破漣漪<lb/>
人間幸有簑兼笠且上漁舟作釣師<lb/>
　三四峭響五六最工尾句髙甚<lb/>
　　　春睡　　　　　　　　　　　蘇舜欽<lb/>
别院簾昏捲竹扉朝酲未解接春暉身如蟬蜕一榻上<lb/>
<pb n="KR4h0074_WYG_010-29a"/>
夢似楊花千里飛㗳爾暫能離世網陶然直欲見天機<lb/>
此中有徳堪為頌絶勝人間較是非<lb/>
　蘇滄浪詩律悲壯予少嘗嗜之三四絶佳或以為子<lb/>
　美早世之兆又山蟬帶響穿疎户野蔓蟠青入破牕<lb/>
　亦議其意味寂寞所以終于滄浪皆非也修短有數<lb/>
　自説死而不死者何限耶<lb/>
　　　郊行即事　　　　　　　　　程　顥<lb/>
芳原緑野恣行時春入遥山碧四圍興逐亂紅穿柳巷<lb/>
<pb n="KR4h0074_WYG_010-29b"/>
困臨流水坐苔磯莫辭盞酒十分醉只恐風花一片飛<lb/>
况是清明好天氣不妨游衍莫忘歸<lb/>
　學見聖域詩其餘事也或問此可與浴沂意趣㸔否<lb/>
　曰詩且㸔詩不必太深太鑿<lb/>
　　　正月二十日往岐亭潘古郭三人送余於女王<lb/>
　　　城東禪庄院　　　　　　　　蘇　軾<lb/>
十日春寒不出門不知江柳已揺邨稍聞決決流氷谷<lb/>
盡放青青没燒㾗數畝荒園留我住半瓶濁酒待君温<lb/>
<pb n="KR4h0074_WYG_010-30a"/>
去年今日闗山路細雨梅花正斷魂<lb/>
　坡詩不可以律縛善用事者無不妙他語意天然者<lb/>
　如此儘十分好<lb/>
　　　正月二十日與潘郭二生出郊尋春忽記去年<lb/>
　　　是日同到女王城作詩乃和前韻<lb/>
東風未肯入東門走馬還尋舊嵗邨人似秋鴻來有信<lb/>
事如春夢了無㾗江城白酒三杯釅野老紅顔一笑温<lb/>
已約年年為此㑹故人不用賦招魂<lb/>
<pb n="KR4h0074_WYG_010-30b"/>
　東坡初貶黄州之年即細雨梅花闗山斷魂之時也<lb/>
　次年正月二十日往岐亭見陳慥季常是以為女王<lb/>
　城之詩又次年正月二十日與潘邠老等尋春是以<lb/>
　有事如春夢了無㾗之詩又次年正月三日尚在黄<lb/>
　州復出東門仍和此韵云亂山環合水侵門身在淮<lb/>
　南盡處邨五畝漸成終老計九重新掃舊巢㾗謂元<lb/>
　豐官制行罷廢祖宗館職立秘書省以正字校書郎<lb/>
　等為差除資序而儲士之意淺矣觀此等語豈惟可<lb/>
<pb n="KR4h0074_WYG_010-31a"/>
　以攷大賢之出處抑亦可見時事之更張仁廟之所<lb/>
　以遺燕安於後世者何其盛熙豐之政所以大有可<lb/>
　恨者何其頓衰坡下句云豈惟慣見沙鷗喜巳覺來<lb/>
　多釣石温又可痛坡翁一謫數年甘心於漁樵而忘<lb/>
　返也新掃舊巢㾗事陸放翁為施宿注坡詩作序記<lb/>
　所對范至能語學者可自檢觀<lb/>
　　　次韻張恕春暮　　　　　　　蘇　轍<lb/>
祇言城市無佳處亦有江湖幾度游好雨晴時三月暮<lb/>
<pb n="KR4h0074_WYG_010-31b"/>
啼鶯到後百花休老猿好飲常聯臂野馬依人自絡頭<lb/>
不肯低回池上醉試㸔生滅水中漚<lb/>
　　　春日耕者<lb/>
陽氣先從土脈知老農夜起飼牛饑雨深一尺春耕利<lb/>
日出三竿曉餉遲婦子同來相嫵媚烏鳶飛下巧追隨<lb/>
紛紜政令曾何補要取中年風雨時<lb/>
　子由詩佳處世鮮㑹者其説詳見送餞類中前一詩<lb/>
　三四自然後一詩能言耕夫人情物態利字遲字尤<lb/>
<pb n="KR4h0074_WYG_010-32a"/>
　妙<lb/>
　　　暮春　　　　　　　　　　　張　耒<lb/>
夜雨輕寒拂曉晴牡丹開盡過清明庭前落絮誰家柳<lb/>
葉裏新聲是處鶯白髮生來如有信青春歸去更無情<lb/>
便當種秫長成酒逺學陶潛過此生<lb/>
　詩格平穏三四乃倒裝句法也<lb/>
　　　春日遣興<lb/>
流光向老惜芳菲搔首悲歌心事違緑野染成延晝永<lb/>
<pb n="KR4h0074_WYG_010-32b"/>
亂紅吹盡放春歸荆榛廢苑人閒牧風雨空城鳥夜飛<lb/>
斷送一畨桃李盡可憐桑柘有光輝<lb/>
　此詩虚字上着力拗斡<lb/>
　　　立春　　　　　　　　　　　陳師道<lb/>
馬蹄殘雪未成塵梅予梢頭已着春巧勝向人真奈老<lb/>
衰容從俗不宜新髙門肯送青絲菜下里誰思白髮人<lb/>
共學少年天下士獨能濡濕轍中鱗<lb/>
　此詩虚字上獨着力拗斡<lb/>
<pb n="KR4h0074_WYG_010-33a"/>
　　　寄晁無斁春懷<lb/>
稍聴春鳥語丁寧又見官池出斷氷雪後踏青誰與共<lb/>
花邊着語老猶能笑談莫倦尋常聴山院終同一再登<lb/>
今日已知他日恨搶榆况是又飛騰<lb/>
　　　次韻晁無斁<lb/>
城郭朝陽散積隂郊原注目日情深年衰鷗鷺今如是<lb/>
夢斷邯鄲何處尋語鵲飛烏春悄悄重簾深院晚沈沈<lb/>
不辭杖屨衝泥雪未有瓊琚報好音<lb/>
<pb n="KR4h0074_WYG_010-33b"/>
　　　春懷示隣曲<lb/>
斷牆着雨蝸成字老屋無僧燕作家剰欲出門追語笑<lb/>
却嫌歸鬢着塵沙風翻蛛網開三面雷動蜂窠趂兩衙<lb/>
屢失南隣春事約只今容有未開花<lb/>
　淡中藏美麗虚處着工夫力能排天斡地此后山詩<lb/>
　也<lb/>
　　　春日郊外　　　　　　　　　唐　庚<lb/>
城中未省有春光城外榆槐巳半黄山好更宜餘積雪<lb/>
<pb n="KR4h0074_WYG_010-34a"/>
水生㸔欲到垂楊鸎邊日暖如人語草際風光作藥香<lb/>
疑此江頭有佳句為君尋取却茫茫<lb/>
　此詩句句工緻水生㸔欲到垂楊絶竒尾句即簡齋<lb/>
　所謂忽有好詩生眼底安排句法已難尋也<lb/>
　　　春近　　　　　　　　　　　陸　游<lb/>
短褐枯笻老病身龍鍾也復喜新春已知不解多年住<lb/>
且作都無一事人簷角鳥聲呼醉夢室中花氣襲衣巾<lb/>
朝來更有欣然處一筯山蔬勝八珍<lb/>
<pb n="KR4h0074_WYG_010-34b"/>
　爛熟<lb/>
　　　睡起至園中<lb/>
春風忽已到天涯老子猶能領物華淺碧細傾家釀酒<lb/>
小紅初試手栽花野人易與輸肝肺俗話誰能掛齒牙<lb/>
更欲世間同省事勾回蟻戰放蜂衙<lb/>
　兩聯俱新美<lb/>
　　　立春日<hi>元注去冬無雪今年正月十日已時立春而平旦有雪數片猶臘雪也</hi>
江花江水每年同春日春盤放手空天地無私生萬物<lb/>
<pb n="KR4h0074_WYG_010-35a"/>
山林有處着衰翁牛趨死地身無罪梅發京華信不通<lb/>
數片飛飛猶臘雪邨隣相喚賀年豐<lb/>
　此詩慶元二年丙辰作牛趨死地身無罪乃是春鞭<lb/>
　牛事用齊宣王語必有所指以對老杜春日兩京梅<lb/>
　發亦竒<lb/>
　　　春行<lb/>
九日春隂一日晴强扶衰病此閒行猩紅帶露海棠濕<lb/>
鴨緑平堤湖水明酒賤林隂逢醉卧牛肥稻隴㸔深耕<lb/>
<pb n="KR4h0074_WYG_010-35b"/>
山翁莫道渾無用解與明時説太平<lb/>
　引少陵太白曉㸔紅濕處與蜀江緑且明濕字明字<lb/>
　謂奪造化之工却是世未有拈出者前輩用工如此<lb/>
　　　東籬<lb/>
東籬深僻嬾衣裳書巻縱横雜藥囊無吏徵租終日睡<lb/>
得錢沽酒一春狂新營茅舍軒牕靜旋煮山蔬匕筯香<lb/>
戲集句成圖素壁本來無事却成忙<lb/>
　中四句閒雅快活<lb/>
<pb n="KR4h0074_WYG_010-36a"/>
　　　春夏之交風日清美欣然有感<lb/>
天遣殘年脱<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>鞿功名不恨與心違緑陂細雨移秧罷<lb/>
朱舫斜陽擘紙歸花市丹青賣團扇象牙刀尺製單衣<lb/>
白頭曳杖人爭㸔共歎浮生七十稀<lb/>
　擘紙二字本俗語放翁既用之即詩家例也<lb/>
　　　病足累日不出菴門折花自娯<lb/>
頻想園花照眼明蹣跚正廢下堂行擁衾又聴五更雨<lb/>
屈指元無三日晴不奈病何抛酒醆麄知春在賴鶯聲<lb/>
<pb n="KR4h0074_WYG_010-36b"/>
一枝自浸銅瓶水喜與年光未隔生<lb/>
　第六句妙甚<lb/>
　　　春日小園雜賦<lb/>
久矣雲霄鎩羽翰小園聊得賦春寒<hi>魯望有春寒賦</hi>風生鴨緑<lb/>
文如織露染猩紅色未乾不向山丘歎零落且從兒女<lb/>
話團欒人言麥信春來好湯餅今年慮已寛<lb/>
　熟之又熟<lb/>
　　　晚春感事<lb/>
<pb n="KR4h0074_WYG_010-37a"/>
少年騎馬入咸陽鶻似身輕蝶似狂蹴踘埸邊萬人㸔<lb/>
鞦韆旗下一春忙風光流轉渾如昨志氣低摧只自傷<lb/>
日永東齋淡無事閉門掃地獨焚香<lb/>
　律熟猶不能忘情少年豪蕩時耶<lb/>
　　　甲子立春前二日<lb/>
頭風初愈喜身輕書巻時開覺眼明養熟犬雞隨坐起<lb/>
性靈烏鵲報隂晴韭菘飣餖春盤好芝术簁和臘藥成<lb/>
自笑衰殘殺風景燈前不擬入重城<lb/>
<pb n="KR4h0074_WYG_010-37b"/>
　嘉泰四年甲子放翁八十嵗為此詩中四句富麗筆<lb/>
　力老而不衰可敬也<lb/>
　　　暖甚去綿衣<lb/>
誰道江南春有寒未經社日衣能單桑麻過雨日夜長<lb/>
桃李因風髙下殘舊説中州政如此了知瘴氣不能干<lb/>
天公似憫斯民病故體淳熙詔令寛<lb/>
　三四如鑄成古鼎<lb/>
　　　早立寺門作　　　　　　　　趙　蕃<lb/>
<pb n="KR4h0074_WYG_010-38a"/>
春天隂晴無定姿隂雲未巻晴風吹青山表見花顔色<lb/>
緑水增添鷺羽儀郭外不知誰是主眼中今見我題詩<lb/>
人生何物非郵傳敢謂吾廬不在兹<lb/>
　三四江西法<lb/>
　　　出郭<lb/>
疎籬樹樹李花雪野寺條條楊柳絲春風收雨雨收後<lb/>
白日變晴晴變時有餘不足無盡景截長補短何限詩<lb/>
烟霞痼疾句成僻老矣折肱真得醫<lb/>
<pb n="KR4h0074_WYG_010-38b"/>
　江西苦於麗而冗章泉得其法而能瘦能淡能不拘<lb/>
　對又能變化而活動此詩是也<lb/>
　　　晚春　　　　　　　　　　　韓　琥<lb/>
幽砌疎畦送晚春水流山靜見閒身行吟散去風光好<lb/>
熟睡醒來雨氣新木筆豈非濃意態石楠終是淡精神<lb/>
鶯聲圓處鵑聲急景物要之不負人<lb/>
　三四已佳木筆石楠之聯人所未道<lb/>
　　　十三日<lb/>
<pb n="KR4h0074_WYG_010-39a"/>
南山春雪未全消路並浮梁步石橋深緑漸歸髙柳葉<lb/>
淺紅初上小梅梢峭寒寺院鐘聲起昏暮人家燭影揺<lb/>
一夜東風吹酒醒夢回花月是元宵<lb/>
　此嘉定十四年辛已正月十三日詩也澗泉年六十<lb/>
　三不仕久矣山林間滋味興况於詩中縱横無不可<lb/>
　者五六雖眼前景致常人自不能道<lb/>
　　　寒食<lb/>
曉色猶濛淡淡煙花間行過小溪邊人家寒食當晴日<lb/>
<pb n="KR4h0074_WYG_010-39b"/>
野老春游近午天吹盡海棠無步障開成山柳有堆綿<lb/>
呼兒覔友尋隣伴㸔却邨農又下田<lb/>
　三四不用工而極其工合入節序類中附之春日亦<lb/>
　無不可同時江湖人戴石屛四靈皆云此老淡之作<lb/>
　<lb/>
　<lb/>
　<lb/>
　瀛奎律髓巻十<lb/>
</p>
<p>
</p>
  </div>
</body>
</text>
</TEI>
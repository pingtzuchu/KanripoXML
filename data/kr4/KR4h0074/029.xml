<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十九</head>
    <p>
<pb n="KR4h0074_WYG_029-1a"/>
欽定四庫全書<lb/>
　瀛奎律髓巻二十九　　　元　方回　編<lb/>
　　旅况類<lb/>
　易旅卦曰旅瑣瑣斯其所取災男子生而有四方之<lb/>
　志寧終老守鄉井乎一有所役而不能遽歸則有旅<lb/>
　𤨏𤨏之憂雖富貴得志猶不無鞅掌之歎而况於貧<lb/>
　賤不得志之人此旅况詩所以作也<lb/>
　　五言<hi>五十七首</hi>
<pb n="KR4h0074_WYG_029-1b"/>
　　　晚次樂鄉縣　　　　　　　陳子昂<lb/>
故鄉杳無際日暮且孤征川原迷舊國道路入邊城野<lb/>
戍荒煙斷深山古木平如何此時恨噭噭夜猿鳴<lb/>
　起兩句言題中四句言景末兩句擺開言意盛唐詩<lb/>
　多如此全篇渾雄齊整有古味<lb/>
　　　初發道中寄逺　　　　　　張九齡<lb/>
日夜鄉山逺秋風復此時舊聞胡馬思今聽楚猿悲念<lb/>
别朝昏苦懷歸嵗月遲壯圖空不息常恐鬢如絲<lb/>
<pb n="KR4h0074_WYG_029-2a"/>
　雅淡有味<lb/>
　　　初入湘中有喜<lb/>
征鞍窮郢路歸棹入湘流望鳥惟貪疾聞猿亦罷愁兩<lb/>
邊楓作岸數處橘為洲卻計從來憶翻疑夢裏遊<lb/>
　此以還鄉漸近為喜張丞相曲江人也<lb/>
　　　初發曲江溪中<lb/>
溪流清且深松石復登臨正爾可嘉處胡為無賞心我<lb/>
猶不忍别物亦有縁侵自匪常行邁誰能知此音<lb/>
<pb n="KR4h0074_WYG_029-2b"/>
　後六句無一字粘帶景物謂之似韋蘇州非頂門鉅<lb/>
　眼不識也<lb/>
　　　江漢　　　　　　　　　　　杜　甫<lb/>
江漢思歸客乾坤一腐儒片雲天共逺永夜月同孤落<lb/>
日心猶壯秋風病欲蘇古來存老馬不必取長途<lb/>
　此詩余幼而學書有此古印本為式云杜牧之書也<lb/>
　味之久矣愈老而愈見其工中四句用雲天夜月落<lb/>
　日秋風皆景也以情貫之共逺同孤猶壯欲蘇八字<lb/>
<pb n="KR4h0074_WYG_029-3a"/>
　絶妙世之能詩者不復有出其右矣○公之意自比<lb/>
　於老馬雖不能取長途而猶可以知道釋惑也<lb/>
　　　嵗暮<lb/>
嵗暮逺為客邊隅還用兵煙塵犯雪嶺鼔角動江城天<lb/>
地日流血朝廷誰請纓濟時敢愛死寂寞壯心驚<lb/>
　明皇妃子之酣淫林甫國忠之狡賊養成漁陽之變<lb/>
　史思明繼之回紇掎之吐蕃踵之四方藩鎮不臣盜<lb/>
　賊蠭起老杜卒於大厯五年庚戌自天寳十四年乙<lb/>
<pb n="KR4h0074_WYG_029-3b"/>
　未始亂流離凡十六年唐中葉衰矣卻只成就得老<lb/>
　杜一部詩也不知終始不亂老杜得時行道如姚宋<lb/>
　此一部杜詩不過如其祖審言能雅歌詠治象耳不<lb/>
　過皆何將軍山林李監宅等詩耳寧有如今一部詩<lb/>
　乎然則亦可發一慨也<lb/>
　　　久客<lb/>
覊旅知交態淹留見俗情衰顔聊自哂小吏最相輕去<lb/>
國哀王粲傷時哭賈生狐狸何足道豺虎正縱横<lb/>
<pb n="KR4h0074_WYG_029-4a"/>
　前四句似是為小人所忽而有此歎後四句乃謂吾<lb/>
　之客况如王粲之哀賈生之哭為天下事不能平也<lb/>
　豺虎未盡豈與鼠子較分寸乎<lb/>
　　　山館<lb/>
南國晝多霧北風天正寒路危行木杪身逺宿林<hi>一作雲</hi>
端山鬼吹燈滅厨人語夜闌雞鳴問前館世亂敢求安<lb/>
　此廣徳元年癸卯老杜以嚴武再鎮西川卻領妻子<lb/>
　自梓州趨成都時詩也前有三詩亦云不成向南國<lb/>
<pb n="KR4h0074_WYG_029-4b"/>
　復作遊西川又云棧懸斜避石橋斷卻尋溪何日干<lb/>
　戈盡飄飄愧老妻辛苦之態備焉時年五十二嵗<lb/>
　　　去蜀<lb/>
五載客蜀郡一年居<hi>一作歸</hi>梓州如何關塞阻轉作瀟湘<lb/>
遊世<hi>一作萬</hi>事已黄髪殘生隨白鷗安危大臣在不必淚<lb/>
長流<lb/>
　公以乾元二年己亥棄官之秦州冬自同谷入蜀上<lb/>
　元元年庚子二年辛丑皆在成都時則嚴武帥蜀依<lb/>
<pb n="KR4h0074_WYG_029-5a"/>
　之寳應元年壬寅自綿州至梓州則嚴武去蜀矣晚<lb/>
　秋既迎家至梓廣徳元年癸卯亦在梓州嚴武再鎮<lb/>
　成都辟入幕府廣徳二年甲辰在成都永泰元年乙<lb/>
　巳嚴武卒乃再遊東川除京兆功曹不赴大厯六年<lb/>
　丙午移居䕫州起句所以云五載客蜀郡一年居梓<lb/>
　州也世事已黄髪此句哀甚尾句則為大臣者賢否<lb/>
　亦可見矣<lb/>
　　　宿關西客舍寄山東嚴許二山人時天寳髙道<lb/>
<pb n="KR4h0074_WYG_029-5b"/>
　　　舉徴　　　　　　　　　　　岑　參<lb/>
雲送關西雨風傳渭北秋孤燈燃客夢寒杵搗鄉愁灘<lb/>
上思嚴子山中憶許由蒼生今有望飛詔下林丘<lb/>
　本集題字頗繁以半山唐選正之燃搗二字眼突<lb/>
　　　秋館雨後得兄弟書即事　　　戎　昱<lb/>
弟兄書忽到一夜喜兼愁空館忽聞雨貧家怯到秋坐<lb/>
中孤燭暗窗外數螢流試以他鄉事明朝問子由<lb/>
　第四句佳甚<lb/>
<pb n="KR4h0074_WYG_029-6a"/>
　　　長安逢故人　　　　　　　　郎士元<lb/>
數年音信斷不意在長安馬上相逢久人中欲認難一<lb/>
官今懶道雙鬢竟羞㸔莫問生涯事只應持釣竿<lb/>
　三四絶妙<lb/>
　　　酧程近秋夜即事見贈<lb/>
長簟迎風早空城淡月華星河秋一鴈砧杵夜千家節<lb/>
候㸔應晚心期卧巳賖向來吟秀句不覺已鳴鴉<lb/>
　砧杵夜千家必旅中<lb/>
<pb n="KR4h0074_WYG_029-6b"/>
　　　旅遊傷春　　　　　　　　　李昌符<lb/>
酒醒鄉關逺迢迢聽漏終曙分林影外春盡雨聲中鳥<lb/>
倦江村路花殘野㟁風十年成底事羸馬厭西東<lb/>
　第四句最佳<lb/>
　　　洛陽早春　　　　　　　　　顧　况<lb/>
何地避春愁終年憶舊遊一家千里外百舌五更頭客<lb/>
路偏逢雨鄉山不入樓故園桃李月伊水向東流<lb/>
　三四粧砌甚佳不覺為俳第五句尤可喜<lb/>
<pb n="KR4h0074_WYG_029-7a"/>
　　　客中　　　　　　　　　　　于武陵<lb/>
楚人歌竹枝遊子淚沾衣異國久為客寒宵頻夢歸一<lb/>
封書未返千樹葉皆飛南過洞庭水更應消息稀<lb/>
　久客而夢歸家人之常愈逺則愈難得家書尾句意<lb/>
　似又髙也<lb/>
　　　友人南遊不囘<lb/>
相思春樹繚千里各依依鄠杜月頻滿瀟湘人未歸桂<lb/>
花風半落煙草蝶雙飛一别無消息水南蹤跡稀<hi>鄠音户京</hi>
<pb n="KR4h0074_WYG_029-7b"/>
<hi>兆府有鄠縣</hi>
　　　秦原早望　　　　　　　　　李　頻<lb/>
一沗鄉書薦長安未得回年光逐渭水春色上秦臺燕<lb/>
掠平蕪去人衝細雨來東風生故里又過幾花開<lb/>
　其思優游而不深怨可取<lb/>
　　　歸渡洛水　　　　　　　　　皇甫冉<lb/>
暝色赴春愁歸人南渡頭渚煙空翠合灘月碎江流澧<lb/>
浦饒芳草滄波有釣舟誰知放歌客此意正悠悠<lb/>
<pb n="KR4h0074_WYG_029-8a"/>
　詩第一句難得好如此詩赴字已見詩話所評與酒<lb/>
　渴愛江清四更山吐月並是起句便絶佳者<lb/>
　　　泛舟　　　　　　　　　　劉方平<lb/>
林塘夜發舟蟲響荻颼颼萬影皆因月千聲各為秋嵗<lb/>
華空復晚鄉思不堪愁西北浮雲外伊川何處流<lb/>
　中四句皆好各字尤妙<lb/>
　　　江上逢司空曙　　　　　　李　端<lb/>
共有髫年故相逢萬里餘新春兩行淚故國一封書夏<lb/>
<pb n="KR4h0074_WYG_029-8b"/>
口㠶初落潯陽鴈正疎唯應執杯酒暫食漢江魚<lb/>
　詩律明瑩<lb/>
　　　秋日陜州道中　　　　　　　顧非熊<lb/>
孤客秋風裏驅車入陜西關河午時路村落一聲雞樹<lb/>
勢飄秦逺天形到岳低誰知我名姓來徃自凄凄<lb/>
　父顧况詩入選此其子詩又入選亦可嘉也起句悲<lb/>
　壯中四句稱之末句酸楚乃旅中真味不容掩也<lb/>
　　　薊北旅思　　　　　　　　　張　籍<lb/>
<pb n="KR4h0074_WYG_029-9a"/>
日日望鄉國空歌白苧詞長因送人處憶得别家時失<lb/>
意還獨語多愁只自知客亭門外柳折盡向南枝<lb/>
　此張司業集中第一首詩三四真佳句司業姑蘇人<lb/>
　故云空歌白苧詞<lb/>
　　　夜到漁家<lb/>
漁家在江口潮水入柴扉行客欲投宿主人猶未歸竹<lb/>
深村路逺月出釣船稀遥見尋沙岸秋風動草衣<lb/>
　　　宿臨江驛<lb/>
<pb n="KR4h0074_WYG_029-9b"/>
楚驛南渡口夜深來客稀月明見潮上江靜覺鷗飛旅<lb/>
宿今已逺此行猶未歸離家久無信又聽搗征衣<lb/>
　此二首規格相似劉長卿有一首亦然<lb/>
　　　舟行寄李湖州<lb/>
客愁無次第川路重辛勤藻密行舟澁灣多轉楫頻薄<lb/>
遊空感惠失計自憐貧煩誦汀洲句時時慰逺征<lb/>
　三四切於湖州水路五六旅况可憐<lb/>
　　　江樓望歸<hi>時避賊在越中</hi>　　　　　　白居易<lb/>
<pb n="KR4h0074_WYG_029-10a"/>
滿眼江雲色月明樓上人旅愁春入越鄉思夜歸秦道<lb/>
路通荒服田園隔賊塵悠悠滄海畔十載避黄巾<lb/>
　此少年作已自成就如此<lb/>
　　　暮過山村　　　　　　　　　賈　島<lb/>
數里聞寒水山家少四鄰怪禽啼曠野落日恐行人初<lb/>
月未終夕邊烽不過秦蕭條桑柘外煙火漸相親<lb/>
　怪禽落日一聨善言覊旅之味詩無以復加初月未<lb/>
　終夕則村落之黒尤早邊烽不過秦似是西邊冦事<lb/>
<pb n="KR4h0074_WYG_029-10b"/>
　始息初有人煙處<lb/>
　　　旅遊<lb/>
此心非一事書札若為傳舊國别多日故人無少年空<lb/>
巢霜葉落疎牖水螢穿留得林僧宿中宵坐黙然<lb/>
　起句十字謂心緒甚多鄉書難冩頷聨十字謂别鄉<lb/>
　之久故人皆老成真竒語也景聨言蕭索之味結句<lb/>
　謂之有僧為伴深夜無言其酸苦至矣詩法卻自整<lb/>
　峭如第五句空巢霜葉落乃謂鳥巢既空葉落於巢<lb/>
<pb n="KR4h0074_WYG_029-11a"/>
　之中其深僻如此<lb/>
　　　寄韓湘<lb/>
過嶺行多少潮州瘴滿川花開南去後水凍北歸前望<lb/>
鷺吟登閣聽猿淚滿船相思堪靣話不着尺書傳<lb/>
　昌黎寄韓湘云知汝逺來應有意好收吾骨瘴江邊<lb/>
　然昌黎終得生還湘亦重骨肉之義可敬也<lb/>
　　　宿孤館<lb/>
落日投村戍愁生為客途寒山晴後綠秋月夜來孤橘<lb/>
<pb n="KR4h0074_WYG_029-11b"/>
樹千株在漁家一半無自知風水靜舟繫岸邊蘆<lb/>
　三四自然浪仙詩似此平易者少五六似是産橘之<lb/>
　地曽經兵火矣<lb/>
　　　泥陽館<lb/>
客愁何併起暮送故人囘廢館秋螢出空城寒雨來夕<lb/>
陽飄白露樹影掃青苔獨坐離懐慘孤燈照不開<lb/>
　此三詩亦能道旅中事浪仙愛説樹影掃地詩思甚<lb/>
　幽<lb/>
<pb n="KR4h0074_WYG_029-12a"/>
　　　客遊旅懷　　　　　　　　　姚　合<lb/>
客行無定止終日路岐間馬為賖來貴僮因借得頑詩<lb/>
書愁觸雨店舍喜逢山舊業嵩陽下三年未得還<lb/>
　三四道理是如此但晚唐詩句法字面多一同即太<lb/>
　爛行來坐得沽來買得可厭也<lb/>
　　　曉泊江戍　　　　　　　　　楊　憑<lb/>
放棹依遥戍清湘急晚流若為南浦宿逢此北風秋雲<lb/>
月孤鴻晚關山幾路愁年年不得意零露濕芳洲<lb/>
<pb n="KR4h0074_WYG_029-12b"/>
　味此詩意元題中曉泊當作晚泊<lb/>
　　　落日悵望　　　　　　　　　馬　戴<lb/>
孤雲與歸鳥千里片時間念我一何滯辭家久未還㣲<lb/>
陽下喬木逺色隱秋山臨水不敢照恐驚平昔顔<lb/>
　詩話謂㣲陽下喬木逺燒入秋山為一實一虛似體<lb/>
　貼句今攷戴集乃不然只如此十字自好<lb/>
　　　向隅　　　　　　　　　　　韓　偓<lb/>
守道得途遲中兼遇亂離剛腸成繞指𤣥鬢轉垂絲客<lb/>
<pb n="KR4h0074_WYG_029-13a"/>
路少安處病床無穩時弟兄消息絶獨斂向隅眉<lb/>
　致光遇朱全忠之亂始謫濮州尋客湖南又入閩依<lb/>
　王審知而卒其情懷可憐也<lb/>
　　　秋夜晚泊　　　　　　　　　杜荀鶴<lb/>
一望一愴然蕭然起暮天逺山横落日歸鳥度平川家<lb/>
是去秋别月當今夜圓漁翁似相伴徹曉葦叢邊<lb/>
　三四極宏濶荀鶴詩所少也<lb/>
　　　送客　　　　　　　　　　　江　蒍<lb/>
<pb n="KR4h0074_WYG_029-13b"/>
明月孤舟逺吟髭鑷更華天形圍澤國秋色露人家水<lb/>
館螢交影霜洲橘委花何當尋舊隱泉石好生涯<hi>鑷一作摘</hi>
　江蒍處士江南人楊徽元㣲之有弔江蒍詩題曰送<lb/>
　客而其意似是旅中三四眼工露字尤妙<lb/>
　　　久客　　　　　　　　　　　俞汝尚<lb/>
久客西城裏人家似舊鄰衆知趨事嬾僧厭打門頻倦<lb/>
枕費牕燭閒書破硯塵隂晴消白日門巷忽青春<hi>閒一作開</hi>
　俞公汝南辭王安石御史不拜致仕其節髙於人多<lb/>
<pb n="KR4h0074_WYG_029-14a"/>
　矣詩句遒美久客無憾<lb/>
　　　二十三日立秋夜行泊林里港　張　耒<lb/>
淅淅曉風起孤舟愁思生蓬窗一螢過葦㟁數蛩鳴老<lb/>
大畏為客風波難計程家人夜深語應念客猶征<lb/>
　宛丘詩大抵不事雕琢自然有味<lb/>
　　　發長平<lb/>
歸舟川上渡去翼望中迷野水侵官道春蕪沒斷堤川<lb/>
平雙槳上天濶一㠶西無酒消覊恨詩成獨自題<lb/>
<pb n="KR4h0074_WYG_029-14b"/>
　雖自然無不工處<lb/>
　　　正月二十日夢在京師<lb/>
客睡何輾轉青燈暗又明春雲藏澤國夜雨嘯山城許<lb/>
國有寸鐵耕田無一成朦朧五更夢俄頃踏如京<lb/>
　三四字眼工五六又出竒不拘常調<lb/>
　　　晚泊襄邑<lb/>
月暗風林靜斗垂霜夜清疎燈隔樹小暗水厯船鳴學<lb/>
字聲形苦紬書卜築輕此身南北慣隨處有平生<lb/>
<pb n="KR4h0074_WYG_029-15a"/>
　　　柘城道中<hi>元註陳宋大水之後</hi>
欲雪日易晚不風寒更清崩橋斷官道積水入空城屏<lb/>
翳野初燒降丘民始耕冬暉疾於鳥汲汲暝途征<lb/>
　　　赴宣城守吳興道中<lb/>
秋野連雲靜三吳稻熟時風江客帆疾晴野鴈行遲草<lb/>
木霜天曉山川澤國卑宣城不負汝好繼謝公詩<lb/>
　　　白羊道中<lb/>
日出客心喜路平人足輕風髙不成冷雨過有餘清水<lb/>
<pb n="KR4h0074_WYG_029-15b"/>
落溪魚出村深田鸛鳴勝遊須秀句多愧謝宣城<lb/>
　凡道中詩皆可入覊旅但欣戚㣲不同耳宛丘詩無<lb/>
　不自然於自然之中卻必有一聨二聨工當細觀之<lb/>
　　　山口　　　　　　　　　　　陳師道<lb/>
重霧真成雨疎簾不隔風青林擁紅樹家鶩雜賓鴻漁<lb/>
屋渾環水晴湖半落東徃來成一老猶在半途中<lb/>
　三四句中有對五六渾字半字有眼<lb/>
　　　邯鄲道中夜行阻風　　　　　鄧忠臣<lb/>
<pb n="KR4h0074_WYG_029-16a"/>
欲㵼懸河雨先號㧞木風問津尨吠處覔路電光中徒<lb/>
御憂羣盜兒童笑拙翁當知步兵哭初不為途窮<lb/>
　鄧忠臣長沙人有玉池集予讀張宛丘同文唱和見<lb/>
　其詩甚佳後買其集于杭詩多有可人語此首三四<lb/>
　最佳而新<lb/>
　　　艤船當和江口待風　　　　　賀　鑄<lb/>
一葉寄津口怒濤安可乘朝風占酒斾夜㸑乞漁燈牛<lb/>
渚逢新月秦淮想結冰故人他夕夢歌吹滿金陵<lb/>
<pb n="KR4h0074_WYG_029-16b"/>
　元註庚午十二月厯陽賦乃元祐五年○三四一聨<lb/>
　盡江河阻風之態<lb/>
　　　秦淮夜泊<hi>元註辛未正月晦賦乃元祐六年</hi>
宫栁動春條秦淮生暮潮樓臺見新月燈火上雙橋隔<lb/>
岸開朱箔臨風弄紫簫誰憐逺遊子心斾正揺揺<lb/>
　想見太平時節近元宵處必有此景惟賀公樂府老<lb/>
　手尤能言其情<lb/>
　　　簡同行翁靈舒　　　　　　　趙師秀<lb/>
<pb n="KR4h0074_WYG_029-17a"/>
久晴灘磧衆舟楫後先行終日不相見與君如各程水<lb/>
禽多雪色野笛忽秋聲若有新成句溪流合讓清<lb/>
　五六伶俐然猶不甚髙逺<lb/>
　　　徳安道中<lb/>
飡餘行數步稍覺一身和蠶月人家閉春山瀑布多鶯<lb/>
啼聲出樹花落片隨波前路東林近慚因捧檄過<lb/>
　此乃江州徳安縣所以云前路東林近尾句妥婉<lb/>
　　　宿鄔子寨下　　　　　　　　翁　巻<lb/>
<pb n="KR4h0074_WYG_029-17b"/>
已謁龍君廟明朝早過湖傍沙船盡泊經火地多枯秋<lb/>
至昏星易空長楚月孤蕭條村戍闊更㸃有如無<lb/>
　第五句新<lb/>
　　　泊舟龍游<lb/>
未得橋開鎻去船難自由渚禽飛入竹山葉下随流忽<lb/>
見秋風喜還成嵗旱愁卧聞篙子説明日到衢州<lb/>
　三四乃一句法<lb/>
　　　閩中秋思<lb/>
<pb n="KR4h0074_WYG_029-18a"/>
客愁無定跡幾處冐風埃逢得家鄉便憑將信息回海<lb/>
煙蠻樹濕秋雨瘴花開舊日越王國吾今身再來<lb/>
　五六似張司業<lb/>
　　　旅泊<lb/>
幾日溪蓬下低垂困水程喜因山縣泊畧向岸汀行聞<lb/>
笛生覊思㸔松減宦情遥知此夜月必照故山明<lb/>
　第六句新美<lb/>
　　　客中　　　　　　　　　　　劉克莊<lb/>
<pb n="KR4h0074_WYG_029-18b"/>
漂泊何須逺離鄉即旅人炊薪嘗海品書刺謁田鄰家<lb/>
寄寒衣少山來曉夢頻小兒仍病瘧詩句竟無神<lb/>
　第四句近乎謁客丐索之徒恐後村戲言不應少年<lb/>
　為客乃至如此茍賤也<lb/>
　　七言<hi>二十二首</hi>
　　　長安春望　　　　　　　　　盧　綸<lb/>
東風吹雨過青山卻望千門草色閒家在夢中何日到<lb/>
春來江上幾人還川原繚繞浮雲外宫闕參差落照間<lb/>
<pb n="KR4h0074_WYG_029-19a"/>
誰念為儒逢世難獨將衰鬢客秦關<lb/>
　能言久客都城之意<lb/>
　　　南海旅次　　　　　　　　　曹　松<lb/>
憶歸休上越王臺歸思臨髙不易裁為客正當無鴈處<lb/>
故園誰道有書來城頭早角吹霜盡郭裏殘潮蕩月囘<lb/>
心似百花開未得年年爭向被春催<lb/>
　後四句平正<lb/>
　　　巴興作　　　　　　　　　　賈　島<lb/>
<pb n="KR4h0074_WYG_029-19b"/>
三年未省聞鴻呌九月何曽見草枮寒暑氣均思白社<lb/>
星辰位正憶皇都蘇卿持節終還漢葛相行師自渡瀘<lb/>
鄉味朔山林果别北歸期掛海㠶孤<lb/>
　此蜀中思北歸而作也可入旅思類<lb/>
　　　旅次洋州寓居郝氏園林　　　方　干<lb/>
舉目縦然非我有思量似在故山時鶴盤逺勢投孤嶼<lb/>
蟬曵殘聲過别枝凉月照窗敧枕倦澄泉遶石泛觴遲<lb/>
青雲未得平行去夢到江南身旅覊<lb/>
<pb n="KR4h0074_WYG_029-20a"/>
　三四絶佳𤣥英一集詩此聨為冠<lb/>
　　　訪同年虞部李郎中　　　　　韓　偓<lb/>
䇿蹇相尋犯雪泥厨煙未動日平西門庭野水䙰褷鷺<lb/>
鄰里頹墻吚喔雞未入慶霄君擇肉畏逢華轂我吹虀<lb/>
地爐貰酒成狂醉更覺襟懷得䘮齊<lb/>
　　　春陰獨酌寄同年李郎中<lb/>
春陰漠漠土膏潤春雪㣲㣲風意和閒嗤入甲奔競熊<lb/>
醉唱落調漁樵歌詩道揣量疑可進宦情刓缺轉無多<lb/>
<pb n="KR4h0074_WYG_029-20b"/>
酒酣狂興依然在其奈千莖鬢雪何<lb/>
　昇平之旅猶或以窮而悲亂離之旅窮且特甚烏得<lb/>
　不深悲乎致光此二詩尚能自擇<lb/>
　　　江邊有寄　　　　　　　　　羅　隱<lb/>
江邊舊業半凋殘每軫歸心即萬端狂折野梅山店暖<lb/>
醉聽村笛酒樓寒只言聖代謀身易爭奈貧儒得路難<lb/>
同病同憂更何事為君提筆畫漁竿<lb/>
　五六淺近昭諌詩愛如此亦一時直道心事者<lb/>
<pb n="KR4h0074_WYG_029-21a"/>
　　　秋宿臨江驛　　　　　　　　杜荀鶴<lb/>
南來北去二三年年去年來兩鬢斑舉世盡從愁裏老<lb/>
誰人肯向死前閒漁舟火影寒歸浦驛路鈴聲夜過山<lb/>
身事未成歸未得聽猿鞭馬入長關<lb/>
　三四世俗所傳<lb/>
　　　殘冬客次資陽江　　　　　　王　巖<lb/>
淡雲殘雪簇江天䇿蹇遲囘客興䦨持鉢老僧來呪水<lb/>
倚船商女待搬灘沙翹白鷺非眞靜竹映繁梅奈苦寒<lb/>
<pb n="KR4h0074_WYG_029-21b"/>
阮籍莫嗟岐路異舊山溪畔有漁竿<lb/>
　王巖宋初人隱居蜀川此詩第四句新第五句雖破<lb/>
　壞白鷺亦良是<lb/>
　　　次御河寄城北㑹上諸友　　　王安石<lb/>
客路花時秪攪心行逢御水半晴陰背城野色雲邊盡<lb/>
隔屋春聲樹外深香草已堪囘歩履午風聊復散衣襟<lb/>
憶君載酒相追處紅蕚青跗定滿林<lb/>
　細潤之中於五六下慢字眼<lb/>
<pb n="KR4h0074_WYG_029-22a"/>
　　　度麾嶺寄莘老<lb/>
區區隨傳換冬春夜半懸崖托此身豈慕王尊能許國<lb/>
直縁毛義欲私親施為已壞平生學夢想猶歸寂寞濱<lb/>
風月一歌勞者事能明吾意可無人<lb/>
　麾嶺在績溪入歙縣之界公又有詩云曉渡藤溪霜<lb/>
　落後夜過翬嶺月明中麾又作此翬字<lb/>
　　　葛溪驛<lb/>
缺月昏昏漏未央一燈明滅照秋牀病身最覺風霜早<lb/>
<pb n="KR4h0074_WYG_029-22b"/>
歸夢不知山水長坐感嵗時歌慷慨起㸔天地色凄凉<lb/>
鳴蟬更亂行人耳正抱踈桐葉半黄<lb/>
　半山詩如此慷慨者少卻似江西人詩<lb/>
　　　二十三日即事　　　　　　　張　耒<lb/>
已逢嫵媚散花峽不怕艱危道士磯啼鳥似逢人勸酒<lb/>
好山如為我開眉風標公子鷺得意䟦扈將軍風斂威<lb/>
到舍將何作歸遺江山收得一囊詩<lb/>
　此離黄州貶所作頗似去險即夷為喜耳<lb/>
<pb n="KR4h0074_WYG_029-23a"/>
　　　自海至楚途寄馬全玉<lb/>
蕭蕭晚雨向風斜村逺荒凉三四家野色連雲迷稼穡<lb/>
秋聲催曉起蒹葭愁如夜月長隨客身似飛鴻不記家<lb/>
極目相望何處是海天無際落殘霞<lb/>
　文潛詩大抵圓熟自然<lb/>
　　　宿泗州戒壇院<hi>元註天然丹霞也</hi>
樓上鳴鐘門夜扄風簷送雨入疎櫺老僧坐睡依深壁<lb/>
童子持經守暗燈千里塵埃長旅泊五年憂患困侵陵<lb/>
<pb n="KR4h0074_WYG_029-23b"/>
誰知避世天然子一見禪翁便服膺<lb/>
　　　登城樓<lb/>
沙雨初乾布褐輕獨披衰蔓步髙城天晴海上峰巒出<lb/>
野暗人家燈火明歸鳥各尋芳樹去夕陽㣲照逺村耕<lb/>
登樓已恨荆州逺况復安仁白髪生<lb/>
　此二詩皆自然雋永人所難能者獨以易言之<lb/>
　　　宿柴城　　　　　　　　　　陳師道<lb/>
卧埋塵葉走風煙齒豁頭童不記年起倒不供聊應俗<lb/>
<pb n="KR4h0074_WYG_029-24a"/>
髙低莫可只随緣鼕鼕逺鼓三行夜隱隱平湖四接天<lb/>
枕底波濤篷上雨故將覊思到愁邊<lb/>
　此后山赴棣教時詩第七句尤竒愚按范石湖尾句<lb/>
　有云灘聲悲壯夜蟬咽併入小窗供不眠與后山此<lb/>
　詩尾句拍調意味俱相似<lb/>
　　　舟行遣興　　　　　　　　陳與義<lb/>
㑹稽尚隔三千里臨賀初盤一百灘殊俗問津言語異<lb/>
長年為客路岐難背人山嶺重重去照鷁梅花樹樹殘<lb/>
<pb n="KR4h0074_WYG_029-24b"/>
酌酒柂樓今日意題詩船壁後來㸔<lb/>
　　　度嶺<lb/>
年律將窮天地温兩州風氣此横分已吟子美湖南句<lb/>
更擬東坡嶺外文隔水叢梅疑是雪近人孤嶂欲生雲<lb/>
不愁去路三千里少住林間㸔夕曛<lb/>
　欲生雲用老杜假山詩也<lb/>
　　　次韻謝吕居仁<hi>居仁寓賀州</hi>
别君不覺嵗時荒豈意相逢魑魅鄉篋裏詩書總零落<lb/>
<pb n="KR4h0074_WYG_029-25a"/>
天涯形貌各昻藏江南今嵗無烽火嶺表窮冬有雪霜<lb/>
倘可卜鄰吾欲往草茅為蓋竹為梁<lb/>
　讀諸家詩忽到后山簡齋猶捨培塿而瞻太華不勝<lb/>
　髙聳自是一種風調<lb/>
　　　離建　　　　　　　　　　鞏仲至<lb/>
旅中多得早朝晴野潤衣襟苦未清時時數㸃雨猶落<lb/>
隱隱一聲雷不驚山入夏來差覺老花從春去久無情<lb/>
長汀又涉來時路麥隴桑村小問程<lb/>
<pb n="KR4h0074_WYG_029-25b"/>
　中四句皆佳仲至詩每每新異新則不陳異則不俗<lb/>
　　　十里　　　　　　　　　　　趙師秀<lb/>
烏紗巾上是黄塵落日荒原更恐人竹裏怪禽啼似鬼<lb/>
道傍枯木祭為神亦知逺役能添老無奈髙眠不救貧<lb/>
此地到城惟十里明朝難得自由身<lb/>
　此乃赴髙安推官時詩未至郡十里所作中四句皆<lb/>
　可喜<lb/>
　瀛奎律髓巻二十九<lb/>
</p>
<p>
</p>
  </div>
</body>
</text>
</TEI>
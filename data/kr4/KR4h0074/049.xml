<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十九</head>
    <p>
<pb n="KR4h0074_WYG_049-1a"/>
欽定四庫全書<lb/>
　瀛奎律髓巻四十九　　　　元　方回　編<lb/>
　　傷悼類<lb/>
　有生必有死弔哭誄賻挽些哀詞所以盡倫理而亦<lb/>
　忠信孝悌之天所固有也性情於此見焉交游以此<lb/>
　重焉觀者不可以諱忌惡之<lb/>
　　五言<hi>十二首</hi>
　　　哭長孫侍御　　　　　　　　杜　甫<lb/>
<pb n="KR4h0074_WYG_049-1b"/>
道為詩書重名因賦頌雄禮闈曾擢桂憲府舊<hi>一作近</hi>乘<lb/>
驄流水生涯盡浮雲世事空惟餘舊臺柏蕭瑟九原中<lb/>
<hi>此詩見郭知達黄鶴本</hi>
　　　哭孟郊　　　　　　　　　　賈　島<lb/>
身死聲名在多應萬古傳寡妻無子息破宅帶林泉塚<lb/>
近登山道詩隨過海船故人相弔後斜日下寒天<lb/>
　凡哭友詩當極其哀彼生而榮者雖哀不宜過也如<lb/>
　孟郊之死三四所道人忍聞乎併尾句味之至矣<lb/>
<pb n="KR4h0074_WYG_049-2a"/>
　　　弔孟協律<lb/>
才行古人齊生前品位低葬時貧賣馬遠日哭惟妻孤<lb/>
塚北邙外空齋中岳西集詩應萬首物象遍曾題<lb/>
　孟協律即郊也哭與弔相先後耳郊無子而唐史謂<lb/>
　鄭餘慶廪其妻子豈後亦立鄷郢之子為子耶存疑<lb/>
　當攷<lb/>
　　　哭皇甫七郎中<hi>湜</hi>　　　　　　白居易<lb/>
志業過𤣥晏詞章似襧衡多才非福祿薄命是聰明不<lb/>
<pb n="KR4h0074_WYG_049-2b"/>
是人間夀還留身後名涉江文一首便可敵公卿<lb/>
　元註持正竒文甚多涉江一章尤出衆<lb/>
　　　哭賈島　　　　　　　　　　姚　合<lb/>
杳杳黄泉下嗟君向此行有名傳後世無子過今生新<lb/>
墓松三尺空堦月二更從今舊詩巻人覔寫應争<lb/>
　島無子於此可見又有稚子哭勝猿之句疑島有子<lb/>
　存此詩以證之松三尺月二更予謂尚可改<lb/>
　　　寄弔賈島　　　　　　　　　曹　松<lb/>
<pb n="KR4h0074_WYG_049-3a"/>
先生不折桂謫去抱何寃巳葬離燕骨難招入劒魂旅<lb/>
墳低却草稚子哭勝猿㝠漠如搜句宜邀賀監論<lb/>
　悼賈島有子勝孟郊賈島猶有子於此可攷<lb/>
　　　哭李頻員外<lb/>
出麾臨建水下世在公堂苦集休開箧清資罷轉郎瘴<lb/>
中無子奠嶺外一妻孀定是浮香骨東歸就故鄉<lb/>
　李頻死於建州刺史五六哀之極矣<lb/>
　　　南豐先生挽詞　　　　　　　陳師道<lb/>
<pb n="KR4h0074_WYG_049-3b"/>
早棄人間事真從地上游丘原無起日江漢有東流身<lb/>
世從違裏功名取次休不應須禮樂始作後程仇<lb/>
精爽回長夜衣冠出廣庭勲庸留琬琰形像付丹青道<lb/>
喪餘篇翰人亡更典型侯芭才一足白首太𤣥經<lb/>
　丘原無起曰江漢有東流惟曾南豐足以當之侯芭<lb/>
　才一足白首太𤣥經非陳后山亦不可以此自許也<lb/>
　併挽温公詩三首他人詩皆可廢矣<lb/>
　　　丞相温公挽詞<lb/>
<pb n="KR4h0074_WYG_049-4a"/>
恭黙思良弼詩書正百工事多違謝傅天遽奪楊公一<lb/>
代風流盡三師禮樂崇若無天下議惡美併成空<lb/>
百姓歸周老三年待魯儒世方隨日化身已要人扶玉<lb/>
几雖來晚明堂訖受圖心知愛諸葛終不羡曹蜍<lb/>
少學真成巳中年記著書輟耕扶日月起廢極吹嘘得<lb/>
志寧論晚成功不願餘一為天下慟不敢愛吾廬<lb/>
　世方隨日化身已要人扶山谷嘗誦此聯以為今之<lb/>
　詩人無出陳無已右者温公之卒后山猶未得官元<lb/>
<pb n="KR4h0074_WYG_049-4b"/>
　祐元年丙寅九月也明年夏后山方為徐州教授三<lb/>
　詩關宋治亂非后山之私言也<lb/>
　　七言<hi>七首</hi>
　　　過元家履信宅　　　　　　　白居易<lb/>
雞犬喪家分散後林園失主寂寥時落花不語空辭樹<lb/>
流水無情自入池風蕩醼船初破漏雨淋歌閣欲傾欹<lb/>
前庭後院傷心事唯是春風秋月知<lb/>
　元微之身後如此友宦官攻裴晉公所得幾何而竟<lb/>
<pb n="KR4h0074_WYG_049-5a"/>
　以慚憤卒於武昌白公雖平生深交不忍言其短而<lb/>
　亦可見矣<lb/>
　　　寄劉蘓州<lb/>
去年八月哭微之今年八月哭敦詩何堪老淚交流日<lb/>
多是秋風揺落時泣罷幾回深自念情來一倍苦相思<lb/>
同年同病同心事除却蘓州更是誰<lb/>
　　　清明登老閣望洛陽城贈韓道士<lb/>
風光烟火清明日歌哭悲歡城市間何事不隨東洛水<lb/>
<pb n="KR4h0074_WYG_049-5b"/>
誰家又葬北邙山中橋車馬長無已下渡舟航亦不閒<lb/>
塚墓纍纍人擾擾遼東悵望鶴飛還<lb/>
　　　哭韓將軍　　　　　　　　　顧非熊<lb/>
將軍不復見儀型笑語隨風入杳㝠戰馬舊騎嘶引葬<lb/>
歌姬新嫁哭辭靈功勲客問求為誌服玩僧收與轉經<lb/>
寂寞一家春色裏百花開落滿山庭<lb/>
　工甚劉後村學唐詩慕為此等聲調而不能至也<lb/>
　　　思王逢原　　　　　　　　　王安石<lb/>
<pb n="KR4h0074_WYG_049-6a"/>
蓬蒿今日想紛披塚上秋風又一吹妙質不為平世得<lb/>
微言唯有故人知廬山南墮當書案湓水東來入酒巵<lb/>
陳迹可憐隨手盡欲歡無復似當時<lb/>
百年物望濟時功前路何如向此窮鷹隼奮飛凰羽短<lb/>
騏驎埋沒馬羣空中郎舊業無兒付康子才髙有婦同<lb/>
想見江南原上墓樹枝零落紙錢風<lb/>
　　　挽陳師復寺丞<hi>二首取一</hi>　　　劉克莊<lb/>
巳奏囊封墨尚新又携袖疏榻前陳小臣憂國言無隠<lb/>
<pb n="KR4h0074_WYG_049-6b"/>
先帝如天笑不嗔闕下舉幡空太學路傍卧轍幾遺民<lb/>
愚儒未解天公意偏壽他人天此人<lb/>
　三四穩五六用事巧<lb/>
　<lb/>
　<lb/>
　<lb/>
　<lb/>
　瀛奎律髓巻四十九<lb/>
</p>
<p>
</p>
  </div>
</body>
</text>
</TEI>
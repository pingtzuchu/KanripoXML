<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻九</head>
    <p>
<pb n="KR4h0074_WYG_009-1a"/>
欽定四庫全書<lb/>
　瀛奎律髓巻九　　　　　　　元　方回　編<lb/>
　　老夀類<lb/>
　香山九老之㑹洛陽耆英繼之此盛事也予嘗羡<lb/>
　慕近世詩人如曾茶山陸放翁趙昌父滕元秀劉<lb/>
　潛夫皆年八十以上而放翁之夀為最髙故多<lb/>
　取放翁詩云<lb/>
　　七言<hi>八首</hi>
<pb n="KR4h0074_WYG_009-1b"/>
　　　胡吉鄭劉盧張六賢皆多年壽予亦次焉偶於<lb/>
　　　敝舍合成尚齒之㑹七老相顧既醉且懽静而思<lb/>
　　　之此㑹世所稀有因成七言六韻詩以記之傳<lb/>
　　　好事者　　　　　　　　　　白居易<lb/>
七人五百七十嵗拖紫紆朱垂白鬚囊裏無金莫嗟嘆<lb/>
樽中有酒且歡娯詩吟兩句神還壯酒飲三杯氣且麄<lb/>
嵬峩狂歌教婢拍婆娑醉舞遣孫扶天年髙邁二疏傳<lb/>
人數多於四皓圖除却三山五天竺人間此㑹更應無<lb/>
<pb n="KR4h0074_WYG_009-2a"/>
　胡杲年八十九　吉旼年八十六　鄭據年八十四<lb/>
　　劉貢年八十二　盧貞年八十二　張渾年七十<lb/>
　四　白居易年七十四　元註已上七人合五百七<lb/>
　十嵗㑹昌五年三月二十四日於白家履道宅同宴<lb/>
　宴罷賦詩時秘書監狄兼謨河南尹盧貞以年未七<lb/>
　十雖與會而不及列予按㑹者九人狄兼謨盧貞以<lb/>
　年未七十不著於詩雖名七老實九老也故世傳九<lb/>
　老圖云且一時有同姓名者亦可謂異矣<lb/>
<pb n="KR4h0074_WYG_009-2b"/>
　　　睢陽五老圖　　　　　　　　杜　衍<lb/>
五人四百有餘嵗俱稱分曹與掛冠天地至仁難補報<lb/>
林泉幽致許盤桓花朝月夕隨時樂雪鬢霜髯滿座寒<lb/>
若也睢陽為故事何妨列向畫圖㸔<lb/>
　杜衍八十嵗　王煥九十嵗　畢世長九十四　馮<lb/>
　平八十七　朱貫八十八<lb/>
　　　借觀五老圖次韻　　　　　　歐陽修<lb/>
脫遺軒冕就安閒笑傲丘園縱倒冠白髮憂民雖種種<lb/>
<pb n="KR4h0074_WYG_009-3a"/>
丹心許國尚桓桓鴻㝠得路髙難慕松老無風韻自寒<lb/>
聞説優游多倡和新篇何惜盡傳㸔<lb/>
　　　耆英㑹　　　　　　　　　　文彦博<lb/>
九老舊賢形繪事元豐今勝㑹昌春垂肩素髮皆時彦<lb/>
揮塵清談盡席珍染翰不停詩思健飛觴無算酒行頻<lb/>
蘭亭雅集誇修褉洛社英游賞序賓自愧空疎陪几杖<lb/>
更容欵密奉簪紳當筵尚齒尤多幸十二人中第二人<lb/>
　富弼七十九<hi>彦國</hi>　文彦博七十七<hi>寛夫</hi>　席汝言<lb/>
<pb n="KR4h0074_WYG_009-3b"/>
　七十七<hi>君從</hi>　王尚恭七十六<hi>安之</hi>　趙丙七十五<lb/>
　<hi>南正</hi>　劉几七十五<hi>伯壽/</hi>　馮行已七十五<hi>肅之</hi>
　楚建中七十三<hi>正叔</hi>　張問七十<hi>昌言</hi>　王拱辰七<lb/>
　十一<hi>君貺</hi>　王謹言七十二<hi>不疑/</hi>　張燾七十<hi>景元</hi>
　　司馬光六十四<hi>君實</hi>
　　　七十　　　　　　　　　　　陸　游<lb/>
七十殘年百念枯桑榆元不補東隅但存隠具金鴉觜<lb/>
那夢朝衣玉鹿盧身世蠶眠將作繭形容牛老已垂胡<lb/>
<pb n="KR4h0074_WYG_009-4a"/>
客來莫問先生處不釣娥江即鏡湖<lb/>
　　　枕上作<lb/>
龍鍾七十豈前期矮㡌枯笻與老宜愁得酒巵如敵國<lb/>
病須書巻作良醫登山筋力雖尤健閉户工夫頗自竒<lb/>
今日快晴春睡足卧聴簷鵲已多時<lb/>
　　　八十三吟<lb/>
石帆山下白頭人八十三回見早春自愛安閒忘寂寞<lb/>
天將强健報清貧枯桐已爨寧求識敝帚當捐却自珍<lb/>
<pb n="KR4h0074_WYG_009-4b"/>
桑苧家風君莫笑他年猶得作茶神<lb/>
　　　戲遣老懷<lb/>
平生碌碌本無竒况是年垂九十時阿囝畧如郎罷意<lb/>
稚孫能伴太翁嬉花前騎竹强名馬階下埋盆便作池<lb/>
一笑不妨閒過日歎衰憂死却成癡<lb/>
　昌黎詩老翁真箇似童兒汲水埋盆作小池亦此謂<lb/>
　也<lb/>
　瀛奎律髓巻九<lb/>
</p>
<p>
</p>
  </div>
</body>
</text>
</TEI>
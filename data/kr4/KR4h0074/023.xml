<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十三</head>
    <p>
<pb n="KR4h0074_WYG_023-1a"/>
欽定四庫全書<lb/>
　瀛奎律髓巻二十三　　　　元　方回　編<lb/>
　　閒適類<lb/>
　韓昌黎送李愿歸盤谷序下一段所謂窮居而閒處<lb/>
　升髙而望逺坐茂樹以終日濯清泉以自潔采於山<lb/>
　美可茹釣於水鮮可食黜陟不聞理亂不知起居無<lb/>
　時惟適之安此能極言閒適之味矣詩家之所必有<lb/>
　而不容無者也凡山遊郊行原居野處幽寂隱逸之<lb/>
<pb n="KR4h0074_WYG_023-1b"/>
　趣於此所選詩備見之如姚合少監集有閒適一類<lb/>
　武功縣中作三十首者乃是仕宦而閒適已選置宦<lb/>
　情類中先欲分郊野閒適為二類要之閒適者流多<lb/>
　在郊野身在城府朝市而有閒適之心則所謂大隱<lb/>
　君子亦世之所希有者也亦不無一二附諸其中焉<lb/>
　　五言<hi>一百八首</hi>
　　　終南别業　　　　　　　　　王　維<lb/>
中歳頗好道晚家南山陲興來每獨往勝事空自知行<lb/>
<pb n="KR4h0074_WYG_023-2a"/>
到水窮處坐看雲起時偶然值林叟談笑無還期<lb/>
　右丞此詩有一唱三歎不可窮之妙如輞川孟城㘭<lb/>
　華子岡茱茰沜辛夷塢等詩右丞唱裴廸酬雖各不<lb/>
　過五言八句窮幽入𤣥學者當自細叅則得之<lb/>
　　　歸嵩山作<lb/>
清川帶長薄車馬去閒閒流水如有意暮禽相與還荒<lb/>
城臨古渡落日滿秋山迢逓嵩髙下歸來且閉關<lb/>
　閒適之趣澹泊之味不求工而未嘗不工者此詩是<lb/>
<pb n="KR4h0074_WYG_023-2b"/>
　也<lb/>
　　　韋給事山居<lb/>
尋幽得此地詎有一人曾大壑隨階轉羣山入户登庖<lb/>
厨出深竹印綬隔垂藤即事辭軒冕誰云病未能<lb/>
　此詩善用韻曾登二韻險而無迹羣山入戸登一句<lb/>
　尤竒比之王介甫兩山排闥送青來尤簡而有味<lb/>
　　　輞山閒居<lb/>
一從歸白社不復到青門時倚簷前樹逺看原上村青<lb/>
<pb n="KR4h0074_WYG_023-3a"/>
菰臨水映白鳥向山翻寂寞於陵子桔橰方灌園<lb/>
　右丞有六言田園樂七首花落家童未掃鶯啼山客<lb/>
　猶眠舉世稱歎山下孤烟逺村天邊緑樹髙原與此<lb/>
　時倚簷前樹逺看原上村予獨心醉不已<lb/>
　　　淇上即事<lb/>
屏居淇水上東野曠無山日隱桑柘外河明閭井間牧<lb/>
童望村去田犬隨人還静者亦何事荆扉乘晝關<lb/>
　右丞詩長於山林河明閭井間一聨詩人所未有也<lb/>
<pb n="KR4h0074_WYG_023-3b"/>
　牧童田犬句尤雅淨<lb/>
　　　歸終南山　　　　　　　　　孟浩然<lb/>
北闕休上書南山歸敝廬不才明主棄多病故人疎白<lb/>
髪催年老青陽逼歳除永懷愁不寐松月夜窗虚<lb/>
　王維私邀浩然伴直禁林以此詩忤明皇八句皆超<lb/>
　絶塵表<lb/>
　　　過故人莊<lb/>
故人具雞黍邀我至田家緑樹村邊合青山郭外斜開<lb/>
<pb n="KR4h0074_WYG_023-4a"/>
軒面場圃把酒話桑麻待到重陽日還來就菊花<lb/>
　此詩句句自然無刻畫之迹浩然自有厨人具雞黍<lb/>
　稚子摘楊梅以真對假見稱於世如郊野之作釣竿<lb/>
　垂北澗樵唱入南軒先人留素業老圃作隣家鳥過<lb/>
　烟樹宿螢傍小軒飛皆佳又如山水㑹稽郡詩書孔<lb/>
　氏門亦佳句吾州孔氏改㑹稽二字為新安用為桃<lb/>
　符累年晚輩不知為浩然詩也<lb/>
　　　東陂遇雨率爾貽謝南池<lb/>
<pb n="KR4h0074_WYG_023-4b"/>
田家春事起丁壯聚東陂殷殷雷聲作森森雨足垂海<lb/>
虹晴始見河栁潤初移予意在耕鑿因君問土宜<lb/>
　此詩起句末句幽雅自然又有句云草得風光動虹<lb/>
　因雨氣成亦佳<lb/>
　　　正月三日歸溪上有作簡院内諸公<lb/>
　　　　　　　　　　　　　　　　杜　甫<lb/>
野外堂依竹籬邊水向城蟻浮猶臘味鷗泛已春聲藥<lb/>
許隣人斸書從稚子擎白頭趨幕府深覺負平生<lb/>
<pb n="KR4h0074_WYG_023-5a"/>
　老杜合是廊廟人物其在成都依嚴武為叅謀亦屈<lb/>
　甚矣此詩二起句言草堂之狀三四言時節五六言<lb/>
　情懐而未二句感慨深矣老杜平生雖流離多在郊<lb/>
　野而目擊兵戈盜賊之變與朝廷郡國不平之事心<lb/>
　常不忘君父故哀憤之辭不一不獨為一身發也<lb/>
　　　草堂即事<lb/>
荒村建子月獨樹老夫家雪裏江船渡風前逕竹斜寒<lb/>
魚依宻藻宿鷺起圓沙蜀酒禁愁得無錢何處賒<lb/>
<pb n="KR4h0074_WYG_023-5b"/>
　此亦成都草堂詩也末句無錢賒酒其窮甚矣雪風<lb/>
　一聨如畫四句皆體物者<lb/>
　　　暮春題瀼西新賃草屋<lb/>
彩雲隂復白錦樹曉來青身世雙蓬鬢乾坤一草亭哀<lb/>
歌時自短醉舞為誰醒細雨荷鋤立江猿吟翠屏<lb/>
　此詩䕫州瀼西作彩雲隂復白謂晴雲如彩隂則忽<lb/>
　復變白錦樹曉來青謂花之驟開如錦曉來猶是青<lb/>
　樹未見花也起句言景中四句言身老言家陋言所<lb/>
<pb n="KR4h0074_WYG_023-6a"/>
　以感慨者而細雨一句喚醒二起句葢是景也實雨<lb/>
　為之猿吟一句尤深怨矣老杜傷時亂離往往如此<lb/>
　其詩開閤起伏不可一律齊也<lb/>
　　　江亭<lb/>
坦腹江亭暖長吟野望時水流心不競雲在意俱遲寂<lb/>
寂春將晚欣欣物自私故林歸未得排悶强裁詩<lb/>
　老杜詩不可以色相聲音求如所謂圓荷浮小葉細<lb/>
　麥落輕花市橋官柳細江路野梅香柱穿蜂溜蜜棧<lb/>
<pb n="KR4h0074_WYG_023-6b"/>
　缺燕添巢細雨魚兒出微風燕子斜芹泥香燕觜花<lb/>
　蕋上蜂鬚他人豈不能之晚唐詩千鍜萬錬此等句<lb/>
　極多但如老杜水流心不競雲在意俱遲即如片雲<lb/>
　天共逺永夜月同孤景在情中情在景中未易道也<lb/>
　又如寂寂春將晚欣欣物自私江山如有待花栁更<lb/>
　無私作一串説無斧鑿痕無粧㸃迹又豈只是説景<lb/>
　者之所能乎他如有客過茅宇呼兒正葛巾自媿無<lb/>
　鮭菜空煩卸馬鞍憂我營茅棟携錢過野橋十字只<lb/>
<pb n="KR4h0074_WYG_023-7a"/>
　是五字却下在第五第六句上亦不如晚唐之拘正<lb/>
　如山谷詩秋盤登鴨脚春網荐琴髙其下却云共理<lb/>
　須良守今年輟省曹上聨太工下聨放平淡一直道<lb/>
　破自有無窮之味所謂善學老杜者也又此篇末句<lb/>
　排悶似與心不競意俱遲迥異殊不知老杜詩以世<lb/>
　亂為客故多感慨其初長吟野望時閒適如此久之<lb/>
　即又觸動覊情如彼不可以律束縛拘覊也<lb/>
　　　過鸚鵡洲王處士别業　　　　劉長卿<lb/>
<pb n="KR4h0074_WYG_023-7b"/>
白首此為漁青山對結廬問人尋野筍留客饋家蔬古<lb/>
栁依沙發春苗帶雨鋤共憐芳杜色終日伴閒居<lb/>
　第五句發當作岸<lb/>
　　　閒遊二首　　　　　　　　　韓　愈<lb/>
雨後來更好澆池徧青青栁花閒度竹菱葉故穿萍獨<lb/>
坐殊未厭孤斟詎能醒持竿至日暮幽詠欲誰聽<lb/>
　第四句故一作亂<lb/>
茲遊苦不數再到遂經旬萍葢汙池淨藤籠老樹新林<lb/>
<pb n="KR4h0074_WYG_023-8a"/>
烏鳴訝客岸竹長遮鄰子雲祗自守奚事九衢塵<lb/>
　此二詩一唱三歎有餘味以工論之只前詩第一句<lb/>
　已極佳後詩第六句着題詩亦體貼不盡<lb/>
　　　題李凝幽居　　　　　　　　賈　島<lb/>
閒居少隣並草徑入荒園鳥宿池邊樹僧敲月下門過<lb/>
橋分野色移石動雲根暫去還來此幽期不負言<lb/>
　此詩不待贅説敲推二字待昌黎而后定開萬古詩<lb/>
　人之迷學者必如此用力何止吟安一个字撚斷數<lb/>
<pb n="KR4h0074_WYG_023-8b"/>
　莖髭耶<lb/>
　　　訪李甘原居<lb/>
原西居處静門對曲江開石縫銜枯草楂根漬古苔翠<lb/>
微泉夜落紫閣鳥時來仍憶尋淇岸同行採蕨廻<lb/>
　此詩亞於前作第四句蜀碑本作查根上淨苔紫閣<lb/>
　白閣終南山二峰之别名二詩皆以平聲起句而末<lb/>
　句平倒在老杜集四更山吐月平起平倒者甚少晚<lb/>
　唐必欲如此而其終擲前六句不顧别出一意繳此<lb/>
<pb n="KR4h0074_WYG_023-9a"/>
　一一句亦一格也如老杜合分雙賜筆猶作一飄蓬以<lb/>
　自然對繳住則晚唐所不能矣<lb/>
　　　僻居無可上人相訪<lb/>
自從居此地少有事相關積雨荒隣圃秋池照逺山硯<lb/>
中枯葉落枕上斷雲閒野客將禪子依依徧往還<lb/>
　此詩較前二首皆一體中四句極其工而皆不離乎<lb/>
　景情亦寓乎景中但不善措置者近乎冗老杜則不<lb/>
　拘有四句皆景者有兩句情兩句景者尤伶俐淨潔<lb/>
<pb n="KR4h0074_WYG_023-9b"/>
　也<lb/>
　　　送唐環歸敷水莊<lb/>
毛女峰當戸日髙頭未梳地侵山影掃葉帶露痕書松<lb/>
徑僧尋廟<hi>一作藥</hi>沙泉鶴見魚一川風景好恨不有吾廬<lb/>
　八句皆好三四尤精緻無中造有者掃山影之謂也<lb/>
　微中致著者書露痕之謂也人能作此一聨亦可以<lb/>
　名世矣<lb/>
　　　原東居喜唐温淇頻至<lb/>
<pb n="KR4h0074_WYG_023-10a"/>
曲江春草生紫閣雪分明汲水嘗泉味聽鐘問寺名墨<lb/>
研秋日雨茶試老僧鐺地近勞頻訪烏紗出送迎<lb/>
　起句十字自然而佳中四句用工而佳末句放寛亦<lb/>
　大自在<lb/>
　　　原上秋居<lb/>
關西又落木心事復如何歳月辭山久秋霖入夜多鳥<lb/>
從井口出人自岳陽過倚杖聊閒望田家未剪禾<lb/>
　五六謂經年乃下得句學者當細味之<lb/>
<pb n="KR4h0074_WYG_023-10b"/>
　　　寄錢庻子<lb/>
曲江春水滿北岸掩柴關祗有僧鄰舍全無物映山樹<lb/>
隂終日掃藥債隔年還猶記聽琴夜寒燈竹屋間<lb/>
　五六最佳末句脱洒<lb/>
　　　偶作<lb/>
野步隨吾意那知是與非稔年時雨足閠月暮蟬稀獨<lb/>
樹依岡老遥峰出草微園林自有主宿鳥且同歸<lb/>
　此詩妙五六尤淡而細只那知是與非一句頗俗<lb/>
<pb n="KR4h0074_WYG_023-11a"/>
　　　馬戴居華山因寄<lb/>
玉女洗頭盆孤髙不可言瀑流蓮岳頂河注華山根絶<lb/>
雀林藏鶻無人境有猿秋蟾纔過雨石上古松門<lb/>
　五六謂絶雀之林為藏鶻無人之境始有猿一句上<lb/>
　本下一句下本上詩家不可無此互體工部詩林踈<lb/>
　黄葉墜野静白鷗來亦似<lb/>
　　　南齋<lb/>
獨自南齋卧神閒景自空有山來枕上無事到心中簾<lb/>
<pb n="KR4h0074_WYG_023-11b"/>
捲侵牀月屏遮入座風望春春未至應在海門東<lb/>
　此詩中四句却平易白樂天集亦有此詩題云閒卧<lb/>
　起句云盡日前軒卧第三句有雲當枕上第五句月<lb/>
　作日第七句至作到恐只是白公詩<lb/>
　　　孟融逸人<lb/>
孟君臨水居不食水中魚衣衲惟麄帛筐箱祗素書樹<lb/>
林幽鳥戀世界此心踈擬棹孤舟去何峰又結廬<lb/>
　五六變體若專如三四則大鄙矣不可不察此曲折<lb/>
<pb n="KR4h0074_WYG_023-12a"/>
　也<lb/>
　　　題朱餘慶所居<lb/>
天寒吟竟曉古屋瓦生松寄信船一隻隔鄉山萬重樹<lb/>
來沙岸鳥窗度雪樓鐘每憶江中嶼更看城上峰<lb/>
　三四新異今蜀人語頗多類第三句豈普州人得其<lb/>
　遺風而廣之耶<lb/>
　　　寄胡遇<lb/>
一自殘春别經炎復到凉螢從枯樹出蛩入破堦藏落<lb/>
<pb n="KR4h0074_WYG_023-12b"/>
葉書勝紙閒砧坐當牀東門因送客相訪也何妨<lb/>
　此詩句句伶俐不知幾鍜而成後人豈可一蹴而至<lb/>
　耶<lb/>
　　　閒卧　　　　　　　　　　　白居易<lb/>
薄食當齋戒散班同隱淪佛容為弟子天許作閒人唯<lb/>
置牀臨水都無物近身清風散髮卧兼不要紗巾<lb/>
　此所謂閒之至者起句十字有思索三四天成尾句<lb/>
　脱洒<lb/>
<pb n="KR4h0074_WYG_023-13a"/>
　　　閒坐<lb/>
煖擁紅爐火閒搔白髪頭百年慵裏過萬事醉中休有<lb/>
室同摩詰無兒此鄧攸莫論身在日身後亦無憂<lb/>
　樂天心事曠達而詩律寛和雖則云然着力為詩者<lb/>
　終不能及也三四妙陳后山偶相犯末句尤妙<lb/>
　　　題令狐處士溪居　　　　　　項　斯<lb/>
白髪已過半無心離此溪病嘗山藥徧貧起草堂低為<lb/>
月窗從破因詩壁重泥近來嘗夜坐寂寞與僧齊<lb/>
<pb n="KR4h0074_WYG_023-13b"/>
　三四妙甚劉後村深喜之<lb/>
　　　早春題湖上顧氏新居<lb/>
近得水雲看門長侵早開到時微有雪行處已無苔勸<lb/>
酒客初醉留茶僧未來每逢晴暖日唯見乞花栽<lb/>
門不當官道行人到亦稀故從餐後出方至夜深歸開<lb/>
篋揀書巻掃牀移褐衣幾時同買宅相近有柴扉<lb/>
　蜀本賈島集誤收此詩賈詩更覺苦硬而此覺寛慢<lb/>
　然此亦新美可喜也<lb/>
<pb n="KR4h0074_WYG_023-14a"/>
　　　東郊别業　　　　　　　　　耿　湋<lb/>
東臯占薄田耕種過餘年䕶藥栽山棘澆蔬引竹泉晚<lb/>
雷期稔歳重霧報晴天若問幽人意思齊沮溺賢<lb/>
　中四句皆工后聨尤新<lb/>
　　　題馬儒乂石門山居　　　　　顧非熊<lb/>
尋君石門隱山近漸無青鹿迹入柴户樹身穿草亭雲<lb/>
低收藥徑苔惹取泉瓶此地客難到夜琴誰共聽<lb/>
　顧况之子其詩工甚三四竒矣第六句小巧中有味<lb/>
<pb n="KR4h0074_WYG_023-14b"/>
　　　晚秋閒居　　　　　　　　　張　籍<lb/>
獨坐髙秋晚蕭條足逺思家貧長畏客身老轉憐兒萬<lb/>
種盡閒事一生能幾時從來疎懶性應祗有僧知<lb/>
　三四似纒於家累然佳句也五六遂破前説而自開<lb/>
　解焉亦佳句也<lb/>
　　　過賈島野居<lb/>
青門坊外住行坐見南山此地去人逺知君終日閒蛙<lb/>
聲籬落下草色户庭間好是經過處惟愁暮獨還<lb/>
<pb n="KR4h0074_WYG_023-15a"/>
　予嘗評之賈浪仙詩幽奥而清新姚少監詩淺近而<lb/>
　清新張文昌詩平易而清新<lb/>
　　　題盧處士山居　　　　　　　温庭筠<lb/>
西溪問樵客遥指故人家古樹老連石急泉清露沙千<lb/>
峰隨雨暗一徑入雲斜日暮雀飛散滿山蕎麥花<lb/>
　温飛卿詩多麗而淡者少此三四乃佳<lb/>
　　　晚秋拾遺朱放訪山居　　　　秦　系<lb/>
不逐時人後終年獨閉關家中貧自樂石上卧常閒墜<lb/>
<pb n="KR4h0074_WYG_023-15b"/>
栗添新味殘花帶老顔侍臣當獻納那得到空山<lb/>
　五六工讀唐人五言律詩千變萬化賈島是一様張<lb/>
　司業是一様忽讀此詩又别是一様無窮無盡竒妙<lb/>
　　　山中贈張正則評事<hi>系時被奏左衛以疾不就</hi>
終年常避喧師事五千言流水閒過院春風與閉門山<lb/>
容邀上客桂實落華軒莫强教余起微官不足論<lb/>
　三四自然天下詠之<lb/>
　　　江村題壁　　　　　　　　　李商隱<lb/>
<pb n="KR4h0074_WYG_023-16a"/>
沙岸竹森森維舟聽越禽數家同老壽一徑自隂深喜<lb/>
客常留橘應官説採金傾壺真得地愛日靜霜砧<lb/>
　三四好五六亦是晚唐義山詩體不宜作五言律詩<lb/>
　不淡不為極致而艶而組不可也<lb/>
　　　南澗耕叟　　　　　　　　　崔　塗<lb/>
年年南澗濱力盡志猶存雨雪朝耕苦桑麻歳計貧戰<lb/>
添丁壯力老憶太平春見説經荒後田園半屬人<lb/>
　第四句六句結句皆好<lb/>
<pb n="KR4h0074_WYG_023-16b"/>
　　　鐘陵野步　　　　　　　　　曹　松<lb/>
岡扉聊自啓信步出波邊野火風吹濶春冰鶴啄穿渚<lb/>
檣齊驛樹山鳥入公田未割孤雲勢空思白閣年<lb/>
　唐詩自是一種風味只岡扉二字便新中四句工<lb/>
　　　山中言事<lb/>
嵐靄潤窗櫺吟詩得冷癥教餐有效藥多媿獨行僧雲<lb/>
濕煎茶火冰封汲井繩片扉深着掩經國自無能<lb/>
　冷癥二字竒第六句太竒與苔惹取泉瓶同<lb/>
<pb n="KR4h0074_WYG_023-17a"/>
　　　鏡中别業　　　　　　　　　方　干<lb/>
世人如不容吾自縱天慵落葉慿風掃香秔倩水舂花<lb/>
朝連郭霧雪夜隔湖鐘身外能無事頭宜白此峰<lb/>
　此吾家處士𤣥英先生方干也逺祖居歙之東鄉曰<lb/>
　真應仙翁名儲先生家在桐廬白雲原又曰鸕鷀原<lb/>
　别業在越之鏡湖唐未不仕巢賊擾中原强臣據方<lb/>
　鎮卒全名節以終釣臺書院與嚴子陵范文正公並<lb/>
　祠一原數百家方姓至今衣冠不絶詩尤見知於姚<lb/>
<pb n="KR4h0074_WYG_023-17b"/>
　秘監合此篇起句超放未句有終焉之志佳句不一<lb/>
　予别以摘抄矣<lb/>
　　　題李頻新居　　　　　　　　姚　合<lb/>
賃居求賤處深僻任人嫌葢地花如毯當門竹勝簾勸<lb/>
僧嘗藥酒教僕認<hi>一作辨</hi>書簽庭際山宜小休令著石添<lb/>
　予謂學姚合詩如此亦可到也必進而至於賈島斯<lb/>
　可矣又進而至老杜斯無可無不可矣或曰老杜如<lb/>
　何可學曰自賈島幽微入而參以岑參之壯王維之<lb/>
<pb n="KR4h0074_WYG_023-18a"/>
　潔沈佺期宋之問之整<lb/>
　　　過楊處士幽居<lb/>
引水穿風竹幽聲勝逺溪裁衣延野客剪翅養山雞酒<lb/>
熟聽琴酌詩成削樹題惟愁春氣暖松下雪和泥<lb/>
　第六句最新<lb/>
　　　閒居<lb/>
不自識疎鄙終年住在城過門無馬跡滿宅是蟬聲帶<lb/>
病吟雖苦休官夢已清何當學禪觀依止古先生<lb/>
<pb n="KR4h0074_WYG_023-18b"/>
　中四句皆佳四靈亦學到此地但却學賈島未升其<lb/>
　堂况入其室乎<lb/>
　　　山中寄友生<lb/>
獨在山河裏朝朝遂性情曉泉和雨落秋草上牆生因<lb/>
客始沽酒借書方到城詩成聊自遣不是趂聲名<lb/>
　五六好比賈島斤兩輕一不逮對偶切二不逮意思<lb/>
　淺三不逮却有一可取曰清新<lb/>
　　　閒居遣懷<lb/>
<pb n="KR4h0074_WYG_023-19a"/>
永日厨煙絶何曾暫廢吟閒詩隨思緝小酒恣情斟看<lb/>
月嫌松宻垂綸愛水深世間多少事無事可關心<lb/>
　第五句最佳必是先得之句下句却無甚滋味<lb/>
終年城裏住門户似山林客怪身名晚妻嫌酒病深寫<lb/>
方多識藥失譜廢彈琴文字非經濟空虚用破心<lb/>
　五六豈不佳只眼前事自是㑹凑合<lb/>
　　　春日閒居<lb/>
居止日蕭條庭前惟藥苗身閒眠自久眼差視還遥簷<lb/>
<pb n="KR4h0074_WYG_023-19b"/>
燕酬鶯語鄰花雜絮飄客來無酒飲搔首擲空瓢<lb/>
　第四句好五六恐如此粧㸃太刻而淺<lb/>
　　　山中述懷<lb/>
為客久未歸寒山獨掩扉晚來山鳥散雨過杏花稀天<lb/>
逺雲空積溪深水自微此情對春色欲盡總忘機<hi>晚一作嘵</hi>
<hi>散一作閙</hi>
　此詩相傳為周賀作撿賀集無之自是歐公詩話誤<lb/>
　　　和元八郎中秋居<lb/>
<pb n="KR4h0074_WYG_023-20a"/>
聖代無為化郎中是散仙晚眠隨客醉夜坐學僧禪酒<lb/>
用林花釀茶將野火煎人生知此味獨恨少因縁<lb/>
　五六清爽但用字將字元一般亦不可為法不得已<lb/>
　則然<lb/>
　　　原上新居　　　　　　　　　王　建<lb/>
長安無舊識百里是生<hi>一作天</hi>涯寂寞思逢客荒凉喜見<lb/>
花訪僧求賤藥將馬中豪家乍得新蔬菜朝盤忽覺奢<lb/>
春來梨棗盡啼哭小兒饑隣富雞長去莊貧客漸稀借<lb/>
<pb n="KR4h0074_WYG_023-20b"/>
牛耕地晚賣樹納錢遲牆下當官路依山補竹籬<lb/>
　此詩姚合集亦有之然建集十三詩中第五首格律<lb/>
　一同當是建詩又春來梨棗盡則啼哭小兒飢合集<lb/>
　乃云秋來梨棗熟益知其非<lb/>
自掃一閒房唯鋪獨卧牀野羔溪菜滑山紙水苔香陳<lb/>
藥初和白<hi>一作蜜</hi>新經未入黄近來心力少休讀養生方<lb/>
近來年紀到世事總無心古碣慿人搨閒詩任客吟送<lb/>
經還野院移石入幽林谷口春風惡梨花葢地深<lb/>
<pb n="KR4h0074_WYG_023-21a"/>
住處去山近傍園麋鹿行野桑穿井長荒竹過牆生新<lb/>
識隣里面未諳村社情石田無力及賤賃與人耕<lb/>
　荆公唐選取此詩之二首誤曰原上新春予亦選入<lb/>
　春類矣今觀其集乃是原上新居十三首併選五首<lb/>
　不妨重也<lb/>
　　　贈溪翁<lb/>
溪田借四鄰不省解憂身看日和仙藥書符救病人伴<lb/>
僧齋過夜中酒卧經旬應得丹砂力春來黒髪新<lb/>
<pb n="KR4h0074_WYG_023-21b"/>
　　　山居<lb/>
屋在瀑泉西茅房下有溪閉門留野鹿分食養山雞桂<lb/>
熟長收子蘭生不作畦初開洞中路深處轉松梯<lb/>
　　　閒居即事<lb/>
老病貪光景尋常不下簾妻愁耽酒癖人怪考詩嚴小<lb/>
婢偷紅紙嬌兒弄白髯有時看舊巻未免意中嫌<lb/>
　小婢一句新下一句嬌兒弄白髯壓倒上句<lb/>
　　　溪居叟　　　　　　　　　　杜荀鶴<lb/>
<pb n="KR4h0074_WYG_023-22a"/>
溪翁居處靜溪鳥入門飛早起釣魚去夜深乘月歸見<lb/>
君無事老覺我有求非不識風霜苦三冬一草衣<lb/>
　荀鶴詩晚唐之尤晚者此全篇可觀<lb/>
　　　贈魏野　　　　　　　　　　僧宇昭<lb/>
别業惟栽竹多閒亦好竒試泉尋寺逺買鶴到家遲藥<lb/>
就全離母詩高祗教兒未能終住此共有海山期<lb/>
　五六母與兒真假對三四佳<lb/>
　　　水村即事　　　　　　　　　冦　準<lb/>
<pb n="KR4h0074_WYG_023-22b"/>
虚齋臨逺水吟釣度朝晡葦岸秋聲合莎庭鶴影孤片<lb/>
雲藏疊巘野燒起寒蕪獨步時凝望離人隔五湖<lb/>
　字字工宻澶淵一擲非一擲也見明筭精亦此詩之<lb/>
　餘力也耶<lb/>
　　　閒居　　　　　　　　　　　梅堯臣<lb/>
讀易忘饑倦東窗盡日開庭花昏自斂野蝶晝還來謾<lb/>
數過籬笋遥窺隔葉梅唯愁車馬入門外起塵埃<lb/>
　若論宋人詩除陳黄絶高以格律獨鳴外須還梅老<lb/>
<pb n="KR4h0074_WYG_023-23a"/>
　五言律第一可也雖唐人亦只如此而唐人工者太<lb/>
　工聖俞平淡有味<lb/>
　　　岸貧<lb/>
無能事耕穫亦不有雞豚燒蚌㬠槎沫織蓑依樹根野<lb/>
蘆編作室青蔓與為門稚子將荷葉還充犢鼻裩<lb/>
　　　村豪<lb/>
日擊收田鼓時稱大有年爛傾新釀酒飽載下江船女<lb/>
髻銀釵滿童袍毳㲲鮮里胥休借問不信有官權<lb/>
<pb n="KR4h0074_WYG_023-23b"/>
　　　田人夜歸<lb/>
田收野更逈墟里隔烟陂荒徑已風急獨行唯犬隨荆<lb/>
扉候不掩稚子望先知自是一生樂何須閭井為<lb/>
　予初選郊野閒適詩為二類然閒適之人多在郊野<lb/>
　故村落間事亦附入焉此三詩是也<lb/>
　　　林處士水亭　　　　　　　　陳堯佐<lb/>
城外逋翁宅開亭野水寒冷光浮荇葉靜影浸漁竿吠<lb/>
犬時迎客飢禽忽上䦨疎籬僧舍近嘉樹鶴庭寛拂砌<lb/>
<pb n="KR4h0074_WYG_023-24a"/>
煙絲裊侵牕筍㦸攢小橋横落日幽徑轉層巒好景吟<lb/>
何極清歡盡亦難憐君留我意重疊取琴彈<lb/>
　此為林和靖作不可不取之時一觀以想其所居也<lb/>
　　　書友人屋壁　　　　　　　　魏　野<lb/>
達人輕禄位居處傍林泉洗硯魚吞墨烹茶鶴避烟閒<lb/>
惟歌聖代老不恨流年静想閒來者還應我最偏<lb/>
　魏仲先名野陜府人真宗祀汾隂遣使召之題此詩<lb/>
　壁間遁去使還以詩奏上曰野不來矣先是上嘗圖<lb/>
<pb n="KR4h0074_WYG_023-24b"/>
　种放所居野居亦有幽致又令圖之此洗硯烹茶一<lb/>
　聨最佳又有詩云易諳馴鹿性難辨鬭雞情妻喜栽<lb/>
　花活兒誇鬭草嬴能盡閒適之味种放出而名少摧<lb/>
　如後來常秩敗闕處士之能終者鮮矣當時唯仲先<lb/>
　林君復楊契𤣥終始全節故其詩尤可敬云<lb/>
　　　湖樓寫望　　　　　　　　　林　逋<lb/>
湖水混空碧慿欄凝睇勞夕寒山翠重秋靜鳥行高逺<lb/>
意極千里浮生輕一毫叢林數未徧杳靄隔漁舠<lb/>
<pb n="KR4h0074_WYG_023-25a"/>
　和靖先生林處士名逋字君復錢塘西湖孤山隱居<lb/>
　夕寒山翠重一聨佳句也梅花詩冠絶古今見着題<lb/>
　詩中<lb/>
　　　湖山小隱<lb/>
猿鳥分清絶林蘿擁翠微步穿僧徑出肩搭道衣歸水<lb/>
墅香菰熟烟崖早筍肥功名無一㸃何要更忘機<lb/>
園井夾蕭森紅芳墮翠隂晝巖松䑕靜春塹竹雞深歳<lb/>
課非無木家藏獨有琴顔原遺事在千古壯閒心<lb/>
<pb n="KR4h0074_WYG_023-25b"/>
衡門鄰晚塢環渚背寒岡片月通蘿徑幽雲在石牀客<lb/>
游抛鄠杜漁事擬滄浪管樂非吾尚昻頭肯自芳<lb/>
　和靖詩予評之在姚合之上兼無以詩自矜之意而<lb/>
　渾涵亦非合可望<lb/>
　　　小隱自題<lb/>
竹樹遶吾廬清深趣有餘鶴閒臨水久蜂懶得花疎酒<lb/>
病妨開巻春隂入荷鋤嘗憐古圖畫多半寫樵漁<lb/>
　有工有味句句佳<lb/>
<pb n="KR4h0074_WYG_023-26a"/>
　　　贈清逸魏閑處士　　　　　　宋　祁<lb/>
奕世依巖石褒恩下帝庭姓名高士傳父子少微星池<lb/>
溜遥通澗家林近帶坰分明詔書意天極賜鴻㝠<lb/>
　此魏野之子閑也亦能詩世其隱故公三四極力褒<lb/>
　之而亦極工<lb/>
　　　喜友人過隱居　　　　　　　曹汝弼<lb/>
忽向新春裏閒過隱士家旋收松上雪來煮雨前茶禽<lb/>
換新歌曲梅粧隔歳花應慙非遁者難久在煙霞<lb/>
<pb n="KR4h0074_WYG_023-26b"/>
　此詩禽元作琴予為改定<lb/>
　　　村家　　　　　　　　　　　王　操<lb/>
野景村家好柴籬夾樹身牧童眠向日山犬吠隨人地<lb/>
僻鄉音别年豐酒味醇風光吟有興桑麥暖逢春<lb/>
　宋初諸人詩皆有晚唐風味此江南王<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>處士太宗<lb/>
　時授官仕至殿中丞中四句有意味<lb/>
　　　東山招復古　　　　　　　　俞汝尚<lb/>
聞道廣文客東來欲載書志勤甘淡薄情舊免生疎野<lb/>
<pb n="KR4h0074_WYG_023-27a"/>
飯多無菜溪羔或有魚小心新買得且遂帶經鋤<lb/>
　俞汝尚吳興人熙寧初召為御史不老而致仕號溪<lb/>
　堂居士<lb/>
　　　夏日閒居<lb/>
無人到窮巷長日守閒居宿火惟烘藥喜晴還曬書鄰<lb/>
翁伴村酒稚子課園蔬門外蒿萊地從深不用鋤<lb/>
　　　放懷　　　　　　　　　　　陳師道<lb/>
施食烏鳶喜持經鳥雀聽杖藜矜矍鑠顧影怪伶俜門<lb/>
<pb n="KR4h0074_WYG_023-27b"/>
靜行隨月窗虚卧見星擁衾眠未穏艱阻飽曾經<lb/>
　選衆詩而以后山居其中猶野鶴之在雞羣也前六<lb/>
　句極其工後二句不知宿於何寺乃有逆旅漂泊之<lb/>
　意詩人窮則多苦思<lb/>
　　　放慵　　　　　　　　　　　陳與義<lb/>
暖日薫楊栁濃春醉海棠放慵真有味應俗苦相妨官<lb/>
拙從人笑交疎得自藏雲移穏扶杖燕坐獨焚香<lb/>
　此公氣魄尤大起句十字朱文公擊節謂薫字醉字<lb/>
<pb n="KR4h0074_WYG_023-28a"/>
　下得妙又何必專事晚唐<lb/>
　　　題齋壁　　　　　　　　　　陸　游<lb/>
皥皥太平民堂堂大耋身乾坤一旅舍日月兩車輪蓑<lb/>
貴超三品蔬甘敵八珍明年真耄矣爛醉海棠春<lb/>
力穡輸公上藏書教子孫追遊屏裘馬宴集止雞豚寒<lb/>
士邀同學單門與議婚定知千載後猶以陸名村<lb/>
　　　自述<lb/>
古井無由浪浮雲一掃空詩書修孔業塲圃嗣豳風懼<lb/>
<pb n="KR4h0074_WYG_023-28b"/>
在饑寒外憂形夢寐中吾年雖日逝猶冀有新功<lb/>
舊業還耕釣殘年逼老期筋骸衰後覺力量夢中知客<lb/>
約溪亭飲僧招竹院棊未為全省事終勝宦遊時<lb/>
屏跡歸休後頤生寂寞中忍貧辭半俸學古得全功西<lb/>
埭村醅釅東坡小彴通經行有佳趣稚子也能同<lb/>
　　　書適<lb/>
老翁雖七十其實似童兒山果啼呼覔鄉儺喜笑隨羣<lb/>
嬉累瓦塔獨立照盆池更挾殘書讀渾如上學時<lb/>
<pb n="KR4h0074_WYG_023-29a"/>
　放翁老壽為近世詩人第一其閒適之詩尤多姑選<lb/>
　此五言六首每首必有一聨一句佳山果啼呼覔老<lb/>
　翁不應亦啼當作號呼<lb/>
　　　幽事<lb/>
日日營幽事時時有好懷雨園殘竹粉風砌落松釵伴<lb/>
蝶行花徑聽蛙傍水涯窮通了無謂不必更安排<lb/>
　五六眼前事耳能道者不妨自高於人有工無迹<lb/>
　　　葺圃<lb/>
<pb n="KR4h0074_WYG_023-29b"/>
種樹書頻讀齊民術屢窺曾求竹醉日更問栁眠時盧<lb/>
橘初非橘蒲葵不是葵因而辨名物甘作老樊遲<lb/>
　竹醉栁眠一聨極工五六辨析名物尤竒<lb/>
　　　幽事<lb/>
幽事春來早晨興即啓閽掃梁迎燕子挿楥䕶龍孫數<lb/>
日招賔友先期辦酒樽淋漓衣袖濕不管漬春痕<lb/>
　三四犯陳后山織竹䕶龍孫之聨然龍孫畢竟換一<lb/>
　物亦可也<lb/>
<pb n="KR4h0074_WYG_023-30a"/>
　　　北檻<lb/>
北檻近中堂縁堦物自芳晨清花拱露地僻蘚侵廊坐<lb/>
久時開巻吟餘或炷香終朝無客至一枕到羲皇<lb/>
　三四已佳五六以炷開字為眼却便覺佳<lb/>
　　　止齋即事　　　　　　　　　陳傅良<lb/>
性已耐岑寂老應忘隱憂齊年雙白髪盡日一蒼頭竹<lb/>
閉緘門鑰蒲團數漏籌未知庭廡下還有雀羅不<lb/>
　閉字音第四聲<lb/>
<pb n="KR4h0074_WYG_023-30b"/>
教子時開巻逢人强整襟最貧看晚節多病得初心地<lb/>
僻茭蓮好山低竹樹深寄聲同燕社明日又秋砧<lb/>
　君舉以時文鳴此二詩高古縁才高也<lb/>
　　　次韻山居　　　　　　　　　陳　塤<lb/>
解組滄溟畔携家紫翠間地臨雙港勝天與兩年閒茅<lb/>
屋靜聞雨竹籬疎見山所慚鄰舍老句險不容攀<lb/>
　陳塤字伯和澗上丈人族子寓居桐廬嘗知黟縣予<lb/>
　讀滕元秀詩盛稱伯和所作此所謂次韻隣舍老者<lb/>
<pb n="KR4h0074_WYG_023-31a"/>
　殆亦和元秀詩耳雙港者桐廬縣東分水港合焉五<lb/>
　六靜字疎字下得是<lb/>
　　　西山　　　　　　　　　　　葉　適<lb/>
對面吳橋港西山第一家有林皆橘樹無水不荷花竹<lb/>
下晴垂釣松間雨試茶更瞻東掛綵空翠雜朝霞<lb/>
　水心以文知名㧞四靈為再興唐詩者而其所自為<lb/>
　詩恐未嘗深加意五言律如此者少西山葢永嘉勝<lb/>
　處有醉樂亭水心為記甚悉<lb/>
<pb n="KR4h0074_WYG_023-31b"/>
　　　題翁巻山居　　　　　　　　徐　照<lb/>
空山無一人君此寄閒身水上花來逺風前樹動頻蟲<lb/>
行黏壁字茶煮落巢薪若有髙人至何妨不裹巾<lb/>
　此詩真不减晚唐<lb/>
　　　山中<lb/>
世事已無營翛然物外形野蔬僧飯潔山葛道衣輕掃<lb/>
葉燒茶鼎標題記藥瓶敲門舊賓客稚子㑹相迎<lb/>
　中四句工<lb/>
<pb n="KR4h0074_WYG_023-32a"/>
　　　貧居<lb/>
既與世不合當令人事疎引泉魚走石掃徑葉平蔬誰<lb/>
念交情淺難如識面初榮途多寵辱未敢怨貧居<lb/>
　四靈詩專於中四句用工尾句不甚着力今如此乃<lb/>
　可喜也<lb/>
　　　山居<lb/>
栁竹藏花塢茅茨接草池開門驚燕子汲水得魚兒地<lb/>
僻春猶靜人閒日自遲山禽啼忽住飛走又相隨<lb/>
<pb n="KR4h0074_WYG_023-32b"/>
　近乎爛熟然亦不可棄也<lb/>
　　　幽居　　　　　　　　　　　翁　巻<lb/>
蓬户掩還開幽居稱不才移松連嶠土買石帶溪苔藥<lb/>
信仙方服衣從古様裁本無官可棄安用賦歸來<lb/>
　　　夢回<lb/>
一枕莊生夢回來日未斜自煎砂井水更煮嶽僧茶宿<lb/>
雨消花氣驚雷長荻芽故山滄海角遥念在春華<lb/>
　　　隱者所居<lb/>
<pb n="KR4h0074_WYG_023-33a"/>
百事已無機空林不掩扉蜂沾朝露出鶴帶晚雲歸石<lb/>
老苔為貌松寒薜作衣山翁與溪友相過轉依依<lb/>
　　　春日和劉明逺<lb/>
不奈滴簷聲風回昨夜晴一堦春草碧幾片落花輕知<lb/>
分貧堪樂無營夢亦清看君話幽隱如我願逃名<lb/>
　四靈中翁獨后死然未能考其没在何年此四詩㸃<lb/>
　圈處十分佳也<lb/>
　　　偶題　　　　　　　　　　　徐文卿<lb/>
<pb n="KR4h0074_WYG_023-33b"/>
緑樹何稠疊清風稍羡餘枕縈雲片片簾透雨疎疎修<lb/>
筧通泉壑殘碑出野鉏丘陵知幾變耕稼雜陶漁<lb/>
　五六佳<lb/>
　　　雨後到南山村家<lb/>
衝雨入窮山山民猶閉關橘垂茅屋畔梅映竹籬間竒<lb/>
石依林立清泉繞舍灣吾思隱茲地凝立未知還<lb/>
　樟丘徐文卿字斯逺信州玉山人嘉定四年進士與<lb/>
　趙昌父韓仲止聲名伯仲前詩中四句俱雅淡後詩<lb/>
<pb n="KR4h0074_WYG_023-34a"/>
　五六工<lb/>
　　　北山作　　　　　　　　　　劉克莊<lb/>
骨法枯閒甚惟堪作隱君山行忘路脈夜坐認天文字<lb/>
痩偏題石詩寒半説雲近來仍喜瞶閒事不曾聞<hi>夜一作野</hi>
　第六句佳甚<lb/>
　　七言<hi>五十一首</hi>
　　　江村　　　　　　　　　　　杜　甫<lb/>
清江一曲抱村流長夏江村事事幽自去自來堂上燕<lb/>
<pb n="KR4h0074_WYG_023-34b"/>
相親相近水中鷗老妻畫紙為棊局稚子敲針作釣鈎<lb/>
多病所須唯藥物微軀此外更何求<lb/>
　　　南鄰<lb/>
錦里先生烏角巾園收芋栗未全貧慣看賔客兒童喜<lb/>
得食階除鳥雀馴秋水纔深四五尺野航恰受兩三人<lb/>
白沙翠竹江村暮相送柴門月色新<lb/>
　　　狂夫<lb/>
萬里橋西一草堂百花潭水即滄浪風含翠篠姢娟淨<lb/>
<pb n="KR4h0074_WYG_023-35a"/>
雨裛紅蕖冉冉香厚禄故人書斷絶恒飢稚子色凄凉<lb/>
欲填溝壑惟疎放自笑狂夫老更狂<lb/>
　老杜七言律詩一百五十餘首求其郊野閒適如此<lb/>
　者僅三篇而此之第三篇後四句亦未免歎貴交之<lb/>
　絶憫貧稚之飢信矣和平之音難道而喜起明良之<lb/>
　音難值也然格髙律熟意竒句妥若造化生成為此<lb/>
　等詩者非真積力久不能到也學詩者以此為凖為<lb/>
　吳體拗字變格亦不可不知<lb/>
<pb n="KR4h0074_WYG_023-35b"/>
　　　題刑部李郎中山亭　　　　　秦韜玉<lb/>
儂家雲水本相知每到髙齋强展眉痩竹嚲烟遮板閣<lb/>
捲荷擎雨出盆池笑吟山色同欹枕閒背庭隂對覆棋<lb/>
不是主人多野興肯開青眼重漁師<lb/>
　中四句工尾句亦好<lb/>
　　　僻居酬友人　　　　　　　　伍　喬<lb/>
僻居惟愛近林泉幽徑閒園任蘚連向竹掩扉隨鶴息<lb/>
就溪安石學僧禪古琴帶月音聲正山果經霜氣味全<lb/>
<pb n="KR4h0074_WYG_023-36a"/>
多謝故交憐朴野隔雲時復寄佳篇<lb/>
　　　秋深閒興　　　　　　　　　韓　偓<lb/>
此心兼笑野雲忙甘得貧閒味甚長病起乍嘗新橘柚<lb/>
秋深初換舊衣裳晴來喜鵲無窮語雨後寒花特地香<lb/>
把釣覆棊兼舉白不離名教可顛狂<lb/>
　　　題張逸人園林　　　　　　　韓　翃<lb/>
花源一曲映茅堂清論閒堦坐夕陽麈尾手中毛已脱<lb/>
蟹螯樽上味初香春深黄口羣窺樹雨後青苔散㸃牆<lb/>
<pb n="KR4h0074_WYG_023-36b"/>
更道小山宜助賞呼兒舒簟醉巖房<lb/>
　　　書懷寄王秘書　　　　　　　張　籍<lb/>
白髪如今欲滿頭從來百事盡應休祇於觸目須防病<lb/>
不擬將心更養愁下藥逺求新熟酒看山多上最髙樓<lb/>
頼君同在京城住每到花前免獨遊<lb/>
　　　送楊判官<lb/>
應得烟霞出俗心茅山道士共追尋閒憐鶴貌偏能畫<lb/>
暗辨桐聲自作琴長嘯每來松下坐新詩堪向雪中吟<lb/>
<pb n="KR4h0074_WYG_023-37a"/>
征南幕府多賔客君獨相知最覺深<lb/>
　　　書懷　　　　　　　　　　　吳　融<lb/>
傍巖倚樹結簷楹夏物蕭疎景更清灘響忽高何處雨<lb/>
松隂自轉此山晴見多鄰火遥相認來慣幽禽近不驚<lb/>
爭敢便誇饒勝事九衢塵裏免勞生<lb/>
　　　閒望<lb/>
三㸃五㸃映山雨一枝兩枝臨水花蛺蝶狂飛掠芳草<lb/>
鴛鴦對浴翹暖沙闕下新居非已業江南舊隱是誰家<lb/>
<pb n="KR4h0074_WYG_023-37b"/>
東還西去俱無計却羡暝歸林上鴉<lb/>
　　　題林逸士肥上新屋壁　　　　劉　筠<lb/>
久壓侯鯖盡室來卜居隣近釣魚臺舊山鶴怨無錢買<lb/>
新竹僧同借宅栽載酒誰從揚子學棹舟空訪戴逵回<lb/>
抽毫有汚東陽壁但惜明時老澗才<lb/>
　三四須先看上二字為小分句却看下五字則得其<lb/>
　意矣<lb/>
　　　郊外　　　　　　　　　　　王安國<lb/>
<pb n="KR4h0074_WYG_023-38a"/>
野曠天寒氣象嘉浮雲濃淡日初斜澤中雨漲無鳴鸛<lb/>
荷下波翻有怒蛙簫鼓殘聲來帝闕漁樵歸徑見人家<lb/>
塵簪羞把黄花挿不耐飛蓬鬭鬢華<lb/>
　此乃汴京郊外所以有第五句<lb/>
　　　退居　　　　　　　　　　　詹中正<lb/>
宦情文思競䦨珊利户名樞莫我關無可奈何新白髪<lb/>
不如歸去舊青山須知百歲都為夢未信千金買得閒<lb/>
珍重樽中賢聖酒非因風月亦開顔<lb/>
<pb n="KR4h0074_WYG_023-38b"/>
　中正祥符八年蔡齊榜甲科衢州人三四東坡嘗用<lb/>
　為詞世人不知為詹白雲詩也中正又有一聨吟餘<lb/>
　妓散杯中酒歸去蝶隨頭上花下句佳<lb/>
　　　贈張處士　　　　　　　　　趙　湘<lb/>
應問秋雲學得閒飄然如不在人間青藤篋裏詩多怪<lb/>
紫栗枝邊藥更殷<hi>一作瘢</hi>江客對碁曾賭鶴野僧分屐借<lb/>
登山仍聞昨日來城市又抱孤琴踏月還<lb/>
　清獻家審言詩如此宜乎乃孫之詩如其人之清有<lb/>
<pb n="KR4h0074_WYG_023-39a"/>
　自來哉<lb/>
　　　野墅夏晚　　　　　　　　　錢昭度<lb/>
一抹生紅畫杏腮半園沉緑鎖桐材黄蜂衙退海潮上<lb/>
白蟻戰酣山雨來睡思幾家金帶枕酒香何處玉交杯<lb/>
太陽西落波東去惆悵無人喚得回<lb/>
　三四詩話所稱<lb/>
　　　湖山小隠　　　　　　　　　林　逋<lb/>
道着權名便絶交一峰春翠濕衡茅莊生已憤鴟鳶嚇<lb/>
<pb n="KR4h0074_WYG_023-39b"/>
揚子休譏蝘蜓嘲潏潏藥泉來石竇霏霏茶靄出松梢<lb/>
琴僧近借南薫譜且併閒工子細抄<lb/>
　憤當作慣<lb/>
閒搭綸巾擁縹囊此心隨分識興亡黒頭為相雖無謂<lb/>
白眼看人亦未妨雲噴石花生劍壁雨敲松子落琴牀<lb/>
清猿幽鳥遥相呌数筆湖山又夕陽<lb/>
　三四亦豪壯隱君子非專衰懦之人也<lb/>
　　　易從上人山亭<lb/>
<pb n="KR4h0074_WYG_023-40a"/>
湖水汪灣隔數峰籬門和竹夾西東閒來此地行無厭<lb/>
又共吾廬看不同靈隱路歸秋色裏招賢庵在鳥行中<lb/>
屏風若欲相攙見合把巉巗與畫工<lb/>
　　　懐舊隱　　　　　　　　　　陳　亞<lb/>
多媿當年未第間卜居人外得清閒排聨花品曾非僭<lb/>
愛惜苔錢不是慳秋閣詩情天淡淡夕溪漁思月彎彎<lb/>
而今慚厚明朝禄敢念藏愚莫買山<lb/>
　三四絶佳亞黄蜀葵詩秋風似學金丹術戯把硫黄<lb/>
<pb n="KR4h0074_WYG_023-40b"/>
　禦酒盃尤佳<lb/>
　　　郊行即事　　　　　　　　　程　顥<lb/>
芳原緑野恣行時春入遥山碧四圍興逐亂雲穿栁巷<lb/>
困臨流水坐苔磯莫辭盞酒十分醉只恐風花一片飛<lb/>
况是清明好天氣不妨游衍莫忘歸<lb/>
　大儒事業有大於詩者不可以詩人例目之五六乃<lb/>
　朱文公所深取<lb/>
　　　小村　　　　　　　　　　　梅堯臣<lb/>
<pb n="KR4h0074_WYG_023-41a"/>
淮濶洲多忽有村棘籬疎敗謾為門寒雞得食自呼伴<lb/>
老叟無衣猶抱孫野艇鳥翹唯斷䌫枯桑水齧只危根<lb/>
嗟哉生計一如此謬入王民版籍論<lb/>
　此乃村落間事以附閒適類<lb/>
　　　山中　　　　　　　　　　　陳與義<lb/>
當復入州寛作期人間踏地有安危風流丘壑真吾事<lb/>
籌䇿廟堂非所知白水春波天澹澹蒼峰晴雪錦離離<lb/>
恰逢居士身輕日正是山中多景時<lb/>
<pb n="KR4h0074_WYG_023-41b"/>
　参政簡齋陳公名與義字去非洛陽人自黄陳紹老<lb/>
　杜之后惟去非與吕居仁亦登老杜之壇居仁主活<lb/>
　法而去非格調髙勝舉一世莫之能及初以墨梅詩<lb/>
　見知於徽廟客子光隂詩巻裏杏花消息雨聲中大<lb/>
　為髙廟所賞欲學老杜非参簡齋不可此乃不欲赴<lb/>
　召之詩風流籌䇿一聨苕溪詩話似乎未㑹此意後<lb/>
　學宜細味此等詩與許丁卯髙下如何<lb/>
　　　題東家壁<lb/>
<pb n="KR4h0074_WYG_023-42a"/>
斜陽步屧過東家便置清樽不煮茶髙柳光隂初罷絮<lb/>
嫩鳬毛羽欲成花羣公天上分時棟閒客江邊管物華<lb/>
醉裏吟詩空跌蕩借君素壁落栖鴉<lb/>
　三四極天下之工亦止言景耳五六遜時棟於天上<lb/>
　羣公而以江邊閒客自許氣岸髙峻骨格開張殆天<lb/>
　授非人力然亦力學則可及矣<lb/>
　　　雨後至城外　　　　　　　　吕本中<lb/>
日日思歸未就歸只今行露已沾衣江村過雨蓬麻長<lb/>
<pb n="KR4h0074_WYG_023-42b"/>
野水連天鸛鶴飛塵務却嫌經意少故人新更得書稀<lb/>
鹿門縱隱猶多事苦向人前説是非<lb/>
　　　孟明田舍<lb/>
未嫌衰病出無驢尚喜冬來食有魚往事髙低半枕夢<lb/>
故人南北數行書茅茨獨倚風霜下粳稻微收雁鶩餘<lb/>
欲識淵明只公是邇來吾亦愛吾廬<lb/>
　簡齋詩髙峭吕紫微詩圓活然必曲折有意如雪消<lb/>
　池館初晴後人倚䦨干欲暮時荒城日短溪山靜野<lb/>
<pb n="KR4h0074_WYG_023-43a"/>
　寺人稀鸛鶴鳴皆所謂清水出芙蓉也如此二詩末<lb/>
　句却議論深復非輕易放過者<lb/>
　　　習閒　　　　　　　　　　　范成大<lb/>
習閒成懶懶成癡六用都藏縮似龜雪已許多猶不飲<lb/>
梅今如此尚無詩閒看猫暖眠氊褥靜聽猧寒呌竹籬<lb/>
寂寞無人同此意時時惟有睡魔知<lb/>
　梅今如此尚無詩亦標致可掬<lb/>
　　　親戚小集<lb/>
<pb n="KR4h0074_WYG_023-43b"/>
避濕違寒不出門一冬未省正冠巾月從雪後皆竒夜<lb/>
天向梅邊有别春秉燭登臨空話舊擁爐情味莫懷新<lb/>
榮華勢利輸人慣贏得樽前自在身<lb/>
　石湖風流醖藉每賦詩必有高致而無寒相三四一<lb/>
　聨可見<lb/>
　　　登東山　　　　　　　　　　陸　游<lb/>
老慣人間歳月催强扶衰病上崔嵬生為柱國細事耳<lb/>
死畫雲臺何有哉熟計提軍出青海未如喚客倒金罍<lb/>
<pb n="KR4h0074_WYG_023-44a"/>
明朝日出春風動更看青天萬里開<lb/>
　放翁詩萬首佳句無數少師曾茶山或謂青出於藍<lb/>
　然茶山格高放翁律熟茶山專祖山谷放翁兼入盛<lb/>
　唐<lb/>
　　　題菴壁<lb/>
衰髪蕭疎雪滿巾君恩乞與自由身身并猿鶴為三口<lb/>
家托烟波作四鄰十日風號未成雪一年梅發又催春<lb/>
漁舟底用勤相覔本避浮名不避人<lb/>
<pb n="KR4h0074_WYG_023-44b"/>
　白樂天有云身兼妻子都三口鶴與琴書共一船尤<lb/>
　佳此亦小異而律同<lb/>
　　　山行過僧菴不入<lb/>
垣屋參差竹塢深舊題名處懶重尋茶爐煙起知高興<lb/>
棊子聲疎識苦心淡日暉暉孤市散殘雲漠漠半川隂<lb/>
長吟未斷清愁起已見横林宿暮禽<lb/>
　詩不但豪放高勝非細下工夫有針線不可但欲如<lb/>
　老杜所謂裁縫滅盡針線迹耳此詩題目甚竒山行<lb/>
<pb n="KR4h0074_WYG_023-45a"/>
　是一節過僧菴而不入又似是兩節垣屋參差竹塢<lb/>
　深只此一句便見山行而過僧菴及過僧菴而不入<lb/>
　矣舊題名處懶重尋即是曾遊此菴而今懶入矣茶<lb/>
　爐烟起知髙興此謂不入菴而遥見煮茶之烟想像<lb/>
　此僧之不俗也棋子聲疎識苦心則妙之又妙矣聞<lb/>
　棋聲而不得觀其棋固已甚妙於棋聲疎緩之間想<lb/>
　見棋者用心之苦此所謂妙之又妙也過僧菴而不<lb/>
　入盡在是矣淡日殘雲下一聨及未句結乃結煞山<lb/>
<pb n="KR4h0074_WYG_023-45b"/>
　行一段餘意前輩詩例如此須合别有擺脫老杜縛<lb/>
　雞行山谷水仙花一律皆然此放翁八十五歳時詩<lb/>
　也<lb/>
　　　閒中書事<lb/>
病過新年逐日添清愁殘醉兩厭厭惜花萎去常遮日<lb/>
待燕歸來始下簾堂上清風生玉塵澗中寒溜滴銅蟾<lb/>
一生留滯君休歎意望天公本自亷<lb/>
一畆山園半畝池流年忽逮掛冠期賣花醉叟剥紅桂<lb/>
<pb n="KR4h0074_WYG_023-46a"/>
種藥高僧寄玉芝午枕聽兒哦舊句晚窗留客弄殘棋<lb/>
登庸䇿免多新報老子癡頑總不知<lb/>
　慶元乙卯寧宗新元除罷史可考也<lb/>
　　　小築<lb/>
放翁小築寄江郊屋破隨時旋補茅暮看白煙横水際<lb/>
曉聽清露滴林梢生來不啜猩猩酒老去那營燕燕巢<lb/>
目斷鹿門三太息龎公千載可論交<lb/>
　猩猩酒燕燕巢公兩用之誠為佳句<lb/>
<pb n="KR4h0074_WYG_023-46b"/>
　　　窮居<lb/>
半世倀倀信所之窮居仍抱暮年悲燒金術誤囊衣薄<lb/>
種黍年凶酒味醨大厦萬間空有志後車千乘更無期<lb/>
掩書常笑城南杜麻屨還朝受拾遺<lb/>
　窮居而思萬間千乘不得志之言也然彼得志者又<lb/>
　何如哉<lb/>
　　　西窗<lb/>
西窗偏受夕陽明好事能來慰此情看畫客無寒具手<lb/>
<pb n="KR4h0074_WYG_023-47a"/>
論書僧有折釵評薑宜山茗留閒啜豉下湖蓴喜共烹<lb/>
酒䏑朱門非我事諸君小住聽松聲<lb/>
　此詩尾句好所以不可遺<lb/>
　　　耕罷偶書<lb/>
新溉東臯畝一鍾烏犍麤足事春農㶚橋風雪吟雖苦<lb/>
杜曲桑麻興本濃老大斷非金谷友生存惟冀酒泉封<lb/>
莫嘲野餉蕭條甚箭茁蓴絲亦且供<lb/>
　四句四事皆巧對<lb/>
<pb n="KR4h0074_WYG_023-47b"/>
　　　小築<lb/>
小築湖邊避俗囂幾年於此寓簞瓢雖無隠士子午谷<lb/>
寧愧詩人丁卯橋羅雀門庭無俗駕縁雲磴路有歸樵<lb/>
詩情酒興常相屬堪笑傍人説寂寥<lb/>
　子午谷丁卯橋亦巧<lb/>
　　　過鄰家戲作<lb/>
久脱朝冠岸幅巾時時乘興過比鄰缾無儲粟吾猶樂<lb/>
步有新船子豈貧醅甕香浮花露熟藥欄土潤玉芝新<lb/>
<pb n="KR4h0074_WYG_023-48a"/>
<hi>玉芝謂鬼臼山家多有之</hi>相從覔笑真當勉又過浮生一歳春<lb/>
　三四陶韓語工<lb/>
　　　簡鄰里<lb/>
今年意味報君知屬疾雖頻未苦衰獨坐冷齋如自訟<lb/>
<hi>三舍法行時嘗上書言事者屏置一齋曰自訟</hi>小鐫殘俸類分司<hi>樂天詩云猶被妻孥教漸</hi>
<hi>退莫求致仕且分司</hi>閒撐野艇漁簔濕亂挿山花醉㡌欹有興行<lb/>
歌便終日逢人那識我為誰<lb/>
　自訟分司雖戲語下一聨又自好<lb/>
<pb n="KR4h0074_WYG_023-48b"/>
　　　戲詠閒適<lb/>
涉世心知百不能閉門懶出病相仍簞瓢味美如烹鼎<lb/>
鄰曲人淳似結繩半夥鴉殘牆外杏一枝鵲□澗邊藤<lb/>
蕭然掃盡彈冠興敢為詩情望武陵<lb/>
　　　閒中頗自適戲書示客<lb/>
髪猶半黒臉常紅老健應無似放翁烹野八珍邀父老<lb/>
燒窮四和伴兒童<hi>野八珍見王履道詩世又有窮四和香法</hi>剪紗新製簪花<lb/>
㡌乞竹寛編養鶴籠巢許䕫龍竟誰是請君下語勿匆<lb/>
<pb n="KR4h0074_WYG_023-49a"/>
匆<lb/>
　縱説横説爛熟<lb/>
　　　幽居述事<lb/>
曾㑹蘭亭醉墮簪後身依舊住山隂琴傳數世漆文斷<lb/>
鶴養多年丹頂深滌硯灘頭無漬墨吹簫月下有遺音<lb/>
小詩戲述幽居事後有高人識此心<lb/>
頽然掩户不妨竒又賦幽居第二詩大業鼎成令虎守<lb/>
精思床穏用龜支壺中自喜乾坤别局上元知日月遲<lb/>
<pb n="KR4h0074_WYG_023-49b"/>
更就羣童閒鬭草人間何處不兒嬉<lb/>
落葉平溝日滿廊幽居又賦第三章喜無俗事干靈府<lb/>
恨不終年住醉鄉上樹榜船雖老健䟽泉移竹亦窮忙<lb/>
山僧欲去還留話更盡西齋一炷香<lb/>
舴艋東歸喜遂初頓拈枯筆賦幽居細燒柏子供清坐<lb/>
明㸃松肪讀道書蒼爪嫩芽開露茗紅根小把瀹煙蔬<lb/>
年來自許機心盡頗恠飛鷗自作疎<lb/>
　四詩皆八十歳之作脱洒竒妙<lb/>
<pb n="KR4h0074_WYG_023-50a"/>
　　　村居　　　　　　　　　　　陳傅良<lb/>
業已將身落耦耕時於觀物悟浮生擇棲未定鳥離立<lb/>
避礙已通魚並行野老窺巢占太歳牧童敲角報殘更<lb/>
絶勝倚市看郵置客至還無菜甲羔<lb/>
　　　閒詠　　　　　　　　　　　姜特立<lb/>
坐叨厚廪飲醇醪不押文書不坐曹撿㸃園花為日課<lb/>
裒尋詩草計年勞仍将書冊供慵卧時喚盃盤佐老饕<lb/>
感激大恩何以報惟祈聖壽與天高<lb/>
<pb n="KR4h0074_WYG_023-50b"/>
　此乃奉祠時所作否則為婺州總戎時也<lb/>
　　　負暄<lb/>
不是羲和徳澤流寒鄉何處覔温柔絶憐天上黄綿襖<lb/>
大勝人間紫綺裘旋挾胡牀隨影轉更携書巻與閒謀<lb/>
天和妙處誰能㑹欲獻君王郤自羞<lb/>
　古所謂曝背之樂欲獻之天子者此詩乃佳<lb/>
　　　書懷　　　　　　　　　　　趙子覺<lb/>
柳影槐隂緑遶村日長細得話詩情迎風紫燕忽雙去<lb/>
<pb n="KR4h0074_WYG_023-51a"/>
隔雨黄鸝又一聲筆墨生涯成冷淡筍蔬盤饌易經營<lb/>
世間微利真刀蜜有底驅馳取重輕<lb/>
　雪齋趙子覺字彦先超然居士令衿之子為嚴倅時<lb/>
　放翁為郡守楊誠齋以詩寄放翁謂幕中何幸有詩<lb/>
　人又曰青眼何妨顧徳鄰謂子覺也此詩亦似放翁<lb/>
　　　移居謝友人見過　　　　　　趙師秀<lb/>
賃得民居亦自清病身於此寄漂零笋從壞砌磚中出<lb/>
山在鄰家樹上青有井極甘便試茗無花可挿任空瓶<lb/>
<pb n="KR4h0074_WYG_023-51b"/>
巷南巷北相知少感爾詩人逺叩扄<lb/>
　小巧有餘<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十八</head>
    <p>
<pb n="KR4h0074_WYG_018-1a"/>
欽定四庫全書<lb/>
　瀛奎律髓巻十八　　　　　元　方回　編<lb/>
　　茶類<lb/>
　茶之興味自唐陸羽始今天下無貴賤不可一餉不<lb/>
　啜茶且其𣙜與鹽酒並為國利而士大夫尤嗜其品<lb/>
　之髙者盧仝一歌至飲七椀以竒語豪思發茶之神<lb/>
　工妙用然首閲月團三百片則必不精達官送一處<lb/>
　士茶雖佳亦不至如是之多啜茶者皆是也知茶之<lb/>
<pb n="KR4h0074_WYG_018-1b"/>
　味者亦鮮矣<lb/>
　　五言<hi>十三首</hi>
　　　送陸羽　　　　　　　　　　皇甫曽<lb/>
千峰待逋客香茗復叢生採摘知<hi>一作尋</hi>深處煙霞羨<lb/>
獨行幽期山寺逺野飯石泉清寂寂燃燈夜相思磬一<lb/>
聲<lb/>
　茶之盛行自陸羽始止是碾磑茶耳其妙處在於别<lb/>
　水味盧仝所謂首閲月團三百片恐團茶不應如是<lb/>
<pb n="KR4h0074_WYG_018-2a"/>
　之多多則必不精也今則江茶最富為末茶湖南西<lb/>
　川江東浙西為芽茶青茶烏茶惟建寧甲天下為餅<lb/>
　茶廣西修江亦有片茶雙井䝉頂顧渚壑源一時不<lb/>
　可卒數南人一日之間不可無數杯北人和揉酥酪<lb/>
　雜物蜀人又特入白土皆古之所無有也羽死號為<lb/>
　茶神故取此一首為茶詩之冠<lb/>
　　　故人寄茶　　　　　　　　　曹　鄴<lb/>
劍外九華英緘題下玉京開時微月上碾處亂泉聲半<lb/>
<pb n="KR4h0074_WYG_018-2b"/>
夜招僧至孤吟對月烹碧沉霞脚碎香泛乳花輕六府<lb/>
睡神去數朝詩思清月餘不敢費留伴肘書行<lb/>
　睡神詩思之聨極切於茶<lb/>
　　　煎茶　　　　　　　　　　　丁　謂<lb/>
開緘試雨前須汲逺山泉自遶風爐立誰聽石碾眠細<lb/>
微縁入麝猛沸恰如蟬羅細烹還好鐺新味更全花隨<lb/>
僧筯破雲逐客甌圓痛惜藏書篋堅留待雪天睡醒思<lb/>
滿啜吟困憶重煎祇此消塵慮何須作酒仙<lb/>
<pb n="KR4h0074_WYG_018-3a"/>
　堅留佳茗以待雪天此一句無人曾道尾句却説不<lb/>
　須飲酒乃常例也<lb/>
　　　閤門水<hi>元註朝堂嘉祐元年九月九日宿齋歐陽永叔張叔之孫之翰㑹賦</hi>
　　　　　　　　　　　　　　　　梅堯臣<lb/>
宮井固非一獨傳甘與清釀成光禄酒調作太官羮上<lb/>
舍銀瓶貯齋廬玉茗烹相如方病渴空聽轆轤聲<lb/>
　此山谷詩所謂閤門水不落第二竟陵谷簾定誤書<lb/>
　者也專宜煎茶故附之茶類中<lb/>
<pb n="KR4h0074_WYG_018-3b"/>
　　　吳正仲遺新茶<lb/>
十片建溪春乾雲碾作塵天王初受貢楚客已烹新漏<lb/>
泄闗山吏悲哀草土臣捧之何敢啜聊跪北堂親<lb/>
　三四即盧仝至尊之餘合王公何事便到山人家也<lb/>
　此詩聖俞五十二居母憂時所以用悲哀草土臣聊<lb/>
　跪北堂親乃奠酹之意也<lb/>
　　　穎公遺碧霄峰茗<lb/>
到山春已晚何更有新茶峰頂應多雨天寒始發芽採<lb/>
<pb n="KR4h0074_WYG_018-4a"/>
時林狖靜烹處石泉嘉持作衣囊秘分來五柳家<lb/>
　中四句精工不可言<lb/>
　　　建溪新茗<lb/>
南國溪隂暖先春發茗芽採從青竹籠蒸自白雲家粟<lb/>
粒烹甌起龍文御餅嘉過兹安得此<hi>一作比</hi>顧渚不須誇<lb/>
　矞雲龍小餅先朝以為近臣之異賜建茶為天下第<lb/>
　一廣西修江胯茶次之南渡後宫禁嬪御日所飲用<lb/>
　即此品胯茶修四寸博三寸許人亦罕有芽茶則多<lb/>
<pb n="KR4h0074_WYG_018-4b"/>
　品矣<lb/>
　　　茶磨<lb/>
楚匠斫山骨折檀為轉臍乾坤人力内日月蟻行迷吐<lb/>
雪誇春茗堆雲憶舊溪北歸惟此急藥臼不須齎<lb/>
　仕宦而擕茶磨其石不輕亦一癖也寧不擕藥臼而<lb/>
　擕此物可謂嗜茶之至者<lb/>
　　　建茶呈使君學士　　　　　　李虚己<lb/>
石乳標竒品瓊英碾細文試將梁苑雪煎動建溪雲清<lb/>
<pb n="KR4h0074_WYG_018-5a"/>
味通宵在餘香隔坐聞遥思摘山日龍焙未春分<lb/>
　八句皆佳三四崑體也凡崑體必於一物之上入故<lb/>
　事人名年代及金玉錦繡等以實之<lb/>
　　　謝人送壑源絶品云九重所賜也<lb/>
　　　　　　　　　　　　　　　　曾　幾<lb/>
三伏汗如雨終朝霑我裳誰分金掌露來作玉溪凉别<lb/>
甑軟炊飯小爐深炷香麯生何等物不與汝同鄉<lb/>
　元註别甑炊香飯供養于此人禪家語也○詩格清<lb/>
<pb n="KR4h0074_WYG_018-5b"/>
　峭<lb/>
　　　廸姪屢餉新茶<lb/>
吾家今小阮有使附書頻喚起南柯夢持來北焙春顧<lb/>
予多下駟况復似陳人不是能分少其誰遣食新<lb/>
勅廚羞煮餅掃地供爐芬湯鼎聊從事茶甌遂策勲興<lb/>
來吾不淺送似汝良勤欲作柯山㸃<hi>元註俗所謂衢㸃也</hi>當令阿<lb/>
造分<hi>元註造姪妙于擊拂</hi>
　　　述姪餉日鑄茶<lb/>
<pb n="KR4h0074_WYG_018-6a"/>
寳胯自不乏山芽安可無子能來日鑄吾得具風爐夏<lb/>
木囀黄鳥僧窗行白駒談多喚坐睡此味政時須<lb/>
　茶山詩觀其格已高人一頭地觀其用字着語句殆<lb/>
　鍜鍊不一時也日鑄以對風爐湯鼎以對茶甌南柯<lb/>
　以對北焙分少以對食新此本老杜賞應歌枤杜喜<lb/>
　收京軍捷可用也忽着下一句曰歸及薦櫻桃本非<lb/>
　切對而化為佳對後之詩人皆祖之<lb/>
　　七言<hi>八首</hi>
<pb n="KR4h0074_WYG_018-6b"/>
　　　夜聞賈常州崔湖州茶山境㑹想羡歡宴因寄<lb/>
　　　此詩　　　　　　　　　　　白居昜<lb/>
遥聞境㑹茶山夜珠翠歌鐘俱繞身盤下中分兩州界<lb/>
燈前合作一家春青娥遞舞應爭妙紫笋齊嘗各鬬新<lb/>
自歎花時北窗下蒲萄酒對病眠人<lb/>
　元註時馬墜損腰正飲蒲萄酒此可備故事<lb/>
　　　和伯恭自造新茶　　　　　　余　靖<lb/>
郡庭無訟即仙家野圃栽成紫筍茶疎雨半晴回暖氣<lb/>
<pb n="KR4h0074_WYG_018-7a"/>
輕雷初過得新芽烘褫精謹松齋靜採擷縈迂澗路斜<lb/>
江水對煎萍髣髴越甌新試雪交加一槍試焙春尤早<lb/>
三椀搜腸句更嘉多藉彩牋貽雅唱想資詩筆思無涯<lb/>
　　　依韻和杜相公謝蔡君謨寄茶　　梅堯臣<lb/>
天子嵗嘗龍焙茶茶官催摘雨前芽團香已入中都府<lb/>
鬬品爭傳太傅家小石冷泉留早味紫泥新品泛春華<lb/>
吳中内史才多少從此蒓羮不足誇<lb/>
　因茶而薄蓴羮是亦至論陸機以蓴羮對晉武帝羊酪<lb/>
<pb n="KR4h0074_WYG_018-7b"/>
　是時未尚茶耳然張華博物志已有真茶令人不寐之説<lb/>
　　　次韻曹輔寄壑源試焙新芽　　　蘇　軾<lb/>
仙山靈草濕行雲洗遍香肌粉未勻明月來投玉川子<lb/>
清風吹破武林春要知玉雪心腸好不是膏油首面新<lb/>
戲作小詩君勿笑從來佳茗似佳人<lb/>
　此謂壑源新芽自如玉雪不似餅茶團茶外若膏油<lb/>
　之沃也故云佳茗似佳人<lb/>
　　　汲江煎茶<lb/>
<pb n="KR4h0074_WYG_018-8a"/>
活火仍須活水烹自臨釣石汲深清大瓢貯月歸春甕<lb/>
小杓分江入夜瓶雪乳已翻煎處脚松風忽作瀉時聲<lb/>
枯腸未易禁三椀卧數荒城長短更<lb/>
　楊誠齋大賞此詩謂自臨釣石取深清深也清也近<lb/>
　石也又非常石乃釣石不令僕取而自取之也一句<lb/>
　含數意三四尤竒<lb/>
　　　吳傅朋送恵山泉兩瓶并所書石刻<lb/>
　　　　　　　　　　　　　　　　曾　幾<lb/>
<pb n="KR4h0074_WYG_018-8b"/>
錫谷寒泉雙玉瓶故人捐恵意非輕疾風驟雨湯聲作<lb/>
淡月疎星茗事成新嵗綱頭須擊拂舊時水遞費經營<lb/>
銀鈎蠆尾増竒麗併得晴窗兩眼明<lb/>
　　　逮子得龍團勝雪茶兩胯以歸予其直萬錢云<lb/>
移人尤物衆談誇持以趨庭意可嘉鮭菜自無三九種<lb/>
龍團空取十千茶烹嘗便恐成災怪把玩那能定等差<lb/>
賴有前賢小團例一囊深貯只傳家<lb/>
　茶山嗜茶茶詩無一篇不清峭有竒骨<lb/>
<pb n="KR4h0074_WYG_018-9a"/>
　　　李相公餉建溪新茗奉寄<lb/>
一書説盡故人情閩嶺春風入户庭碾處曾看眉上白<lb/>
<hi>元註茶家云碾茶須碾着眉上白乃為佳</hi>分時為見眼中青飯羮正晝成空<lb/>
洞枕簟通宵失杳㝠無奈筆端塵俗在更呼活水發銅<lb/>
瓶<lb/>
　茶以碾而白為上品摘處佳人指甲黄碾時童子眉<lb/>
　毛綠未極茶之妙也此第三句得之矣<lb/>
　<lb/>
<pb n="KR4h0074_WYG_018-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻十八<lb/>
</p>
<p>
</p>
  </div>
</body>
</text>
</TEI>
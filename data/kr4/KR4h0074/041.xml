<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十一</head>
    <p>
<pb n="KR4h0074_WYG_041-1a"/>
欽定四庫全書<lb/>
　瀛奎律髓巻四十一　　　　元　方回　編<lb/>
　　子息類<lb/>
　　五言<hi>六首</hi>
　　　卜歲日喜談氏外孫女孩滿月　白居易<lb/>
今旦夫妻喜他人豈得知自嗟生女晚敢訝見孫遲物<lb/>
以稀為貴情因老更慈新年逢吉日滿月乞名時桂燎<lb/>
熏花果蘭湯洗玉肌懐中有可抱何用是男兒<lb/>
<pb n="KR4h0074_WYG_041-1b"/>
　　　阿雀兒詩<lb/>
謝病卧東都羸然一老夫孤單同伯道遲暮過商瞿豈<lb/>
料鬢成雪方看掌上珠已衰寧望有雖睨亦勝無蘭入<lb/>
前春夢桑懸昨日弧里閭多慶賀親戚共歡娯膩剃新<lb/>
胎髪香綳小繡襦玉芽開手爪酥顆㸃肌膚乳氣初離<lb/>
殻啼聲漸變雛何時能反哺供養白頭鳥<lb/>
　元白皆苦無子樂天晚得此子後亦夭也詩人窮相<lb/>
　形容無所不至晚乃所以妨此子歟<lb/>
<pb n="KR4h0074_WYG_041-2a"/>
　　　詠孩子　　　　　　　　　　嚴　維<lb/>
嘉客㑹初筵宜時魄再圓衆皆含笑戲誰不㸃頤憐綉<lb/>
被花堪摘羅綳色欲妍將雛有舊曲還入武城絃<lb/>
　　　楊本勝說於長安見小兒阿衮李啇隱<lb/>
聞君來日下見我最嬌兒漸大啼應數長貧學恐遲寄<lb/>
人龍種瘦失母鳯雛癡語罷休邊角青燈兩鬢絲<lb/>
　　　小孫納婦　　　　　　　　　姜特立<lb/>
慶事集朋親孫枝喜氣新歌雲停碧落舞雪眩青春暖<lb/>
<pb n="KR4h0074_WYG_041-2b"/>
日花君子清樽酒聖人一春行樂地不負牡丹辰<lb/>
　此翁樂哉為人祖而見孫納婦貧亦樂也况富貴乎<lb/>
　　　哭開孫　　　　　　　　　　陸　游<lb/>
學步漸扶床乗車已駕羊虚稱砌臺史不遇玉函方杳<lb/>
杳天難問茫茫夜正長寂寥誰伴汝蕭寺閉空房<lb/>
　　七言<hi>六首</hi>
　　　予與微之老而無子發於言歎著在詩篇今年<lb/>
　　　冬各有一子戲作二什一以相賀一以自嘲<lb/>
<pb n="KR4h0074_WYG_041-3a"/>
　　　　　　　　　　　　　　　　白居易<lb/>
常憂到老都無子何况新生又是兒隂德自然宜有慶<lb/>
皇天可得道無知一園水竹今為主百巻文章更付誰<lb/>
莫慮鵷雛無浴處即應重入鳯凰池<lb/>
五十八翁方有後靜思堪喜亦堪嗟一珠甚小還慚蚌<lb/>
八子雖多不羡鴉秋月晚生丹桂實春風初長紫蘭芽<lb/>
持杯願祝無他語慎勿頑愚似汝爺<lb/>
　樂天生於大厯七年壬子此年太和三年己酉年五<lb/>
<pb n="KR4h0074_WYG_041-3b"/>
　十八歲微之小樂天七歲是年五十一<lb/>
　　　哭雀兒<lb/>
掌珠一顆兒三歲鬢雪千莖父六旬豈料汝先為異物<lb/>
常憂吾不見成人悲腸自斷非因劍啼眼加昏不是塵<lb/>
懐抱又空添黙黙依然重作鄧攸身<lb/>
　六十無子不容不悲人情也<lb/>
　　　戲題贈二小男　　　　　　　劉長卿<lb/>
異鄉流落頻生子幾許悲歡併在身欲識老容羞白髮<lb/>
<pb n="KR4h0074_WYG_041-4a"/>
每㸔兒戲憶青春未知門户堪誰主且免琴書與别人<lb/>
何幸暮年方有後舉家相對却沾巾<lb/>
　第四句已佳五六句全似樂天<lb/>
　　　相使君第七男生日<lb/>
娶妻生子復生男獨有君家衆所談荀氏八龍唯欠一<lb/>
桓生四鳯已過三他時幹蠱聲名著今日懸弧宴樂酣<lb/>
誰道衆賢能繼體須知箇箇出於藍<lb/>
　賦第七男用事造語巧綴然昌黎五男兒亦如此形<lb/>
<pb n="KR4h0074_WYG_041-4b"/>
　狀不可棄也<lb/>
　　　寄二子　　　　　　　　　　陸　游<lb/>
大兒新作鶴林遊仲子經年戍吉州日日望書常至暮<lb/>
時時入夢却添愁得官本自輕齊虜對景寧當似楚囚<lb/>
識取乃翁行履處一生任運笑人謀<lb/>
　<lb/>
　<lb/>
　瀛奎律髓巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十六</head>
    <p>
<pb n="KR4h0074_WYG_016-1a"/>
欽定四庫全書<lb/>
　瀛奎律髓巻十六　　　　　元　方回　編<lb/>
　　節序類<lb/>
　或問節序詩以冬至為首何也古厯法皆起於冬至<lb/>
　有一陽之復然後有三陽之泰故以此為首邵康節<lb/>
　詩云冬至子之半最佳而𤣥酒味方淡太音聲正希<lb/>
　兩句一意故不取今此選專以論詩故詩非極工者<lb/>
　不預焉<lb/>
<pb n="KR4h0074_WYG_016-1b"/>
　　五言<hi>五十四首</hi>
　　　冬至　　　　　　　　　　　王安石<lb/>
都城開博路佳節一陽生喜見兒童色<hi>一作意</hi>歡傳市井<lb/>
聲幽閒亦聚集珍麗各攜擎却憶他年事關商閉不<lb/>
行<lb/>
　李參政註博路未詳予謂常曰禁賭博惟節曰不禁<lb/>
　耳幽閒聚集珍麗攜擎此等句細潤乃三謝手段半<lb/>
　山多如此又至節五言詩佳者絶少七言則老杜數<lb/>
<pb n="KR4h0074_WYG_016-2a"/>
　篇盡之矣<lb/>
　　　和王子安至日　　　　　　　陳師道<lb/>
晨起公私廹昏歸鳥雀催百年忙裏盡萬事醉間來竹<lb/>
雨深宜晚江梅半欲開風燈挑不焰寒火撥成灰<lb/>
　三四妙本三詩今取一第一首云近節翻多事為家<lb/>
　不亦難第二首云隂陽消長際老疾去留間皆好<lb/>
　　　冬至後　　　　　　　　　　張　耒<lb/>
水國過冬至風光春已生梅如相見喜雁有欲歸聲老<lb/>
<pb n="KR4h0074_WYG_016-2b"/>
去書全懶閒中酒愈傾窮通付吾道不復問君平<lb/>
　張文潛詩予所師也楊誠齋謂肥仙詩自然不事雕<lb/>
　鐫得之矣文潛兩謫黄州此殆黄州時詩三四絶佳<lb/>
　大概文潛詩中四句多一串用景似此一聨景一聨<lb/>
　情尤潔淨可觀周伯㢸定四實四虚前後虚實為法<lb/>
　要之本亦無定法也<lb/>
　　　辛酉冬至　　　　　　　　　陸　游<lb/>
今日日南至吾門方寂然家貧輕過節身老怯増年<hi>元註</hi>
<pb n="KR4h0074_WYG_016-3a"/>
<hi>鄉俗謂喫盡至飯即添一嵗</hi>畢祭皆扶拜分盤獨早眠惟應探春夢<lb/>
已繞鏡湖邊<lb/>
　放翁宣和乙巳生嘉泰元年辛酉年七十七矣三四<lb/>
　平穏有味<lb/>
　　　臘日晚步<lb/>
喜覺陽和近山園策杖行草應知地暖栁欲向人輕殘<lb/>
雪通春信鳴禽報曉晴田閭未成計搔首問春耕<lb/>
　此題三首今選其一栁欲向人輕最佳句也殘雪通<lb/>
<pb n="KR4h0074_WYG_016-3b"/>
　春信通字絶妙第一首警聨云愁思供多病風光欲<lb/>
　近人亦佳<lb/>
　　　臘日二首<lb/>
日暖山邨路人家送送迎婚姻須嵗暮酒醴幸年登簫<lb/>
鼔兒童集衣裳婦女矜敢辭雞黍費農事及春興<lb/>
擊柝山城閉疎燈夜店扄疾風鳴夜谷晴水動浮星霜<lb/>
翼歸何晚隣雞織未停短歌聊自放愁絶更誰聽<lb/>
　此題六首今選其二衣裳婦女矜此一韻絶妙晴水<lb/>
<pb n="KR4h0074_WYG_016-4a"/>
　動浮星此一句絶妙第二首一聨云雪意千山靜天<lb/>
　形一雁高尤佳迎字許借韻也<lb/>
　　　守嵗　　　　　　　　　　　唐太宗<lb/>
暮景斜芳殿年華麗綺宫寒辭去冬雪暖帶入春風<lb/>
階馥舒梅素盤花巻燭紅共歡新故嵗迎送一宵中<lb/>
　唐太宗才高此詩尾句有把握起句有兩字為眼殊<lb/>
　不茍也又太原守嵗一聨尤佳送寒餘雪盡迎嵗早<lb/>
　梅新文集四十巻今亡初學記中得此<lb/>
<pb n="KR4h0074_WYG_016-4b"/>
　　　杜位宅守嵗　　　　　　　　杜　甫<lb/>
守嵗阿戎家椒盤已頌花盍簪喧櫪馬列炬散林鴉四<lb/>
十明朝過飛騰暮景斜誰能更拘束爛醉是生涯<lb/>
　阿戎當作阿咸葢杜位者少陵之姪也以四十字對<lb/>
　飛騰字謂四與十對飛與騰對詩家通例也唐子西<lb/>
　詩四十緇成素清明緑勝紅祖此<lb/>
　　　除夜宿石頭驛　　　　　　　戴叔倫<lb/>
旅館誰相問寒燈獨可親一年將盡夜萬里未歸人寥<lb/>
<pb n="KR4h0074_WYG_016-5a"/>
落悲前事支離笑此身愁顔與衰鬢明日又逢春<lb/>
　此詩全不説景意足辭潔<lb/>
　　　除夕　　　　　　　　　　　唐　庚<lb/>
患難思年改龍鍾惜嵗徂闗河先壠逺天地小臣孤吾<lb/>
道憑温酒詩情付擁爐南荒足妖怪此日謾桃符<lb/>
　唐庚字子西眉山人年十七見知東坡為張天覺丞<lb/>
　相牽連謫居恵州此詩三四似老杜故取之然子西<lb/>
　詩大率精緻<lb/>
<pb n="KR4h0074_WYG_016-5b"/>
　　　除夜　　　　　　　　　　　陳師道<lb/>
七十已強半所餘能幾何懸知暮景促更覺後生多遁<lb/>
世名為累留年睡作魔西歸端著便老子不婆娑<lb/>
　前四句即四十明朝過飛騰暮景斜之意樂天亦云<lb/>
　行年三十九嵗暮日斜時前輩競辰如此晚輩可不<lb/>
　勉哉留年睡作魔絶佳謂不寐以守嵗而不耐困也<lb/>
　　　除夜對酒贈少章<lb/>
嵗晚身何托燈前客未空半生憂患裏一夢有無中髪<lb/>
<pb n="KR4h0074_WYG_016-6a"/>
短愁催白顔衰酒借紅我歌君起舞潦倒畧相同<lb/>
　五六一聨當時盛稱其工見漁隠叢話<lb/>
　　　除夜　　　　　　　　　　　陳與義<lb/>
疇昔追歡事如今病不能等閒生白髪耐久是青燈海<lb/>
内春還滿江南硯不氷題詩餞殘嵗鐘鼓報晨興<lb/>
　海内春還滿此一句壯甚<lb/>
　　　嵗除即事　　　　　　　　　趙　庚<lb/>
連夜縫紉辦今朝杵臼頻買花簪穉女送米贈窮隣宦<lb/>
<pb n="KR4h0074_WYG_016-6b"/>
薄惟名在年華與鬢新桃符詩句好恐動往來人<lb/>
　趙庚字仲白寓居興化軍趙紫芝為晚唐詩名冠四<lb/>
　靈而仲白亞紫芝劉後村誌墓趙南塘為序詩集謂<lb/>
　古詩出情性後世挾才格此乃唐體選之尤者亦當<lb/>
　不以才格論與尾句太自矜<lb/>
　　　新年作　　　　　　　　　　宋之問<lb/>
鄉心新嵗切天畔獨澘然老至居人下春歸在客先嶺<lb/>
猿同旦暮江栁共風煙已似長沙傅從今又幾年<lb/>
<pb n="KR4h0074_WYG_016-7a"/>
　三四費無限思索乃得之否則有感而自得<lb/>
　　　次韻仲卿除日立春　　　　　王安石<lb/>
猶殘一日臘併見兩年春物以終為始人從故得新迎<lb/>
陽朝剪綵守嵗夜傾銀恩賜隨嘉節無功只自塵<lb/>
　五六切題<lb/>
　　　元日　　　　　　　　　　　陳師道<lb/>
老境難為節寒梢未得春一官兼利害百慮孰疎親積<lb/>
雪無歸路扶行有醉人望鄉仍受嵗回首向松筠<lb/>
<pb n="KR4h0074_WYG_016-7b"/>
　讀后山詩若以色見以聲音求是行邪道不見如來<lb/>
　全是骨全是味不可與拈花簇葉者相較量也<lb/>
　　　嘉祐己亥嵗旦呈永叔内翰　　梅堯臣<lb/>
堦前去年雪鏡裏舊時人不覺應銷盡相看只似新屠<lb/>
酥先尚幼綵勝又宜春獨愛開封尹鍾陵請去頻<lb/>
　聖俞嘉祐五年庚子四月卒年五十九此年五十八<lb/>
　也葢老筆<lb/>
　　　宜章元日　　　　　　　　　吕本中<lb/>
<pb n="KR4h0074_WYG_016-8a"/>
東風初解凍桃李已經春避地逢雞日傷時感雁臣湖<lb/>
南馳賊騎江外踐邊塵憔悴成無用虚煩淚濕巾<lb/>
　雞日雁臣之句甚工北夷酋長遣子入侍者常秋來<lb/>
　春去避中國之熱號曰雁臣<lb/>
　　　己酉元日<hi>元註以諒隂免賀禮</hi>　　　　　陸　游<lb/>
夜雨解殘雪朝陽開積隂桃符呵筆寫椒酒過花斟巷<lb/>
栁揺風早街泥濺馬深行宫放朝賀共識慕堯心<lb/>
　放翁解嚴州後歸鏡湖尋入為禮部郎淳熙十五年<lb/>
<pb n="KR4h0074_WYG_016-8b"/>
　戊申明年己酉元日以思陵服中免賀放翁年六十<lb/>
　五矣桃符椒酒此聨後又嘗用之是冬翁竟去國晚<lb/>
　節乃為韓平原一出<lb/>
　　　甲子元日<hi>題中元有嵗字今刪之○元注開嵗微隂不雨法當有年</hi>
飲罷屠酥酒真為八十翁本憂縁直死却喜坐詩窮米<lb/>
賤知無盜雲<graphic n="KR1640" url="https://raw.githubusercontent.com/kanripo/KR-Gaiji/master/images/KR1640.png" mimeType="image/png"/>又主豐一簞那復慮嬉笑伴兒童<lb/>
　嘉泰四年甲子寧廟在位十一年放翁年八十屢見<lb/>
　米賤年豐真福人也第五句最好<lb/>
<pb n="KR4h0074_WYG_016-9a"/>
　　　元日立春<lb/>
元日兼春日霜寒又雪寒併煩傳菜手同捧頌椒盤疊<lb/>
膝稀穿履扶頭懶正冠五年如此度寧得諱衰殘<lb/>
　淳熙十五年戊申元日立春選亦所以記時也石湖<lb/>
　二詩一云元日兼春日閒身是老身<lb/>
　　　人日　　　　　　　　　　　　杜　甫<lb/>
元日至人日未有不隂時氷雪鶯難至春寒花較遲雲<lb/>
隨白水落風振紫山悲蓬鬢稀疎久無勞比素絲<lb/>
<pb n="KR4h0074_WYG_016-9b"/>
　東方朔占書一日為雞二日為狗三日豕四日羊五日牛<lb/>
　六日馬七日人八日穀其日晴主所生之物盛隂則災<lb/>
　　　人日　　　　　　　　　　　　唐　庚<lb/>
人日傷心極天時觸目新殘梅詩興晚細草夢魂春挑<lb/>
菜年年俗飛蓬處處身蟇頤頻語及髣髴見東津<lb/>
　以人日對天時雖近在目前子細看甚工東坡以人<lb/>
　日對鬼門亦佳見此巻後<lb/>
　　　正月十五日　　　　　　　　　蘇味道<lb/>
<pb n="KR4h0074_WYG_016-10a"/>
火樹銀花合星橋鐵鎻開暗塵隨馬去明月逐人來遊<lb/>
妓皆穠李行歌盡落梅金吾不禁夜玉漏莫相催<lb/>
　味道武后時人詩律己如此健快古今元宵詩少五<lb/>
　言好者殆無出此篇矣<lb/>
　　　夜遊<lb/>
今夕重門啟遊春得夜芳月華連晝色燈影雜星光南<lb/>
陌青絲騎東隣紅粉粧管絃遥辨曲羅綺暗聞香人擁<lb/>
行歌路車攢鬭舞塲經過猶未已鐘鼔出長楊<lb/>
<pb n="KR4h0074_WYG_016-10b"/>
　元夕者太平之所宜有而離亂多富貴之所宜有而<lb/>
　寂寞多讀此詩欲逢此辰不可得也味道前一詩見<lb/>
　初學記此一詩見搜玉小集<lb/>
　　　觀燈　　　　　　　　　　　王　諲<lb/>
暫得金吾夜通看火樹春停車傍明月走馬入紅塵妓<lb/>
雜歌偏勝塲移舞更新應須盡記取説向不來人<lb/>
　此詩但尾句十字佳凡觀元宵之人必多村翁癡子<lb/>
　欲盡記所見以誇與不能同來者此意得之<lb/>
<pb n="KR4h0074_WYG_016-11a"/>
　　　正月十五夜月　　　　　　　白居易<lb/>
嵗熟人心樂朝遊復夜遊春風來海上明月在江頭燈<lb/>
火家家市笙歌處處樓無妨思帝里不合厭杭州<lb/>
　樂天以長慶二年冬十月杭州到任長慶四年元宵<lb/>
　詩也杭自唐固已盛矣然終未若京都長安之盛三<lb/>
　四佳句也如李易安月上栁梢頭則詞意邪僻矣<lb/>
　　　和元夜　　　　　　　　　　　陳師道<lb/>
笳鼔喧燈市車輿避火城彭黄爭地勝汴泗廹人清梅<lb/>
<pb n="KR4h0074_WYG_016-11b"/>
栁春猶淺闗山月自明賦詩隨落筆端復可憐生<lb/>
　景聨極佳后山家徐州彭黄謂彭門黄樓也汴水泗<lb/>
　水交流城角故云<lb/>
　　　擇之誦所賦擬進吕子晉元宵詩因用元韻二首<lb/>
　　　　　　　　　　　　　　　　　朱　熹<lb/>
何處元宵好山房入定僧往來衣上月明暗佛前燈實<lb/>
際徒勞説空華詎可憑還教知此意妙用一時興<lb/>
何處元宵好寒龕獨寐人月窗同皎皎燈鏡自塵塵靜<lb/>
<pb n="KR4h0074_WYG_016-12a"/>
鑒通天地潛思妙鬼神却憐迷路子狂走鬧城闉<lb/>
　今按胡文定公安國宣和七年乙已賦元夕詩一聨云<lb/>
　詞臣侍宴詩能好潁客披圖事莫傅文定元註云舍人<lb/>
　吕子晉賦元夕十詩首篇云何處元宵好迎鑾册府西<lb/>
　鞘聲雲外起扇影日邊低秘禁威容肅名流步武齊舜<lb/>
　瞳回左顧真欲過金閨末篇云何處元宵好雙林宴坐<lb/>
　僧戒圎三五夜心耀百千燈茅舍門常掩繩牀几謾憑<lb/>
　世間娱樂事一念不曾興時皆諷誦之又註慶厯中潁<lb/>
<pb n="KR4h0074_WYG_016-12b"/>
　昌一童子有道之士嘗至花月着道士服擕酒果飲野<lb/>
　外隨意所適至元夜則閉門不出有詩云閉門獨看華<lb/>
　山圖後不知所往有人飲京師市樓見過樓下急往追<lb/>
　之不及吕原明有詩紀其事○胡文定公賦此詩而明<lb/>
　年汴京亂矣文公所和林擇之前首即吕子晉第十首<lb/>
　韻也○元宵之樂太平之世富貴之人自不可無學道<lb/>
　君子尚不肯輕費時光從事於不切之務况區區此等<lb/>
　癡騃迷狂之所為乎謹取文公此二詩於元宵之後山<lb/>
<pb n="KR4h0074_WYG_016-13a"/>
　谷詩曰讀易一篇如酒醒亦此意也<lb/>
　　　月晦　　　　　　　　　　　唐太宗<lb/>
晦魄移中律凝暄起麗城罩雲朝葢上穿露曉珠呈笑<lb/>
樹花分色啼枝鳥合聲披襟歡眺望極目暢春晴<lb/>
　唐太宗三代而下英主也武定禍亂文致太平餘事<lb/>
　猶能作詩雖未脱徐庾陳隋之氣句句説景末乃歸<lb/>
　之於情然此詩亦佳五六巧<lb/>
　　　奉和晦日幸昆明池應制　　　宋之問<lb/>
<pb n="KR4h0074_WYG_016-13b"/>
春豫臨池近蒼波帳殿開舟凌石鯨渡槎拂斗牛回節<lb/>
晦蓂全落春遲栁暗催象溟看浴景燒刼辨沉灰鎬飲<lb/>
周文樂汾歌漢武才不愁明月盡自有夜珠來<hi>首句臨池近一</hi>
<hi>作靈池㑹</hi>
　用春字豫字便好節晦蓂全落見得是正月三十日急<lb/>
　着春遲栁暗催一句足其意池象溟海而觀浴日既已<lb/>
　壯麗又引胡僧刼灰事為偶則尤精切可謂極天下之<lb/>
　工矣鎬飲汾歌一聨王禹玉襲為上元應制詩殊不知<lb/>
<pb n="KR4h0074_WYG_016-14a"/>
　之問已先用矣尾句尤佳不愁明月盡謂晦日則無月也<lb/>
　池中自有大蚌明月之珠如近世甓社湖珠現是也妙甚<lb/>
　　　春社　　　　　　　　　　　　梅堯臣<lb/>
年年迎社雨淡淡洗林花樹下賽田鼓壇邊伺肉鴉春<lb/>
醪朝共飲野老暮相誇燕子何時至長臯㸃翅斜<lb/>
　春社詩苦無五言律此篇獨佳淡泊中有醲醇味<lb/>
　　　社日　　　　　　　　　　　　謝　逸<lb/>
雨栁垂垂葉風溪細細紋清歡惟煮茗美味只羮芹<lb/>
<pb n="KR4h0074_WYG_016-14b"/>
飲不遭田父歸無遺細君東臯農事作舉趾待耘耕<lb/>
　春社五言律前後甚少老杜九農百祀之作乃秋社詩<lb/>
　謝無逸此篇飲不遭田父葢用老杜成都父老説尹事<lb/>
　古詩也歸無遺細君本東方朔伏日事老杜用詼諧割<lb/>
　肉之説豈古人社日伏日皆有所分之肉歸遺細君故<lb/>
　一例用之耶徐師川亦有社日詩乃云哀公問松柏<lb/>
　田父祭春秋殊為麄率學晚唐人厭江西詩如師川<lb/>
　詩不律不精可厭也至如無逸幼槃兄弟詩自佳但<lb/>
<pb n="KR4h0074_WYG_016-15a"/>
　恐此一社日可謂貧甚無酒無肉只有芹茗而已<lb/>
　　　寒食　　　　　　　　　　　杜　甫<lb/>
寒食江村路風花高下飛汀煙輕冉冉竹日淨暉暉田<lb/>
父要皆去隣家問不違地偏相識盡雞犬亦㤀歸<lb/>
　起句十字寒食清明天氣所必然也後四句可見老<lb/>
　杜為人樂易乃成都草堂詩<lb/>
　　　壬辰寒食　　　　　　　　　王安石<lb/>
客思似楊栁春風千萬條更傾寒食淚欲漲冶城潮巾<lb/>
<pb n="KR4h0074_WYG_016-15b"/>
髮雪爭出鏡顔朱早彫未知軒冕樂但欲老漁樵<lb/>
　半山詩步驟老杜有工緻而無悲壯讀之久則令人<lb/>
　筆拘而格退<lb/>
　　　丙寅舟次宋城作　　　　　　　賀　鑄<lb/>
水館四邊邨登臨奈斷魂黄花開小徑紅粉哭高原舟<lb/>
檝逢新火松楸老故園斜陽一千里依約是蘇門<lb/>
　此廼元祐元年丙寅宋城寒食詩紅粉哭高原自來無<lb/>
　人曾道廼寒食近城處所必有也黄花定是菜花耳<lb/>
<pb n="KR4h0074_WYG_016-16a"/>
　　　道巾寒食二首　　　　　　　陳與義<lb/>
飛絮春猶冷離家食更寒能供幾嵗月不辨了悲歡刺<lb/>
史蒲萄酒先生苜蓿盤一官違壯節百慮集征鞍<lb/>
斗粟淹吾駕浮雲笑此生有詩酬嵗月無夢到功名客<lb/>
裏逢歸雁愁邊有亂鶯楊花不解事更作倚風輕<lb/>
　簡齋詩即老杜詩也予平生持所見以老杜為祖老<lb/>
　杜同時諸人皆可伯仲宋以後山谷一也后山二也<lb/>
　簡齋為三吕居仁為四曾茶山為五其他與茶山伯<lb/>
<pb n="KR4h0074_WYG_016-16b"/>
　仲亦有之此詩之正𣲖也餘皆傍支别流得斯文之<lb/>
　一體者也孫真人千金方三十六巻每一巻藏一仙<lb/>
　方予所選唐宋詩節序五言律凡五十首藏仙方于<lb/>
　其中不知幾也巻巻有之在人自求<lb/>
　　　清明　　　　　　　　　　　陸　游<lb/>
氣候三<hi>一作江</hi>吴異清明乃爾寒老僧邱墓感貧苦道途<lb/>
難燕子家家入梨花樹樹殘一春回首盡懷抱若為寛<lb/>
　三四悽愴第七句最好景聨亦平熟<lb/>
<pb n="KR4h0074_WYG_016-17a"/>
　　　三月三日梨園亭侍宴　　　　沈佺期<lb/>
九門馳道出三已禊堂開畫鷁中川動青龍上苑來野<lb/>
花飄御座河栁拂天杯日晚迎祥處笙鏞下帝臺<lb/>
　司馬彪續漢書禮儀志曰三月上已宫人並禊飲於<lb/>
　東流水上沈約宋書曰魏以後但用三日不復用已<lb/>
　也沈佺期宋之問唐律詩之祖此詩雖無絶高處平<lb/>
　正整妥<lb/>
　　　上已日洛中寄王山人逈　　　孟浩然<lb/>
<pb n="KR4h0074_WYG_016-17b"/>
卜洛成周地浮杯上已筵鬬雞寒食後走馬射堂前垂<lb/>
栁金隄合平沙翠幙連不知王逸少何處㑹羣賢<lb/>
　浩然作此詩時其體未甚刻畫但細看亦自用工第<lb/>
　二句下浮杯字便着題平沙翠幙連一句初看似未<lb/>
　見工久之乃見祓禊而游者甚盛也尾句用逸少事<lb/>
　所寄之人適又姓王切矣<lb/>
　　　上已　　　　　　　　　　　陸　游<lb/>
殘年登八十佳日遇重三簾幙低垂燕房櫳起晚蠶名<lb/>
<pb n="KR4h0074_WYG_016-18a"/>
花紅滿舫美醖緑盈甔春事還如昨衰懷自不堪<lb/>
　歴選上已五言律無佳者唐百家詩選荆公所取上<lb/>
　已清明詩亦不甚妙惟孟浩然一首尾句可喜此放<lb/>
　翁八十嵗時詩亦豐碩<lb/>
　　　端午日賜衣　　　　　　　　杜　甫<lb/>
宫衣亦有名端午被恩榮細葛含風軟香羅叠雪輕自<lb/>
天題處濕當暑著來清意内稱長短終身荷聖情<lb/>
　第七句王洙註一云恰稱身長短又註情一作明自<lb/>
<pb n="KR4h0074_WYG_016-18b"/>
　天當暑四字出論語前輩亦以為詩家用古語之法<lb/>
　黄鶴註謂乾元元年戊戌在諫省六月出為華州司<lb/>
　功是年四十七嵗是後不復至長安矣○端午五七<lb/>
　言律詩遍閲唐宋集無佳者小邢五言云佩符從楚<lb/>
　俗角黍薦湘纍尾句乃云異鄉逢此日寥落不勝悲<lb/>
　無足取高子勉和王子予五日雨詩亦牽強他如翰<lb/>
　苑端帖絶句詩不勝其多用鑄鏡佩符亊佳者自可<lb/>
　攷也<lb/>
<pb n="KR4h0074_WYG_016-19a"/>
　　　七夕　　　　　　　　　　　杜審言<lb/>
白露含明月青霞斷絳河天街七襄轉閣<hi>一作闗</hi>道二神<lb/>
過袨服鏘環佩香筵拂綺羅年年今夜盡機杼別情多<lb/>
　審言又有七夕侍宴應制詩有云天逈兎欲落河曠<lb/>
　雀停飛那堪盡此夜復往弄殘機<lb/>
　　　七夕　　　　　　　　　　　梅堯臣<lb/>
古來傳織女七夕渡明河巧意世爭乞神光誰見過隔<lb/>
年期已拙舊俗驗方訛五色金盤果蜘蛛浪作窠<lb/>
<pb n="KR4h0074_WYG_016-19b"/>
　謂牛女一年而一㑹已且自拙何能以巧應人之<lb/>
　乞哉雖戲言而有味神光誰見過亦佳織女之渡<lb/>
　誰實嘗見之耶<lb/>
　　　九日登梓州城　　　　　　　杜　甫<lb/>
伊昔黄花酒如今白髪翁追歡筋力異望逺嵗時同弟<lb/>
妹悲歌裏朝廷醉眼中兵戈與闗塞此日意無窮<lb/>
　老杜此詩悲不可言唐人無能及之者岑參四句云<lb/>
　強欲登高去無人送酒來遥憐故園菊應傍戰塲開<lb/>
<pb n="KR4h0074_WYG_016-20a"/>
　有老杜之風<lb/>
　　　雲安九日鄭十八擕酒陪諸公宴<lb/>
寒花開已盡菊蕊獨盈枝舊摘人頻異清香酒暫隨地<lb/>
偏初衣裌山擁更登危萬國皆戎馬酣歌淚欲垂<lb/>
　　　九日<hi>三首取二</hi>
舊日重陽日傳杯不放杯即今蓬鬢改但愧菊花開北<lb/>
闕心長戀西江首獨回茱萸賜朝士難得一枝來<lb/>
舊與蘇司業兼隨鄭廣文采花香泛泛坐客醉紛紛野<lb/>
<pb n="KR4h0074_WYG_016-20b"/>
樹歌還倚秋砧醒却聞歡娱兩㝠漠西北有孤雲<lb/>
　老杜九日五言律凡九首今取其四如綴席茱萸好<lb/>
　浮舟菡萏衰季秋時欲半九日意兼悲如坐開桑落<lb/>
　酒來把菊花枝如舊采黄花賸新梳白髪微皆佳句<lb/>
　九日捨萸菊不用則何以成詩容齋隨筆言之詳矣<lb/>
　予謂老杜九日三用茱萸明年此㑹知誰健醉把茱<lb/>
　萸子細看此為第一茱萸賜朝士難得一枝來此為<lb/>
　第二綴席茱萸好此為第三王維有云遥知兄弟登<lb/>
<pb n="KR4h0074_WYG_016-21a"/>
　高處遍揷茱萸少一人亦佳用事同而用意異也<lb/>
　　　奉和聖製重陽節上壽應制　　王　維<lb/>
四海方無事三秋大有年百生逢此日萬壽願齊天芍<lb/>
藥和金鼎茱萸揷玳筵玉堂開右个天樂動宫懸御栁<lb/>
疎秋景城鴉拂曙煙無窮菊花節長奉柏梁篇<lb/>
　此生已覺都無事今嵗仍逢大有年東坡之句乃出<lb/>
　於此芍藥對茱萸亦猶櫻桃對枤杜也唐宋詩人經<lb/>
　了幾畨重九好重九王右丞諸人占了惡重九却分<lb/>
<pb n="KR4h0074_WYG_016-21b"/>
　付與老杜可歎也應制詩本不甚選取此以發一嘅云<lb/>
　　　九日懷舍弟　　　　　　　　唐　庚<lb/>
重陽陶令節單閼賈生年秋色蒼梧外衰顔紫菊前登<lb/>
高知地盡引滿覺天旋去嵗京城雨茱萸對恵連<lb/>
　唐子西詩無往不工此政和辛卯年謫居恵州時用<lb/>
　單閼賈生對重陽陶令工矣蒼梧紫菊又工登高引<lb/>
　滿地盡天旋之聨又愈工末句用茱萸事思弟尤工<lb/>
　也<lb/>
<pb n="KR4h0074_WYG_016-22a"/>
　　七言<hi>六十九首</hi>
　　　小至　　　　　　　　　　　杜　甫<lb/>
天時人事日相催冬至陽生春又來刺繡五紋添弱線<lb/>
吹葭六琯動飛灰岸容待臘將舒栁山意衝寒欲放梅<lb/>
雲物不殊鄉國異教兒且覆掌中杯<lb/>
　　　冬至<lb/>
年年至日長為客忽忽窮愁泥殺人江上形容吾獨老<lb/>
天涯風俗自相親杖藜雪後臨丹壑鳴玉朝來散紫宸<lb/>
<pb n="KR4h0074_WYG_016-22b"/>
心折此時無一寸路迷何處見三秦<lb/>
　　　至日遣興奉寄北省舊閣老兩院故人二首<lb/>
去嵗兹辰捧御床五更三㸃入鵷行欲知趨走傷心地<lb/>
正想氤氲滿眼香無路從容陪笑語有時顛倒著衣裳<lb/>
何人錯憶窮愁日愁日<hi>一作日日</hi>愁隨一線長<lb/>
憶昔逍遥供奉班去年今日侍龍顔麒麟不動爐烟上<lb/>
孔雀徐開扇影還玉几由來天北極朱衣只在殿中間<lb/>
孤城此日堪膓斷愁對寒雲雪滿山<lb/>
<pb n="KR4h0074_WYG_016-23a"/>
　此二詩乾元元年戊戌作於華州為司功時去嵗<lb/>
　即至徳二年丁酉為左拾遺時也五更三㸃入鵷<lb/>
　行此句四六家用之不啻千百人矣前二詩乃䕫<lb/>
　州詩在大厯元二年間此固未論凡老杜七言律<lb/>
　詩無有能及之者而冬至四詩檢唐宋他集殆遍<lb/>
　亦無復有加于此矣餘一篇見後近吴體註家謂<lb/>
　廣徳二年<lb/>
　　　至後<lb/>
<pb n="KR4h0074_WYG_016-23b"/>
冬至至後日初長逺在劍南思洛陽青袍白馬有何意<lb/>
金谷銅駝非故鄉梅花欲開不自覺棣蕚一别永相望<lb/>
愁極本憑詩遣興詩成吟詠轉凄凉<lb/>
　金谷者石崇之所遊銅駝者索靖之所哭皆在洛<lb/>
　陽故第二句云逺在劍南思洛陽王洙巨源號博<lb/>
　洽妄註云皆蜀中故事非也青袍公嘗有矣此云<lb/>
　青袍白馬有何意亦歎夫身老不遇為嚴武幕府<lb/>
　也是年老杜五十二後乃服緋則又有句云扶病<lb/>
<pb n="KR4h0074_WYG_016-24a"/>
　垂朱紱<lb/>
　　　冬至夜　　　　　　　　　　白居易<lb/>
老去襟懷常濩落病來鬚鬢轉蒼浪心灰不及爐中炭<lb/>
鬢雪多於砌下霜三峽南賔身最逺一年冬至夜偏長<lb/>
今宵始覺房櫳冷坐索寒衣泥孟光<lb/>
　心灰鬢霜引喻亦佳一年冬至夜偏長前未有人道<lb/>
　也<lb/>
　　　冬至夜作<hi>天復二年隨駕鳳翔</hi>　　　　　韓　偓<lb/>
<pb n="KR4h0074_WYG_016-24b"/>
中宵忽見動葭灰料得南枝有早梅四野便應枯草緑<lb/>
九重先覺凍雲開隂氷莫向河源塞陽氣今從地底回<lb/>
不道慘舒無定分却憂蚊響又成雷<lb/>
　是時朱全忠圍岐甚急李茂貞有連和之意偓之孤<lb/>
　忠處此殆知其必一反一覆終無定在歟此闗時事<lb/>
　不但詠至節也<lb/>
　　　長至日述懷兼寄十七兄　　　曾　幾<lb/>
老來愈覺白駒忙眼見重陽又一陽心佀死灰飛不起<lb/>
<pb n="KR4h0074_WYG_016-25a"/>
技如寒日短中長厭看賔客空投謁強對妻孥略舉觴<lb/>
回首山隂酬勸地應憐鴻雁不成行<lb/>
　元註辛未年長至日在紹興府侍兄宴㑹○予按紹<lb/>
　興元年辛亥十一年辛酉二十一年辛未此又在其<lb/>
　後未知何年重陽又一陽已新異矣用死灰長日事<lb/>
　穿入自家身上事來尤為新也厭字空字強字略字<lb/>
　皆詩眼讀茶山詩如冠冕佩玉有司馬立朝之意用<lb/>
　江西格參老杜法而未嘗麄做大賣陸放翁出其門<lb/>
<pb n="KR4h0074_WYG_016-25b"/>
　而其詩自在中唐晚唐之間不主江西間或用一二<lb/>
　格富也豪也對偶也哀感也皆茶山之所無而茶山<lb/>
　要為獨高未可及也<lb/>
　　　臘日　　　　　　　　　　　杜　甫<lb/>
臘日常年暖尚遥今年臘日凍全消侵凌雪色還萱草<lb/>
漏泄春光有桞條縱酒欲謀良夜醉還家初散紫宸朝<lb/>
口脂面藥隨恩澤翠管銀罌下九霄<lb/>
　漏泄春光一句極工唐朝皆有臘日宣賜宋無之惟<lb/>
<pb n="KR4h0074_WYG_016-26a"/>
　閫帥戎司在外者有夏藥臘藥以詔書賜之此至徳<lb/>
　二年丁酉為左拾遺時詩年四十六<lb/>
　　　和臘前　　　　　　　　　　梅堯臣<lb/>
漢家戍日看看近雲景蒼茫已嵗昏欲驗方書治百藥<lb/>
預調飛走獵平原土人熏肉經春美宮女藏鈎舊戲存<lb/>
獨把凍醪驚節物草芽微動見庭萱<lb/>
　臘日詩無可選者除老杜詩外僅得此治藥調獵熏<lb/>
　肉藏鈎能述臘中諸事亦可觀也當是和晏元獻公<lb/>
<pb n="KR4h0074_WYG_016-26b"/>
　韻下有呈晏元獻臘藥臘酒臘脯臘笋詩云<lb/>
　　　臘日二首　　　　　　　　　張　耒<lb/>
臘日開門雪滿山愁隂短景嵗時闌江梅飄落香元在<lb/>
汀雁飛鳴意已還佳節再逢身且健一樽相屬鬢生斑<lb/>
明光起草真榮事寂寂衡門我且閑<lb/>
異鄉懷舊人千里勝日難忘酒一杯不恨北風催短景<lb/>
最憐殘雪冷疎梅江邊寒色雁催盡天上春光斗挹回<lb/>
獨我呼兒賸丸藥微功聊取助衰骸<lb/>
<pb n="KR4h0074_WYG_016-27a"/>
　臘日難得好詩此二首儘佳<lb/>
　　　除夜寄微之　　　　　　　　白居易<lb/>
鬢毛不覺白毿毿一事無成百不堪共惜盛時辭闕下<lb/>
同嗟除夜在江南家山泉石尋常憶世路風波子細看<lb/>
老校於君合先退明年半百又加三<lb/>
　此長慶三年癸卯嵗除也明年半百又加三樂天五<lb/>
　十三嵗係長慶四年甲辰正在杭州葢樂天生於壬<lb/>
　子實代宗大厯六年也長栁子厚一嵗<lb/>
<pb n="KR4h0074_WYG_016-27b"/>
　　　除夜　　　　　　　　　　　陳與義<lb/>
城中爆竹已殘更朔吹翻江意未平多事鬢毛隨節換<lb/>
盡情燈火向人明比量舊嵗聊堪喜流轉殊方又可驚<lb/>
明日岳陽樓上去島煙湖霧看春生<lb/>
　　　壬戌嵗除作明朝六十嵗矣　　曾　幾<lb/>
禪榻蕭然丈室空薫銷火冷閉門中光隂大似燭見䟦<lb/>
問學只如船逆風一嵗臨分驚老大五更相守笑兒童<lb/>
休言四十明朝過看取霜髯六十翁<lb/>
<pb n="KR4h0074_WYG_016-28a"/>
　以詩推之知曾文清公元豐七年甲子生此乃紹興<lb/>
　十二年壬戌也公年八十二當是乾道元年乙酉卒<lb/>
　茶山清名滿世年且六十猶曰問學只如船逆風後<lb/>
　生可不勉諸<lb/>
　　　嵗盡<lb/>
漏箭更籌日夜催萬牛不挽白駒回梅花雪片嵗除盡<lb/>
萱草栁芽春鼎來病裏詩書元不讀貧中樽爼未嘗開<lb/>
年光似此真虚擲請以丹心學死灰<lb/>
<pb n="KR4h0074_WYG_016-28b"/>
　茶山詩學山谷往往逼真此又在壬戌後數十年<lb/>
　　　元日過丹陽明日立春寄曾元翰<hi>一作魯之翰</hi>
　　　　　　　　　　　　　　　　蘇　軾<lb/>
堆盤紅縷細茵陳巧與椒花兩鬬新竹馬異時寧信老<lb/>
土牛明日莫辭春西湖弄水猶應早北寺觀燈欲及辰<lb/>
白髮蒼顔誰肯記曉來頻嚏為何人<lb/>
　西湖北寺皆指杭州事元翰在杭故于元日作此詩<lb/>
　寄之也<lb/>
<pb n="KR4h0074_WYG_016-29a"/>
　　　元日<lb/>
五年元日只流離楚俗今年事事非後飲屠蘇驚已老<lb/>
長乘舴艋竟安歸擕家作客真無策學道刳心却自違<lb/>
汀草㟁花知節序一身千恨獨霑衣<lb/>
　此紹興元年辛亥元日也<lb/>
　　　乙未元日　　　　　　　　　范成大<lb/>
浮生四十九俱非樓上行藏與願違縱有百年今過半<lb/>
别無三䇿但當歸定中久已安心竟飽外何須食肉飛<lb/>
<pb n="KR4h0074_WYG_016-29b"/>
若使一丘併一壑還鄉曲調儘依稀<lb/>
　石湖靖康丙午生乾道己丑年四十四充泛使入燕<lb/>
　淳熙甲午乙未帥桂林時被命帥蜀年五十<lb/>
　　　丙午新正書懷<hi>十首選五</hi>
瘦骨難勝遇節衣日高催起趂晨炊病憐榔栗隨身慣<lb/>
老覺屠蘇到手遲一飽但蘄庚癸諾百年甘守甲辰雌<lb/>
莫言此外都無事桞眼梅梢正索詩<lb/>
　石湖靖康元年丙午生是年淳熙十三年丙午年六<lb/>
<pb n="KR4h0074_WYG_016-30a"/>
　十一其為叅政也在淳熙五年戊戌四月入六月罷<lb/>
　僅兩月耳是年正月王淮為左丞相周必大為樞密<lb/>
　使而前叅政錢良臣皆丙午生故石湖有甲辰雌之<lb/>
　句豈亦不能忘情乎<lb/>
煮茗燒香了嵗時靜中光景笑中嬉身閑一日似兩日<lb/>
春淺南枝如北枝朝鏡畧無功業到午窗惟有睡魔知<lb/>
年來併束牀頭易一任平章濟叔癡<lb/>
窮巷閒門本閴然強將爆竹聒階前人情舊雨非今雨<lb/>
<pb n="KR4h0074_WYG_016-30b"/>
老境増年是減年口不兩匙休足穀生能幾屐莫言錢<lb/>
掃除一室空諸有龎老家人總解禪<lb/>
　石湖叅大政嘗帥蜀後又帥四明金陵乃云窮巷閑<lb/>
　門嘗質金帶於人詩云不是典來償酒債亦非將去<lb/>
　換簑衣乾淳間無貪士大夫也○元註吳諺云一口<lb/>
　不能揷兩匙<lb/>
俗情如絮已泥沾因病偷閒意属厭鵬鷃相安無可笑<lb/>
熊魚自古不容兼灰藏榾柮多時暖雪壓蔓菁滿意甜<lb/>
<pb n="KR4h0074_WYG_016-31a"/>
温飽閉門吾事辦異時書判指如籖<lb/>
窗明窗暗篆煙馡珍重晨光與夕暉東院齋鐘披被坐<lb/>
南城嚴鼔㟁巾歸幾人霜滑騎朝馬何處燈殘織曉機<lb/>
懶裏若承三昧力始知忙裏事俱非<hi>元註此篇叙早眠晏起之事</hi>
　此詩十首陸放翁皆次韻然不在丙午年在淳熙己<lb/>
　酉禮部去國之後亦不言新正意度是追和有云此<lb/>
　身顛仆應無日諸老彫零不計年又云百年過隙古<lb/>
　所歎衆口鑠金胡不歸放翁宣和乙已生長石湖一<lb/>
<pb n="KR4h0074_WYG_016-31b"/>
　嵗佳句尤多<lb/>
　　　己亥元日　　　　　　　　　尤　袤<lb/>
玉厯均調嵗啓端東風又逐斗杓還蕭條門巷經過少<lb/>
老病腰支拜起難白髪但能欺稿項青春不解駐朱顔<lb/>
餘齡有幾仍多幸占得山林一味閒<lb/>
　幽棲地僻經過少老病人扶再拜難少陵詩也尤延<lb/>
　之小改用作元日詩却似稍切<lb/>
　　　新年書感　　　　　　　　　陸　游<lb/>
<pb n="KR4h0074_WYG_016-32a"/>
早嵗西游賦子虚暮年負耒返鄉閭殘軀未死敢忘國<lb/>
病眼欲盲猶愛書朋舊何勞記車笠子孫幸不廢菑畬<lb/>
新年冷落如常日白髪蕭蕭悶自梳<lb/>
　嘉定二年己巳放翁年八十六此詩全未覺老耄數<lb/>
　日前自註謂大兒新年六十二仲子六十季子亦近<lb/>
　六十亦可謂稀有矣是年放翁卒<lb/>
　　　丙辰元日　　　　　　　　劉克莊<lb/>
免騎朝馬趂南衙五見空村換嵗華旋遣廚人挑薺菜<lb/>
<pb n="KR4h0074_WYG_016-32b"/>
虚勞坐客頌椒花不施鬱壘鈞編户雖飲屠蘇殿一家<lb/>
二十宦遊今七十於身何損復何加<lb/>
　寳祐四年丙辰後村年七十淳祐十一年辛亥冬鄭<lb/>
　清之卒於相位以大蓬直院去國今五年<lb/>
　　　戊午元日<hi>二首取一</hi>
過去光隂箭離弦河清易俟鬢難𤣥再加孔子從心嵗<lb/>
三倍周郎破賊年<hi>元註赤壁之㨗瑜二十四嵗</hi>耄齒阻陪鳩杖列瞽<lb/>
言曾獻獸樽前磻溪淇澳吾安敢且學香山也自賢<lb/>
<pb n="KR4h0074_WYG_016-33a"/>
　寳祐六年戊午後村年七十二第二首末句好卧聞<lb/>
　兒女誇翁健詩句年光一様新是年四月程訥齋罷<lb/>
　相丁大全繼之危亂始此自鄭清之歿吳潛謝方叔<lb/>
　董槐併為五相並不能用後村賈似道入乃招致之<lb/>
　為尚書端明而歸景定四年癸亥正旦予寓行在所<lb/>
　聞劉朔齋與後村在朝論詩後村年已七十七矣今<lb/>
　忽復二十年<lb/>
　　　庚辰嵗人日作<hi>元註云時聞黄河已復北流老臣舊數論此今斯言乃驗</hi>
<pb n="KR4h0074_WYG_016-33b"/>
　　　　　　　　　　　　　　　　蘇　軾<lb/>
老去仍栖隔海邨夢中時見作詩孫天涯已慣經人日<lb/>
歸路猶欣過鬼門三策已應思賈讓孤忠終未赦虞翻<lb/>
典衣剩買河源米屈指新篘作上元<lb/>
不用長愁掛月邨㯽榔生子竹生孫新巢語燕還窺硯<lb/>
舊雨來人不到門春水蘆根看鶴立夕陽楓葉見鴉翻<lb/>
此生念念隨泡影莫認家山作本元<lb/>
　前輩論詩文謂子美䕫州後詩東坡嶺外文老筆愈<lb/>
<pb n="KR4h0074_WYG_016-34a"/>
　勝少作而中年亦未若晚年也此詩元符三年東坡<lb/>
　年六十五謫居儋耳所作人日鬼門之對固工兩篇<lb/>
　首尾雄渾不敢刪落存此則知選詩之意不拘節序<lb/>
　也明年建中靖國元年辛巳七月東坡北還卒于常<lb/>
　州云○海南人日燕已來巢亦異事<lb/>
　　　人日雪<hi>元註己巳元旦至人日雨雪間作</hi>　　　陸　游<lb/>
病卧江村不厭深貂裘無奈曉寒侵非賢那畏蛇年至<lb/>
多難却愁人日隂嫋嫋孤雲生翠壁霏霏急雪灑青林<lb/>
<pb n="KR4h0074_WYG_016-34b"/>
一盂飯罷無餘事坐看生臺下凍禽<lb/>
　放翁卒于是年之冬年八十六嘉定二年也蛇年人<lb/>
　日亦亞于東坡之鬼門人日與唐子西之天時人日<lb/>
　三聨皆佳子西有詩云非賢幸脱龍蛇嵗上聖猶憐<lb/>
　蟣虱臣放翁亦暗合<lb/>
　　　奉和御製上元觀燈　　　　　夏　竦<lb/>
魚龍曼衍六街呈金鎻通宵啓玉京冉冉游塵生輦道<lb/>
遲遲春箭入歌聲寳坊月皦龍燈淡紫館風微鶴燄平<lb/>
<pb n="KR4h0074_WYG_016-35a"/>
宴罷南端天欲曉迴瞻河漢尚盈盈<lb/>
　此夏英公竦詩形整而味淡存之以見承平之盛以<lb/>
　端門為南端亦新韻語陽秋以為典麗富艷則可矣<lb/>
　　　依韻恭和聖製上元觀燈　　　王　珪<lb/>
雪消華月滿仙臺萬燭當樓寳扇開雙鳯雲中扶輦下<lb/>
六鼇海上駕峰來鎬宫春酒霑周宴汾水秋風陋漢材<lb/>
一曲昇平人盡樂君王又進紫霞杯<lb/>
　元註唐有聖代昇平樂曲○韻語陽秋元豐中王禹<lb/>
<pb n="KR4h0074_WYG_016-35b"/>
　玉蔡持正為左右相持正叩禹玉上元應制用事禹<lb/>
　玉曰鼇山鳳輦外不可使章子厚為門侍笑曰此誰<lb/>
　不知後禹玉詩出乃如此駕峰一作駕山鎬宫一作<lb/>
　鎬京今從岐公華陽集乃壓巻第三詩也此但為善<lb/>
　用事亦詩法當爾宋之問晦日應制有云鎬飲周文<lb/>
　樂汾歌漢武材五六全用之又添出秋風二字似不<lb/>
　甚佳陋字亦不甚好未幾神宗宴駕禹玉殂持正謫<lb/>
　矣讀英公岐公二詩曽不如梅聖俞三詩有味也<lb/>
<pb n="KR4h0074_WYG_016-36a"/>
　　　上元從主人登尚書省東樓　　梅堯臣<lb/>
閶闔前臨萬嵗山燭龍銜火夜珠還高樓逈出星辰裏<lb/>
曲葢遥瞻紫翠間轣轆車聲碾明月參差蓮焰競紅顔<lb/>
誰教言語如鸚鵡便着金籠宻鎻闗<lb/>
　　　自和<lb/>
沉水香焚金博山杜陵誰復與車還馬尋綺陌知何處<lb/>
人在珠簾第幾間法部樂聲長滿耳上樽醇味易酡顔<lb/>
更貧更賤皆能樂十二重門不上闗<lb/>
<pb n="KR4h0074_WYG_016-36b"/>
　　　又和<lb/>
康莊咫尺有千山欲問紫姑應已還人似嫦娥來陌上<lb/>
燈如明月在人間車頭小女雙垂髻簾裏新粧一破顔<lb/>
却下玉梯雞已唱謾言齊客解偷闗<lb/>
　此為省試考官鏁院而作想見嘉祐中太平之極令<lb/>
　人每遇佳句為擊節也三詩六聨俱好<lb/>
　　　錢塘上元夜祥符寺陪咨臣郎中丈燕席<lb/>
　　　　　　　　　　　　　　　　曾　鞏<lb/>
<pb n="KR4h0074_WYG_016-37a"/>
月明如晝露華濃錦帳名郎笑語同金地夜寒消美酒<lb/>
玉人春困倚東風紅雲燈火浮蒼海碧水樓臺浸逺空<lb/>
白髪蹉跎歡意少強顔猶入少年叢<lb/>
　　　上元<lb/>
金鞍馳騁属兒曹夜半喧闐意氣豪明月滿街流水逺<lb/>
華燈入望衆星高風吹玉漏穿花急人倚朱欄送目勞<lb/>
自笑低心逐年少祇尋前事撚霜毛<lb/>
　洪覺範妄誕著其兄彭淵才之説以為曽子固不能<lb/>
<pb n="KR4h0074_WYG_016-37b"/>
　詩學者不察隨聲附和今淵才之詩無傳而子固詩<lb/>
　與文終不朽兩上元詩止是一意金地夜寒消美酒<lb/>
　玉人春困倚東風豈不能詩者乎非精於詩者不到<lb/>
　此也人倚朱欄送目勞併上句看乃見其妙謂遊冶<lb/>
　属意者不勝其注想而恨夫夜之短也大抵文名重<lb/>
　足以壓詩名猶張子野賀方回以長短句尤有聲故<lb/>
　世人或不知其詩然二人詩極天下之工也子固詩<lb/>
　一掃崑體所謂鬬飣刻畫咸無之平實清健自為一<lb/>
<pb n="KR4h0074_WYG_016-38a"/>
　家后山未見山谷時不惟文學南豐詩亦學南豐既<lb/>
　見山谷然後詩變而文不變耳<lb/>
　　　上元夜過赴儋守召獨坐有感　蘇　軾<lb/>
使君置酒莫相違守舍何妨獨掩扉靜看月窗盤蜥蜴<lb/>
卧聞風幔落蛜蝛燈花結盡吾猶夢香篆消時汝欲歸<lb/>
搔首凄凉十年事傳柑歸遺滿朝衣<lb/>
　此詩元符元年戊寅作坡年六十三矣在儋州亦半<lb/>
　年餘以去年紹聖丁丑六月渡海也十年前事當是<lb/>
<pb n="KR4h0074_WYG_016-38b"/>
　元祐二年丁卯以翰林學士侍宴端門戊辰知貢舉<lb/>
　皆在朝至五十九嵗時紹聖元年甲戌自中山謫恵<lb/>
　州乙亥年賦上元古詩有云前年侍玉輦端門萬枝<lb/>
　燈即元祐八年癸酉正月也去年中山府老病亦宵<lb/>
　興即甲戌正月也今年江海上雲房寄山僧即乙亥<lb/>
　正月也人生能幾何年如上元一節物耳出處去來<lb/>
　嵗嵗不同當是時又焉知渡海而逢上元耶坡甲戌<lb/>
　之貶至元符三年庚辰徽廟立乃得北歸建中靖國<lb/>
<pb n="KR4h0074_WYG_016-39a"/>
　元年辛巳卒于常州學者覩此則知身如浮雲外物<lb/>
　如雌風如雄風皆不足計較也<lb/>
　　　上元思京輦舊游三首　　　　張　耒<lb/>
萬雉春城逼絳霄上元雕輦盛遊遨遲遲瑞月低黄傘<lb/>
焯焯榮光上赭袍雲巻珠簾開綵雉山盤玉闕枕仙鰲<lb/>
長安一别將華髮溪竹山城夜寂寥<lb/>
九門燈火夜交光羅綺風來撲面香信馬恣穿深巷栁<lb/>
隨人偷看隔簾粧身拘舊宦安知樂心逐流年暗減狂<lb/>
<pb n="KR4h0074_WYG_016-39b"/>
留滯山城莫嗟歎貂蟬從古属金張<lb/>
隨計當年寄玉京一時交結盡豪英倒觥凌亂迷籌飲<lb/>
醉㡌欹斜並轡行仕路飛騰輸俊㨗山城憔悴感功名<lb/>
佳晨強酌清樽酒寒竹蕭蕭月正明<lb/>
　此謫居黄州思京師上元第二首三四尤佳<lb/>
　　　京師上元<hi>二首取</hi>　　　　　　洪覺範<lb/>
及時膏雨已闌珊黄道春泥曉未乾白面郎敲金鐙過<lb/>
紅粧人揭綉簾看管絃沸月喧和氣燈火燒空奪夜寒<lb/>
<pb n="KR4h0074_WYG_016-40a"/>
咫尺鳳樓開雉扇玉皇僊仗紫雲端<lb/>
　覺範江西筠州人姓彭兩坐罪還俗一為張天覺丞<lb/>
　相黥海外有甘露滅詩集此詩三四俗人盛傳道之<lb/>
　僧徒為此語無耻之流也取之以博粲耳<lb/>
　　　上元宿嶽麓寺<lb/>
上元獨宿寒嵒寺卧看篝燈映絳紗夜久雪猿啼嶽頂<lb/>
夢回明月上梅花十分春瘦縁何事一掬鄉心未到家<lb/>
却憶少年閒樂處軟紅香霧噴京華<lb/>
<pb n="KR4h0074_WYG_016-40b"/>
　考韓子蒼覺範墓誌熙寧四年辛亥生崇寧三年甲申<lb/>
　山谷謫宜州過長沙覺範在湖西作此詩時年三十四<lb/>
　前京師上元詩年二十餘耳又嘗偽作山谷贈已其實<lb/>
　非山谷詩也一掬鄉心胡元任詩話大譏之然詩未嘗<lb/>
　不佳故取之政和元年辛卯得罪配朱崕年四十一五<lb/>
　年乙未還年四十五建炎二年戊申卒年五十八<lb/>
　　　春社禮成借用寺簿釋奠詩韻　　羅　願<lb/>
素餐深覺愧漣漪后稷勾龍實吏師平土至今猶有賴<lb/>
<pb n="KR4h0074_WYG_016-41a"/>
配天自昔葢多儀操豚底用勤巫祝餉黍行看媚婦兒<lb/>
海内和平頌聲作登歌還有載芟詩<lb/>
　此羅鄂州在郡時祀社用通判劉寺簿子澄韻賦此子澄<lb/>
　者劉清之也鄂州名願字端良號存齋弟郢州名頌字端<lb/>
　彦號狷菴皆博學工文而端良文尤高古上逼史漢朱文<lb/>
　公周益公皆敬畏之所著新安志爾雅翼行於世小集者<lb/>
　即子澄所刋社日詩唐宋鮮有可選惟此篇韻險而理列<lb/>
　狷菴詩棗本所傳多於存齋予於兵革後為人掠去云<lb/>
<pb n="KR4h0074_WYG_016-41b"/>
　　　小寒食舟中作　　　　　　　　杜　甫<lb/>
佳辰強飲食猶寒隠几蕭條戴鶡冠春水船如天上坐<lb/>
老年花似霧中看娟娟戲蝶過閒幔片片輕鷗下急湍<lb/>
雲白山青萬餘里愁看直北是長安<lb/>
　強飲一本作強起愁看一本作看雲是長安一本作<lb/>
　至長安沈佺期釣竿篇云人如天上坐魚似鏡中懸<lb/>
　公加以斤斧一變而妙矣小寒食前一日也黄本註<lb/>
　謂大厯五年潭州作是年庚戌公年五十有九矣是<lb/>
<pb n="KR4h0074_WYG_016-42a"/>
　夏卒于衡之耒陽吕汲公謂卒于岳陽未知孰是此<lb/>
　子美老筆也又有清明二長句云大厯四年作恐即<lb/>
　是此詩之後二日前云繡羽衝花他自得紅顔騎竹<lb/>
　我無縁後云春城樓閣煙花裏漢主山河錦繡中皆<lb/>
　壯麗悲慨詩至老杜萬古之凖則哉<lb/>
　　　寒食成判官垂訪　　　　　　徐　鉉<lb/>
常年寒食在京華今嵗清明在海涯逺巷蹋歌深夜月<lb/>
隔墻吹管數枝花鴛鸞得路音塵濶鴻雁分飛道里賒<lb/>
<pb n="KR4h0074_WYG_016-42b"/>
不是多情成二十斷無人解訪貧家<lb/>
　徐鉉字鼎臣仕李後主為吏部尚書歸宋仕至散騎<lb/>
　常侍世稱徐騎省在江東與韓熙載齊名詩有白樂<lb/>
　天之風弟鍇俱工字學鴻雁分飛之句為弟設也<lb/>
　　　依韻和李舍人旅中寒食感事　梅堯臣<lb/>
一百五日風雨急斜飄細濕春郊衣梨花半殘意思少<lb/>
客子漸老尋遊非戢戢車徒九門盛寥寥煙火萬家微<lb/>
今朝甘自居窮巷無限墦間得醉歸<lb/>
<pb n="KR4h0074_WYG_016-43a"/>
　聖俞詩不爭格高而在乎語熟意到此乃吳體第一<lb/>
　句六字仄聲第二句五字平聲愈覺其健梨花客子<lb/>
　一聨深勁有味惟陳簡齋妙得其法焉<lb/>
　　　寒食贈游客　　　　　　　　張　耒<lb/>
隂隂畫幙映雕欄一縷微香寳篆殘寒食園林三月近<lb/>
落花風雨五更寒筝調寳柱絃初穏酒滿金壺飲未乾<lb/>
明日踏青郊外去緑楊門巷繫雕鞍<lb/>
　平熟圓妥視之似易能作詩到此地亦難也<lb/>
<pb n="KR4h0074_WYG_016-43b"/>
　　　寒食只旬日間風雨不已　　　曾　幾<lb/>
年光胡不少留連熟食清明又眼前敢望深宫傳蠟燭<lb/>
可堪小市禁炊烟滿城風雨無杯酒故國松楸欠紙錢<lb/>
老病心情冷時節只將書策替幽禪<lb/>
　　　寒食清明<hi>二首取一</hi>　　　　　劉克莊<lb/>
寂寂柴門邨落裏也教揷栁記年華禁烟不到粤人國<lb/>
上冡亦擕龎老家漢寢唐陵無麥飯山蹊野徑有梨花<lb/>
一樽徑藉青苔卧莫管城頭奏暮笳<lb/>
<pb n="KR4h0074_WYG_016-44a"/>
　後村詩欠變格麥飯梨花一聨殆近前輩句法紹定<lb/>
　五年壬辰詩<lb/>
　　　海南人不作寒食而以上已上冢余擕一瓢酒<lb/>
　　　尋諸生皆出矣獨老符秀才在因與飲至醉符<lb/>
　　　葢儋人之安貧守靜者也<hi>元註秀才符林</hi>
　　　　　　　　　　　　　　　蘇　軾<lb/>
老鵶銜肉紙飛灰萬里家山安在哉蒼耳林中太白過<lb/>
鹿門山下徳公囘管寧投老終歸去王式當年本不來<lb/>
<pb n="KR4h0074_WYG_016-44b"/>
記取南城上已日木棉花落刺桐開<lb/>
　昌黎不謫潮州後世豈知有趙徳東坡不落海南後<lb/>
　世豈知有符林○李太白集尋城北范居士落蒼耳<lb/>
　道中坡用此以譬尋符林也○司馬徳操詣龎徳公<lb/>
　值其上冢坡用此以譬所尋諸生皆已上冢不值也<lb/>
　○管寧避地遼東後還中國坡用此以譬已終當北<lb/>
　歸也王式為博士悔為江公所辱曰我本不欲來坡<lb/>
　用此以譬已元祐進用亦本無富貴心也○坡詩間<lb/>
<pb n="KR4h0074_WYG_016-45a"/>
　架宏大不可步驟豈許用晦四句裝景所可及歟此<lb/>
　詩首尾四句言景中四句用事又未若移易中間四<lb/>
　句兩用事兩言景為佳也<lb/>
　　　上已晚泊龜山作<hi>元註元祐辛未賦</hi>　　賀　鑄<lb/>
薄暮東風不滿㠶遲遲未忍去淮南故園猶在北山北<lb/>
佳節可憐三月三蘭葉自供游女佩芸編聊對故人談<lb/>
洛橋車騎相望客曾為吳兒幾許慚<lb/>
　三四好賀公詩總論見送饑類中<lb/>
<pb n="KR4h0074_WYG_016-45b"/>
　　　次韻王仲至西池㑹飲　　　　張　耒<lb/>
聖朝無復用舟師戲遣艨艟揷㦸枝沸浪有聲黄㡌動<lb/>
春風無力彩旗垂不勝杯杓寧辭醉傳語風光共此嬉<lb/>
逺比永和真繼軌臨模蠒紙看他時<lb/>
　此元祐中西池上已之㑹也文潛詩為一時冠三四<lb/>
　實佳句秦少游有云簾幙千家錦繡垂王仲至嘲謂<lb/>
　又待入小石調以秦詩近詞故也<lb/>
　　　上已　　　　　　　　　　　趙　蕃<lb/>
<pb n="KR4h0074_WYG_016-46a"/>
朝來一雨快隂晴東郊百鳥間闗鳴受風栁條不自惜<lb/>
蘸水桃花可憐生不見山隂蘭亭集况乃長安麗人行<lb/>
東西南北俱為客且送江頭返照明<lb/>
　老杜集此等詩謂之吳體昌父乾道中詩猶少作也<lb/>
　五六天生此對上已詩無復加矣<lb/>
　　　上已　　　　　　　　　　　劉克莊<lb/>
櫻笋登盤節物新一笻踏遍九州春似曾山隂訪脩竹<lb/>
不記水邊觀麗人豪飲自憐非少日俊遊亦恐是前身<lb/>
<pb n="KR4h0074_WYG_016-46b"/>
暮歸尚有清狂態亂揷山花滿角巾<lb/>
　山隂脩竹水邊麗人一聨亞於趙昌父紹定五年壬<lb/>
　辰詩後村年四十六閒居莆中所以言俊游亦恐是<lb/>
　前身皆思舊事也<lb/>
　　　重午　　　　　　　　　　　范成大<lb/>
熨斗熏籠分夏衣翁身獨比去年衰已孤菖緑十分勸<lb/>
却要艾黄千壯醫蜜粽氷團為誰好丹符綵索聊自欺<lb/>
小兒造物亦難料藥裹有時生網絲<lb/>
<pb n="KR4h0074_WYG_016-47a"/>
　菖緑艾黄之對新後四句又用吳體<lb/>
　　　和黄預七夕　　　　　　　　陳師道<lb/>
盈盈一水不斯須經嵗相過自作疎坐待翔禽報佳㑹<lb/>
徑須飛雨洗香車超騰水部陳篇上收拾愚溪作賦餘<lb/>
信有神仙足官府我寧辛苦守殘書<lb/>
　七夕詩七言律無可選僅此而已何遜七夕詩仙車<lb/>
　駐七襄鳯駕出天潢月映九微火風吹百和香逢歡<lb/>
　暫巧笑還涙已啼粧别離不得語河漢漸湯湯后山<lb/>
<pb n="KR4h0074_WYG_016-47b"/>
　以為陳篇吾儕當㑹意也<lb/>
　　　乞巧　　　　　　　　　　　李　樸<lb/>
處處香筵拂綺羅為傳神女渡天河休嫌天上佳期少<lb/>
已恨人間巧態多齚舌自應工嫵媚方心誰更苦鐫磨<lb/>
<hi>元註見孫樵栁子厚乞巧文</hi>獨收至拙為吾事笑指雙針一縷過<lb/>
　李樸字先之章貢人早從程伊川游坐為陳瑩中所<lb/>
　薦流落三十年靖康初除給事中不及拜七夕無好<lb/>
　律詩以此備數其人能踐言不媿此詩<lb/>
<pb n="KR4h0074_WYG_016-48a"/>
　　　登高　　　　　　　　　　　　杜　甫<lb/>
風急天高猿嘯哀渚清沙白鳥飛回無邊落木蕭蕭下<lb/>
不盡長江滚滚來萬里悲秋常作客百年多病獨登臺<lb/>
艱難苦恨繁霜鬢潦倒新停濁酒杯<lb/>
　此詩已去成都分曉舊以為在梓州作恐亦未然當<lb/>
　攷公病而止酒在何年也長江滚滚必臨大江耳<lb/>
　　　九日藍田崔氏莊<lb/>
老去悲秋強自寛興來今日盡君歡羞將短髮還吹㡌<lb/>
<pb n="KR4h0074_WYG_016-48b"/>
笑倩傍人為正冠藍水逺從千澗落玉山高並兩峰寒<lb/>
明年此㑹知誰健醉把茱萸子細看<lb/>
　楊誠齋大愛此詩以予觀之詩必有頓挫起伏又謂起<lb/>
　句以自對君亦是對句殊不知強自二字與盡君二<lb/>
　字正是着力下此以為詩句之骨之眼也但低聲抑<lb/>
　之讀五字却高聲揚之讀二字則見意矣三四融化<lb/>
　落㡌事甚新末句子細看茱萸超絶千古此老杜九<lb/>
　日七言律四首取兩首入變體詩中今列者二○此<lb/>
<pb n="KR4h0074_WYG_016-49a"/>
　詩在未入蜀以前終篇不言兵革又難定在禄山已<lb/>
　反之後註家説不可信<lb/>
　　　九日和韓魏公　　　　　　　蘇　洵<lb/>
晚嵗登門最不才蕭蕭華髮映金罍不堪丞相延東閣<lb/>
閒伴諸儒老曲臺佳節已從愁裏過壯心偶傍醉中來<lb/>
暮歸衝雨寒無睡自把新詩百遍開<lb/>
　詩話謂韓魏公九日飲執政老泉以布衣與坐今味<lb/>
　閒傍諸儒老曲臺之句即是修太常禮之時非布衣<lb/>
<pb n="KR4h0074_WYG_016-49b"/>
　也葢英宗治平二年乙巳韓公首倡見安陽集是日<lb/>
　有雨所和詩非席上所賦其曰暮歸衝雨寒無睡乃<lb/>
　是飲歸而和此詩耳五六要是佳句朱文公語録頗<lb/>
　不以為然恐門人傳録未必的也<lb/>
　　　次韻李節推九日登山　　　　陳師道<lb/>
平林廣野騎臺荒山寺鳴鐘報夕陽人事自生今日意<lb/>
寒花只作去年香巾欹更覺霜侵鬢語妙何妨石作腸<lb/>
落木無邊江不盡此身此日更須忙<lb/>
<pb n="KR4h0074_WYG_016-50a"/>
　重九詩自老杜之外便當以杜牧之齊山詩為亞已<lb/>
　入變體詩中陳簡齋一首亦然陳后山二首詩律瘦<lb/>
　勁一字不輕易下非深於詩者不知亦當以亞老杜<lb/>
　可也<lb/>
　　　九日寄秦觀<lb/>
疾風迴雨水明霞沙步叢祠欲暮鴉九日清樽欺白髮<lb/>
十年為客負黄花登髙懷逺心如在向老逢辰意有加<lb/>
淮海少年天下士獨能無地落烏紗<lb/>
<pb n="KR4h0074_WYG_016-50b"/>
　無地落烏紗極佳孟嘉猶有一桓温客之秦併無之<lb/>
　也<lb/>
　　　九日登戲馬臺<hi>元註壬戌彭城賦</hi>
當年節物此山川倦客登臨獨惘然戲馬臺荒年自久<lb/>
射蛇公去事空傳黄花半老清霜後白鳥孤飛落照前<lb/>
不與興亡城下水穏浮漁艇入淮天<lb/>
　射蛇公用劉裕新洲伐荻事以對戲馬良佳<lb/>
　　　重九賞心亭登髙　　　　　　范成大<lb/>
<pb n="KR4h0074_WYG_016-51a"/>
憶隨書劍此徘徊投老雙旌重把杯緑鬢風前無幾在<lb/>
黄花雨後不多開豐年江隴青黄徧落日淮山紫翠來<lb/>
飲罷此身猶是客鄉心却付晚潮回<lb/>
　此淳熙八年辛丑石湖自四明移帥金陵年五十六<lb/>
　前此朱文公在南康苦旱此獨云年豐明年重九石<lb/>
　湖猶在金陵乃有官忙憫雨之句此乃富貴人重九<lb/>
　也<lb/>
　　　九日登天湖以菊花須揷滿頭歸分韻賦詩得<lb/>
<pb n="KR4h0074_WYG_016-51b"/>
　　　歸字　　　　　　　　　　　朱　熹<lb/>
去嵗瀟湘重九時滿城風雨客思歸故山此日還佳節<lb/>
黄菊清樽更晚暉短髪無多休落㡌長風不斷且吹衣<lb/>
相看下視人寰小祇合從今老翠微<lb/>
　此乾道四年戊子也文公去年訪南軒於長沙故有<lb/>
　此起句予嘗謂文公詩深得后山三昧而世人不識<lb/>
　且如故山此日還佳節黄菊清樽更晚暉上八字各<lb/>
　自為對一瘦對一肥愈更覺好葢法度如此虚實互<lb/>
<pb n="KR4h0074_WYG_016-52a"/>
　換非信口信手之比也山谷簡齋皆有此格此詩後<lb/>
　四句尤意氣濶逺時以去年冬除樞密院編修官猶<lb/>
　待闕於家<lb/>
　　　歸報徳再用前韻<lb/>
幾枝藤竹醉相攜何處千峰頂上歸正好臨風眺平楚<lb/>
却須入谷避斜暉酒邊泉溜寒侵骨坐上嵐光翠染衣<lb/>
踏月過橋驚易晚林坰回首更依微<lb/>
　易晚疑當作已晚此即九日晚歸詩也詩思無一絲<lb/>
<pb n="KR4h0074_WYG_016-52b"/>
　近塵土<lb/>
　　　壬子九日　　　　　　　　　劉克莊<lb/>
平蕪盡處即滄溟身寄區中等一萍種杞菊翁猶老健<lb/>
揷茱萸伴半凋零<hi>元註羣從十四人存者七人</hi>去年勅設塵飛鞚今<lb/>
日村酤草塞瓶却笑癡人妄分别何曾未必勝劉伶<lb/>
　淳祐十二年壬子去年辛亥後村在朝為秘書監直<lb/>
　玉堂九月十日宣鎖有六絶句其冬鄭丞相清之卒<lb/>
　去國恰近一年家居之樂亦何至村酤草塞瓶乎周<lb/>
<pb n="KR4h0074_WYG_016-53a"/>
　益公四六有云朝趍鳳闕綰五組之光華夕侣漁舟<lb/>
　披一簑之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縷文人之言例過實也尾句猶不能㤀<lb/>
　情於榮進者<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_016-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻十六<lb/>
</p>
<p>
</p>
  </div>
</body>
</text>
</TEI>
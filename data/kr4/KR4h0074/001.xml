<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻一</head>
    <p>
<pb n="KR4h0074_WYG_001-1a"/>
欽定四庫全書<lb/>
　瀛奎律髓巻一　　　　　　元　方回　編<lb/>
　　登覽類<lb/>
　登髙能賦則為大夫於傳識之名山大川絶景極目<lb/>
　能言者衆矣拔其尤者以充雋永且以為諸詩之<lb/>
　冠<lb/>
　　五言<hi>二十首</hi>
　　　度荆門望楚　　　　　　　　陳子昂<lb/>
<pb n="KR4h0074_WYG_001-1b"/>
遥遥去巫峽望望下章臺巴國山川盡荆門煙霧開城<lb/>
分蒼野外樹斷白雲隈今日狂歌客誰知入楚來<lb/>
　陳拾遺子昂唐之詩祖也不但感遇詩三十八首為<lb/>
　古體之祖其律詩亦近體之祖也白帝峴山二首極<lb/>
　佳已入懷古類今揭此一詩為諸選之冠陳子昂杜<lb/>
　審言宋之問沈佺期俱同時而皆精於律詩孟浩然<lb/>
　李白王維賈至髙適岑參與杜甫同時而律詩不出<lb/>
　則已出則亦足與杜甫相上下唐詩一時之盛有如<lb/>
<pb n="KR4h0074_WYG_001-2a"/>
　此十一人偉哉<lb/>
　　　登襄陽城　　　　　　　　　杜審言<lb/>
旅客三秋至層城<hi>一作樓</hi>四望開楚山横地出漢水接天<lb/>
囘冠盖非新里章華即舊䑓習池風景異歸路滿塵埃<lb/>
　此杜子美乃祖詩也楚山漢水一聫子美家法中四<lb/>
　句似皆言景然後聫寓感慨不但張大形勢舉里䑓<lb/>
　二名而錯以新舊二字無刻削痕末句又傷時俗不<lb/>
　古無習池山公之事尤有味也晚唐家多不肯如此<lb/>
<pb n="KR4h0074_WYG_001-2b"/>
　作必捜索細碎以求新然審言詩有工宻處如淑景<lb/>
　催黄鳥晴光轉緑萍風光新栁報宴賞落花催下釣<lb/>
　看魚躍探巢畏鳥飛葉疎荷已晚枝亞果新肥鹿麛<lb/>
　銜妓席鶴子曳童衣園果嘗難遍池蓮摘未稀日氣<lb/>
　含殘雨雲隂送晚雷皆有味壮語如雨雪闗山暗風<lb/>
　霜草木稀據鞍雄劔動挿檄羽書飛不宰神功運無<lb/>
　為大化懸八荒平物土四海接人煙文物驅三統聲<lb/>
　名走百神禹食傳中使堯樽遍下人則晚唐所無此<lb/>
<pb n="KR4h0074_WYG_001-3a"/>
　等句若置之子美集無大相逺也欲述杜詩源流故<lb/>
　詳及之<lb/>
　　　臨洞庭湖<hi>一作岳陽樓</hi>　　　　　　孟浩然<lb/>
八月湖水平含虛混太清氣蒸雲夢澤波撼岳陽城欲<lb/>
濟無舟楫端居恥聖眀坐看垂釣者徒有羡魚情<lb/>
　予登岳陽樓此詩大書左序毬門壁間右書杜詩後<lb/>
　人自不敢復題也劉長卿有句云疊浪浮元氣中流<lb/>
　沒太陽世不甚傳他可知也<lb/>
<pb n="KR4h0074_WYG_001-3b"/>
　　　登岳陽樓　　　　　　　　　杜　甫<lb/>
昔聞洞庭水今上岳陽樓吳楚東南坼乾坤日夜浮親<lb/>
朋無一字老病有孤舟戎馬闗山北憑軒涕泗流<lb/>
　岳陽樓天下壮觀孟杜二詩盡之矣中兩聫前言景<lb/>
　後言情乃詩之一體也<lb/>
　　　登兖州城樓<lb/>
東郡趨庭日南樓縱目初浮雲連海岱平野入青徐孤<lb/>
嶂秦碑在荒城魯殿餘從來多古意臨眺獨躊躇<lb/>
<pb n="KR4h0074_WYG_001-4a"/>
　此詩中兩聫似皆言景然後聫感慨言秦魯俱亡以<lb/>
　古意二字結之即東坡用蘭亭意也<lb/>
　　　登牛頭山亭子<lb/>
路出雙林上亭窺萬井中江城孤照日山<hi>一作春</hi>谷逺含<lb/>
風兵革身将老闗河信不通猶殘數行淚忍對百花叢<lb/>
　牛頭山在梓州郪縣西南二里髙一里寳應元年壬<lb/>
　寅秋廣徳元年癸夘春公並在梓州依李刺史有上<lb/>
　牛頭山望牛頭寺詩寰宇記謂樓閣煙花為一方之<lb/>
<pb n="KR4h0074_WYG_001-4b"/>
　冠路出雙林上言亭在樹之頂亭窺萬井中則可見<lb/>
　城市皆環之也癸夘春作公年五十二嵗<lb/>
　　　秋登宣城謝眺北樓　　　　　李　白<lb/>
江城如畫裏山色望晴空兩水夾明鏡雙橋落彩虹人<lb/>
烟寒橘柚秋色老梧桐誰念北樓上臨風憶謝公<lb/>
　太白亦有登岳陽八句未及孟杜此詩起句似晚唐<lb/>
　中二聫言景而豪壯則晚唐所無也宣州有雙溪叠<lb/>
　嶂乃此州勝景也所以云兩水惟有兩水所以有雙<lb/>
<pb n="KR4h0074_WYG_001-5a"/>
　橋王荆公虎圗行目光夾鏡當座隅虎兩目如夾兩<lb/>
　鏡得非倣謫僊兩水夾明鏡之意乎此聫妙絶起句<lb/>
　所謂江城如畫裏者即指此三四一聫之景與五六<lb/>
　皆是也謝眺為宣城賢太守人呼為謝宣城得太白<lb/>
　表章之其名踰千古不朽焉<lb/>
　　　漢江臨眺　　　　　　　　　王　維<lb/>
楚塞三江接荆門九派通江流天地外山色有無中郡<lb/>
邑浮前浦波瀾動逺空㐮陽好風日留醉與山公<hi>江一作湘</hi>
<pb n="KR4h0074_WYG_001-5b"/>
　右丞此詩中兩聫皆言景而前聫尤壯足敵孟杜岳<lb/>
　陽之作<lb/>
　　　登蒲澗寺後二巖　　　　　　李羣玉<lb/>
五僊騎五羊何代降兹鄉澗有堯時韭山餘禹日糧樓<lb/>
䑓籠海色草樹發天香浩笑煙波裏浮溟興甚長<lb/>
　寺在廣州堯時韭禹日糧之對工矣詩忌太工工而<lb/>
　無味如近人四六及小學答對則不可兼必拘此式<lb/>
　又為崑體善為詩者備衆體亦不可無此也如老杜<lb/>
<pb n="KR4h0074_WYG_001-6a"/>
　能變化為善之善者五六一聫亦精神<lb/>
　　　勝果寺　　　　　　　　　　僧處黙<lb/>
路自中峰上盤迴出薜蘿到江吳地盡隔岸越山多古<lb/>
木藂青靄遥天浸白波下方城郭近鐘磬雜笙歌<lb/>
　寺在錢塘故有吴地越山之聫或以田莊牙人譏之<lb/>
　似不害寫物之妙后山縮為一句吳越到江分髙矣<lb/>
　譬之共君一夜話勝讀十年書山谷縮為一句曰話<lb/>
　勝十年書是也因書諸此以見詩法之無窮<lb/>
<pb n="KR4h0074_WYG_001-6b"/>
　　　金山寺　　　　　　　　　　張　祜<lb/>
一宿金山寺㣲茫水國分僧歸夜船月龍出曉堂雲樹<lb/>
影中流見鐘聲兩㟁聞因悲在城市終日醉醺醺<lb/>
　此詩金山絶唱孫魴者努力繼之有云天多剰得月<lb/>
　地少不生塵過櫓妨僧定歸濤濺佛身誰言張處士<lb/>
　詩後更無人其言矜誇自大然濺佛之句或者則謂<lb/>
　金山豈如此其低耶大厯十才子以前詩格壯麗悲<lb/>
　感元和以後漸尚細潤愈出愈新而至晚唐以老杜<lb/>
<pb n="KR4h0074_WYG_001-7a"/>
　為祖而又參此細潤者時出用之則詩之法盡矣<lb/>
　　　金山寺　　　　　　　　　　梅堯臣<lb/>
吳客獨來後楚橈歸夕曛山形無地接寺界與波分巢<lb/>
鶻寜窺物馴鷗自作羣老僧忘嵗月石上看江雲<lb/>
　三四絶妙尾句自然有味誰言張處士詩後更無人<lb/>
　然則有梅聖俞可也<lb/>
　　　登鵲山　　　　　　　　　　陳師道<lb/>
小試登山脚今年不用扶微微交濟濼歴歴數青徐朴<lb/>
<pb n="KR4h0074_WYG_001-7b"/>
俗猶虞力安流尚禹謨終年聊一快吾病失醫盧<lb/>
　元註山因扁鵲而名○予按此詩后山年四十八為<lb/>
　棣州教授時所作明年下世詩暗合老杜今註本無<lb/>
　之細味句律謂后山學山谷其實學老杜與之俱化<lb/>
　也故書此以示學者<lb/>
　　　登快哉亭<lb/>
城與清江曲泉流亂石間夕陽初隠地暮靄已依山度<lb/>
鳥欲何向奔雲亦自閒登臨興不盡稚子故須還<lb/>
<pb n="KR4h0074_WYG_001-8a"/>
　亭在徐州城東南隅提刑廢廨熙寜末李邦直持憲<lb/>
　節搆亭城隅之上郡守蘇子瞻名曰快哉唐人薛能<lb/>
　陽春亭故址也子由時在彭城亦同邦直賦詩任淵<lb/>
　注此詩謂亭在黄州不知此詩屬何處盖川人不見<lb/>
　中原圗志予讀賀鑄集得其說任淵所謂亭在黄州<lb/>
　者乃東坡為清河張夢得命名子由作記非徐州之<lb/>
　快哉亭也予選此詩懼學者讀處默張祜詩知工巧<lb/>
　而不知超悟如度鳥奔雲之句有無窮之味全篇勁<lb/>
<pb n="KR4h0074_WYG_001-8b"/>
　健清痩尾句尤幽邃此其所以逼老杜也<lb/>
　　　甘露寺<hi>元註寺中有石如卧羊謂之狠石</hi>　　　晁端友<lb/>
北固山頭寺風煙昔縱觀卧亭秋石狠環舍海濤寒越<lb/>
舶樓前聚江楓户外丹最宜清夜月虛閣憶盤桓<lb/>
　寺在京口多景樓在寺中天下絶景也晁君成名端<lb/>
　友无咎之父第進士仕至新城令東坡為其詩集引<lb/>
　予取此篇者以人或尚晚唐詩則盛唐且不取亦不<lb/>
　取宋殊不知宋詩有數體有九僧體即晚唐體也有<lb/>
<pb n="KR4h0074_WYG_001-9a"/>
　香山體者學白樂天有西崑體者祖李義山如蘇子<lb/>
　美梅聖俞並出歐公之門蘇近老杜梅過王維而歐<lb/>
　公直擬昌黎東坡暗合太白惟山谷法老杜后山棄<lb/>
　其舊而學焉遂名黄陳號江西派非自為一家也老<lb/>
　杜實初祖也如君成詩當黄陳未出之前自為元和<lb/>
　間唐詩不可不拈出使世人知之也<lb/>
　　　登定王䑓<hi>有廟</hi>　　　　　　　朱　熹<lb/>
寂寞番君後光華帝子來千年遺<hi>一作餘</hi>故國萬事只空<lb/>
<pb n="KR4h0074_WYG_001-9b"/>
䑓日月東西見湖山表裏開從知爽鳩樂莫作雍門哀<lb/>
　朱文公詩迫近后山此詩尾句雖后山亦只如此乾<lb/>
　道二年丁亥文公訪南軒於長沙所賦用事命意定<lb/>
　格下字悉如律令雜老杜后山集中可也爽鳩出左<lb/>
　傳昭公二十年<lb/>
　　　渡江　　　　　　　　　　　陳與義<lb/>
江南非不好楚客自生哀揺檝天平渡迎人樹欲來雨<lb/>
餘吳岫立日照海門開雖異中原險方隅亦壯哉<lb/>
<pb n="KR4h0074_WYG_001-10a"/>
　此謂渡浙江也簡齋紹興初避地廣南赴召由閩入<lb/>
　越行在時寓㑹稽過錢塘簡齋洛陽人詩逼老杜於<lb/>
　渡浙江所題如此可謂亦壯矣哉<lb/>
　　　登越䑓　　　　　　　　　　宋之問<lb/>
江上越王䑓升髙望㡬囘南溟天外合北户日邊開地<lb/>
濕煙常起山晴雨半來冬花掃盧橘夏果摘楊梅跡類<lb/>
虞翻枉人非賈誼才歸心不可度白髪重相催<lb/>
　宋之問唐律詩之祖詩未嘗不佳論其為人則初附<lb/>
<pb n="KR4h0074_WYG_001-10b"/>
　張易之事敗謫隴州叅軍逃歸洛陽告王同皎事附<lb/>
　武三思天下醜之為鴻臚簿考功郎又附太平安樂<lb/>
　中宗時貶越州長史亦大藩郡也此詩怨望謂如虞<lb/>
　翻可乎尋流欽州賜死詩則未嘗不佳字字細宻<lb/>
　　　陪章留後侍御宴南樓得風字　杜　甫<lb/>
絶域長夏晚兹樓清宴同朝廷燒棧北鼔角漏天東屢<lb/>
食将軍第仍騎御史驄本無丹竈術那免白頭翁寇盜<lb/>
狂歌外形骸痛飲中野雲低渡水簷雨細隨風出號江<lb/>
<pb n="KR4h0074_WYG_001-11a"/>
城黑題詩蠟炬紅此身醒復醉不擬哭途窮<lb/>
　老杜登覽詩最多此演至八韵者整齊工宻而開闔<lb/>
　抑揚他如此者尚衆當自於集中求之<lb/>
　　　登多景樓　　　　　　　　　晁端友<lb/>
樓上無窮景樓前正落暉開軒跨寥廓覽物極纎㣲雲<lb/>
破孤峰出潮平兩槳飛東溟看月上西渡認僧歸木落<lb/>
吳天逺江寒越舶稀魚龍隣海窟雞犬隔淮圻草色迷<lb/>
千古波聲蕩四圍廢興懐霸業融結想天機浩浩羣流<lb/>
<pb n="KR4h0074_WYG_001-11b"/>
㑹沉沉百怪依登臨真偉觀囘首重歔欷<lb/>
　此詩無一字一句不工孰謂宋詩非唐詩乎五言律<lb/>
　八句内一聫而工可名世矣此乃頓有數聫曲盡多<lb/>
　景之妙南渡後詩牌充塞如劉改之之長律阮秀實<lb/>
　之大篇皆徒虛喝耳夫以天下之形勝無窮而所選<lb/>
　五言止此二十首猶時文之有格不在多也<lb/>
　　七言<hi>二十首</hi>
　　　登黄鶴樓　　　　　　　　　崔　顥<lb/>
<pb n="KR4h0074_WYG_001-12a"/>
昔人已乗白雲去此地空餘黄鶴樓黄鶴一去不復返<lb/>
白雲千載空悠悠晴川歴歴漢陽樹芳草萋萋鸚鵡洲<lb/>
日暮鄉闗何處是煙波江上使人愁<lb/>
　此詩前四句不拘對偶氣勢雄大李白讀之不敢再<lb/>
　題此樓迺去而賦金陵鳳凰䑓也<lb/>
　　　登金陵鳳凰䑓　　　　　　　李　白<lb/>
鳳凰臺上鳳凰游鳳去臺空江自流吳宮<hi>一作時</hi>花草埋<lb/>
幽徑晉代<hi>一作國</hi>衣冠成古邱三山半落青天外二水中<lb/>
<pb n="KR4h0074_WYG_001-12b"/>
分白鷺洲總為浮雲能蔽日長安不見使人愁<lb/>
　太白此詩與崔顥黄鶴樓相似格律氣勢未易甲乙<lb/>
　此詩以鳳凰臺為名而詠鳳凰䑓不過起語兩句已<lb/>
　盡之矣下六句乃登臺而觀望之景也三四懐古人<lb/>
　之不見也五六七八詠今日之景而慨帝都之不可<lb/>
　見也登臺而望所感深矣金陵建都自吳始三山二<lb/>
　水白鷺洲皆金陵山水名金陵可以北望中原唐都<lb/>
　長安故太白以浮雲遮蔽不見長安為愁焉<lb/>
<pb n="KR4h0074_WYG_001-13a"/>
　　　鸚鵡洲<lb/>
鸚鵡東過吳江水江上洲傳鸚鵡名鸚鵡西飛隴山去<lb/>
芳洲之樹何青青煙開蘭葉香風暖㟁夾桃花錦浪生<lb/>
遷客此時徒極目長洲孤月向誰明<lb/>
　鸚鵡洲在今鄂州城南對南樓黄鶴樓在城西向漢<lb/>
　陽太白此詩乃是效崔顥體皆於五六加工尾句寓<lb/>
　感歎是時律詩猶未甚拘偶也<lb/>
　　　登樓　　　　　　　　　　　杜　甫<lb/>
<pb n="KR4h0074_WYG_001-13b"/>
花近髙樓傷客心萬方多難此登臨錦江春色來天地<lb/>
玉壘浮雲變古今北極朝廷終不改西山寇盜莫相侵<lb/>
可憐後主還祠廟日暮聊為梁甫吟<lb/>
　老杜七言律詩一百五十九首當寫以常玩不可暫<lb/>
　廢今於登覽中選此為式錦江玉壘一聫景中寓情<lb/>
　後聫却明說破道理如此豈徒模寫江山而已哉<lb/>
　　　閣夜<lb/>
歳暮隂陽催短景天涯霜雪霽寒宵五更鼔角聲悲壯<lb/>
<pb n="KR4h0074_WYG_001-14a"/>
三峽星河影動揺野哭千家聞戰伐夷歌㡬處起漁樵<lb/>
卧龍躍馬終黄土人事音書漫寂寥<lb/>
　此老杜䕫州詩所謂閣夜盖西閣也悲壯動揺一聫<lb/>
　詩勢如之卧龍躍馬俱黄土謂諸葛公孫賢愚共盡<lb/>
　孔丘盜跖俱塵埃玉環飛燕皆塵土一意感慨豪蕩<lb/>
　他人所無<lb/>
　　　登大茅山頂　　　　　　　　王安石<lb/>
一峯髙出衆山巔疑隔塵沙道里千俯視雲煙來不極<lb/>
<pb n="KR4h0074_WYG_001-14b"/>
仰攀蘿蔦去無前人間已換嘉平帝地下誰通句曲天<lb/>
陳迹是非今草莽紛紛流俗尚師僊<lb/>
　建康句容縣茅山初名句曲山像形也漢時三茅君<lb/>
　來居曰茅盈茅固茅衷俱得道先是秦始皇三十一<lb/>
　年更名臘曰嘉平嘗自㑹稽登此山史註引太原真<lb/>
　人茅盈内紀謂盈曽祖父䝉於始皇三十一年於華<lb/>
　山乗雲駕龍白日昇天其邑謡曰神僊得者茅初成<lb/>
　繼世而徃在我盈帝若學之臘嘉平故始皇改是名<lb/>
<pb n="KR4h0074_WYG_001-15a"/>
　介甫此詩不信神僊之說故有後四句人間已換嘉<lb/>
　平帝言始皇終於長徃也地下誰通句曲天謂此句<lb/>
　曲山之宂名曰華陽洞天誰能入乎本是次韻其弟<lb/>
　平甫三詩平甫詩曰王校理集李雁湖殆未見也<lb/>
　　　登中茅山<lb/>
翛然杖屨出塵囂雞犬無聲到泬寥欲見五芝莖葉老<lb/>
尚攀三鶴羽翰遥容溪路轉迷横彴僊几風來得墮樵<lb/>
興罷日斜歸亦懶更磨蒼蘚認前朝<lb/>
<pb n="KR4h0074_WYG_001-15b"/>
　五芝見茅君傳食四節隠芝者為真卿如此五種金<lb/>
　闕帝君謂茅君盡食之矣此道家妄誕不足信三鶴<lb/>
　謂三茅君得道各乗白鶴據一山頭也容溪在茅山<lb/>
　僊几亦山名在句容縣此詩律精語妙<lb/>
　　　登小茅山<lb/>
捫蘿路到半天窮下視淮洲杳靄中物外真游來几席<lb/>
人間榮願付苓通白雲生處龍池杳明月歸時鶴馭空<lb/>
囘首三君誰更似子房家世有髙風<lb/>
<pb n="KR4h0074_WYG_001-16a"/>
　馬矢為通猪矢為苓山以髙而羣僊易於接近故云<lb/>
　物外真游來几席身登絶境視世之榮利如糞土故<lb/>
　云人間榮願付苓通此一韻自公作古前此未有人<lb/>
　用三詩皆絶妙<lb/>
　　　平山堂<lb/>
城北横岡走翠虬一堂髙視兩三州淮岑日對朱欄出<lb/>
江岫雲齊碧瓦浮墟落耕桑公愷悌杯觴談笑客風流<lb/>
不知峴首登臨處誰覩當時有此不<lb/>
<pb n="KR4h0074_WYG_001-16b"/>
　慶厯八年二月歐陽公以起居舍人知制誥守揚州<lb/>
　作是堂於蜀岡之大明寺江南諸山拱列簷下故名<lb/>
　曰平山堂淮岑江岫皆言山也日出對朱欄雲浮齊<lb/>
　碧瓦則所謂平山而堂字又在其中也其精如此他<lb/>
　人泥於題則巧而反拙半山歛髙才於小篇包藏萬<lb/>
　象至矣五六亦閒雅末句不諛而善頌<lb/>
　　　次韻平甫金山㑹宿寄親友<lb/>
天末海雲横北固煙中沙㟁似西興巳無船舫猶聞笛<lb/>
<pb n="KR4h0074_WYG_001-17a"/>
逺有樓䑓祗見燈山月入松金破碎江風吹水雪崩騰<lb/>
飄然欲作乗桴計一到扶桑恨未能<lb/>
　介甫有金山寺五言律詩未為極致此和其弟平甫<lb/>
　者遯齋閒覽謂金山寺佳句絶少張祜樹影中流見<lb/>
　鐘聲兩㟁聞孫魴天多剰得月地少不生塵亦未為<lb/>
　工熙寜中荆公有北固西興之句始為中的予謂孫<lb/>
　魴詩過櫓妨僧定歸濤濺佛身下一句金山何其卑<lb/>
　也前輩巳能議之今不以入選張祜詩無可議矣荆<lb/>
<pb n="KR4h0074_WYG_001-17b"/>
　公此詩恐亦未能壓倒張處士也<lb/>
　　　金山同正之吉甫㑹宿作寄城中二三子<lb/>
　　　　　　　　　　　　　　　　王安國<lb/>
寺壓蒼厓勢欲傾歡然西度為誰興雲随草樹縈羣岫<lb/>
江浸樓䑓點萬燈坐乆不知身寂寞夢囘猶覺氣軒騰<lb/>
思君城郭塵埃滿相逐尋閒亦未能<lb/>
　此詩只第四句佳㸔來被乃兄壓倒也平甫自和有<lb/>
　云檻外風吹前渡語江邊影落萬山燈半空月上方<lb/>
<pb n="KR4h0074_WYG_001-18a"/>
　清徹萬里潮來自沸騰又較親切乃皇祐中少作荆<lb/>
　公時未達前謂熙寜亦非也<lb/>
　　　陪潤州裴如晦學士游金山囘作<lb/>
　　　　　　　　　　　　　　　　楊　蟠<lb/>
試上蓬萊第㡬洲長雲漠漠鳥飛愁海山亂點當軒出<lb/>
江水中分遶檻流天逺樓䑓横北固夜深燈火見揚州<lb/>
逥船却望金陵月獨倚牙旗坐浪頭<lb/>
　前輩詩話或譏此五六為莊宅牙人語若如此論介<lb/>
<pb n="KR4h0074_WYG_001-18b"/>
　甫亦犯此戒其實自是佳句公濟燈火見揚州介甫<lb/>
　沙㟁似西興孰勝細味公濟尤勝尤切題非外來也<lb/>
　　　甘露上方<lb/>
滄江萬景對朱欄白鳥羣飛去復還雲捧樓䑓出天上<lb/>
風飄鐘磬落人間銀河倒瀉分雙<hi>一作明</hi>月錦水西來轉<lb/>
㡬山今古冥冥難借問且持玉爵破愁顏<lb/>
　歐陽公有云卧讀楊蟠一千首乞渠秋月與春風公<lb/>
　濟詩葩藻流麗與王平甫相似雲捧樓䑓出天上佳<lb/>
<pb n="KR4h0074_WYG_001-19a"/>
　句也下句亦稱<lb/>
　　　游廬山宿棲賢寺　　　　　　王安國<lb/>
古屋蕭蕭卧不周敝裘起坐興綢繆千山月午乾坤晝<lb/>
一壑泉鳴風雨秋跡入塵中慚有累心期物外欲何求<lb/>
眀朝松路須惆悵忍更無詩向此留<lb/>
　王安國平甫年四十七而卒其詩陳后山亟稱之當<lb/>
　時諸公歐蘇莫不敬歎欽奨或謂其得於天才不學<lb/>
　而能然其人胸次耿介非其兄荆公新法之所為詆<lb/>
<pb n="KR4h0074_WYG_001-19b"/>
　呂惠卿為佞人天下尤髙之也南渡後其曽孫曄始<lb/>
　刋王校理集於臨安郡學詩佳者不可勝筭而富於<lb/>
　風月此詩三四壯浪而清洒登覽詩極難得絶髙者<lb/>
　取此參入其間亦快人心目也<lb/>
　　　登快閣　　　　　　　　　　黄庭堅<lb/>
癡兒了却公家事快閣東西倚晚晴落木千山天逺大<lb/>
澄江一道月分眀朱絃已為佳人絶青眼聊因美酒横<lb/>
萬里歸舩弄長笛此心吾與白鷗盟<lb/>
<pb n="KR4h0074_WYG_001-20a"/>
　此詩見山谷外集為太和宰時作呂居仁謂山谷妙<lb/>
　年時已氣骨成就是也山谷生於慶厯五年乙酉至<lb/>
　元豐四年辛酉作邑三十七矣<lb/>
　　　和寇十一晚登白門<hi>一本云庚辰三月晚登白門閒望</hi>
　　　　　　　　　　　　　　　　陳師道<lb/>
重門傑觀屹相望表裏山河自一方小市張燈歸意動<lb/>
輕衫當户晚風長孤臣白首逢新政游子青春見故鄉<lb/>
富貴本非吾輩事江湖安得便相忘<lb/>
<pb n="KR4h0074_WYG_001-20b"/>
　白門在徐州亦曰白下地近狹邪冦國寶后山鄉人<lb/>
　屢引白下事戯之小市輕衫之句亦所以寓戱也元<lb/>
　符庚辰三月以徽廟登極湔滌南遷諸人故有云白<lb/>
　首逢新政尾句又謂吾輩如蘇黄本非有意富貴但<lb/>
　不能恝然忘情俾脫遷謫而北還亦私誼之所許也<lb/>
　詞意深婉豈徒詩而巳哉如許渾登凌歊䑓湘潭雲<lb/>
　淨莫山出巴蜀雪消春水來不過砌疊形模而晚唐<lb/>
　家以為句法今不敢取盖老杜自有此等句但不如<lb/>
<pb n="KR4h0074_WYG_001-21a"/>
　是之太偶而不活耳<lb/>
　　　登岳陽樓　　　　　　　　　陳與義<lb/>
洞庭之東江水西簾旌不動夕陽遲登臨吳蜀横分地<lb/>
徙倚湖山欲暮時萬里來游還望逺三年多難更憑危<lb/>
白頭弔古風霜裏老木滄波無限悲<lb/>
　簡齋登岳陽樓凡三詩又有巴丘書事一詩皆悲壯<lb/>
　激烈如晚木聲酣洞庭野晴天影抱岳陽樓四年風<lb/>
　露侵游子十月江湖吐亂洲又如乾坤萬事集雙鬢<lb/>
<pb n="KR4h0074_WYG_001-21b"/>
　臣子一謫今五年近逼山谷逺詣老杜今全取此首<lb/>
　迺建炎中避地時詩也白樂天有此樓詩云春㟁緑<lb/>
　時連夢澤夕波紅處近長安下一句好上一句涉粧<lb/>
　點<lb/>
　　　與大光同登封州小閣<lb/>
去程欲數莽難知三日封州更作遲青嶂足稽天下士<lb/>
錦囊今有嶠南詩共登小閣春風裏囘望中原夕靄時<lb/>
萬本梅花為我夀一杯相屬未全癡<lb/>
<pb n="KR4h0074_WYG_001-22a"/>
　老杜詩為唐詩之冠黄陳詩為宋詩之冠黄陳學老<lb/>
　杜者也嗣黄陳而恢張悲壯者陳簡齋也流動圎活<lb/>
　者吕居仁也清勁潔雅者曽茶山也七言律他人皆<lb/>
　不敢望此六公矣若五言律詩則唐人之工者無數<lb/>
　宋人當以梅聖俞為第一平淡而豐腴捨是則又有<lb/>
　陳后山耳此余選詩之條例所謂正法眼藏也<lb/>
　　　鄂州南　　　　　　　　　　范成大<lb/>
誰將玉笛弄中秋黄鶴飛來識舊游漢樹有情横北渚<lb/>
<pb n="KR4h0074_WYG_001-22b"/>
蜀江無語抱南樓燭天燈火三更市揺月旌旗萬里舟<lb/>
却要鱸鄉垂釣叟武昌魚好便淹留<lb/>
　石湖名成大字至能嘗使燕帥西廣成都四明金陵<lb/>
　參大政乾淳間詩巨擘稱尤楊范陸謂遂初誠齋放<lb/>
　翁及公也此出蜀時詩燭天燈火三更市承平時鄂<lb/>
　渚之盛如此<lb/>
　　　過揚子江　　　　　　　　　楊萬里<lb/>
祗有清霜凍太空更無半點荻花風天開雲霧東南碧<lb/>
<pb n="KR4h0074_WYG_001-23a"/>
日射波濤上下紅千古英雄鴻去外六朝形勝雪晴中<lb/>
攜瓶自汲江心水要試煎茶第一功<lb/>
　楊誠齋詩一官一集每一集必一變此朝天續集詩<lb/>
　也其子長孺舉似於范石湖尤梁溪二公以為誠齋<lb/>
　詩又變而誠齋謂不自知詩不變不進此本二詩今<lb/>
　選其一中兩聨俱爽快且詩格尤髙<lb/>
　<lb/>
　<lb/>
<pb n="KR4h0074_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻三</head>
    <p>
<pb n="KR4h0074_WYG_003-1a"/>
欽定四庫全書<lb/>
　瀛奎律髓巻三　　　　　　元　方回　編<lb/>
　　懷古類<lb/>
　懷古者見古迹思古人其事無他興亡賢愚而已可<lb/>
　以為法而不之法可以為戒而不之戒則又以悲夫<lb/>
　後之人也齊彭殤之修短忘堯桀之是非則異端之<lb/>
　説也有仁心者必為世道計故不能自黙於斯<lb/>
　焉<lb/>
<pb n="KR4h0074_WYG_003-1b"/>
　　五言<hi>三十二首</hi>
　　　白帝懷古　　　　　　　　　陳子昂<lb/>
日落滄江晚停橈問土風城臨巴子國臺没漢王宫荒<lb/>
服猶周甸深山尚禹功巖懸青壁斷地險碧流通古木<lb/>
生雲際歸帆出霧中川途去無限客坐思何窮<lb/>
　律詩自徐陵庾信以來亹亹尚工然猶時拗平仄唐<lb/>
　太宗時多見初學記中漸成近體亦未脱陳隋間氣<lb/>
　習至沈佺期宋之問而律詩整整矣陳子昂感遇古<lb/>
<pb n="KR4h0074_WYG_003-2a"/>
　詩三十八首極為朱文公所稱天下皆知其能為古<lb/>
　詩一掃南北綺靡殊不知律詩極精此一篇置之老<lb/>
　杜集中亦恐難别乃唐人律詩之祖如沈如宋如老<lb/>
　杜之大父審言併子昂四家觀之可也盖皆未有老<lb/>
　杜以前律詩<lb/>
　　　峴山懐古<lb/>
秣馬臨荒甸登髙覽舊都猶悲墮淚碣尚想卧龍圗城<lb/>
邑遥分楚山川半入吳邱陵徒自出賢聖已凋枯野樹<lb/>
<pb n="KR4h0074_WYG_003-2b"/>
蒼煙斷津樓晚氣孤誰知萬里客懐古正踟蹰<lb/>
　此老杜以前律詩悲壯感慨即無纎巧砌甃邱陵徒<lb/>
　自出一句疑有誤字<lb/>
　　　金陵懐古　　　　　　　　　劉禹錫<lb/>
潮落冶城渚日斜征虜亭蔡洲新草綠幕府舊煙青興<lb/>
廢由人事山川空地形後庭花一曲幽<hi>一作憂</hi>怨不堪聽<lb/>
　每讀劉賔客詩似乎百十選一以傳諸世者言言精<lb/>
　確前四句用四地名而以潮日草煙附之第五句乃<lb/>
<pb n="KR4h0074_WYG_003-3a"/>
　　一篇之斷案也然後應之曰山川空地形而末句乃<lb/>
　寓悲愴其妙如此<lb/>
　　　項亭懐古　　　　　　　　　　竇　常<lb/>
力取誠多難天亡路亦窮有心裁帳下無面到江東命<lb/>
阨留騅處年銷逐鹿中漢家神器在須廢拔山功<lb/>
　五竇之長也此詩句句有議論用字無一不工<lb/>
　　　經故人舊居　　　　　　　　　儲嗣宗<lb/>
萬里訪遺塵鶯聲淚濕巾古書無主散廢宅與山隣宿<lb/>
<pb n="KR4h0074_WYG_003-3b"/>
草風悲夜荒村月弔人凄涼問殘栁今日為誰春<lb/>
　三四佳<lb/>
　　　送康紹歸建業　　　　　　　周　賀<lb/>
南朝秋色滿君去意如何帝業空城在民田壊塚多月<lb/>
圎䑓獨上栗綻寺頻過籬下西江水相思見白波<lb/>
　三四眼前事亦不可少<lb/>
　　　經費拾遺所居呈封員外　　　李羣玉<lb/>
雲卧竟不起少微空隕光惟應孔北海為立鄭公鄉舊<lb/>
<pb n="KR4h0074_WYG_003-4a"/>
館莓苔合幽齋松菊荒空遺書帶草日日上堦長<lb/>
　三四用一事貫串老杜有此體嘉樹傳角弓詩是也<lb/>
　　　武侯廟古柏　　　　　　　　李商隠<lb/>
蜀相堦前柏龍蛇捧閟宫隂成外江畔老向惠陵東大<lb/>
樹思馮異甘棠憶召公葉凋湘燕雨枝折海雞風玉壘<lb/>
經綸逺金刀厯數終誰將出師表一為問昭融<lb/>
　五六善用事玉壘金刀之偶尤工末句候考<lb/>
　　　陳後主宫<lb/>
<pb n="KR4h0074_WYG_003-4b"/>
𤣥武開新苑龍舟燕幸頻渚蓮參法駕沙鳥犯鉤陳夀<lb/>
獻金莖露歌翻玉樹塵夜來江令醉别詔宿臨春<lb/>
　鈎陳星後宫之象亦左右宿衞之象<lb/>
　　　過陶徵君舊居　　　　　　　崔　塗<lb/>
陶令曾居此弄琴遺世情田園三畆綠軒冕一銖輕衰<lb/>
栁自無主白雲猶可耕不隨陵谷變應只有髙名<lb/>
　荒淫亡國之主姦邪誤國之臣詩人必詆其遺跡而<lb/>
　數其罪至於英主賢臣則美之不容口其或子孫已<lb/>
<pb n="KR4h0074_WYG_003-5a"/>
　微陵谷已變猶惓惓焉傷悼悲痛讀此詩者可以類<lb/>
　推矣然後知善不可不修惡不可不戒無曰莊生齊<lb/>
　物而可以懵然於身後也<lb/>
　　　題倪居士舊居<lb/>
儒翁九十餘舊向北山居生寄一壺酒死留千巻書欄<lb/>
摧新竹少池淺故蓮疎但有子孫在帶經還荷鉏<lb/>
　子孫之賢不肖天也雖聖賢亦無如之何張芸叟詩<lb/>
　云兒童不識字耕稼魏公莊魏鄭公之後至不識字<lb/>
<pb n="KR4h0074_WYG_003-5b"/>
　亦奈何哉<lb/>
　　　過昭君故宅<lb/>
以色靜胡塵名還異衆嬪免勞征戰力無媿綺羅身骨<lb/>
竟埋青塚魂應怨畫人不堪逢舊宅零落對江濵<lb/>
　只第一句已感慨青塚之句本非竒異第六句一喚<lb/>
　醒併第五句亦精神魂應怨畫人妙甚妙甚<lb/>
　　　題豪家故池　　　　　　　　吳　融<lb/>
嵗乆無泉引春來仰雨流萍乾粘朽檻沙淺露沉舟照<lb/>
<pb n="KR4h0074_WYG_003-6a"/>
影人何在持竿客寄游翛然興廢外囘首謝眠鷗<lb/>
　第五句最感慨謂其家歌舞之類今安在哉<lb/>
　　　經廢宅　　　　　　　　　　杜荀鶴<lb/>
人生當貴盛修徳可延之不慮有今日爭教無破時蘚<lb/>
斑題字壁花發帶巢枝何况髙原上荒墳與折碑<lb/>
　荀鶴詩首首相似定是頷聨作一串景聫體物<lb/>
　　　南游有感<lb/>
杜陵無厚業不得駐車輪重到曾游處多非舊主人東<lb/>
<pb n="KR4h0074_WYG_003-6b"/>
風千嶺樹西日一洲蘋又渡湘江水湘江水復春<lb/>
　三四有無窮之味不必指言何代何人而感舊懐今<lb/>
　之意自見<lb/>
　　　過侯王故第<lb/>
過此一酸辛行人淚有痕獨殘新碧樹猶擁舊朱門歌<lb/>
歇雲初散簷空燕尚存不知彈鋏客何處感新恩<lb/>
　第六句即劉夢得舊時王謝燕之意也猶渾厚未露<lb/>
　至尾句則全是夢得燕句意賔客皆何所徃乎<lb/>
<pb n="KR4h0074_WYG_003-7a"/>
　　　懐古眺望　　　　　　　　　宋　祁<lb/>
城闉聊屬眺千古恨悠悠夏享空䑓毁韓亡故社留<hi>釣䑓</hi>
<hi>韓城悉有遺址在</hi>廟祠旌頴鳳<hi>黄丞相祠/并鳳皇里</hi>溪水識巢牛<hi>潁水過城下</hi>
春色依林動晨煙傍戍浮庌騶閒自集田鶴呌相求町<lb/>
篠夤緣宻川葭靃靡柔櫟墟迷鄭鄙隗路隔軒游<hi>春秋櫟邑</hi>
<hi>莊周載大隗山皆在</hi>感昔如吾輩曽經㡬斛愁<lb/>
　此許州詩也公自翰苑出守許昌作工甚<lb/>
　　　長安道中悵然作三首<lb/>
<pb n="KR4h0074_WYG_003-7b"/>
三輔古風煙征驂悵未前山園蓬顆外<hi>賈山議始皇侈𦵏言後世不得</hi>
<hi>蓬顆蔽冡</hi>宫室黍離邊樹老經唐日碑殘刻漢年便須真隕<lb/>
涕不待雍門絃<lb/>
興亾作今古事徃始堪悲宫破黄山在城空北斗移走<lb/>
岡寒兎隠啼戍暮鴉饑灞㟁重囘首惟餘王粲詩<lb/>
城闕今安在關河昔所憑種祠秦故畤抔土漢諸陵苑<lb/>
樹圎排薺樓雲淡引繒南山不改色千古恨相仍<lb/>
　景文自真定移守成都過長安有此詩皆工妙逼唐<lb/>
<pb n="KR4h0074_WYG_003-8a"/>
　人<lb/>
　　　過惠崇舊居<hi>崇工詩有名於世</hi>
雖昧平生契懐賢要可傷生涯與薪盡法意共燈長遺<lb/>
畫空觀貌殘詩孰補亾<hi>本院惟有師詩稿數巻</hi>神期通一語無乃<lb/>
困津梁<lb/>
　元註云予為郡之年師之去世已二紀矣○景文年<lb/>
　四十四初得郡夀陽惠崇舊居院在境内選此一詩<lb/>
　以見惠崇之死宋公年二十也<lb/>
<pb n="KR4h0074_WYG_003-8b"/>
　　　過故關　　　　　　　　　　韓　琦<lb/>
春日并州路羣芳夾故關前騶驅弩過别境荷戈還古<lb/>
戍餘荒堞新耕入亂山時平民自適白首樂農閒<lb/>
　承平之際并州用武之地亦閒樂如此五六有味<lb/>
　　　金陵　　　　　　　　　　　梅堯臣<lb/>
恃險不能乆六朝今已亾山形象龍虎宫地牧牛羊江<lb/>
上鷗無數城中草自長臨流邀月飲莫掛一毫芒<lb/>
　龍蟠虎踞本是熟事以宫地牧牛羊為對不覺杜撰<lb/>
<pb n="KR4h0074_WYG_003-9a"/>
　之妙猶老杜賞因歌枤杜歸及薦櫻桃也<lb/>
　　　丫頭巗<hi>此碑也在金陵斷石岡上有吴大帝字焉</hi>
丫頭石雖斷文字未全訛年筭赤烏近書疑皇象多㡬<lb/>
時經霹靂異代見干戈更與千秋看松煤定費磨<lb/>
　經來白馬寺僧到赤烏年竒矣赤烏皇象則尤竒矣<lb/>
　皇象恐作黄非假對真如子規黄葉更佳<lb/>
　　　夏日晚霽與崔子登周襄王故城<lb/>
雨脚收不盡斜陽半古城獨攜幽客步閒閱老農耕寳<lb/>
<pb n="KR4h0074_WYG_003-9b"/>
氣無人發隂蟲入夜鳴余非避喧者坐愛逺風清<lb/>
　五六工而自然<lb/>
　　　夏日陪提刑彭學士登周㐮王故城<lb/>
聊隨漢使者一上周王城片雨北郊晦殘陽西嶺眀野<lb/>
禽呼自别香草問無名誰復黍離詠但興箕潁情<lb/>
　五六平淡之中有滋味亦工緻三四亦無不工<lb/>
　　　淮隂<lb/>
青環瘦鐵纜繫在淮隂城水脛多長短林枝有直横山<lb/>
<pb n="KR4h0074_WYG_003-10a"/>
䕫一足走妖鳥九頭鳴韓信祠堂古誰將跨下平<lb/>
　五六如其所賦之怪<lb/>
　　　塗山<lb/>
古傳神禹迹今向舊山阿莫問辛壬娶從來甲子多夜<lb/>
淮低激射朝嶺上嵯峨荒廟立泥骨巗頭風雨過<lb/>
　辛壬甲子亦竒甚<lb/>
　　　與夏侯繹張唐民游蜀岡大明寺<lb/>
秋葉已多蠧古碑看更荒廢城無馬入破塚有狐藏寒<lb/>
<pb n="KR4h0074_WYG_003-10b"/>
日稍清迥羣山分莽蒼田夫指白水此下是雷塘<lb/>
　　　永寜遣興　　　　　　　　　張　耒<lb/>
國破空陵墓時移改要衝人隨幽谷路縣隠亂山峰零<lb/>
落荒祠樹悠揚晚寺鐘猶傳僊舊隠跨鹿有遺蹤<lb/>
　臞僊詩自然楊誠齋之言也每憶此言讀此詩則知<lb/>
　之<lb/>
　　　徐孺子宅　　　　　　　　　趙師秀<lb/>
今識髙眠處滄波是切隣已知難即鹿惟有獨潛鱗苹<lb/>
<pb n="KR4h0074_WYG_003-11a"/>
長過荷葉藤深失樹身閒思昔微子猶自得稱仁<lb/>
　五六似不切徐孺子宅異乎西日照窗涼者然亦工<lb/>
　宻<lb/>
　　　題釣䑓　　　　　　　　　　徐　照<lb/>
當時廊廟去此地也成空草木多年換兒孫近代窮無<lb/>
言傷末俗乆立慕髙風梅福神僊者新知是婦翁<lb/>
　尾句自來無人道<lb/>
　　七言<hi>七十八首</hi>
<pb n="KR4h0074_WYG_003-11b"/>
　　　荆州懐古　　　　　　　　　劉禹錫<lb/>
南國山川舊帝畿宋䑓梁館尚依稀馬嘶古樹行人歇<lb/>
麥秀空城澤雉飛風吹落葉填宫井火入荒陵化寶衣<lb/>
徒使詞臣庾開府咸陽終日苦思歸<lb/>
　　　松滋渡望峽中<lb/>
渡頭輕雨灑寒梅雲際溶溶雪水來夢渚草長迷楚望<lb/>
夷陵土黑有秦灰巴人淚應猿聲落蜀客船從鳥道囘<lb/>
十二碧峰何處所永安宫外是荒䑓<lb/>
<pb n="KR4h0074_WYG_003-12a"/>
　　　漢夀城春望<hi>古荆州刺史治亭其下有子胥廟兼故楚王墳</hi>
漢夀城邊野草春荒祠古墓對荆榛田中牧䜿燒芻狗<lb/>
陌上行人看石麟華表半空驚霹靂碑文纔見滿埃塵<lb/>
不知何日東瀛變此地還成要路津<lb/>
　　　西塞山懐古<lb/>
王濬樓船下益州金陵王氣黯然收千尋鐵鎻沈江底<lb/>
一片降幡出石頭人世㡬囘傷徃事山形依舊枕寒流<lb/>
今逢四海為家日故壘蕭蕭蘆荻秋<lb/>
<pb n="KR4h0074_WYG_003-12b"/>
　　　館陶李丞舊居　　　　　　　皇甫冉<lb/>
盛名天下挹餘芳棄置終身不拜郎詞藻世傳平子賦<lb/>
園林人比鄭公鄉門前墜葉浮秋水籬外寒臯帶夕陽<lb/>
舊日青松成古木祗應來者為心傷<lb/>
　此詩好處元只在平子賦鄭公鄉一聫誰謂為詩不<lb/>
　當用事乎用事而不為事所用可也若但有後四句<lb/>
　則墮套括<lb/>
　　　隋宫守嵗　　　　　　　　　李商隠<lb/>
<pb n="KR4h0074_WYG_003-13a"/>
消息東郊木帝囘宫中行樂有新梅沉香甲煎為庭燎<lb/>
玉液瓊酥作夀杯遥望露盤疑是月逺聞鼉鼓欲驚雷<lb/>
昭陽第一傾城色不踏金蓮不肯來<lb/>
　此以隋宫除夜命題第三句足見其侈末句用潘妃<lb/>
　事亦譏煬帝耳以為對作即是為也亦詩家一泛例<lb/>
　可戒<lb/>
　　　井絡<lb/>
井絡天彭一掌中謾誇天設劍為峰陣圗東聚燕江口<lb/>
<pb n="KR4h0074_WYG_003-13b"/>
邊柝西懸雪嶺松堪歎故君成杜宇可能先主是真龍<lb/>
将來為報姦雄輩莫向金牛訪舊蹤<lb/>
　五六對巧<lb/>
　　　隋宫<lb/>
紫泉宫殿鎻煙霞欲取蕪城作帝家玉璽不縁歸日角<lb/>
錦帆應是到天涯於今腐草無螢火終古垂楊有暮鴉<lb/>
地下若逢陳後主豈宜重問後庭花<lb/>
　日角天涯巧<lb/>
<pb n="KR4h0074_WYG_003-14a"/>
　　　籌筆驛<lb/>
魚鳥猶疑畏簡書風雲長為䕶儲胥徒令上將揮神筆<lb/>
終見降王走傳車管樂有才真不忝關張無命欲何如<lb/>
他年錦里經祠廟梁甫吟成恨有餘<lb/>
　起句十四字壯哉五六痛恨至矣<lb/>
　　　馬嵬<lb/>
海外徒聞更九州他生未卜此生休空聞虎旅鳴宵柝<lb/>
無復雞人報曉籌此日六軍同駐馬當時七夕笑牽牛<lb/>
<pb n="KR4h0074_WYG_003-14b"/>
如何四紀為天子不及盧家有莫愁<lb/>
　六軍七夕駐馬牽牛巧甚善能鬬湊崑體也<lb/>
　　　凌歊䑓<hi>當塗縣西宋髙祖築</hi>　　　　　　許　渾<lb/>
宋祖凌歊樂未囘三千歌舞宿層䑓湘潭雲盡暮山出<lb/>
巴蜀雪消春水來行殿有基荒薺合寢園無主野棠開<lb/>
百年便作萬年計巗畔古碑生綠苔<lb/>
　劉裕起於布衣節儉之主三千歌舞之句不近誣否<lb/>
　第四句㝡𤣥上一句似牽強至如有基無主一聫近<lb/>
<pb n="KR4h0074_WYG_003-15a"/>
　乎熟套而格卑許丁夘詩俗所甚喜予輒抑之以救<lb/>
　俗其集懐古數詩為最<lb/>
　　　驪山<lb/>
聞說先皇醉碧桃日華浮動鬱金袍風隨玉輦笙歌迥<lb/>
雲捲珠簾劍佩髙鳳駕北歸山寂寂龍旟西幸水滔滔<lb/>
蛾眉沒後廵游少瓦落宫墻見野蒿<lb/>
　　　咸陽城東樓<lb/>
一上髙城萬里愁蒹葭楊栁似汀洲溪雲初起日沉閣<lb/>
<pb n="KR4h0074_WYG_003-15b"/>
山雨欲來風滿樓鳥下綠蕪秦苑夕蟬鳴黄葉漢宫秋<lb/>
行人莫問當年事故國東來渭水流<lb/>
　一作行人莫問前朝事渭水寒光晝夜流尾句合用<lb/>
　此十四字為佳中四句與前詩一同皆裝景而已<lb/>
　　　登尉佗樓<lb/>
劉項持兵鹿未窮自乗黄屋島夷中南來作尉任囂力<lb/>
北向稱臣陸賈功簫鼓尚陳今世廟旌旗猶鎻<hi>一作鎮</hi>昔<lb/>
時宫越人未必知虞舜一奏薰弦萬古風<lb/>
<pb n="KR4h0074_WYG_003-16a"/>
　前四句能述尉佗心迹良佳五六不能無病今世昔<lb/>
　時猶所謂耳聞英主提三尺眼見愚民盗一抔三尺<lb/>
　一抔甚工耳聞眼見即拙矣今世昔時亦然<lb/>
　　　姑蘇懐古<lb/>
宫館遺基輟棹過黍離無限獨悲歌荒䑓麋鹿爭新草<lb/>
空苑鳬鷖占淺莎吴岫雨來虚檻冷楚江風急逺帆多<lb/>
可憐國破忠臣死日日東流生白波<lb/>
　學詩者若止如此賦詩甚易而不難得一句即撰一<lb/>
<pb n="KR4h0074_WYG_003-16b"/>
　句對而無活法不可為訓以王半山多選其詩亦不<lb/>
　可盡捐故取其懐古諸篇於此<lb/>
　　　金陵懐古<lb/>
玉樹歌殘王氣終景陽兵合戍樓空松楸逺近千官塚<lb/>
禾黍髙低六代宫石燕拂雲晴亦雨江豚吹浪夜還風<lb/>
英雄一去豪華盡惟有青山似洛中<lb/>
　禾黍髙低六代宫此一句好上句所謂松楸逺近千<lb/>
　官塚非也大抵亡國之餘烏有松楸蔽千官之塚者<lb/>
<pb n="KR4h0074_WYG_003-17a"/>
　五六却切於江上之景<lb/>
　　　經故丁補闕郊居<lb/>
死酬知已道終全波暖孤氷且自堅鵩上承塵纔一日<lb/>
鶴歸華表巳千年風吹藥蔓迷樵徑雨暗蘆花失釣船<lb/>
四尺孤墳何處是闔閭城外草連天<lb/>
　故居舊宅有傷惋之言附諸懐古事有興必有廢勢<lb/>
　有盛必有衰國然家亦然也惡人而富貴賢人而終<lb/>
　貧賤亦不免遺跡為後人所歎苐是是非非自不同<lb/>
<pb n="KR4h0074_WYG_003-17b"/>
　耳<lb/>
　　　故都　　　　　　　　　　　韓　偓<lb/>
故都遥想草萋萋上帝深疑亦自迷塞雁已侵池籞宿<lb/>
宫鴉猶戀女墻啼天涯烈士空垂涕地下强魂必噬臍<lb/>
掩鼻計成終不覺馮驩無路效鳴雞<lb/>
　此為昭宗作第六句佳<lb/>
　　　經煬帝行宫　　　　　　　　劉　滄<lb/>
此地曾經翠輦過浮雲流水意如何香銷南國美人盡<lb/>
<pb n="KR4h0074_WYG_003-18a"/>
怨入東風芳草多殘栁宫前空露葉夕陽川上浩煙波<lb/>
行人遥起廣陵思古渡月明聞棹歌<lb/>
　　　咸陽懐古<lb/>
經過此地無窮事一望凄然感廢興渭水故都秦二世<lb/>
咸陽秋草漢諸陵天空絶塞聞邊雁葉盡孤村見夜燈<lb/>
風景蒼蒼多少恨寒山半出白雲層<lb/>
　　　長洲懐古<lb/>
野燒空原盡荻灰吳王此地有樓䑓千年事徃人何在<lb/>
<pb n="KR4h0074_WYG_003-18b"/>
半夜月明潮自來白鳥影從江樹沒青猿聲入楚雲哀<lb/>
停車日晚薦蘋藻風靜寒塘花正開<lb/>
　劉藴靈大中八年進士其詩乃尚有大厯以前風味<lb/>
　所以髙於許渾者無他渾太工而貪對偶劉却自然<lb/>
　頓挫耳<lb/>
　　　聴人話叢䑓　　　　　　　　李　逺<lb/>
有客新從趙地囘自言曾上古叢䑓雲遮㐮國天邊盡<lb/>
樹遶漳河地裏來絃管變成山鳥哢綺羅留作野花開<lb/>
<pb n="KR4h0074_WYG_003-19a"/>
金輿玉輦無踪跡風雨惟知長碧苔<lb/>
　平熟但頗近套不收或謂遺材也<lb/>
　　　過九成宫　　　　　　　　　吳　融<lb/>
鳳輦東歸二百年九成宫殿半荒阡魏公碑字封蒼蘚<lb/>
<hi>注魏文帝有碑</hi>唐帝泉聲落野田<hi>注云太宗行幸有靈泉自湧</hi>碧草新沾僊<lb/>
掌露綠楊猶憶御爐煙昇平舊事無人說萬叠青山但<lb/>
一川<lb/>
　　　過丹陽<lb/>
<pb n="KR4h0074_WYG_003-19b"/>
雲陽縣郭半郊坰風雨蕭條萬古情山帶梁朝陵路斷<lb/>
水連劉尹宅基平桂枝自折思前代<hi>李考功於此知貢舉</hi>藻鑑難<lb/>
逢恥後生<hi>殷文學於此集英靈</hi>遺事滿懐兼滿目不堪孤棹艤荒<lb/>
城<lb/>
　　　富春<lb/>
水送山迎入富春一川如畫晚晴新雲低逺渡帆來重<lb/>
潮落寒沙鳥下頻未必栁間無謝客也應花裏有秦人<lb/>
嚴光萬古清風在不敢停橈更問津<lb/>
<pb n="KR4h0074_WYG_003-20a"/>
　三四言景五六懐人至尾句乃歸之嚴光髙矣<lb/>
　　　武關<lb/>
時來時去若循環雙闔平雲謾鎻山祗道地教秦設險<lb/>
不知天與漢為闗貪生莫作千年計到了都成一夢閒<lb/>
爭得便如巗下水從他興廢自潺潺<lb/>
　　　題延夀坊東南角古池<lb/>
蔓草蕭森曲㟁摧水籠沙淺露莓苔更無簇簇紅粧點<lb/>
猶有雙雙翠羽來雨細㡬逢耕犢去日斜時見釣人囘<lb/>
<pb n="KR4h0074_WYG_003-20b"/>
繁華自古皆相似金谷荒園土一堆<lb/>
　　　廢宅<lb/>
風飄碧瓦雨摧垣却有隣人為鎻門㡬樹好花閒白書<lb/>
滿庭荒草易黄昬放魚池涸蛙爭聚栖燕梁空雀自喧<lb/>
不獨凄凉眼前事咸陽一火便成原<lb/>
　　　赤壁懐古　　　　　　　　　崔　塗<lb/>
漢室河山鼎勢分勤王誰肯顧元勲不知征伐由天子<lb/>
唯許英雄共使君江上戰餘陵是谷渡頭春在草連雲<lb/>
<pb n="KR4h0074_WYG_003-21a"/>
分明勝敗無尋處空聴漁歌到夕曛<lb/>
　三四善用事好<lb/>
　　　題潤州妙善寺前石羊<hi>傳云吳主孫權與蜀主劉備嘗置此㑹云</hi>
　　　　　　　　　　　　　　　　羅　隠<lb/>
紫髯桑盖此沉吟很石猶存事可尋漢鼎未安聊把手<lb/>
楚醪雖滿肯同心英雄已徃時難問苔蘚何知日漸深<lb/>
還有市㕓沽酒客雀喧鳩聚話蹄涔<lb/>
　此詩昭諫集中第一今京口此石猶存詩牌亦無恙<lb/>
<pb n="KR4h0074_WYG_003-21b"/>
　云<lb/>
　　　經故友所居<lb/>
槐花漠漠向人黄此地追逰迹已荒清論不知莊叟逹<lb/>
死交空歎趙岐亡病來未忍言閒事老去惟知覔醉鄉<lb/>
日暮街東策羸馬一聲横笛似山陽<lb/>
　五六淡而有味<lb/>
　　　曲江有感<lb/>
江頭日暖花正開江東行客心悠哉髙陽酒徒半凋落<lb/>
<pb n="KR4h0074_WYG_003-22a"/>
終南山色空崔嵬聖代也知無棄物侯門未必用非才<lb/>
滿船眀月一竿竹家在五湖歸去來<lb/>
　此但是不得志之辭不見懐古如何第四句亦有所<lb/>
　指<lb/>
　　　黄河<lb/>
莫把阿膠向此傾此中天意固難明觧通銀漢應須曲<lb/>
纔出崑崙便不清髙祖誓功衣帶小僊人占斗客槎輕<lb/>
三千年後知誰在何必勞君報太平<lb/>
<pb n="KR4h0074_WYG_003-22b"/>
　此以譬人心不可測者<lb/>
　　　籌筆驛<lb/>
抛擲南鄉為主憂北征東討盡良籌時來天地皆同力<lb/>
運去英雄不自由千里山河輕孺子兩朝冠劍恨譙周<lb/>
惟餘嵓下多情水猶解年年傍驛流<lb/>
　　　廣陵開元寺閣上作<lb/>
滿檻山川漾落暉檻前事事去如飛空中雞犬劉安過<lb/>
月下笙簫煬帝歸江蹙海門帆散出地呑淮口樹相依<lb/>
<pb n="KR4h0074_WYG_003-23a"/>
紅樓翠幙知多少長向東風有是非<lb/>
　戱者謂三四為見鬼詩其實驕王荒帝亦自不宜引<lb/>
　用然俗口傳之已熟尾句亦可人也<lb/>
　　　䑓城<lb/>
晚雲隂暗下空城六代纍纍夕照眀玉井已乾龍不起<lb/>
金甌雖破虎曾爭亦知罷世才難得却是窮塵事㝡平<lb/>
深谷作陵山作海茂𢎞流輩莫傷情<lb/>
　　　水邊偶題<lb/>
<pb n="KR4h0074_WYG_003-23b"/>
野水無情去不囘水邊花好為誰開只知事逐眼前去<lb/>
不覺老從頭上來窮似丘軻休歎息逹如周召亦塵埃<lb/>
思量此理何人㑹家邑先生㝡有才<lb/>
　三四老世人誦之甚稔乃昭諫詩也<lb/>
　　　南朝四首　　　　　　　　　楊　億<lb/>
五鼓端門漏滴稀夜籖聲斷翠華飛繁星曉埭聞雞度<lb/>
細雨春塲射雉歸步試金蓮波濺襪歌翻玉樹涕沾衣<lb/>
龍盤王氣終三百猶得澄瀾對敞扉<lb/>
<pb n="KR4h0074_WYG_003-24a"/>
　夜半至雞鳴埭及射雉迺齊事金蓮潘妃事玉樹陳<lb/>
　後主事此雜賦南朝耳詩並見西崑倡酬事組織華<lb/>
　麗盖一變晚唐詩體香山詩體而效李義山自楊文<lb/>
　公劉子儀始歐梅既作尋又一變然歐公亦不非之<lb/>
　而服其工<lb/>
　　　二　　　　　　　　　　　　錢惟演<lb/>
結綺臨春映夕霏景陽鐘動曙星稀潘妃寶釧光如晝<lb/>
江令花牋落似飛舴艋臨波朱火度觚稜拂漢紫煙微<lb/>
<pb n="KR4h0074_WYG_003-24b"/>
自從飲馬秦淮水蜀栁無因對殿幃<lb/>
　右錢惟演詩惟演有擁旄集行於世亦首作崑體之<lb/>
　一人即錢思公也<lb/>
　　　三　　　　　　　　　　　　劉　筠<lb/>
華林酒滿勸長星青漆樓髙未稱情麝壁燈廻偏照晝<lb/>
雀航波漲欲浮城鐘聲但恐嚴粧晚衣帶那知敵國輕<lb/>
千古風流佳麗地盡供哀思與蘭成<lb/>
　崑體詩所以用事務為雕蔟者此也一衣帶謂大江<lb/>
<pb n="KR4h0074_WYG_003-25a"/>
　耳蘭成謂庾信哀江南賦<lb/>
　　　四　　　　　　　　　　　　李宗諤<lb/>
僊華玉夀曉沉沉三閣齊雲複道深平昔金鋪空廢苑<lb/>
於今瓊樹有遺音珠簾映寢方成夢麝壁飄香未稱心<lb/>
惆悵雷塘都㡬日吟魂醉魄巳相尋<lb/>
　尾句絶妙隋煬帝為晉王從賀若弼等下江南既而<lb/>
　荒淫於江都恍惚月下見陳後主陳隋䘮亡相尋一<lb/>
　轍不以徳競而以力勝俱亡而巳<lb/>
<pb n="KR4h0074_WYG_003-25b"/>
　　　漢武四首　　　　　　　　　楊億<lb/>
蓬萊銀闕浪漫漫弱水囘風欲到難光照竹宫勞夜拜<lb/>
露漙金掌費朝餐力通青海求龍種死諱文成食馬肝<lb/>
待詔先生齒編貝那教索米向長安<lb/>
　此詩有說譏武帝求僊徒費心力用兵不勝其驕而<lb/>
　於人才之地不加意也詩話稱此五六<lb/>
　　　二　　　　　　　　　　　　劉　筠<lb/>
漢武天䑓接絳河半涵飛霧鬱嵯峨桑田欲看他年變<lb/>
<pb n="KR4h0074_WYG_003-26a"/>
瓠子先成此日歌夏鼎㡬遷空象物秦橋未就巳沉波<lb/>
相如作賦徒能諷却助飄飄逸氣多<lb/>
　五六言興亾之運理所必有雖漢武帝之力鉅心勞<lb/>
　終亦無如之何也末句謂諫者之不切<lb/>
　　　三　　　　　　　　　　　　錢惟演<lb/>
一曲横汾鼓吹逥侍臣髙㑹柏梁䑓金芝曄煜凌晨見<lb/>
青雀軒翔白晝來立候東溟邀鶴駕窮兵西極待龍媒<lb/>
甘泉祭罷神光滅更遣人間識玉杯<lb/>
<pb n="KR4h0074_WYG_003-26b"/>
　東求蓬島西求宛馬亦志大心勞矣𦵏地玉杯遄出<lb/>
　人間悲之也亦理之所不能免也人君而鍳此則修<lb/>
　徳人臣而感此則盡心以事主聴其運於天可也<lb/>
　　　四　　　　　　　　　　　　刀　衎<lb/>
髙宴柏梁詞可仰横汾簫鼓樂難窮巳教丞相開東閣<lb/>
猶使將軍悞北戎灑淚甘泉還有恨祈年僊館惜成空<lb/>
誰知辛苦囘中道共盡千齡五柞宫<lb/>
　人無有不死者堯舜桀紂其死一也儉而安於自然<lb/>
<pb n="KR4h0074_WYG_003-27a"/>
　者順也侈而不安其天卒亦歸於一空者逆也不伏<lb/>
　死之人未有不得其死曾謂其智力可恃乎<lb/>
　　　眀皇三首　　　　　　　　　楊　億<lb/>
玉牒開觀檢未封鬬雞三百逺相從紫雲度曲傳浮世<lb/>
白石標年鑿半峰河朔叛臣驚舞馬渭橋遺老識真龍<lb/>
蓬山鈿合愁通信囘首風濤一萬重<lb/>
　五六詩話所稱凡賦唐眀皇詩至於養成祿山之禍<lb/>
　皆自侈靡奢縱始蠱於心而昏於事不過如此<lb/>
<pb n="KR4h0074_WYG_003-27b"/>
　　　二　　　　　　　　　　　　錢惟演<lb/>
山上湯泉架玉梁雲中複道拂瑶光絲囊暗合三危露<lb/>
翠幰時遺百和香任是金雞親便坐更抛珠被掩方牀<lb/>
匆匆一曲梁州罷萬里橋邊見夕陽<lb/>
　詩貴一輕一重對說一曲梁州為樂㡬何萬里橋在<lb/>
　成都府却忽屈萬乗至彼樂之中成此哀也<lb/>
　　　三　　　　　　　　　　　　劉　筠<lb/>
嵗嵗南山見夀星百蠻囘首奉威靈梨園法部兼畨部<lb/>
<pb n="KR4h0074_WYG_003-28a"/>
玊輦長亭復短亭河鼔暗期隨日轉馬嵬恨血染塵腥<lb/>
西歸重按臨波舞故老相看但涕零<lb/>
　三四良佳荒唐沉湎有如此流離顛沛忽如彼皆可<lb/>
　為後世人主之戒眀皇賴有太子即位靈武郭子儀<lb/>
　李光弼之兵足以戰及忠臣義士之志未離唐室故<lb/>
　得返駕舊京有此末句不然父子俱入蜀中原之人<lb/>
　雖不服祿山江東已有永王璘欲炙矣事將如何<lb/>
　　　成都三首　　　　　　　　　楊　億<lb/>
<pb n="KR4h0074_WYG_003-28b"/>
五丁力盡蜀川通千古成都綠酎濃白帝倉空蛙在井<lb/>
青天路險劍為峰漫傳西漢祠神馬巳見南陽起卧龍<lb/>
張載勒銘堪作戒莫矜函谷一丸封<lb/>
　公孫述以術愚民衆傳光武破隗囂天水述急下令<lb/>
　謂白帝倉米一夕大空民爭徃觀意其怪也既而實<lb/>
　不失米乃謂民曰此猶妄傳天水破耳竟如此語自<lb/>
　合檢看此専以公孫述割據恃險戒後之人<lb/>
　　　二　　　　　　　　　　　　劉　筠<lb/>
<pb n="KR4h0074_WYG_003-29a"/>
鏤膚剽俗恣遊遨可得蹲鴟號富饒井絡共知天與險<lb/>
蠶叢無奈世興妖杜鵑積恨花如血諸葛遺靈柏半燒<lb/>
才似文園何足道一生琴意祗成痟<lb/>
　　　三　　　　　　　　　　　　錢惟演<lb/>
武侯千載有餘靈盤石刀痕尚未平巴婦自饒丹穴富<lb/>
漢庭還負碧砮征雨經蜀市應和酒琴到臨卭别寄情<lb/>
知有忠臣能叱馭不論雲棧更崢嶸<lb/>
　劉錢二公泛詠蜀事亦各有工處<lb/>
<pb n="KR4h0074_WYG_003-29b"/>
　　　始皇三首　　　　　　　　　楊　億<lb/>
衡石量書夜漏深咸陽宫闕杳沉沉滄波沃日虛鞭石<lb/>
白刃凝霜枉鑄金萬里長城穿地脉八方馳道聴車音<lb/>
儒坑未冷驪山火三月青煙繞翠岑<lb/>
　第七句㝡佳作詩之法也坑儒未㡬驪山巳火以一<lb/>
　火字貫上意<lb/>
　　　二　　　　　　　　　　　　劉　筠<lb/>
利觜由來得擅塲盡遷豪富入咸陽屬車夜出迷雲雨<lb/>
<pb n="KR4h0074_WYG_003-30a"/>
峻令朝行劇虎狼前殿建旗臨紫極東門立石見扶桑<lb/>
從臣善頌徒虚美不奈盧生䜟國亡<lb/>
　尾句絶妙亡秦者胡也此䜟巳預播矣徳不足以弭<lb/>
　之雖勒碑頌美亦自愚而巳<lb/>
　　　三　　　　　　　　　　　　錢惟演<lb/>
天極周環百二都六王鐘鐻接流蘇金椎謾築甘泉道<lb/>
匕首還隨督亢圗巳覺副車驚博浪更攜連弩望蓬壺<lb/>
不將寸土封諸子劉項由來是匹夫<lb/>
<pb n="KR4h0074_WYG_003-30b"/>
　督亢之亢作平聲作仄聲用亦可末句尤妙天下事<lb/>
　每出於智之所不能料有天下者修徳而巳人主徃<lb/>
　徃知懲前代之失至於矯枉過正則其禍必伏於人<lb/>
　之所不能見者劉項匹夫而亡秦又豈必封建地大<lb/>
　者足為患耶此崑體詩一變亦足以革當時風花雪<lb/>
　月小巧呻吟之病非才髙學博未易到此乆而雕篆<lb/>
　太甚則又有能言之士變為别體以平淡勝深刻時<lb/>
　勢相因亦不可一律立論也<lb/>
<pb n="KR4h0074_WYG_003-31a"/>
　　　過鴻溝　　　　　　　　　　王禹偁<lb/>
侯公緩頰太公歸項籍何曾㑹戰機只見鴻溝分兩界<lb/>
不知垓下有重圍危橋帶雨無人過敗葉隨風傍馬飛<lb/>
半日垂鞭念前事露莎霜樹映斜暉<lb/>
　元之詩學樂天此首殊覺髙古<lb/>
　　　官下　　　　　　　　　　　宋　祁<lb/>
東泊驂驔一駐車騩雲芣木淡扶疎<hi>鄭與騩山</hi>風經禦冦僊<lb/>
游外野識裨諶草創餘潁谷寒煙仍井邑時門殘日但<lb/>
<pb n="KR4h0074_WYG_003-31b"/>
邱墟<hi>古治國非今治所</hi>兩都大道過從盛不稱支離佩左魚<lb/>
　公自成都府詔許交事還䑓尋知鄭州所謂圃田虎<lb/>
　牢也列子裨諶潁谷時門四事切善造語<lb/>
　　　題杜子美書堂　　　　　　　趙　抃<lb/>
直將騷雅鎮澆淫瓊貝千章照古今天地不能籠大句<lb/>
鬼神無處避幽吟㡬逃兵火羈危極欲厚民風意思深<lb/>
茅屋一間遺像在有誰於此是知音<lb/>
　句句中的<lb/>
<pb n="KR4h0074_WYG_003-32a"/>
　　　和張民朝謁建隆寺二次用寫望試筆韵<lb/>
　　　　　　　　　　　　　　　　梅堯臣<lb/>
荒䑓殘壘舊名邦曾說王師此受降西漢衣冠拜原廟<lb/>
五天龍象䕶經窗蜀岡井味人猶品隋帝宫基闕尚雙<lb/>
自古興亡不須問風鈴閒聴響幡幢<lb/>
　以雙對品甚工異世之所鮮<lb/>
　　　題朝元閣　　　　　　　　　韓　琦<lb/>
試徃驪山頂上行朝元孤絶聳崢嶸了無樓殿嗟餘侈<lb/>
<pb n="KR4h0074_WYG_003-32b"/>
自見耕桑復太平雨後綠苔多滑徑葉間紅子不知名<lb/>
南巔更就丹霞挹頓覺汪然病骨清<lb/>
　太平而懐古與離亂而懐古兩般情懐公熙寜初鎮<lb/>
　長安題此<lb/>
　　　和吳御史臨淮感事　　　　　王安石<lb/>
柵鎻城扉曉一開柂牙車軸轉成雷黄塵欲碍龜山出<lb/>
白浪空分汴水來澄觀有材邀味陋霽雲無力報姦囘<lb/>
騷人此日追前事悲氣随風動管灰<lb/>
<pb n="KR4h0074_WYG_003-33a"/>
　　　和微之重感南唐事<lb/>
叔寶傾陳衍弊梁可嗟曾不見興亡齋祠父子終身費<lb/>
酣詠君臣舉國荒南狩皖山非故地北師淮水失名王<lb/>
天移四海歸真主誰誘昏童肯用長<lb/>
　末句押韻好謂有舟楫之長技而不能保夫江者以<lb/>
　運去人離也<lb/>
　　　次韻微之髙齋有感<lb/>
臺殿荒墟辱井堙豪華不復見臨春北山漠漠雲垂地<lb/>
<pb n="KR4h0074_WYG_003-33b"/>
南堞悠悠水映人馳馬蔽虧松半死射塲埋沒雉多馴<lb/>
登髙一曲悲亡國想遶紅梁落暗塵<lb/>
　二詩皆金陵懐古之别題耳<lb/>
　　　金陵懐古四首<lb/>
霸祖孤身取二江子孫多以百城降豪華盡出成功後<lb/>
逸樂安知與禍雙東府舊基留佛刹後庭遺唱落船牕<lb/>
黍離麥秀從來事且置興亡共酒缸<lb/>
天兵南下北橋江敵國當時指顧降山水雄豪空復在<lb/>
<pb n="KR4h0074_WYG_003-34a"/>
君王神武自難雙留連落日頻囘首想像餘墟獨倚牕<lb/>
却憶夏陽纔一葦漢家何事費罌缸<lb/>
地勢東囘萬里江雲間天闕古來雙兵纏四海英雄得<lb/>
聖出中原次第降山水寂寥埋王氣風煙蕭颯滿僧牕<lb/>
廢陵敗冢空冠劍誰復沾纓酹一缸<lb/>
憶昨天兵下蜀江將軍談笑士爭降黄旗已盡年三百<lb/>
紫氣空收劍一雙破堞自生新草木廢宫誰識舊軒牕<lb/>
不須搔首尋遺事且倒花前白玉缸<lb/>
<pb n="KR4h0074_WYG_003-34b"/>
　讀半山所作又讀劉貢父所作韻險而律熟若皆似<lb/>
　乎不和韻者亦可長學詩者一格也第三首移降字<lb/>
　雙字先後之此亦一例<lb/>
　　　金陵懐古次韻　　　　　　　劉　攽<lb/>
虎踞羣山帶遶江為誰興國為誰降髙臺麋鹿看無數<lb/>
廢苑鳬鷖去自雙萬事朝雲隨逝水百年西日照虚牕<lb/>
白門酒美東風快笑數英雄盡一缸<lb/>
樓船西下勢横江元帥旌旗就約降旋報前師覆張悌<lb/>
<pb n="KR4h0074_WYG_003-35a"/>
亟傳單騎馘王雙燕焚正自當煙突蟻潰何堪值水牕<lb/>
囘首三軍歡奏凱萬牛行䏑酒千缸<lb/>
　耆老傳云金陵城破自城下水牕兵入<lb/>
楚貢來遲詭問江漢收羣䇿士心降一言已重黄金百<lb/>
再見仍䝉白璧雙票客脫身甘馬革老儒投筆謝書牕<lb/>
豈知三閣酣詩酒浩唱庭花倒玉缸<lb/>
頽垣落水半平江喬木呼風不易降耕出珠璣時得一<lb/>
道逢麟鳳不成雙潮聲半夜來寒渚月色深秋照舊牕<lb/>
<pb n="KR4h0074_WYG_003-35b"/>
唯有魚鹽城下市檣烏相對集瓶缸<lb/>
　四詩皆工麗悲壯善用事一也善用韻二也全篇無<lb/>
　牽强不似和詩其美三也<lb/>
　　　依韻和金陵懐古　　　　　　王　珪<lb/>
懐鄉訪古事悠悠獨上髙樓滿目秋一鳥帶煙飛别浦<lb/>
數帆和雨下歸舟蕭蕭暮吹驚紅葉慘慘寒雲壓舊樓<lb/>
故國凄凉誰與問人心無復更清流<lb/>
　此詩誤刋荆公集中今以岐公集為正<lb/>
<pb n="KR4h0074_WYG_003-36a"/>
　　　金陵懐古<lb/>
控帶洪流古帝城欲尋舊事半榛荆六朝山色情終在<lb/>
千古江聲恨未平設險邱陵荒蔓草帶城桑柘接新耕<lb/>
十年重到無人問獨立東風一愴情<lb/>
　　　登懸瓠城感吴季子<lb/>
將軍戈甲從天下丞相旌旗匝地來堪笑怒螳猶強臂<lb/>
不知蟄户欲驚雷咄嗟武相深寃洗指顧山東逆境開<lb/>
吏部聲名千古在斷碑何處卧蒼苔<lb/>
<pb n="KR4h0074_WYG_003-36b"/>
　元注碑既磨復命段文昌撰故碑不得予謂今韓碑<lb/>
　行於世終不知有文昌碑<lb/>
　　　三鄉懐古<lb/>
清洛東流去不還漢唐遺事有無間廟荒古木連空谷<lb/>
宫廢春蕪入亂山南陌絮飛人寂寂空城花落鳥闗闗<lb/>
登臨㡬度游人老又對東風鬢欲斑<lb/>
　　　登海州樓<lb/>
城外滄溟日夜流城南山直對城樓溪田雨足禾先熟<lb/>
<pb n="KR4h0074_WYG_003-37a"/>
海樹風髙葉易秋疏傅里閭詢故老秦皇車甲想東遊<lb/>
客心不待傷千里檻外風煙盡是愁<lb/>
　　　過鄴中　　　　　　　　　　劉屏南<lb/>
逐鹿營營一夢驚事隨流水去無聲黄沙日傍荒臺落<lb/>
綠樹人穿廢苑行遺恨分香憐晚莭勝遊飛盖想髙情<lb/>
我來不暇論興廢一點西山入眼眀<lb/>
　分香指曹操飛盖指曹植㝠西園詩也四字極切<lb/>
　　　題釣臺　　　　　　　　　　潘　檉<lb/>
<pb n="KR4h0074_WYG_003-37b"/>
蟬冠未必似羊裘出處當時巳熟籌但得諸公依日月<lb/>
不妨老子卧林邱英雄陳迹千年在香火空山萬木秋<lb/>
自笑黄塵吹鬢客愛來祠下繫孤舟<lb/>
　轉菴潘檉字徳乆永嘉人葉水心快稱其詩競謂永<lb/>
　嘉四靈之徒凡言詩者皆夲徳乆父任右職閤門福<lb/>
　建兵鈐卒<lb/>
　　　雨花䑓　　　　　　　　　　劉克莊<lb/>
昔年講師何住在髙䑓猶有雨花名有時竇向泥尋得<lb/>
<pb n="KR4h0074_WYG_003-38a"/>
一片山無草敢生落日磬殘隣寺閉晴天牛上廢陵耕<lb/>
登臨不用深懐古君看鍾山㡬箇爭<lb/>
　後村壯年詩學晚唐初成而未脫俗故尾句終俗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_003-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻三<lb/>
</p>
<p>
</p>
  </div>
</body>
</text>
</TEI>
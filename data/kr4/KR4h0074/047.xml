<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十七</head>
    <p>
<pb n="KR4h0074_WYG_047-1a"/>
欽定四庫全書<lb/>
　瀛奎律髓巻四十七　　　　元　方回　編<lb/>
　　釋梵類<lb/>
　經來白馬寺僧到赤烏年釋氏之熾於中國久矣士<lb/>
　大夫靡然從之適其居友其徒或樂其説且深好之<lb/>
　而研其所謂學此一流也至唐韓昌黎始辭而闢之<lb/>
　其送文暢澄觀靈師恵師雖皆有詩未嘗漸染其教<lb/>
　也而詩家者流又能精述其趣味之奥使人玩之而<lb/>
<pb n="KR4h0074_WYG_047-1b"/>
　不能釋亦豈可謂無補於身心者哉凡寺院菴寮題<lb/>
　詠皆附於此<lb/>
　　五言<hi>二百四首</hi>
　　　酬暉上人獨坐山亭有贈　　　陳子昻<lb/>
鐘梵經行處香牀坐入禪巖亭交雜樹石瀨瀉鳴泉水<lb/>
月心方寂雲霞思獨𤣥寧知人代裏疲病得攀援<lb/>
　盛唐人詩多以起句十字為題目中二聨寫景詠物<lb/>
　結句十字撇開却説别意此一大機括也<lb/>
<pb n="KR4h0074_WYG_047-2a"/>
　　　靈隱寺　　　　　　　　　　駱賓王<lb/>
鷲嶺鬱岧嶤龍宫隱寂寥樓觀滄海日門聽浙江潮桂<lb/>
子月中落天香雲外飄捫蘿登塔遠刳木引泉遥霜薄<lb/>
花更發冰輕葉互彫夙齡尚遐異搜對滌煩囂㑹入天<lb/>
台裏看予渡石橋<lb/>
　唐史言宋之問詩比於沈庾精宻又加靡麗葢律體<lb/>
　之祖也或者謂此詩之問首吟二句而禪榻老僧遽<lb/>
　續數聯實駱賓王逃難削髪在寺為之予著名僧詩<lb/>
<pb n="KR4h0074_WYG_047-2b"/>
　話已詳著其説兩存之可也<lb/>
　　　稱心寺　　　　　　　　　　宋之問<lb/>
征帆恣遠尋逶迤過稱心凝滯蘅茝岸㳂洄樝柚林穿<lb/>
溆不厭曲艤潭惟愛深為樂凡幾許聽取舟中琴<lb/>
　此猶未盡脱齊梁陳隋體也庾信詩多如此<lb/>
　　　登總持寺浮圖<lb/>
梵宇出三天登兹望八川開襟俯城闕揮手拍雲煙函<lb/>
谷春山外昆池落日邊東京楊栁陌少别遂經年<lb/>
<pb n="KR4h0074_WYG_047-3a"/>
　此即自成唐律詩擺脱陳隋矣<lb/>
　　　陪潤州薛司空丹徒桂明府遊招隱寺<lb/>
共尋招隱寺初識戴顒家還依舊泉壑應改昔雲霞綠<lb/>
竹寒天笋紅蕉臘月花金繩倘留客為繫日光斜<lb/>
　五六富艶<lb/>
　　　遊法華寺十韻<lb/>
髙岫擬耆闍真乘引妙車空中結樓殿意表出雲霞後<lb/>
果傳三足前因感六牙宴林薰寳樹水溜滴金沙寒谷<lb/>
<pb n="KR4h0074_WYG_047-3b"/>
梅猶淺温庭橘半華臺香紅藥亂塔影綠篁遮果漸輪<lb/>
王族緣超梵帝家晨行蹋忍草夜誦得靈花江郡將何<lb/>
匹天都亦未加朝來泛舟所應是逐仙槎<lb/>
　此詩工甚青鳥三足白象六牙工之至矣<lb/>
　　　遊少林寺　　　　　　　　　沈佺期<lb/>
長歌遊寳地徙倚對珠林雁塔風霜古龍池歲月深紺<lb/>
園澄夕霽碧殿下秋隂歸路烟霞晚山蟬處處吟<lb/>
　唐律詩初盛少變梁陳而富麗之中稍加勁健如此<lb/>
<pb n="KR4h0074_WYG_047-4a"/>
　者是也<lb/>
　　　遊梵宇三覺寺　　　　　　　王　勃<lb/>
杏閣披青磴琱臺控紫岑葉齊山路狹花積野壇深蘿<lb/>
幌栖禪影松門聽梵音遽忻陪妙躅延賞滌煩襟<lb/>
　四十字無一字不工豈減沈佺期宋之問哉裴行儉<lb/>
　以器識一語少王楊盧駱彼專以富貴骨相取人而<lb/>
　文之以器識之説吾未見裴之合於四子也賓王檄<lb/>
　武氏一抔之土未乾六尺之孤安在氣葢萬古雖敗<lb/>
<pb n="KR4h0074_WYG_047-4b"/>
　而死何傷或謂亡命為僧亦未必然○唐律詩之初<lb/>
　前六句叙景物末後二句以情致繳之周伯弜四實<lb/>
　四虚之説遂窮焉<lb/>
　　　酬思𤣥上人林泉<hi>四首取二</hi>　　駱賓王<lb/>
聞君招隱地髣髴武陵春緝芰知遠楚披蓁似避秦崩<lb/>
查年祀積幽草歲時新一謝滄浪水安知有逸人<lb/>
芳晨臨上月幽賞狎中園有蝶堪成夢無羊可觸藩忘<lb/>
懐南澗藻蠲忿北堂萱坐歎華滋歇思君誰為言<lb/>
<pb n="KR4h0074_WYG_047-5a"/>
　後兩首有云客有遷鶯處人無結駟來又云芳杜湘<lb/>
　君曲幽蘭楚客詞山中有春草長似寄相思皆才髙<lb/>
　思爽予選此詩信手看其前後甚多佳句北眺云既<lb/>
　出封泥谷還過避雨陵淮口云從帝留餘地封王表<lb/>
　舊城岸昏函蜃氣潮滿應雞聲守歲云夜將寒色去<lb/>
　年共曉光新如荷香銷晚夏菊氣入新秋橘氣行應<lb/>
　化蓬心去不安皆可書但情味寥落多不得志之辭<lb/>
　云<lb/>
<pb n="KR4h0074_WYG_047-5b"/>
　　　春日上方即事　　　　　　　王　維<lb/>
好讀髙僧傳時看辟穀方鳩形將刻杖龜殻用支牀栁<lb/>
色春山映花明夕鳥藏北窗桃李下閒步但焚香<lb/>
　三四新異<lb/>
　　　登辨覺寺<lb/>
竹逕連初地蓮峯出化城窗中三楚盡林外九江平輭<lb/>
草承趺坐長松響梵聲空居法雲外觀世得無生<lb/>
　此似是廬山僧寺三四形容廣大其語即無雕刻而<lb/>
<pb n="KR4h0074_WYG_047-6a"/>
　牕中林外四字一了數千里佳甚<lb/>
　　　題融公蘭若　　　　　　　　孟浩然<lb/>
精舍買金開流泉遶砌迴芰荷薰講席松栢映香臺法<lb/>
雨晴飛去天花書下來談𤣥殊未已歸騎夕陽催<lb/>
　　　陪姚使君題惠上人房<lb/>
帶雪梅初暖含煙栁尚青來窺童子偈得聽法王經㑹<lb/>
裏知無我觀空厭有形迷心應覺悟客思未遑寧<lb/>
　浩然于佛法亦深有所得此篇五六語意明白無礙<lb/>
<pb n="KR4h0074_WYG_047-6b"/>
　張丞相經玉泉長韻云聞鐘鹿門近照膽玉泉清尤<lb/>
　佳<lb/>
　　　春日歸山寄孟浩然　　　　　李　白<lb/>
朱紱遺塵境青山謁梵筵金繩開覺路寳筏渡迷川嶺<lb/>
樹攅飛栱嵒花覆谷泉塔形標海月樓勢出江烟香氣<lb/>
三天下鐘聲萬壑連荷秋珠已滴松宻葢初圓鳥聚疑<lb/>
聞法龍參若䕶禪愧非流水韻叨入伯牙絃<lb/>
　太白負不羈之才樂府大篇翕忽變化而此一律詩<lb/>
<pb n="KR4h0074_WYG_047-7a"/>
　乃工夫縝宻如此杜審言宋之問相伯仲别有贈浩<lb/>
　然詩曰醉月頻中聖迷花不事君雖飄逸不如此詩<lb/>
　之端整以其多禪語也以入釋梵類<lb/>
　　　宿贊公房　　　　　　　　　杜　甫<lb/>
杖鍚何來此秋風已颯然雨荒深院菊霜倒半池蓮放<lb/>
逐寧違性虚空不離禪相逢成夜宿隴月向人圓<lb/>
　贊公謫居秦州即在長安賊中時大雲寺長老也嘗<lb/>
　有四詩宿其房今又於隴郡相逢也乾元二年己亥<lb/>
<pb n="KR4h0074_WYG_047-7b"/>
　年四十八矣<lb/>
　　　謁真諦寺禪師<lb/>
蘭若山髙處煙霞障幾重凍泉依細石晴雪落長松問<lb/>
法看詩妄觀身向酒慵未能割妻子卜宅近前峯<lb/>
　凡詩只如此作自伶俐前四句景而起句為題目後<lb/>
　四句情而結句有合殺<lb/>
　　　和裴迪登新澤寺寄王侍郎<hi>王時牧蜀</hi>
何限倚山木吟詩秋葉黄蟬聲集古寺鳥影度寒塘風<lb/>
<pb n="KR4h0074_WYG_047-8a"/>
物悲游子登臨憶侍郎老夫貪佛日隨意宿僧房<lb/>
　老杜詩警句無不以為着題詩矣其不甚𦂳切之句<lb/>
　如有客傳河尹如他鄉推表弟如君王問長卿如登<lb/>
　臨憶侍郎亦人所膾炙復引用之即自典雅何也學<lb/>
　詩者而不熟老杜可乎<lb/>
　　　題𤣥武師屋壁<lb/>
何年顧虎頭滿壁畵瀛洲赤日石林氣青天江水流錫<lb/>
飛常近鶴杯渡不驚鷗似得廬山路真隨惠遠游<lb/>
<pb n="KR4h0074_WYG_047-8b"/>
　此是題詩於所畵之壁皆指畵而賦之曰錫飛曰杯<lb/>
　渡皆畵中事也似得廬山路而真隨惠遠游言畵也<lb/>
　　　秦州雜詩<lb/>
秦州山北寺勝迹隗囂宫苔蘚山門古丹青野殿空月<lb/>
明垂葉露雲逐度溪風清渭無情極愁時獨向東<lb/>
　此詩晚唐人聲調一同五六極天下之工第七句天<lb/>
　生此語<lb/>
　　　山寺<lb/>
<pb n="KR4h0074_WYG_047-9a"/>
野寺殘僧少山園細路髙麝香眠石竹鸚鵡啄金桃亂<lb/>
水通人過懸崖置屋牢上方重閣晚百里見纎毫<lb/>
　五六新異末句開濶<lb/>
　　　上牛頭寺<lb/>
青山意不盡衮衮上牛頭無復能拘礙真成浪出游花<lb/>
濃春寺静竹細野池幽何處啼鶯切移時獨未休<lb/>
　後四句工麗清婉<lb/>
　　　上兠率寺<lb/>
<pb n="KR4h0074_WYG_047-9b"/>
兠率知名寺真如㑹法堂江山有巴蜀棟宇自齊梁庾<lb/>
信哀雖久何顒好不忘白牛車遠近且欲上慈航<lb/>
　韓魏公謂人才須入麄入細老杜詩不有前詩何以<lb/>
　入細此一詩三四忽又如此廣遠五六古淡有意<lb/>
　　　遊修覺寺<lb/>
野寺江天豁山扉花竹幽詩應有神助吾得及春游徑<lb/>
石相縈帶川雲自去留禪枝宿衆鳥漂轉暮歸愁<lb/>
　讀老杜詩首首不同此又是一格<lb/>
<pb n="KR4h0074_WYG_047-10a"/>
　　　己上人茅齋<lb/>
已公茅屋下可以賦新詩枕簟入林僻茶𤓰留客遲江<lb/>
蓮揺白羽天棘蔓青絲空忝許詢輩難酬支遁辭<lb/>
　天棘或云麥門冬也蔓或作夢非此乃老杜中年前<lb/>
　詩<lb/>
　　　題遠公經臺　　　　　　　　祖　詠<lb/>
蘭若無人到真僧出復稀苔侵行道席雲濕坐禪衣澗<lb/>
鼠緣香案山蟬噪竹扉世間長不見寧止暫忘歸<lb/>
<pb n="KR4h0074_WYG_047-10b"/>
　第四句濕字好澗一作溪<lb/>
　　　晚過磐石寺禮鄭和尚　　　　岑　參<lb/>
暫詣髙僧話來尋野寺孤岸花藏水碓溪竹映風爐頂<lb/>
上巢新鶴衣中得舊珠談禪未得去輟棹且踟蹰<lb/>
　水碓風爐自然成對<lb/>
　　　同崔三十侍御灌口夜宿報恩寺<lb/>
同君尋野寺夜<hi>一作便</hi>宿支公房溪月冷深殿江雲擁迴<lb/>
廊燃燈松林静煮茗柴門香勝事不可接相思幽興長<lb/>
<pb n="KR4h0074_WYG_047-11a"/>
　律詩中之拗字者庾信詩愛如此五六眼前事但安<lb/>
　排得雅淨<lb/>
　　　題少室山寺　　　　　　　　褚朝陽<lb/>
飛閣青霞裏先秋獨早凉天花映窗近月桂拂簷香華<lb/>
岳三峯小黄河一帶長空間指歸路煙際有垂楊<lb/>
　第二句好第四句亦佳<lb/>
　　　經廢寺　　　　　　　　　　顧　况<lb/>
不知何世界有似處南朝石路無人掃松門被火燒斷<lb/>
<pb n="KR4h0074_WYG_047-11b"/>
幡猶挂刹故板尚搘橋數巻殘經在多年字欲銷<lb/>
　五六猶字尚字稍相犯<lb/>
　　　起度律師同居東齋院　　　　韋應物<lb/>
釋子喜相偶幽林俱避喧安居同僧夏清夜諷道言對<lb/>
閤景恒宴步庭隂始繁逍遥無一事松風入南軒<lb/>
　淡而有味<lb/>
　　　秋日過鴻舉法師寺院　　　　劉禹錫<lb/>
看畵長廊遍尋僧一逕幽小池兼鶴淨古木帶蟬秋客<lb/>
<pb n="KR4h0074_WYG_047-12a"/>
至茶煙起禽歸講席收浮杯明日去相望水悠悠<lb/>
　　　題招隱寺<lb/>
隱士遺塵在髙僧精舍開地形臨渚斷江勢觸山迴楚<lb/>
野花多思南禽聲例哀慇懃最髙頂閒即望鄉來<lb/>
　劉夢得詩老辣不可以粧㸃並觀<lb/>
　　　宿誠禪師山房題贈<lb/>
不出孤峯上人間四十秋視身如傳舍閲世甚東流法<lb/>
為因緣立心從次第修中宵問真偈有住是吾憂<lb/>
<pb n="KR4h0074_WYG_047-12b"/>
　第四句甚字下得妙<lb/>
　　　送文暢上人東游<lb/>
得道即無著隨緣西復東貌依年臘老心到夜禪空山<lb/>
宿馴溪虎江行濾水蟲悠悠塵客思春滿碧雲中<lb/>
　　　旅次景空寺宿幽上人院<lb/>
不與人境接寺門開向山暮鐘鳴鳥聚秋雨病僧閒月<lb/>
隠雲樹外螢飛廊宇間幸投花界宿暫得静心顔<lb/>
　　　晚春登天雲寺南樓贈常禪師<lb/>
<pb n="KR4h0074_WYG_047-13a"/>
花盡頭新白登樓意若何歲時春日少世界苦人多愁<lb/>
醉非因酒悲吟不是歌求師治此病唯聽讀楞伽<lb/>
　　　龍化寺主家小尼<hi>郭代公愛姬薛氏㓜嘗為尼小名仙人子</hi>
頭青眉眼細十四女沙彌夜静雙林怕春深一食饑步<lb/>
慵行道困起晚誦經遲應似仙人子花宫未嫁時<lb/>
　　　題報恩寺<lb/>
好是清凉地都無繫絆身晚晴宜野寺秋景屬閒人淨<lb/>
石堪敷坐寒泉可濯巾自慚衰鬢上猶帶郡庭塵<lb/>
<pb n="KR4h0074_WYG_047-13b"/>
　三四雅淡<lb/>
　　　武丘寺路<hi>元註去年重開寺路桃李蓮荷約種數千株</hi>
自開山寺路水陸往來頻銀勒牽驕馬花船載麗人芰<lb/>
荷生欲遍桃李種仍新好在湖堤上長留一道春<lb/>
　第四句詩興俱麗<lb/>
　　　春日與劉評事過故證<hi>一作澄</hi>上人院<lb/>
　　　　　　　　　　　　　　　　楊巨源<lb/>
曾共劉諮議同時事道林與君方掩淚來客是知心堦<lb/>
<pb n="KR4h0074_WYG_047-14a"/>
雪凌春積鐘煙向夕深依然舊童子相送出花隂<lb/>
　五六細潤<lb/>
　　　送僧歸太白山　　　　　　　賈　島<lb/>
堅冰連夏處太白接青天雲塞石房路峯明雨外巔夜<lb/>
禪臨虎穴寒潄撇龍泉後㑹不期日相逢應信緣<lb/>
　　　宿山寺<lb/>
衆岫聳寒色精廬向此分流星透疎木走月逆行雲絶<lb/>
頂人來少髙松鶴不羣一僧年八十世事未曾聞<lb/>
<pb n="KR4h0074_WYG_047-14b"/>
　　　贈無懐禪師<lb/>
身從歴刼修果以此生周禪定石牀暖月移山樹秋捧<lb/>
盂觀宿飯敲磬過清流不掩𤣥關路教人問到頭<lb/>
　第五句何其窮之極也三四佳<lb/>
　　　送去華法師<lb/>
在越居何寺東南水路歸秋江洗一缽寒日晒三衣黙<lb/>
聽鴻聲盡行看蝶影飛囊中無寳貨船戸夜扄稀<lb/>
　後六句皆好<lb/>
<pb n="KR4h0074_WYG_047-15a"/>
　　　送無可上人<lb/>
圭峯霽色新送此草堂人塵尾同離寺蛩鳴暫别親獨<lb/>
行潭底影數息樹邊身終有煙霞約天台作近隣<lb/>
　五六絶唱<lb/>
　　　送賀蘭上人<lb/>
野僧來别我畧坐傍泉沙遠道擎空鉢深山踏落花無<lb/>
師禪自解有格句堪誇此去非緣事孤雲不定家<lb/>
　　　靈凖上人院<lb/>
<pb n="KR4h0074_WYG_047-15b"/>
掩扉當太白臘數等松椿禁漏來遥夜山泉落近鄰經<lb/>
聲終巻曉草色幾芽春海内知名士交游凖上人<lb/>
　末句直道其事亦是一法<lb/>
　　　題青龍寺鏡公房<lb/>
一夕曾留宿終南揺落時孤燈岡舍掩殘磬雪風吹樹<lb/>
老因寒折泉深出井遲疎慵豈有事多失上方期<lb/>
　中四句已佳尾句謂疎慵之人有何事乎而多失上<lb/>
　方之約亦竒也<lb/>
<pb n="KR4h0074_WYG_047-16a"/>
　　　就可公宿<lb/>
十里尋幽寺寒流數𣲖分僧同雪夜坐雁向草堂聞静<lb/>
語終燈熖餘生許嶠雲猶來多抱疾聲不達明君<lb/>
　　　哭宗宻禪師<lb/>
鳥道雪岑巔師亡誰去禪几塵增滅後樹色改生前層<lb/>
塔當松吹殘蹤傍野泉唯嗟聽經虎時到壊菴邊<lb/>
　　　哭柏巖禪師<lb/>
苔覆石牀新師曾占幾春寫留行道影焚却坐禪身塔<lb/>
<pb n="KR4h0074_WYG_047-16b"/>
院關松雪經房鎖隙塵自嫌雙淚下不是解空人<lb/>
　歐公謂第四句似燒殺活和尚誠亦可議然詩格自<lb/>
　好<lb/>
　　　律僧　　　　　　　　　　　張　籍<lb/>
苦行長不出清羸最少年持齋唯一食講律豈曾眠避<lb/>
草每移徑濾蟲還入泉從來天竺法到此幾人傳<lb/>
　　　山中贈日南僧<lb/>
獨向雙峯老松門閉兩涯翻經上蕉葉挂衲落藤花甃<lb/>
<pb n="KR4h0074_WYG_047-17a"/>
石新開井穿林自種茶時逢海南客蠻語問誰家<lb/>
　　　游襄陽山寺<lb/>
秋色江邊路煙霞若有期寺貧無施利僧老足慈悲薜<lb/>
荔侵禪窟蝦蟇占浴池閒游殊未遍即是下山時<lb/>
　司業三詩皆平易惟蝦蟇占浴池一句怪異<lb/>
　　　貽小尼師　　　　　　　　　王　建<lb/>
新剃青頭髮生來未掃眉身輕禮拜穩心慢記經遲喚<lb/>
起猶侵曉催齋已過時春晴堦下立私地弄花枝<lb/>
<pb n="KR4h0074_WYG_047-17b"/>
　䙝侮已甚人家好兒女何為落於尼寺<lb/>
　　　過無何上人院　　　　　　　姚　合<lb/>
寥寥聽不盡孤磬與疎鐘煩惱師長别清凉我暫逢蟻<lb/>
行經古蘚鶴毳落深松自想歸時路塵埃復幾重<lb/>
　五六參入賈浪仙也<lb/>
　　　寄紫閣無名頭陀<hi>自新羅來</hi>
峭行得如如誰分聖與愚不眠知夢妄無號免人呼山<lb/>
海禪<hi>一作法</hi>皆遍華夷佛豈殊何因接師話清淨在斯須<lb/>
<pb n="KR4h0074_WYG_047-18a"/>
　佛本生於西夷而染於中華今曰華夷佛豈殊是妄<lb/>
　生分别相也第新羅之人亦有佛性以此推之即通<lb/>
　　　寄無可上人<lb/>
十二門中寺詩僧寺獨幽多年松色别後夜磬聲秋見<lb/>
世慮皆盡來生事更修終須執瓶鉢相逐入牛頭<lb/>
　見世慮皆盡固人之所難來生事更修此理恐不然<lb/>
　也此詩却自可觀<lb/>
　　　寄石橋僧　　　　　　　　　項　斯<lb/>
<pb n="KR4h0074_WYG_047-18b"/>
逢師入山日道在石橋邊别後何<hi>一作無</hi>人見秋來幾處<lb/>
蟬溪中雲隔寺夜半雪<hi>一作雨</hi>添泉生有天台約知無却<lb/>
出緣<lb/>
　五六佳<lb/>
　　　寄坐夏僧<lb/>
坐夏日偏長知師在律堂多因束帶熱更憶剃頭凉苔<lb/>
色侵經架松隂到簟牀還應煉詩句借卧石池傍<lb/>
　　　送僧歸南嶽<lb/>
<pb n="KR4h0074_WYG_047-19a"/>
心知衡嶽路不怕去人稀船裏誰鳴磬沙頭自曝衣有<lb/>
家從小别是寺即言歸料得逢春住當禪雲滿扉<lb/>
　五六瘦淡<lb/>
　　　贈海明上人　　　　　　　　耿　湋<lb/>
來自西天竺持經奉紫微年深梵語變行苦俗流歸月<lb/>
上安禪久苔生出院稀梁間有馴鴿不去為忘<hi>一作無</hi>機<lb/>
　中兩聯皆下句勝上句<lb/>
　　　寄太白無能禪師　　　　　　顧非熊<lb/>
<pb n="KR4h0074_WYG_047-19b"/>
太白山中寺師居最上方獵人偷佛火櫟鼠戱禪牀定<lb/>
久衣塵積行稀徑草長有誰來問法林杪過殘陽<lb/>
　中四句俱工<lb/>
　　　歲莫自廣江至新興往復中題峽山寺<lb/>
　　　　　　　　　　　　　　　　許　渾<lb/>
夜醉晨方醒孤吟恐失羣海鰌潮上見江鵠霧中聞未<lb/>
臘梅先實經<hi>一作終</hi>冬草自薰樹隨山崦合泉到石稜分<lb/>
虎跡空林雨猨聲絶嶺雲蕭蕭異鄉鬢明日共絲棼<lb/>
<pb n="KR4h0074_WYG_047-20a"/>
　許丁卯此四首詩題峽山寺其實廣東風土也詩句<lb/>
　句工但太工則形勝於神耳<lb/>
薄暮緣西峽停橈一訪僧鷺巢横卧栁猿飲倒垂藤水<lb/>
曲巖千叠雲重樹百層山風寒殿磬溪雨夜船燈灘漲<lb/>
危槎沒泉衝怪石崩中臺一襟淚歲杪别良朋<lb/>
宻樹分蒼壁長溪抱碧岑海風聞鶴遠潭日見魚深松<lb/>
葢環清韻榕根架綠隂<hi>南方大葉榕樹枝危者輙生根垂入地如柱大</hi>洞丁多<lb/>
斵石蠻女半淘金<hi>端州斵石塗涯縣淘金為業</hi>南浦驚春至西樓送<lb/>
<pb n="KR4h0074_WYG_047-20b"/>
月沉江流不過嶺何處寄歸心<lb/>
月在行人起千峯復萬峯海虚争翡翠溪邏鬬芙蓉<hi>南方</hi>
<hi>呼市為虚呼戍為邏新州有翡翠虚芙蓉邏也</hi>古木髙生斛隂池滿種松<hi>木斛花生</hi>
<hi>於他樹槎枿池沼多松謂之水松也</hi>火探深洞燕香送遠潭龍<hi>南方持火於乳泂中</hi>
<hi>取燕而食廣州悦城縣有温媪龍即蛇也隨水往舟船至人家或千里外皆以香酒果送之</hi>藍塢寒<lb/>
先燒禾堂晚併舂<hi>種藍多在塢中先燒其地人以木槽為舂禾謂之舂堂</hi>更投何<lb/>
處宿西峽隔雲鐘<lb/>
　　　下第寓居崇聖寺感事<lb/>
<pb n="KR4h0074_WYG_047-21a"/>
懐玉泣京華舊山歸路賒静依禪客院幽學野人家林<lb/>
晚鳥争樹園春蜂䕶花東門有閒地惟種邵平𤓰<lb/>
　　　洛東蘭若夜歸<lb/>
一衲老襌床吾生半異鄉管絃愁裏老書劍夢中忙鳥<lb/>
急山初暝蟬稀樹正凉又歸何處去塵路月蒼蒼<lb/>
　丁卯詩格頗卑句太偶此二詩各有一聯佳亦不可<lb/>
　廢<lb/>
　　　孤山寺　　　　　　　　　　張　祜<lb/>
<pb n="KR4h0074_WYG_047-21b"/>
樓臺聳碧岑一徑入湖心不雨山常潤無雲水自隂斷<lb/>
橋荒蘚合空院落花深猶憶西牕夜鐘聲出北林<lb/>
　此詩可謂細潤然太工太偶合一本作澁<lb/>
　　　惠山寺<lb/>
舊宅人何在空門客自過泉聲到池盡山色上樓多小<lb/>
洞穿斜竹重階夾細莎殷勤望城市雲外暮鐘和<lb/>
　此詩同前三四尤工五六則工而窘於冗矣以前聯<lb/>
　不可廢也故取之<lb/>
<pb n="KR4h0074_WYG_047-22a"/>
　　　題虎丘東寺<lb/>
雲樹擁崔嵬深行異俗埃寺門山外入石壁地中開俯<lb/>
砌池光動登樓海氣來傷心萬年意金玉葬寒灰<lb/>
　杜牧謂誰人得似張公子千首詩輕萬戸侯今傳者<lb/>
　五言律三巻絶句二巻無七言律與古詩也所逸多<lb/>
　矣僧寺詩二十四首金山寺詩第一亦當為集中第<lb/>
　一孤山寺惠山寺詩次之此詩非親到虎丘寺不知<lb/>
　第四句之工髙堂之後俯視石澗兩壁相去數尺而<lb/>
<pb n="KR4h0074_WYG_047-22b"/>
　深乃數十丈其長蜿蜒曼衍而坼裂到底泉滴滴然<lb/>
　真是竒觀故其詩曰石壁地中開非虚也故選此詩<lb/>
　以廣見聞登樓海氣來此一句亦佳他如地僻泉長<lb/>
　冷亭香草不凡題道光上人院亦佳至如上坡松徑<lb/>
　澁深坐石池清之類則非人可到矣<lb/>
　　　題金山寺　　　　　　　　　許　棠<lb/>
四面波濤匝中流日月隣上窮如出世下瞰忽驚神刹<lb/>
<hi>一作塔</hi>礙長空鳥船通外國人房房皆叠石風掃永無塵<lb/>
<pb n="KR4h0074_WYG_047-23a"/>
　五六亦竒絶誰言張處士詩後更無人亦可着此語<lb/>
　也<lb/>
　　　長安逢江南僧　　　　　　　崔　塗<lb/>
孤雲無定蹤忽到又相逢説盡天涯事聽殘上國鐘問<lb/>
人尋寺僻乞食過街慵憶到曾栖處開門對數峯<lb/>
　本色當行詩<lb/>
　　　贈休糧僧<lb/>
聞鐘獨不齋何事更關懐静少人過院閒從草上堦生<lb/>
<pb n="KR4h0074_WYG_047-23b"/>
臺無鳥下石路有雲埋為隱禪中舊時猶夢百崖<lb/>
　第四句絶妙<lb/>
　　　寄貫休　　　　　　　　　　吳　融<lb/>
休公何處在知我宦情無巳似馮唐老方知武子愚一<lb/>
身仍更病雙闕又須趨若得重相見㝠心學半銖<lb/>
　向承阮梅峯秀實惠書言詩不可多用古人名謂之<lb/>
　㸃鬼簿晚唐人皆不敢下惟老杜最多吳融韓偓在<lb/>
　晚唐之晚乃頗參老杜如此一聯豈不佳<lb/>
<pb n="KR4h0074_WYG_047-24a"/>
　　　寄尚顔師<lb/>
僧中難得静静得是吾師到闕不求紫歸山祗愛詩臨<lb/>
風翹雪足向日剃霜髭自歎眠漳久雙林動所思<lb/>
　　　題破山寺　　　　　　　　　常　建<lb/>
清晨入古寺初日照髙林竹徑通幽處禪房花木深山<lb/>
光悦鳥性潭影空人心萬籟此俱寂惟聞鐘磬音<lb/>
　歐公喜此詩三四不必偶乃自是一體葢亦古詩律<lb/>
　詩之間全篇自然<lb/>
<pb n="KR4h0074_WYG_047-24b"/>
　　　經廢寳慶寺　　　　　　　　司空曙<lb/>
黄葉前朝寺無僧寒殿開池晴龜出曝松暝鶴飛回古<lb/>
砌碑横草隂廊畫雜苔禪宫亦銷歇塵世轉堪哀<lb/>
　此必武宗廢寺之後有此詩句句工尾句尤不露<lb/>
　　　冬日題邵公院　　　　　　　劉得仁<lb/>
無事關多掩隂階竹拂苔勁風吹雪聚渇鳥啄冰開樹<lb/>
向寒山得人從瀑布來終期天目老擎錫逐雲迴<lb/>
　三四用工至矣唐人作詩不𦂳要處模寫得直是精<lb/>
<pb n="KR4h0074_WYG_047-25a"/>
　神<lb/>
　　　秋夜宿僧院<lb/>
禪寂無塵地焚香話所歸樹揺幽鳥夢螢入定僧衣破<lb/>
月斜天半髙河下露微翻令嫌白日動即與心違<lb/>
　螢入定僧衣此一句古今無之他有坐學白塔骨坐<lb/>
　石鳥疑死刻苦太甚不如此之閒雅尾句尤髙<lb/>
　　　題薦福寺衡嶽禪師房　　　　韓　翃<lb/>
春城乞食還髙論此中閒僧臘階前樹禪心江上山疎<lb/>
<pb n="KR4h0074_WYG_047-25b"/>
簾看雪捲深戸映花關晚送門人去鐘聲杳靄間<lb/>
　第三句最佳五六近套尾句乃有味也<lb/>
　　　題龍興寺澹師房<lb/>
雙林彼上人詩興轉相親竹裏經聲晚門南山色春巻<lb/>
簾苔色淨下筯藥苗新記取無生理歸來問此身<lb/>
　五六眼前事耳但一味此句便不可捨<lb/>
　　　喜鮑禪師自龍山至　　　　　劉長卿<lb/>
故居何日下春草欲芊芊猶對山中月誰聽石上泉猿<lb/>
<pb n="KR4h0074_WYG_047-26a"/>
聲知後夜花發見流年杖錫閒來往無心到處禪<lb/>
　五六佳<lb/>
　　　寄靈一上人<lb/>
髙僧本姓竺開士舊名林一去春山裏千峯不可尋新<lb/>
年芳草遍終日白雲深欲徇微官去懸知訝此心<lb/>
　劉長卿號五言長城細味其詩思致幽緩不及賈島<lb/>
　之深峭又不似張籍之明白葢頗欠骨力而有委曲<lb/>
　之意耳○郎士元集亦有此詩題云赴無錫别雲一<lb/>
<pb n="KR4h0074_WYG_047-26b"/>
　上人終作度徇作問<lb/>
　　　酬普選二上人　　　　　　　嚴　維<lb/>
本意宿東林因聽子賤琴遥知大小朗已斷去來心夜<lb/>
静溪聲近庭寒月色深寧知塵外意定後更成吟<lb/>
　五六似淺近細味之亦不可棄<lb/>
　　　别至𢎞上人<lb/>
最稱𢎞偃少早歲草茅居年老從師律生知解佛書衲<lb/>
衣求壊帛野飯拾春蔬章句無求斷詩中學有餘<lb/>
<pb n="KR4h0074_WYG_047-27a"/>
　五六可觀三四亦不草草<lb/>
　　　華下送文涓　　　　　　　　司空圖<lb/>
郊居謝名利何事最相親漸與論詩久皆知得句新川<lb/>
明虹照雨樹宻鳥衝人應念從今去還來嶽下頻<lb/>
　一鳴集嘗自誇數聯五六其一也其實工宻三四亦<lb/>
　自然近中有遠<lb/>
　　　游歙州興唐寺　　　　　　　張　喬<lb/>
山橋通絶境到此憶天台竹裏尋幽徑雲邊上古臺鳥<lb/>
<pb n="KR4h0074_WYG_047-27b"/>
歸殘照出鐘斷細泉來為愛澄溪月因成隔宿迴<lb/>
　此吾州水西太平寺也在唐時謂之興唐寺五六佳<lb/>
　末句謂溪清而月可愛因留至隔宿亦善於立論以<lb/>
　歙溪極天下之清者<lb/>
　　　甘露寺東軒　　　　　　　　周　繇<lb/>
每日憐晴眺閒吟只自娛山從平地有水到遠天無老<lb/>
樹多封楚輕煙暗染吳雖居此廊下入戸亦踟蹰<lb/>
　京口甘露寺俯瞰大江遠眺溟海委的是此山從平<lb/>
<pb n="KR4h0074_WYG_047-28a"/>
　地突起水與天接其言無一字虚也<lb/>
　　　宿山寺　　　　　　　　　　張　蠙<lb/>
中峯半夜起忽覺在青㝠下界自生雨上方猶有星樓<lb/>
髙鐘獨遠殿古像多靈好是潺湲水房房伴誦經<lb/>
　三四已佳五六尤佳第六句無人曾道末句亦可佳<lb/>
　也<lb/>
　　　逢播公　　　　　　　　　　周　賀<lb/>
帶病稀相見西城早晚來山衣風壊帛香印雨沾灰坐<lb/>
<pb n="KR4h0074_WYG_047-28b"/>
久鐘聲遠禪餘嶽影回却思同宿夜髙枕説天台<lb/>
　第六句絶好賀乃清塞上人還俗故於僧詩尤熟<lb/>
　　　宿杼山晝公禪堂<lb/>
從作西河客别離經半年却來峯頂宿知廢井南禪積<lb/>
靄沉斜月孤燈照落泉何當閒事盡相伴老溪邊<lb/>
　試於山寺夜宿崖有落泉壁有孤燈而思此句則見<lb/>
　其有味矣<lb/>
　　　贈胡僧<lb/>
<pb n="KR4h0074_WYG_047-29a"/>
瘦形無血色草屨著行穿閒話似持咒不眠同坐禪背<lb/>
經來漢地袒膊過冬天情性人難㑹游方應信緣<lb/>
　此詩似覺麄率然今西域僧有此輩乃相率為丐之<lb/>
　徒閒話似持咒本是戱言其語言之不可通至如袒<lb/>
　膊過冬天葢所啖有麻藥一食之不饑亦不寒亦能<lb/>
　耐大暑愚俗不悟耳至解藥飱肉酒不可以數計云<lb/>
　　　休糧僧<lb/>
一齋難過日况是更休粮養力時行道聞鐘不上堂唯<lb/>
<pb n="KR4h0074_WYG_047-29b"/>
留温藥火未寫化金方舊有山厨在從僧請作房<lb/>
　怪人也不食而私於食者温藥化金又似是道流事<lb/>
　　　柏巖禪師<lb/>
野寺絶依念靈山曽遍行老來披衲重病後讀經生乞<lb/>
食嫌村遠尋溪愛路平多年柏巖住不記柏巖名<lb/>
　即賈島所哭者三四及尾句俱佳<lb/>
　　　入静隱寺途中作<lb/>
亂雲迷遠寺入路認青松鳥道緣巢影僧鞋印雪蹤草<lb/>
<pb n="KR4h0074_WYG_047-30a"/>
煙連野燒溪霧隔霜鐘更遇樵人問猶言過數峯<lb/>
　賀與賈島本皆僧也故於僧寺詩為善能着題鳥道<lb/>
　之行不曰緣樹影而曰緣巢影所以為佳五六微冗<lb/>
　尾句則又妙矣他如送禪僧云坐禪山店暝補衲夜<lb/>
　燈微又如夏髙移坐次齋身疾色濃講次樹生枝皆<lb/>
　是僧家滋味俗人所難道者故書之<lb/>
　　　哭閒宵上人<lb/>
林逕西風急松枝講鈔餘凍髭亡夜剃遺偈病時書地<lb/>
<pb n="KR4h0074_WYG_047-30b"/>
燥焚身後堂空着影初吊來頻落淚曾憶到吾廬<lb/>
　哭僧詩賈島於柏巖宗宻二人至矣此詩三四亦可<lb/>
　佳第五句頗險夫然後知詩之難也<lb/>
　　　空寂寺悼元上人　　　　　　錢　起<lb/>
凄然雙樹下垂淚遠公房燈續生前火爐添殁後香隂<lb/>
階明片雪寒竹響空廊寂滅應為樂塵心徒自傷<lb/>
　尾句即賈島不是解空人<lb/>
　　　西郊蘭若　　　　　　　　　羊士諤<lb/>
<pb n="KR4h0074_WYG_047-31a"/>
雲天宜北戸塔廟似西方林下僧無事江清日正長石<lb/>
泉盈掬冷山實滿枝香寂寞傳心印無言亦已忘<lb/>
　五六有夏間山居之景眼前事只他人自難道也<lb/>
　　　遊東林寺　　　　　　　　　黄　滔<lb/>
平生愛山水下馬虎溪時已到終嫌晚重遊預作期寺<lb/>
寒三伏雨松偃數朝枝翻譯如曾見白蓮開滿池<lb/>
　黄滔何人此詩三四舉唐人無此淡而有味之作五<lb/>
　六佳<lb/>
<pb n="KR4h0074_WYG_047-31b"/>
　　　瀑布寺真上人院　　　　　　鄭　巢<lb/>
林疎多暮蟬師去宿山煙古壁燈熏畫秋琴雨慢絃竹<lb/>
間窺遠鶴巖上取新泉西嶽莎房在歸期更幾年<lb/>
　司空圖有山雨慢琴弦之句此亦暗合其聯甚佳<lb/>
　　　題任處士創資福寺　　　　　魚𤣥機<lb/>
幽人剏竒境游客駐行程粉壁空留寺蓮宫未有名鑿<lb/>
池泉自出開徑草重生百尺金輪閣當川豁眼明<lb/>
　魚乃女道士之類題初創寺故云蓮宫未有名五六<lb/>
<pb n="KR4h0074_WYG_047-32a"/>
　雖淺近亦不為無味<lb/>
　　　甘露寺　　　　　　　　　　孫　魴<lb/>
寒暄皆有景孤絶畵難形地拱千尋險天垂四面青晝<lb/>
燈籠雁塔夜磬徹漁汀更愛僧房外波光滿戸庭<lb/>
　魴有金山詩驚濤濺佛身之句有病不如過櫓妨僧<lb/>
　定上句佳如天多剩得月地少不生塵亦不逮張祜<lb/>
　而云誰言張處士詩後更無人涉乎誇誕此詩第四<lb/>
　句最好尾句亦佳五六則套話也<lb/>
<pb n="KR4h0074_WYG_047-32b"/>
　　　題雲際寺上方　　　　　　　廬　綸<lb/>
松髙蘿蔓輕中有石牀平下界水長急上方燈自明空<lb/>
門不易啓初地本無程迴步忽山盡萬緣從此生<lb/>
　五六善於言禪用啓字程字貼門與地而不見其迹<lb/>
　　　同徐城李明府遊重光寺題晃師房<lb/>
　　　　　　　　　　　　　　　　劉　商<lb/>
野寺僧房遠陶潛引客來鳥喧殘菓落蘭敗幾花開真<lb/>
性知無住微言欲望迴竹風清磬晚歸策步蒼苔<lb/>
<pb n="KR4h0074_WYG_047-33a"/>
　蘭敗之後有幾種花開此意甚深<lb/>
　　　月中宿雲巖寺上方　　　　　温庭筠<lb/>
虚閣披衣坐寒階踏葉行衆星中夜少圓月上方明靄<lb/>
盡無林色喧餘有澗聲祗應愁恨事還逐曉光生<lb/>
　衆星至中夜而少以圓月之明在上方也乃一句法<lb/>
　五六尤得月夜清寂之味<lb/>
　　　題中南佛塔院<lb/>
鳴泉隔翠微千里到柴扉地勝人無慾林昏虎有威澗<lb/>
<pb n="KR4h0074_WYG_047-33b"/>
苔侵客履山雪入禪衣桂樹芳隂在還期歲晏歸<lb/>
　三四新異<lb/>
　　　登蔣山開善寺　　　　　　　崔　峒<lb/>
山殿秋雲裏香煙出翠微客尋朝磬食<hi>一作室</hi>僧背夕陽<lb/>
歸下界千門見前朝萬事非看心兼送目葭菼暮依依<lb/>
　三四已佳五六尤佳以第六句出於不測也<lb/>
　　　題宇文裔山寺讀書院　　　　于　鵠<lb/>
讀書林下寺不出動經年草閣連僧院山厨共石泉雪<lb/>
<pb n="KR4h0074_WYG_047-34a"/>
庭無履跡龕壁有燈烟年少今頭白刪詩到幾篇<lb/>
　　　㳺雲際寺　　　　　　　　　喻　鳬<lb/>
澗壑吼風雷香門<hi>集作禪關</hi>絶頂開閣寒僧不下鐘定虎常<lb/>
<hi>一作長</hi>來鳥啄林梢果鼯跳竹裏苔心源暫無<hi>一作無一</hi>事塵<lb/>
界擬休回<lb/>
　三四佳<lb/>
　　　題維摩暢上人房朽枿<hi>集作寒櫟</hi>　　李　洞<lb/>
諸方游幾臘五夏五峯銷越講迎騎象<hi>一作馬</hi>蕃齋懴射<lb/>
<pb n="KR4h0074_WYG_047-34b"/>
雕冷笻書雪倚寒櫟話雲燒從此棲林老瞥然三萬朝<lb/>
　李洞學賈浪仙詩至鑄其像而事之此詩工甚三四<lb/>
　怪異五六亦佳<lb/>
　　　宿鳳翔天柱寺窮易𤣥上人房<lb/>
天柱暮相逢吟思天柱峯墨研清露月茶吸白雲鐘卧<lb/>
語身黏蘚行禪頂拂松探<hi>一作深</hi>𤣥為一訣<hi>一作决</hi>明日去<lb/>
臨卭<lb/>
　五六眼前事但善於措置則工拙在絲髮之間耳<lb/>
<pb n="KR4h0074_WYG_047-35a"/>
　　　游西霞寺　　　　　　　　　皮日休<lb/>
不見明居士空山但寂寥白蓮吟次缺青靄坐來銷泉<lb/>
泠無三伏松枯有六朝何時石上月相對論逍遥<lb/>
　三四細看有味五六忽然出竒<lb/>
　　　宿澄泉蘭若　　　　　　　　鄭　谷<lb/>
山半古招提空林雪月迷亂流分石上斜漢在松西雲<lb/>
集寒菴宿猿先曉磬啼此心如了了祗此是曹溪<lb/>
　末句好谷詩多用僧字凡四十餘處<lb/>
<pb n="KR4h0074_WYG_047-35b"/>
　　　題江島僧居<hi>在江之心</hi>　　　　杜荀鶴<lb/>
師愛無塵地江心島上居接船求化慣登陸赴齋疎載<lb/>
土春栽樹抛生日飫魚入雲蕭帝寺畢竟欲何如<lb/>
　以所居在江水中故五六佳<lb/>
　　　封禪寺居　　　　　　　　　羅　隱<lb/>
盛禮何由覩嘉名偶寄居周南太史淚蠻徼長卿書砌<lb/>
竹揺風直庭花泣露疎誰能賦秋興千里隔吾廬<lb/>
　題是封禪寺昭諫身居亂世故起句曰盛禮何由覩<lb/>
<pb n="KR4h0074_WYG_047-36a"/>
　竒哉句也三四好豈可全不用事善用事者不冗<lb/>
　　　題岳州僧舍　　　　　　　　裴　説<lb/>
喜到重湖地孤洲横晚煙鷺啣魚入寺鴉接飯隨船松<lb/>
檜君山逈菰蒲夢澤連與師吟論處秋水浸遥天<hi>洲一作舟</hi>
　三四極其新異五六亦狀岳州僧舍可謂切題予嘗<lb/>
　登岳陽樓乃知此詩之佳<lb/>
　　　静林寺　　　　　　　　　　僧靈一<lb/>
静林溪路遠蕭帝有遺蹤水擊羅浮磬山鳴于闐鐘燈<lb/>
<pb n="KR4h0074_WYG_047-36b"/>
傳三世火樹老五株松無數煙霞色空聞昔卧龍<lb/>
　第五句最竒下句亦稱<lb/>
　　　懐舊　　　　　　　　　　　僧皎然<lb/>
一坐西林寺從來未下山不因尋長者無事到人間宿<lb/>
雨愁為客寒花笑未還空懐舊山月童子念經閒<lb/>
　杼山皎然詩意句律平淡及識顔真卿交韋應物天<lb/>
　寳大歴間人皎然字清晝謝靈運十世孫居杼山湖<lb/>
　州人真卿為湖州刺史皎然為其著論<lb/>
<pb n="KR4h0074_WYG_047-37a"/>
　　　宿吳匡山破寺<lb/>
雙峯百戰後真界滿塵埃蔓草緣空壁悲風起故臺野<lb/>
花寒更發山月暝還來何事池中水東流獨不回<lb/>
　廢寺詩司空曙為冠此亦可觀<lb/>
　　　宿西嶽白石院　　　　　　　僧無可<lb/>
白石上嵌崆寒雲西復東瀑流懸往處雛鶴失禪中嶽<lb/>
壁松多古壇基雪不通未能親近去擁褐愧相同<lb/>
　第四句竒<lb/>
<pb n="KR4h0074_WYG_047-37b"/>
　　　廢山寺<lb/>
千峯盤磴盡林寺昔年名步步入山影房房聞水聲多<lb/>
年人跡絶殘日石隂清便可求居止安閒過此生<lb/>
　無可稱賈島為從兄詩遠不及之而世人多稱為島<lb/>
　可何耶可之詩惟髙杉殘子落深井凍痕生及聽雨<lb/>
　寒更盡開門落葉深為最已别收矣<lb/>
　　　送僧<lb/>
四海無拘繫行心興自濃百年三事衲萬事一枝笻夜<lb/>
<pb n="KR4h0074_WYG_047-38a"/>
减當晴影春消過雪蹤白雲深處去知宿在何峯<lb/>
　第五句最髙絶日晴有影為伴至夜則又减去言其<lb/>
　孤之極也為僧不孤又惡乎可<lb/>
　　　送贊律師歸嵩山<lb/>
禪意歸心急山深定易安清貧修道苦孝友别家難雪<lb/>
路尋溪轉花宫映嶽看到時孤塔暮松月向人寒<lb/>
　為僧以清苦為事是也然孝友之天猶在則别家亦<lb/>
　難所謂出家者何其忍然棄骨肉耶存此詩以見予<lb/>
<pb n="KR4h0074_WYG_047-38b"/>
　志<lb/>
　　　駕幸天長寺應制　　　　　　僧廣宣<lb/>
天界宜春賞禪門不掩關宸游雙闕外僧引百花間車<lb/>
馬喧長路煙雲淨遠山觀空復觀俗皇鑒此中閒<lb/>
　唐中貴人多引僧為内供奉寫字吟詩俾之應制廣<lb/>
　宣者憲宗以來居紅樓院其詩曰紅樓集昌黎集有<lb/>
　廣宣上人頻見訪詩豈惡其數耶紅樓院處所酉陽<lb/>
　雜俎可閲此詩只僧引百花間一句好觀空復觀俗<lb/>
<pb n="KR4h0074_WYG_047-39a"/>
　亦頗通别有七言詩一首佳<lb/>
　　　懐智體道人　　　　　　　　僧貫休<lb/>
把筆懐吾友庭鶯百囀時惟應一處住方得不相思雪<lb/>
水淹門閫春雷折樹枝平生無限事不獨白雲知<lb/>
　貫休詩無奈忽有一兩句麄俗然其竒亦天出三四<lb/>
　近乎俗而理到五六所謂竒也人所罕道而新<lb/>
　　　休粮僧<lb/>
不食更何求自由終自由身輕嫌衲重天旱為民愁應<lb/>
<pb n="KR4h0074_WYG_047-39b"/>
器誰將去生臺蟻不游㑹須傳此術歸共老林丘<lb/>
　第二句好但近粗俗第三句工第四句忽然不測所<lb/>
　謂竒也術字有妙理<lb/>
　　　夏日草堂作　　　　　　　　僧齊己<lb/>
沙泉帶草堂紙帳捲空牀静是真消息吟非俗肺腸園<lb/>
林坐清影梅杏嚼紅香誰住原西寺鐘聲送夕陽<lb/>
　此齊已自賦草堂中事也洪覺範取此八句賦為八<lb/>
　詩以其句句有味故耶此詩為僧徒所重其來久矣<lb/>
<pb n="KR4h0074_WYG_047-40a"/>
　實亦清麗<lb/>
　　　題真州精舍<lb/>
波心精舍好那岸是繁華礙目無髙樹當門即遠沙晨<lb/>
齋來海客夜磬到漁家石鼎秋濤静禪回有嶽茶<lb/>
　第二句那岸二字有深意五六精神而淨潔<lb/>
　　　宿岳陽開元寺　　　　　　　僧修睦<lb/>
竟日凭虚檻何當興歎頻往來人自老今古月長新風<lb/>
逆沉漁唱松疎露鶴身無眠鐘又動幾客在迷津<lb/>
<pb n="KR4h0074_WYG_047-40b"/>
　第六句亦眼前事但下得着自然好<lb/>
　　　老僧　　　　　　　　　　　僧景雲<lb/>
日照西山雪老僧門始開凍瓶黏柱礎宿火䧟爐灰童<lb/>
子病歸去鹿麋寒入來齋鐘知漸近枝鳥下生臺<lb/>
　三四已新五六亦新童子以病而歸其家故曰歸去<lb/>
　麋以寒而入其室故曰入來良佳<lb/>
　　　華巖寺望樊川　　　　　　　僧子蘭<lb/>
萬木葉初紅人家樹色中疎鐘揺雨脚積水浸雲容雪<lb/>
<pb n="KR4h0074_WYG_047-41a"/>
磧迴寒雁邨燈促夜舂舊山歸未得生計欲何從<lb/>
　子蘭飲馬長城窟一詩傳世此詩五六通亦可取<lb/>
　　　夷陵即事　　　　　　　　　僧尚顔<lb/>
不難饒白髪相續是灘波避世嫌身晚思家乞夢多暑<lb/>
衣經雪着凍硯向陽呵豈欲臨岐路還聞聖主過<lb/>
　尚顔詩唐之季也此恐是僖宗幸蜀時詩第五句其<lb/>
　窮已甚然今之窮者何但此事尚顔又有句云合國<lb/>
　諸卿相皆曾着布衣<lb/>
<pb n="KR4h0074_WYG_047-41b"/>
　　　贈栖禪上人　　　　　　　　僧虚中<lb/>
巖房髙且静住此幾寒暄鹿嗅安禪石猿啼乞食村朝<lb/>
陽生樹罅古路透雲根獨步閒相覔凄凉碧洞門<lb/>
　僧家寂静欲得如羚羊挂角更無氣息葢此物閉氣<lb/>
　而眠虎狼不能知其為羊也此以譬心而入定之迹<lb/>
　乃餘事耳禪於石上而鹿來嗅不知石之上有僧此<lb/>
　乃佳句餘亦稱<lb/>
　　　贈樊川長老　　　　　　　　僧清尚<lb/>
<pb n="KR4h0074_WYG_047-42a"/>
瘦顔諸骨現滿面雪毫垂坐石鳥疑死出門人謂癡照<lb/>
身潭入楚浸影檜生隋太白曾經夏清風凉四肢<lb/>
　坐石鳥疑死即與鹿嗅安禪石同意皆不如劉得仁<lb/>
　螢入定僧衣為妙然用工刻苦不可不選以備旁攷<lb/>
　　　題山寺　　　　　　　　　　寇　準<lb/>
寺在猿啼外門開古澗涯山深微有徑樹老半無枝望<lb/>
遠雲長暝談空日易移恐朝金馬去還失白蓮期<lb/>
　冦公學晚唐詩尾句忽又似老杜<lb/>
<pb n="KR4h0074_WYG_047-42b"/>
　　　游湖上昭慶寺　　　　　　　陳堯佐<lb/>
湖邊山影裏静景與僧分一榻坐臨水片心閒對雲樹<lb/>
寒時落葉鷗散忽成羣莫間紅塵事林間肯暫聞<lb/>
　此錢唐門外昭慶寺今猶無恙而南渡事業又巳澌<lb/>
　盡讀此寧無感乎第五句最幽美<lb/>
　　　再遊海雲寺作　　　　　　　宋　祁<lb/>
十里雲邊寺重驅千騎來天形欹野盡江勢釀山回園<lb/>
柰濃成幄樓鐘近殷雷斜陽歸鞅促飛葢冐輕埃<lb/>
<pb n="KR4h0074_WYG_047-43a"/>
　三四唐人詩所必有宋人詩罕有然作家固無不有<lb/>
　宋公不甚喜僧此成都詩<lb/>
　　　懐寄披雲峯誠上人　　　　　曹汝弼<lb/>
院髙窮木盛野極静無言險路通巖頂香泉出石根微<lb/>
風飄磬韻幽鳥啄苔痕常記相留夜秋堂共聽猿<lb/>
　景德祥符間詩人有晚唐之風曹以處士與种放魏<lb/>
　野林逋相往來故其詩亦似之第六句幽而有味披<lb/>
　雲峯者古歙水西太平寺之别峯下瞰郡城北望黄<lb/>
<pb n="KR4h0074_WYG_047-43b"/>
　山至今有菴宇存焉<lb/>
　　　再寄<lb/>
江城從别後聞説在松間度日長扄戸終年不下山静<lb/>
為詩所役閒免事相關應喜雲邊客㝠搜鬢未斑<lb/>
　第五句静為詩所役能言吟者之狀凡吾曹能詩者<lb/>
　皆然<lb/>
　　　贈披雲峯岳長老<lb/>
禪外掩松扄閒眠度歲隂雨侵香篆澀苔長屐痕深水<lb/>
<pb n="KR4h0074_WYG_047-44a"/>
在銅瓶冷雲歸玉磬沉前山有靈藥時䇿杖藜尋<lb/>
　此詩亦有唐味<lb/>
　　　贈僧<lb/>
一從叨命服乗興入天台院接石橋住門臨瀑布開松<lb/>
間應獨坐雪裏更誰來時復携藜杖看雲上古臺<lb/>
　宋詩之有唐味者皆在真廟以前三朝此其一也五<lb/>
　六淡而有味<lb/>
　　　贈水墨巒上人　　　　　　　趙　湘<lb/>
<pb n="KR4h0074_WYG_047-44b"/>
講餘題小筆深院竹修修試墨應磨歲思山忽寫秋静<lb/>
曾窮鶴趣髙亦近詩流更擬緣清思和雲狀沃州<lb/>
　趙湘字叔靈清獻公抃之祖也淳化三年孫何榜進<lb/>
　士清獻漕益路時宋景文序叔靈集歐陽公䟦亦稱<lb/>
　之<lb/>
　　　照上人山房庭樹<lb/>
惹雲非手植自與薜蘿交雨過苔侵影秋來月照巢錫<lb/>
寒枝上掛偈好葉中抄誰見僧行遶溪凉夜磬敲<lb/>
<pb n="KR4h0074_WYG_047-45a"/>
　僧庭樹着題詩也中四句俱工細趙清獻之杜審言<lb/>
　也<lb/>
　　　與正仲屯田遊廣教寺　　　　梅堯臣<lb/>
春灘尚可涉不惜濺衣裾古寺入深樹野泉鳴暗渠酒<lb/>
杯參茗具山蕨間盤蔬落日還城郭人方帶月鋤<lb/>
　五六錯綜自相為對此一體<lb/>
　　　題松林院<lb/>
静邃無塵地青熒續熖燈木魚傳飯鼔山衲見歸僧野<lb/>
<pb n="KR4h0074_WYG_047-45b"/>
色寒多霧溪痕夜閣冰吾非謝康樂獨往亦何能<lb/>
　三四眼前事自然覺好五六亦佳<lb/>
　　　過永慶院<lb/>
荒凉舊蘭若古木兩三重林下已無柏澗邊唯有松石<lb/>
階生薜荔香座缺芙蓉化俗似禪衲破來縫不縫<lb/>
　前四句平常五六忽能以故為新緣下一句出於不<lb/>
　測併上一句可觀尾句縫不縫之説怪而有味<lb/>
　　　過山陽水陸院智洪上人房<hi>有蘇子美墨蹟</hi>
<pb n="KR4h0074_WYG_047-46a"/>
十載七來此每嗟多異今池灰休辨刼川月解明心遺<lb/>
墨悲蘓倩髙情想道林能閒常似舊翹立水邊禽<lb/>
　　　夏日宿西禪　　　　　　　　潘　閬<lb/>
此地絶炎蒸深疑到不能夜凉如有雨院静若無僧枕<lb/>
潤連雲石牕明照佛燈浮生多賤骨時日恐難勝<lb/>
　東坡少年見傳舍壁間題此句而喜之則知逍遥之<lb/>
　詩行于世已久東坡眼髙亦所謂異世而知心者也<lb/>
　　　秋日題瑯琊寺<lb/>
<pb n="KR4h0074_WYG_047-46b"/>
巖下多幽景且無塵事喧鐘聲晴徹郭山色曉當門深<lb/>
洞通泉脈懸崖露樹根更期來此宿絶頂聽寒猿<lb/>
　　　送皎師歸越　　　　　　　　林　逋<lb/>
林間久離索忽忽望西陵静戸初聞叩歸舟又説登野<lb/>
烟含樹色春浪叠沙稜幸謝雲門路同尋苦未能<lb/>
　　　送思齊上人之宣城<lb/>
林嶺藹春輝程程入翠微泉聲落坐石花氣上行衣詩<lb/>
正情懐澹禪髙語論稀蕭閒水西寺駐錫莫忘歸<lb/>
<pb n="KR4h0074_WYG_047-47a"/>
　和靖於僧徒交游良多如送機素云錫潤飛晴靄羅<lb/>
　寒濾曉澌下一句新竒寄清曉云樹叢歸夕鳥湖影<lb/>
　浸寒城尤妙不可言宜其隱於湖山而名聞天下徹<lb/>
　九重垂百世也胸次筆端兩相扶竪如此<lb/>
　　　次韻定慧欽長老見寄　　　　蘓　軾<lb/>
左角看破楚南柯聞長滕鈎簾歸乳燕穴紙出癡蠅為<lb/>
鼠常留飯憐蛾不㸃燈﨑嶇真可笑我是小乘僧<lb/>
　左角以言争故以破楚繫之南柯以言榮故以長滕<lb/>
<pb n="KR4h0074_WYG_047-47b"/>
　繫之此本山谷句法亦老杜句法厲階董狐筆禍首<lb/>
　燧人氏是也至山谷演而為管城子無食肉相孔方<lb/>
　兄有絶交書則其工極矣此只論句法○中四句燕<lb/>
　蠅䑕蛾皆憫世之迷為作方便之意然區區如此亦<lb/>
　小乘所為非上乘也守欽自蘓州遣其徒卓契順如<lb/>
　惠州寄擬寒山八詩坡公和之第一首似律故取諸<lb/>
　此坡材大於小詩餘事耳<lb/>
　　　贈惠洪　　　　　　　　　　黄庭堅<lb/>
<pb n="KR4h0074_WYG_047-48a"/>
數面欣羊胛論詩喜雉膏眼横湘水暮雲獻楚山髙墮<lb/>
我玉麈尾乞君宫錦袍月時放舟舫萬里𣺌雲濤<lb/>
　山谷謫宜州洪覺範在長沙岳麓寺曾見山谷於是<lb/>
　偽作山谷七言贈詩所謂氣爽絶類徐師川者予於<lb/>
　名僧詩話已詳辨其事此詩亦恐非山谷作山谷乙<lb/>
　酉年死於宜州覺範始年三十五歲撰此詩以惑衆<lb/>
　而山谷甥洪氏誤信為然故收之云五六雖壯麗恐<lb/>
　非山谷語意淺<lb/>
<pb n="KR4h0074_WYG_047-48b"/>
　　　别寳講主　　　　　　　　　陳師道<lb/>
此處相逢晚他鄉有勝緣咒功先服猛戒力得扶顛暫<lb/>
息三支論重參二祖禪<hi>元註趙州臨濟皆曹人也</hi>夜牀鞋脚别何日<lb/>
着行纒<lb/>
　讀后山詩語簡而意博咒功戒力四字已深入於細<lb/>
　服猛扶顛一出禮記一出論語抉剔為用愈細而竒<lb/>
　與晚唐人專泥景物而求工者不同也天下博知無<lb/>
　過三支今后山欲其捨博而就約棄講而悟禪故曰<lb/>
<pb n="KR4h0074_WYG_047-49a"/>
　暫息三支論重參二老禪也夜牀鞋脚别此本俗語<lb/>
　脚不可以無鞋而夜寐之際脚亦無用於鞋此又以<lb/>
　其膠戀執著為戒也故后山詩愈玩愈有味<lb/>
　　　遊鵲山寺<lb/>
積石横成嶺行楊宻映門人聲隱林杪僧舍遶雲根頓<lb/>
攝塵緣盡方知象教尊只應羊叔子名字與山存<lb/>
　羊叔子謂南豐<lb/>
　　　題子曕揚州借山寺　　　　　劉季孫<lb/>
<pb n="KR4h0074_WYG_047-49b"/>
給事風流在虚亭景越閒全臨故宫水盡致别州山峯<lb/>
勢晴相向嵐光夜不還無時供勝賞歴歴白雲間<lb/>
　劉季孫最為東坡所知卒於隰州三四佳第五句亦<lb/>
　好<lb/>
　　　題江心寺　　　　　　　　　徐　照<lb/>
兩寺今為一僧多外國人流來天際水截斷世間塵鴉<lb/>
宿腥林徑龍歸損塔輪却宜成片石曾坐謝心身<lb/>
　予甲寅乙卯間至永嘉游江心寺見此詩刋楣間良<lb/>
<pb n="KR4h0074_WYG_047-50a"/>
　佳今三十年矣<lb/>
　　　登横碧軒繼趙昌甫作　　　　徐　機<lb/>
步陟高髙寺徐行不用扶青天晴又雨山色有還無句<lb/>
向閒中覔茶因醉後呼所懐論未足何乃又征途<lb/>
　第四句佳但亦本於歐公<lb/>
　　　雁蕩寳冠寺　　　　　　　　趙師秀<lb/>
行向石欄立清寒不可云流來橋下水疑是洞中雲欲<lb/>
住逢年盡因吟過夜分蕩隂當絶頂一雁未曾聞<lb/>
<pb n="KR4h0074_WYG_047-50b"/>
　杜荀鶴袛應松上鶴便是洞中人此三四亦相犯五<lb/>
　六有味<lb/>
　　　巖居僧<lb/>
開扉坐石層盡日少人登一鳥過寒木數花揺翠藤茗<lb/>
煎冰下水香炷佛前燈吾亦逃名者何因似此僧<lb/>
　　　桃花寺<lb/>
舊有桃花樹人呼寺故云石幽秋鷺上灘遠夜僧聞汲<lb/>
井連黄葉登臺散白雲燒丹勾漏令無處不逢君<lb/>
<pb n="KR4h0074_WYG_047-51a"/>
　四靈詩趙紫芝為冠大抵中四句鍛鍊磨瑩為工以<lb/>
　題攷之首尾畧如題意而中四句者亦可他入不必<lb/>
　切於題也<lb/>
　　　寄從善上人　　　　　　　　翁　巻<lb/>
數載不相見師應長掩關香烟前代寺秋色五峯山棊<lb/>
進僧誰敵琴餘鶴共閒幾時重過我吟話此林間<lb/>
　　　同孫季蕃遊淨居諸庵　　　　劉克莊<lb/>
滿院静沉沉微聞有梵音不來陪客語應恐壊禪心母<lb/>
<pb n="KR4h0074_WYG_047-51b"/>
處歸全少師邊悟巳深戒衣皆自衲因講始停針<lb/>
　為人之女離其母不顧而屈從老尼果何所悟耶不<lb/>
　來陪客恐壊禪心如此則見所欲而此心亂耶讀此<lb/>
　詩為婦人出家者之戒後村殆弄筆頭學晚唐詩詩<lb/>
　似唐人而語意鑿脱予故備論之<lb/>
　　　書惠崇師房　　　　　　　　僧希晝<lb/>
詩名在四方獨此寄閒房故域寒濤濶春城夜夢長禽<lb/>
聲沉遠木花影動回廊幾為分題客殷勤掃石牀<lb/>
<pb n="KR4h0074_WYG_047-52a"/>
　希晝九僧之一於僧詩類選五首每首必有一聯佳<lb/>
　不特希晝九僧皆然<lb/>
　　　寄懐古<lb/>
見説鵰隂僻人烟半雜羌秋深邊日短風動曉笳長樹<lb/>
勢分孤壘河流出遠荒遥知林下客吟苦夜禪忘<lb/>
　　　送嗣端東歸<lb/>
遠念生泉石人中事欲銷巻衣城木落尋寺海山遥帆<lb/>
影迷寒雁經聲隠暮潮後期俱未定况我鬢先凋<lb/>
<pb n="KR4h0074_WYG_047-52b"/>
　　　送可倫赴廣南轉運凌使君見招<lb/>
别語畏殘漏心懸瘴海邊回期無定日去路極遥天苦<lb/>
霧沉山郭寒沙漲隰田幾宵尋使府清話廢閒眠<lb/>
　　　早春闕下寄觀公<lb/>
客心長念隱早晚得書招看月前期阻論山静㑹遥微<lb/>
陽生遠道殘雪下中宵坐看青門栁依依又結條<lb/>
　　　宿宇昭師房　　　　　　　　僧保暹<lb/>
與我難忘舊多期宿此房卧雲歸未得静夜話空長草<lb/>
<pb n="KR4h0074_WYG_047-53a"/>
際沉螢影杉西露月光天明共無寐南去水茫茫<lb/>
　保暹九僧之二第六句於工之中不弱而新<lb/>
　　　送簡長上人之洛陽<lb/>
閒身無所滯獨去背春城望越鄉心斷迎嵩隱思生野<lb/>
禪依樹遠中飯傍泉清相府如投刺分題有竺卿<lb/>
　　　早秋閒寄宇昭<lb/>
牕虚枕簟明微覺早凉生深院無人語長松滴雨聲詩<lb/>
來禪外得愁入静中平遠念西林下相思合慰情<lb/>
<pb n="KR4h0074_WYG_047-53b"/>
　　　宿西山精舍　　　　　　　　僧文兆<lb/>
西山乘興宿静稱寂寥心一徑杉松老三更雨雪深草<lb/>
堂僧語息雲閣磬聲沉未遂長棲此雙峯曉待尋<lb/>
　文兆九僧之三有宋國初未遠唐也凡此九人詩皆<lb/>
　學賈島周賀清苦工宻所謂景聯人人着意但不及<lb/>
　賈之髙周之富耳<lb/>
　　　送簡長師之洛<lb/>
動静非常態超然西去心水期經洛聽雲約到嵩吟齋<lb/>
<pb n="KR4h0074_WYG_047-54a"/>
訪烟村遠禪依竹寺深祗應風雅道相府是知音<lb/>
　　　郊居吟　　　　　　　　　　僧行肇<lb/>
静室簾孤捲幽光墜露多徑寒杉影轉窗晚雪聲過茗<lb/>
味沙泉合罏香竹靄和遥懐起深<hi>一作風雨</hi>夕舊寺隔滄波<lb/>
　行肇九僧之四此首中四句工不但一聯<lb/>
　　　酬贈夢真上人<lb/>
禪舍因吟往晴來坐徹宵春通三徑晚家别九江遥巢<lb/>
重禽初宿窗明葉旋飄住期應未定謝守有詩招<hi>青社凌使</hi>
<pb n="KR4h0074_WYG_047-54b"/>
<hi>君以詩見招</hi>
　五六何以圏見静極之味也<lb/>
　　　送文光上人西游<lb/>
髙木墜殘霖關河入遠心嵩遊忘楚夢華近識秦音塔<lb/>
古懸圖認碑荒背燒尋幾思興替事獨上灞陵吟<lb/>
　五六工三四裝四個地名似賈島姚合之弊<lb/>
　　　送僧南歸　　　　　　　　　僧簡長<lb/>
漸老念鄉國先歸獨羡君吳山全接漢江樹半藏雲振<lb/>
<pb n="KR4h0074_WYG_047-55a"/>
錫林煙斷添瓶澗月分重棲上方定孤狖雪中聞<lb/>
　簡長九僧之五第六句絶妙<lb/>
　　　送行禪師<lb/>
南國山重叠歸心向石門寄禪依鳥道絶食過漁邨楚<lb/>
雪黏瓶凍江沙濺衲昏白雲深隠處枕上海濤翻<lb/>
　　　與行肇師宿廬山棲賢寺　　　僧惟鳳<lb/>
冰瀑寒侵室圍爐静話長詩心全大雅祖意㑹諸方磬<lb/>
斷危杉月燈殘古塔霜無眠向遥夕又約去衡陽<lb/>
<pb n="KR4h0074_WYG_047-55b"/>
　惟鳳九僧之六所選每首必有一聯工人多在景聯<lb/>
　晚唐之定例也盛唐則不然大手筆又皆不然<lb/>
　　　寄希書<lb/>
閒中吟鬢改多事與心違客路逢人少家書入闕稀秋<lb/>
聲落晚木夜魄透寒衣幾想林間社他年許共歸<lb/>
　　　弔長禪師<lb/>
霜鐘侵漏急相弔晚悲濃海客傳遺偈林僧寫病容潄<lb/>
泉流落葉定石集鳴蛩回首雲門望殘陽下遠峯<lb/>
<pb n="KR4h0074_WYG_047-56a"/>
　此詩中四句皆工一字不茍金銀秤上分定盤星也<lb/>
　　　訪楊雲卿淮上别墅　　　　　僧惠崇<lb/>
地近得頻到相携向野亭河分岡勢斷春入燒痕青望<lb/>
久人收釣吟餘鶴振翎不愁歸路晚明月上前汀<lb/>
　九僧之七惠崇最為髙者三四雖取前人二句合成<lb/>
　此聯為人所詆然善詩者能合二人之句為一聯亦<lb/>
　可也但不可全盜二句一聯者耳<lb/>
　　　贈文兆<lb/>
<pb n="KR4h0074_WYG_047-56b"/>
偶依京寺住誰復得相尋獨鶴窺朝講隣僧聽夜琴注<lb/>
瓶沙井遠鳴磬雪房深久與松蘿别空懸王屋心<lb/>
　惠崇有佳句為圖詩殊不止此容續添入<lb/>
　　　寄保暹師　　　　　　　　　僧宇昭<lb/>
吟㑹失秋期荒山寄病時客髭生白早叢木落青遲渇<lb/>
狄窺莎井隂蟲占菊籬歸心何以見霜月下天涯<lb/>
　宇昭九僧之八<lb/>
　　　幽居即事<lb/>
<pb n="KR4h0074_WYG_047-57a"/>
掃苔人迹外漸老喜深藏路僻閒行遠春晴晝睡長餘<lb/>
花留暮蝶幽草戀殘陽盡日空林下孤禪念石霜<lb/>
　　　寺居寄簡長　　　　　　　　僧懐古<lb/>
雪苑東山寺山深少往還紅塵無夢想白日自安閒杖<lb/>
履苔痕上香燈樹影間何須更飛鍚歸隱沃洲山<lb/>
　懐古九僧之九人見九僧詩或易之不知其幾鍜錬<lb/>
　幾𫾣推乃成一句一聯不可忽也此惟釋梵一類選<lb/>
　此他類尚多佳作宋之盛時文風日熾乃有梅聖俞<lb/>
<pb n="KR4h0074_WYG_047-57b"/>
　之醖籍閒雅陳后山之苦硬痩勁一專主韻一專主<lb/>
　律梅寛陳嚴並髙一世而古人之詩半或可廢則其<lb/>
　髙於九僧亦人才涵養之積然也<lb/>
　　　居天柱山　　　　　　　　　僧贊寧<lb/>
四野豁家庭柴門夜不扃水邊成半偈月下了殘經雖<lb/>
逐諸塵轉終歸一夢醒未知斯㫖者萬後盡勞形<lb/>
　僧家一偈四句謂之伽陁長篇六句而上謂之祗夜<lb/>
　此云半偈乃是吟成一聯詩也工而妙<lb/>
<pb n="KR4h0074_WYG_047-58a"/>
　　　贈聞聰師　　　　　　　　　僧知圓<lb/>
澹然塵慮絶禪外苦風騷性覺眠雲僻名因背俗高水<lb/>
煙蒸紙帳寒髪澁銅刀幾宿秋江寺閒吟聽夜濤<lb/>
　李洞云日閃剃刀明意新語工而險此又云寒髪澁<lb/>
　銅刀恐是淨髪刀不磨耳可笑<lb/>
　　　酬伉上人　　　　　　　　　僧遵式<lb/>
鳥卧清閒極誰能更似君山光晴後見瀑響夜深聞拾<lb/>
句書幽石收茶踏亂雲江頭待無事終學棄人羣<lb/>
<pb n="KR4h0074_WYG_047-58b"/>
　中四句俱工雅<lb/>
　　　贈智倫弟<lb/>
溪竹擁疎簾溪雲冷不厭千巖唯虎伴一講許詩兼煮<lb/>
茗𫾣冰柱看經就雪簷有時開靜戸寒日下峯尖<lb/>
　　　寄月禪師<lb/>
聞道安禪處深蘿住隔溪清猿定中發幽鳥座邊棲雲<lb/>
影朝晡别山峯遠近齊不知誰問法雪夜立江西<lb/>
　嵩公藤州人文似韓昌黎歐公薦之於朝詩佳者尚<lb/>
<pb n="KR4h0074_WYG_047-59a"/>
　多與楊公濟倡和及晤𧦬二師者亦與甚有清痩竒<lb/>
　古之句容續入<lb/>
　　　再遊鶴林寺　　　　　　　　僧道潛<lb/>
招隱山南寺重來歲巳寒風林驚墜雪雨澗咽飛湍壁<lb/>
暗詩千首霜清竹萬竿東軒謫仙句洗眼共君看<lb/>
　此參寥子三四清爽<lb/>
　　　山中　　　　　　　　　　　僧秘演<lb/>
結茅臨水石澹寂益閒吟久雨寒蟬少空山落葉深危<lb/>
<pb n="KR4h0074_WYG_047-59b"/>
樓乗月上遠寺聽鐘尋昨日江僧信期來息此心<lb/>
　此山東繪石曼卿方外友歐公序其詩者<lb/>
　　　書景舒菴壁　　　　　　　　僧清順<lb/>
大布君能衣始知蠶口非塚間容一榻身外但三衣䕶<lb/>
戒避生草淨心觀落暉寂寥能自守今世固應稀<lb/>
　東坡所交順怡然北山垂雲庵所謂閒來石上眠落<lb/>
　葉不知數及十竹軒詩知名者也陳后山游浙亦與<lb/>
　之詩此篇首句謂景舒着布不着絹帛以下句句皆<lb/>
<pb n="KR4h0074_WYG_047-60a"/>
　佳有滋味<lb/>
　　　贈尼昧上人　　　　　　　　僧惠洪<lb/>
不着包頭絹能披壊衲衣愧無灌溪辨敢對末山機未<lb/>
肯題紅葉終期老翠微余今倦行後投杖夢煙霏<hi>一本作扉</hi>
　大愚法嗣端州末山尼了然禪師有灌溪閒和尚者<lb/>
　來山問今日離何處曰路口山曰何不葢却閒乃禮<lb/>
　拜問如何是末山山曰非男女相閒乃喝曰何不變<lb/>
　去山曰不是神不是鬼變箇甚麽閒於是伏應作園<lb/>
<pb n="KR4h0074_WYG_047-60b"/>
　頭三載覺範用此事然紅葉之句又似侮之末句有<lb/>
　欲炙之色女人出家終何益哉<lb/>
　　　寄致虚兄　　　　　　　　　僧善權<lb/>
避冦經重險懐君屢陟岡空餘接浙飯無復宿舂糧衣<lb/>
袂饒霜露柴荆足虎狼春來何所恨棣蕚政含芳<lb/>
　江西𣲖中三僧倚松老人饒德操僧號如璧詩最髙<lb/>
　足與吕居仁對壘祖可正平善權㢲中二人齊名世<lb/>
　稱瘦權癩可然瀑泉集無一首律詩可取五言古詩<lb/>
<pb n="KR4h0074_WYG_047-61a"/>
　間有自然閒淡者七言長句得山谷變體而不得其<lb/>
　正格雖矯古語無韻味殊使人厭真隱集律詩僅三<lb/>
　二首如此詩亦出老杜而避冦寄兄題目甚易無一<lb/>
　唱三歎之風謂晚唐雕蟲小技不及此之大片麄抹<lb/>
　亦恐過矣老杜之細潤工宻不可不參無徒曰喝咄<lb/>
　以為豪也觀者幸勿謂僣<lb/>
　　　虎丘　　　　　　　　　　　僧元肇<lb/>
滄海何年湧秦傳虎踞丘池空劒光冷墳闕鬼吟愁石<lb/>
<pb n="KR4h0074_WYG_047-61b"/>
礙樓臺側烟深草木浮吳人貪勝槩眷盡亦來游<lb/>
　第五句好尾句有風味<lb/>
　　　徑山<lb/>
東西兩徑幽歲晚得同遊壑雪隂猶在溪雲凍不浮鳥<lb/>
驚樵斧重猿掛樹枝柔怕有梅花發因行到水頭<lb/>
　此近世詩僧淮海肇聖徒也通州人及見葉水心曩<lb/>
　印應雷為淮閫以同里嘗招致之肇猶無恙葢端平<lb/>
　淳祐以來方外以吟知名者肇之後有珍藏叟云○<lb/>
<pb n="KR4h0074_WYG_047-62a"/>
　重字下得好若下響字便是小兒<lb/>
　　　山行晚歸　　　　　　　　　僧善珍<lb/>
藥徑入雲林晚晴扶杖吟照泥星復雨經朔月猶隂樹<lb/>
折憐巢覆泉清見葉沉愛閒自如此不是學灰心<lb/>
　珍藏叟泉州人繼淮海肇有聲迹近年方化里諺有<lb/>
　云星月照濕土為再雨之象詩人所未用而用之故<lb/>
　新第六句亦見静者之趣落葉沉水底非極晴不能<lb/>
　察也第五句恐有所感<lb/>
<pb n="KR4h0074_WYG_047-62b"/>
　　　春寒<lb/>
松間燈夕過顧影在天涯雪暝迷歸鶴春寒誤早花艱<lb/>
難知世味貧病厭年華故國風塵外無人可問家<hi>松一作林</hi>
　春寒誤早花此句極佳詩中無此等新句而欲名世<lb/>
　可乎<lb/>
　　　廣潤寺新寮　　　　　　　　僧自南<lb/>
客不赴齋招㝠心坐寂寥青山若厭看白日也難消鷺<lb/>
起衝荷葉蟲行蝕菊苗何年稱老宿來住此間寮<lb/>
<pb n="KR4h0074_WYG_047-63a"/>
　此近年僧詩凡出家人知講律而不知禪巳為下矣<lb/>
　况應供庸流為人饒唄而赴供取資曾為奴僕之不<lb/>
　若也故第一句可取若有一毫厭山之心則長日不<lb/>
　可度矣此迂説之句也雖俗而通五六亦工<lb/>
　　　贈浩律師　　　　　　　　　僧簡長<lb/>
浩也毘尼學精於玉帳嚴蟻酣停掃砌燕乳記鈎簾茶<lb/>
鼎敲冰煮花壺漉水添夢回池草綠忍踐綠纎纎<lb/>
　蜀僧北磵簡讀其集及見葉水心與之絶句且令其<lb/>
<pb n="KR4h0074_WYG_047-63b"/>
　除去集中生日詩此説是也予此選所以不取生日<lb/>
　詩葢有所見嘗讀周少隱集有秦檜生日詩甚為可<lb/>
　惡近世李雁湖集魏鶴山集皆不去生日詩一例刋<lb/>
　之亦一快也簡之集終於送吳尚書之温州葢吳詠<lb/>
　嘉熈中人也出蜀之浙自嘉熈約三十餘年住大刹<lb/>
　交貴人古詩頗瘦而詩題多俗士往來惟此一律詩<lb/>
　工之又工似乎過於工者第三句最好餘亦近套<lb/>
　　七言<hi>四十五首</hi>
<pb n="KR4h0074_WYG_047-64a"/>
　　　涪城縣香積寺官閣　　　　　杜　甫<lb/>
寺下春江深不流山腰官閣逈添愁含風翠壁孤雲細<lb/>
背日丹楓萬木稠小院迴廊春寂寂浴鳬飛鷺晚悠悠<lb/>
諸天合在藤蘿外昏黑應須到上頭<lb/>
　老杜七言律晚唐人無之凡學詩五言律可晚唐只<lb/>
　如七言律不可不老杜也<lb/>
　　　留别公安太易沙門<lb/>
隠居欲就廬山遠麗藻初逢休上人數問舟航留制作<lb/>
<pb n="KR4h0074_WYG_047-64b"/>
長開篋笥擬心神沙村白雪猶含凍江縣紅梅欲放春<lb/>
先踏爐峯置蘭若徐飛錫杖出風塵<lb/>
　擬字合攷欲放一作巳破<lb/>
　　　因許八奉寄江寧是上人<lb/>
不見旻公三十年封書寄與淚潺湲舊來好事今能否<lb/>
老去新詩誰與傳碁局動隨幽澗竹袈裟憶上泛湖船<lb/>
聞君話我為官在頭白昏昏只醉眠<lb/>
　看前輩詩不専於景上觀當於無景言情處觀老杜<lb/>
<pb n="KR4h0074_WYG_047-65a"/>
　此三詩三様然骨格則一也<lb/>
　　　送靈澈上人還越中　　　　　劉長卿<lb/>
禪客無心杖錫還沃洲深處草堂閒身隨敝屨經殘雪<lb/>
手綻寒衣入舊山獨向青溪依樹下空留白月在人間<lb/>
那堪别後長相憶雲木蒼蒼但閉闗<lb/>
　三四佳第六句亦不猶人靈澈工於詩有詩留别故<lb/>
　和而送之<lb/>
　　　廣宣上人頻過　　　　　　　韓　愈<lb/>
<pb n="KR4h0074_WYG_047-65b"/>
三百六旬長擾擾不衝風雨即塵埃久為朝士無裨補<lb/>
空愧髙僧數往來學道窮年何所得吟詩竟日不能迴<lb/>
天寒古寺遊人少紅葉窗前有幾堆<lb/>
　老杜詩無人敢議穿花蛺蝶深深見㸃水蜻蜓欵欵<lb/>
　飛程夫子以為不然自齊梁陳隋以來専於風花雪<lb/>
　月草木禽魚組織繪畫無一句雅淡至唐猶未盡草<lb/>
　而晚唐詩料於琴棋僧鶴茶酒竹石等物無一篇不<lb/>
　犯昌黎大手筆也此詩中四句却只如此枯槁平易<lb/>
<pb n="KR4h0074_WYG_047-66a"/>
　不用事不狀景不泥物是可以非詩訾之乎此體惟<lb/>
　后山有之惟趙昌父有之學者不可不知也○觀題<lb/>
　意似惡此僧往來太頻即紅樓院應制詩僧也<lb/>
　　　送王十八歸山寄題仙游寺　白居易<lb/>
曾於太白峯前住數到仙游寺裏來黒水澄時潭底出<lb/>
白雲破處洞門開林間煖酒燒紅葉石上題詩掃綠苔<lb/>
惆悵舊游那<hi>集作無</hi>復到菊花時節羡<hi>一作待</hi>君迴<lb/>
　五六自然而工<lb/>
<pb n="KR4h0074_WYG_047-66b"/>
　　　讀禪經<lb/>
須知諸相皆非相若住無餘却有餘言下忘言一時了<lb/>
夢中説夢兩重虛空花豈得兼求果陽熖如何更覔魚<lb/>
攝動是禪禪是動不禪不動即如如<lb/>
　游戱三昧不可以詩律拘佛語陽熖者謂遠地日光<lb/>
　如見水然以對空花與夢幻泡影譬喻一同<lb/>
　　　酬淮南廖參謀秋夕見過之作　劉禹錫<lb/>
揚州從事夜相尋無限新詩月下吟初服已驚𤣥髪長<lb/>
<pb n="KR4h0074_WYG_047-67a"/>
髙情猶向碧雲深語餘時舉一杯酒坐久方聞數處砧<lb/>
不逐繁華訪閒散知君擺落俗人心<hi>休公昔為揚州從事參謀從釋子反</hi>
<hi>初服</hi>
　第四句妙甚謂已還俗猶不能忘情於僧也<lb/>
　　　送景𤣥師東歸<lb/>
東林寺裏一沙彌心愛當時才子詩山下偶隨流水出<lb/>
秋來却<hi>一作欲</hi>赴白雲期灘頭躡履挑沙菜路上停舟讀<lb/>
古碑想到舊房抛鍚杖小松應有過簷枝<lb/>
<pb n="KR4h0074_WYG_047-67b"/>
　劉夢得詩格髙在元白之上長慶以後詩人皆不能<lb/>
　及且是句句分曉不喫氣力别無暗昧關鎖<lb/>
　　　酬慈恩寺文郁上人　　　　　賈　島<lb/>
袈裟影入禁池清猶憶鄉山近赤城籬落罅間寒蟹過<lb/>
莓苔石上晚蛩行期登野閣閒應甚阻宿幽房疾未平<lb/>
聞説又尋南嶽去無端詩思忽然生<lb/>
　第三句好<lb/>
　　　寄無得頭陁<lb/>
<pb n="KR4h0074_WYG_047-68a"/>
夏臘今應三十餘不離樹下冡間居貎堪良匠抽毫寫<lb/>
行趁髙僧續傳書落澗水聲來遠遠當空月色自如如<lb/>
白衣只在青門裏心每相親迹且疎<lb/>
　三四好第六句亦好<lb/>
　　　贈圓上人<lb/>
誦經千巻得為僧塵尾持行不拂蠅古塔月髙聞咒水<lb/>
新壇日午見燒燈一雙童子澆紅藥百八真珠貫綵繩<lb/>
且説近來心裏事仇讐相對似親朋<lb/>
<pb n="KR4h0074_WYG_047-68b"/>
　以六句竒異此聯遂新不可言<lb/>
　　　贈僧<lb/>
從來多是游山水省泊禪舟月下濤初過石橋年尚少<lb/>
久辭天柱臘應髙青松帶雪懸銅鏡白髪如霜落鐡刀<lb/>
常恐畫工援筆寫身長七尺有眉毫<lb/>
　賈浪仙五言詩律髙古平生用力之至者七言律詩<lb/>
　不逮也<lb/>
　　　贈神遘上人　　　　　　　　周　賀<lb/>
<pb n="KR4h0074_WYG_047-69a"/>
草履蒲團山意存坐看庭木長桐孫行齋罷講仍香氣<lb/>
布褐離牀帶雨痕夏滿尋醫還出寺晴來曬疏暫開門<lb/>
道情淡薄閑愁盡霜色何因入鬢根<lb/>
　　　贈僧<lb/>
藩府十年為律業南朝本寺住來新辭歸幾别深山客<lb/>
赴請多從遠處人松吹入堂資講力野蔬供飯爽禪身<lb/>
他年更息登壇計應與雲泉作四隣<lb/>
　二詩皆五六工但晚唐人七言律其格不能甚髙<lb/>
<pb n="KR4h0074_WYG_047-69b"/>
　　　遊西禪　　　　　　　　　　伍　喬<lb/>
遠岫當軒别翠光髙僧一衲萬緣忘碧松影裏地長潤<lb/>
白藕花中水亦香雲自雨前生淨石鶴於鐘後宿塵廊<lb/>
遊人戀此吟終日盛暑樓臺早有凉<lb/>
　三四自然工美末句尤有味<lb/>
　　　宿山寺　　　　　　　　　　項　斯<lb/>
栗葉重重覆翠微黄昏溪上語人稀月明古寺客初到<lb/>
風度閒門僧未歸山果經霜多自落水螢穿竹不停飛<lb/>
<pb n="KR4h0074_WYG_047-70a"/>
中宵能得幾時睡又被鐘聲催着衣<lb/>
　　　登南神光寺塔院　　　　　　韓　偓<lb/>
無奈離腸日九迴强攄離抱立髙臺中華地向城邊盡<lb/>
外國雲從島上來四序有花長見雨一冬無雪却聞雷<lb/>
日宫紫氣生冠冕試望扶桑病眼開<lb/>
　此乃閩中依王審知時詩謂近海迫南風土如此<lb/>
　　　還俗尼<hi>本歌妓</hi>　　　　　　　吳　融<lb/>
栁眉梅額倩粧新笑脱袈裟得舊身三峽却為行雨客<lb/>
<pb n="KR4h0074_WYG_047-70b"/>
九天曾是散花人空門付與悠悠夢寳帳迎迴暗暗春<lb/>
寄語江南除<hi>一作徐</hi>老客<hi>一作説</hi>一生長短託清塵<lb/>
　三四止是體貼五六方有形容盡其味<lb/>
　　　夜投豊德寺謁液上人　　　　盧　綸<lb/>
半夜中峯有磬聲偶尋樵者問山名上方月晚<hi>集作日曉</hi>聞<lb/>
僧話<hi>一作語</hi>下界林疎見客行野鶴巢邊松最老毒龍潛<lb/>
處水偏清願得遠公知姓字焚香洗鉢過浮生<lb/>
　　　春日遊禪智寺　　　　　　　羅　隱<lb/>
<pb n="KR4h0074_WYG_047-71a"/>
遠樹連天水接空幾年行樂舊隋宫花開花謝長如此<lb/>
人去人來自不同楚鳳調髙何處酒吳牛蹄健滿車風<lb/>
思量只合騰騰醉煮海平陳盡夢中<hi>感慨甚深</hi>
　　　榮上人遽欲歸以詩留之　　　王安石<lb/>
道人傳業自天台千里翛然赴感來梵行毘沙為外䕶<lb/>
法筵靈曜得重開已能為我迂神足便可隨方長聖胎<lb/>
肯顧北山如慧約與公西崦斸莓苔<lb/>
　毘沙門天王那吒太子䕶法神也○靈曜寺梁武所<lb/>
<pb n="KR4h0074_WYG_047-71b"/>
　建○佛足去地四指金光明經有神足語○長養聖<lb/>
　胎智封禪師及馬祖並有此語○慧約婁法師也○<lb/>
　此詩工宻已甚<lb/>
　　　和平甫招道光法師<lb/>
鍊師投老演真乘像却空王爪與肱於總持門通一路<lb/>
以光明藏續千燈從容發口酧摩詰邂逅持心<hi>一作將</hi>契<lb/>
慧能新句得公還有賴古人詩字恥無僧<lb/>
　鄭谷詩四十餘首有僧字故晚唐人有詩云詩裏無<lb/>
<pb n="KR4h0074_WYG_047-72a"/>
　僧字不清又有曰鄭谷詩壇愛惹僧<lb/>
　　　游山寺　　　　　　　　　　王　珪<lb/>
寒日征驂懶復回經宵仍喜駐巖隈逕盤幽迹遥知鹿<lb/>
林逗清香定有梅曉影瘦猿窺澗溜夜深肥栗灹爐灰<lb/>
我心非動亦非静白足禪僧無妄猜<lb/>
　此必禹玉少年詩一入都門致宰相坐中書十四年<lb/>
　有土地不須權之嘲即知此非老筆也灹字絶新<lb/>
　　　同器之過金山奉寄兼呈潛道　王安國<lb/>
<pb n="KR4h0074_WYG_047-72b"/>
憶同支遁宿<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崟不負平生壯觀心北固山隨三楚盡<lb/>
中泠水入九江深紛紛落月揺牕影杳杳歸舟送梵音<lb/>
東去何時來蠟屐天邊爽氣夢相尋<lb/>
　平父金山甘露諸詩皆好散見所選此一首入僧寺<lb/>
　類亦隨手分撥如此三四壯絶合詩格五六亦佳<lb/>
　　　贈僧介然　　　　　　　　　張　耒<lb/>
寒窗寫就碧雲篇客至研茶手自煎儒佛故應同是道<lb/>
詩書本自不妨禪長松千尺巢雲鶴寒嶠三更嘯月猿<lb/>
<pb n="KR4h0074_WYG_047-73a"/>
請以篇章為佛事要觀半偈走人天<lb/>
　此詩僧黎介然晚年與饒德操吕居仁汪信民俱在<lb/>
　符離倡和者<lb/>
　　　西溪無相院　　　　　　　　張　先<lb/>
積水涵虚上下清幾家門静岸痕平浮萍破處見山影<lb/>
小艇歸時聞棹聲入郭僧尋塵裏去過橋人似鑑中行<lb/>
已慿暫雨添秋色莫放修林礙月生<lb/>
　此東坡所稱三四一聯子野詩集湖州有之近亡其<lb/>
<pb n="KR4h0074_WYG_047-73b"/>
　本<lb/>
　　　送淳用長老歸卭州　　　　　楊　繪<lb/>
曾扣禪扉喜接陪師將境物諭輪迴燈籠不滅心中火<lb/>
香印空殘死後灰綿邑難留真錫駐臨卭還慶法堂開<lb/>
臨卭綿邑何分别無去無來無去來<lb/>
　楊繪元素綿州人號無為子楊傑字次公無為人亦<lb/>
　號無為子二公皆好佛學此詩三四本乎正五六且<lb/>
　説蹤迹未為竒忽被末後一句喚醒一篇精神妙不<lb/>
<pb n="KR4h0074_WYG_047-74a"/>
　可言葛藤之説若異於吾儒然其實有此理也<lb/>
　　　夏日龍井書事四首　　　　　僧道潛<lb/>
翠樹髙蘿結晝隂驕陽無地迫吾身石崖細聽紅泉落<lb/>
林菓初嘗碧柰新揮塵已欣從惠遠談經終恨少遺民<lb/>
何時暫着登山屐來岸烏紗漉酒巾<lb/>
　元註呈辨才法師兼寄吳興蘓太守并秦少游少游<lb/>
　時在越惠遠謂辨才遺民謂少游<lb/>
雨氣千巖爽氣新孤懐入夜與誰隣風蟬故故頻移樹<lb/>
<pb n="KR4h0074_WYG_047-74b"/>
山月時時自近人禮樂汝其攻我短形骸吾已付天真<lb/>
露華漸冷飛蚊息窗裏吟燈亦可親<lb/>
自憐多病畏炎曦長夏投蹤此最宜青石白沙含淺瀨<lb/>
碧桐蒼竹聒凉颸雲中雞犬聽難辨谷口漁樵問不知<lb/>
斑杖芒鞋隨步遠歸來煙火認茅茨<lb/>
　三四用四个顔色字而不艶不冗大有幽寂之味末<lb/>
　句尤深淡可喜<lb/>
却來人外慰栖遲谷遠山長萬事遺好鳥未嘗吟俗韻<lb/>
<pb n="KR4h0074_WYG_047-75a"/>
白雲還解弄竒姿藤花冉冉青當戸竹色娟娟碧過籬<lb/>
不羡故人探禹穴短橈孤榜逐漣漪<lb/>
　或問朱文公語錄云覺範詩如何及得參寥此語還<lb/>
　可分别其然以誨後學否曰此甚易見參寥詩句句<lb/>
　平雅有味做成山林道人真面目覺範詩虚驕之氣<lb/>
　可掬因讀山谷詩欲變格以從之而力量不及業已<lb/>
　晚矣槁項頂螺忘歲年及論詩得雉膏二詩皆偽為<lb/>
　山谷所作而人不能察覺範佳句雖多却自是士人<lb/>
<pb n="KR4h0074_WYG_047-75b"/>
　詩官員詩參寥乃真髙僧禪客詩也二人皆不幸毁<lb/>
　服而覺範之禍尤酷然覺範才髙亦一時人物云<lb/>
　　　題慈德寺頥堂為長老宗顥作　鄒　浩<lb/>
龍隠巖前忽轉頭翛然瓶錫此淹留十方法界元無限<lb/>
一片心田自有秋草木曲躬歸白足江山依位拱青眸<lb/>
我來不問西來意獨喜茶香啜滿甌<lb/>
　鄒公名節冠千古於禪説深熟詩佳者不止此<lb/>
　　　寄璧公道友　　　　　　　　吕本中<lb/>
<pb n="KR4h0074_WYG_047-76a"/>
符離城裏相逢處酒肉如山放手空已見神通過鶖子<lb/>
未應鮮健勝龎公且尋扇子舊頭角一任杏花能白紅<lb/>
破箬笠前江萬里無人曾識此家風<lb/>
　江西詩晚唐家甚惡之然麄則有之無一㸃俗也晚<lb/>
　唐家吟不著卑而又俗淺而又陋無江西之骨之律<lb/>
　且如此詩五六晚唐决不夢見扇子杏花物對物也<lb/>
　頭角白紅各自為對惟陳簡齋妙得此法<lb/>
　　　次韻答吕居仁　　　　　　　僧如璧<lb/>
<pb n="KR4h0074_WYG_047-76b"/>
向來相許濟時功大似頻伽餉遠空我已定交木上座<lb/>
君猶求舊管城公文章不療百年老世事能排雙頰紅<lb/>
好貸夜窗三十刻胡牀趺坐究幡風<lb/>
　撫州士人饒德操客從曾布議不合去而落髪法名<lb/>
　如璧道號倚松老人江西𣲖中比瘦權癩可此三四<lb/>
　老杜句法晚唐人不肯下五六亦出於老杜决不肯<lb/>
　拈花貼葉如界畫畫如甃砌牆也惟韓子蒼不喜用此<lb/>
　格故心不甘於入𣲖而其詩或謂之太官様要之天<lb/>
<pb n="KR4h0074_WYG_047-77a"/>
　下有公論予亦無庸贅也<lb/>
　　　再次前韻<lb/>
曾將千古較窮通芥孔能容幾許空借問折腰辭五斗<lb/>
何如折臂取三公四時但覺風雨過一飯何須刀几紅<lb/>
要識壊魔三昧力更培根橃待春風<lb/>
　五六即是居仁首唱五六格<lb/>
　　　用寄璧上人韻范元實趙才仲及從叔知止<lb/>
　　　　　　　　　　　　　　　　吕本中<lb/>
<pb n="KR4h0074_WYG_047-77b"/>
故人瓶錫各西東吾道從來冀北空病去漸於文字懶<lb/>
南來猶覺歲時公江回夜雨千巖黑霜着髙林萬葉紅<lb/>
政好還家君未肯莫教慚愧北窗風<lb/>
　居仁和此韻凡六首酒如震澤三江綠詩似芙蕖五<lb/>
　月紅雙鬢共期他日白千花猶是去年紅銀杯久持<lb/>
　浮大白桃花且着舒小紅皆脱洒圓活<lb/>
　　　次韻持上人題延慶寺清玉軒　張武子<lb/>
水芳未動城南路一一僧簾有竹看政爾塵埃能自表<lb/>
<pb n="KR4h0074_WYG_047-78a"/>
故應悠久淡相安長楊曉獵干戈肅古棘春朝萬玉寒<lb/>
碧眼阿師來授記化龍飛去抑何難<lb/>
　張武子字良臣關中人樓攻媿尤延之序其詩甚詳<lb/>
　予及識其子諱畤字居卿先生教予以作詩之法尤<lb/>
　至但律詩少耳此詩句句佳有骨<lb/>
　　　三山次潘静之升書記韻　　　朱　橰<lb/>
客路那知歲月長掀髯一笑苾蒭房且傾徐邈聖賢酒<lb/>
不問陳登上下牀雲影翻空迷海嶠秋聲隨夢到江鄉<lb/>
<pb n="KR4h0074_WYG_047-78b"/>
明朝各聽船窗雨猶憶枯棊戰寺廊<lb/>
　朱文公之父曰松字喬年季父曰橰字逢年嘗夢至<lb/>
　玉蘭堂如王平甫之靈芝宫自號其詩曰玉蘭集尤<lb/>
　延之為作序詩格髙峭惜乎不多三四甚佳予亦偶<lb/>
　嘗記之<lb/>
　　　羅浮寳積寺　　　　　　　　芮　曄<lb/>
木落天寒山氣沉年華客意共蕭森偶於佳處發深省<lb/>
其實宦遊非本心紅日坐移鐘閣影白雲閒度石樓隂<lb/>
<pb n="KR4h0074_WYG_047-79a"/>
還家莫話神仙事老不寛人雪滿簪<lb/>
　芮曄字國器一字仲䝉吳興人嘗為御史司業祭酒<lb/>
　吕東萊再娶乃其女也詩三四甚髙雅<lb/>
　　　與僧淨璋　　　　　　　　　陸九淵<lb/>
自從相見白雲間離别嘗多㑹聚難兩度逢迎當汝水<lb/>
數年隔濶是曹山客來濯足傍僧怪病不烹茶侍者閒<lb/>
不是故人尋舊隠只應終日閉禪關<lb/>
　陸復齋雖不以詩名此詩後四句佳有唐味<lb/>
<pb n="KR4h0074_WYG_047-79b"/>
　　　頃游龍井得一聯王伯齊同兒輩游因足成之<lb/>
　　　　　　　　　　　　　　　　樓　鑰<lb/>
路入風篁上翠微老龍蟠井四山圍水真綠淨不可唾<lb/>
<hi>一作水從何來不知處</hi>魚若空行無所依勝處雖多終莫及舊遊<lb/>
誰在事皆非祗今匏繫何由到徒羡聯鑣帶月歸<lb/>
　水真綠浄不可唾魚若空行無所依佳句也<lb/>
　　　上龜山寺　　　　　　　　　潘　檉<lb/>
菜花開處認遺基荒屋殘僧未忍離寺付丙丁應有數<lb/>
<pb n="KR4h0074_WYG_047-80a"/>
岸分南北最堪悲金鈴塔上如相語鐵佛風前亦歛眉<lb/>
野匠不知行客意競磨濃墨打頑碑<lb/>
　丙丁南北之對巧中有味<lb/>
　　　贈源長老歸自湘中　　　　　趙師秀<lb/>
白髮半頭寒未剃形容清瘦異於常為人作畵衣添黑<lb/>
對客圍碁爪甚長不染世間如菡蓞只留胸次着瀟湘<lb/>
住山亦自年來懶竹閣門前借一房<lb/>
　滑稽之中亦新巧第六句佳<lb/>
<pb n="KR4h0074_WYG_047-80b"/>
　　　送炭與湘山西堂惠然師　　　僧顯萬<lb/>
紛紛向火乞兒多獨有君如擇乳鵞萬鍜爐中尋粲可<lb/>
一堆灰裏撥隂何雪欹敗屋閒犀柄草卧空庭任雀羅<lb/>
亟送烏薪相煖熱恐隨春夢入南柯<lb/>
　顯萬字致一浯溪人嘗參吕居仁浯溪集洪景盧為<lb/>
　序此詩借送炭説事理凡禪機必險絶然亦不為不<lb/>
　佳也附僧類中<lb/>
　瀛奎律髓巻四十七<lb/>
</p>
<p>
</p>
  </div>
</body>
</text>
</TEI>
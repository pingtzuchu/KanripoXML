<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十五</head>
    <p>
<pb n="KR4h0074_WYG_045-1a"/>
欽定四庫全書<lb/>
　瀛奎律髓巻四十五　　　　元　方回　編<lb/>
　　感舊類<lb/>
　　七言<hi>七首</hi>
　　　陳阜卿先生為兩浙轉運司考試官時秦丞相<lb/>
　　　之孫以右文殿修撰來就試直欲首選阜卿得<lb/>
　　　予文巻擢置第一秦氏大怒予明年既顯黜先<lb/>
　　　生亦幾陷危機偶秦公薨遂已予晚歲料理故<lb/>
<pb n="KR4h0074_WYG_045-1b"/>
　　　書得先生手帖追感平昔作長句以識其事不<lb/>
　　　知衰涕之集也　　　　　　　陸　游<lb/>
冀北當年浩莫分斯人一顧每空羣國家科第與風漢<lb/>
天下英雄唯使君後進何人知大老横流無地寄斯文<lb/>
自憐衰鈍辜真賞猶竊虚名海内聞<lb/>
　此謂秦塤也選此詩以見老檜之無識放翁下第以<lb/>
　此<lb/>
　　　雪夜感舊<lb/>
<pb n="KR4h0074_WYG_045-2a"/>
江月亭前樺燭香龍門閣上䭾聲長亂山古驛經三折<lb/>
小市孤城宿兩當晚歲猶思事鞍馬當時那信老耕桑<lb/>
緑沉金鏁俱塵委雪灑寒燈淚數行<lb/>
　　　憶昔<lb/>
憶昔從戎出渭濱壺漿馬首泣遺民夜棲髙冡占星象<lb/>
晝上巢車望敵塵共道功名方迫逐豈知老病只逡巡<lb/>
燈前撫巻空流涕何限人間失意人<lb/>
　　　感昔<lb/>
<pb n="KR4h0074_WYG_045-2b"/>
三著朝冠入上都黄封頻醉渴相如馬慵立仗寧辭斥<lb/>
蘭偶當門敢怨鋤富貴尚思還此笏衰殘故合愛吾廬<lb/>
燈前目力依然在且盡山房萬巻書<lb/>
五丈原頭秋色新當時許國欲忘身長安之西過萬里<lb/>
北斗以南惟一人徃事已如遼海鶴餘年空羨葛天民<lb/>
腰間白羽凋零盡却照青溪整角巾<lb/>
　　　夢蜀<lb/>
夢飲成都好事家新粧執樂雁行斜赭肩郫縣千筒酒<lb/>
<pb n="KR4h0074_WYG_045-3a"/>
照眼彭州百䭾花醉帽傾欹歌未闋罰觥㶑灔笑方譁<lb/>
霜鐘喚覺晨窻白自怪無端一念差<lb/>
　體熟語麗<lb/>
　　　伏讀二劉公瑞巖留題感事興懐至于隕涕追<lb/>
　　　次元韻偶成一篇　　　　　　朱　熹<lb/>
誰將徤筆寫崖隂想見當年抱膝吟緩帶輕裘成昨夢<lb/>
遺風餘烈到如今西山爽氣㸔猶在北闕精誠直自深<lb/>
故壘近聞新破竹起公無路祗傷心<lb/>
<pb n="KR4h0074_WYG_045-3b"/>
　元註右懐寳忠李公作近聞西兵進取闗陜其帥即<lb/>
　公舊部曲也<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻四十五<lb/>
</p>
<p>
</p>
  </div>
</body>
</text>
</TEI>
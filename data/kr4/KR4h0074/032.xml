<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻三十二</head>
    <p>
<pb n="KR4h0074_WYG_032-1a"/>
欽定四庫全書<lb/>
　瀛奎律髓巻三十二　　　　元方囘　編<lb/>
　　忠憤類<lb/>
　世不常治於是有麥秀黍離之詠焉庾信哀江南賦<lb/>
　亦人心之所不容泯也炎紹間有和江子我詩者乃<lb/>
　曰成壞一反掌江南未須哀子我以為何其不仁之<lb/>
　甚惟出於荆舒之學京黻之門者例如此今取其可<lb/>
　以怨者列之不特臣於君子於親凡門生故吏學徒<lb/>
<pb n="KR4h0074_WYG_032-1b"/>
　於主於師皆與<lb/>
　　五言<hi>二十五首</hi>
　　　春望　　　　　　　　　　　杜　甫<lb/>
國破山河在城春草木深感時花濺淚恨別鳥驚心烽<lb/>
火連三月家書抵萬金白頭搔更短渾欲不勝簪<lb/>
　此第一等好詩想天寳至徳以至大厯之亂不忍讀<lb/>
　也<lb/>
　　　有歎<lb/>
<pb n="KR4h0074_WYG_032-2a"/>
壯心久零落白首寄人間天下兵常鬬江東客未還窮<lb/>
猿號雨雪老馬望關山武徳開元際蒼生豈重攀<lb/>
　　　遣興<lb/>
干戈猶未定弟妹各何之拭泪霑襟血梳頭滿面絲地<lb/>
卑荒野大天逺暮江遲衰疾那能久應無見汝期<lb/>
　　　遣憂<lb/>
亂離知又甚消息苦難真受諫無今日臨危憶古人紛<lb/>
紛乘白馬擾擾着黄巾隋氏留宫室焚燒何太頻<lb/>
<pb n="KR4h0074_WYG_032-2b"/>
　　　避賢<lb/>
避地嵗時晚竄身筋骨勞詩書遂牆壁奴僕且旌旄行<lb/>
在僅聞信此生隨所遭神堯舊天下㑹見出腥臊<lb/>
　天寳十四年乙未冬安祿山反老杜年四十四自是<lb/>
　流移轉徙一為拾遺一為華州功曹一為劔南叅謀<lb/>
　至大厯五年庚戌卒年五十九凡十六年間無非盜<lb/>
　賊干戈之日忠臣固宜痛憤而老杜一飯不忘君多<lb/>
　見於詩如諸侯春不貢使者日相望由來强榦地未<lb/>
<pb n="KR4h0074_WYG_032-3a"/>
　有不臣朝領郡輙無色之官皆有詞天地日流血朝<lb/>
　廷誰請纓弟妹悲歌裏朝廷醉眼中空村惟見鳥落<lb/>
　日未逢人汩汩避羣盜悠悠經十年偷生惟一老伐<lb/>
　叛已三朝赤眉猶世亂青眼只途窮朝野歡娛後乾<lb/>
　坤震蕩中路衢惟見哭城市不聞歌忽聞哀痛詔又<lb/>
　下聖明朝行在諸軍闕來朝大將歸奪馬悲宫主登<lb/>
　車泣貴嬪窮愁但有骨羣盜尚如毛皆哀痛惻愴令<lb/>
　人有無窮之悲彼生世常逢太平者烏足以語此初<lb/>
<pb n="KR4h0074_WYG_032-3b"/>
　選五首外併此佳句紀之<lb/>
　　　秋日懷賈隨進士　　　　　　羅　隠<lb/>
邊冦日騷動故人音信稀長纓慚賈誼孤塚憶韓非曉<lb/>
匣魚腸冷春園鴨掌肥知君安未得聊且示忘機<lb/>
　　　　亂後逢友人<lb/>
滄海去未得倚舟聊問津生靈冦盜盡方鎮改更頻夢<lb/>
裏舊行處眼前新貴人從來事如此君莫獨沾巾<lb/>
　　　　遣興<lb/>
<pb n="KR4h0074_WYG_032-4a"/>
青雲路不通歸計奈長䝉老恐醫方悞窮憂酒盞空何<lb/>
堪離亂後更入是非中長短遭譏笑囘頭避釣翁<lb/>
　　　九日　　　　　　　　　　　江端友<lb/>
萬里江河隔傷心九日來蓬驚秋日後菊換故園開楚<lb/>
欲圖周鼎湯猶繫夏臺東籬那一醉塵爵耻虚罍<lb/>
　江鄰幾與梅聖俞多唱和嘉祐起居舍人子懋相生<lb/>
　三子端禮字子和端友字子我端本字子之與吕居<lb/>
　仁多唱和入江西𣲖子我以元祐黨家居不仕亦不<lb/>
<pb n="KR4h0074_WYG_032-4b"/>
　娶隠居封丘門外靖康初少宰吳元中薦之以為承<lb/>
　務郎賜進士出身諸王宮教授上書辨宣仁誣謗遭<lb/>
　黜渡江寓居桐廬之鸕鷀源後為太常少卿趙蕃昌<lb/>
　父得其詩於韓琥仲止曰七里先生自然菴集刋留<lb/>
　嚴陵郡齋此詩題目雖曰九日而周鼎夏臺之句乃<lb/>
　是忠憤故以類入於此子我西池再展一月詩最有<lb/>
　諷諌味朱文公亦喜之<lb/>
　　　還韓城　　　　　　　　　　吕本中<lb/>
<pb n="KR4h0074_WYG_032-5a"/>
乍喜全家脱虛疑疋馬<hi>一作萬馬</hi>奔乾坤徳盛大盜賊爾猶<lb/>
存稻壠秋仍旱溪流晚自渾素冠兼白髪悉絶更誰論<lb/>
　三首取一乾坤盜賊一聨生逼老杜<lb/>
　　　丁未二月上旬日<lb/>
厄運雖云極羣公莫自疑民心空有望天道本無知野<lb/>
帳留華屋青城插皂旗燕雲舊耆老寧識漢官儀<lb/>
主辱臣當死時危命亦輕誰吞豫讓炭肯結仲由纓泣<lb/>
血瞻行殿傷心望敵營尚存儀衛否早晚復神京<lb/>
<pb n="KR4h0074_WYG_032-5b"/>
　此靖康二年丁未事五月改建炎<lb/>
　　　兵亂後雜詩五首　　　　　　吕祖謙<lb/>
晚逢戎馬際處處聚兵時後死翻為累偷生未有期積<lb/>
憂全少睡經刼抱長饑欲逐范仔輩同盟起義師<lb/>
　元註云近聞河北布衣范仔起義師<lb/>
羽檄連朝暮戎旃匝邇遐未教知死所詎敢作生涯東<lb/>
郭同逃戸西郊類破家萍蓬無定迹屢欲過三巴<lb/>
碣石烟塵起長驅出不虞是誰遺此賊故使亂中都官<lb/>
<pb n="KR4h0074_WYG_032-6a"/>
府室如罄人家錐也無有司少恩惠何忍復追呼<lb/>
　左傳室如懸罄如訓而謂室而將空也後人誤以為<lb/>
　似磬之空非是觀此對則得本意矣<lb/>
萬事多返覆蕭蘭不辨真汝為誤國賊我作破家人求<lb/>
飽羮無糝澆愁爵有塵往來梁上燕相顧却情親<lb/>
蝸舍嗟蕪沒孤城亂定初籬根留敝屨屋角得殘書雲<lb/>
路慚髙鳥淵潛羡巨魚客來闕佳致親為摘山蔬<lb/>
　東萊外集凡二十九首取其五他如水水但爭渡城<lb/>
<pb n="KR4h0074_WYG_032-6b"/>
　城各㸃兵牛亡春奪種馬死盡徒行風雨無由障牛<lb/>
　羊自入廬簷楹鏃可拾草木血猶腥六龍時臲卼百<lb/>
　雉日孤危報國寧無䇿全軀各有詞皆佳句也老杜<lb/>
　後始有此<lb/>
　　　感事　　　　　　　　　　　陳與義<lb/>
䘮亂那堪説干戈竟未休公卿危左袵江漢故東流風<lb/>
斷黃龍府雲移白露洲云何舒國步持底副君憂世事<lb/>
非難料吾生本自浮菊花紛四野作意為誰秋<lb/>
<pb n="KR4h0074_WYG_032-7a"/>
　危故二字最佳黄龍府謂二帝北狩白鷺洲謂髙廟<lb/>
　在金陵<lb/>
　　　聞王道濟䧟北庭<lb/>
海内堂堂友如今在賊圍虚傳袁盎脫不見華元歸浮<lb/>
世身難料危途計易非雲孤馬息嶺老涕不勝揮<lb/>
　三四善用事五六有無窮之痛焉<lb/>
　　　喜誅大將　　　　　　　　　劉子翬<lb/>
自提烏合衆南北久跳梁避事幾危國専權僭擬王然<lb/>
<pb n="KR4h0074_WYG_032-7b"/>
臍誅未快擢髪罪難詳膏血汙玷斧何曽洒戰塲<lb/>
　曽作如尤佳此殆誅范瓊時所為<lb/>
　　　己酉亂後寄常州使君姪四首　汪　藻<lb/>
汾水游仍逺瑶池宴未歸航遷羣廟主矢及近臣衣代<lb/>
馬窺天塹邊峰斷日畿百年淮海地囘首復成非<lb/>
草草官軍渡悠悠梟騎旋方嘗勾踐膽已補女媧天諸<lb/>
將爭隂拱蒼生忍倒懸乾坤滿羣盜何日是歸年<lb/>
身老今何向兵拏未肯休經旬甘半菽盡室委扁舟台<lb/>
<pb n="KR4h0074_WYG_032-8a"/>
折星猶彗農饑麥未收日邊無一使兒女詎知愁<lb/>
春到花仍笑時危特自哀平城龍凖去𤓰步佛狸來地<lb/>
下皆寃肉人間半刼灰只今衰淚眼那得向君開<lb/>
　此建炎三年己酉冬烏珠入吳航海避亂之後也靖<lb/>
　康中在圍城中者吕居仁徐師川汪彦章皆詩人也<lb/>
　居仁多有痛憤之詩師川以邦昌之名名其婢而詩<lb/>
　無所見彦章至此乃有亂後詩豈當時諸人或言之<lb/>
　太過恐忤時相而刪之乎後秦檜既相賣國求和則<lb/>
<pb n="KR4h0074_WYG_032-8b"/>
　士大夫噤不能發一辭矣此等詩皆本老杜亦惟老<lb/>
　杜多有此等詩庾信猶賦哀江南皆知此意<lb/>
　　　聞寇至初去柳州　　　　　　曽　幾<lb/>
剝啄誰敲戸蒼茫客抱衾只㸔人似蟻共道賊如林兩<lb/>
岸侔千里扁舟抵萬金病夫桑下戀萬一有佳音<lb/>
　此篇雖未見忠憤之意遼亡金熾盜賊充斥自中原<lb/>
　破至於嶺表非士大夫之罪乎當任其咎者讀之而<lb/>
　思可也<lb/>
<pb n="KR4h0074_WYG_032-9a"/>
　　七言<hi>二十二首</hi>
　　　恨别　　　　　　　　　　　杜　甫<lb/>
洛城一别四千里胡騎長驅五六年草木變衰行劔外<lb/>
兵戈阻絶老江邊思家步月清宵立憶弟㸔雲白晝眠<lb/>
聞道河陽近乘勝司徒急為破幽燕<lb/>
　河陽之勝在至徳二年己亥冬十月祿山之反在天<lb/>
　寳十四年乙未十一月繼以史思明反今四五年司<lb/>
　徒謂李光弼<lb/>
<pb n="KR4h0074_WYG_032-9b"/>
　　　秋興<lb/>
聞道長安似奕棋百年世事不勝悲王侯第宅皆新主<lb/>
文武衣冠異昔時直北關山金鼓振征西車馬羽書遲<lb/>
魚龍寂寞秋江冷故國平居有所思<lb/>
　八首取一廣徳元年癸卯冬十月吐蕃入長安代宗<lb/>
　幸陜安史死久矣而又有此事故曰奕棋然首篇有<lb/>
　云巫山巫峽氣蕭森即大厯初詩也<lb/>
　　　釋悶<lb/>
<pb n="KR4h0074_WYG_032-10a"/>
四海十年不解兵犬戎也復臨咸京失道非關出襄野<lb/>
揚鞭忽是過湖城豺狼塞路人斷絶烽火照夜屍縱横<lb/>
天子亦應厭奔走羣公固合思昇平但恐誅求不改轍<lb/>
聞道嬖孽能全生江邊老翁錯料事眼暗不見風塵清<lb/>
　此亦所謂吳體拗字天寳十四年乙未祿山反至永<lb/>
　泰元年乙巳恰十一年犬戎也復臨咸京謂前年癸<lb/>
　卯吐蕃入長安代宗出奔也詩意曲折誅求不改嬖<lb/>
　孽全生此禍亂未巳之兆<lb/>
<pb n="KR4h0074_WYG_032-10b"/>
　　　山中寡婦　　　　　　　　　杜荀鶴<lb/>
夫因兵死守蓬茅蔴苧衣冠鬢髪焦桑柘廢來猶納税<lb/>
田園荒後尚徴苗時挑野莱和根煑旋斫生柴帶葉燒<lb/>
任是深山更深處也應無計避征徭<lb/>
　荀鶴詩至此俗甚而三四格卑語率最是廢來荒後<lb/>
　似此者不一學晚唐者以為式予心葢不然之尾句<lb/>
　語俗似諢卻切<lb/>
　　　旅泊遇郡中叛亂示同志<lb/>
<pb n="KR4h0074_WYG_032-11a"/>
握手相㸔誰敢言軍家刀劔在腰邊遍搜寳貨無藏處<lb/>
亂殺平人不怕天古寺拆為修寨木荒墳開作甃城磚<lb/>
郡侯逐出渾閑事政是鑾輿幸蜀年<lb/>
　不經世亂不知此詩之切雖麄厲亦可取<lb/>
　　　中元甲子以辛丑駕幸蜀　　　羅　隠<lb/>
子儀不起渾瑊亡西幸誰人從武皇四海為家雖未逺<lb/>
九州多事竟難防已聞旰食思真將㑹待畋游致假王<lb/>
應感兩朝巡狩跡綠槐端正驛荒凉<lb/>
<pb n="KR4h0074_WYG_032-11b"/>
　　　自蘇臺至望亭驛人家盡空　　李嘉祐<lb/>
南浦菰蒲覆白蘋東吳黎庻逐黄巾野棠自發空流水<lb/>
江燕初歸不見人逺樹依依如送客平田𣺌𣺌獨傷春<lb/>
那㸔回首長洲苑烽火年年報戰塵<lb/>
　　　安貧　　　　　　　　　　　韓　偓<lb/>
手風難展八行書眼暗休尋九局圖牕裏日光飛野馬<lb/>
案頭筠管長蒲盧謀身拙為安蛇足報國危曽捋虎鬚<lb/>
舉世可能無黙識未知誰擬試齊竽<lb/>
<pb n="KR4h0074_WYG_032-12a"/>
　韓偓字致光當崔𦙍朱全忠表裏亂國獨守臣節不<lb/>
　變寧不為相而在翰苑無俸竟忤全忠貶濮州司馬<lb/>
　事見本傳所謂報國危曽捋虎鬚非虚語也王荆公<lb/>
　選唐詩多取之詩律精確<lb/>
　　　亂後春日途經野塘<lb/>
世亂他鄉見落梅野塘晴暖獨徘徊船衝水鳥飛還住<lb/>
袖拂楊花去又來季重舊游多䘮逝子山新賦亦悲哀<lb/>
眼㸔朝市成陵谷始信昆明是刼灰<lb/>
<pb n="KR4h0074_WYG_032-12b"/>
　吳質季重為曹操所殺致光之交有為朱全忠所殺<lb/>
　者引庾信子山賦事可謂極悲哀矣<lb/>
　　　亂後郤至近甸有感<lb/>
狂童容易犯金門比屋齊人作旅魂夜户不扄生茂草<lb/>
春渠自溢浸荒園關中卻是屯邊卒塞外翻聞有漢邨<lb/>
堪恨無情清濁水渺茫依舊遶秦源<lb/>
　唐僖昭以來其亂如此<lb/>
　　　八月六日作二首<lb/>
<pb n="KR4h0074_WYG_032-13a"/>
日離黄道十年昏敏手重開造化門火帝動爐銷劒㦸<lb/>
風師吹雨洗乾坤左牽犬馬誠難測右袒簪纓最負恩<lb/>
丹筆不知誰是罪莫留遺迹怨神孫<lb/>
金虎挻災不復論構成狂猘犯車塵御衣空惜侍中血<lb/>
國璽幾危皇后身圖覇未能知盜道飾非惟欲害仁人<lb/>
黄旗紫氣今仍舊免使老臣攀畫輪<lb/>
　　　金樓感事　　　　　　　　　吳　融<lb/>
太行和雪疊晴空二月郊原尚朔風飲馬早聞臨渭北<lb/>
<pb n="KR4h0074_WYG_032-13b"/>
射鵰今欲過山東百年徒有伊川歎五利寧無魏絳功<lb/>
日暮長亭正愁絶哀笳一曲戍煙中<lb/>
　吳融韓偓同時慨歎兵戈之間詩律精切皆善用事<lb/>
　如此中四句㣲而顯也<lb/>
　　　偶題<lb/>
賤子曽塵國士知登門倒屣憶當時西川酌盡菊花酒<lb/>
東閣編成詠雪詩莫道精靈無伯友尋聞任俠報爰絲<lb/>
烏衣舊宅猶能認粉竹金松一兩枝<lb/>
<pb n="KR4h0074_WYG_032-14a"/>
　此乃感恩之言必為某人為朱温之徒所殺而未有<lb/>
　能報之者也予於魏公明已門下亦然<lb/>
　　　次韻尹潛感懐　　　　　　　陳與義<lb/>
北兵又㸔遶淮春歎息猶為國有人可使翠華周㝢縣<lb/>
誰持白扇靜風塵五年天地無窮事萬里江湖見在身<lb/>
共説金陵龍虎氣放臣迷路惑烟津<lb/>
　周尹潛詩亦學老杜此詩壯哉乃思陵即位之五年<lb/>
　紹興元年也<lb/>
<pb n="KR4h0074_WYG_032-14b"/>
　　　傷春<lb/>
廟堂無䇿可平戎坐使甘泉照夕烽初怪上都聞戰馬<lb/>
豈知窮海㸔飛龍孤臣霜髪三千丈每嵗煙花一萬重<lb/>
稍喜長沙向延閣疲兵敢犯敵軍鋒<lb/>
　謂潭州向伯恭<lb/>
　　　野泊對月有感　　　　　　　周　莘<lb/>
可憐江月亂中明應識逋逃病客情斗柄䦨干洞庭野<lb/>
角聲凄斷岳陽城酒添客淚愁仍濺浪巻歸心暗自驚<lb/>
<pb n="KR4h0074_WYG_032-15a"/>
欲問行朝近消息眼中羣盜尚縱横<lb/>
　尹潛名莘為岳陽決曹掾陳簡齋集屢見詩題乃錢<lb/>
　塘人東坡所與交周長官開祖之孫也詩有老杜氣<lb/>
　骨簡齋亦欽畏之只江月亂中明一句便髙三四悲<lb/>
　壯併結句自可混入老杜集<lb/>
　　　北風　　　　　　　　　　　劉子翬<lb/>
雁起平沙晚角哀北風逥首恨難裁淮山已隔邊塵斷<lb/>
汴水猶穿故苑來紫色鼃聲真倔强翠華龍衮暫徘徊<lb/>
<pb n="KR4h0074_WYG_032-15b"/>
廟堂此日無遺䇿可是憂時獨草萊<lb/>
　忠憤至矣五六尤精命意尤切○屏山又有汴京紀<lb/>
　事絶句二十首今書四首於此○空嗟覆鼎誤前朝<lb/>
　骨朽人間罵未消夜月池臺王傅宅春風楊柳相公<lb/>
　橋○萬炬銀花錦綉圍景龍門外軟紅飛凄凉但有<lb/>
　雲頭月曽照當時步輦歸○梁園歌舞足風流美酒<lb/>
　如刀解斷<hi>音短</hi>愁憶得少年多樂事夜深燈火上樊樓<lb/>
　○輦轂繁華事可傷師師垂老過湖湘縷衣檀板無<lb/>
<pb n="KR4h0074_WYG_032-16a"/>
　顔色一曲當時動帝王○不減唐人<lb/>
　　　宿牧牛亭秦太師墳菴　　　　楊萬里<lb/>
函關只有一穰侯瀛館寧無再帝丘天極八重心未死<lb/>
台星三㸃坼方休只㸔壁後新亭䇿恐作栘中屬國羞<lb/>
今日牛羊上丘壟不知丞相更嗔不<lb/>
　此為秦檜○元註暮年起大獄必殺張徳逺胡邦衡<lb/>
　等五十餘人不知諸公殺盡將欲何為奏垂上而卒<lb/>
　故有新亭之句然初節似蘇子卿而晚繆<lb/>
<pb n="KR4h0074_WYG_032-16b"/>
　　　書憤　　　　　　　　　　　陸　游<lb/>
白髪蕭蕭卧澤中秪憑天地鑒孤忠阨窮蘇武餐氈久<lb/>
憂憤張巡嚼齒空細雨春蕪上林苑頺垣夜月洛陽宫<lb/>
壯心未與年俱老死去猶能作鬼雄<lb/>
鏡裏流年兩鬢殘寸心自許尚如丹衰遲罷試戎衣窄<lb/>
悲憤猶爭寳劍寒遣戍十年臨滴博壯圖萬里戰臯蘭<lb/>
關河自古無窮事誰料如今袖手㸔<lb/>
　悲壯感慨不當徒以虚語視之<lb/>
<pb n="KR4h0074_WYG_032-17a"/>
　　　書事　　　　　　　　　　　劉克莊<lb/>
人道山東入秘方書生膽小慮空長遺民似蟻饑難給<lb/>
俠士如鷹飽易颺未見馳車修寢廟先聞鑄印拜侯王<lb/>
青齊父老應流涕何日鸞旗駐路旁<lb/>
　此為山東李全作李全固叛賊反覆不足道史彌逺<lb/>
　遇千載一㑹之機無晉人絲毫伎倆可憾也<lb/>
　<lb/>
　<lb/>
<pb n="KR4h0074_WYG_032-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻三十二<lb/>
</p>
<p>
</p>
  </div>
</body>
</text>
</TEI>
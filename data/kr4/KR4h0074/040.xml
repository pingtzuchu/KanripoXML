<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十</head>
    <p>
<pb n="KR4h0074_WYG_040-1a"/>
欽定四庫全書<lb/>
　瀛奎律髓巻四十　　　　　元　方回　編<lb/>
　　兄弟類<lb/>
　　七言<hi>七首</hi>
　　　喜敏中及第偶示所懐　　　　白居易<lb/>
自知羣從為儒少豈料詞場中第頻桂折一枝先許我<lb/>
楊穿三葉盡驚人轉於文墨須留意貴向煙霄早致身<lb/>
莫學我兄年五十蹉跎始得掌絲綸<lb/>
<pb n="KR4h0074_WYG_040-1b"/>
　　　敏中新授户部員外郎西歸<lb/>
千里歸程三伏天官新身健馬翩翩行衝赤日加飡飯<lb/>
上到青雲穩着鞭長慶老郎唯我在客曹故事望君傳<lb/>
前鴻後雁行難續相去迢迢二十年<lb/>
　　　送二十兄還鎮江　　　　　　李處權<lb/>
此行檢校幽棲事佳處知公故未忘新笋豈應過母大<lb/>
舊松想已及人長老來對客須靈照貧後持家藉孟光<lb/>
世亂身危何處是二年孤負北窻涼<lb/>
<pb n="KR4h0074_WYG_040-2a"/>
　李處權字巽伯洛陽人邯鄲公淑之後有崧庵集宣<lb/>
　和間與陳叔易朱希真以詩名南渡後嘗領三衢<lb/>
　　　布作髙陽臺衆樂園成被命與金陵易地兄弟<lb/>
　　　待罪侍從對更方面實為私門之慶走筆寄子<lb/>
　　　開弟　　　　　　　　　　　曽　布<lb/>
樓臺丹碧照天涯塞北江南未足誇千里煙波方種栁<lb/>
萬株桃李未開花一麾同下西清路兩鎮髙迎上將牙<lb/>
囘首林塘莫留戀風光還屬阿連家<lb/>
<pb n="KR4h0074_WYG_040-2b"/>
　　　肇謹次元韻　　　　　　　　曽　肇<lb/>
文物河間信可嘉風流江左亦堪誇水南水北千竿竹<lb/>
山後山前二月花久愧迂儒懐郡紱聊須雋老駐軍牙<lb/>
兩州耆舊無多怪魯衛從來是一家<lb/>
　此事古今希有曽布子宣守髙陽弟肇子開守金陵<lb/>
　兩易將吏交迎送於途誠盛事也後子宣相子開當<lb/>
　制尤盛事也又其後居京口先後一日卒惜子宣為<lb/>
　小人之相<lb/>
<pb n="KR4h0074_WYG_040-3a"/>
　　　示長安君　　　　　　　　　王安石<lb/>
少年離别意非輕老去相逢亦愴情草草杯盤供笑語<lb/>
昏昏燈火話平生自憐湖海三年隔又作塵沙萬里行<lb/>
欲問後期何日是寄書應見雁南征<lb/>
　　　宋匪躬太祝先輩示及劉貢父伯仲三人同年<lb/>
　　　登第之詩因奉一篇　　　　　王安國<lb/>
六朝文物事當竒閥閱如今舉世推射䇿人爭看三虎<lb/>
薦書吾早識孤罷集英曉日臚傳後瓊苑春風宴喜時<lb/>
<pb n="KR4h0074_WYG_040-3b"/>
共羨絲綸歸世掌還開驂隔鳯凰池<lb/>
　元註太祝京西第一薦時予為考官<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻四十<lb/>
</p>
<p>
</p>
  </div>
</body>
</text>
</TEI>
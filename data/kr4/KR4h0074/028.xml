<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十八</head>
    <p>
<pb n="KR4h0074_WYG_028-1a"/>
欽定四庫全書<lb/>
　瀛奎律髓巻二十八　　　　元　方囘　編<lb/>
　　陵廟類<lb/>
　君陵臣墓大廟小祠或官為禁樵採或民間香火祭<lb/>
　賽不容遏蓋聖賢之藏所宜重而鬼神有靈亦本無<lb/>
　容心於其間也屈子是以有山鬼國殤之騷詩人有<lb/>
　降迎送神之詞生敬死哀寜無感乎<lb/>
　　五言<hi>二十首</hi>
<pb n="KR4h0074_WYG_028-1b"/>
　　　經鄒魯祭孔子而歎之　　　　唐明皇<lb/>
夫子何為者栖栖一代中地猶鄹氏邑宅即魯王宫歎<lb/>
鳳嗟身否傷麟怨道窮今㸔兩楹奠當與夢時同<lb/>
　此祭孔子必於其廟所謂宅即魯王宫也魯共王壞<lb/>
　孔子舊宅以為宫室後所謂靈光殿者巋然獨存豈<lb/>
　非以孔子之故哉予過兖州東望洙泗而識孔子之<lb/>
　所在惜不及一徃拜奠讀此詩為之悵然三四以下<lb/>
　俱佳<lb/>
<pb n="KR4h0074_WYG_028-2a"/>
　　　重過昭陵　　　　　　　　　杜　甫<lb/>
草昧英雄起謳歌厯數歸風塵三尺劍社稷一戎衣翼<lb/>
亮貞文徳丕承戢武威聖圖天廣大宗祀日光輝陵寢<lb/>
盤空曲熊羆守翠微再窺松栢路還見五雲飛<lb/>
　老杜先有行次昭陵五言唐律首云舊俗疲庸主羣<lb/>
　雄問獨夫䜟歸龍鳳質威定虎狼都又云文物多師<lb/>
　古朝廷半老儒可謂善頌唐太宗以多不選此篇前<lb/>
　八句字字佳<lb/>
<pb n="KR4h0074_WYG_028-2b"/>
　　　禹廟<lb/>
禹廟空山裏秋風落日斜荒庭垂橘柚古屋畫龍蛇雲<lb/>
氣生虛壁江聲走白沙早知乘四載疏鑿控三巴<lb/>
　凡唐人祠廟詩皆不能出老杜此等局段之外二詩<lb/>
　葢絶唱也<lb/>
　　　湘夫人祠<lb/>
肅肅湘妃廟空牆碧水春蟲書玉佩蘚燕舞翠帷塵晚<lb/>
泊登汀樹微香借渚蘋蒼梧恨不盡染淚在叢筠<lb/>
<pb n="KR4h0074_WYG_028-3a"/>
　　　閬州别房太尉墓<lb/>
他鄉復行役駐馬别孤墳近淚無乾土低空有斷雲對<lb/>
碁陪謝傅把劍覔徐君惟見林花落鶯啼送客聞<lb/>
　少陵因救房公琯而去諫職閬州别墓足見少陵於<lb/>
　交誼不薄也第一句是十分好他鄉已為客矣於客<lb/>
　之中又復行役則愈客愈逺此句中折旋法也近淚<lb/>
　無乾土尤佳淚一作哭可謂痛之至而哭之多矣對<lb/>
　碁把劍一聨一指生前房公之待少陵為何如一指<lb/>
<pb n="KR4h0074_WYG_028-3b"/>
　身後少陵之所以感房公為何如詩之不茍如此其<lb/>
　後房公改葬東都少陵復有二詩更痛切悲悼前云<lb/>
　一徳興王後孤魂久客間後云風塵終不解江漢忽<lb/>
　同流乃知陳后山丘原無起日江漢有東流實本諸<lb/>
　此句法同詩意不同<lb/>
　　　蜀先主廟　　　　　　　　　劉禹鍚<lb/>
天下英雄氣千秋尚凛然勢分三足鼎業復五銖錢得<lb/>
相能開國生兒不象賢淒涼蜀故妓來舞魏宫前<lb/>
<pb n="KR4h0074_WYG_028-4a"/>
　元註漢末稱黄牛白腹五銖當復○胡澹菴有詩云<lb/>
　須令民去思如漢思五銖自註謂五銖起於元狩五<lb/>
　年新室罷之民思以五銖市買莽法復挾五銖者投<lb/>
　四裔光武因馬援言復之民以為便董卓悉壞五銖<lb/>
　曹操為相復之自魏至梁陳周隋皆以五銖為便唐<lb/>
　武徳四年鑄開通元寳五銖始不復見夢得此詩用<lb/>
　三足鼎五銖錢可謂精當然末句非事實也蜀固亡<lb/>
　矣魏亦豈為存哉其業已屬司馬氏矣諸葛公之子<lb/>
<pb n="KR4h0074_WYG_028-4b"/>
　死於難不為先主羞而魏之羣臣舉國以授晋則何<lb/>
　滅蜀之有哉<lb/>
　　　經伏波神祠<lb/>
䝉䝉篁竹下有路上壺頭漢壘麏鼯鬭蠻溪霧雨愁懷<lb/>
人敬遺像閲世指東流自負覇王畧安知恩澤侯鄉闗<lb/>
辭石柱筋力盡炎州一以功名累翻思馬少游<lb/>
　能道馬伏波心事此公筆端老辣髙處不減少陵<lb/>
　　　山中古祠　　　　　　　　　張　籍<lb/>
<pb n="KR4h0074_WYG_028-5a"/>
春草空祠處荒林唯鳥飛紀年碑石在經亂祭人稀野<lb/>
鼠緣朱帳陰塵蓋畫衣近來潭水黑時見宿龍歸<lb/>
　平易而新美<lb/>
　　　漂母墓　　　　　　　　　　劉長卿<lb/>
昔賢懷一飯兹事已千秋古墓樵人識前朝楚水流渚<lb/>
蘋行客薦山木杜鵑愁春草綿綿綠王孫舊此游<lb/>
　長卿意深不露第四句蓋謂楚亡漢亡惟有流水耳<lb/>
　一漂母之墓樵人猶能識之亦以其有一飯之徳於<lb/>
<pb n="KR4h0074_WYG_028-5b"/>
　時耳<lb/>
　　　屈原廟　　　　　　　　　崔　塗<lb/>
讒勝禍難防沈魂信可傷本圖安楚國不是怨懷王廟<lb/>
古碑無字洲晴蕙有香獨醒人尚少誰與奠椒漿<lb/>
　三四句説得屈原心事好<lb/>
　　　古塚　　　　　　　　　　　曹　松<lb/>
代逺已難問纍纍似古城民田侵不盡客路踏還平作<lb/>
穴蛇分蟄依岡鹿繞行唯應風雨夕鬼火出林明<lb/>
<pb n="KR4h0074_WYG_028-6a"/>
　盡古塚之態<lb/>
　　　淮陰侯廟　　　　　　　　　梅堯臣<lb/>
漢家天下將廟古像公圭百戰自亡楚一時空王齊鄉<lb/>
人奏簫鼔舟子賽豚雞不改寒潮水朝平暮復低<lb/>
　先有古詩一首末云髙皇四海平有酒不共釂古來<lb/>
　稱英雄去就可以照此律詩亦佳<lb/>
　　　新開墳路<lb/>
古徑約城斜鋤荒可過車直穿深篠去不比繞邨賖伐<lb/>
<pb n="KR4h0074_WYG_028-6b"/>
樹侵籬脚裨塍掘澗沙欲為蘭若處松柏屬吾家<lb/>
　五六細潤<lb/>
　　　古塚<hi>南陽道中作</hi>
南陽古原上荒塚若魚鱗劍佩不為土衣冠應化塵枯<lb/>
骸托魑魅細草沒麒麟何必問名氏漢家多近親<lb/>
　五六佳<lb/>
　　　和叔才岸傍古廟　　　　　　王安石<lb/>
樹老垂纓亂祠荒向水開偶人經雨踣古屋為風摧野<lb/>
<pb n="KR4h0074_WYG_028-7a"/>
鳥棲塵座漁郎奠竹杯欲傳山鬼曲無奈楚詞哀<lb/>
　三四句佳<lb/>
　　　雙廟<lb/>
兩公天下駿無地與騰驤就死得處所至今猶耿光中<lb/>
原擅兵革昔日㡬侯王此獨身如在誰令國不亡北風<lb/>
吹樹急西日照窗涼志士千年淚泠然落奠觴<lb/>
　荆公題雙廟云北風吹樹急西日照窗涼及詳味之<lb/>
　其托意深逺非止詠景物而已蓋巡逺守睢陽當時<lb/>
<pb n="KR4h0074_WYG_028-7b"/>
　安慶緒遣突厥勁兵攻之日以危困所謂北風吹樹<lb/>
　急也是時肅宗在靈武號令不行於江淮諸將觀望<lb/>
　莫肯救之所謂西日照窗涼也此深得老杜句法如<lb/>
　老杜題蜀相廟映堦碧草自春色隔葉黄鸝空好音<lb/>
　亦自托意其中矣<lb/>
　　　上王荆公墓　　　　　　　　曽　肇<lb/>
天上龍胡斷人間鵩鳥來未應淮水竭所惜泰山頺華<lb/>
屋今非昔佳城閉不開白頭門下士悵望有餘哀<lb/>
<pb n="KR4h0074_WYG_028-8a"/>
　諸曾皆出王半山門下此言亦恐太過元祐時王氏<lb/>
　在金陵寂寞張芝叟名舜民詩亦譏之紹聖而後紹<lb/>
　述禍作乃漸張大以至南渡乃少損云<lb/>
　　　光武廟　　　　　　　　　　徐　照<lb/>
帳閉爐煙聚山龍帝者衣真人元有道社鬼忽無威畫<lb/>
剥金猶在碑平字半非鼓鳴邨犬吠祭罷數翁歸<lb/>
　五六妙但是廟俱可用<lb/>
　　　郭璞墓　　　　　　　　　　劉克莊<lb/>
<pb n="KR4h0074_WYG_028-8b"/>
先生精數學卜穴未應疎因捋虎鬚死還尋魚腹居如<lb/>
何師鬼谷卻去友靈胥此理憑誰詰人方寳葬書<lb/>
　譏青囊之術不靈其説亦是<lb/>
　　　堯廟<lb/>
帝與天同大天存帝亦存桑麻通絶徼簫鼓出深邨水<lb/>
至孤亭合山居列岫尊尚餘土階意樵牧踐籬藩<lb/>
　起句十字能言堯之大末句十字能言堯之小惟其<lb/>
　能土階之小所以能與天地同大也<lb/>
<pb n="KR4h0074_WYG_028-9a"/>
　　七言<hi>三十二首</hi>
　　　蜀相　　　　　　　　　　　杜　甫<lb/>
丞相祠堂何處尋錦官城外柏森森映堦碧草自春色<lb/>
隔葉黄鸝空好音三顧頻煩天下計兩朝開濟老臣心<lb/>
出師未捷身先死長使英雄淚滿襟<lb/>
　子美流落劍南拳拳於武侯不忘其詠懷古迹於武<lb/>
　侯云伯仲之間見伊吕指揮若定失蕭曹及此詩皆<lb/>
　善頌孔明者<lb/>
<pb n="KR4h0074_WYG_028-9b"/>
　　　長陵　　　　　　　　　　　唐彦謙<lb/>
長陵髙闕此安劉附葬纍纍盡列侯豐上舊居無故里<lb/>
沛中原廟對荒丘耳聞明主提三尺服㸔愚民盜一抔<lb/>
千載豎儒騎瘦馬渭城斜日重囘頭<lb/>
　此漢髙帝陵也耳聞眼㸔或以為病然提三尺盜一<lb/>
　抔屬對親切詩體如李義山彦謙又有警句云煙横<lb/>
　博望乗槎水月上文王避雨陵<lb/>
　　　茂陵　　　　　　　　　　　李商隠<lb/>
<pb n="KR4h0074_WYG_028-10a"/>
漢家天馬出蒲梢苜蓿榴花遍近郊内苑只知銜鳳觜<lb/>
屬車無復插雞翹玉桃偷得憐方朔金屋粧成貯阿嬌<lb/>
誰料蘇卿老歸國茂陵松柏雨瀟瀟<lb/>
　義山詩織組有餘細味之格律亦不為髙此詩譏誚<lb/>
　漢武甚矣謂驕侈如此終歸於盡也<lb/>
　　　題濮廟　　　　　　　　　　曹　鄴<lb/>
曉祭瑶齋夜叩鐘鰲頭風起浪重重人間直有仙桃種<lb/>
海上應無肉馬蹤赤水夢沉迷象罔翠華恩斷泣芙蓉<lb/>
<pb n="KR4h0074_WYG_028-10b"/>
不知皇帝三宫駐始向人間着衮龍<lb/>
　詩體似李義山<lb/>
　　　巫山神女廟　　　　　　　劉禹錫<lb/>
巫山十二鬰蒼蒼片石亭亭號女郎曉霧乍開疑巻幔<lb/>
山花欲謝似殘粧星河好夜聞清佩雲雨歸時帶異香<lb/>
何事神仙九天上人間來就楚襄王<lb/>
　尾句譏之良是然本無此事也詞人寓言耳<lb/>
　　　陽山廟觀賽神<hi>元註梁松南征至此遂為神在朗州</hi>
<pb n="KR4h0074_WYG_028-11a"/>
漢家都尉舊征蠻血食如今配此山曲葢深幽蒼檜下<lb/>
洞簫愁絶翠屛間荆巫脉脉傳神語野老娑娑啓醉顔<lb/>
日落風生廟門外幾人連蹋竹歌還<lb/>
　予嘗遊此廟在今常徳府北三十里似不當祭之人<lb/>
　馬伏波為其所傾者<lb/>
　　　蘇武廟　　　　　　　　　温庭筠<lb/>
蘇武魂銷漢使前古祠髙樹兩茫然雲邊雁斷胡天月<lb/>
隴上羊歸塞草煙迴日樓臺非甲帳去時冠劍是丁年<lb/>
<pb n="KR4h0074_WYG_028-11b"/>
茂陵不見封侯印空向秋波哭逝川<lb/>
　此見别集甲帳丁年甚工亦近義山體<lb/>
　　　陳琳墓<lb/>
曽於青史見遺文今日飄零過古墳詞客有靈應識我<lb/>
覇才無主始憐君石麟埋沒藏秋草銅雀淒凉起暮雲<lb/>
莫怪臨風倍惆悵欲將書劍學從軍<lb/>
　謂曹操有無君之志而後用此等人甚妙<lb/>
　　　黄陵廟　　　　　　　　　　李羣玉<lb/>
<pb n="KR4h0074_WYG_028-12a"/>
小孤洲北浦雲邊二女明糚共儼然野廟向江春寂寂<lb/>
古碑無字草芊芊東風近墓吹芳芷落日深山哭杜鵑<lb/>
猶似含嚬望巡狩九疑如黛隔湘川<lb/>
　第六句好<lb/>
　　　春日拜壠經田家　　　　　　梅堯臣<lb/>
田家春作日日近丹杏破萼塲圃頭南嶺禽過北嶺呌<lb/>
髙田水入低田流桑芽將綻霧露裛蠶子未浴箱筐收<lb/>
今我還朝固不逺紫宸已夢瞻珠旈<lb/>
<pb n="KR4h0074_WYG_028-12b"/>
　此乃田家詩然題有拜壠二字以附此<lb/>
　　　經秦皇墓　　　　　　　　　魯　交<lb/>
祖龍何事苦東巡仙駕歸來塚草新項籍已飛三月火<lb/>
子嬰猶醉六宫春元來滄海殊無藥卻是芒碭暗有人<lb/>
自古乾坤屬真主驪山山下好霑巾<lb/>
　潼川人魯交詩曰三江集山谷稱為魯三江今從之<lb/>
　三四謂項羽之起不待至咸陽而三月之火已然矣<lb/>
　子嬰猶未悟也五六尤佳獨末後一句頗俗<lb/>
<pb n="KR4h0074_WYG_028-13a"/>
　　　過井陘淮陰侯廟　　　　　　韓　琦<lb/>
破趙降燕業已成兔亡良犬日圖烹家僮上變安知實<lb/>
史筆加誣貴有名功蓋一時誠不滅恨埋千古欲誰明<lb/>
荒祠尚枕陘間道澗水空傳哽咽聲<lb/>
　三四明韓不反此長者之言足慰淮陰於地下也<lb/>
　　　冬至祀墳<lb/>
至日郊原擁節旄先塋躬得奉牲醪霜威壓野寒方重<lb/>
山色凌虚氣自髙衣錦不來誇富貴報親惟切念劬勞<lb/>
<pb n="KR4h0074_WYG_028-13b"/>
連村父老歡相迓因勸勤耕候土膏<lb/>
　此熈寧元年戊申冬詩自長安被召不入再領鄉郡<lb/>
　三四句格如其造語<lb/>
　　　元日祀墳馬上<lb/>
三朝偏喜得晴和嵗美民康此驗多天運主生方啓户<lb/>
土膏乗暖已騰波雪憑空濶髙低在風引韶妍次第過<lb/>
霽靄正開先壠近太行晡景上嵯峨<lb/>
　此熈寧二年己酉元日詩魏公三領鄉郡拜墳之詩<lb/>
<pb n="KR4h0074_WYG_028-14a"/>
　極多今選八首為人子孫全功名保富貴節義文章<lb/>
　萬世無歉者公一人而已今選其詩以寓敬仰<lb/>
　　　癸丑初拜先墳<lb/>
書錦三來治鄴城古人無似此公榮首過先壠心還慰<lb/>
一見家山眼自明釃酒故廬延父老駐車平野問農耕<lb/>
便思解綬從田叟報國慚惟萬死輕<lb/>
　此熈寧六年自中山三領鄉郡時詩<lb/>
　　　次日早起西墳<lb/>
<pb n="KR4h0074_WYG_028-14b"/>
風入旌旗撼曉光兩塋親展喜非常濃陰蔽野瞻喬木<lb/>
逸勢横天認太行自歎重茵寧及養縱垂三組敢誇鄉<lb/>
路人或指榮雖甚明哲何如漢子房<lb/>
　三四下一句壯甚<lb/>
　　　秋風赴先塋馬上<lb/>
暫趨先壠弭旗旄因卹吾民穡事勞穀實已傷嗟嵗廪<lb/>
麥根雖立望春膏林疎山骨清彌瘦天濶詩魂病亦豪<lb/>
田舍罕逢車騎過聚門村婦擁兒曹<lb/>
<pb n="KR4h0074_WYG_028-15a"/>
　魏公襟量古之所謂大臣然詩句亦騷此詩第六句<lb/>
　是也<lb/>
　　　初冬祀墳<lb/>
曉來輕冷上平岡西欵親塋一舍强帶靄逺峰時隱見<lb/>
半霜殘葉雜青黄來牟渇雨空成壠鴻雁衝雲自着行<lb/>
此日初冬嚴祀事只増悽惕不夸鄉<lb/>
　五六峭健<lb/>
西享先墳已致誠卻嚴軒從指東塋鴻驚去斾參差起<lb/>
<pb n="KR4h0074_WYG_028-15b"/>
馬避柔桑詰曲行農寓兵來閒即教牛無休日旱猶耕<lb/>
病翁寡術蘇疲瘵徒勸民心厚所生<lb/>
　第四句見鄉里間行馬之態河朔素有民兵第五句<lb/>
　又自兼言公事第六句愛民之至也<lb/>
　　　乙卯寒食祀墳<lb/>
鄉守三逢禁火天每驅旌纛掃松阡衰殘豈足酧恩遇<lb/>
光寵徒知及祖先望極西山饒勝氣樂舒東户革荒年<lb/>
何時歸處墳廬下不假蘇秦負郭田<lb/>
<pb n="KR4h0074_WYG_028-16a"/>
　此熈寧八年乙卯也五六饒字革字甚佳魏公詩不<lb/>
　茍如此宋宰相能詩者多夏竦丁謂王珪王安石事<lb/>
　業狼狽惟㓂萊公魏公功臣詩人兩無愧云○魏公<lb/>
　重修五代祖塋域記云夫謹家牒而心不忘乎先塋<lb/>
　者孝之大也惟墳墓祭祀之有托故子孫以不絶為<lb/>
　重自志於學每見祖先所為文字與家世銘誌則知<lb/>
　寳而藏之遺逸者常精意收掇未始少懈時編嵗緝<lb/>
　寖以大備其所志先域之所在雖距今百有餘年必<lb/>
<pb n="KR4h0074_WYG_028-16b"/>
　思博訪而得之卒不墜先業推及先域之八世得以<lb/>
　嵗時奉祀少慰九原之志向使宗牒之不謹祖先文<lb/>
　字不傳雖有孝於祖先之心欲究其宅兆而嚴事之<lb/>
　其可得乎<lb/>
　　　嚴陵祠堂　　　　　　　　　王安石<lb/>
漢庭來見一羊裘黙黙俄歸舊釣舟迹似磻溪應有待<lb/>
世無西伯可能留﨑嶇馮衍才終廢索寞桓譚道不謀<lb/>
勺水果非鱣鮪地放身滄海亦何求<lb/>
<pb n="KR4h0074_WYG_028-17a"/>
　放馮衍黜桓譚此固光武之失然子陵心事亦未必<lb/>
　然介甫豈以英廟時召不肯起借嚴為喻耶然介甫<lb/>
　不知人韓魏公之為相仁英之為主而猶不滿可乎<lb/>
　　　狄梁公陶淵明俱為彭澤今至今有廟在焉刁<lb/>
　　　景純作詩繼以一篇<lb/>
梁公壯節就䕫魖陶令清身托酒徒政在房陵成底事<lb/>
年稱甲子亦何須江山彭澤空遺像嵗月柴桑失故區<lb/>
末俗此風猶不競詩翁歎息未應無<lb/>
<pb n="KR4h0074_WYG_028-17b"/>
　梁公立武后朝晚節不差未可毁也淵明則無可訾<lb/>
　矣半山好為異論謂年稱甲子亦何須則淵明亦無<lb/>
　足取耶只第七句一繳謂此等人今世亦無之庶可<lb/>
　發慨歎耳<lb/>
　　　小姑<lb/>
小姑未嫁與蘭支何限流傳樂府詩初學水仙騎赤鯉<lb/>
竟尋山鬼從文貍繽紛雲䙱空棠楫綽約煙鬟獨桂旗<lb/>
弄玉有祠終或徃飛瓊無夢故難知<lb/>
<pb n="KR4h0074_WYG_028-18a"/>
　小孤山之神訛為小姑澎浪磯訛為彭郎此不過循<lb/>
　名騁博作此詩然實筆力不可及<lb/>
　　　題裴晉公祠　　　　　　　　張　耒<lb/>
獨持將鉞靜氛妖後世英名日月昭善聽聖君非易遇<lb/>
將亡凶豎不難梟悲風蔓草移今古野殿空庭鎖寂寥<lb/>
更有從軍老司馬勒銘文字配咸韶<lb/>
　三四謂元濟易擒憲宗難遇良是<lb/>
　　　謁太昊祠<lb/>
<pb n="KR4h0074_WYG_028-18b"/>
千里垂精帝道尊神祠近在國西門風揺廣殿松杉老<lb/>
雨入修廊羽衛昏日落狐狸號草莽年豐父老薦雞豚<lb/>
舊游零落今誰在塵壁蒼茫字半存<lb/>
　老杜先主廟詩翠華想象空山裏玉殿虚無野寺<lb/>
　中古廟松杉巢水鶴嵗時伏臘走村翁此中詩句<lb/>
　全相似<lb/>
　　　東山謁外大父墓　　　　　　陳師道<lb/>
土山宛轉屈蒼龍下有槃槃蓋世翁萬木刺天元自直<lb/>
<pb n="KR4h0074_WYG_028-19a"/>
叢篁侵道更須東百年富貴今誰見一代功名託至公<lb/>
少日拊頭期類我暮年垂淚灑西風<lb/>
　后山先母夫人皇祐丞相龎公籍之女初丞相父格<lb/>
　官彭城丞相與孔道輔從后山祖洎游而成此姻后<lb/>
　山父諱琪字寳之受丞相恩仕至國子博士通判綘<lb/>
　州熙寧九年卒年六十母夫人紹聖二年卒年七十<lb/>
　七嵗<lb/>
　　　靈恵公廟　　　　　　　　　汪　藻<lb/>
<pb n="KR4h0074_WYG_028-19b"/>
臺殿崇崇冠冢巔行人跪起白雲邊山河覇業三千里<lb/>
歌舞靈衣五百年鐵馬威神通異域衮龍書命降中天<lb/>
偃王遺種班班在好乞韓碑記邈綿<hi>邈一作遜</hi>
　元註宣歙間有主嶺靈恵公廟存焉靈惠余祖也隋<lb/>
　末有宣徽之衆本朝以陰兵佐邊境錫今封余通守<lb/>
　宣城故用韓碑故事○王姓汪諱華以六郡歸唐廟<lb/>
　今號忠烈封八字王主嶺廟在績溪而墓在歙縣北<lb/>
　七里雲嵐橋又廟在郡城烏聊山香火特盛每以嵗<lb/>
<pb n="KR4h0074_WYG_028-20a"/>
　正月十八日賽祀踰旬凡此郡汪姓皆其後浮溪先<lb/>
　生藻字彦章中興詞臣之最浮溪者婺源地名先生<lb/>
　故居以名其集末句用昌黎徐偃王碑事意婉他本<lb/>
　改記邈綿三字為萬古傳徒張大而無味浮溪欲與<lb/>
　作碑而自夸乎元和九年徐氏放為刺史而汪浮溪<lb/>
　謂亦汪王之後故用此事韓文公為刺史徐放作偃<lb/>
　王廟記其辭曰秦傑以顛徐由邈綿徐偃王名誕廟<lb/>
　在衢州西安縣南七十里靈山下韓愈撰廟碑<lb/>
<pb n="KR4h0074_WYG_028-20b"/>
　　　題夫差廟　　　　　　　　　范成大<lb/>
縱敵稽山禍已胎垂涎上國更荒哉不知養虎自遺患<lb/>
只道求魚無後災夢見梧桐生後圃眼㸔麋鹿上髙臺<lb/>
千齡只恐忠臣恨化作濤江雪浪堆<lb/>
　此詩起句末句俱好兩後字不相妨<lb/>
　　　九日行營夀藏之地<lb/>
家山隨處可松楸荷插攜壺似醉劉縱有千年鐵門限<lb/>
終須一箇土饅頭三輪世界猶灰刼四大形骸强首丘<lb/>
<pb n="KR4h0074_WYG_028-21a"/>
螻蟻烏鳶何厚薄臨風撫掌菊花秋<lb/>
　　　得夀藏先隴之旁<lb/>
密邇松楸地一隅㑹心何必問青烏亢宗雖媿鎮公子<lb/>
沒世尚從先大夫京兆漢阡賢聞望邢山鄭冢儉規模<lb/>
家庭遺訓焄蒿在不學邠卿畫古圖<lb/>
　自古皆有死二詩逹矣<lb/>
　　　劉屯田墓壯節亭　　　　　　尤　袤<lb/>
西澗當年卜考槃便於神武掛衣冠後生無復知前輩<lb/>
<pb n="KR4h0074_WYG_028-21b"/>
故老猶能説長官三尺荒墳埋玉冷百年壯節倚天寒<lb/>
表章賴有羣賢力誰把生芻奠酒盤<lb/>
　劉屯田諱渙字凝之后山所謂身在菰蒲中名滿天<lb/>
　地間者是也子恕字道原父子名塞天下尤延之詩<lb/>
　語不驚人細咀有味<lb/>
　　　過虞美人墓　　　　　　　　潘　檉<lb/>
樽前一曲奈何歌千古英雄恨不磨女子在軍今莫問<lb/>
君王愎諫向來多最憐秋雨添狐穴誰與春醪酹棘窠<lb/>
<pb n="KR4h0074_WYG_028-22a"/>
一朽何須論異域寄聲青冢太媕婀<lb/>
　此奉使時詩亦有議論<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_028-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻二十八<lb/>
</p>
<p>
</p>
  </div>
</body>
</text>
</TEI>
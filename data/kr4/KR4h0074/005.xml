<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻五</head>
    <p>
<pb n="KR4h0074_WYG_005-1a"/>
欽定四庫全書<lb/>
　瀛奎律髓巻五　　　　　　元　方回　編<lb/>
　　昇平類<lb/>
　詩家有善言富貴者所謂笙歌歸院落燈火下樓臺<lb/>
　梨花院落溶溶月栁絮池塘淡淡風鴛鴦占水能嗔<lb/>
　客鸚鵡嫌籠觧罵人是也然亦必世道昇平而後可<lb/>
　李太白謂唐明皇盛時奉詔作宫中行樂詞雖漁陽<lb/>
　之亂未萌也而其言已近乎誇矣今取凡言富貴者<lb/>
<pb n="KR4h0074_WYG_005-1b"/>
　不曰富貴而曰昇平必有昇平而後有富貴羽檄繹<lb/>
　騷瘡痍憔悴而曰君臣上下朋友之間可以逸樂昌<lb/>
　太予未之信也<lb/>
　　五言<hi>六首</hi>
　　　宫中行樂詞<hi>八首取五</hi>　　　　李　白<lb/>
小小生金屋盈盈在紫㣲山花插寳髻石竹繡羅衣每<lb/>
出深宫裏常隨步輦歸只愁歌舞散化作彩雲飛<lb/>
栁色黄金嫩梨花白雪香玉樓巢翡翠金殿鎖鴛鴦選<lb/>
<pb n="KR4h0074_WYG_005-2a"/>
妓隨雕輦徵歌出洞房宫中誰第一飛燕在昭陽<lb/>
玉樹春歸日金宫樂事多後庭朝未入輕輦夜相過笑<lb/>
出花間語嬌來竹下歌莫教眀月去留着醉嫦娥<lb/>
寒雪梅中盡春風栁上歸宫鶯嬌欲醉簷燕語還飛遲<lb/>
日眀歌席新花艶舞衣晚來移彩仗行樂泥光輝<lb/>
水綠南薰殿花紅北闕樓鶯歌開太液鳳吹遶瀛洲素<lb/>
女鳴珠佩天人弄綵毬今朝風日好宜入未央游<lb/>
　今按太白集有清平調詞三首宫中行樂詞八首皆<lb/>
<pb n="KR4h0074_WYG_005-2b"/>
　應詔之作杜子美所謂天子呼來不上船自稱臣是<lb/>
　酒中僊又曰龍舟移棹晚獸錦奪袍新皆指此也髙<lb/>
　力士懐脫鞾之恥以飛燕在昭陽之句摘語楊妃終<lb/>
　不得官者亦坐此也太白之卒年六十二在代宗初<lb/>
　年其召也在天寶初年必長於子美味子美憐君如<lb/>
　兄弟之句則亦忘年交也子美天寶十三載方進三<lb/>
　賦召試則太白去國乆焉兩賢一時俱不遇而詩名<lb/>
　俱千古不朽彼暫遇而速朽者又何足多云<lb/>
<pb n="KR4h0074_WYG_005-3a"/>
　　　駕幸河東　　　　　　　　　王昌齡<lb/>
晉水千廬合汾橋萬國從開唐天業盛入沛聖恩濃下<lb/>
輦迴三象題碑任六龍睿眀懸日月千載此時逢<lb/>
　昌齡唐眀皇時人開元二十年十一月如汾隂祠后<lb/>
　土詩當是時作用事造句皆典實然昌齡律詩甚少<lb/>
　惟三四篇寒食詩有云雨減龍蛇火春生鴻雁天甚<lb/>
　佳而缺第五句<lb/>
　　七言<hi>四十五首</hi>
<pb n="KR4h0074_WYG_005-3b"/>
　　　寄太原李相公　　　　　　　白居易<lb/>
聞道北都今一變政和軍樂萬人安綺羅二八圍賔榻<lb/>
組練三千夾將壇蟬鬢應誇丞相少貂裘不覺太原寒<lb/>
世間大有虚榮貴百嵗無君一日歡<lb/>
　第五句頗於戱語中存規戒第六句對得妙<lb/>
　　　送裴相公赴鎮太原　　　　　張　籍<lb/>
盛徳雄名逺近知功髙先乞守藩維銜恩暫遣分龍節<lb/>
署勑還同在鳳池天子親臨樓上送朝官齊出道傍辭<lb/>
<pb n="KR4h0074_WYG_005-4a"/>
眀年塞北清蕃落應起生祠請立碑<lb/>
　　　送君貺宣徽太尉歸洛　　　　元章簡<lb/>
萬釘還帶照龜緺冠蓋郊西送使華去國正逢梁苑雪<lb/>
探春先得洛城花樓臺紫府神君館松石平泉太尉家<lb/>
四紀交游驚晚暮白頭分袂一咨嗟<lb/>
　　　冲之相公拜相<lb/>
天聖年中桂籍人而今二十五回春親逢舜燭圗隣弼<lb/>
首見堯龍秉化鈞百辟望公承約束四方多士仰經綸<lb/>
<pb n="KR4h0074_WYG_005-4b"/>
為儒富貴皆隆極惟祝功名日日新<lb/>
　　　禁林春直　　　　　　　　　李　昉<lb/>
疎簾揺曳日輝輝直閣深嚴半掩扉一院有花春晝永<lb/>
八方無事詔書稀樹頭百囀鶯鶯語梁上新來燕燕飛<lb/>
豈合此身居此地妨賢尸祿自知非<lb/>
　李昉此詩合是宋朝善言太平第一人故不以入朝<lb/>
　省類而置之昇平選中<lb/>
　　　上吕相公　　　　　　　　　劉禹謨<lb/>
<pb n="KR4h0074_WYG_005-5a"/>
重名清望徧華夷恐是神僊不可知一舉首登龍虎榜<lb/>
十年身到鳳凰池廟堂只似無言者門館長如未貴時<lb/>
除却洛京居守外聖朝賢相復書誰<lb/>
　此必為吕䝉正作劉昌言泉州人仕至同知樞宻中<lb/>
　二聫世所共稱<lb/>
　　　上李相公　　　　　　　　　王　操<lb/>
弱冠登龍入粉闈少年清貴古來稀袖中詔草朝天去<lb/>
頭上宫花侍宴歸卓筆玉堂寒漏迥捲簾池館水禽飛<lb/>
<pb n="KR4h0074_WYG_005-5b"/>
三台位近猶謙遜閒聴秋霖憶翠微<lb/>
　詩話或以詔草為病為無攜草以朝天子者予謂不<lb/>
　然凡詔雖寫真本豈不以草本袖而同行乎又或有<lb/>
　以草本宻進者此無害也<lb/>
　　　洛陽春<lb/>
帝里山河異莫裁就中春色似先來暖融殘雪當時盡<lb/>
花得東風一夜開艶日綺羅香上苑沸天簫鼔動瑶䑓<lb/>
芳心只恐煙花暮閒立髙樓望㡬回<lb/>
<pb n="KR4h0074_WYG_005-6a"/>
　此乃宋有天下始盛將泰之日也<lb/>
　　　兄長莒公赴鎮道出西苑作詩有長楊獵近寒<lb/>
　　　熊吼太液歌餘瑞鵠飛語驚邁予輒擬作一篇<lb/>
　　　　　　　　　　　　　　　　宋　祁<lb/>
寶樓斜倚闕西天北轉樓隂壓素漣白雪乆殘梁複道<lb/>
黄頭間守漢樓船塵輕未損朝來霧樹暖才容臘外煙<lb/>
弭節不妨饒悵戀待歌魚藻記他年<lb/>
　黄頭間守漢樓船間作空詩話謂經改定<lb/>
<pb n="KR4h0074_WYG_005-6b"/>
　　　寄題相䑓太尉韓公晝錦堂<lb/>
瑞節前驅晝錦身堂成署榜示州民遷鶯賀燕翩翻集<lb/>
嘉樹甘棠次第春漳㟁夕波通沼溜魏臺暾日弄梁塵<lb/>
君看千古青編上得意如公有㡬人<lb/>
　左昭二年云云敢不封殖此樹以無忘角弓遂賦甘<lb/>
　棠○富貴將相惟韓魏公無愧此堂此詩非誇非諛<lb/>
　　　寒食假中作<lb/>
九門煙樹蔽春㕓小雨初晴撥火前草色引開盤馬地<lb/>
<pb n="KR4h0074_WYG_005-7a"/>
簫聲催暖賣餳天縈絲早絮輕無着弄袖和風細可憐<lb/>
鼇署侍臣貪出沐珉糜珠餡愧頒宣<lb/>
　景文宋公嘗知夀州再入翰苑又詔知杭州才出國<lb/>
　門迫還本職此所謂鼇署侍臣貪出沐者殆慶厯五<lb/>
　年乙酉六年丙戌間事詩三四風味特甚足見昇平<lb/>
　五六尤潤末句宣賜事候考<lb/>
　　　送致政太師文潞公　　　　　羅　適<lb/>
曽將故老較量看五福如公信是難潞國封來多有嵗<lb/>
<pb n="KR4h0074_WYG_005-7b"/>
太師以上更無官應留妙筭安神器必得人才薦將壇<lb/>
他日宋家青史上始終臣節雪霜寒<lb/>
　羅適天台人五首取一尚有貝州隂徳即仙資一句<lb/>
　佳<lb/>
　　　駕幸西太一宫道傍耕桑者皆以茶絹賜之<lb/>
　　　　　　　　　　　　　　　　韓　琦<lb/>
杪春時澤未全滂西禱真祠徯福祥蠶女捨籠驚法從<lb/>
耕夫投耒目天光勤勞率有優恩及拜賜皆知佚道長<lb/>
<pb n="KR4h0074_WYG_005-8a"/>
海内承風誰不勸何須躬藉與躬桑<lb/>
　此甲辰治平元年英宗出郊時詩昇平之象可掬魏<lb/>
　公為太平宰相無愧矣時耕者叱牛聲甚厲駕前衞<lb/>
　士咸以為笑公亦以詩紀之也<lb/>
　　　駕幸金眀池<lb/>
西池風景出塵寰春豫方乗禁坐閒庶俗一令趨夀域<lb/>
從官齊許燕蓬山樓䑓金碧交輝外舟楫笙歌浩渺間<lb/>
與衆盡歡宫漏促萬花香裏屬車還<lb/>
<pb n="KR4h0074_WYG_005-8b"/>
　此太平宰相之言英宗時<lb/>
　　　初㑹晝錦堂<lb/>
重向髙堂舉宴盃四年牽强北門回故園風物都如舊<lb/>
多病襟懐逐一開白髪恥誇金絡騎綠隂欣滿鐵梁䑓<lb/>
因思前彥歸榮者未有三曽晝錦來<lb/>
　　　再題<lb/>
為郡偏榮晝錦歸再容鄉任古來稀邸人祗駭新章貴<lb/>
僊表誰瞻舊鶴飛浹境士民增慰恱一軒風物起光輝<lb/>
<pb n="KR4h0074_WYG_005-9a"/>
鑱詩又志君恩重鼎鑊捐軀報亦微<lb/>
　公初有古詩不以快恩讐矜名譽為然見諸歐陽公<lb/>
　記中此熙寜初元自長安再領鄉郡時後改鎮北門<lb/>
　得請歸判相州凡三衣錦云<lb/>
　　　初登休逸䑓<lb/>
休逸䑓髙復凭闌依然風月喜生顔城頭仰視新栽栁<lb/>
天外微分舊見山草色且無歸後怨禽飛同到倦時還<lb/>
欲知恩許三年喜錦爛裘輕白晝間<lb/>
<pb n="KR4h0074_WYG_005-9b"/>
　　　癸丑燈夕<lb/>
爭放紅蕖燎紫沉勝游誰肯惜千金人和更有笙歌助<lb/>
酒美應無巷陌深化國光隂方甚永洞天風物不難尋<lb/>
如何可致吾民樂長似熙熙此夜心<lb/>
　熙寜六年相州作<lb/>
　　　賞花釣魚御製　　　　　　　宋仁宗<lb/>
晴旭輝輝苑籞開氤氲花氣好風來游絲罥絮縈行仗<lb/>
墮蘂飄香入酒杯魚躍文波時撥刺鶯留深樹乆徘徊<lb/>
<pb n="KR4h0074_WYG_005-10a"/>
青春朝野方無事故許游觀近侍陪<lb/>
　　　和御製賞花釣魚　　　　　　韓　琦<lb/>
花蔟香亭萬朶開琱輿髙自九關來輕隂閣雨留天仗<lb/>
寒色凝春送夀杯僊吹徹雲終縹渺恩魚逢餌乆徘徊<lb/>
曽參二十年前㑹今備台司得再陪<lb/>
　　　和前韻　　　　　　　　　　鄭　獬<lb/>
輦路鮮雲五色開一聲清蹕下天來水光翠繞九重殿<lb/>
花氣濃薰萬夀杯繡幕煙深紅㑹合文竿風引綠徘徊<lb/>
<pb n="KR4h0074_WYG_005-10b"/>
蓬山絶頂無人到詔許羣仙盡日陪<lb/>
　　　和前韻<lb/>
禁籞平眀帳殿開華芝初下未央來人間彩鳳儀韶曲<lb/>
天上流霞滿御杯花近赭袍偏照爛魚窺僊仗亦徘徊<lb/>
蓬萊絶景何曽到自愧塵蹤此一陪<lb/>
　　　奉詔赴瓊林苑燕餞太尉潞國文公出鎮西都<lb/>
都門秋色滿旌旗祖帳容陪醉御巵功業迥髙嘉祐末<lb/>
<hi>公至和中首陳建儲之䇿</hi>精神如破貝州時<hi>白居易獻裴晉公詩云閒說風情筋力在只如</hi>
<pb n="KR4h0074_WYG_005-11a"/>
<hi>初破蔡州時</hi>匣中寶劍騰霜鍔海上僊桃壓露枝<hi>公之子近有登瀛之</hi>
<hi>命</hi>昨日更聞褒詔下别看名姓入烝彞<lb/>
　　　送公闢給事自青州致政歸吳中<lb/>
青鎻僊人觧玉符秋風一夜滿江湖曽歌郢水非凡曲<lb/>
未掃旄頭負壯圗<hi>公昔北使憤然屢抑北人</hi>終日望君天欲盡平生<lb/>
知我世應無扁舟應約元宫保瀟洒蓮涇二丈夫<hi>採蓮涇在</hi>
<hi>蘇州南園後</hi>
　　　送程公闢給事出守㑹稽兼集賢殿修撰<lb/>
<pb n="KR4h0074_WYG_005-11b"/>
越州太守何瀟灑應為能吟住集僊雪急紫濛催玉勒<lb/>
<hi>公奉使方歸紫濛北中館名也</hi>日長青瑣聴薰絃一時冠盖傾離席半<lb/>
醉珠璣落彩牋自恨君恩渾未報五湖終負釣魚船<lb/>
　紫濛二字甚新人所未用亦所未知<lb/>
　　　寄程公闢<lb/>
念昔都門手一攜春禽㡬向苧蘿啼夢回金殿風光别<lb/>
吟到銀河月影低舞急錦腰迎十八酒酣金盞照東西<lb/>
何時得遂扁舟去雪棹同君泛剡溪<lb/>
<pb n="KR4h0074_WYG_005-12a"/>
　迎十八照東西全是迎字照字有工<lb/>
　　　恭和御製上元觀燈　　　　　王安禮<lb/>
鑾輿清曉出瑶䑓羽衞瞻迎扇影開鳳闕張燈天上坐<lb/>
雞林獻曲海邊來修文可笑秦無䇿能賦休誇楚有才<lb/>
星漢未斜鈞樂闋君王宣示萬年盃<lb/>
　此即王禹玉雙鳳六鰲之韻足見太平盛世<lb/>
　　　瓊林苑賜宴餞留守太尉輒繼髙韻呈<lb/>
名徳曽來重四夷朝廷今日見官儀陪祠自冠三公位<lb/>
<pb n="KR4h0074_WYG_005-12b"/>
分陜猶為百辟師金谷望塵多眷舊瓊林賜饑盡巫疑<lb/>
都人喜見斾旌美寜識勲名在鼎彞<lb/>
　　　上巳游金眀池　　　　　　　王直方<lb/>
游絲墮絮惹行人酒肆歌樓駐畫輪鳳管遏回雲冉冉<lb/>
龍舟衝破浪粼粼日斜黄繖歸馳道風約青帘認别津<lb/>
朝野歡娱真有象壺中要看四時春<lb/>
　選此詩以為汴京昇平之盛可夢不可見恐亦不可<lb/>
　夢也嗚呼痛哉<lb/>
<pb n="KR4h0074_WYG_005-13a"/>
　　　金明池　　　　　　　　　　王安國<lb/>
霓旌逺逺拂樓船滿地春風錦繡筵三島路深浮閬苑<lb/>
九霞觴滿奏鈞天仗歸金闕浮雲外人望池臺落日邊<lb/>
㝡引平生江海趣波瀾一段草如煙<lb/>
　　　上元從駕至集禧觀次沖卿韻　王安石<lb/>
昭陵持槖從游人更見熙寜第四春寶扇初開移玉座<lb/>
華燈錯出映朱塵樓前時看新歌舞仗外還如舊徼廵<lb/>
投老逢時追徃事却含愁思度天津<lb/>
<pb n="KR4h0074_WYG_005-13b"/>
　　　次韻陪駕觀燈<lb/>
繡節含風下玉除宫商挾奏斐然殊福祥周室流為火<lb/>
恩澤堯樽散在衢伏枕但能知廣樂揮毫何以報眀珠<lb/>
但留巾篋歸田日追詠公歡毎自娱<lb/>
　　　謁曽魯公<lb/>
翊戴三朝冕有蟬歸榮今作地行僊且開京洛蕭何第<lb/>
未泛江湖范蠡船老景已憐周吕尚慶門方似漢韋賢<lb/>
一觴豈足為公夀願賦長鯨吸百川<lb/>
<pb n="KR4h0074_WYG_005-14a"/>
　　　上元喜呈貢父<lb/>
車馬紛紛白晝同萬家燈火暖春風别開閶闔壺天外<lb/>
特起蓬萊陸海中盡取繁華供俠少祗分牢落與衰翁<lb/>
不知太一游何處定把青藜獨照公<lb/>
　　　和賞花釣魚<lb/>
䕃幄晴雲拂曉開傳呼僊仗九天來披香殿上留朱輦<lb/>
太液池邊送玉盃宿蘂暖含風浩蕩戱鱗清映日徘徊<lb/>
宸章獨與春爭麗恩許賡歌豈易陪<lb/>
<pb n="KR4h0074_WYG_005-14b"/>
　　　車駕幸玉津園晚歸進詩　　　洪　邁<lb/>
五更猶自雨如麻無限都人仰翠華翻手作雲方悵望<lb/>
舉頭見日共驚嗟天公的有施生妙帝力堪同造化誇<lb/>
上苑春光無盡藏何須羯鼓更催花<lb/>
　淳熙中阜陵宿戒車幸玉津園夜大雨曉而晴景盧<lb/>
　進此詩後兩日宇文价内引上舉似此詩曰洪待制<lb/>
　用雨如麻偶思得桑麻可答其末句用羯鼓事故以<lb/>
　華清車騎爛如花答之世人以為榮遇此亦一時之<lb/>
<pb n="KR4h0074_WYG_005-15a"/>
　太平也然三四用麗語熟套盖四六者乃三洪之所<lb/>
　長<lb/>
　　　秋日臨幸秘書省因成近體詩一首賜丞相史<lb/>
　　　浩以下　　　　　　　　　　宋孝宗<lb/>
玉軸牙籖煥寶章簪紳侍列映秋光宴開芸閣儒風盛<lb/>
坐對蓬山逸興長稽古右文慚菲徳禮賢下士法前王<lb/>
欲臻至治觀熙洽更罄嘉謀為贊㐮<lb/>
　淳熙五年戊戌九月十二日駕幸秘書省翌日賜丞<lb/>
<pb n="KR4h0074_WYG_005-15b"/>
　相史浩以下此詩自建炎丁未至庚戌閱四年無非<lb/>
　冦賦充斥之日自紹興辛亥至壬午三十二年梗以<lb/>
　姦相秦檜者十七年天下學士大夫切齒於忘讐議<lb/>
　和之事貶逐相望辛巳完顏亮背盟臨江東南震動<lb/>
　幸而再安天也中間錢塘一隅謂之小康則可矣至<lb/>
　阜陵立歴隆興乾道以至淳熙始可謂之昇平故取<lb/>
　孝宗此詩以見當時稽古右文禮賢下士之盛宋之<lb/>
　極治前言仁祖後言孝宗漢唐英主有不逮也朝廷<lb/>
<pb n="KR4h0074_WYG_005-16a"/>
　治而天下富樂謂之昇平天下之尚富樂而朝廷不<lb/>
　治則有亂之萌不足以言昇平也選詩之意又在乎<lb/>
　此<lb/>
　　　寓意　　　　　　　　　　　晏　殊<lb/>
油壁香車不再逢峽雲無迹任西東梨花院落溶溶月<lb/>
栁絮池塘淡淡風㡬日寂寥中酒後一畨蕭索禁烟中<lb/>
魚書欲寄何由逹水逺山長處處同<lb/>
　　　恭和御製秋日幸秘書省近體詩<lb/>
<pb n="KR4h0074_WYG_005-16b"/>
　　　　　　　　　　　　　　　　吕祖謙<lb/>
麟閣龍旂日月章中興再見赭袍光仰觀焜燿人文盛<lb/>
始識扶持徳意長功利從今卑管晏浮華自昔陋盧王<lb/>
愿將實學酧天造敢効眀河織女襄<lb/>
　東萊時為著佐兼權禮郎國史編修十月十七日除<lb/>
　大著十二月十四夜感末疾給假眀年三月二十四<lb/>
　日遂歸婺州不復再起淳熙八年辛丑七月二十九<lb/>
　日卒年四十五集中詩僅一巻率多挽章今以類選<lb/>
<pb n="KR4h0074_WYG_005-17a"/>
　公詩僅得五首秘書省三挽汪聖錫二如福州城樓<lb/>
　五言詩亦佳有云棊聲傳下界雁影沒長空島嶼秋<lb/>
　江裏樓䑓海氣中盖少作也<lb/>
　　　賀車駕幸秘書省二首<lb/>
麟䑓髙栁識琱輿共記中興幸省初黄道再傳天子蹕<lb/>
青編重入史臣書需雲下際君恩盛晨露髙張樂節舒<lb/>
若寫鴻猷參大雅定非周鼔頌畋漁<lb/>
　畋漁善用韻<lb/>
<pb n="KR4h0074_WYG_005-17b"/>
紫清丹極與天鄰闔闢乾坤係笑顰獨為斯文回一顧<lb/>
坐令吾道重千鈞先王舊物叅差見列聖眀謨次第陳<lb/>
墨客區區感榮遇豈知深意在彞倫<lb/>
　淳熙五年戊戌九月十二日阜陵車駕幸秘書省公<lb/>
　時為著作佐郎兼權禮部郎官上有詩見前公和外<lb/>
　又有此二詩穏重端整過於無益空言者萬萬矣<lb/>
　　　入城至郡圃及諸家園亭游人甚盛<lb/>
　　　　　　　　　　　　　　　　陸　游<lb/>
<pb n="KR4h0074_WYG_005-18a"/>
老子何曽慣市塵今朝也復入城闉太平有象人人醉<lb/>
造物無私處處春九陌鶯花娱望眼一竿風月屬閒身<lb/>
不緣興盡回橈早要就湖波照角巾<lb/>
　三四好<lb/>
　　　乍晴出游<lb/>
八十山翁病不支出門也喜賦晴詩小樓酒斾闌街處<lb/>
深巷人家晒練時本借微風欹帽影却乗新暖弄鞭絲<lb/>
歸來幸有流香在剰伴兒童一笑嬉<lb/>
<pb n="KR4h0074_WYG_005-18b"/>
　流香所賜酒名<lb/>
　　　武林<lb/>
皇輿乆駐武林宫汴洛當時未易同廣陌有風塵不起<lb/>
長河無凍水常通樓䑓飛舞祥烟外鼓吹喧呼眀月中<lb/>
六十年間㡬來徃都人誰觧記衰翁<lb/>
　此嘉泰六年壬戌詩頗能道錢塘風物元註紹興癸<lb/>
　亥子年十九以試南省來臨安今六十年矣<lb/>
　　　西邨暮歸<lb/>
<pb n="KR4h0074_WYG_005-19a"/>
天氣清和修褉後土風淳古結繩前邨邨陂足分秧水<lb/>
户戶門通入郭船亭障盗消常息鼓坊塲酒賤不論錢<lb/>
行人爭看山翁醉頭枕槐根卧道邊<lb/>
　此景未易得也故取之<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻五<lb/>
</p>
<p>
</p>
  </div>
</body>
</text>
</TEI>
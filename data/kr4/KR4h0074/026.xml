<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十六</head>
    <p>
<pb n="KR4h0074_WYG_026-1a"/>
欽定四庫全書<lb/>
　瀛奎律髓巻二十六　　　　元　方回　編<lb/>
　　變體類<lb/>
　周伯㢸詩體分四實四虚前後虚實之異夫詩止此<lb/>
　四體耶然有大手筆焉變化不同用一句説景用一<lb/>
　句説情或先後或不測此一聨既然矣則彼一聨如<lb/>
　何處置今選於左併取夫用字虚實輕重外若不等<lb/>
　而意脈體格實佳與凡變例之一二書之<lb/>
<pb n="KR4h0074_WYG_026-1b"/>
　　五言<hi>十首</hi>
　　　上已日徐司録林園宴集　　　杜　甫<lb/>
鬂毛垂領白花蘂亞枝紅欹倒衰年廢招尋令節同薄<lb/>
衣臨積水吹面受和風有喜留攀桂無勞問轉蓬<lb/>
　鬂毛垂領白言我之形容情也花蘂亞枝紅言彼之<lb/>
　物色景也既如此開劈下面似乎難繼却再着一句<lb/>
　應上句形容其老為可憐又着一句言不孤物色之<lb/>
　意然後五六一聨皆是以情穿景然結句亦不弱也<lb/>
<pb n="KR4h0074_WYG_026-2a"/>
　尚雙峙力繳惟老杜能之惟黄陳能之惟曾茶山趙<lb/>
　章泉能之如重過何氏四句云蹉跎暮容色悵望好<lb/>
　林泉何日沾微禄歸山買薄田此等變格豈小手段<lb/>
　分二十字巧粧纎刻者能之乎<lb/>
　　　江漲又呈竇使君<lb/>
向晚波微緑連空岸却青日兼春有暮愁與醉無醒漂<lb/>
泊猶杯酒踟蹰此驛亭相看萬里别同是一浮萍<lb/>
　日且暮春亦且暮景也愁不醒醉亦不醒情也以輕<lb/>
<pb n="KR4h0074_WYG_026-2b"/>
　對重為變體且交互四字如秤分星云<lb/>
　　　屏跡<lb/>
用拙存吾道幽居近物情桑麻深雨露燕雀半生成村<lb/>
鼔時時急漁舟箇箇輕杖藜從白首心跡喜雙清<lb/>
　或問雨露二字雙重生成二字雙輕可以為法乎雨<lb/>
　自對露生自對成此輕重各對之法也必善學者始<lb/>
　能之<lb/>
　　　憶江上吳處士　　　　　　　賈　島<lb/>
<pb n="KR4h0074_WYG_026-3a"/>
閩國揚帆去蟾蜍虧復圓秋風吹渭水落葉滿長安此<lb/>
地聚㑹夕當時雷雨寒蘭橈殊未返消息海雲端<lb/>
　或問此詩何以謂之變體豈秋風吹渭水落葉滿長<lb/>
　安為壯乎曰不然此即唐人春還上林苑花滿洛陽<lb/>
　城也其變處乃是此地聚㑹夕當時雷雨寒人所不<lb/>
　敢言者或曰以雷雨對聚㑹不偏枯乎曰兩輕兩重<lb/>
　自相對乃更有力但謂之變體則不可常爾<lb/>
　　　病起<lb/>
<pb n="KR4h0074_WYG_026-3b"/>
嵩丘歸未得空自責遲回身事豈能遂蘭花又已開病<lb/>
令新作少雨阻故人來燈下南華巻祛愁當酒杯<lb/>
　老杜此等體多於七言律詩中變獨賈浪仙乃能於<lb/>
　五言律詩中變是可喜也昧者必謂身事不可對蘭<lb/>
　花二字然細味之乃殊有味以十字一串貫意而一<lb/>
　情一景自然明白下聨更用雨字對病字甚為不切<lb/>
　而意極切真是好詩變體之妙者也若往往語復黙<lb/>
　微微雨洒松則其變太厓異而生澁矣<lb/>
<pb n="KR4h0074_WYG_026-4a"/>
　　　寓北原作<lb/>
登原見城闕䇿蹇畏炎天日午路中客槐花風處蟬逺<lb/>
山秦樹上清渭漢陵前何事居人世皆從名利牽<lb/>
　日午路中客一句似麤疎槐花風處蟬一句却細宻<lb/>
　亦變體也秦樹漢陵及尾句俱佳<lb/>
　　　寄宋州田中丞<lb/>
古郡近南徐關河萬里餘相思深夜後未答去年書自<lb/>
别知音少難忘識面初舊山期已久門掩數畦蔬<lb/>
<pb n="KR4h0074_WYG_026-4b"/>
　相思深夜後未答去年書初看甚淡細看十字一串<lb/>
　不喫力而有味浪仙善用此體如白髪初相識秋山<lb/>
　擬共登如羡君無白髪走馬過黄河如萬水千山路<lb/>
　孤舟一月程皆句法之變也如自别知音少難忘識<lb/>
　面初又當截上二字下三字分為兩段而觀方見深<lb/>
　味葢謂自相别之後知音者少自别二字極有力而<lb/>
　最難忘者尤在識面之初老杜有此句法每語見許<lb/>
　文章伯之類是也不寐防巴虎全生狎楚童亦是也<lb/>
<pb n="KR4h0074_WYG_026-5a"/>
　山谷欲嗔王母惜稍慧女兄誇亦是也<lb/>
　　　寄張文潛舍人　　　　　　　陳師道<lb/>
今代張平子雄深次子長名髙三俊上官立右螭傍車<lb/>
笠吾何恨飛騰子莫量時平身早達未用夢凝香<lb/>
　君乘車我戴笠他日相逢下車揖此所謂車笠之盟<lb/>
　也車笠二字實以對飛騰二虚字可乎曰老杜雨露<lb/>
　對生成有例后山又有詩曰預知河嶺阻不作往來<lb/>
　頻聲言随地改吳越到江分皆是以輕對重<lb/>
<pb n="KR4h0074_WYG_026-5b"/>
　　　老柏<hi>有序</hi>
　　　　勝果院後有柏見之二十餘年疎痩如故予<lb/>
　　　　寓其舍數以水灌之遂有生意<lb/>
庭柏無生意摧殘二十秋稍沾杯水潤已與歳寒謀黄<lb/>
裏青青出愁邊稍稍瘳㑹看笙鶴下暮雀莫深投<lb/>
　黄裏青青出用三箇顔色字愁邊稍稍瘳却只平淡<lb/>
　不帶顔色字此與襟三江帶五湖控蠻荆引甌越同<lb/>
　例如張宛丘七言有曰白頭青鬂有存没落日斷霞<lb/>
<pb n="KR4h0074_WYG_026-6a"/>
　無古今互換錯綜而此尤竒矣是為變體<lb/>
歳月那能記風霜亦飽經槁乾仍故節潤澤出新青色<lb/>
與江波共聲留静夜聽輝輝垂重露㸃㸃綴流螢<lb/>
　尾句謂柏葉之上輝輝垂重露遥見之者如㸃㸃綴<lb/>
　流螢也試嘗於月下看樹木皆然老杜云月明垂葉<lb/>
　露此句暗合唐人詩聽雨寒更盡開門落葉深微陽<lb/>
　下喬木逺燒入秋山與此同例是為變體<lb/>
　　七言<hi>十九首</hi>
<pb n="KR4h0074_WYG_026-6b"/>
　　　江上值水如海勢聊短述　　　杜　甫<lb/>
為人性僻耽佳句語不驚人死不休老去詩篇渾漫與<lb/>
春來花鳥莫深愁新添水檻供垂釣故着浮槎替入舟<lb/>
焉得思如陶謝手令渠述作與同游<lb/>
　以詩篇對花鳥此為變體後來者又善於推廣云<lb/>
　　　九日<lb/>
重陽獨酌盃中酒抱病起登江上臺竹葉於人既無分<lb/>
菊花從此不須開殊方日落𤣥猿哭舊國霜前白雁來<lb/>
<pb n="KR4h0074_WYG_026-7a"/>
弟妹蕭條各何在干戈衰謝兩相催<lb/>
　此竹葉酒也以對菊花是為真對假亦變體於人既<lb/>
　無分從此不須開於虚字上十分着力<lb/>
去年登髙郪縣北今日重在涪江濵苦遭白髪不相放<lb/>
羞見黄花無數新世亂鬱鬱乆為客路難悠悠長傍人<lb/>
酒䦨却憶十年事腸斷驪山清路塵<lb/>
　此兩首皆當入節序類以其為變體之祖故入此白<lb/>
　髪人事也黄花天時也亦景對情之謂後人九日詩<lb/>
<pb n="KR4h0074_WYG_026-7b"/>
　無不以白髪對黄花皆本老杜如即今蓬鬂改但愧<lb/>
　菊花開亦是苦遭羞見乃虚字着力處<lb/>
　　　齊山　　　　　　　　　　　杜　牧<lb/>
江涵秋影雁初飛與客携壺上翠微塵世難逢開口笑<lb/>
菊花須挿滿頭歸但將酩酊酬佳節不用登臨怨落暉<lb/>
古往今來只如此牛山何必淚沾衣<lb/>
　此以塵世對菊花開闔抑揚殊無斧鑿痕又變體之<lb/>
　俊者後人得其法則詩如禪家散聖矣<lb/>
<pb n="KR4h0074_WYG_026-8a"/>
　　　送春　　　　　　　　　　　蘇　軾<lb/>
夢裏青春可得追欲將詩句絆餘暉酒䦨病客惟思睡<lb/>
蜜熟黄蜂亦嬾飛芍藥櫻桃俱掃地鬂絲禪榻兩忘機<lb/>
慿君借取法界觀一洗人間萬事非<lb/>
　酒䦨病客惟思睡我也情也蜜熟黄蜂亦嬾飛物也<lb/>
　景也芍藥櫻桃俱掃地景也鬂絲禪榻兩忘機情也<lb/>
　一輕一重一來一往所謂四實四虚前後虚實又當<lb/>
　何如下手至此則知繫風捕影未易言矣坡妙年詩<lb/>
<pb n="KR4h0074_WYG_026-8b"/>
　律頗寛至晚年乃神妙流動<lb/>
　　　首夏官舍即事<lb/>
安石榴花開最遲絳裙深樹出幽菲吾廬想見無限好<lb/>
客子倦遊胡不歸座上一樽雖得滿古來四事巧相違<lb/>
令人却憶湖邊寺垂柳隂隂書掩扉<lb/>
　此詩變體他人殆難繼也首唱兩句自説榴花下面<lb/>
　如何着語似乎甚難却自想吾盧之好而恨此身之<lb/>
　未歸第五第六却又謂不是無酒只是心事自不樂<lb/>
<pb n="KR4h0074_WYG_026-9a"/>
　爾至尾句却又擺脱而歸宿於湖上之寺葢謂雖未<lb/>
　可遽歸一出遊僧舍亦可也變體如此難學姑書之<lb/>
　以見蘇公大手筆之異如初夏賀新郎詞後一段全<lb/>
　説榴花亦他人所不能也如老杜即看燕子入山扉<lb/>
　以下四句説景却將四句説情則甚易爾善變者將<lb/>
　四句説景括作一句又將四句説情括作一句以成<lb/>
　一聨斯謂之難<lb/>
　　　次韻葢郎中率郭郎中休官　　黄庭堅<lb/>
<pb n="KR4h0074_WYG_026-9b"/>
世態已更千變盡心源不受一塵侵<hi>一作險阻艱難親得力是非憂患飽</hi>
<hi>經心</hi>青春白日無公事紫燕黄鸝俱好音付與兒孫知伏<lb/>
臘聽教魚鳥遂飛沉黄公壚下曽知味定是逃禪入少<lb/>
林<lb/>
　青春白日紫燕黄鸝變體<lb/>
　　　次韻郭右曹<lb/>
閲世行將老斵輪那能不朽見仍雲歳中日月又除盡<lb/>
聖處工夫無半分秋水寒沙魚得計南山濃霧豹成文<lb/>
<pb n="KR4h0074_WYG_026-10a"/>
古心自有着鞭地尺璧分隂未當勤<lb/>
　歳中日月又除盡景也聖處工夫無半分情也賈島<lb/>
　身事豈能遂蘭花又已開當一律觀老杜竹葉菊花<lb/>
　一聨又白髪黄花一聨即是此様手段<lb/>
　　　和師厚郊居示里中諸君<lb/>
籬邊黄菊關心事牕外青山不世情江橘千頭供歳計<lb/>
秋蛙一部洗朝酲歸鴻往燕競時節宿草新墳多友生<lb/>
身後功名空自重眼前樽酒未宜輕<lb/>
<pb n="KR4h0074_WYG_026-10b"/>
　歸鴻往燕競時節天時也宿草新墳多友生人事也<lb/>
　亦一景對一情上面四句用菊山橘蛙四物亦不覺<lb/>
　冗山谷詩變體極多明月清風非俗物輕裘肥馬謝<lb/>
　兒曹功名富貴兩蝸角險阻艱難一酒杯春風春雨<lb/>
　花經眼江北江南水拍天碧嶂清江元有宅黄魚紫<lb/>
　蟹不論錢上八字各自為對如洞庭歸客有佳句庾<lb/>
　嶺疎梅如小棠公庭休更進湯餅語燕無人窺井欄<lb/>
　則變之又變在律詩中神動鬼飛不可測也<lb/>
<pb n="KR4h0074_WYG_026-11a"/>
　　　次韻春懷　　　　　　　　　陳師道<lb/>
老形已具臂膝痛春事無多櫻笋來敗絮不温生蟣蝨<lb/>
大杯覆酒着塵埃衰年此日仍為客舊國當時只廢臺<lb/>
河嶺尚堪供極目少年為句未須哀<lb/>
　后山詩痩鉄屈蟠海底珊瑚枝不足以喻其深勁老<lb/>
　形已具臂膝痛身欲老也春事無多櫻笋來春欲盡<lb/>
　也前輩詩中千百人無后山此二句以一句情對一<lb/>
　句景輕重彼我沉着深鬱中有無窮之味是為變體<lb/>
<pb n="KR4h0074_WYG_026-11b"/>
　至如蟣蝨塵埃一聨所用字有前例亦佳<lb/>
　　　早起<lb/>
隣雞接響作三鳴殘㸃連聲殺五更寒氣挾霜侵敗絮<lb/>
賓鴻將子度微明有家無食惟髙枕百巧千窮只短檠<lb/>
翰墨日疎身日逺世間安得尚虚名<lb/>
　有家無食百巧千窮各自為對變體也如寒氣挾霜<lb/>
　侵敗絮賓鴻將子度微明輕重互換愈見其妙一篇<lb/>
　之中四句皆用變體如熟路長驅聊緩步百全一發<lb/>
<pb n="KR4h0074_WYG_026-12a"/>
　不虚弦即此所評之變體如喬木下泉餘故國黄鸝<lb/>
　白鳥解人情含紅破白連連好度水吹香故故長隠<lb/>
　儿忘言終不近白頭青簡兩相催不以顔色對顔色<lb/>
　猶不以數目對數目而各自為對皆變體也<lb/>
　　　春日　　　　　　　　　　　張　耒<lb/>
輝輝暖日弄游絲風軟晴雲緩緩飛殘雪暗隨氷筍滴<lb/>
新春偷向桞梢歸可憐客鬂蹉跎老每惜梅花取次稀<lb/>
何事都城輕薄子買懽沽酒試春衣<lb/>
<pb n="KR4h0074_WYG_026-12b"/>
　此亦以客鬂對梅花皆自老杜鬂毛花蕋一聨發之<lb/>
　　　懷天經智老因以訪之　　　　陳與義<lb/>
今年二月凍初融睡起苕溪緑向東客子光隂詩巻裏<lb/>
杏花消息雨聲中西庵禪伯還多病北柵儒仙只固窮<lb/>
忽憶輕舟尋二子綸巾鶴氅試春風<lb/>
　以客子對杏花以雨聲對詩巻一我一物一情一景<lb/>
　變化至此乃老杜即今蓬鬂改但愧菊花開賈島身<lb/>
　事豈能遂蘭花又已開翻窠換臼至簡齋而益竒也<lb/>
<pb n="KR4h0074_WYG_026-13a"/>
　后山老形已具臂膝痛春事無多櫻笋來一聨極其<lb/>
　酸苦而此聨有富貴閒雅之味后山窮簡齋達亦可<lb/>
　覘云<lb/>
　　　寓居劉倉廨中晚步過鄭倉臺上<lb/>
紗巾竹杖過荒陂滿面春風二月時世事紛紛人老易<lb/>
春隂漠漠絮飛遲士衡去國三間屋子美登臺七字詩<lb/>
草遶天西青不盡故園歸計入支頤<lb/>
　以世事對春隂以人老對絮飛一句情一句景與前<lb/>
<pb n="KR4h0074_WYG_026-13b"/>
　客子杏花之句律令無異但如此下兩句后面難措<lb/>
　手簡齋胸次却㑹變化斡旋全不覺難此變體之極<lb/>
　也<lb/>
　　　重陽<lb/>
去歳重陽已百憂今年依舊歎羈遊籬底菊花惟解笑<lb/>
鏡中頭髪不禁秋凉風又落宫南木老雁孤鳴漢北洲<lb/>
如許行年那可記謾排詩句寫新愁<lb/>
　菊花對頭髪即老杜蓬鬂菊花一聨定例<lb/>
<pb n="KR4h0074_WYG_026-14a"/>
　　　對酒<lb/>
新詩滿眼不能裁鳥度雲移落酒杯官裏簿書無日了<lb/>
樓頭風雨見秋來是非衮衮書生老歳月匆匆燕子囘<lb/>
笑撫江南竹根枕一樽呼起鼻中雷<lb/>
　此詩中兩聨俱用變體各以一句説情一句説景竒<lb/>
　矣坡詞有云官事何時畢風雨外無多日即前聨意<lb/>
　也後聨即與前詩世事紛紛春隂漠漠一聨用意亦<lb/>
　同是為變體學許渾詩者能之乎此非深透老杜山<lb/>
<pb n="KR4h0074_WYG_026-14b"/>
　谷后山三關不能也<lb/>
　　　陪粹翁舉酒於君子亭亭下海棠方開<lb/>
世故驅人殊未央聊從地主借繩牀春風浩浩吹遊子<lb/>
暮雨霏霏濕海棠去國衣冠無態度隔簾花葉有輝光<lb/>
使君禮數能寛否酒味撩人我欲狂<lb/>
　此詩中四句皆變兩句説已兩句説花而錯綜用之<lb/>
　意謂花自好人自愁耳亦其才能驅駕豈若瑣瑣鐫<lb/>
　砌者之詩哉<lb/>
<pb n="KR4h0074_WYG_026-15a"/>
　　　清明<lb/>
清明閒步澗邊沙行入荒林聞亂鴉寒食清明驚客意<lb/>
暖風遲日醉梨花書生投老王官谷壯士偷生漂母家<lb/>
不用鞦韆與蹴踘只將詩句答年華<lb/>
　三四變體又頗新異嗚呼古今詩人當以老杜山谷<lb/>
　后山簡齋四家為一祖三宗餘可預配饗者有數焉<lb/>
　　　睡起<lb/>
憨憨與世共兒嬉兀兀從人笑我癡閒裏事忙晴㬠藥<lb/>
<pb n="KR4h0074_WYG_026-15b"/>
静中機動夜争棋心情詩巻無佳句時節梅花有好枝<lb/>
熟睡覺來何所欠菜根香軟飯流匙<lb/>
　淳熙十四年丁未春石湖作此詩年六十二可作平<lb/>
　生詩第一心情詩巻無佳句言情思時節梅花有好<lb/>
　枝言景物詩變體至此不可加矣上兩句又自不覺<lb/>
　其冗絶作也<lb/>
　<lb/>
　瀛奎律髓巻二十六<lb/>
</p>
<p>
</p>
  </div>
</body>
</text>
</TEI>
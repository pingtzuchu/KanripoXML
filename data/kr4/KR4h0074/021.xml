<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十一</head>
    <p>
<pb n="KR4h0074_WYG_021-1a"/>
欽定四庫全書<lb/>
　瀛奎律髓巻二十一　　　　元　方囬　編<lb/>
　　雪類<lb/>
　文選以二謝雪賦月賦入物色類雪於諸物色中最<lb/>
　難賦今選詩家巨擘一句及雪而全篇見雪意雪景<lb/>
　者亦取之雖不專用禁體然用事淺近者皆不取<lb/>
　　五言<hi>三十三首</hi>
　　　赴京途中遇雪　　　　　　　孟浩然<lb/>
<pb n="KR4h0074_WYG_021-1b"/>
迢遞秦京道蒼茫嵗暮天窮隂連晦朔積雪滿山川落<lb/>
雁迷沙渚饑烏噪野田客愁空佇立不見有人煙<lb/>
　規模好<lb/>
　　　和張丞相春朝對雪<lb/>
迎氣當春立承恩喜雪來潤從河漢下花逼艷陽開不<lb/>
覩豐年瑞安知爕理才撒鹽如可擬願糝和羮梅<lb/>
　此必為張九齡也善用事者化死事為活事撒鹽本<lb/>
　非俊語却引為宰相和羮糝梅之事則新矣<lb/>
<pb n="KR4h0074_WYG_021-2a"/>
　　　對雪　　　　　　　　　　　杜　甫<lb/>
北雪犯長沙胡雲冷萬家隨風且間葉帶雨不成花金<lb/>
錯囊垂罄銀壺酒易賖無人竭浮蟻有待至昏鴉<lb/>
　詩家善用事者藏一字於句中銀壺酒易賖非易也<lb/>
　乃不易也錢囊既已空矣酒可以易賖乎但吟此者<lb/>
　着些斷續輕重即見意矣以尾句騐之盖無人肯賖<lb/>
　酒直待至昏黒也<lb/>
　　　對雪<lb/>
<pb n="KR4h0074_WYG_021-2b"/>
戰哭多新鬼愁吟獨老翁亂雲低薄暮急雪舞囬風瓢<lb/>
棄罇無綠爐存火似紅數州消息斷愁坐正書空<lb/>
　他人對雪必豪飲低唱極其樂唯老杜不然每極天<lb/>
　下之憂<lb/>
　　　雪<lb/>
南雪不到地青崖霑未消微微向日薄脉脉去人遥冬<lb/>
熱鴛鴦病峽深豺虎驕愁邊有江水焉得北之朝<lb/>
　江水東流欲挽之使北愛君戀闕之心切矣<lb/>
<pb n="KR4h0074_WYG_021-3a"/>
　　　舟中夜雪有懐盧十四侍御弟<lb/>
朔風吹桂水大雪夜紛紛暗度南樓月寒深北渚雲燭<lb/>
斜初近見舟重竟無聞不識山隂道聽雞更憶君<lb/>
　舟重竟無聞可謂善言舟中聽雪之狀凡用事必湏<lb/>
　翻案雪夜訪戴一時故實今用為不識路而不可徃<lb/>
　則竒矣<lb/>
　　　泊岳陽城下<lb/>
江國輸千里山城僅百層岸風翻夕浪舟雪洒寒燈㽞<lb/>
<pb n="KR4h0074_WYG_021-3b"/>
滯才難盡艱危氣益増圖南未可料變化有鯤鵬<lb/>
　此一詩只一句言雪而終篇自有雪意其詩壯哉乃<lb/>
　詩家様子也<lb/>
　　　春雪　　　　　　　　　　　韓　愈<lb/>
看雪乗清旦無人坐獨謡拂花輕尚起落地暖初銷已<lb/>
訝凌歌扇還來伴舞腰灑篁留宻節着柳送長條入鏡<lb/>
鸞窺沼行天馬度橋徧階憐可掬滿樹戲成揺江浪迎<lb/>
濤日風毛縱獵朝弄閒時細轉爭急忽驚飄城險疑懸<lb/>
<pb n="KR4h0074_WYG_021-4a"/>
布砧寒未擣綃莫愁隂景促夜色自相饒<lb/>
　昌黎雪詩三大篇贈張籍來字四十韻獻裴尚書簁<lb/>
　字二十韻坳中初盖底垤處遂成堆片片匀如剪紛<lb/>
　紛碎若挼<hi>奴回切</hi>隨車翻縞帯逐馬散銀杯隱匿瑕疵<lb/>
　盡包羅委𤨏該誤雞宵呃喔驚鵲暗徘徊鯨鯢陸死<lb/>
　骨玉石火炎灰日輪埋欲側坤軸壓將頺龍魚冷蟄<lb/>
　苦虎豹餓號哀巧借奢華便專繩困約災此來字韻<lb/>
　警句也宿雲寒不巻春雪墮如簁喜深將䇿試驚宻<lb/>
<pb n="KR4h0074_WYG_021-4b"/>
　仰簷窺妬舞時飄袖欺梅併壓枝氣嚴當酒換洒急<lb/>
　聽窗知履敝行偏冷門扃卧更羸擬鹽吟舊句授簡<lb/>
　慕前規此簁字韻警句也此一首十韻行天馬度橋<lb/>
　一句絶唱<lb/>
　　　和欲雪二首　　　　　　　　梅堯臣<lb/>
貂裘着不煖牙帳曉初開朔氣還先及流風亦屢催擬<lb/>
聞人詠絮將見使傳梅公復憂民畆龍沙㡬日來<lb/>
雪欲漫天落雲初着地垂臂鷹過野徤走馬上氷遲公<lb/>
<pb n="KR4h0074_WYG_021-5a"/>
子多論酒騷人自詠詩都無少年意只卧竹窗宜<lb/>
　似是和晏元獻欲雪詩前首下先及屢催擬聞將見<lb/>
　又繼以龍沙㡬日來皆欲雪未雪之辭<lb/>
　　　雪詠<lb/>
雪色混青㝠搴帷宿酒醒龍蛇緣古木鳳鵠舞幽庭宻<lb/>
勢因風力輕姿任物形公堂何寂寞橫案對𤣥經<lb/>
　五六細潤<lb/>
　　　臘日雪<lb/>
<pb n="KR4h0074_WYG_021-5b"/>
風毛隨校獵浩浩古原沙寒入弓聲健隂藏兎徑賖馬<lb/>
頭迷玉勒鷹背落梅花少壯心空在悠然感歳華<lb/>
　刋本誤以獵為臘予輙改定乃是獵而遇雪五六絶<lb/>
　佳<lb/>
　　　十五日雪三首<lb/>
寒令奪春令六花浸百花塘氷膠燕觜野水澁芹芽擁<lb/>
柱輕於絮吹墀淨若沙乳禽饑啄木誰誤撥琵琶<lb/>
新雷奮蛇甲宻雪鬭鵞毛正欲裁輕縠重令着敝袍沙<lb/>
<pb n="KR4h0074_WYG_021-6a"/>
泉流復凍烟蕚折還韜只待隣醅熟微聲聽酒槽<lb/>
春風九十日一半已銷磨凖擬看花少依稀詠雪多官<lb/>
車猶載炭菢鵲不離窠向此興都盡戴家誰復過<lb/>
　此乃花朝日雪是年皇祐五年癸巳正月十五日狄<lb/>
　青破儂智髙之年陳后山生聖俞五十二嵗監永濟<lb/>
　倉<lb/>
　　　次韻范景仁舍人對雪<lb/>
三尺没腰雪京華頻嵗無髙低相掩覆竅隙似封糊帖<lb/>
<pb n="KR4h0074_WYG_021-6b"/>
缺都迷醜増妍不問枯因時混貧富遇物得圓觚眩目<lb/>
何曽數流風不可圖㝠㝠山霧合浩浩海雲鋪未覺花<lb/>
飛葉先㸔霰集珠落機裁扇素獵野割膚腴粲爾娥奔<lb/>
月皤然叟赴酺落才今揣稱小巧愧非夫<lb/>
　又聯獸餒迷行穴禽寒立並枯受降鍪甲積罷獵羽<lb/>
　毛鋪裝成新樹色遮盡古苔㾗尤佳<lb/>
　　　雪中寄魏衍　　　　　　　　陳師道<lb/>
薄薄初經眼輝輝巳映空融泥還結凍落木復沾叢意<lb/>
<pb n="KR4h0074_WYG_021-7a"/>
在千年表情生一念中遥知吟榻上不道絮因風<lb/>
　魏衍后山門人遥知吟榻上不道絮因風此教人作<lb/>
　詩之法也撒鹽空中羞可擬此固謝家子弟之拙未<lb/>
　若柳絮因風起未可謂謝夫人此句冠古也想魏衍<lb/>
　此時作詩必不用此等陳言乃后山意也然則詩家<lb/>
　有翻案法又在乎人晉書郭文曰情由憶生不憶故<lb/>
　無情<lb/>
　　　雪<lb/>
<pb n="KR4h0074_WYG_021-7b"/>
初雪已覆地晚風仍積威木鳴端自語鳥起不成飛寒<lb/>
巷聞驚犬隣家有夜歸不無慚敗絮未易泣牛衣<lb/>
　句句如瘦鐡屈蟠<lb/>
　　　次韻無斁雪後二首<lb/>
閉閣春雲薄開門夜雪深江梅猶故意湖雁起歸心草<lb/>
潤留餘澤窗明度積隂殷勤報春信屋角有來禽<lb/>
取信<hi>一作性</hi>無通介隨時有異同雪餘盖地白春淺着梢紅<lb/>
寄食虚長筭論詩缺近功相看不相棄頼有古人風<lb/>
<pb n="KR4h0074_WYG_021-8a"/>
　凡與晁無斁倡和皆在曹州后山依其婦翁郭槩於<lb/>
　曹無斁時為學官<lb/>
　　　雪後黄樓寄眉山居士<lb/>
林廬烟不起城郭嵗將窮雲日明松雪溪山進晚風人<lb/>
行圖盡裏鳥度醉吟中不盡山隂興天留憶戴公<lb/>
　明字進字皆詩眼<lb/>
　　　元日雪<lb/>
半夜風如許平明雪皓然簾踈穿細碎竹壓更嬋姢窘<lb/>
<pb n="KR4h0074_WYG_021-8b"/>
兎走留跡饑烏鳴乞憐遥忻炎海上還復得新年<lb/>
　末句為東坡在儋州<lb/>
　　　雪意<lb/>
睡眼拭朦朧開門雪巳濃客來迷舊徑虎過失新蹤浦<lb/>
逺渾無鶴林疎只有松借琴如不觧酒興若為工<lb/>
　雪之浦惟其逺故鶴不可見謂之渾無鶴可也雪之<lb/>
　林惟其踈故松獨可見謂之只有松可也全在逺字<lb/>
　疎字上見工更得前聯不用虎跡一句則不冗矣此<lb/>
<pb n="KR4h0074_WYG_021-9a"/>
　二句尹穡得其餘工有詩曰草黄眠失犢石白動知<lb/>
　鷗亦佳併記諸此<lb/>
榆闗書不到雪又滿平蕪指冷頻呵玉胸寒屢掩酥綠<lb/>
嘗冬至酒紅擁夜深爐塞上風沙惡征衣也到無<lb/>
　此篇似閨人念征夫詠雪呵玉掩酥一聨亦流麗<lb/>
　　　雪盡　　　　　　　　　　　吕本中<lb/>
雪盡寒仍在園荒春欲歸晴空落雁少古木聚鴉稀肺<lb/>
病猶宜酒嚢空合典衣碧雲愁不見千里故山薇<lb/>
<pb n="KR4h0074_WYG_021-9b"/>
　三四佳<lb/>
　　　年華　　　　　　　　　　　陳與義<lb/>
去國頻更嵗為官不救饑春生殘雪外酒盡落梅時白<lb/>
日山川映青天草木宜年華不負客一一入吾詩<lb/>
　　　金潭道中<lb/>
晴路籃輿穏舉頭閒望賖前岡春泱漭後嶺雪槎牙海<lb/>
内兵猶壯邨邊嵗自華客行驚節序囬眼送<hi>一作望</hi>桃花<lb/>
　陳簡齋無專題雪詩此二首一云春生殘雪外一云<lb/>
<pb n="KR4h0074_WYG_021-10a"/>
　後嶺雪槎牙皆於雪如盡佳句也且詩律絶髙特取<lb/>
　諸此以備玩味<lb/>
　　　雪中偶成　　　　　　　　　潘良貴<lb/>
飛花㸔六出俄向臘中來解驗人情喜始知天意回夜<lb/>
䦨窗愈白曉凍日難開麥熟何時節饑民正可哀<lb/>
歉嵗多流冗邦侯善勞來雪餘驚臘盡耕近喜春囬郊<lb/>
野猶同色江天巳半開短衣難掩脛誰説少陵哀<lb/>
　潘良貴字子賤詩傳者不多風格老練而繳句皆髙<lb/>
<pb n="KR4h0074_WYG_021-10b"/>
　古悲愴味其㫖仁人之言也用朱教授韻架上殘書<lb/>
　猶可讀瓶中儲粟不堪舂用姪德久韻尚餘披樹雪<lb/>
　巳有浴溪禽皆佳<lb/>
　　　雪中登王正中書閣　　　　　曽　幾<lb/>
對雪誰同語登樓似欲仙人家修月户丈室散花天山<lb/>
擁鈎簾外江横隱几前寒深落雁渚清集釣魚船扶病<lb/>
從摩詰消愁得仲宣展書明細字烹茗濕疎烟月好還<lb/>
同夢詩成巳下弦明年倘相憶為一到闗邊<lb/>
<pb n="KR4h0074_WYG_021-11a"/>
　　　次韻雪中<lb/>
積雪何所待凍雲終未開有時聞㵼竹無路去尋梅只<lb/>
欲闗門卧誰能蕩槳來辟寒湏底物正乏麴生才<lb/>
　亦用袁安子猷事但詩律穏熟可法<lb/>
　　　雪中二首　　　　　　　　　陸　游<lb/>
春晝雪如簁清羸病起時跡深驚虎過煙絶憫僧饑地<lb/>
凍萱牙短林深烏哢遲西窗斜日晚呵手歛殘棋<lb/>
忽忽悲窮處悠悠感嵗華暮雲如潑墨春雪不成花眼<lb/>
<pb n="KR4h0074_WYG_021-11b"/>
澁燈生暈詩成字半斜殘樽已傾盡試起問東家<lb/>
　前篇中四句不勝其工末句尚不放過更着餘工可<lb/>
　喜也後篇亦可取<lb/>
　　　小雪<lb/>
夜卧風號野晨興雪擁籬未言能壓瘴應是欲催詩跨<lb/>
蹇雖堪喜呼舟似更竒元知剡溪路不減㶚橋時<lb/>
　此詩五六善斡旋<lb/>
　　　大雪月下至旦欲午始晴<lb/>
<pb n="KR4h0074_WYG_021-12a"/>
薄暮雪雲低清宵意惨悽方聽打窗急巳報與堦齊踈<lb/>
箔穿飛蝶空庭聚戲猊新晴思訪客愁絶滿城泥<lb/>
　　　雪　　　　　　　　　　　　尤　袤<lb/>
睡覺不知雪但驚窗户明飛花厚一尺和月照三更草<lb/>
木淺深白邱塍髙下平饑民莫咨怨第一念邊兵<lb/>
　見雪而念民之饑常事也今不止民饑又有邊兵可<lb/>
　念歐陽詩可憐鐡甲冷徹骨四十餘萬屯邊兵以此<lb/>
　忤晏相意而晏相亦坐此罷相然則凡賦詠者又豈<lb/>
<pb n="KR4h0074_WYG_021-12b"/>
　但描冩物色而已乎<lb/>
　　　雪意濃復作雨　　　　　　　范成大<lb/>
擬看飛花陣翻成建水聲雨吾寜不識雪汝㡬時成三<lb/>
白從今卜千倉待此盈暮雲如有意青女莫無情<lb/>
　三白千倉對偶新<lb/>
　　　雪　　　　　　　　　　　　楊萬里<lb/>
夜映非真曉山明不覺遥儘寒無禁爽且落未湏銷體<lb/>
怯心仍受顔衰酒强朝毛錐自堪戰寸鐡亦何消<lb/>
<pb n="KR4h0074_WYG_021-13a"/>
是雨還堪拾非花却解飛兒童最無頼搏弄肯言歸白<lb/>
樹翻投竹欺人故㸃衣肩寒未妨聳筆凍可能揮<lb/>
細聽無仍有貪看立又行落時晨却暗積處夜還明幸<lb/>
自漫山好何如到夏清似知吾黨意未遣日華晴<lb/>
　用白戰律仍禁用故事詠三首誠齋此詩枯瘦甚矣<lb/>
　　七言<hi>四十七首</hi>
　　　暮登四安寺鐘樓寄裴十廸　　杜　甫<lb/>
暮倚髙樓對雪峰僧來不語自鳴鐘孤城返照紅將歛<lb/>
<pb n="KR4h0074_WYG_021-13b"/>
近市浮煙翠且重多病獨愁常閴寂故人相見未從容<lb/>
知君苦思緣詩痩太向交游萬事慵<lb/>
　老杜七言律無全篇雪詩此首起句言髙樓對雪峰<lb/>
　三四返照浮烟乃雪後景也選置於此以表詩體前<lb/>
　四句專言雪後晚景後四句専言彼此情味自然雅<lb/>
　潔必若着題詩八句黏帶即為詩必此詩而詩拙矣<lb/>
　所謂不可無開闔也<lb/>
　　　春雪　　　　　　　　　　　秦韜玉<lb/>
<pb n="KR4h0074_WYG_021-14a"/>
雪重寒空思寂寥玉塵如糝滿春朝片纔着地輕輕䧟<lb/>
力不禁風旋旋消惹砌任從香粉妬縈叢自學小梅嬌<lb/>
誰家醉捲珠簾看絃管堂深暖易調<lb/>
　三四頗切於春雪但詩格稍弱<lb/>
　　　次韻和刁景純春雪戲意　　　梅堯臣<lb/>
雪與春歸落嵗前曉開庭樹有餘妍楊花撲撲白漫地<lb/>
蛺蝶紛紛飛滿天胡馬嘶風思塞草吴牛喘月困沙田<lb/>
我貧始覺今朝富大片如錢不解穿<lb/>
<pb n="KR4h0074_WYG_021-14b"/>
　此戲語耳三四雖戲却自佳<lb/>
　　　雪後書北臺壁　　　　　　　蘇　軾<lb/>
城頭初日始翻鴉陌上晴泥巳没車凍合玉樓寒起粟<lb/>
光揺銀海眩生花遺蝗入地應千尺宿麥連雲有㡬家<lb/>
老病自嗟詩力退空吟氷柱憶劉义<lb/>
　雪宜麥而辟蝗蝗生子入地雪深一尺蝗子入地一<lb/>
　丈玉樓為肩銀海為眼用道家語然竟不知出道家<lb/>
　何書蓋黄庭一種書相傳有此説<lb/>
<pb n="KR4h0074_WYG_021-15a"/>
黄昏猶作雨纎纎夜靜無風勢轉嚴但覺衾裯如潑水<lb/>
不知庭院巳堆鹽五更曉色侵書幌半月<hi>集作夜</hi>寒聲落<lb/>
畵簷試掃北臺看馬耳未隨埋没有䨇尖<lb/>
　馬耳山名與臺相對坡知宻州時作年三十九嵗偶<lb/>
　然用韻甚險而再和尤佳或謂坡詩律不及古人然<lb/>
　才高氣雄下筆前無古人也觀此雪詩亦冠絶古今<lb/>
　矣雖王荆公亦心服屢和不巳終不能壓倒<lb/>
　　　再用韻<lb/>
<pb n="KR4h0074_WYG_021-15b"/>
九陌凄風戰齒牙銀盃逐馬帶隨車也知不作堅牢玉<lb/>
無乃能開頃刻花對酒强歌愁底事閉門高臥定誰家<lb/>
臺前日暖君須愛氷下寒魚漸可义<lb/>
巳分酒杯欺淺懦敢將詩律鬭深嚴漁簔句好真堪畵<lb/>
柳絮才高不道鹽敗履尚存東郭指飛花又舞謫仙簷<lb/>
書生事業真堪笑忍凍孤吟筆退尖<lb/>
　漁簔句好鄭谷漁簔道韞桞絮頼此增光而世無異<lb/>
　論不道鹽三字出南史詳見詩話及本詩註退之詩<lb/>
<pb n="KR4h0074_WYG_021-16a"/>
　兔尖齊莫並若苦寒則退尖矣李白詩好鳥吟春歌<lb/>
　後院飛花送酒舞前簷文字可謂縛虎手义尖二字<lb/>
　和得全不喫力非坡公天才萬卷書胸未易至此<lb/>
　　　讀眉山集次韻雪詩五首<hi>今取第一首餘見註</hi>
　　　　　　　　　　　　　　　　王安石<lb/>
古木昏昏未有鴉凍雷深閉阿香車摶雲忽散簁為屑<lb/>
剪水如紛綴作花擁帚尚憐南北巷持杯能喜兩三家<lb/>
戲挼亂掬輸兒女羔袖龍鍾手獨义<lb/>
<pb n="KR4h0074_WYG_021-16b"/>
　和險韻賦難題此一詩已未易看矣第一句謂日晦<lb/>
　第二句謂雷墊皆所以形容寒天也三四謂摶雲而<lb/>
　簁為屑剪水而綴為花所以形容雪之融結也擁帚<lb/>
　持盃則謂以雪為苦者多以雪為樂者少末兩句最<lb/>
　佳戲挼亂掬者兒女曹不畏雪也老人則义手於袖<lb/>
　中耳第二首夜光徃徃多聯壁小白紛紛每散花形<lb/>
　容雪之積雪之飛珠網纚連拘翼座此一句用佛書<lb/>
　事拘翼者天帝之名也増益阿含經有釋提桓與菩<lb/>
<pb n="KR4h0074_WYG_021-17a"/>
　提論天帝拘翼治病藥事瑶池淼漫阿環家此一句<lb/>
　用西王母事阿環亦王母之名也珠網之座瑶池之<lb/>
　家以形容雪耳然晦僻不及坡之自然末句銀為宫<lb/>
　闕尋常見豈即諸天守夜义言邂逅於雪天見銀宫<lb/>
　闕無夜义以守之亦牽强矣又第三首前聯皭若易<lb/>
　緇終不染紛然能幻本無花亦佳但頗裝㸃觀空白<lb/>
　足寧知處疑有青腰豈作家亦揑合慧可忍寒真覺<lb/>
　晚為誰將手少林义用立雪事亦平平第四首長恨<lb/>
<pb n="KR4h0074_WYG_021-17b"/>
　玉顔春不久畵圖時展為君义謂雪不長存當畵為<lb/>
　圖時時义而觀之暗用唐薛媛寄夫詩恐君渾忘却<lb/>
　時展畵圖看又第五首豈能舴艋真尋我且與蝸牛<lb/>
　獨臥家亦佳末句欲挑青腰還不敢直須詩膽付劉<lb/>
　义即坡巳用之韻劉义有詩膽大於天之句亦不為<lb/>
　不善用也五詩皆選恐誤人故細註論之<lb/>
　　　讀睂山集愛其雪詩能用韻復次韻一首<lb/>
靚粧嚴餙曜金鴉比興難同漫百車水種所傳清有骨<lb/>
<pb n="KR4h0074_WYG_021-18a"/>
天機能織皦非花嬋娟一色明千里綽約無心熟萬家<lb/>
長此賞懷甘獨臥袁安交㦸豈須义<lb/>
　荆公和坡义字韻至此為六水種所傳清有骨李雁<lb/>
　湖註水種未詳逸雅釋名雪綏也水下遇寒而凝綏<lb/>
　綏然下也觀此則雪本水為之予謂深僻難曉併下<lb/>
　句天機能織皦非花亦不可曉若曰用天孫織女事<lb/>
　與雪無闗渉也但五六極佳嬋娟一色明千里似謂<lb/>
　雪之色與月無異綽約無心熟萬家即莊子姑射神<lb/>
<pb n="KR4h0074_WYG_021-18b"/>
　人其神凝年穀熟出處有綽約若氷雪語意儘工也<lb/>
　末句亦奇漢三公領兵入見交㦸义頸袁安以卧雪<lb/>
　得舉孝亷後為三公意謂义頸而入朝正不如閉門而<lb/>
　獨臥也然則亦勉强矣<lb/>
　　　次韻王勝之詠雪<lb/>
萬户千門車馬稀行人却返鳥休飛玲瓏剪水空中墮<lb/>
的皪裝春樹上歸素髪聨華驚老大玉顔爭好羡輕肥<lb/>
朝來巳賀豐年瑞試問農家果是非<lb/>
<pb n="KR4h0074_WYG_021-19a"/>
　尾句好朝廷以為瑞而賀矣田家其果然否羡輕肥<lb/>
　三字押韻牽强<lb/>
　　　次韻酬府推仲通學士雪中見寄<lb/>
朝來看雪詠新詩想見朱衣在赤墀為問火城將䇿試<lb/>
何如雪屋聽窗知曲牆稍覺吹來宻窮巷終憐掃去遲<lb/>
欲訪故人非興盡自縁無路得傳之<lb/>
　喜深將䇿試驚宻仰簷窺氣嚴當酒煖洒急聽窗知<lb/>
　昌黎詩中摘六字用<lb/>
<pb n="KR4h0074_WYG_021-19b"/>
　　　雪中過城東仰懐平甫學士　　劉季孫<lb/>
馬蹄踏雪過東城暫喜京塵不上纓寒木鳥驚花散漫<lb/>
敗簷人怯玉峥嶸豈無良<hi>一作梁</hi>燕容枚老定有高才憶<lb/>
戴生未負物華聊一賦知君麗句已先成<lb/>
　此劉季孫詩見平甫集中<lb/>
　　　次韻景文雪中見寄　　　　　王安國<lb/>
未能談笑破愁城猶幸都無俗事攖載酒何人過揚子<lb/>
評詩今日得鍾嶸杜門落寞塵埃隔掃逕侵尋霰雪生<lb/>
<pb n="KR4h0074_WYG_021-20a"/>
誰向梁園能授簡看君文格出天成<lb/>
　此不専賦雪但二人倡和不可不知故選<lb/>
　　　雪意<lb/>
雪意悠悠底未成年華促促尚誰驚浮雲稍助春來暗<lb/>
薄日遲回午後明静見游塵侵蘚迹忽聞落葉掃堦聲<lb/>
此時俯僂無醻酢世諦吾心棄不爭<lb/>
　　　詠雪奉呈廣平公<hi>元註宋盈祖</hi>　　　黄庭堅<lb/>
春寒晴碧來飛雪忽憶江清水見沙夜聽踈踈還宻宻<lb/>
<pb n="KR4h0074_WYG_021-20b"/>
曉看整整復斜斜風囬共作婆娑舞天巧能開頃刻花<lb/>
政使盡情寒至骨不妨桃李用年華<lb/>
　夜聽曉看一聨徐師川有異論東坡家子弟亦疑之<lb/>
　以問坡謂黃詩好在何處坡却獨稱許之以余味之<lb/>
　亦無不可元祐詩人詩既不為楊劉崑體亦不為九<lb/>
　僧晚唐體又不為白樂天體各以才力雄於詩山谷<lb/>
　之竒有崑體之變而不襲其組織其巧者如作謎然<lb/>
　此一聨亦雪謎也學者未可遽非之下一聨婆娑舞<lb/>
<pb n="KR4h0074_WYG_021-21a"/>
　頃刻花則妙矣○外集又有次韻張秘校喜雪有四<lb/>
　聨可觀學子已占秋食麥廣文何憾客無氊巷深朋<lb/>
　友稀來徃日晏兒童不掃除寒生短棹誰乘興<lb/>
　光入疎櫺我讀書潤到竹根肥臘筍暖開蔬甲助春<lb/>
　盤乃北京教授時詩<lb/>
　　　春雪呈張仲謀<lb/>
暮雪霏霏若撒鹽須知千隴麥纎纎夢閒半枕聽飄瓦<lb/>
睡起髙堂㸔入簾剰與月明分夜砌即成春漏滴晴簷<lb/>
<pb n="KR4h0074_WYG_021-21b"/>
萬金一醉張公子莫道街頭酒價添<lb/>
　蘓黄名出同時山谷此二詩適亦用花字簷字韻此<lb/>
　乃山谷少作耳視坡詩髙下如何細味之夢閒睡起<lb/>
　踈宻整斜二聨與坡潑水堆鹽之句亦只是一意但<lb/>
　有淺深工拙而庭院已堆鹽之句却有頓挫坡詩天<lb/>
　才髙妙谷詩學力精嚴坡律寛而活谷律刻而切云<lb/>
　　　連日大雪以疾作不出聞蘇公與徳麟同登女<lb/>
　　　郎臺　　　　　　　　　　　陳師道<lb/>
<pb n="KR4h0074_WYG_021-22a"/>
掠地衝風敵萬人蔽天宻雪㡬微塵漫山塞壑疑無地<lb/>
投隙穿帷巧致身晚節讀書今已老閉門髙臥不緣貧<lb/>
遥知更上湖邊寺一笑潛囘萬室春<lb/>
　此詩為潁州教時作東坡為守趙令畤為簽判東坡<lb/>
　有和篇云蒼檜作花真强項凍鳶儲肉巧謀身是也<lb/>
　　　雪後<lb/>
送往開新雪又晴故留臘白待春青稍囘杉色伸梅怨<lb/>
併得朝㸔與夜聽已覺庭泥生鳥迹遽修田事帶朝星<lb/>
<pb n="KR4h0074_WYG_021-22b"/>
莫年功利歸持律不是騷人故獨醒<lb/>
　此詩第一句至第六句皆出格破體不拘常程於虗<lb/>
　字上極力安排<lb/>
　　　戊午山間對雪<hi>三首取一</hi>　　　徐　俯<lb/>
雪中出去雪邊行屋下吹來屋上平積得重重那許重<lb/>
飛來片片又何輕簷間日暖重為雨林下風吹再落晴<lb/>
表裏江山應更好溪山已後不勝清<lb/>
　東湖居士詩三大巻上巻古體中巻五言近體下巻<lb/>
<pb n="KR4h0074_WYG_021-23a"/>
　七言近體以予攷之殆以山谷之甥嘗親見之故當<lb/>
　世不敢有異論在江西派中無甚竒也惟壓巻詩數<lb/>
　首可觀亦人所可到律詩絶無可選一百五日寒食雨<lb/>
　二十四畨花信風若可備節序之選而上聨乃云方<lb/>
　知園裏千株雪不比山茶獨自紅又甚無格亦不工<lb/>
　獨此一雪詩可喜耳師川以山谷夜聽踈踈還宻宻<lb/>
　一聨為不然此詩前聨即其遺意也又師川詩多愛<lb/>
　句中叠字十首八九如此可憎可厭<lb/>
<pb n="KR4h0074_WYG_021-23b"/>
　　　招張仲宗　　　　　　　　　陳與義<lb/>
北風日日吹茅屋幽子朝朝只地爐客裏賴詩増意氣<lb/>
老來唯嬾是工夫空庭喬木無時事殘雪疎籬當畵圖<lb/>
亦有張侯能共此焚香相待莫徐驅<lb/>
　簡齋無專題雪律詩五言選取一七言選取一皆以<lb/>
　一句及雪取之如畵圗見雪也此空庭喬木無時事<lb/>
　一句尤竒人所不能道者比小齋焚香無是非更髙<lb/>
　　　雪　　　　　　　　　　　　　崔　鶠<lb/>
<pb n="KR4h0074_WYG_021-24a"/>
朔風萬里巻龍沙剪出千林六出花仙子衣裳雲不染<lb/>
天人顔色玉無瑕月寒桂樹尤藏秀海凍珊瑚未敢芽<lb/>
欲上踈簾望南北却愁光照鬢邉華<lb/>
　海凍一句竒甚第四句雖用玉字自號天人顔色不<lb/>
　犯俗例<lb/>
　　　對雪<hi>二首取一</hi>　　　　　　　毛　滂<lb/>
玉京咫尺不應疑龍鳯交横舞屢僛素色可能粧粉似<lb/>
真香直到齒牙知珠樓先曉月未落瑶草自春天亦私<lb/>
<pb n="KR4h0074_WYG_021-24b"/>
千里一裘誰有様鄒郎吹律為薫之<lb/>
　雪有香食之乃見亦好異矣次首輕盈舞殿三千女<lb/>
　縹緲飛天十二臺下一句新<lb/>
　　　追和東坡雪詩<hi>三首取一</hi>　　　胡　銓<lb/>
為瑞應便種麥鴉餘光猶得映書車也知一臘要三白<lb/>
故作六霙先百花授簡才慳慚賦客披簑句好憶漁家<lb/>
擬酤斗酒聽琴操三百青銅落畫义<lb/>
　種麥鴉三字好光映書車已强押矣三白百花亦熟<lb/>
<pb n="KR4h0074_WYG_021-25a"/>
　料披簑句好憶漁家犯坡已道末句三百青銅落畫义<lb/>
　引為酤酒事則可矣○第二首當時號令君聽取白<lb/>
　戰無須帶歩义亦恐太僻唯㗖氊使者莫思家一句<lb/>
　佳第三首梁園髙㑹憶鄒嚴亦竒千里蓴羮未下鹽<lb/>
　則恐不切於雪中有覊孤濕㡌尖亦壓不倒㸔來十<lb/>
　分好詩在前似不當和也<lb/>
　　　雪作　　　　　　　　　　　　曾　幾<lb/>
卧聞霰集却無聲起看堦前又不能一夜紙窗明似月<lb/>
<pb n="KR4h0074_WYG_021-25b"/>
多年布被冷如冰履穿過我柴門客笠重歸來竹院僧<lb/>
三白自佳情亦好諸山粉黛見層層<lb/>
　此可為南渡雪詩之冠<lb/>
　　　十二月六日大雪<lb/>
薄晚蓬山下直餘笑看六出㸃衣裾絮飛簾外無縈絆<lb/>
花落階前不掃除松鬛垂身全類我竹頭搶地最憐渠<lb/>
短檠便可捐牆角剰有窗光映讀書<lb/>
　格律整峭每讀茶山詩無不滿意處更無絲毫偏枯<lb/>
<pb n="KR4h0074_WYG_021-26a"/>
　頽塌此詩花絮二字更改去尤佳<lb/>
　　　上元日大雪<lb/>
勾芒整轡浹辰間雪片相隨大可觀挑菜園林有餘潤燒<lb/>
燈庭院不勝寒柳條弄色政爾好梅蕋飄香殊未䦨便<lb/>
似落花飛絮去直疑春事併衰殘<lb/>
　詩先看格髙而意又到語又工為上意到語工而格<lb/>
　不髙次之無格無意又無語下矣此詩全是格而語<lb/>
　意亦峭<lb/>
<pb n="KR4h0074_WYG_021-26b"/>
　　　次秀野詠雪韻三首　　　　　　朱　熹<lb/>
閉門髙卧客來稀起㸔天花滿院飛地逈杉篁増勝槩<lb/>
庭虗鳥雀噪空饑酒腸凍澁成新恨病骨侵凌減舊肥<lb/>
賴有袁生清興在忍寒應未泣牛衣<lb/>
一夜同雲匝四山曉來千里共漫漫不應琪樹猶含凍<lb/>
翻笑楊花許耐寒乗興政須披鶴氅㵸甘猶喜破龍團<lb/>
無端酒興催吟筆却恐長鯨吸海乾<lb/>
開門驚怪雪交加亂落横飛豈有涯宻竹不妨呈勁節<lb/>
<pb n="KR4h0074_WYG_021-27a"/>
早梅何處覔殘花山隂客子湏乗興洛下先生想卧家<lb/>
病廢杯觴寒至骨哦詩無復更豪誇<lb/>
　三詩未免用雪故事然終不及瑶瓊銀玉等句詩律<lb/>
　審細有味<lb/>
　　　次韻雪後書事<lb/>
晴煙裊裊弄晨炊雪屋流澌未覺遲擬挈凍醪追勝饑<lb/>
聊穿蠟屐過疎籬掃開折竹仍三徑認得殘梅祗數枝<lb/>
不耐歳寒心事苦滔滔欲說定從誰<lb/>
<pb n="KR4h0074_WYG_021-27b"/>
未覺春光到柳條誰教飛絮倚風揺眼驚銀色迷千界<lb/>
夢斷彤庭散百寮梅塢恁從長笛弄竹窗閒把短檠挑<lb/>
何人剝啄傳清唱更喜殘年樂事饒<lb/>
　前首中四句皆佳後首第三句熟料第四句却以生<lb/>
　對熟憶百寮賀雪而退有新意<lb/>
　　　甲午春前得雪<hi>元題宗美有詩交和往復成十五首今取其三</hi>
　　　　　　　　　　　　　　　　尤　袤<lb/>
寒聲昨夜響蕭蕭逗曉堦庭亦已消殘臘距春無㡬<lb/>
<pb n="KR4h0074_WYG_021-28a"/>
日一年飛雪只今朝微陽欲動梅驚蕚餘潤纔沾麥放<lb/>
苗天意未能違物意漫留殘白占山腰<lb/>
飛英囘旋逐風飄爽氣令人意欲消荏苒流年春送臘<lb/>
殷勤宻雪暮連朝冬囘庾嶺花無數煙煖蘭田玉有苗<lb/>
一飽自今真可望更㸔南畆麥齊腰<lb/>
凍雲排陣擁山椒待伴還應不肯消皎月冰壺千頃夜<lb/>
冷烟茅屋㡬家朝梅枝堆亞難尋蕚萱草侵凌不辨苗<lb/>
殘甲敗鱗隨處是被誰敲折玉龍腰<lb/>
<pb n="KR4h0074_WYG_021-28b"/>
　苗字韻猶有云千尺龍鱗蟠檜頂一畨蜩甲長蔬苗<lb/>
　剰對風花吟柳絮更將冰水瀹芎苖萬室歡呼㤀凍<lb/>
　餒一犂酥潤到根苖腰字韻猶有云寄語髙人來問<lb/>
　法莫辭門外立齊腰前邨酒美無錢換怪底金龜不<lb/>
　繫腰寒窗莫怪吟聲苦舉室長懸似細腰蓋淳熙元<lb/>
　年詩也○戰退玉龍三百萬敗殘鱗甲滿天飛本闗<lb/>
　中人張元詩叛從元昊者善用之化為佳句也<lb/>
　　　正月二十八日夜大雪<hi>辛丑</hi>
<pb n="KR4h0074_WYG_021-29a"/>
一冬無雪潤田疇渴井泉源凍不流昨夜忽飛三尺雪<lb/>
今年須兆十分秋占時父老應先喜忍凍饑民莫漫愁<lb/>
晴色已囘春氣候晚風揺綠㸔來牟<lb/>
　淳熙八年辛丑遂初為江東倉行部時詩三四輕快<lb/>
　　　雪　　　　　　　　　　　　陸　游<lb/>
瘴癘家家一洗無更欣餘潤沃焦枯花壺夜凍先除水<lb/>
衣焙朝寒久覆爐松頂積髙時自墮竹枝壓重欲相扶<lb/>
雲間正值春風早却看晴光滿九衢<lb/>
<pb n="KR4h0074_WYG_021-29b"/>
　淳熙十四年丁未放翁守嚴州時年六十三矣花壺<lb/>
　衣焙一聨雪天之室中事也積松壓竹一聨雪天之<lb/>
　林間事也其工宻安排如此<lb/>
　　　作雪寒甚有賦<lb/>
雲暝風號得我驚硯池轉盼巳冰生窗間頓失踈梅影<lb/>
枕上空聞斷雁聲公子皂貂方痛飲農家黄犢正深耕<lb/>
老人別有超然處一首新詩信筆成<lb/>
　律熟<lb/>
<pb n="KR4h0074_WYG_021-30a"/>
　　　雪<lb/>
但苦祁寒惱病翁豈知上瑞報年豐一庭不掃待新月<lb/>
萬壑盡平號斷鴻繭紙欲書先硯凍羽觴纔舉巳樽空<lb/>
若耶溪上梅千樹欠我今年繫短蓬<lb/>
　起句竒峭三四壯浪<lb/>
　　　雪<lb/>
平郊漫漫覺天低况復寒雲結惨悽老子方驚飛蛺蝶<lb/>
羣兒已說聚狻猊中宵猿墮頻摧木徹旦雞瘖重壓棲<lb/>
<pb n="KR4h0074_WYG_021-30b"/>
只待新晴梅塢去青鞵未怯踏春泥<lb/>
　三四新<lb/>
　　　大雪<lb/>
大雪江南見未曾今年方始是嚴凝巧穿簾罅如相覔<lb/>
重壓林梢欲不勝氊幄擲盧㤀夜睡金覊立馬怯晨興<lb/>
此生自笑功名晚空想黄河徹底冰<lb/>
　中四句不用事只虗模寫亦工<lb/>
　　　雪中作<lb/>
<pb n="KR4h0074_WYG_021-31a"/>
竹折松僵鳥雀愁閉門我亦擁貂裘已㤀作賦游梁苑<lb/>
但憶銜枚入蔡州屬國飡氊真强項翰林煮茗自風流明<lb/>
朝日暖君須記更㸔青鴛玉半溝<lb/>
　中四句皆用雪事不妨工緻<lb/>
鬢毛無奈嵗華催一笑登臨亦樂哉平地忽成三尺雪<lb/>
遶湖何啻萬株梅雲山叠叠朝慿閣簾幙沉沉夜舉杯<lb/>
節物鼎來方自此酥花綵勝待春囘<lb/>
　富麗<lb/>
<pb n="KR4h0074_WYG_021-31b"/>
　　　和馬公弼雪　　　　　　　　　楊萬里<lb/>
灑竹穿梅湖更山客間得此未嫌寒髯疎也被輕輕㸃<lb/>
齒冷猶禁細細餐晴了還成三日凍銷餘留得半庭㸔<lb/>
慿誰說似王郎婦鹽絮吟來總未安<lb/>
　此見江湖集隆興元年癸未錢塘作省幹馬公弼名<lb/>
　彦輔西人見公山谷浣花圗歌題註末句言鹽絮總<lb/>
　為未佳得后山之意<lb/>
　　　霰<lb/>
<pb n="KR4h0074_WYG_021-32a"/>
雪花遣汝作前鋒勢頗張皇欲暗空節瓦巧尋踈處漏<lb/>
跳階誤到暖邊融寒聲帶雨山難白冷氣侵人火失紅<lb/>
方訝一冬暄較甚今宵敢歎臥如弓<lb/>
　霰詩前未有之三四工甚盡霰之態紹興三十二年<lb/>
　壬午永州零陵丞詩<lb/>
　　　環林踏雪　　　　　　　　　　樓　鑰<lb/>
筍輿衝雪過溪橋流水方東未晚潮白裏不知梅奮色<lb/>
青邊尤喜麥成苗煙深帶雨參差下空濶隨風自在飄<lb/>
<pb n="KR4h0074_WYG_021-32b"/>
可是忍寒詩更切故求野路踏瓊瑶<lb/>
　今朝踏作瓊瑶跡為有詩從鳯沼來昌黎詩也攻媿<lb/>
　樓公鑰字大防嘉定初參政自乾淳大儒鉅公淪謝之<lb/>
　後有一樓攻媿又其後真西山魏鶴山為學者領袖<lb/>
　云<lb/>
　　　頃與公擇讀東坡雪後北臺二詩歎其韻險<lb/>
　　　而無窘歩嘗約追和以見詩之難窮去冬適無<lb/>
　　　雪正月二十日大雪因用前韻呈公擇<lb/>
<pb n="KR4h0074_WYG_021-33a"/>
　　　　　　　　　　　　　　　　趙　蕃<lb/>
細思不是冬無雪㽞待春風鬭冷嚴病骨未憂衣乏絮<lb/>
早餐寧歎食無鹽梅添鑿落元同色竹擁參差半入簷<lb/>
坐守地鑪應不厭破窗平見北山尖<lb/>
雪埋老屋無薪賣晨起謀炊自毁車覔飽預期千頃麥<lb/>
破慳先試一春花便營野屐尋茶户更約綈袍當酒家<lb/>
處士祗今疑姓賈壁間但没掛錢义<hi>元註事見坡答少游書</hi>
　昌父當行本色詩人押此詩亦且如此殆不當和而<lb/>
<pb n="KR4h0074_WYG_021-33b"/>
　和也存此以見花义鹽尖之難和荆公澹菴章泉俱<lb/>
　難之况他人乎<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻二十一<lb/>
</p>
<p>
</p>
  </div>
</body>
</text>
</TEI>
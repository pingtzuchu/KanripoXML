<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十二</head>
    <p>
<pb n="KR4h0074_WYG_012-1a"/>
欽定四庫全書<lb/>
　瀛奎律髓巻十二　　　　　元　方回　編<lb/>
　　秋日類<lb/>
　悲哉秋之為氣宋玉之辭極矣後之作者悲秋為多<lb/>
　中秋九日詩不盡入節序及泛述秋興秋懐精於言<lb/>
　秋者屬此<lb/>
　　五言<hi>六十首</hi>
　　　秋日二首　　　　　　　　　唐太宗<lb/>
<pb n="KR4h0074_WYG_012-1b"/>
爽氣澄蘭沼秋風動桂林露凝千片玉菊散一叢金日<lb/>
岫髙低影雲空㸃綴隂蓬瀛不可望泉石且娛心<lb/>
菊散金風起荷疎玉露圓將<hi>一作入</hi>秋數行雁離夏幾<lb/>
林蟬雲凝愁半嶺霞碎纈髙天還似成都望直見峨眉<lb/>
前<lb/>
　唐太宗既得天下盡修諸史晉書南北史及八代史<lb/>
　是也盡註諸書今註疏是也其有功於後世者甚大<lb/>
　不止一時混合軌文而已作小小八句詩壓倒一時<lb/>
<pb n="KR4h0074_WYG_012-2a"/>
　文人書生瀛洲十八學士及天下能言之人焉不心<lb/>
　服詩體源流陳隋多是前六句述景末句乃以情終<lb/>
　之後篇將秋之聯係響字霞碎纈髙天纈字甚妙山<lb/>
　谷秋入園林花老眼乃是如此下字李賀龜甲屏風<lb/>
　生眼纈亦出此<lb/>
　　　秋日翠微宫<lb/>
秋光凝翠嶺凉吹肅離宫荷疎一葢缺樹冷半帷空側<lb/>
陣移鴻影圓花釘菊叢攄懷俗塵外髙眺白雲中<lb/>
<pb n="KR4h0074_WYG_012-2b"/>
　側陣移鴻影一聯自是佳句釘字似險細味之乃以<lb/>
　菊花之圓如釘裝然亦竒也又遼東山夜臨秋詩亦<lb/>
　佳一聯云烟生遥岸隠月落半崕隂<lb/>
　　　秋清　　　　　　　　　　　杜　甫<lb/>
髙秋蘇肺氣白髮自能梳藥餌憎加減門庭悶掃除杖<lb/>
藜還客拜愛竹遣兒書十月江平穏輕舟進所如<lb/>
　此老杜詩之似晚唐者<lb/>
　　　悲秋<lb/>
<pb n="KR4h0074_WYG_012-3a"/>
凉風動萬里羣盜尚縱横家逺傳書日秋來為客情愁<lb/>
窺髙鳥過老逐衆人行始欲投三峽何由見兩京<lb/>
　此詩不勝悲歎五六尤哀壯激烈<lb/>
　　　秋野<lb/>
秋野日疏蕪寒江動碧虚繫舟蠻井絡卜宅楚村墟棗<lb/>
熟從人打葵荒欲自鋤盤飱老夫食分減及溪魚<lb/>
易識浮生理難教一物違水深魚極樂林茂烏知歸吾<lb/>
老甘貧病榮華有是非秋風吹几杖不厭北山薇<lb/>
<pb n="KR4h0074_WYG_012-3b"/>
禮樂攻吾短山林引興長掉頭紗㡌側曝背竹書光風<lb/>
落收松子天寒割蜜房稀疎小紅翠駐屐近微香<lb/>
逺岸秋沙白連山晚照紅潛鱗輸駭浪歸翼㑹髙風砧<lb/>
響家家發樵聲箇箇同飛霜任青女賜被隔南宫<lb/>
身許麒麟畫年衰鷗鷺羣大江秋易盛空峽夜多聞逕<lb/>
隠千重石帆留一片雲兒童解蠻語不必作參軍<lb/>
　讀老杜此五詩不見所謂景聯亦不見所謂頷聯何<lb/>
　處是四虚何處是四實虚中有實實中有虚景可為<lb/>
<pb n="KR4h0074_WYG_012-4a"/>
　頷頷可為景大手筆混混乎無窮也却有一絶不可<lb/>
　及處五首詩五箇結句無不喫緊着力未嘗有輕易<lb/>
　放過也然則真積力久亦在乎熟之而已或問吾老<lb/>
　係單字榮華是雙字亦可對否曰在老杜則可若我<lb/>
　輩且當作衰老甘貧病然不如吾老之語健意足也<lb/>
　　　秋日過徐氏園林　　　　　　包　佶<lb/>
回塘分越水古樹積呉煙掃竹催鋪席垂蘿待繫船鳥<lb/>
窺新罅栗龜上半欹蓮屢入忘歸地長嗟俗事牽<lb/>
<pb n="KR4h0074_WYG_012-4b"/>
　五六工甚<lb/>
　　　秋日送客至潛水驛　　　　　劉禹鍚<lb/>
候吏立沙際田家連竹溪楓林社日鼓茅屋午時雞雀<lb/>
噪晚禾地蝶飛秋草畦驛樓宫樹近疲馬再三嘶<lb/>
　三四天下誦之<lb/>
　　　秋日暑退贈白樂天<lb/>
暑服宜秋着清琴入夜彈人情皆向菊風意欲摧蘭嵗<lb/>
稔貧心泰天凉病體安相逢取次第却甚少年歡<lb/>
<pb n="KR4h0074_WYG_012-5a"/>
　三四已佳五六十分佳絶<lb/>
　　　早秋　　　　　　　　　　　杜　牧<lb/>
疎雨洗空曠秋標驚意新大暑去酷吏清風來故人樽<lb/>
酒酌未酌晚花嚬不嚬銖秤與縷雪誰覺老陳陳<lb/>
　大暑如酷吏之去清風如故人之來倒裝一字便極<lb/>
　髙妙晚唐無此句也牧之才髙意欲異衆心鄙元白<lb/>
　良有以哉尾句怪<lb/>
　　　秋思<lb/>
<pb n="KR4h0074_WYG_012-5b"/>
熱去解<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>鐵飄蕭秋半時微雨池塘見好風襟袖知髮<lb/>
短梳未足枕凉閑且欹平生分過此何事不參差<lb/>
　首句即去酷吏之意三四眼前事道着即好<lb/>
　　　池上　　　　　　　　　　　白居易<lb/>
嫋嫋凉風動凄凄寒露零蘭衰花始白荷破葉猶青獨<lb/>
立棲沙鶴雙飛照水螢若為寥落境仍值酒初醒<lb/>
　第四句最新<lb/>
　　　和左司郎中秋居五首　　　　張　籍<lb/>
<pb n="KR4h0074_WYG_012-6a"/>
閒堂新灑掃稱是早秋天書客多呈帖琴僧與合絃莎<lb/>
臺乗晚上竹院就凉眠終日無忙事還應似得僊<lb/>
自知清淨好不要問時豪就石安琴枕穿松壓酒槽山<lb/>
情因月甚詩語入秋髙身外無餘事唯應筆硯勞<lb/>
醉倚斑藤杖閑眠癭木牀案頭行氣訣爐裏降真香尚<lb/>
儉經營少居閒意思長秋茶莫夜飲新月作松漿<lb/>
菊地纔通履茶房不壘階憑醫㸔蜀藥寄信覔呉鞋盡<lb/>
得僊家法多隨道客齋本無榮辱意不是覺安排<lb/>
<pb n="KR4h0074_WYG_012-6b"/>
閒來松菊地未省有埃塵直去多將藥朝回不訪人見<lb/>
僧收酒器迎客換紗巾更恐登清要難成自在身<lb/>
　　　和劉補闕秋園五首　　　　　朱慶餘<lb/>
閒園清氣滿新興日堪追隔水蟬鳴後當簷雁過時雨<lb/>
餘槐穟重霜近藥苗衰不似朝簪貴多將野客期<lb/>
逍遥人事外杖屨入杉蘿草色寒猶在蟲聲晚漸多靜<lb/>
逢山鳥下幽稱野僧過幾許開新菊開從落葉柯<lb/>
深齋常獨處詎肯厭秋聲翠篠寒逾靜孤花晚更明每<lb/>
<pb n="KR4h0074_WYG_012-7a"/>
因逢石坐多見抱書行入夜聴疎杵遥知耿此情<lb/>
門巷唯苔蘚誰言不稱貧臺閒人下晚果熟鳥來頻石<lb/>
脈潛通井松枝靜離塵殘蔬得雨後又見一畨新<lb/>
竹逕通隣圃清深稱獨游蟲絲交影細藤子墜聲幽積<lb/>
潤苔紋厚迎寒薺葉稠閒來尋古畫未廢執茶甌<lb/>
　朱慶餘詩荆公少選然如此五詩多工語<lb/>
　　　和劉補闕秋園行寓興六首　　雍　陶<lb/>
水木夕隂冷池塘秋意多庭風吹故葉階露淨寒莎愁<lb/>
<pb n="KR4h0074_WYG_012-7b"/>
燕窺燈語情人見月過砧聲聴已别蟲響復相和<lb/>
閉門無事後此地即山中但覺鳥聲異不知人境同晚<lb/>
花開為雨殘果落因風獨坐還吟酌詩成酒已空<lb/>
　花開為雨果落因風自是佳句然詩家亦或忌此因<lb/>
　即是為為即是因二字相犯也昌黎詩風能折芡觜<lb/>
　露亦染梨腮山谷謂能當作稜亦當作液詩中不可<lb/>
　無虚字然用虚字而不切則泛也因對為鳥對禽知<lb/>
　對覺凡三者所當省也<lb/>
<pb n="KR4h0074_WYG_012-8a"/>
自得家林趣常時在外稀對僧餐野食迎客着山衣雀<lb/>
鬭翻簷散蟬驚出樹飛功成他日後何必五湖歸<lb/>
秋色庭蕪上清朝見露華疎篁抽晚笋幽藥吐寒芽引<lb/>
水新渠淨登臺小徑斜人來多愛此蕭爽似仙家<lb/>
禁掖朝迴後林園勝賞時野人來辨藥庭鶴往㸔棋晚<lb/>
日明丹棗朝霜潤紫梨還因重風景猶自有秋詩<lb/>
聖代少封事閒居方屏喧漏寒雲外闕木落月中園山<lb/>
鳥宿簷樹水螢流洞門無人見清景林下自開樽<lb/>
<pb n="KR4h0074_WYG_012-8b"/>
　六詩皆工而可觀荆公所取者劉補闕為諫官而家<lb/>
　園有山水之樂唐人之仕於東西都者皆然<lb/>
　　　郊居秋日酬奚贊府見寄　　　楊巨源<lb/>
繁菊照深居芳香春不如聞尋周處士知伴庾尚書日<lb/>
晚汀洲曠天晴草木疎閒言揮塵柄清步掩蝸廬野老<lb/>
能親牧髙人念逺漁幽叢臨古㟁輕葉度寒渠暮色無<lb/>
狂蝶秋華有嫩蔬若為酬郢曲從此愧璠璵<lb/>
　起句十字最佳而照字尤妙後所㸃兩聯一開濶一<lb/>
<pb n="KR4h0074_WYG_012-9a"/>
　細潤此本合入郊野類以其言秋日者多故附之秋<lb/>
　　　長安秋夜　　　　　　　　　章孝標<lb/>
田家無五行水旱卜蛙聲牛犢乗春放兒孫候暖耕池<lb/>
塘煙未起桑柘雨初晴嵗晚香醪熟邨邨自送迎<lb/>
　章孝標詩集一巻荆公選僅取五首題云長安秋夜<lb/>
　而前六句自言春意止末後兩句係秋意今不敢輕<lb/>
　改古題附秋詩中亦只起句十字新異<lb/>
　　　立秋日　　　　　　　　　　司空曙<lb/>
<pb n="KR4h0074_WYG_012-9b"/>
律變新秋至蕭條自此初花酣蓮報謝葉在柳呈疎淡<lb/>
日非雲映清風似雨餘巻簾凉暗度迎扇暑先除草靜<lb/>
多翻燕波澄乍露魚今朝散騎省作賦興何如<lb/>
　　　秋寄賈島　　　　　　　　　僧無可<lb/>
暗蟲分暮色黙坐思西林聴雨寒更盡開門落葉深昔<lb/>
因京邑病併起洞庭心亦是吾兄事遲迴直至今<lb/>
　聴雨徹夜既而開門乃是落葉如雨此體極少而絶<lb/>
　佳微陽下喬木逺燒入秋山亦然陳后山輝輝垂重<lb/>
<pb n="KR4h0074_WYG_012-10a"/>
　露㸃㸃綴流螢謂柏枝垂露若綴螢然一句指事一<lb/>
　句設譬詩中之竒變者也<lb/>
　　　秋寄李頻使君　　　　　　　僧貫休<lb/>
務簡趣誰陪清吟共緑苔葉和秋蟻落僧帶野風來留<lb/>
客朝嘗酒憂民夜畫灰終期冐風雪江上見宗雷<lb/>
　李頻睦州人終於建州刺史貫休婺州蘭溪人死於<lb/>
　蜀為詩有極竒處亦有太粗處盡日覓不得有時還<lb/>
　自來為人嘲作失猫詩此類是也然道價甚髙年壽<lb/>
<pb n="KR4h0074_WYG_012-10b"/>
　亦髙蚤與李頻交而老依錢鏐不肯改一劍霜寒十<lb/>
　四州遂入蜀此詩第四第六句好<lb/>
　　　新秋雨後　　　　　　　　　僧齊己<lb/>
夜雨洗河漢詩懷覺有靈籬聲新蟋蟀草影老蜻蜓靜<lb/>
引閒機發凉吹逺思醒逍遥向誰説時泥漆園經<lb/>
　齊已潭州人與貫休並有聲同師石霜二僧詩唐之<lb/>
　尤晚者已詩如夜過秋竹寺醉打老僧門最佳此詩<lb/>
　起句自然第六句尤好<lb/>
<pb n="KR4h0074_WYG_012-11a"/>
　　　秋徑　　　　　　　　　　　僧保暹<lb/>
杉竹清隂合閒行意有憑凉生初過雨靜極忽歸僧蟲<lb/>
迹穿幽穴苔㾗接斷稜翻思深隠處峰頂下層層<lb/>
　此賦秋徑云杉竹清隂合即其中乃徑也第二句閒<lb/>
　行字雨之所過僧之所歸皆徑也五六尤見徑中秋<lb/>
　事尾句仍不走作<lb/>
　　　原上秋草　　　　　　　　　僧古懷<lb/>
秋來深徑裏老病眼慵開户外行人絶林間朔吹回亂<lb/>
<pb n="KR4h0074_WYG_012-11b"/>
蛬鳴古塹殘日照荒臺唯有他山約相親入望來<lb/>
　第六句深得秋意<lb/>
　　　山中　　　　　　　　　　　僧秘演<lb/>
結茅臨水石淡寂益閒吟久雨寒蟬少空山落葉深危<lb/>
樓乗月上逺寺聴鐘尋昨得江山信期來此息心<lb/>
　此石曼卿至交山東演也歐陽公為其詩集序中四<lb/>
　句鍛而成却足前後起末句九僧亦多如此<lb/>
　　　落葉　　　　　　　　　　　潘　閬<lb/>
<pb n="KR4h0074_WYG_012-12a"/>
片片落復落園林漸向空幾畨經夜雨一半是秋風靜<lb/>
擁莎堦下閒堆蘚徑中巖松與巖檜寧共此時同<lb/>
　潘閬出處予著名僧詩話已詳見落葉合入着題詩<lb/>
　今附秋日類中三四有議論五六只是體貼尾句却<lb/>
　有出脱不如此非活法也<lb/>
　　　秋日題瑯琊山寺<lb/>
巗下多幽景且無塵事喧鐘聲晴徹郭山色曉當門深<lb/>
洞藏泉脈懸崕露樹根更期來此宿絶頂聴寒猿<lb/>
<pb n="KR4h0074_WYG_012-12b"/>
　此為滁州㕘軍時所作有賈島餘韻五六尾句尤髙<lb/>
　　　渭上秋夕閒望<lb/>
秋夕滿秦川登臨渭水邊殘陽初過雨何樹不鳴蟬極<lb/>
浦涵秋月孤帆沒逺煙漁人空老盡誰似太公賢<lb/>
　五六清淡尾句必合如此乃有轉換<lb/>
　　　暮秋閒望　　　　　　　　　魏　野<lb/>
水閣閒登望郊原欲刈禾壞簷巢燕少積雨病蟬多砧<lb/>
隔寒溪搗鐘隨曉吹過扁舟何日去江上負煙簑<lb/>
<pb n="KR4h0074_WYG_012-13a"/>
　中四句皆工第四句尤好<lb/>
　　　秋風　　　　　　　　　　　王安石<lb/>
揫斂一何饕天機亦自勞牆隈小翻動屋角盛呼號漠<lb/>
漠驚沙密紛紛斷柳髙江湖豈在眼昨夜夢波濤<lb/>
　八句無一字不工第一句下饕字二句下天機字尤<lb/>
　於秋風為切也<lb/>
　　　秋露<lb/>
日月跳何急荒庭露送秋初疑宿雨泫稍怪曉霜稠曠<lb/>
<pb n="KR4h0074_WYG_012-13b"/>
野將馳獵華堂已御裘空令半夜鶴抱此一端愁<lb/>
　周處風土記曰白鶴性警至八月繁露降流草葉上<lb/>
　滴滴有聲即鳴也春秋繁露白鶴知夜半此詩三四<lb/>
　已切于秋露五六似若言秋而未及露却着結句引<lb/>
　半夜鶴以終之亦妙<lb/>
　　　秋懷　　　　　　　　　　　歐陽修<lb/>
節物豈不好秋懷何黯然西風酒旗市細雨菊花天感<lb/>
事悲雙鬢包羞食萬錢鹿車終自駕歸去潁東田<lb/>
<pb n="KR4h0074_WYG_012-14a"/>
　歐陽公於自然之中或壯健或流麗或全雅淡有徳<lb/>
　者之言自不同也三四全不喫力俗間有云香橙螃<lb/>
　蟹月新酒菊花天本此<lb/>
　　　秋日家居　　　　　　　　　梅堯臣<lb/>
移榻愛晴暉翛然世慮微懸蟲低復上鬭雀墮還飛相<lb/>
趂入寒竹自收當晚闈無人知靜景苔色照人衣<lb/>
　相趂入寒竹以應鬭雀墮還飛自收當晚闈以應懸<lb/>
　蟲低復上又是一體首尾翛然出塵可謂着題詩也<lb/>
<pb n="KR4h0074_WYG_012-14b"/>
　　　秋懷示黄預　　　　　　　　陳師道<lb/>
窗鳴風歴耳道壞草侵衣月到千家靜林昏一鳥歸冥<lb/>
冥塵外趣稍稍眼中稀送老須公等秋棋未解圍<lb/>
　三四絶妙五六非老筆不能<lb/>
　　　秋懷<lb/>
稍稍昏烟集鼕鼕一再更短檠㸔細字髙枕忘平生來<lb/>
鶴妨身健新陽喚眼明已須甘酒力不用占時名<lb/>
　詩中四句皆有眼只已須不用閒字却是緊要處<lb/>
<pb n="KR4h0074_WYG_012-15a"/>
　　　雜詩　　　　　　　　　　　唐　庚<lb/>
兀兀且如此出門安所之手香柑熟後髮脱草枯時精<lb/>
力㸔書覺情懷舉盞知炎州無過雁二子在天涯<lb/>
水過漁村濕沙寛牧地平片雲明外暗斜日雨邊晴山<lb/>
轉秋光曲川長暝色横瘴鄉人自樂耕釣各浮生<lb/>
　子西惠州雜詩凡二十首佳句甚多此二詩尤切於<lb/>
　秋而山轉秋光曲一聯尤古今絶唱他如身謀嗟翠<lb/>
　羽人事歎榕根茶隨東客到藥附廣船歸翻泥逢暗<lb/>
<pb n="KR4h0074_WYG_012-15b"/>
　笋汲井得飛梅湖盡船頭轉山窮屐齒迴濯足樓船<lb/>
　㟁髙歌抱朴村雪曾前嵗有地過此邦無笋蕨春生<lb/>
　箸魚蝦海入盤草平連别洞雨轉入他山人情雙鬢<lb/>
　雪天色屢頭風國計中宵切家書隔嵗通皆雋永有<lb/>
　味<lb/>
　　　梅市道中　　　　　　　　　陸　游<lb/>
雨暗山陂路人喧北渡頭廟垣新畫馬邨笛逺呼牛買<lb/>
飯諳爭席迎潮競解舟平生苦吟處又送一年秋<lb/>
<pb n="KR4h0074_WYG_012-16a"/>
　　　秋夜紀懷<lb/>
北斗垂蒼莽明河浮太清風林一葉下露草百蟲鳴病<lb/>
入新凉減詩從半睡成還思散闗路炬火驛前迎<lb/>
　中四句皆工<lb/>
　　　秋晚　　　　　　　　　　　滕　甫<lb/>
槭槭霜風勁駸駸物象彫屢遷憐蟋蟀一敗笑芭蕉林<lb/>
葉疎逾響山雲薄易消雖無逺行役對此亦何聊<lb/>
　元秀秋晚十首今選其一他如苔㾗遺鳥爪菊本寄<lb/>
<pb n="KR4h0074_WYG_012-16b"/>
　蛬音客櫓行何晚隣機織未休老屋險不仆寒袍半<lb/>
　欲紕亦佳句此屢遷一敗之句為絶妙江西體也<lb/>
　　　七月四首　　　　　　　　　韓　琥<lb/>
水石雲山裏歸來已九秋隔城如淺近隣寺始深幽慧<lb/>
逺逢修靜文淵説少游徑荒殊不掃風葉上牽牛<lb/>
地僻稀人迹重林日自虚鳥飛晨氣外蟬噪晚凉初餘<lb/>
潤從侵屨浮埃倦整書樵漁時上下閉户又何居<lb/>
木末芙蓉起亭亭緑且青牆猶承片瓦牕不礙疎櫺次<lb/>
<pb n="KR4h0074_WYG_012-17a"/>
第花擎葢縱横葉展屛石丁誰主者仙豈待沈㝠<lb/>
擁砌叢生菊何闗老意多澆花驚易燥耘草喜成科枕<lb/>
腊尤宜睡餐香豈待哦淵明藏不盡滿把尚婆娑<lb/>
　此嘉定十三年庚辰詩所謂歸來已九秋則出處亦<lb/>
　可攷也第一首五六用人名而不覺其冗尾句幽雅<lb/>
　第二首中四句俱工第三首只言木芙蓉第四首言<lb/>
　菊而枕腊餐香四字絶佳老筆勁健非江湖近人餖<lb/>
　飣可及<lb/>
<pb n="KR4h0074_WYG_012-17b"/>
　　七言<hi>三十首</hi>
　　　秋盡　　　　　　　　　　　杜　甫<lb/>
秋盡東行且未回茅齋寄在少城隈籬邊老却陶潛菊<lb/>
江上徒逢袁紹盃雪嶺獨㸔西日落劍門猶阻北人來<lb/>
不辭萬里長為客懷抱何時得好開<lb/>
　讀老杜詩開口便覺不同獨㸔西日落猶阻北人來<lb/>
　一聯不勝悲壯結句更有氣力<lb/>
　　　秋夜<lb/>
<pb n="KR4h0074_WYG_012-18a"/>
露下天髙秋氣清空山獨夜旅魂驚疎燈自照孤帆宿<lb/>
新月猶懸雙杵鳴南菊再逢人卧病北書不至雁無情<lb/>
步檐倚杖㸔牛斗銀漢遥應接鳳城<lb/>
　此詩中四句自是一家句法千巗無人萬壑靜三步<lb/>
　迴頭五步空是也耕田欲雨刈欲晴去得順風來者<lb/>
　怨亦是也山谷得之則古詩用為滄江鷗鷺野心性<lb/>
　隂壑虎豹雄牙須亦是也葢上四字下三字本是兩<lb/>
　句今以合為一句而中不相粘實則不可拆離也試<lb/>
<pb n="KR4h0074_WYG_012-18b"/>
　先讀上四字絶句然後讀下三字則句法截然可見<lb/>
　矣<lb/>
　　　黄草<lb/>
黄草峽西船不歸赤甲山下行人稀秦中驛使無消息<lb/>
蜀道兵戈有是非萬里秋風吹錦水誰家别淚濕羅衣<lb/>
莫愁劍閣終堪據聞道松州已被<hi>一作破一作解</hi>圍<lb/>
　兵戈有是非則兆端在乎上之人劍閣恐終不可據<lb/>
　則叛於蜀者亦終於滅亡而已此等詩豈徒言秋日<lb/>
<pb n="KR4h0074_WYG_012-19a"/>
　光景者哉<lb/>
　　　吹笛<lb/>
吹笛秋山風月清誰家巧作斷腸聲風飄律吕相和切<lb/>
月傍闗山幾處明胡騎中宵堪北走武陵一曲想南征<lb/>
故鄉楊柳今揺落何得愁中却盡生<lb/>
　慷慨悲怨自是一種風味李太白謂江城五月落梅<lb/>
　花此亦以指楊柳葢笛中有此二曲也吹笛本是着<lb/>
　題今以附之秋類<lb/>
<pb n="KR4h0074_WYG_012-19b"/>
　　　七月一日題終明府水樓<lb/>
髙棟層軒已自凉秋風此日灑衣裳翛然欲下隂山雪<lb/>
不去非無漢署香絶壁過雲開錦繡疎松隔水奏笙簧<lb/>
㸔君宜着王喬履真賜還應出尚方<lb/>
宓子彈琴宰邑日終軍棄繻英妙時承家節操尚不泯<lb/>
為政風流今在兹可憐賓客盡傾葢何處老翁來賦詩<lb/>
楚江巫峽半雲雨清簟疎簾㸔奕棋<lb/>
　前詩人所不及後詩謂之呉體惟山谷能學而肖之<lb/>
<pb n="KR4h0074_WYG_012-20a"/>
　餘人似難及也老杜别有秋興七言律八首在䕫州<lb/>
　懷長安而作不専言秋以多不能備取<lb/>
　　　宿府幕<lb/>
清秋幕府井梧寒獨宿江城蠟炬殘永夜角聲悲自語<lb/>
中天月色好誰㸔風塵荏苒音書絶闗塞蕭條行路難<lb/>
已忍伶俜十年事强移棲息一枝安<lb/>
　此嚴武幕府秋夜直宿時也三四與五更鼓角聲悲<lb/>
　壯三峽星河影動揺同一聲調詩之様式極矣<lb/>
<pb n="KR4h0074_WYG_012-20b"/>
　　　長安晚秋　　　　　　　　　趙　嘏<lb/>
雲物凄凉拂曙流漢家宫闕動髙秋殘星幾㸃雁横塞<lb/>
長笛一聲人倚樓紫艷半開籬菊淨紅衣落盡渚蓮愁<lb/>
鱸魚正美不歸去空戴南冠學楚囚<lb/>
　以三四佳呼趙倚樓<lb/>
　　　始聞秋風　　　　　　　　　劉禹錫<lb/>
昔㸔黄菊與君别今聴𤣥蟬我獨迴五夜颼飀枕前覺<lb/>
一年顔狀鏡中來馬思邊草拳毛動鵰盼青雲倦眼開<lb/>
<pb n="KR4h0074_WYG_012-21a"/>
天地肅清堪四望為君扶病上髙臺<lb/>
　痛快<lb/>
　　　江亭晚望<lb/>
碧江凉冷雁來疎閒望江雲思有餘秋舘池亭荷葉歇<lb/>
野人籬落豆花初無愁自得僊翁術多病能忘太史書<lb/>
聞説故園香稻熟片㠶歸去就鱸魚<lb/>
　三四明秀<lb/>
　　　秋日小園　　　　　　　　　錢惟演<lb/>
<pb n="KR4h0074_WYG_012-21b"/>
碧簟凉生白祫衣庾園秋晚得幽期千房嫩菊金螢亂<lb/>
百本衰荷鈿扇欹日薄蘚花沿素壁雨淫蛙鼓占清池<lb/>
翛然自合䝉莊趣誰識無心似摽枝<lb/>
　崑體三四怪麗<lb/>
　　　秋日湖西晚歸舟中書事　　　林　逋<lb/>
水㾗秋落蟹螯肥閒過黄公酒舍歸魚覺船行沈草㟁<lb/>
犬聞人語出柴扉蒼山半帶寒雲重丹葉疎分夕照微<lb/>
却憶青溪謝太傅當時未解惜蓑衣<lb/>
<pb n="KR4h0074_WYG_012-22a"/>
　句句有滋味<lb/>
　　　秋霽　　　　　　　　　　　魏　野<lb/>
草堂髙迥勝危樓時節殘陽向晚秋野色青黄禾半熟<lb/>
雲容黑白雨初收依依永巷聞邨笛隠隠長河認客舟<lb/>
正是詩家好風景懶隨前輩却悲愁<lb/>
　三四極工而不覺五六無㾗迹<lb/>
　　　秋日登樓客次懷張覃進士<lb/>
聞説飄零亦異鄉登樓吟望益悲凉當時欲别言難盡<lb/>
<pb n="KR4h0074_WYG_012-22b"/>
他日相逢語更長蟬噪水邨千萬樹雁過雲岫兩三行<lb/>
明朝䇿蹇還無定空凭危闌到夕陽<lb/>
　三四能言人情<lb/>
　　　秋日閒居　　　　　　　　　楊　朴<lb/>
忽聞髙柳噪新蟬厭暑情懷頓豁然庭檻夜凉風撼竹<lb/>
池塘香散水揺蓮鱸魚鱠憶奔江浦焦尾琴思換蜀絃<lb/>
莫遣金樽空對月滿斟髙唱混流年<lb/>
　徳人之言字字出於天真故取之莫字當作戲今且<lb/>
<pb n="KR4h0074_WYG_012-23a"/>
　從刋本<lb/>
　　　乙已重九　　　　　　　　　韓　琦<lb/>
苦厭繁機少適懷欣逢重九啟賓罍招賢敢並翹材館<lb/>
樂事難追戲馬臺蘚布亂錢乗雨出雁排新陣拂雲來<lb/>
何時得遇樽前菊此日花隨月令開<lb/>
　英宗治平二年乙巳忠獻公在相位飲客蘇老泉所<lb/>
　和壯心還傍醉中來已見節序類中此亦當入節序<lb/>
　而選詩巳定故附此公前後入相出藩元夕上已寒<lb/>
<pb n="KR4h0074_WYG_012-23b"/>
　食中秋九日為詩至多言言有味菊花不應月令開<lb/>
　於九日為宰相而有此詩亦自謙之辭也五六響亮<lb/>
　三四亦典正<lb/>
　　　九日水閣<lb/>
池館摧隳古榭荒比延嘉客會重陽雖慚老圃秋容淡<lb/>
且㸔黄花晚節香酒味已醇新過熟蟹黄先實不須霜<lb/>
年來飲興衰難强謾有髙吟力尚狂<lb/>
　此神宗熙寧二年已酉公判相州時九日詩也黄花<lb/>
<pb n="KR4h0074_WYG_012-24a"/>
　晚節句與老枝擎重雪詩並見强至所撰遺事書於<lb/>
　續鑒實為天下名言至熙寧四年辛亥相州九日詩<lb/>
　凡四首有句云坐上半非前嵗客杯中無改舊花香<lb/>
　銅鉢一聲詩已就金鈴千朶菊争開凡三判相州九<lb/>
　日詩亦不止此<lb/>
　　　秋日與諸公馬頭山登髙　　　歐陽修<lb/>
晴原霜後石榴紅佳節登臨興未窮日汎花光揺露際<lb/>
酒浮山色入樽中金壺恣灑毫端墨玉麈交揮席上風<lb/>
<pb n="KR4h0074_WYG_012-24b"/>
惟有淵明偏好飲籃輿落落一衰翁<lb/>
　第一句詩家所未有歐陽公詩大率自然如此<lb/>
　　　中秋口號　　　　　　　　　秦　觀<lb/>
雲山簷楯接低空公宴初開氣鬱葱照海旌幢秋色裏<lb/>
激天皷吹月明中香槽旋滴珠千顆歌扇驚圍玉一叢<lb/>
二十四橋人望處台星正在廣寒宫<lb/>
　生日詩致語詩皆不可易為以其徇情應俗而多諛<lb/>
　也所以予於生日詩皆不選少游作此詩是夜無月<lb/>
<pb n="KR4h0074_WYG_012-25a"/>
　遂改尾句云自是我翁多盛徳却迴秋色作春隂或<lb/>
　嘲謂晴雨翻覆手姑存此以備話柄三四亦響亮<lb/>
　　　九月八日夜大風雨寄王定國<lb/>
長年身外事都捐節序驚心一慨然正是山川秋入夢<lb/>
可堪風雨夜連天桐梢摵摵增凄斷燈燼飛飛落小圓<lb/>
湔洗此情須痛飲明朝試訪酒中僊<lb/>
　少游詩文自謂秤停輕重銖兩不差故其古詩多學<lb/>
　三謝而流麗之中有澹泊律詩亦敲㸃勻靜無偏枯<lb/>
<pb n="KR4h0074_WYG_012-25b"/>
　突兀生澁之態然以其善作詞也多有句近乎詞此<lb/>
　詩下凄斷小圓字亦三謝餘味别有秋日絶句三首<lb/>
　尾句云菰蒲深處疑無地忽有人家笑語聲風定小<lb/>
　軒無落葉青蟲相對吐秋絲安得萬粧相向舞酒酣<lb/>
　聊把作纒頭此謂虹霓皆極怪麗<lb/>
　　　秋日客思　　　　　　　　　陳與義<lb/>
南北東西俱我鄉聊從地主借繩牀諸公共得何侯力<lb/>
逺客新鈔陸氏方老去事多藜杖在夜來秋到葉聲長<lb/>
<pb n="KR4h0074_WYG_012-26a"/>
蓬萊可托無因至試覓人間千仞岡<lb/>
　共得何侯力以指新進新鈔陸氏方以憐遷客漢何<lb/>
　武唐陸贄傳可攷此詩家用事之妙五六尤佳<lb/>
　　　次韻周教授秋懷<lb/>
一官不辦作生涯幾見秋風捲㟁沙宋玉有文悲落木<lb/>
陶潛無酒對黄花天機衮衮山新瘦人世悠悠日自斜<lb/>
誤矣載書三十乘東門何地不宜𤓰<lb/>
　格髙<lb/>
<pb n="KR4h0074_WYG_012-26b"/>
　　　次韻家叔<lb/>
衮衮諸公車馬塵先生孤唱發陽春黄花不負秋風意<lb/>
白髮空隨世事新閉户讀書真得計載肴從學豈無人<lb/>
只應又被支郎笑從者依然困在陳<lb/>
　自是一種髙格英風<lb/>
　　　秋雨初晴有感　　　　　　　陸　游<lb/>
炎曦赫赫尚餘威冷雨蕭蕭故解圍號野百蟲如自訴<lb/>
辭柯萬葉竟安歸芼羮菰菜珍無價上釣魴魚健欲飛<lb/>
<pb n="KR4h0074_WYG_012-27a"/>
散吏何功霑一飽髙眠仍聴搗秋衣<lb/>
　三四哀感五六響<lb/>
　　　邨居秋日<lb/>
桔橰引水遶荒畦病卧蝸廬不厭低小聚數家秋靄裏<lb/>
平坡千頃夕陽西亭臯草木猶葱蒨天上風雲已慘悽<lb/>
逋負如山炊米盡終年枉是把鋤犁<lb/>
　三四自然<lb/>
　　　秋晚書懷<lb/>
<pb n="KR4h0074_WYG_012-27b"/>
頹然兀兀復騰騰萬事惟除死未曾無奈喜歡閒弄水<lb/>
不勝頑健逺尋僧喚船野㟁横斜渡問路雲山曲折登<lb/>
却笑吾兒多事在夜分未滅讀書燈<lb/>
　三四新詭<lb/>
　　舍北行飯書觸目<lb/>
落雁昏鴉集逺洲青林紅樹擁平疇意行舍北三义路<lb/>
閒㸔橋西一片秋少婦破烟撐去艇丫童横笛喚歸牛<lb/>
形容野景無餘思自怪癡頑不解愁<lb/>
<pb n="KR4h0074_WYG_012-28a"/>
　如畫放翁萬詩秋日詩僅得此四首<lb/>
　　　九日破曉攜兒姪上前山竚立佳甚<lb/>
　　　　　　　　　　　　　　　　韓　琥<lb/>
懷玉鏡臺開逺晴靈溪葛水去無聲園荒不礙憑髙立<lb/>
徑側何須委曲行露氣已濃清可掬日華初出畫難成<lb/>
閒居九日依辰至舉俗胡為亦愛名<lb/>
　五六極佳非閒中知味者不能道節序詩編次巳定<lb/>
　故附此秋日類中<lb/>
<pb n="KR4h0074_WYG_012-28b"/>
　　　風雨中誦潘邠老詩<lb/>
滿城風雨近重陽獨上呉山㸔大江老眼昏花忘逺近<lb/>
壯心軒豁任行藏從來野色供吟興是處秋光合斷腸<lb/>
今古騷人乃如許暮潮聲捲入蒼茫<lb/>
　此詩悲壯激烈第一句用潘邠老句若第二句押不<lb/>
　倒則餒矣此第二句雖是借韻軒豁痛快不可言喻<lb/>
　三四非後生晚進胸次至第六句則入神矣至第八<lb/>
　句則感極而無遺矣世稱韓澗泉名下無虚士乃慶<lb/>
<pb n="KR4h0074_WYG_012-29a"/>
　元戊午詩也<lb/>
　　　毅齋即事　　　　　　　　　徐　僑<lb/>
自吾齋外付諸兒除却詩書總不知苔色上侵閒坐處<lb/>
鳥聲來和獨吟時十分秋色重陽近一味新凉老者宜<lb/>
調得身心能自慊止吾所止復何疑<lb/>
　毅齋徐公諱僑字崇文婺安人朱文公門人也端平<lb/>
　侍從近世君子之無瑕者此詩中四句絶妙味其學<lb/>
　力非小小詩家可及有徳者必有言也<lb/>
<pb n="KR4h0074_WYG_012-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻十二<lb/>
</p>
<p>
</p>
  </div>
</body>
</text>
</TEI>
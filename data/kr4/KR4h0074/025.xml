<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十五</head>
    <p>
<pb n="KR4h0074_WYG_025-1a"/>
欽定四庫全書<lb/>
　瀛奎律髓巻二十五　　　　元　方回　編<lb/>
　　拗字類<lb/>
　拗字詩在老杜集七言律詩中謂之吳體老杜七言<lb/>
　律一百五十九首而此體凡十九出不止句中拗一<lb/>
　字往往神出鬼沒雖拗字甚多而骨骼愈峻峭今江<lb/>
　湖學詩者喜許渾詩氷聲東去市朝變山勢北來宫<lb/>
　殿髙湘潭雲盡暮山出巴蜀雪消春水來以為丁卯<lb/>
<pb n="KR4h0074_WYG_025-1b"/>
　句法殊不知始於老杜如負鹽出井此溪女打鼔發<lb/>
　船何郡郎寵光蕙葉與多碧㸃注桃花舒小紅之類<lb/>
　是也如趙嘏殘星幾㸃雁横塞長笛一聲人倚樓亦<lb/>
　是也唐詩多此類獨老杜吳體之所謂拗則才小者<lb/>
　不能為之矣五言律亦有拗者止為語句要渾成氣<lb/>
　勢要頓挫則換易一兩字平仄無害也但不如七言<lb/>
　吳體全拗爾<lb/>
　　五言<hi>十首</hi>
<pb n="KR4h0074_WYG_025-2a"/>
　　　已上人茅齋　　　　　　　　杜　甫<lb/>
已公茅屋下可以賦新詩枕簟入林僻茶𤓰留客遲江<lb/>
蓮揺白羽天棘蔓青絲空忝許詢輩難酬支遁辭<lb/>
　入字當平而仄留字當仄而平許支二字亦然間或<lb/>
　出此詩更峭健又入字留字乃詩句之眼與揺字蔓<lb/>
　字同如必不可依平仄則拗用之尤佳耳如雲散灌<lb/>
　壇雨春青彭澤田亦是<lb/>
　　　暮雨題瀼西新賃草屋<lb/>
<pb n="KR4h0074_WYG_025-2b"/>
欲陳濟世䇿已老尚書郎不息豺虎鬭空慚鵷鷺行時<lb/>
危人事急風逆羽毛傷落日悲江漢中宵淚滿床<lb/>
　濟世䇿三字皆仄尚書郎三字皆平乃更覺入律豺<lb/>
　虎鵷鷺又是一様拗體時危一聨亦變體也<lb/>
　　　上兠率寺<lb/>
兠率知名寺真如㑹法堂江山有巴蜀棟宇自齊梁庾<lb/>
信哀雖久何顒好不忘白牛連逺近且欲上慈航<lb/>
　此寺棟宇自齊梁至今則所用自字决不可易亦既<lb/>
<pb n="KR4h0074_WYG_025-3a"/>
　工矣江山有巴蜀有字亦决不可易則不應換平聲<lb/>
　字却將巴字作平聲一拗如詩應有神助吾得及春<lb/>
　遊亦是<lb/>
　　　酬姚校書　　　　　　　　　賈　島<lb/>
因貧行逺道得見舊交遊美酒易傾盡好詩難卒酬公<lb/>
堂朝共到私第夜相留不覺入關晚别來林木秋<lb/>
　易難二字拗用句意俱佳尾句入林字亦拗詩人如<lb/>
　此者多<lb/>
<pb n="KR4h0074_WYG_025-3b"/>
　　　早春題湖上友人新居<lb/>
近得雲中路門長侵早開到時猶有雪行處已無苔勸<lb/>
酒客初醉留茶僧未來毎逢晴暖日惟見乞花栽<lb/>
門不當官道行人到亦稀故從飡後出多是夜深歸開<lb/>
篋收詩巻掃牀移卧衣幾時同買宅相近有柴扉<lb/>
　前篇客字僧字拗對詩家甚多後篇收詩前句不拗<lb/>
　只掃床移卧衣拗一字掃字既仄即移字處合平亦<lb/>
　詩家通例也<lb/>
<pb n="KR4h0074_WYG_025-4a"/>
　　　次韻楊明叔　　　　　　　　黄庭堅<lb/>
全徳備萬物大方無四隅身隨腐草化名與太山俱道<lb/>
學歸吾子言詩起老夫無為蹈東海留作濟川桴<lb/>
　腐草之腐不容不拗縁一定字不可易如備萬物無<lb/>
　四隅亦然所以選此詩者不專為拗字而止身隨腐<lb/>
　草化所謂語小莫能破名與太山俱所謂語大莫能<lb/>
　載身在菰蒲中名滿天地間九鼎安磐石一身轉秋<lb/>
　蓬皆是也五首選一<lb/>
<pb n="KR4h0074_WYG_025-4b"/>
　　　次韻荅髙子勉<lb/>
雪盡虚簷滴春從細草囘徳人泉下夢俗物眼中埃久<lb/>
立我有待長吟君不來重𤣥鎖關鑰要待玉匙開<lb/>
　十首摘一以我對君雖非字之工者亦見拗句之健<lb/>
　起句十字言景中四句皆言情豈近世四體所得拘<lb/>
　黄陳詩有四十字無一字帶景者後學能叅此者幾<lb/>
　人矣徳人謂東坡<lb/>
　　　别負山居士　　　　　　　　陳師道<lb/>
<pb n="KR4h0074_WYG_025-5a"/>
田園相與老此别意何如更病可無醉猶寒已自和髙<lb/>
名胡未廣詩句尚能多沙草東山路猶須一再過<lb/>
　更病可無醉所用可字不容不拗此詩全在虚字上<lb/>
　着力除田園沙草山路六字外不曾粘帶景物只於<lb/>
　三四箇閒字面上斡旋妙意其苦心亦已甚矣<lb/>
　　　寄荅李方叔<lb/>
平生經世䇿寄食不資身孰使文章著能辭轍跡頻帝<lb/>
城分不入書札詗何人子未知吾嬾吾寧覺子貧<lb/>
<pb n="KR4h0074_WYG_025-5b"/>
　帝城分不入分字不可不拗又此詩四十字無一字<lb/>
　黏景物惟趙昌父能之漢書陳咸傳咸滯於郡守時<lb/>
　王音輔政信用陳湯咸數賂遺湯予書曰即䝉子公<lb/>
　力得入帝城死不恨詗漢書註偵伺也櫟按誠齋送<lb/>
　人下第云孰使文章太驚俗何縁塲屋不遺才即用<lb/>
　后山此詩三四一聨句法意度然皆老杜文章憎命<lb/>
　達之遺意<lb/>
　　七言<hi>十八首</hi>
<pb n="KR4h0074_WYG_025-6a"/>
　　　題省中院壁　　　　　　　　杜　甫<lb/>
掖垣竹埤梧十尋洞門對雪常隂隂落花遊絲白日靜<lb/>
鳴鳩乳燕青春深腐儒衰晚謬通籍退食遲囘違寸心<lb/>
衮職曽無一字補許身愧比雙南金<lb/>
　此篇八句俱拗而律吕鏗鏘試以微吟或以長歌其<lb/>
　實文從字順也以下吳體皆然落花遊絲白日静鳴<lb/>
　鳩乳燕青春深此等句法惟老杜多亦惟山谷后山<lb/>
　多而簡齋亦然乃知江西詩𣲖非江西實皆學老杜<lb/>
<pb n="KR4h0074_WYG_025-6b"/>
　耳因附見於下清江碧石傷心麗嫩蕋穠花滿目斑<lb/>
　珠簾綉柱圍黄鶴錦䌫牙檣起白鷗老杜也頭白眼<lb/>
　花行作吏兒婚女嫁望還山青春白日無公事紫燕<lb/>
　黄鸝俱好音釣溪築野收多士航海梯山共一家舊<lb/>
　管新收幾粧鏡流行坎止一虚舟霜髭雪鬂共看鏡<lb/>
　萸糝菊英同送秋山谷也語鵲飛烏春悄悄重簾深<lb/>
　院晚沉沉來牛去馬中年眼朗月清風萬里心問舍<lb/>
　求田真得計臨流據石有餘清熟路長驅聊緩步百<lb/>
<pb n="KR4h0074_WYG_025-7a"/>
　全一發不虚弦后山也寒食清明愁客子暖風遲日<lb/>
　醉梨花前江後嶺通雲氣萬壑千巖送雨聲簡齋也<lb/>
　東坡亦有之白砂碧玉味方永黄紙紅旗心已灰經<lb/>
　巻藥爐新活計舞衫歌扇舊因縁如歐陽公金馬玉<lb/>
　堂三學士清風明月兩閒人皆兩句中各自為對或<lb/>
　以壯麗或以沉鬱或以勁健或以閒雅又觀本意如<lb/>
　何予亦不能悉數姑舉一二更不别出<lb/>
　　　愁<lb/>
<pb n="KR4h0074_WYG_025-7b"/>
江草日日喚愁生巫峽泠泠非世情盤渦鷺浴底心性<lb/>
獨樹花發自分明十年戎馬暗南國異域賓客老孤城<lb/>
渭水秦山得見否人今罷病馬縱横<lb/>
　南國一本作萬國説如前<lb/>
　　　書夢<lb/>
二月饒睡昏昏然不獨夜短晝分眠桃花氣暖眼自醉<lb/>
春渚日落夢相牽故鄉門巷荆棘底中原君臣豺虎邊<lb/>
安得務農息戰鬭普天無吏横索錢<lb/>
<pb n="KR4h0074_WYG_025-8a"/>
　　　暮歸<lb/>
霜寒碧梧白鶴棲城上擊柝復烏啼客子入門月皎皎<lb/>
誰家搗練風凄凄南渡桂水闕舟楫北歸秦川多鼓鞞<lb/>
年過半百不稱意明日看雲還杖藜<lb/>
　　　早秋苦熱堆案相仍<lb/>
七月六日苦炎蒸對食暫餐還不能毎愁夜中自足蝎<lb/>
况乃秋後轉多蠅束帶發狂欲大呌簿書何急來相仍<lb/>
南望青松架短壑安得赤脚踏層冰<lb/>
<pb n="KR4h0074_WYG_025-8b"/>
　老杜詩豈人所敢選當晝夜著几間讀之今欲示後<lb/>
　生以體格乃取吳體五首於此他如鄭駙馬宴洞中<lb/>
　九日至後崔氏草堂曉發公安等篇自當求之集中<lb/>
　　　題落星寺　　　　　　　　　黄庭堅<lb/>
星宫遊空何時落着地亦化為寳坊詩人晝吟山入座<lb/>
醉客夜愕江撼牀蜂房各自開户牖蟻穴或夢封侯王<lb/>
不知青雲梯幾級更借痩藤尋上方<lb/>
落星開士深結屋龍閣老翁來賦詩小雨藏山客坐久<lb/>
<pb n="KR4h0074_WYG_025-9a"/>
長江接天帆到遲燕寢清香與世隔畫圖絶妙無人知<lb/>
<hi>元註僧隆畫甚富而寒山拾得畫甚妙</hi>蜂房各自開户牖處處煑茶藤一<lb/>
枝<lb/>
　此學老杜所謂拗字吳體格而編山谷詩者置外集<lb/>
　古詩中非是各開戸牖真佳句恐以此遂兩用之<lb/>
　　　汴岸置酒贈黄十七<lb/>
吾宗端居懷百憂長歌勸之肯出遊<hi>一作百丈暮捲篙人休侵星争前猶</hi>
<hi>幾舟</hi>黄流不解涴明月碧樹為我生凉秋初平羣羊置莫<lb/>
<pb n="KR4h0074_WYG_025-9b"/>
問叔度千頃醉即休<hi>一作詩吟吾黨夜來句酒買田翁社後篘</hi>誰倚柁樓吹<lb/>
玉笛斗杓寒掛屋山頭<lb/>
　此見山谷外集亦吳體學老杜者註脚四句可叅看<lb/>
　必從吾宗起句則五六初平叔度黄姓事為切若止<lb/>
　用百丈暮捲起句則吾黨田翁一聨亦可也<lb/>
　　　題胡逸老致虚菴<lb/>
藏書萬巻可教子遺金滿籝常作災能與貧人共年穀<lb/>
必有明月生蚌胎山隨宴坐畫圖出水作夜牕風雨來<lb/>
<pb n="KR4h0074_WYG_025-10a"/>
觀水觀山皆得妙更將何物汙靈䑓<lb/>
　末句一作莫將世事侵兩鬂小菴觀静鎖靈䑓三四<lb/>
　謂賑飢者必有後此理灼然五六竒句也亦近吳體<lb/>
　又山谷永州題淡山巖前詩亦全是此體<lb/>
　　　寒食　　　　　　　　　　　張　耒<lb/>
暗空無星雲抺漆邑犬吠野人履霜歳云暮矣風落木<lb/>
夜如何其斗挿江屋頭眠雞正寂寂野縣嚴鼔先逄逄<lb/>
摩娑老面起篝火春色牀頭酒滿缸<lb/>
<pb n="KR4h0074_WYG_025-10b"/>
　　　曉意<lb/>
城頭清角已三奏樹間眠鳩方一鳴風霜凄𦂳雁南向<lb/>
星河横斜天左傾待旦枕戈無怨敵將朝盛服非公卿<lb/>
不如衲被䝉頭睡直至東窗海日生<lb/>
　宛丘吳體二首皆頓挫有味窮而不怨葢謫黄州時<lb/>
　詩也<lb/>
　　　聞徐師川自京師歸豫章　　　謝　逸<lb/>
九衢塵裏無停輈君居陋巷不出遊滿城惡少弋鳬雁<lb/>
<pb n="KR4h0074_WYG_025-11a"/>
對面故人風馬牛别後夢寒燈火夜歸來眼冷江湖秋<lb/>
馮驩老大食不飽起視八荒提蒯緱<lb/>
　謝幼槃之兄也此吳體<lb/>
　　　飲酒示坐客　　　　　　　　謝　薖<lb/>
身前不吝作蟲臂身後何須留豹皮劬勞母氏生育我<lb/>
造物小兒經紀之牙籌在手彼為得塊石支頭吾所師<lb/>
偶逢名酒輙徑醉兒童拍手云公癡<lb/>
　臨川謝薖字㓜槃兄逸字無逸二人俱入江西詩𣲖<lb/>
<pb n="KR4h0074_WYG_025-11b"/>
　此學山谷亦老杜吳體三四尤極詩之變態<lb/>
　　　張子公召飲靈感院　　　　　曽　幾<lb/>
竹輿響肩艣啞嘔芙蕖城曉六月秋露華猶泫草光合<lb/>
晨氣欲動荷香浮給孤獨園頼君到伊蒲塞供為我修<lb/>
僧窗各自占山色處處熏爐茶一甌<lb/>
　茶山曾公學山谷詩有案上黄詩屢絶編之句此其<lb/>
　生逼山谷然亦所謂老杜吳體也此體不獨用之八<lb/>
　句律用為絶句尤佳山谷荆江亭病起十絶是也茶<lb/>
<pb n="KR4h0074_WYG_025-12a"/>
　山有一絶云自公退食入僧定心與香字俱寒灰小<lb/>
　兒了不解人意正用此時持事來深有三昧<lb/>
　　　南山除夜<lb/>
薫風吹船落江潭日月除盡猶湖南百年忽已度强半<lb/>
十事不能成二三青編中語要細讀蒲團上禪須飽叅<lb/>
兒時顔狀聽渠改瀟湘水色深挼藍<lb/>
　合入時序詩中以其為拗字吳體近追山谷上擬老<lb/>
　杜故列諸此<lb/>
<pb n="KR4h0074_WYG_025-12b"/>
　　　次韻向君受感秋　　　　　　汪　藻<lb/>
向侯拄笏意千里肯為俗彈頭上冠何時盛之青𤨏闥<lb/>
妙語付以烏絲欄日邊人去雁行斷江上秋髙楓葉寒<lb/>
向來叔度倘公是一見使我窮愁寛<lb/>
　翰林汪公彦章長於四六中興第一存詩不多此效<lb/>
　吳體<lb/>
　　　張禕秀才乞詩<hi>元註張舊與前輩名士往還甚衆</hi>呂本中<lb/>
白蓮菴中張居士夢斷世間風馬牛風塵表物自無意<lb/>
<pb n="KR4h0074_WYG_025-13a"/>
神仙中人聊與游澄江似趂北城曉苦雨不放南山秋<lb/>
君當先行我繼往勾吳東亭留小舟<lb/>
　自山谷續老杜之脈凡江西𣲖皆得為此竒調汪彦<lb/>
　章與吕居仁同輩行茶山差後皆得傳授茶山之嗣<lb/>
　有陸放翁同時尤楊范皆能之乃後始盛行晚唐而<lb/>
　髙致絶焉<lb/>
　　　過三衢呈劉共父　　　　　　胡　銓<lb/>
别離如許毎引領邂逅幾何還着鞭微服過宋我何敢<lb/>
<pb n="KR4h0074_WYG_025-13b"/>
大國賜秦公不然衰鬢彫零已子後髙名崒嵂方丁年<lb/>
即看手握天下砥山中宰相從雲眠<lb/>
　元註予自兵侍罷歸從三衢城外遵陸以兩夫肩籃<lb/>
　輿太守劉共父謂予云兩夫肩輿甚似微服過宋因<lb/>
　作此戱簡效吳體○澹菴名銓字邦衡上書乞斬秦<lb/>
　檜坐謫嶺外及海外二十餘年檜死乃移衡州孝廟<lb/>
　時始召用至從官平生所作精覈效吳體者甚多<lb/>
　瀛奎律髓巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻七</head>
    <p>
<pb n="KR4h0074_WYG_007-1a"/>
欽定四庫全書<lb/>
　瀛奎律髓巻七　　　　　　元　方回　編<lb/>
　　風懷類<lb/>
　晏元獻類要有左風懷右風懷二類男為左女為右<lb/>
　今取此義以類凡倡情冶思之事止於妓妾者流或<lb/>
　記辭寓諷而有正焉不皆邪也其或邪也亦以為戒<lb/>
　而不踐可也<lb/>
　　五言<hi>十二首</hi>
<pb n="KR4h0074_WYG_007-1b"/>
　　　失婢　　　　　　　　　　　白居易<lb/>
宅院小牆庳坊門帖<hi>一作揭</hi>榜遲舊恩慚自薄前事悔<lb/>
難追籠鳥無常主風花不戀枝今宵在何處惟有月<lb/>
明知<lb/>
　三四乃失婢之主罪已而不責婢之為淫奔亦近厚<lb/>
　矣末句尤深而不露失鶴詩所謂想應只在秋江上<lb/>
　蓋本於此<lb/>
　　　和樂天誚失婢榜者　　　　　劉禹錫<lb/>
<pb n="KR4h0074_WYG_007-2a"/>
把鏡朝猶在添香夜不歸鴛鴦分瓦去鸚鵡透籠飛不<lb/>
逐張公子即隨劉武威新知正相樂從此脱青衣<lb/>
　　　夜過盤石隔河望永樂寄閨中效齊梁體<lb/>
　　　　　　　　　　　　　　　　岑　參<lb/>
盈盈一水隔寂寂二更初波上思羅襪魚邊憶素書月<lb/>
如睂已畫雲似鬢新梳春物知人意桃花笑索居<lb/>
　波魚月雲所覩之四物也襪書睂鬢所思之四事也<lb/>
　可謂工矣<lb/>
<pb n="KR4h0074_WYG_007-2b"/>
　　　幽牕　　　　　　　　　　　韓　偓<lb/>
刺繡非無暇幽牕自尠歡手香江橘嫩齒軟越梅酸密<lb/>
約臨行怯私書欲報難無憑諳鵲語猶得暫心寛<lb/>
　致光筆端甚髙唐之將亡與呉融詩律皆不全似晚<lb/>
　唐善用事極忠憤惟香奩之作詞工格卑豈非世事<lb/>
　已不可救姑留連荒亡以紓其憂乎<lb/>
　　　馬上見<lb/>
驕馬錦連錢乗騎是謫僊和裾穿玉鐙隔袖把金鞭去<lb/>
<pb n="KR4h0074_WYG_007-3a"/>
帶懵騰醉歸應困頓眠自憐輸廐吏餘暖在香韀<lb/>
　香奩之作為韓偓無疑也或以為和凝之作嫁名於<lb/>
　韓劉潛夫誤信之攷諸同時呉融集有依韻倡和者<lb/>
　何可掩哉誨淫之言不以為恥非唐之衰而然乎<lb/>
　　　春詞　　　　　　　　　　　呉　融<lb/>
鸞鏡長侵夜鴛衾不識寒羞多轉面語妬極定睛㸔金<lb/>
市舊居近鈿車新造寛春期莫相誤一日百花殘<lb/>
　三四非十分着意何以説得至此<lb/>
<pb n="KR4h0074_WYG_007-3b"/>
　　　觀翟玉妓　　　　　　　　　李　愿<lb/>
女郎閨閣春抱瑟坐花茵艷粉宜斜燭羞蛾慘向人寄<lb/>
情揺玉柱流盼整羅巾幸以芳香袖承君宛轉塵<lb/>
　愿李晟之子李愬之弟昌黎送歸盤谷假借太過愿<lb/>
　屢為節度使皆以貪婪敗事此詩見御覽集曰未見<lb/>
　好徳可也<lb/>
　　　新春　　　　　　　　　　　劉方平<lb/>
南陌春風早東隣曙色斜一花開楚國雙燕入盧家眠<lb/>
<pb n="KR4h0074_WYG_007-4a"/>
罷梳雲髻粧成上錦車誰知如昔日更浣越溪紗<lb/>
　此葢賦所謂莫愁者用驪姬西子事遺意<lb/>
　　　春日有贈　　　　　　　　　楊巨源<lb/>
堤暖柳絲斜風光屬謝家晚心應戀水春恨定因花步<lb/>
逺憐芳草歸遲見綺霞由來感情思獨自惜年華<lb/>
　中四句極細潤緩慢有意味末句尤不迫<lb/>
　　　美人春怨<lb/>
妾家巫峽陽羅幌寢蘭堂曉日臨牕久春風引夢長落<lb/>
<pb n="KR4h0074_WYG_007-4b"/>
釵仍掛鬢微汗欲銷黄縱便朦朧覺魂猶逐楚王<lb/>
　　　名姝詠<lb/>
阿嬌年未多體弱性能和怕重愁拈鏡憐輕喜曳羅臨<lb/>
津雙洛浦對月兩嫦娥獨有荆王殿時時暮雨過<lb/>
　兩詩俱流麗可配香奩<lb/>
　　　艷女詞<lb/>
露井桃花發雙雙燕並飛美人姿態裏春色上羅衣自<lb/>
愛頻開鏡時羞欲掩扉心知行路客遥惹五香歸<lb/>
<pb n="KR4h0074_WYG_007-5a"/>
　五六工甚亦句法也<lb/>
　　七言<hi>二十四首</hi>
　　　次韻張公逺二首　　　　　　張　耒<lb/>
襄王坐上徵詞客子建車前步水妃瞥過低鬟流盼處<lb/>
争先含笑獨來時東邊日下終無雨闕上書時合有碑<lb/>
腸斷呉王烟水國扁舟何日逐鴟夷<lb/>
平淡春雲捧額浮秋光劍㦸近人流無腸可斷方為恨<lb/>
有藥能治不是愁可待挑琴知有術未傳驅豆更無謀<lb/>
<pb n="KR4h0074_WYG_007-5b"/>
遥知添得春牕夢猶在樽前燭下羞<lb/>
　　　䕫州竇侍郎使君見示悼妓詩顧余嘗識之因<lb/>
　　　命同作　　　　　　　　　　劉禹錫<lb/>
前年曾見兩鬟時今日驚吟悼妓詩鳳管學成知有籍<lb/>
龍媒欲換歎無期空廊月照常行地後院花開舊折枝<lb/>
寂寞魚山青草裏何人更立智瓊祠<lb/>
　　　竇夔州見寄寒食日憶故姬小紅吹笙因和之<lb/>
鸞聲窈眇管參差清韻初調衆樂隨幽院粧成花下弄<lb/>
<pb n="KR4h0074_WYG_007-6a"/>
髙樓月好夜深吹忽驚暮槿飄零盡惟有朝霞夢想期<lb/>
聞道今年寒食日東山舊路獨行遲<lb/>
　　　和楊師臯給事傷小姬英英<lb/>
幼學胡琴見藝成今年追想幾傷情撚絃花下呈新曲<lb/>
放撥燈前謝改名但是好花皆易落從來尤物不長生<lb/>
鸞臺夜直衣衾冷雲雨無因入禁城<lb/>
　　　懷妾<lb/>
三山不見海沈沈豈有僊蹤更可尋青鳥去時雲路斷<lb/>
<pb n="KR4h0074_WYG_007-6b"/>
嫦娥歸處月宫深紗牕遥想春相憶書幌誰憐夜獨吟<lb/>
料得夜來天上鏡只應偏照兩人心<lb/>
　　　偶見　　　　　　　　　　　韓　偓<lb/>
千金莫惜早憐<hi>一作蓮</hi>生一笑從教下蔡傾仙樹有花難<lb/>
問種御香聞氣不知名愁來自覺歌喉咽瘦去誰憐舞<lb/>
掌輕小疊紅牋書恨字與奴方便送卿卿<lb/>
　意有餘而不及於䙝則風懷之作猶之可也書婦人<lb/>
　之言於雅什不已卑乎故香奩之作惟取七言律六<lb/>
<pb n="KR4h0074_WYG_007-7a"/>
　首此詩似三四佳尾句太猥䙝首句早憐生一作買<lb/>
　娉婷<lb/>
　　　春盡<lb/>
樹頭初日照西簷樹底蔫花夜雨沾外院池亭聞動鎖<lb/>
後堂欄檻見垂簾柳腰入户風斜倚榆莢堆牆水半淹<lb/>
把酒送春惆悵在年年三月病懨懨<lb/>
　此詩只尾句佳宋人用以為小詞者<lb/>
　　　五更<lb/>
<pb n="KR4h0074_WYG_007-7b"/>
往年曾約鬱金牀半夜潛身入洞房懷裏不知金鈿落<lb/>
暗中唯覺繡鞋香此時欲别魂俱斷自後相逢眼更狂<lb/>
光景旋銷惆悵在一生贏得是凄凉<lb/>
　前四句太猥太䙝後四句始是詩<lb/>
　　　詠浴<lb/>
再整魚犀攏翠簪解衣先覺冷森森教移蘭燭頻羞影<lb/>
自試香湯更怕深初似洗花難抑按終憂沃雪不勝任<lb/>
豈知侍女簾帷外賸取君王幾餅金<lb/>
<pb n="KR4h0074_WYG_007-8a"/>
　趙后外傳昭儀浴帝竊觀之令侍兒勿言投贈以金<lb/>
　一浴賜百餅此詩尚有所諷謂世之為君者亦惑乎<lb/>
　此也<lb/>
　　　席上有贈<lb/>
矜嚴標格絶嫌猜嗔怒難逢笑靨開小雁斜侵眉柳去<lb/>
媚霞横接眼波來鬢垂香頸雲遮藕粉着蘭胸雪壓梅<lb/>
莫道風流無宋玉好將心力事粧臺<lb/>
　五六雖䙝然止形容其貌如巧笑美目之詩不及乎<lb/>
<pb n="KR4h0074_WYG_007-8b"/>
　淫也<lb/>
　　　倚醉<lb/>
倚醉無端尋舊約却憐惆悵轉難勝静中樓閣春深雨<lb/>
逺處簾櫳夜半燈抱柱立時風細細遶廊行處思騰騰<lb/>
分明牕下聞裁剪敲徧闌干喚不譍<lb/>
　此詩方有味而不及乎猥<lb/>
　　　天平公座中呈令狐公時蔡京在坐<lb/>
　　　　　　　　　　　　　　　　李商隠<lb/>
<pb n="KR4h0074_WYG_007-9a"/>
罷執霓旌上醮壇謾裝嬌樹水晶盤更深欲訴蛾睂斂<lb/>
衣薄臨醒玉艷寒白足禪僧思敗道青袍御史擬休官<lb/>
雖然同是將軍客不敢公然子細㸔<lb/>
　京嘗為僧司徒故有第五句<lb/>
　　　無題<lb/>
昨夜星辰昨夜風畫樓西畔桂堂東身無彩鳳雙飛翼<lb/>
心有靈犀一㸃通隔坐送<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>春酒暖分曹射覆蠟燈紅<lb/>
嗟余聴鼓應官去走馬蘭臺類轉蓬<lb/>
<pb n="KR4h0074_WYG_007-9b"/>
颯颯東南細雨來芙蓉塘外有輕雷金蟾齧鎖燒香入<lb/>
玉虎牽絲汲井迴賈氏窺簾韓掾少宓妃留枕魏王才<lb/>
春心莫共花争發一寸相思一寸灰<lb/>
相見時難别亦難東風無力百花殘春蠶到死絲方盡<lb/>
蠟燭成灰淚始乾曉鏡但愁雲鬢改夜吟應共月光寒<lb/>
蓬山此去無多路青鳥殷勤為探㸔<lb/>
　　　楚宫<lb/>
月姊曾逢下彩蟾傾城消息隔重簾已聞珮響知腰細<lb/>
<pb n="KR4h0074_WYG_007-10a"/>
更辨絃<hi>一作琴</hi>聲覺指纖暮雨自歸山峭峭秋河不動夜<lb/>
厭厭王昌且在牆東住未必金堂得免嫌<lb/>
　　　次韻和王員外雜游四韻　　　呉　融<lb/>
一分難減亦難加得自溪頭浣越紗兩槳慣邀催去艇<lb/>
七香曾占取來車黄昏忽墮當樓月清曉休開滿鏡花<lb/>
誰見王郎腸斷處露牀風簟半欹斜<lb/>
　三四句好<lb/>
　　　無題　　　　　　　　　　　楊　億<lb/>
<pb n="KR4h0074_WYG_007-10b"/>
曲池波暖蕙風輕頭白鴛鴦占緑萍纔斷歌雲成夢雨<lb/>
陡迴笑電作嗔霆湘蘭自古傳幽怨秦鳳何年入杳㝠<lb/>
不待萱犀蠲薄怒閒階鬭雀有餘翎<lb/>
合歡蠲忿亦休論夢蝶翩翩逐怨魂祇待傾城終未笑<lb/>
不曾亡國自無言風翻林葉迷歸燕露裊池荷觸戲鴛<lb/>
湘水東流何日竭烟篁千古見啼㾗<lb/>
　　　無題　　　　　　　　　　　錢惟演<lb/>
誤<hi>一作晤</hi>語成疑意已傷春山低斂翠睂長鄂君繡被朝<lb/>
<pb n="KR4h0074_WYG_007-11a"/>
猶掩荀令薰爐冷自香有恨豈因燕鳳去無言寧為息<lb/>
侯亡合歡不驗丁香結祇得凄凉對燭房<lb/>
耿耿寒燈照翠羅㸔朱成碧意如何虎頭辟惡無妨枕<lb/>
犀角凉心更待磨惟有幽蘭啼月露可將尺素託雲波<lb/>
山屛六曲歸來夜祗恐重抛折齒梭<lb/>
走馬章臺冐雨歸後門猶歎滯前期荷心出水終無定<lb/>
蘿蔓從風莫自持複帳麝輕難辟惡曲房蠶懶不成絲<lb/>
漸漸麥隴藏鳴雉更恨如臯一箭遲<lb/>
<pb n="KR4h0074_WYG_007-11b"/>
簾聲燭影浪多疑仙穀何能為解迷藻井風髙蛛壞網<lb/>
古梁春暖燕争泥更㸔山逺堆凝黛縱許犀靈祇駭雞<lb/>
枉裂霜繒幾千尺紅蘭終夕露珠啼<lb/>
　<lb/>
　<lb/>
　<lb/>
　<lb/>
　瀛奎律髓巻七<lb/>
</p>
<p>
</p>
  </div>
</body>
</text>
</TEI>
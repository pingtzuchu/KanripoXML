<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十七</head>
    <p>
<pb n="KR4h0074_WYG_027-1a"/>
欽定四庫全書<lb/>
　瀛奎律髓巻二十七　　　　元　方囘　編<lb/>
　　着題類<lb/>
　着題詩即六義之所謂賦而有比焉極天下之最難<lb/>
　石曼卿紅梅詩有曰認桃無綠葉辨杏有青枝不為<lb/>
　東坡所取故曰題詩必此詩定知非詩人然不切題<lb/>
　又落汗漫今除梅花雪月晴雨為專類外凡雜賦體<lb/>
　物肖形語意精到者選諸此<lb/>
<pb n="KR4h0074_WYG_027-1b"/>
　　五言<hi>三十首</hi>
　　　房兵曹胡馬　　　　　　　杜　甫<lb/>
胡馬大宛名鋒稜痩骨成竹批雙耳峻風入四蹄輕所<lb/>
向無空濶真堪托死生驍騰有如此萬里可横行<lb/>
　自漢天馬歌以來至李杜集中諸馬詩始皆超絶蘇<lb/>
　黄及張文潛畫馬詩亦然他人集所無也學者宜自<lb/>
　撿觀此但選五言律之一耳<lb/>
　　　畫鷹<lb/>
<pb n="KR4h0074_WYG_027-2a"/>
素練風霜起蒼鷹畫作殊<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身思狡兎側目似愁胡絛<lb/>
鏇光堪擿軒楹勢可呼何當擊凡鳥毛血灑平蕪<hi>
                        <graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>茍勇切</hi>
<hi>猶竦身也鷹出於岱北胡地也絛鏇圓轆轤也所畫絆鷹之絛鏇徐釧切光而堪擿取也</hi>
　此詠畫鷹極其飛動<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身側目一聨已曲盡其妙堪<lb/>
　擿可呼一聨又足見為畫而非真王介甫虎圖行亦<lb/>
　出於此耳目光夾鏡當坐隅即第五句也此物安可<lb/>
　來庭除即第六句也何當擊凡鳥毛血灑平蕪子美<lb/>
　胸中憤世疾邪又以寓見深意謂焉得烈士有如真<lb/>
<pb n="KR4h0074_WYG_027-2b"/>
　鷹能搏掃庸繆之流也葢亦以譏夫貌之似而無能<lb/>
　為者也詩至此神矣<lb/>
　　　孤鴈<lb/>
孤鴈不飲啄飛鳴聲念群誰憐一片影相失萬重雲望<lb/>
盡似猶見哀多如更聞野鴉無意緒鳴噪自紛紛<lb/>
　唐末有鮑當為孤鴈詩因謂之鮑孤鴈亦未能逮此<lb/>
　　　螢火<lb/>
幸因腐草出敢近太陽飛未足臨書巻時能㸃客衣隨<lb/>
<pb n="KR4h0074_WYG_027-3a"/>
風隔幔小帶雨傍林㣲十月清霜重飄零何處歸<lb/>
　老杜詩集大成于着題詩無不警䇿説者謂此詩腐<lb/>
　草太陽之句以譏李輔國凡評詩正不當如此刻切<lb/>
　拘泥言之者無罪聞之者足以戒大丈夫耿耿者不<lb/>
　當為螢爝㣲光于此自無相關世之僅明忽晦不常<lb/>
　者又豈一輔國則見此詩而自愧矣學者觀大指可<lb/>
　也<lb/>
　　　嚴鄭公同詠竹得香字<lb/>
<pb n="KR4h0074_WYG_027-3b"/>
綠竹半含籜新稍纔出牆色侵書帙晚隂過酒樽涼雨<lb/>
洗涓涓淨風吹細細香但令無剪伐㑹見拂雲長<lb/>
　疑者謂細細香非所以題竹於新竹含籜時審之老<lb/>
　杜非過許也竹林自有一種竒氣<lb/>
　　　柳邊<lb/>
只道梅花發那知柳亦新枝枝總到地葉葉自開春紫<lb/>
燕時翻翼黄鸝不露身漢南應老盡㶚上逺愁人<lb/>
　前輩最喜葉葉自開春其實十字俱精漢南老樹猶<lb/>
<pb n="KR4h0074_WYG_027-4a"/>
　如此我何以堪事㶚上借以指亞夫細柳營也意極<lb/>
　悽婉老杜着題之佳者不一如薤云束比青蒭色圓<lb/>
　齊玉筯頭如鸚鵡云翠衿渾短盡紅嘴謾多知如黄<lb/>
　魚云脂膏兼飼犬長大不容身如歸鴈云雲裏相呼<lb/>
　疾沙邊自宿稀又云是物關兵氣何時免客愁皆工<lb/>
　而有味<lb/>
　　　病蟬　　　　　　　　　　　賈　島<lb/>
病蟬飛不得向我掌中行折翼猶能薄酸吟尚極清露<lb/>
<pb n="KR4h0074_WYG_027-4b"/>
華凝在腹塵㸃誤侵睛黄雀并鳶鳥俱懷害爾情<lb/>
　賈浪仙詩得老杜之痩而用意苦矣蟬有何病殆偶<lb/>
　見之託物寄情喻寒士之不遇也中四句極其竒澁<lb/>
　而塵㸃誤侵睛尤亘古詩人所未道故曰浪仙用意<lb/>
　苦矣<lb/>
　　　别鶴<lb/>
雙鶴出雲溪分飛各自迷空巢在松頂折羽落江泥尋<lb/>
水終不飲逢林亦未栖别離應易老萬里兩淒淒<lb/>
<pb n="KR4h0074_WYG_027-5a"/>
　此寓言似寫離别者之苦<lb/>
　　　古樹<lb/>
古樹枝柯少枯來復幾春露根堪繫馬空腹定藏人蠧<lb/>
節莓苔老燒根霹靂新若當江浦上行客祭為神<lb/>
　一枯樹耳模寫至此妙甚尾句尤佳<lb/>
　　　賦得古原草送别　　　　　　白居易<lb/>
離離原上草一嵗一枯榮野火燒不盡春風吹又生逺<lb/>
芳侵古道晴翠接荒城又送王孫去萋萋滿别情<lb/>
<pb n="KR4h0074_WYG_027-5b"/>
　春風吹又生一聨樂天妙年以此見知于顧况<lb/>
　　　賦得邊城角<lb/>
邊角兩三枝霜天隴上兒望鄉相並立向月一時吹戰<lb/>
馬頭皆舉征人首盡垂嗚嗚三奏罷城上展旌旗<lb/>
　尾句無力三四好第五句尤好<lb/>
　　　孤雁　　　　　　　　　　　崔　塗<lb/>
幾行歸塞盡念爾獨何之暮雨相呼疾寒塘欲下遲渚<lb/>
雲低暗度關月冷相隨未必逢罾繳孤飛自可疑<lb/>
<pb n="KR4h0074_WYG_027-6a"/>
　老杜云誰憐一片影相失萬重雲此云暮雨相呼疾<lb/>
　寒塘欲下遲亦有味而不及老杜之萬鈞力也為江<lb/>
　湖孤客者當以此尾句觀之<lb/>
　　　杜中丞書院新移小竹　　　　王　建<lb/>
此地本無竹逺從山寺移經年求養法隔日記澆時嫩<lb/>
綠長新葉殘黄收故枝色經寒不動聲與靜相宜愛䕶<lb/>
出常數稀稠㸔自知貧家緣未有客散獨行遲<lb/>
　所㸃兩聨甚佳<lb/>
<pb n="KR4h0074_WYG_027-6b"/>
　　　鷰　　　　　　　　　　　　梅堯臣<lb/>
涏涏雙來鷰飛飛自舞空輕如漢家后斜避楚臺風半<lb/>
折撩沙觜相髙接草蟲向人全不畏切莫入吳宫<lb/>
　輕如漢家后真用飛燕事斜避楚䑓風本非燕事而<lb/>
　用之有情味<lb/>
　　　蠅<lb/>
乘炎出何許人意以㣲㸔怒劍休追逐凝屏謾指彈與<lb/>
蚊爭<hi>一作更</hi>晝夜共蜜上杯盤自有堅氷在能令畏不難<lb/>
<pb n="KR4h0074_WYG_027-7a"/>
　此當與老杜螢詩相表裏玩味<lb/>
　　　挑燈杖<lb/>
油燈方照夜此物用能行焦首終無悔横身為發明盡<lb/>
心常欲曉委地始知輕若比飄飄梗何邀世上名<lb/>
　此借以咏忠臣義士之敢諌者宛陵集第四十八巻<lb/>
　如此着題詩蠅蛙蚊犬之類一十七首取其二云<lb/>
　　　竹珓环　　　　　　　　　　魏　野<lb/>
誰製破筠根還同一氣分吉凶終在我翻覆謾勞君酒<lb/>
<pb n="KR4h0074_WYG_027-7b"/>
欲祈先酹香因擲更聞吾嘗學丘禱嬾把祝云云<lb/>
　可與梅聖俞挑燈杖作一對㸔我者自謂吉凶由已<lb/>
　也君者謂珓环徒勞汝翻覆也亦譬夫君子守正豈<lb/>
　聽他人翻覆乎結句只用丘禱事以證之<lb/>
　　　和答錢穆父咏猩猩毛筆　　　黄庭堅<lb/>
愛酒醉魂在能言機事疎平生幾兩屐身後五車書物<lb/>
色㸔王㑹勲勞在石渠㧞毛能濟世端為謝楊朱<lb/>
　用事所出詳見任淵註本此詩所以妙者平生身後<lb/>
<pb n="KR4h0074_WYG_027-8a"/>
　幾兩屐五車書自是四箇出處於猩猩毛筆何干涉<lb/>
　乃善能融化斡排至此末句用㧞毛事后之學詩者<lb/>
　不知此機訣不能入三昧也山谷更有兩絶句亦可<lb/>
　喜<lb/>
　　　見諸人倡和酴醿詩次韻戲詠<lb/>
梅殘紅藥遲此物共春歸名字因壺酒風流付枕幃墜<lb/>
鈿香徑草飄雪淨垣衣玉氣晴虹發沈材鋸屑霏直知<lb/>
多不厭何忍摘令稀常恨金沙學顰時政可揮<lb/>
<pb n="KR4h0074_WYG_027-8b"/>
　名字風流一聨盡酴醿之妙此本唐書酒名世以花<lb/>
　似酒之色故得名而亦為枕嚢幃者也山谷學老杜<lb/>
　為詩直知多不厭何忍摘令稀此句殆謂賢者在朝<lb/>
　愈多愈美而忍於驅逐使之漸少乎葢元祐二年四<lb/>
　月詩必有所指末句引金沙而鄙其效顰則嫉惡之<lb/>
　意尤甚即老杜孤雁末句乃云野鴉無意緒一格也<lb/>
　○此詩孔文仲首倡予有清江三孔集偶未及撿蘇<lb/>
　子由所和欒城集有云光凝真照夜枝軟或牽衣上<lb/>
<pb n="KR4h0074_WYG_027-9a"/>
　一句佳<lb/>
　　　和師厚接花<lb/>
妙手從心得接花如有神根株穰下土顔色洛陽春雍<lb/>
也本犁子仲由元鄙人升堂與入室只在一揮斤<lb/>
　山谷最善用事以孔門變化雍由譬接花而繳以莊<lb/>
　子揮斤語此江西竒處如嵗寒知松柏用彛字韻山<lb/>
　谷曰鄭公扶正觀已不見封彛東坡亦和終不及山<lb/>
　谷之工也曽文清陸放翁楊誠齋皆得此法<lb/>
<pb n="KR4h0074_WYG_027-9b"/>
　　　謝人寄小胡孫<lb/>
致爾自何處初來猶索騰真宜少陵覔未解柳州憎婢<lb/>
喜常儲果奴嗔屢掣繩報君無一物試為斸寒藤<lb/>
　老杜有覔胡孫詩小如拳及愁胡靣六字皆好柳子<lb/>
　厚有憎王孫文<lb/>
　　　歸雁　　　　　　　　　　　陳師道<lb/>
弧矢千夫志瀟湘萬里秋寧為寳筝柱肯作置書郵逺<lb/>
道勤相喚羈懷誤作愁聊寛梁稻意寧復網羅憂<lb/>
<pb n="KR4h0074_WYG_027-10a"/>
　此詩乃元符三年徽廟登極南遷諸公次第北還故<lb/>
　后山寓意于歸雁二詩今選其一弧矢千夫志以言<lb/>
　羣小之欲害君子也箏柱書郵以言諸賢之有所守<lb/>
　朋友有急難之義傍觀者以為憂怨也末句則所以<lb/>
　為諸賢喜者深矣后山詩幽逺㣲妙其味無窮非黏<lb/>
　花貼葉近詩之比三四葢學山谷猩猩毛筆詩者<lb/>
　　　和黄充實榴花<lb/>
春去花隨盡紅榴煖欲燃後時何所恨處獨不祈憐葉<lb/>
<pb n="KR4h0074_WYG_027-10b"/>
葉自相偶重重久更鮮流珠沾暑雨改色淡朝煙着子<lb/>
專寒酒移根擅化權愧非無價手刻畫竟難傳<lb/>
　後時處獨一聨葢后山自謂勁氣凛不可干如楝花<lb/>
　詩亦云幽香不自好寒艷未多知皆自况之辭世人<lb/>
　未知后山山谷詩從何而入盍以此酴醿榴花詩並<lb/>
　觀之葉葉自相偶榴花雙葉自相偶則不求偶于其<lb/>
　他者也意亦髙<lb/>
　　　種竹　　　　　　　　　　　曽　幾<lb/>
<pb n="KR4h0074_WYG_027-11a"/>
近郊蕃竹樹手種滿庭隅餘子不足數此君何可無風<lb/>
來當一笑雪壓要相扶莫作封侯想生來鄙木奴<lb/>
　曽文清公名幾字吉甫號茶山學山谷詩得三昧此<lb/>
　詩用餘子不足數以對何可一日無此君乃真竹詩<lb/>
　葢斡旋變化之妙風來當一笑曲盡竹態雪壓要相<lb/>
　扶亦竒句也尾句鄙木奴事用得尤佳公三子逢迅<lb/>
　逮世其學父子自相酧和公再和有直不要人扶勁<lb/>
　健特甚而用兩奴字韻皆不茍一曰傍舍連髙柳何<lb/>
<pb n="KR4h0074_WYG_027-11b"/>
　堪與作奴一曰只欠江梅樹君因婿玉奴又謂竹可<lb/>
　為梅之壻超異神俊不可復加矣公之壻東萊吕成<lb/>
　公之父大器也門人陸放翁也<lb/>
　　　所種竹鞭盛行<lb/>
獨遶篔簹徑令人喜欲顛已持蘇老節更着祖生鞭旁<lb/>
舍應除地新梢擬上天真成時夜卵煨茁想明年<lb/>
　茶山此詩葢善學山谷猩猩毛筆詩者所謂脱胎換<lb/>
　骨也蘇節祖鞭本無關于竹事而以題觀之妙甚夜<lb/>
<pb n="KR4h0074_WYG_027-12a"/>
　卵事本何關於食筍亦妙之又妙者也<lb/>
　　　乞筆<lb/>
市上無佳筆營求亦已勞䕶持空雪竹束縛欠霜毫此<lb/>
物藏三穴須公㧞一毛不堪髯主簿取用價能髙<lb/>
　謂市上僅有羊毫筆而無兎毫佳筆藏三穴㧞一毛<lb/>
　亦得山谷㧞毛濟世謝楊朱之遺意間架整骨格峭<lb/>
　　　巖桂<lb/>
粟玉黏枝細青雲剪葉齊團團巖下桂表表木中犀江<lb/>
<pb n="KR4h0074_WYG_027-12b"/>
樹風蕭瑟園花氣慘悽濃薫不如此何以慰幽棲<lb/>
　五言律着題詩絶少佳者除梅花專作一類外如牡<lb/>
　丹芍藥蓮花菊花亦無五言律好者木犀之名曰巖<lb/>
　桂非古之所謂桂其香特盛於晚秋詩人所尚此詩<lb/>
　濃薫二字善模寫故取之<lb/>
　　　榴花<lb/>
樹陰㸔已合榴朶見初明當夏豈無意避春真有情花<lb/>
雖後文杏實可待香橙病叟緣何喜留苔㸔落英<lb/>
<pb n="KR4h0074_WYG_027-13a"/>
　杏與橙於榴花何關然善於斡旋不妨招二客立議<lb/>
　論也尾句用昌黎絶句有味<lb/>
　　　螢火<lb/>
渾忘生朽質直擬慕光輝解燭書帷靜能添列宿稀當<lb/>
風方自表帶雨忽成㣲變滅多無理榮枯㑹一歸<lb/>
　此當與老杜螢火詩表裏並觀皆所以譏刺小人而<lb/>
　當風方自表一句最佳帶雨忽成㣲亦妙其痩健若<lb/>
　勝老杜云<lb/>
<pb n="KR4h0074_WYG_027-13b"/>
　　　蛺蝶<lb/>
不逐春風去仍當夏日長一雙還一隻能白或能黄戀<lb/>
戀不能已翩翩空自狂計功歸實用終自愧蜂房<lb/>
　自然輕快近楊誠齋尾句尤好<lb/>
　　七言<hi>六十九首</hi>
　　　野人送櫻桃　　　　　　　　杜　甫<lb/>
西蜀櫻桃也自紅野人攜贈滿筠籠數囘細寫愁仍破<lb/>
萬顆勻圓訝許同憶昨賜霑門下省退朝擎出大明宫<lb/>
<pb n="KR4h0074_WYG_027-14a"/>
金盤玉筯無消息此日嘗新任轉蓬<lb/>
　野人嘗云惟櫻桃既摘不可易器青柄一脱則紅苞<lb/>
　破而無味老杜既得此三昧又下一句有萬顆勻圓<lb/>
　之訝古今絶唱寫字見曲禮謂傳置他器<lb/>
　　　和張水部勑賜櫻桃詩<hi>宣政殿賜百官</hi>　韓　愈<lb/>
漢家舊種明光殿炎帝還書本草經豈似滿朝承雨露<lb/>
共㸔傳賜出青㝠香隨翠籠擎初重色映銀盤寫未停<lb/>
食罷自知無所報空然慚汗仰皇扃<lb/>
<pb n="KR4h0074_WYG_027-14b"/>
　詩話常評此詩謂雖工不及老杜氣魄然色映銀盤<lb/>
　之句亦佳陳后山答魏衍送朱櫻有云傾籃的皪沾<lb/>
　朝露出袖熒煌得寳珠㑹薦瑛盤驚一座莧腸藜口<lb/>
　未良圖末句赤瑛盤事乃魏明帝以此盤賜羣臣櫻<lb/>
　桃羣臣月下視之疑為空盤也以此事味昌黎色映<lb/>
　銀盤語豈不益竒王維集中有敕賜百官櫻桃詩亦<lb/>
　以青絲籠對赤玉盤甚妙尾句云飽食不須愁内熱<lb/>
　大官還有蔗漿寒崔興宗和尾句云聞道今人好顔<lb/>
<pb n="KR4h0074_WYG_027-15a"/>
　色神農本草自應知葢難題也張藉韓偓白樂天集<lb/>
　皆有賜櫻桃詩皆不及此<lb/>
　　　柳州城北種柑　　　　　　　柳宗元<lb/>
手種黄柑二百株春來新葉徧城隅方同楚客憐皇樹<lb/>
不學荆州利木奴幾嵗開花聞噴雪何人摘實見垂珠<lb/>
若教坐待成林日滋味還堪飬老夫<lb/>
　后皇嘉樹屈原語也摘出二字以對木奴竒甚終篇<lb/>
　字字縝密<lb/>
<pb n="KR4h0074_WYG_027-15b"/>
　　　柳絮　　　　　　　　　　　劉禹錫<lb/>
飄颺南陌起東鄰漠漠濛濛暗度春花巷暖隨輕舞蝶<lb/>
玉樓晴拂艷粧人縈囘謝女題詩筆㸃綴陶公漉酒巾<lb/>
何處好風偏似雪隋河堤上古江津<lb/>
　流麗可喜<lb/>
　　　錦瑟　　　　　　　　　　　李商隠<lb/>
錦瑟無端五十絃一絃一柱思華年莊周曉夢迷蝴蝶<lb/>
望帝春心託杜鵑滄海月明珠有淚藍田日暖玉生煙<lb/>
<pb n="KR4h0074_WYG_027-16a"/>
此情可待成追憶祗是當時已惘然<lb/>
　湘素雜記謂東坡云中四句適怨清和也凡前輩琴<lb/>
　阮筝琵琶等詩少有律體而多古句大率譬喻亦不<lb/>
　過如此耳備見漁隠叢話<lb/>
　　　牡丹　　　　　　　　　　　羅　隱<lb/>
落盡深<hi>一作春</hi>紅始見花花時比屋事豪奢買栽池館恐<lb/>
<hi>一作非</hi>無地㸔到子孫能幾家門倚長衢攢繡轂幄籠輕<lb/>
日䕶㕿霞歌鐘滿座爭歡賞肯信流年鬢有華<lb/>
<pb n="KR4h0074_WYG_027-16b"/>
　唐人牡丹花七言律四首韓昌黎李義山各一羅隱<lb/>
　有云若教解語應傾國任是無情也動人國史補記<lb/>
　曹唐語以為咏女子障故不取此詩三四絶好<lb/>
　　　崔少府池塘鷺鷥　　　　　　雍　陶<lb/>
雙鷺應憐水滿池風飄不動頂絲垂立當青草人先見<lb/>
行傍白蓮魚未知一足獨拳寒雨裏數聲相呌早秋時<lb/>
林塘得爾須増價况與詩家物色宜<lb/>
　議者謂行傍白蓮魚未知此句最佳上一句未稱然<lb/>
<pb n="KR4h0074_WYG_027-17a"/>
　着題詩難句句好也第二句亦未可忽○顧非熊雙<lb/>
　鷺一聨云刷羽競生堪畫意依泉各有取魚心亦工<lb/>
　今附此<lb/>
　　　鷓鴣　　　　　　　　　　　鄭　谷<lb/>
暖戲煙<hi>一作平</hi>蕪錦翼齊品流應得近山雞雨昏青草湖<lb/>
邊過花落黄陵廟裏啼遊子乍聞征袖濕佳人纔唱翠<lb/>
眉低相呼相喚湘江曲苦竹叢深春日西<lb/>
　鄭都官谷因此詩俗遂稱之曰鄭鷓鴣<lb/>
<pb n="KR4h0074_WYG_027-17b"/>
　　　海棠<lb/>
春風用意勻顔色銷得攜壺與賦詩艷麗最宜新着雨<lb/>
嬌嬈全在欲開時莫愁粉黛臨窗嬾須信丹青㸃茟遲<lb/>
朝醉暮吟㸔不足羡他蝴蝶宿深枝<lb/>
　三四似覺下句偏枯然亦可充海棠案祖也末句有<lb/>
　風味恨不得如是蝶之宿於是花别有絶句云浣花<lb/>
　溪上堪惆悵子美無情為發揚又和路見海棠中二<lb/>
　聨云一枝低帶流鶯睡數片狂和舞蝶飛堪恨路長<lb/>
<pb n="KR4h0074_WYG_027-18a"/>
　移不得可無人與畫將歸亦新美<lb/>
　　　燕<lb/>
年去年來來去忙春寒煙暝度瀟湘低飛綠岸和梅雨<lb/>
亂入紅樓㨂杏梁閒几硯中窺水淺落花徑裏得泥香<lb/>
千言萬語無人㑹又逐流鶯過短墻<lb/>
　都官詩格雖不髙鷓鴣海棠燕三着題詩亦不可廢<lb/>
　也<lb/>
　　　失鶴　　　　　　　　　　　李　逺<lb/>
<pb n="KR4h0074_WYG_027-18b"/>
秋風吹卻九臯禽一片閒雲萬里心碧落有情空悵望<lb/>
瑶臺無路可追尋來時白雪翎猶短去日丹砂頂漸深<lb/>
華表柱頭留語後更無消息到如今<lb/>
　儘可諷詠八句皆佳<lb/>
　　　仙客<hi>又名飛客</hi>　　　　　　　　　李　昉<lb/>
胎化仙禽性本殊何人攜爾到京都因加美號為仙客<lb/>
稱向閒庭伴野夫警露秋聲雲外逺翹沙晴影月中孤<lb/>
青田萬里終歸去暫處雞羣莫歎吁<lb/>
<pb n="KR4h0074_WYG_027-19a"/>
　太宗丞相李昉諡文正所畜五禽名五客仙客五客<lb/>
　中之一也鶴曰仙客詩最佳者尾句雪客鷺閑客白<lb/>
　鷴又隴客鸚鵡南客孔雀次之<lb/>
　　　棃　　　　　　　　　　　　楊　億<lb/>
繁花如雪早傷春千樹封侯未是貧漢苑謾傳盧橘賦<lb/>
驪山誰識荔枝塵九秋青女霜添味五夜方諸月溜津<lb/>
楚客狂酲嘲已解水風猶自獵汀蘋<lb/>
　楊文公億字大年首與劉筠變國初詩格學李義山<lb/>
<pb n="KR4h0074_WYG_027-19b"/>
　集為西崑酬唱集雖張乖崕亦學其體二宋尤於此<lb/>
　體深入者<lb/>
　　　落花　　　　　　　　　　　宋　庠<lb/>
一夜春風拂苑墻歸來何處剩淒涼漢臯珮冷臨江失<lb/>
金谷樓危到地香淚臉補痕煩獺髓舞臺收影費鸞腸<lb/>
南朝樂府休𢋫曲桃葉桃根盡可傷<lb/>
　　　落花　　　　　　　　　　　宋　祁<lb/>
墜素翻紅各自傷青樓煙雨忍相忘將飛更作迴風舞<lb/>
<pb n="KR4h0074_WYG_027-20a"/>
已落猶成半靣妝滄海客歸珠迸淚章臺人去骨遺香<lb/>
可能無意傳雙蝶盡付芳心與蜜房<lb/>
　宋郊字伯庠後改名庠字伯序皇祐宰相諡元憲弟<lb/>
　祁字子京翰林學士諡景文夏英公竦守安州兄弟<lb/>
　以布衣游學席上賦此二詩英公以為有台輔器後<lb/>
　元憲狀元景文甲科同榜天下以為二宋其詩學李<lb/>
　義山楊文公億集為西崑酬唱集故謂之崑體云李<lb/>
　義山落花詩落時猶自舞掃後更餘香亦妙乃此詩<lb/>
<pb n="KR4h0074_WYG_027-20b"/>
　三四之祖<lb/>
　　　落花　　　　　　　　　　　余　靖<lb/>
小園斜日照殘芳千里傷春意未忘金谷已空新步障<lb/>
馬嵬徒見舊香囊鶯來似結啼鸞怨蝶散應知夢雨狂<lb/>
清賞又成經嵗别卻歌團扇寄迴腸<lb/>
　三四殊不減二宋亦似崑體余襄公靖葢直臣名士<lb/>
　詩當加敬<lb/>
　　　莎衣　　　　　　　　　　　楊　朴<lb/>
<pb n="KR4h0074_WYG_027-21a"/>
軟綠柔藍着勝衣倚船吟釣正相宜蒹葭影裏和煙卧<lb/>
菡蓞香中帶雨披狂脱酒家春醉後亂堆漁舍晚晴時<lb/>
直饒紫綬金章貴未肯輕輕博換伊<lb/>
　楊朴字契𤣥鄭州東里人太宗真宗皆常以布衣召<lb/>
　辭官而歸此莎衣詩天下傳誦對御所賦凡二今取<lb/>
　其一蘇養直詞釣魚船上謝三郎雙鬢已蒼蒼莎衣<lb/>
　未必清貴不肯換金章用朴語也拄杖詩就客飲時<lb/>
　擔酒去見魚游處撥萍開亦佳歸鄉後上陳轉運紫<lb/>
<pb n="KR4h0074_WYG_027-21b"/>
　袍不識莎衣客曽對君王十二旈備見詩話有東里<lb/>
　集行於世熈寧辛亥清洛野民臧逋為序<lb/>
　　　送李殿丞通判蜀州賦海棠　　梅堯臣<lb/>
嘗聞蜀國海棠盛因送李侯宜有詩日愛西湖照宫錦<lb/>
醉㸔春雨洗臙脂郡無公事中園樂民喜羣邀匝樹窺<lb/>
望帝烏聲空有血相如人恨不同時最鮮深淺非由染<lb/>
解賦才華未得知聞説趙昌今已老試教圖畫兩三枝<lb/>
　細味之望帝鳥聲空有血相如人恨不同時無窮之<lb/>
<pb n="KR4h0074_WYG_027-22a"/>
　味有色之聲也<lb/>
　　　二月七日吳正仲遺活蟹<lb/>
年年收稻賣江蟹二月得從何處來滿腹紅膏肥似髓<lb/>
貯盤青殻大於杯定知有口能噓沫休信無心便畏雷<lb/>
幸與陸機還往熟每分吳味不嫌猜<lb/>
　三四自然見蟹之狀山谷詩云雖為天上三辰次未<lb/>
　免人間五鼎烹亦竒<lb/>
　　　酴醿金沙二花合殿　　　　　王安石<lb/>
<pb n="KR4h0074_WYG_027-22b"/>
相扶照水弄春柔發似矜誇斂似羞碧合晚雲霞上起<lb/>
紅爭朝日雪邊流我無丹白知如夢人有朱鈆見即愁<lb/>
疑此冶容時所忌故將樛木比綢繆<lb/>
　真誥第三巻丹白存於胸中則真感不應謂情欲之<lb/>
　感男女之想也樛木詩言木枝下垂故葛藟得而附<lb/>
　之以譬后妃不忌衆妾<lb/>
　　　次韻致逺木人洲二首<lb/>
迷子山前漲一洲木人圖志失編收年多但有柳生肘<lb/>
<pb n="KR4h0074_WYG_027-23a"/>
地僻獨無茅葢頭河側鮑生乾尚立江邊屈子槁將投<lb/>
未妨他日稱居士能使君疑福可求<lb/>
　鮑焦怨時之不用采蔬子貢難之曰非其時而采其<lb/>
　蔬有哉棄其蔬乃立枯于洛水之上<lb/>
杌爾何年寄此洲飄流誰棄止誰收無心使口肝使臂<lb/>
有榦作身根作頭暴露神靈難寄託禱祠村落㡬依投<lb/>
紛紛剪紙真虚負立槁安知富可求<lb/>
　迷子洲在建康西南四十里前詩尾句次詩四句皆<lb/>
<pb n="KR4h0074_WYG_027-23b"/>
　用昌黎木居士詩柳生肘出莊子近林肅翁口義以<lb/>
　為癤子也世人用楊柳之柳久矣<lb/>
　　　食柑　　　　　　　　　　　蘇　軾<lb/>
一雙羅帕未分珍林下先嘗愧逐臣露葉霜枝剪寒碧<lb/>
金盤玉指破芳辛清泉簌簌先流齒香霧霏霏欲噀人<lb/>
坐客殷勤為收子千奴一掬奈吾貧<lb/>
　元註故事賜近臣黄柑以黄羅帕包之○讀此詩便<lb/>
　覺齒舌津液不啻如望梅林也<lb/>
<pb n="KR4h0074_WYG_027-24a"/>
　　　次韻劉燾撫勾蜜漬荔枝<lb/>
時新滿座聞名字别久何人記色香葉似楊梅蒸霧雨<lb/>
花如盧橘傲風霜每憐蓴菜下鹽䜴肯與蒲萄壓酒漿<lb/>
回首驚塵巻飛雪詩情真合與君嘗<lb/>
　坡公蜜荔枝詩押刑字太險惟此詩最穩<lb/>
　　　開元寺山茶<lb/>
長明燈下石䦨干長共松杉鬬嵗寒葉厚有稜犀甲健<lb/>
花深少態鶴頭丹久陪方丈曼陀雨羞對先生苜蓿盤<lb/>
<pb n="KR4h0074_WYG_027-24b"/>
雪裏盛開知有意明年歸後更誰㸔<lb/>
　此詩三四為楊誠齋拈出亦真佳句<lb/>
　　　奕棊呈任公漸　　　　　　　黄庭堅<lb/>
偶無公事客休時席上談兵角兩棊心似蛛絲遊碧落<lb/>
身如蜩甲化枯枝湘東一目誠堪死天下中分尚可持<lb/>
誰謂吾徒猶愛日參横月落不曾知<lb/>
　此本二詩前篇坐隱不知巖穴樂手談勝與俗人言<lb/>
　亦佳句碧落枯枝一聨盡奕者用心忘身之態或者<lb/>
<pb n="KR4h0074_WYG_027-25a"/>
　以為不如東坡勝固欣然敗亦可喜逺矣侯景之黨<lb/>
　王偉檄梁元帝云項羽重瞳尚有烏江之敗湘東一<lb/>
　目豈為赤縣所歸元帝盲一目引用此事謂其兩眼<lb/>
　而活一眼而死天下中分或作三分此又謂捄棊各<lb/>
　分占路數也皆竒不可言南朝梁武帝第七子名繹<lb/>
　先封為湘東王眇一目<lb/>
　　　觀王主簿酴醿<lb/>
肌膚冰雪薫沉水百草千花莫比方露濕何郎試湯餅<lb/>
<pb n="KR4h0074_WYG_027-25b"/>
日烘荀令炷爐香風流徹骨成春酒夢寐宜人入枕囊<lb/>
輸與能詩王主簿瑶臺影裏據胡牀<lb/>
　前輩謂花詩多譬以美婦人此乃以美丈夫為比自<lb/>
　山谷始五六即前五言之意宜並觀之為此等詩格<lb/>
　律絶髙萬鈞九鼎不可移也<lb/>
　　　次雨絲雲鶴二首<lb/>
煙雲杳靄合中稀霧雨空濛密更㣲園客蠒絲抽萬緒<lb/>
蛛蝥網面罩群飛風光錯綜天經緯草木文章帝杼機<lb/>
<pb n="KR4h0074_WYG_027-26a"/>
願染朝霞成五色為君王補坐朝衣<lb/>
幾片雲如薛公鶴精神熊度不曽齊安知隴鳥樊籠密<lb/>
便覺南鵬羽翼低風散又成千里去夜寒應上九天棲<lb/>
坐來改變如蒼狗試欲揮毫意似迷<lb/>
　雨似絲雲似鶴以為題若易而難者也山谷在戎州<lb/>
　代史夫人炎玉作山谷外兄張祺子履之妻張祉介<lb/>
　卿之嫂也首唱石諒信道葢亦㳺戱所為而雨絲所<lb/>
　謂天經緯帝杼機末句願染朝霞補君王衣意思宏<lb/>
<pb n="KR4h0074_WYG_027-26b"/>
　大非老筆不能道也<lb/>
　　　食𤓰有感<lb/>
暑軒無物洗煩蒸百菓凡材得我憎蘚井筠籠浸蒼玉<lb/>
金盤碧筯薦寒氷田中誰問不納履坐上適來何處蠅<lb/>
此理一杯分付與我思明哲在東陵<lb/>
　前聨賦物後聨用事卻别出一意引一事繳可為法<lb/>
　　　次韻賦楊花　　　　　　　　張舜民<lb/>
隨風墜落事輕獧巧占人間欲夏天只恐障空飛似雪<lb/>
<pb n="KR4h0074_WYG_027-27a"/>
從教糝徑白於綿未央宫暖黏歌袖揚子江清惱客船<lb/>
老去强寛愁底事昏花滿眼意茫然<lb/>
　張芸叟名舜民闗中人娶陳后山之姊詩學白樂天<lb/>
　曰畫墁集晚歸長安名其居曰榆門莊又嘗自號矴<lb/>
　齋<lb/>
　　　和聞鶯　　　　　　　　　　張　耒<lb/>
冉冉東風萬柳絲啼鶯常自與春期粧殘玉枕朝醒後<lb/>
繡倦紗窗晝夢時文羽自竒非谷隱好音應合有人知<lb/>
<pb n="KR4h0074_WYG_027-27b"/>
風流潘令多才思為爾春來幾首詩<lb/>
　近似唐人<lb/>
　　　雁<lb/>
知時避就物之難千里瀟瀟振羽翰水國稻收朝食乏<lb/>
海天霜重夜飛寒煙雲秋去南山暖風日春歸朔野寛<lb/>
九萬騰凌那可測弋人矰繳漫多端<lb/>
　此詩有所寄託不專言雁而已也<lb/>
　　　次韻李秬牡丹　　　　　　　晁補之<lb/>
<pb n="KR4h0074_WYG_027-28a"/>
夭紅穠綠總教囘更待清明穀雨催一朶故應偏晚出<lb/>
百花渾似不曽開常誇西洛青屏簇久説南徐紫錦堆<lb/>
任是無情還有意不知千里為誰來<lb/>
　　　次韻李矩雙頭牡丹<lb/>
寒食春光欲盡頭誰抛兩兩路傍毬二喬新獲吳宫怯<lb/>
<hi>一作美</hi>雙隗初臨晉帳羞月底故應相伴語風前各是一<lb/>
般愁使君腹有詩千首為爾情如篆印繆<lb/>
　既是選着題詩此二詩不可刪也二喬雙隗婦人事<lb/>
<pb n="KR4h0074_WYG_027-28b"/>
　以譬牡丹可耳兩篇各有一絶竒佳句圈者是也<lb/>
　　　觀僧舍山茶　　　　　　　　王安中<lb/>
山僧手種兩山茶㸔到婆娑鬢已華應為客懷驚嵗杪<lb/>
先將春色照天涯綠裁犀甲層層葉紅染猩唇艷艷花<lb/>
凍頰如丹相映渥不辭衝雨踏泥沙<lb/>
　初寮王安中字履道附麗匪人入翰苑至右丞燕山<lb/>
　帥其罪彌天所作四六一時稱雄當蘇學方以為禁<lb/>
　而陰襲東坡步驟世人不悟也詩之應制者多為未<lb/>
<pb n="KR4h0074_WYG_027-29a"/>
　透徹逮謫象州後詩頓佳此山茶詩亦全用東坡句<lb/>
　翻出不可不令學者知之晚節有子知泉州迎奉宇<lb/>
　宙分裂而斯人卒令終云<lb/>
　　　鞦韆　　　　　　　　　　　洪覺範<lb/>
畫架雙裁翠絡偏佳人春戲小樓前飄揚血色裙拖地<lb/>
斷送玉容人上天花板潤沾紅杏雨綵繩斜挂綠楊煙<lb/>
下來閒處從容立疑是蟾宫謫降仙<lb/>
　此詩雖俗而俗人尤喜道之又出於僧徒之口宜可<lb/>
<pb n="KR4h0074_WYG_027-29b"/>
　棄者而着題詩中所不可少也故錄之<lb/>
　　　竹夫人　　　　　　　　　　吕本中<lb/>
與君宿昔尚同牀正坐西風一夜涼便學短檠牆角棄<lb/>
不如團扇篋中藏人情易變乃如此世事多虞祗自傷<lb/>
卻笑班姬與陳后一生辛苦望專房<lb/>
　短檠團扇一聨乃天生自然之對<lb/>
　　　分韻賦古松得青字　　　　　劉子翬<lb/>
風韻颼颼逺又清蒼然瘦甲聳亭亭連根欲斷巖巒力<lb/>
<pb n="KR4h0074_WYG_027-30a"/>
一葢常涵雨露青曽映月明留鶴宿近因雷霹帶龍腥<lb/>
衰殘愧我無仙骨願采流膏慰暮齡<lb/>
　三四佳第六句絶妙<lb/>
　　　酴醿<lb/>
顚風急雨退花辰翠葉銀苞照眼新髙架扳援雖得地<lb/>
長條盤屈總由人横釵素朶開猶小撲酒餘香馥絶倫<lb/>
唯有金沙顔色好年年相伴殿殘春<lb/>
　髙架長條一聨有譏諷<lb/>
<pb n="KR4h0074_WYG_027-30b"/>
　　　次韻張守酴醿<lb/>
榮華休笑白頭翁且對芳辰賞麗叢十萬青條寒掛雨<lb/>
三千粉靣笑臨風莫將擬雪才情賦盍與觀梅興味同<lb/>
只恐春歸有餘恨典刑猶在酒盃中<hi>賦一作比</hi>
　十萬青條三千粉靣佳句也第一句和張守故且如<lb/>
　此引起比前一詩又不同<lb/>
　　　茘子<lb/>
炎蒸午枕夢滄浪落落星苞喜乍嘗筆下丹青千品色<lb/>
<pb n="KR4h0074_WYG_027-31a"/>
釵頭風露一枝香雞冠借喻何輕許馬乳爭名固不量<lb/>
直得當時妃子笑驪山千古事淒涼<lb/>
　　　龍眼<lb/>
幽株旁挺綠婆娑啄咂雖㣲奈美何香剖密脾知韻勝<lb/>
價輕魚目為生多左思賦詠名初出玉局榆揚論豈頗<lb/>
地極海南秋更暑登盤猶足洗沈疴<lb/>
　生茘枝龍眼之美果中無比東坡以江瑶柱河魨魚<lb/>
　比茘枝矣龍眼之於茘枝猶芍藥之於牡丹也啄咂<lb/>
<pb n="KR4h0074_WYG_027-31b"/>
　雖微奈美何妙香剖蜜脾知韻勝下二字亦佳<lb/>
　　　福帥張淵道茘子　　　　　　曽　幾<lb/>
豈無重碧實瓶罍難得輕紅薦一杯千里人從閩嶺出<lb/>
三年公送茘枝來玉為肌骨涼無汗雲作衣裳皺不開<lb/>
莫訝關情向尤物厭㸔綠李與楊梅<lb/>
　茶山本題石室送碧琳腴淵道送茘枝適至遂以薦<lb/>
　酒詩格峭峻茶山又有六言茘枝詩云紅皺解羅襦<lb/>
　處清香開玉肌時又云蕉子定成噲伍梅花應愧盧<lb/>
<pb n="KR4h0074_WYG_027-32a"/>
　前又云金谷危樓魂斷白州舊井名傳又有七言云<lb/>
　猩血染羅欣入手氷肌飲露欲濡唇皆佳<lb/>
　　　曽宏父分餉洞庭柑<lb/>
黄柑送似得嘗新坐我松江震澤濱想見霜林三百顆<lb/>
夢成羅帕一雙珍流傳噴霧真宜酒帶葉連枝絶可人<lb/>
莫向君家樊素口瓠犀㣲齼逺山顰<hi>齼初舉切齗同上齒傷醋也又音所</hi>
　茶山自註東坡柑詩云一雙羅帕未分珍林下先嘗<lb/>
　愧逐臣以對王子敬帖三百顆可謂精切此乃太湖<lb/>
<pb n="KR4h0074_WYG_027-32b"/>
　洞庭山柑非温柑台柑福柑羅浮柑正韋蘇州所指<lb/>
　者<lb/>
　　　茘子<lb/>
異方風物鬢成斑茘子嘗新得破顔蘭蕙香浮襟解後<lb/>
雪氷膚在酒酣間絶知髙韻傾瑶柱未覺豐肌病玉環<lb/>
似是㸔來終不近寄聲龍目儘追攀<lb/>
　　　又<lb/>
百年中半飽聞渠名下親承果不虚可愛風流元有種<lb/>
<pb n="KR4h0074_WYG_027-33a"/>
自然富貴乃其餘肯隨妃子紅塵驛甘伴先生白鶴居<lb/>
可惜不經山谷賞照紅鴨綠定何如<lb/>
　東坡蜜茘枝律詩刑字韻太險惟古詩佳此雖晚出<lb/>
　内多用東坡事似亦精神<lb/>
　　　食筍<lb/>
花事闌珊竹事初一畨風味殿春蔬龍蛇戢戢風雷後<lb/>
虎豹斑斑霧雨餘但使此君常有子不憂每食歎無魚<lb/>
丁寧下畨須㽞取障日遮風卻要渠<lb/>
<pb n="KR4h0074_WYG_027-33b"/>
　此君二字為竹事有子及無魚事雖非竹而善於引<lb/>
　用<lb/>
　　　山茶　　　　　　　　　　　楊萬里<lb/>
樹子團團映碧岑初㸔喚作木犀林誰將金粟銀絲繪<lb/>
簇飣朱紅菜椀心春早横招桃李妬嵗寒不受雪霜侵<lb/>
題詩畢竟輸坡老葉厚有稜花色深<lb/>
　元註東坡山茶詩葉厚有稜犀甲健花深少態鶴頭<lb/>
　丹此詩三四頗麄亦盡山茶之態第二句亦好<lb/>
<pb n="KR4h0074_WYG_027-34a"/>
　　　走筆謝趙吉守餉三山生茘枝<lb/>
吾州五馬住閩山分我三山茘子丹甘露落來雞子大<lb/>
曉風凍作水精團西川紅錦無此色南海綠羅猶帶酸<lb/>
不是今年天下暑玉膚照得野人寒<lb/>
　元註五羊茘子上上者為綠羅予嘗閩蜀生茘三嵗<lb/>
　亦嘗廣茘當以閩為最楊妃所愛者蜀茘亦小而酸<lb/>
　此詩三四非親嘗生茘者不悟也<lb/>
　　　木犀呈張功甫<lb/>
<pb n="KR4h0074_WYG_027-34b"/>
塵世何曽識桂林花仙夜月廣寒深移將天上衆香國<lb/>
寄在稍頭一粟金露下風髙月當户夢囘酒醒客聞砧<lb/>
詩情惱得渾無奈不為龍涎與水沈<lb/>
　誠齋與尤延之張功甫各和數首砧字最難押惟取<lb/>
　此首倡功甫者張循王俊之孫居杭城西北白楊池<lb/>
　名鎡號約齋為史彌逺所忌謫死象州有南海集行<lb/>
　於世<lb/>
　　　州宅堂前荷花　　　　　　　范成大<lb/>
<pb n="KR4h0074_WYG_027-35a"/>
凌波仙子静中芳也帶酣紅學醉狂有意十分開曉露<lb/>
無情一餉斂斜陽泥根玉雪元無染風葉青葱亦自香<lb/>
想得石湖花正好接天雲錦畫船涼<lb/>
　此明州州宅也淳熙七年庚子石湖以前參政起家<lb/>
　帥鄞五六甚佳<lb/>
　　　海棠盛開　　　　　　　　　尤　袤<lb/>
兩株芳蕋傍池陰一笑嫣然抵萬金火齊照林光灼灼<lb/>
彤霞射水影沈沈曉粧無力燕支重春醉方酣酒暈深<lb/>
<pb n="KR4h0074_WYG_027-35b"/>
定自格髙難着句不應工部總無心<lb/>
　尤延之詩多淡此詩獨艷葢海棠乃艷物不可以淡<lb/>
　待之也酒暈一作酒醴出前漢董賢傳註謂酒在醴<lb/>
　中<lb/>
　　　玉簪花一名鷺鷥<lb/>
一種幽花逈出塵孤髙恥遂艷陽辰瑶枝巧插青鸞扇<lb/>
玉蕋斜欹白鷺巾難與松筠爭嵗晚也同葵藿趂時新<lb/>
西風昨夜驚庭綠滿院清香惱殺人<lb/>
<pb n="KR4h0074_WYG_027-36a"/>
　題目生三四可喜以備多聞<lb/>
　　　拄杖　　　　　　　　　　　滕　甫<lb/>
久矣相隨若弟昆周全險阻可須論斷橋測水露半影<lb/>
野路擉泥留亂痕痴坐自憐今日嬾顛持敢忘昔年恩<lb/>
得君分付吾何恨休向林間打睡門<lb/>
　元題僧覔拄杖以詩送之<lb/>
　　　菊　　　　　　　　　　　　趙　蕃<lb/>
蔓菊伶俜不自持細香仍着野風吹少年踴躍豈復夢<lb/>
<pb n="KR4h0074_WYG_027-36b"/>
明日蕭條更自悲潭水解令胡廣夀夕英何補屈原飢<lb/>
我今漫學潯陽隠晚立寄懐空有詩<lb/>
　菊花不減梅花而賦者絶少此淵明之所以無第二<lb/>
　人也厯選菊花詩僅得此首乃章泉乾道七年辛卯<lb/>
　九月所賦所用二事謂能為胡廣之夀而不能捄屈<lb/>
　原之飢殆亦有所謂而發也章泉全是枯骨勁鉄不<lb/>
　入俗眼<lb/>
　　　效茶山詠楊梅　　　　　　　方　岳<lb/>
<pb n="KR4h0074_WYG_027-37a"/>
五月晴梅暑正煩楊家亦有果堪扳雪融火齊驪珠冷<lb/>
粟起丹砂鶴頂殷併與文園消午渴不禁越女蹙春山<lb/>
畧知茘子仍同姓直恐前身是阿環<lb/>
　吾宗伯秋崖先生岳字巨山吾鄉祁門人紹定五年<lb/>
　壬辰别院省試第一人殿試甲科連忤丞相史嵩之<lb/>
　丁大全及于知南康軍日撻湖南綱卒之據閘阻舟<lb/>
　者忤賈似道仕至吏部尚書郎景定三年壬戌三月<lb/>
　十八日卒年六十四林竹溪希逸為墓誌其詩不江<lb/>
<pb n="KR4h0074_WYG_027-37b"/>
　西不晚唐自為一家<lb/>
　　　老將　　　　　　　　　　劉克莊<lb/>
昨解兵符歸故里耳聽邊事幾畨新遇逢麾下來猶識<lb/>
欲説遼陽記不真兒覔寳刀偏愛惜奴吹蘆管輙悲辛<lb/>
夜寒不作關山夢萬一君王起舊人<lb/>
　後村劉公名克莊字潛夫此老將詩及老馬老妓詩<lb/>
　其少作也見南岳第一稿着題本難措手后村初學<lb/>
　晚唐既知名丞相鄭清之奏賜進士出身賈似道當<lb/>
<pb n="KR4h0074_WYG_027-38a"/>
　國仕至尚書端明詩文䛕鄭及賈已甚晚節詩欲學<lb/>
　放翁才終不逮對偶巧而氣格卑惟老妓詩題差易<lb/>
　故傳者多今具如左○詩話記曹翰詩曽因國難披<lb/>
　金甲不為家貧賣寳刀臂弱尚嫌弓力軟眼花猶識<lb/>
　陣雲髙亦佳而下聨合掌<lb/>
　　　老馬<lb/>
脊瘡蹄蹇痩闌干火印年深字已漫野澗有氷朝洗怯<lb/>
破坊無壁夜嘶寒身同退卒支殘料眼見新駒鞁寳鞍<lb/>
<pb n="KR4h0074_WYG_027-38b"/>
昔走塞垣如抹電安知末路出門難<lb/>
　後四句儘有意然老杜病馬行盡之矣起句即老杜<lb/>
　語耳<lb/>
　　　老妓<lb/>
籍中歌舞昔馳聲憔悴猶存態與情愛説舊官當日寵<lb/>
偏呼狎客少時名薄鬟已脱梳難就半被常空睡不成<lb/>
卻羨鄰姬門户熱隔牆張燭到天明<lb/>
　此詩八句語意俱工然亦䙝矣<lb/>
<pb n="KR4h0074_WYG_027-39a"/>
　　　老儒<lb/>
向來嵗月雪螢邊老去生涯井臼前舉孝㢘科非復古<lb/>
給靈夀杖定何年空蟠萬巻終無用專巧三塲恐未然<lb/>
猶記兒時聞緒論白頭不敢負師傳<lb/>
　后村自註謂秋崕方君作八老詩内三題四十年前<lb/>
　已作遂不重複别賦二題足成十老謂老僧老儒老<lb/>
　道士老農老巫老醫老吏也今更選四詩併具如左<lb/>
　葢寳祐五年丁巳后村年七十一嵗時詩<lb/>
<pb n="KR4h0074_WYG_027-39b"/>
　　　老僧<lb/>
半間古屋冷颼颼死盡同叅偶獨留昔已尋師逺行脚<lb/>
今惟見佛小低頭舊綾無用聊收取破衲難縫且着休<lb/>
年少還知貧道否曽同王謝二公遊<lb/>
　后村自註支遁云黄吻少年無為輕議宿士貧道昔<lb/>
　曽與元明二帝王謝二公遊<lb/>
　　　老醫<lb/>
劉叟衣裝綘老年市中賣藥且隨緣馳名最久經三世<lb/>
<pb n="KR4h0074_WYG_027-40a"/>
閲病雖多未十全龜手有方俄貴矣烏髭無訣盡皤然<lb/>
卧聞鵲噪扶笻起偶值鄰翁送謝錢<lb/>
　用唐莊宗劉叟事及烏髭無訣太滑稽三世十全亦<lb/>
　工<lb/>
　　　老吏<lb/>
少諳刀筆老尤工舊貫新條問畧通鬬智固應雄鶩輩<lb/>
論年亦合作狙公孫魁明有堪瞞處包老嚴猶在套中<lb/>
祗恐閻羅難抹過鐵鞭他日鬼臀紅<lb/>
<pb n="KR4h0074_WYG_027-40b"/>
　此老吏詩痛快鉄鞭打鬼臀乃章子厚語移以用之<lb/>
　老吏亦足以寒猾刻之胆否<lb/>
　　　老奴<lb/>
少賤腸枵破褐單傍人門户活飢寒自從毁齒初成劵<lb/>
直至長鬚尚不冠冷炙時霑筵上餕秃芒旋掃臼邊殘<lb/>
他時縱取封侯印僅得君王踞厠㸔<lb/>
　　　老妾<lb/>
傷春感舊似中酲樂器全抛曲譜生自小抱衾無怨色<lb/>
<pb n="KR4h0074_WYG_027-41a"/>
有時擁髻尚風情曽陪太尉斟還唱猶記司空服與聲<lb/>
着主衣裳為主夀莫如琴客别宜城<lb/>
　　　老兵<lb/>
昔擁琱戈射鐵簾可堪蓬鬢照氷髯金瘡常有些兒痛<lb/>
斗力今難寸許添至老安能希駱甲從初悔不事䝉恬<lb/>
莫嗟身上衣裘薄猶向官中請半縑<lb/>
　初但選老將至老吏七首今加以老奴老妾老兵三<lb/>
　首足為十首予嘗謂后村詩其病有三曰巧曰冗曰<lb/>
<pb n="KR4h0074_WYG_027-41b"/>
　俗而格卑不與焉此三詩可見矣金瘡常有些兒痛<lb/>
　俗也樂器全抛曲譜生俗也太尉司空之聨冗也毁<lb/>
　齒長鬚之聨巧也又每人名單是一字尤不可法<lb/>
　　　牛<lb/>
以羊相似嫌羊小與象同稱笑象輕青草充腸隨意飽<lb/>
黄鐘滿脰有時鳴力麄曽索寅人鬬骨朽難湔丑座名<lb/>
空費景升芻與藁不如羸㹀尚堪耕<lb/>
　　　駝<lb/>
<pb n="KR4h0074_WYG_027-42a"/>
形模獰怪駭兒童技與黔驢大畧同葱嶺䭾經嘗有力<lb/>
岐陽載鼔竟無功效牽尚記隨班後健倒安知卧棘中<lb/>
莫信人言君背貴肉鞍强似錦韉䝉<lb/>
　后村詩涉組織此二詩尤可見然以難題取殿諸詩<lb/>
　後云<lb/>
　<lb/>
　<lb/>
　<lb/>
<pb n="KR4h0074_WYG_027-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十三</head>
    <p>
<pb n="KR4h0074_WYG_043-1a"/>
欽定四庫全書<lb/>
　瀛奎律髓巻四十三　　　　元　方囘　編<lb/>
　　遷謫類<lb/>
　遷客流人之作唐詩中多有之伯竒擯屈原放處人<lb/>
　倫之不幸也或實有咎責而獻靖省循或非其罪而<lb/>
　安之若命惟東坡之黄州惠州儋州尤偉云<lb/>
　　五言<hi>十八首</hi>
　　　初到黄梅臨江驛　　　　　　宋之問<lb/>
<pb n="KR4h0074_WYG_043-1b"/>
馬上逢寒食途中屬暮春可憐江浦望不見洛陽人北<lb/>
極懐明主南溟作逐臣故園腸斷處日夜栁條新<lb/>
　之問之為人不足道也然唐律詩起於之問與沈佺<lb/>
　期此詩貶瀧州叅軍時所作坐媚張易之事而敗其<lb/>
　早發韶州律詩有云珠厓天外郡銅柱海南標日夜<lb/>
　晴明少冬春霧雨饒身經山火熱顔入瘴江銷觸景<lb/>
　含沙怒逢人毒草搖霧濃㸔袂濕風颺覺船飄又如<lb/>
　發藤州云雲峰刻不似苔壁畫難成霧裛千花氣泉<lb/>
<pb n="KR4h0074_WYG_043-2a"/>
　和萬籟聲戀結芝蘭砌悲纒梧檟塋如發端州云人<lb/>
　意長懐北江行日向西破顔看鶴喜拭淚聽猿啼如<lb/>
　失意潜行蠱猜顔輟報讐如呉將水為國楚用火耕<lb/>
　田皆佳此篇北極南溟一聯老杜北闕心長戀西江<lb/>
　首獨囘亦何以異乎乃知以言語文字取人工則工<lb/>
　矣又當觀其人之心行為如何之問後逃還為考功<lb/>
　復以醜行貶越州長史流欽州賜死桂州故曰其為<lb/>
　人不足道也<lb/>
<pb n="KR4h0074_WYG_043-2b"/>
　　　寄遷客　　　　　　　　　　張　祜<lb/>
萬里南遷客辛勤嶺路遥溪行防水弩野店避山魈瘴<lb/>
海須求藥貪泉莫舉瓢但能堅志義白日甚昭昭<lb/>
　　　寄流人　　　　　　　　　　項　斯<lb/>
毒草不曽枯長流客健無霧開蠻市合船散海城孤象<lb/>
跡頻驚水龍涎逺閉珠家人秦地老泣對日南圖<lb/>
　　　送流人　　　　　　　　　　司空曙<lb/>
聞說南中事悲君重竄身山邨楓子鬼江廟石郎神童<lb/>
<pb n="KR4h0074_WYG_043-3a"/>
稚留荒宅圖書托故人青門好風景為爾一沾巾<lb/>
　　　送流人　　　　　　　　　　王　建<lb/>
且說長沙去無親亦共愁隂雲鬼門夜寒雨瘴江秋水<lb/>
國山魈引蠻鄉洞主留漸看歸處逺垂白住炎洲<lb/>
　　　送人流雷州　　　　　　　　楊　衡<lb/>
逐客指天涯人間此路賒地圖經大庾水驛過長沙臘<lb/>
月雷州雨秋風桂嶺花不知荒徼外何處有人家<lb/>
　此五首大抵相似唐人之所長而宋人多不為之惟<lb/>
<pb n="KR4h0074_WYG_043-3b"/>
　梅聖俞集有此調度多是作送人之官詩耳<lb/>
　　　遷客　　　　　　　　　　　張　籍<lb/>
去去逺遷客瘴中衰病身青山無限路白首不歸人海<lb/>
國戰騎象蠻州市用銀一家分幾歲誰見日南春<lb/>
　唐人有長流者恐此亦是寓言無其人而立此題<lb/>
獨向長城北黄雲暗塞天流名屬邊將舊業作公田擁<lb/>
雪添軍壘收冰當井泉知君住應老須記别鄉年<lb/>
　此乃没家資配邊戍者果有之亦可憐<lb/>
<pb n="KR4h0074_WYG_043-4a"/>
　　　黔中書事　　　　　　　　　竇　羣<lb/>
萬事非京國千山擁麗譙佩刀看日晒賜馬傍江調言<lb/>
語多重譯壺觴每獨謠㳂流如着翅不敢問歸橈<lb/>
　竇羣字丹列德宗時布衣召除右拾遺憲宗時以御<lb/>
　史中丞舉職太過出觀察黔中此乃左遷時詩也尾<lb/>
　句尤佳江流雖逺而不敢言歸云<lb/>
　　　謫至干越亭作　　　　　　　劉長卿<lb/>
天南愁望絶亭上栁條新落日獨歸鳥孤舟何處人生<lb/>
<pb n="KR4h0074_WYG_043-4b"/>
涯投越徼世業陷邊塵杳杳鍾陵暮悠悠番水春秦臺<lb/>
悲白首楚澤怨青蘋草色迷征路鶯聲傍逐臣獨醒翻<lb/>
引笑直道不容身得罪風霜苦全生天地仁青山數行<lb/>
淚滄海一窮鱗牢落機心盡唯應鷗鳥親<lb/>
　此詩所賦四聯可賞而得罪風霜苦全生天地仁尤<lb/>
　佳長卿詩謂之五言長城世稱劉隨州然不及老杜<lb/>
　處以時有偏枯<lb/>
　　　月下呈張秀才<lb/>
<pb n="KR4h0074_WYG_043-5a"/>
自古悲搖落誰家奈此何夜蛬偏傍枕寒鳥數移柯向<lb/>
老三年謫當秋百感多貧家唯有月空愧子猷過<lb/>
　此遷謫中作八句皆有味<lb/>
　　　北歸次秋浦界清溪館<lb/>
萬里猿啼斷孤邨客暫依鴈過彭蠡暮人向宛陵稀舊<lb/>
路青山在餘生白首歸漸知行近北不見鷓鴣飛<hi>首二句一</hi>
<hi>作萬古啼猨後孤城落日依</hi>
　末句最新此公詩淡而有味但時不偶或有一苦句<lb/>
<pb n="KR4h0074_WYG_043-5b"/>
　　　送客南遷　　　　　　　　　白居易<lb/>
我說南中事君應不願聽曽經身困苦不覺語丁寧燒<lb/>
處愁雲夢波時憶洞庭春畬煙勃勃秋瘴霧㝠㝠蚊蚋<lb/>
經冬活魚龍欲雨腥水蟲能射影山鬼解藏形穴掉巴<lb/>
蛇尾林飄鴆鳥鴒颶風千里黒䕭草四時青客似驚弦<lb/>
雁舟如委浪萍誰人勸言笑何計慰漂零慎勿琴離膝<lb/>
長須酒滿瓶大都從此去宜醉不宜醒<lb/>
　樂天一貶江州司馬移忠州刺史後歸朝為中書舎<lb/>
<pb n="KR4h0074_WYG_043-6a"/>
　人出知杭州召復為蘇州未嘗逺貶其殆借此為題<lb/>
　以誇筆端之富妙於鋪叙南土風景歟㣲之相與倡<lb/>
　和尤長於斯予所選五言律止於十韻惟此至十二<lb/>
　韻亦破例也<lb/>
　　　戲題巫山縣用杜子美韻　　　黄庭堅<lb/>
巴俗深留客呉儂但憶歸直知難共語不是故相違東<lb/>
縣聞銅臭江陵換裌衣丁寧巫峽雨慎莫暗朝暉<lb/>
　山谷以紹聖元年甲戌朝㫖於開封府界居住取㑹<lb/>
<pb n="KR4h0074_WYG_043-6b"/>
　史事二年乙亥謫黔州實甲戌十二月之命是年四<lb/>
　月二十三至摩圍元符元年戊寅六月改元去年紹<lb/>
　聖四年丁丑十二月避使者張向嫌移戎州今年六<lb/>
　月至僰道三年庚辰正月徽廟登極五月得鄂州監<lb/>
　鹽十月寧國僉判十二月離戎州建中靖國元年辛<lb/>
　巳至峽州乃後始有舒州之命吏郎之召改知太平<lb/>
　州等事蓋流離跋涉八年矣未嘗有一詩及於遷謫<lb/>
　真天人也此出峽詩起句有石本作巴俗殊親我呉<lb/>
<pb n="KR4h0074_WYG_043-7a"/>
　儂但憶歸細味則改本為佳直知難共語不是故相<lb/>
　違此老杜句法巴人相留非不用情奈不可與語所<lb/>
　以去之此有深意東縣聞銅臭者蜀人用鐵錢過巫<lb/>
　山始用銅錢山谷舊改此句謂乃退之照壁喜見蝎<lb/>
　之意予以為即班超生入玉門關之意也江陵換裌<lb/>
　衣紀時序亦見天氣漸佳尾句殊工有憂時之意建<lb/>
　中改紀熙豐之黨不樂想是已見萌芽必亦有所深<lb/>
　指謂不可以雲雨蔽太陽也學老杜詩當學山谷詩<lb/>
<pb n="KR4h0074_WYG_043-7b"/>
　又當知山谷所以處遷謫而浩然於去來者非但學<lb/>
　詩而已<lb/>
　　　十二月十九日夜中發鄂渚曉泊漢陽親舊載<lb/>
　　　酒追送聊為短句<lb/>
接淅報官府敢為王事程宵征江夏縣睡起漢陽城隣<lb/>
里煩追送杯盤瀉濁清秪應瘴鄉老難答故人情<lb/>
　建中靖國元年辛已夏山谷至江陵召至吏部即病<lb/>
　癰不能入朝乞知太平州崇寧元年壬午春還江西<lb/>
<pb n="KR4h0074_WYG_043-8a"/>
　六月初九日太平州到任九日而罷九月至鄂渚寓<lb/>
　居二年癸未以荆南作承天塔記運判陳舉承望趙<lb/>
　挺之風㫖摘謂幸災除名編𨽻宜州十二月十九日<lb/>
　啟行此詩亦無一毫不滿之意而老筆與少陵詩無<lb/>
　以異矣○試通前詩論之直知難共語不是故相違<lb/>
　即老杜詩直知騎馬滑故作泛舟囘也凡為詩非五<lb/>
　字七字皆實之為難全不必實而虚字有力之為難<lb/>
　紅入桃花嫩青歸栁葉新以入字歸字為眼凍泉依<lb/>
<pb n="KR4h0074_WYG_043-8b"/>
　細石晴雪落長松以依字落字為眼櫸栁枝枝弱枇<lb/>
　杷樹樹香以弱字香字為眼凡唐人皆如此賈島尤<lb/>
　精所謂敲門推門爭精㣲於一字之間是也然詩法<lb/>
　但止於是乎惟晚唐詩家不悟蓋有八句皆景每句<lb/>
　中下一工字以為至矣而詩全無味所以詩家不專<lb/>
　用實句實字而或以虚為句句之中以虚字為工天<lb/>
　下之至難也后山曰欲行天下獨信有俗間疑欲行<lb/>
　信有四字是工處剩欲論竒字終能諱秘方剰欲終<lb/>
<pb n="KR4h0074_WYG_043-9a"/>
　能四字是工處簡齋曰使知臨難日猶有不欺臣使<lb/>
　知猶有四字是工處他皆倣此且如此首宵征江夏<lb/>
　縣睡起漢陽城又與氣蒸雲夢澤波動岳陽城不同<lb/>
　蓋宵征睡起四字應接淅之意聞命赴貶不敢緩也<lb/>
　與老杜下牀髙數尺倚杖没中洲句法一同詳論及<lb/>
　此後學者當知之<lb/>
　　　懐逺　　　　　　　　　　　陳師道<lb/>
海外三年謫天南萬里行生前只為累身後更須名未<lb/>
<pb n="KR4h0074_WYG_043-9b"/>
有平安報空懐故舊情斯人有如此無復涕縱横<lb/>
　東坡以紹聖四年丁丑謫儋州至元符二年己夘三<lb/>
　年矣生前以名為累故至此豈復要死後名乎無復<lb/>
　涕縱横謂涕已為公竭也<lb/>
　　　宿深明閣二首<lb/>
窈窕深明閣晴寒是去年老將災疾至人與歲時遷黙<lb/>
坐元如在孤燈共不眠暮年身萬里賴有故人憐<lb/>
縹緲金華伯人間第一人劇談連晝夜應俗費精神時<lb/>
<pb n="KR4h0074_WYG_043-10a"/>
要平安報反愁消息真牆根霜下草又作一番新<lb/>
　山谷修神宗實録蓋皆直筆紹聖初蔡卞惡其書王<lb/>
　安石事摘謂失實召至陳留問狀寓佛寺題曰深明<lb/>
　閣尋謫居黔州紹聖三年后山省龎丞相墓至陳留<lb/>
　宿是閣有此詩暮年身萬里賴有故人憐謂山谷至<lb/>
　黔州守曹譜伯逺倅張兟茂宗皆善待之牆根霜下<lb/>
　草又作一番新謂紹聖小人也<lb/>
　　　次韻無斁偶作<lb/>
<pb n="KR4h0074_WYG_043-10b"/>
此老三年别何時萬里囘更無南去雁猶見北枝開㑹<lb/>
有哀籠鳥寧須溺死灰聖朝無棄物與子賦歸哉<lb/>
　此懐東坡也坡在儋耳三年矣<lb/>
　　　獨坐　　　　　　　　　　　任伯雨<lb/>
得喪榮枯事悠悠過耳風此身猶是幻何物不為空酒<lb/>
聖心常醉詩窮語更工小軒搔首坐斜日滿牕紅<lb/>
　伯雨字德翁眉州人元符諫官坐論蔡卞等謫儋耳<lb/>
　有海外詩曰乘桴集此公鐵人詩其餘事然此首句<lb/>
<pb n="KR4h0074_WYG_043-11a"/>
　句工夫<lb/>
　　七言<hi>三十九首</hi>
　　　送王李二少府貶潭峽　　　　髙　適<lb/>
嗟君此别意何如駐馬銜杯問謫居巫峽啼猿數行淚<lb/>
衡陽歸雁幾封書青楓江上秋天逺白帝城邊古木疎<lb/>
聖代只今多雨露暫時分手莫躊躇<lb/>
　兩謫客李峽中王長沙中四句指土俗所尚末句開<lb/>
　以早還亦一體也<lb/>
<pb n="KR4h0074_WYG_043-11b"/>
　　　送鄭十八䖍貶台州司户叅軍傷其臨老陷賊<lb/>
　　　之故闕為面别情見於詩　　　杜　甫<lb/>
鄭公樗散鬢如絲酒後嘗稱老畫師萬里傷心嚴譴日<lb/>
百年垂死中興時蒼惶已就長途徃邂逅無端出餞遲<lb/>
便與先生應永訣九重泉路盡交期<lb/>
　工部又有題鄭十八著作主人詩七言八韻起句云<lb/>
　台州地濶海㝠㝠雲水長和島嶼青尾句云窮巷悄<lb/>
　然車馬絶案頭乾死讀書螢尤為哀痛今此選七言<lb/>
<pb n="KR4h0074_WYG_043-12a"/>
　律過六韻者不收五言律至十韻而止蓋長篇太多<lb/>
　則讀者頗難精也○按唐史鄭䖍無表字貶後數年<lb/>
　死老杜度其終無量移之命故詩云云<lb/>
　　　左遷至藍關示姪孫湘　　　　韓　愈<lb/>
一封朝奏九重天夕貶潮州路八千欲為聖朝除弊事<lb/>
肯將衰朽惜殘年雲横秦嶺家何在雪擁藍關馬不前<lb/>
知汝逺來應有意好收吾骨瘴江邊<lb/>
　人多諱死時謂有䜟昌黎自謂必死潮州明年量移<lb/>
<pb n="KR4h0074_WYG_043-12b"/>
　袁州尋爾還朝<lb/>
　　　次鄧州界<lb/>
潮陽南去倍長沙戀闕那堪又憶家心訝愁來惟貯火<lb/>
眼知别後自添花商顔暮雪逢人少鄧鄙春泥見驛賒<lb/>
早晚王師收海嶽普將雷雨發萌芽<lb/>
　元和十四年己亥春正月以佛骨事謫潮州三月二<lb/>
　十五日到任其秋七月憲宗加號大赦十月二十四<lb/>
　日量移袁州刺史唐左降官聞命即日上道未能攜<lb/>
<pb n="KR4h0074_WYG_043-13a"/>
　家故有此詩<lb/>
　　　衡陽與夢得分路别贈　　　　栁宗元<lb/>
十年顦顇到秦京誰料翻為嶺外行伏波故道風煙在<lb/>
翁仲遺墟草木平直以疎慵招物議休將文字占時名<lb/>
今朝不用臨河别垂淚千行便濯纓<lb/>
　栁子厚永貞元年乙酉自禮部員外郎謫永州司馬<lb/>
　年二十三矣是時未有詩元和十年乙未詔追赴都<lb/>
　三月出為栁州刺史劉夢得同貶朗州司馬同召又<lb/>
<pb n="KR4h0074_WYG_043-13b"/>
　同出為連州刺史二人者黨王叔文得罪又才髙衆<lb/>
　頗忌之憲宗深不悅此二人疎慵招物議既不自反<lb/>
　尾句又何其哀也其不逺到可覘夢得乃特老壽後<lb/>
　世亦鄙其人云<lb/>
　　　别舍弟宗一<lb/>
零落殘魂倍黯然雙垂别淚越江邊一身去國六千里<lb/>
萬死投荒十二年桂嶺瘴來雲似墨洞庭春盡水如天<lb/>
欲知此後相思夢長在荆門郢樹煙<lb/>
<pb n="KR4h0074_WYG_043-14a"/>
　此乃到栁州後其弟歸漢郢間作此為别投荒十二<lb/>
　年其句哀矣然自取之也為太守尚怨如此非大富<lb/>
　貴不滿願亦躁矣哉<lb/>
　　　再受連州至衡陽酬贈别　　　劉禹錫<lb/>
去國十年同赴召湘江千里又分岐重臨事異黄丞相<lb/>
三黜名慚栁士師歸目併隨囘雁盡愁腸正遇斷猿時<lb/>
桂江東過連山下相望長吟有所思<lb/>
　說見子厚詩下栁士師事甚切<lb/>
<pb n="KR4h0074_WYG_043-14b"/>
　　　江湖秋思　　　　　　　　　司空曙<lb/>
趍陪禁掖雁行稀遷放江潭鶴髮垂素浪遙疑八漢水<lb/>
青楓忽似萬年枝嵩南春遍傷魂夢湖口雲深隔路岐<lb/>
共望漢朝多沛澤蒼蠅早晚得先知<lb/>
　遷人望歸之意見乎此<lb/>
　　　寄韓潮州　　　　　　　　　賈　島<lb/>
此心曽與木蘭舟直到天南潮水頭隔嶺篇章來華岳<lb/>
出關書信過瀧流峰懸驛路殘雲斷海浸城根老樹秋<lb/>
<pb n="KR4h0074_WYG_043-15a"/>
　一夕瘴烟風掩盡月明初上浪西樓<lb/>
　　　初到江州　　　　　　　　　白居易<lb/>
潯陽欲到思無窮庾亮樓南湓口東樹木凋疎山雨後<lb/>
人家低濕水煙中菰蔣餵馬行無力蘆荻編房卧有風<lb/>
遙見朱輪來出郭相勤勞動使君公<lb/>
　樂天元和十年乙未貶江州司馬年四十四<lb/>
　　　初到忠州贈李六<lb/>
好在天涯李使君江頭相見日黄昏吏人生梗都如鹿<lb/>
<pb n="KR4h0074_WYG_043-15b"/>
市井疎蕪只抵邨一隻蘭船當驛路百層石磴上州門<lb/>
更無平路堪行處虚度朱輪五馬恩<lb/>
　元和末自江州司馬移忠州刺史此等遷謫作太守<lb/>
　未為惡也而氣象遽如此<lb/>
　　　得微之到官後書備知通州之事悵然有感因<lb/>
　　　成四章<lb/>
來書子細說通州州在山根峽岸頭四野千重火雲合<lb/>
中心一道瘴江流蟲蛇白晝攔官道蚊蚋黄昏撲郡樓<lb/>
<pb n="KR4h0074_WYG_043-16a"/>
何罪遣君居此地天髙無處問來由<lb/>
匼匝巔山萬仞餘人家應似甑中居寅年籬下多逢虎<lb/>
亥日沙頭始賣魚衣斑梅雨長須熨米澁畬田不解鉏<lb/>
努力安心過三考已曾愁殺李尚書<lb/>
　元註李實尚書先貶此州身没於彼處予讀至此乃<lb/>
　知古人初無忌諱元㣲之貶移通州司馬今蜀之開<lb/>
　州也未為甚惡樂天在江州乃引死人事寄詩足見<lb/>
　前輩直情<lb/>
<pb n="KR4h0074_WYG_043-16b"/>
人稀地僻醫巫少夏旱秋霖瘴瘧多老去一身須愛惜<lb/>
别來四體得如何侏儒飽笑東方朔薏苡讒憂馬伏波<lb/>
莫遣沈愁結成病時時一唱濯纓歌<lb/>
通州海内恓惶地司馬人間冗長官傷鳥有弦驚不定<lb/>
卧龍無水動應難劍埋獄底誰深掘松偃霜中盡泠看<lb/>
舉目爭能不惆悵髙車大馬滿長安<lb/>
　　　酬樂天得㣲之詩知通州事因成四首<lb/>
　　　　　　　　　　　　　　　　元　稹<lb/>
<pb n="KR4h0074_WYG_043-17a"/>
茅簷屋舎竹籬州虎怕偏蹄蛇兩頭暗蠱有時迷酒影<lb/>
浮塵向日似波流沙含水弩多傷骨田仰畬刀少用牛<lb/>
知得與君相見否近來魂夢轉悠悠<lb/>
平地才應一頃餘閭闌都大似巢居入衙官吏聲疑鳥<lb/>
下峽舟船腹似魚市井無錢論丈尺田疇付火罷耘鉏<lb/>
此中愁殺須甘分惟惜平生舊著書<lb/>
　元註巴人多在山坡架木為居自號閭闌頭也又元<lb/>
　註末句云努力安心過三考已曽愁殺李尚書予病<lb/>
<pb n="KR4h0074_WYG_043-17b"/>
　甚將平生所為文題云異日送白二十二郎也<lb/>
哭鳥晝飛人少見倀魂夜嘯虎行多滿身沙蝨無防處<lb/>
獨脚山魈不奈何甘受鬼神侵骨髓常憂岐路起風波<lb/>
南歌未有東西分敢唱滄浪一字歌<lb/>
荒蕪滿院不能鋤甑有塵埃圃乏蔬定覺身將囚一種<lb/>
未知生共死何如飢搖困尾喪家狗熱暴枯鱗失水魚<lb/>
苦境萬般君莫問自憐方寸本空虚<lb/>
　微之為御史以彈劾嚴勵分司東都又劾宰相親故<lb/>
<pb n="KR4h0074_WYG_043-18a"/>
　貶江陵士曹移通州司馬未為大戚樂天以朋友之<lb/>
　義傷之則可微之答和乃全述通州衰惡若不能一<lb/>
　朝居者詞雖善而意已陋異日由宦官進得相位僅<lb/>
　三月貽終古羞蓋其本心志在富貴故也四詩徃徃<lb/>
　酸苦太楚選附白詩以識其非<lb/>
　　　送唐介之貶所　　　　　　　李師中<lb/>
孤忠自許衆不與獨立敢言人所難去國一身輕似葉<lb/>
髙名千古重於山並游英俊顔何厚未死姦諛骨已寒<lb/>
<pb n="KR4h0074_WYG_043-18b"/>
天為吾皇扶社稷肯教夫子不生還<lb/>
　唐介子方上殿劾宰相文彦博交結張貴妃仁宗震<lb/>
　怒子方謫春州李師中誠之送以此詩係用出入韻<lb/>
　未死姦諛骨已寒此句乃元本也以指文公不無小<lb/>
　過或改為已死姦雄骨尚寒子方劾生宰相於已死<lb/>
　姦雄何與故予改從古本<lb/>
　　　初到黄州　　　　　　　　　蘇　軾<lb/>
自笑平生為口忙老來事業轉荒唐長江遶郭知魚美<lb/>
<pb n="KR4h0074_WYG_043-19a"/>
好竹連山覺筍香逐客不妨員外置詩人例作水曹郎<lb/>
只慚無補絲毫事尚費官家壓酒囊<lb/>
　東坡元豐二年己未冬責授檢校水部員外郎黄州<lb/>
　團練使本州安置明年二月到郡何遜張籍孟賓三<lb/>
　詩人皆水部<lb/>
　　　八月七日初入贛過惶恐灘<lb/>
七千里外二毛人十八灘頭一葉身山憶喜歡勞逺夢<lb/>
地名惶恐泣孤臣長風送客添帆腹積雨浮舟減石鱗<lb/>
<pb n="KR4h0074_WYG_043-19b"/>
便合與官充水手此生何止畧知津<lb/>
　元註蜀道有錯喜懽鋪在大散關上紹聖元年甲戌<lb/>
　東坡自知定州降知英州未到貶惠州安置<lb/>
　　　十月二日初到惠州<lb/>
彷佛曾游豈夢中欣然雞犬識新豐吏民驚怪坐何事<lb/>
父老相攜迎此翁蘇武定知還漠北管寜自欲老遼東<lb/>
嶺南萬户皆春色㑹有髙人客寓公<lb/>
　紹聖元年甲戌<lb/>
<pb n="KR4h0074_WYG_043-20a"/>
　　　六月二十日夜渡海<lb/>
參横斗轉欲三更苦雨終風也解晴雲散月明誰㸃綴<lb/>
天容海色本澄清空餘魯叟乘桴意粗識軒轅奏樂聲<lb/>
九死南荒吾不恨茲游竒絶冠平生<lb/>
　紹聖四年丁丑東坡在惠州年六十二矣五月再謫<lb/>
　瓊州别駕昌化軍安置即儋州也以六月二十日夜<lb/>
　渡海七月十三日至儋州或謂尾句太過無省愆之<lb/>
　意殊不然也章子厚蔡卞欲殺之而處之怡然當此<lb/>
<pb n="KR4h0074_WYG_043-20b"/>
　老境無怨無怒以為茲游竒絶真了生死輕得喪天<lb/>
　人也四詩可一以此意觀<lb/>
　　　過嶺二首<lb/>
暫著南冠不到頭却隨北雁與歸休平生不作兎三窟<lb/>
今古何殊貉一丘當日無人送臨賀至今有廟祀潮州<lb/>
劍關西望七千里乘興真為玉局游<lb/>
七年來徃我何堪又試曹溪一勺甘夢裏似曽遷海外<lb/>
醉中不覺到江南波生濯足鳴空澗霧繞征衣滴翠嵐<lb/>
<pb n="KR4h0074_WYG_043-21a"/>
誰遣山雞忽飛起半巖花雨落毿毿<lb/>
　紹聖元年甲戌貶惠州四年丁丑貶儋州明年元符<lb/>
　戊寅改元三年庚辰量移廉州永州自便凡七年楊<lb/>
　憑貶臨賀尉惟徐晦送之此事極切夢裏似曽遷海<lb/>
　外此聯甚佳殊不以遷謫為意也是年坡公年六十<lb/>
　五明年建中靖國元年辛巳七月卒於常州<lb/>
　　　送王元均貶衡州兼寄元龍二首<lb/>
　　　　　　　　　　　　　　　　陳師道<lb/>
<pb n="KR4h0074_WYG_043-21b"/>
先生英氣蓋區中命與仇謀得老窮又見長身有家法<lb/>
可辭短簿怒吾公石頭路滑行能速宣室歸來語未終<lb/>
宛洛風塵莫囘顧直須留眼送歸鴻<lb/>
先生秀句滿江東二子縁渠得再窮詩禮向來堪發冡<lb/>
孫劉能使不為公炎方瘴癘避軒豁故國山河開始終<lb/>
傳語元龍要相識江湖春動有來鴻<lb/>
　王安國字平甫有校理集百巻行於世尤富於詩曽<lb/>
　南豐作序陳后山作後序神宗召試賜第坐忤吕惠<lb/>
<pb n="KR4h0074_WYG_043-22a"/>
　卿引連鄭俠獄以著作佐郎集賢校理斥元豐初卒<lb/>
　年四十七子旊字元均斿字元龍元符元年看詳訴<lb/>
　理所言宣德郎王斿於元祐初進狀稱安國寃抑斿<lb/>
　貶監江寜糧料旊罷京東運判監衡州酒稅后山家<lb/>
　居作此詩送之兩先生字皆指平甫詩禮向來堪發<lb/>
　冡以指吕惠卿口先王而行市人也孫劉能使不為<lb/>
　公乃辛毘語吾立身自有本末就與孫劉不平不過<lb/>
　不作三公而已謂孫資劉放后山指謂惠卿之陷平<lb/>
<pb n="KR4h0074_WYG_043-22b"/>
　甫亦不過不作三公耳予友陳杰壽夫嘗謂此詩用<lb/>
　事竒妙意至而詞嚴不為事所束縛詩之第一格也<lb/>
　瘴癘避軒豁謂衡陽非瘴地故國山河謂介甫封荆<lb/>
　公衡乃荆州他日終復其始未可知也國史安國傳<lb/>
　不載此事止云子斿有父風此事見舊録云<lb/>
　　　次韻答清江主簿趙彦成　　　黄叔達<lb/>
日轉溪山幾百遭厭聞虎嘯與猿號笙歌忽把二天酒<lb/>
風雨猶驚三峽濤已作齊民尋要術安能痛飲讀離騷<lb/>
<pb n="KR4h0074_WYG_043-23a"/>
看君自是青田質清唳當聞徹九臯<lb/>
　黄知命名叔達山谷弟也先是山谷貶黔州未攜家<lb/>
　紹聖三年丙子知命自蕪湖攜已之子耜山谷之子<lb/>
　相及兩所生母五月六日抵黔州先至施州赴太守<lb/>
　張仲猷飲清江即施州城下縣主簿趙彦成名肯堂<lb/>
　嘉州人知命此詩謂忽把二天酒當是與彦成同席<lb/>
　也知命凡二十詩見山谷集或謂經乃兄潤色以成<lb/>
　其名然則兄在貶所弟為攜家孝友之道也予先君<lb/>
<pb n="KR4h0074_WYG_043-23b"/>
　四府君自廣州謫封州先叔八府君元圭一至靜江<lb/>
　問勞後又至封州取喪以歸亦山谷之知命也故有<lb/>
　所感而取此詩云<lb/>
　　　歲晚有感　　　　　　　　　張　耒<lb/>
疎梅㸃㸃栁毿毿殘臘新春氣候參天靜秋鴻來塞北<lb/>
雲收片月出江南青霄雨露將囘律白首江湖尚避讒<lb/>
未信世途無倚伏有時清鏡理朝鬖<lb/>
　文潜兩謫黄州其詩毎和平而不怨<lb/>
<pb n="KR4h0074_WYG_043-24a"/>
　　　初到惠州　　　　　　　　　唐　庚<lb/>
盧橘楊梅乃爾甜肯容遷謫到眉尖因行採藥非無得<lb/>
取足看山未害廉辨謗若為家一喙著書不直字三縑<lb/>
老師補處吾何敢政謂宗風不敢謙<lb/>
　大觀四年子西謫惠州乃東坡補處二字出釋書釋<lb/>
　迦佛補處如崛闍耆給孤獨曽是佛位之地<lb/>
　　　收景初貶所書<lb/>
信斷常懐信斷憂得書還有得書愁未應宿業都相似<lb/>
<pb n="KR4h0074_WYG_043-24b"/>
總為譊聲不肯休見說胸中巻雲夢莫將皮裏貯陽秋<lb/>
迺公有道知興廢不患無詞詣播州<lb/>
　　　次景初見寄韻<lb/>
此生正坐不知天豈有豨苓解引年但覺轉喉都是諱<lb/>
就令搖尾有誰憐腰金已付兒童佩心印當還我輩傳<lb/>
他日乗車來問道葦間相顧共延縁<lb/>
　此皆子西貶所詩皆工甚任景初亦蜀人大觀四年<lb/>
　同子西入京師子西貶之明年景初亦謫江左皆數<lb/>
<pb n="KR4h0074_WYG_043-25a"/>
　歲未得歸<lb/>
　　　送胡邦衡之新州貶所二首　　王庭珪<lb/>
一封朝上九重關是日清都虎豹閒百辟動容觀奏牘<lb/>
幾人囘首媿朝班名髙北斗星辰上身落南州瘴癘間<lb/>
不待百年公議定漢庭行召賈生還<lb/>
大厦元非一木支要將獨力拄傾危癡兒不了公家事<lb/>
男子要為天下竒當日姦諛皆膽落平生忠義祗心知<lb/>
端能飽喫新州飯在處江山足䕶持<lb/>
<pb n="KR4h0074_WYG_043-25b"/>
　王盧溪先生諱庭珪字民瞻廬陵人政和八年登第<lb/>
　調茶陵丞以上官不合去隱盧溪者五十年紹興八<lb/>
　年戉午十一月編脩胡公銓字邦衡以和議奏封事<lb/>
　乞斬王倫秦檜孫近黜十一年謫新州盧溪作是詩<lb/>
　送之同邑人歐陽炎識遣其里人匡求告詩謗訕送<lb/>
　虎獄送勘盧溪引咎追官送辰州編管時年七十矣<lb/>
　檜殂得歸孝廟立召除國子監簿再召除直敷文閣<lb/>
　時年九十餘有盧溪詩集傳於世楊誠齋作序<hi>盧一作瀘</hi>
<pb n="KR4h0074_WYG_043-26a"/>
　胡公謂於民瞻初未識面胡再謫朱厓檜殂紹興二<lb/>
　十六年移衡州又久之始得自便孝廟立召用至從<lb/>
　官資政殿學士張魏公謂秦檜之專權只成就得胡<lb/>
　邦衡一人如盧溪隱節固髙因此詩得罪大名愈著<lb/>
　夫人不可以為不善造物者未嘗肯泯没之又以見<lb/>
　夫正人義士之不幸乃國家之不幸生靈之大不幸<lb/>
　也選此詩識中國之所以衰也<lb/>
　　　雷州和朱彧秀才詩時欲渡海　胡　銓<lb/>
<pb n="KR4h0074_WYG_043-26b"/>
何人着眼覷征驂賴有新詩作指南螺髻層層明晚照<lb/>
蜃樓隠隱倚晴嵐仲連蹈海徒虚語魯叟乘桴亦謾談<lb/>
爭似澹菴乗興徃銀山千叠酒微酣<lb/>
　紹興十八年戉辰十一月十五日新州編管人胡銓<lb/>
　移吉陽軍編管先是廣東經畧使王鈇問知新州張<lb/>
　棣曰胡銓何故未過海銓嘗賦詞云欲駕巾車歸去<lb/>
　有豺狼當轍棣奏銓倡和毁謗而有是命棣選使臣<lb/>
　游崇部送封小項筒過海銓徒步赴貶人皆憐之至<lb/>
<pb n="KR4h0074_WYG_043-27a"/>
　雷州守臣王趯捕游崇私茗械治厚餉銓趯後亦得<lb/>
　罪澹菴此詩不少屈撓真鐵漢又過於劉器之云丙<lb/>
　子年始移衡州<lb/>
　　　和李參政泰發送行韻<lb/>
落網端從一念差崕州前定復何嗟萬山行盡逢黎母<lb/>
雙井渾疑到若耶山鬼可人曽入夢相君談易更名家<lb/>
此行所得誠多矣更願從公北泛槎<lb/>
　元註李參政詩云夢裏分明見黎母生前定合到朱<lb/>
<pb n="KR4h0074_WYG_043-27b"/>
　崕蓋予嘗在新州夢一媪立牀前曰吾黎母也黎姞<lb/>
　山在瓊州儋萬之間子瞻所謂四山環一島是也先<lb/>
　是秦檜大書三人姓名於其家格天閣下曰趙鼎李<lb/>
　光胡銓所必欲殺者也鼎謫瓊州紹興十七年丁卯<lb/>
　卒光字泰發上虞人時謫儋州澹菴朱崕之行經過<lb/>
　儋州故泰發以詩送之澹菴夙有黎母之夢付諸前<lb/>
　定如謫新州時亦謂前定福唐幕中分扇得一畫騎<lb/>
　驢人西南行者後新州之命亦若暗合夫不以遷謫<lb/>
<pb n="KR4h0074_WYG_043-28a"/>
　介意而付之於分非達人不能也<lb/>
　　　次李參政送行韻答黄舜楊<lb/>
打成大錯一毫差萬里去尋留子嗟㣲管閒思齊仲父<lb/>
賜奴長價漢渾邪道窮憐我空憂國句好知君定作家<lb/>
便欲相攜趁帆飽要觀子美賦靈槎<lb/>
　齊仲父漢渾邪此澹菴心事也不以秦檜講和為然<lb/>
　流離顛沛之死不變今秦氏安在而澹菴之忠肝義<lb/>
　膽萬古不朽也識此詩以見張魏公之貶岳武穆之<lb/>
<pb n="KR4h0074_WYG_043-28b"/>
　死趙李胡三公海外之竄南渡之業所以不復再振<lb/>
　而至於厭厭無氣愈弱愈下者誰實為之此非常之<lb/>
　痛無窮之悲不但為二三君子悵然也<lb/>
　　　李泰發參政得㫖自便將歸以詩迓之<lb/>
　　　　　　　　　　　　　　　　曽　幾<lb/>
苦遭前政墮危機二十餘年詠式微天上謫仙皆欲殺<lb/>
海濱大老竟來歸故園松菊猶存否舊日人民果是非<lb/>
最小郎君今弱冠别時聞道不勝衣<lb/>
<pb n="KR4h0074_WYG_043-29a"/>
　元註謂孫壻文授○秦檜謫三大賢於海外趙丞相<lb/>
　鼎李參政光胡編脩銓又書其姓名於格天閣下必<lb/>
　欲殺之趙先殁李胡皆生還此詩第二句悲愴三四<lb/>
　切題<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_043-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓卷四十三<lb/>
</p>
<p>
</p>
  </div>
</body>
</text>
</TEI>
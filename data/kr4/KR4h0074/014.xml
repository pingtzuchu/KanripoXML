<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十四</head>
    <p>
<pb n="KR4h0074_WYG_014-1a"/>
欽定四庫全書<lb/>
　瀛奎律髓巻十四　　　　　　元　方回　編<lb/>
　　晨朝類<lb/>
　聞雞而起戴星而行以勤學以綜務有不同惟賢者<lb/>
　乃云髙卧晚起亦各有其志也<lb/>
　　五言<hi>三十二首</hi>
　　　早渡蒲關　　　　　　　　　　唐明皇<lb/>
鐘鼓嚴更曙山河野<hi>一作四</hi>望通鳴鑾下蒲坂飛蓋入秦<lb/>
<pb n="KR4h0074_WYG_014-1b"/>
中地險<hi>一作峻</hi>關逾壯天平鎮尚雄春來津樹合月落戍<lb/>
樓空馬色分朝景雞聲逐曉風所希常道泰非復候繻<lb/>
同<lb/>
　半山唐選此第一首𤣥宗大有好詩而半山不及取殆<lb/>
　是未見其集然則開元天寳盛時當陳宋杜沈律詩王<lb/>
　楊盧駱諸文人之後有王摩詰孟浩然李太白杜子美<lb/>
　及岑參髙適之徒並鳴於時韋應物劉長卿嚴維秦系<lb/>
　亦並世而不見與李杜相倡和詩人至此可謂盛矣為之<lb/>
<pb n="KR4h0074_WYG_014-2a"/>
　君如明皇者高才能詩亦不下其臣豈非盛之又盛哉<lb/>
　　　曉望　　　　　　　　　　　杜　甫<lb/>
白帝更聲盡陽臺曉色分高峰寒上日叠嶺宿霾雲地<lb/>
坼江帆隠天清木葉聞荆扉對麋鹿應共爾為羣<lb/>
　五六以坼字隠字清字聞字為眼此詩之最𦂳處<lb/>
　　　將曉二首<lb/>
石城除擊柝鐵鎻欲開闗皷角悲荒塞星河落曉山巴<lb/>
人常小梗蜀使動無還垂老孤帆色飄飄犯百蠻<lb/>
<pb n="KR4h0074_WYG_014-2b"/>
軍吏回官燭舟人自楚歌寒沙䝉薄霧落月去清波壯<lb/>
惜身名晚衰慚應接多歸朝日簪笏筋力定如何<lb/>
　前一詩中四句兩言曉景兩言時事後一詩中四句<lb/>
　兩言曉景兩言身事拘者欲句句言曉即不通矣<lb/>
　　　客亭<lb/>
秋窗猶曙色木落更天風日出寒山外江流宿霧中聖<lb/>
朝無棄物老病已成翁多少殘生事飄零任轉蓬<lb/>
　王右丞詩云江流天地外山色有無中此詩三四以<lb/>
<pb n="KR4h0074_WYG_014-3a"/>
　冩秋曉亦足以敵右丞之壯然其佳處乃在五六有感<lb/>
　慨兩句言景兩句言情詩必如此則淨潔而頓挫也<lb/>
　　　早起<lb/>
春來常早起幽事頗相闗帖石防頺岸開林出逺山一<lb/>
丘藏曲折緩步有躋攀僮僕來城市瓶中得酒還<lb/>
　此乃老杜集之晚唐詩也起句平入晚唐也三四着<lb/>
　上帖防開出字為眼則不特晚也五六意足不必拘<lb/>
　對而有味則不止晚唐矣尾句别用一意亦晚唐所<lb/>
<pb n="KR4h0074_WYG_014-3b"/>
　必然也<lb/>
　　　趨府堂候曉呈兩縣僚友　　　韋應物<lb/>
趨府不遑安中宵出戸看滿天星尚在近壁燭仍<hi>一作猶</hi>
殘立馬頻驚曙垂簾却避寒可憐同宦者應悟下流難<lb/>
　仕宦而居下流所以趨府候曉不得已之役應當作始<lb/>
　　　旦攜謝山人至愚池　　　　　栁宗元<lb/>
新沐換輕幘曉池風露清自諧塵外意况與幽人行霞<lb/>
散衆山逈天高數雁鳴機心付當路聊適羲皇情<lb/>
<pb n="KR4h0074_WYG_014-4a"/>
　詩不純於律然起句與五六乃律詩也幽而光不見<lb/>
　其工而不能忘其味與韋應物同調韋達故淡而無<lb/>
　味<lb/>
　　　商山早行　　　　　　　　　温庭筠<lb/>
晨起動征鐸客行悲故鄉雞聲茅店月人迹板橋霜槲<lb/>
葉落山路枳花明驛墻因思杜陵夢鳬雁滿迴塘<lb/>
　温善賦號為八义手而八韻成以此知名於世三四<lb/>
　極佳<lb/>
<pb n="KR4h0074_WYG_014-4b"/>
　　　曉寢　　　　　　　　　　　白居易<lb/>
轉枕重安寢迴頭一欠伸紙窗明覺曉布被暖知春莫<lb/>
強疎慵性須安老大身雞鳴一覺睡不博早朝人<lb/>
　三四好快活自在人尾句尤爽<lb/>
　　　途中早發　　　　　　　　　劉禹錫<lb/>
中途望啓明促促事晨征寒樹鳥初動霜橋人未行水<lb/>
流白烟起日上彩霞生隠士應高枕無人問姓名<lb/>
　劉賔客詩中精也自頷聨以下無一句不佳且是尾<lb/>
<pb n="KR4h0074_WYG_014-5a"/>
　句不放過<lb/>
　　　晨起<lb/>
曉色教不睡巻簾清氣中林殘數枝月髮冷一梳風並<lb/>
鳥含鐘語攲河隔霧空莫疑營白日道路本無窮<lb/>
　三四世所稱名句<lb/>
　　　曉發　　　　　　　　　　　唐　求<lb/>
旅館候天曙整車趨逺程幾處曉鐘斷半橋殘月明沙<lb/>
上鳥猶睡渡頭人未行去去古時道馬嘶三兩聲<lb/>
<pb n="KR4h0074_WYG_014-5b"/>
　此所謂詩瓢唐山人者四聨皆側入自是一體詩亦<lb/>
　清潤<lb/>
　　　早行　　　　　　　　　　　郭　良<lb/>
早行星尚在數里未天明不辨雲林色空聞風水聲月<lb/>
從山上落河入斗間横漸至重門外依稀見洛城<lb/>
　第六句新<lb/>
　　　早春寄朱放<lb/>
山曉旅人去天高秋氣悲明河川上沒芳草露中衰此<lb/>
<pb n="KR4h0074_WYG_014-6a"/>
别又千里少年能幾時心知剡溪路聊且寄前期<lb/>
　　　曉發鄞江北渡寄崔韓二先輩　許　渾<lb/>
南北信多岐生涯半别離地窮山盡處江泛水寒時露<lb/>
曉蒹葭重霜晴橘柚垂無勞促回檝千里有心期<lb/>
　許用晦丁卯集者京口之南可十里有丁卯橋乃其<lb/>
　故居以名集也其詩出於元白之後體格太卑對偶<lb/>
　太切陳后山次韻東坡有云後世無高學舉俗愛許<lb/>
　渾以此之故予心甚不喜丁卯詩然初年誦半山唐<lb/>
<pb n="KR4h0074_WYG_014-6b"/>
　選亦愛其懷古數篇今老而精選罕當予意早行晨<lb/>
　起難得佳者獨丁卯為多五言如素壁寒燈暗紅爐<lb/>
　夜火深廚開山䑕散鐘盡野猿吟露重螢依草風高<lb/>
　蝶委蘭晨雞鳴逺戍宿雁起寒塘雲捲四山雪風凝<lb/>
　千樹霜皆近乎属對未工而所對之句意若牽強又<lb/>
　如簷楹銜落月幃幌耿殘燈上四字全不佳又如水<lb/>
　蟲鳴曲檻山鳥下空階十字全然無味七言如一聲<lb/>
　山鳥曙雲外萬野水螢秋草中星河半落巖前寺雲<lb/>
<pb n="KR4h0074_WYG_014-7a"/>
　霧初開嶺上闗殆不成詩而近世晚進爭由此入所<lb/>
　以卑之又卑也短中求長唯七言懷古詩五言峽山<lb/>
　寺詩早梅詩為優自見别評<lb/>
　　　早發洛中　　　　　　　　　許　棠<lb/>
半夜發清洛不知過石橋雲增中岳大樹隠上陽遥塹<lb/>
黑初沉月河明欲認潮孤邨人尚夢無處暫停橈<lb/>
　此一早發詩不知二字便佳葢曙中舩過橋下也中<lb/>
　岳上陽以雲増而大以樹隠而遥極有味第六句亦<lb/>
<pb n="KR4h0074_WYG_014-7b"/>
　佳末句則予嘗夜航浙河熟諳此况也與許渾全不<lb/>
　同<lb/>
　　　曉發　　　　　　　　　　　姚　鵠<lb/>
旅行宜早發况復是南歸月影縁山盡鐘聲隔浦微殘<lb/>
星螢共失落葉鳥和飛去去渡南浦邨中人出稀<lb/>
　第四句可取第五句妙餘未稱也<lb/>
　　　晨起　　　　　　　　　　　韓　偓<lb/>
曉景山河爽閒居巷陌清已能消滯念兼得散餘酲汲<lb/>
<pb n="KR4h0074_WYG_014-8a"/>
水人初起迴燈燕暫驚放懷殊不足圓隙已塵生<lb/>
　清爽一聨好亦多能述晨興之味<lb/>
　　　曉發山居　　　　　　　　　僧宇昭<lb/>
蓐食小人家寒燈碎落花雞鳴牕半曉路暗月西斜世<lb/>
故欺懷抱風霜近嵗華劇憐詩思苦悽惻向長沙<lb/>
　三四平平以早行詩少收之<lb/>
　　　早行　　　　　　　　　　　晁端友<lb/>
馬上雞初唱天涯星未稀驚風時墜笠零露暗沾衣山<lb/>
<pb n="KR4h0074_WYG_014-8b"/>
下疎鐘發林梢獨鳥飛逺峰煙靄淡迤邐見朝暉<lb/>
　此無咎之父㫖味平雅有唐風<lb/>
　　　曉　　　　　　　　　　　　梅堯臣<lb/>
烏蟾不出海天地無明時萬國睡未覺一聲雞已知樹<lb/>
頭星漸沒枝上露應垂人世紛紛事勞勞只自為<lb/>
　聖俞詩淡而有味此亦信手拈來自然圓熟起句似<lb/>
　孟郊<lb/>
　　　夢後寄歐陽永叔<lb/>
<pb n="KR4h0074_WYG_014-9a"/>
不趂常參久向安眠舊溪五更千里夢殘月一城雞適<lb/>
往言猶是浮生理可齊山王今已貴肯聽竹禽啼<lb/>
　此乃曉寐方覺之詩三四佳末句言永叔已貴無高<lb/>
　眠之適矣<lb/>
　　　和外舅夙興<hi>三首取二元註寓大雲寺作</hi>　　黄庭堅<lb/>
𤓰蔓已除壟苔痕獨上牆蓬蒿含雨露松竹見冰霜巻<lb/>
幔天垂斗披衣日在房無詩歎不遇千古一潛郎<lb/>
風烈僧魚響霜嚴郡角悲短童疲灑掃落葉故紛披水<lb/>
<pb n="KR4h0074_WYG_014-9b"/>
凍食鮭少甕寒浮蟻遲朝陽烏鳥樂安穏托禪枝<lb/>
　見山谷外集如蓬蒿之人含雨露不如松竹之足以<lb/>
　見氷霜也意當如此兩句元只一意如短童疲灑掃<lb/>
　落葉故紛披亦可見詩格無窮先言掃次言葉十字<lb/>
　一句法如披衣日在房當是指氐房之房則竒外舅<lb/>
　者謝師厚<lb/>
　　　晨起　　　　　　　　　　　張　耒<lb/>
曉色淡朦朧園林白露濃寒叢蛩響畔秋屋葉聲中更<lb/>
<pb n="KR4h0074_WYG_014-10a"/>
老心猶在雖貧樽不空浮生仗天理不擬哭途窮<lb/>
　第五句最古淡<lb/>
　　　嵗暮呈真翰林　　　　　　　戴復古<lb/>
嵗事朝朝廹家書字字愁頻沽邨巷酒獨倚異鄉樓詩<lb/>
骨梅花瘦歸心江水流狂謀𣺌無際忍看大刀頭<hi>此下四首</hi>
<hi>當入冬日類</hi>
　石屏此詩前六句儘佳尾句不稱乃止於訴窮乞憐<lb/>
　而已求尺書干錢物謁客聲氣江湖間人皆學此等<lb/>
<pb n="KR4h0074_WYG_014-10b"/>
　衰意思所以令人厭之<lb/>
　　　夜訪侃直翁　　　　　　　　劉　瀾<lb/>
疎瓴亂見星危坐冷無燈索句髭先白湌蔬貌欲青棲<lb/>
禽翻麓雪墮栗破溪冰昨夜中峰頂同看海日升<lb/>
　江邨劉瀾字養原天台人嘗為道士還俗學唐詩亦<lb/>
　有所悟然干謁無成丙子年卒予熟識之此詩合属<lb/>
　夜類以冰雪一聨乃冬也附諸此<lb/>
　　　次韻方萬里雨夜雪意　　　　趙與東<lb/>
<pb n="KR4h0074_WYG_014-11a"/>
芋火房隂處翛然類嬾殘雨欺梅影瘦風助竹聲寒擁<lb/>
袂衣全薄哦詩字欲安兒童疑有雪頻起穴牕看<lb/>
　予丁丑之冬在桐江賦雨夜雪意詩云洶湧風如戰<lb/>
　蕭騷雨欲殘遥峰應有雪半夜不勝寒吾道孤燈在<lb/>
　人寰幾枕安何當眩銀海清曉倚樓看魯齋趙君與<lb/>
　東字賓暘和予此詩哦詩字欲安佳句也尾句亦活<lb/>
　動勝予所倡賔暘嘉定十五年壬午生今年六十有<lb/>
　二宗學上舍改官<lb/>
<pb n="KR4h0074_WYG_014-11b"/>
　　　次韻方萬里寒甚送酒<lb/>
連日寒殊甚衰年無一能硯呵磨墨凍瓶曬插花冰浮<lb/>
世無根絮餘生有髮僧蘇門如可即端合事孫登<lb/>
　戊寅十一月十九日寒予賦詩送賔暘酒併懷南山<lb/>
　僧川老此和篇三四亦工<lb/>
　　　曉起甘蔗洲　　　　　　　　鞏仲至<lb/>
曉起東風惡晴嵐忽變昏船隨山共走霧與水相呑鉦<lb/>
皷遥知寨桑麻畧辨邨雨來無準則容易濕蓬門<lb/>
<pb n="KR4h0074_WYG_014-12a"/>
　鞏栗齋仲至其先東平府人南渡寓居婺州父嶸大<lb/>
　監廣帥淳熙甲辰上舍甲科東平集四十巻其詩甚<lb/>
　新嘗學於東萊之門<lb/>
　　　早行　　　　　　　　　　　劉克莊<lb/>
店嫗明燈送前邨認未真山頭雲似雪陌上樹如人漸<lb/>
覺高星少纔分逺燒新何煩看堠子來往暗知津<lb/>
　南岳一藁第七詩三四可觀葢少作也<lb/>
　　七言<hi>十三首</hi>
<pb n="KR4h0074_WYG_014-12b"/>
　　　曉上天津橋閒望偶逢盧郎中張員外擕酒同<lb/>
　　　傾　　　　　　　　　　　　白居易<lb/>
上陽宮裏曉鐘後天津橋頭殘月前空濶境疑非下界<lb/>
飄遥身似在寒天星河隠約初生日樓閣葱籠半出烟<lb/>
此處相逢傾一盞始知地上有神仙<lb/>
　詩律不必高但亦自然<lb/>
　　　早發　　　　　　　　　　　羅　鄴<lb/>
一㸃殘燈魯酒醒已擕孤劍事離程愁看飛雪聞雞唱<lb/>
<pb n="KR4h0074_WYG_014-13a"/>
獨向長空背雁行白草近闗微有露濁河連底凍無聲<lb/>
此中來往本迢遞况是軀羸客塞城<lb/>
　第六句好第五句露字疑當作路先已言雪故也<lb/>
　　　早發天台中巖寺度闗嶺次天姥岑　許渾<lb/>
來往天台天姥間欲求真訣駐衰顔星河半落巖前寺<lb/>
雲霧初開嶺上闗丹壑樹高風浩浩碧溪苔淺水潺潺<lb/>
可知劉阮逢人處行盡深山又是山<lb/>
　愛而知其惡憎而知其善君子於待人宜然予之評<lb/>
<pb n="KR4h0074_WYG_014-13b"/>
　詩亦皆然也予遍讀唐人詩早行晨起之作絶少如<lb/>
　早朝夜直已入朝省類矣於此外求平淡蕭閒之趣<lb/>
　咸無焉此詩三四於早行自工但苦對偶太甚所謂<lb/>
　方得一句便拏捉一句為聨而無自然真味又且涉<lb/>
　乎淺近則老筆耻之五六尤為平平惟尾句却佳可<lb/>
　知者不可知也甚處可覓劉阮行盡山又是山也<lb/>
　　　早發藍闗　　　　　　　　　韓　偓<lb/>
閉門愁立待雞鳴搜景馳魂入杳㝠雲外日隨千里雁<lb/>
<pb n="KR4h0074_WYG_014-14a"/>
山根霜共一潭星路盤偶見樵人火棧轉時聞驛使鈴<lb/>
自問辛勤縁底事半生驅馬望長亭<lb/>
　　　早起　　　　　　　　　　　魏　野<lb/>
夜長久待得晨興耽睡童猶喚不譍燒葉爐中無宿火<lb/>
讀書窗下有殘燈臨堦短髪梳和月傍岸衰容洗帶氷<lb/>
應被巢禽相怪訝尋常日午起慵能<lb/>
　燒葉一作燒藥今從詩話以葉字為定尤有味<lb/>
　　　朝　　　　　　　　　　　　梅堯臣<lb/>
<pb n="KR4h0074_WYG_014-14b"/>
木鏁初開水上城竹籬深閉日光生青苔井畔雀兒鬬<lb/>
烏臼樹頭雅舅鳴世事但知開口笑俗情休要着心行<lb/>
是非不道任挑撻唯憶當時阮步兵<lb/>
　中四句好<lb/>
　　　新城道中　　　　　　　　　蘇　軾<lb/>
東風知我欲山行吹斷簷間積雨聲嶺上晴雲披絮帽<lb/>
樹頭初日掛銅鉦野桃含笑竹籬短溪栁自揺沙水清<lb/>
西崦人家應最樂煮芹燒笋餉春耕<lb/>
<pb n="KR4h0074_WYG_014-15a"/>
　東坡為杭倅時詩熙寧六年癸丑二月循行属縣由<lb/>
　富陽至新城有此作三四乃是早行詩也起句十四<lb/>
　字妙五六亦佳但三四頗拙耳所謂武庫森然不無<lb/>
　利鈍學者當自細叅而黙㑹雖山谷少年詩亦有不<lb/>
　甚佳者不可為前輩隠諱也坡是年三十八嵗晁無<lb/>
　咎之父端友令新城故和篇有云小雨足時茶户喜<lb/>
　亂山深處長官清此乃佳句<lb/>
　　　早起　　　　　　　　　　　陳師道<lb/>
<pb n="KR4h0074_WYG_014-15b"/>
隣雞接響作三鳴殘㸃連聲殺五更寒氣挾霜侵敗絮<lb/>
賔鴻將了度微明有家無食違高枕百巧千窮只短檠<lb/>
翰墨日疎身日逺世間安得尚虚名<lb/>
　有家無食百巧千窮各自為對乃變格要見字字鍛<lb/>
　鍊不遺餘力<lb/>
　　　西歸舟中懷通泰諸君　　　　呂本中<lb/>
一雙一隻路傍堠乍有乍無天際星亂葉入船侵破衲<lb/>
疾風吹水擁枯萍山林何謝難方駕詩語曹劉可乞靈<lb/>
<pb n="KR4h0074_WYG_014-16a"/>
酒盌茶甌俱不厭為公醉倒為公醒<lb/>
　起句十四字乃早行詩次一聨言景物而工又一聨<lb/>
　言情况而不勝其高矣詩格崢嶸非晚學所可及也<lb/>
　　　東流道中　　　　　　　　　王　質<lb/>
山高樹多日出遲食時霧露且雰霏馬蹄已踏兩郵舍<lb/>
人家漸開雙竹扉冬青匝地野蜂亂蕎麥滿園山雀飛<lb/>
明朝大江載吾去萬里天風吹客衣<lb/>
　雪山王質字景文東魯人過江寓居興國紹興庚辰<lb/>
<pb n="KR4h0074_WYG_014-16b"/>
　進士此詩乃吳體而遒美<lb/>
　　　六月歸途　　　　　　　　　徐　機<lb/>
星明殘㸃數峰晴夜靜微聞水有聲六月行人須早起<lb/>
一天凉露濕衣輕宦情每向途中薄詩句多於馬上成<lb/>
故里諸公應念我稻花香裏計歸程<lb/>
　第四句良是第六句亦佳<lb/>
　　　夜雨曉起方覺　　　　　　　鞏仲至<lb/>
夜雨鳴簷送五更不驚高卧最多情窗間細視花無<hi>一作</hi>
<pb n="KR4h0074_WYG_014-17a"/>
<hi>無花</hi>影牆外隨聽屐有<hi>一作有屐</hi>聲數把柔絲堤柳嫩一奩方<lb/>
鏡閘波清出門眼界殊明潔但覺春寒處處生<lb/>
　此詩夜雨細而不知曉起方覺以附之曉詩類<lb/>
　　　晨征<lb/>
靜觀羣物亦勞哉豈獨吾為旅食催雞唱未圓天已曉<lb/>
蛙鳴方聚雨還來清和入序殊無暑小滿先時政有雷<lb/>
酒賤茶饒新麵熟不妨乘興且徘徊<lb/>
　第六句最新<lb/>
<pb n="KR4h0074_WYG_014-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻六</head>
    <p>
<pb n="KR4h0074_WYG_006-1a"/>
欽定四庫全書<lb/>
　瀛奎律髓巻六　　　　　　元　方回　編<lb/>
　　宦情類<lb/>
　岀將入相行道得時仕也乗田委吏州縣徒勞亦仕<lb/>
　也今所選詩不於其達與不達之異其位髙取其憂<lb/>
　畏明哲而知義焉其位卑取其情之不得已而知分<lb/>
　焉驕富貴歎貧賤者咸黜之是可以見選詩之意<lb/>
　矣<lb/>
<pb n="KR4h0074_WYG_006-1b"/>
　　五言<hi>四十三首</hi>
　　　南還湘水言懐　　　　　　　張九齡<lb/>
拙宦今何有勞歌念不成十年乖夙志一别悔前行歸<lb/>
去田園老儻来軒冕輕江間稻正熟林裏桂初榮魚意<lb/>
思在藻鹿心懐食苹時哉茍不達取樂遂吾情<lb/>
　似韋蘇州<lb/>
　　　郡内閒齋<lb/>
郡閣晝常掩庭蕪日復滋簷風落鳥毳牕葉掛蟲絲拙<lb/>
<pb n="KR4h0074_WYG_006-2a"/>
病宦情少羈閒秋氣悲理人無異績為郡但經時惟有<lb/>
江湖意沉冥空在兹<lb/>
　張曲江詩有韋蘇州滋味三四五六俱髙爽沉着而<lb/>
　句句婉美也<lb/>
　　　使至廣州<lb/>
昔年長不調兹地亦邅迴本謂雙鳬少何知駟馬來人<lb/>
非漢使槖郡見越王䑓去去雖殊事山川常在哉<lb/>
　此為嶺南黜陟使時詩所謂衣錦者也三四工布衣<lb/>
<pb n="KR4h0074_WYG_006-2b"/>
　仕至王朝人才衆多江湖之雙鳬乗雁也駟馬而歸<lb/>
　不亦榮乎張雖丞相亦驕矣<lb/>
　　　初至犍為作　　　　　　　　岑　參<lb/>
山色軒楹内灘聲枕席間草生公府靜花落訟庭閒雲<lb/>
雨連三峽風塵接百蠻到來能㡬日不覺鬢毛斑<lb/>
　頗似老杜詩而無其悲憤末句亦不堪逺仕矣然為<lb/>
　刺史則勝如為客之流離也<lb/>
　　　郡齋平望江山<hi>時牧犍為</hi>
<pb n="KR4h0074_WYG_006-3a"/>
水路東連楚人煙北接巴山光圍一郡江月照千家庭<lb/>
樹純栽橘園畦半種茶夢魂知憶處無夜不京華<lb/>
　知嘉州所作岑後竟不能入長安卒於蜀其節義有<lb/>
　可稱者<lb/>
　　　宿岐州北郭嚴給事别業<lb/>
郭外山色暝主人林館秋疎鐘入卧内片月到床頭遥<lb/>
夜惜已半清言殊未休君雖仕青瑣心不忘滄洲<lb/>
　仕宦而常欲退者必吉人尾句不急而有味<lb/>
<pb n="KR4h0074_WYG_006-3b"/>
　　　題永樂韋少府㕔<lb/>
大河南郭外終日氣昏昏白鳥下公府青山當縣門故<lb/>
人是邑尉過客駐征軒不憚煙波濶思君一笑言<lb/>
　三四好晚唐人多用之<lb/>
　　　題元錄事開元所居　　　　　劉長卿<lb/>
幽居蘿薜情髙卧紀綱行鳥散秋鷹下人閒春草生冒<lb/>
嵐歸野寺收印出山城今日新安郡因君水更清<lb/>
　長卿之稱新安皆唐睦州開元必城外之古寺如送<lb/>
<pb n="KR4h0074_WYG_006-4a"/>
　張栩之睦州首句云遥憶新安舊然則新安為睦州<lb/>
　無疑也第二句好髙卧而法自行行字乃是有力字<lb/>
　　　罷郡姑蘇北歸渡揚子津　　　劉禹鍚<lb/>
㡬度悲南國今朝賦北征歸心渡江勇病體得秋輕海<lb/>
濶石門小城髙粉堞眀奎山舊游寺過㟁聴鐘聲<lb/>
　俗諺云於仕宦謂賀下不賀上凡初至官者乃任事<lb/>
　之始未知其終也故不賀解官而去則所謂善終者<lb/>
　也故賀夢得於此詩句句佳三四尤𦂳<lb/>
<pb n="KR4h0074_WYG_006-4b"/>
　　　和裴僕射移官言志　　　　　張　籍<lb/>
身在勤勞地常思放曠時功成歸聖主位重委羣司看<lb/>
疊䑓邊石閒吟篋内詩蒼生正瞻望難與故人期<lb/>
　此和裴晉公也為上公而用心常常如此所以善終<lb/>
　如蔡京史彌逺賈似道則不然矣<lb/>
　　　晚歳　　　　　　　　　　　白居易<lb/>
壯嵗忽巳去浮雲何足論身為百口長官是一州尊不<lb/>
覺白雙鬢徒言朱兩轓病難施郡政老未答君恩嵗暮<lb/>
<pb n="KR4h0074_WYG_006-5a"/>
别京洛年衰無子孫惹愁諳世網因苦賴空門攬帶知<lb/>
腰痩看燈覺眼昏不縁衣食繫尋合返邱園<lb/>
　此在杭州作殆初至郡時<lb/>
　　　自詠<hi>在蘇州作</hi>
公私頗多事衰憊殊少歡迎送賔客懶鞭笞黎庶難老<lb/>
耳倦聲樂病口厭杯盤既無可戀者何以不休官<lb/>
　　　六十拜河南尹<lb/>
六十河南尹前途足可知老應無處避病不與人期幸<lb/>
<pb n="KR4h0074_WYG_006-5b"/>
遇芳菲日猶當强健時萬金何假借一盞莫推辭流水<lb/>
光隂急浮雲富貴遲人間若無酒盡合鬢成絲<lb/>
　三四韓子蒼一聫出此<lb/>
　　　七年春題府㕔<lb/>
潦倒守三川因循涉四年推誠廢鈎距示恥用蒲鞭以<lb/>
此補公事將何銷俸錢雖非好官職嵗乆亦妨賢<lb/>
　河南尹在當時想非要路故曰雖非好官職<lb/>
　　　罷府歸舊居<lb/>
<pb n="KR4h0074_WYG_006-6a"/>
陋巷乗籃入朱門掛印囘腰間抛組綬纓上拂塵埃屈<lb/>
曲閒池沼無非手自開青蒼好竹樹亦是眼看栽石片<lb/>
擡琴匣松枝閣酒盃此生終老處昨日始歸來<lb/>
　第三四韻自作隔對亦一體也罷河南尹歸家故云<lb/>
　爾<lb/>
　　　寄武功縣姚主簿　　　　　　賈　島<lb/>
居枕江沱北情懸渭曲西數宵曽夢見㡬處得書批驛<lb/>
路穿荒坂公田帶淤泥靜棋功奥妙閒作韻清凄鉏草<lb/>
<pb n="KR4h0074_WYG_006-6b"/>
留叢藥尋山上石梯客迴河水漲風起夕陽低空地䑓<lb/>
連井孤邨火隔溪巻簾黄葉落鎖印子規啼隴色澄秋<lb/>
月邊聲入戰鼙㑹須過縣去况是屢招攜<lb/>
　大是用工<lb/>
　　　題皇甫荀藍田㕔<lb/>
任官經一年縣與玉峰連竹籠拾山果瓦瓶擔石泉客<lb/>
歸秋雨後印鎖暮鐘前乆别丹陽浦時時夢釣船<lb/>
　前輩歐梅論詩頗不然此三四然賈島姚合非如此<lb/>
<pb n="KR4h0074_WYG_006-7a"/>
　不能竒不可棄也<lb/>
　　　題長江<lb/>
𤣥心俱好靜廨署落暉空歸吏封宵鑰行蛇入古桐長<lb/>
江頻雨後眀月衆星中若任遷人去西浮與剡通<lb/>
　　　武功縣中　　　　　　　　　姚　合<lb/>
縣去帝城逺為官與隠齊馬隨山鹿放雞雜野禽棲遶<lb/>
舍惟藤架侵階是藥畦更師嵇叔夜不擬作書題<lb/>
　三四好五六似張司業而太易太易則淺三十詩中<lb/>
<pb n="KR4h0074_WYG_006-7b"/>
　選此十二首四靈之所學也此可學也學賈島不可<lb/>
　及矣<lb/>
簿書多不㑹薄俸亦難消醉卧慵開眼閒行懶繫腰移<lb/>
花兼蝶至買石得雲饒且自心中樂從他笑寂寥<lb/>
　五六㝡工<lb/>
曉鐘驚睡覺事事便相闗小市柴薪貴貧家砧杵閒讀<lb/>
書多旋忘賒酒數空還長羨劉伶輩髙眠出世間<lb/>
　三四㝡細潤<lb/>
<pb n="KR4h0074_WYG_006-8a"/>
一日看除目終年損道心山宜衝雪上詩好帶風吟野<lb/>
客嫌知印家人笑買琴只應隨分過已是<hi>一作定</hi>錯彌深<lb/>
　起句舊改終作三年讀之遂成話柄<lb/>
日出方能起庭前看種莎吏來山鳥散酒熟野人過岐<lb/>
路荒城少煙霞逺岫多同官數相引下馬上西坡<lb/>
　三四句平正尾句亦可取<lb/>
朝朝眉不展多病怕逢迎引水逺通澗疊山髙過城秋<lb/>
燈照樹色寒雨落池聲好是吟詩夜披衣坐到眀<lb/>
<pb n="KR4h0074_WYG_006-8b"/>
閉門風雨裏落葉與堦齊野客嫌杯小山翁喜枕低聴<lb/>
琴知道性尋藥得詩題誰更能騎馬閒行祗杖藜<lb/>
　前四句閒適之味可掬<lb/>
腥羶都不食稍稍覺神清夜犬因風吠隣雞帶雨鳴守<lb/>
官常卧病學道不稱名小有洞中路誰能引我行<lb/>
　第三句好第四句似乎因而成對<lb/>
假日多無事誰知我獨忙移山入院宅種竹上城墻驚<lb/>
蝶遺花蘂游蜂帶蜜香唯愁眀早出端坐吏人傍<lb/>
<pb n="KR4h0074_WYG_006-9a"/>
一官無限日愁悶欲何如掃舍驚巢燕尋方落壁魚從<lb/>
僧乞淨水憑客報閒書白髪誰能鑷年來四十餘<lb/>
朝朝門不閉長似在山時賓客抽書讀兒童斫竹騎乆<lb/>
貧還易老多病懶能醫道友應相怪休官日巳遲<lb/>
長憶青山下深居遂性情壘堦溪石淨燒竹竈煙輕點<lb/>
筆圗雲勢彈琴學鳥鳴<hi>一作聲</hi>今朝知縣印夢裏百憂生<lb/>
　曽以簿權邑來自唐已苦作邑之難也<lb/>
　　　縣中秋宿<lb/>
<pb n="KR4h0074_WYG_006-9b"/>
鼓絶門方掩蕭條作吏心露垂庭際草螢照竹間禽棋<lb/>
罷嫌無月眠遲聴盡砧還知未離此時復更相尋<lb/>
　老杜月眀垂葉露此句古今無敵今此句非有意竊<lb/>
　取之亦佳句也詳味合詩輕而淺頗有沾沾自喜之<lb/>
　意實有愛官職之心焉<lb/>
　　　縣丞㕔即事　　　　　　　　王　建<lb/>
宫殿半山上人家髙下居古㕔眠愛魘老吏語多虛雨<lb/>
水洗荒竹溪沙填廢渠聖朝收外府皆自九天除<lb/>
<pb n="KR4h0074_WYG_006-10a"/>
　建為昭應丞故有丞㕔即事之作姚合集有是詩題<lb/>
　曰書縣丞舊㕔非也合為武功簿而題趙縣丞舊居<lb/>
　於義不通又第二句作人家髙下居亦非是今定為<lb/>
　王建詩三四新<lb/>
　　　贈李主簿　　　　　　　　　周　賀<lb/>
稅時兼主印每日得閒稀對酒妨科吏為官亦典衣案<lb/>
遲吟坐待宅近步行歸見說偏論道應愁判是非<lb/>
　賀詩格與姚合王建相類而此一詩尤近之<lb/>
<pb n="KR4h0074_WYG_006-10b"/>
　　　僑居二首　　　　　　　　　宋　祁<lb/>
抱病苦憂幽都城困倦游身抛秃翁板言入稗家流世<lb/>
路風波惡天涯日月遒危心正無泊持底喻窮愁<lb/>
公宇靜寥寥居然俗意銷屐閒誰記齒帶適自忘腰畝<lb/>
首秋殘穫城西日暮樵比來行樂熟隨意度溪橋<lb/>
　前篇三四善用事宋公少年髙科平生宦逹乃有此<lb/>
　窮作士大夫有先困而後亨者少公又詩云長安舉<lb/>
　頭近湓浦竄身危後篇三四工<lb/>
<pb n="KR4h0074_WYG_006-11a"/>
　　　入壬辰新嵗<lb/>
五十為衰始仍餘五嵗衰雙眸不眀鑒殘鬢已紛絲銅<lb/>
虎雖頻剖荷囊信濫持何須依老格先作故山期<lb/>
　壬辰乃仁宗皇祐四年也景文是年五十五初為夀<lb/>
　州時十一年矣此則再自翰苑出知亳州盖公生於<lb/>
　真宗咸平元年戊戌老格字極新新詔七十不致仕<lb/>
　許彈劾<lb/>
　　　郡齋宴坐　　　　　　　　　張公庠<lb/>
<pb n="KR4h0074_WYG_006-11b"/>
為州容散誕真慰野人情撼膝禪初悟揺頭句未成試<lb/>
香秋院靜鬬墨午窗眀已有東歸計柴扉掩姓名<lb/>
　公庠字元善有張泗州集皇祐元年馮京榜進士五<lb/>
　六好<lb/>
　　　除棣學　　　　　　　　　　陳師道<lb/>
老作諸侯客貧為一飽謀折腰真耐辱捧檄敢輕投早<lb/>
作千年調中懐萬斛愁莫年隨手盡心事計盟鷗<lb/>
　至棣未乆即除正字乃韓忠彥為相復用元祐時人<lb/>
<pb n="KR4h0074_WYG_006-12a"/>
　所以眀年改為建中靖國僅一年改崇寜而后山以<lb/>
　其年卒更二十年不死何限好詩垂世亦恐無處着<lb/>
　身耳<lb/>
　　　除官<lb/>
扶老趍嚴召徐行及聖時端能㡬字正敢恨十年遲肯<lb/>
着金根誤寜辭乳嫗譏向來憂畏斷不盡鹿門期<lb/>
　或云得一正字遽云嚴召所以止於此官后山以建<lb/>
　中靖國元年辛巳十二月二十九日卒年四十九此<lb/>
<pb n="KR4h0074_WYG_006-12b"/>
　除在元符三年庚辰冬寜既崇矣蘇黄之文且禁矣<lb/>
　敢疵后山俗態也<lb/>
　　　書直舍壁　　　　　　　　　陸　游<lb/>
道山西下路杳杳歴重廊地寂聞傳漏簾疎有斷香渠<lb/>
清水馬健屋老瓦松長欲出重欹枕無何覔故鄉<lb/>
　水馬瓦松詩人罕用此一聫可喜<lb/>
　　　致仕述懐<lb/>
彈冠紹興末觧組慶元中灔澦危途過邯鄲幻境空閒<lb/>
<pb n="KR4h0074_WYG_006-13a"/>
傳相牛法醉喚鬬雞翁衝雨歸來晚山花滿笠紅<lb/>
韋布還初服蓬蒿卧故廬所慚猶火食更恨未巢居叱<lb/>
叱驅黄犢行行跨白驢交親各强健不必問何如<lb/>
　　　秋日偶書　　　　　　　　　趙師秀<lb/>
官事何曽曉閒名苦要簽大書公吏恐直語衆人嫌俸<lb/>
少貧如故醫慵病却添秋風墻下菊相對憶陶潛<lb/>
　詩亦平妥但三四俗五六有樂天語意筠州推官時<lb/>
　作<lb/>
<pb n="KR4h0074_WYG_006-13b"/>
　　七言<hi>三十八首</hi>
　　　寄李儋元錫　　　　　　　　韋應物<lb/>
去年花裏逢君别今日花開又一年世事茫茫難自料<lb/>
春愁黯黯獨成眠身多疾病思田里邑有流亡愧俸錢<lb/>
聞道欲來相問信西樓望月㡬囘圎<lb/>
　朱文公盛稱此詩五六好以唐人仕宦多誇美州宅<lb/>
　風土此獨謂身多疾病邑有流亡賢矣<lb/>
　　　書懐<lb/>
<pb n="KR4h0074_WYG_006-14a"/>
自小難收疎懶性人間萬事總無功别從僊客求方法<lb/>
曽到僧家問苦空老大登朝如夢裏貧窮作話是邨中<lb/>
未能即便休官去慚愧南山採藥翁<lb/>
　五六好一箇窮朝士<lb/>
　　　酬秘書王丞見寄<lb/>
相看頭白來城闕却憶漳溪舊徃還今體詩中偏出格<lb/>
常參官裏毎同班街西借宅多臨水馬上逢人亦說山<lb/>
芝閣水曹雖㝡冷與君常喜得身閒<lb/>
<pb n="KR4h0074_WYG_006-14b"/>
　此與王建酬倡者<lb/>
　　　微之就辭尚書居易續除刑部因書賀意兼述<lb/>
　　　離懐　　　　　　　　　　　白居易<lb/>
我為憲部入南宫君作尚書鎮浙東老去一時成白首<lb/>
别來七度換春風簪纓假合虛名在筋力銷磨實事空<lb/>
逺地官髙親故少些些笑語與誰同<lb/>
　　　觧蘇州自喜<lb/>
自喜天教我少縁家徒行計兩翩翩身兼妻子都三口<lb/>
<pb n="KR4h0074_WYG_006-15a"/>
鶴與琴書共一船僮僕減來無冗食資糧筭外有餘錢<lb/>
攜收貯作邱中費猶免饑寒待㡬年<lb/>
　道是白詩平易三四都如此竒哉異哉出律破格本<lb/>
　是自然胸懐無粉餙也<lb/>
　　　喜罷郡<lb/>
五年兩郡亦堪嗟偷出游山走看花自此光隂為己有<lb/>
從前日月屬官家樽前免被催迎使枕上休聞報坐衙<lb/>
睡到午時歡到夜逥看官職是泥沙<lb/>
<pb n="KR4h0074_WYG_006-15b"/>
　乆困仕宦方知此詩之妙樂天真樂天哉<lb/>
　　　從同州刺史改授太子分司<lb/>
承華東署三分務履道西馳七過春歌飲優游聊卒嵗<lb/>
園林瀟灑可終身留侯爵秩誠虛貴疏受生涯未苦貧<lb/>
月俸百千官二品朝廷雇我作閒人<lb/>
　　　贈皇甫六張十五李廿三賔客<lb/>
昨日三川新罷守今年四皓盡分司幸陪散秩閒居日<lb/>
好是登山臨水時家未苦貧常醖酒身雖疾病尚吟詩<lb/>
<pb n="KR4h0074_WYG_006-16a"/>
龍門泉石香山月早晚同游報一期<lb/>
　家常得醖酒唐以來仕宦之家皆然<lb/>
　　　和髙僕射罷節使譲尚書授太保分司喜遂游<lb/>
　　　山水之作<lb/>
暫辭八座罷雙旌更作登山臨水行能以忠貞酬重任<lb/>
不將富貴礙髙情朱門出去簪纓從絳帳歸來歌吹迎<lb/>
鞍馬閙裝光滿路何人信道是書生<lb/>
　誇美髙公富貴佀乎譏之其少起於書生當攷<lb/>
<pb n="KR4h0074_WYG_006-16b"/>
　　　贈秋浦張眀甫　　　　　　　杜荀鶴<lb/>
君為秋浦三年宰萬慮闗心兩鬢知人事旋生當路縣<lb/>
吏才難展用兵時農夫背上題軍號賈客船頭挿戰旗<lb/>
他日親知問官况但教吟取杜家詩<lb/>
　語俗而事或切唐末之亂如此縣令之難可知也<lb/>
　　　書懐簡孫何丁謂　　　　　　王禹偁<lb/>
三入承眀巳七年自慚蹤跡乆妨賢吾子㡬時歸鳳閣<lb/>
老夫方欲買魚船季路旨甘知已矣潘安毛鬢更皤然<lb/>
<pb n="KR4h0074_WYG_006-17a"/>
舉人自代何由得歸去東臯種水田<lb/>
　王元之平生重孫丁相期甚至然丁謂不如所期官<lb/>
　有餘而行不足<lb/>
　　　書懐寄劉五　　　　　　　　楊　億<lb/>
風波名路牡心殘三徑荒涼未得還病起東陽衣帶緩<lb/>
愁多騎省鬢毛斑五年書命塵西閣千古移文愧北山<lb/>
獨憶瓊林苦霜霰清樽嵗晏强酡顏<lb/>
　崑體之平淡者<lb/>
<pb n="KR4h0074_WYG_006-17b"/>
世事悠悠未遽央虛名真意兩相忘休誇失馬曾歸塞<lb/>
未省牽牛解服箱四客髙風驚楚漢五君新詠棄山王<lb/>
秋來安有漁樵夢多在箕峰潁水傍<lb/>
　五六甚佳崑體未嘗不美<lb/>
　　　寄子京　　　　　　　　　　宋　庠<lb/>
八年三郡駕朱輪更忝鴻樞對國鈞老去師丹多忘事<lb/>
少來之武不如人車中顧馬空能數海上逢鷗想見親<lb/>
唯有弟兄親隠者共將耕鑿報堯仁<lb/>
<pb n="KR4h0074_WYG_006-18a"/>
　是時士大夫風俗渾厚如元憲名徳後豈易及此詩<lb/>
　三四絶佳世所稱者元注為郡八年榮顯巳息朝恩<lb/>
　念舊復假相印筦内樞然思歸之心已切怛矣<lb/>
　　　把酒　　　　　　　　　　　宋　祁<lb/>
歌管嘈嘈月露前且將身世付酡然謾誇鼷鼠機頭箭<lb/>
不識醯雞甕外天青史有人譏巧宦黄金無術治流年<lb/>
君看醉趣兼醒趣始覺靈均更可憐<lb/>
　此出知亳社所作兩入翰林之後所諷亦不無意必<lb/>
<pb n="KR4h0074_WYG_006-18b"/>
　立朝為人所不容故爾<lb/>
　　　予既到郡有詔仍修唐書寄局中諸僚<lb/>
一章通奏領州麾詔許殘書得自隨吾黨成章真小子<lb/>
官中了事是癡兒昏眸視乆花爭亂倦首搔餘雪半垂<lb/>
所願韋吳皆傑筆劉生當見汗青期<lb/>
　知㡬論史嘗言頭白有期汗青無日三四佳作郡而<lb/>
　修史亦文士之至榮矣盖亳州也<lb/>
　　　真定述事<lb/>
<pb n="KR4h0074_WYG_006-19a"/>
莫嫌屯壘是邊州試聽山河說上游帳下文書三幕府<lb/>
馬前鞾靺五諸侯王藩故社經涂國俠窟餘風解報仇<lb/>
四十年來民緩帶使君何事不輕裘<lb/>
　部署安撫二司并府事故曰三幕府所管邢洺磁相<lb/>
　趙五州故曰五諸侯公自亳州改知真定府古之鎮<lb/>
　州常山郡也元微之詩㑹稽旁帶七諸侯此近之<lb/>
　　　擬杜子美峽中意<lb/>
天入虛樓倚百層四方遥謝此登臨驚風借壑為寒籟<lb/>
<pb n="KR4h0074_WYG_006-19b"/>
落日容雲作暝隂峴井北抛王粲宅楚衣南逐女嬃砧<lb/>
十年不識長安道九籥宸開紫氣深<lb/>
　擬老杜亦頗近之此乃在城都時作富貴之至而無<lb/>
　一毫驕態唯寫羇思則知逺大者不以井蛙自矜也<lb/>
　　　罷學士出守還拜承旨<lb/>
十八年前玷玉堂當時綠鬢已蒼蒼傷禽縱奮愁瘡重<lb/>
廐馬雖還笑齒長薰罷山爐飄暗燼漱餘銅椀冰寒漿<lb/>
須慚清切鑾坡地不是吾人得擅塲<lb/>
<pb n="KR4h0074_WYG_006-20a"/>
　晉侯戱荀息曰屈產之齒長矣五六句法響公又詩<lb/>
　云五腰守印十寒温盖守許昌亳社真定成都莆田<lb/>
　凡五郡<lb/>
　　　和公齊臨替有感見寄　　　　王彥霖<lb/>
孤宦邊城遇衆賢及𤓰能不動依然風號古木葉堆地<lb/>
雲攪遥山水拍天籬菊開時寒有信賔鴻過後暑無權<lb/>
古今惜别君須念乗暇何妨到酒船<lb/>
　三六絶好<lb/>
<pb n="KR4h0074_WYG_006-20b"/>
　　　海陵春雨日　　　　　　　　曽　肇<lb/>
公事無多使客稀雨時衙退吏人歸沉煙一炷春隂重<lb/>
畵角三聲晚照微桑雉未馴慚報政海鷗相近信忘機<lb/>
只將宴坐收心念懶向人間問是非<lb/>
　　　送推官王永年致仕還鄉　　　張　耒<lb/>
為憶田園便拂衣休官退隠似君稀塵埃擺脫青衫去<lb/>
閭里驚嗟白髪歸南畝稻粱仍嵗熟舊山芝术入秋肥<lb/>
百年從此皆閒日寄語人間浪是非<lb/>
<pb n="KR4h0074_WYG_006-21a"/>
　三四㝡佳以其年四十而致仕故曰驚嗟白髪歸<lb/>
　　　和即事<lb/>
溪如垣塹木如城魚鳥從游信有情啅雀踏枝飛尚裊<lb/>
仰荷乗雨側還傾彈琴廢乆重尋譜種藥多求旋記名<lb/>
干世乆知無妙䇿直應歸學老農耕<lb/>
　此詩全似唐人髙於張司業也<lb/>
　　　和范三登淮亭<lb/>
身如客雁寄汀洲北望休登王粲樓殘雪臈風驚歳晚<lb/>
<pb n="KR4h0074_WYG_006-21b"/>
早梅新栁動春愁免遭斤斧甘無用敢向波濤較善游<lb/>
奔走塵埃欲歸去勒移恐作故山羞<lb/>
　游字押得甚新三四詩中不可少<lb/>
　　　入都　　　　　　　　　　　陸　游<lb/>
葵莧登盤酒可賒豈知扶病又離家朝行打岸濤頭惡<lb/>
夜宿垂天斗柄斜不恨山林淹嵗月但悲道路困風沙<lb/>
隣翁好為看耕隴行矣東歸一笑譁<lb/>
　放翁嘉定壬戌致仕出領史局年七十八矣眀年除<lb/>
<pb n="KR4h0074_WYG_006-22a"/>
　秘書監再奉祠告老此壬戌入都詩也<lb/>
　　　史院晚出<lb/>
巳乞殘骸老故邱誤恩重作道山游龍津雨過橋如拭<lb/>
鳳闕煙銷瓦欲流直舍少眠鐘報午歸塗微冷葉飛秋<lb/>
心知伏櫪無千里縱有王良也合休<lb/>
　此時行都猶太平故有三四之句<lb/>
　　　上章納祿恩畀外祠遂以五月東歸<lb/>
身似霜松老不枯乞骸猶得侍清都百錢濁酒渾家醉<lb/>
<pb n="KR4h0074_WYG_006-22b"/>
六月飛蝱徹曉無美睡不愁閒客攪出游自有小兒扶<lb/>
買山尚恐巢由笑敢向君王覔鏡湖<lb/>
黄紙淋漓字似鴉即今真箇是還家園廬漸近湖山好<lb/>
隣曲來迎鼓笛譁籩實傍籬收豆莢盤蔬臨水採芹芽<lb/>
皇家養老非忘汝不必青門學種𤓰<lb/>
　士大夫老而歸有村人鼓笛迎之不亦樂乎<lb/>
羣玉峰頭孤夢斷五雲溪上野舟迴傍人鷗鳥自然熟<lb/>
到處藕花無數開麥飯不饜猶靣槁柴門閒閉自心灰<lb/>
<pb n="KR4h0074_WYG_006-23a"/>
雨來正作盆池地不怕㝠㝠半月梅<lb/>
身是風前一斷蓬經年竊食竟何功倚天青嶂迎船出<lb/>
撲馬紅塵轉眼空網户餉魚勝丙穴旗亭送酒等郫筒<lb/>
死前幸作扶犂叟免使淮南笑發紅<lb/>
　丙穴郫筒大犯老杜<lb/>
此身唯有一躬耕乞得餘年樂太平東觀並游驚昨夢<lb/>
西湖重到付來生一堤草露眀晨照半浦荷香颭晚晴<lb/>
歴歴歸途皆勝事江亭先聴櫂歌聲<lb/>
<pb n="KR4h0074_WYG_006-23b"/>
　去年公出領史局以今嘉泰三年癸亥得歸年七十<lb/>
　九矣此五詩皆妙絶仕而歸樂也老而出出而復歸<lb/>
　其樂可知<lb/>
　　　眀發南屏　　　　　　　　　楊萬里<lb/>
新晴在在野花香過雨迢迢沙路長兩度立朝今結局<lb/>
一生行客老還鄉猶嫌數騎傳書劄剰喜千山入肺腸<lb/>
到得江頭上船處莫將白髪照滄浪<lb/>
　誠齋平生實三度立朝此乃秘少出知筠州時詩也<lb/>
<pb n="KR4h0074_WYG_006-24a"/>
　第六句絶妙<lb/>
　　　次韻傅惟肖　　　　　　　　蕭海藻<lb/>
竹根蟋蟀太多事喚得秋來籬落間又過暑天如許乆<lb/>
未償詩債若為顏肝腸與世苦相反巗壑嗔人不早還<lb/>
八月放船飛様去蘆花叢外數青山<lb/>
　蕭海藻字東夫三山人初與楊誠齋湖湘同官誠齋<lb/>
　盛稱其詩為尤蕭范陸止於福建帥參使不早死雖<lb/>
　誠齋詩格猶出其下其詩苦硬頓挫而極其工五六<lb/>
<pb n="KR4h0074_WYG_006-24b"/>
　一聨諸公並不能及起句竒峭姜堯章乃其壻云詩<lb/>
　板舊在永州傳者罕焉<lb/>
　　　呈方叔　　　　　　　　　　姜特立<lb/>
聱牙落魄一閒官職事何嘗見一斑不是論松須說劍<lb/>
若非尋壑即觀山閒看落葉隨風去冷笑奔雲送雨還<lb/>
更有劉巗楊處士<hi>方叔</hi>伴渠癡坐老花間<lb/>
　楊方叔即姜公之客常相倡和者<lb/>
　　　夏日奉天台祠祿<lb/>
<pb n="KR4h0074_WYG_006-25a"/>
青天揮箑卧藤床翠袖攜壺過酒漿蝟腹出波烹芡實<lb/>
褭蹄和露擘蓮房相呼時入雞豚社獨坐曽無雁鶩行<lb/>
便是赤城真吏隠不須劉阮更相將<lb/>
　中四句皆工<lb/>
　　　肅客借重金紫綬　　　　　　袁說友<lb/>
平生青紫濫紆身更冐金章肅使賔何以假為誠豈敢<lb/>
烏知非有笑無因猿狙自是羞華服鵷鷺姑容接後塵<lb/>
回首紛紛天下事有時宜假不宜真<lb/>
<pb n="KR4h0074_WYG_006-25b"/>
　建安袁說友隆興癸未進士仕至樞宻大資自號東<lb/>
　塘居士此時借官接伴金使詼諧有味<lb/>
　　　寒夜　　　　　　　　　　　鞏仲玉<lb/>
瓦欲飛霜水欲冰蒲團今夜有塵凝爐寒閒取薪添火<lb/>
窗暗時將燭助燈乆欲歸田游宦客未能忘肉在家僧<lb/>
於書更覺心情懶病眼愁看細字蠅<lb/>
　在官所思歸之詩<lb/>
　　　中旬休日呈巗老<lb/>
<pb n="KR4h0074_WYG_006-26a"/>
近見東郊出土牛燒燈巳過又旬休酸風鱗面慵開眼<lb/>
細雨毛空怯上樓百嵗光隂真蟻穴一年寒燠未鴻溝<lb/>
偷閒文字聊遮眼勲業悠悠且掉頭<lb/>
　鱗字毛字下得有眼第六句絶妙<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_006-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻六<lb/>
</p>
<p>
</p>
  </div>
</body>
</text>
</TEI>
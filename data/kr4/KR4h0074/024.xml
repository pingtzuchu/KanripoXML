<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十四</head>
    <p>
<pb n="KR4h0074_WYG_024-1a"/>
欽定四庫全書<lb/>
　瀛奎律髓巻二十四　　　　元　方回　編<lb/>
　　送别類<lb/>
　送行之詩有不必皆悲者别則其情必悲此類中有<lb/>
　送詩有别詩當觀輕重又送人之官言及風土者已<lb/>
　於風土類中收之間亦見此不可以一律拘也<lb/>
　　五言<hi>八十七首</hi>
　　　送崔著作東征　　　　　　　陳子昂<lb/>
<pb n="KR4h0074_WYG_024-1b"/>
金天方肅殺白露始專征王師非樂戰之子慎佳兵海<lb/>
氣侵南部邊風掃北平莫賣盧龍塞歸邀麟閣名<lb/>
　平仄不粘唐人多有此體陳子昂才高於沈佺期宋<lb/>
　之問惟杜審言可相對此四人唐律在老杜以前所<lb/>
　謂律體之祖也<lb/>
　　　送魏大從軍<lb/>
匈奴猶未滅魏絳復從戎悵别三河道言追六郡雄雁<lb/>
山横岱北狐塞接雲中勿使燕然上獨有漢臣功<lb/>
<pb n="KR4h0074_WYG_024-2a"/>
　刋本以狐塞為孤塞予為改定唐之方盛律詩皆務<lb/>
　雄渾尾句雖拗平仄以前六句未用意立論只説行<lb/>
　色形勢末乃勉勵之此一體也<lb/>
　　　送朔方何侍郎　　　　　　　宋之問<lb/>
聞道雲中使乘騘往復還河兵守陽日塞虜失隂山拜<lb/>
職嘗隨驃銘功不讓班旋聞受降日歌舞入蕭關<lb/>
　漢武時有從驃合騎侯故此云常隨驃不讓班一用<lb/>
　將軍號一用人姓<lb/>
<pb n="KR4h0074_WYG_024-2b"/>
　　　送賀知章歸四明　　　　　　唐明皇<lb/>
豈不惜賢達其如髙尚何<lb/>
　<lb/>
　此詩㑹稽有石刻朱文公為倉使時讀之最喜起句<lb/>
　雄健偶忘記後六句當俟尋索足之<hi>按此亦非起句原編如此仍之</hi>
　　　知章年八十六卧病上表乞為道士還鄉上許<lb/>
　　　之捨宅為觀賜名千秋仍賜鑑湖剡水一曲詔<lb/>
　　　令供帳東門百僚祖餞御製賜詩云<lb/>
<pb n="KR4h0074_WYG_024-3a"/>
遺榮期入道辭老競抽簪豈不惜賢達其如髙尚心寰<lb/>
中得秘要方外散幽襟獨有青門餞羣英悵别深<lb/>
　今以中二句為首又非元韻恐誤記耶<lb/>
　　　永嘉浦逢張子容　　　　　　孟浩然<lb/>
逆旅相逢處江村日暮時衆山遥對酒孤嶼共題詩廨<lb/>
宇隣鮫室人烟接島夷鄉園萬餘里失路一相悲<lb/>
　永嘉得孤嶼中川之名自謝康樂始此詩五六俊美<lb/>
　　　送孟六歸襄陽　　　　　　　張子容<lb/>
<pb n="KR4h0074_WYG_024-3b"/>
杜門不復出久與世情疎以此為長䇿勸君歸舊廬醉<lb/>
歌田舍酒笑讀古人書好是一生事無勞獻子虚<lb/>
　元詩二首見浩然集今取其一子容亦志義之士浩<lb/>
　然嘗有詩送應進士舉子容今送浩然歸廼為此骨<lb/>
　鯁之論其甘與世絶懷抱髙尚可想見云<lb/>
　　　送友人入蜀　　　　　　　　李　白<lb/>
見説蠶叢路﨑嶇不易行山從人靣起雲傍馬頭生芳<lb/>
樹籠秦棧春流遶蜀城升沉應已定不必問君平<lb/>
<pb n="KR4h0074_WYG_024-4a"/>
　太白此詩雖陳杜沈宋不能加<lb/>
　　　送張舍人之江東<lb/>
張翰江東去正值秋風時天清一雁逺海濶孤帆遲白<lb/>
日行欲暮滄波杳難期吳洲如見月千里幸相思<lb/>
　一雁孤帆之句亦以寓吾道不偶之歎下句引白日<lb/>
　滄波而云行欲暮杳難期意可見也<lb/>
　　　衡州送李大夫勉赴廣州　　　杜　甫<lb/>
斧鉞下青㝠樓船過洞庭北風隨爽氣南斗避文星日<lb/>
<pb n="KR4h0074_WYG_024-4b"/>
月籠中鳥乾坤水上萍王孫丈人行垂老見飄零<lb/>
　此詩氣葢宇宙不待贅説老杜送人詩多矣此為冠<lb/>
　　　夏日楊長寧宅送崔侍御常正字入京探韻得<lb/>
　　　深字<lb/>
醉酒揚雄宅升堂子賤琴不堪垂老鬂還對欲分襟天<lb/>
地西江逺星辰北斗深烏臺俯麟閣長夏白頭吟<lb/>
　五六悲壯惟老杜長於此<lb/>
　　　送段功曹歸廣州<lb/>
<pb n="KR4h0074_WYG_024-5a"/>
南海春天外功曹幾月程峽雲籠樹小湖日落船明交<lb/>
趾丹砂重韶州白葛輕幸君因估客時寄錦官城<lb/>
　才大則氣盛此小詩八句若轉石下千仭山而細看<lb/>
　只四十字非如他人補綴費力酸嘶破碎也<lb/>
　　　送韋郎司直歸成都<lb/>
竄身來蜀地同病得韋郎天下兵戈滿江邊歳月長别<lb/>
筵花欲暮春日鬢俱蒼為問南溪竹抽梢合過牆<lb/>
　一直説將去自然工宻起句如晚唐而亦作對尾句<lb/>
<pb n="KR4h0074_WYG_024-5b"/>
　必換意乃詩法也<lb/>
　　　送張二十叅軍赴蜀州因呈楊五侍御<lb/>
好去張公子通家别恨添兩行秦樹直萬㸃蜀山尖御<lb/>
史新騘馬叅軍舊紫髯皇華吾善處於汝定無嫌<lb/>
　三四只言地形五用騘馬事以指楊六用髯叅軍事<lb/>
　以指張尾句有托庇之欲亦一體也<lb/>
　　　送陵州路使君赴任<lb/>
王室比多難髙官皆武臣幽燕通使者岳牧用詞人國<lb/>
<pb n="KR4h0074_WYG_024-6a"/>
待賢良急君當㧞擢新佩刀成氣象行葢出風塵戰伐<lb/>
乾坤破瘡痍府庫貧衆僚宜潔白萬役但平均霄漢瞻<lb/>
佳士泥塗任此身秋天正揺落廻首大江濱<lb/>
　此詩十六句當作四片看前四句以初用儒者為喜<lb/>
　實論時也次四句美路使君也又四句教之以為政<lb/>
　也選同僚平庻役則乾坤之破尚可救也尾四句又<lb/>
　感慨之不得已也<lb/>
　　　送逺<lb/>
<pb n="KR4h0074_WYG_024-6b"/>
帶甲滿天地胡為君逺行親朋盡一哭鞍馬去孤城草<lb/>
木歳月晚關河霜雪清别離已昨日因見古人情<lb/>
　前四句悲壯亂世之别也<lb/>
　　　送舍弟穎赴齊州<lb/>
岷嶺南蠻北齊關東海西此行何日到送汝萬行啼絶<lb/>
域惟髙枕清風獨杖藜時危暫相見衰白意都迷<lb/>
　三首取一此骨肉之别也第二首云風塵久不開汝<lb/>
　去幾時來兄弟分離苦形容老病催尤佳而悲痛<lb/>
<pb n="KR4h0074_WYG_024-7a"/>
　　　奉濟驛重送嚴公<lb/>
逺送從此别青山空復情幾時杯重把昨夜月同行列<lb/>
郡謳歌惜三朝出入榮江村獨歸處寂寞養殘生<lb/>
　此知已之别也逺送從此别此一句極酸楚未句尤<lb/>
　覺徬徨無依後嚴武再帥蜀卒於位公遂去蜀云<lb/>
　　　泛江送客<lb/>
二月頻送客東津江欲平烟花山際重舟楫浪前輕淚<lb/>
逐勸杯落愁連吹笛生離筵不隔日那得易為情<lb/>
<pb n="KR4h0074_WYG_024-7b"/>
　此所送之人未知為誰淚逐勸杯落足見離别之苦<lb/>
　下一句亦對得好<lb/>
　　　暮秋將歸秦留别湖南幕府親友<lb/>
水濶蒼梧野天髙白帝秋途窮那免哭身老不禁愁大<lb/>
府才能㑹諸公徳業優北歸衝雨雪誰憫敝貂裘<lb/>
　三四極覊旅瑣瑣之態五六雖無華麗非老筆不能<lb/>
　然其實雄深雅健也末句十字可憐甚矣諸親友能<lb/>
　無情乎<lb/>
<pb n="KR4h0074_WYG_024-8a"/>
　　　贈别鄭鍊赴襄陽<hi>峨嵋杜所留峴首鄭所赴</hi>
戎馬交馳際柴門老病身把君詩過日念此别驚神地<lb/>
濶峨眉晚天髙峴首春為於耆舊内試覔姓龎人<lb/>
　鄭鍊葢能詩者而其詩不傳三四悲哀而新異五六<lb/>
　工甚此等詩可學也<lb/>
　　　贈别何邕<lb/>
生死論交地何由見一人悲君隨燕雀薄宦走風塵綿<lb/>
谷元通漢沱江不向秦五陵花滿眼傳語故鄉春<lb/>
<pb n="KR4h0074_WYG_024-8b"/>
　三四係十字句法<lb/>
　　　酬别杜二　　　　　　　　　嚴　武<lb/>
獨逢堯典日再覩漢官時未効風霜勁空慚雨露私夜<lb/>
鐘清萬户曙漏拂千旗並向殊庭謁俱承别館追斗城<lb/>
憐舊路渦水惜歸期峰樹還相伴江雲更對垂試囘滄<lb/>
海棹莫妒敬亭詩祗是書應寄無忘酒共持但令心事<lb/>
在未肯鬂毛衰最悵巴山裏清猿惱夢思<lb/>
　武自蜀帥趨朝老杜送之有詩而武以此酬之也詩<lb/>
<pb n="KR4h0074_WYG_024-9a"/>
　雖不及老杜之勁健宏濶然亦間架齊整近世富貴<lb/>
　鉅公妄自標矜未有斯作故特取之老杜元是六韻<lb/>
　詩所謂諸將應歸盡題書報旅人者再别詩八句酸<lb/>
　楚之甚已見此前<lb/>
　　　送李太保充渭北節度<hi>即太尉光弼弟也</hi>岑　參<lb/>
詔出未央宫登壇近總戎上公周太保副相漢司空弓<lb/>
抱關西月旗翻渭北風弟兄皆許國天地荷成功<lb/>
　　　送張都尉歸東都<lb/>
<pb n="KR4h0074_WYG_024-9b"/>
白羽緑弓弦年年只在邊還家劍鋒盡出塞馬蹄穿逐<lb/>
虜西踰海平胡北到天封侯應不逺燕頷豈徒然<lb/>
　　　送懷州吳别駕<lb/>
㶚上柳枝黄壚頭酒正香春流飲去馬暮雨濕行裝驛<lb/>
路通函谷州城接太行覃懷人總喜别駕得王祥<lb/>
　學老杜詩而未有入處當觀老杜集之所稱詠敬歎<lb/>
　及所交遊倡酬者而求其詩味之亦有入處矣其稱<lb/>
　詠敬歎者蘇武李陵陶潛庾信鮑昭隂鏗何遜陳子<lb/>
<pb n="KR4h0074_WYG_024-10a"/>
　昂薛稷孟浩然元結之類其所交㳺倡酬者李白髙<lb/>
　適岑參賈至王維韋迢之類是也此岑參三送人詩<lb/>
　皆壯浪宏濶非晚唐手可望<lb/>
　　　送秘書虞校書虞鄉丞<lb/>
花綬傍腰新關東縣欲春殘書厭科斗舊閣别麒麟虞<lb/>
坂臨官舍條山映吏人看君有知已坦腹向平津<lb/>
　　　送張子尉南海<lb/>
不擇南州尉髙堂有老親縣樓重蜃氣邑里雜鮫人海<lb/>
<pb n="KR4h0074_WYG_024-10b"/>
暗三山雨江明五嶺春此鄉多寶玉慎莫厭清貧<lb/>
　　　餞李尉武康<lb/>
潘郎腰綬新霅上縣花春山色低官舍湖光映吏人不<lb/>
須嫌邑小莫即耻家貧更作東征賦知君有老親<lb/>
　岑參此三詩梅聖俞送行詩似之官舍吏人一聨兩<lb/>
　首相似葢熟套也<lb/>
　　　送從舅成都丞廣南歸蜀　　　盧　綸<lb/>
巴字天邊水秦人去是歸棧長山雨響溪亂火田稀俗<lb/>
<pb n="KR4h0074_WYG_024-11a"/>
富行應樂官雄禄豈微魏舒終有淚還濕寗家衣<lb/>
　三四佳<lb/>
　　　送康判官往新安得江路西南尹<lb/>
　　　　　　　　　　　　　　　　皇甫冉<lb/>
不向新安去那知江路長猿聲此廬霍水色勝瀟湘驛<lb/>
樹收殘雨漁家帶夕陽何須愁旅泊使者有輝光<lb/>
　唐人詩多前六句説景物末兩句始以精思議論結<lb/>
　裹亦一體也新安江路實如所言<lb/>
<pb n="KR4h0074_WYG_024-11b"/>
　　　送單于裴都䕶赴西河　　　　崔　顥<lb/>
征馬去翩翩城秋月正圓單于莫近塞都䕶欲臨邊漢<lb/>
驛通煙火湖沙乏井泉功成須獻㨗未必去經年<lb/>
　盛唐人詩師直為壯者乎<lb/>
　　　賦得秤送孟孺卿　　　　　　包　何<lb/>
願以金秤鎚因君贈别離鈎懸新月吐衡舉衆星隨掌<lb/>
握須平執錙銖必盡知由來投分審莫放弄權移<lb/>
　合收入着題詩以入送餞類亦可三四賦秤甚妙餘<lb/>
<pb n="KR4h0074_WYG_024-12a"/>
　皆工<lb/>
　　　送泉州李使君之任<lb/>
傍海皆荒服分符重漢臣雲山百越路市井十洲人執<lb/>
玉來朝逺還珠入貢頻連年不見雪到處即行春<lb/>
　第四句絶妙<lb/>
　　　送王汶宰江隂<lb/>
郡北乘流去花間竟日行海魚朝滿市江鳥夜喧城止<lb/>
酒非關病援琴不在聲應縁米五斗數日值淵明<lb/>
<pb n="KR4h0074_WYG_024-12b"/>
　三四好<lb/>
　　　送徳清喻明府　　　　　　　李　頻<lb/>
棹返霅溪雲仍叅舊使君州傳多古跡縣記是新文水<lb/>
栅横舟閉湖田立木分但如詩思苦為政即超羣<lb/>
　五六盡水鄉之妙尾句尤清而有味<lb/>
　　　送鳯翔范書記<lb/>
西京無暑氣夏景似清秋天府來相辟髙人去自由江<lb/>
山通蜀國日月近神州若共將軍話河南地未收<lb/>
<pb n="KR4h0074_WYG_024-13a"/>
　晚唐詩鮮壯健頻却有此五六一聨<lb/>
　　　送孫明秀才往潘州謁韋卿<lb/>
北鳥飛不到北人今去遊天涯浮瘴水嶺外問潘州草<lb/>
木春冬茂猿猱日夜愁定知遷客淚只敢對君流<lb/>
　　　送友人之揚州<lb/>
一别長安後晨征便信雞河聲入峽急地勢出關低緑<lb/>
樹叢垓下青蕪濶楚西路長知不惡隨處好詩題<lb/>
　頻睦州人姚合婿也詩雖晚唐却多壯句<lb/>
<pb n="KR4h0074_WYG_024-13b"/>
　　　送曹椅　　　　　　　　　　司空曙<lb/>
青春三十餘衆藝盡無如中散詩傳畫將軍扇賣書楚<lb/>
田晴下雁江日暖多魚惆悵空相送歡娛自此疎<lb/>
　綺麗<lb/>
　　　雲陽館與韓升卿宿别<lb/>
故人江海别幾度隔山川乍見翻疑夢相悲各問年孤<lb/>
燈寒照雨深竹暗浮烟更有明朝恨離杯惜共傳<lb/>
　三四一聨乃久别忽逢之絶唱也<lb/>
<pb n="KR4h0074_WYG_024-14a"/>
　　　送李員外院長分司東都　　　韓　愈<lb/>
去年秋露下覊旅逐東征今歳春光動驅馳别上京飲<lb/>
中相顧色送後獨歸情兩地無千里因風數寄聲<lb/>
　前四句謂之扇對唐詩多有之五六曲盡離别之狀<lb/>
　甚妙李員外乃李正封也元和十二年秋退之正封<lb/>
　從裴晉公討蔡在郾城有聨句<lb/>
　　　送逺吟　　　　　　　　　　孟　郊<lb/>
河水昏復晨河邊相别頻離杯有淚飲别栁無枝春一<lb/>
<pb n="KR4h0074_WYG_024-14b"/>
笑忽然斂萬愁俄已新東波與西日不借逺行人<lb/>
　東野不作近體詩昌黎謂髙處古無上是矣此近乎<lb/>
　律離杯有淚飲猶老杜淚逐勸杯落而深切過之矣<lb/>
　　　送楊八給事赴常州　　　　　白居易<lb/>
無嗟别青瑣且喜擁朱輪五十得三品百千無一人須<lb/>
勤念黎庻莫苦憶交親此外無過醉毘陵何限春<lb/>
　三四新<lb/>
　　　洛陽送牛相公出鎮淮南<lb/>
<pb n="KR4h0074_WYG_024-15a"/>
北闕至東京風光十六程坐移丞相閣春入廣陵城紅<lb/>
斾擁雙節白鬚無一莖萬人開路看百吏立班迎閫外<lb/>
君彌重樽前我亦榮何須身自得將相是門生<lb/>
　元註元和初牛相公應制登第三等予為翰林考覆<lb/>
　官樂天元和元年應制科自盩厔尉除集賢校理踰<lb/>
　月即入翰林為學士時年三十五歳牛竒章又其所<lb/>
　考制科門生也此可為座主門生故事作此詩時樂<lb/>
　天為河南尹<lb/>
<pb n="KR4h0074_WYG_024-15b"/>
　　　送河南皇甫少尹赴絳州　　　劉禹錫<lb/>
祖帳臨周道前旌指晉城午橋羣吏散亥字老人迎詩<lb/>
酒同行樂别離方見情從兹洛陽社吟詠欠書生<lb/>
　自洛赴絳故以亥字老人事上搭對午橋為偶詩家<lb/>
　常例也五六方有味前四句只是形模不下周道晉<lb/>
　城四字則午橋亦喚不來<lb/>
　　　送陸侍御歸淮南使府五韻<hi>用年字</hi>
江左重詩篇陸生名久傳鳳城來已熟羊酪不嫌羶歸<lb/>
<pb n="KR4h0074_WYG_024-16a"/>
路芙蓉府離堂玳瑁筵泰山呈臘雪隋柳布新年曾忝<lb/>
揚州薦因君達短牋<lb/>
　元註時段丞相鎮揚州嘗辱表薦選此詩知唐人五<lb/>
　言律有五韻者芙蓉府玳瑁筵詩家可有不可多<lb/>
　　　送友人歸武陵　　　　　　　崔　魯<lb/>
聞道桃源住無村不是花戍旗招海客廟鼓集江鴉别<lb/>
島垂橙實閒田長荻芽遊秦未得意看即便離家<lb/>
　此八句俱有思致前二句喝起題目中四句俱言景<lb/>
<pb n="KR4h0074_WYG_024-16b"/>
　物未二句微立議論情思繳之此又一格<lb/>
　　　送許棠　　　　　　　　　　張　喬<lb/>
離鄉積歳年歸路逺依然夜火山頭市春江樹杪船干<lb/>
戈愁鬂改瘴癘喜家全何處營甘㫖波濤浸薄田<lb/>
　　　秋日送方干遊上元　　　　　曹　松<lb/>
天髙淮泗白料子趣修程汲水疑山動揚帆覺岸行雲<lb/>
離京口樹雁入石頭城後夜分遥念諸峰霧露生<lb/>
　中四句俱有位置處分<lb/>
<pb n="KR4h0074_WYG_024-17a"/>
　　　送謝夷甫宰鄮縣　　　　　　戴叔倫<lb/>
君去方為縣兵戈尚未消邑中殘老小亂後少官僚廨<lb/>
宇經山火公田没海潮到時應變俗新政滿餘姚<lb/>
　髙仲武中興間氣集謂叔倫詩骨氣稍軟然此詩五<lb/>
　六佳<lb/>
　　　送溧水唐明府　　　　　　　韋應物<lb/>
三為百里宰已過十餘年祇歎官如舊旋聞邑屢遷魚<lb/>
鹽瀕海利薑柘傍湖田到此安民俗琴堂又晏然<lb/>
<pb n="KR4h0074_WYG_024-17b"/>
　蘇州五言古體最佳律詩亦雅潔如此<lb/>
　　　送張侍御秘書江右覲省<lb/>
莫歎都門路歸今駟馬車繡衣猶在篋芸閣已觀書沃<lb/>
野收紅稻長江釣白魚晨飡亦可薦名利欲何如<lb/>
　篋字刋本作□當考<lb/>
　　　送澠池崔主簿<lb/>
邑帶洛陽道年年應此行當時匹馬客今日縣人迎暮<lb/>
雨投關郡春風别帝城東西殊不逺朝夕待家聲<lb/>
<pb n="KR4h0074_WYG_024-18a"/>
　二詩皆整淨<lb/>
　　　秋夕與友話別　　　　　　　崔　塗<lb/>
懷君非一夕此夕倍堪悲華髪猶漂泊滄洲又别離冷<lb/>
禽棲不定衰葉墮無時况值干戈隔相逢未可期<lb/>
　别情可掬第六句妙尾句近老杜<lb/>
　　　旅舍别故人<lb/>
一日又欲暮一年春又殘病知新事少老别舊交難山<lb/>
盡路猶險雨餘春尚寒那堪試囘首烽火到長安<lb/>
<pb n="KR4h0074_WYG_024-18b"/>
　三四好尾句亦近老杜那堪二字詩中不當用近乎<lb/>
　俗<lb/>
　　　送鄒明府遊靈武　　　　　　賈　島<lb/>
曽宰西畿縣三年馬不肥債多平劍與官滿載書歸邊<lb/>
雪藏行徑林風透卧衣靈州聽曉角客館未開扉<hi>平一作慿</hi>
　三四極佳今宰邑者能如此何患世之不治耶第二<lb/>
　句三年馬不肥亦好<lb/>
　　　送朱可久歸越中<lb/>
<pb n="KR4h0074_WYG_024-19a"/>
石頭城下泊北固暝鐘初汀鷺潮衝起船窗月過虚吳<lb/>
山侵越衆隋栁入唐疎日欲供調膳辟來何府書<lb/>
　汀上之鷺潮衝之而見其起舟中之窗月過之而見<lb/>
　其虚可謂善言吳中泊舟之趣吳山隋柳一聨近乎<lb/>
　粧砌大過趙紫芝全用此聨為瀟水添湘濶唐碑入<lb/>
　宋稀殊為可笑所選二妙集於浪仙取八十一首其<lb/>
　非僧道而送行者凡取十首獨不取此一首葢欲以<lb/>
　䝉蔽蹈襲之罪非耶<lb/>
<pb n="KR4h0074_WYG_024-19b"/>
　　　送李騎曹<lb/>
歸騎雙旌逺懽生此别中蕭關分磧路嘶馬背寒鴻朔<lb/>
色晴天北河源落日東賀蘭山頂草時動巻帆風<lb/>
　此詩謂嘶馬背寒鴻則雁南向而人北去又謂河源<lb/>
　落日東河源當在西今返在落日之東則身過河源<lb/>
　又逺矣所謂賀蘭山葢囘紇之地也<lb/>
　　　送王子遵赴衡陽丞　　　　　趙　蕃<lb/>
王郎妙人物獨歩向江東昔尉既不醉今丞寧肯聾相<lb/>
<pb n="KR4h0074_WYG_024-20a"/>
依唇齒國忽去馬牛風清絶官曹外何年着我同<lb/>
　醉尉聾丞事融化神妙五六尤善用事<lb/>
　　　送喻鳬校書歸毘陵　　　　　姚　合<lb/>
主人庭葉黒詩稿更誰書闕下科名出鄉中賦籍除山<lb/>
春烟樹衆江晚逺帆疎吾亦家吳者無因到敝廬<lb/>
　姚少監合詩選入二妙者百二十一首比浪仙為多<lb/>
　此四靈之所深嗜者送人詩三十餘首以余再選僅<lb/>
　得三首為武功尉時詩八首最佳其餘有左無右有<lb/>
<pb n="KR4h0074_WYG_024-20b"/>
　右無左前聨佳矣後或不稱起句是矣繳句或非有<lb/>
　小結裹無大涵容其才與學殊不及浪仙也此詩鄉<lb/>
　中賦籍除疑登第人免役不免賦合考<lb/>
　　　送韋瑶校書赴越<lb/>
寄家臨禹穴乘傳出秦關霜落葉滿地潮來帆近山相<lb/>
門賓益貴水國事多閒晨省高堂後餘歡杯酒間<lb/>
　第二句言乘傳出秦關忽挿入霜落潮來似乎不甚<lb/>
　貫穿然其聨单看自好<lb/>
<pb n="KR4h0074_WYG_024-21a"/>
　　　送李侍御過夏州<lb/>
酬恩不顧名走馬覺身輕迢逓河邊路蒼茫塞上城沙<lb/>
寒無宿雁虜近少閒兵飲罷揮鞭去傍人意氣生<lb/>
　此詩以虜近少閒兵一句能道邊塞間難道之景故取<lb/>
　之上聨迢逓河邊路蒼茫塞上城兩句似泛亦無深病<lb/>
　也大抵姚少監詩不及浪仙有氣格卑弱者如痩馬寒<lb/>
　來死羸童餓得痴馬為賒來貴童因借得頑皆晚輩之<lb/>
　所不當學如王建脱下御衣偏得着進來龍馬每教騎<lb/>
<pb n="KR4h0074_WYG_024-21b"/>
　不惟卑而又俗矣東坡謂元輕白俗然白亦不如是之太<lb/>
　俗也又姚詩如茅屋隨年借盤飡逐日炊無竹栽蘆看思<lb/>
　山疊石為兩句一般無造化又如簷燕酬鶯語隣花雜絮<lb/>
　飄粧砌太密則反若淺拙予以公論評之至此其細潤而<lb/>
　甚工者亦不可泯没又當於他詩下備論而表出之<lb/>
　　　送祖擇之赴陜州　　　　　　　梅堯臣<lb/>
古來分陜重猶有召公棠此樹且能久後人宜不忘君<lb/>
從金馬去郡在鐡牛旁山色臨關險河聲出地長樽無<lb/>
<pb n="KR4h0074_WYG_024-22a"/>
空美酒魚必薦嘉魴天子憂民切何當務勸桑<lb/>
　金馬鐡牛人皆可對必如此穿成句則見活法山色<lb/>
　河聲一聨不減盛唐美酒嘉魴一聨句法亦新<lb/>
　　　送王待制知陜府<lb/>
東周尊夾輔西漢重行春風化本從召河山來自秦選<lb/>
良存舊詔出守必名臣導從馳千騎朱丹照兩輪宴杯<lb/>
深畏卯湖水淨連申重見甘棠詠爭傳樂府新<lb/>
　召秦卯申四句工<lb/>
<pb n="KR4h0074_WYG_024-22b"/>
　　　送張景純知邵武軍<hi>元註張華亭人近輸鶴與馮仲達</hi>
賭却華亭鶴圍碁未肯還方為剖符守又近爛柯山魚<lb/>
稻荆揚下風烟楚越間小君能賦詠應得助餘閒<lb/>
　後四句好言荆揚楚越之美又有能詩之内以佐之也<lb/>
　前四句言賭碁輸鶴得郡復近爛柯山殆戱其嗜碁耳<lb/>
　　　送錢駕部知卭州<lb/>
細雨梅初熟輕寒麥已秋路危趨劍道夢穏過刀州秦<lb/>
粟非吳食巴粳類越疇當壚無復舊試似長卿求<lb/>
<pb n="KR4h0074_WYG_024-23a"/>
　錢吳越人故有此五六句劍道刀州絶工末句又不<lb/>
　走了卭州事也<lb/>
　　　送洪州通判何太愽若谷先歸新淦<lb/>
拜官江上客乘馬不乘船獨畏鮫龍浪將歸風雨天葛<lb/>
花侵野徑源水入腴田君住巴丘下西山道路連<lb/>
　五六以言新淦之景近世詩人下苦工夫不能作此等語<lb/>
　　　送邵戸曹隨侍之長沙<lb/>
青袍㑹稽掾采服湘江行水館魚方美犀舟枕自清鷓<lb/>
<pb n="KR4h0074_WYG_024-23b"/>
鴣啼欲雨蝃蝀見還晴風土雖卑濕醇醪可養生<lb/>
　起句十字拗律變換詩家所許又却切題但不可篇<lb/>
　篇如此耳五言律聖俞之所長而送人詩至於五言<lb/>
　律尤工無作為不刻書據事言情而有無窮之味乃<lb/>
　知近人學晚唐出於强揠而無真趣也<lb/>
　　　送鹽官劉少府古賢<lb/>
我祖南昌尉時危棄去仙劉郎從宦日天子治平年燥<lb/>
茗山中火熬波海上煙吳民不為盜惟此撓君權<lb/>
<pb n="KR4h0074_WYG_024-24a"/>
　　　送陸介夫學士通判泰州<lb/>
從來戎馬地饗士日椎牛介胄奉儒服詩書叅將謀隴<lb/>
雲連塞起渭水入關流豈似瀛洲下窮年事校讐<lb/>
　　　送徐君章秘丞知梁山軍<lb/>
蒼壁束江流孤軍水上頭蛟龍驚鼓角雲霧裛衣裘午<lb/>
市巴姑集危灘楚客愁使君才筆健當似白忠州<lb/>
　宋人詩善學盛唐而或過之當以梅聖俞為第一善學<lb/>
　老杜而才格特高則當屬之山谷后山簡亝且如午市<lb/>
<pb n="KR4h0074_WYG_024-24b"/>
　巴姑集唐人之精者僅能之下一句難對却云危灘楚客<lb/>
　愁其神妙如此是三詩者又皆有尾句令人一唱三歎<lb/>
　　　送秦覯二首　　　　　　　　　陳師道<lb/>
士有從師樂諸兒却未知欲行天下獨信有俗間疑秋<lb/>
入川原秀風連鼓角悲目前㹠犬類未必慰親思<lb/>
師法時難得親年富有餘端為李君御盡讀鄴侯書結<lb/>
友真莫逆論才有不如折腰終不補可但曳長裾<lb/>
　東坡元祐中補外知杭州秦少游之弟少章從行為<lb/>
<pb n="KR4h0074_WYG_024-25a"/>
　師法故耳時人或譏其舍親而出故前詩六句後詩<lb/>
　四句皆及之世固有莫逆之友亦當戒乎不如已之<lb/>
　友得從東坡則師友之際可謂得之矣折腰終不補<lb/>
　后山自謂也可但曳長裾言少章從人門下豈無貧<lb/>
　薄之歎耶<lb/>
　　　送外舅郭大夫䕫路提刑<lb/>
天險連三峽官曹據上游百年雙鬢白萬里一身浮可<lb/>
使人無訟寧須意外憂平生晏平仲能費幾狐裘<lb/>
<pb n="KR4h0074_WYG_024-25b"/>
　后山妻父郭槩頗喜功利前為西川提刑以妻及三子<lb/>
　托之送行古詩有云功名何用多莫作分外慮今又<lb/>
　為䕫路提刑謂身已老矣使民無訟自當無意外憂<lb/>
　晏平仲一狐裘三十年外物亦不足多也葢規戒之<lb/>
　　　送吳先生謁惠州蘇副使<lb/>
聞名欣識靣異好有同功我亦慚吾子人誰恕此公百<lb/>
年雙白鬢萬里一秋風為説任安在依然一秃翁<lb/>
　此吳子野有道術者東坡以紹聖元年謫惠州意謂<lb/>
<pb n="KR4h0074_WYG_024-26a"/>
　子野之訪東坡我其門下士亦慚之也任安秃翁事<lb/>
　后山自以不負東坡自潁教既罷之後紹聖中不求<lb/>
　仕也<lb/>
　　　别劉郎<lb/>
一别已六載相逢有餘哀公私兩多事災病百相催無<lb/>
酒與君别有懷向誰開深知百里逺肯為老夫來<lb/>
　三四老勁尾句逼老杜四十字無一字風花雪月凡<lb/>
　俗之徒所以閣筆也<lb/>
<pb n="KR4h0074_WYG_024-26b"/>
　　　别鄉舊<lb/>
數有中年别寛為滿歳期得無魚口厄聊復雁門踦齒<lb/>
脱心猶壯秋清意自悲平時郡文學鄧禹得三為<lb/>
　此棣州教時所作葢徐教潁教凡三任也<lb/>
　　　别伯恭　　　　　　　　　　陳與義<lb/>
樽酒相逢地江楓欲盡時猶能十日客共出數年詩供<lb/>
世無筋力驚心有别離好為南極柱深慰旅人悲<lb/>
　此長沙帥向子諲字伯恭此詩絶似老杜<lb/>
<pb n="KR4h0074_WYG_024-27a"/>
　　　再别<lb/>
多難還分手江邊白髪新公為九州督我是半途人政<lb/>
爾須全節終然却要身平生慕温嶠不必下張廵<lb/>
　温嶠張廵之説當觀時義殷有三仁或死或不死自<lb/>
　靖自獻而已<lb/>
　　　送宜黄宰任滿赴調<hi>元註君修邑學及拒賊有聲績</hi>
　　　　　　　　　　　　　　　　韓　駒<lb/>
聽説宜黄政他邦總不如里門喧誦讀村落罷追胥縱<lb/>
<pb n="KR4h0074_WYG_024-27b"/>
未分侯印猶當擁使車此詩無麗句聊代薦賢書<lb/>
　吕居仁引韓入江西𣲖子蒼不悦謂所學自有從來<lb/>
　此詩非江西而何大抵宣政間忌蘇黄之學王初寮<lb/>
　隂學東坡文子蒼諸人皆隂學山谷詩耳<lb/>
　　　送常子正赴召二首　　　　　吕本中<lb/>
屬者居閒久今來促召頻但能消黨論便足掃邉塵衆<lb/>
水因歸海殊塗必問津如何彼黠敵敢謂漢無人<lb/>
疾病老逾劇交親窮轉疎惟公不變舊恠我未安居日<lb/>
<pb n="KR4h0074_WYG_024-28a"/>
月干戈裏江山瘴癘餘因行見李白亦莫問何如<lb/>
　常子正諱同二詩俱有少陵風骨<lb/>
　　　别李徳翁　　　　　　　　　尤　袤<lb/>
長恨古人少斯人今古人二難俱益友兩載覺情親世<lb/>
態深難測心期久益真相看俱半百此别倍酸辛<lb/>
　不用景物語意一串古淡有味此台州任滿别二李<lb/>
　一曰才翁<lb/>
　　　送趙成都二首　　　　　　　趙　蕃<lb/>
<pb n="KR4h0074_WYG_024-28b"/>
蜀道當謀帥維城孰愈公夷陵䕶江左斜谷顧關中北<lb/>
勢心豺虎南蠻勢蟻蠭守攻雖有異鎮撫不妨同<lb/>
不但元戎貴仍兼制使雄深沉天與度簡敬學成功人<lb/>
士薫陶内兵民教訓中祗應先郤縠寧復後文翁<lb/>
　昌父詩叅透江西而近后山此殆迫老杜矣丞相忠<lb/>
　定公趙汝愚子直淳熈中為四川制置安撫知成都<lb/>
　府送詩中選此二首夷陵斜谷壯哉語也<lb/>
　　　送陳郎中棟知嚴州　　　　　翁　巻<lb/>
<pb n="KR4h0074_WYG_024-29a"/>
頻年經虎害人望使君來地重分旌節官清管釣臺凉<lb/>
天星象動吉日印符開帝擢平津䇿曾知有用才<lb/>
　頻年經虎害太淺露指前太守或一切官吏乎須要<lb/>
　分曉不可波及無辜只有官清管釣臺一句佳上一<lb/>
　句言係節度州又似不切大都皆然<lb/>
　　七言<hi>七十一首</hi>
　　　送路六侍御入朝　　　　　　杜　甫<lb/>
童稚情親四十年中間消息兩茫然更為後㑹知何日<lb/>
<pb n="KR4h0074_WYG_024-29b"/>
忽漫相逢是别筵不分桃花紅勝錦生憎柳絮白於綿<lb/>
劍南春色還無賴觸忤愁人到酒邊<lb/>
　　　送韓十四江東省覲<lb/>
兵戈不見老萊衣歎息人間萬事非我已無家尋弟妹<lb/>
君今何處訪庭闈黄牛峽静灘聲轉白馬江寒樹影稀<lb/>
此别應須各努力故鄉猶恐未同歸<lb/>
　　　送王十五判官扶侍還黔中得開字<lb/>
大家東征逐子回風生洲渚錦帆開青青竹筍迎船出<lb/>
<pb n="KR4h0074_WYG_024-30a"/>
白白江魚入饌來離别不堪無限意艱危須仗濟時才<lb/>
黔陽信使應稀少莫怪頻頻勸酒杯<lb/>
　大家指言王判官母以班氏比之也後漢曹世叔妻<lb/>
　班彪之女名昭字惠姬和帝召入宫令皇后貴人師<lb/>
　事焉號曰大家子穀為陳留長垣縣長大家隨至官<lb/>
　作東征賦以敘行李王母子同行故用孟宗筍王祥<lb/>
　魚而善融化如此<lb/>
　　　公安送韋二少府匡贊<lb/>
<pb n="KR4h0074_WYG_024-30b"/>
逍遥公後世多賢送爾維舟惜别筵念我能書數字至<lb/>
將詩不必萬人傳時危兵甲黄塵裏日短江湖白髪前<lb/>
古往今來皆涕淚斷腸分手各風煙<lb/>
　老杜七言律詩一百五十餘首唐人粗能及之者僅<lb/>
　數公而皆欠悲壯晚唐人工於五言律於七言律甚<lb/>
　弱觀此所選送行四詩能並肩者幾人哉<lb/>
　　　同樂天送河南馮尹學士　　　劉禹錫<lb/>
可憐玉馬風流地暫輟金貂侍從才閣上掩書劉向去<lb/>
<pb n="KR4h0074_WYG_024-31a"/>
門前修刺孔融來崤陵路静寒無雨洛水橋長晝起雷<lb/>
共羡府中棠棣好先於城外百花開<lb/>
　自館閣出為河南尹故三四用事如此之精<lb/>
　　　送渾大夫赴豐州<lb/>
鳳銜新詔降恩華又見旌旗出渾家故吏來辭辛屬國<lb/>
精兵願逐李輕車氊裘君長迎風懼錦領酋豪蹋雪衙<lb/>
其奈明年好春日無人喚看牡丹花<lb/>
　夢得詩句句精絶其集曾自刪選故多佳者視樂天<lb/>
<pb n="KR4h0074_WYG_024-31b"/>
　之易不侔也<lb/>
　　　送姚杭州赴任因思舊遊　　　白居易<lb/>
與君細話杭州事為我留心莫等閒閭里固宜勤撫恤<lb/>
樓臺亦要數躋攀笙歌縹緲虚空裏風月依稀夢想間<lb/>
且喜詩人重管領遥飛一盞賀江山<lb/>
渺渺錢塘路幾千想君到後事依然静逢竺寺猿偷橘<lb/>
閒看蘇家女採蓮故妓數人頻問信新詩兩首倩流傳<lb/>
舍人雖健無多興老校當時八九年<lb/>
<pb n="KR4h0074_WYG_024-32a"/>
　此送姚合也詩律雖寛自是白體有味有韻<lb/>
　　　送蘄州李十九使君赴郡<lb/>
可憐官職好文詞五十專城未是遲曉日鏡前無白髪<lb/>
春風門外有紅旗郡中何處堪携酒席上誰人解和詩<lb/>
惟有交親開口笑知君不及洛陽時<lb/>
　八句皆可取<lb/>
　　　送陜州王司馬建赴任<lb/>
陜州司馬去何如養静資貧兩有餘公事閒忙同少尹<lb/>
<pb n="KR4h0074_WYG_024-32b"/>
料錢多少敵尚書祗携美酒為行伴唯作新詩趂下車<lb/>
自有鐵牛無詠者料君投刄必應虚<lb/>
　第二句詩句之有關鍵者尾句方見得是陜府也<lb/>
　　　長樂亭留别<lb/>
㶚滻風煙函谷路曾經幾度别長安昔時蹙促為遷客<lb/>
今日從容自去官優詔幸分四皓秩祖筵慚繼二疏歡<lb/>
塵纓世網重重縛廻顧方知出得難<lb/>
　樂天以刑部侍郎除太子賓客分司東都作此詩别<lb/>
<pb n="KR4h0074_WYG_024-33a"/>
　之事同而味不同如此<lb/>
　　　留别微之<lb/>
平時久與本心違悟道深知前亊非猶厭勞形辭郡印<lb/>
那將趂伴着朝衣五千言裏教知足三百篇中勸式微<lb/>
少室雲邊伊水畔比君校老合先歸<lb/>
　白詩自然五六何其易之至也此蘇州病告滿去時<lb/>
　詩<lb/>
　　　送刁景純學士使北　　　　　梅堯臣<lb/>
<pb n="KR4h0074_WYG_024-33b"/>
常聞朔北寒尤甚己見黄河可過車馹騎駸駸持漢節<lb/>
邊風慘慘聽悲笳朝供酪粥冰生椀夜卧氊廬月照沙<lb/>
侍女新傳教坊曲歸來偷賞上林花<lb/>
　祖宗時與契丹盟好甚篤故凡送使人詩亦不敢輕<lb/>
　易及邊事熙豐以來人人抵掌務欲生事於西北遂<lb/>
　致靖康之禍悲夫<lb/>
　　　送唐紫微知蘇臺<lb/>
洞庭五月水生寒盧橘楊梅已滿盤泰伯廟前看走馬<lb/>
<pb n="KR4h0074_WYG_024-34a"/>
闔閭城下見驂鸞吳娃結束迎新守府吏趨蹡拜上官<lb/>
曽過揚州能慣否劉郎盞底勸須寛<lb/>
　聖俞詩似唐人而渾厚過之如此篇者是<lb/>
　　　送張待制知越州<lb/>
滄海東邊㑹稽郡朱輪逺下相臣家已同雲漢星辰轉<lb/>
不與鑑湖風月賒越箭抽萌供美茹秦山堆翠照髙牙<lb/>
買臣嚴助前時貴破盗論功未足誇<lb/>
　末句議論是<lb/>
<pb n="KR4h0074_WYG_024-34b"/>
　　　送余少卿知睦州<lb/>
青山峽裏桐廬郡七里灘頭太守船雲霧未開藏宿鳥<lb/>
坡原將近見燒田養茶摘蕋新春後種橘收包小雪前<lb/>
民事蕭條官政簡家書時問霅溪邊<lb/>
　中四句皆佳但嚴陵今乏橘惟衢州多末句有味<lb/>
　　　送趙諌議知徐州<hi>及</hi>
鹿車幾兩馬幾匹軫建朱幡騎彀弓雨過短亭雲斷續<lb/>
鶯啼髙柳路西東吕梁水注千尋險大澤龍歸萬古空<lb/>
<pb n="KR4h0074_WYG_024-35a"/>
莫問前朝張僕射毬塲細草緑䝉䝉<lb/>
　五六切于徐州<lb/>
　　　送沈待制陜西都運<hi>邈</hi>　　　　歐陽修<lb/>
幾歳瘡痍近息兵經營方喜得時英從來漢粟勞飛輓<lb/>
當使秦人自戰耕道左旌旗諸將列馬前弓劍六蕃迎<lb/>
知君材力多閒暇剰聽陽關醉後聲<lb/>
　　　送鄆州李留後<lb/>
北州遺頌藹嘉聲東土還聞政有成組甲光寒圍夜帳<lb/>
<pb n="KR4h0074_WYG_024-35b"/>
綵旗風暖看春耕金釵墜鬂分行立玉塵髙談四座傾<lb/>
富貴常情誰不羡愛君風韻有餘清<lb/>
　　　送王平甫下第<hi>安國</hi>
歸袂揺揺心浩然曉船鳴鼓轉風灘朝廷失士有司恥<lb/>
貧賤不憂君子難執手聊須為醉别還家何以慰親懽<lb/>
自慚知子不能薦白首胡為侍從官<lb/>
　細味歐陽公詩初與梅聖俞同官於洛所作已超元<lb/>
　白之上一掃崑體其古詩甚似韓昌黎以讀其文過<lb/>
<pb n="KR4h0074_WYG_024-36a"/>
　熟故也其五言律詩不濃不淡自有一種蕭散風味<lb/>
　其七言律詩自然之中有壯浪處有閑逺處又善言<lb/>
　富貴而無辛苦之態未嘗不立議論而斧鑿之痕泯<lb/>
　如也如送王平甫下第詩三四已似江西末句尤見<lb/>
　好賢樂善之誠心所與交遊及門下士為宋一代文<lb/>
　人巨擘焉詩乃公之一端後之作者亦無所容其喙<lb/>
　也<lb/>
　　　送徳之提刑郎中赴廣西　　　王安國<lb/>
<pb n="KR4h0074_WYG_024-36b"/>
天扶開寶至熙寧和氣薫蒸瘴癘停五管閭閻如按堵<lb/>
六朝仁聖喜祥刑欲推恩澤求膚使果見謀猷簡大庭<lb/>
嗟我白頭甘抱槧看君歸日上青㝠<lb/>
　善言朝廷祥刑脈絡語意一串<lb/>
　　　送文淵使君郎中赴當塗<lb/>
看花金谷屢銜杯先後歸時出處乖朝日衣冠辭魏闕<lb/>
春風旗鼓過秦淮談間威愛連雲屋事外懽娛付水齋<lb/>
囘首未成東下計可無書札冩離懷<lb/>
<pb n="KR4h0074_WYG_024-37a"/>
　　　送李子儀知明州<lb/>
兒童劇戲甬東天一别侵尋二十年海岸樓臺青嶂外<lb/>
人家簫鼓白鷗邊哀容愁問州民事勝概欣逢太守賢<lb/>
為我剰題蕭散句還聞鳳沼待詩仙<lb/>
　　　送馬子山給事赴揚州<lb/>
都人供帳國門東淮海兵符節制中青𤨏議思虚夜月<lb/>
朱轓游衍值秋風侯嗟誰在思張仲民喜重臨得次公<lb/>
内外忘懷能自適何時談笑一樽同<lb/>
<pb n="KR4h0074_WYG_024-37b"/>
　平甫詩壯而整<lb/>
　　　次韻孔常父送張天覺河東提刑<lb/>
　　　　　　　　　　　　　　　　蘇　軾<lb/>
送君應典鷫鸘裘慿仗千鍾洗别愁脱㡌風流餘長史<lb/>
埋輪家世本留侯子河駿馬方爭出昭義疲兵亦少休<lb/>
定向秋山得佳句故關黄葉滿行舟<lb/>
　諸家元註麟府馬出子河汊昭義步兵澤路弓箭手<lb/>
　公自註謂天覺好草書而不工故以張旭事為戱云<lb/>
<pb n="KR4h0074_WYG_024-38a"/>
　　　送龔鼎臣諌議移守青州　　　蘇　轍<lb/>
稷下諸公今幾人三為諌議髪如銀梁王宫殿歸留鑰<lb/>
尚父山河屬老臣沂水絃歌重曾㸃菑川故舊識平津<lb/>
過家定有金錢費千里争看衣錦身<lb/>
西山負海古諸侯信美東南第一州勝槩未容秦地險<lb/>
竒花僅比雒城優新絲出盎冬裘易貢棗登塲歳事休<lb/>
鈴閣虚閒官釀熟應容將佐得遨遊<lb/>
　周益公嘗問陸放翁以作詩之法放翁對以宜讀蘇<lb/>
<pb n="KR4h0074_WYG_024-38b"/>
　子由詩葢詩家之病忌乎對偶太過如此則有形而<lb/>
　無味三洪工於四六而短於詩殆胸中有先入者故<lb/>
　難化也放翁其以此箴益公歟或問蘇子瞻勝子由<lb/>
　否以予觀之子瞻浩博無涯所謂詩濤洶退之也不<lb/>
　若所謂詩骨聳東野則易學矣子由詩淡静有味不<lb/>
　拘字靣事料之儷而鍜意深下句熟老坡自謂不如<lb/>
　子由識者宜細咀之可也<lb/>
　　　送青州簽判俞退翁致仕還湖州<lb/>
<pb n="KR4h0074_WYG_024-39a"/>
不作清時言事官海邦那復久盤桓早依蓮社塵縁少<lb/>
新就草堂歸計安富貴暫時朝露過江山故國水精寒<lb/>
宦遊從此知多事收取楞伽静處看<lb/>
　吳興俞汝尚以御史召力辭不允竟歸子由為齊州<lb/>
　記室作此送之第五句乃虚説第六句乃實事自然<lb/>
　髙妙汝尚四世孫澂淳熙丁未守筠陽併其髙祖和<lb/>
　詩刋置欒城集中葢亦不附荆公者也<lb/>
　　　送顧子敦赴河東三首　　　　黄庭堅<lb/>
<pb n="KR4h0074_WYG_024-39b"/>
頭白書林二十年印章今領晉山川紫參可掘宜包貢<lb/>
青鐡無多莫鑄錢勸課農桑誠有道折衝樽爼不臨邊<lb/>
要知使者功多少看取春郊處處田<lb/>
家在江南不繫懷愛民憂國有從來月斜汾沁催驛馬<lb/>
雪暗岢嵐傳酒杯塞上金湯惟粟粒胸中水鏡是人才<lb/>
遥知更解青牛句一寸功名心已灰<lb/>
攬轡都城風露秋行臺無妾䕶衣篝虎頭墨妙能頻寄<lb/>
馬乳蒲萄不待求上黨地寒應强飲西河民病要分憂<lb/>
<pb n="KR4h0074_WYG_024-40a"/>
猶聞昔在軍興日一馬人間費十牛<lb/>
　元祐元年夏顧臨子敦除河東漕東坡有古詩山谷<lb/>
　押云西連魏三河東盡齊四履是也予竊謂一寸功<lb/>
　名心已灰此句有病以元祐之時勸其退豈子敦有<lb/>
　不滿乎行臺無妾䕶衣篝此亦小事近乎不莊大抵<lb/>
　山谷詩律髙而用意亦多出於戱如折衝樽爼不臨<lb/>
　邊意好却犯子敦名西河民病要分憂一馬人間費<lb/>
　十牛始是惻怛愛民之意山谷送人律詩少外集有<lb/>
<pb n="KR4h0074_WYG_024-40b"/>
　送徐隠父宰餘干有云贅叟得牛民少訟長官齋馬<lb/>
　吏爭亷未云治狀要須存豈弟此行端為霽威嚴極<lb/>
　佳山谷詩自任淵所註之外有外集有别集外集中<lb/>
　詩不可謂之不逮前集任淵所註亦多鹵莽止能註<lb/>
　其字面事料之所出而不識詩意如次韻文潛同遊<lb/>
　王舍人園自移竹淇園下至牽黄臂老蒼十三韻皆<lb/>
　稱美王才元園林田疇屋廬聲色花竹之美所謂買<lb/>
　田宛丘間江漢起濫觴乃指才元所以致富之本也<lb/>
<pb n="KR4h0074_WYG_024-41a"/>
　註乃謂山谷為歸老之漸不亦謬乎如此詩一馬人<lb/>
　間費十牛蔡卞切齒謂谷譏熙豐政事陳留史禍亦<lb/>
　本於此而淵不能註<lb/>
　　　送蘇迨　　　　　　　　　　陳師道<lb/>
胸中歴歴着千年筆下源源赴百川真字飄揚今有種<lb/>
清談絶倒古無傳出塵悟解多為路隨世功名小着鞭<lb/>
白首相逢恐無日幾時筆札到林泉<lb/>
　迨字仲豫東坡次子也<lb/>
<pb n="KR4h0074_WYG_024-41b"/>
　　　寄送定州蘇尚書<lb/>
初聞簡䇿侍前旒又見衣冠送作州北府時清惟可飲<lb/>
西山氣爽更宜秋功名不朽聊通袖海道無違具一舟<lb/>
枉讀平生三萬巻貂蟬當復出兠鍪<hi>出字一作自又云作兠牟</hi>
　元祐八年九月東坡出知定州時宣仁上仙時事已<lb/>
　變勸東坡省事髙退其意深矣明年乃有惠州之謫<lb/>
　久之又謫海外然當是時坡雖欲退身殆亦無地自<lb/>
　藏矣此乃國家大氣数也<lb/>
<pb n="KR4h0074_WYG_024-42a"/>
　　　北橋送客　　　　　　　　　張　耒<lb/>
橋上垂楊繫馬嘶橋頭船尾挿紅旗船來船去知多少<lb/>
橋北橋南長别離亭上幾傾行客酒遊人自唱少年詞<lb/>
百年囘首皆陳迹浮世飄零亦可悲<lb/>
　此詩似張司業<lb/>
　　　送楊補之赴鄂州支使<lb/>
相逢顧我尚童兒二十年來鬂有絲涕淚兩家同患難<lb/>
光隂一半屬分離扁舟又作江湖别千里長懸夢寐思<lb/>
<pb n="KR4h0074_WYG_024-42b"/>
何日粗酬身世了卜鄰耕釣老追隨<lb/>
　此文潛姊夫也<lb/>
　　　送三姊之鄂州<lb/>
兄弟分飛各一方老來分袂苦多傷兩行别淚江湖逺<lb/>
五月征車岐路長休歎伯鸞甘寂寞所欣楊惲好文章<lb/>
<hi>甥克一苦為詩</hi>北歸會有相逢地只恐塵埃鬂易蒼<lb/>
　此即文潛之姊甥克一能文故有五六一聨用事極<lb/>
　佳<lb/>
<pb n="KR4h0074_WYG_024-43a"/>
　　　送曹子方赴福建運判<lb/>
平生鄴下曹公子家世風流合有文横槊尚傳瞞相國<lb/>
紫髯不是畫將軍詔書寛大民何怨刺史威嚴吏合勤<lb/>
好作楚詞更下里雲中一降武夷君<lb/>
　曹輔子方亦詩豪也與文潛考試有同文倡和此詩<lb/>
　三四用其姓事尤切<lb/>
　　　送畢平仲西上<hi>畢字夷直庚午五月歴陽賦</hi>　賀　鑄<lb/>
吟鞭西指鳳皇州好趂華年訪昔遊新様春衫裁白紵<lb/>
<pb n="KR4h0074_WYG_024-43b"/>
舊題醉墨滿青樓鳴鼃雨細生梅潤颺燕風髙報麥秋<lb/>
須念江邊桃葉女定從今日望歸舟<lb/>
　賀鑄方囘鏡湖遺老詩集每一詩必自註所與之人<lb/>
　所作之地及歳月於題目下其詩鏗鏘整暇本武人<lb/>
　以蘇公軾范公百禄荐授從事郎然即請岳祠兩為<lb/>
　通判年五十八便求致仕再以荐起家再致仕宣和<lb/>
　二年卒於常州年六十七葬宜興縣北山程公俱銘<lb/>
　其墓仍序其詩此篇風致頗如其詞以詞之尤髙也<lb/>
<pb n="KR4h0074_WYG_024-44a"/>
　故世人不甚知其詩而余獨愛之<lb/>
　　　送客出城西　　　　　　　　陳與義<lb/>
鄧州誰亦解丹青畫我羸驂晚出城殘年政爾供愁了<lb/>
末路那堪送客行寒日滿川分衆色暮林無葉寄秋聲<lb/>
垂鞭歸去重廻首意落西南計未成<lb/>
　五六一聨絶妙分字寄字竒<lb/>
　　　送熊博士赴瑞安令<lb/>
衣冠衮衮相逢處草木蕭蕭未變時聚散同驚一枕夢<lb/>
<pb n="KR4h0074_WYG_024-44b"/>
悲歡各誦十年詩山林有約吾當去天地無情子亦饑<lb/>
笑領銅章非失計歳寒心事欲深期<lb/>
　簡齋詩氣勢渾雄規模廣大老杜之后有黄陳又有<lb/>
　簡齋又其次則吕居仁之活動曽吉甫之清峭凡五<lb/>
　人焉<lb/>
　　　送曽宏父守天台　　　　　　曾　幾<lb/>
莫作陽關墮淚聲丹丘勝事要君聽興公賦裏雲霞赤<lb/>
子美詩中島嶼青天近豈無宣室召地偏猶有草堂靈<lb/>
<pb n="KR4h0074_WYG_024-45a"/>
鑾坡飛上勤囘首記取來遊舊客星<lb/>
　三四于台州切<lb/>
　　　送吕倉部治先守齊安<lb/>
齊安剖竹要循良分付吾家坦腹郎賸有江山連赤壁<lb/>
畧無訟獄到黄堂鈴齋晝永宜深念邊𤨏秋髙合過防<lb/>
此地元之遺烈在勉旃幸未鬂毛蒼<lb/>
　吕蒼部大器字治先茶山之壻是生東萊先生吕成<lb/>
　公黄堂赤壁深念過防四句皆佳<lb/>
<pb n="KR4h0074_WYG_024-45b"/>
　　　適越留别朱新仲<lb/>
扁舟緑漲漕渠時解釋離懷政用詩管鮑交朋無變態<lb/>
朱陳嫁娶有佳期<hi>元註新仲次子已議定女孫有姻期矣</hi>長洲茂苑着身<lb/>
久秦望鏡湖行脚宜二浙中間才一水短書莫使寄來<lb/>
遲<lb/>
　三四整雅<lb/>
　　　送嚴壻侍郎北使　　　　　　葉夢得<lb/>
朔風吹雪暗龍荒荷槖驚看玉節郎楉矢石砮傳地産<lb/>
<pb n="KR4h0074_WYG_024-46a"/>
毉閭析木照天光傳車玉帛風塵息盟府山河歳月長<lb/>
寄語遺民知帝力勉抛鋒鏑事耕桑<lb/>
　石林葉夢得少藴以妙年出蔡京之門靖康初守南<lb/>
　京當罷廢胡文定公安國以其才奏謂不當因蔡氏<lb/>
　而棄之實有文學詩似半山然石林詩話專主半山<lb/>
　而隂抑蘇黄非正論也南渡後位執政帥金陵卜居<lb/>
　霅川福夀全備此詩楛矢石砮毉閭析木一聨佳取<lb/>
　之秦檜之和雖萬世之下知其非是後四句含糊説<lb/>
<pb n="KR4h0074_WYG_024-46b"/>
　過無一毫忠義感慨之意則猶是黨蔡尊舒紹述之<lb/>
　徒常態也<lb/>
　　　送丘宗卿帥蜀　　　　　　　楊萬里<lb/>
人似隆中漢卧龍韻如江左晉諸公四川全國牙旗底<lb/>
萬里長江羽扇中玉壘頓清開宿霧雪山増重起秋風<lb/>
近來廊廟多西帥出相誰言只在東<lb/>
諭蜀宣威百萬兵不須號令自精明酒揮勃律天西椀<lb/>
鼔卧蓬婆雪外城二月海棠傾國色五更杜宇説鄉情<lb/>
<pb n="KR4h0074_WYG_024-47a"/>
少陵山谷千年恨不遇丘遲眼為青<lb/>
蜀人詫蜀不能休花作江山錦作州老我無縁更行脚<lb/>
羡君來歳領遨頭碧雞金馬端誰見酒肆琴臺訪昔遊<lb/>
收入西征詩集裏憶儂還解記儂不<lb/>
　右見江東集<lb/>
　　　送贛守張子智左史進直敷文閣移帥八桂<lb/>
龍尾名臣進寶奎虎頭移鎮赴榕溪握刀將帥迎牙纛<lb/>
解辮戎蠻貢象犀翠浪玉虹餘昨夢碧篸羅帶入新題<lb/>
<pb n="KR4h0074_WYG_024-47b"/>
鳯池雞樹公棲處早箇雲飛不要梯<lb/>
抛官九載卧柴荆有底生涯底友生白鷺鸕鷀雙屬玉<lb/>
青鞋布襪一笭箵贛江府主憐逋客樽酒綈袍篤故情<lb/>
天上故人今又去碧雲西望暮天横<hi>右見退休集</hi>
　五詩皆壯麗白鷺青鞋一聨變體俊快<lb/>
　　　送族弟子西赴省<lb/>
吾家詞伯達齋翁阿季文名有父風筆陣千軍能獨掃<lb/>
馬羣萬古洗來空嗟予還笏歸林下看子乘船入月中<lb/>
<pb n="KR4h0074_WYG_024-48a"/>
淡墨榜頭先快睹泥金帖子不須封<hi>見退休集</hi>
　送士人赴省及鹿鳴宴舉世難得好詩此乘船入月<lb/>
　中一句竒<lb/>
　　　別林景思　　　　　　　　　尤　袤<lb/>
二年無徳及斯民獨喜從游得此君囊乏一錢窮到骨<lb/>
胸蟠千古氣凌雲論交却恨相逢晚别袂真成不忍分<lb/>
後夜相思眇空濶尺書應許雁知聞<lb/>
　吳興林憲字景思少從其父宦遊天台因留蕭寺寓<lb/>
<pb n="KR4h0074_WYG_024-48b"/>
　焉初賀參政允中竒其才妻以女孫而不取奩田貧<lb/>
　甚為詩學韋蘇州淳熙五年戊戌尤延之為守為作<lb/>
　雲巢記又為雲巢小集序柔櫓晚湖上寒燈深樹中<lb/>
　汲井延晚花推窗數新竹延之謂唐人之精者不是<lb/>
　過此詩相别有古人交道意<lb/>
　　　送晦菴南歸<lb/>
二年摩手撫瘡痍恩與廬山五老齊合侍玉皇香案側<lb/>
却持華節大江西鼎新白鹿諸生學築就長虹萬丈堤<lb/>
<pb n="KR4h0074_WYG_024-49a"/>
待哺飢民偏戀徳老翁猶作小兒啼<lb/>
　淳熙八年辛丑三月初四日朱文公在南康除江西<lb/>
　提刑先是嘗有任滿奏事之㫖故延之詩云耳<lb/>
　　　送提舉楊大監解組西歸<lb/>
征轅已動不容攀囘首棠隂蔽芾間為郡不知歌舞樂<lb/>
憂民贏得鬂毛斑澄清未展須持節注想方深便賜環<lb/>
從此相思隔煙水夢魂飛不到螺山<lb/>
　三首取一此楊誠齋萬里也知常州滿除廣東提舉<lb/>
<pb n="KR4h0074_WYG_024-49b"/>
　尤延之家居作此詩送之首篇有云歸裝見説渾無<lb/>
　物添得新詩数百篇即所謂荆溪集傳於世<lb/>
　　　送吳待制帥襄陽二首<lb/>
方持紫槖侍西清忽領雄藩向暑行誰謂風流貴公子<lb/>
甘為辛苦一書生詞源筆下三千牘武庫胸中十萬兵<lb/>
從此君王寛北顧山南東道得長城<lb/>
欲將盤錯試餘鋒故擁旗麾訖外庸南峴北津形勝地<lb/>
前羊後杜昔賢蹤不妨倒載同民樂自有輕裘折敵衝<lb/>
<pb n="KR4h0074_WYG_024-50a"/>
努力功名歸報國莫思山月與林鐘<lb/>
　元註公詩飽看七寳山頭月慣聽三茅觀裏鐘此吳<lb/>
　環也琚之第髙宗吳后之姪<lb/>
　　　送親戚錢尉入國　　　　　　丁　黼<lb/>
正是朔風吹雪初行縢結束問征途不能剌剌對婢子<lb/>
已是昂昂真丈夫常惠舊曽隨屬國<hi>蘇武傳蘇武中郎將及假吏常惠等</hi>
烏孫今亦病匃奴不知漢節歸何日凖擬殷勤説汴都<lb/>
　丁涎溪黼居池州寶慶初正人也嘉定以來士大夫<lb/>
<pb n="KR4h0074_WYG_024-50b"/>
　能詩如任斯菴清叟與公皆是而任合於史彌逺至<lb/>
　參政公忤於史後帥蜀成都破死之此詩三四佳五<lb/>
　六善用事<lb/>
　　　送陸務觀得倅鎮江還越<hi>三首取一</hi>　韓無咎<lb/>
髙文不試紫雲樓猶得聲名動九州金馬漸登難避世<lb/>
蓬萊已近却囘舟燒城赤舌知何事許國丹心惜未酬<lb/>
歸卧鏡湖聊洗眼雨餘萬壑正争流<lb/>
　放翁詩亦有云赤口能燒萬里城<lb/>
<pb n="KR4h0074_WYG_024-51a"/>
　　　送陸務觀福建提倉<lb/>
觥船相對百分空京口追隨一夢中落紙雲烟君似舊<lb/>
盈巾霜雪我成翁春來茗葉還争白臘近梅梢儘放紅<lb/>
領畧溪山須妙語小迂使節上凌風<lb/>
　元註僕為建安宰作凌風亭此詩淳熙五年戊戌作<lb/>
　前詩隆興元年癸未作相去一十六年放翁已入蜀<lb/>
　而出亦年五十四矣<lb/>
　　　杜叔髙秀才雨雪中相過留一宿而别口誦此<lb/>
<pb n="KR4h0074_WYG_024-51b"/>
　　　詩以送之　　　　　　　　　陸　游<lb/>
久客方知行路難關山無際水漫漫風吹欲倒孤城逺<lb/>
雪落如簁野寺寒暮挈衣囊投土室晨沽村酒掛驢鞍<lb/>
文章一字無人識胸次徒勞萬巻蟠<lb/>
　此金華杜旃也杜斿其同氣俱登科有詩名斿至端<lb/>
　平從官<lb/>
　　　送陳懷叔赴上臯酒官却還都下<lb/>
竒才初試發硎刀疋馬秋風到上臯地近雖同三輔重<lb/>
<pb n="KR4h0074_WYG_024-52a"/>
時平無復五陵豪極知穏步煙霄路却要微知郡縣勞<lb/>
歸去平津首開讌吐茵應復忤西曹<lb/>
　兩聨皆佳<lb/>
　　　送任夷仲大監<hi>元受之子</hi>
往者江淮未撤兵丹陽邂逅識耆英叩門偶綴諸公後<lb/>
倒屣曾䝉一笑迎敢意癡頑成後死相從髣髴若平生<lb/>
小詩話别初何有一段清愁伴艣聲<lb/>
　元註昔在京口與陳應求馮國仲查元章張欽夫諸<lb/>
<pb n="KR4h0074_WYG_024-52b"/>
　人從先提刑游今三十九年矣放翁詩似此痩健者<lb/>
　少矣<lb/>
　　　送王簡卿歸天台二首　　　　劉　過<lb/>
枚數人才難倒指有如公者又東歸班行失士國輕重<lb/>
道路不言心是非載酒青山隨處飲談詩玉塵為誰揮<lb/>
歸期趂得春風早莫放梅花一片飛<lb/>
千巖萬壑天台路一日分為兩日程事可語人酬酢易<lb/>
靣無慚色去留輕放開筆下閒風月收歛胸中舊甲兵<lb/>
<pb n="KR4h0074_WYG_024-53a"/>
世事看來忙不得百年到手是功名<lb/>
　王居安字資道一字簡卿台州人淳熙十四年丁未<lb/>
　探花韓侂胄之死驟入言路尋即去國此送詩殆其<lb/>
　時也後起家帥江西與湖南漕帥曹彦伯同平峒㓂<lb/>
　位至侍從改之吉州人所謂龍洲道人劉過也以詩<lb/>
　遊謁江湖大欠針線侂胄嘗欲官之使金國而漏言<lb/>
　卒以窮死惟此二詩可觀前詩三四用歐陽公送王<lb/>
　平甫句意歸期趂得東風早與世事看來忙不得兩<lb/>
<pb n="KR4h0074_WYG_024-53b"/>
　句太俗忙不得者何等議論衰颯甚矣<lb/>
　　　送劉改之　　　　　　　　　王居安<lb/>
劉子堂堂七尺軀髙談世事奮髯鬚觀渠論到前賢處<lb/>
據我看來近世無出語令人驚辟易處窮無鬼敢揶揄<lb/>
徜徉閙市渾無畏要是人間烈丈夫<lb/>
　即前註王居安也第一首云名滿江湖劉改之半生<lb/>
　窮困但吟詩人言季布恐難迹我謂鄭老真其師後<lb/>
　四句不稱第二首不識劉郎莫便語酒酣耳熱未全<lb/>
<pb n="KR4h0074_WYG_024-54a"/>
　疎士當窮困能無慊我自斟量愧不如横槊賦詩俱<lb/>
　有分輕裘緩帶特其餘當今四野無塵土宜有竒才<lb/>
　在草廬非不豪爽但欠平妥優游之意亦足以見改<lb/>
　之乃一俠士然外俠内餒作詩多干謁乞索態云<lb/>
　　　送王伯奮守筠陽　　　　　　樓　鑰<lb/>
三槐名徳萃清門七葉為州賴有君道院無忘山谷賦<lb/>
郡齋當寄潁濱文君應膝上憐文度我向東牀憶右軍<lb/>
振起家聲差易耳便看奏最躡青雲<lb/>
<pb n="KR4h0074_WYG_024-54b"/>
　攻媿集第九巻此詩後有别王恭叔詩别長女淯詩<lb/>
　逺侍雙親官道院為同盡室餞西橋又云老我年來<lb/>
　百念輕文姬助我以琴鳴葢攻媿長女淯嫁王恭叔<lb/>
　隨侍其父赴筠守也攻媿此詩三四切於其州五六<lb/>
　用王氏二事以見伯奮之愛子已之愛壻皆工<lb/>
　　　次韻知常徳袁尊固監丞送别<hi>八月十日</hi>
　　　　　　　　　　　　　　　　魏了翁<lb/>
細把行藏為子評只知盡分敢徼名出如有益殷三聘<lb/>
<pb n="KR4h0074_WYG_024-55a"/>
用不能行魯兩生此道古人如飲食後來竈婢或猜驚<lb/>
子雲亦號知書者猶把商山作採榮<lb/>
孔訓元無實對名只言為已與求人能知管仲不為諒<lb/>
便識殷賢都是仁義利兩途消處長古今一理屈中伸<lb/>
自從聖學寥寥後千百年誰信得真<lb/>
别來歳月爾滔滔流落天涯忽此遭萬木辭榮秋意澹<lb/>
百川歸壑岸容髙笑看海上兩蝸角閒秃山中千兎毫<lb/>
若向顔曾得消息直須奴僕命離騷<lb/>
<pb n="KR4h0074_WYG_024-55b"/>
夕陽舂處是吾家水繞山環路轉賒蹙蹙四方渾未定<lb/>
茫茫大化渺無涯歸來已恨十年晚老却空嗟雙鬂華<lb/>
各願及時崇令徳萬鍾於我本何加<lb/>
　鶴山魏公寶慶乙酉謫靖州凡七年後紹定辛卯歸<lb/>
　蜀此云八月十日葢是歳也其在謫無一毫戚嗟憔<lb/>
　悴之言亦不通史彌逺一字大儒徳言非區區小詩<lb/>
　人可企及也<lb/>
　　　送趙子直帥蜀得須字　　　　尤　袤<lb/>
<pb n="KR4h0074_WYG_024-56a"/>
射䇿當年首漢儒去登雲路只斯須飽聞治最誇閩部<lb/>
已有先聲到益都壯畧定羌元自許宗英帥蜀舊來無<lb/>
前驅叱馭休辭逺看取東歸上政塗<lb/>
帝念西南在一隅簡求才徳應時須羌夷種落誇威令<lb/>
秦隴關河聽指呼自古功名多少壯及今談笑定規模<lb/>
玉山舊政人誰記應掃棠隂看畫圖<lb/>
　元註云公前夢玉山汪端明次日有帥蜀之命校其<lb/>
　出處大畧相似且俱以四十七歳入蜀其夢玉山持<lb/>
<pb n="KR4h0074_WYG_024-56b"/>
　帚相拜故用東坡送周文儒帥梓棠隂之語成都太<lb/>
　守自國朝以來至今皆畫像云玉山汪應辰諱端明<lb/>
　趙子直諱汝愚皆狀元出身以宗室帥蜀自子直始<lb/>
　後以為相亦越前此也<lb/>
　<lb/>
　<lb/>
　<lb/>
　瀛奎律髓巻二十四<lb/>
</p>
<p>
</p>
  </div>
</body>
</text>
</TEI>
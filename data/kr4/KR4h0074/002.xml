<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二</head>
    <p>
<pb n="KR4h0074_WYG_002-1a"/>
欽定四庫全書<lb/>
　瀛奎律髓巻二　　　　　　元　方回　編<lb/>
　　朝省類<lb/>
　公槐卿棘序鷺班鴛人臣豈惡此而欲逃之進思盡<lb/>
　忠退思補過可以榮而無所愧則聲詩亦所以言志<lb/>
　也<lb/>
　　五言<hi>十四首</hi>
　　　酬蘇味道夏晚寓直省中　　　沈佺期<lb/>
<pb n="KR4h0074_WYG_002-1b"/>
並命登僊閣通宵直禮闈大官供宿膳侍史䕶朝衣巻<lb/>
幔天河入開窗月露㣲小池殘暑退髙樹早涼歸冠劍<lb/>
無時釋軒車待漏飛明朝題漢柱三署有光輝<lb/>
　此詩三聨𦂳峭精神尾句亦善用郎署事即田鳳為<lb/>
　尚書郎入奏事帝目送之因題柱曰堂堂乎張京兆<lb/>
　田郎者也出三輔録<lb/>
　　　在廣州聞崔馬二御史並拜臺郎<lb/>
　　　　　　　　　　　　　　　　蘇味道<lb/>
<pb n="KR4h0074_WYG_002-2a"/>
振鷺齊飛日遷鶯逺客聞眀光共待漏清覽各披雲喜<lb/>
得廊廟舉嗟為䑓閣分故林懐柏帨新渥阻蘭薫冠去<lb/>
神羊影車迎瑞雉羣逺從南斗外遥仰列星文<lb/>
　唐人自御史除省郎至以為榮栁子厚以御史得禮<lb/>
　部自謂過分是也此詩於御史除省郎曲盡體貼<lb/>
　　　春夜寓直鳳閣懐羣公　　　　魏知古<lb/>
拜門傳漏晚寓省索居時昔重安仁賦今稱伯玉詩鴛<lb/>
池滿不溢雞樹乆逾滋夙夜懐山甫清風詠所思<lb/>
<pb n="KR4h0074_WYG_002-2b"/>
　西漢中書有令僕射丞郎魏置中書通事郎晉改為<lb/>
　中書侍郎東晉改為通事郎尋改為中書郎隋改中<lb/>
　書郎省為内侍省又改為内書監唐初改為内史省<lb/>
　龍朔二年改為西䑓光宅初改為鳳閣開元改為紫<lb/>
　薇世稱鳳閣鸞䑓者即古中書門下省也知古為鳳<lb/>
　閣侍郎故引潘賦卞詩卞伯玉赴中書郎詩有云大<lb/>
　方信包含優渥遂不巳濯鱗龍鳳池揮翰紫宸裏雞<lb/>
　棲樹事出郭頒魏晉世語<lb/>
<pb n="KR4h0074_WYG_002-3a"/>
　　　同崔員外秋宵寓直　　　　　王　維<lb/>
建禮髙秋夜承明候曉過九門寒漏徹萬井曙鐘多月<lb/>
迥藏珠斗雲消出絳河更慚衰朽質南陌共鳴珂<lb/>
　蔡質漢官典職曰尚書郎晝夜更直五日於建禮門<lb/>
　外承明者殿廬也珂石次玉瑪瑙色白如雪或云螺<lb/>
　屬生海中通典老鷗入海為玳可作馬勒謂之珂唐<lb/>
　儀衞志一品至五品官有象輅革輅木輅軺車三品<lb/>
　以上珂九子四品七子五品五子車輅藏於太僕制<lb/>
<pb n="KR4h0074_WYG_002-3b"/>
　冊大事則給餘皆以騎代車珂則馬銜也又五品以<lb/>
　上有珂傘<lb/>
　　　寄左省杜拾遺　　　　　　　岑　參<lb/>
聨步趨丹陛分曹限紫薇曉隨天仗入暮惹御香歸白<lb/>
髪悲花落青雲羡鳥飛聖朝無闕事自覺諫書稀<lb/>
　岑參為右補闕屬中書省故云分曹限紫薇<lb/>
　　　奉答岑參補闕見贈　　　　　杜　甫<lb/>
窈窕清禁闕罷朝歸不同君隨丞相後我徃日華東冉<lb/>
<pb n="KR4h0074_WYG_002-4a"/>
冉栁枝碧姢姢花蕋紅故人得佳句獨贈白頭翁<lb/>
　老杜為左拾遺屬門下省故退朝之後所徃治事之<lb/>
　地各異唐宫省多植花栁子美是年乾元元年戊戌<lb/>
　春四十七嵗已云白頭翁則老杜早衰亦可見也<lb/>
　　　春宿左省<lb/>
花隠掖垣暮啾啾棲鳥過星臨萬户動月傍九霄多不<lb/>
寢聴金鑰因風想玉珂明朝有封事數問夜如何<lb/>
　　　晚出左掖<lb/>
<pb n="KR4h0074_WYG_002-4b"/>
晝刻傳呼淺春旗簇仗齊退朝花底散歸院栁邊迷樓<lb/>
雪融城濕宫雲去殿低避人焚諫草騎馬欲雞栖<lb/>
　老杜天寶十四年乙未年四十四矣始得為河西尉<lb/>
　不赴改帥府胄曹十一月而祿山反公如奉天明年<lb/>
　七月肅宗即位靈武公在鄜州奔行在為賊所得留<lb/>
　長安或謂亦囚至東都十月房琯敗於陳濤斜即至<lb/>
　徳元年丙申也明年丁酉夏五月間道走鳳翔除左<lb/>
　拾遺閏八月詔放至鄜州省妻子九月復長安十月<lb/>
<pb n="KR4h0074_WYG_002-5a"/>
　肅宗還京公亦歸班此二詩皆答岑參詩並乾元元<lb/>
　年戊戌正二月間詩也六月移華州司功去國終不<lb/>
　復入公平生僅為朝士一年許耳所謂封事諫草人<lb/>
　不盡知史不詳書夜不寢而待曉晝治事而晚出於<lb/>
　此二詩並見之其年已四十七矣山谷評公詩猶必<lb/>
　以䕫州後詩為準然則不變不進愈變愈進老杜且<lb/>
　然况他人乎<lb/>
　　　早朝　　　　　　　　　　　耿　湋<lb/>
<pb n="KR4h0074_WYG_002-5b"/>
鐘鼓餘聲裏千官向紫薇冒寒人語少乗月燭來稀清<lb/>
漏聞馳道輕霞映𤨏闈猶看嘶馬處未啟掖垣扉<lb/>
　湋大厯中左拾遺詩平正<lb/>
　　　大饗明堂慶成　　　　　　　王　珪<lb/>
皇祐更秋律明堂奉帝禋粢盛雖薦徳霜露本懐親於<lb/>
赫朝三后無文秩百神九筵交玉幣重屋近星辰邃幄<lb/>
留颷御清壇墮月津衣冠漢儀舊金石舜韶新受胙開<lb/>
宣室鳴鐘降紫宸羣隂光復旦叶氣斗迴春靈貺叢千<lb/>
<pb n="KR4h0074_WYG_002-6a"/>
祝豐恩滲四垠慚非老辭筆徒學煥堯文<lb/>
　禹玉為詞臣則摛藻細潤典雅勁健未有後來全句<lb/>
　長句之病詩號為至寶丹以多用金玉珠璣錦繡之<lb/>
　類然亦有不全然者此詩豈不謂之細潤典雅<lb/>
　　　依韻恭和聖製龍圗天章閣觀三聖御書<lb/>
半夜傳君召西清閱帝文筆囘丹穴鳳<hi>書法要録有丹穴鳳舞清泉龍</hi>
<hi>躍之勢</hi>歌起沛中雲御幄金虯轉僊墀羽仗分君王自天<lb/>
縱况復睿心勤<lb/>
<pb n="KR4h0074_WYG_002-6b"/>
　君王自天縱用老杜君王自神武也自天縱又加學<lb/>
　力故有尾句<lb/>
　　　依韻和吳相公從駕至開寶寺慶夀崇因閣<lb/>
崇因開寶構金碧晝相輝禁蹕隨曦馭層城轉斗機梵<lb/>
音獅子吼妙相鴿王歸洛水浮神篆天花滿御衣塔疑<lb/>
從地湧棟擬入雲飛上行乗今果羣超悟昨非慧珠常<lb/>
自照法雨徧成霏但起真如念梯梁即可㡬<lb/>
　　　依韻和王原叔内翰有懐<lb/>
<pb n="KR4h0074_WYG_002-7a"/>
暮鑰嚴温省宵鈴靜浴堂銀花無奈冷<hi>劉夢得詩銀花懸院榜</hi>瑶<lb/>
草又還芳夢乆聞僊吹班清犯曉霜帝閽何所扣一炷<lb/>
祝堯香<lb/>
　　　歳暮直舍感懐　　　　　　　姜特立<lb/>
嵗暮坐公館永懐時序遷雪消殘臘外春到早梅邊夜<lb/>
色侵鳥鵲年光送管絃無人同晤語輸寫賴詩篇<lb/>
　　七言<hi>二十四首</hi>
　　　早朝大明宫呈兩省僚友<hi>門下省中書省</hi>
<pb n="KR4h0074_WYG_002-7b"/>
　　　　　　　　　　　　　　　　賈　至<lb/>
銀燭朝天紫陌長禁城春色曉蒼蒼千條弱栁垂青瑣<lb/>
百囀流鶯繞建章劔佩聲隨玉墀步衣冠身惹御爐香<lb/>
共沐恩波鳳池上朝朝染翰侍君王<lb/>
　用兩染字上字合改為惹<lb/>
　　　和賈至舍人早朝大明宫　　　杜　甫<lb/>
五夜漏聲催曉箭九重春色醉僊桃旌旗日暖龍蛇動<lb/>
宫殿風微燕雀髙朝罷香煙攜滿袖詩成珠玉在揮毫<lb/>
<pb n="KR4h0074_WYG_002-8a"/>
欲知世掌絲綸美池上於今有鳳毛<lb/>
　賈至之父亦嘗為中書舍人故云超宗殊有鳳毛出<lb/>
　南史宋書謝鳳子超宗有文辭補新安王常侍王母<lb/>
　殷淑儀卒超宗作誄奏之帝大嗟賞謂謝莊曰超宗<lb/>
　殊有鳳毛<lb/>
　　　同前　　　　　　　　　　　王　維<lb/>
絳幘雞人報曉籌尚衣方進翠雲裘九天閶闔開宫殿<lb/>
萬國衣冠拜冕旒日影纔臨僊掌動香煙欲傍衮龍浮<lb/>
<pb n="KR4h0074_WYG_002-8b"/>
朝罷須裁五色詔佩聲歸到鳳池頭<lb/>
　　　同前　　　　　　　　　　　岑　參<lb/>
雞鳴紫陌曙光寒鶯囀皇州春色闌金闕曉鐘開萬户<lb/>
玉階僊仗擁千官花迎劍佩星初落栁拂旌旗露未乾<lb/>
獨有鳳凰池上客陽春一曲和皆難<lb/>
　按此四詩倡和在乾元元年戊戌之春唐肅宗至徳<lb/>
　二載丁酉九月廣平王復長安子美以是年夏間道<lb/>
　奔鳳翔六月除左拾遺十月肅宗入亰師居大明宫<lb/>
<pb n="KR4h0074_WYG_002-9a"/>
　賈至為中書舍人岑參為右補闕十二月六等定罪<lb/>
　王維降授太子中允四人早朝之作俱偉麗可喜不<lb/>
　但東坡所賞子美龍蛇燕雀一聯也然亰師喋血之<lb/>
　後瘡痍未復四人雖誇美朝儀不已泰乎<lb/>
　　　西掖省即事<lb/>
西掖重雲開曙暉北山疎雨點朝衣千門栁色連青𤨏<lb/>
三殿花香入紫薇平明端笏陪鴛列薄暮垂鞭信馬歸<lb/>
官拙自悲頭盡白不如巗下掩柴扉<lb/>
<pb n="KR4h0074_WYG_002-9b"/>
　亞於前所和賈至者<lb/>
　　　宣政殿退朝晚出左掖　　　　杜　甫<lb/>
天門日射黄金榜春殿晴薰赤羽旗宫草微微承委珮<lb/>
爐煙細細駐游絲雲近蓬萊常五色雪殘鳷鵲亦多時<lb/>
侍臣緩步歸青瑣退食從容出每遲<lb/>
　唐明皇以來朔望朝臣顓用常服今云委珮未詳<lb/>
　　　紫宸殿退朝口號<lb/>
户外昭容紫袖垂雙瞻御座引朝儀香飄合殿春風轉<lb/>
<pb n="KR4h0074_WYG_002-10a"/>
花覆千官淑景移晝漏稀聞髙閣報天顏有喜近臣知<lb/>
宫中每出歸東省㑹送䕫龍集鳳池<lb/>
　　　聞楊十二新拜省郎遥以詩賀　白居易<lb/>
文昌新入有光輝紫界宫墻白粉闈曉日雞人傳漏箭<lb/>
春風侍女䕶朝衣雪飄歌句髙難和鶴拂煙霄老慣飛<lb/>
官職聲名俱入手近來詩客似君稀<lb/>
　元注向曾有贈楊詩落句云不用更教詩句好折君<lb/>
　官職是聲名今故云俱入手此楊巨源也<lb/>
<pb n="KR4h0074_WYG_002-10b"/>
　　　喜張十八博士除水部員外郎<lb/>
老何歿後吟聲絶雖有郎官不愛詩無復篇章傳道路<lb/>
空餘風月在曹司長嗟博士官猶屈亦恐騷人道漸衰<lb/>
今日聞君除水部喜於身得省郎時<lb/>
　何遜以詩名老杜頌之曰能詩何水曹張籍是除樂<lb/>
　天賀之五十六字如一直說話自然條暢<lb/>
　　　新除水曹郎答白舍人　　　　張　籍<lb/>
年過五十到南宫章句無名荷至公黄紙開呈丞相後<lb/>
<pb n="KR4h0074_WYG_002-11a"/>
朱衣引入謝班中諸曹縱許為僊侣羣吏多嫌是老翁<lb/>
幸有紫薇郎見愛獨稱官與古人同<lb/>
　長慶元年九月樂天自中書舍人出為杭州刺史張<lb/>
　之除水部當在元和長慶間<lb/>
　　　早朝　　　　　　　　　　　楊巨源<lb/>
鐘傳清禁纔應徹漏報僊闈儼已開雙闕薄煙籠菡萏<lb/>
九城初日照蓬萊朝時但向丹墀拜仗下方從碧落迴<lb/>
聖代逍遥更何事願将巴曲贊康哉<lb/>
<pb n="KR4h0074_WYG_002-11b"/>
　平正<lb/>
　　　雨後月中玉堂閒坐　　　　　韓　偓<lb/>
銀䑓直北金鑾外暑雨初晴皓月中惟對松篁聴刻漏<lb/>
更無塵土翳虛空綠香熨齒氷盤果清冷侵肌水殿風<lb/>
夜乆忽聞鈴索動玉堂西畔響丁東<lb/>
　　　中秋禁直<lb/>
星斗疎明禁漏殘紫泥封後獨凭闌露和玉屑金盤冷<lb/>
月射珠光貝闕寒天襯樓䑓籠苑外風吹歌管下雲端<lb/>
<pb n="KR4h0074_WYG_002-12a"/>
長卿祗為長門賦未識君臣際㑹難<lb/>
　以上二詩俱端重有體<lb/>
　　　六月十七日召對自辰及申方歸本院<lb/>
清暑簾開散異香恩深咫尺對龍章花應洞裏常時發<lb/>
日向壺中特地長坐乆忽疑槎犯斗歸來兼恐海生桑<lb/>
如今冷笑東方朔唯用詼諧侍漢皇<lb/>
　三四真有僊家之意五六用事變陳為新末句詆東<lb/>
　方朔尤有味<lb/>
<pb n="KR4h0074_WYG_002-12b"/>
　　　卧病逾月請郡不許復直玉堂十一月一日鎻<lb/>
　　　院是日苦寒詔賜官燭法酒書呈同院<lb/>
　　　　　　　　　　　　　　　　蘇　軾<lb/>
微霰疎疎點玉堂詞頭夜下攬衣忙分光御燭星辰爛<lb/>
拜賜宫壺雨露香醉眼有花書字大老人無睡漏聲長<lb/>
何時却逐桑榆暖社酒寒燈樂未央<lb/>
　中四句氣燄逼人<lb/>
　　　夜直玉堂攜李之儀端叔詩百餘首讀至夜半<lb/>
<pb n="KR4h0074_WYG_002-13a"/>
　　　書其後<lb/>
玉堂清冷不成眠伴直難呼孟浩然暫借好詩消永夜<lb/>
每逢佳處輒參禪愁侵硯滴初含凍喜入燈花欲鬬妍<lb/>
寄語君家好兒子他時此句一時編<lb/>
　李之儀詩得意趣頗深晦非東坡不之察故有是佳<lb/>
　句以孟浩然待之非誇也<lb/>
　　　次韻子由五月一日同轉對<lb/>
跪奉新書笏在腰談王正欲伴耕樵晉陽豈為一門事<lb/>
<pb n="KR4h0074_WYG_002-13b"/>
宣政聊同五月朝憂患半生聨出處歸休上䇿早招要<lb/>
後生可畏吾衰矣刀筆從來錯料堯<lb/>
　兄弟一門用温大雅事唐髙祖語極切尾句又似不<lb/>
　平執政者之驟進此乃東坡平生口病也<lb/>
　　　次韻蔣穎叔錢穆父從駕景靈宫<lb/>
歸來病鶴記城闉舊踏松枝雨露新半白不羞垂領髪<lb/>
軟紅猶戀屬車塵雨收九陌豐登後日麗三元下降辰<lb/>
麤識君王為民意不才何以助精禋<lb/>
<pb n="KR4h0074_WYG_002-14a"/>
　此元祐七年壬申南郊時事<lb/>
　　　殿後書事和范景仁　　　　　梅堯臣<lb/>
天子尋常幸直廬裹頭宫女捧雕輿紅泥已賜春醅酒<lb/>
黄帕曾經御覽書林果鳥應銜去後燕窠蟲有落來餘<lb/>
禁中事事能傳詠播在人間不是虛<lb/>
　老杜云户外昭容紫袖垂則知唐之外庭以宫女引<lb/>
　朝儀聖俞云裹頭宫女捧雕輿則知宋之内庭以宫<lb/>
　女直輿事不惟詩好可備故事作一對也此乃和范<lb/>
<pb n="KR4h0074_WYG_002-14b"/>
　景仁殿中雜題三十九首取其一且如前聨紅泥已<lb/>
　賜春醅酒黄帕曾經御覽書豈不勝王建黄帕盖鞍<lb/>
　呈了馬紅羅纏項鬬囘雞乎建詩卑弱今不取<lb/>
　　　校藝和王禹玉内翰<lb/>
分庭答拜士傾心却下朱簾絶語<hi>一作好</hi>音萬蟻戰來<hi>一作酣</hi>
春日永<hi>一作煖</hi>五星眀聚<hi>一作處</hi>夜堂深力槌頑石方逢玉<lb/>
盡撥寒沙始見金淡墨榜名何日出金眀池苑<hi>一作館</hi>可<lb/>
能尋<lb/>
<pb n="KR4h0074_WYG_002-15a"/>
　詩話以前聨為萬蟻戰酣春晝永五星眀聚夜堂深<lb/>
　承平時省試諸公例有倡和於考校兩不相妨是年<lb/>
　歐陽公知舉王岐公以翰學與聖俞俱在院得二蘇<lb/>
　與南豐之年也元祐三年東坡為知舉黄山谷李伯<lb/>
　時俱為屬唱和尤盛張宛邱集後有同文館倡和數<lb/>
　巻晁無咎曹子方蔡天啟鄧忠臣皆與佳句無筭亦<lb/>
　考試時作南渡以後此風頽落知舉監試官用從官<lb/>
　言路之長小試官四十餘人雖宣鎻四十餘日未有<lb/>
<pb n="KR4h0074_WYG_002-15b"/>
　一篇詩傳於世者於熟爛時文之中求天下之士賦<lb/>
　必有一定之說經必拘破題四句小巧以此為了事<lb/>
　癡兒世道日以衰矣歐蘇大老昔司文衡賦詩校藝<lb/>
　兩用其至綽綽有餘盖不可復見矣悲夫<lb/>
　　　謝永叔答述舊之作和禹玉<lb/>
天下才名罕有雙今逢陸海與潘江筆生造化多多辦<lb/>
聲滿華夷一一降金帶繫袍迴禁署翠娥持燭侍吟窗<lb/>
人間榮貴無如此誰愛區區擁節幢<lb/>
<pb n="KR4h0074_WYG_002-16a"/>
　此亦試院作謂永叔禹玉二學士大才也前聨壯哉<lb/>
　次聨麗甚<lb/>
　　　校藝贈永叔和禹玉<lb/>
今看座主與門生事事相同舉世榮並直禁林司詔令<lb/>
又來西省選豪英飛龍借馬天邊下光祿供醪月底傾<lb/>
食葉蠶聲句偏美當時曾記賦將成<lb/>
　食葉蠶聲謂歐公句也王岐公乃歐公十五年前所<lb/>
　取門生<lb/>
<pb n="KR4h0074_WYG_002-16b"/>
　　　呈永叔書事<hi>華陽集第四巻元注嘉祐二年禮部倡和</hi>
　　　　　　　　　　　　　　　　王　珪<lb/>
詔書初捧下西廂重棘連催暮鑰忙綠繡珥貂留帝詔<lb/>
<hi>元注元夕有綠衣中使傳宣</hi>紫衣鋪案拜宸香巻如驟雨收聲急筆<lb/>
似飛泉落勢長十五年前出門下最榮今日預東堂<lb/>
　禹玉弱冠甲科出歐公門至是十五年亦可謂榮進<lb/>
　速矣許光凝撰集序謂不出都城致位宰相予謂岐<lb/>
　公詩多富貴語惟如此富貴人能為之<lb/>
<pb n="KR4h0074_WYG_002-17a"/>
　　　次韻景彞赴省直宿馬上　　　梅堯臣<lb/>
烏紗帽底青眸轉朱雀街頭玉轡揺燈火髙樓吹短笛<lb/>
簾櫳斜巷隘初宵身歸蘭省惟看月心在天津欲倚橋<lb/>
枕上夜深應不寐羡他年少酒㣲銷<lb/>
　曲盡京師承平市井繁盛之狀又見赴省直宿於馬<lb/>
　上或有所睹而不能忘情之意流麗圎活自然有味<lb/>
　景彞王景彞也<lb/>
　<lb/>
<pb n="KR4h0074_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻二<lb/>
</p>
<p>
</p>
  </div>
</body>
</text>
</TEI>
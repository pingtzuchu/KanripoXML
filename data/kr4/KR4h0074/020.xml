<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十</head>
    <p>
<pb n="KR4h0074_WYG_020-1a"/>
欽定四庫全書<lb/>
　瀛奎律髓巻二十　　　　　元　方回　編<lb/>
　　梅花類<lb/>
　虚谷曰梅見於書詩周禮禮記大戴禮左氏傳管子<lb/>
　淮南子山海經爾雅本草取其實而已曰爾惟鹽梅<lb/>
　曰摽有梅曰籩人八梅<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>為乾梅<hi>䟽者謂梅皆有乾濕</hi>曰獸用<lb/>
　梅曰五月煮梅為豆實曰水火醯醢鹽梅以亨魚肉<lb/>
　曰五沃之土其梅其杏曰一梅不足為百人酸曰雲<lb/>
<pb n="KR4h0074_WYG_020-1b"/>
　山之上其實乾腊郭璞註腊為乾梅曰梅柟似杏實<lb/>
　酢曰梅實明目益氣不饑未以其花為貴也惟詩山<lb/>
　有嘉卉侯栗侯梅大戴禮夏小正正月梅杏杝桃始<lb/>
　華一言卉一言華說苑越使諸發執一枝梅遺梁臣<lb/>
　韓子顧左右曰惡有一枝梅乃遺列國之君乎由是<lb/>
　考之則梅以花貴自戰國始西京雜記漢初修上林<lb/>
　苑羣臣谷獻名果有朱梅紫花梅同心梅紫蒂梅則<lb/>
　梅種之多特以花書又自西漢始漢武帝元封三年<lb/>
<pb n="KR4h0074_WYG_020-2a"/>
　作柏梁臺詔羣臣有能為七言者乃得上座太官令<lb/>
　曰枇杷橘栗桃李梅梁簡文帝引此事為梅花賦而<lb/>
　曰七言表柏梁之詠則知漢武帝時始有七言詩及<lb/>
　梅也亦恐不専主花荆州記曰陸凱與范曄相善自<lb/>
　江南寄梅一枝詣長安與曄併贈詩曰折梅逢驛使<lb/>
　寄與隴頭人江南無所有聊贈一枝春詩家以為晉<lb/>
　人非宋文時范曄姑從其說則梅花見於五言詩自<lb/>
　晉時始也大槩梅花詩五七言至梁陳而大盛梁簡<lb/>
<pb n="KR4h0074_WYG_020-2b"/>
　文帝雪裏不見梅花詩有云絶訝梅花晚爭來雪裏<lb/>
　窺定須還剪綵學作兩三枝梁元帝詩有云梅含今<lb/>
　春樹還臨先日池人懷前嵗憶花發故年枝鮑泉詩<lb/>
　有云可憐階下梅飄蕩逐風囘度簾拂羅幌縈窗落<lb/>
　梳臺隂鏗詩有云春近寒雖薄梅舒雪尚飄從風還<lb/>
　共落照日不俱消庾肩吾詩有云窗梅朝始發庭雪<lb/>
　晚初消道逺終難寄馨香徒自饒庾信詩有云當年<lb/>
　臈月半已覺梅花闌不信今春晚俱來雪裏看早知<lb/>
<pb n="KR4h0074_WYG_020-3a"/>
　覔不見眞悔着衣單此雖非全篇皆可膾炙其全篇<lb/>
　清雅者如何遜云兎園標物序驚時最是梅銜霜當<lb/>
　路發映雪凝寒開枝横却月觀花遶凌風臺朝灑長<lb/>
　門泣夕駐臨卭杯應知早飄落故逐上春來其七言流<lb/>
　麗者如江總有云臘月正月早驚春衆花未發梅花<lb/>
　新梅花芬芳臨玉臺朝攀晚折還復開滿酌金巵催<lb/>
　玉柱落梅樹下宜歌舞又有一句全聯可觀者釵臨<lb/>
　曲池影扇拂玉堂梅梁元帝也砌石披新錦梁花畵<lb/>
<pb n="KR4h0074_WYG_020-3b"/>
　早梅陰鏗也草短猶通屧梅香漸着人徐君倩也綠<lb/>
　條初變柳紫莟欲舒梅隋煬帝也沿唐及宋則梅花<lb/>
　詩殆不止千首而一聨一句之佳者無數矣今摘其<lb/>
　尤異者尾於所賦着題詩之後而雪也月也晴也雨<lb/>
　也亦着題詩又尾於後紅梅臘梅詩亦附乎此格物<lb/>
　在致知玩物則䘮志在學者擇之<lb/>
　　五言<hi>六十二首</hi>
　　　和王司馬折梅寄京邑兄弟　　張九齡<lb/>
<pb n="KR4h0074_WYG_020-4a"/>
離別念同嬉芳榮欲共持獨攀南國樹遥寄北風時林<lb/>
惜迎春早花愁去日遲還聞折梅處更有棣華詩<lb/>
　明皇宰相張九齡曲江集二十巻賦一巻詩五巻此<lb/>
　詩在第二巻蜀本芳榮作方榮惜字不可認以近本<lb/>
　所刋芮挺章國秀集正之國秀還聞作仍聞此詩在<lb/>
　少陵太白之前陳子昻杜審言沈宋之後曲江公身<lb/>
　為一代正人而詩亦字字清切云芮挺章選唐天寶<lb/>
　三年以前諸公凡九十人詩二百三十首以李嶠為<lb/>
<pb n="KR4h0074_WYG_020-4b"/>
　第一次宋之問杜審言沈佺期又次張說徐安貞張<lb/>
　敬忠賀知章王翰董思恭杜巖崔滌沈宇劉希夷而<lb/>
　九齡為第十五人云時猶未數少陵同時諸公也<lb/>
　　　庭梅詠<lb/>
芳意何能早孤榮亦自危更憐花蒂弱不受歳寒移朝<lb/>
雪那相妬隂風已屢吹馨香雖尚爾飄蕩復誰知<lb/>
　此見曲江集第五巻詳味詩思盖為李林甫所䧟先<lb/>
　罷相又坐舉周子諒為御史貶荆州長史此荆州詩<lb/>
<pb n="KR4h0074_WYG_020-5a"/>
　也先有戲題春意云一作江南守江林三四春在玉<lb/>
　泉寺古塚詩後然則詩豈無為而徒作者哉以寘少<lb/>
　陵之前可也子壽未相之前嘗為洪州都督徙桂州<lb/>
　兼嶺南按察選補使所至詩必佳洪州詩有云有趣<lb/>
　逢樵客忘懷狎野禽廵屬縣云途中却郡掾林下招<lb/>
　邨民妙甚<lb/>
　　　江梅　　　　　　　　　　　杜　甫<lb/>
梅蘂臘前破梅花年後多絶知春意早最奈客愁何雪<lb/>
<pb n="KR4h0074_WYG_020-5b"/>
樹元同色江風亦自波故園不可見巫岫鬱嵯峩<lb/>
　起句十字已盡梅花次第<lb/>
　　　春雪間早梅　　　　　　　　韓　愈<lb/>
梅將雪共春彩豓不相因逐吹能爭宻排枝巧妬新誰<lb/>
令香滿座獨使淨無塵芳意饒呈瑞寒光助照人玲瓏<lb/>
開已徧㸃綴坐來頻那是俱疑似須知兩逼真熒煌初<lb/>
亂眼浩蕩忽迷神未許瓊花比從將玉樹親先期迎獻<lb/>
嵗更伴占兹辰願得長輝映輕微敢自珍<lb/>
<pb n="KR4h0074_WYG_020-6a"/>
　汗血千里馬必能折旋蟻封昌黎大才也文與六經<lb/>
　相表裏史漢並肩而驅者其為大篇詩險韻長句一<lb/>
　筆百千字而所賦一小著題詩如雪如笋如牡丹櫻<lb/>
　桃榴花蒲萄一句一字不輕下此題必當時有同賦<lb/>
　者春雪早梅中著一間字只彩豔不相因一句五字<lb/>
　巳佳矣彩言雪豔言梅本不相資而成此美句是非<lb/>
　相為得之意芳意饒呈瑞以言梅之芳又饒以雪之<lb/>
　祥瑞寒光助照人以言雪之光足助乎梅之映煦錯<lb/>
<pb n="KR4h0074_WYG_020-6b"/>
　綜用工亦云宻矣學者作詩謂不思而得喝咄呌怒<lb/>
　即可成章吾不信也惟更伴占兹辰一句恐有誤束<lb/>
　大才於小詩之間惟五言律為最難昌黎此詩賦至<lb/>
　十韻較元微之春雪映早梅多四韻題旣甚難非少<lb/>
　放舂容不可也柳子厚有早梅詩古體仄韻早梅發<lb/>
　髙樹逈映楚天碧朔吹飄夜香繁霜滋曉日欲為萬<lb/>
　里贈杳杳山水隔寒英坐銷落何用慰逺客單賦早<lb/>
　梅不為律易鍜鍊也譬如雪詩千山鳥飛絶萬徑人<lb/>
<pb n="KR4h0074_WYG_020-7a"/>
　蹤滅孤舟簑笠翁獨釣寒江雪為古體則可極天下<lb/>
　之竒為律體則不可矣昌黎將䇿試聴窗知六字為<lb/>
　荆公引用亦是費若干思索律體尤難古體差易故也<lb/>
　　　江梅　　　　　　　　　　　鄭　谷<lb/>
江梅且緩飛前輩有歌詞莫惜黄金縷難㤀白雪枝吟<lb/>
看歸不得醉齅立如癡和雨和煙折含情寄所思<lb/>
　五六亦深造梅趣<lb/>
　　　賦得春雪映早梅　　　　　　元　稹<lb/>
<pb n="KR4h0074_WYG_020-7b"/>
飛舞先春雪因依上畨梅一枝方漸秀六出巳同開積<lb/>
素光逾宻眞花節暗催搏風飄不散見晛忽偏摧郢曲<lb/>
琴空奏羗音笛自哀今朝兩成詠翻挾昔人才<lb/>
　一句賦雪一句賦梅本不為難起句上畨梅不走了<lb/>
　早字三四巧見晛忽偏摧此一句佳謂日出則雪先<lb/>
　消梅如故也<lb/>
　　　梅　　　　　　　　　　　　　杜　牧<lb/>
輕盈照溪水掩歛下瑶臺妬雪聊相比欺春不逐來偶<lb/>
<pb n="KR4h0074_WYG_020-8a"/>
同佳客見似為凍醪開若在秦樓畔堪為弄玉媒<lb/>
　牧之詩才髙此小詩若不介意五六却淡靚有味<lb/>
　　　山路見梅感而作　　　　　　錢　起<lb/>
莫言山路僻還被好風催行客凄凉過邨籬冷落開晚<lb/>
溪寒水照晴日數蜂來重憶江南酒何因把一杯<lb/>
　刋本誤以蜂為峰必是蜂字無疑梅發雖則尚寒然<lb/>
　晴日旣暖必有蜂採香但不多耳予每親見之<lb/>
　　　十一月中旬至扶風見梅花　　李商隠<lb/>
<pb n="KR4h0074_WYG_020-8b"/>
匝路亭亭豓非時裛裛香素娥唯與月青女不饒霜贈<lb/>
逺虚盈手傷離適斷腸為誰成早秀不待作年芳<lb/>
　義山之詩入宋流為崑體此謂梅花最宜月不畏霜<lb/>
　耳添用素娥青女四字則謂月若私之而獨憐霜若<lb/>
　挫之而莫屈者亦竒末句又似有所指云<lb/>
　　　早梅　　　　　　　　　　　朱慶餘<lb/>
天然根性異萬物盡難陪自古承春早嚴冬鬭雪開豓<lb/>
寒宜雨露香冷隔塵埃堪把依松竹良圖一處栽<lb/>
<pb n="KR4h0074_WYG_020-9a"/>
　張洎序項斯詩謂元和中張水部律格不渉舊體惟<lb/>
　朱慶餘一人親授其㫖㳂而下則有任藩陳標章孝<lb/>
　標司空圗等及門項斯於寳厯開成之際尤為水部<lb/>
　所賞然則韓門諸人詩𣲖分異此張籍之派也姚合<lb/>
　李洞方干而下賈島之派也慶餘此詩亦有氣脉有<lb/>
　字眼不可忽荆公乃僅選其薔薇一篇<lb/>
　　　早翫雪梅有懐親屬　　　　　韓　偓<lb/>
北陸候纔變南枝花已開無人同悵望把酒獨徘徊凍<lb/>
<pb n="KR4h0074_WYG_020-9b"/>
白雪為伴寒香風是媒何因逢越使腸斷謫仙才<lb/>
　全篇有味五六洒落<lb/>
　　　早梅　　　　　　　　　　　僧齊已<lb/>
萬木凍欲折孤根暖獨回前村深雪裏昨夜一枝開風<lb/>
逓幽香去禽窺素豓來明年猶應律先發映春臺<lb/>
　尋常只將前四句作絶讀其實二十字絶妙五六亦<lb/>
　幽致王荆公選唐百家詩梅花僅有五首五言律僅<lb/>
　有韓致光一首五言絶句一首王適云忽見寒梅樹<lb/>
<pb n="KR4h0074_WYG_020-10a"/>
　開花漢水濵不知春色早疑是弄珠人亦佳句也七<lb/>
　言絶句二首戎昱云一樹寒梅白玉條逈臨邨落傍<lb/>
　溪橋應緣近水花先發疑是經春雪未消劉言史云<lb/>
　竹與梅花相並枝梅花正發竹枝垂風吹總向竹枝<lb/>
　上眞<hi>一作直</hi>似王家雪下時崔魯七言律一首見此巻<lb/>
　後今以予所選五言律增廣之楊誠齋喜唐人崔道<lb/>
　融十字云香中別有韻清極不知寒未見全篇以荆<lb/>
　公之精於詩梅花五言律無七言律亦無之止有五<lb/>
<pb n="KR4h0074_WYG_020-10b"/>
　言絶句五首有云墻角數株梅凌寒獨自開遥知不<lb/>
　是雪時有暗香來李雁湖注引古樂府庭前一樹梅<lb/>
　寒多未覺開祗言花似雪不悟有香來謂介甫畧轉<lb/>
　換耳或偶同也予攷楊誠齋所言則謂祗言花似雪<lb/>
　不悟有香來為蘇子卿作雖未必然而花是雪與花<lb/>
　似雪一字之間大有逕庭知花之似雪而云不悟香<lb/>
　來則拙矣不知其為花而視以為雪所以香來而不<lb/>
　知悟也荆公詩似更髙妙然則盡唐二百九十年僅<lb/>
<pb n="KR4h0074_WYG_020-11a"/>
　選得梅花五言律十二首其誠難題也哉<lb/>
　　　馬上見梅花初發　　　　　　宋　庠<lb/>
瞥見江南樹繁英照苑墻無雙春外色第一臘前香雲<lb/>
葉遥驚目瓊枝昔斷腸莫吹羗塢笛容易損孤芳<lb/>
　三四極工春外之外臘前之前似乎閒而非閒字也<lb/>
　乃最𦂳最切最實之字雲葉瓊枝乃崑體常例<lb/>
　　　梅花　　　　　　　　　　　王　珪<lb/>
冷香疑到骨瓊豓㡬堪餐半醉臨風折清吟拂曉觀贈<lb/>
<pb n="KR4h0074_WYG_020-11b"/>
春無限意和雪不勝寒桃李有慚色枯枝試並欄<lb/>
　其香到骨其豓堪餐起句十字已不茍中二聨皆清<lb/>
　爽不可以至寳丹忽之也<lb/>
　　　馬處厚席上探得早梅　　　　晁端友<lb/>
嶺梅何處早雪裏看芳菲北陸寒猶在南枝春巳歸曉<lb/>
粧初見妬殘角未成飛引我江頭夢清香憶滿衣<lb/>
　晁無咎乃翁端友詩不减唐人<lb/>
　　　紅梅　　　　　　　　　　　梅堯臣<lb/>
<pb n="KR4h0074_WYG_020-12a"/>
家住寒溪曲梅先雜暖春學粧如小女聚笑發丹唇野<lb/>
杏堪同舍山櫻莫與隣休吹江上笛留伴庾園人<lb/>
　野杏堪同舍此堪字乃是不堪也善詩者多如此用<lb/>
　虚字西清詩話紅梅昔獨盛於姑蘓晏元獻始移植<lb/>
　西園第中貴游賂園吏得一枝分接都下始有二本<lb/>
　元獻嘗賦詩曰若更遲開三二月北人應作杏花看<lb/>
　客曰公詩固佳待北俗何淺也元獻笑曰顧傖父安<lb/>
　得不然王君玉時以詩寄元獻云舘娃宫北舊精神<lb/>
<pb n="KR4h0074_WYG_020-12b"/>
　粉瘦瓊寒露蕋新園吏無端偷折去鳯城從此有雙<lb/>
　身王荆公小絶云春半花纔發多應不奈寒北人初<lb/>
　未識渾作杏花看胡元任叢話以為介甫詩與元獻<lb/>
　暗合然介甫句意為工<lb/>
　　　梅花<lb/>
似畏羣芳妬先春發故林曾無鶯蝶戀空被雪霜侵不<lb/>
道東風逺應悲上苑深南枝已零落羗笛寄餘音<lb/>
　　　依韻答僧圓覺早梅<lb/>
<pb n="KR4h0074_WYG_020-13a"/>
江南自寒苦花不與時同清向三冬足香傳一國中雲<lb/>
湖藏舊市雪樹認新豐未有虧氷素隨粧入漢宫<lb/>
　　　九月見梅花<lb/>
江南風土暖九月見梅花逺客思邊草孤根暗磧砂何<lb/>
曾逢寄驛空自聽吹笳今日樽前勝其如秋鬢華<lb/>
　聖俞詩不見著力之迹而風韻自然不同<lb/>
　　　偶折梅數枝置案上盎中芬然遂開<lb/>
　　　　　　　　　　　　　　　　張　耒<lb/>
<pb n="KR4h0074_WYG_020-13b"/>
偶別霜林陋來䝉玉案登清香侵硯水寒影伴書燈見<lb/>
我粲初笑贈人慵未能將何伴髙潔清曉誦黄庭<lb/>
　見我粲初笑贈人慵未能更有味以誦黄庭為梅伴<lb/>
　則兩俱髙潔矣<lb/>
　　　感梅憶王立之　　　　　　　晁沖之<lb/>
王子已仙去梅花空自新江山餘此物海岱失斯人賔<lb/>
客他鄉老園林㡬度春城南載酒地生死一沾巾<lb/>
　晁叔用名沖之自號具茨有集入江西𣲖晁氏自文<lb/>
<pb n="KR4h0074_WYG_020-14a"/>
　元公逈至補之無咎五世世有文人無咎之父端友<lb/>
　字君成詩逼唐人有新城集無咎有濟北集從弟說<lb/>
　之字以道號景迂有景迂集以道親弟詠之字之道<lb/>
　有崇福集補之詠之四朝國史已入文藝傳叔用此<lb/>
　詩蓋學陳后山也其兄無斁載之見知於后山因是<lb/>
　亦知叔用叔用有子曰公武著讀書志者可謂盛矣<lb/>
　王立之名直方居汴南父棫字才元髙貲元祐中延<lb/>
　致名士唱和為蘓黄作頓有亭吕居仁亦以其詩入<lb/>
<pb n="KR4h0074_WYG_020-14b"/>
　𣲖此詩才學后山便有老杜遺風<lb/>
　　　梅<lb/>
素月清溪上臨風不自勝影寒垂積雪枝薄帶春冰香<lb/>
近行猶逺人來折未曾江山正蕭瑟玉色照松藤<lb/>
　此詩未及前篇按集俞汝礪因公武請為作序諸弟<lb/>
　有二十弟賁之飾道二十二弟允之息道二十三弟<lb/>
　豫之虞道二十八弟夬之决道而叔用初字用道與<lb/>
　說之皆從道字聨表也以道為四兄之道為十二兄<lb/>
<pb n="KR4h0074_WYG_020-15a"/>
　又有三十三弟頌之<lb/>
　　　梅<lb/>
南雪看未穩北風吹已殘才堪十年夢不稱一生酸日<lb/>
月方囘首風霜與凭欄遲明出謝客頓覺㡌圍寛<lb/>
　居仁小絶蠟梅詩云學得漢宫粧偷傳半額黄不將<lb/>
　供俗鼻愈更覺清香早梅云獨自不爭春都無一㸃<lb/>
　塵忍將氷雪靣所至媚游人凡賦梅盛稱其美不若<lb/>
　以自况而自超於物外可也<lb/>
<pb n="KR4h0074_WYG_020-15b"/>
　　　嶺梅　　　　　　　　　　　曾　幾<lb/>
蠻烟無處洗梅蕋不勝清顧我已頭白見渠猶眼明折<lb/>
來知韻勝落去得愁生坐入江南夢園林雪正晴<lb/>
　此茶山將詣桂林時詩有二絶連此詩後云桂林梅<lb/>
　花盛開有懷信守程伯禹故知之<lb/>
　　　髙郵無梅求之於揚帥鄧直閣<lb/>
送臘臘垂盡迎春春欲囘如何萬家縣不見一枝梅有<lb/>
客幽尋去無人逺寄來揚州何遜在政用小詩催<lb/>
<pb n="KR4h0074_WYG_020-16a"/>
　　鄧帥寄梅併山堂酒<lb/>
甓社湖邊路詩筒得報囘舊時雲液酒<hi>元註揚州上尊名也</hi>新歳<lb/>
雨肥梅不是園官送真成驛使來鬢毛都白盡更著此<lb/>
花催<lb/>
　此晚年使淮南詩但觀其句律何乃瘦健鏗鏘至此<lb/>
　雖平正中有竒古也<lb/>
　　次韻張守梅詩　　　　　　　　劉子翬<lb/>
破雪梅初動南枝更北枝傍牆應折盡背日較開遲曉<lb/>
<pb n="KR4h0074_WYG_020-16b"/>
角驚殘夢春愁占兩睂狂夫將落蘂故入畫樓吹<lb/>
　梅詩難賦不必句句新得如此圓熟亦可也<lb/>
　　　觀梅花開盡不及吟賞感歎成詩聊貽同好二<lb/>
　　　首　　　　　　　　　　　　朱　熹<lb/>
憶昔身無事尋梅只怕遲沉吟窺老樹取次折横枝絶<lb/>
豓驚衰鬢餘芳入小詩今年何草草政爾負幽期<lb/>
棐几氷壺在梅梢雪蘂空不堪三弄咽誰與一樽同鼻<lb/>
觀殘香裏心期昨夢中那知北枝北猶有未開叢<lb/>
<pb n="KR4h0074_WYG_020-17a"/>
　文公詩似陳后山勁瘦清絶而世人不識此兩詩皆<lb/>
　八句一串又何必晚唐家前頷聨後景聯堆塞景物<lb/>
　求工於一字二字而實則無味耶<lb/>
　　　宋文示及紅梅蠟梅借韻兩詩復和呈以發一<lb/>
　　　笑<lb/>
聞說寒梅盡尋芳去已遲冷香無宿蘂穠豓有繁枝正<lb/>
復非同調何妨續舊詩廣平偏娬媚鐡石悞心期<hi>元注宋文</hi>
<hi>前篇乃用施朱粉事</hi>
<pb n="KR4h0074_WYG_020-17b"/>
風雪催殘臘南枝一夜空誰知荒草裏却有暗香同質<lb/>
瑩輕黄外芳勝淺綘中不遭岑寂侣何以媚孤叢<lb/>
　此二詩前屬紅梅後屬蠟梅<lb/>
　　　清江道中見梅<lb/>
今日清江路寒梅第一枝不愁風嫋嫋正奈雪垂垂暖<lb/>
熱惟須酒平章却要詩他年千里夢誰與寄相思<lb/>
　朱文公乾道三年丁亥訪南軒歸十二月江西詩也<lb/>
　書坊刋全芳備俎節去首尾以中四句為庾信詩悞<lb/>
<pb n="KR4h0074_WYG_020-18a"/>
　甚<lb/>
　　　與弟姪飲梅花下分得香字　　張　栻<lb/>
日夕色愈正春和天與香提携一樽酒問訊滿園芳嗣<lb/>
嵗詩多思懷人心甚長更須多秉燭玉立勝紅粧<lb/>
　前輩鉅公有不可專以詩人目之者至於難題髙致<lb/>
　下筆便自不同以胸中天趣勝也此詩前二句有力<lb/>
　而又有味中四句平淡末二句用東坡海棠詩髙燒<lb/>
　銀燭照紅粧不必說破只說秉燭以照玉立者其勝<lb/>
<pb n="KR4h0074_WYG_020-18b"/>
　豓麗多矣<lb/>
　　　王長沙約飲縣圃梅花下分韻得梅字<lb/>
平生佳絶處心事付江梅縣圃經年見芳樽薄暮開朗<lb/>
吟空激烈燒燭且徘徊未逐徴書去窮冬尚一來<lb/>
　王長沙名師愈婺州人早登楊龜山之門後與朱張<lb/>
　吕三先生交仕至中奉大夫直煥章閣乾淳名卿也<lb/>
　其為長沙宰先一年嘗招南軒賞梅南軒分得林字<lb/>
　此第二年再㑹故云縣圃經年見師愈生澣從吕東<lb/>
<pb n="KR4h0074_WYG_020-19a"/>
　萊及朱文公游仕至朝奉郎澣生柏號魯齋著可言<lb/>
　集亦載南軒林字韻及此詩其祖古詩亦附焉<lb/>
　　　蠟梅　　　　　　　　　　　　楊萬里<lb/>
粟玉圎雕蕾金鈿細著行來從眞蠟國自號小黄香夕<lb/>
吹撩寒馥晨曦透暖光南枝本同姓喚我作他楊<lb/>
　范石湖梅譜謂蠟本非梅類以其與梅同時香又相<lb/>
　近色酷似蜜脾故名蠟梅凡三種檀香梅為上磬口<lb/>
　梅次之花小香淡以子種出不經接者為下又謂最<lb/>
<pb n="KR4h0074_WYG_020-19b"/>
　難題詠乃誠然也山谷后山簡齋三鉅公但為五言小<lb/>
　絶句而東坡唱后山和亦有七言長篇簡齋又有智<lb/>
　瓊額黄且勿誇之句大率不過言黄言香而已髙子<lb/>
　勉一絶云少鎔燭淚裝應似多爇龍涎嗅不如只恐<lb/>
　春風有機事夜來開破㡬丸書此為至佳而律詩全<lb/>
　篇則亦罕見云<lb/>
　　　梅　　　　　　　　　　　　尤　袤<lb/>
不奈雪埋照可堪風漏香天寒無疹粟日暮有嚴粧桃<lb/>
<pb n="KR4h0074_WYG_020-20a"/>
李真肥婢松筠共老蒼合教居第一獨自占年芳<lb/>
　二首取一桃李真肥婢巳是佳句却用老蒼為對似<lb/>
　乎借蒼頭之蒼以對婢也全篇俱有味<lb/>
　　　和渭叟梅花<lb/>
不避風霜苦自甘邱壑潛未禁沾額角信好揷梳尖春<lb/>
意已張本寒威今解嚴殷勤留客意尚許隔牆覘<lb/>
　　　梅花<lb/>
冷豓天然白寒香分外清稍驚春色早又喚客愁生待<lb/>
<pb n="KR4h0074_WYG_020-20b"/>
索廵簷笑嫌聞出塞聲園林多少樹見爾眼偏明<lb/>
　此八句詩却如渾脫鑄成本只是爛熟說話而無手<lb/>
　叚者自不能撮虗空也<lb/>
　　　蠟梅<lb/>
破臘驚春意凌寒試曉粧應嫌脂粉白故染麴塵黄綴<lb/>
樹蜂懸室排箏雁著行團酥與凝蠟難學是生香<lb/>
　五六亦能寫蠟梅形狀尾句雖說破香只得亦可謂<lb/>
　善賦矣<lb/>
<pb n="KR4h0074_WYG_020-21a"/>
　　　道上人房老梅　　　　　　　翁　巻<lb/>
孤髙不受埃老怪昔誰栽仙魄乗槎去龍身帶雪來數<lb/>
枝寒照水一㸃淨沾苔頭白狂詩客花時屢往囘<lb/>
　此所謂永嘉四靈之一也翁巻字續古一字靈舒詩<lb/>
　曰西巖集徐機字文淵一字致中號靈淵詩曰泉山<lb/>
　集徐照字道暉號靈暉詩曰山民集趙師秀字紫芝<lb/>
　號靈秀詩曰天樂堂集乾淳以來尤楊范陸為四大<lb/>
　詩家自是始降而為江湖之詩葉水心適以文為一<lb/>
<pb n="KR4h0074_WYG_020-21b"/>
　時宗自不工詩而永嘉四靈從其說改學晚唐詩宗<lb/>
　賈島姚合凡島合同時漸染者皆隂撏取摘用驟名<lb/>
　於時而學之者不能有所加日益下矣名曰厭傍江<lb/>
　西籬落而盛唐一歩不能少進天下皆知四靈之為<lb/>
　晚唐而鉅公亦或學之趙昌父韓仲止趙蹈中趙南<lb/>
　塘兄弟此四人不為晚唐而詩未嘗不佳劉潛夫初<lb/>
　亦學四靈後乃少變務為放翁體用近人事組織太<lb/>
　巧亦傷太冗同時有趙庚仲白亦可出入四靈小器<lb/>
<pb n="KR4h0074_WYG_020-22a"/>
　此近人詩之源流本末如此<lb/>
　　　嚴先輩詩送紅梅次韻　　　　趙　蕃<lb/>
盡道梅花白能紅又一竒渾疑丹換骨不是酒侵肌看<lb/>
此敷腴色思儂少壯時盛年雖不再猶擬嵗寒知<lb/>
　　　分界鋪愛直驛張安道因杉製名而驛之前有<lb/>
　　　老梅一株不知安道何為捨彼而取此也<lb/>
杉自誰人種梅從何代栽腹空雷有擊根古土無培要<lb/>
是百年物曾經㡬客來直哉雖見錄清矣可遺材<lb/>
<pb n="KR4h0074_WYG_020-22b"/>
　　　憶梅<lb/>
縱乏幽人宅猶餘大樹祠帶山仍帶水宜飲亦宜詩勿<lb/>
待全開後當乗半放時昏昏郭隂霧皎皎上朝曦<lb/>
　趙章泉日作梅課盡乾道淳熙詩得此五言律三首<lb/>
　妙絶句六言極多佳者<lb/>
　　　梅花　　　　　　　　　　　劉克莊<lb/>
造化生尤物居然冠衆芳東家傅粉靣西域返魂香眞<lb/>
可婿芍藥未妨妃海棠平生恨歐九極口説姚黄<hi>元注孟郊</hi>
<pb n="KR4h0074_WYG_020-23a"/>
<hi>詩芍藥真堪婿</hi>
　潛夫後集此詩乃寶祐四年丙辰作年七十矣詩太<lb/>
　富豓以梅為丈夫而芍藥海棠以為妻妾亦不過一<lb/>
　巧耳乏自得趣味也蓋梅詩不貴流麗後村詩細味<lb/>
　之極俗亦頗冗<lb/>
　　　梅花　　　　　　　　　　　張道洽<lb/>
朔風吹石裂寒谷自春生根老香全古花踈格轉清園<lb/>
林干樹秃籬落一枝横佩芷兼懷玉悠然見此兄<lb/>
<pb n="KR4h0074_WYG_020-23b"/>
苔封鶴膝枝流水繞疎籬一白雪相似獨清春不知風<lb/>
流無俗韻恬澹出天姿霜月娟娟夜吾今見所思<lb/>
半枯頑銕石特地數花生逈立風塵表長含水月清屋<lb/>
頭寒嶺瘦門外小溪横萬里今為客相看如弟兄<lb/>
疎疎竹外枝短短水邊籬南雪若相避東風殊不知蘭<lb/>
荃皆弱植桃杏總凡姿坐歎逋仙逺清宵費夢思<lb/>
不帶吟詩癖緣何太瘦生肌膚姑射白風骨伯夷清格<lb/>
外宫粧別天然畵軸横涪翁太多可喚作水仙兄<lb/>
<pb n="KR4h0074_WYG_020-24a"/>
蒼虬百嵗枝殘雪數家籬㸃俗那能染孤芳只自知肯<lb/>
囘桃李靣要是雪霜姿不見紫芝久悠悠使我思<lb/>
不與百花競春風驀地生故將天下白獨向雪中清我<lb/>
輩詩仍要誰家笛自横嵗寒堪共老髯叟十年兄<lb/>
何處出斜枝茆簷自竹籬首囘春一盼最與月相知嚴<lb/>
冷氷霜面清癯山澤姿㡬畨將鶴去倚樹說相思<lb/>
有月色逾淡無風香自生霜崕和樹瘦氷壑養花清政<lb/>
爾疎還冷忽然斜又横千林成獨韻難弟又難兄<lb/>
<pb n="KR4h0074_WYG_020-24b"/>
雪後半横枝溪邊一帶籬春從窮臘透香報老夫知淡<lb/>
月弄疎影嫩寒含令姿天涯值西子牢落慰吾思<lb/>
慇懃天女供那復一塵生質淡全身白香寒到骨清常<lb/>
留雪中看遮莫鬢邉横萬古月宫桂猶吾異姓兄<lb/>
古蘚䕶疎枝幽花發短籬唯宜霜月照莫遣雪風知數<lb/>
㸃玲瓏玉三生灑落姿自從窗外見風味至今思<lb/>
玉肌元不粟未怕夜寒生雪裏孤花發山中一段清㡬<lb/>
囘和月㸔獨立到參横不傍人籬落誰呼石作兄<lb/>
<pb n="KR4h0074_WYG_020-25a"/>
春脚到寒枝詩情滿雪籬每留孤鶴伴不遣一蜂知風<lb/>
漏臘前信月描塵外姿憶從歸閬苑終嵗祗君思<lb/>
萬壑寒皆沍孤根暖自生不隨千卉豓獨負一身清水<lb/>
際寒香逈窗閒夜影横輿臺桃李輩誰弟又誰兄<lb/>
突出一清枝孤村雪擁籬韻無凡眼識香有自心知不<lb/>
是神仙骨何緣氷玉姿㸔㸔金鼎實此味㡬人思<lb/>
　實齋張公道洽字澤民衢州開化人端平二年乙未<lb/>
　進士真西山所取也老矣始為池州簽判平生梅花<lb/>
<pb n="KR4h0074_WYG_020-25b"/>
　詩三百餘首此池州和同官韻五言十六首也或喜<lb/>
　其一白雪相似獨清春不知殊不知篇篇有味雖不<lb/>
　過古人已言之意然縱說横説信口信手皆脱洒清<lb/>
　楚他人學詩三五十年未易及也前是嘗為廣州司<lb/>
　理里中新貴馬天驥為帥劉朔齋震孫為倉使天驥<lb/>
　怒其作越王臺詩若譏已者朔齋將舉改官奪以他<lb/>
　畀澤民不屑也予後至池陽為倉幕白使長拉留之<lb/>
　為足舉員改辟襄陽府推官赴在所班改一夕醉臥<lb/>
<pb n="KR4h0074_WYG_020-26a"/>
　客舍明早弗興視之卒年六十四今又十六年矣其<lb/>
　詩格為江湖不務太髙而圎熟混淪與人色笑和易<lb/>
　而逺俗子為仇今亦無復斯人此二韻和二十首刪<lb/>
　其四餘七言律百餘韻亦選十餘首也<lb/>
　　　早梅　　　　　　　　　　　李　龏<lb/>
草木盡凋殘孤標獨奈寒瘦成唐杜甫髙抵漢袁安雪<lb/>
裏開春國花中立將壇年年笑紅紫翻作背時㸔<lb/>
　雪林李龏字和父近年始卒於霅上年近八十有潄<lb/>
<pb n="KR4h0074_WYG_020-26b"/>
　石吟行於世晚節更進此篇惟演漢唐二字為剰五<lb/>
　六佳<lb/>
　　七言<hi>一百四十八首</hi>
　　　和裴廸發蜀州東亭送客逢早梅相憶見寄<lb/>
　　　　　　　　　　　　　　　　杜　甫<lb/>
東閣官梅動詩興還如何遜在揚州此時對雪遥相憶<lb/>
送客逢春可自由幸不折來傷歳暮若為㸔去亂鄉愁<lb/>
江邊一樹垂垂發朝夕催人自白頭<lb/>
<pb n="KR4h0074_WYG_020-27a"/>
　老杜詩自入蜀後又別至夔州又別後至湖南又別<lb/>
　此詩脱去體貼於不甚對偶之中寫無窮婉曲之意<lb/>
　惟陳后山得其法老杜詩凡有梅字者皆可喜廵簷<lb/>
　索共梅花笑冷蘂疎枝半不禁索笑二字遂為千古<lb/>
　詩人張本岸容待臘將舒柳山意衝寒欲放梅未將<lb/>
　梅蕋驚愁眼要取椒花媚逺天梅花欲開不自覺棣<lb/>
　蕚一別永相望繡衣屢許移家醞皂蓋能㤀折野梅<lb/>
　此七言律之及梅者市橋官柳細江路野梅香雪岸<lb/>
<pb n="KR4h0074_WYG_020-27b"/>
　叢梅發春泥百草生雪籬梅可折風榭柳微舒綠垂<lb/>
　風折笋紅綻雨肥梅梅花萬里外雪片一冬深秋風<lb/>
　楚竹冷夜雪鞏梅香去年梅柳意還欲攪春心何當<lb/>
　㸔花蕊欲發照江梅此五言律之及梅者皆響人牙<lb/>
　頰且不特老杜凡唐人宋人詩中有梅字者即便清<lb/>
　雅標致但全篇專賦則為至難題而强揠者實為可<lb/>
　憾云<lb/>
　　　岸梅　　　　　　　　　　　崔　魯<lb/>
<pb n="KR4h0074_WYG_020-28a"/>
含情含態一枝枝斜壓漁家短短籬惹袖尚憐香半日<lb/>
向人如訴雨多時初開偏稱雕梁畵未落先愁玉笛吹<lb/>
行客見來無去意解帆烟浦為題詩<lb/>
　五六善用事雕梁畫早梅隂鏗詩樂府有落梅曲黄<lb/>
　鶴樓中吹玉笛江城五月落梅花李白詩<lb/>
　　　梅花　　　　　　　　　　　韓　偓<lb/>
梅花不肯傍春光自向深冬著豓陽龍笛逺吹胡地月<lb/>
燕釵初試漢宫粧風雖强暴翻添思雪欲侵凌更助香<lb/>
<pb n="KR4h0074_WYG_020-28b"/>
應笑暫時桃李樹盗天和氣作年芳<lb/>
　五六善評梅心事者併起句豈自喻耶<lb/>
　　　酬崔八早梅有贈兼示之作　　李商隠<lb/>
知訪寒梅過野塘久留金勒為廻膓謝郎衣袖初翻錦<lb/>
荀令爐薫更換香何處拂胸資蝶粉㡬時塗額藉蜂黄<lb/>
維摩一室雖多病亦要天花作道塲<lb/>
　蝶粉以言梅花之片蜂黄以言梅花之鬚似乎借梅<lb/>
　以詠婦人之胸之額矣起句平淡却好<lb/>
<pb n="KR4h0074_WYG_020-29a"/>
　　　梅花寄所親　　　　　　　　李建勲<lb/>
一氣纔新物未知每慚青律與先吹雪霜迷素猶嫌早<lb/>
桃杏雖紅且後時雲鬢自粘飄處粉玉鞭誰指出牆枝<lb/>
老夫多病無風味只向樽前詠舊詩<lb/>
　第六句玉鞭誰指出墻枝有風味建勲別有一詩次<lb/>
　聨云北客見皆驚節氣郡寮癡欲望杯盤不佳<lb/>
　　憶杭州梅花因叙舊游寄蕭協律<lb/>
　　　　　　　　　　　　　　　　白居易<lb/>
<pb n="KR4h0074_WYG_020-29b"/>
二年閒悶在餘杭曽為梅花醉㡬塲伍相廟前繁似雪<lb/>
孤山園裏麗如粧蹋隨游騎心長惜折贈佳人手亦香<lb/>
賞自初開直至落歡因小飲便成狂薛劉相次埋新隴沈<lb/>
謝雙飛出故鄉歌伴酒徒零散盡惟餘頭白老蕭郎<lb/>
　元註薛劉二客沈謝二妓皆是當時歌酒之侣也賞<lb/>
　自初開直至落一句最佳<lb/>
　　　胡中丞早梅　　　　　　　　　方　干<lb/>
不獨閒花不共時一株寒豓尚參差凌晨未噴含霜朶<lb/>
<pb n="KR4h0074_WYG_020-30a"/>
應候先開亞水枝芬郁合將蘭並茂凝明應與雪相期<lb/>
謝公詠賞愁飄落可得更拈長笛吹<lb/>
　凝明二字似生而實佳首句亦有味不獨與閒花異<lb/>
　雖獨開亦不忙也<lb/>
　　　梅花　　　　　　　　　　　林　逋<lb/>
吟懷長恨負芳時爲見梅花輙入詩雪後園林纔半樹<lb/>
水邊籬落忽横枝人憐紅豓多應俗天與清香似有私<lb/>
堪笑兒童亦風味解將聲調角中吹<lb/>
<pb n="KR4h0074_WYG_020-30b"/>
　和靖梅花七言律凡八首前輩以為孤山八梅胡澹<lb/>
　菴嘗兩和之成十六首山谷謂水邉籬落忽横枝此<lb/>
　一聨勝疎影暗香一聯疑歐公未然蓋山谷專論格<lb/>
　歐公專取意味精神耳<lb/>
　　　山園小梅<lb/>
衆芳揺落獨暄妍占盡風情向小園疎影横斜水清淺<lb/>
暗香浮動月黄昏霜禽欲下先偷眼粉蝶如知合斷魂<lb/>
幸有微吟可相狎不須檀板共金樽<lb/>
<pb n="KR4h0074_WYG_020-31a"/>
剪綃零碎㸃酥乾向背稀稠畵亦難日薄縱甘春至晚<lb/>
霜深應怯夜來寒澄鮮秪共鄰僧惜冷落猶嫌俗客㸔<lb/>
憶著江南舊行路酒旗斜拂墮吟鞍<lb/>
　疎影暗香之聨初以歐陽文忠公極賞之天下無異<lb/>
　辭王晉卿嘗謂此兩句杏與桃李皆可用也蘇東坡<lb/>
　云可則可但恐杏桃李不敢承當耳予謂彼杏桃李<lb/>
　者影能疎乎香能暗乎繁穠之花又與月黄昏水清<lb/>
　淺有何交渉且横斜浮動四字牢不可移<lb/>
<pb n="KR4h0074_WYG_020-31b"/>
　　　山園小梅<lb/>
數年閒作園林主未有新詩到小梅摘索又開三兩朶<lb/>
團欒空遶百千迴荒隣獨映山初盡晚景相禁雪欲來<lb/>
寄語清香少愁結為君吟罷一銜杯<lb/>
　三四眼前所可道亦有味<lb/>
　　　梅花<lb/>
㡬回山脚又江頭遶著瑶芳看不休一味清新無我愛<lb/>
十分孤靜與伊愁任教月老須微見却為春寒得少留<lb/>
<pb n="KR4h0074_WYG_020-32a"/>
終共公言數來者海棠端的免包羞<lb/>
小園煙景正凄迷陣陣寒香壓麝臍池水倒窺疎影動<lb/>
屋簷斜入一枝低畵工空向間時㸔詩客休徴故事題<lb/>
慚愧黄鸝與蝴蝶祗知春色在桃蹊<lb/>
　屋簷斜入一枝低王直方以為可與歐黄二公所喜<lb/>
　之聨相伯仲胡元任漁隱叢話猶不然直方之說終<lb/>
　共公言數來者此一句當攷<lb/>
　　　梅花<lb/>
<pb n="KR4h0074_WYG_020-32b"/>
宿靄相黏凍雪殘一枝深映竹叢寒不辭日日旁邊立<lb/>
長願年年末上看蕋訝粉綃裁太碎蔕疑紅蠟綴初乾<lb/>
香篘獨酌聊為壽從此羣芳興亦䦨<lb/>
孤根何事此柴荆邨色仍將臘候并横隔片煙爭向靜<lb/>
半黏殘雪不勝清等閒題詠誰為媿子細相看似有情<lb/>
搔首壽陽千載後可堪青草雜芳英<hi>此一作在</hi>
　半黏殘雪不勝清亦佳句也李雁湖注荆公梅花詩<lb/>
　謂粉綃紅蠟之聨為魏野詩恐不然也<lb/>
<pb n="KR4h0074_WYG_020-33a"/>
　　　梅花　　　　　　　　　　　晁端友<lb/>
皎皎仙姿脉脉情絳羅纎蕚裹瑶英色侔姑射無雙白<lb/>
香比酴醿一倍清臘後春前芳信宻水邊林下曉粧明<lb/>
故應不屬東君管冷豓孤芳取次成<lb/>
　晁無咎乃翁詩逺逼唐人近勝宋人東坡所作新城<lb/>
　集叙論已見於前也<lb/>
　　　依韻和叔治晚見梅花　　　　梅堯臣<lb/>
楚人住處將為援越使傳時合有詩常是臘前混雪色<lb/>
<pb n="KR4h0074_WYG_020-33b"/>
却驚春半見瓊姿笛吹逺曲還多怨風送清香似可期<lb/>
我欲細看持在手誰能為折向南枝<lb/>
　　　梅花<lb/>
江南臘月前溪上照水野梅多少株豓薄自將同鵠羽<lb/>
粉寒曽不逐蜂鬚桃根有妹猶含凍杏樹為隣尚帶枯<lb/>
楚客且休吹玉笛清香飄盡更應無<lb/>
　　　梅花<lb/>
巳先羣卉得春色不與杏花為比紅薄薄逺香來澗谷<lb/>
<pb n="KR4h0074_WYG_020-34a"/>
疎疎寒影近房櫳全枝惡折憎隣女短笛横吹怨楚童<lb/>
墜蕚誰將呵在鬢蘂殘金粟上睂蟲<lb/>
　　　和梅花<lb/>
特特不甘春著力年年能占臘前芳水邊攀折此中女<lb/>
馬上嗅尋何處郎山舍更清裁作援鳯樓偏巧學成粧<lb/>
團枝宻葉都如雪野雀飛來翅合香<lb/>
　聖俞此四詩猶少作前一詩見第十巻湖州後作後<lb/>
　三詩見第十二巻所㸃皆有味之句或謂老杜負鹽<lb/>
<pb n="KR4h0074_WYG_020-34b"/>
　出井此溪女打鼓發船何郡郎下六字可全用乎曰<lb/>
　用之而切於題亦何不可<lb/>
　　　次韻道隱憶太平州宅早梅　　王安石<lb/>
大梁春費寶刀催不似湖隂有早梅今日盤中看剪綵<lb/>
當時花下就傳杯紛紛自向江城落杳杳難隨驛使來<lb/>
知憶舊遊還想見<hi>一作在</hi>西南枝上月徘徊<lb/>
　李雁湖元註次道隠宋敏求韻也叅知政事綬之子<lb/>
　嘗知太平州此詩無格律平正而巳能言汴京憶當<lb/>
<pb n="KR4h0074_WYG_020-35a"/>
　塗梅之意在他人為之必費力<lb/>
　　次韻徐仲元詠梅<lb/>
溪杏山桃欲占新亭梅放蘂尚嬌春額黄映日明飛燕<lb/>
肌粉含風冷太真玉笛凄凉吹易徹冰紈生澁畫難親<lb/>
爭妍喜有君詩在老我翛然敢效顰<lb/>
舊挽青條冉冉新花遲亦度栁前春肌冰綽約如姑射<lb/>
膚雪參差是太真揺落㑹應傷嵗晚攀翻剰欲寄情親<lb/>
終無驛使傳消息寂寞誰知笑與顰<lb/>
<pb n="KR4h0074_WYG_020-35b"/>
　或問半山此詩方之和靖髙下如何予謂荆公不過<lb/>
　鬪飣工緻而已君復之韻不可及也和靖飄然欲仙<lb/>
　半山規行矩歩如用太真事凡兩聨誠無一字茍率<lb/>
　然不如揺落攀翻之聨有滋味<lb/>
　　　與微之同賦梅花得香字三首<lb/>
漢宫嬌額半塗黄粉色凌寒透薄粧好借月魂來映燭<lb/>
恐隨春夢去飛揚風亭把盞酬孤豓雪徑廻輿認暗香<lb/>
不為調羮貪結子直須留取占年芳<lb/>
<pb n="KR4h0074_WYG_020-36a"/>
　李雁湖註此句亦兆公相業也予謂不然世稱王沂<lb/>
　公絶句云雪中未問和羮事且向百花頭上開以為<lb/>
　宰相狀元之兆俱見於此矣盖亦偶然也但荆公命<lb/>
　意自佳<lb/>
結子非貪鼎鼐嘗偶先紅杏占年芳從教臘雪埋蔵得<lb/>
却怕春風漏泄香不御鈆華知國色祗裁雲縷想仙裝<lb/>
少陵為爾牽詩興可是無心賦海棠<lb/>
　少陵在西川不賦海棠詩初自薛能拈出此語事見<lb/>
<pb n="KR4h0074_WYG_020-36b"/>
　薛能鄭谷詩集鄭谷海棠詩云浣花溪上堪惆悵子<lb/>
　美無心為發揚今半山却引而歸於梅可矣東閣官<lb/>
　梅動詩興老杜本以稱裴廸今指為老杜亦可也詩<lb/>
　話或云子美母名海棠故集中無海棠詩或云曉看<lb/>
　紅濕處花重錦官城非海棠不能當也惟陸放翁六<lb/>
　言詩云廣平作梅花賦子美無海棠詩政自一時偶<lb/>
　爾俗人平地生疑此說得之<lb/>
淺淺池塘短短墻年年為爾惜流芳向人自有無言意<lb/>
<pb n="KR4h0074_WYG_020-37a"/>
傾國天教抵死香鬚裊黄金危欲墮蒂團紅蠟巧能粧<lb/>
嬋娟一種如冰雪依倚春風笑野棠<lb/>
　遯齋閒覽云凡詠梅多詠白而荆公獨云鬚裊黄金<lb/>
　蒂團紅蠟不惟造語巧麗可謂能道人不到處矣予<lb/>
　亦謂褒許太過蒂凝紅蠟綴初乾林和靖已嘗道來<lb/>
　此篇惟向人自有無言意一句迸自然要之自况殊<lb/>
　覺急廹無和靖水邉林下自得之味也<lb/>
　　　黄梅花<lb/>
<pb n="KR4h0074_WYG_020-37b"/>
庾嶺開時媚雪霜梁園春色占中央未容鶯過毛無纇<lb/>
已覺蜂歸蠟有香弄月似浮金屑水飄風如舞麴塵場<lb/>
何人剰着栽培力太液池邊想菊裳<lb/>
　熙寧五年壬子館中作是時但題曰黄梅花未有蠟<lb/>
　梅之號至元祐蘓黄在朝始定名曰蠟梅盖王才元<lb/>
　園中花也直方之父作頓有亭時則蠟梅詩開山祖<lb/>
　似當以平甫詩為首也歐陽公梅聖俞南豐東坡山<lb/>
　谷后山盛稱王平甫詩讀其集佳者良多視其兄介<lb/>
<pb n="KR4h0074_WYG_020-38a"/>
　甫頗豪富髙於元白多矣比張文潛則風味不及比<lb/>
　蘓子美則骨骼不及殆不下坡門秦晁也燈花詩云<lb/>
　夜光迷蝶夢朝燼拂蛾眉春夏云過牆紅杏留窻隙<lb/>
　著壁青苔上履綦如春從鶗鴂聲中盡人向酴醿影<lb/>
　裏閒三神山閉蒼龍闕九道江涵白鷺洲老悟天機<lb/>
　思抱甕靜諳人事戒垂堂三伏塵埃火雲外八灘風<lb/>
　月石樓中皆壬子年詩其文曰校理集六十巻而詩<lb/>
　占二十九巻壬子癸丑兩年詩乃占十四巻似乎太<lb/>
<pb n="KR4h0074_WYG_020-38b"/>
　多未經刪擇也東坡謂異時長怪謫仙人舌有風雷<lb/>
　筆有神稱許如此平甫所可取者不以兄介甫行新<lb/>
　法用小人為然宜諸公尤多之也<lb/>
　　　憶梅花<lb/>
禁街人語絶喧譁庭下沉吟斗柄斜萬里雲容含霰雪<lb/>
一陽泉脉動萌芽頓忘人世蓬心累巳任天年葆鬢加<lb/>
早晚翩然青雀舫滿江春色看梅花<lb/>
　　　梅花<lb/>
<pb n="KR4h0074_WYG_020-39a"/>
醉筆題詩紫界牆梅花零落撲衣裳天香又雜杯中淥<lb/>
春色還驚鬢上蒼渉世何妨為白璧流年未抵熟黄糧<lb/>
一吟起我生平志今古冥㝠出處忘<lb/>
　二詩俱豪<lb/>
　　　雪中梅　　　　　　　　　　鄭　獬<lb/>
臘雪欺寒飄玉塵早梅鬪巧雪中春更無俗豔能相雜<lb/>
惟有清香可辨真姑射仙人氷作體秦家公主粉為身<lb/>
素娥巳自稱佳麗更作廣寒宫裏人<lb/>
<pb n="KR4h0074_WYG_020-39b"/>
　鄭獬字毅夫安陸人皇祐五年進士第一有鄖溪集<lb/>
　行世其詩壯麗此篇三四最佳梅在雪中故別無可<lb/>
　雜者雜字好惟有清香可辨真尤見雪不藏香之意<lb/>
　公主粉為身雖引婦人為譬却正而不邪雅而不滛<lb/>
　也<lb/>
　　　岐亭道上見梅花戲贈季常<hi>元注陳慥字季常</hi>
　　　　　　　　　　　　　　　　蘇　軾<lb/>
蕙死蘭枯菊亦摧返魂香入隴頭梅數枝殘綠風吹盡<lb/>
<pb n="KR4h0074_WYG_020-40a"/>
一㸃芳心雀啅開野店初嘗竹葉酒江雲欲落豆稭灰<lb/>
行當更向釵頭見病起烏雲正作堆<lb/>
　一㸃芳心雀啅開此句最佳坡天人也作詩不拘法<lb/>
　度而自有生意雀之為物嘗凍啅梅開本無情於梅<lb/>
　下此語乃若不勝情者尾句盖謂季常侍兒病起新<lb/>
　粧行當於釵頭見此花欲其出以侑樽也豆稭灰出<lb/>
　文酒清話王勉雪詩上天燒下豆稭灰烏李從教作<lb/>
　白梅亦俚語世傳以為戲者東坡作詩初學劉夢得<lb/>
<pb n="KR4h0074_WYG_020-40b"/>
　頗渉譏刺第以荆公新法天下不便故勇於排之而<lb/>
　又不能忘情於詩間有所斥非敢怨君元豐中李定<lb/>
　何正臣舒亶彈劾之下獄欲寘之死至於今此三人<lb/>
　姓名士君子望而惡之亶有和石尉早梅二首曰霜<lb/>
　林盡處碧溪傍小露檀心媚夕陽天下三春無正色<lb/>
　人間一味有真香相思誰向風前寄更晚那辭雪後<lb/>
　芳朝夕催人頭欲白故園正在水雲鄉又依然想見<lb/>
　故山傍半倚垣陰半向陽短笛樓頭三弄夜前邨雪<lb/>
<pb n="KR4h0074_WYG_020-41a"/>
　裏一枝香可能明月來同色不待東風已自芳幸免<lb/>
　杜郎傷歲暮莫辭吟對釣漁鄉此兩詩亦頗可觀但<lb/>
　以少陵為杜郎則稱譽不當亶眼不識東坡而謂其<lb/>
　能識梅花耶兼亦格卑句巧似乎凑合而成惟東坡<lb/>
　詩語意天然自出髙妙懸絶不同其人品不堪與東<lb/>
　坡作奴故附其詩於坡詩之下不以入正選云<lb/>
　　　紅梅<hi>三首取一</hi>
怕愁貪睡獨開遲自恐氷容不入時故作小紅桃杏色<lb/>
<pb n="KR4h0074_WYG_020-41b"/>
尚餘孤痩雪霜姿寒心未肯隨春態酒暈無端上玉肌<lb/>
詩老不知梅格在更看綠葉與青枝<lb/>
　石曼卿紅梅詩認桃無綠葉辨杏有青枝坡嘗謂此<lb/>
　兩語村學堂中體也范石湖著梅譜因詩老二字誤<lb/>
　以為聖俞詩非矣第二首尾句云不應便雜夭桃杏<lb/>
　半㸃微酸已著枝第三首前聯云丹鼎奪胎那是寳<lb/>
　玉人頩頰更多姿俱佳坡梅詩古句佳者有江頭千<lb/>
　樹春欲暗竹外一枝斜更好及惠州邨字韻三首絶<lb/>
<pb n="KR4h0074_WYG_020-42a"/>
　竒如次韻楊公濟二十絶氷盤未薦含酸子霜嶺先<lb/>
　看耐凍枝應笑春風木芍藥豐肌弱骨要人醫洗盡<lb/>
　鈆華見雪肌要將真色鬭生枝檀心已作龍涎吐玉<lb/>
　頰何勞獺髓醫又如明日酒醒應滿地空令饑鶴啄<lb/>
　莓苔慿仗幽人收艾納國香和雨入蒼苔前醫字韻<lb/>
　二首尤妙後苔字韻亦苦思為之矣<lb/>
　　　梅花寄汝陰蘇太守　　　　　僧道濳<lb/>
湖山揺落嵗方悲又見梅花破玉蕤一樹輕明侵曉岸<lb/>
<pb n="KR4h0074_WYG_020-42b"/>
數枝清瘦炯疎籬良辰易失空回首習氣難忘尚有詩<lb/>
所向皆公舊題墨肯辜魚鳥却來期<lb/>
　東坡元祐六年辛未三月去杭入朝為翰長侍讀道<lb/>
　潛師在西湖智果八月坡為賈易等所彈出為龍學<lb/>
　潁州此詩乃其年冬所寄也葢猶有望於坡之復來<lb/>
　紹聖元年甲戌坡南行而師亦下平江獄屈其服編<lb/>
　管邕州謂之何哉<lb/>
　　　次韻賞梅　　　　　　　　　黃庭堅<lb/>
<pb n="KR4h0074_WYG_020-43a"/>
要知宋玉在隣墻笑立春晴照粉光淡薄自能知我意<lb/>
幽閒元不為人芳微風拂掠生春思小雨亷纎洗暗粧<lb/>
只恐濃葩委泥土誰今解合返魂香<lb/>
　外集有此詩恐少作然一字不茍<lb/>
　　　和和叟梅花　　　　　　　　陳師道<lb/>
百卉前頭第一芳低臨粉水浸寒光巻簾初認雲猶凍<lb/>
逆鼻渾疑雪亦香鼎實自期終有待天眞不假更勻粧<lb/>
江南望斷無來使且伴詩翁入醉鄉<hi>元註漢房陵有粉水</hi>
<pb n="KR4h0074_WYG_020-43b"/>
　此詩見后山外集任淵所不注者恐非后山作以五<lb/>
　六太露不然則是少作嘗自刪去者也<lb/>
　　　梅花　　　　　　　　　　　張　耒<lb/>
北風萬木正蒼蒼獨占新春第一芳調鼎自期終有實<lb/>
論花天下更無香月娥服馭無非素玉女精神不尚粧<lb/>
洛岸苦寒相見晚曉來魂夢到江鄉<lb/>
　宛<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>詩大率自然調鼎自期終有實此句亦不能兆<lb/>
　文潛為相故前評謂王沂公王荆公詩兆皆偶然耳<lb/>
<pb n="KR4h0074_WYG_020-44a"/>
　論花天下更無香句乃士大夫當以自任者<lb/>
　　　次韻李秬梅花　　　　　　　晁補之<lb/>
寒嵒幽霧不曾開殘雪猶封宿草荄一蕚故應先臘破<lb/>
百花渾未覺春來慚非上苑青房比誤作唐昌碎月猜<lb/>
常恨清谿照疎影横斜還許落金杯<hi>碎月一作玉蕋</hi>
　蘇門諸公以魯直少游無咎文潛為四學士併陳無<lb/>
　己李方叔文集傳世號六君子文名下無虚士讀其<lb/>
　詩則知之三四佳五六似近崑體以用事故也尾句<lb/>
<pb n="KR4h0074_WYG_020-44b"/>
　婉而妙謂清溪照影雖若可恨然移此影落冨貴家<lb/>
　酒杯中亦似未肯也<lb/>
　　　和補之梅花　　　　　　　　廖正一<lb/>
蕙蘭芳草久暌離偶洩春光此一枝自許輕盈羞粉白<lb/>
何人閒麗得隣窺寒欺薄酒魂消夜月入重簾夢破時<lb/>
幸有暗香襟袖暖江南歸信不應遲<lb/>
　廖正一字明畧安陸人元祐中召試舘職見知東坡<lb/>
　自號竹林居士有白雲集名亞四學士<lb/>
<pb n="KR4h0074_WYG_020-45a"/>
　　　普明寺見梅　　　　　　　　楊萬里<lb/>
城中忙失探梅期初見僧窗一兩枝猶喜相看那恨晚<lb/>
故應更好半開時今冬不雪何闗事作伴孤芳却欠伊<lb/>
月落空山正幽獨慰存無酒且新詩<lb/>
　　　梅花下小飲<lb/>
今年春在臘前囘怪底空山見早梅數㸃有情吹面過<lb/>
一花無頼背人開為㩦竹葉澆瓊樹旋折氷葩浸玉杯<lb/>
近節雨晴誰料得明朝無興也重來<lb/>
<pb n="KR4h0074_WYG_020-45b"/>
　二詩見江湖集猶少作也誠齋詩晚乃一變江湖荆<lb/>
　溪二集猶歩歩繩墨<lb/>
　　　懐古堂前小梅漸開<lb/>
梅邊春意未全囘澹月微風暗裏催近水數株殊小在<lb/>
一梢雙朶忽齊開生愁落去輕輕折不怕清寒得得來<lb/>
膓斷故園千樹雪大江西去亂雲堆<lb/>
隨意行穿翠篠林暗香撩我獨闗心遥看小朶不勝好<lb/>
走近寒梢無處尋未吐誰知膚底雪半開猶䕶蕊頭金<lb/>
<pb n="KR4h0074_WYG_020-46a"/>
老來懶去渾無緒奈此南枝索苦吟<lb/>
絶豔元非着粉團眞香亦不在鬚端何曾天上氷玉質<lb/>
却怕人間霜雪寒枝似去年仍轉瘦花於來嵗定誰看<lb/>
老夫官滿梅應熟齒軟猶禁半㸃酸<lb/>
揀得疎花折得囘銀瓶氷水養教開忽然燈下數枝影<lb/>
喚作窗前一樹梅嵗律又殘還見此我頭自白不須催<lb/>
相看姑置人間事嚼玉餐香嚥一杯<lb/>
　此見荆溪集知常州時作梅詩難矣瘦健清洒如此<lb/>
<pb n="KR4h0074_WYG_020-46b"/>
　亦不易得<lb/>
　　　克信弟坐上賦梅花二首<lb/>
對酒初驚髪半華折梅還覺興殊佳如何屋角西南月<lb/>
只隔<hi>一作照</hi>梢頭一兩花自是向來香寂寞不須更道影<lb/>
横斜北枝別有春無價和靖何曾覔得些<lb/>
月波成露露成霜借與南枝作淡粧寒入玉衣燈下薄<lb/>
春撩雪骨酒邊香却於老樹半枯處忽見一梢如許長<lb/>
道是疎花不解語伴人醒醉替人狂<lb/>
<pb n="KR4h0074_WYG_020-47a"/>
　此見西歸集在知常州之後<lb/>
　　　立春後一日和張功父園梅未開韻<lb/>
前夕三更月落時東風巳動萬花知江梅端合先交割<lb/>
春色如何未探支只欠梁溪氷柱句追懐和靖暗香詩<lb/>
張家剩有葱根指不把瓊酥滴一枝<lb/>
　此見朝天集梁溪謂尤延之時同朝張功父名鎡南<lb/>
　湖集俟檢末句甚佳<lb/>
　　　至日後十日雪中觀梅<lb/>
<pb n="KR4h0074_WYG_020-47b"/>
小樹梅花徹夜開侵晨雪片趂花囘即非雪片催梅發<lb/>
却是梅花喚雪來琪樹横枝吹腦子玉妃乘月上瑶臺<lb/>
世間除却梅梢雪便是氷霜也帶埃<lb/>
　此退休集詩最為老筆千變萬化横説直説學者未<lb/>
　至乎此不可便以為率<lb/>
　　　梅花　　　　　　　　　　　陸　游<lb/>
家是江南友是蘭水邊月底怯新寒畵圗省識驚春早<lb/>
玉笛孤吹怨夜殘冷淡合教閒處着清癯難遣俗人看<lb/>
<pb n="KR4h0074_WYG_020-48a"/>
相逢剩作樽前恨索笑情懐老漸闌<lb/>
　放翁詩至萬篇七言律梅花詩三十餘首今選取中<lb/>
　半凡十五首總評於後<lb/>
　　　十一月八夜燈下對梅獨酌累日勞甚頗自慰<lb/>
　　　也<lb/>
奔走人間無己時夜窗喜對出塵姿移燈看影憐渠瘦<lb/>
掩户留香笑我癡冷艶照杯欺麴蘖孤標逼硯結氷澌<lb/>
本來難入繁華社莫向春風怨不知<lb/>
<pb n="KR4h0074_WYG_020-48b"/>
　　　十二月初一日得梅一枝絶竒戲作長句今年<lb/>
　　　於是四賦此花矣<lb/>
高標巳壓萬花羣尚恐驕春習氣存月兎𢷬霜供換骨<lb/>
湘娥鼓瑟為招魂孤城小驛初飛雪斷角殘鐘半掩門<lb/>
盡意端詳終有恨夜寒皴玉倩誰温<lb/>
　　　荀秀才送蠟梅十枝竒甚為賦此詩<lb/>
與梅同譜又同時我為評香似更竒痛飲便拚千日醉<lb/>
清狂頓减十年衰色疑初割蜂脾蜜影欲平欺鶴膝枝<lb/>
<pb n="KR4h0074_WYG_020-49a"/>
揷向寶壺猶未稱合將金屋貯幽姿<lb/>
　　　樊江觀梅<hi>樊江越中地名</hi>
莫笑山翁老據鞍探梅今夕到江干半灘流水浸殘月<lb/>
一夜清霜催曉寒倚醉更教重秉燭怕愁元自怯慿欄<lb/>
誰知携客芳華日曽費纒頭錦百端<lb/>
　　　梅花四首<lb/>
老厭紛紛漸鮮歡愛花聊復客江干月中欲與人爭瘦<lb/>
雪後休慿笛訴寒野艇幽尋驚嵗晚紗巾亂挿醉更䦨<lb/>
<pb n="KR4h0074_WYG_020-49b"/>
猶憐心事凄凉甚結子青青亦帶酸<lb/>
月地雲堦暗斷腸知心誰觧賞孤芳相逢只怪影亦好<lb/>
歸去始知身染香渡口耐寒窺淨綠橋邉凝怨立昏黄<lb/>
與卿俱是江南客剰欲樽前說故鄉<lb/>
元㝠行令肅冰霜墻角疎梅特地芳屑玉定煩修月户<lb/>
堆金難買破天荒了知一氣環無盡坐笑千林凍欲僵<lb/>
力量世間難得似挽回歳律放春陽<lb/>
折得名花伴此翁詩情却在醉魂中髙標不合塵凡有<lb/>
<pb n="KR4h0074_WYG_020-50a"/>
尤物眞窮造化功霧雨更知仙骨別鈆丹那悟色塵空<lb/>
前身姑射疑君是問道端須順下風<lb/>
　　　漣漪亭賞梅<lb/>
判為梅花倒玉巵故山幽夢憶疎籬冩真妙絶横窗影<lb/>
徹骨清寒蘸水枝苦節雪中逢漢使髙標澤畔見湘纍<lb/>
詩情怯為花拈出萬斛塵襟我自知<lb/>
　　　射的山觀梅<lb/>
射的山前雨墊巾籬邊初見一枝新照溪盡洗驕春意<lb/>
<pb n="KR4h0074_WYG_020-50b"/>
倚竹真成絶代人餐玉元知非火食化衣應笑走京塵<lb/>
即今畵史無名手試把清詩當冩真<lb/>
凌厲冰霜節愈堅人間乃有此癯仙坐收國士無雙價<lb/>
獨出東皇太一前此去幽尋應盡日向來別恨動經年<lb/>
花中竞是誰流輩欲許芳蘭恐未然<lb/>
　　　園中賞梅<lb/>
閱盡千葩萬卉春此花風味獨清真江邊曉雪愁欲語<lb/>
馬上夕陽香趁人熨眼紅苞初報信囘頭青子又生仁<lb/>
<pb n="KR4h0074_WYG_020-51a"/>
覊游偏覺年華速徙倚闌干一愴神<lb/>
行遍茫茫禹畫州尋梅到處得閒游春前春後百囘醉<lb/>
江北江南千里愁未愛繁枝壓紗㡌最憐亂㸃糝貂裘<lb/>
一寒可賀君知否又得幽香數日留<lb/>
　　　梅<lb/>
若耶溪頭春意慳梅花獨秀愁空山逢時决非桃李輩<lb/>
得道自保冰雪顔仙去要令天下惜折來聊伴放翁閒<lb/>
人中商畧誰堪比千載夷齊伯仲間<lb/>
<pb n="KR4h0074_WYG_020-51b"/>
　和靖八梅未出猶為易題疎影暗香一經此老之後<lb/>
　人難措手矣近世諸人為梅詩一切蹈襲殊無佳話<lb/>
　甚者搜竒抉隠組織千百去梅愈逺放翁七言律三<lb/>
　十餘首其在蜀中所賦尤多似若寓意於所愛者詠<lb/>
　梅當以神仙隠逸古賢士君子比之不然則以自况<lb/>
　若専以指婦人過矣此所選十五首又似若肉多於<lb/>
　骨與同時尤楊范體格不同云<lb/>
　　　紅梅　　　　　　　　　　　毛　滂<lb/>
<pb n="KR4h0074_WYG_020-52a"/>
何處曽臨阿母池渾將綘雪㸃寒枝東牆羞頰逢誰笑<lb/>
南國酡顔强自持㡬過風霜仍好色半呼桃杏聽羣兒<lb/>
青春獨養和羮味不為黄蜂飽蜜脾<lb/>
　毛滂字澤民為杭州法曹任滿已去抵富陽有惜分<lb/>
　飛詞為東坡所賞追還久之以此知名後乃出京卞<lb/>
　之門詞佳於詩東堂集亦惟此紅梅花詩為最所至<lb/>
　庖饌奢侈有王武子之風味其事見鄭景望集中<lb/>
　　　和草堂吕君玉梅花　　　　　崔　鶠<lb/>
<pb n="KR4h0074_WYG_020-52b"/>
綽約冰肌絶可憐雪中飛燕自媥妍迎春不負千金諾<lb/>
占上常贏一著先斜倚野橋愁脉脉獨窺冰水淨涓涓<lb/>
著人自有竒香在不是偷將與少年<lb/>
　崔鶠字徳符雍邱人徙陽翟住坐元符上書言邪人<lb/>
　章惇下廢三十年政和中為績溪宰後召殿院不就<lb/>
　靖康初右正言請斬蔡京者有婆娑集此詩善用事<lb/>
　末句謂著人竒香非偷與韓夀之比其不茍如此他<lb/>
　詩可覘<lb/>
<pb n="KR4h0074_WYG_020-53a"/>
　　　江梅　　　　　　　　　　　田　亘<lb/>
千林含凍鬱蒼蒼只有江梅獨自芳暗吐幽香穿別院<lb/>
半欹斜影入寒塘冰膚宛是姑仙女粉靣端疑騎省郎<lb/>
若是蜜奴曾拂掠肯收紅豓貯蜂房<lb/>
　田亘字元邈陽翟人與陳叔易崔徳符善建炎以察<lb/>
　官召卒嘗有飛鳶詩詆相國寺前資寮僧云涎涎晴<lb/>
　空作鶻盤仰空誰不羡髙閒豈知盡日勞心眼只在<lb/>
　塵寰腐䑕間其為人可知也梅詩三首前二首云趂<lb/>
<pb n="KR4h0074_WYG_020-53b"/>
　暖不隨千卉折凌寒先伴六花開臨溪照影為誰好<lb/>
　映竹無人空自憐皆工惟用索笑事乃云廵簷一笑<lb/>
　屑瓊瑰韻與事不叶次亦可畧惟此尾句謂蜜蜂若<lb/>
　知此花又豈肯收他花為用亦足以諷夫人之不察<lb/>
　者姑仙女騎省郎尚可議也<lb/>
　　　窗外梅花　　　　　　　　　盧　襄<lb/>
巳消殘雪豆稭灰斜壓疎籬一半開雖我故園無分看<lb/>
問渠春色㡬時來冷香漸欲薫詩夢落蘂猶能韻砌臺<lb/>
<pb n="KR4h0074_WYG_020-54a"/>
定復水邉多屐齒試令長鬛視蒼苔<lb/>
　三衢盧㐮字賛元詩見曾慥百家選句律盡健南渡<lb/>
　前侍從<lb/>
　　　和田南仲梅<lb/>
壽陽粧額太矜持不待宫貂賜口脂惜妙風姿令雪妬<lb/>
定真消息有春知試看呵手攀條處何似成隂著子時<lb/>
莫遣王孫三弄絶早尋疎影對江湄<lb/>
　起句尾句類崑體<lb/>
<pb n="KR4h0074_WYG_020-54b"/>
　　　同曾户部吳縣尉張秀才北山僧房尋梅令客<lb/>
　　　對棋　　　　　　　　　　　徐　俯<lb/>
處處已收南畆稻閒閒還㸔北山梅累觴聊爾酡顔在<lb/>
對局怡然笑口開掃徑似知佳客至杖藜惟可數君來<lb/>
移松種樹鄱陽老章甫風帆歳一囘<lb/>
　第六句可人<lb/>
　　　庭中梅花正開用舊韻貽端伯<lb/>
羗笛何勞塞北吹江南何處不寒梅千林寂寂無人看<lb/>
<pb n="KR4h0074_WYG_020-55a"/>
獨樹亭亭對客開偏為咨嗟惟爾念是誰移種待君來<lb/>
縱留一曲安能唱恰似朝歌墨子廻<lb/>
　師川詩律疎濶其說甚傲其詩頗拙只雪詩二首可<lb/>
　取此以予愛梅故及之惟第四句可人耳<lb/>
　　　和和靖八梅<hi>用汝南故事禁用體物字</hi>　　　胡　銓<lb/>
感時濺淚㡬時乾顧影伶俜獨立難自恐迹孤無與對<lb/>
誰憐族冷不勝寒未應一世供愁斷長願三更秉燭看<lb/>
雨過花邉行更好猶嫌子美借銀鞍<lb/>
<pb n="KR4h0074_WYG_020-55b"/>
風亭小立夢初殘歩歩凌空對廣寒照眼雙明清可掬<lb/>
閒情一味淡相㸔曉縈瑞霧黏初潤晴映髙雲薄未乾<lb/>
三嗅臨風思無限蕋宫遥夜酒初闌<lb/>
暗裏尋香自不迷照空焉用夜燃臍欲危疎朶風吹老<lb/>
太瘦長條雨颭低孤豓㡬時同把盞野香猶記助㸔題<lb/>
唐人未識髙標在浪自紛紛說李蹊<lb/>
痩吟幽翫有餘妍更向髙人獨樂園無垢未應經露沐<lb/>
不緇寧信受塵昏春風自識明妃靣夜雨能清吏部魂<lb/>
<pb n="KR4h0074_WYG_020-56a"/>
挿向膽瓶看更好凛如明水薦靁樽<lb/>
當年曾見鳯城頭入骨貪看興未休小摘欲論千種恨<lb/>
微吟還喚一畨愁每嫌俗物<hi>一作客</hi>薰心醉長願清馨滿<lb/>
世㽞穠李倚風梨帶雨比方應合靣騂羞<lb/>
縞裠練帨照釵荆霜竹寒松秀色并八詠格高凌太白<lb/>
千林地逈切西清着枝有味知深意欹屋無言似薄情<lb/>
日暮水邊空悵望渾如湘浦見皇英<lb/>
一年佳處早梅時勾引風情巧釣詩未分霜凌禁瘦朶<lb/>
<pb n="KR4h0074_WYG_020-56b"/>
漸看春入奈愁枝晚尤奇特憐無伴夜更分明不可私<lb/>
冷落便須憑酒煖從今鄒律未消吹<lb/>
紛紛紅紫勿相猜自古騷人酷嗜梅皂蓋折花憐老杜<lb/>
黄梅時雨憶方回一生耐凍天憐惜滿世趨炎我獨來<lb/>
桃李爭春身老大急須吟醉莫停杯<lb/>
　和靖八梅非一日而成有思亦且有力澹菴和之欲<lb/>
　一舉而成則不容不竭思而加力此中大有佳語又<lb/>
　和八篇用東坡雪詩聲色氣味富貴勢力賦之以多<lb/>
<pb n="KR4h0074_WYG_020-57a"/>
　不取<lb/>
　　　返魂梅　　　　　　　　　　曾　幾<lb/>
徑菊庭蘭日夜摧禪房未合有江梅香今政作依稀似<lb/>
花乃能令頃刻開笑説巫陽真浪下寄聲驛使未須來<lb/>
為君浮動黄昏月挽取林逋句法回<lb/>
　此非梅花也乃製香者合諸香令氣味如梅花號之<lb/>
　曰返魂梅子選詩無燒香類蓋香癖詩人有之而律<lb/>
　詩少也茶山此詩可謂善游戲矣不惟切於題而亦<lb/>
<pb n="KR4h0074_WYG_020-57b"/>
　句律森然聳峭<lb/>
　　　諸人見和再次韻<lb/>
蠟炬高花半欲摧班班小雨學黄梅有時燕寢香中坐<lb/>
如夢前村雪裏開披拂故令㩦袖滿横斜便欲映窗來<lb/>
重簾幽户深深閉亦恐風飄不得回<lb/>
　此只是燒香似梅花香詩中四句善形容前邨雪裏<lb/>
　横斜映窗等語挽而歸之於所聞之香既雅潔又標<lb/>
　致<lb/>
<pb n="KR4h0074_WYG_020-58a"/>
　　　瓶中梅<lb/>
小窗氷水青琉璃梅花横斜三四枝若非風日不到處<lb/>
何得色香如許時神情蕭散林下氣玉雪清映閨中姿<lb/>
陶泓毛頴果安用踈影冩出無聲詩<lb/>
　此詩吳體也可謂神清蕭散<lb/>
　　　雪後梅花盛開折置燈下<lb/>
滿城桃李望東君破臘江梅未上春窗几數枝逾靜好<lb/>
園林一雪倍清新巳無妙語形容汝不用幽香觸撥人<lb/>
<pb n="KR4h0074_WYG_020-58b"/>
迨此暇時當舉酒明朝風雨恐傷神<lb/>
　靜好二字佳園林一雪倍清新尤為佳句<lb/>
　　　喻子才提舉招昌源觀梅倦不克徃蘇仁仲有<lb/>
　　　詩次韻<lb/>
問公何許看花回賸説郊坰十里梅樹雜古今他處少<lb/>
枝分南北一齊開昌源巳辦行厨去離渚猶須使節來<lb/>
况復蘭亭公所葺清流九曲要傳杯<lb/>
　元注離渚梅花亦盛昌源離渚皆越上地名<lb/>
<pb n="KR4h0074_WYG_020-59a"/>
　　　奉和姚仲美臘梅　　　　　　趙　暘<lb/>
陽和都未見芳菲初喜寒苞發故枝絶色夐無朱粉態<lb/>
真香寧許燕鶯知凝愁金谷登樓日歛黛温泉賜浴時<lb/>
冩作新聲傳玉笛誰人持向月中吹<lb/>
　夐無朱粉態不朱不粉可見其為黄梅此句佳餘亦<lb/>
　只賦得梅花耳趙暘字乂若其先本杭人徙鄭州及<lb/>
　汴畢漸榜甲科靖康初左正言過江寓信州玉山章<lb/>
　泉之曾祖也<lb/>
<pb n="KR4h0074_WYG_020-59b"/>
　　　正月七日初見梅花　　　　　方元修<lb/>
雪淨氷融溪作鱗梅花經眼日當人北枝風力顧不早<lb/>
東閣詩情聊一新煙並博山薰莫亂色同衰鬢揷宜親<lb/>
一年好處得全盡紅綻雨肥猶弄春<lb/>
　桐廬處士元英先生之後元修少有詩名政和初審<lb/>
　察監大觀庫後通判濬州弟元若靖康右史秘少元<lb/>
　矩亦典郡詩三四亦佳嘗同吕居仁趙才仲入大名<lb/>
　幕<lb/>
<pb n="KR4h0074_WYG_020-60a"/>
　　　梅花　　　　　　　　　　　潘良貴<lb/>
天與孤高花獨新世間草木信非倫影涵水月不受采<lb/>
氣傲氷霜何待春冷淡自能驅俗客風騷端合付幽人<lb/>
徃來百匝堦除裏頓使心無一㸃塵<lb/>
氣律崢嶸嵗欲新寒梅芳信冠羣倫直能平地凌大雪<lb/>
可是回根迎小春九畹蕙蘭真上客千山桃李盡庸人<lb/>
即今㩦酒江郊去弄蕋攀條一拂塵<lb/>
　中書舎人潘子賤名良貴一字義榮金華人號黙成<lb/>
<pb n="KR4h0074_WYG_020-60b"/>
　居士宣和初博士建炎初司諫紹興初都司左史屢<lb/>
　以忤時相去為西掖叱向子恭奏事無益不切坐去<lb/>
　又惡秦檜遂不起朱文公序其集畤字德久其兄子<lb/>
　也<lb/>
　　　探梅呈汪信民　　　　　　　吕本中<lb/>
縞帶銀杯欲着塵小園幽樹巳含春風流王謝佳公子<lb/>
臭味曹劉入幕賓細朶定無塵土涴暗香猶帶雪霜新<lb/>
剩摩枵腹搜竒句去惱城南得定人<lb/>
<pb n="KR4h0074_WYG_020-61a"/>
　拈出細朶無涴處亦新末句活動<lb/>
　　　謝勝<hi>一作亭</hi>尉送梅<lb/>
破帷冷落不禁風疾病深藏稱懶慵忽有梅花來陋巻<lb/>
喜聞春信出初冬未須趂雪争先覩尚恐衝寒不滿容<lb/>
㑹約君家好兄弟他年樽酒更相從<lb/>
　三四亦活<lb/>
　　　江梅<lb/>
江梅消息未真傳微露芳心几杖前不信氷霜能作惡<lb/>
<pb n="KR4h0074_WYG_020-61b"/>
要令桃李便爭先斜枝似帶千峰雪冷艶偷回二月天<lb/>
准擬從君出城去竹輿仍勝百花韀<lb/>
　尋梅則竹輿可矣尋春則可百花韀也此語極新居<lb/>
　仁詩專主乎活曾茶山與之同年生於元豐七年甲<lb/>
　子過江時各年未五十居仁先有詩名茶山倡和求<lb/>
　印可而居仁教以詩法故茶山以傳陸放翁其説曰<lb/>
　最忌參死句今人看居仁詩多不領㑹蓋專以工求<lb/>
　則不得其門而入也以活求則此梅詩亦可參矣<lb/>
<pb n="KR4h0074_WYG_020-62a"/>
　　　和周楚望紅梅用韻　　　　　方惟深<lb/>
清香皓質世稱竒試作輕紅更自宜紫府與丹來換骨<lb/>
春風吹酒上凝脂直教臘雪無藏處只恐朝雲有去時<lb/>
溪上野桃何足種秦人應獨未相知<lb/>
　范石湖梅譜稱此換骨凝脂之聨曾季貍裘甫著艇<lb/>
　齋詩話以為徐師川十三嵗時詩見知東坡蓋妄也<lb/>
　慶元中陳剛刋板已著為方子通子通名惟深有莆<lb/>
　田小集行於世他詩亦佳裘甫詩話多諛師川恐非<lb/>
<pb n="KR4h0074_WYG_020-62b"/>
　作家子通王荆公同時人半出岸沙楓欲死繫舟時<lb/>
　有去年痕乃子通詩也荆公愛之書於座右乃誤刋<lb/>
　入荆公集曾慥詩選不收此詩謂為姑蘇人其實莆<lb/>
　田人也<lb/>
　　　次韻張守梅詩　　　　　　　劉子翬<lb/>
草棘蕭蕭野岸隈暗香消息已傳梅雪欺籬落遥難認<lb/>
暖入枝條併欲開愁向天涯今度見老隨春色暗中來<lb/>
似聞詩社多何遜盍試招魂共一杯<lb/>
<pb n="KR4h0074_WYG_020-63a"/>
　五六天涯春色有思致<lb/>
　　　次韻劉秀野前邨梅　　　　　朱　熹<lb/>
玉立寒烟寂寞濵仙姿瀟灑盡無塵千林揺落今如許<lb/>
一樹横斜絶可人真與雪霜娛晚景任從桃李殿殘春<lb/>
緑陰青子明年事衆口矜嗟鼎味新<lb/>
　　　次韻劉秀野早梅<lb/>
可愛紅芳愛素芳多情珍重老劉郎踈英的礫尊中影<lb/>
微月黄昏句裏香胸次自憐真玉雪人間何處有氷霜<lb/>
<pb n="KR4h0074_WYG_020-63b"/>
廵簷説盡心期事肯醉佳人錦瑟傍<lb/>
　此皆寄意於梅猶孔子所言嵗寒然後知松柏之後<lb/>
　彫也無上文無下文只此十箇字足見士君子之為<lb/>
　人也<lb/>
　　　次韻秀野雪後書事<lb/>
惆悵江頭㡬樹梅杖藜行遶去還來前時雪壓無尋處<lb/>
昨夜月明依舊開折寄遥憐人似玉相思應恨刼成灰<lb/>
沉吟落日寒鴉起却望柴荆獨自回<lb/>
<pb n="KR4h0074_WYG_020-64a"/>
　詩有興有比有賦如風雅頌古體與今固殊而稱人<lb/>
　之美即頌也實書其事曰賦要説得形状出微寓其<lb/>
　辭則比興皆托於斯如此詩首尾四句實書其事也<lb/>
　中兩聨賦則微寓其辭言尋梅見梅寄梅有比有興<lb/>
　而味無窮矣<lb/>
　　　不見梅再用來字韻<lb/>
舊嵗將除新嵗來梅花長是雪毰堆如何此日三州路<lb/>
不見寒葩一樹開野水風煙迷慘淡故園霜月想徘徊<lb/>
<pb n="KR4h0074_WYG_020-64b"/>
夜窗却恐勞幽夢速把新詩取次裁<lb/>
　文公以乾道三年丁亥八月如長沙訪南軒十一月<lb/>
　同游衡岳十二月公歸建陽道中抵新喻西境賦詩<lb/>
　曰北嶺蒼茫雨欲來南山騰踏翠成堆穉松遶麓千<lb/>
　旗巻野水涵空一鑑開客路情懐無倥偬今晨游眺<lb/>
　且徘徊自然觸目成佳句雲錦無勞更剪裁故不見<lb/>
　梅詩有此篇韻三州路謂潭衡袁也<lb/>
　　　叔通老友探梅得句垂示且有領客㩦壺之約<lb/>
<pb n="KR4h0074_WYG_020-65a"/>
迎霜破雪是寒梅何事今年獨晚開應為花神無意管<lb/>
故煩我輩着詩催繁英未怕隨清角踈影誰憐蘸緑杯<lb/>
珍重南隣諸酒伴又尋江路探香<hi>一作春</hi>來<lb/>
　夫仁亦在乎熟之而巳矣此詩當以熟觀<lb/>
　　　和宇文正甫探梅　　　　　　張　栻<lb/>
天與孤清逈莫隣祗應空谷伴幽人千林掃迹愁無奈<lb/>
一㸃横梢眼便親顧影莫驚身易老哦詩尚覺句能新<lb/>
㡬多生意氷霜裏説與夭桃自在春<lb/>
<pb n="KR4h0074_WYG_020-65b"/>
　此詩瀟然出塵其惓惓於當世之君子至矣得見此<lb/>
　人焉不得而疎之也<lb/>
　　　紅梅　　　　　　　　　　　韓無咎<lb/>
不隨羣艶競年芳獨自施朱對雪霜越女謾誇天下白<lb/>
壽陽還作醉時粧半依修竹餘真態錯認夭桃有暗香<lb/>
月底瑶臺清夢到霓裳新換舞衣長<lb/>
　韓尚書南澗本桐木𣲖有甲乙集淳熙七年庚子詩<lb/>
　當是時鉅儒文士甚盛稱無咎與茶山先是俱寓信<lb/>
<pb n="KR4h0074_WYG_020-66a"/>
　州茶山之甥吕成公即無咎之婿無咎詩亦與尤楊<lb/>
　范陸相伯仲有子曰琥字仲止號澗泉尤有高節詩<lb/>
　與趙昌父並立於信上此詩五六甚佳<lb/>
　　　去年多雪苦寒梅花遂晚元夕猶未盛開<lb/>
　　　　　　　　　　　　　　　　范成大<lb/>
隔年寒力凍芳塵勒住東風寂寞濵只管苦吟三尺雪<lb/>
那知遲把一枝春燈烘畵閣香猶冷湯暖銅瓶玉尚皴<lb/>
花定有情堪索笑自憐無術喚真真<lb/>
<pb n="KR4h0074_WYG_020-66b"/>
　此詩淳熙十二年乙巳作<lb/>
　　　再題瓶中梅<lb/>
園林揺落凍芳塵南北枝間玉蕋皴風袂挽香雖淡薄<lb/>
月窗横影巳精神雪霜春事年年晚今古詩情日日新<lb/>
鐡石如公猶索句真成嚼蠟對横陳<lb/>
　淳熙十四年丁未作<lb/>
　　　次韻尹朋梅花　　　　　　　尤　袤<lb/>
江北江南天未春陽和先巳到孤根斜枝冷落溪頭路<lb/>
<pb n="KR4h0074_WYG_020-67a"/>
瘦影扶踈竹外邨水部未妨時遣興玉妃誰復與招魂<lb/>
天寒好伴羅浮醉明月清風許重論<lb/>
　　　梅花<lb/>
竹外籬邊一樹斜可憐芳意自萌芽也知春到先舒蘂<lb/>
又被寒欺不放花索笑㡬回驚嵗晚相思一夜繞天涯<lb/>
直須待得垂垂發踏月相㩦過酒家<lb/>
冷蕋疎枝半不禁眼看芳信日駸駸雪霜不管朝天靣<lb/>
風月能知匪石心望逺可無南北使客愁空費短長吟<lb/>
<pb n="KR4h0074_WYG_020-67b"/>
年年准擬花排恨不道看花恨更深<lb/>
　尤遂初詩初看似弱久看却自圓熟無一斧一斤痕<lb/>
　迹也<lb/>
　　　落梅<lb/>
清溪西畔小橋東落月紛紛水映紅五夜客愁花片裏<lb/>
一年春事角聲中歌殘玉樹人何在舞破山香曲未終<lb/>
却憶孤山醉歸路馬蹄香雪襯東風<lb/>
　第二句未有別本可攷遂初詩其孫新安半刺藻嘗<lb/>
<pb n="KR4h0074_WYG_020-68a"/>
　刋行而焚於兵予得其家所抄副本頗有訛缺云<lb/>
　　　入春半月未有梅花<lb/>
枯樹扶疎水滿池攀翻未見玉團枝應羞無雪教誰伴<lb/>
未肯先春獨探支㡬度杖藜貪㸔早一年芳信恨開遲<lb/>
留連東閣空愁絶只誤何郎作好詩<lb/>
　　　徳翁有詩再用前韻三首<lb/>
文章仙伯記仇池毎想横斜竹外枝未放柔柯攢玉雪<lb/>
稍看紅葉染燕支别來望逺慿誰寄老去尋春只恐遲<lb/>
<pb n="KR4h0074_WYG_020-68b"/>
把酒問花花觧語定應催促要新詩<lb/>
立馬黃昏遶曲池㡬回踏雪問南枝不應春到花猶未<lb/>
定恐寒侵力不支隴上已驚傳信晚梅前只想弄粧遲<lb/>
臨風不語空歸去獨立無憀自詠詩<lb/>
嘗記尋芳到習池攀條頻認去年枝曉穿曲徑千林去<lb/>
晚度危橋一木支不避春寒來得得只緣人望故遲遲<lb/>
無錢可辦羅浮醉報答春光只有詩<lb/>
　首唱以入春半月梅花未開為題八句極委曲有味<lb/>
<pb n="KR4h0074_WYG_020-69a"/>
　却不料支字難和有所酬答又成三首遂初詩不見<lb/>
　其有著氣力處而平淡中自有拗斡三支字皆壓倒<lb/>
　　　次韻渭叟蠟梅<hi>二首取一</hi>
快㵼鵝黃若下春要將香色鬬清珍蠟丸暗拆東君信<lb/>
梔貌寧欺我輩人光價未輸何遜早詩篇重見豫章新<lb/>
渾金璞玉爭多少要與江梅作近親<lb/>
　蠟丸梔貌亦新前首末句云强學瞿曇金作靣只應<lb/>
　惟怪老禪親皆能言其色也<lb/>
<pb n="KR4h0074_WYG_020-69b"/>
　　　梅花　　　　　　　　　　　趙　蕃<lb/>
平生欠汝哦詩債歳嵗年年湏要還未至臘時須訪問<lb/>
巳過春月尚躋攀直從開後至落後不問山間與水間<lb/>
却笑淵明賦歸去庭柯目眄自怡顔<lb/>
全樹婆娑夥匪奢數枝纎瘦少尤佳春風上苑吾何忝<lb/>
落日孤邨汝自嗟定論要為塵外物細看那是世間花<lb/>
不然山谷能詩老曷與山礬定等差<lb/>
　世之作者無窮尤楊范陸之後又有一趙昌父直從<lb/>
<pb n="KR4h0074_WYG_020-70a"/>
　開後至落後即樂天賞自初開直至落第二首五六<lb/>
　絶妙梅詩甚多特選此耳<lb/>
　　　探梅　　　　　　　　　　　韓　琥<lb/>
檢㸃山前梅蕋痕花雖未放巳銷魂縱饒老榦摧幽谷<lb/>
也勝繁華倚市門冷落不成欺歲晚陽和且可待春温<lb/>
清香一噴紅梢滿却月凌風未易論<lb/>
　此澗泉紹熙三年壬子詩澗泉生於紹興三十年巳<lb/>
　卯是年才三十四歳而作詩巳如此三四固以自謂<lb/>
<pb n="KR4h0074_WYG_020-70b"/>
　雖如此勝如彼矣第六句猶未㤀世情嘉定初即休<lb/>
　官不仕嘉定十七年甲申理宗即位之月卒年六十<lb/>
　四其大節有可取則自許之意不必如詩所云可也<lb/>
　詩四十餘巻約五千篇澗泉諱琥字仲止南澗無咎<lb/>
　之子予嘗為作傳<lb/>
　　　梅花<lb/>
今年全未作梅詩與向花前浪品題不分雪霜摧折盡<lb/>
尚須天日照臨之静看冷蕋無人㑹閒遶孤根只自知<lb/>
<pb n="KR4h0074_WYG_020-71a"/>
猶有幽禽解鳴語為予醻酢殆移時<lb/>
肯同桃李强攙春自占空山野水濵老氣却因髙樹得<lb/>
清姿不待數花新本來淡薄難從俗縱入紛華亦絶塵<lb/>
最愛夜深霜重處冷風吹起月精神<lb/>
　此澗泉紹興末年詩朱文公入講筵侂胄未甚盛之<lb/>
　時仲止其言已如此髙了第二首三四愈吟愈有味<lb/>
　謂髙樹老氣亦無待於數花不亦妙乎凡前輩自許<lb/>
　只許退不許進王沂公梅詩偶爾做著狀元宰相乃<lb/>
<pb n="KR4h0074_WYG_020-71b"/>
　謂詩必以榮進為兆乃俗論也<lb/>
　　　春山看紅梅<lb/>
年年常得醉君家今日紅梅正著花㸃綴初非桃有艶<lb/>
横斜寧與李爭華依然竹外併林下况復山巔與水涯<lb/>
歩遶孤根香更在髙懐無惜共流霞<lb/>
　此仲止開禧中詩三四殊佳餘尚有梅詩數十首今<lb/>
　但選八首於此<lb/>
　　　澗上蠟梅香<lb/>
<pb n="KR4h0074_WYG_020-72a"/>
照眼花枝是蠟梅香傳小樹為誰開弄陰欲雪山長暝<lb/>
破曉終風水漫洄鳥語春聲喧復靜鴻飛寒影去還來<lb/>
數間敗屋浮橋外何苦無吟不舉杯<lb/>
　中四句引四物若不切於梅者而句句有委折縈紆<lb/>
　無盡之意所謂蠟梅香甚在其中矣嘉定八年乙亥<lb/>
　詩也<lb/>
　　　梅下<lb/>
雖得霜濃春自濃野梅無處不為容半依古渡迷芳草<lb/>
<pb n="KR4h0074_WYG_020-72b"/>
獨占荒山對古松綽約花房宜戲蝶崔嵬枝幹若游龍<lb/>
角巾一幅支笻久不覺烟中有寺鐘<lb/>
　歐公詩春風疑不到天涯二月山城未見花此詩起<lb/>
　句十四字似之三四尤佳尾句愈佳丙子年詩<lb/>
　　　澗東臨風飲梅花尚未全放一樹獨佳<lb/>
殘雪餘寒二月來澗東猶是欲開梅夕陽影淡初尋句<lb/>
流水聲清更把杯取友喚隣相領略破荒擇勝獨徘徊<lb/>
誰能折向南枝醉一陣寒香撲麝煤<lb/>
<pb n="KR4h0074_WYG_020-73a"/>
　五六惟陳后山到此地仲止筆力古淡亦能之丙子<lb/>
　年詩<lb/>
　　　探梅<lb/>
探梅山路一杯亭日淡風微遠靄生莫問古來尋古話<lb/>
只知春近愛春情㡬枝冷蕋吟方見一㸃疎花畵不成<lb/>
我挾兩兒同二友老來酒外更何營<lb/>
　痩淡之中自穠粹嘉定庚辰詩仲止卒於十七年甲<lb/>
　申八月有大節此四詩皆老筆也<lb/>
<pb n="KR4h0074_WYG_020-73b"/>
　　　寄尋梅　　　　　　　　　　戴復古<lb/>
寄聲說與尋梅者不在山邉即水涯又恐好枝為雪<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>
或生幽處被雲遮蜂黃塗額半含蕋鶴膝翹空疎帶花<lb/>
此是尋梅端的處折來湏付與詩家<lb/>
　輕快可喜石屛戴復古字式之天台人早年不甚讀<lb/>
　書中年以詩游諸公間頗有聲夀至八十餘以詩為<lb/>
　生涯而成家盖江湖游士多以星命相卜挾中朝尺<lb/>
　書奔走閫臺郡縣餬口耳慶元嘉定以來乃有詩人<lb/>
<pb n="KR4h0074_WYG_020-74a"/>
　為謁客者龍洲劉過改之之徒不一人石屏亦其一<lb/>
　也相率成風至不務舉子業干求一二要路之書為<lb/>
　介謂之濶匾副以詩篇動獲數千緍以至萬緍如壺<lb/>
　山宋謙父自遜一謁賈似道獲楮幣二十萬緍以造<lb/>
　華居是也錢塘湖山此曺什伯為羣阮梅峰秀實林<lb/>
　可山洪孫花翁季蕃髙菊磵九萬徃徃雌黄士大夫<lb/>
　口吻可畏至於望門倒屣石屏為人則否每於廣座<lb/>
　中口不談世事縉紳多之然其詩苦於輕俗髙處頗<lb/>
<pb n="KR4h0074_WYG_020-74b"/>
　亦清健不至如髙九萬之純乎俗如劉江邨瀾最晚<lb/>
　輩本天台道士能詩還俗磨瑩工宻自謂晚唐予及<lb/>
　識其人今亦歸九泉而處士詩名遂絶響矣故因取<lb/>
　石屏此詩而詳記之於此<lb/>
　　　梅<lb/>
孤標粲粲<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>羣葩獨占春風管歲華㡬樹參差江上路<lb/>
數枝粧㸃野人家冰池照影何湏月雪㟁聞香不見花<lb/>
絶似人間隐君子自從幽處作生涯<lb/>
<pb n="KR4h0074_WYG_020-75a"/>
　皆前人已曽道之句而律熟句輕頗亦自然亦不可<lb/>
　弃也石屏小集詩百餘首趙嬾菴汝讜字蹈中所選<lb/>
　也蹈中詩至中年不為律體獨喜為選體有三謝韋<lb/>
　栁之風其所取石屛詩殆亦庶矣蹈中兄曰南塘汝<lb/>
　談字履常詩文俱髙尤精四六䟦語頗亦不滿於石<lb/>
　屛之詩一言以䔩之曰輕俗而已葢根本淺也今續<lb/>
　集有詠梅投所知中四句云獨開殘臘與時背奄勝<lb/>
　衆芳其格髙欲啟月宫休種桂如何仙苑只栽桃所<lb/>
<pb n="KR4h0074_WYG_020-75b"/>
　謂其格髙者殊為衰颯欲啟如何一聮尤覺俳陋非<lb/>
　深於詩者不能察也同時稍後有許棐梅屋者有蠟<lb/>
　梅江梅同瓶詩曰苗裔元從庾嶺分兩般標致一般<lb/>
　春淡粧西子呈嬌態黄靣瞿曇現小身不羡腰金横<lb/>
　玉貴來尋嚼蠟飲氷人只愁花謝香狼藉桃李如何<lb/>
　接後塵第二句不勝其俗三句愈覺其俗此江湖詩<lb/>
　所以難選云<lb/>
　　　客有致橫驛苔梅者絶奇古劉良叔以詩借觀<lb/>
<pb n="KR4h0074_WYG_020-76a"/>
　　　次韻奉納　　　　　　　　　方　岳<lb/>
雪侵橫驛苔枝古莫作江南一様看醖釀春情何遜老<lb/>
崚嶒詩骨孟郊寒也知餘子十分俗雅有書生半㸃酸<lb/>
政恐劉郎識桃耳相逄冷淡亦良難<lb/>
　　　五用韻<lb/>
水曹為骨逋為髓風雪㶚橋誰共㸔千里夢廽歸路逺<lb/>
一枝春占暮江寒飛飛雨片猶堪醉㸃㸃晴香巳帶酸<lb/>
䨇玉瓶乾情正洽與君落筆不辭難<lb/>
<pb n="KR4h0074_WYG_020-76b"/>
　秋崕詩二十巻七言律梅花詩十餘首獨選此二首<lb/>
　又五中之二也此在維楊制幕時年壯氣銳句律髙<lb/>
　峭而詩始佳莫作江南一様看盖秋崕江東人亦所<lb/>
　以自標也二和有云蘚樹卧龍鱗甲老霜橋立馬毛<lb/>
　骨寒亦壯健四和有云笑堪索否便堪醉盟可尋歟<lb/>
　不可寒比之楊誠齋詩變之又變古未有此法學者<lb/>
　不可以為凖也<lb/>
　　　落梅　　　　　　　　　　　劉克莊<lb/>
<pb n="KR4h0074_WYG_020-77a"/>
一片能教一斷腸可堪平砌更堆牆飄如遷客來過嶺<lb/>
墜似騷人去赴湘亂㸃莓苔多莫數偶粘衣袖久猶香<lb/>
東風謬掌花權柄却忌孤髙不主張<lb/>
昨夜尖風幾陣寒心知尤物久留難枝疎似被金刀剪<lb/>
片細疑經玉杵殘痛叱山童持箒去苛留野客坐苔看<lb/>
月中徙倚慿空樹也勝吳兒賞牡丹<lb/>
　潛夫淳熙十四年丁未生二十五為靖安尉嘉定中<lb/>
　從李大江淮制幕監南岳廟以歸詩集始此初有南<lb/>
<pb n="KR4h0074_WYG_020-77b"/>
　岳五藁此二詩嘉定十三年庚辰作年三十四時正<lb/>
　奉祠家居後從辟廵廣西帥蜀知建陽縣當寳慶初<lb/>
　史彌逺廢立之際錢塘書肆陳起宗之能詩凡江湖<lb/>
　詩人皆與之善宗之刋江湖集以售南岳藁與焉宗<lb/>
　之賦詩有云秋雨梧桐皇子府春風楊栁相公橋哀<lb/>
　濟邸而誚彌逺本改劉屏山句也敖臞菴器之為太<lb/>
　學生時以詩痛趙忠定丞相之死韓侂胄下吏逮捕<lb/>
　亡命韓敗乃始登第致仕而老矣或嫁秋雨春風之<lb/>
<pb n="KR4h0074_WYG_020-78a"/>
　句為器之所作言者併潛夫梅詩論列劈江湖集板<lb/>
　二人皆坐罪初彌逺議下大理逮治鄭丞相清之在<lb/>
　𤨏闥白彌逺中輟而宗之坐流配於是詔禁士大夫<lb/>
　作詩如孫花翁惟信李蕃之徒寓在所改業為長短<lb/>
　句紹定癸巳彌逺死詩禁觧潛夫為病後訪梅九絶<lb/>
　句云夢得因桃却左遷長源為栁忤當權幸然不識桃并<lb/>
　栁却被梅花累十年又云一言半句致魁台前有沂<lb/>
　公後簡齋自是君詩無警䇿梅花窮殺幾人來又云<lb/>
<pb n="KR4h0074_WYG_020-78b"/>
　春信分明到草廬呼兒沽酒買溪魚從前弄月嘲風<lb/>
　罪即日金雞巳赦除時潛夫廢閒恰十年矣其詩格<lb/>
　本卑晚而漸進如此詩遷客騷人金刀玉杵二聯皆<lb/>
　費粧㸃氣骨甚弱如憶真州梅園詩次韻方孚若瀑上<lb/>
　種梅窻龎之韻至於十首今無可選後集梅絶句至<lb/>
　百首謂之百梅如方烏山澄孫諸人各和至百首頗<lb/>
　不無贅而亦有竒者惟此可備梅花大公案也<lb/>
　　　趙禮部和予梅詩十絶送林錄參韻雜之萬如<lb/>
<pb n="KR4h0074_WYG_020-79a"/>
　　　詩中殆不可辨别課一詩以謝　劉克莊<lb/>
更無一㸃涴鈆華狀出氷枝糁玉葩十絶頓令儂北靣<lb/>
萬如原住子東家自羞貧女釵邉朶難傍宫人額上花<lb/>
縱使北風如鐡勁未妨雪月照槎牙<lb/>
　禮部當是趙時煥寓居泉州林錄参當是林觀後四<lb/>
　句有所諷自羞貧女釵邉朶言詩之淡者難傍宫人<lb/>
　額上花言詩之艶者北風雪月二句以喻夫臨患難<lb/>
　而不可奪也然後邨詩未為全淡盖出處之際亦似<lb/>
<pb n="KR4h0074_WYG_020-79b"/>
　未然萬如居士李縝字伯玉李雲龕之子朱文公作<lb/>
　墓誌稱其有文十巻梅百詠寓泉州後村初為石塘<lb/>
　林同林合賦梅花百絶未知有萬如詩後見之乃謂<lb/>
　萬如詩如漢宫洞簫梨園羯鼔用事精切下字清新<lb/>
　音節流麗有二宋王仲至晏叔度之風惜其太脂粉<lb/>
　視陳簡齋便自邈然後村又自謂所賦如樵歌牧唱<lb/>
　妍詞巧思不及李逺甚即此詩五六意也然以予觀<lb/>
　之梅花詩清瘦瀟洒近年莫如尤延之雖楊誠齋陸<lb/>
<pb n="KR4h0074_WYG_020-80a"/>
　放翁亦頗浮肥矣後邨之言良是其詩未臻乎奥地<lb/>
　也<lb/>
　　　梅花二十首　　　　　　　　張道洽<lb/>
和靖風流百世長吟魂依舊化幽芳巳枯半樹風煙古<lb/>
纔放一花天地香不肯靣隨春冷暖只將影共月行藏<lb/>
懸知骨法清如許傳得仙人服玉方<lb/>
數蘤疎踈靜處芳便成佳景不荒凉暖回窮谷春常早<lb/>
影落寒溪水也香自倚風流髙格調唯消質素淡衣裳<lb/>
<pb n="KR4h0074_WYG_020-80b"/>
滿天霜月花邊宿無復莊周蝶夢狂<lb/>
泠冷澗水石橋傍春正濃時風味長清介終持孤竹操<lb/>
繁華不夢百花塲描來月地前生瘦吹落風簷到死香<lb/>
結習已空無染着每來花下輒成狂<lb/>
凍蘤無多樹更孤一溪霜月照清癯終身只友竹君子<lb/>
雅志絶羞松大夫白玉都拚雕作蕋黃金不惜撚為鬚<lb/>
亦知世有春風伴問萬花中著得無<lb/>
孤芳嫌殺渾羣芳雪滿山坳月滿塘韻士不隨今世態<lb/>
<pb n="KR4h0074_WYG_020-81a"/>
仙姝猶作古時粧雪羞潔白常囘避春忌清髙不主張<lb/>
地僻何妨絶供給饑來只用嚥寒香<lb/>
　不主張之句仍是本劉後村<lb/>
政爾寒陰惨淡時忽逄孤艶映疎籬金蘭氣味無人識<lb/>
玉雪襟懐只自知竹屋紙窻清不俗茶甌禪榻兩相宜<lb/>
花邊不敢髙聲語羗管凄凉更忍吹<lb/>
千林凍損積陰凝一㸃春從底處生玉色獨鍾天地正<lb/>
鐵心不受雪霜驚孤芳若與東君背數樹能令南紀明<lb/>
<pb n="KR4h0074_WYG_020-81b"/>
醉後惟愁踏花影青鞋不敢近花行<lb/>
數株如玉照寒塘無日無風自在香谷冷難教春管領<lb/>
山深自共雪商量巳成到骨詩家瘦不賣入時宫様粧<lb/>
亂挿繁花花下醉只應我似放翁狂<lb/>
　陸放翁詩我死諸君思此狂今句本此<lb/>
行盡荒林一徑苔竹稍深處數枝開絶知南雪羞相並<lb/>
欲嫁東風耻自媒無主野橋隨月管有根寒谷也春囘<lb/>
醉餘不睡庭前地只恐忽吹花落來<lb/>
<pb n="KR4h0074_WYG_020-82a"/>
天然標格閬風鄉薄薄鈆華淡淡粧月地向誰孤弄影<lb/>
雪天驀地忽聞香征鞍處處頻囘首羗管聲聲欲斷腸<lb/>
天上玉妃新謫墮游蜂不敢近花傍<lb/>
纔有梅花便自竒清香分付入新詩閒持盃酒臨風處<lb/>
獨倚欄干待月時試向園林千萬樹何如籬落兩三枝<lb/>
霜天角裏空哀怨邱壑風流總不知<lb/>
纔有梅花便自清孤山兩句一條冰問渠紫陌花間客<lb/>
得似清溪樹下僧雅淡久無蘭作伴孤髙惟有竹為朋<lb/>
<pb n="KR4h0074_WYG_020-82b"/>
雪天枝上三更月人在瑤臺第㡬層<lb/>
天寒花信未能靈佇立通宵户不扄小蕚欲爭天下白<lb/>
數條獨向雪中青肯教旅雁尋常見未許游蜂取次經<lb/>
一片唯愁汚塵士寒苕和月掃中庭<lb/>
纔有梅花便不塵和霜和月為精神風流晉宋之間客<lb/>
清曠羲皇以上人年後臘前無盡意水邊林下自然春<lb/>
萬花錦繡東風閙難凂翛翛玉雪身<lb/>
纔有梅花便不村其人如玉立黃昏些些蕋裏藏風韻<lb/>
<pb n="KR4h0074_WYG_020-83a"/>
箇箇枝頭帶月魂常挹清香來燕坐可教落片㸃空樽<lb/>
到腰深雪庭前白心事寒松擬共論<lb/>
纔有梅花便不同一年清致雪霜中疎踈籬落娟娟月<lb/>
寂寂軒窻淡淡風生長元從瓊玉圃安排合在水晶宫<lb/>
何湏更探春消息自有幽香夢裏通<lb/>
天下無花白到梅風前和我不塵埃崚嶒鶴骨霜中立<lb/>
偃蹇龍身雪裏來未許瓊花為行軰定教玉蕋作輿臺<lb/>
夜深立盡扶疎影一路清溪踏月囘<lb/>
<pb n="KR4h0074_WYG_020-83b"/>
㡬年冷樹雪封骨一夜東風春透懐花裏清含僊韻度<lb/>
人中癯似我形骸三㸃兩㸃淡尤好十枝五枝疎更佳<lb/>
野意終多官意少玉堂茅舎任安排<lb/>
愛疎愛淡愛枯枝已愛梅花更愛竒江路一年春好處<lb/>
石橋半夜月明時蹇驢積雪深須去破㡌嚴霜打不知<lb/>
世上非無好顔色詩人所賞是風姿<lb/>
癖愛梅花不可醫開教探早落教遲欲知無限春風意<lb/>
盡在相將暮雪時竹嶼煙深尋得巧茅簷月淡立成癡<lb/>
<pb n="KR4h0074_WYG_020-84a"/>
夢驂鸞鶴相尋去題遍江南寺寺詩<lb/>
　實齋張道洽字澤民開禧元年乙丑生今而猶存則<lb/>
　七十九矣年六十四卒於錢塘七言律梅花詩六十<lb/>
　首今選其二十首夫詩莫貴於格髙不以格髙為貴<lb/>
　而專尚風韻則必以熟為貴熟也者非腐爛陳故之<lb/>
　熟取之左右逄其原是也此二十首梅詩他人有竭<lb/>
　氣盡力而不能為之者公談笑而道之如天生成自<lb/>
　然有此對偶自然有此聲調者至清潔而無埃至和<lb/>
<pb n="KR4h0074_WYG_020-84b"/>
　平而不怨放翁後村亦當歛衽也又和予七月見梅<lb/>
　花詩二十首亦七言律而韻太險有二聯云前生薝<lb/>
　葡林中夢到死旃檀國裏香早緣服玉肌能白不為<lb/>
　熏衣骨亦香只是泛言梅花亦清爽有思致云<lb/>
　　　見梅雜興　　　　　　　　　陸夢發<lb/>
人間誰是識梅真弃實求花後世心何似只如三代日<lb/>
分甘投老萬山深寄來陸凱渾多事說到林逋亦費吟<lb/>
耿耿知音唯月在無言相㸔古猶今<lb/>
<pb n="KR4h0074_WYG_020-85a"/>
　余友太府寺丞陸太初諱夢發同里人長予五嵗徳<lb/>
　祐元年乙亥以公事殁於上海年五十四平生苦吟<lb/>
　好髙梅興三十首今選此一首五六本前輩遺論夫<lb/>
　草木之花三百五篇巳或取之至楚騷而特盛後世<lb/>
　以花詠梅亦比興之不容巳者也似未可貶特陳腐<lb/>
　襲蹈則可鄙耳必將如三代之時取梅於其實不於<lb/>
　其花則吾太初又何必見之詩又有一聫云生禀東<lb/>
　南温厚氣才當西北苦寒時盖自况也但太露<lb/>
<pb n="KR4h0074_WYG_020-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻三十五</head>
    <p>
<pb n="KR4h0074_WYG_035-1a"/>
欽定四庫全書<lb/>
　瀛奎律髓巻三十五　　　　元　方回　編<lb/>
　　庭宇類<lb/>
　庭榭宫殿樓閣堂軒庵寮宅舍凡屋廬皆是<lb/>
　　五言<hi>十五首</hi>
　　　題洛中第宅　　　　　　　　白居易<lb/>
水竹誰家宅門髙占地寛懸魚掛青甃行馬䕶朱闌春<lb/>
樹籠煙暖秋庭鎖月寒松膠黏琥珀筠粉撲琅玕試問<lb/>
<pb n="KR4h0074_WYG_035-1b"/>
池臺主當為將相官終身不曽到唯展宅圖看<lb/>
　尾四句盡貴人第宅終不能歸之態<lb/>
　　　歸履道宅<lb/>
驛吏引藤輿家童開竹扉徃時多暫住今日是長歸眼<lb/>
下有衣食耳邊無是非不論貧與富飲水亦應肥<lb/>
　五六豈不自適然他人不能道亦不肯道<lb/>
　　　題潼關樓　　　　　　　　　崔　顥<lb/>
客行逢雨霽歇馬上津樓山勢雄三輔關門扼九州川<lb/>
<pb n="KR4h0074_WYG_035-2a"/>
從峽路去河遶華隂流向晚登臨處風煙萬里愁<lb/>
　中四句壯哉老杜同調<lb/>
　　　題沈隱侯八詠樓<lb/>
梁日東陽守為樓望越中緑窻明月在青史古人空江<lb/>
靜聞山狖川長數塞鴻登臨白雲晚流恨此遺風<lb/>
　起句自在第六句數字是詩眼好處<lb/>
　　　宿胡氏溪亭　　　　　　　　項　斯<lb/>
獨住水聲裏有亭無熱時客來因月宿床勢向山移鶴<lb/>
<pb n="KR4h0074_WYG_035-2b"/>
住松枝定螢歸葛葉垂寂寥唯欠伴誰為報僧知<lb/>
　五六劉後村深喜然覺太工太工則拘拘則狹<lb/>
　　　鸛雀樓晴望　　　　　　　　馬　戴<lb/>
堯女樓西望人懐太古時海波通古穴山木閉虞祠鳥<lb/>
道殘虹掛龍潭返照移行雲如可馭萬里赴心期<lb/>
　　　寄題武當郡守吏隱亭　　　　僧希晝<lb/>
郡亭傳吏隱閒自使君心巻幕知來客懸燈見宿禽茶<lb/>
煙逢石斷棊響入花深㑹逐南帆便乗秋寄此吟<lb/>
<pb n="KR4h0074_WYG_035-3a"/>
　　　留題承㫖宋侍郎林亭<lb/>
翰苑營嘉致到來山意深㑹茶多野客啼竹半沙禽雪<lb/>
溜懸危石棋燈射逺林言詩素非苦虚答侍臣心<lb/>
　　　碧瀾堂　　　　　　　　　　梅堯臣<lb/>
虚雲臨滉漾橋勢對隆穹環珮佳人去汀洲翠帶空橘<lb/>
船過砌下蘭棟起雲中欲問芳非地呉王一廢宫<lb/>
　　　題三角亭　　　　　　　　　俞汝尚<lb/>
竒哉山中人來此池上宇蕙徑斜映帶林煙盡吞吐春<lb/>
<pb n="KR4h0074_WYG_035-3b"/>
無四面花夜欠一簷雨寄傲足有餘何須存<hi>一作尋</hi>廣廡<lb/>
　此仄聲律詩題既竒語亦妙退翁名在隱逸傳其人<lb/>
　尤髙不可不取<lb/>
　　　淮安園　　　　　　　　　　王直方<lb/>
賢王經别墅深窈近嚴城花竹四時好賓朋一座傾闔<lb/>
奩爭奕罷擊鉢記詩成明日朝天去門扃鳥雀驚<lb/>
　此人親炙蘇黄諸公詩傳不多吕居仁位之派中細<lb/>
　讀其詩雖不熟亦有格<lb/>
<pb n="KR4h0074_WYG_035-4a"/>
　　　宿裴庵　　　　　　　　　　葛天民<lb/>
一徑松杉迥成隂見日稀山晴僧盡出風暖燕交飛結<lb/>
子花抛樹欄人犬䕶扉閒看山月上清坐更添衣<lb/>
　尾句有夜味<lb/>
　　　題周氏東山堂　　　　　　　翁　巻<lb/>
城隅古謝村博士草堂存惟見煙霞起全無市井喧鸛<lb/>
來巢木杪黿出戲蒲根消得吟詩客凭欄看幾番<lb/>
　　　題信州草衣亭<lb/>
<pb n="KR4h0074_WYG_035-4b"/>
簷多山鳥啼山下玉為溪林樹若為長塔峰應更低數<lb/>
僧居似客一佛壊方泥宴坐當時事廊碑具刻題<lb/>
　　　薜氏𤓰廬　　　　　　　　　趙師秀<lb/>
不作封侯念悠然逺世紛惟應種𤓰事猶被讀書分野<lb/>
水多於地春山半是雲吾生嫌巳老學圃未如君<lb/>
　人家半在船野水多於地本樂天仄韻古詩今換一<lb/>
　句為對亦佳<lb/>
　　七言<hi>三十首</hi>
<pb n="KR4h0074_WYG_035-5a"/>
　　　題于家公主舊宅　　　　　　劉禹錫<lb/>
繞樹荒臺葉滿池簫聲一絶草蟲悲隣家猶學宫人髻<lb/>
園客爭偷御果枝馬埓蓬蒿藏狡兎鳯樓烟雨嘯寒鴟<lb/>
何郎獨在無恩澤不似當初傅粉時<lb/>
　　　題睦州郡中千峰榭　　　　　方　干<lb/>
豈知平地似天台朱户深沉别徑開曳響露蟬穿樹去<lb/>
斜行沙鳥向池來窻中早月當琴榻牆上秋山入酒杯<lb/>
何事此中如世外應縁羊祜是仙才<lb/>
<pb n="KR4h0074_WYG_035-5b"/>
　存此詩以見嚴陵郡之千峰榭其來舊矣<lb/>
　　　題韋郎中新亭　　　　　　　張　籍<lb/>
起得幽亭景復新碧莎池上更無塵琴書看盡猶嫌少<lb/>
松竹栽多亦稱貧藥酒欲開期好客朝衣暫脫見閒身<lb/>
成名同日官連署此處經過有幾人<lb/>
　　　次韻張全真參政退老堂　　　吕頤浩<lb/>
東郊卜築傍溪流菡萏香中寄<hi>一作繫</hi>小舟脫去簪紳歸<lb/>
畎畝悟來漁釣勝公侯青雲舊好何妨厚白雪新詩為<lb/>
<pb n="KR4h0074_WYG_035-6a"/>
寵留又指湘潭問行路一堂風月阻同遊<lb/>
　吕丞相家為此堂諸公各有詩今摘選所和者多得<lb/>
　體之言<lb/>
　　　次韻李泰叔退老堂<lb/>
東郊半隱遶羣峰門外滔滔一水通再歲依棲欣有幸<lb/>
十年遭濟歎無功閒心不厭耕南畝清夢猶思卧北風<lb/>
看取中原恢復後麒麟圖畫首膚公<lb/>
　為宰相退居不下第六句則為何如人耶此所以為<lb/>
<pb n="KR4h0074_WYG_035-6b"/>
　可選<lb/>
　　　次韻蔡叔厚退老堂<lb/>
心存魏闕豈能忘揣分非才合退藏此日燕休難報國<lb/>
平生艱阻憶垂堂枕戈每歎身先老覽鏡常嗟貌不揚<lb/>
毎羨蘧廬聊偃息㑹須恢復返吾鄉<lb/>
　此是次韻詩堂揚二字俱和倒末句又見得宰相用<lb/>
　心<lb/>
　　　登西樓　　　　　　　　　　王安石<lb/>
<pb n="KR4h0074_WYG_035-7a"/>
樓影侵雲百尺斜行人樓上憶天涯情多自悔登臨數<lb/>
目極因驚悵望賖一曲平蕪連古樹半分殘日帶明霞<lb/>
潘郎何用悲秋色祇此傷春髪已華<lb/>
　　　太湖恬亭<lb/>
檻臨溪上緑隂圍溪岸髙低入翠微日落斷橋人獨立<lb/>
水涵幽樹鳥相依清游始覺心無累靜處誰知世有機<lb/>
更待夜深同徙倚秋風斜月釣船歸<lb/>
　　　垂虹亭<lb/>
<pb n="KR4h0074_WYG_035-7b"/>
坐覺塵襟一夕空人間似得羽翰通暮天窈窈山銜日<lb/>
爽氣駸駸客御風草木韻沉髙下外星河影落有無中<lb/>
飄然更待乗桴伴一到扶桑興未窮<lb/>
　　　鍾山西庵白蓮亭<lb/>
山亭新破一方苔白帝留花滿四隈野艶輕明非傅粉<lb/>
秋光深淺不慿杯鄉窮自作幽人伴歲晚誰為靜女媒<lb/>
可笑逺公池上客却因秋菊賦歸來<lb/>
　　　次韻舍弟賞心亭即事二首<lb/>
<pb n="KR4h0074_WYG_035-8a"/>
檻折簷傾野水傍臺城佳氣已消亡難披榛莽㝷千古<lb/>
獨倚青冥望八荒坐覺塵沙昏逺眼忽看風雨破驕陽<lb/>
扁舟此日東南興欲盡江流萬古長<lb/>
霜氣消磨不復存舊朝臺殿祗空村孤臣倚薄青天近<lb/>
細雨侵淩白日昏稍覺野雲乘晚霽却疑山月是朝暾<lb/>
此時江海無窮興醒客忘言醉客喧<lb/>
　　　寄題思軒<lb/>
名郎此地昔徘徊天誘良孫接踵來萬屋尚歌餘澤在<lb/>
<pb n="KR4h0074_WYG_035-8b"/>
一軒還向舊堂開右軍筆墨空殘沼内史文章祗廢臺<lb/>
邑子從今誇勝事豈論王謝世稱才<lb/>
　　　華嚴院此君亭<lb/>
一徑森然四座涼殘隂餘韻興何長人憐直節生來瘦<lb/>
自許髙才老更剛曾與蒿藜同雨露終隨松柏到冰霜<lb/>
煩君借此根株在乞與伶倫學鳳凰<hi>借一作惜</hi>
　　　紙閣<lb/>
聯屏蓋障一尋方南設鈎簾北置床側坐對鋪紅絮煖<lb/>
<pb n="KR4h0074_WYG_035-9a"/>
仰窻分啓碧紗涼氈廬易以梅蒸爛錦幄終于草野妨<lb/>
楚糓越藤真自稱每糊因得減書囊<lb/>
　　　垂虹亭<lb/>
宛宛虹霓墮半空銀河直與此相通五更縹緲千山月<lb/>
萬里凄涼一笛風鷗鷺稍囘青靄外汀洲特起緑蕪中<lb/>
騷人自欲留佳句忽憶君詩思已窮<lb/>
　　　杭州清風閣　　　　　　　　趙　抃<lb/>
庭有松蘿砌有苔退公聊此逺塵埃潮音隱隱海門至<lb/>
<pb n="KR4h0074_WYG_035-9b"/>
泉勢潺潺石縫來夜榻衾裯仙夢覺曉窻燈火佛書開<lb/>
休官不久輕舟去喜過嚴陵舊釣臺<lb/>
　清獻亦喜佛學故有第六句其人可敬不止於詩<lb/>
　　　和稚子與諸生登北都城樓　　元章簡<lb/>
朔風刮面歲華遒閒擁豐貂一倚樓四野凍雲隨地合<lb/>
九河清浪着天流諸君畧住方乘興吾土雖非亦解憂<lb/>
更得青衿賡雅唱連章彩筆鬬銀鈎<lb/>
　五六用庾亮王粲語其佳如此<lb/>
<pb n="KR4h0074_WYG_035-10a"/>
　　　寄題徐都官新居假山　　　　梅堯臣<lb/>
太湖萬穴古山骨共結峰嵐勢不孤苔徑三層平木末<lb/>
河流一道接牆隅已知谷口多花藥祗欠林間落狖鼯<lb/>
誰侍巾褠此遊樂里中遺老肯相呼<lb/>
　　　自然亭　　　　　　　　　　張　徵<lb/>
久雨妨漁復滯樵自然亭上一逍遙萬縁不自閒中起<lb/>
百事唯於睡裏消老去自知如蠛蠓病來誰悟似芭蕉<lb/>
愛名之世忘名客幸有山林舊市朝<lb/>
<pb n="KR4h0074_WYG_035-10b"/>
　張徴字伯常陳留人寳元元年進士甲科司馬公同<lb/>
　年<lb/>
　　　己酉中秋任才仲陳去非㑹飲岳陽樓上酒半<lb/>
　　　酣髙談大笑行草間出誠一時俊遊也為賦之<lb/>
　　　　　　　　　　　　　　　　姜仲謙<lb/>
岳陽樓髙幾千尺俯視洞庭方酒酣萬頃波光天上下<lb/>
兩山秋色月東南興來鸞鵠隨行草夜永魚龍駭笑談<lb/>
我欲煩公釣鼇手盡移雲水到松庵<lb/>
<pb n="KR4h0074_WYG_035-11a"/>
　姜仲謙淄州人陳簡齋集有此題三人真竒㑹也松<lb/>
　庵者光彦之號故尾句云<lb/>
　　　思杜亭<lb/>
十里松隂古道場一亭還復枕瀟湘詩翁至死憂唐室<lb/>
野客於今吊耒陽牕戸雲生山雨集巖溪花發曉風香<lb/>
不唯臨眺添惆悵自是年來鬢已霜<lb/>
　第三句最佳<lb/>
　　　竹堂　　　　　　　　　　　張　耒<lb/>
<pb n="KR4h0074_WYG_035-11b"/>
誰道清貧守冷官遶家十萬翠珢玕直應流水深相與<lb/>
不待清風已自寒學得鳯鳴真自許化成龍去不知蟠<lb/>
知君何自無來客可是王郎獨與歡<lb/>
　　　登滕王閣　　　　　　　　　曽　丰<lb/>
故閣崢嶸已刼灰又看新閣上煙煤斷碑無日不濃墨<lb/>
古砌雖秋猶淺苔江濶鳥疑飛不過風輕帆敢趰先開<lb/>
天髙眼迥詩囊小收拾不多空一來<lb/>
　曽丰撙齋吉州人有縁督集詩頗慕楊誠齋佳者不<lb/>
<pb n="KR4h0074_WYG_035-12a"/>
　止此也五六最佳<lb/>
　　　章少機建小閣用陳伯强韻　　何　異<lb/>
樓居草草假三間便覺星辰手可攀最喜坐中先得月<lb/>
不妨睡處也看山林疎啼鳥秋彈曲天濶飛鴻曉捲班<lb/>
對鏡清吟無限好典衣泠債幾時還<hi>一作彈秋曲捲曉班</hi>
　何異字同叔撫州崇仁人紹熙臺諫慶元禮侍嘉定<lb/>
　工書年八十餘月湖其號也<lb/>
　　　題李國博東園<lb/>
<pb n="KR4h0074_WYG_035-12b"/>
東園吟思玉蟾清園客開門古意生冰硯雲燈深洞宇<lb/>
春花秋草舊宫城人藏宻樹尋聲見鷺下寒池照影驚<lb/>
三十分司泉石主馬蹄塵外得聞名<lb/>
　　　題環翠閣<lb/>
環翠閣邊無㸃埃盡收清致助吟才溪頭月落漁煙散<lb/>
岸口城低野色來斜檻半依秋樹出小窻知為北山開<lb/>
沙禽占水閒相趁悞入疎簾靜却囘<lb/>
　　　小亭　　　　　　　　　　　葛天民<lb/>
<pb n="KR4h0074_WYG_035-13a"/>
小亭終日對幽叢兀坐無言似定中蒼蘚靜連湘竹紫<lb/>
緑隂深映蜀葵紅猫來戲捉穿花蝶雀下偷銜巻葉蟲<lb/>
斜照尚多髙栁少明年更欲種梧桐<lb/>
　五六工則工矣却是答對取此為戒第四句好<lb/>
　　　寄題薛象先新樓　　　　　　陳傅良<lb/>
矮簷風雨送蝸牛有客來誇百尺樓闔郡臺池皆下瞰<lb/>
背城湖海亦全收清時未放徒髙卧半世何為故倦游<lb/>
解盡槖金君計決月明長笛起漁舟<lb/>
<pb n="KR4h0074_WYG_035-13b"/>
　　　陳水雲與造物遊之樓　　　　趙師秀<lb/>
何處飛來縹緲中人間惟有畫圖同兩層簾幙垂無地<lb/>
一片笙簫起半空岸竹低添秋水碧渚蓮平接夕陽紅<lb/>
遊人未達蒙莊㫖虚倚闌干面面風<lb/>
　此樓在永嘉近城兩層一片頗俗五六亦可觀<lb/>
　<lb/>
　<lb/>
　瀛奎律髓巻三十五<lb/>
</p>
<p>
</p>
  </div>
</body>
</text>
</TEI>
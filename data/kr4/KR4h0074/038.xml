<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻三十八</head>
    <p>
<pb n="KR4h0074_WYG_038-1a"/>
欽定四庫全書<lb/>
　瀛奎律髓巻三十八　　　　元　方回　編<lb/>
　　逺外類<lb/>
　汲冢周書有王㑹圖周官有象胥環人之職漢蒟醬<lb/>
　卭竹蒲萄苜蓿安石榴皆自外國至逺人慕化而來<lb/>
　使人將命而出以柔以撫其事不一形諸賦詠詭異<lb/>
　譎觚於唐為多宋亦不無也<lb/>
　　五言<hi>十三首</hi>
<pb n="KR4h0074_WYG_038-1b"/>
　　　送褚山人歸日東　　　　　　賈　島<lb/>
懸帆待秋色去入杳冥間東海幾年别中華此日還岸<lb/>
遙生白髪波盡露青山隔水相思在無書也是閒<lb/>
　　　送黄知新歸安南<lb/>
池亭沈飲徧非獨曲江花地逺路穿海春歸冬到家火<lb/>
山難下雪瘴土不生茶知決移來計相逢期尚賖<lb/>
　　　送朴處士歸新羅　　　　　　顧非熊<lb/>
少年離本國今去已成翁客夢孤舟裏鄉山積水東鼇<lb/>
<pb n="KR4h0074_WYG_038-2a"/>
沉崩巨岸龍鬭出遙空學得中華語將歸誰與同<lb/>
　　　日東病僧　　　　　　　　項　斯<lb/>
雲水絶歸路來時風送船不言身後事猶坐病中禪深<lb/>
壁藏燈影空牕出艾烟已無鄉土信起塔寺門前<lb/>
　曲盡外國僧老病之味<lb/>
　　　貢院鎖宿聞吕員外使髙麗贈送徐騎省<lb/>
聖化今無外征途莫憚賖揚帆箕子國駐節管寧家去<lb/>
伴千年鶴歸途八月槎離情限華省持此待疎麻<lb/>
<pb n="KR4h0074_WYG_038-2b"/>
　　　送新羅使　　　　　　　　　張　籍<lb/>
萬里為朝使離家經幾年應知舊行路却上逺歸船夜<lb/>
泊避蛟窟朝炊求島泉悠悠到鄉國還望海西天<lb/>
　　　贈東海僧<lb/>
别家行萬里自說過扶餘學得中州語能為外國書與<lb/>
毉收海藻持呪取龍魚更問同來伴天台幾處居<lb/>
　　　送人游日本國　　　　　　　方　干<lb/>
蒼茫大荒外風教却難知連夜揚帆去經年到岸遲波<lb/>
<pb n="KR4h0074_WYG_038-3a"/>
濤含左界星斗定東維或有歸風便當為相見期<lb/>
　第四句佳然今自明州定海出昌國徃徃順風六七<lb/>
　日耳歲惟有此一番風徃來必經年也<lb/>
　　　送僧歸日本國　　　　　　呉　融<lb/>
滄溟分故國渺渺泛杯歸天盡終期到人生此别稀無<lb/>
風亦駭浪未午已斜暉繫帛何須雁金烏日日飛<lb/>
　三四妙<lb/>
　　　送朴山人歸新羅　　　　　馬　戴<lb/>
<pb n="KR4h0074_WYG_038-3b"/>
浩渺行無極揚帆但信風雲山過海半鄉樹入舟中波<lb/>
定遙天出沙平逺岸窮離心寄何處目斷暮霞東<lb/>
　　　王昭君　　　　　　　　　　劉中叟<lb/>
歛袂出明光琵琶道路長初聞胡騎語未解漢宫粧薄<lb/>
命隨塵土元功屬廟堂蛾眉如有用慚愧羽林郎<lb/>
　劉戲魚臺劉次莊也長沙人以開梅山入洞曉諭得<lb/>
　官熙寧七年賜同進士出身仕至侍御江西漕<lb/>
　　　送僧歸新羅　　　　　　　　姚　鵠<lb/>
<pb n="KR4h0074_WYG_038-4a"/>
淼淼萬餘里扁舟發落暉滄溟何處别白首此時歸寒<lb/>
暑途中變人煙嶺外稀驚天巨鼇鬬蔽日大鵬飛雪入<lb/>
行沙屨雲生坐石衣漢風深得習休恨本心違<lb/>
　　七言<hi>四首</hi>
　　　送源中丞充新羅國册立使　　劉禹錫<lb/>
相門才子稱華簪持節東行捧德音面帶霜威辭鳯闕<lb/>
口傳天語到雞林煙開鼇背千尋碧日落鯨波萬頃金<lb/>
想見扶桑受恩後一時西拜盡傾心<lb/>
<pb n="KR4h0074_WYG_038-4b"/>
　百濟新羅後皆為髙麗所併此詩中四句全佳<lb/>
　　　贈日本僧智藏<lb/>
浮杯萬里過滄溟遍禮名山適性靈深夜降龍潭水黒<lb/>
新秋放鶴野田青身無彼我那懐土心㑹真如不讀經<lb/>
為問中華學道者幾人雄猛得寧馨<lb/>
　三四遒麗五六有議論<lb/>
　　　送和蕃公主　　　　　　　　張　籍<lb/>
塞上如今無戰塵漢家公主出和親邑司猶屬宗卿寺<lb/>
<pb n="KR4h0074_WYG_038-5a"/>
册號還同虜帳人九姓旗旛先引路一生衣服盡隨身<lb/>
氈城南望無囘日空見沙蓬水栁春<lb/>
　　　崑崙兒<lb/>
崑崙家住海中洲蠻客將來漢地遊言語解教秦吉了<lb/>
波濤初過鬱林洲金環欲落曽穿耳螺髻長拳不裹頭<lb/>
自愛肌膚黒如漆行時半脫木綿裘<lb/>
　此所謂崑崙兒即今之黒厮也<lb/>
　<lb/>
<pb n="KR4h0074_WYG_038-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻二十二</head>
    <p>
<pb n="KR4h0074_WYG_022-1a"/>
欽定四庫全書<lb/>
　瀛奎律髓巻二十二　　　　元　方回　編<lb/>
　　月類<lb/>
　著題詩中梅雪月最難賦故特以為類中秋月尤難<lb/>
　賦此夜一輪滿清光何處無僧貫休句也此生此夜<lb/>
　不長好明月明年何處看東坡句也萬山不隔中秋<lb/>
　月山谷一句尤奇然則月詩五言律無出於杜少陵<lb/>
　故所取杜詩為多而五七言共得四十首云爾<lb/>
<pb n="KR4h0074_WYG_022-1b"/>
　　五言<hi>三十首</hi>
　　　和康五望月有懐　　　　　　杜審言<lb/>
明月髙秋逈愁人獨夜看暫將弓並曲翻與扇俱團霧<lb/>
濯清輝苦風飄素影寒羅衣一此鑒頓使別離難<lb/>
　起句似與其孫子美一同以終篇味之乃少陵翁家<lb/>
　法也一此二字杜集不分曉今從文苑英華本<lb/>
　　　詠月　　　　　　　　　　　康令之<lb/>
天使下西樓光含萬里愁臺前疑掛鏡簾外似懸鈎張<lb/>
<pb n="KR4h0074_WYG_022-2a"/>
尹將眉學班姬取扇儔佳期應借問為報在刀頭<lb/>
　唐國秀集姓名下註云河陰尉天寳三載芮挺章編<lb/>
　樓頴序有王綰髙適而未有老杜鏡鈎一聯老杜後<lb/>
　亦用之豈暗合耶○文苑英華編為沈佺期和洛州<lb/>
　康士曺庭芝望月有懐如此則自有一庭芝詠月與<lb/>
　康令之近似姑存疑可也<lb/>
　　　秋夜望月　　　　　　　　　姚　崇<lb/>
明月有餘鑒羈人殊未安桂含秋樹晚影入夜池寒灼<lb/>
<pb n="KR4h0074_WYG_022-2b"/>
灼雲枝淨光光草露團所思迷所在長望獨長歎<lb/>
　歐公詩曰元劉事業時無取姚宋篇章世不知宋廣<lb/>
　平有梅花賦姚元崇亦有此等詩未可忽也起句峭<lb/>
　健最佳尾句所思迷所在文苑英華作所由而註疑<lb/>
　字予為改定曰所思無可疑也<lb/>
　　　月夜　　　　　　　　　　　杜　甫<lb/>
今夜鄜州月閨中只獨看遥憐小兒女未觧憶長安香<lb/>
霧雲鬟濕清輝玉臂寒何時倚虛幌䨇照淚痕乾<lb/>
<pb n="KR4h0074_WYG_022-3a"/>
　少陵自賊中間道至鳳翔拜左拾遺既收京從駕入<lb/>
　長安時寄家鄜州八句皆思家之言三四及兒女六<lb/>
　句全是憶内與乃祖詩骨格聲音相似<lb/>
　　　初月<lb/>
光細弦初上影斜輪未安微升古塞外巳隱暮雲端河<lb/>
漢不改色闗山空自寒庭前有白露暗滿菊花團<lb/>
　詩話謂此詩喻肅宗初立亦是○老杜月詩選十五<lb/>
　首今無能及之者矣<lb/>
<pb n="KR4h0074_WYG_022-3b"/>
　　　月<lb/>
白夜月休弦燈花半委眠號山無定鹿落樹有驚蟬暫<lb/>
憶江東膾<hi>事見張翰</hi>兼懐月下船<hi>事見王徽之</hi>蠻歌犯星起重覺<lb/>
在天邊<lb/>
城郭悲笳暮邨墟過翼稀甲兵年數久賦歛夜深歸暗<lb/>
樹依嵒落明河繞塞微斗斜人更望月細鵲休飛<lb/>
　　　月<lb/>
天上秋期近人間月影清入河蟾不没搗藥兎長生只<lb/>
<pb n="KR4h0074_WYG_022-4a"/>
益丹心苦能添白髮明千戈知滿地休照國西營<lb/>
四更山吐月殘夜水明楼塵匣元開鏡風簾自上鈎兎<lb/>
應疑鶴髪蟾亦戀貂裘斟酌嫦娥寡天寒奈九秋<lb/>
　東坡以四更山吐月為絶唱西湖湧金門觀月用韻<lb/>
　衍為五首末句言嫦娥而秋寒亦酷矣<lb/>
　　　月圓<lb/>
孤月當楼滿寒江動夜扉委波金不定照席綺逾依未<lb/>
缺空山靜髙懸列宿稀故園松桂發萬里共清輝<lb/>
<pb n="KR4h0074_WYG_022-4b"/>
　　　月<lb/>
斷續巫山雨天河此夜新若無青嶂月愁殺白頭人魍<lb/>
魎移深樹蝦蟆動半輪故園當北斗直想照西秦<lb/>
　　　月夜憶舎弟<lb/>
戍鼔斷人行秋邊一雁聲露從今夜白月是故鄉明有<lb/>
弟皆分散無家問死生寄書長不達况乃未休兵<lb/>
　　　舟月對驛近寺<lb/>
更深不假燭月朗自明船金刹青楓外朱樓白水邊城<lb/>
<pb n="KR4h0074_WYG_022-5a"/>
烏啼眇眇野鷺宿娟娟皓首江湖客鈎簾獨未眠<lb/>
　　　江月<lb/>
江月光於水髙樓思殺人天邊長作客老去一沾巾玉<lb/>
露團清影銀河没半輪誰家挑錦字燭滅翠眉顰<lb/>
　　　翫月呈漢中王<lb/>
夜深露氣清江月滿江城浮客轉危坐歸舟應獨行闗<lb/>
山同一照烏鵲自多驚欲得淮王術風吹暈巳生<lb/>
　　　八月十五夜月<lb/>
<pb n="KR4h0074_WYG_022-5b"/>
滿目飛明鏡歸心折大刀轉蓬行地逺攀桂仰天髙水<lb/>
路疑霜雪林栖見羽毛此時瞻白兎直欲數秋毫<lb/>
　　　十六夜翫月<lb/>
舊挹金波爽皆傳玉露秋闗山隨地濶河漢近人流谷<lb/>
口樵歸唱孤城笛起愁巴童渾不寐半夜有行舟<lb/>
　　　十七夜對月<lb/>
秋月仍圎夜江村獨老身捲簾還照客倚杖更隨人光<lb/>
射潛虬動明翻宿鳥頻茅齋依橘柚清切露華新<lb/>
<pb n="KR4h0074_WYG_022-6a"/>
　　　裴廸書齋望月　　　　　　　錢　起<lb/>
夜來詩酒興月滿謝公樓影閉重門静寒生獨樹秋鵲<lb/>
驚隨葉散螢逺入煙流今夕遥天末清輝㡬處愁<lb/>
　姚合極𤣥集取此詩月滿作獨上予以獨字重改從<lb/>
　元本鵲元本作鶴予改從姚本<lb/>
　　　西樓月　　　　　　　　　　白居易<lb/>
悄悄復悄悄城隅隱林杪山郭燈火稀峽天星漢少年<lb/>
光東流水生計南飛鳥月没江沉沉西樓殊未曉<lb/>
<pb n="KR4h0074_WYG_022-6b"/>
　此乃仄聲律詩也八句皆佳中四句山谷嘗摘書之<lb/>
　　　西樓望月　　　　　　　　　張　籍<lb/>
城西樓上月復見雪晴時寒夜共來望思鄉獨下遲幽<lb/>
光落水塹淨色在霜枝明日千里去此中還别離<lb/>
　前四句佳甚<lb/>
　　　八月十五夜翫月　　　　　　劉禹錫<lb/>
天將今夜月一遍洗寰瀛暑退九霄淨秋澄萬景清星<lb/>
辰讓光彩風露發晶英能變人間世翛然是玉京<lb/>
<pb n="KR4h0074_WYG_022-7a"/>
　絶妙無敵<lb/>
　　　中秋月　　　　　　　　　　王禹偁<lb/>
何處見清輝登樓正午時莫辭終夜看動是隔年期冷<lb/>
濕流螢草光凝睡鶴枝不禁雞唱曉輕別下天涯<lb/>
　三四天下之所共知<lb/>
　　　中秋月　　　　　　　　　　曹汝弼<lb/>
年年相對賞永夜坐吟牀衆望自疑別孤髙非異常園<lb/>
林分淨影臺榭起餘光誰似蟾宫客得攀仙桂香<lb/>
<pb n="KR4h0074_WYG_022-7b"/>
　歙之休寧松蘿山人曹處士名汝弼字夢得其先青<lb/>
　州人南唐時徙歙詩一百五十首傳世曰海寧集舒<lb/>
　職方雄為序中子屯田郎中矩登第其後以進士仕<lb/>
　者六人以恩蔭仕數十人贈職方員外郎今曹君涇<lb/>
　清其九世孫天禧祥符間髙蹈有聲與林逋魏野潘<lb/>
　閬等善詩亦似之此詩三四於中秋月亦竒也<lb/>
　　　中秋與希深別後月下寄　　　梅堯臣<lb/>
薄霧生寒水寥寥艤畵船人傷千里別桂吐十分圓把<lb/>
<pb n="KR4h0074_WYG_022-8a"/>
酒非前夕追歡憶去年南樓足佳興好在謝臨川<lb/>
　淡靜<lb/>
　　　隴月<lb/>
夜靜初見月雲薄未分明髙樹尚無影逺鴻時有聲下<lb/>
階嫌履濕閉户認苔生寂寂牆陰暝更長巳漸傾<lb/>
　詩題曰隴月葢朦朧淡月雲來徃之意在文彦博貝<lb/>
　州軍中拜相時之後聖俞謂曹彬潘美下一國亦不<lb/>
　拜相素不以文潞公為然乎抑謂朝廷未然乎詩意<lb/>
<pb n="KR4h0074_WYG_022-8b"/>
　恐有所為而發是後有未晴夜陰夜暗三詩曰缺月<lb/>
　如羞出曰月色明還暗曰新晴月正明皆未可臆度<lb/>
　為指何事也<lb/>
　　　陪友人中秋賞月　　　　　　王安石<lb/>
海霧看如洗秋陽望却昏光明疑不夜清瑩欲無坤掃<lb/>
掠風前坐留連露下樽苦吟應到曉况復我思存<lb/>
　清瑩欲無坤竒嶮末句又用毛詩一語陳中取新竊<lb/>
　恐是王逢原詩誤刋荆公集亦有乃弟王平甫詩誤<lb/>
<pb n="KR4h0074_WYG_022-9a"/>
　置公集如舞急錦腰纒十八酒酣金盞困東西平甫<lb/>
　詩也醉膽憤痒遣酒拏王逄原詩也兩集予俱有之<lb/>
　候考<lb/>
　　　十五夜月　　　　　　　　　陳師道<lb/>
向老逄清節歸懐托素輝飛螢元失照重露巳沾衣稍<lb/>
稍孤光動沉沉衆籟微不應明白髮似欲勸人歸<lb/>
　詩意謂向老而俯仰世間為明月所照破也老硬<lb/>
　　　中秋前一夕翫月　　　　　　楊萬里<lb/>
<pb n="KR4h0074_WYG_022-9b"/>
月擬來宵好吾先今夕遭纔升半璧許已復一輪髙遷<lb/>
坐明相就群飛影得逃望秋惟有此徹夜敢辭勞<lb/>
　此詩五六佳句亦清痩<lb/>
　　　夜中歩月　　　　　　　　　陸　游<lb/>
夜半不成寐起尋微夜行風生驚葉堕露重覺荷傾兀<lb/>
兀酒中趣悠悠身後名興䦨還掩户坐待日東生<lb/>
　放翁詩萬首而月詩少別有十月十五夜對月詩云<lb/>
　重露滴松鬛髙風吹鶴聲亦佳<lb/>
<pb n="KR4h0074_WYG_022-10a"/>
　　七言<hi>十首</hi>
　　　中秋月　　　　　　　　　　白居易<lb/>
萬里清光不可思添愁益恨遶天涯誰人隴外久征戍<lb/>
何處庭前生別離失寵故姬歸院夜没蕃老將上樓時<lb/>
照他㡬許人腸斷玉兎銀蟾逺不知<lb/>
　中四句皆述人之失意者末乃謂照人腸斷月實不<lb/>
　知即所謂雌雄風者也<lb/>
　　　八月十五夜禁中寓直寄元四稹<lb/>
<pb n="KR4h0074_WYG_022-10b"/>
銀臺金闕靜沉沉此夜相思在禁林三五夜中新月色<lb/>
二千里外故人心渚宫東靣烟波冷浴殿西頭鐘漏深<lb/>
猶恐清光不同見江陵地濕足秋隂<lb/>
　元㣲之為江陵法曹樂天在翰林<lb/>
　　　中秋松江新橋對月和桞令　　蘇舜欽<lb/>
月晃長江上下同盡橋横絶冷光中雲頭灔灔開金餅<lb/>
水靣沉沉卧彩虹佛氏觧為銀世界仙家多住玉華宫<lb/>
地雄景勝言難盡但欲追隨乘曉風<lb/>
<pb n="KR4h0074_WYG_022-11a"/>
　蘇子美壯麗頓挫有老杜遺味然多哀怨之思予少<lb/>
　時初亦學此翁詩惜乎子美早卒使老夀山谷當並<lb/>
　立也此篇古今絶唱與吳江長橋中秋月色成三絶<lb/>
　　　依韻和歐陽永叔邀許發運　　梅堯臣<lb/>
看取主人無俗調風前喜御夾衣凉競邀三五最圓魄<lb/>
知比尋常特地光艶曲旋教應可聼秋花雖種未能香<lb/>
曽非惡少休防准衆寡而今不易當<lb/>
　元註永叔詩云仍約多為詩准備共防梅老敵難當<lb/>
<pb n="KR4h0074_WYG_022-11b"/>
　許發運名元歙州人歐公時知揚州在慶歴七年丁<lb/>
　亥此先以詩邀許而中秋乃無月<lb/>
　　　和永叔中秋月夜㑹不見月酬王舍人<lb/>
主人待月敞南樓淮雨西來陡變秋自有嬋娟侍賔榻<lb/>
不須迢逓望刀頭池魚暗聼歌聲躍蓮菂明傳酒令優<lb/>
更愛西垣舊詞客共將詩興壓曹劉<lb/>
　宋初詩人惟學白體及晚唐楊大年一變而學李義<lb/>
　山謂之崑體有西崑倡酬集行於世其組織故事有<lb/>
<pb n="KR4h0074_WYG_022-12a"/>
　絶佳者有形完而味淺者尚以流麗對偶豈肯如此<lb/>
　淡淨委蛇而無一語不近人情耶梅公之詩為宋第<lb/>
　一歐公之文為宋第一詩不减梅蘇子美不早卒其<lb/>
　詩入老杜之域矣一傳而蘇長公之門得四學士黄<lb/>
　陳特以詩格髙為宋第一而張文潛足繼聖俞盛哉<lb/>
　盛哉<lb/>
　　　酬王君玉中秋席上待月值雨　歐陽修<lb/>
池上雖然無皓魄樽前殊未减清歡綠醅自有寒中力<lb/>
<pb n="KR4h0074_WYG_022-12b"/>
紅粉尤宜燭下看羅綺塵隨歌扇動管絃聲雜雨荷乾<lb/>
客舟閒臥王夫子詩陣誰教主將壇<lb/>
　聖俞和云自有嬋娟侍賔榻謂人足以代月也永叔<lb/>
　答王君玉云紅粉尤宜燭下看謂燭下見美人勝於<lb/>
　月下固一時滑稽之言然亦近人情而竒上一句亦<lb/>
　佳<lb/>
　　　八月十五夜月二首　　　　　曾　幾<lb/>
玉露金波不可孤相瞻今夕定何如氛埃未淨雨湔洗<lb/>
<pb n="KR4h0074_WYG_022-13a"/>
陰翳小留風掃除丹桂看來元了了白榆種得許疎疎<lb/>
一杯濁酒非難事未有新詩報答渠<lb/>
雲日晶熒固自佳幽人有待至昏鴉逺分巖際松楓樹<lb/>
復亂洲前蘆荻花曵履商聲憐此老倚樓長笛問誰家<lb/>
霜螯玉柱姚江上作意三年醉月華<lb/>
　　　癸未八月十四日至十六夜月色皆佳<lb/>
年年嵗歲望中秋歲嵗年年霧雨愁凉月風光三夜好<lb/>
老夫懐抱一生休明時諒費銀河洗缺處應湏玉斧修<lb/>
<pb n="KR4h0074_WYG_022-13b"/>
京洛紅塵滿人眼不知能似浙江不<lb/>
　隆興元年癸未茶山年八十<lb/>
　　　中秋呈潘徳父　　　　　　　韓　琥<lb/>
一年明月在中秋數日陰雲不奈愁忽喜新晴轉書室<lb/>
極知清夜照歌樓醉當弄影如坡老詩就撞鐘憶貫休<lb/>
千里故人應若此吾生常好更何求<lb/>
　澗泉此中秋月詩引東坡貫休事極新異<lb/>
　瀛奎律髓巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十五</head>
    <p>
<pb n="KR4h0074_WYG_015-1a"/>
欽定四庫全書<lb/>
　瀛奎律髓巻十五　　　　　元　方回　編<lb/>
　　暮夜類<lb/>
　道途晚歸齋閣夜坐眺暝色數長更詩思之幽致<lb/>
　尤見於斯<lb/>
　　五言<hi>五十首</hi>
　　　晚次樂鄉縣　　　　　　　　陳子昻<lb/>
故鄉杳無際日暮且孤征川原迷舊國道路入邊城野<lb/>
<pb n="KR4h0074_WYG_015-1b"/>
戍荒烟斷深山古木平如何此時恨噭噭夜猿鳴<lb/>
　盛唐律詩體渾大格高語壯晚唐下細工夫作小結<lb/>
　裹所以異也學者詳之<lb/>
　　　向夕　　　　　　　　　　　杜　甫<lb/>
畎畝孤城外江邨亂水中深山催短景喬木易高風鶴<lb/>
下雲汀近雞栖草屋同琴書散明燭長夜始堪終<lb/>
　　　日暮<lb/>
牛羊下來夕各已閉柴門風月自清夜江山非故園石<lb/>
<pb n="KR4h0074_WYG_015-2a"/>
泉流暗壁草露滴<hi>一作滿</hi>秋根頭白燈明裏何須花燼繁<lb/>
　　　晚行口號<lb/>
三川不可到歸路晚山稠落雁浮寒水饑烏集戍樓市<lb/>
朝今日異䘮亂幾時休逺媿梁江總還家尚黒頭<lb/>
　　　客夜<lb/>
客睡何曾着秋天不肯明入簾殘月影髙枕逺江聲計<lb/>
拙無衣食途窮仗友生老妻書數紙應悉未歸情<lb/>
　　　倦夜<lb/>
<pb n="KR4h0074_WYG_015-2b"/>
竹凉侵卧内野月滿庭隅重露成涓滴稀星乍有無暗<lb/>
飛螢自照水宿鳥相呼萬事干戈裏空悲清夜徂<lb/>
　　　中夜<lb/>
中夜江山静危樓望北辰長為萬里客有媿百年身故<lb/>
國風雲氣髙堂戰伐塵胡雛負恩澤嗟爾太平人<lb/>
　　　邨夜<lb/>
風色蕭蕭暮江頭人不行邨舂雨外急隣火夜深明胡<lb/>
羯何多難漁樵寄此生中原有兄弟萬里正含情<lb/>
<pb n="KR4h0074_WYG_015-3a"/>
　　　旅夜書懷<lb/>
細草微風㟁危檣獨夜舟星垂平野濶月湧大江流名<lb/>
豈文章著官應老病休飄飄何所似天地一沙鷗<lb/>
　老杜夕暝晚夜五言律近二十首選此八首潔淨精<lb/>
　緻者多是中兩句言景物兩句言情若四句皆言景<lb/>
　物則必有情思貫其間痛憤哀怨之意多舒徐和易<lb/>
　之調少以老杜之為人純乎忠襟義氣而所遇之時<lb/>
　喪亂不已宜其然也<lb/>
<pb n="KR4h0074_WYG_015-3b"/>
　　　出郭<lb/>
霜露晚凄凄高天逐望低逺烟鹽井上斜景雪峰西故<lb/>
國猶兵馬他鄉亦鼔鼙江城今夜客還與舊烏啼<lb/>
　　　野望<lb/>
清秋望不極迢遞起層隂逺水兼天淨孤城隠霧深葉<lb/>
稀風更落山逈日初沉獨鶴歸何晚昏鴉已滿林<lb/>
　此亦老杜暮夜詩而題中惟指郊野各極遒健悲慘<lb/>
　不可不選前詩分明道亂離後詩結末四句有歎時<lb/>
<pb n="KR4h0074_WYG_015-4a"/>
　感事助賢惡不肖之意焉<lb/>
　　　晚泊牛渚　　　　　　　　　劉禹錫<lb/>
蘆葦晚風起秋江鱗甲生殘霞忽改色逺雁有餘聲戍<lb/>
鼓音響絶漁家燈火明無人能詠史獨自月中行<lb/>
　意盡晚景尾句用袁宏詠史事尤切於牛渚也按楊<lb/>
　誠齋晚景一聨亦曰暮天無定色過雁有歸聲<lb/>
　　　夕次洛陽道中　　　　　　　崔　塗<lb/>
秋風吹故城城下獨吟行高樹鳥已息古原人尚耕流<lb/>
<pb n="KR4h0074_WYG_015-4b"/>
年川暗度往事月空明不復歎岐路馬頭塵夜生<lb/>
　陳簡齋高原人獨耕似勝古原人尚耕為第四句下<lb/>
　古字第一句却只作秋風吹故城故字不甚好若曰<lb/>
　秋風吹古城此一句既妙第四句却作故原人尚耕<lb/>
　亦可也<lb/>
　　　酬夢得窮秋夜坐即事見寄　　白居易<lb/>
細焰燈將盡聲遥漏正長老人秋向火小女夜縫裳菊<lb/>
悴籬經雨萍銷水得霜今冬煖寒酒已擬共君嘗<lb/>
<pb n="KR4h0074_WYG_015-5a"/>
　三四有情味<lb/>
　　　齊雲樓晚望偶題十韻兼呈馮侍御田殷二協<lb/>
　　　律<hi>樓在蘇州</hi>
潦倒宦情盡蕭條芳嵗䦨欲辭南國去重上北城看複<lb/>
嶺江山壯平鋪井邑寛人稠過楊府坊鬧半長安插霧<lb/>
峰頭沒穿霞日脚殘水光紅漾漾樹色緑漫漫約略留<lb/>
遺愛殷勤念舊歡病抛官職易老别友朋難九月全無<lb/>
熱西風亦未寒齊雲樓北面半日凭欄干<lb/>
<pb n="KR4h0074_WYG_015-5b"/>
　前一聨見蘇州之盛後一聨真情可掬<lb/>
　　　彭蠡湖晚歸<lb/>
彭蠡湖天晚桃花水氣春鳥飛千白㸃日沒半紅輪何<lb/>
必為遷客無勞是病身但來臨此望少有不愁人<lb/>
　自是一家尾句凄然如此遷謫中常態也<lb/>
　　　山中寒夜呈許棠　　　　　　曹　松<lb/>
山寒草堂暖寂夜有良朋讀易分高燭煎茶取折冰庭<lb/>
垂河半角窗露月微稜俱入詩心地爭無俗者情<hi>詩一作論</hi>
<pb n="KR4h0074_WYG_015-6a"/>
<hi>情一作憎</hi>
　第四句竒此等語惟唐人能之<lb/>
　　　南塘暝興<lb/>
水色昏猶白霞光暗漸無風荷揺破扇波月動連珠蟋<lb/>
蟀啼相應鴛鴦宿不孤小僮頻報夜歸步尚踟蹰<lb/>
　中四句而三句新只起句十字亦不茍<lb/>
　　　與清江上人及諸公宿李八昆弟宅<lb/>
　　　　　　　　　　　　　　　　耿　湋<lb/>
<pb n="KR4h0074_WYG_015-6b"/>
湯公多外友洛社自相依逺客還登㑹秋懷欲忘歸驚<lb/>
風林果少驟雨砌蟲稀更過三張價東遊媿陸機<lb/>
　五六工緻<lb/>
　　　月夜登王屋僊臺　　　　　　顧非熊<lb/>
月臨峰頂壇氣爽覺天寛身去銀河近衣沾玉露寒雲<lb/>
中日己赤山外夜初殘即此是仙境惟愁再上難<lb/>
　五六勝於三四<lb/>
　　　同劉秀才宿見贈　　　　　　僧無可<lb/>
<pb n="KR4h0074_WYG_015-7a"/>
浮雲流水心只是愛山林共恨多年别相逢一夜吟既<lb/>
能持苦節勿謂少知音憶就西池宿月圎松竹深<lb/>
　中四句苦淡末句脱洒高妙趙紫芝雪晴江月圎全<lb/>
　學此也<lb/>
　　　寒夜過叡川師院<lb/>
長生推獻壽法坐四朝登問難無彊敵聲名掩古僧絶<lb/>
塵苔積地栖竹鳥驚燈語黙俱忘寐殘窗半月稜<lb/>
　五六自是一様句法第七句尤佳<lb/>
<pb n="KR4h0074_WYG_015-7b"/>
　　　西陵夜居　　　　　　　　　吳　融<lb/>
寒潮落逺汀暝色入柴扄漏永沉沉静燈孤的的青林<lb/>
風移宿鳥池雨定流螢盡夕成愁絶啼螀莫近庭<lb/>
　五六絶妙兩字眼用工<lb/>
　　　夕陽　　　　　　　　　　　僧宇昭<lb/>
向夕江天逈微微接水平帶㠶歸極浦隨客上荒城雲<lb/>
外僧看落山西鳥過明何人對幽怨苒苒敗莎并<lb/>
　宇昭九僧之一江東人夕陽着題詩也中四句皆工<lb/>
<pb n="KR4h0074_WYG_015-8a"/>
　　　冬夜旅思　　　　　　　　　寇　準<lb/>
年少嗟覊旅煙霄進未能江樓千里月雪屋一龕燈逺<lb/>
信憑邊雁孤吟寄岳僧爐灰愁擁坐硯水半成冰<lb/>
　讀此詩與晚唐人何異豈知其為宰相器乎三四悲<lb/>
　壯五六自唐人翻出第二句見其進取之心焉<lb/>
　　　暝　　　　　　　　　　　　梅堯臣<lb/>
杳杳鐘初發昏昏户閉時巢禽投樹盡疲馬入城遲醉<lb/>
唱眠茅屋燒光透槿籬荷鋤休帶月亭長豎毛眉<lb/>
<pb n="KR4h0074_WYG_015-8b"/>
　　　夜<lb/>
日從東溟轉夜向西海沉羣物各已息衆星燦然森蝦<lb/>
蟇將食月魑魅爭出隂阮籍獨不寐徘徊起彈琴<lb/>
　前一首曲盡山城暮景後一首不專從律而意謂日<lb/>
　沒星出群隂之類爭逞憂世之士獨彈琴不寐有深<lb/>
　意也豈但賦夜而已哉<lb/>
　　　吳正仲見訪迴日暮必未晚膳因以解嘲<lb/>
永日無車馬閒坊有竹隣雨中烏㡌至門外緑苔新不<lb/>
<pb n="KR4h0074_WYG_015-9a"/>
殺雞為黍堪題鳳向人山公識墨在知我舊來貧<lb/>
　五六用事妙不覺其為用事也以題有暮晚字附諸<lb/>
　此<lb/>
　　　秋夜集李式西齋　　　　　　趙　湘<lb/>
澤國秋光淡詩家夜會清雨餘逢月色風靜得琴聲小<lb/>
徑幽蟲絶寒堦落葉并當余不擬睡自起繞池行<lb/>
　太宗朝詩人多學晚唐此詩三四係一句法五六是偶<lb/>
　　　江樓晴望　　　　　　　　　魯　交<lb/>
<pb n="KR4h0074_WYG_015-9b"/>
江干一雨收霽色染新愁逺水碧千里夕陽紅半樓笛<lb/>
寒漁浦晚山翠海門秋更待牛津月袁宏欲泛舟<lb/>
　三四善言晚景<lb/>
　　　臘後晚望　　　　　　　　　宋　祁<lb/>
寒日繫難定鳴笳弄己休凍崕初辨馬昏谷自量牛漢<lb/>
樹臨闗密胡泉入塞流登高能賦未風物古堯州<lb/>
　崑體善于用事兩崕不辨牛馬與谷量牛馬融化作<lb/>
　臘後晚望詩精密之至五六亦佳真定府詩<lb/>
<pb n="KR4h0074_WYG_015-10a"/>
　　　城隅晚意<lb/>
寥寥天意晚稍覺井閭閒水落呈全嶼雲生失半山牛<lb/>
羊樵路暗燈火客舟還暝思輸鳬鵠歸飛沆漭間<lb/>
　三四工巧<lb/>
　　　西樓夕望<lb/>
炎氛隨日入岑寂坐遥帷倦鶩昏投浦驚蟬夜去枝桂<lb/>
花兼月破槎影帶星移珍重窗風好羲人即此時<lb/>
　三四工皆成都詩固是有羲皇上人此曰羲人則生<lb/>
<pb n="KR4h0074_WYG_015-10b"/>
　　　晚遊九曲院<hi>和章秀才</hi>　　　　陳師道<lb/>
冷落叢祠晚回斜峽路賒平荷留夜雨驚鳥過隣家雲<lb/>
暗重重樹風開旋旋花病身無俗事待得後歸鴉<lb/>
　此錢塘九曲院也后山遊吳時在三十嵗以前元豐<lb/>
　五年壬戌詩<lb/>
　　　湖上晚歸寄詩友<lb/>
功名違壯志戒律負前身劉徳長欺客王融却笑人殘<lb/>
年憎受嵗病眼怯逢春杖屨知何向如公未厭頻<hi>受一作送</hi>
<pb n="KR4h0074_WYG_015-11a"/>
　此錢塘西湖也后山元豐中游吳任淵注本不收此<lb/>
　詩三十嵗所作乃謝克家本添入者憎受嵗怯逢春<lb/>
　亦老蒼矣未可以少作視之<lb/>
　　　後湖晚出<lb/>
水淨偏明眼城荒可當山青林無盡意白鳥有餘閒身<lb/>
致江湖上名成伯季間目隨歸雁盡坐待暮鴉還<lb/>
　滄江萬古流不盡白鳥雙飛意自閒東坡賞歐公詩<lb/>
　謂敵老杜后山三四一聨尤簡而有味不致身于廟<lb/>
<pb n="KR4h0074_WYG_015-11b"/>
　堂而致身於江湖之上名成伯季間謂在蘇門六君<lb/>
　子中亞於黄而高於晁張也<lb/>
　　　晚泊<lb/>
清切臨風笛深明隔水燈堆塲穿鳥雀暗溜入溝塍年<lb/>
使扶行老船催趂渡僧兹遊恐未已着句續先曾<lb/>
　使之年出左傳謂問絳人年幾嵗使之自言也<lb/>
　　　晚坐<lb/>
栁弱留春色梅寒釀雪花溪明數積石月過戀平沙病<lb/>
<pb n="KR4h0074_WYG_015-12a"/>
減還増藥年侵却累家後歸棲未定不但只昏鴉<lb/>
　六句下六字為眼尾句尤高古<lb/>
　　　寒夜<lb/>
留滯常思動艱虞却悔來寒燈挑不焰殘火撥成灰凍<lb/>
水滴還歇風簾捲復開孰知文有忌情至自生哀<lb/>
　此赴棣州教授詩起句十字士大夫之常態<lb/>
　　　宿濟河<lb/>
燭暗人初寂寒生夜向深潛魚聚沙窟墜鳥滑霜林稍<lb/>
<pb n="KR4h0074_WYG_015-12b"/>
作他年計初回萬里心還家只有夢更着曉寒侵<lb/>
　句句有眼字字無瑕尾句尤深幽<lb/>
　　　宿合清口<lb/>
風葉初疑雨晴窗誤作明穿林出去鳥舉棹有來聲深<lb/>
渚魚猶得寒沙雁自驚卧家還就道身計豈蒼生<lb/>
　此亦赴棣州教時作所以去鳥穿林而出者以舉棹<lb/>
　者有來聲也上問下答起句十字盡客夜之妙末句<lb/>
　歎喟出處無補蒼生逺矣<lb/>
<pb n="KR4h0074_WYG_015-13a"/>
　　　和西齋　　　　　　　　　　張　耒<lb/>
山色供開鏡溪光照掩扉暗蟲先夜響萎葉近秋飛灌<lb/>
壠晴蔬出開籠暮鶴歸鳴琴坐朗月輕露㸃秋衣<lb/>
　三四自然好五六工<lb/>
　　　冬夜<lb/>
嵗晚轉無趣席門誰駐車澗泉分當井山葉掃供厨謀<lb/>
拙從人笑身閒讀我書幸知霜霰晚時得灌園蔬<lb/>
　三四亦自然從人笑讀我書各有出處非杜撰<lb/>
<pb n="KR4h0074_WYG_015-13b"/>
　　　小舟過吉澤效王右丞　　　　陸　游<lb/>
澤國霜露晚孤汀煙火微本去官道逺自然人跡稀木<lb/>
落山盡出鐘鳴僧獨歸漁家閒似我未夕閉柴扉<hi>汀一作邨</hi>
　五六可謂得句<lb/>
　　　五鼔不得眠起酌一杯復就枕<lb/>
棲冷雞聲咽牕深燭焰明流年容易過華髪等閒生濁<lb/>
挹連醅酒香搓帶葉橙殘骸付螻蟻汗簡更須名<lb/>
　第六一句新<lb/>
<pb n="KR4h0074_WYG_015-14a"/>
　　　冷泉夜坐　　　　　　　　　　趙師秀<lb/>
衆境碧沉沉前峰月正臨樓鐘晴聽響池水夜觀深清<lb/>
浄非人世虚空見佛心却尋來處宿風起古松林<lb/>
　三四下一字是眼中一字是眼之來脉作詩當如此秤停<lb/>
　　　訪端叔提幹　　　　　　　　　葛天民<lb/>
水趂潮頭上山隨柁尾行大江中夜滿雙櫓半空鳴雁<lb/>
冷來無幾鷗清睡不成平生師友地此夕最闗情<lb/>
　三四有盛唐風味<lb/>
<pb n="KR4h0074_WYG_015-14b"/>
　　　雪夜<lb/>
冷蘂通幽信孤山欠幾遭盃因寒更滿句到淡方髙雪<lb/>
滴晴簷雨松翻夜壑濤布衾雖似鐵猶念早趨朝<lb/>
　五六儘佳三四幽淡<lb/>
　　　月夜書懷　　　　　　　　　　陳傅良<lb/>
送客門初掩收書室更虚新篁高過瓦凉月下臨除婦<lb/>
病纔扶杖兒饞或餽魚今朝吾已過莫問夜何如<lb/>
　尾句高不可言<lb/>
<pb n="KR4h0074_WYG_015-15a"/>
　　　暝色　　　　　　　　　　　劉克莊<lb/>
暝色千邨静遥峰帯淺霞荷鋤歸别墅乞火到隣家疎<lb/>
鼔聞更逺昏燈見字斜小軒風露冷自起灌蘭花<lb/>
　　七言<hi>十一首</hi>
　　　閣夜　　　　　　　　　　　杜　甫<lb/>
嵗暮隂陽催短景天涯霜雪霽寒宵五更鼔角聲悲壯<lb/>
三峽星河影動揺野哭千家聞戰伐夷歌幾處起漁樵<lb/>
卧龍躍馬終黄土人事音書漫寂寥<lb/>
<pb n="KR4h0074_WYG_015-15b"/>
　三四東坡所賞世間此等詩惟老杜集有之<lb/>
　　　暮歸<lb/>
霜黄碧梧白鶴棲城上擊柝復烏啼客子入門月皎皎<lb/>
誰家搗練風凄凄南渡桂水闕舟楫北歸秦川多鼔鼙<lb/>
年過半百不稱意明日看雲還杖藜<lb/>
　自是一種骨格風調又自是一種悲壯哀慘<lb/>
　　　返照<lb/>
楚王宫北正黄昏白帝城西過雨痕返照入江翻石壁<lb/>
<pb n="KR4h0074_WYG_015-16a"/>
歸雲擁樹失山村衰年肺病惟髙枕絶塞愁時早閉門<lb/>
不可久留豺虎亂南方實有未招魂<lb/>
　想必先得三四故以返照命題翻字失字詩眼也<lb/>
　　　和周亷彦　　　　　　　　　張　耒<lb/>
天光不動晚雲垂芳草初長襯馬蹄新月已生飛鳥外<lb/>
落霞更在夕陽西花開有客時攜酒門冷無車出畏泥<lb/>
修褉洛濱期一醉天津春浪緑浮堤<lb/>
　三四不見着力自然渾成<lb/>
<pb n="KR4h0074_WYG_015-16b"/>
　　　夜泊<lb/>
逺雁初歸楓葉乾孤舟晚繫岸邊灘淮聲夜静凌風壯<lb/>
月色秋深照客寒疎拙功名甘濶畧飄零蹤跡但悲歎<lb/>
不闗酒薄難成醉自是年來少所懽<lb/>
　律熟句妥<lb/>
　　　夜泊寧陵　　　　　　　　　韓　駒<lb/>
汴水日馳三百里扁舟東下更開帆旦辭杞國風微北<lb/>
夜泊寧陵月正南老樹挾霜鳴窣窣寒花垂露落毶毶<lb/>
<pb n="KR4h0074_WYG_015-17a"/>
茫然不悟身何處水色天光共蔚藍<lb/>
　扁舟東下更開帆此是詩家合當下的句只一句中<lb/>
　有進步猶云同是行人更分首也五六亦工<lb/>
　　　夜坐　　　　　　　　　　　呂本中<lb/>
所至留連不計程兩年堅卧厭南征荒城日短溪山靜<lb/>
野寺人稀鸛雀鳴藥裹向人閒自好文書到眼病猶明<lb/>
較量定力差精進夜夜蒲團坐五更<lb/>
　　　夜雨　　　　　　　　　　　陸　游<lb/>
<pb n="KR4h0074_WYG_015-17b"/>
蕭蕭殘髪雪侵冠冉冉清愁用底寛把巻昏眸常欲閉<lb/>
投床睡興却先䦨惟須酒沃相如渴未分人哀范叔寒<lb/>
雨霽定知梅已動佩壺明日試尋看<lb/>
　五六氣壯以第六句喚醒第五句也<lb/>
　　　冬夜不寐　　　　　　　　　姜特立<lb/>
宵柝迢迢驚睡魔靜思甘分老林坡忍饑只有嵇康嬾<lb/>
扣角曾無寗戚歌不起妄心思世事只將閒意養天和<lb/>
時人休説長生術學着長生事轉多<lb/>
<pb n="KR4h0074_WYG_015-18a"/>
　五六俱曠達<lb/>
　　　秋夜偶書　　　　　　　　趙師秀<lb/>
此生謾與蠧魚同白髪難收紙上功輔嗣易行無漢學<lb/>
𤣥暉詩變有唐風夜長燈燼挑頻落秋老蟲聲聽不窮<lb/>
多少故人天禄貴猶將寂寞歎揚雄<lb/>
　三四有議論却不可以晚唐詩一例看若如此推去<lb/>
　儘高<lb/>
　　　呈蔣薛二友<lb/>
<pb n="KR4h0074_WYG_015-18b"/>
中夜清寒入緼袍一杯山茗當香醪禽翻竹葉霜初下<lb/>
人立梅花月正高無欲自然心似水有營何止事如毛<lb/>
春來擬約蕭閒客同上天台看海濤<lb/>
　此等詩平正近世人甚誇之不深甫乾淳以前所作<lb/>
　耳然尾句高灑<lb/>
　<lb/>
　<lb/>
　瀛奎律髓巻十五<lb/>
</p>
<p>
</p>
  </div>
</body>
</text>
</TEI>
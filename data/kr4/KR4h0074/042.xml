<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十二</head>
    <p>
<pb n="KR4h0074_WYG_042-1a"/>
欽定四庫全書<lb/>
　瀛奎律髓巻四十二　　　　元　方回　編<lb/>
　　寄贈類<lb/>
　逺而有寄面而有贈有寄贈則有酬答不專取諛取<lb/>
　詩律之精而已<lb/>
　　五言<hi>二十八首</hi>
　　　答李司户　　　　　　　　　宋之問<lb/>
逺方來下客輶軒攝使臣弄琴宜在夜傾酒貴逢春駟<lb/>
<pb n="KR4h0074_WYG_042-1b"/>
馬留孤館雙魚贈故人明朝散雲雨遥仰德為隣<lb/>
　　　贈昇州<hi>金陵也</hi>王使君忠臣　　　李　白<lb/>
六代帝王國三呉佳麗城賢人當重寄天子借髙名巨<lb/>
海一邊靜長江萬里清應須救趙䇿未肯棄侯嬴<lb/>
　盛唐人詩氣魄廣大晚唐人詩工夫纎細善學者能<lb/>
　兩用之一出一入則不可及矣此詩比老杜律雖寛<lb/>
　而意不迫<lb/>
　　　忝職武昌初至夏口書事獻府主<lb/>
<pb n="KR4h0074_WYG_042-2a"/>
　　　　　　　　　　　　　　　　竇　鞏<lb/>
白髮放櫜鞬梁王舊愛全竹籬江畔宅梅雨病中天時<lb/>
奉登臨宴閒脩上水船時人興謗易莫遣鶴猜錢<lb/>
　此所謂府主乃元稹微之也元以故相為武昌節度<lb/>
　固請友封為副戎除秘少兼中丞以徃鶴者友封自<lb/>
　謂也<lb/>
　　　戲酬副使中丞見示四韻　　　元　稹<lb/>
莫恨暫櫜鞬交游幾箇全眼明相見日肺病欲秋天五<lb/>
<pb n="KR4h0074_WYG_042-2b"/>
馬虚盈櫪雙蛾浪滿船可憐俱老大無處用閒錢<lb/>
　微之時為武昌節度檢校户部尚書未幾卒於任<lb/>
　　　微之見寄與竇七酬唱之什本韻外加兩韻<lb/>
　　　　　　　　　　　　　　　　白居易<lb/>
旌鉞從櫜鞬賓僚情禮全夔龍來要地鴛鷺下寥天赭<lb/>
汗騎驕馬青娥舞醉仙合成江上作散到洛中傳窮巷<lb/>
能無酒貧池却有船春裝秋未寄漫道足閒錢<lb/>
　合音閤樂天時為河南尹和此詩<lb/>
<pb n="KR4h0074_WYG_042-3a"/>
　　　酬思黯戲贈<lb/>
鍾乳三千兩金釵十二行妬他心似火欺我鬢如霜慰<lb/>
老資歌笑銷愁仰酒漿眼看狂不得狂得且須狂<lb/>
　元註思黯自云前後服鍾乳三千兩甚得力而歌舞<lb/>
　之妓頗多來詩謔予羸老故戲答之<lb/>
　　　承竇七中丞見示初至夏口獻戎詩輒戲和云<lb/>
　　　　　　　　　　　　　　　　裴　度<lb/>
出佐青油幕來吟白雪篇須為九臯鶴莫上五湖船<hi>竇詩</hi>
<pb n="KR4h0074_WYG_042-3b"/>
<hi>自稱鶴兼云治船裝故也</hi>故態君應在新聲我亦便<hi>聞鄂州初教成謳者甚工</hi>元<lb/>
侯看再入好被暫留連<lb/>
　晉公初為㣲之所忌㣲之在相位不一月而出晉公<lb/>
　終以再入許之可謂徳人君子矣<lb/>
　　　和寄竇七中丞　　　　　　　令狐楚<lb/>
仙吏秦蛾别新詩鄂渚來才推今八斗職賦舊三台雕<lb/>
鏤心偏許緘封手自開何年相贈答却得到中臺<lb/>
　令狐楚時為吏部尚書和此詩以前任戸部尚書友<lb/>
<pb n="KR4h0074_WYG_042-4a"/>
　封為當司員外郎故第四句所云如此觀此五言詩<lb/>
　足見一時人物風流之盛<lb/>
　　　過劉員外别墅　　　　　　　皇甫曽<lb/>
謝客開山後郊扉水去通江湖千里别衰老一樽同返<lb/>
照寒川滿平田暮雪空滄洲自有趣不復哭途窮<lb/>
　　　寄劉員外<lb/>
南憶新安郡千山帶夕陽斷猿知夜久秋草助江長鬢<lb/>
髮應成素青松獨見霜愛才稱漢帝題柱在田郎<lb/>
<pb n="KR4h0074_WYG_042-4b"/>
　此所謂新安者唐之睦州今之嚴州今稱嚴為新定<lb/>
　郡歙為新安郡在唐時二郡總亦稱新安<lb/>
　　　喜皇甫侍御相訪　　　　　　劉長卿<lb/>
荒邨帶晚照落葉亂紛紛古路無行客空山獨見君野<lb/>
橋經雨斷澗水向田分不為憐同病何人到白雲<lb/>
　劉長卿詩細淡而不顯煥觀者當緩緩味之不可造<lb/>
　次一觀而已也<lb/>
　　　酬皇甫侍御見寄前相國姑臧公初臨郡<lb/>
<pb n="KR4h0074_WYG_042-5a"/>
離别江南北汀洲葉再黄路遙雲共水砧迥月如霜歲<lb/>
儉依仁政年衰離故鄉佇看宣政召漢法倚張綱<lb/>
　第五句不涉風物未嘗不新<lb/>
　　　酬包諫議見寄之什<lb/>
佐郡媿頑疎殊方親里閭家貧寒未度身老歲將除過<lb/>
雪山僧至依陽野客舒藥陳隨逺宦梅發對幽居落日<lb/>
棲鴞鳥行人遺鯉魚髙文不可和空媿學相如<lb/>
　包佶謫病寄詩此所和也<lb/>
<pb n="KR4h0074_WYG_042-5b"/>
　　　敬酬李判官使院即事見呈　　岑　參<lb/>
公府日無事吾徒只是閒草根侵柱礎苔色上門關映<lb/>
硯時見鳥巻簾晴對山新詩吟未足昨夜夢東還<lb/>
　天寳年間詩皆如此飽滿<lb/>
　　　送張南史<hi>一云寄李紓</hi>　　　　　　郎士元<lb/>
雨過深巷靜獨酌送殘春車馬雖嫌僻鶯花不厭貧蟲<lb/>
聲黏戸網鼠跡印床塵問道山陽㑹如今有幾人<lb/>
　　　贈劉义　　　　　　　　　　姚　合<lb/>
<pb n="KR4h0074_WYG_042-6a"/>
自君離海上垂釣更何人獨宿空堂雨閑行九陌塵避<lb/>
時曽變姓救難似嫌身何處相期宿咸陽酒市春<lb/>
　劉义豪俠之士嘗殺人亡命此詩殆义之真像也<lb/>
　　　贈張質山人<lb/>
先生居處僻荆棘與牆齊酒好寧論價詩狂不着題燒<lb/>
成度世藥踏盡上山梯懶聽閒人語爭如谷鳥啼<lb/>
　世間多怪人喜吟詩而不切者多有之<lb/>
　　　贈姚合　　　　　　　　　　張　籍<lb/>
<pb n="KR4h0074_WYG_042-6b"/>
病來辭赤縣案上有丹經為客燒茶竈教兒掃竹亭詩<lb/>
成添舊巻酒盡卧空瓶闕下今遺逸誰瞻隱士星<lb/>
　　　寄孫沖主簿公<lb/>
低折滄洲簿無書整兩春馬從同事借妻怕罷官貧道<lb/>
僻收閒藥詩髙笑古人仍聞長吏奏表乞鎖㕔頻<lb/>
　中四句賈浪仙相似姚武功未及也<lb/>
　　　贈任懶<lb/>
未肯求科第深坊且隱居勝遊尋野客髙卧看兵書㸃<lb/>
<pb n="KR4h0074_WYG_042-7a"/>
藥醫閑馬分泉灌逺蔬漢庭無得意誰擬薦相如<lb/>
　中四句極工<lb/>
　　　贈喻鳬　　　　　　　　　　方　干<lb/>
所得非衆語衆人那得知纔吟五字句又白幾莖髭月<lb/>
閤欹眠夜霜軒正坐時沉思心更苦恐作滿頭絲<lb/>
　　　貽錢塘縣路明府<lb/>
志業不得力至今猶苦吟吟成五字句用破一生心世<lb/>
路屈聲逺寒溪怨氣深前賢多晚達莫怕鬢霜侵<lb/>
<pb n="KR4h0074_WYG_042-7b"/>
　志業一作志學○又白幾莖髭之聯與用破一生心<lb/>
　之聯意相似而破字未佳<lb/>
　　　中路寄喻鳬<lb/>
求名如未遂白路亦難歸送我樽前酒典君身上衣寒<lb/>
蕪隨楚盡落葉渡淮稀莫歎干時晚前心豈便非<lb/>
　盡一作濶○三四見晚唐詩人其貧如此<lb/>
　　　永州寄翁靈舒　　　　　　　徐　照<lb/>
古郡百蠻邊蒼梧九㸃煙去家疑萬里歸計在明年風<lb/>
<pb n="KR4h0074_WYG_042-8a"/>
順眠聽角樓髙望見船筠州當半道長得秀詩篇<lb/>
　第六句好眼前事但道着便新<lb/>
　　　寄筠州趙紫芝推官<lb/>
府後巖巒衆何時訪古仙井甘隣室共鐘逺雪風傳病<lb/>
去茶難廢詩多石可鐫蜀江春未動猶得緩歸船<lb/>
　三四好<lb/>
　　　投楊誠齋　　　　　　　　　徐　機<lb/>
名髙身又貴自住小村深清得門如水貧惟帶有金養<lb/>
<pb n="KR4h0074_WYG_042-8b"/>
生非藥餌常語盡規箴四海為儒者相逢問信音<lb/>
　三四佳<lb/>
　　　寄酬葛天民　　　　　　　　翁　巻<lb/>
常日已清癯那兼日未除傳來五字好吟了半年餘鐵<lb/>
柱天人觀梅花處士廬江湖正相隔歲晚更愁予<lb/>
　　　贈滕處士<lb/>
識君戎馬際今又十年餘環海纔安息先生便隱居清<lb/>
風三畆宅白日一床書長是閒門掩隣僧亦不如<lb/>
<pb n="KR4h0074_WYG_042-9a"/>
　　　贈葛天民<lb/>
燕本昔如此清名千載垂誰將囊米施自拾束薪炊栁<lb/>
影連蓬閤湖波浸竹籬朝昏無别事只是欲吟詩<lb/>
　　　寄幼安　　　　　　　　　　周信道<lb/>
我屋與君室濟河南北州相逢楚天晚却看蜀江流老<lb/>
境渾能迥妖氛竟未收何時一㕓地歸種故園秋<lb/>
　信道與幼安俱濟南人故所作云爾詩意慷慨當阜<lb/>
　陵之時思中原可也<lb/>
<pb n="KR4h0074_WYG_042-9b"/>
　　　次韻和季長學正月二十八日出郊見寄之作<lb/>
　　　　　　　　　　　　　　　　宋　祁<lb/>
雅俗傳祠日<hi>州人以二十八日祠保夀侯及唐杜丞相于崇真堂</hi>年華重宴辰初<lb/>
陽澹江霧小雨破街塵<hi>是日雨而不濘游人皆集</hi>客蓋浮輕吹齋刀<lb/>
儼後陳林芳催兎目原色換龍鱗壤路歌聲雜褠娼舞<lb/>
叠新持杯徧酬客唯欠眼中人<lb/>
　　　寄外舅郭大夫　　　　　　　陳師道<lb/>
巴蜀通歸使妻孥且舊居深知報消息不忍問何如身<lb/>
<pb n="KR4h0074_WYG_042-10a"/>
健何妨逺情親未忍疎功名欺老病淚盡數行書<lb/>
　后山學老杜此其逼真者枯淡瘦勁情味深幽晚唐<lb/>
　人非風花雪月禽鳥蟲魚竹樹則一字不能作九僧<lb/>
　者流為人所禁詩不能成曷不觀此作乎<lb/>
　　　贈翁巻　　　　　　　　　　劉克莊<lb/>
非止擅唐風尤於選體工有時千載事祗在一聯中世<lb/>
自輕前輩天猶活此翁江湖不相見纔見又西東<lb/>
　後村詩比四靈斤兩輕得之易而磨之猶未瑩也四<lb/>
<pb n="KR4h0074_WYG_042-10b"/>
　靈非極瑩不出所以難後村晚節詩飽滿四靈用事<lb/>
　冗塞小巧多風味少亦減於四靈也靈舒之死最後<lb/>
　容續攷書<lb/>
　　　贈髙九萬并寄孫季蕃二首<lb/>
諸人凋落盡髙叟亦中年行世有千首買山無一錢紫<lb/>
髯長拂地白眼冷㸔天古道微如綫吾儕各勉旃<lb/>
菊磵說花翁飄零向浙中無書上皇帝有句惱天公世<lb/>
事年年異詩人箇箇窮築臺并下榻今豈乏英雄<lb/>
<pb n="KR4h0074_WYG_042-11a"/>
　髙九萬詩俗甚為老妓詩二首尤俗於後村孫季蕃<lb/>
　老於花酒以詩禁僅為詞皆太平時節閒人也<lb/>
　　　寄趙昌父　　　　　　　　　趙師秀<lb/>
逃名逃未得幾載住章泉便使重承詔多應不議邊髙<lb/>
風時所係新集世方傳憶就江樓别雪晴江月圓<lb/>
　末句全犯無可憶就西湖宿月圓松竹深然亦可喜<lb/>
　　　贈賣書陳秀才<lb/>
四圍皆古今永日坐中心門對官河水簷依栁樹隂毎<lb/>
<pb n="KR4h0074_WYG_042-11b"/>
留名士飲屢索老夫吟最感春燒盡時容借檢尋<lb/>
　陳起字宗之睦親坊賣書開肆予丁未至行在所至<lb/>
　辛亥年凡五年猶識其人且識其子今近四十年肆<lb/>
　燬人亡不可見矣<lb/>
　　　寄新呉友人<lb/>
每於樓上立逺逺望新呉春至山疑長江空雨似無懐<lb/>
才人盡愛多病體常癯若治東游䇿舟行與子俱<lb/>
　三四佳<lb/>
<pb n="KR4h0074_WYG_042-12a"/>
　　七言<hi>五十六首</hi>
　　　酬淮南牛相公述舊見貽　　　劉禹錫<lb/>
少年曽忝漢庭臣晚歲空餘老病身初見相如成賦日<lb/>
尋為丞相掃門人追思徃事咨嗟久喜奉清光笑語頻<lb/>
猶有登朝舊冠冕待公三日拂埃塵<lb/>
　　　酬太原狄尚書見寄<lb/>
家聲烜赫冠前賢時望穹崇鎮化邊身上官銜如座主<lb/>
幕中談笑取同年幽并俠少趨鞭弭燕趙佳人奉管絃<lb/>
<pb n="KR4h0074_WYG_042-12b"/>
仍把天兵書號筆逺題長句寄山川<lb/>
　　　寄李蘄州<lb/>
下車書奏龔黄課動筆詩傳鮑謝風江郡謳謡誇杜母<lb/>
洛陽歡㑹憶東公笛愁春盡梅花裏簟泠秋生薤葉中<lb/>
<hi>鄿州出好笛并薤葉簟</hi>不道蘄州歌酒少使君難稱與誰同<lb/>
　　　夜宿江浦聞元八改官因寄此什<lb/>
君遊丹陛已三遷我泛滄浪欲二年劍佩曉趨雙鳯闕<lb/>
煙波夜宿一漁船交親盡在青雲上鄉曲遙抛白日邊<lb/>
<pb n="KR4h0074_WYG_042-13a"/>
若報生涯應笑殺結茅栽芋種畬田<lb/>
　　　贈竇五判官　　　　　　　韋渠牟<lb/>
故舊相逢三兩家愛君兄弟有聲華文輝錦綵珠垂露<lb/>
逸興江天綺散霞美玉自矜頻獻璞真金難與細披沙<lb/>
終須撰取新詩品更比芙蓉出水花<lb/>
　渠牟自稱重表兄弟竇庠此詩極工<lb/>
　　　酬謝韋卿甘五兄俯贈　　　　竇　庠<lb/>
大賢持贈一明璫蓬蓽初驚滿室光埋没劍中生紫氣<lb/>
<pb n="KR4h0074_WYG_042-13b"/>
塵埃瑟上動清商荆山璞在終應識楚國人知不是狂<lb/>
莫恨伏轅身未老㑹將筋力見王良<lb/>
　此詩亦足以當渠牟之賜<lb/>
　　　酬竇大閒居見寄　　　　　　房儒復<lb/>
來自三湘到五溪青楓無樹不猿啼名慚竹使宦情少<lb/>
路隔桃源歸思迷鵩鳥賦成知性命鯉魚書至恨暌攜<lb/>
煩君强着潘年比騎省風流詎可齊<lb/>
　竇大者名常所寄詩後四句云蝸舎喜時春夢覺隼<lb/>
<pb n="KR4h0074_WYG_042-14a"/>
　旟行處瘴江清新年且可三十二却笑情郎白髮生<lb/>
　故有此答<lb/>
　　　贈商州王使君　　　　　　　張　籍<lb/>
銜命南來㑹郡堂却思朝裏接班行才雄猶是山城守<lb/>
道薄初為水部郎選勝相留開客館尋幽更引到僧房<lb/>
明朝從此辭君去獨出商關路漸長<lb/>
　　　同將作韋少監贈李郎中<lb/>
舊年同過水曹郎各罷魚符自楚鄉重着青衫承詔命<lb/>
<pb n="KR4h0074_WYG_042-14b"/>
齊趍紫殿異班行别來同說經過事老去相傳補養方<lb/>
憶得當時亦連步如今獨有讀書堂<lb/>
　　　寄梅處士<lb/>
擾擾人間是與非官閒自覺省心機六行班裏身常下<lb/>
九列符中事亦稀市客慣曽賒賤藥家童驚見着新衣<lb/>
君今獨得居山樂應笑多時未便歸<lb/>
　　　依韻和趙令畤　　　　　　　陸陶山<lb/>
無事何妨數命賓一湖清境是西隣栽花要與春為主<lb/>
<pb n="KR4h0074_WYG_042-15a"/>
對酒嗔將月借人詩就彩牋舒巻玉舞餘花椀倒垂銀<lb/>
由來景物常無價謾道錢多㑹有神<lb/>
　　　贈别呉興太守中父學士<lb/>
蓬山僊子任天真乞領南麾奏疏頻金鎖闕邊辭黻座<lb/>
水晶宫裏約朱輸公庭事簡煩丞掾齋閣詩多泣鬼神<lb/>
莫為行春戀苕霅鑾坡揮筆待詞臣<lb/>
　　　和開祖丹陽别子瞻後寄　　　陳舜俞<lb/>
仙舟繫栁野橋東㑹合情多勞謫翁相對一樽浮蟻酒<lb/>
<pb n="KR4h0074_WYG_042-15b"/>
輕寒二月小桃風羇懐散誕謳歌裏世事縱横醉笑中<lb/>
莫恨明朝又離索人生何處不匆匆<lb/>
　陳舜俞字令舉嘉祐四年中制舉坐詆新法謫南康<lb/>
　酒稅日與劉凝之遊遇赦不仕卒東坡祭文深痛之<lb/>
　　　寒食中寄鄭起侍郎　　　　　楊徽之<lb/>
清明時節出郊原寂寂山城栁映門水隔淡煙脩竹寺<lb/>
路經疎雨落花村天寒酒薄難成醉地逈楼髙易斷魂<lb/>
囘首故山千里外别離心緒向誰言<lb/>
<pb n="KR4h0074_WYG_042-16a"/>
　中四句皆美而下聯世人尤傳<lb/>
　　　次韻和内翰楊大年見寄　　　李虚己<lb/>
鼇冠三峰碧海寛雲謠初下藹芝蘭探珠宫裏驪龍睡<lb/>
織錦機中彩鳯盤藥砌蒼苔錢作㸃粉牆脩竹玉為竿<lb/>
閒從莊蝶親鳬舄曽得安期九轉丹<lb/>
　三四頌楊文公所作如探珠織錦五六言翰苑景物<lb/>
　又謂夢中親炙承神仙丹㸃化之力酷有崑體<lb/>
　　　次韻和汝南秀才遊淨土見寄<lb/>
<pb n="KR4h0074_WYG_042-16b"/>
長松繫馬放吟鞭水殿沉檀一炷煙苔破閒階幽鳥立<lb/>
草芳深院老僧眠桃花欲放條風後茶蘂新供糓雨前<lb/>
衰㑹賞詩多狎客我無岐路近神仙<lb/>
　三四甚佳虚己官至工侍初與曽致堯倡和致堯謂<lb/>
　子之詩工矣而其音猶啞虚己惘然退而精思得沈<lb/>
　休文浮聲切響之說遂再綴數篇示曽曽乃駭然歎<lb/>
　曰得之矣予謂此數語詩家大機括也工而啞不如<lb/>
　不必工而響潘邠老以句中眼為響字吕居仁又有<lb/>
<pb n="KR4h0074_WYG_042-17a"/>
　字字響句句響之說朱文公又以二人晚年詩不皆<lb/>
　響責備焉學者當先去其啞可也亦在乎抑揚頓挫<lb/>
　之間以意為脈以格為骨以字為眼則盡之<lb/>
　　　將到都先獻樞宻大尉相公　　宋　祁<lb/>
再試州旟驗不才却將憔悴到中臺相車問罷同牛喘<lb/>
大厦成時與燕來<hi>守壽春日方聞爰立之拜</hi>今日謀猷須丙魏他年<lb/>
賓客但鄒枚西園聞道餘春在尚及花前灔灔杯<lb/>
　　　和致政燕侍郎舟中寄晏尚書<hi>公自夀州換知陳州至是再入</hi>
<pb n="KR4h0074_WYG_042-17b"/>
異時仙閣對三休頓首辭榮動邃旒疏廣故僚供祖帳<lb/>
鴟夷盡室付歸舟側階生玉懐歡宴燕壁圖山代逺遊<lb/>
新句漸髙塵累少紫芝巖曲要相求<lb/>
　此晏元憲公也<lb/>
　　　送越州陸學士<lb/>
梅天霞破候旗乾鄉樹依然越絶間挾䇿當年逢掖去<lb/>
懐章此日繡衣還亭餘内史浮觴水路入仙人取箭山<lb/>
牛酒盛誇先墅宴不妨春詔得親班<lb/>
<pb n="KR4h0074_WYG_042-18a"/>
　　　留别虞樞宻　　　　　　　　王　質<lb/>
太倉宇宙久陳陳合與英豪共挽新脩造鳯樓須有手<lb/>
住持烏寺可無人千官禮絶三司貴一士歸心萬國春<lb/>
藉與八風吹六翮飛騰意度不無神<lb/>
　劉後村續詩話云王質景文與王樞使公明詩云試<lb/>
　看公出手毋謂我無人與虞丞相云寄身江漢歸無<lb/>
　所開眼乾坤見有公甚雋快但下聯云脩造鳯樓須<lb/>
　有手住持烏寺可無人幾於自鬻矣<lb/>
<pb n="KR4h0074_WYG_042-18b"/>
　　　寄蘇内翰　　　　　　　　　劉季孫<lb/>
倦壓鼇頭請左符笑尋潁尾為西湖二三賢守去非逺<lb/>
六一清風今不孤四海共知霜鬢滿重陽曽揷菊花無<lb/>
聚星堂上誰先到欲傍金鐏倒玉壺<lb/>
　六一清風一聯已佳四海重陽一聯不唯見天下人<lb/>
　共惜東坡之老又且開慰坡公隨時消息不必以時<lb/>
　事介意也句律悲壯豪健人人能誦之<lb/>
　　　次韻劉景文見寄　　　　　　蘇　軾<lb/>
<pb n="KR4h0074_WYG_042-19a"/>
淮上東來雙鯉魚巧將詩信渡江湖細看落墨皆松瘦<lb/>
想見掀髯正鶴孤烈士家風安用此書生習氣未能無<lb/>
莫因老驥思千里醉後哀歌缺唾壺<lb/>
　坡詩亦足敵景文三四勁健五六言景文家世壯烈<lb/>
　而能詩氣象嵂屼未易攀也<lb/>
　　　賈麟自睦來杭復將如蘇戲贈短句<lb/>
　　　　　　　　　　　　　　　　强　至<lb/>
春風那解繫狂游朝醉桐江暮栁洲大手千篇隨地掃<lb/>
<pb n="KR4h0074_WYG_042-19b"/>
一身四海學雲浮榮名不落閒宵夢退築聊為歲晚謀<lb/>
老橘殘鱸猶有興片心還起洞庭舟<lb/>
　强至幾聖餘杭人精於詩有祠部集此特其一耳<lb/>
　　　和子瞻沿牒京口憶西湖出游見寄<lb/>
　　　　　　　　　　　　　　　　陳　襄<lb/>
春隂漠漠燕飛飛可惜春風與子違半嶺煙霞紅斾入<lb/>
滿湖風月畫船歸緱笙一闋人何在遼鶴重來事已非<lb/>
猶憶去年題别處鳥啼花落客沾衣<lb/>
<pb n="KR4h0074_WYG_042-20a"/>
　　　寄長沙簿孫明逺　　　　　　楊　時<lb/>
陽城衰晚拙催科闔寢空慚罪已多祭竈請隣君自適<lb/>
載醪祛惑我誰過猗猗庭倚蘭堪佩寂寂門無雀可羅<lb/>
歸去行尋溪上侣為投纓紱換漁簔<lb/>
　楊公道學大儒詩其餘事此篇齊整元祐人句法也<lb/>
　　　寄陳鼎　　　　　　　　　　張　耒<lb/>
懶着青衫泥醉眠近來沽酒困無錢常憂送乏隣僧米<lb/>
何啻寒無坐客氊直道謾慿詹尹卜浮生已付祖師禪<lb/>
<pb n="KR4h0074_WYG_042-20b"/>
祗因居士無醒日知有淵明種秫田<lb/>
　元註陳新置九華田自號居士<lb/>
　　　長句贈邠老<lb/>
衰疲坐甑極蒸噓念子柯山守舊廬盧叟今無僧送米<lb/>
董生時有吏徴租上書自薦心應恥扶䇿躬耕計未疎<lb/>
虎豹九關今肅穆王門行㸔曳長裾<lb/>
　　　次韻李德載見寄<lb/>
頭顱幸獲免姦鋒甘分江湖守釣蓬老得一州聊自慰<lb/>
<pb n="KR4h0074_WYG_042-21a"/>
相望千里與誰同已欣臺省登羣俊猶數湖湘卧病翁<lb/>
<hi>元註謂二蘇公來書云及</hi>詩就醉餘頻走筆待觀雲海戲羣鴻<lb/>
　　　次韻陳師道無已見寄　　　　曽文昭<lb/>
故人南北歎乖離忽把清詩慰所思松茂雪霜無改色<lb/>
雞鳴風雨不愆時著書子已通科斗竊食吾方逐鷽斯<lb/>
便欲去為林下友懶隨年少樂新知<lb/>
　師道曽作尚書傳故云<lb/>
　　　代祖父次韻酬羅君寳見贈　　廖　剛<lb/>
<pb n="KR4h0074_WYG_042-21b"/>
蕭條門巷陋於顔老去青春僅得閒心畫傳家無計䇿<lb/>
手談留客漫機關靜思徃事千年上俯歎勞生一夢間<lb/>
多謝光臨無别意為聞流水與髙山<lb/>
　廖剛字用中南劍州順昌人崇寧五年進士仕至尚<lb/>
　書方曽大母八九十時陳了翁為其世綵堂詩後達<lb/>
　髙廟乙覽此代祖父次韻細潤有集曰髙峰<lb/>
　　　寄靈仙觀舒職方學士　　　　楊　億<lb/>
緑髮郎潛不記年却尋丹竈味靈篇華隂學霧還成市<lb/>
<pb n="KR4h0074_WYG_042-22a"/>
彭澤横琴豈要絃曉案祗因飡沆瀣夜灘誰見弄潺湲<lb/>
須知吏隱金門客待乞刀圭作地仙<lb/>
　　　又　　　　　　　　　　　　錢惟演<lb/>
方瞳𤣥髮粉為郎絳闕齋心奉紫皇徴士髙懐雲在嶺<lb/>
騷人秋思水周堂閒園露草開三徑靈宇華燈燭九光<lb/>
知有美田堪種玉幾時春渚逐歸艎<lb/>
　　　又　　　　　　　　　　　　劉　筠<lb/>
石渠仙署久離羣抗跡丹臺世絶倫楊子不甘嘲尚白<lb/>
<pb n="KR4h0074_WYG_042-22b"/>
漆園終許自全真紫煙深處鸞雙舞朱髓成來鳥共伸<lb/>
若向雲中見雞犬可能渾望姓劉人<lb/>
　　　答内翰學士　　　　　　　　舒　雅<lb/>
清貴無過近侍臣多情猶隱舊交親金蓮燭下裁詩句<lb/>
麟角峰前寄隱淪和氣忽飄燕谷暖好風隨起謝庭春<lb/>
緘藏便是山家寳留與兒孫世不貧<lb/>
　　　寄荆南故人　　　　　　　　章冠之<lb/>
餘生自拚一虚舟未害尋詩慰客愁梅欲飄零猶醖藉<lb/>
<pb n="KR4h0074_WYG_042-23a"/>
栁纔依約已風流關心弟妹無黄犬入夢江湖有白鷗<lb/>
别後故人相念否東風應倚仲宣樓<lb/>
　　　和趙宣二首　　　　　　　　胡　寅<lb/>
徧游南北與西東欲訪人間國士風處世甚疎皆笑我<lb/>
宅心無累獨竒公詩才自媿非三上酒聖相從又一中<lb/>
芍藥待開應且住莫令清賞轉頭空<lb/>
冠月裾雲佩緑霞百年將此送生涯愁心别後無詩草<lb/>
病眼燈前有醉花落筆擅場聊寫意背山臨水遂成家<lb/>
<pb n="KR4h0074_WYG_042-23b"/>
也須南畆多栽秫休似東陵只種𤓰<lb/>
　致堂先生大手筆讀史管見崇正辨之餘成此詩耳<lb/>
　　　贈胡衡仲　　　　　　　　　楊萬里<lb/>
風騷堂上徑雄趨不作俳辭笑已乎紙落煙雲春醉旭<lb/>
氣含蔬笋薄僧殊夜來霜月千家滿雨後風埃半㸃無<lb/>
安得與君幽討去一觴一詠惱西湖<lb/>
　當改以用二僧事也<lb/>
　　　嚴州贈姜梅山　　　　　　　陸　游<lb/>
<pb n="KR4h0074_WYG_042-24a"/>
故人玉骨已生苔<hi>謂南澗公</hi>晚與君游亦樂哉湖寺繫舟無<lb/>
夢去京塵馳騎有詩來醉中不敢教兒誦看處常須盥<lb/>
手開彈壓風光須健筆相期力斡萬鈞囘<lb/>
　放翁為嚴州姜特立在婺以詩寄之故有此作五六<lb/>
　佳<lb/>
　　　寄姜梅山雷字詩<lb/>
章臺官栁映宫槐寳馬蹄輕不動埃只怪好詩無與敵<lb/>
誰知古學有從來江山常逐客帆逺歲月不禁衙鼔催<lb/>
<pb n="KR4h0074_WYG_042-24b"/>
剰約東隣投淨社髙情千載友宗雷<lb/>
　三四乃敎人作詩之法不可强揠必有本者如是<lb/>
　　　和陸放翁見寄　　　　　　　姜特立<lb/>
遙知三徑長荒苔解組東歸亦快哉津岸紛紛羣吏去<lb/>
船頭衮衮好山來平時佳客應相過勝日清樽想屢開<lb/>
若許詩篇數還徃直須共挽古風囘<lb/>
　此姜特立答和放翁詩三四佳陸集並無姜詩<lb/>
　　　和陸郎中放翁<lb/>
<pb n="KR4h0074_WYG_042-25a"/>
午庭風雨撼髙槐一洗城頭十丈埃老子坐間尋句好<lb/>
故人門外寄詩來勁鋒久服穿楊妙鈍思深慚擊鉢催<lb/>
清佩左符君未可要聽吟思發春雷<lb/>
　此放翁為禮部時倡和詩也<lb/>
　　　寄汪尚書<lb/>
五十年間歎濶疎相忘兩地復江湖書來筆底驚强健<lb/>
詩去吟邊想步趨好對青山看歌舞莫嫌紅粉笑髭鬚<lb/>
鳯毛已有哦松韻尚記金華舊範模<lb/>
<pb n="KR4h0074_WYG_042-25b"/>
　五六出竒不可束縛<lb/>
　　　和姜梅山見寄　　　　　　　汪大猷<lb/>
投分雖深迹却疎君居東婺我西湖兒曹方喜承毛檄<lb/>
父執應容效鯉趨慨念舊遊多宿草<hi>舊同官六十餘人今唯大猷與公獨</hi>
<hi>存</hi>僅餘二老見霜鬚詩來喚起相思夢又向梅山得楷<lb/>
模<lb/>
　此尚書汪公酬姜之詩五六亦老筆<lb/>
　　　答山谷先生　　　　　　　　髙　荷<lb/>
<pb n="KR4h0074_WYG_042-26a"/>
四篇詩得褭蹄金妙㫖初臨法語尋要我盡除兒子氣<lb/>
知公全用老婆心平章許事真難可付囑斯文豈易任<lb/>
感激面東垂涕泗髙山從此少知音<lb/>
　髙荷子勉江陵人五言律三十韻䞇見山谷中有曰<lb/>
　蜀天何處盡巴月幾囘彎㸃檢金閨彦飄零玉筍班<lb/>
　尚全宗廟器猶隔鬼門關山谷賞之遂知名和山谷<lb/>
　六言皆佳蠟梅絶句尤竒和王子予章華碑有云威<lb/>
　强九鼎懼喪亂一臺成亦可喜後知涿州卒詩入江<lb/>
<pb n="KR4h0074_WYG_042-26b"/>
　西派芍藥詩云勃興連穀雨閏位次花王春盡詩云<lb/>
　佳人鬭草百稚子擊毬雙謁馬中玉云辨雖豪白馬<lb/>
　讒亦困青蠅皆可取<lb/>
　　　寄文潛無咎少游三學士　　　陳師道<lb/>
北來消息不真傳南度相忘更記年湖海一舟須此老<lb/>
蓬瀛方丈自非仙數臨黄巻聊遮眼穩上青雲小着鞭<lb/>
李杜齊名吾豈敢晚風無樹不鳴蟬<lb/>
　元祐初晁張俱召試入館后山於二年四月始得官<lb/>
<pb n="KR4h0074_WYG_042-27a"/>
　故進二公於富貴而猶欲其驟進也青雲小着鞭本<lb/>
　白樂天贈乃兄詩語也<lb/>
　　　寄秦州曽侍郎<lb/>
八年門第故違離千里河山費夢思淮海風濤真有道<lb/>
麒麟圖畫豈無時今朝有客傳何尹是處逢人說項斯<lb/>
三徑未成心已具世間惟有白鷗知<lb/>
　　　寄侍讀蘇尚書<lb/>
六月西湖早得秋二年歸思與遲留一時賓客餘枚叟<lb/>
<pb n="KR4h0074_WYG_042-27b"/>
在處兒童說細侯經國向來須老手有懐何必到壺頭<lb/>
遙知丹地開黄巻解記清波沒白鷗<lb/>
　此規東坡以進用不已恐必有後患也乃是潁州召<lb/>
　入時後又有寄送定州蘇尚書詩亦云海道無違具<lb/>
　一舟君子愛人以德如此<lb/>
　　　贈田從先<lb/>
衣冠魯國動成羣憂患相從只有君落筆如流寧蹈襲<lb/>
行前應敵却紛紜愧非伏老成和伯喜有侯芭守子雲<lb/>
<pb n="KR4h0074_WYG_042-28a"/>
意氣有餘工用少相忘千里定能勤<lb/>
　晚唐詩諱用事然前輩善作詩者必善於用事此於<lb/>
　師弟子間引兩事用之有何不可<lb/>
　　　贈王聿脩商子常<lb/>
欲作新詩挑兩公含毫不下思無窮貪逢大敵能無懼<lb/>
强畫脩眉每未工長病忍狂妨痛飲晚雲朝雨滯晴空<lb/>
正須好句留春住可使風飄萬㸃紅<lb/>
　能字毎字乃是以虚字為眼非此二字精神安在善<lb/>
<pb n="KR4h0074_WYG_042-28b"/>
　吟詠古詩者只㸃掇一二好字髙唱起而知其用力<lb/>
　着意之地矣<lb/>
　　　贈漳州守綦叔厚　　　　　　陳與義<lb/>
過盡蠻荒興復新漳州畫㦸擁詩人十年去國九行旅<lb/>
萬里逢公一欠伸王粲登樓還感慨紀瞻赴召欲逡巡<lb/>
繩床相對有今日賸醉齋中軟脚春<lb/>
　　　寄德升大光<lb/>
君王優詔起羣公也寘樵夫尺一中易着青衫隨世事<lb/>
<pb n="KR4h0074_WYG_042-29a"/>
難將白髮犯秋風共談太極非無意能繫蒼生本不同<lb/>
却倚紫陽千丈嶺遙瞻黄鵠九霄東<lb/>
　　　鵝湖示同志　　　　　　　　陸九齡<lb/>
孩提知愛長知欽古聖相傳只此心大抵有基方築室<lb/>
未聞無址可成岑留情傳注翻榛塞着意精㣲轉陸沉<lb/>
珍重友朋勤切琢須知至樂在於今<lb/>
　復齋先生陸公九齡字子壽撫州金谿人父賀生六<lb/>
　子公居第五乾道四年由太學第進士初授桂陽教<lb/>
<pb n="KR4h0074_WYG_042-29b"/>
　改興國教以憂去尋調全州教未上卒淳熙七年九<lb/>
　月也年四十九其生紹興四年甲寅少文公四歲文<lb/>
　集共有詩十一首云<lb/>
　　　和鵝湖教授韻　　　　　　　陸九淵<lb/>
墟墓興哀宗廟欽斯人千古不磨心涓流積至滄溟水<lb/>
拳石崇成太華岑易簡工夫終久大支離事業竟浮沉<lb/>
欲知自下升髙處真偽先須辨只今<lb/>
　象山先生陸公九淵字子靜行居第六乾道八年進<lb/>
<pb n="KR4h0074_WYG_042-30a"/>
　士東萊吕成公為考官實識其文初授靖安簿丁憂<lb/>
　再調崇安簿擢國子正勅令所刪定官將作監丞後<lb/>
　省疏駁與祠光宗初除知荆門軍紹興二年九月至<lb/>
　郡三年十二月卒年五十四其生紹興九年己未少<lb/>
　文公九歲○文集共有詩二十三首本集及朱文公<lb/>
　年譜末句並作真偽先須辨只今鄭景龍江湖詩續<lb/>
　選作真偽先須辨古今恐當以集本為正○按陸氏<lb/>
　兄弟之學在求其本心而已人之心本善無不善其<lb/>
<pb n="KR4h0074_WYG_042-30b"/>
　所以不善者非本心也孟子之說亦如此故子壽詩<lb/>
　起句云孩提知愛長知欽古聖相傳只此心子靜亦<lb/>
　云墟墓興哀宗廟欽斯人千古不磨心此皆指其心<lb/>
　之本然者以示人也然聖賢所言正心養心存心操<lb/>
　心於以維持防閑夫此心者非一端也是故大學以<lb/>
　致知格物在誠意之先而誠意又在乎正心之先心<lb/>
　之所以必得其正者其道由此而陸氏兄弟徑去此<lb/>
　一段不復於此教人用力特以為一悟本心而可以<lb/>
<pb n="KR4h0074_WYG_042-31a"/>
　為聖賢今日愚夫也而一超直入悟此心之本善則<lb/>
　堯舜在是矣故吾朱文公非之不以二陸為然<lb/>
　　　次韻　　　　　　　　　　　朱　熹<lb/>
德義風流夙所欽别離三載更關心偶扶藜杖出寒谷<lb/>
又枉籃輿度逺岑舊學商量加邃宻新知培養轉深沉<lb/>
却愁說到無言處不信人間有古今<lb/>
　朱文公徽州婺源人父松吏部郎官季父檉橰以建<lb/>
　炎四年庚戌九月甲戌生於尤溪慶元六年庚申三<lb/>
<pb n="KR4h0074_WYG_042-31b"/>
　月甲子卒年七十一十一月葬建陽縣唐石大林谷<lb/>
　壻黄榦為行狀門人李方子為編年至蔡謨為年譜<lb/>
　益詳○按年譜淳熙二年乙未夏五月東萊吕公來<lb/>
　訪講學於寒泉精舍留止旬日餞東萊至鵝湖陸九<lb/>
　齡子壽九淵子靜劉清之子澄來㑹相與講其所聞<lb/>
　二陸俱執已見不合而罷○又曰鵝湖辨論今無所<lb/>
　考按是時子壽有詩云云文公和云云子靜和云云<lb/>
　以詩觀之則學之同異亦可見矣其後子壽頗悔其<lb/>
<pb n="KR4h0074_WYG_042-32a"/>
　非而子靜則終身守其說不變○按淳熙乙未朱文<lb/>
　公年四十六歲陸子壽四十二歲子靜三十七歲東<lb/>
　萊三十九歲劉子澄候考子靜是時以年少英銳之<lb/>
　氣肆其唐突兄弟二詩詞意皆頗不遜公然詆文公<lb/>
　為榛塞陸沉又曰支離事業竟浮沉而文公和之詞<lb/>
　意渾厚以邃宻深沉奬借之冀其自悟而二陸根本<lb/>
　禪佛之學不能從也又子壽詩題云鵝湖示同志且<lb/>
　文公年為二陸之長仕宦輩行蓋亦在先而云示同<lb/>
<pb n="KR4h0074_WYG_042-32b"/>
　志亦可謂僣而不謙矣此事天下後世知二陸之非<lb/>
　而江西學者相與掩諱是不可不拈出垂世此乃吾<lb/>
　道學問一大機括也○二陸自不當以詩人責之二<lb/>
　詩三四止是一意詩家之所不取非如三百五篇言<lb/>
　之不足故詠歌之一意而三申者也<lb/>
　　　寄趙昌父　　　　　　　　　劉克莊<lb/>
世上久無遺逸禮此翁白首不彈冠一生官職監南嶽<lb/>
四海詩盟主玉山經歲著書人少見有時入郭俗爭㸔<lb/>
<pb n="KR4h0074_WYG_042-33a"/>
何因樵服供薪水得附髙名野史間<lb/>
　　　寄韓仲止<lb/>
昨仕京華豪未減脫鞾不問貴游嗔詩家爭欲推盟主<lb/>
丞相差教作散人閉户自為千載計入山又忍十年貧<lb/>
幾思投老從公去背笈攜琴澗水春<lb/>
　　　贈陳起<lb/>
陳侯生長紛華地却似芸香自沐薰錬句豈非林處士<lb/>
鬻書莫是穆參軍雨簷兀坐忘春去雪屋清談至夜分<lb/>
<pb n="KR4h0074_WYG_042-33b"/>
何日我閒君閉肆扁舟同泛北山雲<lb/>
　此所謂賣書陳彦才亦曰陳道人寳慶初以秋雨梧<lb/>
　桐皇子府春風楊栁相公橋詩為史彌逺所黥詩禍<lb/>
　之興捕敖器之劉潜夫等下大理獄鄭清之在瑣闥<lb/>
　止之予及識此老屢造其肆别有小陳道人亦為賈<lb/>
　似道編管<lb/>
　<lb/>
　瀛奎律髓巻四十二<lb/>
</p>
<p>
</p>
  </div>
</body>
</text>
</TEI>
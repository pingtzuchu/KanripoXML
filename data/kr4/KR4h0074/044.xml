<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四十四</head>
    <p>
<pb n="KR4h0074_WYG_044-1a"/>
欽定四庫全書<lb/>
　瀛奎律髓巻四十四　　　　元　方回　編<lb/>
　　疾病類<lb/>
　疾病呻吟人之所必有也白樂天有云劉公幹卧病<lb/>
　瘴浦謝康樂卧病臨川咸有篇章蓋娯憂紓怨尤足<lb/>
　以見士君子之操焉<lb/>
　　五言<hi>二十五首</hi>
　　　耳聾　　　　　　　　　　　杜　甫<lb/>
<pb n="KR4h0074_WYG_044-1b"/>
生年鶡冠子歎世鹿皮翁眼復幾時暗耳從前月聾猿<lb/>
鳴秋淚缺雀噪晚愁空黄落驚山樹呼兒問朔風<lb/>
　此詩足見游戱翰墨後四句俱謂耳全無聞猿鳴雀<lb/>
　噪既不聞矣而朔風吹落木葉亦不之聞至呼兒以<lb/>
　問之予謂果真聾矣兒所答又何聞乎史記謂豫讓<lb/>
　呑炭為啞然請趙襄子之衣三斬之未嘗啞也<lb/>
　　　老病<lb/>
老病巫山裏稽留楚客中藥殘他日裹花發去年叢夜<lb/>
<pb n="KR4h0074_WYG_044-2a"/>
足霑沙雨春多逆水風合分雙賜筆猶作一飄蓬<lb/>
　老杜詩一句說病者極多兩三句說病者如髙秋蘇<lb/>
　肺氣白髮自能梳藥餌増加減門庭問掃除第二句<lb/>
　最妙昔者之病頭亦不自能梳今始自能梳頭也杖<lb/>
　藜還客拜又以見病愈愈已能答拜但仍須倚杖耳<lb/>
　所以老杜詩虚實字皆當細細審看今所取一首尤<lb/>
　見圓活而峭拔<lb/>
　　　初病風　　　　　　　　　　白居易<lb/>
<pb n="KR4h0074_WYG_044-2b"/>
六十八衰翁乗衰百藥攻朽株難免蠧空穴易來風肘<lb/>
痺宜生栁頭旋劇轉蓬恬然不動處虚白在胸中<lb/>
　開成四年己未十月樂天得風痺疾時年六十八蓋<lb/>
　以代宗大厯八年生也是年壬子有病中詩十五首<lb/>
　自序云爾此詩長慶集三十五巻多為病而作賣駱<lb/>
　馬别栁枝皆在是年<lb/>
　　　病入新正<lb/>
枕上驚新歲花前念舊歡是身老所逼非意病相干風<lb/>
<pb n="KR4h0074_WYG_044-3a"/>
月情猶在杯觴興又闌便休心未伏更試一春看<lb/>
　病入新正則開成庚申年六十九也<lb/>
　　　卧病來早晚<lb/>
卧病來早晚懸懸將十旬婢能尋藥草犬不吠醫人酒<lb/>
甕全生醭歌筵半委塵風光還欲好爭向枕前春<lb/>
　樂天病將十旬此乃真患風痺與蘇州移疾告病百<lb/>
　日而罷不同也婢能尋藥草犬不吠醫人此聯絶妙<lb/>
　　　病瘡<lb/>
<pb n="KR4h0074_WYG_044-3b"/>
門有醫來徃庭無客送迎病銷談笑興老足歎嗟聲鶴<lb/>
伴臨池立人扶下砌行脚瘡春斷酒那得有心情<lb/>
　平正無疵但頗未易及也<lb/>
　　　墜馬强出贈同座<lb/>
足傷遭馬墜腰重倩人擡祗合牕間卧何因花下來坐<lb/>
依桃葉妓行呷地黄杯强出非他意乗風落盡梅<lb/>
　傷足而猶勉强看梅可知是詩人多魔<lb/>
　　　病中一二禪客見問因以謝之　劉禹錫<lb/>
<pb n="KR4h0074_WYG_044-4a"/>
勞動諸禪客同來問病夫添罏擣雞舌洒水淨龍鬚身<lb/>
是芭蕉喻行須笻杖扶醫工有妙藥能乞一丸無<lb/>
　雞舌香龍鬚席各去一字便佳<lb/>
　　　聞董評事病因以書贈<hi>董生奉内典</hi>
繁露傳家學青蓮譯梵書火風乖四大文字廢三餘欹<lb/>
枕晝眠晚折巾秋鬢疎武皇恩視草誰許茂陵居<lb/>
　末句謂相如病渴似亦戲之<lb/>
　　　卧病走筆酬韓愈書問　　　　賈　島<lb/>
<pb n="KR4h0074_WYG_044-4b"/>
一卧三四旬數書惟獨君願為出海月不作歸山雲身<lb/>
上衣䝉與甌中物亦分欲知强健否病鶴未離羣<lb/>
　五六可憐其所以感昌黎者至矣起句尤見退之髙<lb/>
　誼賢哉賓主間也<lb/>
　　　春日卧疾書情　　　　　　　劉　商<lb/>
楚客經年病孤舟人事稀晚晴江栁變春暮塞鴻歸今<lb/>
日方知命前年自覺非不能憂歲計無限故山薇<lb/>
　知命覺非四字細潤尾句脫洒<lb/>
<pb n="KR4h0074_WYG_044-5a"/>
　　　嶺下卧疾寄劉長卿員外　　　包　佶<lb/>
唯有貧兼病能令親愛疎歲時供放逐身世付空虚脛<lb/>
弱秋添絮頭風曉廢梳波瀾喧衆口藜藿靜吾廬喪馬<lb/>
思開卦占鴞懶發書十年江海客離恨子知予<lb/>
　佶又有風痺寄懐詩甚哀首云病夫將老矣無可答<lb/>
　君恩衾枕同羇客圖書委外孫中云無醫能却老有<lb/>
　變是游魂前用喪馬開卦事此又用游魂變卦事必<lb/>
　頗精於易劉長卿答和此詩又云落日棲鴞鳥行人<lb/>
<pb n="KR4h0074_WYG_044-5b"/>
　達鯉魚稱為包諫議未審坐何事貶嶺下<lb/>
　　　秋晚卧疾寄司空拾遺盧少府　耿　湋<lb/>
寒几坐空堂疎髯似積霜老醫迷舊疾朽藥誤新方晚<lb/>
果紅低樹秋苔緑遍牆慚非蔣生徑不敢望求羊<lb/>
　藥方自佳但藥既陳朽則不效非方之罪也上一句<lb/>
　亦稱<lb/>
　　　病中感懐　　　　　　　　　李後主<lb/>
憔悴年來甚蕭條益自傷風威侵病骨雨氣咽愁腸夜<lb/>
<pb n="KR4h0074_WYG_044-6a"/>
鼎唯煎藥朝髭半染霜前縁竟何似誰與問空王<lb/>
　李後主號能詩詞偶承先業據有江南亦僣稱帝數<lb/>
　十州之主也集中多有病詩先有五言律云病態如<lb/>
　衰颯厭厭已五年看此詩真所謂衰颯憔悴豈大風<lb/>
　横汾之比乎宜其亡也或謂此乃已至大興之後即<lb/>
　不然矣七言有云衰顔一病難牽復曉殿君臨頗自<lb/>
　羞又云泠笑秦皇經逺畧靜憐周穆苦時巡蓋君臨<lb/>
　之時也<lb/>
<pb n="KR4h0074_WYG_044-6b"/>
　　　病起　　　　　　　　　　　陳師道<lb/>
今日秋風裏何鄉一病翁力微雖枝起心在與誰同災<lb/>
疾資千悟寃親併一空百年先得老三敗未為窮<lb/>
　后山詩似老杜只此詩亦合細味<lb/>
　　　病中六首<lb/>
舊歲連新歲涼牀又暖牀山川屏裏畫時刻篆中香畏<lb/>
壘安吾土支離飽太倉若教身再健鶴背入維揚<lb/>
　謂閑居自奉且有祠禄樂矣若更不病即揚州鶴也<lb/>
<pb n="KR4h0074_WYG_044-7a"/>
　甚佳元題十二首示藻姪可率昆季𢋫和今取六首<lb/>
日暖衣猶襲宵長被有稜朝晡三楪飯昏曉一缸燈伴<lb/>
坐跧如几扶行瘦比藤生縁堪入畫寂寞憇松僧<lb/>
軟熟羞盤饌芳辛實枕幃候晴先晒席占濕預烘衣易<lb/>
粟雞皮皺難培鶴骨肥頭顱雖若此虚白日生輝<lb/>
歎息憎晨清伸眉愜晚晴隙虚浮日影窻穴嘯風聲捫<lb/>
蝨天機動驅蚊我相生偶然成一笑栩栩暫身輕<lb/>
日眚浮珠珮聲塵籟玉簫晚秋潘鬢秃午夢楚魂消注<lb/>
<pb n="KR4h0074_WYG_044-7b"/>
水瓶花醒吹薪藥鼎潮南柯何處是斜日上廊腰<lb/>
靜裏秋光到閒中晝自長閉門宜泄栁尸祝謾庚桑腹<lb/>
已枵經笥身猶試藥方强名今日愈勃窣負東牆<lb/>
　六詩毎首有一二聯工而雅正其病也非貧者之病<lb/>
　蓋猶有貴人之風焉<lb/>
　　　病中作　　　　　　　　　　陸　游<lb/>
破裘縫更暖糲食美無餘摩詰病說法虞卿窮著書身<lb/>
羸支枕久足蹇下堂疎今日晴窻好幽懐得細攄<lb/>
<pb n="KR4h0074_WYG_044-8a"/>
　三四渾成<lb/>
　　　卧病雜題<lb/>
終日常辭客經年半在牀愛窮留作伴諳病與相忘竈<lb/>
婢工烹粥園丁習寫方今朝有竒事久雨得窻光<lb/>
　元註久病家人作粥遂佳蓋朝夕常為之也又有山<lb/>
　僕本不識字因久合藥遂能寫藥方類大編予謂白<lb/>
　樂天婢能尋藥草犬不吠醫人放翁此聯亦近之久<lb/>
　雨得窻光尤為佳句經年亦作經秋<lb/>
<pb n="KR4h0074_WYG_044-8b"/>
人間跛男子物外病維摩<hi>元註病中遂牽病右足</hi>可但妨趍拜何<lb/>
因廢嘯歌菜羮醯醬薄邨巷棘茨多舉手謝隣父非君<lb/>
誰肯過<lb/>
　五六古淡有味此放翁八十六歲時詩<lb/>
　　　病中示兒輩<lb/>
去去生方逺𡨕𡨕死即休狂思攘鬼手危至服丹頭有<lb/>
劍知誰與無香可得留惟應勤孝謹事事鑑恬侯<lb/>
　此放翁易簀前倒數第三詩也其臨終之詩曰死去<lb/>
<pb n="KR4h0074_WYG_044-9a"/>
　元知萬事空但悲不見九州同王師北定中原日家<lb/>
　祭無忘告乃翁嘉定二年己巳冬也先是臘月五日<lb/>
　脫去左車第二牙亦有詩其卒之日候攷蓋年八十<lb/>
　有六生於宣和七年乙巳後生讀此選詩不可以病<lb/>
　為忌死為諱書之洪範曰考終命禮之善頌曰哭於<lb/>
　斯乃人生之終事也得如放翁八十有六者世有幾<lb/>
　人哉<lb/>
　　七言<hi>二十八首</hi>
<pb n="KR4h0074_WYG_044-9b"/>
　　　春盡日宴罷感事獨吟<hi>元註云開成五年三月三十日作</hi>
　　　　　　　　　　　　　　　　白居易<lb/>
五年三月今朝盡客散筵空獨掩扉病與樂天相伴住<lb/>
春同樊子一時歸閒聽鶯語移時立思逐楊花觸處飛<lb/>
金帶縋腰衫委地年年衰瘦不勝衣<lb/>
　櫻桃樊素口楊栁小蠻腰長慶集中無此詩别栁枝<lb/>
　詩云兩枝楊栁小樓中嫋娜多年伴醉翁明日放歸<lb/>
　歸去後世間應不要春風為病風痺遣二妾故有是<lb/>
<pb n="KR4h0074_WYG_044-10a"/>
　作觴詠罷來賓閣閉笙歌散後妓房空亦病中所賦<lb/>
　又明年有詩云去歲樓中别栁枝自註云樊蠻也二<lb/>
　妓者皆以栁枝目之云<lb/>
　　　改業<lb/>
先生老去飲無興居士病來閒有餘猶覺醉吟多放逸<lb/>
不如禪坐更清虚柘枝紅袖教丸藥羯鼓蒼頭遣種蔬<lb/>
却被山僧相戲問一時改業意何如<lb/>
　第三句元註子先有醉吟先生傳故云尾句此亦戲<lb/>
<pb n="KR4h0074_WYG_044-10b"/>
　笑近人情<lb/>
　　　眼病二首<lb/>
散亂空中千片雪䝉籠物上一重紗縱逢晴景如看霧<lb/>
不是春天亦見花僧說客塵來眼界醫言風眩在肝家<lb/>
兩頭治療何曽差藥力微茫佛力賒<lb/>
眼藏損傷來已久病根牢固去應難醫師盡勸先停酒<lb/>
道侣多教早罷官案上謾鋪龍樹論合中虚撚決明丸<lb/>
人間方藥應無益爭得金箆試刮看<lb/>
<pb n="KR4h0074_WYG_044-11a"/>
　白體詩不可以陳簡齋目疾詩律律之然此亦善形<lb/>
　容不取其格而取其味<lb/>
　　　病眼花<lb/>
頭風目眩乘衰老祗有増加豈有瘳花發眼中猶足怪<lb/>
栁生肘上亦須休大窠羅綺看終辨小字文書見便愁<lb/>
必若不能分黑白却應無悔復無尤<lb/>
　詩律圓熟山谷云閱人朦朧自有味看字昏澁尤宜<lb/>
　懶是也<lb/>
<pb n="KR4h0074_WYG_044-11b"/>
　　　答竇拾遺卧病見寄　　　　　包　佶<lb/>
今春扶病移滄海幾度承恩對白花送客屢聞簷外鵲<lb/>
消愁已辨酒中蛇瓶收枸杞懸泉水鼎鍊芙蓉伏火砂<lb/>
誤入塵埃牽吏役羞將簿領到君家<lb/>
　詩欲新而不陳已辨酒中蛇則無疑矣已辨二字佳<lb/>
　事故而意新枸杞懸泉水芙蓉伏火砂亦新<lb/>
　　　秋居病中<lb/>
幽居悄悄何人到落日清涼滿樹梢新句有時愁裏得<lb/>
<pb n="KR4h0074_WYG_044-12a"/>
古方無效病來抛荒簷數蝶懸蛛網空屋孤螢入燕巢<lb/>
獨卧南窻秋色晚一庭紅葉掩衡茅<lb/>
　　　病中書事　　　　　　　　　李後主<lb/>
病身堅固道情深宴室清香思自任月照靜居惟搗藥<lb/>
門扃幽院只來禽庸醫懶聽詞何取小婢將行力未禁<lb/>
賴問空門知氣味不然煩惱萬塗侵<lb/>
　此詩八句俱有味然不似人主之作只似貧士大夫<lb/>
　詩也<lb/>
<pb n="KR4h0074_WYG_044-12b"/>
　　　移病還臺凡閱半歲乃愈始到家園視園夫治<lb/>
　　　畦植花因成自歎　　　　　　宋　祁<lb/>
卧治無功賜告囘驟叨鳴履上中臺<hi>病中改八座</hi>壺丘天壤<lb/>
非真死蒙叟軒裳是儻來經灌旱蔬扶隴出失刋園蘂<lb/>
犯簷開此身疎拙真丘壑不是當年王佐才<lb/>
　　　病起思歸　　　　　　　　　王禹偁<lb/>
年來多病轉思山終日呻吟簿籍間叔夜養生休著論<lb/>
陶潜雖死只應閒又移郡印三年調才報君恩兩鬢斑<lb/>
<pb n="KR4h0074_WYG_044-13a"/>
安得便歸田里去松篁泉石掩柴關<lb/>
四十為郎非不偶况曽題筆直瀛洲明時遇主誰甘退<lb/>
白髮侵人自合休夢得蹉跎因出郡<hi>劉夢得貶謫為郎四十餘年</hi>薛<lb/>
能詩什恥監州<hi>薛許昌詩云監州是戲儒</hi>春來病起思歸甚未敢飛<lb/>
章達冕旒<lb/>
　元之謫商州團練副使時詩蓋白樂天體也<lb/>
　　　卧病月餘呈子由二首　　　　張　耒<lb/>
蔀室悠悠昏復朝强披莊子說逍遙四禪未到風猶梗<lb/>
<pb n="KR4h0074_WYG_044-13b"/>
九轉無功火不燒學道若為調鹿馬是身不實似芭蕉<lb/>
丹砂赤箭功何有卧聽清言意自消<lb/>
風葉鳴窻已復朝喚囘歸夢故人遙酒壺暗淡浮塵集<lb/>
藥鼎青熒敗葉燒閉户獨依寒蟋蟀移牀更就雨芭蕉<lb/>
雪深更請安心術長日如年未易消<lb/>
　四禪九轉句佳次篇兩更字刋本如此恐元藁必不<lb/>
　然<lb/>
　　　病肺對雪<lb/>
<pb n="KR4h0074_WYG_044-14a"/>
擁庭晴雪照髙堂卧病悠悠廢舉觴肺疾僅同園令渴<lb/>
齒傷不為㓜輿狂交飛翠斚知誰醉獨嗅烏巾認舊香<lb/>
<hi>元註漉酒淵明名也</hi>唯有烹茶心未厭故知淡薄味能長<lb/>
　三四絶佳不為㓜輿狂尤新異五六應二句謂不能<lb/>
　飲觴斚二字犯重<lb/>
　　　晝卧懐陳三時陳三卧疾<lb/>
睡如飲蜜入蜂房懶似游絲百尺長陋巷誰過居士疾<lb/>
春風正作國人狂吟詩得瘦由無性辟穀身輕合有方<lb/>
<pb n="KR4h0074_WYG_044-14b"/>
欲餉子桑歸問婦一瓢過午尚懸牆<lb/>
　此以問陳后山疾也后山答昔聞杜氏婦剪髻事賓<lb/>
　客君婦定不然三梳奉巾櫛是也<lb/>
　　　喜七兄疾愈<lb/>
淨名居士本非病五禽先生能養身家人但訝少陵觀<lb/>
鄉里不知顔子貧身内故知閒是藥人間誰有道通神<lb/>
喜聞漸離烏皮儿花氣晴來欲逼人<lb/>
　此等詩豈補綴鬭合者能之只如信口說話而他人<lb/>
<pb n="KR4h0074_WYG_044-15a"/>
　不能如此信口說也<lb/>
　　　和黄預病起　　　　　　　　陳師道<lb/>
似聞藥病已投機牛鬬蛇妖頓覺非李賀固知當得疾<lb/>
沈侯可更不勝衣驚逢白璧山千仞㑹見黄金帶十圍<lb/>
只信詩書端作祟孰知糠籺亦能肥<lb/>
　后山詩句句有關鎖字有眼意有脈當細觀之<lb/>
　　　眼疾　　　　　　　　　　　陳與義<lb/>
天公嗔我眼常白故着昏花阿堵中不怪參軍騎瞎馬<lb/>
<pb n="KR4h0074_WYG_044-15b"/>
但妨中散送飛鴻著籬令惡誰能對損讀方竒定有功<lb/>
九惱從來是佛種㑹知那律證圓通<lb/>
　此詩八句而用七事謂詩不在用事者殆胸中無書<lb/>
　耳盲人騎瞎馬夜半臨深池此世說殷仲堪參軍所<lb/>
　作危語仲堪眇一目適忤之只見門外著籬未見眼<lb/>
　中安障此方干令以嘲李主簿范寗武子患目痛求<lb/>
　方於張湛湛戲謂此方用損讀書一減思慮二專内<lb/>
　視三簡外觀四早晚起五夜早眠六凡六物熬以神<lb/>
<pb n="KR4h0074_WYG_044-16a"/>
　灰下以氣簁今刋本多誤作損續非也白眼阿堵送<lb/>
　飛鴻三事非僻那律事出楞嚴經無目可以證道其<lb/>
　要妙在用虚字以斡實事不可不細味也<lb/>
　　　次韻王元勃問予齒脫　　　　曽　幾<lb/>
齒危但以粥充虚辜負公家夏屋渠<hi>元註舊說夏屋大具渠勤也言說大</hi>
<hi>具其意勤勤然</hi>政恐麴生真作祟可憐髯簿頓成疎<hi>元註炙轂子謂羊為</hi>
<hi>髯鬚主簿</hi>動搖不減韓吏部蹴踏非勤焦校書落勢今年殊<lb/>
未已祗應從此併無餘<lb/>
<pb n="KR4h0074_WYG_044-16b"/>
　此當與陳簡齋目疾范石湖耳鳴詩參綜以觀格律<lb/>
　相似善用事亦相似但貯胸無竒書落筆無活法則<lb/>
　不能耳誰謂江西詩可輕視乎<lb/>
　　　次韻朱德裕見贈予病初起　　周　孚<lb/>
蓋世功名黍一炊驚心歲月轂雙馳五漿先饋那須爾<lb/>
二䜿相陵少避之種種鬢毛吾欲老翩翩書劄子能竒<lb/>
黄花無語秋將暮莫惜𤣥談與解頤<lb/>
　周孚字信道濟南人乾道二年進士為儀曺在官卒<lb/>
<pb n="KR4h0074_WYG_044-17a"/>
　詩本黄太史辛稼軒刋其集曰槖齋集丘詳之惜其<lb/>
　年不老蓋尚進而未艾<lb/>
　　　耳鳴　　　　　　　　　　　范成大<lb/>
東極空歌下始青西方寳網奏韶英不須路入兠元國<lb/>
自有音聞空筏城牛蟻誰知牀下鬭雞蠅任向夢中鳴<lb/>
如今却笑難陀種無耳何勞强聽聲<lb/>
　二首選一前篇有云夢中鼓響生千偈覺後舂聲失<lb/>
　百非又云寄語爵隂呑賊道玉牀安穩坐朱衣皆竒<lb/>
<pb n="KR4h0074_WYG_044-17b"/>
　博已甚謂能詩者不必讀書不在用事可乎<lb/>
　　　病足累日不能出掩門折花自娯<lb/>
　　　　　　　　　　　　　　　　陸　游<lb/>
頻報園花照眼明蹣跚正廢下堂行擁衾又聽五更雨<lb/>
屈指都無三日晴不奈病何抛酒盞粗知春在賴鶯聲<lb/>
一枝自浸銅瓶水喜與年光未隔生<lb/>
　此慶元四年戉午詩放翁年七十四第六句絶妙<lb/>
　　　病愈<lb/>
<pb n="KR4h0074_WYG_044-18a"/>
倦榻呻吟毎自哀占蓍來吉出餘災自能洗硯拂書几<lb/>
時亦折花尋酒杯久類寒蛟潛岫穴忽如老馬噴風埃<lb/>
霜晴爛熳東窻日一笑山坡訪早梅<lb/>
　此亦慶元四年戉午時詩<lb/>
　　　五月初病體覺愈輕偶書<lb/>
世事紛紛了不知又逢乳燕麥秋時經年謝客常因醉<lb/>
三日無詩自怪衰乗雨旋移西崦藥留燈自覆北窻棋<lb/>
但將生死俱拈起造物從來是小兒<lb/>
<pb n="KR4h0074_WYG_044-18b"/>
　此慶元五年己未詩放翁時年七十五<lb/>
　　　小疾兩日而愈<lb/>
病骨羸然山澤臞故應行路笑形模記書身大似椰子<lb/>
忍事癭生如瓠壺美酒得錢猶可致髙人折簡孰能呼<lb/>
不如淨掃茅齋地臨看㣲香起瓦爐<lb/>
　不着行路笑形模一句則引椰子瓠壺兩句不來此<lb/>
　足見詩家手段放翁是年八十二開禧二年丙寅也<lb/>
　明年而侂胄敗放翁猶健也<lb/>
<pb n="KR4h0074_WYG_044-19a"/>
　　　病起　　　　　　　　　　　趙師秀<lb/>
身如瘦鶴已伶俜一卧兼旬更有零朝客偶知親送藥<lb/>
野僧相保宻持經力微尚覺衣裳重才退難徼筆硯靈<lb/>
惟有巖花心未已遍分黄菊揷空瓶<lb/>
　此詩三四先云朝士偶知來送藥野僧相保為持經<lb/>
　後乃改下親字宻字亦詩法所當然也但更有零三<lb/>
　字不佳四靈學姚合賈島詩而不至七言律大率皆<lb/>
　弱格不髙致也<lb/>
<pb n="KR4h0074_WYG_044-19b"/>
　　　髮脫　　　　　　　　　　　劉克莊<lb/>
髮脫紛紛不待爬天將醜怪變妍華論為城旦寧非怒<lb/>
度作沙彌亦自佳稚子笑翁簮柏葉侍人諱老匣菱花<lb/>
霜寒尤要泥丸暖慚愧烏巾着意遮<lb/>
　白樂天陳簡齋之目張文潛曾茶山之齒范石湖之<lb/>
　耳加以後村髮秃詩可發一笑然後邨詩不及諸公<lb/>
　　　問友人病<lb/>
病來清瘦欲通仙深炷篝香拂地眠野客勸尋廉藥買<lb/>
<pb n="KR4h0074_WYG_044-20a"/>
外人偷出近詩傳術庸難靠醫求效俗陋多依鬼乞憐<lb/>
鷗鷺如欺行跡少分明溪上占漁船<lb/>
　詩意自足但是格卑<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0074_WYG_044-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻四十四<lb/>
</p>
<p>
</p>
  </div>
</body>
</text>
</TEI>
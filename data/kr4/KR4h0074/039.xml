<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻三十九</head>
    <p>
<pb n="KR4h0074_WYG_039-1a"/>
欽定四庫全書<lb/>
　瀛奎律髓巻三十九　　　　元　方回　編<lb/>
　　消遣類<lb/>
　莊子曰令人之意也消有所不平焉而不能消則褊<lb/>
　狹矣衛玠曰非意相干可以理遣有所不堪焉而不<lb/>
　能遣則怨怒矣詩人多有所謂消愁遣興之作必深<lb/>
　達物理世故人情天道者乃能為真消遣之言否則<lb/>
　非由衷也<lb/>
<pb n="KR4h0074_WYG_039-1b"/>
　　五言<hi>四首</hi>
　　　可惜　　　　　　　　　　杜　甫<lb/>
花飛有底急老去願春遲可惜歡娯地都非少壯時寛<lb/>
心應是酒遣興莫過詩此意陶潛解吾生後汝期<lb/>
　　　看嵩洛有歎　　　　　　　　白居易<lb/>
今日看嵩洛囘頭歎世間榮華急如水憂患大於山見<lb/>
苦方知善經忙始變閒未聞籠裏鳥飛去肯飛還<hi>變一作戀</hi>
　　　夜飲　　　　　　　　　　　李商隱<lb/>
<pb n="KR4h0074_WYG_039-2a"/>
卜夜容衰鬢開筵屬異方燭分歌扇淚雨送酒船香江<lb/>
海三年客乾坤百戰塲誰能辭酩酊淹卧劇清漳<lb/>
　　　孤學　　　　　　　　　　　陸　游<lb/>
孤學雖遺俗猶為一腐儒家貧占力量夜夢驗工夫正<lb/>
欲安三徑寧忘奏六符殘年知有幾自怪尚區區<lb/>
　　七言<hi>三十八首</hi>
　　　感興　　　　　　　　　　　白居易<lb/>
吉㓙禍福有來由但要深知不要憂只見火光燒潤屋<lb/>
<pb n="KR4h0074_WYG_039-2b"/>
不聞風浪覆虚舟名為公器無多取利是身災合少求<lb/>
雖異匏𤓰難不食大都足食早宜休<lb/>
魚能深入無憂釣鳥解髙飛豈觸羅爇處先爭炙手去<lb/>
悔時其奈噬臍何樽前誘得猩猩血幕上偷安燕燕窠<lb/>
我有一言君記取世間唯有苦人多<lb/>
　　　閒卧有所思<lb/>
向夕褰簾卧枕琴㣲涼入戸起開襟偶因明月清風夜<lb/>
忽想遷臣逐客心何待投荒初恐懼誰人遶澤正悲吟<lb/>
<pb n="KR4h0074_WYG_039-3a"/>
始知洛下分司坐一日安閒直萬金<lb/>
權門要路足身災散地閒居少禍胎今日憐君嶺南去<lb/>
當時笑我洛中來蟲全性命縁無毒木盡天年為不才<lb/>
大抵吉㓙多自致李斯一去二疏囘<lb/>
　　　九年十一月二十一日感事而作<lb/>
禍福茫茫不可期大都早退似先知當君白首同歸日<lb/>
是我青山獨徃時願索素琴應不敢憶牽黄犬定難追<lb/>
麒麟作脯龍為醢何似泥中曳尾龜<lb/>
<pb n="KR4h0074_WYG_039-3b"/>
　元註其日獨遊香山寺<lb/>
　　　放言<lb/>
朝真暮偽何人辨古徃今來底事無但識臧生能詐聖<lb/>
可知寗子解佯愚草螢有耀終非火荷露雖圓豈是珠<lb/>
不取燔柴兼照乗可怜光彩亦何殊<lb/>
世途倚伏都無定塵網牽纒卒未休禍福迴環車轉轂<lb/>
榮枯反覆手藏鈎龜靈未免刳腸患馬失應無折足憂<lb/>
不信君看奕棋者輸贏須待局終頭<lb/>
<pb n="KR4h0074_WYG_039-4a"/>
贈君一法決狐疑不用鑽龜與祝蓍試玉要燒三日滿<lb/>
辨材須待七年期周公恐懼流言後王莽謙恭下士時<lb/>
向使當時身便死一生真偽復誰知<lb/>
誰家第宅成還破何處親賓哭復歌昨日屋頭堪炙手<lb/>
今朝門外好張羅北邙未審留閒地東海何曽有定波<lb/>
莫笑賤貧誇富貴共成枯骨兩如何<lb/>
泰山不要欺毫末顔子無心羨老彭松樹千年終是朽<lb/>
槿花一夕自為榮何須戀世常憂死亦莫嫌身漫厭生<lb/>
<pb n="KR4h0074_WYG_039-4b"/>
生去死來都是幻幻人哀樂係何情<lb/>
　　　即目　　　　　　　　　　　韓　偓<lb/>
動非求進靜非禪咋口呑聲過十年溪漲浪花如積石<lb/>
雨晴雲葉似連錢干戈歲久諳戎事枕簟秋深減夜眠<lb/>
攻苦慣來無不可寸心如水但澄鮮<lb/>
　　　惜春<lb/>
願言未偶非髙卧多病無心選勝遊一夜雨聲三月盡<lb/>
萬般人事五更頭年踰弱冠即為老節過清明却似秋<lb/>
<pb n="KR4h0074_WYG_039-5a"/>
應是西園花已落滿溪紅片向東流<lb/>
　　　殘春旅舎<lb/>
旅舎殘春宿雨晴恍然心地憶咸京樹頭蜂抱花鬚落<lb/>
池面魚吹栁絮行禪伏詩魔歸淨域酒衝愁陣出竒兵<lb/>
兩梁免被塵埃汙拂拭朝簪待眼明<lb/>
　　　春中湘中題岳麓寺僧舎　　　羅　隱<lb/>
蟾宫虎穴兩皆休來凭危欄送逺遊多事林鶯還謾語<lb/>
薄情邊雁不囘頭春融只待乾坤醉水濶深知世界浮<lb/>
<pb n="KR4h0074_WYG_039-5b"/>
欲共髙僧話心跡野花芳草奈相尤<lb/>
　羅昭諫生當亂離多不得志哀怨之言<lb/>
　　　下第　　　　　　　　　　　羅　鄴<lb/>
謾把青春酒一杯愁襟未信酒能開江邊依舊空歸去<lb/>
帝里還如不到來門掩殘陽鳴鳥雀花飛何處好池臺<lb/>
此時惆悵便堪老何用人間歲月催<lb/>
　唐人下第情懐有如此者一名一第役天下士亦可<lb/>
　憐矣<lb/>
<pb n="KR4h0074_WYG_039-6a"/>
　　　安定城樓　　　　　　　　李商隱<lb/>
迢遞高城百尺樓緑楊枝外盡汀洲賈生年少虚垂涕<lb/>
王粲春來更逺遊永憶江湖歸白髮欲囘天地入扁舟<lb/>
不知腐鼠成滋味猜意鵷雛竟未休<lb/>
　　　十二月十七日移病家居三首　張　耒<lb/>
老去塵懐痛洗前虚舟不繫任洄㳂寸心若變有如日<lb/>
萬事不憂終在天莫為饑寒棄南畆須知穮蓘有豐年<lb/>
桃符侲子喧門巷又向江城一歲捐<lb/>
<pb n="KR4h0074_WYG_039-6b"/>
慿髙游目快遐瞻落日孤雲與水兼萬頃澤空供雪意<lb/>
一枝梅笑破冬嚴擎蒼未減飛揚興引滿何辭斗石添<lb/>
楊栁催春兼警客荒溝照影弄纎纎<lb/>
從今羞復立功名鹵莽因循已半生心遣我愚應有謂<lb/>
眼看人智亦何成夢為蝴蝶因觀化目送飛鴻謾寄情<lb/>
堪笑妻兒懐土甚謫期未滿巳留行<lb/>
　此三詩謫黄州時作消愁遣興順時達理引物觸類<lb/>
　前輩多有之<lb/>
<pb n="KR4h0074_WYG_039-7a"/>
　　　和堯夫打乖吟　　　　　　　程　顥<lb/>
打乖非是要安身道大方能混世塵陋巷一生顔氏樂<lb/>
清風千古伯夷貧客求易妙多攜巻天為詩豪剰借春<lb/>
儘把笑談親俗子徳容猶足畏鄉人<lb/>
聖賢事業本經綸肯與巢由繼後塵三幣未囘伊尹志<lb/>
萬鍾難換子輿貧且因經世藏千古已占西軒度十春<lb/>
時止時行皆有命先生不是打乖人<lb/>
　邵堯夫一世豪傑而安於閒退理數之學胸中浩然<lb/>
<pb n="KR4h0074_WYG_039-7b"/>
　時適有生如明道者知之伊尹伯夷顔子孟軻其志<lb/>
　也非大說話<lb/>
　　　寓歎　　　　　　　　　　　陸　游<lb/>
俗心浪自作棼絲世事元知似奕棋舊業蕭然歸亦樂<lb/>
餘生至此死何悲古人可作將誰慕造物無心豈自私<lb/>
已決殘春故流<hi>一作溪</hi>去短蓑垂釣月明時<lb/>
　　　後寓歎<lb/>
貂蟬未必出兠鍪要是蒼鷹已下韝彭澤竟歸端為酒<lb/>
<pb n="KR4h0074_WYG_039-8a"/>
輕車已老豈須侯千年精衛心平海三日於菟氣食牛<lb/>
㑹與髙人期物外摩挲銅狄㶚陵秋<lb/>
　前詩三四佳後詩六句豪俊嘉泰二年癸亥放翁年<lb/>
　七十九在朝<lb/>
　　　初歸雜詠<lb/>
雪滿漁蓑雨墊巾超然無處不清真胸中那可有一事<lb/>
天下故應無兩人騎馬每行秋棧路唤船還渡暮江津<lb/>
酒樓僧壁留詩遍八十年來自在身<lb/>
<pb n="KR4h0074_WYG_039-8b"/>
齒豁頭童儘耐嘲即今爛飯用匙抄朱門漫設千杯酒<lb/>
青壁寧無一把茅偶爾作官羞問馬頽然對客但稱猫<lb/>
此時定向山中死不用磨錢擲卦爻<lb/>
　元註磨錢擲卦爻蜀龍昌期語也此翁七十九歸老<lb/>
　詩<lb/>
　　　龜堂獨坐遣悶<lb/>
放逐還山八見春枯顱槁頂雪霜新大床不解除豪氣<lb/>
凡眼安能識貴人食有淖糜猶足飽衣存短褐未全貧<lb/>
<pb n="KR4h0074_WYG_039-9a"/>
北窻坐卧君無笑拈起烏藤捷有神<lb/>
　　　遣興<lb/>
莫笑龜堂磊磈胸此中元可貯虚空尚饒靈運先成佛<lb/>
那計辛毘不作公採藥偶逢丹井客買蓑因過玉霄翁<lb/>
不須更問歸何許散髮飄然萬里風<lb/>
　　　書興<lb/>
占得溪山卜數椽飽經世故氣猶全入門明月真堪友<lb/>
滿榻清風不用錢便死也勝千百輩少留更望二三年<lb/>
<pb n="KR4h0074_WYG_039-9b"/>
湖橋酒美能來醉一棹何妨作水仙<lb/>
　翁是年有詩云老出鄉閭右貧過仕宦初亦佳句蓋<lb/>
　已八十四矣<lb/>
　　　遣興<lb/>
幾看人間歲月新釣船猶繫鏡湖濱曽穿髙帝朝元仗<lb/>
却作山隂版籍民留病三分嫌太健忍饑半日未全貧<lb/>
早知晝錦能為祟翁子終身合負薪<lb/>
　　　書齋壁<lb/>
<pb n="KR4h0074_WYG_039-10a"/>
平生憂患苦縈纒菱刺磨成芡實圓天下不知誰竟是<lb/>
古來唯有醉差賢過堂未悟鐘將釁睨柱誰知壁偶全<lb/>
自笑為農行没世尚如驚雁落空絃<lb/>
　　　遣興<lb/>
侯印從來非所圖赤丁子亦不容呼着低怯對新棋敵<lb/>
量減愁添舊酒徒生世豈能常役役酣歌且復和嗚嗚<lb/>
扁舟到處皆吾境莫問桐江與鏡湖<lb/>
家住城南剡曲傍門前山色蘸湖光三朝執㦸悲年壯<lb/>
<pb n="KR4h0074_WYG_039-10b"/>
二頃扶犁樂歲穰名姓已隨身共隱文辭終與道相忘<lb/>
子孫勉守東臯業小甑呉粳底樣香<lb/>
　五六好議論<lb/>
　　　雜興<lb/>
散髮林間萬事輕夢魂安穩氣和平只知秋菊有佳色<lb/>
那問荒雞非惡聲達士招呼同嘯傲福人分付與功名<lb/>
一篇說盡逍遙理始信䝉莊是達生<lb/>
　　　信筆　　　　　　　　　　　范成大<lb/>
<pb n="KR4h0074_WYG_039-11a"/>
天地同浮水上萍羲娥迭耀案頭螢山中名器兩芒屨<lb/>
花下友朋雙玉缾童子昔曽誇了了主翁今但諾惺惺<lb/>
歸田贏得都無事輸與諸公汗簡青<lb/>
　尾句是出處之間有感云云<lb/>
　　　請息齋書事<lb/>
覆雨翻雲轉手成紛紛輕薄可憐生天無寒暑無時令<lb/>
人不炎涼不世情相栩筭來俱蝶夢喈喈能有幾雞鳴<lb/>
冰山側畔紅塵漲不隔瑤臺月露清<lb/>
<pb n="KR4h0074_WYG_039-11b"/>
刻木牽絲罷戱場祭終雨後兩相忘門雖有雀尚廷尉<lb/>
食已無魚休孟嘗蝨裏趨時真是賊虎中宣力任為倀<lb/>
籬東舎北誰情話雞語鷗盟意却長<lb/>
聚蚋醯邊鬧似雷乞兒爭肯向寒灰長平失勢見何晚<lb/>
栗里息交歸去來休問江湖魚有沬但期雲水鶴無媒<lb/>
巖扉岫幌牢扃鎖不是漁樵不與開<lb/>
　今詳石湖此四詩乃淳熙十二年乙巳正月作時年<lb/>
　六十歲也<lb/>
<pb n="KR4h0074_WYG_039-12a"/>
　　　孤山寒食　　　　　　　　　趙師秀<lb/>
三月芳菲在水邊旅人消困亦隨縁晴舒蝶羽初勻粉<lb/>
雨壓楊花未放綿有句自題閒處壁無錢難上貴時船<lb/>
最憐隱者髙眠地日日春風是管絃<lb/>
　趙紫芝之戀戀西湖以終其生錢塘詩人大率如此<lb/>
　當時昇平看人富貴以一身混其中亦不為大無聊<lb/>
　也<lb/>
　<lb/>
<pb n="KR4h0074_WYG_039-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十一</head>
    <p>
<pb n="KR4h0074_WYG_011-1a"/>
欽定四庫全書<lb/>
　瀛奎律髓巻十一　　　　　元　方回　編<lb/>
　　夏日類<lb/>
　南風之薫以解民愠以阜民財舜之詠也人皆畏炎<lb/>
　熱我愛夏日長唐太宗之詠也所處之時同而所感<lb/>
　之懐不同故宋玉有雌雄風之對焉<lb/>
　　五言<hi>二十九首</hi>
　　　陪諸貴公子丈八溝攜妓納涼晚際遇雨二首<lb/>
<pb n="KR4h0074_WYG_011-1b"/>
　　　　　　　　　　　　　　　　杜　甫<lb/>
落日放船好輕風生浪遲竹深留客處荷浄納涼時公<lb/>
子調氷水佳人雪藕絲片雲頭上黒應是雨催詩<lb/>
　以雨催詩自老杜作古前六句亦人之所不及<lb/>
雨来沾席上風急<hi>一作惡</hi>打船頭越女紅裙濕燕姬翠黛<lb/>
愁纜侵堤柳繫幔巻<hi>一作宛</hi>浪花浮歸路翻蕭颯陂塘五<lb/>
月秋<lb/>
　兩詩皆尾句超脱此詩前四句有輕重謂船中有越<lb/>
<pb n="KR4h0074_WYG_011-2a"/>
　之婦人焉亦有燕之婦人焉即富貴之家也南婦不<lb/>
　怯風船則濕紅裙而已北婦不慣乗船而遇風故愁<lb/>
　也未為茍且下語此當選宴集類中以主意納凉故<lb/>
　入夏類<lb/>
　　　熱<lb/>
雷霆空霹靂雲雨竟虚無炎赫衣流汗低垂氣不蘇乞<lb/>
為寒水玉願作冷秋菰何似兒童嵗風凉出舞雩<lb/>
　起句十字凡上之人有驕聲而無實惠下之人名乍<lb/>
<pb n="KR4h0074_WYG_011-2b"/>
　驚人而澤不及物者可以愧焉亦所以諷時事也本<lb/>
　三首今取其一第二首云閉户人髙卧第三首云將<lb/>
　衰骨盡痛皆不明言熱而熱已可見十年不解甲為<lb/>
　爾一沾巾即老杜本色語也<lb/>
　　　陪鄭廣文遊何將軍山林<lb/>
剰水滄江破殘山碣石開緑垂風折筍紅綻雨肥梅銀<lb/>
甲彈箏用金魚換酒來興移無灑掃隨意坐莓苔<lb/>
　本十首選其一第二首云百頃風潭上千章夏木清<lb/>
<pb n="KR4h0074_WYG_011-3a"/>
　此十首皆夏日詩也第六首云風磴吹隂雪雲門吼<lb/>
　瀑泉酒醒思卧簟衣冷欲裝綿野老來㸔客河魚不<lb/>
　取錢只疑淳樸處自有一山川尤佳今以切於夏日<lb/>
　特取此第五首又重遊五首有云春風啜茗時當作<lb/>
　薰風葢皆夏日所作詩安得總云春風乎天寶未亂<lb/>
　之前老杜在長安猶是中年其詩大槩富麗至晚年<lb/>
　則尤髙古竒瘦也老杜又有仲夏流多水清晨向小<lb/>
　園碧溪揺艇濶朱果爛枝繁之句亦夏日所當取者<lb/>
<pb n="KR4h0074_WYG_011-3b"/>
　　　夏日即事　　　　　　　　　裴　説<lb/>
僻居門巷靜竟日坐堦墀鵲喜雖傳信蛬吟不見詩筍<lb/>
抽過舊竹梅落立閒枝此際無塵撓僧來趂所宜<lb/>
　集本與英華兩三字不同大率相似第五句尤好取<lb/>
　之<lb/>
　　　林館避暑　　　　　　　　　羊士諤<lb/>
池島清隂裏無人泛酒船山蜩金奏響花露水晶圓靜<lb/>
勝朝還暮幽觀白已𤣥家林正如此何不賦歸田<lb/>
<pb n="KR4h0074_WYG_011-4a"/>
　三四佳下句尤佳勝上句<lb/>
　　　夏日登信州北樓　　　　　　李　郢<lb/>
髙樓上長望百里見靈山雨歇河珠定雲開谷鳥還田<lb/>
苗映林合牛犢傍邨閒始得銷憂處蟬聲催入闗<lb/>
　中四句尤佳却是第七句一斡有力謂髙樓之望政<lb/>
　足銷憂而蟬已迫人入城矣始見無窮之味猶后山<lb/>
　云登臨興不盡稚子故須還也游興未已而小兒童<lb/>
　輩隨行但云欲歸非細味不見此二詩之妙<lb/>
<pb n="KR4h0074_WYG_011-4b"/>
　　　夏晚　　　　　　　　　　　劉得仁<lb/>
日夕得西風流光半已空山色漸凝碧樹葉即翻紅學<lb/>
淺慚多士秋成羨老農誰憐信公道不泣路途中<lb/>
　有春晚詩矣未見夏晚詩也葢言秋近而已三四佳<lb/>
　第六句妙<lb/>
　　　奉酬侍中夏中雨遊城南莊見示八韻<lb/>
　　　　　　　　　　　　　　　　白居易<lb/>
島樹間林巒雲收雨氣殘四山嵐色重五月水聲寒老<lb/>
<pb n="KR4h0074_WYG_011-5a"/>
鶴兩三隻新篁千萬竿化成天竺寺移得子陵灘心覺<lb/>
閒彌貴身縁健更懽帝將風后待人作謝公㸔甪里年<lb/>
雖老髙陽興未闌佳辰不見召爭免趂盃盤<lb/>
　此乃和裴晉公詩甚工<lb/>
　　　仲夏齋居偶題八詠寄微之及崔湖州<lb/>
腥血與葷蔬停來一月餘肌膚雖瘦損方寸任清虚體<lb/>
適通宵坐頭慵隔日梳眼前無俗物身外即僧居水榭<lb/>
風來逺松廊雨過初褰簾放巢燕投食施池魚久别閒<lb/>
<pb n="KR4h0074_WYG_011-5b"/>
游伴頻勞問疾書不知胡與越吏隠興何如<lb/>
　有閒散之味<lb/>
　　　苦熱<lb/>
頭痛汗盈巾連宵復達晨不堪逢苦熱猶賴是閒人朝<lb/>
客應煩倦農夫更苦辛始慚當此日得作自由身<lb/>
何以消煩暑端居一院中眼前無長物牕下有清風熱<lb/>
散由心靜凉生為室空此時身自得難更與人同<lb/>
　閒可減暑靜足支暑兩詩能道此意可喜<lb/>
<pb n="KR4h0074_WYG_011-6a"/>
　　　夏夜　　　　　　　　　　　賈　島<lb/>
原寺偏憐近開門景物澄磬通多葉罅月離片雲稜寄<lb/>
宿山中鳥相尋海畔僧唯愁秋色至乍可在炎蒸<lb/>
　此詩前二韻特用生字而竒澁工緻五六亦故為此<lb/>
　等句法末句亦好竒之所為也<lb/>
　　　閒居晚夏　　　　　　　　　姚　合<lb/>
閒居無事擾舊病亦多痊選字詩中老㸔山屋外眠片<lb/>
雲侵落日繁葉咽鳴蟬對此心還樂誰知乏酒錢<lb/>
<pb n="KR4h0074_WYG_011-6b"/>
　姚合學賈島為詩雖賈之終窮不及姚之終達然姚<lb/>
　之詩小巧而近乎弱不能如賈之瘦勁髙古也當以<lb/>
　此二公之詩細味觀之又於其集中深攷斯可矣三<lb/>
　四疑頗偏枯選字者殆於揀擇詩眼耳下句未稱<lb/>
　　　夏日即事　　　　　　　　　陳師道<lb/>
花絮隨風盡歡娯過眼空窮多詩有債愁極酒無功家<lb/>
在斜陽下人歸滿月中肝腸渾欲破魂夢更無窮<lb/>
　以花絮對歡娯此等句法本老杜而簡齋尤深得之<lb/>
<pb n="KR4h0074_WYG_011-7a"/>
　三四絶唱<lb/>
　　　次韻夏日江邨<lb/>
漏屋簷生菌臨江樹作門巻簾通燕子織竹護雞孫向<lb/>
夕微凉進相逢故意存何當加我嵗從子問乾坤<lb/>
　三四句中有眼姜特立有云掃梁迎燕子揷竹護龍<lb/>
　孫四靈有云開門迎燕子汲水得魚兒皆落此後<lb/>
　　　和應之盛夏　　　　　　　　張　耒<lb/>
驅馬畏炎暑杜門常鮮歡呉綃朝扇薄越布夜衾單飲<lb/>
<pb n="KR4h0074_WYG_011-7b"/>
沼山禽渴沾泥雨果殘二年薇與蕨實厭野人湌<lb/>
　　　夏日<lb/>
細徑依原僻茅簷四五家山田來雉兔溪雨熟桑麻竹<lb/>
籠晨收果茅菴夜守𤓰頗知農事樂從子問生涯<lb/>
　兩詩中四句皆景而不覺其冗<lb/>
　　　夏日<lb/>
蚓壤排晴圃蝸涎印雨堦花鬚嬌帶粉樹角老封苔問<lb/>
字病多忘過隣慵却回晚凉還盥櫛對竹引清杯<lb/>
<pb n="KR4h0074_WYG_011-8a"/>
　前四句皆景後乃言情唐人多此體<lb/>
　　　北齋書志示兒輩　　　　　　陸　游<lb/>
初夏佳風日頹然坐北齋百年從落魄萬事忌安排鄉<lb/>
俗能尊老君恩許賜骸饑寒雖未免何足繫吾懷<lb/>
　律熟安排字好徐仲車聞安定先生莫安排之教所<lb/>
　以學益進<lb/>
　　　五月初作<lb/>
隣舍舂新麥家人拾晚蠶推移逢夏五賦與歎朝三遣<lb/>
<pb n="KR4h0074_WYG_011-8b"/>
日須棋局忘饑賴酒甔幽居有髙致多取未為貪<lb/>
　三四好<lb/>
　　　五月十日　　　　　　　　　韓　琥<lb/>
片月生林白㳂流澗亦明幽人方獨夜山寺有微行野<lb/>
處偏宜夏貧家不厭晴薰風吹老鬢腐草見飛螢<lb/>
　五六新美然三四亦幽淡<lb/>
　　　郊原避暑　　　　　　　　　葛天民<lb/>
有暑猶當避無憂可得忘竹疎身共瘦湖近意先凉靜<lb/>
<pb n="KR4h0074_WYG_011-9a"/>
勝寧須奕幽期不待觴還同殘夢樂炙背負朝陽<lb/>
　僧義銛字樸翁以事還俗葛其姓無懷號也詩可及<lb/>
　四靈恐尾句以負暄如避暑耳<lb/>
　　　夏日<lb/>
曉荷承墜露晚岫障斜陽樹下地常䕃水邊風最凉蟬<lb/>
移驚鵲近鷺起得魚忙獨坐觀羣動閒消夏日長<lb/>
　三四自然<lb/>
　　　夏日懷友　　　　　　　　　徐　機<lb/>
<pb n="KR4h0074_WYG_011-9b"/>
流水階除靜孤眠得自由月生林欲曉雨過夜如秋逺<lb/>
憶荷花浦誰憐杜若洲良宵恐無夢有夢即俱游<lb/>
　第四句好葢是夏夜詩細味之十字皆好<lb/>
　　　夏夜同靈暉有作奉寄趙二丈<lb/>
齋居惟少睡露坐得論文凉夜如清水明河似白雲宿<lb/>
禽翻樹覺幽磬渡溪聞欲識他鄉思斯時共憶君<lb/>
　五六工<lb/>
　　　夏初游謝公巖<lb/>
<pb n="KR4h0074_WYG_011-10a"/>
又取紗衣換天時起細風清隂花落後長日鳥啼中水<lb/>
國乗舟樂巗扉有路通州民多到此猶自憶髯公<lb/>
　徐靈囦<hi>一作中</hi>名璣字致中予許其詩在四靈中當居<lb/>
　丁位學者細攷之則信予言<lb/>
　　　夏日湖上訪隠士<lb/>
煩暑何能避孤舟訪隠人水鄉菱藕熟晴野稻苗新為<lb/>
學師前輩談空悟宿身鏡湖三百頃不似此湖濱<lb/>
　第三句新<lb/>
<pb n="KR4h0074_WYG_011-10b"/>
　　　又寄<lb/>
庭深自無暑苔徑復縈紆賓客不長到兒童自可娯荷<lb/>
花晴帶粉蒲葉晚凝珠與爾城闉隔兹歡想不殊<lb/>
　第六句稍生<lb/>
　　七言<hi>二十首</hi>
　　　多病執熱懷李尚書<hi>之芳</hi>　　　杜　甫<lb/>
衰年正苦病侵凌首夏何須氣鬱蒸大水淼茫炎海接<lb/>
竒峰硉兀火雲升思霑道暍黄梅雨敢望宫恩玉井氷<lb/>
<pb n="KR4h0074_WYG_011-11a"/>
不是尚書期不顧山隂野雪興難乗<lb/>
　末句即今人所謂打諢也夏日詩最難得好句若老<lb/>
　杜長夏江邨事事幽已選入郊野類惟此一首云<lb/>
　　　途中盛夏　　　　　　　　　丁　謂<lb/>
山木無隂驛路長海風吹熱透蕉裳渇思西漢金莖露<lb/>
困憶南朝石步廊江上綸竿輸散誕林間冠褐負清凉<lb/>
下程欲選披襟處滿眼赬桐與佛桑<lb/>
　此福建道中事崑體三四工<lb/>
<pb n="KR4h0074_WYG_011-11b"/>
　　　苦熱　　　　　　　　　　　錢惟演<lb/>
赫日烘霞鬭曉光雙紋枕簟碧牙牀頻傾蜜勺寧蠲渇<lb/>
久捧氷壺未覺凉雪嶺却思隨博望風牕猶欲傲羲皇<lb/>
更憐乳燕翻飛處深入盧家白玉堂<lb/>
　亦崑體惟演公有擁旄等諸集<lb/>
　　　夏日即事　　　　　　　　　林　逋<lb/>
石枕凉生菌閣虚已應梅潤入圖書不辭齒髮多衰疾<lb/>
所喜林泉有隠居粉竹亞梢垂宿露翠荷差影聚游魚<lb/>
<pb n="KR4h0074_WYG_011-12a"/>
北牕人在羲皇上時為淵明一起予<lb/>
　隠君子之詩其味自然不同五六下兩隻詩眼太工<lb/>
　　　苦熱　　　　　　　　　　　王安國<lb/>
出門無路避飛沙長夏那堪旱氣加永晝火雲空爍石<lb/>
華堂氷水未沈𤓰月明葱嶺千秋雪風靜天河八月槎<lb/>
終借羽翰乗興往煩寃誰此戀生涯<lb/>
　乞為寒水玉願作冷秋菰即此五六句也似有厭棄<lb/>
　世縁之態<lb/>
<pb n="KR4h0074_WYG_011-12b"/>
　　　中夏<lb/>
朝晡廣厦坐欹斜稍覺炎天氣象加紫玉簫攢湘竹笋<lb/>
赤霜袍爛海<hi>一作石</hi>榴花悠悠物外身無事擾擾人間智<lb/>
有涯五鼎一瓢何必問且憑詩句度年華<lb/>
　三四乃倒裝句法夏詩之富艷者<lb/>
　　　次韻夏日　　　　　　　　　陳師道<lb/>
江上雙峰一草堂門閒心靜自清凉詩書發冢功名舊<lb/>
麋鹿同羣嵗月長句裏江山隨指顧舌端幽眇致張皇<lb/>
<pb n="KR4h0074_WYG_011-13a"/>
莫欺九尺鬚睂白解醉佳人錦瑟傍<lb/>
　㸔格律又與宛丘同<lb/>
　　　夏日雜興　　　　　　　　　張　耒<lb/>
牆下溪流清且長夾流喬木兩蒼蒼裊風翠果擎枝重<lb/>
照水圓荷舞葉凉蝸角已枯黏粉壁燕泥時落汚書牀<lb/>
南山野客閒相過贈我能攜藥滿筐<lb/>
　　　夏日三首<lb/>
長夏邨墟風日清簷牙燕雀已生成蝶衣晒粉花枝午<lb/>
<pb n="KR4h0074_WYG_011-13b"/>
蛛網添絲屋角晴落落疎簾邀月影嘈嘈虚枕納溪聲<lb/>
久判兩鬢如霜雪直欲樵漁過此生<lb/>
黄簾緑幕斷飛蠅午影當軒睡未興枕穏海魚鐫紫石<lb/>
扇凉山雪畫青繒廊隂日轉雕欄樹坐冷風生玉盌氷<lb/>
滿案詩書塵蠧甚故應疎嬾過炎蒸<lb/>
棗徑𤓰畦過雨香白衫烏帽野人裝幽花避日房房斂<lb/>
翠樹含風葉葉凉養拙久判藏姓字致身安事巧文章<lb/>
漢庭卿相皆豪傑不遇何妨白髮郎<lb/>
<pb n="KR4h0074_WYG_011-14a"/>
　　　和晁應之大暑書事<lb/>
蓬門久閉謝來車畏暑尤便小閣虚青引嫩苔留鳥篆<lb/>
緑垂殘葉帶蟲書寒泉出井功何有白羽邀凉計巳疏<lb/>
忍待西風一蕭颯碧鱸青鱠意何如<lb/>
　文潛此五首中三首入東萊文鑒每詩三四絶佳能<lb/>
　言長夏景致精美<lb/>
　　　夏日雜興<lb/>
蔬圃茅齋三畝餘溪光山影動浮虚病妻老去惟尋藥<lb/>
<pb n="KR4h0074_WYG_011-14b"/>
稚子年來解愛書中散無堪心放蕩馮唐已老興蕭疎<lb/>
全真養素安吾分敢謂軒裳不我如<lb/>
　亦自然有味<lb/>
　　　幽居初夏雨霽　　　　　　　陸　游<lb/>
楸花棟花照眼明幽人浴罷葛衣輕燕低去地不盈尺<lb/>
鵲喜傍簷時數聲對奕軒牕消永晝晒絲院落喜新晴<lb/>
忽驚重五無多日綵縷纏筒弔屈平<lb/>
　熟之又熟<lb/>
<pb n="KR4h0074_WYG_011-15a"/>
　　　初夏幽居<lb/>
虚堂一幅接䍦巾竹樹森疏夏令新缾竭重招麯道士<lb/>
牀空新聘竹夫人寒龜不食猶能壽敝帚何施亦自珍<lb/>
枕簟北牕寧有厭小山終日尚嶙峋<lb/>
　中四句游戲三昧<lb/>
　　　麥熟市米價減隣里病者亦皆愈欣然有賦<lb/>
凶年已度麥方秋學道從來幸寡求荷鍤自隨身若寄<lb/>
漉籬可賣飯何憂隣翁瀕死復相見邨市小涼時獨游<lb/>
<pb n="KR4h0074_WYG_011-15b"/>
不怕歸時又侵夜新添畧彴跨清溝<lb/>
　三四善用事五有感六自然<lb/>
　　　幽居初夏<lb/>
藤冠草履病支離門外紛紛百不知解籜有聲驚倦枕<lb/>
飛花無力㸃清池閒思舊事唯求醉老感流年只自悲<lb/>
緑樹隂中紅練起一團零亂濕臙脂<lb/>
　第四句絶妙<lb/>
　　　五月初夏病體輕偶書<lb/>
<pb n="KR4h0074_WYG_011-16a"/>
世事紛紛了不知又逢燕乳麥秋時經年謝客常因醉<lb/>
三日無詩自怪衰乗雨細移西崦藥留燈重覆北牕棋<lb/>
但將生死俱拈起造物從來是小兒<lb/>
　第四句可見此翁無日無詩所以熟所以進所以不<lb/>
　可及<lb/>
　　　夏日二首<lb/>
呉中五月暑猶微竟日南堂坐掩扉緑樹露香鶯獨語<lb/>
畫廊風惡燕雙歸三千界内人人錯七十年來念念非<lb/>
<pb n="KR4h0074_WYG_011-16b"/>
投老萬縁俱掃盡從今僧亦不須依<lb/>
梅雨初收景氣新太平阡陌樂閒身陂塘漫漫行秧馬<lb/>
門巷隂隂掛艾人白葛烏紗稱時節黄雞緑酒聚比隣<lb/>
掀髯一笑吾真足不為無錐更歎貧<lb/>
　真詩人難得如此格律信手圓成不喫一絲毫力也<lb/>
　<lb/>
　<lb/>
　瀛奎律髓巻十一<lb/>
</p>
<p>
</p>
  </div>
</body>
</text>
</TEI>
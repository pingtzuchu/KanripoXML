<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻四</head>
    <p>
<pb n="KR4h0074_WYG_004-1a"/>
欽定四庫全書<lb/>
　瀛奎律髓巻四　　　　　　元　方回　編<lb/>
　　庭宇類<lb/>
　廣谷大川異制民生其間異俗讀禹貢周官史記<lb/>
　所紀不如讀此所選詩亦不出户而知天下之意<lb/>
　也<lb/>
　　五言<hi>四十二首</hi>
　　　早發始興江口至虚氏邨作　　宋之問<lb/>
<pb n="KR4h0074_WYG_004-1b"/>
候曉踰閩障乗春望越臺宿雲鵬際落殘月蚌中開薜<lb/>
荔揺青氣桄榔翳碧苔桂香多露裛石響細泉迴抱葉<lb/>
𤣥蟬嘯䘖花翡翠來南中雖可恱北思日悠哉鬒髪俄<lb/>
成素丹心巳作灰何當首歸躅行剪故山萊<lb/>
　之問此篇宿雲殘月一聫前無古人他佳句尤多其<lb/>
　為人則不足道媚附張易之至於奉溺器其他傾險<lb/>
　尤多卒賜死此乃貶隴州叅軍時詩山谷教人作詩<lb/>
　必學老杜今所選亦以老杜為主不知老杜亦何所<lb/>
<pb n="KR4h0074_WYG_004-2a"/>
　自乎盖出於其祖審言同時諸友陳子昂宋之問沈<lb/>
　佺期也子昂以感遇詩名世其實尤工律詩與審言<lb/>
　之問佺期皆唐律詩之祖唐史謂魏建安後迄江左<lb/>
　詩律屢變至沈約庾信以音韻相婉附屬對精宻及<lb/>
　之問佺期又加靡麗拘忌聲病約句準篇如錦繡成<lb/>
　文學者宗之號曰沈宋體語曰蘇李居前沈宋比肩<lb/>
　然則學古詩必本蘇武李陵學律詩必本子昂審言<lb/>
　輩不可誣也此四人者老杜之詩所自出也特老杜<lb/>
<pb n="KR4h0074_WYG_004-2b"/>
　才髙氣勁又能致廣大而盡精微耳<lb/>
　　　旅寓安南　　　　　　　　　杜審言<lb/>
交趾殊風候寒遲暖復催仲冬山果熟正月野花開積<lb/>
雨生昏霧輕霜下震雷故鄉踰萬里客思倍從來<lb/>
　此杜子美乃祖詩也子美曰吾祖詩冠古家法如此<lb/>
　　　送楊長史濟赴果州　　　　　王　維<lb/>
褒斜不容幰之子去何之鳥道一千里猿聲十二時官<lb/>
橋祭酒客山木女郎祠别後同眀月君應聴子規<lb/>
<pb n="KR4h0074_WYG_004-3a"/>
　右丞詩入宋惟梅聖俞能及之可互看<lb/>
　　　送梓州李使君<lb/>
萬壑樹叅天千山響杜鵑山中一夜雨樹杪百重泉漢<lb/>
女輸賨布巴人訟芋田文翁翻教授不敢倚先賢<lb/>
　風土詩多因送人之官及逺行指言其方所習俗之<lb/>
　異清新雋永唐人如此者極多如許棠云王租只貢<lb/>
　金如周繇云官俸請丹砂皆是<lb/>
　　　秦州　　　　　　　　　　　杜　甫<lb/>
<pb n="KR4h0074_WYG_004-3b"/>
傳道東柯谷深藏數十家對門藤盖瓦映竹水穿沙痩<lb/>
地翻宜粟陽坡可種𤓰船人近相報但恐失桃花<lb/>
　痩地一句古今人未嘗道東南水田秈粳皆欲肥西<lb/>
　北髙原種粟惟欲地痩亦格物者之所宜知也二十<lb/>
　首取一<lb/>
　　　題忠州龍興寺壁<lb/>
忠州三峽内井邑聚雲根小市嘗爭米孤城早閉門空<lb/>
看過客淚莫覔主人恩漂泊仍愁虎深居賴獨園<lb/>
<pb n="KR4h0074_WYG_004-4a"/>
　爭米閉門愁虎峽内小郡如此老杜詩善言風土他<lb/>
　如塞俗人無井山田飯有砂瓦卜傳神語畬田費火<lb/>
　耕白魚如切玉朱橘不論錢之類不可勝數可以類<lb/>
　觸<lb/>
　　　送桂州嚴大夫　　　　　　　韓　愈<lb/>
蒼蒼森八桂兹地在湘南江作青羅帶山如碧玉篸户<lb/>
多輸翠羽家自種黄柑逺勝登僊去飛鸞不暇驂<lb/>
　昌黎門人有孟郊賈島張籍盧仝李賀之徒詩體不<lb/>
<pb n="KR4h0074_WYG_004-4b"/>
　一昌黎能人人效之此盖張籍體也<lb/>
　　　送鄭尚書赴南海<lb/>
畨禺軍府盛欲說暫停杯盖海旂幢出連天觀閣開衙<lb/>
時龍戸集上日馬人來風靜鶢鶋去官㢘蚌蛤迴貨通<lb/>
師子國樂奏武王臺事事皆殊異無嫌屈大才<lb/>
　唐人詩六韻八韻十韻以上舂容之中寓以揫歛如<lb/>
　此者不一近人學晚唐詩止於八句中或四句工或<lb/>
　二句工而尾句多無力此詩中四聫極言廣府之盛<lb/>
<pb n="KR4h0074_WYG_004-5a"/>
　首句且教諸客聴所言土風尾句着力一結而殊異<lb/>
　二字乃一篇精神也<lb/>
　　　百花亭　　　　　　　　　　白居易<lb/>
朱檻在空虛凉風八月初山形如峴首江色似桐廬佛<lb/>
寺垂舟入人家枕水居髙亭仍有月今夜宿何如<lb/>
　此貶江州司馬時作大抵中唐以後人多善言風土<lb/>
　如西北風沙酪漿氊幄之區東南水國蠻島夷洞之<lb/>
　外亦無不曲盡其妙樂天送人遊嶺南有云訶陵國<lb/>
<pb n="KR4h0074_WYG_004-5b"/>
　方界交趾郡為隣土民稀白首洞主盡黄巾又紅旗<lb/>
　圍卉服紫綬褁文身麵苦桄榔裛漿酸橄攬新牙檣<lb/>
　迎海舶銅鼔賽江神不凍貪泉暖無霜毒草春雲煙<lb/>
　蟒蛇氣刀劍鱷魚鱗又云天黄生颶母雨黑長楓人<lb/>
　而結之曰須防盃裏蠱莫受槖中珍亦可謂盡南中<lb/>
　之俗矣學詩者不可不深造黄陳擺落膏艶而趨於<lb/>
　古淡亦不可無此等一二語也<lb/>
　　　送海客歸舊島　　　　　　　張　籍<lb/>
<pb n="KR4h0074_WYG_004-6a"/>
海上去應逺蠻家雲島孤竹船來桂府山市賣魚鬚入<lb/>
國自獻寳逢人多贈珠却歸春洞口斬象祭天吳<lb/>
　唐以詩試進士先以詩為行巻如此等語或本無其<lb/>
　人姑為是題以寫殊異之景故皆新怪可觀如送流<lb/>
　人寄邊將之類皆是也<lb/>
　　　送從弟戴𤣥徃蘇州<lb/>
楊栁閶門路悠悠水岸斜乗舟向山寺著屐到漁家夜<lb/>
月紅柑樹秋風白藕花江天詩景好迴日莫言賒<lb/>
<pb n="KR4h0074_WYG_004-6b"/>
　此蘇州風景乗舟着屐一聫膾炙人口紅柑白藕一<lb/>
　聨太綺故尾句放寛不然冗矣<lb/>
　　　送人入蜀　　　　　　　　　李　逺<lb/>
蜀客本多愁今君是勝遊碧藏雲外樹紅露驛邊樓杜<lb/>
宇呼名語巴江學字流不知烟雨外何處夢刀州<lb/>
　呼名學字一聨精切<lb/>
　　　送僧游南海　　　　　　　　李　洞<lb/>
春徃海南邊秋聞半夜蟬鯨呑洗鉢水犀觸點燈船島<lb/>
<pb n="KR4h0074_WYG_004-7a"/>
嶼分諸國星河共一天長安却回日松偃舊房前<lb/>
　洞學賈島為詩五言佳<lb/>
　　　睦州四韻　　　　　　　　　杜　牧<lb/>
州在釣臺邊溪山實可憐有家皆掩映無處不潺湲好<lb/>
樹鳴幽鳥晴樓入野烟殘春杜陵客中酒落花前<lb/>
　輕快俊逸<lb/>
　　　旅次錢塘　　　　　　　　　方　干<lb/>
此處似鄉國堪為朝夕吟雲藏吴相廟樹引越山禽潮<lb/>
<pb n="KR4h0074_WYG_004-7b"/>
落海人散鐘遲秋寺深我來無舊識誰見寂寥心<lb/>
　此吾家桐廬處士方干詩中四句不書題目一吟即<lb/>
　知其為錢塘也<lb/>
　　　南中　　　　　　　　　　　王　建<lb/>
天南多鳥聲州縣半無城野市依蠻姓山村逐水名瘴<lb/>
烟沙上起隂火雨中生獨有求珠客年年入海行<lb/>
　與張籍相上下中四句佳好<lb/>
　　　蠻家　　　　　　　　　　　馬　戴<lb/>
<pb n="KR4h0074_WYG_004-8a"/>
領得賣珠錢還家銅柱邊看兒調小象打鼓戱新船醉<lb/>
後眠神樹耕時語瘴煙又逢衰蹇老相問莫知年<lb/>
　中四句雖粗極其新譎<lb/>
　　　巫山峽　　　　　　　　　　皇甫冉<lb/>
巫峽見巴東迢迢出半空雲藏神女館雨到楚王宫朝<lb/>
暮泉聲異寒暄樹色同清猿不可聴偏在九秋中<lb/>
　此詩與杜審言陳子昂詩法相似<lb/>
　　　寄永嘉崔道融　　　　　　　司空圗<lb/>
<pb n="KR4h0074_WYG_004-8b"/>
旅寓雖難定乗閒是勝游碧雲蕭寺霽紅樹謝村秋戍<lb/>
鼓和潮暗船燈照島幽詩家多滯此風景似相留<lb/>
　　　送史澤之長沙　　　　　　　司空曙<lb/>
謝眺懐西府單車觸火雲野蕉依戍客廟竹映湘君夢<lb/>
渚巴山斷長沙楚路分一盃從别後風月不相聞<lb/>
　兩司空所言永嘉長沙風土各極新麗所取二聫又<lb/>
　皆下句勝凡詩以下句勝上句為作家先一句好而<lb/>
　後一句弱或不稱則敗興矣<lb/>
<pb n="KR4h0074_WYG_004-9a"/>
　　　送龍州樊使君　　　　　　　許　棠<lb/>
曾見卭人說龍州地未深碧溪飛白鳥紅斾映青林土<lb/>
產唯宜藥王租只貢金政成開宴日誰伴使君吟<lb/>
　五六佳<lb/>
　　　送人尉黔中　　　　　　　　周　繇<lb/>
盤山行㡬驛水路復通巴峽漲三川雪園開四季花公<lb/>
庭飛白鳥官俸請丹砂知尉黔人後髙吟採物華<lb/>
　四六新而俊逸<lb/>
<pb n="KR4h0074_WYG_004-9b"/>
　　　送董卿知台州　　　　　　　張　蠙<lb/>
九陌除書出尋僧問海城家從中路挈吏隔數州迎夜<lb/>
蚌侵燈影春禽雜櫓聲開圗知異迹思想石橋行<lb/>
　第五句極新<lb/>
　　　送人尉蜀中<lb/>
故友漢中尉請為西蜀吟人家多種橘風土愛彈琴水<lb/>
向昆眀濶山通大夏深理閒無别事時寄一登臨<lb/>
　風土愛彈琴暗用相如琴心事善言形勢五六佳<lb/>
<pb n="KR4h0074_WYG_004-10a"/>
　　　宣州二首　　　　　　　　　梅堯臣<lb/>
北客多懐北庖羊舉玉巵吾鄉雖處逺佳味頗相宜沙<lb/>
水馬蹄鱉雪天牛尾貍寄言京國下能有㡬人知<lb/>
　宋詩與唐不異者梅都官堯臣為㝡此鱉貍一聫宣<lb/>
　州風土歙州亦然髙廟嘗問歙味汪龍溪彥章舉此<lb/>
　句以對今人能傳誦之而不知其為聖俞詩也<lb/>
斫漆髙崕畔千筒不一盈野糧收橡子山屋照松眀只<lb/>
見樹堪種曾無田可耕兒孫何所樂向此是平生<lb/>
<pb n="KR4h0074_WYG_004-10b"/>
　此宣州山中民俗唯歙亦然予生於歙故尤知此詩<lb/>
　之味梅詩似唐而不装不繪自然風韻又當細咀此<lb/>
　二十詩中選其二<lb/>
　　　送任適尉烏程<lb/>
俛作程鄉尉折腰還自甘卞峰晴照黛霅水曉澄藍葑<lb/>
上春田闢蘆中走吏叅到時蘋葉長栁惲在江南<lb/>
　聖俞詩一掃崑體與盛唐杜審言王維岑參諸人合<lb/>
　今學者學四靈詩曷不學聖俞乎能言風土者聖俞<lb/>
<pb n="KR4h0074_WYG_004-11a"/>
　所尤長也栁惲詩汀洲采白蘋日落江南春<lb/>
　　　餘姚陳寺丞<lb/>
試邑來勾越風煙復上游江潮自迎客山月亦随舟海<lb/>
貨通閭市魚歌入縣樓絃琴無外事坐見浦帆收<lb/>
　聖俞此詩全不似宋人詩張籍劉長卿不能及也<lb/>
　　　送晁質夫太丞知深州<lb/>
蕪蔞問古亭春入饒陽城豆粥君王逺壺漿刺史迎地<lb/>
凉宜牧馬塞近慣調兵為寄井泉石老來思目眀<lb/>
<pb n="KR4h0074_WYG_004-11b"/>
　起句爽三四工井泉石事新<lb/>
　　　送劉攽秘校赴婺源<lb/>
雲木葱蘢處雞鳴古縣城山髙地多險源近水偏清斫<lb/>
漆資商貸栽茶雜賦征案頭龍尾硯切莫苦求精<lb/>
　盡婺源之俗末句規之勿求硯以擾民也<lb/>
　　　送洪秘丞知大寜監<lb/>
三峽蠻溪上千山楚俗兼婦人樵入市官井貨専鹽魑<lb/>
魅或為患獮猴常可嫌君能厚風俗男子使腰鎌<lb/>
<pb n="KR4h0074_WYG_004-12a"/>
　　　送鮮于秘丞通判黔州<lb/>
壺頭山下俗巴婦曲中聴汲井熬鹽白燒田種榖青巗<lb/>
風來虎嘯江雨過龍腥事簡能談者揚雄所草經<lb/>
　　　魯山山行<lb/>
適與野情惬千山髙復低好峰隨處改幽徑獨行迷霜<lb/>
落熊升樹林空鹿飲溪人家在何許雲外一聲雞<lb/>
　王介甫㝡工唐體苦於對偶太精而不脫洒聖俞此<lb/>
　詩尾句自然熊鹿一聫人皆稱其工然前聫尤幽而<lb/>
<pb n="KR4h0074_WYG_004-12b"/>
　有味<lb/>
　　　送畨禺杜杅主簿<lb/>
行識桄榔樹初窺翡翠巢地蒸蠻雨接山闊海雲交訟<lb/>
少通華語蟲多入膳庖不須思朔望梅吐臘前梢<lb/>
　　　送李閤使知冀州<lb/>
騕褭黄金絡春風北渡河將軍守漢法壯士發燕歌綠<lb/>
水塘蒲短晴天塞雁多家聲復年少矍鑠笑㢘頗<lb/>
　此北邊風土徃徃燕冀之間瀦水為塘以限馬足故<lb/>
<pb n="KR4h0074_WYG_004-13a"/>
　有綠水蒲塘之句聖俞因送行言風土佳句甚多姑<lb/>
　選此數篇學者當舉一隅也<lb/>
　　　公安縣　　　　　　　　　　陶　㢸<lb/>
門沿大堤入路趁淺沙行樹短天根起山窮地勢傾孤<lb/>
舟難泊㟁逺水欲沉城半夜求津濟煙中荻火眀<lb/>
　攷四朝國史陶㢸字商翁永州人軍功補官兩知邕<lb/>
　州善為詩山谷誌其墓許可之其詩尤善言風土蠟<lb/>
　茶詩至五十韻<lb/>
<pb n="KR4h0074_WYG_004-13b"/>
　　　送舅氏野夫萃之宣州二首　　黄庭堅<lb/>
籍甚宣城郡風流數貢毛霜林收鴨脚春網薦琴髙共<lb/>
理須良守今年輟省曹平生割雞手聊試發硎刀<lb/>
　三四言土俗未見其竒却是五六有斡旋尾句稍健<lb/>
　彼學晚唐者有前聨工夫無後四句力量<lb/>
試說宣城郡停盃且細聴晚樓眀宛水春騎簇昭亭𥝧<lb/>
稏豐圩户桁楊卧訟庭謝公歌舞地時對換鵞經<lb/>
　此詩中四句佳言風土之美而眀蔟豐卧詩眼也后<lb/>
<pb n="KR4h0074_WYG_004-14a"/>
　山謂句中有眼黄别駕是也尾句尤有味年豐矣訟<lb/>
　少矣彼謝公歌舞之地以親筆墨為事可乎起句乃<lb/>
　昌黎前詩體也<lb/>
　　　寄潭州張芸叟　　　　　　　陳師道<lb/>
湖嶺一都㑹西南更上游秋盤堆鴨脚春味薦猫頭宣<lb/>
室思來暮蒸池得借留熟知為郡樂莫作越鄉憂<lb/>
　后山學山谷為詩者也猫頭鴨脚工矣張芸叟舜民<lb/>
　后山姊夫五六謂宣室興來暮之想蒸池之地其得<lb/>
<pb n="KR4h0074_WYG_004-14b"/>
　乆留之乎得借留謂不能得留也用賈誼長沙事而<lb/>
　傍入來暮借留二事句法矯健非晚唐能嚅嚌也二<lb/>
　首取一<lb/>
　　　送周都官通判湖州　　　　　王安石<lb/>
綠水烏程地青山顧渚濵酒醪猶美好茶荈正芳新聚<lb/>
泛樽前月分班焙上春仁風巳及俗樂事始闗身橘柚<lb/>
供南貢槐楓望北辰知君白羽扇歸日未生塵<lb/>
　烏程酒顧渚茶湖州風景也酒與古不殊茶於今適<lb/>
<pb n="KR4h0074_WYG_004-15a"/>
　春猶字正字巳佳可以聚而泛可以分而班亦樂事<lb/>
　也然必仁風先及物而後身可樂故已字始字尤妙<lb/>
　南貢北辰又勉之以心在王室歸而致吾君可也詩<lb/>
　律精宻如此他人太工則近弱惟荆公獨能工而不<lb/>
　萎云風土詩與送餞詩當互看<lb/>
　　　海陵雜興　　　　　　　　　吕本中<lb/>
萬事不如意自然生白鬚極知少餘韻何敢厭窮途土<lb/>
俗尊魚婢生涯欠木奴東行見李白誰為致區區<lb/>
<pb n="KR4h0074_WYG_004-15b"/>
　居仁本中世稱為大東萊先生其詩宗江西而主於<lb/>
　自然號彈丸法此詩在泰州為小官時作為仕宦送<lb/>
　迎無味非其所樂故首句有不如意生白鬚之語自<lb/>
　是名言然應接塵俗已無餘韵又不敢以窮途為厭<lb/>
　也意極婉曲魚婢木奴一聨工而尊字尤好<lb/>
　　　頃嵗從戎南鄭屢徃來興鳳間暇日追憶舊游<lb/>
　　　有賦　　　　　　　　　　　陸　游<lb/>
昔戍蠶叢北頻行鳳集南烽傳戎壘宻驛送客程貪春<lb/>
<pb n="KR4h0074_WYG_004-16a"/>
盡花猶拆雲低雨半含種畬多菽粟藝木雜松楠婦汲<lb/>
惟陶器民居半草庵風煙迷棧閣雷霆<hi>去聲</hi>起湫潭城郭<lb/>
秦風近邨墟蜀語參快心逢曠野刮目望浮嵐考古興<lb/>
時感無詩每自慚嘉陵㝡堪憶迎馬栁毿毿<lb/>
　放翁詩出於曾茶山而不専用江西格間出一二耳<lb/>
　有晚唐有中唐亦有盛唐此篇雖陳杜沈宋亦不過<lb/>
　如此流麗綿宻所圈五字以全篇太縟到此合放淡<lb/>
　故也作此詩年八十三矣南渡後詩至萬篇佳句無<lb/>
<pb n="KR4h0074_WYG_004-16b"/>
　數有越中詩言鑑湖風物尤精<lb/>
　　七言<hi>三十首</hi>
　　　葢少府新除江南尉問風俗　　郎士元<lb/>
聞君作尉向江潭吳越風煙到自諳客路尋常隨竹影<lb/>
人家大抵傍山嵐緣溪花木偏宜逺避地衣冠盡向南<lb/>
唯有夜猿啼海樹思鄉望國意難堪<lb/>
　　　嶺南道中　　　　　　　　　李徳裕<lb/>
嶺水爭分路轉迷桄榔椰葉暗蠻溪愁衝霧毒逢蛇草<lb/>
<pb n="KR4h0074_WYG_004-17a"/>
畏落沙蟲避燕泥五月畬田收火米三更津吏報朝雞<lb/>
不堪腸斷思鄉處紅槿花中越鳥啼<lb/>
　李衞公不讀文𨕖而詩竒健謫海外時所作詩尤酸<lb/>
　楚張志和漁父詞五首在其集中此詩於嶺南風土<lb/>
　甚切詞又工<lb/>
　　　自江陵沿流道中　　　　　　劉禹錫<lb/>
三千三百西江水自古如今要路津月夜歌謡有漁父<lb/>
風天氣色屬商人沙村好處多逢寺山葉紅時覺勝春<lb/>
<pb n="KR4h0074_WYG_004-17b"/>
行到南朝爭戰地古來名將盡為神<lb/>
　元註陸遜甘寜皆有祠宇<lb/>
　　　赴蘇州酧别樂天<lb/>
吳郡魚書下紫宸長安廐吏送朱輪二南風化承遺愛<lb/>
八詠聲名躡後塵梁氏夫妻為寄客陸家兄弟是州民<lb/>
江城春日追游處共憶東都舊主人<lb/>
　樂天嘗守蘇今夢得亦徃守此故有承遺愛躡後塵<lb/>
　之語梁鴻孟光嘗客於吳機雲二陸昔為吳人今到<lb/>
<pb n="KR4h0074_WYG_004-18a"/>
　蘇之後凡寄寓之客及在郡之士人與太守相追游<lb/>
　當共憶樂天為舊太守即舊主人也善用事筆端有<lb/>
　口未易可及<lb/>
　　　登栁州城樓寄漳汀封連四州　栁宗元<lb/>
城上髙樓接大荒海天愁思正茫茫驚風亂颭芙蓉水<lb/>
宻雨斜侵薜荔墻嶺樹重遮千里目江流曲似九回腸<lb/>
共來百越文身地猶自音書滯一鄉<lb/>
　韓泰為撫州韓曅為池州陳諫為封州劉禹錫為連<lb/>
<pb n="KR4h0074_WYG_004-18b"/>
　州<lb/>
　　　栁州寄丈人周韶州<lb/>
越絶孤城千萬峰空齋不語坐髙舂印文生綠經旬合<lb/>
硯匣留塵盡日封梅嶺蠻煙藏翡翠桂江秋水露鰅鱅<lb/>
丈人本自忘機事為想年來憔悴容<lb/>
　　　得盧衡州書因以詩寄<lb/>
臨蒸且莫歎炎方為報秋來雁㡬行林邑東回山似㦸<lb/>
䍧牱南下水如湯蒹葭淅瀝含秋露橘柚玲瓏透夕陽<lb/>
<pb n="KR4h0074_WYG_004-19a"/>
非是白蘋洲畔客還將逺意問瀟湘<lb/>
　　　嶺南江行<lb/>
瘴江南去入雲煙望盡黄茅是海邊山腹雨晴添象跡<lb/>
潭心日暖長蛟涎射工巧伺遊人影颶母偏驚旅客船<lb/>
從此憂來非一事豈容華髪待流年<lb/>
　　　栁州峒氓<lb/>
郡城南下接通津異服殊音不可親青箬裹鹽歸洞客<lb/>
綠荷包飯趂墟人鵞毛禦臈縫山罽雞骨占年拜水神<lb/>
<pb n="KR4h0074_WYG_004-19b"/>
愁向公庭問重譯欲投章甫作文身<lb/>
　栁栁州詩精絶工緻古體尤髙世言韋栁韋詩淡而<lb/>
　緩栁詩峭而勁此五律詩比老杜則尤工矣杜詩哀<lb/>
　而壯烈栁詩哀而酸楚亦同而異也又南省牒令具<lb/>
　註國圗風俗有云華夷圗上應初識風土記中殊未<lb/>
　傳非孔子不陋九夷之義也年四十七卒於栁州殆<lb/>
　哀傷之過歟然其詩實可法<lb/>
　　　杭州　　　　　　　　　　　白居易<lb/>
<pb n="KR4h0074_WYG_004-20a"/>
餘杭形勝世間無州傍青山縣枕湖遶郭荷花三十里<lb/>
拂城松樹一千株夢兒亭古傳名謝教伎樓新道姓蘇<lb/>
獨有使君年老大風光不稱白髭鬚<lb/>
　　　守蘇答客問杭州<lb/>
為我踟躕停酒盞與君約畧說杭州山名天竺堆青黛<lb/>
湖號錢塘瀉綠油大屋簷多裝雁齒小航船亦畫螭頭<lb/>
所嗟水路無三百官繫何因得再游<lb/>
　　　杭州春望<lb/>
<pb n="KR4h0074_WYG_004-20b"/>
望海樓眀照曉霞䕶江堤白踏晴沙濤聲夜入伍員廟<lb/>
栁色春藏蘇小家紅袖織綾誇柿蔕青旗沽酒趂梨花<lb/>
誰開湖寺西南路草綠裙腰一道斜<lb/>
　樂天守杭州以和適之趣處繁華子厚守栁州以愁<lb/>
　苦之懐處荒寂情景異歡戚殊以樂天之二詩視子<lb/>
　厚之五詩相去逺矣然子厚亦隘者也東坡謫黄謫<lb/>
　惠謫儋耳無一言及於怨尤夷鄙是亦可以觀人焉<lb/>
　　　以州宅誇於樂天　　　　　　元　稹<lb/>
<pb n="KR4h0074_WYG_004-21a"/>
州城迴遶拂雲堆鏡水稽山滿目來四面常時對屏幛<lb/>
一家終日在樓臺星河似向簷前落鼓角驚從地底回<lb/>
我是玉皇香案吏謫居猶得住蓬萊<lb/>
　　　重誇州宅旦暮景色<lb/>
仙都難畵亦難書暫合登臨不合居繞郭煙嵐新雨後<lb/>
滿山樓閣上燈初人聲曉動千門闢湖色宵涵萬象虛<lb/>
為問西州羅刹㟁濤頭衝突近何如<lb/>
　長慶中樂天知杭州微之知越州以筒寄詩自此始<lb/>
<pb n="KR4h0074_WYG_004-21b"/>
　微之誇州宅蓬萊閣所以名亦自此始二公前貶九<lb/>
　江忠州江陵通州徃來詩不勝其酸楚至此乃不勝<lb/>
　其誇耀亦一時風俗之弊只知作詩不知其有失也<lb/>
　　　郡中有懐寄上睦州員外十三兄<lb/>
　　　　　　　　　　　　　　　　邢　羣<lb/>
城枕溪流淺更斜麗譙連帶邑人家經冬野菜青青色<lb/>
未臘山梅樹樹花雖免瘴雲生嶺上永無京信到天涯<lb/>
如今嵗晏從羇滯心喜彈冠事不賒<lb/>
<pb n="KR4h0074_WYG_004-22a"/>
　此詩附見樊川集唐歙州刺史邢羣寄睦州刺史杜<lb/>
　牧之三四言歙州風土佳句也五以江左猶逺嶺南<lb/>
　乃無瘴之地六言唐都長安歙州自當難得京書耳<lb/>
　　　正初奉酧　　　　　　　　　杜　牧<lb/>
翠巗千尺倚溪斜曾得嚴光作釣家越瘴逺分丁字水<lb/>
臘梅遲見二年花眀時刀尺君須用幽處田園我有涯<lb/>
一壑風煙陽羡里觧龜休去路非賒<lb/>
　此牧之用韻酧歙州刺史邢羣也臘中得詩正初奉<lb/>
<pb n="KR4h0074_WYG_004-22b"/>
　酧二詩皆是前四句言各州之景後四句言情皆佳<lb/>
　句也<lb/>
　　　長安雜題<lb/>
洪河清渭天池濬太白終南地軸横祥雲輝映漢宫紫<lb/>
春光繡畵秦川眀草妬佳人鈿朶色風回公子玊銜聲<lb/>
六飛南幸芙蓉苑十里飄香入夾城<lb/>
　詩人於四方風土皆能言之至於長安洛陽鄴都金<lb/>
　陵帝王建都之地則多見於懐古之作而述今者少<lb/>
<pb n="KR4h0074_WYG_004-23a"/>
　牧之長安六詩於五詩之末各寓閑中自靜之意獨<lb/>
　此詩前誇形勢後敘侈麗亦足以形容天府之盛故<lb/>
　取之五詩内如韓嫣金丸莎覆綠許公韉汗杏妝紅<lb/>
　投釣謝家池正雨醉吟隋寺日沉鐘白鹿源頭回獵<lb/>
　騎紫雲樓下醉江花又街西長句云遊騎偶同人鬭<lb/>
　酒名園相倚杏交花皆艶冶而不流當其時郊島元<lb/>
　白下世之後張祜趙嘏諸人皆不及牧之盖頗能用<lb/>
　老杜句律自為翹楚不卑卑於晚唐之酸楚凑砌也<lb/>
<pb n="KR4h0074_WYG_004-23b"/>
　　　洛陽長句<lb/>
草色人心相與閒是非名利有無間橋横落照虹堪畫<lb/>
樹鎻千門鳥自還芝盖不來雲杳杳僊舟何處水潺潺<lb/>
君王謙譲泥金事蒼翠空髙萬嵗山<lb/>
　唐自天寶以後不復駕車東都此詩有望幸之意樹<lb/>
　鎻千門一句極佳芝盖僊舟乃指緱氏山王喬事及<lb/>
　李郭事亦切<lb/>
　　　題宣州開元寺小閣<lb/>
<pb n="KR4h0074_WYG_004-24a"/>
六朝文物草連空天澹雲閒今古同鳥去鳥來山色裏<lb/>
人歌人哭水聲中深秋簾幙千家雨落日樓臺一笛風<lb/>
惆悵無因見范蠡參差煙樹五湖東<lb/>
　唐以昇州屬浙西而莭度使在潤州江東則宣歙觀<lb/>
　察府在宣州是為大鎮故其詩特繁盛宋析置太平<lb/>
　州移本路監司於江寜建康而宣州寂如矣<lb/>
　　　杭州呈勝之　　　　　　　　王安國<lb/>
游觀須知此地佳紛紛人物敵京華林巒臘雪千家水<lb/>
<pb n="KR4h0074_WYG_004-24b"/>
城郭春風二月花彩舫笙歌吹落日畵樓燈燭映殘霞<lb/>
如君援筆宜摹寫付與塵埃北客誇<lb/>
　此王安國詩今王校理集行於世誤入其兄荆公集<lb/>
　中<lb/>
　　　送張仲容赴杭州孫公辟　　　王安石<lb/>
萬屋相誇漆與丹笑歌長在綺紈間綵船春戱城邊水<lb/>
畫燭秋尋寺外山憶我屢隨游客入喜君今趂辟書還<lb/>
遥知曼倩威行乆赤筆應從到日閒<lb/>
<pb n="KR4h0074_WYG_004-25a"/>
　李叅政注孫公沔也杭州之盛自五代至宋繁華乆<lb/>
　矣百五十年行都詩愈多而佳者愈不少未能盡得<lb/>
　之也<lb/>
　　　夷陵歳暮書事呈元珍表臣　歐陽修<lb/>
蕭條雞犬亂山中時節崢嶸歳已窮游女髻鬟風俗古<lb/>
野巫歌舞嵗年豐平時都邑今為陋敵國江山昔㝡雄<lb/>
荆楚先賢多勝迹不辭攜酒問隣翁<lb/>
　元注夷陵風俗朴陋惟嵗暮祭鬼則男女數百相從<lb/>
<pb n="KR4h0074_WYG_004-25b"/>
　而樂飲婦女競為野服以相游嬉<lb/>
　　　寄梅聖俞<lb/>
青山四顧亂無涯雞犬蕭條數百家楚俗嵗時多雜鬼<lb/>
蠻鄉言語不通華繞城江急舟難泊當縣山髙日易斜<lb/>
擊鼔踏歌成夜市邀龜卜雨趂燒畬叢林白晝飛妖鳥<lb/>
庭砌非時見異花惟有山川為絶勝寄人堪作畵圗誇<lb/>
　公夷陵書事寄謝三舍人有云道途處險人多負邑<lb/>
　屋臨江俗善泅臘市魚鹽朝暫合淫祠簫鼔嵗無休<lb/>
<pb n="KR4h0074_WYG_004-26a"/>
　風鳴燒入空城響雨惡江崩斷㟁流訟庭畫地通人<lb/>
　語邑政觀風間俚謳皆於風土如畵讀歐公詩當以<lb/>
　三法觀五言律初學晚唐與梅聖俞相出入其後乃<lb/>
　自為散誕七言律力變崑體不肯一毫涉組織自成<lb/>
　一家髙於劉白多矣如五七言古體則多近昌黎太<lb/>
　白或有全類昌黎者其人亦宋之昌黎也出其門者<lb/>
　皆宋文人巨擘焉<lb/>
　　　戱答元珍<lb/>
<pb n="KR4h0074_WYG_004-26b"/>
春風疑不到天涯二月山城未見花殘雪壓枝猶有橘<lb/>
凍雷驚笋欲抽芽夜聞歸雁生鄉思病入新年感物華<lb/>
曾是洛陽花下客野芳雖晚不須嗟<lb/>
　此夷陵作歐公自謂得意盖春風疑不到天涯一句<lb/>
　未見其妙若可驚異第二句云二月山城未見花即<lb/>
　先問後答眀言其所謂也以後句句有味<lb/>
　　　戱詠江南風土　　　　　　　黄庭堅<lb/>
十月江南未得霜髙林殘水下寒塘飯香獵户分熊白<lb/>
<pb n="KR4h0074_WYG_004-27a"/>
酒熟漁家擘蟹黄橘摘金包隨驛使米舂玉粒送官倉<lb/>
踏歌夜結田神社游女多隨陌上郎<lb/>
　此詩見山谷外集亦非他人所能及也<lb/>
　　　入秭歸界　　　　　　　　　范成大<lb/>
山根繫馬貨漿家深入窮鄉事可嗟蚯蚓祟人能作瘴<lb/>
茱萸隨俗强煎茶幽禽不見但聞語野草無名却着花<lb/>
窈窕﨑嶇殊未艾去程方始問三巴<lb/>
　淳熙二年乙未石湖自桂林移帥四川年五十矣入<lb/>
<pb n="KR4h0074_WYG_004-27b"/>
　峽諸詩多佳者惟選此篇及人鮓甕詩如擬劉夢得<lb/>
　竹枝歌亦不減劉也<lb/>
　　　人鮓甕<lb/>
懐沙祠下鐵色磯中流束湍張禍機與齊<hi>去聲</hi>俱入彼可<lb/>
弔乗流而行吾亦危江河難犯一至此天地好生安取<lb/>
斯朝歌勝母古尚諱我其舞醢航秭歸<lb/>
　元註在歸州郭下長石截然据江三之二水盛時濆<lb/>
　淖極大號峽㟁中至嶮處自此登舟至巫山王者之<lb/>
<pb n="KR4h0074_WYG_004-28a"/>
　法如江河易避難犯以天地好生為對亦竒矣此吳<lb/>
　體<lb/>
　　　杭州喜江南梅度支至二詩　　陳堯佐<lb/>
淡薄交情老更濃為君彈瑟送金鍾苧羅香徑無時到<lb/>
姑射僊姿在處逢鸞鶴品流慚晚逹煙霞門户憶先容<lb/>
公餘莫放西湖景歩歩蒼苔翠翠松<lb/>
　陳公秋風斜日鱸魚鄉之句膾炙人口謂錢塘風物<lb/>
　第四句切題<lb/>
<pb n="KR4h0074_WYG_004-28b"/>
公望當年㝡得君畫圗城郭喜同羣門前碧浪家家海<lb/>
樓上青山寺寺雲松下玉琴邀鶴聴溪邊臺石共僧分<lb/>
情多景好知難盡且倒金樽任半醺<lb/>
　　　守嚴述懐　　　　　　　　　陸　游<lb/>
桐君故隠兩經秋小院孤燈夜夜愁名酒過於求趙璧<lb/>
異書渾似借荆州溪山勝處身難到風月佳時事不休<lb/>
安得連雲車載醸金鞭重作浣花游<lb/>
　放翁淳熙丙午丁未戊申在嚴州二考滿其去年六<lb/>
<pb n="KR4h0074_WYG_004-29a"/>
　十四矣求酒借書之聨可發一笑大扺太守自不當<lb/>
　借書於寓公趙守汝愚借滕元秀詩集三千首竟奄<lb/>
　有不還遂致其家不傳以一入太守宅難取故也予<lb/>
　為此郡初自造至清堂酒却絶妙但亦未嘗借人書<lb/>
　看七年宿留八年而歸為一窶人云<lb/>
　<lb/>
　<lb/>
　<lb/>
<pb n="KR4h0074_WYG_004-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻三十一</head>
    <p>
<pb n="KR4h0074_WYG_031-1a"/>
欽定四庫全書<lb/>
　瀛奎律髓巻三十一　　　　元　方囘　編<lb/>
　　宫閫類<lb/>
　長門買賦團扇託詞后妃于君王猶然婦人女子疎<lb/>
　而不怨難矣自易之咸恒詩之關雎雞嗚其義不明<lb/>
　而後風俗衰恩義薄居寵而自損上也而或失愛怨<lb/>
　其所可怨不誹不亂可也<lb/>
　　五言<hi>七首</hi>
<pb n="KR4h0074_WYG_031-1b"/>
　　　春宫怨　　　　　　　　　　杜荀鶴<lb/>
早被嬋娟誤欲粧臨鏡慵承恩不在貌教妾若為容風<lb/>
暖鳥聲碎日髙花影重年年越溪女相憶採芙蓉<lb/>
　譬之事君而不遇者初亦恃才而卒為才所誤愈欲<lb/>
　自衒而愈不見知蓋寵不在貌則難乎其容矣女為<lb/>
　悦己者容是也風景如此不思從平生貧賤之交可<lb/>
　乎<lb/>
　　　長門怨　　　　　　　　　　岑　參<lb/>
<pb n="KR4h0074_WYG_031-2a"/>
君王嫌妾妬閉妾在長門舞袖垂新寵愁眉結舊恩綠<lb/>
錢生履跡紅粉濕啼㾗羞被桃花笑㸔君獨不言<lb/>
　　　婕好怨　　　　　　　　　　皇甫冉<lb/>
由來詠團扇今已值秋風事逐時偕徃恩無日再中早<lb/>
鴻聞上苑寒鷺上深宫顔色年年謝相如賦豈工<lb/>
　　　閨情　　　　　　　　　　　戎　昱<lb/>
側聽宫官説知君寵尚存未能開笑頰先欲換愁魂寳<lb/>
鏡窺粧影紅衫裛淚痕昭陽今再入寧敢恨長門<lb/>
<pb n="KR4h0074_WYG_031-2b"/>
　　　長信宫　　　　　　　　　　于武陵<lb/>
簟凉秋氣初長信恨何如拂黛月生指解鬟雲滿梳一<lb/>
從悲畫扇幾度泣前魚坐聽南宫樂清風揺翠裾<lb/>
　　　玉階怨　　　　　　　　　　鄭　鏦<lb/>
昔日同飛燕今朝似伯勞情深爭擲果寵罷怨殘桃别<lb/>
殿春心斷長門夜樹髙雖能不自悔誰見舊衣褒<lb/>
　三四工甚有味<lb/>
　　　王家少婦<hi>一云古意</hi>　　　　　崔　顥<lb/>
<pb n="KR4h0074_WYG_031-3a"/>
十五嫁王昌盈盈入畫堂自矜年最少復倚壻為郎舞<lb/>
愛前溪綠歌憐午夜長閒年鬭百草度日不成粧<hi>一作能粧</hi>
　此等婦人世間有之但不多耳<lb/>
　　七言<hi>二首</hi>
　　　貧女　　　　　　　　　　　秦韞玉<lb/>
蓬門未識綺羅香擬托良媒亦自傷誰愛風流髙格調<lb/>
共憐時世儉梳粧敢將十指誇纎巧不把雙眉鬬畫長<lb/>
最恨年年壓金綫為他人作嫁衣裳<lb/>
<pb n="KR4h0074_WYG_031-3b"/>
　此詩世人盛傳誦之<lb/>
　　　洛意　　　　　　　　　　　楊　億<lb/>
蘅臯駐馬獨依依寄恨㣲波帶減圍淚迸不成雙玉筯<lb/>
身輕誰賦六銖衣穿針靜夜星榆出擺手清晨雪絮飛<lb/>
目斷風簾舊巢燕新㸔先傍杏梁歸<lb/>
　<lb/>
　<lb/>
　瀛奎律髓巻三十一<lb/>
</p>
<p>
</p>
  </div>
</body>
</text>
</TEI>
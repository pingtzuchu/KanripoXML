<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>瀛奎律髓巻十七</head>
    <p>
<pb n="KR4h0074_WYG_017-1a"/>
欽定四庫全書<lb/>
　瀛奎律髓巻十七　　　　　元　方回　編<lb/>
　　晴雨類<lb/>
　雨而晴晴而雨洪範所謂時若恒若而天地之豐凶<lb/>
　異焉詩人有喜有感斯可以觀<lb/>
　　五言九<hi>十五首</hi>
　　　發營逢雨應詔　　　　　　　虞世南<lb/>
豫游欣勝地皇澤乃先天油雲隂<hi>一作低</hi>御道膏雨潤公<lb/>
<pb n="KR4h0074_WYG_017-1b"/>
田隴麥沾逾翠山花濕更燃稼穡良所重方復悦豐<lb/>
年<lb/>
　唐之盛瀛洲十八學士於詩文皆餘事也世南集不<lb/>
　可見初學記中得此詩<lb/>
　　　奉和春日途中喜雨　　　　　魏知古<lb/>
皇遊向洛城時雨應天行麗日登巖送隂雲出野迎濯<lb/>
枝林杏發潤葉渚蒲生絲入綸言喜花依錦字明㣲臣<lb/>
忝東觀載筆佇西成<lb/>
<pb n="KR4h0074_WYG_017-2a"/>
　此乃和武后詩五韻律詩多有之第七句巧<lb/>
　　　途中遇晴　　　　　　　　　孟浩然<lb/>
已失五陵道獨逢蜀坂泥天開斜景逈山出晚雲低餘<lb/>
濕猶霑草殘流尚入溪今宵有明月鄉思逺凄凄<lb/>
　三四壯浪五六細潤形容雨晴妙甚<lb/>
　　　雨四首　　　　　　　　　　杜　甫<lb/>
微雨不滑道斷雲疎復行紫崕奔處黒白鳥去邊明秋<lb/>
日新霑影寒江舊落聲柴扉臨野碓半濕搗香粳<lb/>
<pb n="KR4h0074_WYG_017-2b"/>
江雨舊無時天晴忽散絲暮秋霑物冷今日過雲遲上<lb/>
馬迴休出看鷗坐不辭高軒當灔澦潤色靜書帷<lb/>
物色嵗將晏天隅人未歸朔風鳴淅淅寒雨下霏霏多<lb/>
病久加飯衰容新授衣時危覺彫喪故舊短書稀<lb/>
楚雨石苔滋京華消息遲山寒青兕呌江晚白鷗饑神<lb/>
女花鈿落鮫人織杼悲繁憂不自整終日洒如絲<lb/>
　老杜晴雨詩取二十首似乎太多然他人無此等氣<lb/>
　魄學者但觀老杜聖俞后山簡齋四家賦雨甚𢎞大<lb/>
<pb n="KR4h0074_WYG_017-3a"/>
　其工宻其高爽為如何即知入處矣<lb/>
　　　晨雨<lb/>
小雨晨光内初來葉上聞霧交纔洒地風逆旋隨雲暫<lb/>
起柴荆色輕霑鳥獸羣麝香山一半亭午未全分<lb/>
　　　喜雨<lb/>
南國旱無雨今朝江出雲入空纔漠漠洒逈已紛紛巢<lb/>
燕高飛盡林花潤色分晚來聲不絶應得夜深聞<lb/>
　　　對雨<lb/>
<pb n="KR4h0074_WYG_017-3b"/>
莾莾天涯雨江邊獨立時不愁巴道路恐濕漢旌旂雲<lb/>
嶺防秋急繩橋戰勝遲西戎甥舅禮未敢背恩私<lb/>
　　　村雨<lb/>
雨聲傳兩夜寒事颯高秋挈帶看朱紱開箱覩黒裘世<lb/>
情只益睡盜賊敢忘憂松菊新霑洗茅齋慰逺遊<lb/>
　　　梅雨<lb/>
南京犀浦道四月熟黄梅湛湛長江去㝠㝠細雨來茅<lb/>
茨疎易濕雲霧宻難開竟日蛟龍喜盤渦與岸迴<lb/>
<pb n="KR4h0074_WYG_017-4a"/>
　　　朝雨<lb/>
凉氣曉蕭蕭江雲亂眼飄風鴛藏近渚雨燕集深條黄<lb/>
綺終辭漢巢由不事堯草堂樽酒在幸得遇清朝<lb/>
　　　夜雨<lb/>
小雨夜復宻迴風吹早秋野凉侵閉户江滿帶維舟通<lb/>
籍恨多病為郎忝薄遊天寒出巫峽醉别仲宣樓<lb/>
　　　更題<lb/>
只應踏初雪騎馬發荆州直怕巫山雨真傷白帝秋羣<lb/>
<pb n="KR4h0074_WYG_017-4b"/>
公蒼玉佩天子翠雲裘同舍晨趍侍胡為淹此留<lb/>
　　　春夜喜雨<lb/>
好雨知時節當春乃發生隨風潛入夜潤物細無聲野<lb/>
徑雲俱黒江船火獨明曉看紅濕處花重錦官城<lb/>
　紅濕二字或謂惟海棠可當此詩絶唱<lb/>
　　　對雨書懷走邀許主簿<lb/>
東嶽雲峰起溶溶滿太虚震雷翻幕燕驟雨落河魚座<lb/>
對賢人酒門聽長者車相邀愧泥濘騎馬到堦除<lb/>
<pb n="KR4h0074_WYG_017-5a"/>
　　　乘雨入行軍六弟宅<lb/>
曙角凌雲罷春城帶雨長水花分塹弱巢燕得泥忙令<lb/>
弟雄軍佐凡才汙省郎萍飄忍流涕衰颯近中堂<lb/>
　詩全言景物易令弟凡才一聨却難他人為之則陳<lb/>
　腐大手筆為之則高古<lb/>
　　　雨晴<lb/>
雨晴山不改晴罷峽如新天路休殊俗秋江思殺人有<lb/>
猿揮淚盡無犬附書頻故國愁眉外長歌欲損神<lb/>
<pb n="KR4h0074_WYG_017-5b"/>
　　　晴二首<lb/>
久雨巫山暗新晴錦繡文碧知湖外草紅見海東雲竟<lb/>
日鶯相和摩霄鶴數羣野花乾更落風處急紛紛<lb/>
　草碧指言湖外雲紅指言海東其善於張大如此<lb/>
啼烏爭引子鳴鶴不歸林下食遭泥去高飛恨久隂雨<lb/>
聲衡塞盡日氣射江深囘首周南客驅馳魏闕心<lb/>
　　　晚晴<lb/>
邨晚驚風度庭幽過雨霑夕陽薫細草江色映疎簾書<lb/>
<pb n="KR4h0074_WYG_017-6a"/>
亂誰能帙杯乾自可添時聞有餘論未怪老夫潛<lb/>
　　　晚晴<lb/>
返照斜初散浮雲薄未歸江虹明逺飲峽雨落餘飛鳬<lb/>
鶴終高去熊羆覺自肥秋風<hi>一作分</hi>客尚在竹露夕微微<lb/>
　　　夏日對雨　　　　　　　　　　裴　度<lb/>
登樓逃盛暑萬象正埃塵對面雷嗔樹當堦雨趂人簷<lb/>
疎蛛網重地濕燕泥新吟罷清風起荷香滿四隣<lb/>
　裴晉公度累朝元老於功名之際盛矣而詩人出其<lb/>
<pb n="KR4h0074_WYG_017-6b"/>
　門尤盛自為之詩尤不可及灰心縁忍事霜鬢為論兵<lb/>
　與劉夢得諸人聨句見之凡聨句晉公詩皆竒絶此<lb/>
　篇見文苑英華句句清切嗔字趂字尤見夏雨之快<lb/>
　　　春雨　　　　　　　　　　　　劉　復<lb/>
細雨度深閨鶯愁欲懶啼如煙飛漠漠似露濕萋萋草<lb/>
色行看靡花枝暮欲低曉聽鐘鼓動早送錦障泥<lb/>
　令狐楚為翰林學士時選進唐御覽詩凡三十家劉<lb/>
　復四首所選大抵工麗一名選進集一名元和御覽<lb/>
<pb n="KR4h0074_WYG_017-7a"/>
　盧綸墓碑云三百一十篇今傳者二百八十九篇云<lb/>
　　　賦暮雨送李胃<hi>一作渭</hi>　　　　　韋應物<lb/>
楚江微雨裏建業暮鐘時漢漠帆來重㝠㝠鳥去遲海<lb/>
門深不見浦樹逺含滋相送情無限霑襟比散絲<lb/>
　三四絶妙天下誦之<lb/>
　　　寺居秋日對雨有懷　　　　　喻　亮<lb/>
翛翛復雭雭黄葉此時飛隠几客吟斷隣房僧話稀鴿<lb/>
寒棲樹定螢濕在窗微即事瀟湘渚漁翁披草衣<lb/>
<pb n="KR4h0074_WYG_017-7b"/>
　五六見雨意而工<lb/>
　　　裴端公使院賦得隔簾見春雨　　包　何<lb/>
細雨未成霖垂簾但覺隂惟看上砌濕不遣入簾深度<lb/>
隙霑編簡因風潤綺琴須移户外屨簷溜夜相侵<lb/>
　前四句儘好後四句巧<lb/>
　　　梅雨　　　　　　　　　　　　栁宗元<lb/>
梅實迎時雨蒼茫值晚春愁深楚猿夜夢斷越雞晨海<lb/>
霧連南極江雲暗北津素衣今盡化非為洛陽塵<hi>謂衣生醭也</hi>
<pb n="KR4h0074_WYG_017-8a"/>
　醭匹卜切老杜在蜀曰南京犀浦道四月熟黄梅子<lb/>
　厚在永州曰梅實迎時雨蒼茫入晚春今江浙間以<lb/>
　五月芒種節後逢壬為入梅夏至後逢庚為出梅定<lb/>
　有大雨惟北土無之或謂蜀亦無梅雨杜以為四月<lb/>
　栁以為三月豈梅熟有先後之異乎<lb/>
　　　郴州祈雨　　　　　　　　　韓　愈<lb/>
乞雨女郎魂炮羞潔且繁廟開鼯鼠呌神降越巫言旱<lb/>
氣期銷蕩隂官想駿奔行看五馬入蕭颯己隨軒<lb/>
<pb n="KR4h0074_WYG_017-8b"/>
　　　雨中寄張博士籍侯主簿喜<lb/>
放朝還不報半路蹋泥歸雨慣曾無節雷頻自失威見<lb/>
牆生菌徧憂麥作蛾飛嵗晚偏蕭索誰當救晉饑<lb/>
　昌黎大手筆僅有此晴雨詩二首前詩三四高古後<lb/>
　詩三四有議論雷失威尤竒<lb/>
　　　同裴少府安居寺對雨　　　　皇甫冉<lb/>
共結尋真會還當對食初爐煙雲氣合林葉雨聲餘溽<lb/>
暑銷珍簟浮凉入綺疏歸心從念逺懷此復何如<lb/>
<pb n="KR4h0074_WYG_017-9a"/>
　五六工<lb/>
　　　微雨　　　　　　　　　　　吳　融<lb/>
天清織未遍風急舞難成粉重低飛蝶黄濃不語鶯乍<lb/>
隨春靄亂還放夕陽明惆悵池塘逺荷珠㸃㸃輕<lb/>
　此乃一幅微雨畫也<lb/>
　　　雨　　　　　　　　　　　　　張　蠙<lb/>
半夜西亭雨離人獨啓闗桑麻荒舊國雷電照前山細<lb/>
滴高槐底繁聲叠漏間唯應孤鏡裏明日長愁顔<lb/>
<pb n="KR4h0074_WYG_017-9b"/>
　三四壯麗尾句有味見英華集又有劉灣對雨愁悶詩<lb/>
　云積雨細紛紛饑寒命不分攬衣愁見肘窺鏡覓縱<lb/>
　文見肘縱文甚巧而粗故不取用周亞夫縱理事也<lb/>
　　　依韻和子聰夜雨　　　　　　　梅堯臣<lb/>
牕燈光更逈宿霧晦層簷寒氣微生席輕風欲度簾濕<lb/>
螢依草沒暗溜想池添况值相如渴無嫌魯酒甜<lb/>
　　　新秋雨夜西齋文㑹<lb/>
夜色際隂霾燈青謝客齋梧桐生靜思絡緯動秋懷小<lb/>
<pb n="KR4h0074_WYG_017-10a"/>
酌寧辭醉清言不厭諧誰憐何水部吟苦怨空階<lb/>
　此皆聖俞西京詩妙年細密初學者不可不知<lb/>
　　　依韻和簽判都官昭亭謝雨迴廣教見懷<lb/>
賽雨何從事高情苦愛山謝公聨句後<hi>元註謝公有昭亭賽雨與何從</hi>
<hi>事聨句詩</hi>恵逺過溪間笑處巖相答歸時酒在顔端憂守窮<lb/>
巷無力共躋攀<lb/>
　笑處歸時一聨淡而有味<lb/>
　　　春夜聞雨<lb/>
<pb n="KR4h0074_WYG_017-10b"/>
風味正不寢驟來寒氣增簷斜滴野籜窗缺擺春燈孺<lb/>
子睡中語行人歸未能前溪波暗長定已沒灘稜<lb/>
　三四工餘皆有味<lb/>
　　　夏雨<lb/>
林梅初弄熟密雨閉重闗潤裛衣巾上凉生竹樹間水<lb/>
聲通逺澗雲色暝前山野鳥寂無語公庭盡晝閒<lb/>
　五六佳<lb/>
　　　新霽望岐笠山<hi>元註謝紫微坐中賦</hi>
<pb n="KR4h0074_WYG_017-11a"/>
北望直百里峩峩千仞青斷虹迎日盡飛雨帶龍腥隂<lb/>
壑煙雲畜陽崖草木靈登臨終不厭時許到兹亭<lb/>
　三四佳此從謝師厚在鄧州詩寳元二年己卯授汝<lb/>
　州襄城縣未赴年三十七嵗其年九月赴官師厚尋<lb/>
　卒歐陽公經過留鯽魚待之之時也<lb/>
　　　觀水<hi>并序</hi>
　　　　庚辰秋七月汝水暴至溢岸親率縣徒以土<lb/>
　　　　塞郭門居者知其勢危皆結庵於木末徬徨<lb/>
<pb n="KR4h0074_WYG_017-11b"/>
　　　　愁歎故作此詩<lb/>
秋水漫長堤郊原上下迷孤城閉版築高樹見巢棲耳<lb/>
厭蛙聲極漚生雨㸃齊渚間牛不辨誰為掃隂霓<lb/>
　康定元年庚辰公年三十八知襄城縣又有詩題云<lb/>
　城中壞廬舍千餘<lb/>
　　　和小雨<lb/>
蛟龍噀白霧天外細濛濛霑土曾無跡昏林似有風巻<lb/>
旗妨酒舍濕翅下洲鴻稍見斜陽透西雲一半紅<lb/>
<pb n="KR4h0074_WYG_017-12a"/>
　當是和晏相國<lb/>
　　　舟中值雨裴刁二君見過<lb/>
江上渰淒淒天形接野低岸痕生舊水馬跡踏春泥風<lb/>
急侵衣重山昏巻幔迷誰驚二客論不愧巨源妻<lb/>
　此将赴霅上鹽税在京口作此時聖俞先内謝氏無<lb/>
　恙殆在舟中聞二公語後乃再娶刁氏<lb/>
　　　次韻和景彞元夕雨晴<lb/>
春雲收暮城九陌洒然清星出紫霄下月從滄海明車<lb/>
<pb n="KR4h0074_WYG_017-12b"/>
音還似晝鼓響已知晴靜閉衡門卧無心學後生<lb/>
　車音鼓響之聨妙甚<lb/>
　　　感春之際以病止酒水邱有簡云時雨乍晴物<lb/>
　　　景鮮麗疑未是止酒時因成短章奉答<lb/>
東風固無迹何處見春歸土逐草心坼雨兼花片飛雖<lb/>
憐柔甲長只恐艷條稀君但惜晴景休言止酒非<lb/>
　　　韓子華約遊園上馬後雨作遂歸<lb/>
誰約玩春物狂風雲驟開擺叢多落葉蔽路足昏埃逆<lb/>
<pb n="KR4h0074_WYG_017-13a"/>
上燕迎雨將生鵞怕雷嵇康今轉懶騎馬半途回<lb/>
　三四言大風五六言雨言雷皆工而新<lb/>
　　　集英殿賜百官宴以雨放<lb/>
春來無㸃雨三月始聞雷曉殿鳴簷急羣公罷食迴燕<lb/>
迎風翅健馬踏霧泥開晚覺微陽透飛光上緑槐<lb/>
　雨則罷宴足攷故事<lb/>
　　　雨中二首　　　　　　　　　張　耒<lb/>
手種堦前樹今朝亦有花春隂寒食節陋巷逐臣家欲<lb/>
<pb n="KR4h0074_WYG_017-13b"/>
酌消愁酒先澆破睡茶遊人歸踏雨里巷晚諠譁<lb/>
　肥仙詩自然楊誠齋之評不虚也<lb/>
節物即自好客心何落然早寒清野市夜雨暗江天破<lb/>
屋疎茅滴空廚濕葦煙政須一杯酒相與度流年<lb/>
　第四句夜雨暗江天待别本檢補<lb/>
　　　和應之細雨<lb/>
朝煙和雨細病眼暗難分有潤物皆澤無聲人不聞緑<lb/>
連平野稼翠雜亂山氛晚霽復何有飄飄神女雲<lb/>
<pb n="KR4h0074_WYG_017-14a"/>
　有潤無聲之句亞於老杜<lb/>
　　　寄無斁　　　　　　　　　　陳師道<lb/>
敬問晁夫子官池幾許深已應飛鳥下復作卧龍吟待<lb/>
我中痾愈同君把臂臨泥塗無去馬夏木有來禽<lb/>
　晁無斁為曹州教官后山婦翁郭槩為州守多唱和<lb/>
　后山五言律為雨而作者選七首自老杜後始有后<lb/>
　山律詩往往精於山谷也山谷宏大而古詩尤高后<lb/>
　山嚴宻而律詩尤高<lb/>
<pb n="KR4h0074_WYG_017-14b"/>
　　　暑雨<lb/>
密雨吹不斷貧居常閉門東溟容有限西極更能存束<lb/>
濕炊懸釡翻床補壞垣倒身無着處呵手不成温<lb/>
　　　夜雨<lb/>
十月天猶雨三更月失明溟濛纔洒潤㸃滴不成聲闢<lb/>
户風煙入投林鳥雀輕強懷終易感倐起别離情<lb/>
　　　和寇十一同遊城南阻雨還登寺山<lb/>
雨阻遊南步泥留逐北情稍看飛霧斷復作逺山横野<lb/>
<pb n="KR4h0074_WYG_017-15a"/>
濶膏新澤樓明納晚晴歸宜有佳思紗帽壓香英<lb/>
　膏字納字詩眼極矣<lb/>
　　　和寇十一雨後登樓<lb/>
秀嶺歸雲裏華譙夕照中登臨終<hi>一作初</hi>不數吟嘯近多<lb/>
同麥秀知春力人和驗嵗豐預為逃暑約一快楚臺舂<lb/>
<hi>一作風</hi>
　　　次韻夜雨<lb/>
暗雨來何急寒房客自醒驟看燈閃閃擬對竹青青聲<lb/>
<pb n="KR4h0074_WYG_017-15b"/>
到江干失風迴葉上聽更長那得曉欹側想儀刑<lb/>
　　　和黄預久雨<lb/>
甲子仍逢夏連朝雨脚垂黒雲𤣥甲駐鐵騎冷官馳映<lb/>
日還䝉霧懸麻却散絲頺牆通犬豕破柱出蛟螭野潤<lb/>
風光秀凉生枕簟宜撥雲開日月噀水見虹霓貧可留<lb/>
須捷恩當記扊扅蒼頭行冒雨赤脚出衝泥詩好聲生<lb/>
吻書工手着胝衰年得佳句懷抱頓能移<lb/>
　扊扅一句言雨中婦以門牡為炊攻苦食淡異時<lb/>
<pb n="KR4h0074_WYG_017-16a"/>
　不可忘也揚雄方言南楚凡人貧衣被醜弊謂之<lb/>
　須捷或曰摟裂此引用言雨中解衣以供薪水之<lb/>
　費也<lb/>
　　　驟雨　　　　　　　　　　　唐　庚<lb/>
黑雲驚小市白雨沸秋江聲入家家樹凉傳處處窗亂<lb/>
流鳴决决叠鼓鬧龐龐蘋末清風起斜陽覷海邦<lb/>
　　　江漲<lb/>
秋來雨似澆雨罷水如潮市改依高岸津喧救斷橋雲<lb/>
<pb n="KR4h0074_WYG_017-16b"/>
隂哭鳩婦池溢走魚苗天意良難測前時旱欲焦<lb/>
　工不可言市改津喧之聨尤精選<lb/>
　　　雨　　　　　　　　　　　　陳與義<lb/>
蕭蕭十日雨穏送祝融歸燕子今年别梧桐昨夢非一<lb/>
凉恩到骨四壁事多違衮衮繁華地西風吹客衣<lb/>
　簡齋五言律為雨而作者選十九首詩律精妙上廹<lb/>
　老杜仰高鑽堅世之斯文自命者皆當在下風后山<lb/>
　之後有此一人耳<lb/>
<pb n="KR4h0074_WYG_017-17a"/>
　　　連雨書事<lb/>
九日逢連雨蕭蕭穏送秋龍公無乃倦客子不勝愁雲<lb/>
氣昏城壁鐘聲咽寺樓年年授衣節牢落向他州<lb/>
風伯方安卧雲師亦少饕氣連河漢潤聲到竹松高老<lb/>
雁猶貪去寒蟬遂不號相悲更相失滿眼楚人騷<lb/>
寒入新篘價連天兩眼愁生涯赤藤杖契分黒貂裘烏<lb/>
鵲無言暮蓬蒿滿意秋同時不同味世事極悠悠<lb/>
白菊生新紫黄蕪失舊青俱含歳晚恨併入夜深聽夢<lb/>
<pb n="KR4h0074_WYG_017-17b"/>
寐連蕭瑟更籌亂晦㝠雲移過吳越應為洗餘醒<lb/>
　當是宣和庚子時<lb/>
　　　試院書懷<lb/>
細讀平安字愁邊失嵗華疎疎一簾雨淡淡滿枝花投<lb/>
老詩成癖經春夢到家茫然十年事倚杖數棲鴉<lb/>
　雖止一句説雨然雨與花作一串以入雨類漁隠叢話盛稱此聨<lb/>
　　　雨<lb/>
沙岸殘春雨茅簷古鎮官一時花帶淚萬里客憑欄日<lb/>
<pb n="KR4h0074_WYG_017-18a"/>
晚薔薇重樓高燕子寒惜無陶謝手盡日破憂端<lb/>
　　　春雨<lb/>
花盡春猶冷覊心只自驚孤鶯啼永晝細雨濕高城擾<lb/>
擾成何事悠悠送此生蛛絲閃夕霽隨處有詩情<lb/>
　　　雨<lb/>
忽忽㤀年老悠悠負日長小詩妨學道微雨好燒香簷<lb/>
鵲移時立庭梧滿意凉此身南復北髣髴是他鄉<lb/>
　　　岸幘<lb/>
<pb n="KR4h0074_WYG_017-18b"/>
岸幘立清曉山頭生薄隂亂雲交翠壁細雨濕青林時<lb/>
改客心動鳥啼春意深窮鄉百不理時得一閒吟<lb/>
　　　雨<lb/>
雲起谷全暗雨晴山復明青春望中色白澗晚來聲逺<lb/>
樹鳥羣集高原人獨耕老夫逃世日堅坐聽隂晴<lb/>
　　　雨<lb/>
霏霏三日雨藹藹一園青霧澤含元氣風花過洞庭地<lb/>
偏寒浩蕩春半客竛竮多少人間事天涯醉又醒<lb/>
<pb n="KR4h0074_WYG_017-19a"/>
　　　細雨<lb/>
避寇煩三老那知是勝遊平湖受細雨逺岸送輕舟天<lb/>
地悲深阻山川慰久留參差發隣舫未覺壯心休<lb/>
　　　晚晴野望<lb/>
洞庭微雨後凉氣入綸巾水底歸雲亂蘆藂返照新遥<lb/>
汀横薄暮獨鳥度長津兵甲無歸日江湖送老身悠悠<lb/>
只倚杖悄悄自傷神天意蒼茫裏邨醪亦醉人<lb/>
　所圈句法詩家高處<lb/>
<pb n="KR4h0074_WYG_017-19b"/>
　　　道中<lb/>
雨勢收還急溪流直又斜迢迢傍山路漠漠滿邨花破<lb/>
水雙鷗影掀泥百草芽川原有高下隨處着人家<lb/>
　　　晚步<lb/>
畎畝意不適出門聊散憂雨餘山欲近春半水爭流衆<lb/>
籟夕還作孤懷行轉幽溪西篁竹亂微徑雜歸牛<lb/>
　　　雨<lb/>
雲物淡清曉無風溪樹閒柴門對急雨壯觀滿空山春<lb/>
<pb n="KR4h0074_WYG_017-20a"/>
發蒼茫内鳥鳴篁竹間兒童笑老子衣濕不知還<lb/>
　　　雨思<lb/>
小閣當喬木清溪抱竹林寒聲日暮起客思雨中深行<lb/>
李妨幽事䦨干試獨臨終然游子意非復昔人心<lb/>
　　　雨中<lb/>
北客霜侵鬢南州雨送年未聞兵革定從使嵗時遷古<lb/>
澤生春靄高空落暮鳶山川含萬古鬱鬱在樽前<lb/>
　　　雨後至江上有懷諸子　　　　呂本中<lb/>
<pb n="KR4h0074_WYG_017-20b"/>
落日滿寒雨長江收夕霏定知聊復爾敢望不相違野<lb/>
鳥晴相喚殘雲晚自飛殷勤兩山口好為放朝暉<lb/>
　　　仲夏細雨　　　　　　　　曾　幾<lb/>
霡霂無人見芭蕉報客聞潤能添硯滴細欲亂爐薫竹<lb/>
樹驚秋半衾裯愜夜分何當一傾倒趂取未歸雲<lb/>
　三四已工第六句愜字當屢鍜改乃得此字<lb/>
　　　憫雨<lb/>
梅子黄初徧秧鍼綠未抽若無三日雨那復一年秋薄<lb/>
<pb n="KR4h0074_WYG_017-21a"/>
晚看天意今宵破客愁不眠聽竹樹還有好音不<lb/>
　　　郡中吟懷玉山應真請雨未沾足<lb/>
憫雨連三月為霖抵萬金小垂開士手足慰老農心果<lb/>
欲千倉積猶須一尺深病犬渾不寢危坐聽佳音<lb/>
　千倉一尺對偶工此乃熟讀杜詩用其句換一二字<lb/>
　聲響便不同也<lb/>
　　　苦雨<lb/>
儘道迎梅雨能無一日晴牕昏愁細字簷暗亂疎更未<lb/>
<pb n="KR4h0074_WYG_017-21b"/>
怪蛙爭席真憂水冒城何由收積潦簫鼔賽西成<lb/>
　二首取一前聨細密有味<lb/>
　　　晚雨<lb/>
蕭瑟度横塘霏微映繚牆壓低塵不動洒急土生香聲<lb/>
入楸梧碎清分枕簟凉回頭忽陳迹簷角掛斜陽<lb/>
　三四新尾句有變態<lb/>
　　　夕雨<lb/>
屣履行莎徑移牀卧草亭風聲雜溪瀨雨氣挾龍腥閃<lb/>
<pb n="KR4h0074_WYG_017-22a"/>
閃空中電昏昏雲罅星徂年又如許吾鬢得長青<lb/>
　　　秋雨排悶十韻<lb/>
今夏久無雨從秋却少晴空濛迷逺望蕭瑟送寒聲衣<lb/>
潤香偏著書蒸蠧欲生壞簷聞瓦墮漲水見堤平溝溢<lb/>
池魚出天低塞雁征螢飛明暗廡蛙鬧雜疎更藥醭時<lb/>
須焙舟閒任自横未憂荒楚菊直恐敗吳秔夜永燈相<lb/>
守愁深酒細傾浮雲㑹消散鼔笛賽西成<lb/>
　圈㸃語皆工<lb/>
<pb n="KR4h0074_WYG_017-22b"/>
　　　雨二首<lb/>
秋冬久不雨氣濁喜雲生麥隴崇朝潤茅簷徹夜聲初<lb/>
來斷幽徑漸宻雜疎更賴有牆隂薺離離已可烹<lb/>
薄晚初霑洒清晨更慘悽魚寒抛餌去鴉濕就簷棲幽<lb/>
澗濺濺溜長堤淺淺泥一杯持自賀吾事在鋤犁<lb/>
　　　雨夜<lb/>
一雨遂通夕安眠失百憂窗扉淡欲曉枕簟冷生秋畫<lb/>
燭爭棋道金樽數酒籌依然錦城夢忘却在南州<lb/>
<pb n="KR4h0074_WYG_017-23a"/>
　起句健後四句又豪放<lb/>
　　　雨多極凉冷　　　　　　　　韓　琥<lb/>
焉知三伏雨已作九秋風木葉凉應脱禾苗潤必豐地<lb/>
偏山吐月橋斷水浮空雞犬隣家外魚蝦小市中<lb/>
　自然而古峭<lb/>
　　　晚雨可愛<lb/>
燈火凉秋夜空山雨到簷吹聲初甚少落勢近頻添籬<lb/>
菊叢叢潤畦蔬種種沾沉思仍靜聽香鼎伴書籖<lb/>
<pb n="KR4h0074_WYG_017-23b"/>
　三四竒雅<lb/>
　　　聞雨凉意可掬<lb/>
秋聲連夜起秋意雨來時睡覺風生屋凉須水到池交<lb/>
游稀自好出入懶方宜只被章泉誤書題又寄詩<lb/>
　五六説雨中閒人情味好惜知此者鮮矣<lb/>
　　　連雨　　　　　　　　　　　趙　蕃<lb/>
夜窗連曉枕城郭與山林旱苦七八月雨欣三日霖殊<lb/>
勝建武穀更念櫟陽金斗食端何直胡為久滯淫<lb/>
<pb n="KR4h0074_WYG_017-24a"/>
　此用孟子左氏二語為三四句似不齊整亦有道理<lb/>
　五六用事不俗<lb/>
　　　雨望偶題<lb/>
漠漠青山雨霏霏白露烟詩才來逺近畫幅極中邊流<lb/>
落雖天外登臨賴目前浮生才幾日此地欲三年<lb/>
　三四妙五六慷慨尾句太廹后山然詩格高峭不妨<lb/>
　相犯<lb/>
　　　雨中不出呈斯逺兼示成甫<lb/>
<pb n="KR4h0074_WYG_017-24b"/>
湖外頻年客江東邇日歸欲知年事廹看取鬢毛非寄<lb/>
意雖梅栁闗心在蕨薇今予倒芒屨須子叩柴扉<lb/>
　此等詩老杜后山之苗裔歟<lb/>
　　七言<hi>四十首</hi>
　　　江雨有懷鄭典設　　　　　　杜　甫<lb/>
春雨闇闇塞峽中早晚來自楚王宫亂波紛披已打㟁<lb/>
弱雲狼籍不禁風寵光蕙葉與多碧㸃注桃花舒小紅<lb/>
谷口子真正憶汝岸高瀼滑限西東<lb/>
<pb n="KR4h0074_WYG_017-25a"/>
　　　雨不絶<lb/>
鳴雨既過漸細微映空揺颺如絲飛堦前短草泥不亂<lb/>
院裏長條風乍稀舞石旋應將乳子行雲莫自濕僊衣<lb/>
眼邊江舸何匆遽未得安流逆浪歸<lb/>
　湘川記零陵有石燕雨過飛如燕子<lb/>
　　　崔評事弟許相迎不到應慮老夫見泥雨怯出<lb/>
　　　必愆佳期走筆戲簡<lb/>
江閣邀賔許馬迎午時起坐自天明浮雲不負青春色<lb/>
<pb n="KR4h0074_WYG_017-25b"/>
細雨何辜白帝城身過花間沾濕好醉於馬上往來輕<lb/>
虚疑皓首衝泥怯實少銀鞍傍險行<lb/>
　唯醉人乘馬輕捷無苦辛顛頓之態雖戲皆真實<lb/>
　語<lb/>
　　　即事<lb/>
暮春三月巫峽長皛皛行雲浮日光雷聲忽送千峰雨<lb/>
花氣渾如百和香黄鶯過水翻迴去燕子銜泥濕不妨<lb/>
飛閣捲簾圖畫裏虚無只少對瀟湘<lb/>
<pb n="KR4h0074_WYG_017-26a"/>
　三四必先得之句其體又自不同亦是一法<lb/>
　　　苦雨悶悶對酒偶吟　　　　　白居易<lb/>
凄凄久雨暗銅駞嫋嫋凉風起漕河自夏及秋晴日少<lb/>
從朝至暮悶時多鷺臨池立窺魚笱隼傍林飛拂雀羅<lb/>
賴有杯中神聖物百憂無奈十分何<lb/>
　樂天詩多近人情三四是也<lb/>
　　　秋夕閒居對雨贈别盧七侍御<lb/>
　　　　　　　　　　　　　　　　竇　牟<lb/>
<pb n="KR4h0074_WYG_017-26b"/>
燕燕辭巢蟬蛻枝窮居積雨壞藩籬夜長簷溜寒無寐<lb/>
日晏廚烟濕未炊悟主一言那可學從軍五首竟徒為<lb/>
故人驄馬朝天去洛下秋聲恐要知<lb/>
　五竇連珠集嚴陵郡齋有之劉後村詩話云未見士<lb/>
　大夫藏未必皆是也<lb/>
　　　賦得秋雨　　　　　　　　　晏　殊<lb/>
㸃滴行雲覆苑牆飄蕭微影度迴塘秦聲未覺朱絃潤<lb/>
楚夢先知薤葉凉野水有波增澹碧霜林無韻濕疎黄<lb/>
<pb n="KR4h0074_WYG_017-27a"/>
螢稀燕寂高窗暮正是西風玉漏長<lb/>
　此亦崑體葢當時相尚如此<lb/>
　　　有美堂暴雨　　　　　　　　蘇　軾<lb/>
游人脚底一聲雷滿坐頑雲撥不開天外黑風吹海立<lb/>
浙東飛雨過江來十分瀲灔金樽凸千丈敲鏗羯鼓催<lb/>
喚起謫仙泉灑面倒傾鮫室㵼瓊瑰<lb/>
　老杜朝獻太清宫賦九天之雲下垂四海之水皆<lb/>
　立本是竒語摘海立二字用之自東坡始此聨壯<lb/>
<pb n="KR4h0074_WYG_017-27b"/>
　哉<lb/>
　　　和魏道輔雨中見示　　　　　王安國<lb/>
移病憛憛久雨中鳴騶時聽六街龍忽吟佳客詩消暑<lb/>
逺勝前人檄愈風海運我殊慚斥鷃陸沉君合伴翔鴻<lb/>
更酬珠玉思談笑裹飯何須厭屢空<lb/>
　三四詩話所稱<lb/>
　　　雨意<lb/>
柱礎霑濡雨意成翾翾鳥雀隔簾鳴侵尋爽氣來欹枕<lb/>
<pb n="KR4h0074_WYG_017-28a"/>
想像滄波去濯纓已識古今無得喪直須彼我不將迎<lb/>
囅然一笑呼歸騎聊更飛毫戲友生<hi>囅丑展丑忍二切囅然笑貌</hi>
　　　雨餘<lb/>
雨餘宫闕映秋旻漠漠槐花水上新夜有蝭蟧催節物<lb/>
朝無沆瀣助精神形如槁木聊依世名若浮煙底徇人<lb/>
莫笑長吟銷短景故園囘首隔參辰<hi>蝭蟧蟬也下力么切</hi>
　　　得雨<lb/>
青天赤日水如湯車馬飛塵百尺長望嵗人人憂旱魃<lb/>
<pb n="KR4h0074_WYG_017-28b"/>
舞雩旦旦待商羊清𠂻愛物回天鑒膏澤乘時助嵗穰<lb/>
自有股肱歌盛徳芻蕘誰敢僭揄揚<lb/>
　平甫詩多豪健富麗然此三首前二首頗悲感後一<lb/>
　首前聨佳尾句未稱<lb/>
　　　次韻張昌言給事喜雨　　　　黄庭堅<lb/>
三雨全清六合塵詩翁喜雨句凌雲垤漂戰蟻餘追北<lb/>
柱繫乖龍有裂文減去鮮肥憂主食徧宗河嶽起爐熏<lb/>
聖功恵我豐年食未有涓埃可報君<lb/>
<pb n="KR4h0074_WYG_017-29a"/>
　　　自巴陵畧平江臨湘入通城無日不雨至黄龍<lb/>
　　　謁清禪師繼而晚晴<lb/>
山行十日雨霑衣幕阜峰前對落暉野水自添田水滿<lb/>
晴鳩更喚雨鳩歸靈源大士人天眼雙塔老師諸佛機<lb/>
白髪蒼頭重到此問君還是昔人非<lb/>
　元題下云邂逅禪客戴道純歎雨作長句呈道純靈<lb/>
　源大士即黄龍清禪師也其師曰晦堂心禪師飛心<lb/>
　禪師藏骨之所曰雙塔皆山谷平生禪友也梅聖俞<lb/>
<pb n="KR4h0074_WYG_017-29b"/>
　詩云高田水入低田流此云野水自添田水滿尤妙<lb/>
　或問劉夢得一詩用兩高字東坡一詩用兩耳字皆<lb/>
　以義不同今此乃用兩雨字何也老杜江閣邀賔許<lb/>
　馬迎又云醉於馬上往來輕此亦有例張文潛詩多<lb/>
　重叠用字朱文公語録道破亦不以為病然後學却<lb/>
　合㸃檢必老成而後用此例可也<lb/>
　　　次韻何子温祈晴　　　　　　陳師道<lb/>
九龍當闗信不傳燒香纔上已回天驅除霧雨還朝日<lb/>
<pb n="KR4h0074_WYG_017-30a"/>
畜縮濤波復二川奪日光華開秀句堆塲藁秸騐豐年<lb/>
從今更上中和頌少費將軍九萬牋<lb/>
　何琬字子温處州人蘇黄深交何丞相執中何澹叅<lb/>
　政皆其後也王右軍為㑹稽内史謝公乞箋紙庫中<lb/>
　九萬悉與之<lb/>
　　　憫雨　　　　　　　　　　　唐　庚<lb/>
老楚能令畏壘豐此身翻累越人窮至今無奈曾孫稼<lb/>
幾度虚占少女風兹事㑹須星有好他時曽厭雨其濛<lb/>
<pb n="KR4h0074_WYG_017-30b"/>
山中賴是萊糧足不向諸侯託寓公<lb/>
　莊子庚桑楚第二十三老耼之後有庚桑楚者北居<lb/>
　畏壘之山居三年畏壘大壌註本又作穰廣雅云豐<lb/>
　也子西時謫恵州謂庚桑楚居畏壘之山能令豐穰<lb/>
　恵州人以我之故而至于不雨以窮耶善用事曾孫<lb/>
　稼少女風星有好雨其濛又用四事如此加以斡旋<lb/>
　為句而委曲妥帖不止工而已也尾句尤高妙畏音<lb/>
　猥壘音磊<lb/>
<pb n="KR4h0074_WYG_017-31a"/>
　　　夜雨　　　　　　　　　　　陳與義<lb/>
經嵗柴門百事乖此身真合卧蒼苔蟬聲未足秋風起<lb/>
木葉俱鳴夜雨來碁局可觀浮世理燈花應為好詩開<lb/>
獨無宋玉悲秋念但喜新凉入酒杯<lb/>
　　　雨晴<lb/>
天缺西南江面清纎雲不動小灘横牆頭語鵲衣猶濕<lb/>
樓外殘雷氣未平盡取微凉供穏睡急搜竒句報新晴<lb/>
今宵絶勝無人共卧看星河盡意明<lb/>
<pb n="KR4h0074_WYG_017-31b"/>
　　　雨中對酒庭下海棠經雨不謝<lb/>
巴陵二月客添衣草草杯觴恨醉遲燕子不禁連夜雨<lb/>
海棠猶待老夫詩天翻地覆傷春色齒豁頭童祝聖時<lb/>
白竹籬前湖水濶茫茫身世兩堪悲<lb/>
　　　立春雨<lb/>
衡山縣下春日雨逺映青山絲様斜容易江邊欺客袂<lb/>
分明沙際濕年華竹林路隔生新水古渡船空集亂鴉<lb/>
未暇獨憂巾一角西溪當有續開花<lb/>
<pb n="KR4h0074_WYG_017-32a"/>
　　　觀雨<lb/>
山客龍鍾不解耕開軒危坐看隂晴前江後嶺通雲氣<lb/>
萬壑千林送雨聲梅壓竹枝低復舉風吹山角晦還明<lb/>
不嫌屋漏無乾處正要羣龍洗甲兵<lb/>
　　　觀江漲<lb/>
漲江臨眺足銷憂倚杖江邊地欲浮叠浪併翻孤日去<lb/>
兩津横捲半天流黿鼉雜怒爭新穴鷗鷺驚飛失故洲<lb/>
可為一官妨快意眼中唯覺欠扁舟<lb/>
<pb n="KR4h0074_WYG_017-32b"/>
　江非雨不漲故附於此<lb/>
　　　雨後至城外　　　　　　　　吕本中<lb/>
日日思歸未就歸只今行露已沾衣江邨過雨蓬麻亂<lb/>
野水連天鸛鶴飛塵務却嫌經意少故人新更得書稀<lb/>
鹿門縱隠猶多事苦向人前説是非<lb/>
　　　苦雨<lb/>
雨添東澗連西澗雲斷前山起後山野水到門人去盡<lb/>
昏煙迷樹鳥飛還江天日月渾無色客路風埃只強顔<lb/>
<pb n="KR4h0074_WYG_017-33a"/>
舞石至今隨燕乳裁詩不復哭龍慳<lb/>
　　　栁州開元寺夏雨<lb/>
風雨翛翛似晚秋鴉歸門掩伴僧幽雲深不見千巖秀<lb/>
水漲初聞萬壑流鐘喚夢回空悵望人傳書至竟沉浮<lb/>
面如田字非吾相莫羡班超封列侯<lb/>
　萬壑流刋本誤作留予為改定人傳書至竟沉浮句<lb/>
　絶佳末句乃是避地嶺外聞將相驟貴者亦老杜秦<lb/>
　蜀湖湘之意也居仁在江西派中最為流動而不滯<lb/>
<pb n="KR4h0074_WYG_017-33b"/>
　者故其詩多活<lb/>
　　　乙卯嵗江南大旱七月六日臨川得雨奉呈仲<lb/>
　　　高侍御　　　　　　　　　　曽　幾<lb/>
縹緲爐煙上帝閽朝來一洗旱如焚壠頭無復成龜兆<lb/>
水面初看起縠紋政使夏畦炊白玉未妨秋稼刈黄雲<lb/>
使君憫雨心猶在化得邦人不茹葷<lb/>
　元註時屢禁屠宰乙卯紹興五年也茶山五十二嵗<lb/>
　甲子生<lb/>
<pb n="KR4h0074_WYG_017-34a"/>
　　　自七月二十五日大雨三日秋苗以蘇喜雨有<lb/>
　　　作<lb/>
一夕驕陽轉作霖夢回凉冷潤衣襟不愁屋漏牀牀濕<lb/>
且喜溪流岸岸深千里稻花應秀色五更桐葉最知音<lb/>
無田似我猶欣舞何况田家望嵗心<lb/>
　三四已佳五六又下得應字最字有精神<lb/>
　　　次韻徳翁苦雨　　　　　　　尤　袤<lb/>
十年江國水如淫怕見三秋雨作霖可念田家妨卒嵗<lb/>
<pb n="KR4h0074_WYG_017-34b"/>
須煩風伯蕩層隂禾頭昨夜憂生耳木徳何時却守心<lb/>
兀坐書窗詩作祟寒蟲嗚咽伴愁吟<hi>如一作為</hi>
　苦雨誰不能和禾頭生耳本是俗語忽用木徳守心<lb/>
　為對則竒之又竒前無古人矣天文録曰嵗星留心<lb/>
　天下大豐穀賤天文總論曰嵗星經心帝必延年陶<lb/>
　隠居曰嵗星守心天下吉善甘徳曰嵗星守心天下<lb/>
　大豐孝經援神契曰嵗星守心年穀豐傳曰心三星<lb/>
　天王之正位中星為明堂天子位前星為太子後星<lb/>
<pb n="KR4h0074_WYG_017-35a"/>
　為庶子嵗星者東方星属春木於五常為仁主福主<lb/>
　大司農司主五穀所在之宿主其國壽昌富樂心為<lb/>
　天子之位而木徳守之天下之福不止嵗豐而已尤<lb/>
　遂初押韻用事神妙如此敬歎敬歎<lb/>
　　　臨安春雨初霽　　　　　　　陸　游<lb/>
世味年來薄似紗誰令騎馬客京華小樓一夜聽春雨<lb/>
深巷明朝賣杏花矮紙斜行閒作草晴窗細乳戱分茶<lb/>
素衣莫<hi>一作又</hi>起風塵歎猶及清明可到家<lb/>
<pb n="KR4h0074_WYG_017-35b"/>
　據劍南集編在嚴州朝辭時所作翁年六十二嵗劉<lb/>
　後村詩話乃謂妙年行都所賦思陵賞音恐誤當攷<lb/>
　　　秋雨<lb/>
剡曲高秋一草亭雨來廹我醉初醒豪吞平野宜閒望<lb/>
亟打虚窗入靜聽沙上濕雲號斷雁籬根衰草綴孤螢<lb/>
老人嬾復親燈火卧看爐香掩素屏<lb/>
　　　秋雨北榭作<lb/>
秋風吹雨到江濆小閣疎簾晚色分津吏報増三尺水<lb/>
<pb n="KR4h0074_WYG_017-36a"/>
山僧歸入萬重雲飄零露井無桐葉斷續烟汀有雁羣<lb/>
了却文書早尋睡簷聲偏愛枕間聞<lb/>
　此嚴陵郡圃也三四極工而活<lb/>
　　　春雨<lb/>
倚欄正爾愛斜陽細雨霏霏度野塘本為栁枝留淺色<lb/>
却教梅蕊洗幽香小沾蝶粉初何惜暫濕鶯身亦未妨<lb/>
造化無心能徧物憑誰閒與問東皇<lb/>
　於梅栁蝶鶯四物形容雨意亦細潤<lb/>
<pb n="KR4h0074_WYG_017-36b"/>
　　　雨<lb/>
家近蓬萊白玉京草堂登望不勝清初驚野色昏昏至<lb/>
已見波紋細細生殘醉頓消迎亂㸃微吟漸<hi>一作苦</hi>覺入<lb/>
寒聲只愁今夕虚簷滴又對青燈夢不成<lb/>
　工而潤亦如小雨云<lb/>
　　　久雨<lb/>
梅天一日幾隂晴對酒無聊醉不成巧厯莫能知雨㸃<lb/>
孤桐那解寫溪聲林深鳥雀來無數草茂鋤耰去即生<lb/>
<pb n="KR4h0074_WYG_017-37a"/>
明日雲開天萬里御風吾欲到青城<lb/>
　三四竒崛<lb/>
　　　小雨初霽<lb/>
歸來偶似老淵明消渴誰憐病長卿小雨染成芳草色<lb/>
好風吹斷畫簷聲剪燈院落晨猶冷賣酒樓臺晚放晴<lb/>
莫道此翁遊興嬾蘭亭蕭寺已闗情<lb/>
　　　雨中聞伯恭至湖上　　　　　韓無咎<lb/>
莫嫌鞭馬踏春泥茶鼎詩囊偶共擕山色雨深看更好<lb/>
<pb n="KR4h0074_WYG_017-37b"/>
湖光煙接望還迷連天花絮飛將盡夾道蒲荷長欲齊<lb/>
官事得閒須洗眼蓬壺只在帝城西<lb/>
　韓南澗名無咎字元吉伯恭即吕成公其壻也<lb/>
　　　記建安大水<lb/>
孤城雨脚暮雲平不覺魚龍自滿庭託命已甘同木偶<lb/>
置身端亦似羸瓶浮家却羡鴟夷子弄月常憂太白星<lb/>
當日乘槎便仙去故人應在曲江靈<lb/>
　元註紹興甲子寓建安夏大水舉家蕩覆騎危僅脱<lb/>
<pb n="KR4h0074_WYG_017-38a"/>
　作此自唁癸巳將命過高郵遇杜受言猶子鏗録以<lb/>
　見示受言時提舉茶事募人拯予者也詩中四句用<lb/>
　事俱勝<lb/>
　　　晚晴　　　　　　　　　　　趙　蕃<lb/>
殘風落日蟬亂鳴細履小園欣晚晴投林倦鳥分暝色<lb/>
滿地落葉無秋聲衛尉一錢曽不直阮郎幾屐畢平生<lb/>
三十六中第一䇿脱却世故甘傭耕<lb/>
　聱牙細潤吳體也讀至尾句乃與山谷逼真此章泉<lb/>
<pb n="KR4h0074_WYG_017-38b"/>
　學詩妙言也<lb/>
　　　二月十日喜雨呈李純教授去非尉曹<lb/>
滄浪一夜起鳴雷雨陣因之續續來所病農家成久旱<lb/>
未論花事有新開書生狂妄常憂國聖代飄零豈棄才<lb/>
儒館尉曹俱國士好為詩賦詠康哉<lb/>
　三四竒瘦五六古典此公詩惟有骨全無肉<lb/>
　　　雨後呈斯逺<lb/>
已是霜凝更雨濕春其漸起但無痕莫嗟草色欲垂死<lb/>
<pb n="KR4h0074_WYG_017-39a"/>
定有梅花當返魂小駐要須窮日日細尋不惜遍邨邨<lb/>
揩摩病眼從兹始併待君詩洗睡昏<lb/>
　章泉愛用虚字拗斡不專以為眼也如春其漸起但<lb/>
　無痕所用其字是矣此句甚妙草色垂死梅花返魂<lb/>
　小民之幸君子之福深可雋味日日邨邨一聨亦不<lb/>
　茍勁瘦枯淡<lb/>
　<lb/>
　<lb/>
<pb n="KR4h0074_WYG_017-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　瀛奎律髓巻十七<lb/>
</p>
<p>
</p>
  </div>
</body>
</text>
</TEI>
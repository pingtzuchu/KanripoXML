<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十五</head> <lb/>
    <p>
<pb n="KR4h0117_WYG_235-1a"/>
欽定四庫全書<lb/>
　石倉歴代詩選巻二百三十五<lb/>
　　　　　　　　　　　　明　曹學佺　編<lb/>
　元詩五<lb/>
　　趙孟頫<lb/>
　　　古風九首<lb/>
詩亡春秋作仲尼益苦心空言恐難托指事著以深大<lb/>
義炳如日萬古仰照臨鳯鳥久不至楚狂乃知音愁來<lb/>
<pb n="KR4h0117_WYG_235-1b"/>
不得語起坐彈吾琴<lb/>
周衰有戰國紛紛極荆蓁黄金聘辯士駟馬迎從人朝<lb/>
為刻骨讐暮作㰱血親終然智力屈奉身俱入秦<lb/>
自有天地來蓬萊幾清淺人生空皓首舉世誰得見瑤<lb/>
䑓在何許渺渺煙波逺方舟不可渡使我空展轉<lb/>
絶代有佳人被服綺與紈蛾眉秀聫娟吐詞馥若蘭清<lb/>
歌啓皓齒瑤琴發哀彈一彈再三嘆聽者涕汍瀾借問<lb/>
誰家子為言本邯鄲<lb/>
<pb n="KR4h0117_WYG_235-2a"/>
秋風吹庭樹故葉紛以墜明月耿夜長草蟲促經緯四<lb/>
序苦不淹少壯何足貴展轉復展轉寤辟不能寐昔為<lb/>
閨中秀今作市門鄙豈無膏與沐甘心得憔悴<lb/>
山深多悲風日暮愁我心𤣥雲降寒雨松栢自哀吟人<lb/>
生百年後奄然閟重隂念此毎不樂天路何由尋仙人<lb/>
偓佺軰逍遙在青岑奈何不爾思委命重黄金<lb/>
海中有竒樹粲粲珊瑚枝由來植物性無脛可推移如<lb/>
何左氏子樹之白玉墀洛陽經幾戰金谷久荒夷空令<lb/>
<pb n="KR4h0117_WYG_235-2b"/>
千載下聞者忽傷悲<lb/>
烈風號枯條落葉滿周道原野何蕭索川流亦浩浩離<lb/>
居日以逺懐思令人老功名㑹有時生世苦不早顧瞻<lb/>
靡所騁憂心惄如擣<lb/>
浮雲何方來不知竟安之飄飄隨風去汗澷以為期自<lb/>
昔功名士徃徃事驅馳白駒空谷中誰能加縶維皎皎<lb/>
難見容翻受世妍媸虚名誠無益不見斗與箕<lb/>
　　　有所思<lb/>
<pb n="KR4h0117_WYG_235-3a"/>
思與君别來幾見芙蓉花盈盈隔秋水若在天一涯欲<lb/>
渉不得去茫茫足煙霧汀洲多芳草何心采蘅杜青鳥<lb/>
翺雲間錦書何時還君心雖匪石祗恐凋朱顔朱顔不<lb/>
可仗那能不惆悵何如雙翡翠飛去蘭苕上<lb/>
　　　東郊<lb/>
晨興理孤榜薄言東郊遊清風吹我衣入袂寒颼颼幽<lb/>
花媚時節弱蔣依寒流山開碧雲斂日出白煙收曠望<lb/>
得所懐欣然消我憂中流望城郭葱葱佳氣稠人生亦<lb/>
<pb n="KR4h0117_WYG_235-3b"/>
已緐惠養要湏周約身不願餘尚恐乏所求且當置勿<lb/>
念乘化終歸休<lb/>
　　　曉起川上贈友<lb/>
明發不能寐獨歩栁隂中秋色方浩蕩晨光乍曈曨爍<lb/>
爍川上日蕭蕭樹間風葛巾吹欲墮纖絺已無功感彼<lb/>
歲月駛悟此人世空悠悠竟何補山林情所鍾終期抗<lb/>
髙志駕言從赤松<lb/>
　　　春思<lb/>
<pb n="KR4h0117_WYG_235-4a"/>
春柳黄如鵞春風揚綠波美人在何許忽若阻山河攀<lb/>
條㺯白日常恐歲蹉跎懐思鬱不舒佳期將奈何良辰<lb/>
難驟得臨風空浩歌<lb/>
　　　贈别夾谷公二首<lb/>
驅馬原隰間經時不遑休昔來日在斗今去麥已秋王<lb/>
事有裨益宴安非所求翩翩晨風翼一舉逝莫留誰令<lb/>
匏𤓰繫自懐離别憂<lb/>
青青蕙蘭花含英在中林春風不披拂胡能見幽心相<lb/>
<pb n="KR4h0117_WYG_235-4b"/>
去千里餘㑹合大江南促席談自古知我一何深此别<lb/>
雖非逺懐思渺難任公其愛體素尚無金玉音<lb/>
　　　桐廬道中<lb/>
歴歴山水郡行行襟袍清兩崖束滄江扁舟此宵征卧<lb/>
聞灘聲壯起見渚煙横西風林木浄落日沙水明髙旻<lb/>
衆星出東嶺素月生舟子棹歌發含詞感人情人情苦<lb/>
不逺東山有遺聲豈不懐燕居簡書趣期程優游恐不<lb/>
免驅馳竟何成我生悠悠者何日遂歸耕<lb/>
<pb n="KR4h0117_WYG_235-5a"/>
　　　寄鮮于伯幾<lb/>
廊廟不乏才江湖多隱淪之子稱吏隱才髙非衆鄰脫<lb/>
身軒冕塲築屋西湖濵開湖㺯玉琴臨池書練裙雷文<lb/>
粲周鼎鹿鳴娛嘉賔圖書左右列花竹自清新賦詩凌<lb/>
鮑謝徃徃絶埃塵我生雖寡諧一見夙昔親誤落塵罔<lb/>
中四度京華春澤雉歡畜樊白鷗誰能馴<lb/>
　　　題歸去來圖<lb/>
生世各有時出處非偶然淵明賦歸來佳處未易言後<lb/>
<pb n="KR4h0117_WYG_235-5b"/>
人多慕之效顰惑媸妍終然不能去俛仰塵埃間斯人<lb/>
真有道名與日月懸青松卓然操黄華霜中鮮棄官亦<lb/>
易耳忍窮北窓眠撫巻常三嘆世久無此賢<lb/>
　　題耕織圖二十四首<lb/>
　　　正月<hi>耕</hi>
田家重元日置酒㑹鄰里小大易新衣相戒未明起老<lb/>
翁年已邁含笑㺯孫子老嫗惠且慈白髪被兩耳杯柈<lb/>
且羅列飲食致甘㫖相呼團圞坐聊慰衰暮齒田磽藉<lb/>
<pb n="KR4h0117_WYG_235-6a"/>
人力糞壤要鋤理新歲不敢閒農事自兹始<lb/>
　　　二月<lb/>
東風吹原野地凍亦已銷早覺農事動荷鋤過相招遲<lb/>
遲朝日上炊煙出林梢土膏脉既起良耜利若刀髙低<lb/>
徧翻墾宿草不待曉幼婦頗能家井臼常自操散灰緣<lb/>
舊俗門逕環周遭所冀歲有成殷勤在今朝<lb/>
　　　三月<lb/>
良農知土性肥瘠有不同時至萬物生芽蘖由地中秉<lb/>
<pb n="KR4h0117_WYG_235-6b"/>
耒向畎畝忽徧西與東舉家徃于田勞瘁在爾農春雨<lb/>
及時降被野何濛濛垂兹各布種庶望西成功培根利<lb/>
秋實仰天望年豐但使隂陽和自然倉廩充<lb/>
　　　四月<lb/>
孟夏土加潤苖生無近逺漫漫冐淺陂芃芃被長阪嘉<lb/>
榖雖巳值惡草亦滋蔓君子與小人並處必為患朝朝<lb/>
荷鋤徃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耨忘疲倦早隨鳥雀起歸與牛羊晩有婦念<lb/>
將饑過午可無飯一飽不易得念此獨長嘆<lb/>
<pb n="KR4h0117_WYG_235-7a"/>
　　　五月<lb/>
仲夏苦雨乾二麥先後熟南風吹隴畝惠氣散清淑是<lb/>
為農夫慶所望實其腹沽酒醉比鄰語笑聲滿屋紛然<lb/>
收穫罷髙廩起相屬有周成王業后稷播百榖皇天貽<lb/>
耒耜長世自兹卜願言仍歲稔四海盡䝉福<lb/>
　　　六月<lb/>
當晝耘水田農夫亦良苦赤日背欲裂白汗灑如雨匍<lb/>
匐行水中泥淖及腰膂新苖抽利劒割膚何痛楚夫耘<lb/>
<pb n="KR4h0117_WYG_235-7b"/>
婦當饁奔走及亭午無時暫休息不得避炎暑誰憐萬<lb/>
民食粒粒非易取願陳知稼穡無逸傳自古<lb/>
　　　七月<lb/>
大火既西流凉風日凄厲古人重稼穡力田在匪懈郊<lb/>
行省農事禾黍何斾斾碾以他山石玉粒使人愛大祀<lb/>
湏粢盛一一稽古制是為五榖長異彼稊與稗炊之香<lb/>
且美可用享上帝豈惟足食人一飽有所待<lb/>
　　　八月<lb/>
<pb n="KR4h0117_WYG_235-8a"/>
白露下百草莖葉日紛委是時禾黍登充積徧都鄙在<lb/>
郊既千庾入邑復萬軌人言田家樂此樂誰可比租賦<lb/>
以輸官所餘足儲峙不然風雪至凄餒及妻子優游茅<lb/>
簷下庶可以足歲太平元有象治世乃如此<lb/>
　　　九月<lb/>
大家饒采麵何啻百室盈縱復人力多舂磨常不停激<lb/>
水轉大輪磑碾亦易成古人有機智用之可厚生朝出<lb/>
連百車暮入還滿庭勾稽數多少必假布算精小人好<lb/>
<pb n="KR4h0117_WYG_235-8b"/>
争利晝夜心營營君子貴知足知足萬慮輕<lb/>
　　　十月<lb/>
孟冬農事畢榖粟既已藏彌望四野空<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>秸亦在塲朝<lb/>
廷政方理庶事和隂陽所以頻歲登不憂旱與蝗置酒<lb/>
燕鄉里尊老列上行殽羞不厭多魚羔復烹羊縱飲窮<lb/>
日夕為樂殊未央禱天祝聖人萬秊長壽昌<lb/>
　　　十一月<lb/>
農家值豐秊樂事日熈熈黒黍可醸酒在牢羊豕肥東<lb/>
<pb n="KR4h0117_WYG_235-9a"/>
隣有一女西隣有一兒兒年十五六女大亦可笄財禮<lb/>
不求備多少取隨宜冬前與冬後婚嫁利此時但願子<lb/>
孫多門户可扶持女當力蠶桑男當力耕耔<lb/>
　　　十二月<lb/>
一日不力作一日食不足慘淡歲云暮風雪入破屋老<lb/>
農氣力衰傴僂腰背曲索綯民事急晝夜互相續飯牛<lb/>
欲牛肥茭藁亦預蓄蹇驢雖劣弱挽車致百斛農家極<lb/>
勞苦歲豈恒稔熟能知稼穡艱天下自䝉福<lb/>
<pb n="KR4h0117_WYG_235-9b"/>
　　　正月<hi>織</hi>
正月新獻歲最先理農噐女工並時興蠶室臨期治初<lb/>
陽力未勝早春尚寒氣窓户當奥密勿使風雨至田疇<lb/>
耕耨動敢不修耒耜經冬牛刀弱相戒勤飯飼萬事非<lb/>
預備倉卒恐不易田家亦良苦捨此復何計<lb/>
　　　二月<lb/>
仲春凍初解陽氣方滿盈旭日照原野萬物皆欣榮是<lb/>
時可種桑挿地易抽萌列樹徧阡陌東西各縱横豈惟<lb/>
<pb n="KR4h0117_WYG_235-10a"/>
籬落間採葉燀逺行大哉皇元化四海無交兵種桑日<lb/>
巳廣彌望綠雲平匪惟錦綺謀祗以厚民生<lb/>
　　　三月<lb/>
三月蠶始生纖細如牛毛婉孌閨中女素手握金刀切<lb/>
葉以飼之擁紙散周遭庭樹鳴黄鳥發聲和且嬌蠶饑<lb/>
當採桑何暇事遊遨田時人力少丈夫方種苖相將挽<lb/>
長條盈筐不終朝數口望無寒敢辭終歲勞<lb/>
　　　四月<lb/>
<pb n="KR4h0117_WYG_235-10b"/>
四月夏氣清蠶大已屬眠髙首何昂昂蛾眉復娟娟不<lb/>
憂桑葉少徧野如綠烟相呼携筐去迢遞立逺阡梯空<lb/>
伐條枚葉上露未乾蠶饑當早歸秉心静以專飭躬修<lb/>
婦事黽勉當盛年救忙多女伴笑語方喧然<lb/>
　　　五月<lb/>
五月夏以半谷鶯先㺯晨老蠶成雪繭吐絲亂紛紜伐<lb/>
葦作簿曲束縳齊榛榛黄者黄如金白者白如銀爛然<lb/>
滿筐筥愛此顔色新欣欣舉家喜稍慰經時勤有客過<lb/>
<pb n="KR4h0117_WYG_235-11a"/>
相問笑聲聞四隣論功何所歸再拜謝蠶神<lb/>
　　　六月<lb/>
釜下燒桑柴取繭投釡中纖纖女兒手抽絲疾如風田<lb/>
家五六月綠樹隂相䝉但聞繰車響逺接村西東旬日<lb/>
可經絹弗憂杼柚空婦人能蠶桑家道當不窮更望時<lb/>
雨足二麥亦稍豐沽酒及時飲醉倒姑與翁<lb/>
　　　七月<lb/>
七月暑尚熾長日㺯機杼頭髻不暇梳揮手汗如雨嚶<lb/>
<pb n="KR4h0117_WYG_235-11b"/>
嚶時鳥鳴灼灼紅榴吐何心娱耳目徃來亡傴僂織為<lb/>
機中素老㓜要紉補青燈照夜梭蟋蟀窓外語辛勤亦<lb/>
何有身體衣幾縷嫁為田家婦歲歲服勞苦<lb/>
　　　八月<lb/>
池水何洋洋漚麻水中央數日麻可取引過兩手長織<lb/>
綃能幾時織布已復忙依依小兒女歲晩嘆無裳布襦<lb/>
不掩脛念之熱中腸朝緝滿一籃暮緝滿一筐行看機<lb/>
中布計日漸可量我衣茍已成不憂天早霜<lb/>
<pb n="KR4h0117_WYG_235-12a"/>
　　　九月<lb/>
季秋霜露降凛凛寒氣生是月當授衣有布織未成天<lb/>
寒催刀尺機杼可無營教女學紡纑舉足疾且輕舍南<lb/>
與舍北嘒嘒聞車聲通都富豪家華屋貯娉婷被服雜<lb/>
羅綺五色相間明聽説貧家女惻然當動情<lb/>
　　　十月<lb/>
豐年禾黍登農心稍逸樂小兒漸長大終歲荷鋤钁目<lb/>
不識一字毎念心作惡東隣方迎師收拾令入學後月<lb/>
<pb n="KR4h0117_WYG_235-12b"/>
日南至相賀因舊俗為女裁新衣修短巧量度龜手事<lb/>
塞向庶禦北風虐人生真可嘆至老長力作<lb/>
　　　十一月<lb/>
冬至陽來復草木潛滋萌君子重其然吾道自此亨父<lb/>
母坐堂上子孫列前榮再拜稱上壽所願百福幷人生<lb/>
屬明時四海方太平民無札瘥者厚澤敷羣情衣食茍<lb/>
給足禮義自此生願言興學校庶幾教化成<lb/>
　　　十二月<lb/>
<pb n="KR4h0117_WYG_235-13a"/>
忽忽歲將盡人事可稍休寒風吹桑林日夕聲颼飀墻<lb/>
南地不凍墾掘為坑溝斫桑埋其中明年芽早抽是月<lb/>
浴蠶種自古相傳流蠶出易脱殻絲纊亦倍收及時不<lb/>
努力知有來歲否手凍不足惜冀免號寒憂<lb/>
　　　慶壽僧舍即事<lb/>
白雨映青松蕭颯酒朱閣稍覺暑氣銷微凉度疎箔客<lb/>
居秋寺古心跡俱寂寞夕蟲鳴階砌孤螢烔叢薄展轉<lb/>
懐故鄉時聞風鳴鐸<lb/>
<pb n="KR4h0117_WYG_235-13b"/>
　　　幽獨<lb/>
獨坐不自聊披草尋幽逕夕陽在髙林籬落有餘映依<lb/>
依増逺想歴歴生晩聽凉蟬軋鳴筝候蟲擊清磬大小<lb/>
皆有從雄雌各相應沉吟復躊躇忽覺西山暝<lb/>
　　　興中府題見山樓<lb/>
東北有髙樓迢遞數十尺朝霞映窓牖浮雲來几席莾<lb/>
蒼一望間崒嵂千峰碧青山何處無所見多迫迮偉哉<lb/>
醫無閭周禮載簡册我雖身未到心想已何索但惜道<lb/>
<pb n="KR4h0117_WYG_235-14a"/>
里賖處地逺且僻嘉彼樓居子不受世故役愛山如愛<lb/>
客相對樂晨夕應笑平地人塵埃坐充斥<lb/>
　　　寄題杜尊師白雲菴瓊秀亭<lb/>
瓊山發天秀珠泉表地靈柔荑吐丹葩喬林標綘英酌<lb/>
醴吸冲和汲澗潄甘清石門開洞府水龍走巖扄清颷<lb/>
一時至四座浮幽馨閬風何必逺世塵空自㝠從遊當<lb/>
有期淹留詎無成左手擷紫芝右手采黄菁振衣渉崇<lb/>
岡遐觀散神情長嘯烟霧裏滿空鸞鶴聲<lb/>
<pb n="KR4h0117_WYG_235-14b"/>
　　　題西溪圖贈鮮于伯幾<lb/>
山林忽然在我眼攬袂欲遊嗟已逺長松謖謖含蒼烟<lb/>
平川茫茫際曽巘大梁緐華天下稀走馬鬬雞夜忘歸<lb/>
君獨胡為甘寂莫坐對山水娱清暉西溪先生竒崛士<lb/>
正可着之巖石裏數間茅屋破不修中有神光發竒字<lb/>
綠蘋齊葉白芒生送君江南空復情相思萬里不可見<lb/>
時對此圖雙眼明<lb/>
　　　送髙仁卿還湖州<lb/>
<pb n="KR4h0117_WYG_235-15a"/>
昔年東吳望幽燕長路北走如登天捉來官府竟何補<lb/>
還望故鄉心惘然江南冬煖花亂發朔方苦寒氣又偏<lb/>
木皮三寸冰六尺面額欲裂凍折絃盧溝強弩射不過<lb/>
騎馬徑度不用船宦遊逺客非所習狐貉不具綈袍穿<lb/>
京師宜富不宜薄青衫駿馬争騰騫南隣吹笙厭粱肉<lb/>
北里鼓瑟羅姝妍凄凉朝士有何意瘦童羸騎雞鳴前<lb/>
太倉粟陳未易糴中都俸薄難裹纒爾來方士頗向用<lb/>
讀書不若燒丹鈆故人聞之應見笑如此不歸殊可憐<lb/>
<pb n="KR4h0117_WYG_235-15b"/>
長林豐草我所愛覊靮未脫無由緣髙侯逺來㫖顧我<lb/>
裹茗抱被來同眠青燈耿耿照土屋白日薄薄無葷羶<lb/>
破愁為笑出軟語寄書妻孥無一錢江湖浩𣺌足春水<lb/>
鳬鴈滅沒横秋烟何當乞身歸故里圖書堆裏消殘年<lb/>
　　　題商德符學士桃源春曉圖<lb/>
宿雲初散青山濕落紅繽紛溪水急桃花源裏得春多<lb/>
洞口春烟搖緑蘿緑蘿搖烟掛絶壁飛流直下三千尺<lb/>
瑤草離離滿澗阿長松落落凌空碧雞鳴犬吠自成村<lb/>
<pb n="KR4h0117_WYG_235-16a"/>
居人至老不相識瀛洲仙客知仙路㸃染丹青寄輕素<lb/>
何處有山如此圖移家欲向山中住<lb/>
　　　春寒<lb/>
夜雨鳴髙枕春寒入敝袍時光自花柳吾意豈蓬蒿失<lb/>
色黄金盡知音白雪髙山林隱未得空覺此生勞<lb/>
　　　雪後同子俊遊何山次韻<lb/>
同是清閒客俱為放浪遊晴山依雪壮野水帯氷流風<lb/>
急松杉亂秊登薺麥收生涯雖未老吾欲覔莵裘<lb/>
<pb n="KR4h0117_WYG_235-16b"/>
　　　重遊弁山<lb/>
出郭聞鸎語穿林散馬蹄澗松何鬱鬱春草又萋萋白<lb/>
石那堪煑丹巖倘可梯平坐愛髙興只合此幽棲<lb/>
竹色迷行徑松聲洶座隅水清花自照風暖鳥相呼飲<lb/>
罷思棋局歌長缺唾壺重來瀟洒地聊足慰湏臾<lb/>
　　　次韻陳無逸中秋月食風雨不見<lb/>
谿月當圓夜看雲起暮愁曽隂連積水伏雨暗清秋白<lb/>
璧難容玷明珠不可求每因觀節物轉覺此生浮<lb/>
<pb n="KR4h0117_WYG_235-17a"/>
　　　次韻馮伯田秋興<lb/>
風𦂳草木變露寒沙水清蕭蘭嗟共悴鶗鴂忍先鳴黄<lb/>
閣非吾事青山不世情浩歌聊感激裘馬任肥輕<lb/>
　　　送楊幼澄教授歸江西兼寄吴幼清<lb/>
客裏相從久愁中欲别難此行登仕版未覺負儒冠北<lb/>
度憐江總東歸憶幼安著書應滿屋妙處共誰看<lb/>
　　　送李青甫御史出按四川<lb/>
蜀道青天上繡衣驄馬行霜威御史府春色錦官城萬<lb/>
<pb n="KR4h0117_WYG_235-17b"/>
里平安報三年菽水清相逢一杯酒似為别離傾<lb/>
　　　謝日林贈湖石次韻<lb/>
怪石曽聽法來從不二門玲瓏浮磬韻斑駁古苔㾗池<lb/>
月巖邊上春雲水面屯微君能輙贈此意向誰論<lb/>
　　　和姚子敬秋懐<lb/>
搔首風塵雙短髩側身天地一儒冠中原人物思王猛<lb/>
江左功名愧謝安苜蓿秋髙戎馬健江湖日短白鷗寒<lb/>
金尊綠酒無錢共安得愁中却暫歡<lb/>
<pb n="KR4h0117_WYG_235-18a"/>
吴宫烟冷水空流惨淡風霜暗九秋禾黍故基曽駐輦<lb/>
芙蓉髙閣逈添愁繡楹錦柱蛟龍泣金㳫瑤階鹿豕遊<lb/>
宋玉平生最蕭索還將九辯賦離憂<lb/>
　　　聞擣衣<lb/>
露下碧梧秋滿天砧聲不斷思綿綿北來風俗猶存古<lb/>
南度衣冠不及前苜蓿總肥宛騕裊琵琶曾泣漢嬋娟<lb/>
人間俯仰成今昔何待他年始惘然<lb/>
　　　題岳王墓<lb/>
<pb n="KR4h0117_WYG_235-18b"/>
岳王墳上草離離秋色荒凉石獸危南度君臣輕社稷<lb/>
中原父老望旌旗英雄一死嗟何及天下中分遂不支<lb/>
莫向西湖歌此曲水光山色不勝悲<lb/>
　　　溪上<lb/>
溪上春風吹柳花溪頭春水净泥沙白鷗自信無機事<lb/>
元鳥猶知有歲華錦䌫牙檣非昨夢鳯笙龍管是誰家<lb/>
令人苦憶東陵子擬問田園學種𤓰<lb/>
　　　次韻剛父無逸遊南山作<lb/>
<pb n="KR4h0117_WYG_235-19a"/>
絶頂清秋凌翠烟登臨應費酒如川平生能着幾兩屐<lb/>
負郭何湏二頃田初日出雲光射地雙溪入湖波接天<lb/>
升髙望逺我所愛青壁有路何當縁<lb/>
　　　次韻子俊<lb/>
歲云暮矣役車休蟋蟀在堂増客愁少年風月悲清夜<lb/>
故國山光入素秋佳菊已開摧節物扁舟欲買訪林丘<lb/>
從今放浪形骸外何處人間着厭留<lb/>
　　　次韻本齊先生即事<lb/>
<pb n="KR4h0117_WYG_235-19b"/>
重攬衣裘敝更寛徂秊欲暮氣先寒雨中百草難為思<lb/>
霜後黄花尚耐看千古清真耆舊傳半生辛苦腐儒冠<lb/>
便應築室山阿去嘉與斯人賦考槃<lb/>
　　　次韻信仲晚興<lb/>
蕭蕭殘照晩當樓寒葉疎雲亂客愁歲月蹉跎星北指<lb/>
乾坤浩蕩水東流古來人物俱黄土少日心情在一丘<lb/>
獨立無言風滿袖青山相對共悠悠<lb/>
　　　次韻王時觀<lb/>
<pb n="KR4h0117_WYG_235-20a"/>
相思吳越動經秊一見情深重惘然草木變衰人易老<lb/>
江湖牢落雁難前秦山半出青天外禹穴遥臨古道邊<lb/>
欲説舊遊渾似夢何時重上剡溪船<lb/>
　　　紀舊遊<lb/>
二月江南嬰亂飛百花千樹柳依依落紅無數迷歌扇<lb/>
嫩綠多情妬舞衣金鴨焚香川上暝畵船撾鼓月中歸<lb/>
如今寂寞東風裏把酒無言對夕暉<lb/>
　　　見章得一詩因次其韻<lb/>
<pb n="KR4h0117_WYG_235-20b"/>
水色清漣日色黄棃花淡白桞花香即看時節摧人事<lb/>
更覺春愁惱客腸無酒難供陶令飲從人皆笑酈生狂<lb/>
城南風暖遊人少自在晴絲百尺長<lb/>
　　　次韻帥初<lb/>
吴越相望三十年相逢意氣共翩翩長歌白石徒為爾<lb/>
逺訪丹砂亦偶然海氣昏昏雲拂地江風颯颯雨連天<lb/>
他時别後相思處欲問山隂雪後船<lb/>
　　　贈周景逺田師孟<lb/>
<pb n="KR4h0117_WYG_235-21a"/>
與子同客帝王州一日不見如三秋風髙氣肅雁聲急<lb/>
天清日暖蛛絲遊籬下黄花為誰有水邊紅樹令人愁<lb/>
世間萬事可撥遣日日痛飲醉即休<lb/>
　　　送劉天錫鎮守鄂州<lb/>
將軍好武更敦書執㦸多年衛帝居扈蹕慣騎天育馬<lb/>
分符真食武昌魚弓刀行色寒逾壮尊酒風流澹有餘<lb/>
江路梅花正堪折未應能向故人疎<lb/>
　　　次韻左轄相公<lb/>
<pb n="KR4h0117_WYG_235-21b"/>
昔年閭里自浮沉郎省那知遂有今老去馮唐堪底用<lb/>
愁來荘叟向誰吟上林柳色春猶淺西塞桃花水正深<lb/>
知巳如今居鼎鼐不應長此泣南音<lb/>
　　　初到濟南<lb/>
自笑平生少宦情龍鍾四十二專城青山歴歴空懐古<lb/>
流水洋洋盡著名官府簿書何日了田園歸計有時成<lb/>
道逢黄髪驚相問只恐斯人是伏生<lb/>
　　　趵突泉<lb/>
<pb n="KR4h0117_WYG_235-22a"/>
濼水發源天下無平地湧出白玉壺谷虚久恐元氣泄<lb/>
歲旱不愁東海枯雲霧氣蒸華不注波濤聲震大明湖<lb/>
時來泉上濯塵土氷雪滿懐清興孤<lb/>
　　　繼鄭鵬南書懐<lb/>
豈不懐歸苦未閒宦情覊思不成歡可能治郡如龔遂<lb/>
只合臨流似幼安棋局懶從先處着醫方留取用時看<lb/>
夜來夢到苕溪上一枕清風五月寒<lb/>
　　　贈圖卜特穆爾摠管<lb/>
<pb n="KR4h0117_WYG_235-22b"/>
將軍鐡馬擁琱弓壯歲分符鎮越中山水多情留賀監<lb/>
兒童拍手愛山公紫髯似㦸君猶健白髪如絲我已翁<lb/>
悦禮敦書殊不忝看君真有古人風<lb/>
　　　玉簾泉<lb/>
飛泉如玉簾直下數千尺新月横簾鈎遙遙掛碧空<lb/>
　　　老人峰<lb/>
有石象老人宛然如繪素稽首禮南極蒼蒼在烟霧<lb/>
　　　曉起聞鶯<lb/>
<pb n="KR4h0117_WYG_235-23a"/>
暑氣曉來清時時聞逺鶯還思故園路松下綠苔生<lb/>
　　　戯題僧惟堯墨梅<lb/>
蕭洒孤山半樹春素衣誰遣化緇塵何如澹月㣲雲夜<lb/>
照影西湖自寫真<lb/>
　　　喜晴<lb/>
久雨厭厭愁殺人晚晴猶得見青春急湏走馬西湖上<lb/>
楊柳淡金如麴塵<lb/>
　　　和黄景杜雪中即事<lb/>
<pb n="KR4h0117_WYG_235-23b"/>
君説江南苦未歸香橙新酒蟹螯肥何當與子扁舟去<lb/>
共挽清溪浣客衣<lb/>
當年臨水照春衫浮玉山前水似藍歸計未成羇思惡<lb/>
為君飛夢到城南<lb/>
　　附鮮于樞詩<lb/>
　　　望嶧山<lb/>
東方巨鎮宗岱宗羣山列侍臣妾同西南崛起一萬仞<lb/>
却立不屈如争雄何年天星下天宫墜地化作青芙蓉<lb/>
<pb n="KR4h0117_WYG_235-24a"/>
外如刻削中空同閬風元圃遥相通我昔東遊訪青童<lb/>
羣仙招我遊中峯悔不絶粒巢雲松失身誤落塵網中<lb/>
如今可望不可到<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟空羡㝠飛鴻神仙可學事亦晚<lb/>
安用屑屑悲秋蓬吾聞嶧陽有孤桐鳯凰鳴處朝陽紅<lb/>
安得斵為寳琴獻天子為民觧愠歌南風<lb/>
　　　退宫人引<lb/>
駝絨綉㡌紅顴頰素髪㣲連細紗結出宫嫁作海商妻<lb/>
裙腰尚帯河西摺少秊十五二十時中官教得行歩齊<lb/>
<pb n="KR4h0117_WYG_235-24b"/>
春羅夜翦繡花帖堦前夜舞髙䕫麗寵姬當前翠衿小<lb/>
便覺中原美人少金蓮斜抱捧珠龍玉龍倒掛收香鳥<lb/>
年年宫中春日長小車銀甕蒲萄香香殿吹簫鳯凰語<lb/>
一日冄宴諸侯王舞困樓蘭過三十内家别選娥眉入<lb/>
雖名伴送半無家旋賣珠環問親戚一為商婦始自憐<lb/>
十年不見回番船年多不記教坊曲時時尋撥相思絃<lb/>
　　　題陳希夷像<lb/>
花項君王瓦棺冷柴家陵上西風𦂳殿前㸃簡最知名<lb/>
<pb n="KR4h0117_WYG_235-25a"/>
醉眼摩挲睨周鼎白晝龍虎行天階紫㣲小星何僭哉<lb/>
先生大笑出門去明日華山歸去來山色還如舊時好<lb/>
流水小橋散芳草千載誰知驢背心芒碭雲深入孤鳥<lb/>
汴城峨峨汴水流江南江北數百州秦王未巳晋王起<lb/>
人間萬歲更千秋<lb/>
　　　石橋山留題<lb/>
旁通日月上星辰有路遥應接玉京仙奕未終人物換<lb/>
秦鞭不到海波平當時混沌誰知鑿他日崆峒強自名<lb/>
<pb n="KR4h0117_WYG_235-25b"/>
枯樹重榮事尤異欲從樵者問長生<lb/>
　　　駕政柳林隨侍<lb/>
仙仗平明擁翠華景陽鐘發海東霞千官捧日臨春殿<lb/>
萬騎屯雲動曉沙白鷂韝翻山霧薄黄龍旗拂柳風斜<lb/>
太平氣象同民樂南北梯航共一家<lb/>
　　　送元復初<lb/>
江流脉脉草離離黄鶴磯頭酒一巵報國寸心憐我老<lb/>
論交半面識君遲正當重鼎調梅日又是長亭折柳時<lb/>
<pb n="KR4h0117_WYG_235-26a"/>
滿載詩書歸路穩鳯城依約更相期<lb/>
　　　建德溪行<lb/>
山截溪將斷川廻路忽通鳥飛青嶂裏人語翠微中元<lb/>
圃參差是桃源想像同平生苦行役翻愛石尤風<lb/>
　　　過桐廬漏港灘<lb/>
驚流激長灘百折怒未已篙師與水争退尺進纔咫技<lb/>
窮觧衣下力排過乃止維時春夏交氷雪寒墮趾我時<lb/>
卧舟中起視顙有泚迂疎一何補辛苦愧舟子<lb/>
<pb n="KR4h0117_WYG_235-26b"/>
　　　華鯨引<lb/>
石上桐孫美如玉化作長鯨喚僧鬻香嚴一擊六根開<lb/>
剝落皮毛換丹骨中郎却顧中散驚初非㸑下鳴不平<lb/>
披鱗拔角就繩墨龍門綠綺瘖無聲昔聞北溟魚化作<lb/>
天池鵬今見横海姿解作威鳯鳴薾然敗棺材蠢爾牛<lb/>
闌撑龍騰虎變固有待不遇賞音徒爾靈君不見飯牛<lb/>
自賣亦何者逢時自致千秋名<lb/>
　石倉歴代詩選巻二百三十五<lb/>
</p>
<p>
</p>
  </div>
</body>
</text>
</TEI>
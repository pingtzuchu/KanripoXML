<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百五</head> <lb/>
    <p>
<pb n="KR4h0117_WYG_205-1a"/>
欽定四庫全書<lb/>
　石倉歴代詩選巻二百五<lb/>
　　　　　　　　　　　　明　曹學佺　編<lb/>
　宋詩八十二<lb/>
　　戴復古<lb/>
　　　夢中亦役役<lb/>
半夜羣動息五更催夢殘天雞啼一聲萬枕不遑安一<lb/>
日一百刻能得幾刻閒當其閒睡時作夢更多端窮者<lb/>
<pb n="KR4h0117_WYG_205-1b"/>
夢富貴逹者夢神仙夢中亦役役人生良鮮歡<lb/>
　　　飲馬長城窟<lb/>
朔風凛髙秋黒霧翳白日漢兵來伐胡飲馬長城窟古<lb/>
來長城窟中有戰士骨骨久化爲泉馬吞亦嗚咽聞說<lb/>
華山陽水甘春草長<lb/>
　　　羅敷詞<lb/>
妾本秦氏女今春嫁王郎夫家重蠶事出採陌上桑低<lb/>
枝探易殘高枝手難扳踏踏竹梯登樹杪心思蠶多苦<lb/>
<pb n="KR4h0117_WYG_205-2a"/>
葉少舉頭桑枝掛鬢唇轉身桑枝勾破裙辛苦事蠶桑<lb/>
實爲良家人使君何所爲見妾駐車輪使君口有言羅<lb/>
敷耳無開蠶饑蠶饑采葉急歸<lb/>
　　　題陳毅甫家壁<lb/>
朱門金叵羅九醖葡萄春酌貴不酌賤酌富不酌貧君<lb/>
家破茆屋飄揺河水濱中有一樽淥醉盡天下人<lb/>
　　　荅婦詞<lb/>
江山阻且長矯首鄉闗隔空閨泣㓜婦顦顇失顔色隠<lb/>
<pb n="KR4h0117_WYG_205-2b"/>
閔鸛鳴篇寄彼西飛翼剥封覽情素既喜復凄惻别時<lb/>
梅始華傷今食梅實覽古帝王州結交游俠窟千金沽<lb/>
美酒一飲連十日春風吹酒醒始知身是客杜宇啼一<lb/>
聲行人淚横臆衣破誰與紉髪垢孰與櫛勿謂遊子心<lb/>
而不念家室新交握臂行肝膽猶楚越醜婦隔江山千<lb/>
里情弗絶慇懃揮報章歸計何時决今夕知何夕覩此<lb/>
纎纎月此月再圓時門前候歸轍<lb/>
　　　栗齋鞏仲至以元結文集爲韻<lb/>
<pb n="KR4h0117_WYG_205-3a"/>
尋常被酒時歸到急投枕爲愛坎山文今夜醉忘寢偉<lb/>
哉浯溪碑千載氣凛凛春陵賊退篇少陵猶歛袵文章<lb/>
自一家其意則古甚太羮遺五味純素薄文錦聱牙不<lb/>
俗斯人異所禀君君望堯舜人人欲倉廩古道不可行<lb/>
時對窳樽飲<lb/>
　　　劉折父爲吳子才索賦雲山燕居<lb/>
燕居適所息非懐傲世心白雲自舒巻青山無古今中<lb/>
有動静機杳𣺌諧素襟以時爲出處懐人撫瑶琴平生<lb/>
<pb n="KR4h0117_WYG_205-3b"/>
披短褐時來或華簪世論倘不合矢口不如瘖避影長<lb/>
松下洗耳清溪潯慎勿出雲外黄塵三尺深<lb/>
　　　婕妤詞<lb/>
紈扇六月時似妾君恩重避暑南薰殿清風隨扇動妾<lb/>
時侍君王常得沾餘凉秋風颯庭樹團團無用處妾亦<lb/>
寵顧衰栖栖度朝暮扇爲無情物用捨不知卹妾有深<lb/>
宫怨無情不如扇<lb/>
　　　感寓<lb/>
<pb n="KR4h0117_WYG_205-4a"/>
蛛網羃虚簷志飽羅羣飛寒蠶齧枯桑一身終繭絲物<lb/>
物巧生理我生拙奚爲貂裘日以敝石田歲長饑食貧<lb/>
已到骨噫氣儻未衰舉目送飛鴻悠悠知我誰夜雨挾<lb/>
西風摵摵撼庭樹浮生堪幾秋青鬢忽巳素鉛刀刲九<lb/>
牛䇿蹇望長路所操莽無竒自好徒自誤改絃調新聲<lb/>
履道易故歩收功在桑榆其敢怨遲暮紅紫委路塵緑<lb/>
樹有嘉色刳心晚聞道玩物若有得青春坐銷歇方兹<lb/>
見真實人生到中年胡不保明徳秋風墮庭梧棲鳯去<lb/>
<pb n="KR4h0117_WYG_205-4b"/>
無迹矯首碧雲端一語三歎息<lb/>
　　　渝江緑隂九日燕集<lb/>
佳節重有感人間行道難登高苦無地把酒一凭欄山<lb/>
逈暮煙合江空秋水寒沙頭有鸂鶒莫作鴛鴦㸔九日<lb/>
江亭上誰憐老孟嘉要人㸔白髪不用整烏紗寄興題<lb/>
桐葉長歌醉菊花歸心徒自苦猶在楚天涯<lb/>
　　　姪孫亦龍作亭於小山之上余以野亭名之得<lb/>
　　　　詩二首<lb/>
<pb n="KR4h0117_WYG_205-5a"/>
平地變丘壑安排若自然爲山移白石鑿沼貯清泉栗<lb/>
里有松竹蘭亭無管絃軒裳非我事在野不妨賢<lb/>
舍外有餘池登臨作此亭心如喬木古眼共逺山青社<lb/>
酒誰同醉村歌自可聽有時來夜坐收拾讀書螢<lb/>
　　　桐廬舟中<lb/>
吳山青未了桐江緑相迎扁舟問何之往訪嚴子陵高<lb/>
風凛千古卧蹴萬乗主富貴直浮雲羊裘釣煙雨<lb/>
　　　江南新體<lb/>
<pb n="KR4h0117_WYG_205-5b"/>
郎船江下泊妾象樓上住朝朝暮暮間上下兩相顧相<lb/>
顧不相親風波愁殺人<lb/>
　　　子淵送牡丹<lb/>
有酒何孤我因花賦惱公可憐秋鬢白羞見牡丹紅海<lb/>
上盟鷗客人間失馬翁不知衰病得禁得幾春風<lb/>
　　　寄山臺趙庶可<lb/>
頂上山臺謁臨行辱贈詩相思寸心在莫訝尺書遲好<lb/>
月登樓夜清露落木時見君花蕚集夢到謝公池<lb/>
<pb n="KR4h0117_WYG_205-6a"/>
　　　峽山二首<lb/>
山近江如束林深路欲迷平沙印虎跡絶壁聽猿啼緑<lb/>
水人誰釣黄茆地可畦幽居堪避世何必武陵溪<lb/>
欲訪飛來殿維舟上峽山有溪流屋下無路入雲間犀<lb/>
解捐金索猿能記玉環無從旌往事有地足躋攀<lb/>
　　　重陽舟中<lb/>
扁舟何寂寞絶不見人家無處沽村酒何從問菊花溪<lb/>
山澹相對節序謾云嘉牢裹烏紗㡌西風日又斜<lb/>
<pb n="KR4h0117_WYG_205-6b"/>
　　　江上夜坐懐嚴儀卿李友山<lb/>
江清天影動樓近角聲雄楊柳枝枝月芭蕉葉葉風佳<lb/>
人難再得良夜與誰同别後知何處吟詩句句工<lb/>
　　　舟中<lb/>
扁舟何處泊沙渚夕陽邊逺浦横魚網高山起燒煙客<lb/>
行今老矣秋思日凄然且復開懐抱囊中有酒錢<lb/>
　　　訪徐益夫<lb/>
仲蔚蓬蒿宅終朝只閉關無心與時競未老得身閒緑<lb/>
<pb n="KR4h0117_WYG_205-7a"/>
繞廵除水青横隔岸山客來新酒熟相對一酡顔<lb/>
　　　清明感傷<lb/>
一笠戴春雨愁來不可遮清明思上塚昨夜夢還家歸<lb/>
興隨流水傷心對落花晉原松下淚沾灑楚天涯<lb/>
　　　都中書懐<lb/>
醉卧長安市思歸東海涯瓶餘殘臘酒梅老隔年花日<lb/>
與愁爲地時憑夢到家鄉書三兩紙一讀一咨嗟<lb/>
　　　春日懐家<lb/>
<pb n="KR4h0117_WYG_205-7b"/>
細數平生事何堪掛齒牙客遊兒廢學身拙婦持家開<lb/>
甕嘗春酒租山摘早茶關心此時節歸興滿天涯<lb/>
　　　劉興伯黄希宋蘇希亮慧力寺避暑<lb/>
何處避炎熱相期過寶坊萬松深處坐六月午時凉鐘<lb/>
磬出深屋江山界短墻醉來歸興懶留宿贊公房<lb/>
　　　訪嚴坦叔<lb/>
麻姑山下泊城郭帶煙霞擕刺投詩社移船傍酒家沙<lb/>
禽時弄水櫸柳夏飛花小酌未能了西樓日又斜<lb/>
<pb n="KR4h0117_WYG_205-8a"/>
　　　見趙知道運使<lb/>
飽食武昌魚不如歸故廬盟鷗還海道問雁覔家書又<lb/>
把鄉人刺來投使者車東園桃與李莫使㸔花疎<lb/>
　　　感寓<lb/>
自覺心無愧何須座右銘人將金作塢吾以石爲屏年<lb/>
老醫難療天寒酒易醒菊花香到死不肯就飄零<lb/>
　　　貧作負恩人爲何宏甫作<lb/>
九陌塵中事三生石上身狂爲好詩客貧作負恩人十<lb/>
<pb n="KR4h0117_WYG_205-8b"/>
載江村别扁舟塗水濵音書久不至得夢往來頻<lb/>
　　　登祝融<lb/>
秋風吹拄杖直到祝融顛目擊三千界肩摩尺五天扶<lb/>
桑暘谷畔青草洞庭邊雲氣無遮障分明在眼前<lb/>
　　　淮上囘九江<lb/>
江水接淮水扁舟去復囘客程官路柳心事故園梅活<lb/>
計魚千里空言水一杯石屏有茆屋朝夕望歸來<lb/>
　　　燕<lb/>
<pb n="KR4h0117_WYG_205-9a"/>
聞說烏衣國低連海上村春來避霜雪秋去長兒孫華<lb/>
屋語如訴故巢多不存雙飛惱幽獨紅袖有啼痕<lb/>
　　　泉南<lb/>
南地無冰雪常疑暖作災晝昬山霧合寒變海風來壠<lb/>
麥銜芒早梅花帶葉開客中歸未得歲事漸相催<lb/>
　　　吳子似<lb/>
載酒櫻桃熟隈亭柳樹隂青山去人逺黄鳥話春深薄<lb/>
俗非吾道虚名愧此心休言今不古又恐不如今<lb/>
<pb n="KR4h0117_WYG_205-9b"/>
　　　海陵光孝長老驥無稱山谷後也共談時事且<lb/>
　　　　說黄巖柑橘之美<lb/>
俗子避形影僧家共往還高談犯時忌妙語發天慳霜<lb/>
後思新橘夢中歸故山何時免奔走終老白雲關<lb/>
　　　衡陽寫懐簡王景大趙俊卿<lb/>
夢覺他鄉枕寒生半夜衾客程湖外遠秋意雨中深老<lb/>
馬尋歸路羈鴉憶故林家書連數紙難寫此時心<lb/>
　　　上封<lb/>
<pb n="KR4h0117_WYG_205-10a"/>
樓臺逼霄漢窗戸納雲霓囘顧千巖路如登萬仞梯泉<lb/>
從山頂出雪壓樹頭低高絶無人境非僧不可棲<lb/>
　　　九日<lb/>
今日知何日他鄉憶故鄉黄花一杯酒白髪幾重陽日<lb/>
晩鴉爭宿天寒雁呌霜客中無此醉何以敵凄凉<lb/>
　　　舂陵道中<lb/>
雲際尋行路時逢一兩家山川閒世界耕釣小生涯病<lb/>
竹長新笋寒芒揺落花溪翁解延客連煮數杯茶<lb/>
<pb n="KR4h0117_WYG_205-10b"/>
　　　琵琶行<lb/>
潯陽江頭秋月明黄蘆葉底秋風聲銀龍行酒送歸客<lb/>
丈夫不爲兒女情隔船琵琶自愁思何預江州司馬事<lb/>
爲渠感激作歌行一寫六百六十字白樂天白樂天平<lb/>
生多爲逹者語到此胡爲不釋然弗堪謫宦便歸去廬<lb/>
山政接柴桑路不尋黄菊伴淵明忍泣青衫對商婦<lb/>
　　　伏龍山民宋正甫湖山清隐廼唐詩人陳陶故<lb/>
　　　　圃曽景建作記俾僕賦詩<lb/>
<pb n="KR4h0117_WYG_205-11a"/>
故人昔住金華峰靣帶雙溪秋水容故人今住伏龍山<lb/>
陳陶故圃茆三間千載清風徐孺子門前共此一湖水<lb/>
百花洲上萬垂楊白鷗羣裏歌滄浪故人心事孺子高<lb/>
故人詩句今陳陶短衣飯牛不逢堯何如繡鞍上著錦<lb/>
宮袍瓦盆對客酌松醪何如紫霞觴泛碧葡萄豆萁然<lb/>
火度寒宵何如玉堂夜照金蓮膏吟成秃筆寫芭蕉何<lb/>
如沈香亭北醉揮毫再三問君君不對目送飛鴻楚天<lb/>
外細讀山中招隠篇超然意與煙霞㑹照影湖邊雙鬢<lb/>
<pb n="KR4h0117_WYG_205-11b"/>
皓此計知之悔不早三椽可辦願卜隣荷鍤相隨種瑶<lb/>
草<lb/>
　　　㑹稽山中<lb/>
曉風吹斷花梢雨青山白雲無唾處嵐光滴翠濕人衣<lb/>
踏破瓊瑶溪上歩人家逺近屋參差半成畫圖半成詩<lb/>
若使山中無杜宇登山臨水定忘疲<lb/>
　　　高九萬見示落星長句賦此荅之<lb/>
天星隨地化爲石老佛占作青蓮宫東來海若獻秋水<lb/>
<pb n="KR4h0117_WYG_205-12a"/>
環以碧波千萬重雲根直下數百丈時吐光燄驚魚龍<lb/>
鳯凰羣飛擁其後對靣廬阜之諸峰隂晴風雨多態度<lb/>
日日舉目㸔不同高髯能詩復能畫自說此景難形容<lb/>
且好收拾藏胸中養成筆力可扛鼎然後一發妙奪造<lb/>
化功高髯高髯須貌取萬物昇沈元有數吾聞此石三<lb/>
千年復化爲星天上去<lb/>
　　　題上虞縣信芳堂<lb/>
河陽種桃彭澤柳歲歲春風誇不朽何如君種一池蓮<lb/>
<pb n="KR4h0117_WYG_205-12b"/>
開向五月六月天紅粧當暑清無汗緑葉染風香不斷<lb/>
坐令百里盡清凉天乃贈君雲錦段此花不可無此堂<lb/>
主人姓字同芬芳更㸔堂後參差竹醉倚炎空舞寒緑<lb/>
　　　鄂渚張唐卿周嘉仲送别<lb/>
武昌江頭人送别楊栁秋來不堪折漢陽門外望南樓<lb/>
昨日不知今日愁英雄握手新相識人情正好成南北<lb/>
酒闌人散最關情一鴈西飛楚天碧<lb/>
　　　江濱曉歩<lb/>
<pb n="KR4h0117_WYG_205-13a"/>
津頭曉歩落潮痕行盡蒲根到柳根鴈影參差半江月<lb/>
雞聲吚喔數家村求魚㸔下連筒釣乞火聽敲隣舎門<lb/>
料得錦城無此景欲將圖畫寄王孫<lb/>
　　　鄂渚煙波亭<lb/>
倚遍南樓更鶴樓小亭瀟灑最宜秋接天煙浪來三峽<lb/>
隔岸樓臺又一州豪傑不生機事息古今無盡大江流<lb/>
凭欄日暮懐鄉國崔顥詩中舊日愁<lb/>
　　　春日二首呈黄子邁大卿<lb/>
<pb n="KR4h0117_WYG_205-13b"/>
野人何得以詩鳴落魄騎驢走帝京白髪半頭驚歲月<lb/>
虚名一日動公卿頗思湖上春風約不柰樓頭夜雨聲<lb/>
柳外斷雲篩日影試聽幽鳥話新晴<lb/>
帝里風光二月新西湖幾隊踏青人杏花時節偏饒雨<lb/>
楊柳門墻易得春或是或非塵裏事無窮無逹醉中身<lb/>
五陵年少誇豪舉寂寞詩家戴叔倫<lb/>
　　　梅<lb/>
孤標粲粲壓羣葩獨占春風管歲華幾樹參差江上路<lb/>
<pb n="KR4h0117_WYG_205-14a"/>
數枝裝㸃野人家冰池照影何須月雪岸聞香不見花<lb/>
絶似林間隠君子自從幽處作生涯<lb/>
　　　清凉寺有懐真翰林運使之來<lb/>
不特來觀德慶碑江山勝概六朝遺興亡了不關吾事<lb/>
登覽胡爲作許悲梅爲有香竒似雪酒能無悶妙於詩<lb/>
蕭蕭緑竹無人愛留取雲梢待鳯儀<lb/>
　　　廬山<lb/>
山靈未許到天池又作西林一宿期寺是晉時陶侃宅<lb/>
<pb n="KR4h0117_WYG_205-14b"/>
記傳隋代率更碑山椒雲氣易爲雨客子情懐多費詩<lb/>
暫借蒲團學禪寂茶煙飛繞鬢邊絲<lb/>
　　　夜宿田家<lb/>
簦笠相隨走路岐一春不換舊征衣雨行山崦黄泥坂<lb/>
夜扣田家白板扉身在亂蛙聲裏睡心從化蝶夢中歸<lb/>
鄉書十寄九不逹天北天南鴈自飛<lb/>
　　　送滕審言歸長沙别<lb/>
折柳亭前送故人平沙留得馬蹄痕雲生渡北迷行路<lb/>
<pb n="KR4h0117_WYG_205-15a"/>
烟起江南認别村恨不與君同上道歸來無伴自開樽<lb/>
西樓獨倚黄昬月欲倩飛鴻寄斷魂<lb/>
　　　中秋李漕冰壺燕集<lb/>
諸亭環立一湖灣區界無多眼界寛蒼石傳爲僞劉物<lb/>
緑波曽浴葛仙丹兩邊堤樹四時碧一片冰壺六月寒<lb/>
咫尺雲煙接滄海須知此地有龍蟠<lb/>
　　　南安王使君領客湛泉流觴曲水<lb/>
横浦堂前舉一巵古榕隂下坐多時連朝好雨千山潤<lb/>
<pb n="KR4h0117_WYG_205-15b"/>
昨夜新秋一葉知梅嶺鄉來逢行者蘭亭今日又羲之<lb/>
家聲不墜風流在如見初寮說好詩<lb/>
　　　思歸二首<lb/>
吟詩不換校書郎但欲封侯管醉鄉疎懶無成嵇叔夜<lb/>
清狂似逹賀知章安貧不怕黄金盡既老從教白髪長<lb/>
百計不如歸去好子孫相對說農桑<lb/>
老矣歸歟東海村長裙不復上王門肉糜豈勝魚羮飯<lb/>
紈袴何如犢鼻褌是處江山如送客故園桐竹已生孫<lb/>
<pb n="KR4h0117_WYG_205-16a"/>
分無功業書青史或有詩名身後存<lb/>
　　　江村晚眺<lb/>
江頭落日照平沙潮退漁舠閣岸斜白鳥一雙臨水立<lb/>
見人驚起入蘆花<lb/>
　　　都中冬日<lb/>
脫却鸘裘付酒家忍寒圖得醉京華一冬天氣如春暖<lb/>
昨日街頭賣杏花<lb/>
　　　清明感傷<lb/>
<pb n="KR4h0117_WYG_205-16b"/>
客中今日最傷心憶着家山松樹林白石岡頭聞杜宇<lb/>
對他人墓亦沾巾<lb/>
　　　訪舊<lb/>
欲尋西舎問東隣兩巷都非舊住人惟有桑邊石池在<lb/>
依然春水碧粼粼<lb/>
　　附戴昺詩<hi>字景明</hi>
　　　春日偕兄弟侍屏翁遊晉原分得外字因集句<lb/>
　　　　而成<lb/>
<pb n="KR4h0117_WYG_205-17a"/>
春雨晴亦佳適與賞心㑹初日照髙林幽泥化輕壒歩<lb/>
屧隨春風始覺天宇大牽懐到空山逍遥白雲外青松<lb/>
夾路生童童狀車蓋清川帶華薄隂壑生虚籟性逹形<lb/>
迹忘傲然脫冠帶薄暮方來歸月光揺淺瀨<lb/>
　　　上立齋先生一首以有官居鼎鼐無宅起樓臺<lb/>
　　　　爲韻<lb/>
靈岩一片雲曽爲作雨起風吹還故山松筠澹相倚秋<lb/>
高霜露寒酒熟鱸魚美少寛憂世懐㣲醉有妙理<lb/>
<pb n="KR4h0117_WYG_205-17b"/>
　　　雜言<lb/>
提壺勸我飲布穀催我耕我酒瓶已罄我田草正生荷<lb/>
鋤理荒穢及時新雨晴秋來刈吾秫庶得兩遂情<lb/>
　　　侍屏翁遊屏山分得水字<lb/>
擕琴入空山脩竹翠相倚一曲千古心泠泠寄流水拂<lb/>
雲卧白石㝠搜契𤣥理有時采薪人歌聲隔林起<lb/>
　　　秋日過屏山菴<lb/>
凄切抱葉蟬閒關棲樹禽入山本避喧復愛聆此音㣲<lb/>
<pb n="KR4h0117_WYG_205-18a"/>
颸動夕爽薄雲散秋隂衆籟閴以静片月生東林<lb/>
　　　納凉即事<lb/>
炎蒸欣傍晚掃地坐寛凉入竹風逾冷生荷水亦香蟻<lb/>
行縁食几螢照落書牀聽得農人語今年稻穗長<lb/>
　　　侍屏翁領客遊雪峰分得生字<lb/>
雪峰峰頂寺來此定詩盟山瀑分雲影松風亂雨聲眼<lb/>
明春樹緑心醒曉鐘清未好言歸去塵中事又生<lb/>
　　　謝趙山臺見訪<lb/>
<pb n="KR4h0117_WYG_205-18b"/>
寂寞海東頭慇懃貴客舟如何經歲約祗作一宵留清<lb/>
玩分行篋高吟壓小樓更須謀再㑹同醉菊花秋<lb/>
　　　安居<lb/>
安居元自好春晝更遲遲雪涌煎茶鼎雲生浴硯池栽<lb/>
荷填廢沼移竹補疎籬猶有閒光景欹眠續舊詩<lb/>
　　　項宜父渉趣園<lb/>
四靣山廻合中間百畆畦入門惟見竹遶屋半栽梅果<lb/>
熟霜前樹魚肥雨後溪秋來饒景物斟酌費詩材<lb/>
<pb n="KR4h0117_WYG_205-19a"/>
　　　玉峰登眺得初字<lb/>
玉峰竒絶處短䇿歩﨑嶇海近潮聲壯山空樹影疎吟<lb/>
情危眺外飲興薄寒初數㸃新來鴈高飛不羡渠<lb/>
　　　次韻屏翁新秋<lb/>
簡黙新秋事天公賜巳豐秋牀梧葉雨曉袂竹林風閱<lb/>
世心先老傷時酒易中誰將和戰議細與問元戎<lb/>
　　　次韻晚春一首<lb/>
開襟塵欲滿刮眼得新詩風絮遺春恨煙光隔歲期笋<lb/>
<pb n="KR4h0117_WYG_205-19b"/>
抽蟲半蝕櫻熟鳥先窺光景渾如此心閒即好時<lb/>
　　　次韻屏翁初夏㑹芳小集<lb/>
一觴還一詠竟日醉難成坐石驚雲濕臨池愛水平密<lb/>
林宜午䕃啼鳥尚春聲更有櫻桃約明朝且願晴<lb/>
　　　亦龍弟覆簣累石作亭其隂屏翁名曰野亭索<lb/>
　　　　詩謾賦一首<lb/>
高懐抗塵外林梢着三間緑遶村邊樹青浮海上山目<lb/>
窮天變化心静地寛閒鷗鳥知人樂忘機亦往還<lb/>
<pb n="KR4h0117_WYG_205-20a"/>
　　　秋晚<lb/>
西風澄曉氣凝觀愜幽情草潤蛩聲滑松凉鶴夢清吟<lb/>
懐更水静病思得秋輕忽憶登髙近循籬㸔菊英<lb/>
　　　鄭安道終歲相聚臨别以詩見詒次韻爲謝<lb/>
解把詩言别那無計可留梅花兩心事寒鴈五更愁我<lb/>
亦高懸榻君須獨卧樓後囘相憶處莫返雪中舟<lb/>
　　　夏曼卿作新樓匾曰瀟湘片景來求拙畫且索<lb/>
　　　　詩<lb/>
<pb n="KR4h0117_WYG_205-20b"/>
有此一樓足悠然萬慮忘拓開風月地壓斷水雲鄉四<lb/>
野留春色千峰明夕陽眼前無限景何處認瀟湘<lb/>
　　　山家小憇即景效藥名體<lb/>
柴門通草徑茅屋桂枝間脩竹連翹木高松續斷山仰<lb/>
空青䕃宻掃石緑花斑傍澗牽牛飲白頭翁自閒<lb/>
　　　從板橋買舟上青陽<lb/>
卸馬板橋西扁舟逆上溪水鎪巖骨斷煙截樹頭齊野<lb/>
鴨驚人起村雞上樹啼老農頭雪白猶自把鉏犂<lb/>
<pb n="KR4h0117_WYG_205-21a"/>
　　　五禽言<lb/>
提葫蘆沽美酒人世光隂春電走一日得醉一日閒緑<lb/>
鬢幾曽俱白首沽酒沽酒有酒沽生前不飲真愚夫<lb/>
不如歸去不如歸去千山萬水家鄉路今年又負故園<lb/>
花來歲花開定歸否歸去歸去須早歸近日江湖非舊<lb/>
時<lb/>
脫却破袴脫却破袴蠶熟繰成霜雪縷小姑織絹未落<lb/>
機縣官火急催官賦輸了官賦無零落破袴破袴還更<lb/>
<pb n="KR4h0117_WYG_205-21b"/>
着<lb/>
麥熟鍛磨麥熟鍛磨村南村北聲相和大男小女總欣<lb/>
欣煮餅蒸糜任渠做鍛磨鍛磨莫等閒去年糠粃無得<lb/>
餐<lb/>
　　　幽棲<lb/>
幽棲頗喜隔囂喧無客柴門盡日關汲水灌花私雨露<lb/>
臨池疊石幻溪山四時有景常能好一世無人放得閒<lb/>
清坐小亭觀衆妙數聲黄鳥緑隂間<lb/>
<pb n="KR4h0117_WYG_205-22a"/>
　　　初遊方巖山<lb/>
圖志舊嘗㸔紀載杖藜今得徧經行漁翁化石幾年釣<lb/>
仙客有田何世耕千尺枯崖脫龍骨一簾飛瀑撼雷聲<lb/>
相傳逸少曽來此惜不䥴巖記姓名<lb/>
　　　如京至西興阻風雨<lb/>
月將圓夜出鄉關纔到西興月又殘老去問名先巳懶<lb/>
近來行路覺尤難雲煙漠漠呉山暗風雨瀟瀟浙水寒<lb/>
識破人生真逆旅此身何處不堪安<lb/>
<pb n="KR4h0117_WYG_205-22b"/>
　　　嚴子陵<lb/>
赤伏君王訪舊遊富春男子只羊裘一竿本爲逃名去<lb/>
何意虛名上釣鈎<lb/>
　　　天台道上早行<lb/>
箯輿軋軋過清溪溪上梅花壓水低月影漸收天半曉<lb/>
兩山相對竹雞啼<lb/>
　<lb/>
　石倉歴代詩選巻二百五<lb/>
</p>
<p>
</p>
  </div>
</body>
</text>
</TEI>
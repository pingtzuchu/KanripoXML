<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百八十四</head> <lb/>
    <p>
<pb n="KR4h0117_WYG_484-1a"/>
欽定四庫全書<lb/>
　石倉歴代詩選巻四百八十四<lb/>
　　　　　　　　　　　　明　曹學佺　撰<lb/>
　明詩次集一百十八<lb/>
　　殷雲霄<lb/>
　　　餐梅<lb/>
退食縣齋静㣲雨亦復晴開樽梅花下啜醨泛其英殘<lb/>
蕋自墜地更覺春草生重雲生夕暝江城鴻雁鳴兀坐<lb/>
<pb n="KR4h0117_WYG_484-1b"/>
不忍去暫此息營營簿書非我事鞭笞非我情抱策未<lb/>
歸去幽懐徒自盈<lb/>
　　　江陰道中<lb/>
喬峰雲隠石曲岸風薄木歳暮厭脩途歸急驅征舳奔波江<lb/>
上潮昏林日沈谷疎梅照前浦飢烏啼遥陸理惬心不違感深<lb/>
景仍觸勞悲豈堪訊真獨良亦足萬物滋情嘆狂歌誰為續<lb/>
　　　宿江陰得太初書<lb/>
侵晨發毘陵薄暮及江陰積雪明髙原歸鳥喧前林孤<lb/>
<pb n="KR4h0117_WYG_484-2a"/>
舟風雨夕大江雲霧深遥遥越鄉感脉脉遊子心美人<lb/>
隔江浦寤寐安可尋情至物有合離析領瑤音愛賞欣<lb/>
自古慕羣悲獨今寄言狂歌客一樽待吾斟<lb/>
　　　聞太初出遊<lb/>
江風散㣲雨重峰生遥碧林端浮新青梅逕見殘白地僻諍訟<lb/>
簡吏散庭宇寂煙水澹孤城齋閣坐成夕忽念同懐人清光隔<lb/>
咫尺溪舟時載酒野步忽携策静躁心詎異寤歌聊自釋<lb/>
　　　七月雨夀處州劉使君<lb/>
<pb n="KR4h0117_WYG_484-2b"/>
括蒼羅萬山土少石嵯峨地僻寡商賈尋丈耕陂陀况值風<lb/>
塵起逃亡今巳多存者悲徵税行者泣負戈皇天久不雨<lb/>
嗷嗷其奈何秋七月之交陰雲翳庭柯南山殷其雷北山<lb/>
雨滂沱田家嗟有生老稚撫其禾欣欣喜相語兹雨理則那<lb/>
　　　送弟雲霓北歸<lb/>
懐疴苦簿領抱歸心匪他中原猶虎豹南國多風波菽<lb/>
水巳久曠鴻雁各蹉跎冉冉歳云暮悲愴将奈何<lb/>
奈何氷雪時子来慰我思相對乃非夢拭淚問所知笑<lb/>
<pb n="KR4h0117_WYG_484-3a"/>
言陶佳月登臨賦新詩欵曲踰三旬倐忽成分離<lb/>
分離胡山陰飛雨灑征衣靡靡萬里途念子復當歸逝<lb/>
言為誰感居情實自違遊子身尚强得以慰庭闈<lb/>
庭闈空在望屯雲蔽層巒辛勤歸湏早勿畏朔風寒别<lb/>
促豈不悲願言慰慈顔明年芳草節遲我當来還<lb/>
来還亦此途自愛各異鄉風波阻道路氷雪被山岡倐<lb/>
爾風㠶飛佇立空彷徨歸與息宴遊典籍有餘芳<lb/>
　　　清江浦候汪太倉叔厚<lb/>
<pb n="KR4h0117_WYG_484-3b"/>
挂席介休驛泊舟清江浦水落蒲巳稀日暮鳥知聚落<lb/>
落星出雲㝠㝠天欲雨久客厭吳越前途憶齊魯懐歸<lb/>
心方殷慕羣情莫與言念同行客昏黑宿何處漫漫淮<lb/>
海徑蕭蕭寒霜渚獨酌詎為歡長謠亦復苦離㑹非我<lb/>
期行止將誰主孤篷鳴續風寒燈翳復吐<lb/>
　　　長店<lb/>
出京巳三日長店猶淹留狂風吹潞河林木鳴颼颼江<lb/>
蘺方岀水惨淡河之洲我欲采其芳頽波蕩我舟左右<lb/>
<pb n="KR4h0117_WYG_484-4a"/>
望春草涕泗縁纓流<lb/>
　　　夜登定山<lb/>
泊舟桐江水夜登定山石延蘿踞虎豹嘘波動潮汐俯<lb/>
闞馮夷宫疑入羽人宅林静江有聲雲昏㟁無迹懐哉<lb/>
生哀聽戚矣闕逺覿風勢依峰峻月色連江白飛鴻鳴<lb/>
逺浦潛蛟舞深澤飄飄千里舟脉脉獨遊客飛㠶拂溟<lb/>
海逸思遶鳬繹乗桴嗟有志棲岩悲失策薄宦竟何有<lb/>
幽期誰與適覺迷道有獲舍欲情無逆眷言詠白駒聊<lb/>
<pb n="KR4h0117_WYG_484-4b"/>
以慰今夕<lb/>
　　　秋雨歎<lb/>
秋雨蕭蕭秋風急菊花惨淡色如泣裛黄搖緑何嗟及<lb/>
寒山木落蒼雲濕霜霰懼爾難獨立嗚呼繁絃長袖在<lb/>
何許對爾臨風淚如雨<lb/>
　　　二<lb/>
陰雲伏雨回秋光病骨却愛秋風凉杖藜髙歌猶清狂<lb/>
南歸鴻雁鳴且翔我欲射之心悲傷嗚呼歳暮山中人<lb/>
<pb n="KR4h0117_WYG_484-5a"/>
未歸山中茅齋今是非<lb/>
　　　三<lb/>
今年雨多不傷農村醪社鼔歌年豐漁父懶慢網罟空<lb/>
長官病起深山中再拜為民祝華嵩嗚呼千倉萬箱安<lb/>
能足山中今有逃亡屋<lb/>
　　　題桃花春禽<lb/>
飄泊東南春巳去孤帆未足三江路風濤暫泊錢塘潮<lb/>
雲霧遥看富陽樹尋芳南屏来何遲春花落盡無殘枝<lb/>
<pb n="KR4h0117_WYG_484-5b"/>
湖上浮鷗背我去巖畔枯梅猶自竒王君馳圖開素封<lb/>
黄鸝紫燕桃花紅似傷晩風嬌不語應識春色来相從<lb/>
故園花鳥偏憐余三載干戈未有書捲圖還之空嘆息<lb/>
陶家蘭栁今何如<lb/>
　　　泊舟柬同行徐掌科<lb/>
河淺舟行澀如棘南望道中悲行役兩行楊栁青如染<lb/>
百里湖光明可挹湖邊漁翁頭不梳清晨小舟来賣魚<lb/>
同行不見論文友隔岸猶尋賣酒壚獨行芳草春如許<lb/>
<pb n="KR4h0117_WYG_484-6a"/>
石磯雨過無塵土小童宦久能吳歌家山漸近聞齊語<lb/>
湖中鷗鳥應憐吾似識當日舊陶朱歸来欲擬陶潛賦<lb/>
客遊休作魯連書<lb/>
　　　梅夢<lb/>
曉雨蕭蕭風淅淅梅花落地如白雪又如瑤草碎玉杵<lb/>
漫翻石臼晞瓊屑幽興他時與誰期悲心今日覺彌切<lb/>
巫陽卜筮空大招玉妃風神忽逺别既嗔䖝蟻竊芳華<lb/>
復慘泥沙汚太潔吳綾魯縞茵重鋪殘蕊飛英時自掇<lb/>
<pb n="KR4h0117_WYG_484-6b"/>
濯以甘露薦氷盤飱之朝腹充流啜申椒菌桂失芳馨<lb/>
沆瀣飛泉漫清洌十日不飢麤穢除五内保和神明徹<lb/>
清夜夢化梅花精縞衣跳入先天穴手探一元含物象<lb/>
時出千卉從品列陽闢陰闔自先機天心子半非空説<lb/>
石階鐵龍覺處蟠草徑煙溪香未歇出門桃李争春風<lb/>
杖藜遶樹泣垂血<lb/>
　　　虎丘寺<lb/>
落日青山外浮雲滄海邊江山皆勝迹樓閣自人天碧<lb/>
<pb n="KR4h0117_WYG_484-7a"/>
草生公塔丹厓陸羽泉平生獨往志欲老翠㣲巔<lb/>
　　　舟過吳江寄方思道<lb/>
宦遊安能住明發曉霜侵月沒寒江逺山昏細雨陰中<lb/>
原羣盜恨南國美人心回首崑山近蒼茫煙水深<lb/>
　　　靖江次方思道韻<lb/>
層波孤湧地四際共浮天海霧常飛雨江潮自入田舟<lb/>
檣通百粤笙鶴近羣仙巧㨗生幽恨沉㝠得静便<lb/>
　　　太初病酒以詩嘲之且招遊孤山<lb/>
<pb n="KR4h0117_WYG_484-7b"/>
知君非病酒或者是詩魔清歌狂不了梅花可奈何春<lb/>
風吹薜荔晴日睡黿鼉君能復飲否携酒上嵯峨<lb/>
　　　桃花<lb/>
青源栁葉短東昌桃花開暝色春雲淡悠悠鳴雁哀浮<lb/>
名知是幻薄宦愧非才萬里滄溟水蓬壺安在哉<lb/>
　　　九日遊梵宗寺<lb/>
胡山梵宗寺登髙此日来泉聲鳴澗谷林木隠樓臺合<lb/>
沓秋峰峻蒼茫海霧開黄花無意緒落日伴荒苔<lb/>
<pb n="KR4h0117_WYG_484-8a"/>
　　　秋郊<lb/>
今日忽不樂悵然歌式㣲来遊荒野大坐覺晚雲飛秋<lb/>
葉不相待海潮空自歸憑誰問所往寂寞故人稀<lb/>
　　　再逰梵宗寺次前韻<lb/>
山僧迎我笑長官今又来秋風巳衰草古殿惟荒臺髙<lb/>
歌碧雲合不厭緑樽開三秀在何處殷勤問石苔<lb/>
　　　逰金田<lb/>
昨入胡口寺今来金田山莫笑簿書吏常遊煙水間雲<lb/>
<pb n="KR4h0117_WYG_484-8b"/>
生逺嶂合葉落空庭閒林中有歸鳥浩歌吾亦還<lb/>
　　　魏丞蓮花開<lb/>
列館招逺風疏渠引江水朱華冒清漣静色媚芳芷宓<lb/>
妃韈生塵靈均泥不滓曰余勞簿領暫此恊芳醴觀物<lb/>
心自怡感時情靡已處煩常希寂居安故難恃河洛劇<lb/>
虎狼荆棘暗桑梓推遷何寜期委順資神理<lb/>
　　　虎丘<lb/>
滸墅舟中日未曛虎丘山下雨紛紛前溪僧汲半江水<lb/>
<pb n="KR4h0117_WYG_484-9a"/>
髙閣客眠千頃雲湖山搖落風霜外鄉國蕭條虎豹羣<lb/>
羈宦登臨聊復爾不堪行役更思君<lb/>
　　　無題<lb/>
昨日花開今日風鴂鳴猶未見来鴻休憐金屋傷春早<lb/>
試問銀河有路通捐珮空江思帝子浴蘭何處降雲中<lb/>
杳𡨕未必知幽恨容與惟堪桂樹叢<lb/>
　　　九日得繼之書<lb/>
病起重陽花正開髙齋獨酌當登臺吳中此日来雙鯉<lb/>
<pb n="KR4h0117_WYG_484-9b"/>
江上何時共一杯萬里長風吹落木孤雲斜日照秋苔<lb/>
百年懐抱慿誰盡滄海新收鼓角哀<lb/>
　　　答繼之九日次韻見示<lb/>
欲歸不歸空歳暮淹留直為李陵䑓白蘋老矣逢秋雁<lb/>
黄菊蕭然漫酒杯草閣龍吟江上雨蘭畦花沒徑中苔<lb/>
著書久抱相如病作賦難窮庾信哀<lb/>
　　　歲暮<lb/>
吏退鳥啼公事稀南山坐對雲依依氷生幽壑羣龍寐<lb/>
<pb n="KR4h0117_WYG_484-10a"/>
雪灑空江獨鶴飛芳草向人巳寂寞梅花何意猶芬菲<lb/>
故園松菊為誰好歳暮山中人未歸<lb/>
　　　日暮<lb/>
閒居潘岳苦職司多病茂陵空支離身不歸去欲誰與<lb/>
邑有流亡翻自嗤山中宿莽鳥雀怨簷畔梅花氷雪知<lb/>
寒江日暮美人逺極目髙原有所思<lb/>
　　　蓬莱宫<lb/>
江風吹雨夜雲空衆星争泊天西東狂龍歌舞晩潮外<lb/>
<pb n="KR4h0117_WYG_484-10b"/>
芳草厯亂新晴中宦情頗似勾漏令生涯欲問浮丘翁<lb/>
羣盜尚餘柴桑舍故人空憶蓬莱宫<lb/>
　　　九日登混元峰<lb/>
孤杖千峰病起時江山如此更何之三年奔走風塵暗<lb/>
九日登臨草木衰樽酒相逢人去逺鄉書不至雁来遲<lb/>
八溟秋色真寥廓極目蒼雲有所思<lb/>
　　　又<lb/>
去年獨酌臨滄海今日相擕上翠㣲寒菊向人如有待<lb/>
<pb n="KR4h0117_WYG_484-11a"/>
故園何日可言歸雲連溟漲三山逺風掠巒嵓萬木稀<lb/>
多病不堪頻北望干戈空使淚沾衣<lb/>
　　　候王蕭山不至<lb/>
十日狂風吹敝裘堅氷塞道阻征舟雪殘野㟁憐春草<lb/>
波静芳洲喜狎鷗千里鄉闗歸漸近百年奔走欲何求<lb/>
繫㠶把酒空懐子斜日孤雲起暮愁<lb/>
　　　卧病縣齋<lb/>
驅役猶堪松竹林病来偏動故園心鳥啼短榻客初起<lb/>
<pb n="KR4h0117_WYG_484-11b"/>
雲暗空齋山欲陰未鍊丹砂慚墨綬聊歌白雪寄瑤琴<lb/>
東風走馬長安道芳草扵今深又深<lb/>
　　　嚴陵瀬<lb/>
我愧不如嚴子陵釣灘深處亂山青雲臺當日多王業<lb/>
天漢千年自客星遺迹可憐開翠壁乗桴終去入滄溟<lb/>
滿江風雨愁蘭枻吾道無勞問洞庭<lb/>
　　　過無錫簡侯南湖<lb/>
别後音書自覺疎禪房花竹憶京都一官未去果何意<lb/>
<pb n="KR4h0117_WYG_484-12a"/>
五載相逢猶故吾江山應識狂歌客風雪難尋賣酒壚<lb/>
奔走江南又芳草多懐聊復問南湖<lb/>
　　　寄戴户部仲鶡<lb/>
醉後分携不記吾晚宜堂畔費招呼人歸别浦江聲逺<lb/>
鶴寐閒庭月影孤邂逅我堪懐叔度風塵誰復問狂夫<lb/>
他時相憶還勞子巳約東溟舊釣徒<lb/>
　　　下邳見山<lb/>
過江以北不見山今朝蒼翠落潺湲平生自是煙霞客<lb/>
<pb n="KR4h0117_WYG_484-12b"/>
出宰况居山水間芳草可憐春欲暮白雲應恨鳥知還<lb/>
推篷把酒風塵道愧爾相看亦放顔<lb/>
　　　南旺道中柬徐掌科尹大行<lb/>
夜雨既過無塵土芳草㣲煙亦可憐白雲欲去青山逺<lb/>
鷗鳥似矜湖水妍平生事半風塵裏兩年歸在清明前<lb/>
楊栁㟁頭春㡬許與君沽酒問漁船<lb/>
　　　送酒太初<lb/>
一樽聊送解餘酲簷畔梅花芳鳥鳴風雨江城春夢逺<lb/>
<pb n="KR4h0117_WYG_484-13a"/>
不湏惆悵杜鵑聲<lb/>
　　　飲張簿宅<lb/>
飛雁啼鶯向晚聞江空煙浄酒㣲醺不湏逺望憐芳草<lb/>
更與髙歌落海雲<lb/>
　　　小桃源<lb/>
海鯨吹雨風濤壮山鬼被蘿石逕幽寂寞江天雲霧裏<lb/>
浩歌今日為誰留<lb/>
　　　徐州<lb/>
<pb n="KR4h0117_WYG_484-13b"/>
彭城石下河水流河風吹浪愁客舟九里山前春草碧<lb/>
晩㠶風雨問黄樓<lb/>
　<hi>附</hi>穆孔暉<hi>聊城人諡文簡</hi>
　　　芳樹<lb/>
芳樹易零落日月更推遷駕車騁騏驥前途横巨川俯<lb/>
仰成寂寞一身寄河邊唐虞巳千載蓬瀛巳渺然傷哉<lb/>
吳市卒無計入桃源擬種東臯黍難求負郭田對此尊<lb/>
中物哀此芳樹枝瓊英與緑葉西風隨所吹<lb/>
<pb n="KR4h0117_WYG_484-14a"/>
　　　楚妃嘆<lb/>
嫋嫋葛盈谷芊芊草滿陂君王與虞丘雲夢射熊羆樊<lb/>
姬共九女深宫治綌絺絺綌妾當服熊羆妾不食男兒志<lb/>
四方君王事萬國縫裳亦妾職逐禽非君力倉皇草樹<lb/>
間恒使予心惻<lb/>
　　　寄王景爵<lb/>
君有賢名傾海内薄雲髙義失今輩李膺豈但重通家<lb/>
北海芳樽常不廢門外鳴騶千里来瓊枝瓊樹常相對<lb/>
<pb n="KR4h0117_WYG_484-14b"/>
楚客遥贄江蘺草衛豪思報瓊琚珮昔過劉更生接宴<lb/>
㑹君情傾心無他意談笑碧雲横佳樹流芳不動塵蘭<lb/>
巵玉案氷壺清君有髙樓復百尺綺疏臨流秋月白圍<lb/>
筵子夜未能休傳觴投壺燈動席興来振歌追流雲簷<lb/>
外疎梧翻露液主人自稱未能醉雞聲海色忽相迫此<lb/>
時非羡行樂頻義氣真能驅古人喜施惟談馬伏波屯<lb/>
澤誰憐石季倫城南燈火供兒課買書不厭萬軸新人<lb/>
生百年如朝夕惟有賢者名不湮恵好難㤀有寸心贈<lb/>
<pb n="KR4h0117_WYG_484-15a"/>
言千里及芳辰<lb/>
　　　送劉瑞卿<lb/>
夙好同氣雅交久契逾深即有婚姻申恵好更兼意氣<lb/>
見論心斷金雖喜芝蘭宻倚玉終慙蒹葭質愛向班彪<lb/>
談徹夜狂厭平原飲十日星斗森羅發纈囊龍鸞迴翔<lb/>
振華筆揚雄綴文或可能賈誼匡時我所驚武畧只稱<lb/>
穰苴法竒才不讓魯連名月下吳鈎干彩宿風前寳瑟<lb/>
徹蒼清只今四郊奔戎馬寃魂戰骨充函夏黄閣不聞<lb/>
<pb n="KR4h0117_WYG_484-15b"/>
氣填膺白屋空悲淚盈把客子言歸念明發征衫起舞<lb/>
雞聲月登髙長吁思廟食弔古臨風歎芳歇憐芳誰解<lb/>
停居諸㡬回獨自詠虗徐東山不引安石屐西嶽思投<lb/>
李靖書常懐報國終三箭還愛讀書窮萬巻庭徑那知<lb/>
芳草深園林一任鳴禽變折麻寫意送君歸黄金臺下<lb/>
炎塵飛市沽酒薄不能醉同心其奈苦相違月明遥寄<lb/>
情脉脉夜深還有夢依依<lb/>
　　　有所思寄殷近夫<lb/>
<pb n="KR4h0117_WYG_484-16a"/>
山斯滄水斯浪我所思兮夀之鄉西不渡河南不踰梁<lb/>
乃在東一方泗水流其域岱岳立其傍青松百畝懸髙<lb/>
堂中有瑤琴曲思長曲思長不可㤀千里共明月百里<lb/>
同家鄉家鄉逈難得斯人安可望<lb/>
　　　上之回<lb/>
回中道旌旗繚繞明枯草蕭闗北鼉鼓逢逢振幽極朔<lb/>
風吹萬馬雨雪凍千山長安路上傳清警六飛騰鑣自<lb/>
代還匃奴何時滅神仙不可攀前年作得魚龍戲深宫<lb/>
<pb n="KR4h0117_WYG_484-16b"/>
一宴開天顔<lb/>
　　　朱鷺<lb/>
刷羽春塘寂騰身碧落遥碧雞非我友白雉任誰招海<lb/>
僻丹霞滿嵓深緑樹饒沙㟁曝朝日蒲流戯晚潮<lb/>
　　　送李獻吉歸汴<lb/>
西風送歸客倚馬共徘徊歧路楊朱淚江湖李白杯秋<lb/>
髙鴻欲盡霜重菊初開獨有梁園月能供作賦材<lb/>
　　　送謝應祥<lb/>
<pb n="KR4h0117_WYG_484-17a"/>
送君費縣尹為政慕何人獨愛陽城拙兼聞范叔貧蒼<lb/>
生堪涕淚古道久逡巡城外桑麻路經過莫厭頻<lb/>
　　　青環閣留題在白學士香山别業<lb/>
平野青無際横空髙閣寒追遊来别業登眺凭彫欄北<lb/>
斗森相接西山翠可摶玉泉明逺虹金水㵼廻瀾村塢<lb/>
千林積都城萬井攢風長来鼔吹塵暗走衣冠形迹寰<lb/>
中倦襟懐物外寛雨晴荷氣徹日静竹光團馬齕藤蘿<lb/>
際鶉飛禾黍端隙田開射圃曲几列騷壇况復池臺主<lb/>
<pb n="KR4h0117_WYG_484-17b"/>
兼為翰墨官侍言親帝幕作賦動金鑾英俊皆登杼<lb/>
愚䝉濫識韓深知一㑹易獨羡四并難愛此舒眉目渾<lb/>
如生羽翰畫屏題淡墨絲户綴深丹酒泛坡璃盞瓜浮<lb/>
金錯盤氷蕤烹茉莉碧簟展琅玕絃奏髙山調談傾下<lb/>
坂丸寫懐知異撰乘興盡交歡時㤗民無警官閒政莫<lb/>
干山河萬里壯宫闕九重安物熊浮沉是時名文字看<lb/>
相期惜歳月各擬種芝蘭勲業心難負行藏鬢未殘閉<lb/>
門恒寂莫出郭暫盤桓張弛明公意逍遙達士觀風光<lb/>
<pb n="KR4h0117_WYG_484-18a"/>
願無改還此簇吟鞍<lb/>
　　　閲顧開封朝正稿<lb/>
五馬清風自汴来六龍佳氣向春開相如獨抱凌雲賦<lb/>
汲黯寜非治郡才海内煙塵湏慷慨江東花鳥莫徘徊<lb/>
慙予疎懶無長句未得從容笑語陪<lb/>
　　　對雪<lb/>
雪堕崇城曙色迷短簷平接暮雲低茫茫大地千山合<lb/>
漠漠寒天一鳥啼不訝薄衾凉似鐵獨憐髙枕醉如泥<lb/>
<pb n="KR4h0117_WYG_484-18b"/>
林間賸有堪遊處惆悵闗河限馬啼<lb/>
　　　新鷺<lb/>
出谷翩翩初弄時金衣巳占最髙枝催花獨和東風早<lb/>
棲樹應嫌緑葉遲日暖龍池停玉輅煙晴雀厦侑瓊卮<lb/>
紅塵紫陌愁聽汝栁市桃源負昔期<lb/>
　　　苦熱<lb/>
赤日長天晝掩扉氷紈碧簟起炎威病餘未愛强加飯<lb/>
客至還愁暫着衣案上青蠅難寂寞階前瑤草失芳菲<lb/>
<pb n="KR4h0117_WYG_484-19a"/>
擬從禦冦乗風去却向山陰理棹歸<lb/>
　　　喜晴<lb/>
久雨千家怨滯陰俄驚新照動髙林江龍趨洞收殘力<lb/>
海鶴盤空堕逺音煙薄松筠山色近窗寒鐘鼔月明深<lb/>
来晨騎馬招朋軰把酒登髙弄玉琴<lb/>
　　　春郊<lb/>
流目春林表朝旭散清華鳥聲啼不盡芳草碧無涯<lb/>
　　　金陵雜詠<lb/>
<pb n="KR4h0117_WYG_484-19b"/>
前朝舊事總堪悲仙子王喬未可期千載春江花月夜<lb/>
㡬回歌舞草離離<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百八十四<lb/>
</p>
<p>
</p>
  </div>
</body>
</text>
</TEI>
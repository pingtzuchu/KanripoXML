<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十一</head> <lb/>
    <p>
<pb n="KR4h0117_WYG_361-1a"/>
欽定四庫全書<lb/>
　石倉歴代詩選巻三百六十一<lb/>
　　　　　　　　　　　　明　曹學佺　編<lb/>
　明詩初集八十一<lb/>
　　梁寅<lb/>
　　　擬古<lb/>
獨處衡門下慨然思九州我馬苦疲怯山川多阻修豐<lb/>
草被長坂麋鹿或羣遊蔚彼嘉樹隂鳴禽自相求彼物<lb/>
<pb n="KR4h0117_WYG_361-1b"/>
各有適而我何寡儔日月雙車輪恒恐不少留願與二<lb/>
三友朝夕論王猷毋為自局促窮廬悲白頭<lb/>
　　　其二<lb/>
名都少年子金多矜富强連雲起甲第峨峨擬侯王外<lb/>
廐駢騏驥侍女羅姬姜豪貴相經過綺席飛瓊觴言辭<lb/>
氣淩人歡樂殊未央嘲笑東隣士晏食惟糟糠豔豔桃<lb/>
李花隨時逞妍芳豈知易零落榮華安可常<lb/>
　　　其三<lb/>
<pb n="KR4h0117_WYG_361-2a"/>
昔常好名山五嶽期徧歴思見松與喬再拜問仙液微<lb/>
生累妻孥常為饑涷役歎此血肉軀何以生羽翼諒非<lb/>
金石固服食竟何益不如安我常百年順所適<lb/>
　　　其四<lb/>
驅馬出東郭松林見高墳云是公侯𦵏華表千層雲嵗<lb/>
月既已逺朽石生荆榛虺蛇或内蟄狐狸當晝蹲蒭児<lb/>
歌其上死者寧復聞感此長太息浮生若颷塵惟當宣<lb/>
令徳千載逝猶存<lb/>
<pb n="KR4h0117_WYG_361-2b"/>
　　　其五<lb/>
我有太古琴千年妙音續七絃何泠泠聽之非促遫一<lb/>
彈文王操再彈宣父曲聖人宛見之何由躡其躅大道<lb/>
日以淪澆詭馳衆欲孰思障頽波九州反淳俗䕫龍為<lb/>
股肱巢許遯巖谷窮通各有志於我奚不足<lb/>
　　　題印主事罷釣軒<lb/>
曲池照林塢百尺懸蘿隂開軒坐垂釣水清如我心小<lb/>
魚易傷生大魚或淵沈投竿為之惻于此悔悟深名區<lb/>
<pb n="KR4h0117_WYG_361-3a"/>
縻好爵都市争黄金但戀鈎餌馨豈知憂患侵濯足南<lb/>
澗流振衣北山岑既羞結網罟何必溉釡鬵物生免相<lb/>
賊嗜欲常自禁嘉此古人意託之金石音<lb/>
　　　簡伯英伯筠見訪雨留信宿<lb/>
谿谷雲晝合東林微雨來二友歘俱至一見紆中懷掃<lb/>
我茆茨室為君緗帙開上言風雅醇下言豔歌諧何以<lb/>
相淹留清醑不盈杯何以為遠贈愧無瓊與瑰煦風失<lb/>
堅氷谿水流湝湝歸鴻正翺翔浮鷖散參差告我遽言<lb/>
<pb n="KR4h0117_WYG_361-3b"/>
旋定省恒懼乖懿此孝友心令徳善自培願為王國士<lb/>
無愧北山萊<lb/>
　　　暇日過吳子亮寳藝齋偶賦<lb/>
長安繁華子錦綺為衣裾千金歐冶劍百金大秦珠腰<lb/>
帶玉麒麟馬鞭青珊瑚鬬鷄杜陵曲走馬黄山隅一朝<lb/>
慕文學謝遣輕儇徒出市賣駿馬下帷事詩書落筆追<lb/>
班揚開口論唐虞既膺丞相薦詔徴詣公車三十秘書<lb/>
郎四十諌大夫不登金張門掉臂許史廬結知萬乗主<lb/>
<pb n="KR4h0117_WYG_361-4a"/>
獻䇿九重居里閭共嗟嘆金玉竟何須六藝信為寳少<lb/>
年莫自疎<lb/>
　　　寄阮謙仲<lb/>
聞君江海士不减嗣宗賢酒共名流飲詩從野客傳登<lb/>
山經楚甸踏雪上吳船急景心常惜㝠捜思獨𤣥圖成<lb/>
輞川上花憶浣溪邊窗戶山擎月樓臺樹接天珍藏太<lb/>
史録剩集小山篇何日叅佳論臨流思渺然<lb/>
　　　李辰州黒首白馬歌<lb/>
<pb n="KR4h0117_WYG_361-4b"/>
李侯名馬姿相别赤騮紫燕俱下列頭純黒色身徧白<lb/>
一片隂雲兼積雪自言辰州初買時城門走試驚<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>馳<lb/>
少年旁觀皆歎息前者未聞今見之矯如𤣥龍躍春水<lb/>
巨浪掀騰玉鱗起夜将金絡光可覩畫鞲銀鞍色相似<lb/>
東還豫章今幾載黄金可市當十倍長鳴冀北羣已空<lb/>
血戰隂山意常在吁嗟李侯才更賢虬鬚燕頷神凛然<lb/>
披雲踏雪趨幽燕按轡飛鞚朝九天九重詔拜大都䕶<lb/>
揚鬐願逐雙旌去<lb/>
<pb n="KR4h0117_WYG_361-5a"/>
　　　題龔氏皆山樓<lb/>
我聞仙人十二樓乃在白雲之島丹霞之洲君家結樓<lb/>
在人世何為祗戀山巖幽山中紫芝日堪茹亦有白石<lb/>
可煮為珍羞八窗何玲瓏七星掛簷頭翩翩𤣥鶴度甡<lb/>
甡蒼鹿遊千丈松間來遠飈萬年石上鳴寒流憑高聽<lb/>
韻不知倦足以滌蕩人間之閒愁君家渝水南吾廬相<lb/>
望不百里山樓閲世凢幾年今重搆之良有以昔聞飛<lb/>
甍為瓦礫瓦礫再見飛甍起玉堂學士記果成南郭先<lb/>
<pb n="KR4h0117_WYG_361-5b"/>
生詩更美日延賓客喜多暇誦文歌詩夜未已有時鈎<lb/>
簾風翠入舉觴談詠烟霞裏嘈嘈天籟悅心耳石為豆<lb/>
豋泉作醴樓上朝復朝山中年復年隠君之樂何陶然<lb/>
金丹可遇不可求遣情以酒亦得仙春江花草可翫惜<lb/>
秣陵風月冝招延心常愛此樓外之青山千峰萬壑森<lb/>
復先醉翁之樂樂無極山中之人相與長周旋<lb/>
　　　西門行<lb/>
出西門安所逢所逢皆少年稀見白頭翁人生如春花<lb/>
<pb n="KR4h0117_WYG_361-6a"/>
朝競陽艶夕空叢百年流光能幾何㓜而蚩蚩老歎蹉<lb/>
跎歡日苦少愁日苦多勸君美酒聽我歌寧為貧賤之<lb/>
娛樂無羡得意之奔波<lb/>
　　　車遙遙<lb/>
車遥遥江上路知君心與江水東水可停流東不駐出<lb/>
門望風沙碧雲在天涯少年萬里志那思早還家䟦涉<lb/>
紛紛霑綺疏春來春去傷離居丈夫官幕執金吾敢云<lb/>
冨貴非良圖託身自誤不自怨惟願羊腸九折無推車<lb/>
<pb n="KR4h0117_WYG_361-6b"/>
　　　大堤曲<lb/>
大堤女兒顏如花穠粧綺服踏江沙折花鬬草歸來倦<lb/>
小樓閒坐彈琵琶玉釵金蟬雲鬟整江水照見花枝影<lb/>
舟中少年久凝望如飲春醪昏不醒焉知美人心險若<lb/>
穽與機令爾黄金一朝揮魚向深淵藏鳥逐層雲飛勸<lb/>
爾慎勿癡且惑縱有多金不如歸<lb/>
　　　楊白花<lb/>
楊白花可憐白雪飛暮春文窗翠牖日方永楊花撲面<lb/>
<pb n="KR4h0117_WYG_361-7a"/>
空惹人縈簾復度幕度幕復縈簾向夕春風起愁人愁<lb/>
轉添願倩春風一吹去㸃郎繡衣暫回顧<lb/>
　　　黎明善同宿觀隂何詩因賦<lb/>
桂館閲妍詠酌醑却杯深微寒風墜葉斜光月隠林鵲<lb/>
定屢翻翅鴻遥尚流音誰知此夕意即是昔人心<lb/>
　　　夏曉<lb/>
露歇曙雲涼命童耕烟草貪眠人起遲無憂鳥啼早土<lb/>
著罕工商澗流沃秔稻樂此巖下居時康慰衰老<lb/>
<pb n="KR4h0117_WYG_361-7b"/>
　　　玉階怨<lb/>
團扇久弃置夕氣涼轉添流螢㸃魚鑰隕葉近蝦簾羅<lb/>
衣舊恩賜不令珠淚霑<lb/>
　　　何伯遜見訪贈詩和答<lb/>
百里來尋水竹村鵲聲将喜報衡門山中白石聊同煮<lb/>
世上黄金未足論詩似隂何思更苦跡追園綺道尤尊<lb/>
貧家無物堪娛客一樹寒梅映雪軒<lb/>
　　　登吳山<lb/>
<pb n="KR4h0117_WYG_361-8a"/>
樹繞青峰錦繡迴仙樓十二競崔崑雲飛滄海山無盡<lb/>
潮撼長江雨併來吳相忠魂祠宇在宋皇行殿梵宫開<lb/>
東南都㑹金城廢竟日湖船絲竹哀<lb/>
　　　次韻姜叔徳冬雪<lb/>
黄雲羃羃四山圍翻海隂風撼竹扉珠向美人簾下撒<lb/>
花當歸客馬前飛夜窗銷燭増寒氣曉艇掀篷失翠微<lb/>
豪俊不誇金帳飲新詩聫璧自生輝<lb/>
　　　都下將歸宿石城門外和李仲淵知縣晚過上<lb/>
<pb n="KR4h0117_WYG_361-8b"/>
　　　　林之作<lb/>
杜曲風光尺五天驕驄嘶過酒樓前龍輿陌路疎疎雨<lb/>
鳯闕觚棱淡淡烟上相綵㫋歸柳外王孫金弹落花前<lb/>
臨流有客題佳句不羡春風歌舞筵<lb/>
　　　抵豫章寄淡溪姜氏叔範叔徳叔用叔謙<lb/>
長羡姜侯兄弟賢幽人庭戶水雲邊花開舊樹觀生意<lb/>
竹長新叢勝徃年留客共尋垂釣侣愛孫仍蓄買書錢<lb/>
相親少壯今華髪一念暌離一悵然<lb/>
<pb n="KR4h0117_WYG_361-9a"/>
　　　怨歌行二首<lb/>
雲母屏風零露涼蒲萄錦衾殘月光羞看繡帳雙鴛帶<lb/>
徒費薰衣百和香<lb/>
寳釵頭上千黄金可憐墜井無復尋情如秋嶺朝朝峻<lb/>
愁似春江日日深<lb/>
　　　京城橋南寓館雨寒詠懷<lb/>
故園梅花想徧開京城日日苦寒催縱使還家将歲盡<lb/>
也勝為客又春來<lb/>
<pb n="KR4h0117_WYG_361-9b"/>
　　謝矩<lb/>
　　　寄文一姪<lb/>
湖海老為客行行身獨单念汝乆暌離十年應未還邈<lb/>
哉漁陽城萬里程途難讀書不負志寧辭遠家山努力<lb/>
踵遺芳庶可慰衰顏封詩遠寄将臨風淚潺潺<lb/>
　　　送劉孝亷省親<lb/>
酌君西亭别離酒贈君陽闗㫁腸曲秋江落日芙蓉紅<lb/>
不忍雙眸凝遠緑憶昔同窻話知已幾度芹宫看秋水<lb/>
<pb n="KR4h0117_WYG_361-10a"/>
君今萬里奉晨昏好把辛勤事甘㫖丈夫志氣本四方<lb/>
政須念昔懸弧桑鴈聲後夜楚天碧倚樓我亦遥相望<lb/>
　　　舟行<lb/>
朔雪釀嚴寒舟行午亦眠風狂㠶自落堤逺纜須牽柳<lb/>
線垂新嵗梅花尚舊年相逢盡湖海一笑晚霞前<lb/>
　　　溪雲堂為陸進士賦<lb/>
卜築向林泉雲深若洞天無心來逺岫有脉自深囦鶴<lb/>
舞添晴影松鳴動壑絃道人名利淡對此足忘年<lb/>
<pb n="KR4h0117_WYG_361-10b"/>
　　　詠日本人<lb/>
浮杯東渡海天外遠遊人席地還存古圓髗不尚巾結<lb/>
跏翻貝葉合掌禮金身聖徳如天大華夷囿一春<lb/>
　　　京口<lb/>
六代風流地江南第一州東通吳㑹郡西接漢湘流鐵<lb/>
甕城何壯金山寺更幽維舟試登覽今古若浮漚<lb/>
　　　答勇齋張先生見懷韻<lb/>
伯兮清譽重丘山叔也今欣解組閒書屋三間雲掩映<lb/>
<pb n="KR4h0117_WYG_361-11a"/>
江村一曲水迴環青雲羡爾人中傑白髪慚予鏡裏顏<lb/>
逸興緬懷陶靖節東籬共採菊斕斒<lb/>
　　　擕李<lb/>
嘉禾呈瑞表神州負海連江拱上流澤國風生太湖曉<lb/>
華亭鶴唳九臯秋讀書堆廢空陳迹㑹景堂空感舊遊<lb/>
自愧行人窮歴覽慨思今古不勝愁<lb/>
　　　金陵<lb/>
六朝事迹盡灰飛千古江山自夕暉晉殿吳宫雲淡淡<lb/>
<pb n="KR4h0117_WYG_361-11b"/>
宋陵梁墓草依依鷄籠館廢蹤還在玉樹庭空鶴已歸<lb/>
龍虎依然有佳氣五雲深䕶帝王畿<lb/>
　　　淮隂<lb/>
淮柳吹花風漫狂平郊凝望歎興亡劉伶臺下樽空酹<lb/>
韓信祠前草已荒篤行王祥真孝友童年甘相妙文章<lb/>
英賢逝矣知何在人物于今邁漢唐<lb/>
　　　嚴先生祠<lb/>
碧水潺湲七里灘白雲縹緲冨春山𤣥纁自愛羊裘好<lb/>
<pb n="KR4h0117_WYG_361-12a"/>
諫議何如釣叟閒星象已占驚御座故人猶自眇龍顏<lb/>
君臣高大真竒遇千古芳名不可扳<lb/>
　　　袁安卧雪<lb/>
雨雪霖霖行路難先生乆矣困長安劍書不羡朱門貴<lb/>
布被都忘白屋寒何意使君勞獨問由來人事不相干<lb/>
孝亷名重當時舉未許終身賦考槃<lb/>
　　　次胡雲屋南湖韻<lb/>
滕六呈祥散作花梵王宫殿玉為家林間漸見成銀樹<lb/>
<pb n="KR4h0117_WYG_361-12b"/>
江上遥看盡白沙寒擁貂裘圍活火暖同綘帳酌流霞<lb/>
老禪清致誰能比旋汲新泉為煮茶<lb/>
　　　客館次徐八見示韻<lb/>
曉起園林萬玉加紛紛衮衮亂周遮冷凝㟁栁難舒眼<lb/>
寒壓江梅不放花銀浪開時漁舉網青烟濕䖏客烹茶<lb/>
僑居喜遇徐公子好約歸乗剡水槎<lb/>
　　　西山亭<lb/>
亭草萋萋一徑微升沈烏兎竟何歸客來拄笏風生爽<lb/>
<pb n="KR4h0117_WYG_361-13a"/>
人醉鈎簾雨過稀逝水斜陽同一色落霞孤鶩毎齊飛<lb/>
浮雲冨貴非吾欲且向山中啖蕨薇<lb/>
　　　耕隠為胡拱辰賦<lb/>
幽居人事絶紛紜俯仰深資寄耔耘桑柘影深成委巷<lb/>
烟花開滿起清芬春風緑漲犂鋤雨秋日黄連黍稌雲<lb/>
對此笑歌堪永嵗況聞賢器静脩勤<lb/>
　　　次鹿苑珦講主韻<lb/>
路入南湖歩屧遲梵王宫闕毎遐思已知惠遠許携酒<lb/>
<pb n="KR4h0117_WYG_361-13b"/>
更愛已公能賦詩安静著身心地闢蘿雲覆地月隂移<lb/>
相逢愧我覊塵網老大徒傷兩鬢絲<lb/>
　　　送鄭教授先生考滿之京<lb/>
九載黌宫教雨施又看考績上京師驛亭竹葉香浮斚<lb/>
官路梅花雪亞枝驥足升騰從此始鳯音書最復何疑<lb/>
平安毋惜頻頻寄千里雲山有所思<lb/>
　　　椿庭夀日客中有感<lb/>
去嵗兹辰捧夀觴憐兄獨客在他鄉繭窩春到歌筵暖<lb/>
<pb n="KR4h0117_WYG_361-14a"/>
竹屋風生綺席涼親友舉觴隆燕㑹兒孫拜舞列鵷行<lb/>
今年却愧身為客回首家山欲㫁腸<lb/>
　　　次姚江散人<lb/>
車書一統聖皇恩至澤均霑四海濱作客遠看淮甸月<lb/>
放舟賸載武林春傷心桃李隨流俗回首鄉闗少故人<lb/>
便欲乗舟賦歸去雲山依舊是比隣<lb/>
　　　離家<lb/>
暮出闉闍賦逺遊乗風緩歩到江頭舟維渡口待潮發<lb/>
<pb n="KR4h0117_WYG_361-14b"/>
月滿沙邉生客愁良友論文欣裨益生涯隨分敢貪求<lb/>
何時脱却江湖念歸老家園卜隱丘<lb/>
　　　鎮江晚泊<lb/>
向吳亭下暮春晴揚子江頭晚汐平雲氣倒連嵐氣濕<lb/>
水光上接月光明龍宫隠約金山寺雉堞參差鐵甕城<lb/>
悶倚篷窗成永歎故鄉千里獨闗情<lb/>
　　　病中書懷<lb/>
一春苔徑絶行踪耳目腰肢百病攻寫字讀書閒白日<lb/>
<pb n="KR4h0117_WYG_361-15a"/>
落花啼鳥任東風老懷不向酕醄裏逸興都歸夢寐中<lb/>
造物戯人何若此倚欄搔首思冲冲<lb/>
　　　山行<lb/>
紵服芒鞋興趣長溪山登濯足徜徉翠巖雨過秋雲暝<lb/>
蘭若風生夕沼涼遠浦漁歌來窈窕空崖樵唱起微茫<lb/>
誅茒便欲來居此十畝園池一草堂<lb/>
　　　瓢樂齋為陳醫士賦用韻<lb/>
陋巷簞瓢樂所居雅情真與世情疎杏村雨過春丸藥<lb/>
<pb n="KR4h0117_WYG_361-15b"/>
竹戶晴開晝讀書<lb/>
　　　舟行<lb/>
黄山門上早潮平風送樓船一羽輕鼓櫂江隂始亭午<lb/>
謾開樽酒慰羈情<lb/>
　　　偶述<lb/>
少年時節競繁華老大無成只歎嗟閒裏春光今又半<lb/>
梅花落盡到楊花<lb/>
　　　酬戴竹所惠七觀石刻詩韻<lb/>
<pb n="KR4h0117_WYG_361-16a"/>
舂容雅製一團春松雪精書八法新珍重摹來情更厚<lb/>
小窗展玩憶前人<lb/>
　　　題推篷圖<lb/>
扁舟曽記酌西湖笑倚東風醉莫扶酒醒不知天已暮<lb/>
梅花枝上月輪孤<lb/>
　　　題小畵<lb/>
撒罷絲綸漾小舟緑隂祗在水西頭得魚換酒尋常事<lb/>
日暮歸來且暫休<lb/>
<pb n="KR4h0117_WYG_361-16b"/>
　　　次錢廣文感懷<lb/>
茆齋清味自來甘飲伴吟哦日醉酣為問洛陽賢令尹<lb/>
閉門風雨幾人諳<lb/>
　　　題雲山景<lb/>
山杳雲深路更紆緑楊深䖏結吾廬春風淡蕩鳥聲寂<lb/>
時有良朋訪起居<lb/>
　　鄭元祐<lb/>
　　　題商徳符贈周隱君圖<lb/>
<pb n="KR4h0117_WYG_361-17a"/>
玉堂商公五色筆硯㘭能令海水立終南泰華春雲開<lb/>
草木蘢䓤紫烟濕仙人樓觀山之阿中有采芝人歗歌<lb/>
待渡者誰欲相過盤盤磴道開烟蘿吳下周君學仙久<lb/>
與君素為方外友萬金持贈君不顧得此夜光衝戶牖<lb/>
自公騎箕君亦老百靈與之䕶珍寳藏之名山同不朽<lb/>
長有空歌下蓬島<lb/>
　　　宫詞<lb/>
曲曲䦨干水殿涼紅綃扇底芰荷香按歌誤觸鴛鴦起<lb/>
<pb n="KR4h0117_WYG_361-17b"/>
玉漏今宵分外長<lb/>
　　王蒙<lb/>
　　　林泉讀書圖<lb/>
調古世寡和材疎自無羣種玉閟竒術還丹隠𤣥文披<lb/>
裘負薪士拾金罕所聞雖無箕潁節亦不慕高勲石田<lb/>
長芝草暮春自耕耘曲肱抱耒耜長歌至日曛所樂良<lb/>
在兹没嵗復何云<lb/>
　　　客中感懷<lb/>
<pb n="KR4h0117_WYG_361-18a"/>
十年蹤跡厭紅塵功業無成白髪新夢裏不知身是客<lb/>
覺來惟有影相親夕陽衰草梁園暮細雨閒花楚水春<lb/>
馬足經行今幾度溪山應笑未歸人<lb/>
　　　宫詞<lb/>
南風吹㫁采菱歌夜雨新添太液波水殿雲廊三十六<lb/>
不知何䖏月明多<lb/>
　　　荆溪懷古<lb/>
太湖西畔樹離離故國溪山入夢思跨鶴未歸人世換<lb/>
<pb n="KR4h0117_WYG_361-18b"/>
嵗時誰祭斬蛟祠<lb/>
　　錢維善<lb/>
　　　題杜子美像<lb/>
四郊多壘未還鄉又别潼闗謁鳯翔九廟君臣今避難<lb/>
十年弟妹各殊方中興百戰洗兵甲萬里一身愁虎狼<lb/>
寂寞羈懷嗟老痩按歌懷古恨茫茫<lb/>
　　　西湖竹枝詞<lb/>
阿姊住近段家橋山妒蛾眉柳妒腰黄龍洞前黒雲起<lb/>
<pb n="KR4h0117_WYG_361-19a"/>
早回家去怕風潮<lb/>
　　張昱<lb/>
　　　歌風臺<lb/>
世間快意寜有此亭長還鄉作天子沛宫不樂復何為<lb/>
諸母父兄知舊事酒酣起舞和兒歌眼中盡是漢山河<lb/>
韓彭誅夷黥布戮且喜壯士今無多縱酒極歡留十日<lb/>
感慨傷懐涕沾臆萬乗旌旗不自尊魂魄猶為故鄉惜<lb/>
從來樂極易生哀泗水東流不再回萬嵗千秋誰不念<lb/>
<pb n="KR4h0117_WYG_361-19b"/>
古之帝王安在哉莓苔石刻今如許幾度秋風㶚陵雨<lb/>
漢家社稷四百年荒臺猶在開基處<lb/>
　　吕敏<lb/>
　　　書雲林圖<lb/>
蔥蒨夏林緑高齋方夕曛幽花垂泫露遠岫歛歸雲停<lb/>
箑風初至移樽酒半醺明朝憶佳賞回首念離羣<lb/>
　　　題㓜文蜀山書舍圖<lb/>
雲鎮蜀山秋重來佛慧遊含毫得詩句寫入畫中愁<lb/>
<pb n="KR4h0117_WYG_361-20a"/>
　　鮑恂<lb/>
　　　次韻贈李煥章<lb/>
輟棹鴛湖曲題詩竹寺幽濟時心事在為客嵗時流逸<lb/>
興横空隼閒情泛渚鷗聊歌白石爛或可慰淹留<lb/>
　　顧協<lb/>
　　　行路難<lb/>
鳥道狹且危羊腸細而曲長安大道如掌平紛紛冠葢<lb/>
相馳逐一朝豺虎恣縱横秋風滿道無人行驅車我欲<lb/>
<pb n="KR4h0117_WYG_361-20b"/>
向西去落日曠野無州城行路難一何苦前有豺兮後<lb/>
有虎人間大道不可行鳥道羊腸寜足數<lb/>
　　茹湜<lb/>
　　　楊白花<lb/>
楊白花身輕不由已一夕長風生飄飄渡江水江南處<lb/>
處好繁華悠揚落地知誰家知誰家不復歸永巷春深<lb/>
人迹稀悲歌連臂空腸㫁回首長秋鴉亂飛<lb/>
　　趙汸<lb/>
<pb n="KR4h0117_WYG_361-21a"/>
　　　贈唐宗魯<lb/>
驚飈振原野草樹日已疎客子懐故林哀鴻雲外呼九<lb/>
土人相食烟塵暗長途骨肉一分散東甌定勾吳側身<lb/>
無津梁飛夢輕重湖荆璞時未珍所貴璉與瑚棠溪古<lb/>
云利百鍊不受誣憂患啓明哲艱貞奮良圖熠熠草上<lb/>
螢青青澗中蒲已感秋日短復悲冬夜徂陽光燭幽昧<lb/>
隂壑羣生蘇歸舟泛春濤一觴酹伍胥<lb/>
　　　送陳子山博士遊黄山<lb/>
<pb n="KR4h0117_WYG_361-21b"/>
浮丘説詩罷丹成忽為仙荒祠託靈谷瓦缶薦寒泉紛<lb/>
紜秦漢間嘉遯良獨賢大雅久不聞支詞瀆真詮期君<lb/>
發幽隠重以青瑶鐫<hi>右浮丘祠</hi>
軒后初制作崆峒閔蒸黎畫野定疆理無為異標枝荒<lb/>
山有遺碣彷彿存蛟螭述徳豈倚相論書陋秦斯期君<lb/>
刋徃牒稽首陳貞辭<hi>右軒轅碑</hi>
絶洞下深黒寒泉瀉巖隈中有玉蜿蜒不知何年來隠<lb/>
顯與道俱泊然息風雷石林絢金碧洞府皆樓臺善保<lb/>
<pb n="KR4h0117_WYG_361-22a"/>
至陽徳春霖徧九垓<hi>右白龍潭</hi>
空巖䕃方池丹泉何氤氲炎火孰張設蒸<graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>泛春温疏<lb/>
㵸得深潤浮游灌靈根外達美陽休内融反胚渾翩然<lb/>
披紫綺五色明朝暾<hi>右硃砂泉</hi>
巖居觀物化掩巻獨無思空洞鐍重扄閟此孔壁遺朋<lb/>
來二三子窈𣺌强吾詩商聲出金石草樹生涼颸過門<lb/>
有佳客共賞雩風辭<hi>右絃歌洞</hi>
　　　浹源瀑布<lb/>
<pb n="KR4h0117_WYG_361-22b"/>
寒峽隠堂隍尋源觀飛布懸空下千尺飛鳥不敢度電<lb/>
激山岳摧霆砰鬼神怒隂崖排積雪雨雹一時注崩騰<lb/>
時㫁續噴薄起烟霧隨風肆飄灑霡霂濕冠屨我來屬<lb/>
時艱對此忘百慮塵襟欣一洗僮僕不忍去崇山限吳<lb/>
楚僻遠誰能顧應有避秦人巖前覓微路<lb/>
　　　題米元暉江山小景<lb/>
滄波浩無津揮手揚㠶去迴顧江山上蒼蒼但烟樹結<lb/>
茆傍洲渚豈少垂綸䖏終然塵迹近未極扁舟趣世運<lb/>
<pb n="KR4h0117_WYG_361-23a"/>
如風飈朝新夕成故白雲何停停倐爾天際住寄謝山<lb/>
中人奚為獨多慮<lb/>
　　　贈吕仲善之北平捜訪遺事<lb/>
龍庭返騎如飛烟真人端拱収中原北平圖籍載連舸<lb/>
挂一漏萬無完篇妖星夜半躔奎宿山川千載還清淑<lb/>
國書不許外庭傳翰林青簡空如玉監殷監夏思前車<lb/>
詔使羣儒當疾書皇家制作貴傳信未許太史徴無且<lb/>
舊時遺文更捜訪狼籍幽燕藉君徃五車上送更披陳<lb/>
<pb n="KR4h0117_WYG_361-23b"/>
一代興亡如指掌<lb/>
　　　黄星行<lb/>
八月十五夜未央中天皓月懸清光大星稀少小星没<lb/>
出門四顧山蒼蒼我生不讀甘石書但見一星明且黄<lb/>
今宵不見児童怪應隨斗柄西山外石橋徙倚聞幽香<lb/>
荷葉團團大如葢黄星明夜應復來清露為酒荷為杯<lb/>
舉杯漫與黄星夀自古昆明有刼灰<lb/>
　　　洛陽劍客歌為程景陽作<lb/>
<pb n="KR4h0117_WYG_361-24a"/>
洛陽古稱豪傑窟竒材劍客尤超忽漢家三十六將軍<lb/>
劇孟歸來如敵國争誇玉貝高拄頥曼胡短後供児嬉<lb/>
平生耻學一人敵胸中耿耿誰能知功名何必慚亷藺<lb/>
排難解紛聲愈振白頭恨不當單于誤身竟坐封侯印<lb/>
長安卿相真庸奴鬼妾鬼馬窮歡娛一朝萬事成瓦裂<lb/>
金錢果為何人輸君不見洛陽劍客藏名久好盡中山<lb/>
千石酒精靈變化㑹有時莫遣光芒射牛斗<lb/>
　　　登黄山煉丹峰尋昔人隠處<lb/>
<pb n="KR4h0117_WYG_361-24b"/>
我遊黄山當嚴冬雪消日暖無天風欲求昔人棲隠處<lb/>
發興况有高僧仝危矼側歩目已眩絶壁下瞰心為忡<lb/>
交流二澗瀉寒碧樵牧不來蘿逕窮嵯峨亂石大如屋<lb/>
蹴踏豺虎登虬龍手披灌木出林杪仰從雲際窺竒峰<lb/>
中高一柱揭南斗旁扶兩岫森寒松文楸萬本翠如織<lb/>
宛宛内蓄何冲融仙靈窟宅景象異豈與下界同汚隆<lb/>
名姓無傳年代逺只有藥臼留遺蹤摩挲考擊三歎息<lb/>
悵不並世來相從因憐李白升絶頂空吟菡蓞金芙蓉<lb/>
<pb n="KR4h0117_WYG_361-25a"/>
幾年戎馬暗南國眼前厭見旌旗紅脱身長徃宿有願<lb/>
把茆不用煩人工曹阮浮丘應好在山南山北㑹相逢<lb/>
　　　讀阮嗣宗詩<lb/>
明月照北林孤鴻有哀音攬衣起坐弹鳴琴憂思徘徊<lb/>
獨傷心可憐堂上生棘杞空自繁華粲桃李種𤓰寂寞<lb/>
青門外采薇悵望西山趾芒碭雲歸大澤空後五百嵗<lb/>
無英雄途窮慟哭誰知者沈湎狂言元自公<lb/>
　　　觀輿圖有感<lb/>
<pb n="KR4h0117_WYG_361-25b"/>
朝雨茆茨濕披圖歎禹功山河一掌上宇宙九疇中水<lb/>
性惟趨下民生本易窮胼胝豈無事大智與天通<lb/>
　　　其二<lb/>
四履應難辨三河尚可尋功推城濮雋澤想召陵深問<lb/>
鼎猶懷惡投龜肯易心向無微管歎孰憶到如今<lb/>
　　　丙申冬遊黄山<lb/>
捜括山林盡誅求鳥雀悲力微思引避勢迫遂相夷誤<lb/>
返屠羊肆空憂漆室葵浮丘如可覓携手訪安期<lb/>
<pb n="KR4h0117_WYG_361-26a"/>
　　　楊行密疑塜<lb/>
荒郊石羊眠不起枯塜纍纍各相似海陵寃骨無人収<lb/>
豈有兒孫來擘紙幾堆空土効曹瞞百戰江南帝徐李<lb/>
龍山突兀表忠祠至今父老思錢氏<lb/>
　　　古箭渡夜談贈金元忠<lb/>
相逢嵗晩詩更誦燔盡枯槎談愈縱短茨低覆結氷花<lb/>
寒壓溪雲不成夢竹帛烟消黔首愚紫芝一曲老商於<lb/>
坑外竟逃真學士浮丘雅頌濟南書<lb/>
<pb n="KR4h0117_WYG_361-26b"/>
　　　送蔡齊賢叅政行省福建兼簡王都尉<lb/>
近臣持節鎮閩中藩府東南控制雄率土已歸新版籍<lb/>
濟時還屬舊勲庸天開百粤蠻烟曉地接三山海日紅<lb/>
聖主宵衣勤政理太平思與遠人同<lb/>
　　　送楊希武叅政行省山西<lb/>
嘉謨碩畫合居中出入宣勞屬望隆纔駕六軺居薊北<lb/>
還飛雙斾去河東晉侯舊賜提封遠漢相新瞻秩望崇<lb/>
廊廟待公歸補衮邊陲暫遣播皇風<lb/>
<pb n="KR4h0117_WYG_361-27a"/>
　　　題九龍菴新樓<lb/>
樓觀憑虚倚玉臺逺涵空翠絶浮埃璿璣宵轉星辰近<lb/>
沆瀣朝盈窗牖開雷劈蒼厓龍起立風翻碧海鶴飛迴<lb/>
仙家自信春長好應笑胡僧辯劫灰<lb/>
　　　送汪朝宗叅政行省陜西<lb/>
清忠自合侍宸旒方嶽巡行寄遠猷西邁新聞分陜重<lb/>
東歸共識相齊優藩垣勢合雄圖遂竹帛功成壯志酧<lb/>
回首蓬萊雲海上金陵千古帝王州<lb/>
<pb n="KR4h0117_WYG_361-27b"/>
　　　隣翁<lb/>
世亂人心薄年荒虎跡多隣翁近相戒日暮少經過<lb/>
　　　山居<lb/>
髙枝密葉一時空倚杖沈吟落木中亂後山居無紀㦄<lb/>
偶來林下見秋風<lb/>
　　汪克寛<lb/>
　　　題道士張湛然彈琴詩巻<lb/>
空山白桐千年枝金星爛爛蛇蚹皮文光七軫藍田玉<lb/>
<pb n="KR4h0117_WYG_361-28a"/>
氷絃細繞吳蠶絲丹山雲暖鳯凰語露草寒蛩訴秋雨<lb/>
娥英泣灑湘筠斑遷客相逢話羈旅翠巖懸瀑鏘瓊瑶<lb/>
春霆霹靂轟層霄瞥波細萍遊蕩漾擘空輕絮飛飄颻<lb/>
仙林唳鶴驚離别老龍湫底吟寒月海門送上子胥潮<lb/>
澎湃奔騰捲晴雪羽人瀟灑顏如仙憑虚來徃黄山巔<lb/>
古音浄洗筝琶耳何須更濯丹砂泉<lb/>
　　　題李營丘畫驪山老姥賜李密火星劍圖<lb/>
蒲山鋭額千牛客蒲韀跨犢行無跡挂角青編一束書<lb/>
<pb n="KR4h0117_WYG_361-28b"/>
夢對重瞳意相得昆吾寳劍三尺水火星烱烱精光起<lb/>
花冠仙姥授神竒拜起倉皇驚更喜鞏南歃血盟玉盤<lb/>
龍舟錦纜誅疵瘢折簡唐公結昆弟戚凌六月嚴霜寒<lb/>
豈知不學萬人敵雄才空覺乾坤窄九卿裂地藏琱弓<lb/>
稠桑土蝕銅花碧岧嶤古樹蒼玉林丹厓慘澹霾輕隂<lb/>
龍津歘忽風雲化未須感慨荆軻心<lb/>
　　　秋後雨<lb/>
楚東五月天無雲日光流金百草焚南風吹山彭蠡涸<lb/>
<pb n="KR4h0117_WYG_361-29a"/>
稻畦分坼占龜文木郎無神龍不起牲牢熏燎徒紛紛<lb/>
梧桐一葉炎官老雷車轆轆天瓢倒陂池汎溢失高低<lb/>
萬穟青黄發枯槁白髪田翁半憂喜却憐久雨禾生耳<lb/>
磨鎌欲穫泥濺胸累日隂霾黑千里何時木徳守三星<lb/>
五風十雨歌昇平<lb/>
　　　和人郊行<lb/>
山縣千峰疊閭閻雜嶮夷雨香魚撥剌風軟燕差池郭<lb/>
外耕夫耦桑中穉子嬉絃歌聲教逺民俗變澆漓<lb/>
<pb n="KR4h0117_WYG_361-29b"/>
　　周禮<lb/>
　　　五磊晴嵐<lb/>
雨歇雲収山氣濃曉來遮徧翠芙蓉小僮門外驚相報<lb/>
失却前村五磊峰<lb/>
　　　九灣紅雨<lb/>
桃花灣口錦雲開片片隨風逐浪來吹向前溪作紅雨<lb/>
却教劉阮問天台<lb/>
　　　秋水芙蓉<lb/>
<pb n="KR4h0117_WYG_361-30a"/>
秋風隔㟁木蓮開掩映紅粧玉鏡臺夜静月明環珮響<lb/>
翠雲屏裏水仙來<lb/>
　　　斗室星臨<lb/>
綘燭燒殘夜二更珮聲時雜步虚聲玉皇案下朝初罷<lb/>
星漢無雲斗柄横<lb/>
　　　題白衣送酒圖<lb/>
分田種秫釀新篘祗為無心見督郵若使白衣人不見<lb/>
黄花孤負一年秋<lb/>
<pb n="KR4h0117_WYG_361-30b"/>
　　李本<lb/>
　　　春日雜興<lb/>
世途何險巇疇能兩心託囚楚竟懷沙美新亦投閣所<lb/>
以巢許流韜光在巖壑麋鹿為比隣烟霞恣談謔富貴<lb/>
等浮雲俯仰無愧怍峩峩富春山清風灑寥廓<lb/>
　　　題畫<lb/>
青天際遠水落日明遥岑奮袖拂蒼石憇此長松隂涼<lb/>
飈灑露頂正可絃吾琴古調詎自秘坐惜寡知音美人<lb/>
<pb n="KR4h0117_WYG_361-31a"/>
隔秋水望望烟波深何當一晤語曠然諧素心<lb/>
　　　里人獲蒼鹿異之獻於官遂作南山鹿<lb/>
南山鹿山頭有草林有木朝朝出遊暮歸宿文毛斕斑<lb/>
聫錦錢歧角嶙峋㧞青玉白日饑含洞口花清泉渴飲<lb/>
巖邉谷胡為失脚落塵埃也逐牛羊食人粟牧兒驚見<lb/>
両角矗傳呼兩兩三三續析木為兵石為砲踰溝越隴<lb/>
相馳逐一蹶倉皇折雙足持獻長官脯其肉呦呦不向<lb/>
嘉賓鳴濯濯已辭靈囿伏只念深山學仙客誰與牽車<lb/>
<pb n="KR4h0117_WYG_361-31b"/>
下山麓嗚呼汝鹿最有山林情汝乃何故䘮其生寄言<lb/>
雲中猿鶴友莫向人間借路行<lb/>
　　　送季温内兄從軍<lb/>
四月五月南風狂大麥小麥相亞黄吳蠶成繭不及繅<lb/>
慈母又縫遊子裳遊子從軍上京國賣犢粧刀助行色<lb/>
西亭出祖柳正長駿馬驕嘶羈不得丈夫弧矢志四方<lb/>
豈効兒女戀故鄉酒酣慷慨㧞劍舞青天白日飛<graphic n="KR3356" url="https://raw.githubusercontent.com/kanripo/KR-Gaiji/master/images/KR3356.png" mimeType="image/png"/>霜<lb/>
聖皇開邊固無戰地盡西南置州縣獨憐殘胡喘息存<lb/>
<pb n="KR4h0117_WYG_361-32a"/>
深竄窮荒逞兇悍君今名𨽻行伍中不用自誇兩石弓<lb/>
胸中籌畫足制勝好坐帷幄叅元戎馬銜山前刁斗月<lb/>
龍捲河上旌旗風我武維揚號令肅呼邪日逐争來降<lb/>
凱歌入奏明光宫從此朔南聲教同大開明堂議東封<lb/>
君則長揖辭成功歸來聽我擊壤歌年豐<lb/>
　　　孤雁篇<lb/>
秋高八月風力狂吹斷長空征雁行分飛漢月去影隻<lb/>
呌入楚雲幽怨長獨夜愁迷荻浦雨五更夢斷蘆田霜<lb/>
<pb n="KR4h0117_WYG_361-32b"/>
枯吻連朝不飲啄側身萬里遥相望相望萬里闗塞隔<lb/>
却憶平生長作客隨陽未飽稻粱謀遵渚常虞網羅厄<lb/>
薊北江南三五羣秋涼春燠徃來頻曽将捷書報邊使<lb/>
更聫筝柱親佳人誰知中道兩相失漂泊天涯歸未得<lb/>
開口敢出號天聲畏人且塌搏風翼錦水鴛鴦相並棲<lb/>
畫梁燕子雙將雛誰憐獨有孤飛雁嵗嵗江湖别離歎<lb/>
　　　山居為柯定安<lb/>
四百青山障俗氛數家鷄犬自相聞茆簷低礙巖前石<lb/>
<pb n="KR4h0117_WYG_361-33a"/>
木榻高棲雨後雲晚徑樵歸憑鹿引秋林果熟與猿分<lb/>
從來懶入桃源市自釀松花日半醺<lb/>
　　　送天童寺<lb/>
青春廿里萬松闗小白前瞻太白山度嶺路迷黄葉裏<lb/>
隔溪人語白雲間海龍䕶法聽金磬野鹿叅禪獻玉環<lb/>
老衲相留成信宿浮生贏得此偷閒<lb/>
　　　經屠氏廢宅<lb/>
桃源處士今何處花落東風尚未歸舊業盡隨芳草没<lb/>
<pb n="KR4h0117_WYG_361-33b"/>
遊魂暗逐斷蓬飛月臺鳯去瓊簫咽烟水魚沈錦字稀<lb/>
惟有畫橋橋畔柳春來依舊緑依依<lb/>
　　　月湖夜泊<lb/>
卧聽鐘鼓隱層城一枕烟波月二更歸夢不知鄉樹遠<lb/>
浮蹤暗逐浪花輕雲埋丞相藏書塢星落将軍種柳營<lb/>
盡道此中陳迹易鷄鳴還有馬蹄聲<lb/>
　　　四蟲言　余觀梅蘇諸老禽言皆無定名特以<lb/>
　　　聲之近似因寓意焉爾郊居玩物得羽鳴者<lb/>
<pb n="KR4h0117_WYG_361-34a"/>
　　　　四亦若有謂然遂作蟲言云<lb/>
　　　蜂<lb/>
翁翁復翁翁汝儔誰與同此翁不解世間事世間老賤<lb/>
少為貴恨不鑷白還蒼童何用自口稱翁翁<lb/>
　　　蟬<lb/>
遮了遮了主人屋破忙不補只愁秋來長苦雨南岡黄<lb/>
茆亦易求何不剪取遮牀頭城中盡是樓上樓誰念中<lb/>
宵沾濕愁<lb/>
<pb n="KR4h0117_WYG_361-34b"/>
　　　促織<lb/>
快織快織兩日催成絹一疋嚴霜凍栢風斷機不辭深<lb/>
夜了殘機便從燈下試刀尺寄到邉城猶怪遲<lb/>
　　　蜾蠃<lb/>
類我類我休忘字卵聽我教誨勤願爾假作真㤙同骨<lb/>
肉長相親莫學人家放蕩兒少時父母長路歧<lb/>
　　　題畫馬<lb/>
晚向天門立仗歸驕嘶誰與脱金鞿鑾輿近日希巡幸<lb/>
<pb n="KR4h0117_WYG_361-35a"/>
閒放春堤苜蓿肥<lb/>
　　　題松鶴<lb/>
長松風入潄雲濤老鶴離巢刷羽毛夜半道人騎過海<lb/>
一輪秋月碧天髙<lb/>
　　　題宋徽宗畫竹<lb/>
宣和殿下碧琅玕月影風聲豈耐寒一自江南栽老檜<lb/>
誰将消息報平安<lb/>
　　　題畫<lb/>
<pb n="KR4h0117_WYG_361-35b"/>
溪頭春水碧粼粼溪上春山絶㸃塵不信白雲都占盡<lb/>
也應茆屋有閒人<lb/>
　　李悌謙<lb/>
　　　東門行<lb/>
朝入東門城試作東門行東門小吏打道開馬前高喝<lb/>
將軍來将軍馬上錦繡袍妙年三十纔向高自信勲勞<lb/>
邁頗牧常将意氣淩蕭曹紫騮一疋天子賜新鞲金鞍<lb/>
揺玉轡腰下長懸兩石弓腹中豈貯三千字清時校獵<lb/>
<pb n="KR4h0117_WYG_361-36a"/>
城南隅旌旗蔽野人塞途一時蒼黄爪牙奮百里飛走<lb/>
影響無歸來升堂設綺席列坐擊鼓吹笙竽金鳯釵横<lb/>
翠翹起嬌娥雙雙顔色都藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>呼取銀錯落按節舞蹈<lb/>
紅氍毺蠟炬高燒白於晝樂事已徧清夜徂君不見窮<lb/>
巷書生讀書苦一生身被儒冠誤不思學劍求出身閉<lb/>
門猶擬長楊賦<lb/>
　　　擬古二首<lb/>
驅車送君行送君長亭道落日照道周君行何草草結<lb/>
<pb n="KR4h0117_WYG_361-36b"/>
交既已晚相去一何早世路多險巇君身詎能保别時<lb/>
春草深于今已枯槁思君衣帶緩憶君容易老願為雙<lb/>
鴻鵠翻飛入穹昊<lb/>
盈盈樓上女皎皎揚青眉向天掩淚啼恨深人莫知我<lb/>
本良家子誤適商人兒商人但趨利不識生别離前年<lb/>
販茶去海角復天涯今年未有書歸期復何時<lb/>
　　王淮<lb/>
　　　桃源行<lb/>
<pb n="KR4h0117_WYG_361-37a"/>
武陵十里桃花水遥接仙家洞天裏桃花不隠洞中春<lb/>
引得漁郎來問津洞中牆屋開村落石田沙田足耕鑿<lb/>
隂連緑樹晝昏昏鳴鷄吠犬東西門漁郎相見驚相語<lb/>
共問今朝是誰主秦家虐㷔逐飛烟司馬獨主江南天<lb/>
尊前論罷長歎息醉掩松窗卧苔石明朝出洞歸故鄉<lb/>
回首萬壑雲茫茫山中此景知無有千載詞人説盈口<lb/>
我欲携書上釣船洞口去覓桃花源<lb/>
　　　秦女吹簫曲<lb/>
<pb n="KR4h0117_WYG_361-37b"/>
翠鬟二八秦宫女學得吹簫作鸞語芙蓉帳暖䕶春香<lb/>
十二樓頭弄雲雨簫聲飄飄度彩霞好風送上仙人家<lb/>
仙人特遣雙鳯下載入秦宫看桂華桂華零落秦宫冷<lb/>
十二樓頭空月影寒螿夜夜斷人腸雙鳯不來雲路長<lb/>
　　　清樂軒<lb/>
無心渉是非水屋掩柴扉俯檻池魚躍開門野鷺飛松<lb/>
花釀臘酒荷葉補秋衣向晚看山去孤笻歩落暉<lb/>
　　　田家<lb/>
<pb n="KR4h0117_WYG_361-38a"/>
流水遶柴門門前小逕村棘籬喧鳥雀桑野散鷄豚午<lb/>
竈黄粱熟春缸白酒渾田翁無少事閒坐弄諸孫<lb/>
　　　雪中懷故人<lb/>
丘壑誰為伴相携獨有君出門深雨雪極目限江雲白<lb/>
髪空年邁青燈坐夜分嵗䦨相憶夢只在剡溪濱<lb/>
　　　元宵踏歌<lb/>
梅花雪洗香塵陌柳淡官橋春一色家家對月賞元宵<lb/>
火樹鼇山高百尺九街簫鼓沸春聲燈下女郎連袂行<lb/>
<pb n="KR4h0117_WYG_361-38b"/>
唱盡開元太平曲月輪已過西樓楹<lb/>
　　　中秋懷吳廷珪<lb/>
秋滿瑶臺夜未央美人何處醉傳觴烟霞城郭山光霽<lb/>
風月樓臺水氣涼簾捲桂花香滿席屏開梧葉影侵牀<lb/>
紫簫吹斷霓裳曲鶴在遥林夢正長<lb/>
　　章珍<lb/>
　　　艶歌行<lb/>
和風散晴靄冷露晞春陽歩出閨中姝采捋陌上桑冶<lb/>
<pb n="KR4h0117_WYG_361-39a"/>
容事窈窕穠艶飄芬芳髻擁黄金釵耳垂明月璫湘綺<lb/>
以為衣紫羅以為裳使君愛青年下馬揖紅粧為言孤<lb/>
鳯鳥欲效雙鴛鴦妾身名家女夫婿侍中郎豪氣萬人<lb/>
上美軀七尺長朱門白玉階錦鞍青絲韁爾今在長坂<lb/>
妻亦守空房游俠恐相繼能忍容為娼<lb/>
　　　良人<lb/>
良人越闗河嵗月忽已乆灼灼庭中花菀彼庭前柳春<lb/>
陽被萬物芳草亦合歡如何逺别離長江路漫漫漫漫<lb/>
<pb n="KR4h0117_WYG_361-39b"/>
江河長迢逓不可逾相思發長歎視我明月珠<lb/>
　　　贈所知效陶體<lb/>
峩峩青山下小屋十餘間禾黍滿東臯桑麻翳後園日<lb/>
出讀我書日入高枕眠相知無心曲惟此門前山好鳥<lb/>
歸深林白雲宿層巔陶然得真趣悠悠樂吾年<lb/>
　　　擬唐陳伯玉度荆門望楚<lb/>
亂峰前路逈旅况正紛紛落日荆門望青山楚國分孤<lb/>
城連郢樹獨棹入蠻雲誰念天涯客西風見雁羣<lb/>
<pb n="KR4h0117_WYG_361-40a"/>
　　　擬曉發五溪<lb/>
舟發川中路孤吟背夕曛秋聲巫峽水暝色夜郎雲野<lb/>
店青山繞溪橋緑樹分採菱歌棹遠風静有時聞<lb/>
　　　劉生<lb/>
不事魯儒文談兵動主君開弓學明月射雁落黄雲桃<lb/>
葉迷歌扇榴花醉舞裠遨遊五陵地結納李将軍<lb/>
　　　懷張二璟<lb/>
别後令人憶舊歡盍簪林下恣盤桓西風黄菊籬邊坐<lb/>
<pb n="KR4h0117_WYG_361-40b"/>
落日青山屋後看鳥下閒庭秋草緑猿啼孤館曙鐘寒<lb/>
所思只在溪南路尊酒論文㑹獨難<lb/>
　　　題山水圖<lb/>
南山春雨晴西溪春水滿孤舟釣夕陽沙明緑蒲短<lb/>
　　　夜宿武陵南山懷張鳴玉<lb/>
越客夜向山中宿風動竹枝鳴珮玉攬衣起坐不見人<lb/>
江上月明江水緑<lb/>
　　張憬<lb/>
<pb n="KR4h0117_WYG_361-41a"/>
　　　挽宋龍州先生<lb/>
慄慄北風勁百草腓且僵白日失中舍慘澹寒無光漫<lb/>
漫愁思多激烈歌聲長浮雲結重隂俛仰内自傷揮劍<lb/>
出長坂我馬𤣥以黄川流移東溟葵藿傾太陽端居顧<lb/>
安適誰能履周行崔崔玉山岡孤墳鬱蒼蒼猗猗蕙蘭<lb/>
花千古含芬芳<lb/>
　　　秋日宴海昌硤石東山<lb/>
東山此日㑹儒英霜落天高秋氣清風度鐘聲諸刹近<lb/>
<pb n="KR4h0117_WYG_361-41b"/>
雲開日色兩峰晴葛洪井上烟霞古顧况臺前草樹平<lb/>
臨眺不須論徃事故鄉回首獨含情<lb/>
　　　聴鶯曲<lb/>
黙坐湘簾垂啼鶯在高枝初啼君已去再啼君不知<lb/>
　　詹復禮<lb/>
　　　賦得鬱鬱園中柳送行人<lb/>
鬱鬱園中柳芳姿藹晴曦春風動微和零落多華滋皎<lb/>
皎揚素花濯濯垂繁枝同袍戒嚴裝奄忽與我違焉知<lb/>
<pb n="KR4h0117_WYG_361-42a"/>
逺行邁欲好不終期攀條聊以贈悠悠起遐思<lb/>
　　　妾安所居<lb/>
憶昔初嫁時人言妾有家修眉横遠山芳姿玉無瑕燕<lb/>
婉誓偕老合歡良莫加胡為輕别離各在天一涯昔為<lb/>
珠與玉今為泥與沙兎絲倚蓬草離離顏色好小物若<lb/>
無情生榮死同槁君心不可知妾心無改移中途歸無<lb/>
廬<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>安所居<lb/>
　　　雨雪曲<lb/>
<pb n="KR4h0117_WYG_361-42b"/>
朔方九月先雪飛旌旗慘淡無光輝沙場萬里杳無際<lb/>
黄雲不動西風悲軍容肅肅壯前驅寒威冷冷生鐵衣<lb/>
君恩未報敢忘死欃槍掃盡終當歸<lb/>
　　余謚<lb/>
　　　送袁從事<lb/>
西風送客大江邊興盡離杯沸管絃許國共懷蕭相業<lb/>
乗時獨羡祖生鞭三秋驛路青山外萬國闗河白雁前<lb/>
此去功名須努力高堂華髪待流年<lb/>
<pb n="KR4h0117_WYG_361-43a"/>
　　　分詠華山送張伯仁之峽<lb/>
太嶽峥嶸仰萬山憐君此去重躋攀烟霞長繞三峰外<lb/>
日月平臨一掌間沙塞北來連漢畤河流東去帶秦闗<lb/>
洞中若有希夷在為我殷勤問大還<lb/>
　　　賦得金羈絡駿馬送周司務出使還京<lb/>
君王舊賜五花驄金絡銀鞍氣象雄霧鬛飛揚開大道<lb/>
霜蹄騰踏起長風九霄紅日天顏近萬里青雲輦路通<lb/>
四牧歌䦨恩賜後玉珂明月下南宫<lb/>
<pb n="KR4h0117_WYG_361-43b"/>
　　　大聖樂<lb/>
聖皇御極開太平兩階樂奏中和聲拊然擊石誕文明<lb/>
玉戚朱干昭武成九歌九徳咸休徵百獸率舞殷神靈<lb/>
盛時制作需股肱后䕫佇侍鈞天庭<lb/>
　　周普<lb/>
　　　懷友<lb/>
故人别去一春深地北天南魚雁沈夢逐蝶魂迷草色<lb/>
愁憑鶯語訴花隂風回别徑蓂三落烟鎻閒門柳十尋<lb/>
<pb n="KR4h0117_WYG_361-44a"/>
獨有離懷禁不得倚䦨長對碧雲吟<lb/>
　　　滃洲王仲禮水竹居<lb/>
新構華軒俯碧流萬竿脩竹共清幽濃隂覆處開棋局<lb/>
疎雨晴時引釣舟隠隠月明湘浦夜蕭蕭風起渭川秋<lb/>
於今聖代無遺逸未許林泉到白頭<lb/>
　　　秋思<lb/>
露下蘭無香風高葉初墜空庭不見人落月照孤坐<lb/>
　　洪性<lb/>
<pb n="KR4h0117_WYG_361-44b"/>
　　　擬古<lb/>
青青巖畔松菀菀山上栢矯矯含貞姿交情固金石盈<lb/>
盈苑中花灼灼誇顏色翩翩游俠兒看花滿街陌紛紛<lb/>
艶綺羅輪蹄密如織高宴動歌鐘歡娛毎終夕好花忽<lb/>
凋零寂寞稀人迹願崇嵗寒節矢心終不易<lb/>
　　　邉城出獵圖<lb/>
白草秋高塞馬肥朔風捲地黄塵飛黄塵萬里暗金微<lb/>
氷天白日寒無輝單于號令急傳箭指揮部落連長圍<lb/>
<pb n="KR4h0117_WYG_361-45a"/>
旌旗列繞隂山側身騎駿馬交鳴鏑野獸成羣時正饒<lb/>
擊狐射兎寧遑息霜氣寒嚴弓刀强<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>絲仰落雲中翼<lb/>
臂上蒼鷹初解縧勁秋六翮銛如刀鈎爪金眸意氣豪<lb/>
横身縱擊摶空高桑乾水冷氷初合黄雲徧地層隂匝<lb/>
老上急徴左右王列騎寒郊相㑹獵貂䑕黄羊鞍畔懸<lb/>
歹辣酥香滿椑榼昭君馬上彈琵琶聲聲哀怨空思家<lb/>
雙啼雨淚沾襟袖愁聞處處吹邉笳氊毳徃來依水草<lb/>
穉駒慣識居延道回頭北斗南方看牛酥馬酪塞門老<lb/>
<pb n="KR4h0117_WYG_361-45b"/>
中原邉關昔脱扃漠南近地皆龍庭只今聖代昭文明<lb/>
太平稀見塞外形此圖相傳二百載趙君妙蹟今猶在<lb/>
羞聞紅粉去和戎坡圖一見翻成慨<lb/>
　　　題静閒房<lb/>
松老真僧臘清居屋數間庭看芳草合門掩落花閒世<lb/>
事隨流水禪心對遠山有時飛鍚去仍共白雲還<lb/>
　　　龍岡夜月<lb/>
龍岡岡上月華明桂影星河入望清玉宇瓊樓秋萬頃<lb/>
<pb n="KR4h0117_WYG_361-46a"/>
銀盤氷鑑月三更色添庾嶺登臨興光動袁宏歗詠情<lb/>
迴望嫦娥天路逺乘槎直欲犯長庚<lb/>
　　　題蘭<lb/>
楚苑光風暗轉魂江蘺從此怨王孫九歌不盡當時意<lb/>
還向瑶琴曲裏論<lb/>
　　宋恢<lb/>
　　　寄洪郎中<lb/>
瓊林有鳴鶴皎皎霜雪姿飄飄奮遐舉雲程揚羽儀朝<lb/>
<pb n="KR4h0117_WYG_361-46b"/>
飲玉池水夕啄𤣥圃芝音聲振千仞逸響聞天逵靈雛<lb/>
善相和好爵心所縻安得晨風翼萬里恒追隨<lb/>
　　　訪楊維立進士留贈<lb/>
虚齋坐岑寂幽懷曠難任美人乆不諧紆鬱傷我心出<lb/>
門愛春熈灌木鳴珍禽輕舟溯長川弭棹楓江潯高扉<lb/>
俯流水山樹䕃成隂山堂惬良晤載聆金玉音韋布分<lb/>
樗散幸兹挹華簪芳筵晃銀燭暢飲樂且躭悠然寫餘<lb/>
興歗咏鑑璆琳啓戶夜何其天漢迴箕參職思慎毋荒<lb/>
<pb n="KR4h0117_WYG_361-47a"/>
先哲有遺箴枕籍甫云覺晨鷄徹雲林<lb/>
　　王潤<lb/>
　　　題畵<lb/>
風景蒼茫地人家遠近烟雲低長礙樹江闊欲吞天白<lb/>
日消棋局青山落釣船平生蕭散意對此轉堪憐<lb/>
　　　小艇<lb/>
故人尋舊約小艇作行窩天影波千頃蘋香雨一蓑霞<lb/>
明紅葉艶山近白雲多落日滄江曲離愁奈爾何<lb/>
<pb n="KR4h0117_WYG_361-47b"/>
　　　舟中<lb/>
旅宿孤舟裏寒燈對客愁江山今夜月風露一天秋水<lb/>
白蒹葭渚霜清杜若洲明朝尋舊約來此狎盟鷗<lb/>
　　　漁舟<lb/>
時常出没不知秋半世生涯在碧流網曬斜陽紅蓼㟁<lb/>
篷推明月白蘋洲逍遥或傍嚴陵釣放浪還隨范蠡遊<lb/>
借問箇中誰是伴沙鷗忘我我忘鷗<lb/>
　　　落葉有感<lb/>
<pb n="KR4h0117_WYG_361-48a"/>
春風玉樹錦成機轉眼秋風葉已飛落日荒庭人不掃<lb/>
相看搔首思依依<lb/>
雁拖秋影動金飈隔樹鈎簾一葉飄身在河汾多少思<lb/>
青山雲揜玉人遥<lb/>
　　　閨夢<lb/>
燒殘銀燭繡房深簾外春寒入翠衾夢裏不知離别後<lb/>
笑援雙帶結同心<lb/>
涼沁紗幃菡蓞風簟紋斜印玉肌紅覺來淚滴鴛鴦錦<lb/>
<pb n="KR4h0117_WYG_361-48b"/>
一段雲情似夢中<lb/>
月過銀屏映象牀秋風微透越羅裳無端一枕相思夢<lb/>
為雨為雲總斷腸<lb/>
流蘇寳帳錦毸毰侍女添香夜幾迴孤夢豈知氷雪積<lb/>
冐寒猶自過陽臺<lb/>
　　　題畵竹<lb/>
曽見東籬立曉霜一枝巖傍拂溪光等閑得製伶倫管<lb/>
吹落梅花幾夕陽<lb/>
<pb n="KR4h0117_WYG_361-49a"/>
　　朱彦昌<lb/>
　　　松亭<lb/>
窗戶通雲氣藤蘿補屋茆欲符丁固夢故結謫仙巢春<lb/>
釀花為酒時飱葉作殽擬從風月夜共聴響生匏<lb/>
　　　桐江釣隱<lb/>
富貴非吾願烟波足自娛西風雙鬢短夜月一身孤野<lb/>
棹時時鼓村醪日日沽不知江海上曽有故人無<lb/>
　　　贈道㑹凃志清領職歸冝黄<lb/>
<pb n="KR4h0117_WYG_361-49b"/>
羽衣來自五雲端敇賜黄麻墨未乾梅福南昌成吏隠<lb/>
葛洪勾漏本仙官一聲白鶴横江夜三尺青蛇出袖寒<lb/>
歸到鳯山春滿屋絳桃花發繞江干<lb/>
　　　楮被<lb/>
一幅真純織不成寒波濯滌絶纎塵白雲影落茆簷夜<lb/>
晴雪光涵斗帳春擁鼻想無天上夢禦寒偏濟世間貧<lb/>
要知誰與同清苦窗外梅花是故人<lb/>
　　　題桃源圖<lb/>
<pb n="KR4h0117_WYG_361-50a"/>
當時秦鹿走中原天下紛紛孰可論黔首已沾新雨露<lb/>
白雲猶隔舊乾坤水流花謝長三月犬吠鷄鳴自一村<lb/>
我昔荆湖詢徃事茫茫烟浪幾黄昏<lb/>
　　　悼鶴<lb/>
仙禽羽化入㝠㝠空想飛魂尚在隂赤壁江寒那有夢<lb/>
青城天遠杳無音忍言骨骼堪為笛毎動心情肯劈琴<lb/>
愁殺山人眠蕙帳夜深誰伴野猿吟<lb/>
　　陳週<lb/>
<pb n="KR4h0117_WYG_361-50b"/>
　　　寄長兒棖<lb/>
汝昔洪塘别我去流鶯四囀庭前樹暌離浮世事多違<lb/>
蕭颯高堂髪如素鴻雁南飛屢得書鵷行喜汝追雲衢<lb/>
叨陪史館愧班馬須匡盛時如唐虞前年孫枝條驚折<lb/>
百結愁腸淚交睫今年蘭玉未生香三復螽斯情内熱<lb/>
田家荒頓農多事督耕畎畝聊婆娑席門時屈長者轍<lb/>
拙書莫換山隂鵝爾家兄弟痴無匹躭睡日高事遊逸<lb/>
徒誦淵明責子詩終起仲由風樹戚朅來欲挈爾妻孥<lb/>
<pb n="KR4h0117_WYG_361-51a"/>
束裝將發仍躊躇已裁尺書寄雙鯉蚤看賜省歸庭除<lb/>
　　　寄尚幹林昌逹<lb/>
惜子青山隂榮親志尤篤喬木幾多家孝友誰能復羡<lb/>
君孝友人共賢禮門義路恒周旋垂帷不下董子志泣<lb/>
血蚤悟高柴天邇來客到文峰下秀色森森自天瀉飛<lb/>
瀑聲中魂欲銷哀猿啼䖏情堪冩此行亦作鹿門遊白<lb/>
眼箕踞輕王侯閒雲獨樹氣晻曖緑蘿翠葢風颼飀憶<lb/>
昨相逢今幾載結交未盡平生愛長者車迴門巷稀鬢<lb/>
<pb n="KR4h0117_WYG_361-51b"/>
毛已改丹心在祗今明詔徴巖阿衰麻卸却寧蹉跎君<lb/>
不見東山謝安久不起歗傲可奈蒼生何<lb/>
　　　又<lb/>
梅風吹雨亂山隂郤望山頭見客心繼業當傳麟史學<lb/>
思親應廢蓼莪吟閒雲引水通蔬圃卜地誅茆傍石林<lb/>
誰謂李生盤谷逺籃車早晚一登臨<lb/>
　　陳栖<lb/>
　　　遊常思寺<lb/>
<pb n="KR4h0117_WYG_361-52a"/>
興逐東風覽物華春遊隨歩到禪家窗含疊嶂松留鶴<lb/>
路入重林屋傍花聽法偶來尋杖鍚敲詩相與坐烟霞<lb/>
山童知我逺來客燒竹炊烟正煮茶<lb/>
　　　棠棃畵眉<lb/>
東風昨夜動微和一樹紅棃簇錦柯莫戀枝頭紅粉態<lb/>
王孫挾彈醉來過<lb/>
　　陳爟<lb/>
　　　和文厚弟除夜迎春韻<lb/>
<pb n="KR4h0117_WYG_361-52b"/>
沈醉燈下歸春夜欲除夜要舉迎春巵瓦壺不堪瀉緬<lb/>
彼荆樹枝臨霜未凋謝蘭玉生庭除書香豈應罷陽回<lb/>
宇宙初雪響紗窗下青草生夜塘夢中倐驚訝感此惠<lb/>
連詩千金重光價咫尺叙連枝相於脆霜蔗酴酥擁寒<lb/>
爐莫忘舊同舍<lb/>
　　　題山水圖<lb/>
築室武陵溪溪村緑樹迷人尋芝术去松借鶴猿棲問<lb/>
訣維仙棹看山倚杖藜披圖豁心目吟度石橋西<lb/>
<pb n="KR4h0117_WYG_361-53a"/>
　　　送文用弟起取之京<lb/>
同氣復同襟相看誼轉深顦鷯甘枳棘鸞鳯協韶音便<lb/>
道斒斕好聫牀風雨霪舊時袍笏在還汝繼朝簪<lb/>
　　　重光堂為林元美太守題<lb/>
青春入仕老歸田况復恩光擢暮年赤帯有花新進秩<lb/>
虎符分竹舊推賢林間白髪懷多寵籬下黄花晚更妍<lb/>
回首五雲何以報碧梧丹鳯正高騫<lb/>
　　　次韻送鄭文玉之春官<lb/>
<pb n="KR4h0117_WYG_361-53b"/>
梧竹深叢彩鳯棲扶揺直上碧雲梯青樽祖帳開懷别<lb/>
遠道河橋信筆題淮水晚風三疊浪棃闗夜月數聲鷄<lb/>
遥知獻罷天人䇿春滿瓊林醉似泥<lb/>
　　　平山懷古次林内翰韻<lb/>
粤山深處赤龍遊國歩艱難到此丘瘴雨愁雲迷舊壘<lb/>
紫宸黄閣在孤舟昏昏海色銷王氣岌岌南冠學楚囚<lb/>
却歎鼎湖龍去後萍踪又逐水東流<lb/>
　　　遊後樂亭<lb/>
<pb n="KR4h0117_WYG_361-54a"/>
一亭愧比子雲居為愛山泉引舊渠詩客坐留花下榻<lb/>
茶烟吹起竹邊厨半簾涼影翻荷葢幾樹濃隂隠木奴<lb/>
安得元方歸晝繡共吟池草倒銀壺<lb/>
　　　寄文用節推<lb/>
落葉愁分幾度秋懷人長夜上東樓潮陽浪説八千里<lb/>
治化今推第一流瘴海烟消山有色黄堂春暖獄無囚<lb/>
不知詩酒絃歌處還憶聫牀風雨不<lb/>
　　　文用擢南臺侍御用韻寄賀<lb/>
<pb n="KR4h0117_WYG_361-54b"/>
東樓歡㑹付空言誼重連枝豈異根拜命恩隨驄馬客<lb/>
鍾情目斷鶺鴒原清風㠶掛清江浦白簡霜飛白下門<lb/>
最是舊京人快覩豸冠三世太丘孫<lb/>
　　　竹坡<lb/>
八靣山前八畝坡若人種玉已成窠孫枝武接王猷興<lb/>
霜操聲傳衛澳歌月色到簾鸞鳯起風光入座管絃多<lb/>
他時雷雨湘江夜争看蒼龍躍海波<lb/>
　　　卜山草堂<lb/>
<pb n="KR4h0117_WYG_361-55a"/>
卜山深愧午橋莊一曲江村一葦航毎憶西軒話尊酒<lb/>
故瞻北斗列文昌烟蘿石上春如昨桃李門前舊有香<lb/>
最羡竹林留詠後草堂夜夜燭奎光<lb/>
　　　文用更新涵碧亭病起遊覽不遇<lb/>
扶䇿重登涵碧亭繡衣更創郡侯銘一塘新水迴春草<lb/>
萬古文峰列畫屏緑酒青尊珠履客光風霽月綺窗櫺<lb/>
夜來夢得新詩句飛楫沙頭喚鶺鴒<lb/>
　　　詠文静東山别墅<lb/>
<pb n="KR4h0117_WYG_361-55b"/>
惠連新構子雲居景占東山勝孟諸談謔四隣千畝稻<lb/>
招尋羣從一溪魚丁丁谷口樵薪㸑乃乃林頭牛角書<lb/>
取醉不須携妓樂壎箎叶奏更何如<lb/>
　　　水心亭四景為文用題<lb/>
銀河倒瀉玉壺秋百道清泠晝夜流一曲小池通混混<lb/>
濯纓人在鏡中遊<lb/>
金鷄高奮九霄翰飛落人間岱頂山五色嵐光何處著<lb/>
淡烟疎雨巻簾看<lb/>
<pb n="KR4h0117_WYG_361-56a"/>
何代靈龜下石潭古藤疎竹小溪南清光倒浸玻瓈影<lb/>
剰照霜前顆顆柑<lb/>
上方層閣枕溪潯潮送鐘聲出梵林斜日半村僧定晚<lb/>
高人從此滌塵心<lb/>
　　　中秋聞文用弟有浙江清戎之命喜而賦此<lb/>
玉壺寒露耿清秋執法星揺屬馬周咫尺賓山樓上月<lb/>
晴光照徹越吳州<lb/>
　　谷宏<lb/>
<pb n="KR4h0117_WYG_361-56b"/>
　　　行經華隂<lb/>
雲間太華倚三峰積翠遥連渭水東逺塞雁聲寒雨外<lb/>
離宫草色暮烟中秦闗日落行人少漢畤天隂古戍空<lb/>
寂寞武皇巡幸處祠前木葉起秋風<lb/>
　<lb/>
　<lb/>
　<lb/>
　石倉歴代詩選巻三百六十一<lb/>
</p>
<p>
</p>
  </div>
</body>
</text>
</TEI>
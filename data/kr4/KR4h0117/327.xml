<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百二十八</head> <lb/>
    <p>
<pb n="KR4h0117_WYG_327-1a"/>
欽定四庫全書<lb/>
　石倉歴代詩選卷三百二十八<lb/>
　　　　　　　　　　　　明　曹學佺　編<lb/>
　明詩初集四十八<lb/>
　　王燧<lb/>
　　　送别<lb/>
綠水灔汀洲風起江南秋煙波有孤客關河生逺愁逺<lb/>
愁那足説惜此芳華歇日暮淡忘歸蘋花悵難擷<lb/>
<pb n="KR4h0117_WYG_327-1b"/>
　　　修竹美人圖<lb/>
蘭膏香膩盤雲緑愁鎻春山黛痕蹙天寒日暮悄無言<lb/>
翠袖盈盈倚修竹修竹無心亦有情竹花結實珠繁榮<lb/>
秦樓人去彩鸞杳湘江種得相思成相思有種何時歇<lb/>
竹上年年怨離别千古魂銷怨不銷涙紅染作鴛鴦血<lb/>
　　　和髙季廸將進酒<lb/>
君不見雲中月清光乍圓還又缺君不見枝上花容華<lb/>
不久落塵沙一生一死人皆有綠髪朱顔豈能久樽前<lb/>
<pb n="KR4h0117_WYG_327-2a"/>
但使酒如渑肘後何須印懸斗咸陽黄犬悔已遲至今<lb/>
千載令人嗤試看古來功業士何如陌上冶遊兒百年<lb/>
飄忽寄宇内日日歡娛能幾嵗勸君莫惜囊中金便趂<lb/>
生前當買醉臨卭壚頭綠蟻香栁花捲雪春茫茫吳姬<lb/>
越女嬌相向痛飲須盡三千觴興來狂笑縱所適慎勿<lb/>
畏他權貴客東風吹落頭上巾此日獨醒端可惜一朝<lb/>
綺羅生網塵粧樓空鎻青娥人酒星不照九泉下孤鳥<lb/>
長哢山花春<lb/>
<pb n="KR4h0117_WYG_327-2b"/>
　　　湘竹簫歌<lb/>
君家洞簫天下竒碎紅亂㸃香淋漓濃如丹砂沁氷肌<lb/>
淡似猩血封瓊枝持來世人莫能識疑是秦女來相貽<lb/>
幾回吹向霜江曉皎月不明風悄悄一聲捲入碧雲中<lb/>
驚散飛鴻落天表君不見重華去兮歸路遥二妃泣向<lb/>
湘江臯江臯之竹竹間淚萬古千年長不消我將挾君<lb/>
携此同上黄鶴樓醉弄一曲離鸞秋曲終飛度洞庭去<lb/>
試聽蒼梧猿夜愁<lb/>
<pb n="KR4h0117_WYG_327-3a"/>
　　　春曉美人圖<lb/>
梨花埭上雞鳴早十二瓊樓天乍曉東風不動緑楊絲<lb/>
雲母窗空春悄悄銀屛複帳掩鮫綃遮斷蓬山海路遥<lb/>
鬢亂釵横雙鳳軃玻璃枕上不勝嬌誰將鸚鵡偷調弄<lb/>
驚散瑶臺合歡夢金盤仙掌日華髙小苑花枝露痕重<lb/>
小玉熏殘蘇合香臨鸞先學理新粧含情欲起嬌無力<lb/>
滿苑綠隂清晝長<lb/>
　　　題畵<lb/>
<pb n="KR4h0117_WYG_327-3b"/>
疎煙帶平野閑花落空林雞聲在何許人家春樹隂將<lb/>
尋丘中侶諧此塵外心幽期倘云遂寧惜露沾襟<lb/>
　　　新秋早朝<lb/>
宮井梧桐一葉飛新凉先到侍臣衣蒼龍闕上銀河轉<lb/>
丹鳳樓頭玉漏稀曉仗分行環御輦夕郎鳴珮出仙闈<lb/>
自憐虎觀叨陪從簪筆慙無補萬幾<lb/>
　　　左掖聞鶯和鄭孟宣助教<lb/>
落絮飛花滿禁城萬年枝上一鶯鳴全非幽谷間關調<lb/>
<pb n="KR4h0117_WYG_327-4a"/>
總是東風宛轉情啼處尚含求友思斷時猶帶惜春情<lb/>
朝回左掖門前聽却訝簫韶奏九成<lb/>
　　　送太平劉知府復任<lb/>
錦繡江山拱帝畿先皇曽此駐龍旗三年出守勞臣績<lb/>
再命専城遇主知桑柘千村豐庶日歌鐘萬戸太平時<lb/>
送君重去宣王化明世誰論治繭絲<lb/>
　　　送鄭尚書致仕<lb/>
重沐天恩典禮闈旋因賜告遂初衣先朝故老今誰在<lb/>
<pb n="KR4h0117_WYG_327-4b"/>
十世同居古亦稀淥水蘭舟江上發秋風華髪浦陽歸<lb/>
懸知戀闕情應甚夜夜山中夢紫㣲<lb/>
　　　客懐<lb/>
零落棲遲一病人鶯花正遇帝城春途窮不肻輕垂淚<lb/>
道在長甘固守貧陋巷草深前夜雨空齋甑掩昨宵塵<lb/>
杜陵何事真愚拙却欲虞廷自許身<lb/>
　　　其二<lb/>
縫掖誰云是舊衣故山終負採春薇時清懶上王通䇿<lb/>
<pb n="KR4h0117_WYG_327-5a"/>
病久常閒董子帷寰宇載逢新莭至江湖終覺故人稀<lb/>
半生多少關心事空學莊生蝶夢飛<lb/>
　　　𤓰州道中<lb/>
清江杳杳水連空江北江南綠映紅三月異鄉逢換火<lb/>
經春遊子怨飄篷滿汀蘆葉孤舟雨一樹梨花小斾風<lb/>
遥望故山何處是依稀煙樹五湖東<lb/>
　　　早朝待漏題楊諭德竹<lb/>
禁鐘纔動曉風微新竹疎疎對𤨏闈非是日髙簾不捲<lb/>
<pb n="KR4h0117_WYG_327-5b"/>
怕教空翠濕朝衣<lb/>
　　　題畵<lb/>
渡頭初唱采菱歌南浦西風漲綠波正是晚凉新雨後<lb/>
青山不似白雲多<lb/>
　　　題方壺畵<lb/>
紫府深沉白晝閒仙人歸去邈難攀當時暫謫來塵世<lb/>
寫徧江南雨後山<lb/>
　　　題天師竹<lb/>
<pb n="KR4h0117_WYG_327-6a"/>
上清仙子晉風流愛竹還同王子猷寫得一枝清似玉<lb/>
湘濱露冷夜來秋<lb/>
　　　林塘佳趣<lb/>
自脱荷衣别五湖秋風㡬度惜蓴鱸玉堂酒醒青綾薄<lb/>
空憶林塘舊釣徒<lb/>
　　　題竹贈别呂希暘從役<lb/>
露莎煙草滿晴川罷釣歸來暫泊船非是野情忘世事<lb/>
閒愁不到白鷗邊<lb/>
<pb n="KR4h0117_WYG_327-6b"/>
　　　題倪元鎮畵荆溪清逺圖<lb/>
銅官山下縱清逰每為飱松十日留吹斷玉簫人去久<lb/>
暮雲空鎻洞庭秋<lb/>
　　　其二<lb/>
清閟髙人一散仙常留遺墨世間傳當時曽寫相思意<lb/>
誰信如今重惘然<lb/>
　　　漁村<lb/>
汀葦蒼蒼白露凝一灘寒月未收罾西風吹醒江南夢<lb/>
<pb n="KR4h0117_WYG_327-7a"/>
四壁蛩聲半夜燈<lb/>
　　　山行<lb/>
蘿蔦隂中是㡬家青山數轉到門斜桃源祇在鷄聲裏<lb/>
不用緣溪認落花<lb/>
　　附張洪<hi>字宗海吳人</hi>
　　　悼貞婦<lb/>
嘽嘽赴行役肅肅成謝功婦女既有歸雞犬亦相從寧<lb/>
辭道路逺萬里來黔中邊城尚艱食太倉乏陳紅婦人<lb/>
<pb n="KR4h0117_WYG_327-7b"/>
在中饋何以能尸饔良人漸黧黑慘淡筋力窮常恐卧<lb/>
溝壑妾身何所終茍能事一飯豈惜膏沐容避人剪髻<lb/>
鬟易米羞晨供良人久驚訝覩我顔色同窮辭訊衷曲<lb/>
褁頭雲鬢空欷歔不下箸涙㸃微沾胸入恠久不出引<lb/>
脰經房櫳仰呼不到天洒涙不及泉義當死生共恩始<lb/>
夫婦全亭亭朱絲繩梁上乃雙懸小哉匹夫諒妄昧不<lb/>
足言念爾貞潔姿前後金石堅食貧勵兹節見義恐不<lb/>
前婦道久不聞良心鬱未宣孰知蠻貊地超世洵獨賢<lb/>
<pb n="KR4h0117_WYG_327-8a"/>
　　　古東門行送别金彦貞<lb/>
僕夫顧我悲轅馬跼不行古來離别地青草不復生居<lb/>
人攀桃李悵望難為情流塵起阡陌逺樹花㝠㝠莫向<lb/>
秦東亭唱此東門行土中有死骨聞之復心驚食荼莫<lb/>
言苦飲醯莫言酸世間萬事易惟有别離難既辭還執<lb/>
袂臨行復據鞍對面相寛解回頭涕已瀾人生誰非客<lb/>
何獨此哀嘆但令長夀考相報各平安<lb/>
　　　謁黔寧王廟<lb/>
<pb n="KR4h0117_WYG_327-8b"/>
曽聆玉帳肅徽音俯仰清祠感慨深客袂尚餘他日涙<lb/>
羈懐不改舊時心耳聞種竹都成玉眼看栽松盡作林<lb/>
每嵗騎箕滇海上手分雲液散甘霖<lb/>
　　　答俞都御史海上見寄二首<lb/>
舳艫相接恨離居音問那堪咫尺疎見月思君因自切<lb/>
㸔雲憶我定何如李膺舟楫神仙侶博望星辰太史書<lb/>
歸去客懐同一洗賀家湖上醉紅蕖<lb/>
　　　其二<lb/>
<pb n="KR4h0117_WYG_327-9a"/>
渺𣺌秋槎海上還洞簫吹月過三山九霜風露蓬壺外<lb/>
萬頃波濤袵席間地盡西南開帝域星環北極想天顔<lb/>
夜闌五色雲光近回首扶桑不可扳<lb/>
　　附偶桓<hi>字武孟太倉州人</hi>
　　　雜詩<lb/>
衡茅日岑寂嘉樹生繁隂夙興挹朝爽翛然澄我心如<lb/>
彼倦飛鳥冀得棲故林抱經味遺言且復理鳴琴惜哉<lb/>
鍾子歿曠世誰知音<lb/>
<pb n="KR4h0117_WYG_327-9b"/>
　　　又<lb/>
養疴卧丘樊庻得脱塵鞅三徑日就荒行樂倦還往荆<lb/>
榛既蕃蕪荼蓼亦滋長幽蘭獨憔悴况復纒草莽不因<lb/>
馨香發豈獲君子賞<lb/>
　　　嵗暮<lb/>
忽忽嵗云暮朔風吹客衣雖云鄉井近轉覺信音稀山<lb/>
響鼪鼯嘯江空鸛鶴飛百年渾潦倒底事未能歸<lb/>
　　　送陳民初先生歸廣州兼問訊趙知事公傑<lb/>
<pb n="KR4h0117_WYG_327-10a"/>
靜江遙帶五羊城官舸乗風畵鷁輕客館鄉人秋送别<lb/>
髙齋弟子日相迎桄榔接葉蠻煙暗螺蚌含珠海月明<lb/>
到郡為詢賢贊府幾時鞍馬定朝京<lb/>
　　　其二<lb/>
執簡立臺端百壬不敢噫道逺竟莫前動若飛翮鎩嵗<lb/>
月無停輈季秋倐已届籬菊傍雲肥江山日如畵軒車<lb/>
㡬時來夜雨一燈掛明徳正可崇相期各云勵<lb/>
　　附呂淵<hi>字希顔常熟人</hi>
<pb n="KR4h0117_WYG_327-10b"/>
　　　和童僉憲士昂詠雪<lb/>
隆冬氣凛冽朔風布威嚴同雲糊正密六出漸飛添紛<lb/>
紛花絮雜片片瓊玉兼髙堆瓦將覆亂落塵不沾碧雞<lb/>
没孤喙金馬埋雙尖皎潔炫晴瀑虚明奪夜蟾梅枝飄<lb/>
素粉竹葉懸牙籖㶚橋詩助思錦帳酒傷廉玉花輕入<lb/>
幔氷柱細垂檐自聞謝女詠翻似織成縑<lb/>
　　　萬竿煙雨圖為童僉憲賦<lb/>
君不聞淇水隈煙籠萬箇綠猗猗又不聞湘江曲雨過<lb/>
<pb n="KR4h0117_WYG_327-11a"/>
千竿齊挺玉淇峯湘流各一方遥遥相隔千里長君胡<lb/>
巧將縮地訣併作無邊煙雨鄉鷓鴣聲近黄陵廟山接<lb/>
九疑猿夜呌少年曽記畵船輕百詠新詩隨口道今日<lb/>
看圖憶少年老懐衰鬢兩茫然總有琅玕可人景愧無<lb/>
珠玉驚人篇聞君愛竹幾成癖沙土南金灰白壁閒來<lb/>
酣聽戛鏗鳴靜裏飽觀蒼翠色君兮君兮聽我歌江上<lb/>
年年風雨多竹花零落碧雲冷奈爾鳳饑無食何<lb/>
　　　連雲嘆<lb/>
<pb n="KR4h0117_WYG_327-11b"/>
連雲棧道如升天千山萬山相盤旋上有古今不伐之<lb/>
老檜下有晝夜不息之飛泉林深未知清晝永但聞百<lb/>
鳥相和巧出音綿綿鷓鴣之語人共識分明似訴行不<lb/>
得客懐聞此倍感傷駐馬看雲長嘆息雞頭關前山最<lb/>
髙我馬已痡僕亦勞懸崖萬丈陡壁立俯瞰羣嶺同兒<lb/>
曹烏龍江裏濤聲惡日日轟雷慘寒骨奔流直與滄海<lb/>
通勢自天成非禹鑿我來對此心茫然便欲解綬思歸<lb/>
田乃知王事未可緩行行且誦皇華篇皇華四牡歌再<lb/>
<pb n="KR4h0117_WYG_327-12a"/>
續上徳未宣懐靡足何當兩腋生羽翰頃刻搏風到西<lb/>
蜀<lb/>
　　　題曹僉憲三茅山水圖<lb/>
三茅山水何竒哉形勝彷彿東蓬萊山峯高聳彩雲表<lb/>
水道近接滄江隈四時景物多佳致一入春來更明媚<lb/>
楊柳輕垂翠帶長杏花艶吐臙脂麗松梧竹木交加新<lb/>
梵王宮殿髙嶙峋峩峩寳刹矗天際小小畵船撑水濵<lb/>
鄉村逺近多茅屋朝出耕兮夜歸讀谿畔時逢訪友人<lb/>
<pb n="KR4h0117_WYG_327-12b"/>
林間數遇携琴僕青帘揺颺酒家前一行飛鳥來青天<lb/>
眼中總是吟哦具意外了無塵俗牽曹公於此築居第<lb/>
子孫䋲䋲習詩禮科甲相傳繼後先簪纓奕葉光閭里<lb/>
一從出仕趨金門十載思家勞夢魂閩山路隔無飛雁<lb/>
滇海宵深感斷猿邇來忽得唐王宰故里畵圖隨筆灑<lb/>
新花新樹景還同舊水舊山形不改看圖對景情依依<lb/>
飄然便欲抽簪歸却憶君恩未能報撫巻盡日徒欷歔<lb/>
朅來索我題長句我亦三茅隣近住何當與子賦歸歟<lb/>
<pb n="KR4h0117_WYG_327-13a"/>
同老林泉最清處<lb/>
　　　題李侍御山水圖<lb/>
山色滿郊原幽深隔市喧孤舟横古渡荒徑掩衡門野<lb/>
樹煙光薄溪橋曙色分依稀故園景吟對欲銷魂<lb/>
　　　舂陵道中<lb/>
蚤發瀟南驛晨光尚未明山横疑水斷灘急訝舟輕茅<lb/>
屋稀疎見筒車逺近鳴民安邊患息千里樂廵行<lb/>
　　　贈徐憲副西還<lb/>
<pb n="KR4h0117_WYG_327-13b"/>
江水碧於苔歸舟不捨開夢緣情易得愁為别難裁樹<lb/>
色迎征斾花香沁酒杯到家秋欲近松菊共徘徊<lb/>
　　　茶坪<lb/>
茶坪春雨後舊幹發新茸雀舌微含翠龍芽淺著紅小<lb/>
筐和露摘疎篚帶煙燻汲水時烹啜清生兩腋風<lb/>
　　　送張都督至陜西遇陳同寅金<lb/>
近捧綸音迎使臣馬蹄三月到西秦一春獨詠無佳句<lb/>
千里相逢有故人夜雨郊原芳草合東風庭院落花新<lb/>
<pb n="KR4h0117_WYG_327-14a"/>
相看莫怠咨詢職盛世青年好致身<lb/>
　　　入連雲棧<lb/>
棧閣難行説與君來遊方信峻連雲江從鳥道聲偏急<lb/>
山到雞關勢漸分嵐氣漲空朝靉靆林隂蔽日晝氤氲<lb/>
吟邊忽動鄉關思風雨猿聲不可聞<lb/>
　　　川江夜雨憶近侍諸同年<lb/>
西風吹雨夜瀟瀟獨卧舟中正寂寥聲滴蓬窗孤夢破<lb/>
寒生衾枕旅魂銷黄牛廟古灘聲急白馬江空木葉凋<lb/>
<pb n="KR4h0117_WYG_327-14b"/>
遥憶同年諸近侍金門斜月正趨朝<lb/>
　　　和黄繡衣忠清堂韻<lb/>
黄甲髙標賜出身一官今喜立通津讜言曾落將軍膽<lb/>
直氣仍埋御史輪葵蕚寸心常向日梅花清骨不沾塵<lb/>
少年更際平成㑹封事還看達紫宸<lb/>
　　　武攸道中懐諸同寅<lb/>
千里巡行屬暮秋宦情羈思兩悠悠安邊愧乏班生畧<lb/>
戀闕空懐杜甫憂月夜聞猿尋野寺霜晨策馬度林丘<lb/>
<pb n="KR4h0117_WYG_327-15a"/>
相知若慰驅馳苦珠玉何妨每見投<lb/>
　　　留别貴州吳總戎<lb/>
壯年曾憶叙邊城今日相看鬢已更欵曲㡬巡新漉酒<lb/>
殷勤一叚舊交情柳營近拜將軍命薇省仍叨岳伯名<lb/>
明日又成千里别滇南回首暮雲横<lb/>
　　　城西别墅為素軒錢公作<lb/>
滇南城外路西分水繞山回秀作紋楊栁四堤張翠幄<lb/>
稻梁千頃布黄雲渠通澤國鷗頻入地近仙家犬不聞<lb/>
<pb n="KR4h0117_WYG_327-15b"/>
幾度叨陪清宴樂却疑身世逺塵氛<lb/>
　　　題鎮江多景樓<lb/>
獨倚危樓眼界寛無邊風景恣盤桓四圍花木如屏擁<lb/>
千里江山入畵看帆破晚煙歸别浦雁拖秋色下空灘<lb/>
來今往古詩何限景物難窮思易闌<lb/>
　　　淮河晚泊<lb/>
乘軺千里戴君恩舟抵淮河日已昏萬井人家城外市<lb/>
幾行煙樹水邊村鐘鳴蘭若僧歸渡犬吠茅簷客到門<lb/>
<pb n="KR4h0117_WYG_327-16a"/>
撫枕篷窗不成寐滿懐離思向誰論<lb/>
　　　金陵酒興<lb/>
奉使南行屬暮秋長途千里去悠悠青山滿眼遍京口<lb/>
畵舫連檣遮石頭撫景信知天地客感懐無奈古今愁<lb/>
一尊且作簪纓㑹痛飲厭厭夜不休<lb/>
　　　楚水吟懐<lb/>
楚江秋晚淨無埃五兩髙懸畵鷁開落日亭亭催客去<lb/>
青山隠隠送詩來月臨湘水猿聲斷雲冷衡陽雁影回<lb/>
<pb n="KR4h0117_WYG_327-16b"/>
佳句入囊珠玉舊客邊誰與共敲推<lb/>
　　　洞庭夜月<lb/>
洞庭湖外岳陽城景到秋深月倍明金躍浮光風欲定<lb/>
璧沈千影浪初平君山𨼆𨼆連雲氣湘水悠悠到雁聲<lb/>
遥想登樓清興足倒騎黄鶴去吹笙<lb/>
　　　湘江煙雨<lb/>
瀟湘兩岸樹糢糊煙雨霏微似畵圖鴻雁影斜風正急<lb/>
鷓鴣聲斷日將晡帆從青草湖邉落酒向黄陵廟下沽<lb/>
<pb n="KR4h0117_WYG_327-17a"/>
無限凄凉禁不得㡬回回首望神都<lb/>
　　　貴陽山色<lb/>
貴陽山色最清幽客裏看山信馬逰蛾黛千層朝雨過<lb/>
螺青一抹暮雲収人家結屋連村住澗水浮花遶郭流<lb/>
佳興滿懐清可掬詩成頻向錦囊投<lb/>
　　　繡衣郭公詢知郡博髙君善誨諸生畧無責報<lb/>
　　　　之意因大書仁夀二字嘉之予賦一律用張<lb/>
　　　　其美云<lb/>
<pb n="KR4h0117_WYG_327-17b"/>
侍御多能筆似椽特書仁夀為君賢吳興遺教尊胡瑗<lb/>
太學諸生仰鄭䖍虀飯每甘心有樂束脩頻却橐無錢<lb/>
願言終始全清節應享聲名過百年<lb/>
　　　過常德留别李總兵<lb/>
不覩芝眉二十年相思每誦寄来箋經行正擬懽連日<lb/>
往返那期恨一天白髪無情催我老青雲有路讓君先<lb/>
明春尚得趨朝便肻約歌呼醉畵船<lb/>
　　　松島春雲<hi>攬秀軒入景</hi>
<pb n="KR4h0117_WYG_327-18a"/>
積石移松滿戸庭春雲飛繞似林坰日烘瑞彩香盈葢<lb/>
雨濕濃隂翠滿屏三徑飄揚迷鶴夢半岩舒卷帶龍腥<lb/>
呼童浄掃窗前影自起揮鑱斵伏苓<lb/>
　　　荷池夏雨<lb/>
新鑿荷池引水通雨深花滿趣無窮盤傾珠顆齊翻翠<lb/>
衣露霞綃半折紅四座凉生風細細一簾香沁霧濛濛<lb/>
此中清景真堪賞何必移家住瀼東<lb/>
　　　林亭翫月<lb/>
<pb n="KR4h0117_WYG_327-18b"/>
林亭明月趣偏嘉知是滇南好事家一片寒光清屬影<lb/>
十分秋色瑩無瑕翠盤香露翻金粟荷葢西風老桂花<lb/>
恍似水晶宮殿裏㡬回忘却在天涯<lb/>
　　　雪屋焚香<lb/>
吟窩新結小崆峒靜爇名香趣不窮四壁晴雲生夜白<lb/>
一星温火吐春紅水晶簾静詩魂爽銀葉爐深鼻觀通<lb/>
睡起只疑春色暮滿簾飛絮月朦朧<lb/>
　　　草砌鋪茵<lb/>
<pb n="KR4h0117_WYG_327-19a"/>
東風芳草正芊芊匝砌鋪茵亦可憐叠翠不當車馬徑<lb/>
生香偏近綺羅筵䝉茸雅稱逰人坐葱蒨猶宜醉客眠<lb/>
想見明公行樂處只疑身在碧雲邉<lb/>
　　　花臺簇繡<lb/>
春滿亭䑓日乍長百花開遍鬬新粧錦屏髙映秋千索<lb/>
金縷深圍蹴踘塲幾陣輕風嬌弄影一畨微雨細生香<lb/>
東翁最喜留賓醉更爇銀燈看海棠<lb/>
　　　太華來青<lb/>
<pb n="KR4h0117_WYG_327-19b"/>
排空髙揷净無埃萬朶芙蓉暎日開拄笏嵐光和露滴<lb/>
卷簾晴翠撲人来地連金馬岧嶤聳勢壓青螺宛轉回<lb/>
我欲題詩最髙處凌風飛上紫霞堆<lb/>
　　　商山聳翠<lb/>
重重秀色翠糢糊展出天邊一畵圖瀑布喜看飛壑瀉<lb/>
盪胸時見斷雲孤千尋玉柱排青笋九疊金屏上錦蕪<lb/>
最愛初經風雨後滿林香霧亂禽呼<lb/>
　　　題小景<lb/>
<pb n="KR4h0117_WYG_327-20a"/>
綠樹橋頭路轉迴水光山色映樓臺扁舟蕩入荷花裏<lb/>
知是逰人避雨來<lb/>
　　　題便面<lb/>
碧天如洗月團團露滴松梢夜氣寒記得畵船經赤壁<lb/>
酒醒詩就倚篷看<lb/>
　　　題宋徽宗瀟湘鴝鵒圖<lb/>
御墨淋漓玉數枝畵圖瀟洒使人悲春風鴝鵒湘江景<lb/>
不似龍沙夜雪時<lb/>
<pb n="KR4h0117_WYG_327-20b"/>
　　附顧禄<hi>字謹中華亭人</hi>
　　　夜宿郭道士山房<lb/>
珠宮夜無喧瀟洒絶壁下天高露氣澄溪浄月光瀉孤<lb/>
吟虚館秋獨宿空山夜何當謝九塵笙鶴擁髙駕<lb/>
　　　雲巢歌為陳煥文賦<lb/>
我本雲間人夙契雲山緣聞公巢雲處愛作雲巢篇公<lb/>
家雲巢在何許㑹覘秀出雲海邊山頭日月白雲起雲<lb/>
峰萬朶浮青蓮山人結屋入雲去置身直上雲松巔雲<lb/>
<pb n="KR4h0117_WYG_327-21a"/>
蘿千尺覆戸外檻下百道來雲泉雲翁住其下日與雲<lb/>
周旋或携雲鶴遊或伴雲龍眠飱雲英兮潄雲液被雲<lb/>
衣兮駕雲軿有時看雲發高詠落筆往往凌雲煙浮雲<lb/>
世事豈能絆蕭散自是雲中仙我欲乗雲走相覔雲路<lb/>
峻絶難夤緣爾來山人棄雲出我今亦是青雲客雲騎<lb/>
橋南古汴津一笑相逢雲水白問公别雲今幾年側身<lb/>
東望雲茫然又掛雲帆拂滄海歸去自種雲中田<lb/>
　　　次韻夜泊<lb/>
<pb n="KR4h0117_WYG_327-21b"/>
海近潮初上江清天倒流故鄉頻入夢此地獨維舟落<lb/>
雁沉霜鏡濳魚避月鈎不眠催早發歴歴數更籌<lb/>
　　　秋夜<lb/>
一寒一暑相推移四序平分秋最悲山川蕭條草木萎<lb/>
金風淅瀝吹羅帷夜何長兮晝何促欲眠不眠嘆幽獨<lb/>
樓上寒更聲斷續飛蛾翩翩繞殘燭<lb/>
　　　泊舟夷陵<lb/>
落日官船駐驛亭秋風城郭古夷陵秦燒舊土猶存黑<lb/>
<pb n="KR4h0117_WYG_327-22a"/>
禹鑿髙山半擁青萬里風波勞逺渉九霄雲路阻飛騰<lb/>
令人却憶文章守夜向西嵓接夢靈<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_327-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百二十八<lb/>
</p>
<p>
</p>
  </div>
</body>
</text>
</TEI>
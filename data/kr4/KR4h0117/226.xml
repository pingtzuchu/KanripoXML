<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百二十六</head> <lb/>
    <p>
<pb n="KR4h0117_WYG_226-1a"/>
欽定四庫全書<lb/>
　石倉歴代詩選巻二百二十六<lb/>
　　　　　　　　　　　　明　曹學佺　編<lb/>
　宋詩一百三<lb/>
　　釋德洪<lb/>
　　　寄彭景醇奉議<lb/>
我庵湘山麓君家湘江尾共看湘山雲同飲湘江水君<lb/>
有負郭田飽食驕穉世小兒操井臼大兒了租稅我獨<lb/>
<pb n="KR4h0117_WYG_226-1b"/>
生事拙饘粥每不繼君如李大夫時時容乞米永懐湖<lb/>
山堂風物自閒美楞嚴初讀罷篆冷空窗几㣲風拾殘<lb/>
紅幽鳥妨春睡蒼苔滿門巷榆栁陰覆砌杖策亦窺園<lb/>
悠然望層翠<lb/>
　　　雪霽謁景醇時方𡎺堤捍水脩湖山堂復和前<lb/>
　　　　韻<lb/>
𡎺堤蓋南堂雪霰響新瓦我踏雪泥至自攜雙不借愛<lb/>
公有俊氣句法洗凡馬清婉繼彭澤寒陋笑東野願為<lb/>
<pb n="KR4h0117_WYG_226-2a"/>
西崦隣投名入詩社餘年吾事濟過從有公者何時聞<lb/>
折竹燈火共清夜<lb/>
　　　陪張廓然教授遊山分題得山字<lb/>
先生如梁鴻德耀亦愛山湘西十日留笑語煙雲間弄<lb/>
泉石梅塢喚舟青蘋灣藉草飲松下松風當吹彈二妙<lb/>
生清妍山花挿雲鬟粲然起為夀舞袖相翩翻先生墮<lb/>
幘醉頗覺天地寛醉語忽成詩為題蒼壁顔城郭遙相<lb/>
望但見千峰寒<lb/>
<pb n="KR4h0117_WYG_226-2b"/>
　　　又得先字<lb/>
青山隨處有見之輒欣然獨于湘上山欲買歸休田此<lb/>
邦多君子故欲吾終焉先生人品髙白鷗春水前弟子<lb/>
殊秀發玉樹相明鮮頗怪翰墨場亦著白髪禪分題得<lb/>
難韻下筆風雷旋詩成愕衆口不復較後先閒中有此<lb/>
樂安用食萬錢紫芝愛陸渾遂為好事傳悠然見眉字<lb/>
寧復羨遺編<lb/>
　　　寄題雙泉<lb/>
<pb n="KR4h0117_WYG_226-3a"/>
閻公立朝時凜然古遺直孤忠捍世波砥柱屹挺特一<lb/>
旦成千古埋玉秀山側至今山中泉實以配公德欲知<lb/>
其源深下漲千頃澤沙渠走清快丹井湛紺碧譬如澠<lb/>
與淄相去無尋尺日光每下徹山影必倒植倚欄應欣<lb/>
然遊鱗見尾脊知誰念純孝滿掬種白石粲然生玉英<lb/>
㝠感吁莫測泉旁有精舍聞多登覽適何時同二老追<lb/>
逐扶瘦策詩成坐假寐夢厯秋山赤想見環佩清繞除<lb/>
餘響滴<lb/>
<pb n="KR4h0117_WYG_226-3b"/>
　　　次韻夏夜<lb/>
隠几羣動寂池塘浮夕光瓦溝急雨過熏風滿南堂飛<lb/>
螢忽㸃衣小立聞荷香東南喜見月㣲雲復遮藏長哦<lb/>
穎皋詩清語沁肺腸勁氣終不屈鏌鋣淬光芒高懐寰<lb/>
宇間蠢蠢犇炎凉斯人古遺直天質自温良兹夜發遐<lb/>
想易親復難忘歸田無别意難以枘入方<lb/>
　　　次韻過醴陵驛<lb/>
解鞍成小寢部曲營夜炊此生一寄耳夢幻相拘縻風<lb/>
<pb n="KR4h0117_WYG_226-4a"/>
飡雜舍者水宿依江湄何時步八塼壓犀簾幕埀三湘<lb/>
在圖畫開屏供卧披公宜宿玉堂明甚無可疑今復聊<lb/>
爾耳閒作虎頭癡<lb/>
　　　贈别若虚<lb/>
殘暑霽嚴威新凉釀歸思夢驚聞松聲兩鬂到萬事中<lb/>
情怯離别此别仍對子追惟初識面寧復計有此明朝<lb/>
舟洞庭驚浪銀山起醉眼失湘楚妙語凌淮泗我如浮<lb/>
水葉遇坎當自止行將看荆山歸老鹿門寺<lb/>
<pb n="KR4h0117_WYG_226-4b"/>
　　　和游福巖<lb/>
雲開見樓閣峰頂知有寺衆峰讓髙寒蓋是出其類曹<lb/>
溪正脈深不㫁𣺌如帶流而至衡霍百川蓄滙澮迺知<lb/>
般若臺自昔分燈地清游亦不惡俯仰憶前事寶構出<lb/>
灰燼人逝時亦異永懐韓潮州夜與千峰對仙去三百<lb/>
年音容恍如在妙語落人間斷碑卧榛檜<lb/>
　　　和杜司録嶽麓祈雪分韻得嶽字<lb/>
嵗晩湘水濵黄塵似河朔江流涸欲盡缾罌汲餘濁忽<lb/>
<pb n="KR4h0117_WYG_226-5a"/>
聞雙旌出千騎爍山嶽雪雲巻山去天宇獻遼邈嬌鴉<lb/>
集風枝凍鶴時俛啄山雖非故人識面亦已數豐年屬<lb/>
勝遊與我同三樂<lb/>
　　　次韻經蔡道夫書堂<lb/>
書堂山崦西微路經桑柘婉婉緑陰中傴僂牽羸馬須<lb/>
臾將平川時過幽溪瀉源深人家稀落日耕釣罷過牆<lb/>
傍修竹深處開茅舍池塘逺軒窗秀露風清夜杯盤燈<lb/>
火裏笑語茅簷下夜闌乞新詩自愧非作者張燈掃西<lb/>
<pb n="KR4h0117_WYG_226-5b"/>
壁把筆強驅駕萬景每騷縱此夕偶相借遂令諸子歡<lb/>
一一如圖畫<lb/>
　　　題嶽麓深固軒<lb/>
湘西峰頂寺樓閣藏煙翠危臺占冢顛小軒寄幽致游<lb/>
人常不到石壁照溪邃于世復何求此生眠食耳翛然<lb/>
亦何有蒲團空曲几凭髙俯城郭車馬環磨螘城郭望<lb/>
諸峰時見孤雲起<lb/>
　　　中秋夕以月色靜中見泉聲幽處聞為韻分韻<lb/>
<pb n="KR4h0117_WYG_226-6a"/>
　　　　得見字<lb/>
夜清成水宿月出波灧灧那知是中秋老眼欲凄眩此<lb/>
生天地間飄泊如蓬轉朅來泊湘濵此月凡七見冰輪<lb/>
上天衢萬里不知逺夜深度明河輪側明河淺西河欲<lb/>
吹笛餘音落哀怨<lb/>
　　　次韻周達道運句<lb/>
朱門連大藩知是故人宅登門一笑歡忘其身是客叢<lb/>
林斷岸西聚落一水隔欲知往來數雞犬亦相識撥書<lb/>
<pb n="KR4h0117_WYG_226-6b"/>
卧清曉井汲聞餘滴職嚴賔謁少境靜意自適<lb/>
　　　次韻朝陰<lb/>
轆轤曉汲罷幽響聞餘滴不知雨毛空但覺炊煙濕閒<lb/>
居少過從屋角寒藤入夫子獨念我問訊常絡繹時來<lb/>
歎柴扄飢飽共休戚此詩麗如春妍暖破岑寂如追薊<lb/>
子訓可望不可及<lb/>
　　　送彦周<lb/>
彦周美少年風味映前古令人每見之不敢發鄙語推<lb/>
<pb n="KR4h0117_WYG_226-7a"/>
墜吾法中偃蹇揖佛祖死生人所怖玩之于掌股此生<lb/>
㡬離别此别覺酸楚夜寒衆峰髙獨看霜月吐<lb/>
　　　次韻游方廣<lb/>
萬峰纒煙霏一線盤空路丹楹出翔舞半在生雲處海<lb/>
人猿臂上哀湍不堪泝夫子英特人自是幹國具醉耳<lb/>
厭絲竹來此良有故臨髙賦新詩妙語發竒趣便欲抱<lb/>
琴書亦作東家住山靈應拊掌笑公方窘步富貴牢縳<lb/>
公雲泉寧可付置巻發遐想湘月微雲度<lb/>
<pb n="KR4h0117_WYG_226-7b"/>
　　　贈珠維那<lb/>
湘雲遮世路閒客此閒行彌日不忍去眷此山水清暖<lb/>
窗欲春色茗椀雪花輕道人舊不識一見意已傾人生<lb/>
無根蔕聚散如流萍聊炷返魂梅將以熏道情此詩亦<lb/>
偶爾夫用四座驚<lb/>
　　　謁狄梁公廟<lb/>
九江浪粘天氣勢必東下萬山勒回之到此竟傾瀉如<lb/>
公廷諍時一快那顧藉君看洗日光正色甚閒暇使唐<lb/>
<pb n="KR4h0117_WYG_226-8a"/>
不敢周誰復如公者古祠蒼煙根碧草上屋瓦我來春<lb/>
雨餘瞻歎香火罷一讀范公碑蝢塵看犇馬斯文如貫<lb/>
珠字字光照夜整帆更遲留風正不忍掛<lb/>
　　　同彭淵才謁陶淵明祠讀崔鑒碑<lb/>
晉室東渡後主弱祇如寄桓温弄兵權劉裕竊神器先<lb/>
生于此時潔身良有以袖手歸去來詩眼飽山翠追還<lb/>
聖之清太虚絶塵滓長恨千載心㫁絃掩流水<lb/>
　　　陳氏貫時軒<lb/>
<pb n="KR4h0117_WYG_226-8b"/>
春風著萬物粉飾相明鮮雪霜摧壓之不情如世權問<lb/>
誰不可犯揖此蒼玉椽斫頭未易屈槍地猶傲然相逢<lb/>
凋零中秀色披晴煙陳侯我輩人逸氣傾羣賢開軒冷<lb/>
相向酬酢忘嵗年我來作風聽夜雨雜山泉攜被願假<lb/>
宿與子對牀眠<lb/>
　　　懐慧廓然<lb/>
蕭蕭暑雨過空山成夜晴月出東南峰娟娟風露清飛<lb/>
螢自開合寒蟬亦悲鳴興來忽獨往聽此落磵聲永懐<lb/>
<pb n="KR4h0117_WYG_226-9a"/>
西湖上絶景玉壺明松際翛然姿振策自經行即欲呼<lb/>
就語忽隔千里程何時徑尋子夜航過臨平<lb/>
　　　同超然無塵飯栢林寺分題得栢字<lb/>
沙村宿雨餘炊煙淡寒色山墟蠶市休野飯漁舟隔忽<lb/>
逢栁際門知有道人宅叩扉山答響童子出迎客空庭<lb/>
竟何有凍死千嵗栢鐘鳴食時至老僧揖就席香秔定<lb/>
宿舂露葵應曉摘差飢一飯美何啻萬錢直風軒納山<lb/>
翠引手捫石壁愛此玉崔嵬嵗久自崩坼下有洄渦泉<lb/>
<pb n="KR4h0117_WYG_226-9b"/>
甘凉冰齒頰勿輕一脈㣲去漲萬頃澤吾行無疾徐住<lb/>
佳去亦得欲收有聲畫絶景為摹刻興來勿復緩轉顧<lb/>
成陳迹<lb/>
　　　十二月十六日發雙林登塔頭曉至寶峰寺見<lb/>
　　　　重重繪出庵主讀善財徧㕘五十三頌作此<lb/>
　　　　兼簡堂頭<lb/>
十年懐石門今日石門去雙林動曦光跋河開宿霧力<lb/>
㣲藉古藤泥軟脫芒屨風泉白雪壑夜雨青松路我生<lb/>
<pb n="KR4h0117_WYG_226-10a"/>
百事廢齒髮行衰暮但餘愛山心不逐年華故此山甲<lb/>
天下自昔家吾祖峰如青蓮花千葉曉方吐煙雲浮香<lb/>
色清凉洗肝腑異哉萬木間白塔巋然古此老無恙時<lb/>
超放誰與伍萬象供笑談大千為戲具我曽從之游絶<lb/>
塵追逸步誰云今已亡塔開全體露永懐憑妙觀此意<lb/>
竟凄楚<lb/>
　　　仁老以墨梅逺景見寄作此謝之<lb/>
荒寒掃横斜稀疎開未徧煙昬雨毛空標格終微見吳<lb/>
<pb n="KR4h0117_WYG_226-10b"/>
姬風鬂亂睡色餘妬面誰令種性香風味極不淺道人<lb/>
三昧力幻出隨意現塞管玉纎寒無勞寫哀怨<lb/>
　　　上巳日有懐昔從雲庵老人此日山行<lb/>
今年上巳日久客望江南雙林接脩水石路入煙嵐千<lb/>
峰出雲雨空谷呑寒潭蒼杉鬱童童秀色凌雲庵不見<lb/>
庵中人青燈耿塵龕空餘行樂處攀翻聞笑談風光與<lb/>
節物觸愁味參參臨髙望煙靄衰涕落春衫<lb/>
　　　送正上人歸黄龍<lb/>
<pb n="KR4h0117_WYG_226-11a"/>
道人泉南來音姿頗純美觀其略笑語亦自飽風味相<lb/>
看坐終日孤月墮止水但見篆畦間青煙行未已朝來<lb/>
忽去我秋風動衣袂試問安所之笑指千峰裏秋晩當<lb/>
相尋結伴入層翠<lb/>
　　　余在龍安木蛇庵除夕㣲雪及辰未消作詩紀<lb/>
　　　　之<lb/>
元朝喜見雪一室譁少長新年方下車故嵗已長往知<lb/>
誰徑尋我東牆屐齒響正當穏靠蒲移几就紙帳一片<lb/>
<pb n="KR4h0117_WYG_226-11b"/>
忽飛來墮我詩巻上為置石鼎烹茗飲聊同賞<lb/>
　　　次韻李商老匡山道中望天池<lb/>
幽人修水上春漲冒陂田時時想見之笑頰㣲渦旋往<lb/>
來柴桑間妙語生雲煙廬山自髙寒青碧開晴天倚藤<lb/>
望絶頂風味如斜川我思從之游子亦當勉旃詩成聊<lb/>
假寐歸夢歴層顛<lb/>
　　　居上人自雲居來訪白蓮社話明日告歸作此<lb/>
　　　　送之<lb/>
<pb n="KR4h0117_WYG_226-12a"/>
浮雲山盡際花木迎春暉佳人殊方來見之消渴飢藉<lb/>
草坐松影粉香時落衣氣貌秀可掬出語超幽微巖壁<lb/>
鐘聲寂山陰花發稀去袂挽莫留又作甌峰歸<lb/>
　　　送通上人游廬山<lb/>
少年四方志一杖餘㲲巾朝來過㣲雨扁舟買南津廬<lb/>
山冠天下况復當青春遙知泊星渚雲開蒼翠新相看<lb/>
發一笑瀑布埀天紳虚漢清月上山空無四隣應懐千<lb/>
載姿坐榻空埋塵興來得好句録寄北山人<lb/>
<pb n="KR4h0117_WYG_226-12b"/>
　　　同慶長游草堂<lb/>
萬株蒼煙間杳然出㣲徑相逢知有得一笑洗孤憤蕭<lb/>
蕭半窗雨終日滿風聽緑雲到巉絶小立銳清興約公<lb/>
我輩人發此一區勝春工自無私風力亦強敏栁埀拂<lb/>
掠黄溪作揩磨浄籬間殿寒梅吳姬發㣲哂已欣鳥聲<lb/>
樂更愛游絲逈余郎妙天下氣與山嶽峻春光纒肺腸<lb/>
霽月恍風韻詩如畫好馬落筆得神駿日斜興未闌路<lb/>
窮春不盡更為明日游踏徧鐘山頂旋汲一人泉峰頭<lb/>
<pb n="KR4h0117_WYG_226-13a"/>
煮春茗<lb/>
　　　寄巽中<lb/>
熏風度南枝餘芳委紅緑㣲雲生晩陰梅雨浄林麓穿<lb/>
花鶯語遲翻泥燕飛速遐想幽人居夢過剡溪曲清聲<lb/>
久絶耳斯懐抱煩燠仰道思彌髙哦詩出凡俗脫屨滿<lb/>
户外輪蹄日相逐吾徒不得人大法世陵叔智刅剪蒿<lb/>
蓬利鋒揮樸樕念往追前席初筮不我卜别來空相思<lb/>
徙倚蒼山木<lb/>
<pb n="KR4h0117_WYG_226-13b"/>
　　　送濟上人歸漳南<lb/>
密林影羣陰露葉光翻夕幽人獨經行滿院許秋色㡬<lb/>
年渉嶺海頗亦歴佳席邇來寄江寺癡坐室生白吾家<lb/>
在漳南萬頃蒼玉壁何當附舶歸重拂林下石此生一<lb/>
夢耳夢覺試尋繹倚笻作長嘯萬事付鳥跡若有閒中<lb/>
吟無惜寄飛翼<lb/>
　　　夏日雨晴過宗上人房<lb/>
仲夏林木深古寺雨初足殿閣風甌鳴閒庭草空緑小<lb/>
<pb n="KR4h0117_WYG_226-14a"/>
軒試凭几解籜愛新竹㸃筆記題詩粉色不受觸道人<lb/>
有佳處面數良以熟翛然亦無營來往相追逐此時偶<lb/>
相值一笑天宇局何當烹壑源涴此腸胃俗<lb/>
　　　泊舟星江聞伯固與僧自五老亭步入開先作<lb/>
　　　　此寄之<lb/>
煙霏含空青向晩望逾好欲行雙瀑邊俊鶻屢側腦偶<lb/>
攜白髪禪步盡青松道孤鴻聊送目瘦策自扶老甚欲<lb/>
東澗陰縳屋安井竈我亦個中人歸計嗟不早永懐巖<lb/>
<pb n="KR4h0117_WYG_226-14b"/>
上僧松鬛和雲掃<lb/>
　　　冬日顯寧偶書<lb/>
山舟不肯留白髮日夜益曉窺青銅光乃覺朱顔失故<lb/>
人半凋零行吟百憂集舊山天盡頭嵗晏衰眼力髙枕<lb/>
此山泉比興復何日百年暗相驚奔忙如瞬息喬松亦<lb/>
已塵仙術無煩乞<lb/>
　　　又次前韻<lb/>
禮法日荒蕪坦率日增益惟餘枯藤枝起坐不相失山<lb/>
<pb n="KR4h0117_WYG_226-15a"/>
枕孤雲歸林寒倦鳥集愛此亦題詩鈍澀見才力乃知<lb/>
衰老來全殊少年日勞生知㡬何萬事歸歎息鈯斧好<lb/>
濯磨當就阿誰乞<lb/>
　　　奉陪王少監朝請游南澗宿山寺步月<lb/>
单衣喜和風詩眼愛空翠野亭亦翛然散坐聊倦倚坐<lb/>
久忽聞樵見視一笑喜那知深林外曲折見流水幽光<lb/>
弄紺碧春色潑秀氣去為千頃澤隄栁相嫵媚月光方<lb/>
下徹浮空見頳尾投礫戲驚之撲摝沙禽起歸途望林<lb/>
<pb n="KR4h0117_WYG_226-15b"/>
壑煙靄隔山寺便如斜川游嵗月亦相似<lb/>
　　　觀山茶過回龍寺示邦基<lb/>
北窗賞新晴睡美正清熟竹鷄㫁幽夢朦朧不能續卧<lb/>
聞故人家山茶已出屋欣然一命駕妍暖快僮僕千朶<lb/>
鶴頂紅染此叢間緑坐客例能詩秀句抵金玉攜過回<lb/>
龍寺掃壁為君録逸筆作波險欹斜不可讀坐驚殷床<lb/>
鐘暮色眩雙目入闗更清興市井亂燈燭人生分萬途<lb/>
稱心良易足時平且行樂餘賔非所欲<lb/>
<pb n="KR4h0117_WYG_226-16a"/>
　　　同敦素沈宗師登鐘山酌一人泉<lb/>
鐘山對吾户春曉開煙鬟白雲峰頂泉紺碧生微瀾經<lb/>
年未一酌對客愧在顔兩翁亦超放瘦策容躋攀大千<lb/>
寄一瞬境靜情亦閒是時天慘憺佳處多遺刪立談共<lb/>
嘲謔豪氣破天慳臨川冰玉清風流繼東山孤坐巉絶<lb/>
處掉頭不肯還天風吹笑語響落千巖間歸來數清境<lb/>
但覺毛骨寒從君乞秀句端為刻斕斑<lb/>
　　　宿宣妙寺<lb/>
<pb n="KR4h0117_WYG_226-16b"/>
衝虎困頓歸投枕眠爛熳夜晴霜月苦睡美不知旦日<lb/>
髙披曉緑萬事付衰懶百年炊黍久強半得憂患起臨<lb/>
清淺流白髪不可㨂此生終一壑形勝已入眼明年定<lb/>
來歸茅屋並崖瞰掩門無營為一味工寢飯<lb/>
　　　懐忠子<lb/>
昏花委篝燈夜雨集梧井空房嚙飢䑕壊壁咽寒蚓有<lb/>
生獨多艱念極淚殷枕親朋勢宜絶醜惡諱聞聽棄遺<lb/>
等苦李零落如㫁梗忠也新數面義已到刎頸願留廣<lb/>
<pb n="KR4h0117_WYG_226-17a"/>
推擠守䕶輕軀命逐臭寧有理嗜痂亦天性人情骨肉<lb/>
離道義燕秦幷相逢百憂中如熱啜甘冷氣清秋潑山<lb/>
韻勝日夕鏡何時一丘壑攜子脫塵境風林作清歗追<lb/>
步千峰頂<lb/>
　　　石門中秋同超然鑒忠清三子翫月<lb/>
三年竄南荒兩過中秋夕月不棄羈囚髙天照罅隙凜<lb/>
如寢雪霜但覺炎瘴失夢清不敢歸鯨浪濺天白中原<lb/>
一轉首心折萬峰劇遙知亦念我看至玉輪側有生窮<lb/>
<pb n="KR4h0117_WYG_226-17b"/>
至此甘作死生隔筠溪遶茅廬波影登几席危磴通石<lb/>
門攀眺屢傾陟華紛落無餘但見霜露實地坐閴無人<lb/>
厭聞蟲唧唧<lb/>
　　　十六夜示超然<lb/>
山深久不晴銷盡三伏暑夜凉聞風泉疑作空階雨但<lb/>
覺紙窗明不知山月吐階除偶獨立滿庭浩風露室閒<lb/>
門未掩時有飛螢度餘生願俱子萬壑千巖處艱難百<lb/>
憂中長恐此心負今宵復對榻樂事遽如許地偏心亦<lb/>
<pb n="KR4h0117_WYG_226-18a"/>
逺喜劇憂自去將回廬山陰一水㫁世路<lb/>
　　　初到鹿門上莊見燈禪師遂同宿愛其體物欲<lb/>
　　　　託迹以避世戲作此<lb/>
上莊俯漢江古木雜桑柘槐衙陰廣陌麥浪漲平野連<lb/>
雲對囷廩用谷量牛馬我來二月破解鞍緑陰下縱望<lb/>
煙霏中領略見楯瓦耆年骨柴崖迎客意傾寫干戈争<lb/>
奪餘身在相驚詫山空啼杜鵑龕燈自清夜<lb/>
　　　三月二十八日棗栢大士生辰<lb/>
<pb n="KR4h0117_WYG_226-18b"/>
思慮不及處但曰刹那際不謂一之中而又有三世于<lb/>
此刹那頃尚不容擬議安得容死生一切諸怖畏苦樂<lb/>
欣厭情紛然心境異是名顛倒想不名隨順智如人游<lb/>
夢中所歴經千嵗及其夢覺已不過夕頃耳稽首願悲<lb/>
幢發此不傳秘願分無盡燈仰酬四𢎞誓<lb/>
　　　題李愬畫像<lb/>
淮陰北面師廣武其氣便可吞項羽君得李祐不肯誅<lb/>
已知元濟在掌股羊公德化行悍夫卧鼓不戰良驕吳<lb/>
<pb n="KR4h0117_WYG_226-19a"/>
公方沈鷙諸將底早笑元濟無頭顱雪中行師等兒戲<lb/>
夜取蔡州藏袖裏逺人信宿猶未知大類西平擊朱泚<lb/>
　　　同景莊游浯溪讀中興碑<lb/>
上皇御天功最盛生民温飽卧安枕醉凭艷姬一笑適<lb/>
薄夫議之無乃甚長安遮天邊騎塵潼闗血戰深沒人<lb/>
哥舒臣賊不足惜要臠國忠如膾鱗蒼黄去國食不暇<lb/>
馬嵬賜死謝天下反身罪已成湯心寧歎郎當雨淋夜<lb/>
取非其子又遽怱靈武君臣無怍容詎須嗚咽讓衮服<lb/>
<pb n="KR4h0117_WYG_226-19b"/>
自控歸鞍八尺龍誰磨石壁湘江上揩拭雲煙濺驚浪<lb/>
龍蛇飛動忠義祠顔元二公凛相向與君來游秋滿眼閒<lb/>
行古寺西風晩道人興廢了不知但見游人來讀碑<lb/>
　　　神駒行<lb/>
沙丘牝黄馬已死俗馬千年不能嗣忽生此馬世上行<lb/>
神駿直是沙丘子紫燄争光夾鏡眸轉顧略前批竹耳<lb/>
雪蹄卓立尾蕭梢天骨權竒生已似緑絲絡頭沫流觜<lb/>
繡帕搭鞍初結尾决驟意態欲騰驤奔逸長鳴抹千里<lb/>
<pb n="KR4h0117_WYG_226-20a"/>
　　　贈許邦基<lb/>
邦基今年方十九美如濯濯春月栁龍章鳯姿絶世無<lb/>
金馬玉堂如故有酒闌愛捉玉麈尾玉色正同批誥手<lb/>
髙燒銀燭擁新粧看君落筆龍蛇走欲驅清景入秀句<lb/>
萬象奔趨不敢後人疑錦繡纒肺腸不然筆端應有口<lb/>
謫仙風流今復見况亦彷彿外塵垢但恐功名纒縳人<lb/>
未放青山掛窗牗<lb/>
　　　汪履道家觀所蓄煙雨蘆雁圖<lb/>
<pb n="KR4h0117_WYG_226-20b"/>
西湖漠漠生煙雨浦口團沙鳬雁聚今日髙堂素壁間<lb/>
忽見西湖景西浦翩翻兩雁方欲下數隻飄然掠波去<lb/>
獨餘一隻方穏眠有夢不成亦驚顧蕭梢碧蘆秋葉赤<lb/>
青沙白石紛無數我本江湖不繫舟爾輩况亦江湖侣<lb/>
令人便欲尋漫郎呼船深入龍山塢<lb/>
　　　髙安㑹諒師出諸公所惠詩求余為賦<lb/>
黄塵踏徧江南岸矯首無言對河漢故山有屋埋深雲<lb/>
一夜歸心掣不斷緑錦江頭識諒禪傾坐髙談象帝先<lb/>
<pb n="KR4h0117_WYG_226-21a"/>
疑君即是僧太白不然無乃真彌天仙風襲人欲輕舉<lb/>
芙蓉道氣出眉宇擁坐衣裳墜不收山水懐雲輕百補<lb/>
我今老倦亦慵㕘去死正如三眠蠶相看一笑有佳約<lb/>
他日同歸五老庵<lb/>
　　　謝安道花壇<lb/>
三月江南春不淺謝家池上開花苑層壇迸破碧瑠璃<lb/>
嫩蘂簇成紅婉孌一枝兩枝和霧白素娥月下逢姑射<lb/>
十朶五朶照水紅仙姝並立瑤池東人生遇景須行樂<lb/>
<pb n="KR4h0117_WYG_226-21b"/>
莫使餘香散簾幕白雪難逃鬂上斑金尊且對花前酌<lb/>
時人莫以花為浼大都自是人情改若使人情長似花<lb/>
相看顔色年年在<lb/>
　　　蒲元亨畫四時扇圖<lb/>
畫工妙物無不可誰能筆端自忘我醉蒲睡著呼不聞<lb/>
但見解衣盤礴臝起來漱墨滋破研霜綃咫尺開紈扇<lb/>
㸃綴四時無不有但覺眼前紅緑眩雲破連峰青碧開<lb/>
林梢時復見樓臺斷橋落日空流水為問秦人安在哉<lb/>
<pb n="KR4h0117_WYG_226-22a"/>
春山杳靄知何處夏木森森蔽雲雨秋陰未破雪滿山<lb/>
笑指千峰欲歸去<lb/>
　　　夏日西園<lb/>
晩庭一霎過暑雨髙林相應山蟬鳴南窗夢斷意索寞<lb/>
牀頭書巻空縱横蔬畦日涉已成趣起來扶杖園中行<lb/>
葵英豆莢小堪摘矮榆髙栁陰初成野禽啄果時落地<lb/>
池塘蓋水新荷平歸來西屋斜陽在原舍尚聞舂簸聲<lb/>
　　　自豫章至南山月下望廬山<lb/>
<pb n="KR4h0117_WYG_226-22b"/>
扁舟秋晩離南浦片席搖風望星渚揚瀾大浪晴拍天<lb/>
南山窈窕開蓮宇倒檣散策一登臨便擬掩闗深處住<lb/>
吾生飽食隨東南去亦無求住無取江山得意且題詩<lb/>
從游况復皆真侣青燈灼灼夜窗深對牀卧聽風甌語<lb/>
隔岸廬山金碧開月明尚記曾游處<lb/>
　　　夏日陪楊邦基彭思禹訪德莊烹茶分韻得嘉<lb/>
　　　　字<lb/>
炎炎三伏過中伏秋光先到幽人家閉門積雨蘚封徑<lb/>
<pb n="KR4h0117_WYG_226-23a"/>
寒塘白藕晴開花吾儕酷愛真樂妙笑談相對興無涯<lb/>
山童解烹蠏眼湯先生自試鷹爪芽清香玉乳沃詩脾<lb/>
抨紙落筆驚龍蛇源長浩與春漲激力健清將秋炁嘉<lb/>
須臾㳫幅亂書几環觀朗誦交驚誇一聲漁笛意不盡<lb/>
夕陽歸去還西斜<lb/>
　　　次韻余慶長春夢<lb/>
阿環夢回如墜雲研中玉纎如醉文香囊翠被不復見<lb/>
華清草木猶醺醺仙郎春光洗懐抱柔情不斷如芳草<lb/>
<pb n="KR4h0117_WYG_226-23b"/>
軟風細漲玉横斜一尾追風北山道詞鋒落紙磨秋霜<lb/>
千首今餘萬丈光從來支遁識神駿嵗月不知君意長<lb/>
　　　次韻君武中秋月下<lb/>
秋光一半去無迹萬里陰晴占此夕書生醉語哦月詩<lb/>
想見看朱眩成碧白公初攜佳句歸便覺草露寒霑衣<lb/>
夜晴蘭室思千古領略太白懐𤣥暉君家客皆天下士<lb/>
放意髙談飲文字江左風流掃地空今日追游可無愧<lb/>
　　　余方登列岫愛西山思欲一游時皋上人來覔<lb/>
<pb n="KR4h0117_WYG_226-24a"/>
　　　　詩作此<lb/>
西山層翠長倚天我來正及社燕前城中髙閣時縱倚<lb/>
妙語已復凌芳鮮方將結伴未有侣而子乃敢犯衆先<lb/>
㑹當披雲亂峰頂却下濯足寒澗邊遙知笑語山答響<lb/>
詩句凌亂何須編就巖折桂亦細事海棠爛熳燒晴川<lb/>
歸來仰屋念清境夜未央兮猶不眠<lb/>
　　　贈王敦素兼簡正平<lb/>
空山無人舟壑移坐看香燒行篆畦兄弟華軒肯過我<lb/>
<pb n="KR4h0117_WYG_226-24b"/>
墮甑敝帚生光輝著屐登山亦不惡攜被假宿良幽期<lb/>
燈前緑髪映玉頰風流未數崔宗之夜談詞辯出神駿<lb/>
絶塵赤免真權竒我欲置君帥河朔軍前千騎紅粧隨<lb/>
横槊吟詩氣慨慷玉帶錦袍英特姿又欲置君玉堂卧<lb/>
霧窗棐几春晝遲醉中草制敏風雨諸公堵立相嗟咨<lb/>
㣲吟擁鼻笑不語恐未免爾無多辭為君張燈掃東壁<lb/>
他日重來讀此詩<lb/>
　　　福巖寺夢訪廓然于龍山路中見之<lb/>
<pb n="KR4h0117_WYG_226-25a"/>
山髙夜氣摧煩暑竹風為作南軒雨夢隨柔櫓到西興<lb/>
艤舟步入龍山塢蕭蕭松下逢睿郎問信逺來亦良苦<lb/>
覺來但記談笑歡不省歡時竟何語卧看篝燈一㸃明<lb/>
嶺海茫茫隔吳楚<lb/>
　　　乾上人㑹余長沙<lb/>
兀坐思歸不舉頭窗風為我翻書葉衆中聞語認鄉里<lb/>
便覺石門寒疊疊雲庵已作白塔新當眼風枝心欲折<lb/>
道人叢林十年舊古寺青燈夜相接失聲方欲問江南<lb/>
<pb n="KR4h0117_WYG_226-25b"/>
忽憶去年淮上别地爐火冷霜月苦一室諠譁俄煖熱<lb/>
湘山破曉立俜停秀抹鈆華餘積雪千巖佳處可同游<lb/>
明日波晴當理楫<lb/>
　　　復用前韻送不羣歸黄檗見因禪師<lb/>
幽尋忽覺暗香吐竹西知有梅花塢一枝試摘與君看<lb/>
念君明日當離楚戛然飛去若驚鴻棄擲自嗟如卧鼓<lb/>
遙知旅枕生清夢夢到江南春好處蒼杉拂雲煙翠深<lb/>
為弔大雄山下虎便欲閒提折脚鐺柏子庵邊結茅住<lb/>
<pb n="KR4h0117_WYG_226-26a"/>
行看談笑起雲門海上横行如廼祖<lb/>
　　　驟雨<lb/>
雲搥雨骨天為低行雲趨走不敢遲桐英滿地誰拾去<lb/>
花態正顰魂欲飛紫金蛇光誰掣斷墮空萬㸃跳珠亂<lb/>
須臾井滑紺無泥瑠璃骨軟争道馳亂紅殘蕚驚千片<lb/>
可憐憔悴吳姬面林光草色自連天殘香依約知誰怨<lb/>
　　　臨川康樂亭碾茶觀女優琵琶坐客索詩<lb/>
小槽横捧梳粧薄緑羅綰帶仍斜搭十指纎纎葱乍剥<lb/>
<pb n="KR4h0117_WYG_226-26b"/>
紫燕飛翻初弄撥梨園曲調皆品匝斂容却復停時霎<lb/>
日烘花底光似潑嬌鶯得暖歌唇滑圓吭相應啼恰恰<lb/>
須臾急變花十八玉盤蔌蔌珠璣撒坐客漸欲身離榻<lb/>
裂帛一聲催合殺玉容嬌困撥仍插雪梅㡬枝初破臘<lb/>
　　　福唐秀上人相見圓通<lb/>
廬山萬木春已透滿目春光迎馬首北山攫飯借榻眠<lb/>
一任春山穿戸牖道人聞是福唐來石門曽結游山友<lb/>
相逢未說别時情且欣春色濃如酒何當瘦藤上孤絶<lb/>
<pb n="KR4h0117_WYG_226-27a"/>
深谷忽驚如錦繡人生超放當趂健東風已暗藏鴉栁<lb/>
　　　浙竹<lb/>
龍孫初長浙江曲疎影蕭蕭濯寒玉平生知愛足風流<lb/>
只有山陰王子猷而今流落蒼崖頂暗換年光鄉路永<lb/>
冰歊雪壓未應衰鸞鳯不棲空故枝堅幹猶堪製長笛<lb/>
最合宫商勝金石為君吹動鏡湖秋驚起雙龍翼小舟<lb/>
　　　郭祐之太尉試新龍團索詩<lb/>
政和官焙雨前貢蒼壁密雲盤小鳯京華誰致建溪春<lb/>
<pb n="KR4h0117_WYG_226-27b"/>
睿恩分賜君恩重緑楊院落春晝永碧砌飛花深一寸<lb/>
門下賔朋還畢集碾聲驚破南窗夢髙情愛客手自試<lb/>
春霧脚縈雪花湧我有僧中富貴縁此㑹風流真法供<lb/>
　　　重陽後同鄒天錫登滕王閤<lb/>
閒中過却重陽節江城風雨吹黄葉與君來遊亦偶爾<lb/>
聚立西偏讀豐碣凭欄眼界得天多雨脚明邊飛鳥滅<lb/>
西山向人亦傾倒犯雲争來獻層疊未歸負負無可言<lb/>
相視心知慚在頰㑹當却立雲生處縱望晴江生雉堞<lb/>
<pb n="KR4h0117_WYG_226-28a"/>
　　　送稀上人還石門<lb/>
海昬石門在深谷排闥千峰如觸鹿崛然獨秀一峰髙<lb/>
自與千山作眉目曾學闗西一味禪衆中雜遝多豪賢<lb/>
如今此老成新塔但有樓閣如當年道人今作石門客<lb/>
鬚眉尚帶芳鮮色冷齋說我舊游處夢魂夜渡修江碧<lb/>
朝來秋聲發舟樹羨君先我山中去<lb/>
　　　寄題彭思宇水明樓<lb/>
議郎詩眼發天藏咄嗟辦樓臨汝水遙殘夜笙歌散月<lb/>
<pb n="KR4h0117_WYG_226-28b"/>
出東南人獨倚㣲波不興天著底忽驚白晝在軒窗試<lb/>
數游魚見鱗尾平生骯髒笑伊優官冷對人言少味但<lb/>
餘清境得厭飫天應用此相償耳<lb/>
　　　次韻思禹思晦見寄<lb/>
多生垢習消磨盡一念定光空五藴尚能弄筆戲題詩<lb/>
如鐘殷牀有餘韻南臺煙靄隔重灘城郭遙應認刹竿<lb/>
湘西六月失三伏一枕窗風午簟寒年來懶復嫌山淺<lb/>
更欲移庵藏僻逺又思喧寂不相妨卧念當年三語阮<lb/>
<pb n="KR4h0117_WYG_226-29a"/>
鏡裏朱顔豈長對嵗月去人寧少待是身已作夢幻觀<lb/>
肯復經營此身外<lb/>
　　　春去歌<lb/>
杏子生仁桃葉長西園日脚踰女牆牆陰嬌語誰家娘<lb/>
凉凉作隊來採桑玉纎拾礫抵翠羽鶯燕笑語殊不忙<lb/>
吳蠶睡起未成繭肺腸已作金絲光歸來逺山堆暮碧<lb/>
無端野李嬌春色辛夷花零愁更多熏骨真香無處覔<lb/>
　　　季長出示子蒼詩次其韻蓋子蒼見衡嶽圖而<lb/>
<pb n="KR4h0117_WYG_226-29b"/>
　　　　作也<lb/>
曉煙幻出千萬峰個中我曽如懶融天公亦妬飽清境<lb/>
戲推墮我塵網中人生萬事無不有道士寧知為老楓<lb/>
去年雪夜宿絶頂笑聲響落千巖風今年千巖在掌握<lb/>
煙雨又復分西東磨錢作鏡照千里必也高人非畫工<lb/>
季長胸中自丘壑吐辭便覺春無功韓侯玩世難共語<lb/>
精神滿腹仍疎通酒䦨耳熱眩紅碧醉語撼子崔嵬胸<lb/>
遙知墮幘笑不答但見玉頰回渦紅<lb/>
<pb n="KR4h0117_WYG_226-30a"/>
　　　送季長之上都<lb/>
十年不踏黄塵路老盡歸心餘一縷因同夜語想京華<lb/>
歸心百只游絲舉前年别我楚山邊解鞍班草弄雲泉<lb/>
今年送公古城北花發水流聞杜鵑眉間秀色照春晩<lb/>
青雲故人紛滿眼門前車馬氣如雲知誰倒屣迎王粲<lb/>
行看腕脫供十吏玉堂風景非人世萬乘叩扉宫月斜<lb/>
夢驚呼燭度窗紗<lb/>
　　　復和答之<lb/>
<pb n="KR4h0117_WYG_226-30b"/>
君不見功名欲致硯磨鐵桑公人間駒汗血五季干戈<lb/>
争奪中低摧㡬不保臣節又不見相如賦工合騷雅九<lb/>
重偶有賞音者及見但為上林令㫁國反在淄川下長<lb/>
笑兩事俱外物自憐不是封侯骨獨愛華亭百衲師小艇<lb/>
横蓑一竿竹久住湘江諳水脈揭篷慣看湘西月聞道<lb/>
公眠畫㦸叢相尋長恨城闉隔去年卜居城北地客心<lb/>
每有悲笳碎慚愧詩筒走老兵病眼那容見新制老來<lb/>
情緒那忍說風瘴乘之覺疲薾此生夢幻姑置之半掩<lb/>
<pb n="KR4h0117_WYG_226-31a"/>
殘經香篆滅湘中清境享已飫湘山多情慰心素年來<lb/>
更欲學睦州古寺閉門工織屨<lb/>
　　　次韻汪履道<lb/>
老來漸覺朋儕少夜室孤禪還自照吟詩垢習未全除<lb/>
賴有汪郎恰同調嘗聞從來以類從谷風忽作虎應嘯<lb/>
交道今嗟張紙薄老人嘗乖少年約與君一笑似三秋<lb/>
此道長令洞開廓<lb/>
　　　送子美友<lb/>
<pb n="KR4h0117_WYG_226-31b"/>
曉痕翠浪行將徧掠面柔風初剪剪梅頰欺寒底死香<lb/>
栁眼窺煙皺未展相看感此故意長欲别忍看春尚淺<lb/>
離情惱人深造次撩我小詩弄清婉腸㫁江頭無語中<lb/>
謝郎疋馬嘶風逺<lb/>
　　　慈覺見訪余適渡江歸以寄之<lb/>
黄沙横吹意儻恍江色模糊迷背向刺舟開㟁風掠耳<lb/>
日暮歸來說驚浪旋添榾柮火蒙密堵立咨嗟羅少長<lb/>
椀楪鏗然野炊熟井稅未輸夜舂響少年信脚蹈憂患<lb/>
<pb n="KR4h0117_WYG_226-32a"/>
㡬同蛋叟埋煙瘴歸來閒散贖辛勤老住江村無雜想<lb/>
　　　送友人<lb/>
幽人獨負三尺琴自謂羲皇得意深經年不肯鼓一曲<lb/>
欲造千里求知音夕陽渡口西風起黄葉紛紛墜秋水<lb/>
送君<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>
                    <graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>上孤舟片帆忽舉風波裏此去吳中風物好<lb/>
重複江湖我曾到桂子落時雙澗秋白猿啼處孤松老<lb/>
却入苕溪凡㡬里連天震澤無窮已紅蕖苞折流水香<lb/>
紫蓴絲軟鱸魚美何時興盡見歸舟古今客路多飄流<lb/>
<pb n="KR4h0117_WYG_226-32b"/>
孤雲别鶴無蹤跡空聽蟬聲野渡頭<lb/>
　　　儞能禪三鄉俊宿山<lb/>
湘西春色無人要萬頃鑑空飛白鳥小閣披衣眼力衰<lb/>
一聲欸乃酬清曉芒鞋閒穿聚落來此岸緑陰行不了<lb/>
南臺老未忘鄉井抵掌清談輒髙笑烹茶煮笋未當勤<lb/>
放意賦詩語竒峭此生何處不戲劇萬事隨縁真道妙<lb/>
何當借子西齋宿共看湘月千峰表<lb/>
　　　寄題紫府普照寺滿上人桃花軒<lb/>
<pb n="KR4h0117_WYG_226-33a"/>
武陵源深並溪入無數桃花閙春色水面紅雲欲崩壊<lb/>
波間爛錦光相射昔人誤行偶見之歸來醉眼眩紅碧<lb/>
秦時雞犬不聞聲但覺曉窗煙霧白那知紫府亦仙源<lb/>
此華萬樹燒晴原少年苾蒭誰教汝照花作意開幽軒<lb/>
靈雲說悟被花笑南泉欺客花不言何如睡足無一事<lb/>
倚欄紅雨春風顛愁來想見故山路未歸先作山中篇<lb/>
　　　與海兄<lb/>
春寒真料峭久客厭江城雲重欲為雨風和尚未晴意<lb/>
<pb n="KR4h0117_WYG_226-33b"/>
隨飛鳥去緒逐亂埃輕畢竟閒居好煩君念此情<lb/>
　　　燈花偶書<lb/>
岑寂一閒僧春宵清興増竹窗催夢雨蘭室對禪燈世<lb/>
事知虚幻人情剪愛憎短長都分定不恨百無能<lb/>
　　　懐友人<lb/>
不見隣峰友還同楚越遙每勞孤枕夢時過小溪橋凭<lb/>
檻疎簾巻臨風細雨飄何當奉一笑令我此情消<lb/>
　　　早行<lb/>
<pb n="KR4h0117_WYG_226-34a"/>
失枕驚先起人家半夢中聞雞憑早晏占斗辨西東轡<lb/>
濕知行露衣單怯曉風秋陽弄光影忽吐半林紅<lb/>
　　　遊靈泉贈正悟大師<lb/>
支徑入山寺雲林如見招小軒臨絶壑危閣礙層霄瓶<lb/>
泣地爐煖屋晴巖雪消大師京國舊放意話州橋<lb/>
　　　白日有閒吏青原無惰民為韻寄李成德<lb/>
客來清對榻客去閉深闗聊為文字飲酬唱相往還朝<lb/>
來公事少白日吏長閒<lb/>
<pb n="KR4h0117_WYG_226-34b"/>
花光浮縣郭麥浪漲郊原吏散僧投謁詩成月上軒何<lb/>
妨横麈尾相對兩忘言<lb/>
　　　湘陰馬上和季長見寄小春<lb/>
風埃九十里霧雨濕駞裘雁過回詩眼江寒聚晩愁魂<lb/>
清方怯雪句冷更含秋殘岸連孤嶼依稀似橘洲<lb/>
　　　三月喜超然至次前韻<lb/>
楊栁風蕭蕭芙蕖晴熳熳水閣試新凉披衣快清旦幽<lb/>
居非養髙一榻聊醫懶黙觀四大空吾復有何患<lb/>
<pb n="KR4h0117_WYG_226-35a"/>
　　　覽秀亭<lb/>
尚記登臨時風日初盎盎忽驚四野春登我眉睫上情<lb/>
欣鳥聲樂意適游絲放我非連眉郎搜詩聊植杖<lb/>
　　　寒亭<lb/>
欲問春消息蒼茫嫩日斜茅簷聚喧雀栗林棲暮鴉絮<lb/>
袍裹足坐得句往往佳忽起步㣲月呵手拗梅花<lb/>
　　　和杜撫勾古意<lb/>
嵗月走舟壑不能老喬松何如取塵劫安置彈指中我<lb/>
<pb n="KR4h0117_WYG_226-35b"/>
老世不要閉闗師道蹤自欣方得計人笑伎之窮<lb/>
　　　其二<lb/>
長松援丈蘿無事登青㝠因縁偶然爾初非出經營我<lb/>
欣氣數似掄材置勿聴翟公亦癡絶書門譏交情<lb/>
　　　其三<lb/>
午夢清斷續雙鬂飛蚊鳴㣲風亦見戲故掩讀殘經相<lb/>
見洞天曉霧重花㝠㝠秀句吐竒麗乃爾未忘情<lb/>
　　　其四<lb/>
<pb n="KR4h0117_WYG_226-36a"/>
暮年一杯春愁邊賴開拓醉鄉歸路穏城郭見隠約萬<lb/>
事付頽然破幘風墮落胸次竟何有八窗洞空廓<lb/>
　　　遊廬山簡寂觀二首<lb/>
廬山覺未老儼然舊風姿樹石亦仙骨逢春更華滋𤓰<lb/>
分煙翠層千丈埀白霓貪看讓争席舍者爾為誰<lb/>
蒼石大如屋古木出虬枝四注陰其下地坐黄冠師山<lb/>
行倦日永聚話遂忘疲行看洞中境都是寂音詩<lb/>
　　　湘上閒居<lb/>
<pb n="KR4h0117_WYG_226-36b"/>
夜清暑雨過四壁草蟲鳴一枕幽人夢半窗閒月明摧<lb/>
頽𢎞法志老大住山情忽憶陳尊宿編蒲度此生<lb/>
　　　西齋晝卧<lb/>
餘生已無累古寺寄閒房睡足無來客窗空又夕陽叢<lb/>
蕉髙出屋病葉忽飄廊起探風簷立飛蚊避晩凉<lb/>
　　　秋夕示超然<lb/>
夜色已可掬林光翻欲流一鈎窺隙月數葉攪眠秋清<lb/>
境扶歸夢殘缸替客愁搜詩時畫席忽覺此生浮<lb/>
<pb n="KR4h0117_WYG_226-37a"/>
　　　次韻真覺大師瑞香花<lb/>
淺色映華堂清寒熏夜香應持燕尾剪破此麝臍囊有<lb/>
恨成春睡無人見洗粧故山煙雨裏寂寞為誰芳<lb/>
　　　除夕和汝楫<lb/>
今夕非常夕人偏故國思不堪槎凍耳聽誦未歸詩近<lb/>
市諠譁後深簷雨雪時爐香待清旦此意有誰知<lb/>
　　　清明前一日聞杜宇示清道芬<lb/>
籬外花如海閒軒小寢驚最先聞杜宇更覺近清明雲<lb/>
<pb n="KR4h0117_WYG_226-37b"/>
怒知為雨風和拗得晴阿芬甘劣我笑裏恰詩成<lb/>
　　　次韻雲菴老人題妙用軒<lb/>
開軒閒隠几萬象競趨陪風揭松聲去雲推山色來觀<lb/>
身真作夢視世一浮埃日暮庭陰轉幽禽接翅回<lb/>
　　　送僧歸故廬<lb/>
投名身入社卧病偶思歸渡澗脫芒屨扶藤下翠微寒<lb/>
松猶帶雨瘦骨不勝衣若見空鑽紙當施百丈機<lb/>
　　　焦山贈僧<lb/>
<pb n="KR4h0117_WYG_226-38a"/>
對牀聽夜雨佳約是當年放曠隨縁去閒心不習禪倚<lb/>
蒲趺足坐擁衲蓋頭眠今識君歸處齋餘有澗泉<lb/>
　　　宿本覺寺<lb/>
一宿路旁寺霜清夢亦寒憶曽游覽處來覔舊題看病<lb/>
衲成新塔層樓隠敗垣青山猶不老千疊似翔鸞<lb/>
　　　重㑹雲叟禪師<lb/>
氣味似前輩見之長眼明閒須研法味老不減詩情草<lb/>
聖因蛇鬭禪枝解虎争一堂聊寄傲疎快餞餘生<lb/>
<pb n="KR4h0117_WYG_226-38b"/>
　　　早登澄邁西四十里宿臨皋亭補東坡遺<lb/>
天下至窮處風煙觸地愁村囂聞捉拗岸汁駭西流鳥<lb/>
道通儋耳鯨波隔萬州趂雞行落月悽斷在蠻謳<lb/>
　　　過淩水縣<lb/>
野徑如遺索縈紆到縣門犂人趂牛日蜑户聚魚村籬<lb/>
落春潮退桑麻曉瘴昬題詩驚萬里折意一消魂<lb/>
　　　渡海<lb/>
萬里來償債三年墮瘴鄉逃禪解羊負破律醉檳榔瘦<lb/>
<pb n="KR4h0117_WYG_226-39a"/>
盡聲音在病殘鬚鬂荒餘生實天幸今日上歸艎<lb/>
　　　次韻鄧公閣睡起<lb/>
歸計寛為約山行短作程旅亭驚午夢布榖正催耕翰<lb/>
墨為生事雲泉負此生一篇敘閒適細味有餘情<lb/>
　　　次韻衡山道中<lb/>
嶽色墮馬首嵐光忽滿襟眼寒知意適句苦覺愁侵沃<lb/>
野獻新緑殘晴釀晩陰天涯驚去雁料理欲歸心<lb/>
　　　次韻李方叔遊衡山僧舍<lb/>
<pb n="KR4h0117_WYG_226-39b"/>
道鄉見城郭世路謾升沈寺勝増佳氣壁間餘醉吟僧<lb/>
殘過客少山好為誰深寧識通泉尉獨懐經濟心<lb/>
　　　題夢清軒<lb/>
小軒人不到修竹過牆生眼倦經長掩身閒夢亦清㣲<lb/>
風吹篆縷活火潑茶鐺遙想佳眠夕蕭蕭雨葉聲<lb/>
　　　留題三峰壁間<lb/>
三峰稜層如削玉一𣲖懸泉瀉寒緑平生山水性貪婪<lb/>
聊與白雲相伴宿松風竹露有餘清夜伴孤月依簷楹<lb/>
<pb n="KR4h0117_WYG_226-40a"/>
神凝氣爽睡無夢不聞樓上霜鐘鳴<lb/>
　　　至豐家市讀商老詩次韻<lb/>
楊栁䕶橋春欲暗山茶出屋人未知冒田泱泱走流水<lb/>
婦子鏟塍翁夾籬雪晴春巷生青草煙濕人家營晩炊<lb/>
心疑輞川摩詰畫目誦匡山商老詩<lb/>
　　　卧病次彦周韻<lb/>
卧便午簟袪殘暑誰令殿閣風鷗語君來談笑破岑寂<lb/>
慰此經旬攜手阻湘山解事不須招數峰入座争翔舞<lb/>
<pb n="KR4h0117_WYG_226-40b"/>
心知清境世不要勝踐從來數支許<lb/>
　　　王仲誠舒嘯堂<lb/>
隔岸暮山秋翠重少焉月作冰輪湧閒披白恰登此堂<lb/>
絳闕神清氣深穏此中不著絲竹耳但覺清圓林葉動<lb/>
恐君夜殘亦仙去棄米呌雲空目送<lb/>
　　　和忠子<lb/>
牛車注經宗兩角那問虚舟移夜壑竹間掃除聞磬聲<lb/>
戲作伽陁歌獨脚心波不興類古井情縁脫盡如遺籜<lb/>
<pb n="KR4h0117_WYG_226-41a"/>
髙笑癡兒倚富貴危如乳燕方巢幕<lb/>
　　　逺浦歸帆<lb/>
東風忽作羊角轉坐看波面纎羅巻日脚明邊白鳥横<lb/>
江勢吞空客帆逺倚欄心緒風絲亂蒼茫初見疑鳧雁<lb/>
漸覺危檣隠映來此時増損憑詩眼<lb/>
　　　山帀晴嵐<lb/>
宿雨初收山氣重炊煙日影林光動蠶市漸休人已稀<lb/>
市橋官栁金絲弄隔谿誰家花滿畦滑唇黄鳥春風啼<lb/>
<pb n="KR4h0117_WYG_226-41b"/>
酒旗漠漠望可見知在柘岡村路西<lb/>
　　　江天暮雪<lb/>
潑墨雲濃歸鳥滅魂清忽作江天雪一川秀發浩零亂<lb/>
萬樹無聲寒妥帖孤舟卧聽打窗扉起看宵晴月正輝<lb/>
忽驚盡捲青山去更覺重攜春色歸<lb/>
　　　洞庭秋月<lb/>
橘香浦浦青黄出維舟日暮柴荆側湧波好月如佳人<lb/>
矜誇似弄嬋娟色夜深河漢正無雲風髙掠水白紛紛<lb/>
<pb n="KR4h0117_WYG_226-42a"/>
五更何處吹畫角披衣起看低金盆<lb/>
　　　瀟湘夜雨<lb/>
嶽麓軒窗方在目雲生忽收圖畫軸軟風為作白頭波<lb/>
倒帆㫁岸漁村宿燈火荻叢營夜炊波心應作捕魚兒<lb/>
絶憐清境平生事篷漏孤吟曉不知<lb/>
　　　煙寺晩鐘<lb/>
十年車馬黄塵路嵗晩客心紛萬緒猛省一聲何處鐘<lb/>
寺在煙村最深處隔溪修竹露人家扁舟欲喚無人渡<lb/>
<pb n="KR4h0117_WYG_226-42b"/>
紫藤瘦倚背西風歸僧自入煙蘿去<lb/>
　　　漁村落照<lb/>
碧葦蕭蕭風淅瀝村巷沙光潑殘日隔籬炊黍香浮浮<lb/>
對門登網銀戢戢刺舟漸近桃花店破鼻香來覺醇釅<lb/>
舉籃就儂博一醉卧看江山紅緑眩<lb/>
　　　穎皋楚山堂秋景兩圖絶妙<lb/>
溪邊兩鴨自夫婦生而能言似相語婦先浮波喜轉顧<lb/>
夫欲隨之竟先去水際青蘋各占叢風撼荷花已退紅<lb/>
<pb n="KR4h0117_WYG_226-43a"/>
不見清香雲錦段空餘霜葉伴枯蓬<lb/>
　　　山寺早秋<lb/>
千本蒼杉俱合抱夕陰相映寒蟬噪殘僧獨歸清入畫<lb/>
秋色滿庭濃可掃霜鐘初歇月未生但覺篝燈一㸃明<lb/>
階除環佩走流水樓閣誦經童子聲<lb/>
　　　余還自海外至崇仁見思禹以四詩先焉旣别<lb/>
　　　　又有太原之行已而幸歸石門復次前韻寄<lb/>
　　　　之以致山中之信云<lb/>
<pb n="KR4h0117_WYG_226-43b"/>
脫梏寧知縳禪律但欲閉門長不出死禍平生九蹈之<lb/>
痛恨防身苦無術此言了如意在絃此心炯如月臨泉<lb/>
山中樂可驕稚世一榻暑風清晝眠<lb/>
　　　信上人自東林來請海印禪師過余湘上以贈<lb/>
　　　　之<lb/>
五湖東歸風轉柂柔櫓聲中飛鳥過開篷不信是廬山<lb/>
忽驚落瀑從空墮道人箇中三十秋那知今始載歸舟<lb/>
白藕池邊月初吐應對隣房說舊遊<lb/>
<pb n="KR4h0117_WYG_226-44a"/>
　　　十五日立春<lb/>
千年像教唐朝寺雪後新年晴復陰殘僧無事春又至<lb/>
遊客不來山自深長廊掃葉望空翠小閣巻經横水沈<lb/>
三生白業有言說一念浄心無古今<lb/>
　　　晩步歸西崦<lb/>
庭除有路入深壑曳履翛然獨往還布穀風光寒日近<lb/>
摘茶時節亂山間花枝重少人甘老燕子空忙春自閒<lb/>
歸晩㫁橋逢野水更能揎手弄潺顔<lb/>
<pb n="KR4h0117_WYG_226-44b"/>
　　　訪鑒師不遇書其壁<lb/>
獨自來遊㣲雨後道人乞食及清晨應門童子能迎客<lb/>
滿地榆錢欲買春花醉發狂風日釅栁眠喚起景光新<lb/>
政當借榻酬無事熟鼾從教聒四隣<lb/>
　　　晩秋溪行<lb/>
熟路沿溪過石橋掃除秋晩浄迢迢幽尋忽見蘭芽茁<lb/>
小立仍逢柿葉飄撲摝水飛雙去鳥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓏山響一聲樵<lb/>
歸來半掩殘經在燕寢香凝碧未消<lb/>
<pb n="KR4h0117_WYG_226-45a"/>
　　　夏日偶書<lb/>
碧縷横斜試水沈紅腮甘冷嚼來禽含風廣殿聞棋響<lb/>
轉日迴廊暗栁陰強撚冰䊵餘睡色倦憑棐几適閒心<lb/>
攀翻涴衲黄塵事過眼雲蹤不可尋<lb/>
　　　竹爐<lb/>
博山沈水覺塵埃旋斫凌雲緑玉材自拭錦䙀含淚粉<lb/>
要焚銀葉返魂梅意消未掩黄庭巻火冷空餘白雪灰<lb/>
應把熏衣閉深閣流蘇想見畫屛開<lb/>
<pb n="KR4h0117_WYG_226-45b"/>
　　　寄草堂上人<lb/>
首夏年芳尚可尋興來芒屨恣登臨回頭故國煙波濶<lb/>
分袂幽人嵗月深落日杜鵑山館靜熏風芳草栁塘陰<lb/>
知君宴坐忘機地謾寄新詩話此心<lb/>
　　　題水鏡軒<lb/>
小軒明快照巖阿得道幽人喜氣多但視世間如水鏡<lb/>
方知夢裏有山河佳眠不礙林光入清坐何妨夜月過<lb/>
我亦思歸老丘壑結隣西崦肯容麽<lb/>
<pb n="KR4h0117_WYG_226-46a"/>
　　　石臺夜坐<lb/>
故鄉乃有此叢林下板何妨著寂音永與世遺他日志<lb/>
尚嫌山淺暮年心凍雲未放僧忩曉折竹方知夜雪深<lb/>
琢句自應清似玉更宜坡字硬黄臨<lb/>
　　　九峰夜坐<lb/>
千峰萬峰自雲雨一宿兩宿心頽然不知人間嵗云暮<lb/>
但覺澗風吹夜泉地爐火燄水正泣篝燈委昏僧未眠<lb/>
古人去我不甚逺何必想像臨遺編<lb/>
<pb n="KR4h0117_WYG_226-46b"/>
　　　寄李大卿<lb/>
瓶盂又復寄西州彌勒同龕古寺幽睡起忽殘三月夏<lb/>
朝來拾得一簾秋浮雲世事慵料理斷梗閒蹤任去留<lb/>
投老山林多勝槪杖藜何日復同游<lb/>
　　　秋日還廬山故人書因以為寄<lb/>
風葉鳴廊夜色晴隔雲㣲月稍分明下簾徒怯衣裳薄<lb/>
拂榻空驚枕簟清病眼得秋還少睡壯心于世尚多情<lb/>
何時却作廬山去渡水穿雲取次行<lb/>
<pb n="KR4h0117_WYG_226-47a"/>
　　　誠上人求詩<lb/>
我昔車輪翠裏行只今懐想似前生那知古寺僧窗下<lb/>
偶見髙人眼倍明秋月半鈎留客意凍雲千頃欲歸情<lb/>
杖藜笑出千峰去添得蒼崖響答聲<lb/>
　　　懐友人<lb/>
尋常輕别尚消魂何况交情過弟昆孰謂此身閒日月<lb/>
自慚疎跡信乾坤泠泠小雨江邊路薄薄浮煙竹外村<lb/>
回首舊游方契濶孤舟何處宿黄昏<lb/>
<pb n="KR4h0117_WYG_226-47b"/>
　　　送軫上人之匡山<lb/>
何處髙人雲路迷相逢忽薦目前機偶逢菜葉隨流水<lb/>
知有茅茨在翠㣲碎瑣夜談皆可聽煙霏秋嶺欲同歸<lb/>
翛然又向諸方去無數山供玉麈揮<lb/>
　　　與晦叔至奉新<lb/>
欲去未成還執手西風疎雨晩絲絲暗驚嵗月行飄忽<lb/>
那更人生苦别離君已嘔心工筆語我今歸計老茅茨<lb/>
冷齋後夜誰同宿莫向燈前讀此詩<lb/>
<pb n="KR4h0117_WYG_226-48a"/>
　　　送敏上人<lb/>
殘林病葉強翻紅已覺清秋夜氣濃懶復小窗邀獨秀<lb/>
却應歸夢挂雙峰水分淮甸當懸席路遶匡山可振笻<lb/>
若見虎溪谿上月為言相憶作衰容<lb/>
　　　贈王司法<lb/>
輕帆已有渡江期髙㑹清游惜此時水閣颺煙晴試茗<lb/>
雪窗敲燭夜論詩衝寒逺雁來横浦弄色新梅半糝枝<lb/>
林下自知無一事亦應風月動闗思<lb/>
<pb n="KR4h0117_WYG_226-48b"/>
　　　次韻超然<lb/>
翠寒空覺此生浮嵗月催人鬂易秋忽憶倚天廬嶽去<lb/>
更尋清境武林游情深愧與髙人别興發徒煩夜月留<lb/>
他日西湖逺相憶為君言笑散沙鷗<lb/>
　　　次韻超然竹陰秋夕<lb/>
月脇雲行夜未深滿庭風露葉辭林知誰牆外千竿竹<lb/>
分我窗西一畆陰山好已無歸國夢老閒猶有讀書心<lb/>
剩題詩句酬幽隠嵗月翩翩接翅禽<lb/>
<pb n="KR4h0117_WYG_226-49a"/>
　　　廬山寄都下邦基德祖諸故人<lb/>
勢占江南三百里煙霏相映出層樓芒鞵竹杖山兼水<lb/>
坐看行吟春復秋浮世萬途成底事吾生一飽更何求<lb/>
故人京洛風埃地能信山中此樂不<lb/>
　　　送宗上人歸南泉<lb/>
燈外佳眠試冷齋欲成歸夢暗驚回一軒秋色侵衣重<lb/>
半夜波聲拍枕來江國潮平人獨漉海山家在意徘徊<lb/>
倚藤明日秦淮上看子風帆十幅開<lb/>
<pb n="KR4h0117_WYG_226-49b"/>
　　　晩坐藏勝橋望石門<lb/>
好山千葉青蓮曉斫額令人意已消㣲出樓臺知有寺<lb/>
倦行雲樹忽逢橋此生未覺叢林負肯處真教日劫超<lb/>
閒拾墮薪成淺立細泉幽澗響寒蜩<lb/>
　　　送隆上人<lb/>
人生聚散等兒戲夢境紛然此一時老去漸知為客味<lb/>
秋來長作送人詩感君義色分心曲慰我年華兩鬂絲<lb/>
想見故鄉霜菊後屋頭千樹橘纍埀<lb/>
<pb n="KR4h0117_WYG_226-50a"/>
　　　上元宿百丈<lb/>
上元獨宿寒巖寺卧看篝燈映薄紗夜久雪猿啼嶽頂<lb/>
夢回清月在梅花十分春瘦縁何事一掬歸心未到家<lb/>
却憶少年行樂處軟紅香霧噴京華<lb/>
　　　宿靈山示月上人<lb/>
地靈形勝自天成山色溪光潑眼明北岫飛來么鳯落<lb/>
東隣相去一牛鳴霜筠遶寺秋無數璧月臨軒夜更清<lb/>
已約髙人結蓮社他年香火寄餘生<lb/>
<pb n="KR4h0117_WYG_226-50b"/>
　　　宿鹿苑書松上人房二首<lb/>
數峰煙翠疊黄昏忽見松間窈窕門好境未將佳句寫<lb/>
幽懐先與故人論隔林每恨音容阻此夕相逢笑語温<lb/>
雪意不成應有月夜深回看湧金盆<lb/>
冷齋託宿自攜衾卧聽松風度栗林黄巻青燈紙窗下<lb/>
白灰紅火地爐深夢囘清響舂巖溜夜久幽香噴水沈<lb/>
慣作横刀眠下板為君令有住庵心<lb/>
　　　次韻王節推安道見過雲蓋二首<lb/>
<pb n="KR4h0117_WYG_226-51a"/>
湘山名與故山齊寺在沙村㫁岸西繫馬槐根秋雨歇<lb/>
倚欄雲際暮猿啼公宜談笑光臺閣我合摧頹老澗谿<lb/>
袖有新詩如瀉出逼人神駿不容羈<lb/>
睡起春衫取次披髻雲隨從倚欄時生憎栁底鶯聲巧<lb/>
不分花前日影移伊昔笑來憂易老而今思去恨難追<lb/>
林梢懸挂團團日無語東風玉箸埀<lb/>
　　　題草衣巖<lb/>
鉏頭為枕草為氊曽與髙人說任縁豈料大嫌沽世價<lb/>
<pb n="KR4h0117_WYG_226-51b"/>
未應虚費買山錢閒編木葉輕于紙細葺蘆花軟勝綿<lb/>
石室至今増壯觀可知千載得人傳<lb/>
　　　送僧歸筠<lb/>
西津渡口唐朝寺到眼瀟湘厭飫看誰遣松聲環坐榻<lb/>
更令嶽色墮欄干君如鳥倦今知返我與鷗盟久已寒<lb/>
想見若耶溪上路正嘗蘆橘帶甘酸<lb/>
　　　宿臨川禪居寺書方丈壁<lb/>
雨過沙村繫客船行間樓殿帶晴煙夜深霜月凉于水<lb/>
<pb n="KR4h0117_WYG_226-52a"/>
門外雲濤逺際天禾稻豐登如棄土菱蓮甘美不論錢<lb/>
好峰不住猶行役忽憶鐘山掬澗泉<lb/>
　　　次韻信民教授謝無逸游南湖<lb/>
春游每覺客愁消最愛晴湖漲栁橋鴨緑皺寒初拍岸<lb/>
鵞黄照影自埀條惱人風物今如許著意春光已不撩<lb/>
但得與君同一醉何辭日日作詩招<lb/>
　　　崇仁縣與思禹閒遊小寺啜茶聞棋<lb/>
平生閲世等虚舟臨汝重來又少留攜弟共逃三伏暑<lb/>
<pb n="KR4h0117_WYG_226-52b"/>
入門先得一軒秋隔牆晝永聞棋響陰屋凉生見樹幽<lb/>
又值能詩王主簿飯餘春露啜深甌<lb/>
　　　海上初還至南嶽寄方廣首座<lb/>
天風吹笑落人間白髪新從死地還往事暗驚如昨夢<lb/>
此生重復見名山倦禪想見堆危坐知法應抛放縱閒<lb/>
初嚼芳鮮動詩思一篇先寄倩君刪<lb/>
　　　至筠<lb/>
乞漿問路到筠溪天氣清和得所宜父老相逢班草坐<lb/>
<pb n="KR4h0117_WYG_226-53a"/>
風光初過採茶時摩挲禪榻營春睡想像齋厨辦晩炊<lb/>
白首不知丘壑走壁間來讀舊題詩<lb/>
　　　示超然<lb/>
秋光滿鬂萬事死慚愧眼明牙齒牢野寺閒眠聽風雨<lb/>
海山猶夢渡雲濤事非白傳方驚鼎迹隠庖丁已善刀<lb/>
一徑莓苔三十載偏容此老擅竒豪<lb/>
　　　懐李道夫<lb/>
半篙晩漲緑楊灣接翅鷗歸霧雨殘數疊吳山圓楚夢<lb/>
<pb n="KR4h0117_WYG_226-53b"/>
一畨花信釀春寒别時小語依然在隔嵗來書展復看<lb/>
補衮胸中五色線只今應作怒蜺蟠<lb/>
　　　立春前一日雪<lb/>
明日立春今日雪雪中殘響滴虚簷方増謾說寒威在<lb/>
不絶濳和暖氣添客去旋開書對語閒多偏與懶相兼<lb/>
湘山自古愁眉淺縱御鉛華不到尖<lb/>
　　　效李白湘中體<lb/>
夕光江搖魚尾紅何處扁舟開晩篷雁字初成春有信<lb/>
<pb n="KR4h0117_WYG_226-54a"/>
煙鬟空好雨無蹤荒寒數葦橘洲岸領略半窗湘寺鐘<lb/>
浦口行人已争渡林下歸僧欣一逢<lb/>
　　　次韻寄傲軒<lb/>
道逢飛鳥倦知還一鉢安巢又故山無累自然増逸興<lb/>
有名終恐廢長閒背時生計風煙上隨意園林指顧間<lb/>
應笑市朝争奪者暗驚清鏡失朱顔<lb/>
　　　次韻宿東安<lb/>
淡雲踈月兩微茫獨酌沽來竹葉香已把功名比雞筋<lb/>
<pb n="KR4h0117_WYG_226-54b"/>
更驚世路似羊腸心情老去俱消盡詩律年來覺倍強<lb/>
解誦賔州侍兒曲此身安處是吾鄉<lb/>
　　　次韻宿清修寺<lb/>
湘山也學廬山好雙瀑飛聲繡谷風正欲歸來向人說<lb/>
戲將收拾入詩中浪驚醉枕寒松響春滿茶鐺活火紅<lb/>
清景骨飛嗟未到故應惟許夢魂通<lb/>
　　　次韻彦周見寄二首<lb/>
詩先春色附湘船來與幽人結浄縁句好空驚碧雲合<lb/>
<pb n="KR4h0117_WYG_226-55a"/>
韻髙疑在白鷗前君應歸誦陶彭澤我亦南尋魯仲連<lb/>
想見江頭同握手採茶時節雨餘天<lb/>
歸思啼禽日夜催寶書臨罷意徘徊榆錢滿地買春去<lb/>
嶽色渡江排闥來行樂風光清夢曉卧披煙雨曲屏開<lb/>
興來敏速詩千首落筆人驚挾怒雷<lb/>
　　　二月大雨江漲晩晴作<lb/>
投老歸來楚水濵水清聊可濯衣塵拚心樂事都還汝<lb/>
入手清閒不與人尚有笑談消白晝更無情緒管青春<lb/>
<pb n="KR4h0117_WYG_226-55b"/>
暗驚少日王城外走馬争先看寶津<lb/>
　　　題天王圓證大師房壁<lb/>
閉户不妨依聚落開軒隨分有山林殘經半掩世情㫁<lb/>
好鳥一聲村意深籬外風筠森束玉屋頭霜橘欲埀金<lb/>
能營野飯羮紅醬渡水何辭數訪尋<lb/>
　　　題雲巖筠軒<lb/>
雨葉風枝小徑通拂砧清坐有誰同粉衣香滑秋叢瘦<lb/>
泉珮丁東夜壑空半世已歸彈指内前途都付枕肱中<lb/>
<pb n="KR4h0117_WYG_226-56a"/>
隄防老境猶多事折脚鐺炊腐顆紅<lb/>
　　　上元後候季長不至作此寄之<lb/>
和風凍雨上元後斷岸橘洲春水生村寺獨歸江路熟<lb/>
竹籬誰繫小舟横偶成詩句長哦罷謾折梅花一嗅清<lb/>
想見連牀成夜語此篇先慰逺來情<lb/>
　　　大雪<lb/>
今年未雪今日雪地逈眼新人不囂永巷掃除聞屐<lb/>
響暮林翔集看禽嬌韻髙雒下應難畫興發山陰未覺<lb/>
<pb n="KR4h0117_WYG_226-56b"/>
遙想見茅齋已摧壓曲肱清夢到山椒<lb/>
　　　宿資欽楚山堂<lb/>
故人持節在三湘白首相逢話更長挂錫曽憐道林寺<lb/>
攜琴來宿楚山堂意消忽覺風敲竹夢斷空驚月轉廊<lb/>
常恨出門無所詣敢辭此夜更連牀<lb/>
　　　題胥大夫欣欣堂<lb/>
議郎和粹色無求繞屋江山秀氣浮弱栁貪眠禽喚起<lb/>
異花含笑草忘憂閉門不放青春返解榻長令佳客留<lb/>
<pb n="KR4h0117_WYG_226-57a"/>
摹寫髙情無好句謾横詩眼付㝠搜<lb/>
　　　正月一日送璿維那之新昌乞<lb/>
春水初生湘岸邊陰晴城郭上元前暖消積雪成簷滴<lb/>
火烈殘香發篆煙念舊十年鄉井夢試新佳句贈行篇<lb/>
翛然路入江南去想見歸時及杜鵑<lb/>
　　　雪詩<lb/>
千巖雨雪黄昏後一室香燈一寢餘此夕鄉闗入歸夢<lb/>
明朝雲物記曽書地罏不獨聞瓶泣山果時驚落屋除<lb/>
<pb n="KR4h0117_WYG_226-57b"/>
清境鼎來勞應接暮年生計未全疎<lb/>
　　　送海印奭老住東林<lb/>
湘容嶽色中秋後古寺閒房小寢餘掃徑箒粘新落葉<lb/>
開窗風掩讀殘書吹雲又作他山去種漆何時伴我居<lb/>
洞上閒名猶在世未應容易與人除<lb/>
　　　余在制勘院晝卧念故山經行處用空山無人<lb/>
　　　　水流花開為韻寄山中道友<hi>今選得三絶</hi>
掃徑偶停箒幽懐凝佇間暮樵迷向背餘響答空山<lb/>
<pb n="KR4h0117_WYG_226-58a"/>
　　　其二<lb/>
新晴收雨脚宿霧隔花身睡美不知曉啼禽解喚人<lb/>
　　　其三<lb/>
舍南一曲溪春漲半篙水去作落崖聲雪花濺山翠<lb/>
　　　粹中自郴江瑩中與南歸時余在龍山容泯齋<lb/>
　　　　為誦唐詩入郭隨縁住思山破夏歸之句為<lb/>
　　　　韻<lb/>
哀蟬滿風聴草樹初茂密空齋有竒事屋角寒藤入<lb/>
<pb n="KR4h0117_WYG_226-58b"/>
　　　又<lb/>
松下朅來見依然氷雪顔未須驚世故且復卧看山<lb/>
　　　余所居竹寺門外有溪流石橋汪履道過余必<lb/>
　　　　終日旣去送至橋西履道誦笑别廬山逺何<lb/>
　　　　煩過虎谿之句作詩以見寄因和之<lb/>
吾廬亦何有草屋八九間牀頭挂濕水枕上見他山<lb/>
　　　履道書齋植竹甚茂用韻寄之<lb/>
曉庭蒲葉翻天涯歸夢逺尚記泊舟時隔水桑婉婉<lb/>
<pb n="KR4h0117_WYG_226-59a"/>
　　　送實上人還東林時余亦買舟東下<lb/>
世事但堪眼見此生何殊夢游未倩青山掩骨且牽黄<lb/>
衲蒙頭<lb/>
說盡廬山勝處寂然相對無言東崦峰頭月出依約如<lb/>
聞白猿<lb/>
　　　誦髙僧詩云沙泉帶草堂紙帳巻空牀靜是真<lb/>
　　　　消息吟非俗肺腸園林坐清影梅杏嚼紅香<lb/>
　　　　誰住原西寺鐘聲送夕陽作<lb/>
<pb n="KR4h0117_WYG_226-59b"/>
林外鳴鴉零亂山頭落日微紅樓臺逈然暝色谷幽已<lb/>
答疎鐘<lb/>
　　　臨清閣<lb/>
邑勢自然藏勝江空表裏含秋夜棹近人明月襄陽應<lb/>
在漁舟<lb/>
　　　贈誠上人<lb/>
對書只圖遮眼題詩何必須編且看無情說法羣山雪<lb/>
盡蒼然<lb/>
<pb n="KR4h0117_WYG_226-60a"/>
　　　讀古徳傳<lb/>
車輪峰作碧螺旋不用招邀自滿軒等是世間無用物<lb/>
故宜相對兩忘言<lb/>
　　　合妙齋<lb/>
未饒拄杖挑山衲差勝袈裟裹草鞵吹面谷風衝虎過<lb/>
歸來松雨撼空齋<lb/>
　　　注十明論<lb/>
了知無性滅無明空慧須從戒定生頻呼小玉元無意<lb/>
<pb n="KR4h0117_WYG_226-60b"/>
只要檀郎認得聲<lb/>
　　　袁州聞東坡殁于毗陵書精進寺壁<lb/>
濁世肯留竟何意玉芙蓉出淤泥中誰謂秋來亦零落<lb/>
病收衰淚泣西風<lb/>
　　　無盡見和詩復次其韻<lb/>
一丘一壑思迢迢莫把山林較市朝江上相逢兩無語<lb/>
夕陽衰草暮蕭蕭<lb/>
　　　瑩中南歸至衡陽作<lb/>
<pb n="KR4h0117_WYG_226-61a"/>
回雁峰前醉眼醒卧看波影蘸空青起來一笛春風晩<lb/>
萬里無雲月滿汀<lb/>
　　　寄石頭志菴主<lb/>
世途嶮巇鼻先酸折脚鐺尋穏處安誰見睡餘閒振策<lb/>
松風吹耳夜濤寒<lb/>
　　　余將經行他山徳莊自邑中馳詩見留是夕胡<lb/>
　　　　彦通亦㑹二君于談達旦不寐明日霜重共<lb/>
　　　　讀蔡徳符兄弟所寄詩有懐其人<lb/>
<pb n="KR4h0117_WYG_226-61b"/>
風徑霜清拾堕薪野炊童子解經營翛然放箸秋窗晩<lb/>
籬落凄清屋角晴<lb/>
　　　僧從事文字禪<lb/>
三多授子文章法壊衲酬吾老大心簾捲暮凉煙翠重<lb/>
一聲雲斧覺山深<lb/>
　　　超然在東華作此招之<lb/>
芒鞵踏破成何事坐榻塵埋只汗顔齋鉢生涯惟澗飲<lb/>
結茅終待老鐘山<lb/>
<pb n="KR4h0117_WYG_226-62a"/>
　　　至邵州示胡強仲<lb/>
平生厭飫水雲閒老景優游剩得閒逺謫瘴鄉君勿歎<lb/>
天教更看海南山<lb/>
　　　煙寺晩鐘<lb/>
輕煙罩暮上黄昏殷殷疎鐘度逺村略彴横溪人迹靜<lb/>
幡竿縹緲插山根<lb/>
　　　平沙落雁<lb/>
寂寞蒹葭亂晩風江波斂灔浸秋空横斜倦翼歸何處<lb/>
<pb n="KR4h0117_WYG_226-62b"/>
一㸃漁燈杳靄中<lb/>
　　　春詞<lb/>
映門楊栁未全遮乍放柔條自在斜不信春寒猶有雪<lb/>
誤驚飄舞作飛花<lb/>
　　　其二<lb/>
曉霽晴湖已拍橋橋邊春色解相撩分疎積雨饒鶯舌<lb/>
拘束東風倩栁條<lb/>
　　　其三<lb/>
<pb n="KR4h0117_WYG_226-63a"/>
郊原雨歇看春耕繭栗能馱稚子行山杏欲嘗猶苦味<lb/>
海棠開徧恰新晴<lb/>
　　　殘梅<lb/>
殘香和雪隔簾櫳只待江頭一笛風今夜迴廊無限意<lb/>
小庭疎影月朦朧<lb/>
　　　次韻通明叟晩春<lb/>
琴筑春流漲淺灘圓吭幽鳥語林端纎蒲水荇空凄寂<lb/>
背立東風整釣竿<lb/>
<pb n="KR4h0117_WYG_226-63b"/>
　　　其二<lb/>
山桃噴火栁埀絲野店溪橋處處宜我作春游亦清散<lb/>
榆錢聊挂瘦藤枝<lb/>
　　　其三<lb/>
楊花滿院掩深闗半摺文書偃卧看幽鳥等閒回睡眼<lb/>
暖風時復破春寒<lb/>
　　　其四<lb/>
春寒瘦骨病難禁多謝新晴霽晩霖自補衲衣矮窗下<lb/>
<pb n="KR4h0117_WYG_226-64a"/>
黄鸝聲好屢停針<lb/>
　　　遊西湖北山二首<lb/>
幽草青青繞竹扉雨餘人在杏園西無端黄鳥驚春夢<lb/>
正向緑蘿深處啼<lb/>
春園南北笋過牆牆下離離草更香啼鳥野花無問處<lb/>
蒼山牢落下殘陽<lb/>
　　　次韻超然春日湘上<lb/>
暮年身世極南邊病眼愁看北客船憶著金明池上路<lb/>
<pb n="KR4h0117_WYG_226-64b"/>
寶津晴瓦隔霏煙<lb/>
　　　春晩<lb/>
方見栁條堪結紐忽驚梅葉解藏禽春歸掣肘徑不住<lb/>
院落殘紅一寸深<lb/>
　　　初夏<lb/>
院落寥寥日正長小梅初熟亞枝黄午窗書引昏昏思<lb/>
角簟宜開舊竹牀<lb/>
　　　新竹<lb/>
<pb n="KR4h0117_WYG_226-65a"/>
琅玕數本倚牆陰新笋均條忽作林昨夜小軒添得境<lb/>
却煩佳月碎篩金<lb/>
　　　秋晩<lb/>
碧雲紅樹晩相間佇立不堪游子情劃破秋空一行雁<lb/>
斷腸南去兩三聲<lb/>
　　　又<lb/>
紫棃紅棗八九樹竹屋柴門三四家機杼聲遲秋日晩<lb/>
遶籬寒菊自開花<lb/>
<pb n="KR4h0117_WYG_226-65b"/>
　　　次韻<lb/>
懐中但自除衣垢面上從教有唾痕負日風檐成坐睡<lb/>
夢隨鷗鷺浴江村<lb/>
　　　其二<lb/>
莓苔徧地榆錢滿院落無人栁絮飛信手翻書香篆冷<lb/>
夕光山翠上窗扉<lb/>
　　　其三<lb/>
措置已落古人後猛省令人愧衲裙廬山好處軒窗在<lb/>
<pb n="KR4h0117_WYG_226-66a"/>
留眼歸看五老雲<lb/>
　　　次韻㢲中見寄<lb/>
停蓄幽懐萬頃陂一傾要及少年時正當清嘯尋君去<lb/>
已辦登山緑玉枝<lb/>
　　　謝人惠蘆雁圖<lb/>
道林煙雨久不到忽見橘洲蘆雁行笑裏筆端三昧力<lb/>
坐中移我過瀟湘<lb/>
　　　湓江宿舟中<lb/>
<pb n="KR4h0117_WYG_226-66b"/>
琵琶亭下孤舟宿夜靜風清水四圍蝴蝶夢中江月白<lb/>
蘆花鳴笛釣船歸<lb/>
　　　東流阻風<lb/>
秋葉叢邊風索索迎賔亭下水瀰瀰蓼花深處老漁父<lb/>
更把牀頭羌笛吹<lb/>
　　　過湘江題慈雲寺壁<lb/>
慈雲寺在古城隈月閣風軒照水開獨倚欄干秋雨後<lb/>
青山相逐渡江來<lb/>
<pb n="KR4h0117_WYG_226-67a"/>
　　　次韻亭上人長沙雪中懐古二首<lb/>
楚國樓臺凌九霄軟風行復弄柔條當年絃管今何處<lb/>
飛雪滿空如舞腰<lb/>
數峰江上曉不見指㸃先煩榔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>條却望蒼崖尋折榦<lb/>
偃松稍重壓龍腰<lb/>
　　　過長馬市<lb/>
長馬人家古道旁秋來禾黍已登場池塘水淺菱蒲冷<lb/>
籬落霜晴橘柚香<lb/>
<pb n="KR4h0117_WYG_226-67b"/>
　　　題通判學士適軒<lb/>
小軒只著竹匡牀散髪陶然夏簟凉手倦抛書成午睡<lb/>
夢回雙頰帶茶香<lb/>
　　　書湛然亭<lb/>
家在匡廬疊翠層雲開彷彿見微稜褰衣欲上千巖去<lb/>
隔岸扁舟喚不應<lb/>
　　　送覺先歸大梁一首<lb/>
殘秋千里游梁去破浪扁舟别我來對坐無言看山月<lb/>
<pb n="KR4h0117_WYG_226-68a"/>
一庭松雨在莓苔<lb/>
　　　永固登小閣<lb/>
老僧乞食城郭去小閣無人獨自登急雨忽來添暝色<lb/>
諸峰領略露寒層<lb/>
　　　舟行書所見<lb/>
剩水殘山慘澹間白鷗無事小舟閒箇中著我添圖畫<lb/>
便似華亭落照灣<lb/>
　　　次韻春風<lb/>
<pb n="KR4h0117_WYG_226-68b"/>
吹鬂風俱小雨來殘紅掃盡露蒼苔稻畦緑錦無邊幅<lb/>
更欲煩君為剪裁<lb/>
　　　次韻西樓<lb/>
萬古湘江繞故城水光斜照動檐楹行人仰看春風軟<lb/>
吹落凭欄笑語聲<lb/>
　　　又登鄧氏平逺樓縱望見小廬山作<lb/>
倚欄天際數歸帆春在滄洲數筆間我與小樓俱是畫<lb/>
雨中猶復見廬山<lb/>
<pb n="KR4h0117_WYG_226-69a"/>
　　　贈覺成上人<lb/>
雲泉措置萬事外鬚髪凋零伸欠中想見龍城山下路<lb/>
一川秋色稻花風<lb/>
　　　次韻惠梅禪師見寄秋日<lb/>
飽霜毛穎泛松煤窗底魚牋自在開琢得小詩清似玉<lb/>
步笻時遶紫莓苔<lb/>
　　　與超然至谷山尋崇禪師遺踪<lb/>
行盡湘西十里松到門却立數諸峰崇公事跡無尋處<lb/>
<pb n="KR4h0117_WYG_226-69b"/>
庭下春泥見虎蹤<lb/>
　　　送道林<lb/>
楞伽本在海中央鉢具懸知挂舊房不泛木杯驚俗眼<lb/>
一簑煙雨渡瀟湘<lb/>
　　　題清芬軒<lb/>
隔屋江梅欲墮飄幽香細細故相撩披衣春曉無人見<lb/>
小立㣲聞意已消<lb/>
　　　次韻曽機宜遊山湘江晩望<lb/>
<pb n="KR4h0117_WYG_226-70a"/>
貪看江草間江花不覺移舟著淺沙數筆瀟湘春自曉<lb/>
橘叢籬落露人家<lb/>
　　　廬山雜興<lb/>
别開山徑入松闗半在雲間半雨間紅葉滿庭人倚檻<lb/>
一池寒水動秋山<lb/>
　　　道中<lb/>
蒲栁㝠㝠花已殘水田南北是青山晩村歸路聞啼鳥<lb/>
家住寒雲縹緲間<lb/>
<pb n="KR4h0117_WYG_226-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻二百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百九十四</head> <lb/>
    <p>
<pb n="KR4h0117_WYG_194-1a"/>
欽定四庫全書<lb/>
　石倉歴代詩選巻一百九十四<lb/>
　　　　　　　　　　　　明　曹學佺　編<lb/>
　宋詩七十一<lb/>
　　徐照<lb/>
　　　青鳩詞<lb/>
勞勞復勞勞生人半行客今人行古道古道有行役相<lb/>
逢莫等閒相離易疎隔殷勤紅杏花徹宵對芳席明年<lb/>
<pb n="KR4h0117_WYG_194-1b"/>
花發客東西青鳩食花舊處啼<lb/>
　　　送翁誠之<lb/>
去作巴陵縣南州雅有聲未憑湘水緑能似長官清笛<lb/>
冷君山月帆輕夏浦晴五言多好句顔杜减詩名<lb/>
　　　宿翁靈舒幽居期趙紫芝不至<lb/>
江城過一宿秋氣入宵濃蛩響移砧石螢光出瓦松月<lb/>
遲將近曉角盡即聞鐘人起行庭際思君恨幾重<lb/>
　　　贈江心寺欽上人<lb/>
<pb n="KR4h0117_WYG_194-2a"/>
客至啟幽戸筍鞋行曲廊潮侵坐禪石雨潤讀書香古<lb/>
硯傳人逺新篁過塔長城中如火宅此地獨清凉<lb/>
　　　白下<lb/>
白下嚴州近﨑嶇昔未經年豐山米賤洞涸石苔腥一<lb/>
月無新句千峰役瘦形人家因畏虎未晩戸先扄<lb/>
　　　送塵老入廣化米開田<lb/>
行李衝氷雪途程半是船去從人乞米歸要海成田遇<lb/>
景因開畫思茶自掬泉好風歸舶䑲相候立江邉<lb/>
<pb n="KR4h0117_WYG_194-2b"/>
　　　途中<lb/>
隻影微陽外青山自鬱盤未經千里逺欲寄一書難堠<lb/>
碣苔侵字魚塘水過欄西風吹樹葉不問客衣單<lb/>
　　　還舊山作<lb/>
雲駮天初霽携兒下短篷數莖歸鬢白一衲世塵空日<lb/>
子差潮候秋容泊蓼叢江神應念我平穏不生風<lb/>
　　　宿寺<lb/>
古殿清燈暗虚廊葉掃風掩闗人迹外得句佛香中鶴<lb/>
<pb n="KR4h0117_WYG_194-3a"/>
睡應無夢僧談必悟空坐驚窗欲曉片月在林東<lb/>
　　　題羅隠故居<lb/>
片水靜無塵青山是四隣上天如有意此地着詩人吟<lb/>
得物俱盡罰令生世貧因來尋古跡座石久生塵<lb/>
　　　送李偉歸黄山<lb/>
心和無白髪長帶一琴行幾路到君屋數峰當郡城妻<lb/>
孥貧自樂丹藥嵗燒成未必聖明代終令隠姓名<lb/>
　　　懐如順上人<lb/>
<pb n="KR4h0117_WYG_194-3b"/>
西湖湖上寺一别二三年舊住房長閉新栽樹已圓空<lb/>
多相憶夢不得寄來篇喜見隣僧説歸期是臘前<lb/>
　　　題道上人房老梅<lb/>
香有竹風知無塵雜野姿為憐新白髪重記舊題詩蘚<lb/>
帶龍鱗剥蜂沾蠧屑垂不來三十載半樹是孫枝<lb/>
　　　題衢州石壁寺<lb/>
岸石横生脈平林一里溪衆船寒渡集髙寺逺山齊殘<lb/>
磬吹風斷眠禽壓竹低自嫌昬黒至難認壁間題<lb/>
<pb n="KR4h0117_WYG_194-4a"/>
　　　路逢楊嘉猷赴官嚴州<lb/>
詩合千秋意難將片石鐫相逢因在道惜别未移船野<lb/>
歩僧同憩宵吟吏廢眠思君還有夢前到釣臺邉<lb/>
　　　題薌林<lb/>
秪為登山逺當門疊石危人來嗟故跡景勝入名詩立<lb/>
鶴髙于檻欹花半在池百年庭際木新長挂冠枝<lb/>
　　　宿吉州永慶寺<lb/>
古邑溪邉寺吟人愛寂寥少僧齋室廢乞食釣鄉遥鐘<lb/>
<pb n="KR4h0117_WYG_194-4b"/>
逗含霜韻樓垂近斗杓漢時銅鑄佛瞻禮到今朝<lb/>
　　　送翁靈舒遊邉<lb/>
孤劍色磨青深謀秘鬼靈離山春值雪憂國夜觀星奏<lb/>
凱邉人悦翻營戰地腥所期歸幕下何石可書銘<lb/>
　　　懐趙紫芝<lb/>
一别一百日無書直至今幾回成夜夢獨自廢秋吟小<lb/>
雪衣猶綌荒年米似金知音人亦有誰若爾知心<lb/>
　　　題翁巻山居<lb/>
<pb n="KR4h0117_WYG_194-5a"/>
十年前有約今却在城居羡爾能携子深山自結廬引<lb/>
泉移㟁石栽藥就園蔬見説髙林外樵人聽讀書<lb/>
　　　訪僧居<lb/>
客至無他事房門不厭敲好山元帶郭損屋旋鋪茅靜<lb/>
砌生靈藥髙林出逺郊水禽多不見春暖漸營巢<lb/>
　　　永州寄翁靈舒<lb/>
古郡百蠻邉蒼梧九㸃煙去家疑萬里歸計在明年風<lb/>
順眠聽角樓髙望見船筠州當道半長得秀詩篇<lb/>
<pb n="KR4h0117_WYG_194-5b"/>
　　　石門瀑布<lb/>
一𣲖從天下曽經李白看千年流不盡六月地長寒入<lb/>
樹跳微沬衝崖作怒湍人言深碧處常有老龍盤<lb/>
　　　移家雁池<lb/>
不向山中住城中住此身家貧兒廢學寺近佛為隣雪<lb/>
長官河水鴻驚釣渚春夜來遊嶽夢重見日東人<lb/>
　　　送奭上人化縁<lb/>
専志事偕成期師此一行閣開靈佛像碑載施人名江<lb/>
<pb n="KR4h0117_WYG_194-6a"/>
濶風催渡村深雪廢程暫勞曽共説終可送閒情<lb/>
　　　白石巖<lb/>
一石嵌遥天千峰疊在前人行不到處仙去未多年竇<lb/>
暗雲生像簷斜日照泉皇朝宣賜物弟子尚能傳<lb/>
　　　龍湫瀑布<lb/>
飛下數千尺全然無定形電横天日射龍出石雲腥壯<lb/>
勢神猶駴寒聲佛共聽昔人云此水涴目最能靈<lb/>
　　　題夏景清湘中閣<lb/>
<pb n="KR4h0117_WYG_194-6b"/>
湘中山與水自古有人云此是曽遊地今來盡屬君殘<lb/>
風吹㟁草空廟入江雲却憶還鄉夢清猿半夜聞<lb/>
　　　中夕<lb/>
中夕獨依依閒行未掩扉水邉山出月松上雨沾衣棹<lb/>
響初如近螢光漸欲稀不甘塵内事長與此心違<lb/>
　　　題丁少瞻林園<lb/>
州分低嶺外來向此園行路改初栽樹堂成未有名藥<lb/>
苖如草長巖溜入池清欲識懐君意時聞鶴一鳴<lb/>
<pb n="KR4h0117_WYG_194-7a"/>
　　李夫人<lb/>
延年有妹顔如花十四選入君王家翡翠結簾玉鏤牀<lb/>
君王一時無暫忘朝朝出入芙蓉殿莫道妾身出微賤<lb/>
妾生未乆身入泉上天何不與妾年君王愛妾言不死<lb/>
逐夜宫中喚方士<lb/>
　　　山中寄翁巻<lb/>
忽看春至復春還門外煙雲没野山吟有好懐忘瘦苦<lb/>
貧多難事損清閒栁花未散色全緑杜宇乍啼聲更蠻<lb/>
<pb n="KR4h0117_WYG_194-7b"/>
聞到掃松溪雨後夢随樵唱到巖闗<lb/>
　　　宿翁巻書齋<lb/>
一山秋色同誰看又復相尋出郭來隣竹種成髙礙月<lb/>
庖泉汲少近生苔忽驚寒事砧初動不辨晨光戸盡開<lb/>
君愛苦吟吾喜聽世人誰更重清才<lb/>
　　　髙山寺晩望<lb/>
石路近門方不險刺桐疎處見僧歸小坡重疊無平屋<lb/>
四月隂寒尚裌衣山入道州髙莫比水分湘口緑相圍<lb/>
<pb n="KR4h0117_WYG_194-8a"/>
暮雲不隔東南望一片遥兼白鳥飛<lb/>
　　　猿皮<lb/>
路逢巴客買猿皮一片䝉茸似雪絲常向小窗鋪坐處<lb/>
却思空谷聽啼時弩傷忽見痕猶在笛響誰誇骨可吹<lb/>
古樹圑團行路曲無人來作野賓詩<lb/>
　　　觀所養鸂鶒<lb/>
一身文采異常流却使閒身不自由永日翠籠相並睡<lb/>
豈無魂夢到滄洲<lb/>
<pb n="KR4h0117_WYG_194-8b"/>
　　　栁葉詞<lb/>
嫩葉吹風不自持淺黄微緑映清池玉人未識分離恨<lb/>
折向堂前學畫眉<lb/>
　　　舟上<lb/>
小船停槳逐潮還四五人家住一灣貪看曉光侵月色<lb/>
不知雲氣失前山<lb/>
　　　題趙明叔新居<lb/>
社壇側近地圖寛所作園池在此間十萬人家城裏住<lb/>
<pb n="KR4h0117_WYG_194-9a"/>
少聞人有對門山<lb/>
　　　題張提舉西野<lb/>
渡頭風景如前日誰種桃花在雨邉未晩人家門戸閉<lb/>
鷺鷥閒立釣魚船<lb/>
　　　寄家書作<lb/>
屋頭桑葉大如錢知是吴蠶第一眠逺水忽來瀟岸没<lb/>
家書却寄道州船<lb/>
　　附徐璣詩<hi>字靈暉照之弟也</hi>
<pb n="KR4h0117_WYG_194-9b"/>
　　　江亭臨眺<lb/>
問得梅花信寒林動曉聲雨來山漸逺潮去水還清寥<lb/>
落尋新句歡娱解宿酲相携歸路滑燈火起孤城<lb/>
　　　湘水<lb/>
湘水幾千里平流少急湍數家分市井列石起峰巒豈<lb/>
是昔曽到猶疑畫上看吟詩身漸老向此作微官<lb/>
　　　泊舟呈靈暉<lb/>
櫂歌風又起繫纜野桐林月在楚天碧春來湘水深官<lb/>
<pb n="KR4h0117_WYG_194-10a"/>
貧思近闕地逺動離心所喜同舟者清嬴亦好吟<lb/>
　　　憑髙<lb/>
憑髙散幽䇿緑草滿春坡楚野無林木湘山似水波客<lb/>
懐随地改詩思出門多尚有溪西寺斜陽未得過<lb/>
　　　送徐照先回江右<lb/>
骨體先如鶴離家嵗已周欲知詩思逺曽共楚鄉遊窮<lb/>
達身將老分携菊正秋江西看舊友歸計少遲留<lb/>
　　　春日遊張提舉園池<lb/>
<pb n="KR4h0117_WYG_194-10b"/>
西野芳菲路春風正可尋出城依曲渚古渡入脩林長<lb/>
日多飛絮遊人愛緑隂晩來歌吹起惟覺畫堂深<lb/>
　　　送翁巴陵<lb/>
曽識巴陵道重携印綬過地偏無㑹計俗厚有絃歌官<lb/>
况湘流碧詩情楚岫多梅花送征棹萬里接陽和<lb/>
　　　同友人登翠麓亭<lb/>
緩行循翠麓凝睇俯清灣舟楫蘆花外江山夕照間天<lb/>
寒雖日短嵗晩亦身閒髙樹梅初發與君相共攀<lb/>
<pb n="KR4h0117_WYG_194-11a"/>
　　　黄碧<lb/>
黄碧平沙岸陂塘栁色春水清知酒好山瘦識民貧雞<lb/>
犬田家静桑麻嵗事新相逢行路客半是永嘉人<lb/>
　　　寄陳西老<lb/>
長日無吟伴閒庭佇物華竹枝斜帶雨草色淨侵沙風<lb/>
度平生友隣居幾十家可曽乗小醉訪爾一甌茶<lb/>
　　　初夏遊謝公巖<lb/>
欲取紗衣換天晴起細風清隂花落後長日鳥啼中水<lb/>
<pb n="KR4h0117_WYG_194-11b"/>
國乗舟樂巖扉有徑通州人多陟此猶自憶髯公<lb/>
　　　喜奭上人至<lb/>
住與佛居近僧閒稍問詩湖山明月夜風露菊花時達<lb/>
意言常省微吟歩自遲老來朋舊少愛爾得相随<lb/>
　　　孤坐呈客<lb/>
晨起猶孤坐缾泉待煑茶寒烟添竹色疎雪亂梅花獨<lb/>
喜忘時事誰知改嵗華多君能過此人里似仙家<lb/>
　　　題石門洞<lb/>
<pb n="KR4h0117_WYG_194-12a"/>
瀑水東南冠廬山未足論飛來長似雨流處不知原洞<lb/>
裏龍為宅溪邉石作門遊行謝康樂訪有故基存<lb/>
　　　春望<lb/>
樓上看春晩煙分逺近村曉晴千樹緑新雨半池渾栁<lb/>
宻鶯藏影泥新燕有痕輕寒衫袖薄杯酌更須温<lb/>
　　　夏日懐趙靈秀<lb/>
古郡草為城懐賢隔此扄水風凉逺樹河影動疎星江<lb/>
國晴猶潤烟林暮轉青荷鋤曽有約獨喜帶騷經<lb/>
<pb n="KR4h0117_WYG_194-12b"/>
　　　夏日懐詩友<lb/>
流水堦除靜孤眠得自由月生林欲曉雨過夜如秋逺<lb/>
憶荷花浦誰吟杜若洲良宵恐無夢有夢即俱遊<lb/>
　　　臘日驪山渡逢故人<lb/>
天寒多木葉愁思滿溪濱惆悵徃來渡經行多少人時<lb/>
情猶重臘嵗事毎占春與爾他鄉旅誰當懐抱新<lb/>
　　　湘中<lb/>
舊説湘中事身來又可尋廟存虞帝迹江照楚臣心為<lb/>
<pb n="KR4h0117_WYG_194-13a"/>
客人俱逺題名刻自深春廻洲渚緑遥望正沈吟<lb/>
　　　夏夜同靈暉有作奉寄翁趙二友<lb/>
齋蔬惟少睡露坐得論文凉夜清如水明河白似雲宿<lb/>
禽飜樹覺幽磬渡溪聞欲識他鄉思斯時共憶君<lb/>
　　　檄途寄翁靈舒<lb/>
聞道長溪令相留一館閒便令全近舍尚隔幾重山為<lb/>
旅春郊外懐人夜雨間年來疎覽鏡怕見减朱顔<lb/>
　　　送瑞州張知録<lb/>
<pb n="KR4h0117_WYG_194-13b"/>
嵗暮不惜别君行是宦遊江西多野水湖上正髙秋舊<lb/>
友曽過處新題必笑留官閒可尋訪竹逕最深幽<lb/>
　　　秋夕懐趙師秀<lb/>
冷落生愁思衰懐得句稀如何秋夜雨不念故人歸蛩<lb/>
響砌尤靜雲疎月尚微惟憐籬下菊漸次可相依<lb/>
　　　送趙明叔為漳浦宰<lb/>
去年官滿處送子意何如地接泉山近人依大澤居南<lb/>
中繁賦役美政輯田廬公退無他事彈琴更讀書<lb/>
<pb n="KR4h0117_WYG_194-14a"/>
　　　秋日登玉峰<lb/>
玉琢孤峯壓富沙人行峰頂歩雲霞溪流緩去幾回曲<lb/>
樹色幽分無數家翠拂寒煙平似水紅飄霜葉逺如花<lb/>
明朝重向城中望對此孤峰應不差<lb/>
　　　壬戌二月<lb/>
山城二月景如何行處時時聽踏歌淡色似黄楊葉少<lb/>
濃香如密菜花多眷容每到晴時改天氣偏從雨後和<lb/>
好向溪頭尋釣侣小溪連夕漲清波<lb/>
<pb n="KR4h0117_WYG_194-14b"/>
　　　題東山道院<lb/>
古院嵌崎石作層緑苔芳草近郊坰溪流偶到門前合<lb/>
山色偏來竹裏青靜與黄蜂通戸牖閒將白鳥共沙汀<lb/>
道人亦有能琴者一曲清徽最可聽<lb/>
　　　訪湖友<lb/>
城中日日望南湖乞得閒來就隠居漸下秋霖籬菊長<lb/>
纔消暑氣渚蓮疎壁間古畫多賢像案上塵編半佛書<lb/>
未見主人逢稚子不通姓字獨踟蹰<lb/>
<pb n="KR4h0117_WYG_194-15a"/>
　　　夏日閒坐<lb/>
無數山蟬噪夕陽髙峰影裏坐隂凉石邉偶看清泉滴<lb/>
風過微聞松葉香<lb/>
　　　丹青閣<lb/>
翠靄空霏忽有無筆端誰着此工夫溪山本被人圖畫<lb/>
却道溪山是畫圖<lb/>
　　　秀峰寺<lb/>
籃輿晩泊近巖隈精舍門臨古道開僧子相逢便相識<lb/>
<pb n="KR4h0117_WYG_194-15b"/>
十年三過秀峰來<lb/>
　　　過九嶺<lb/>
斷崖横路水潺潺行到山根又上山眼看别峰雲霧起<lb/>
不知身已在雲間<lb/>
　　　春雨<lb/>
斷橋横路淺沙邉沙岸疎梅卧曉煙新雨漲溪三尺水<lb/>
漁翁來覓渡船錢<lb/>
　　　新凉<lb/>
<pb n="KR4h0117_WYG_194-16a"/>
水滿田疇稻葉齊日光穿樹曉煙低黄鶯也愛新凉好<lb/>
飛過青山影裏啼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_194-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百九十四<lb/>
</p>
<p>
</p>
  </div>
</body>
</text>
</TEI>
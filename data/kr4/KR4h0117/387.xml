<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百八十七</head> <lb/>
    <p>
<pb n="KR4h0117_WYG_387-1a"/>
欽定四庫全書<lb/>
　石倉歴代詩選卷三百八十七<lb/>
　　　　　　　　　　　　明　曹學佺　編<lb/>
　明詩次集二十一<lb/>
　　丘濬<lb/>
　　　古意<lb/>
千金買寳刀百金買角觽寳刀頭有環角觽能解絲殷<lb/>
勤寄逺人用以慰所思所思不見察幽獨甘自怡<lb/>
<pb n="KR4h0117_WYG_387-1b"/>
　　　感興<lb/>
天際多剛風滄溟隔弱水相思不可極之子在萬里萬<lb/>
里各一天恍惚在我前區區倘見察敢不輸中悁<lb/>
　　　過友人園居<lb/>
愛此林泉勝載酒時來過芳樹發春華方池激清波嘉<lb/>
魚争出躍好鳥鳴相和天氣既已暄景物亦已多主人<lb/>
雅好客相對酣且歌歌竟各歎息人生能幾何<lb/>
　　　月下有懐<lb/>
<pb n="KR4h0117_WYG_387-2a"/>
明月空中懸碧雲天際合美人渺何許望望轉蕭索翩<lb/>
翩驚鶻定片片簷花落惻然對孤影下帷閉齋閣<lb/>
　　　擬古<lb/>
江南秋風至草木變焜黄淅淅吹入衣使妾増悲凉悲<lb/>
凉知為誰良人在沙場暮聽邉馬嘶朝看塞雁翔飢飱<lb/>
風中靡渴飲雪下漿羊角衝地起沙礫争飛揚回首望<lb/>
故鄉長天但茫茫豈無肥與甘亦有衣與裳妾心空惻<lb/>
惻路逺莫寄將北望長太息涕淚如雨霶幾欲往從之<lb/>
<pb n="KR4h0117_WYG_387-2b"/>
河廣無舟梁仰天籲中忱矢志期不忘但願南風競吹<lb/>
君來妾旁<lb/>
　　　雜詩<lb/>
南國有珍木中含要妙音匠氏一顧之斵削為素琴絙<lb/>
以朱絲絃寄以太古心時時横膝上山水託意深别鶴<lb/>
為翔舞遊魚躍幽沈云何世俗耳不如魚與禽雅鄭竟<lb/>
莫分吾心安所任<lb/>
　　　秋懐<lb/>
<pb n="KR4h0117_WYG_387-3a"/>
草木忽變衰惻然感我心鳥飛日向暮豈不懐故林閱<lb/>
人日已多涉世日以深高官世所慕直道古所欽青青<lb/>
海中山遙遙山上岑行行即可到决意須在今有山不<lb/>
歸去何勞憶山吟<lb/>
　　　送劉紹和還南京<lb/>
交游徧寰宇契合無幾人駸駸入老境落落星在晨鼎<lb/>
鼎百年間㑹晤能幾句况復限區域世務縈其身久别<lb/>
喜相見見疎情轉親俄頃又復去寜不含酸辛緬懐古賢<lb/>
<pb n="KR4h0117_WYG_387-3b"/>
哲未必生同辰道同心自契千里如比隣溶溶天上月<lb/>
湛湛空中雲舉目即見之光景常如新<lb/>
　　　文江王文學輓章<lb/>
茫茫宇宙内山林多隠淪白首抱幽獨没世志莫伸所<lb/>
以高蹈士往往増悲辛寜知造化理得失恒相因在生<lb/>
雖不遇後嗣多有聞父子本同體何必親其身請看芹<lb/>
水翁肥遯文江濵幸哉有賢子委質為王臣生被冠紱<lb/>
榮死鐫銘述文耿耿不亡者浩然長獨存<lb/>
<pb n="KR4h0117_WYG_387-4a"/>
　　　送吳旦赴南康文學<lb/>
匡廬古名邦山水多幽勝香爐生紫煙彭蠡涵明鏡民<lb/>
淳風俗古地僻囂塵静昔賢過化處草木皆可敬横經<lb/>
講道餘無事一游泳<lb/>
游泳何所適白鹿有遺基近聞鄉先達起廢重構之突<lb/>
兀有新宇剥落多古碑千載紫陽翁垂訓留明規古稱<lb/>
斆學半曰此以為師朂哉毋自畫賢聖皆人為<lb/>
　　　題古康三洲巖寄京中同志<lb/>
<pb n="KR4h0117_WYG_387-4b"/>
羣山勢巃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一穴空谽谺滴乳成物象峭壁繡蘚花土<lb/>
鼓有函音丹竈無遺砂誰云蓬萊洲此名殊不嘉我來<lb/>
恣清賞疑是古仙家惜哉竒絶景落此窮海涯模寫不<lb/>
能盡述語人謂誇鳯池文彩客刷羽期餐霞<lb/>
　　　題畫為蕭考功作<lb/>
愛此春山秀㣲雲淡悠悠蒼松俯深澗翠篠媚清流結<lb/>
屋者誰子獨占雲山幽抱琴循側逕引領仍歸舟歸舟<lb/>
天際來何時經丹丘丹丘多羽人為問相見不<lb/>
<pb n="KR4h0117_WYG_387-5a"/>
入夏草木長林壑逈幽雅雲際川光浮石罅巖溜瀉誰<lb/>
當三伏中高㑹江亭下倚席和棹歌縱目極平野鷗波<lb/>
浩蕩問羨彼舟遊者臨淵空有言結網人何寡<lb/>
　　　𢎞治初元春二月十五日皇上躬耕耤田臣濬<lb/>
　　　　叨在九卿之列預行九推禮感而有作<lb/>
我本農家子世業在犂鋤生來好詩禮舍農去為儒筆<lb/>
墨其耒耜經籍乃菑畲脱迹田舍中致身承明廬日食<lb/>
太倉米八珍頒天厨不知稼穡艱豈解耕耨劬云何七<lb/>
<pb n="KR4h0117_WYG_387-5b"/>
十年乃爾復其初<lb/>
　　　謾成<lb/>
夕陽昨隂翳朝陽還繼升萬物被輝耀炎光正熒熒浮<lb/>
雲起咫尺白晝仍㝠㝠世無駐景戈空懐百尺繩<lb/>
　　　採蓮曲<lb/>
蓮花紅蓮葉碧紅似妾容粧碧如妾裠色輕紅易落碧<lb/>
易衰情人道來竟不來停橈轉棹日過午藕絲斷盡蓮<lb/>
心苦<lb/>
<pb n="KR4h0117_WYG_387-6a"/>
　　　搗衣曲<lb/>
涼飇透窓紗蕭蕭弄秋色妾在江南尚不堪况君逺在<lb/>
隂山北風吹妾身寒妾念君衣單起來搗衣明月下寜<lb/>
辭膂力摧心肝<lb/>
　　　花遊篇和楊亷夫韻<lb/>
雲樓霧閣深濛濛弱流萬丈號天風姓名久注丹臺裏<lb/>
浮槎直泛銀河水凌空八翼飛天門若木不罥鮫綃裠<lb/>
天衢空濶舒踽步俯瞰人寰惜丘墓一聲鐵笛自天來<lb/>
<pb n="KR4h0117_WYG_387-6b"/>
擬借重湖為酒杯珍珠落槽氷在椀霧閣歌唇玉奴板<lb/>
天邊一任烏輪西拂塵掃石題復題鸞儔鳯侣随蝶使<lb/>
爛漫芳遊日三四醉揮彩筆漏雲箋試寫遊神八極篇<lb/>
　　　登高丘而望逺海<lb/>
登高丘望逺海身居㟪壘間目極蒼茫外神遊八表縱<lb/>
大觀氣嘘千丈發長慨直從混沌鑿破初大徧虚空無<lb/>
盡界天於子㑹開一元地自海隅分兩戒山萬重水千<lb/>
派神禹勞勞躬四載野外脩途七聖迷海上神仙六鼇<lb/>
<pb n="KR4h0117_WYG_387-7a"/>
戴波濤洶洶泛蒼溟沙漠茫茫連紫塞豈不欲鼔枻登<lb/>
瀛洲却愁弱水難勝芥豈不欲振策赴瑤池恨無神駿<lb/>
能歴塊不如振衣千仞岡老眼空明無障礙近山列翠<lb/>
屏逺山抹青黛太華三峯勢若蹲黄河九曲流如帶舜<lb/>
功封濬四海同禹蹟平成萬世頼三十六洞天處處藏<lb/>
神怪七十二福地一一異姿態驅山走海入雙瞳咀今<lb/>
嚼古供一嘬山嶽降神生異材景物因人成勝槩安期<lb/>
竟不來漢武空相待峴山依舊存杜子今安在挂劒殊<lb/>
<pb n="KR4h0117_WYG_387-7b"/>
非昔日墳釣魚乃是今時瀬赤壁人尋折㦸磨浯溪客<lb/>
打殘碑賣往古來今倐成忽敗物理不齊時光難再扶<lb/>
世敎者何人歴變故兮幾代古蹟日已湮昔人日已邁<lb/>
瓊樓玉宇不勝寒民墮顛厓苦凋瘵重衾春暖夢無魚<lb/>
破釡塵生色如菜口談詩禮半盜儒醉擁韜鈐多債帥<lb/>
借時感事氣填膺以手撫摩聊一噫君不見地為輿天<lb/>
為葢人在其間稊米大分明芥子納須彌毛孔真能動<lb/>
渤澥逐日何須随夸父步地誰云冇章亥請學尼丘古<lb/>
<pb n="KR4h0117_WYG_387-8a"/>
聖神越過東山登泰岱<lb/>
　　　濁海歌<lb/>
天下百川皆清漪一流入海便成緇茫茫不復辨涇渭<lb/>
混混孰與論澠淄洪濤巨浪轟轟怒不覺己身如穢瓠<lb/>
看來何似山下泉清香凛冽為人慕我向潮頭三歎息<lb/>
志欲澄清勢未及願言上帝檄天吳一夜黒波便成碧<lb/>
　　　題李將軍四時行樂圖<lb/>
日華淡淡雲隂薄兵衛森森擁鈴閣旌旗不動柳風輕<lb/>
<pb n="KR4h0117_WYG_387-8b"/>
劒㦸無聲花雨落將軍新試越羅衣兩袖春風拂地垂<lb/>
閲徧三軍超距樂晚涼乗興詠歌歸<lb/>
松風流響團涼影翠薄翻空火雲冷一軍無事枕干眠<lb/>
萬馬不嘶清晝永將軍宴坐凝清香静對珠鈴萬慮忘<lb/>
不用更揮諸葛羽溶溶心月自生涼<lb/>
霜染楓林秋氣肅潦水收痕山露骨狼烽一夜化為鷹<lb/>
百鳥含羞傍林麓將軍小隊出西郊金環玉勒青驄驕<lb/>
鳴彈一聲軍吏賀半空雲外落雙鵰<lb/>
<pb n="KR4h0117_WYG_387-9a"/>
凍雲不飛朔風直野獸畏寒出還沒角弓鳴鶻趂蝱飛<lb/>
霜鍔吐芒驚鬼哭將軍自控五花驄翩翩雲騎争追從<lb/>
射殺南山白額虎碧油幢底夜論功<lb/>
　　　雲山清趣圖為歐道人作<lb/>
山矗矗雲漫漫雲容山色微茫間一天淡月秋空静滿<lb/>
地落花春雨寒道人愛此有清趣穿雲結屋依山住一<lb/>
縷茶煙午夢餘兩腋清風欲飛去欲飛不飛無限情拂<lb/>
絃時作太古聲驚猿呌月淚潛墮老鶴知更相和鳴夜<lb/>
<pb n="KR4h0117_WYG_387-9b"/>
深萬境俱岑寂兀然虚室時生白回頭人世隔紅塵雲<lb/>
山慘淡無顔色<lb/>
　　　輓羅都御史<lb/>
　　正統己巳北兵深入當道者建議趣召宣府總戎<lb/>
　　官率兵入衛或欲遂棄其城衆紛然争就道時羅<lb/>
　　公為巡撫乃毅然仗劒坐當門下令曰敢有出者<lb/>
　　手斬之衆遂定口外人至今能言之載諸宣府志<lb/>
　　公平生事業固多而此舉尤為卓偉抑菴先生作<lb/>
<pb n="KR4h0117_WYG_387-10a"/>
　　墓志畧不及何也濬初來京師時嘗拜公于寓所<lb/>
　　極䝉奬諭及濬登朝公已致仕家居不久捐館舍<lb/>
　　矣瓣香致敬其道無由兹因其壻鍾轅應貢來致<lb/>
　　其子泰命求輓章因次第完城事為韻語以補公<lb/>
　　志之畧云<lb/>
六飛北狩無消息邊城四望狼煙赤邊馬長驅去復來<lb/>
何人坐畫捐邊策鎮朔將軍生入闗北門鎖鑰空餘鐶<lb/>
强兵健馬盡南走黄塵蔽日天漫漫白首憲臣南海客<lb/>
<pb n="KR4h0117_WYG_387-10b"/>
手持一劒當門立誓與孤臣同死生怒髪衝冠氣千尺<lb/>
車輪生角馬駐蹄居人不動行人歸叱咤之間樓櫓具<lb/>
金城鐵壁湯為池雲州失守赤城破健兒躡足邊城過<lb/>
老妻穉子盡登陴公亦援枹雪中坐山前山後無數城<lb/>
此城屹立如巨屛敵騎南來資扼塞王師北出恃屯營<lb/>
屛蔽京師功卓偉謾有長城長萬里江淮果賴張真源<lb/>
河朔僅餘顔御史憂國勞邊兩鬂霜事成乞骸歸故鄉<lb/>
肘金腰玉者塞路無人上書訟陳湯一葉扁舟五湖水<lb/>
<pb n="KR4h0117_WYG_387-11a"/>
漲海路邊亂山裏折簡不通朝貴書抱膝長吟聊爾爾<lb/>
羅浮山崩天墮星乾坤一夜收英靈公兮生死已無愧<lb/>
邊人至今嗟未平邊人能言不能紀慚我鄉生官太史<lb/>
聊述人言作些詞書罷長歌淚如洗<lb/>
　　　題山水圖<lb/>
昔年棲迹雲林下舉頭見山不見畫如今置身朝市間<lb/>
開眼見畫如見山山耶畫耶孰真假具眼之人世問寡<lb/>
景當好處皆起樓趣到佳時急驅馬居山不見山中佳<lb/>
<pb n="KR4h0117_WYG_387-11b"/>
厭飫林壑輕煙霞一朝别山出城市黒風黄日昬塵沙<lb/>
廣庭曲巷通幽處壘石栽花脩勝具眼中彷彿雖逼真<lb/>
畢竟人為靡天趣回思舊隠隔世間欲一見之千萬難<lb/>
殘縑斷素纔咫尺傾囊倒篋不復慳君從何處得此幅<lb/>
千里雲山數間屋逺山淡淡横翠眉近山亭亭削青玊<lb/>
山頭處處飛白雲樹頭樹尾晴輪菌丘林忽斷天光露<lb/>
晴色遙連雨氣昬蒼苔白石羊腸路平麓盤盤幾家住<lb/>
就中老人華陽巾手把瓊芝滴清露山光水色相渺綿<lb/>
<pb n="KR4h0117_WYG_387-12a"/>
漁舟泛月江涵天長風浩浩起空末高堂白日生雲煙<lb/>
興來却憶竹鶴老見畫何如見山好人生即景須盡歡<lb/>
尋仙何必蓬萊島<lb/>
　　　題李都督虎<lb/>
隂風颼颼振林木百獸魂飛草木伏舉首為旗尾作旌<lb/>
白晝横行誰敢觸汝虎雖猛何如人慎勿夜逢李將軍<lb/>
將軍射石尚没羽薄肉淺毛何足數<lb/>
　　　畫菜<lb/>
<pb n="KR4h0117_WYG_387-12b"/>
世間食品何者佳淡中滋味真無加富客何須悦芻豢<lb/>
神仙謾爾餐煙霞聞君作縣官河側繞屋築畦供日食<lb/>
食餘手腹遶園行喜得邑民無此色<lb/>
　　　梅窓琴樂<lb/>
高人好琴得天趣開窓静對梅花樹江空嵗晚夜深時<lb/>
丁丁似共南枝語淡香疎影太古音箇中樂趣清且深<lb/>
等閑三弄梅花曲花不在梅花在琴<lb/>
　　　題竹送湖廣湯僉憲<lb/>
<pb n="KR4h0117_WYG_387-13a"/>
古來脩竹何處多鄠杜之間淇水阿填河落爛竹官廢<lb/>
但見土岸流渾波北風寂歴南風起千里飛青渡江水<lb/>
瀟湘兩岸遙相連斑斑盡染虞妃淚鵜鴂鳴時草不芳<lb/>
杜衡揭車總荒涼獨有此君不改色挺挺植立如人長<lb/>
頹雲壓頭低復理細雨斜風任梳洗渭川豈但千户侯<lb/>
孤竹誰云止二子君今持節騷人鄉眼中所見皆鸞皇<lb/>
清風明月有真境寫影何必勞𤣥香平生愛竹應成癖<lb/>
此日移植近霜栢滿堂秋色寒瀟瀟一笑出門楚天碧<lb/>
<pb n="KR4h0117_WYG_387-13b"/>
　　　題松<lb/>
蒼龍拏雲欲上天鱗甲飛動頭嶄然碧風吹海翠濤湧<lb/>
笙簫一派空中懸深山大壑無人到琥珀埋光免絲槁<lb/>
家家束葦作簷楹未必長材此中老<lb/>
　　　題童志昻都憲蠶叢圖送其再使蜀<lb/>
蠶叢之國妖氛生羽書雜遝來天庭九重天子赫然怒<lb/>
咨誰可使西南征虎頭將軍攘臂起怒髮衝冠争裂眦<lb/>
長鎗大劒置不問朅來獨運毛椎子毛錐子藏鋒鋩貯<lb/>
<pb n="KR4h0117_WYG_387-14a"/>
雲含霧飛電光鋼刀百鍊非不利銳矛八尺空自長螭<lb/>
㘭當日曽簪白釁血流丹今變赤捫參歴井掃欃槍坐<lb/>
使岷峨迴秀色却笑漢家功業卑臨卭天子騰虚辭唐<lb/>
䝉已通僰中道呶呶筆舌將奚為何如此日功尤偉赤<lb/>
子弄兵潢池裏輕裘緩帶笑指揮曳白書功報天子平<lb/>
地誰知有伏機中山篋書終致疑張嬰就擒滕撫黜古<lb/>
來往事多如斯外境息來専内養往古來今閒俯仰邊<lb/>
機事動問陳湯枹鼓聲聞起張敞劒閣峩峩棧道連高<lb/>
<pb n="KR4h0117_WYG_387-14b"/>
樓百尺仍籌邊君不見積功滿千簡上𤣥英雄回首即<lb/>
神仙<lb/>
　　　得過且過<hi>華山有鳥名寒號蟲方春時鳴曰鳯凰不如我至冬毛羽皆落則又鳴曰</hi>
　　　　<hi>得過且過藥中五靈脂即其糞也</hi>
得過且過多福何如少遭祻紇干山頭凍羽乾真信鳯<lb/>
凰不如我得過且過<lb/>
　　　行不得也哥哥<hi>金兵追宋隆祜后至章貢幾及之時人有詞曰天晚正愁予春</hi>
　　　　<hi>山啼鷓鴣葢言行不得也</hi>
<pb n="KR4h0117_WYG_387-15a"/>
行不得也哥哥十八灘頭亂石多東去入閩南去廣溪<lb/>
流湍駛嶺嵯峨行不得也哥哥<lb/>
　　　不如歸去<hi>元至正十六年子規啼于居庸</hi>
不如歸去他鄉不是羇栖處休教久客滯天涯歸兮記<lb/>
取來時路不如歸去<lb/>
　　　幽居<lb/>
郭外幽居好橋邊小徑斜紅飄桐井葉黄落菜園花淺<lb/>
淺浴鳬水團團宿鷺沙板扉青布斾記取舊東家<lb/>
<pb n="KR4h0117_WYG_387-15b"/>
　　　晚泊<lb/>
風定㠶初落籬根泊晚晴寒潮随月上秋水共天清隔<lb/>
竹見燈影横江聞鶴聲有懐愁不寐坐數驛樓更<lb/>
　　　寄題金山寺<lb/>
岷江萬里下梵刹半空開吳樹風吹斷淮山水蕩迴潮<lb/>
聲雜鐘磬波影動樓臺千載張公子題詩㑹再來<lb/>
　　　人日有懐<lb/>
七日逢人好三年作客賒塞雲晴度雁城日曉翻鴉雪<lb/>
<pb n="KR4h0117_WYG_387-16a"/>
化經冬水梅開隔嵗花欲歸歸不得惆悵惜年華<lb/>
　　　題空上人方丈<lb/>
地僻少風塵僧居卧隠淪煙霞方外境水月定中身長<lb/>
日飯留客夕陽鐘送人他年如結社還許醉相親<lb/>
　　　秋日寄友<lb/>
雲海歡遊地别來今幾何壯心随日減歸思入秋多細<lb/>
雨滋蒼蘚寒風剪敗荷有懐誰與共搔首短長歌<lb/>
　　　秋晚答友人<lb/>
<pb n="KR4h0117_WYG_387-16b"/>
朝罷歸當早官閒客自稀少書随處借多病與時違訪<lb/>
舊憐俱老逢人厭説歸傷心秋已暮未寄北堂衣<lb/>
　　　過峽山飛來寺<lb/>
三過飛來寺今朝始一登恍疑山是客何代我為僧鐘<lb/>
響出幽壑猿聲啼古藤本無來與去明日問南能<lb/>
　　　輓遼東都帥<lb/>
聞説遼東帥安邊屢有聲烽煙稀夜警部落競春耕共<lb/>
道營星殞空餘塞月明幾多門下士流涕濕長纓<lb/>
<pb n="KR4h0117_WYG_387-17a"/>
　　　送謫宦者過還揚州<lb/>
曉日都門道西風酒一巵幾年悲玉後萬里賜環時古<lb/>
木前朝寺殘花后土祠淮南風景好歸棹莫敎遲<lb/>
　　　送韓敬夫下第因柬同志王璠<lb/>
憐君失意去一笑折垂楊老劒閒霜鍔新詩重錦囊人<lb/>
歸盤谷逺山遶太行長好學王摩詰來薫漢殿香<lb/>
　　　寄題南華寺大鑒禪師<lb/>
佛法東門旦禪宗肇嶺南一溪香氣水萬縷藕絲衫結<lb/>
<pb n="KR4h0117_WYG_387-17b"/>
子花開五先人棗示三心燈受𢎞忍梵𣲖演瞿曇山頂<lb/>
青螺聳波心碧玉涵衆流歸大海孤月印寒潭藹藹花<lb/>
雲暖瀼瀼法露甘未迴煙水棹空費葛藤談奏樂皇岡<lb/>
石翻書古相巖也知祖堂近無暇一登參<lb/>
　　　五指參天<lb/>
五峯如指翠相連撑起炎州半壁天夜盥銀河摘星斗<lb/>
朝探碧落弄雲煙雨餘玉笋空中現月出明珠掌上懸<lb/>
豈是巨靈伸一臂遙從海外數中原<lb/>
<pb n="KR4h0117_WYG_387-18a"/>
　　　春隂<lb/>
一春長是晝昬昬景色三分減二分别院飛鶯衝宿霧<lb/>
遙空歸雁呌重雲踏花庭畔難尋影随柳江邊不覺曛<lb/>
天意似晴還似雨還將早晚問東君<lb/>
　　　寄張錬師<lb/>
辭家學道入青㝠曉汲清泉午斸苓衣染春雲同鶴色<lb/>
劒涵秋水帶龍腥吟成白雪風生席歌徹青天月在庭<lb/>
幾度緘書寄仙侣蓬萊猶自隔滄溟<lb/>
<pb n="KR4h0117_WYG_387-18b"/>
　　　嵗庚午來自金臺寓新河有金陵即事之作明<lb/>
　　　　年復至因觀高槎軒詩不意暗與之合有如<lb/>
　　　　剽竊然初實不知也用廣其意為雜詠二首<lb/>
　　　　云<lb/>
雲中雙闕俯秦淮天外三山對鳯臺二水合流趨海去<lb/>
六峯飛翠過江來金陵王氣千年盛鍾阜晴雲五色開<lb/>
愧我才非班馬匹可能無賦奏蓬萊<lb/>
父老依稀説六朝當時伯氣已全銷新亭别淚寜須墮<lb/>
<pb n="KR4h0117_WYG_387-19a"/>
古井妖魂不可招𤓰步客㠶晨帶雨長干僧艇晚随潮<lb/>
行人不用誇天塹南北輿圖總屬堯<lb/>
　　　和李子構都門春日韻<lb/>
寳馬雕鞍白玊珂花雲淡蕩柳風和梵宫密密開金刹<lb/>
海子深深湛碧波郊外踏青遊客醉水邊修褉麗人多<lb/>
誰憐寂寞揚雄宅門巷無人自嘯歌<lb/>
　　　座中有搊筝者作白翎雀曲因話及元事口占<lb/>
　　　　此詩<lb/>
<pb n="KR4h0117_WYG_387-19b"/>
銀甲彈筝話廢興氊車宵遁土城平興隆無復殘笙譜<lb/>
劈正誰知舊斧名起輦谷前駞馬迹居庸闗外子規聲<lb/>
不堪亡國音猶在促數繁絃喚白翎<lb/>
　　　病起寫懐<lb/>
寸心千里日懸懸歸計今秋又似前身似凍翎飛不去<lb/>
事如春蔓苦相纒還家路梗須浮海報國才踈只望年<lb/>
幾度可憐還自笑羨魚何事復臨淵<lb/>
　　　送陳緝熙修撰使高麗<lb/>
<pb n="KR4h0117_WYG_387-20a"/>
海上天風吹節旄玉堂仙客錦宫袍詔頒龍闕恩初下<lb/>
詩到雞林價倍高萬仞鼇金浮曉日雙江鴨緑漲秋濤<lb/>
逺夷未識中原鳯争覩文章五色毛<lb/>
　　　都城春日<lb/>
宫闕巍峩紫氣高西山東去碧周遭天晴魚躍龍池藻<lb/>
春老鶯含御苑桃映日暖雲流似水浥塵香雨潤如膏<lb/>
太平有象尋常醉不用金龜換濁醪<lb/>
　　　秋興二首<lb/>
<pb n="KR4h0117_WYG_387-20b"/>
風掃長空積雨晴短槐疎柳亂蟬鳴沙頭鷗鳥尋常去<lb/>
江上蘼蕪日夜生嘉樹有蹊荒蘚合好山無數斷雲横<lb/>
却懐九曲餐霞客獨抱銀蟾遡紫清<lb/>
秋風秋雨夜凄其凭几沉吟有所思驚鳥故投曽宿處<lb/>
開花還是已殘枝喜看淡月穿雲出静數遊絲墮地遲<lb/>
萬里鄉心千古意興來聊誦少陵詩<lb/>
　　　舟次直沽簡彭彦實同寅<lb/>
潞河澄徹衛河渾二水交流下海門直北回看龍闕近<lb/>
<pb n="KR4h0117_WYG_387-21a"/>
極東遙望蜃樓昬孤城近水舟多泊列戍分耕野盡屯<lb/>
我有好懐無處寫欲沽樽酒對君論<lb/>
　　　送張城中書使朝鮮國<lb/>
玉節煌煌照海東羡君旌斾拂晴虹鳯麟瑞世人争覩<lb/>
魚鼈成橋道自通天入𤣥莵低沒鶻江浮鴨緑澹蜚鴻<lb/>
兹行喜從文章客多少豪吟倡和同<lb/>
　　　送王給事中使占城<lb/>
銀漢清秋泛使槎節旄晴拂海東霞扶桑水接南溟濶<lb/>
<pb n="KR4h0117_WYG_387-21b"/>
析木天遙北斗斜螭首衝風龍伯助鳯毛儀世島夷誇<lb/>
皇明威徳今無外莫諱中朝第一家<lb/>
　　　蘇武歸朝圖<lb/>
茂陵煙樹碧蕭疎白首生還志不渝面目依稀猶似昔<lb/>
節旄零落已無餘歸期不待羝生乳逺信真成雁寄書<lb/>
頗有幽懐忘未寫夢魂時復到穹廬<lb/>
　　　余于學士莊中構堂名以瞻玉取歐陽子語也<lb/>
　　　　四壁繪圖<lb/>
<pb n="KR4h0117_WYG_387-22a"/>
玊堂春晝寂無譁咫尺天宫是帝家金屋瓊樓天上景<lb/>
琪林珠樹禁中花閒揮麟筆書青史細染龍香草白麻<lb/>
嶺海幾人曽到此他年回首渺天涯<lb/>
　　　送陳宗堯侍講署南京院事<lb/>
南北于今兩玉堂儼如東璧望文昌趨朝暫免通門籍<lb/>
視事榮看綰院章竹汗消青春晝静槐龍屯緑午隂凉<lb/>
軟紅塵土長安道還憶聨鑣傍苑牆<lb/>
　　　題山水<lb/>
<pb n="KR4h0117_WYG_387-22b"/>
山色空濛樹色深人家住傍碧溪潯半江月照天連水<lb/>
五月風來秋滿林遯世獨輸高士隠披圖因見昔賢心<lb/>
人間何處有兹景我欲因之寄越吟<lb/>
　　　送李立之赴南京太常<lb/>
奉常從古號清卿君去南京分外清案牘盡懸周典禮<lb/>
官僚並列魯諸生含香每月朝鍾阜訪古常時到冶城<lb/>
却恨無由追驥尾鳯皇臺上聽簫聲<lb/>
　　　送畫竹屈生<lb/>
<pb n="KR4h0117_WYG_387-23a"/>
東風吹散漕河氷旋買吳船載酒行野樹依依連故國<lb/>
雲山㸃㸃引歸程郢中誰和陽春曲吳下多傳子夜聲<lb/>
白首奉常無恙在韈才應已付鄉生<lb/>
　　　送人遊嶺南<lb/>
君行是我來時路贈别因思舊所遊緑柳春風巢翡翠<lb/>
碧蕪寒雨呌鈎輈三冬氣暖人揮扇八月天清蜃結樓<lb/>
風度祠前拜唐相為言早晚便歸休<lb/>
　　　遊歸信筆付敬之<lb/>
<pb n="KR4h0117_WYG_387-23b"/>
歸來塵土滿烏紗倦極無言感物華老景幾時猶戀禄<lb/>
故園何處此看花病來應世少諧俗閒裏著書空滿車<lb/>
白首揚雄惟寂莫剰將心事語侯芭<lb/>
　　　客中對月<lb/>
萬里思歸客傷心對月華願憑今夜影回照故園花<lb/>
　　　山居晚宿<lb/>
地僻夜沈沈愁雲結暝隂隔林燈火起照見並棲禽<lb/>
　　　宣和遺墨<lb/>
<pb n="KR4h0117_WYG_387-24a"/>
雪暗紇干山凍雀飛不去何似南飛烏月明猶繞樹<lb/>
　　　自君之出矣<lb/>
自君之出矣粧鏡暗塵生妾心似君影随處逐身行<lb/>
　　　夜行郊外<lb/>
四際星垂野微霄與地連恍疑天盡處近隔樹林邊<lb/>
　　　春閨怨<lb/>
春雨池塘草發芽春風庭院柳飛花韶光尚有歸時節<lb/>
何事遊人未到家<lb/>
<pb n="KR4h0117_WYG_387-24b"/>
　　　書所見<lb/>
錦衣公子氣翩翩老去心情尚少年笑折海棠呼酒飲<lb/>
醉來猶自戴花眠<lb/>
　　　過某氏園亭有感<lb/>
危牆荐棘鎖重闗不許遊人取次攀一夜西風零落盡<lb/>
牛羊成隊下空山<lb/>
　　　題墨梅<lb/>
老龍半夜飛下天蜿蜒斜立瑤階裏玉鱗萬㸃一齊開<lb/>
<pb n="KR4h0117_WYG_387-25a"/>
凝雲不流月如水<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_387-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百八十七<lb/>
</p>
<p>
</p>
  </div>
</body>
</text>
</TEI>
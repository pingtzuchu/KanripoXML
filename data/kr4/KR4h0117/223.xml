<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百二十三</head> <lb/>
    <p>
<pb n="KR4h0117_WYG_223-1a"/>
欽定四庫全書<lb/>
　石倉歴代詩選巻二百二十三<lb/>
　　　　　　　　　　　　明　曹學佺　編<lb/>
　宋詩一百<lb/>
　　劉壎<lb/>
　　　補史十忠詩<hi>并敘</hi>
詩以厚倫美化爲本非曰諧俗寄情而巳卽千篇奚益<lb/>
每思張許二顔同時死國名芳唐史與天長存近代死<lb/>
<pb n="KR4h0117_WYG_223-1b"/>
節數公何愧往昔顧麥秀黍離無由倣柳州狀逸事上<lb/>
太史庶幾不朽竊以慨念更後幾年遺老漸盡舊聞銷<lb/>
歇將無知有斯人者悲夫哀哉死臣子職分古人常事<lb/>
爾死矣寧顧其傳不傳乃亦不可無傳者為其係彞倫<lb/>
關風敎厲後代之臣子愧前日之不如數公者也採清<lb/>
議得忠義臣十人史不書各賦十韻纂其實曰補史詩<lb/>
　　　知潭州湖南安撫使李公芾<lb/>
三已甘退休十連起遲暮伊誰急求子流落乃不怒黑<lb/>
<pb n="KR4h0117_WYG_223-2a"/>
雲來如山殺氣震平楚㳟惟君父命封疆以身䕶闔門<lb/>
義不辱呼卒汝善處飛魂隨劒光自已投火去天泣鬼<lb/>
神愁地揺山嶽仆吾非莒柱厲敢以死醜主正自常事<lb/>
耳命義逃安所冲逺誰與儔睢陽有張許<lb/>
　　　池州通判權州事趙公<hi>卯發昌州人妻雍氏</hi>
若人作何狀立節乃殊偉人言此蜀珍位卑名未起坐<lb/>
分秋浦月攝此千里寄沙頭風色惡寒城凛𢎞峙吾聞<lb/>
開關迎棄遁亦復耻兹惟城郭臣大義吾知已間道走<lb/>
<pb n="KR4h0117_WYG_223-2b"/>
帛書灑血别玉季細君絶可人雙飛同一死南八彼男<lb/>
兒此婦乃如此骨朽香不廢吾詩當清史<lb/>
　　　丞相都督信國公文公<hi>天祥丙辰狀元</hi>
時平輙棄置事迫甘前驅嗚呼忠義臣匪直科目儒江<lb/>
寒朔吹急列城同一趨豈不寄便安綱常乃當扶移檄<lb/>
倡諸鎮奮袂躬援枹川决莫我回萬險棲海隅天乎復<lb/>
不濟道窮竟成俘一死事乃了吾頭任糢糊悠悠譏好<lb/>
名責人無巳夫三衢有魁相投老作尚書<hi>謂留夢炎</hi>
<pb n="KR4h0117_WYG_223-3a"/>
　　　叅政行丞相事陸公秀夫<lb/>
天地無託足海天同隰光明知復何爲不忍隳三綱裸<lb/>
薦覬少延謳歌寧逺忘或者莒在齊聊且帝一方竭蹷<lb/>
竟委頓臣謀非不臧運去天莫留力盡心彌强終不負<lb/>
吾主名義天地長懐璽隨龍遊舉室水中央斯人文華<lb/>
士乃爾百鍊剛機雲儻通譜應羞朝洛陽<lb/>
　　　前左丞相江文忠公萬里弟萬頃<lb/>
匡廬雲錦屛鴻儒産其下風神儼如龍夭矯莫可駕巻<lb/>
<pb n="KR4h0117_WYG_223-3b"/>
懐經濟具婆娑洛中社怪事玉牀揺清晝天忽夜突騎<lb/>
從何來陰風飄屋瓦大臣義有死欲避吾不暇庭前環<lb/>
止水萬事付一捨從容友靈均朝野動悲吒愍章極哀<lb/>
榮汗簡誰記者倘有南熏書季方足堪亞<lb/>
　　　江西制置司都統密公侑<lb/>
臣有置身義豈計官崇卑偏將知死忠不曰天下竒漢<lb/>
節旣披靡失位趨江西閫帳駐臨汝招徠樂其歸雪寒<lb/>
南浦愁羽檄蘄濟師一將奮風虎鼓行亟飈馳踰嶺疾<lb/>
<pb n="KR4h0117_WYG_223-4a"/>
戰苦裹瘡呼健兒坐縳膝不屈伏鑕甘如飴小臣禆校<lb/>
耳職也宜死綏廬州大將在白首竪降旗<lb/>
　　　淮東制置使知楊州李公庭芝<lb/>
淮海接風塵胡乃似鐵壁卧䕶有天人十載藉福力重<lb/>
來人未老愁絶事如昔苦戰孤城危痛哭天柱拆夢遊<lb/>
三山上人倫浮海出突圍志南征吾欲重建極天弗鑒<lb/>
臣忠㝠㝠墮叢棘先軫面如生萇𢎞血化碧臣死誰復<lb/>
知臣忠終不易一將更大事嚼舌死罵敵<lb/>
<pb n="KR4h0117_WYG_223-4b"/>
　　　樞密閩廣宣撫使陳公<hi>文龍戊辰狀元</hi>
淳熈名宰孫比德粹如玉决科魁偉英駸駸薦冠肅䫫<lb/>
田煩諫疏相嗔俄嗾逐補郡仍免歸黄流已漫陸天族<lb/>
日光薄力疾支顛覆蹉跎南冠縶道病死不辱往昔五<lb/>
峰堂傾葢語䟦燭斯人眞妙人哀哉慳厚禄長揖丙辰<lb/>
魁各天並黄鵠不有二忠存千古笑科目<lb/>
　　　少傅樞密使張公世傑<lb/>
士有守節死豈以責武夫武夫尚能竒消得銀管書何<lb/>
<pb n="KR4h0117_WYG_223-5a"/>
許熊虎英鐵面美髯鬚䕶寒久枕戈赶難甘殞軀金山<lb/>
定活着志願嗟違初江心集羣策炎精回一嘘間關障<lb/>
海嶺萬死存趙孤時也可奈何北風散檣烏漂漂竟何<lb/>
之無乃膏鯨魚渭濵多貴將反笑斯人迂<lb/>
　　　四川制置使知重慶府張公珏<lb/>
坤維拓提封形勝古天府血戰五十秋零落餘八柱江<lb/>
南傳箭急誰暇此回顧落日古渝城杖鉞乃甚武天東<lb/>
甑雖墮吾自强支拄渡瀘躬討逆歸來戰彌苦蕭條下<lb/>
<pb n="KR4h0117_WYG_223-5b"/>
䕫門機穽伏中路咄咄快敵仇誰歟掩坏土哀哉關西<lb/>
雄國亡猶不負同時督軍將腰金挿雙虎<lb/>
　　附劉麟瑞詩<lb/>
　　　忠義總管田公燧鳯守李公寔<lb/>
天西戰士競銜枚乘會關夷路始開兩蜀金湯隨水逝<lb/>
三秦烽火照天來鳯州文武渾無愧馬嶺英靈只自哀<lb/>
後夜魂歸何處寓隴頭蕭索一枝梅<lb/>
　　　天水知軍時公當可西和總管陳公瑀<lb/>
<pb n="KR4h0117_WYG_223-6a"/>
天水西和兩將强七書貯腹負剛腸魚麗陣布刀如雪<lb/>
馬革屍空骨似霜廉藺昔存秦莫敵關張今敗蜀終亡<lb/>
輕財得士人猶惜長想英風慨智囊<lb/>
　　　金州守臣和公彥威統制楊公興福<lb/>
貔貅曾是守饒風扞拓金房未易攻十八谷開通徼外<lb/>
五千兵勁入關中賀蘭不救睢陽敗諸葛猶存越巂功<lb/>
當日更推楊統制馬傷軍没箭飛紅<lb/>
　　　同慶知府李公冲偕死節諸公<lb/>
<pb n="KR4h0117_WYG_223-6b"/>
諸公耿耿抱精忠炎運將灰日不東北戍躐陵羣盗䘐<lb/>
西陲震蕩列城空香凝燕寢榮何在鼎沸魚遊計巳窮<lb/>
玉石俱焚天亦泣千年誰爲憶高風<lb/>
　　　援襄都統制張公貴<lb/>
忠勇堂堂貫斗牛英雄端下愧兠鍪鹿門雲合張羅網<lb/>
龍尾波翻化髑髏雙廟有靈開正祀孤城無援屹中流<lb/>
由來死節男兒事却笑明年有客羞<lb/>
　　　守襄都統制牛公富范公天順<lb/>
<pb n="KR4h0117_WYG_223-7a"/>
將軍志喜竪降幡偏將能知大義存頭觸危樓輕烈焰<lb/>
脰經孤館凛忠魂聲沈刀斗摧城影塵掩干將滲血㾗<lb/>
世逺事殊遺老盡更無人解説襄樊<lb/>
　　　沙洋堡裨將邊公居誼<lb/>
兵威破竹列城驚誰信偏裨不肯迎兩箭離弦聲霹靂<lb/>
二雄交斃氣崢嶸可憐侯服微臣在忍見人間大厦傾<lb/>
萬木凋零風雪裏空餘鐵樹一花明<lb/>
　　　丞相江公萬里知府江公萬頃<lb/>
<pb n="KR4h0117_WYG_223-7b"/>
名重天閽侍太微昔年南國秉樞機人歸綠野身猶徤<lb/>
兵滿紅塵世已非止水亭前風淅淅鄱陽城外草依依<lb/>
棣華相映人間瑞節惠隆名世所稀<lb/>
　　　宗室趙公崇源<lb/>
南風不競慘悲聲幙燕泥牛總是驚玉牒名香時巳逝<lb/>
金枝花悴本難榮身明六籍忠仍孝軍滿孤城死亦生<lb/>
後度推敲明月夜江村村外寄幽情<lb/>
　　　端明招討使江公立信<lb/>
<pb n="KR4h0117_WYG_223-8a"/>
如此竒才正可憐曾陳大計爲安邊天存廟社施籌策<lb/>
地限籓籬老歲年獨眼明明尋趙地丹心耿耿向淮堧<lb/>
江南寸土聯區脱慟哭高沙赴九泉<lb/>
　　　湖南安撫知潭州李公芾<lb/>
平楚樓頭矢石驚焚香稽首别宸京盡殱妻子期全節<lb/>
寧死封疆不忍生煙燄張空墮趙璧旌旗倒影下湘城<lb/>
善刀人在同觀化名與澄江一様清<lb/>
　　　江東運判趙公淮妾某氏<lb/>
<pb n="KR4h0117_WYG_223-8b"/>
石頭城昔號金湯岌岌孤墉戰馬塲西日突圍逃溧水<lb/>
南冠荷校説維楊血凝漢節誇男子身寄秦淮藉女郎<lb/>
千載妾身貞更潔仰天哭向水雲鄉<lb/>
　　　沙市監鎮司馬公夢求<lb/>
荆水滔滔百尺渾何來淺縮漫潺湲木城聯岸風輪吼<lb/>
沙磧屯雲火炬燔效死小臣懐綠綬偷生天閫愧朱轓<lb/>
下官名姓君知否涑水先生七世孫<lb/>
　　　叅政高公應松<lb/>
<pb n="KR4h0117_WYG_223-9a"/>
腸斷吳山錦繡叢六更聲絶海潮空千門鎖月移行在<lb/>
八駿乘風憇會同扈蹕孤臣慙主辱征鞍萬里哭途窮<lb/>
兩宮緩緩趨朝陛回首天南獨死忠<lb/>
　　　蜀帥張公<lb/>
玉壘雲浮五十秋關西虓將勇無儔三吳甑墮猶堅守<lb/>
八柱唇亡不耐愁瀘水㨗收勞腰褭䕫門機伏失兠鍪<lb/>
吾君不負吾寧死遺恨誰憐快敵讐<lb/>
　　　儒士王公士敏<lb/>
<pb n="KR4h0117_WYG_223-9b"/>
此行無復望生還留取哀吟宇宙間報國豈能恢漢土<lb/>
遺民空自戀吳山清風勁節英靈在斜日沈輝厯數慳<lb/>
寂寂圜扉終不悔忠魂莫恨左輪殷<lb/>
　　　嗣秀王與檡瑞安守臣方洪<lb/>
𣲖接天潢本近親更生忠節古無倫千軍守禦來閩嶠<lb/>
半歲勤王䕶宋民巷戰血流生不辱劒飛魂逝死能神<lb/>
風流喜遇莆城友携手泉扄萬古春<lb/>
　　　樞密張公世禄<lb/>
<pb n="KR4h0117_WYG_223-10a"/>
曾擁貔貅奏凱歌厓山雲暝竟蹉跎地空九有棲荒服<lb/>
寨列千艘保海阿龍躍璽沈天若此鳥鳴矴絶事如何<lb/>
鯨波沃日炎光熄凛凛英魂尚枕戈<lb/>
　　　江東制置使謝公枋得<lb/>
草履麻衣謾蔽形十年賣卜慣零丁願從楚地師龔勝<lb/>
欲向遼陽友管寧采石吟成期絶粒娥碑讀罷棄餘齡<lb/>
一門盡節均無愧千載西山疊疊青<lb/>
　　　美人朱氏<lb/>
<pb n="KR4h0117_WYG_223-10b"/>
給事中宮巳歴年蒙恩扈從赴幽燕名王索好緣難合<lb/>
烈婦捐生節巳全日晏寢門疑鎖鑰宵長驛館泣嬋娟<lb/>
同來小妮猶堪詫一様清風兩地傳<lb/>
　　附唐涇詩<hi>字清父道州龍山人</hi>
　　　江南紀事<lb/>
吳山一髪暮雲孤愁向湘纍訊故都鳳去只餘韶樂在<lb/>
雁來還有帛書無杏壇有客陳孤注平隴何人復五銖<lb/>
歌徹黍離風雨惡南山深處呌烏烏<lb/>
<pb n="KR4h0117_WYG_223-11a"/>
　　　閩亡徙東廣<lb/>
逖泉巳矣又茹蕕半壁乾坤只恁休頻歲建杓移北斗<lb/>
何人持節救東甌煙蜚檣艣風濤怒雲鎖樓臺日月愁<lb/>
南望羊城天欲暮可堪回首問神州<lb/>
　　　廣亡徙海<lb/>
箕冠如櫛擁茅旌誰執騂毛㰱晉盟遵海而南關氣數<lb/>
渡江以北少功名火旗晻靄雲藏闕水陣周遭雪壓城<lb/>
一榻不容人鼾睡那知霧島是神京<lb/>
<pb n="KR4h0117_WYG_223-11b"/>
　　　厓山亡<lb/>
萬里與圖入朔方揺揺孤注海之陽石尤風惡雲藏軫<lb/>
天駟星沈月掩房島上有人悲義士水濵無處問君王<lb/>
羲和指着烏飛路去去虞淵暮色蒼<lb/>
　　　讀史懐友<lb/>
羞登廣武議英雄匣却吳鈎弢却弓幕下清談王太尉<lb/>
門前白馬禇司空一編衮斧風塵表千古綱常天壤中<lb/>
説與華隂捫虱老何曾正朔在江東<lb/>
<pb n="KR4h0117_WYG_223-12a"/>
　　附彭秋宇詩<lb/>
　　　乙亥紀聞<lb/>
羽書朝暮漲氛埃天詔勤王起草萊塞上風高鷹颺去<lb/>
江頭霧暗馬飛來諸賢忠愛謀安出四將英靈喚不回<lb/>
漠漠雪天秋萬里飛鳴無數雁鴻哀<lb/>
　　　秋興<lb/>
沙塵破褐客秋風落落親朋半老翁野曠有時聞嘯虎<lb/>
天寛無處寄征鴻四方玉帛燕山北萬里帆檣海水東<lb/>
<pb n="KR4h0117_WYG_223-12b"/>
回首可憐歌舞地芳花石礎樹陰中<lb/>
　　　其二<lb/>
西風捲地送凄凉目斷歸帆落日黄雁過江天雲漠漠<lb/>
龍遊滄海水茫茫故人入夢三更月近事驚心兩鬂霜<lb/>
試把濁醪澆磊磈樽中猶帶芷蘭香<lb/>
　　　世事<lb/>
茫茫世事等浮萍愁緒方濃醉又醒日月雙飛天不老<lb/>
干戈百戰地常腥此時弓馬多秦戌何日衣冠見漢庭<lb/>
<pb n="KR4h0117_WYG_223-13a"/>
宇宙西風愁不盡誰家門巷草青青<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_223-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百七十一</head> <lb/>
    <p>
<pb n="KR4h0117_WYG_271-1a"/>
欽定四庫全書<lb/>
　石倉歴代詩選巻二百七十一<lb/>
　　　　　　　　　　　　明　曹學佺　編<lb/>
　元詩四十一<lb/>
　　黄鎮成<lb/>
　　　山中雜詩<lb/>
山中春日長芳林翠如織放意聊散步裵徊度阡陌相<lb/>
逢耦耕人藉草成太息雨歇清池深雲收暮山碧野蔬<lb/>
<pb n="KR4h0117_WYG_271-1b"/>
堪掇拾樂此謀朝夕故人天一方悵望那能即長歌發<lb/>
中情且以慰疇昔<lb/>
　　　衜山亭晚憇<lb/>
平池雨初晴日暮春水深殘霞墮空濶規月光巳沈驚<lb/>
波躍潛魚過影窺翔禽芰荷緑參差嘉木懸清隂但起<lb/>
垂綸想逺生江海心小大固有殊放歌無古今<lb/>
　　　南田耕舎<lb/>
離離南山田采米山下緑兹晨凉風發秋氣巳可掬美<lb/>
<pb n="KR4h0117_WYG_271-2a"/>
人平生親零落在空谷顔色不可見何由踵高躅我耕<lb/>
南山田我結南山屋下山擷桑麻上山友麋鹿還肯過<lb/>
隣家隣家酒應熟<lb/>
　　　暮春<lb/>
風雨不出門人事頗周浹高齋誦金文虚晝了白業登<lb/>
樓聊四望新翠滿林葉江南春欲暮日月如轉睫青山<lb/>
猶故人浮世墮灰刼誰能凌汗漫長使幽意愜<lb/>
　　　石橋山<lb/>
<pb n="KR4h0117_WYG_271-2b"/>
散策南山下逶迤登石橋五涉曲澗水兩山鬱岧嶤夤<lb/>
縁度絶壁攀蘿俯山椒懸瀑㵼層崖冰華垂空飄盤紆<lb/>
上石磴天梯颭回飈厠足得平地聳身凌丹霄入谷煙<lb/>
霞深松竹聲蕭蕭㑹當發天秘剪此荆榛條結屋棲白<lb/>
雲覽矚千峰遙土沃既宜耕山深仍可樵因之習天㳺<lb/>
巳足逺世囂悠然萬物表我隱誰能招<lb/>
　　　謝家山<lb/>
結廬在南田巳辭城郭讙山水未幽深擬謀泉石間野<lb/>
<pb n="KR4h0117_WYG_271-3a"/>
父𨗳我行同登謝家山縁溪入深窈絶磴窮躋攀憑虚<lb/>
横鳥道高回白雲關下瞰飛瀑流倚杖聽潺湲良疇忽<lb/>
衍曠陽坡冬不寒盤旋得幽谷外密仍中寛松根有茯<lb/>
苓竹本易成竿願與同心人築茅棲煙巒去市十里許<lb/>
塵坌未能干食力中無慙傲然身世安<lb/>
　　　謝邊<lb/>
衝雨來謝邊滑路霑泥塗舊隣忽相見畱我宿山居燃<lb/>
薪燎我衣取酒慰我劬雖有骨肉親各在天一隅感子<lb/>
<pb n="KR4h0117_WYG_271-3b"/>
勞苦意焉能念﨑嶇<lb/>
　　　僧别峰所藏鄭子聲竹樹圖<lb/>
空谷有佳人連蹇歲年暮清顔不可見香墨在紈素江<lb/>
山澹㣲茫起我滄洲趣白石隱疎篁秋霜懸老樹天高<lb/>
鴻雁稀水落沙觜露上人心迹空對此了言句亦欲櫂<lb/>
孤篷雲深不知處<lb/>
　　　江仲謙恒德堂<lb/>
江君世令族家在君山陽君山四千仭上有白玉床雲<lb/>
<pb n="KR4h0117_WYG_271-4a"/>
氣出隂壑靈苗産陽岡仙人時徃來石室畱禁方江君<lb/>
往得之歸為恒徳堂九轉空青砂沃以神樓湯散入刀<lb/>
圭匕冬炎夏清凉夭閼一以合吾心乃夷康四海患痿<lb/>
痺齊民生痏瘡國醫敢束手忍視仝膏育大山多靈藥<lb/>
食之可年長安得往從君吹笙住葯房<lb/>
　　　同御史鄭彦昭登丹臺韻<lb/>
晨登鍊丹臺雲磴互盤曲五月居高明曠逺窮望目雨<lb/>
洗炎埃浄凉風動梧竹遙峰明晚翠近瀨漱寒玉聨鑣<lb/>
<pb n="KR4h0117_WYG_271-4b"/>
得驄騎杖策偶馳逐詩畱紙上雲酒散樽中緑坐久獨<lb/>
歸遲鳴騶出空谷<lb/>
　　　畏日<lb/>
畏日不肯沒秋暑過於夏孱軀敞炎熇感疾未能瘥金<lb/>
錢買藥裹寢處不遑暇毎懷逃林泉無地安茅舎南山<lb/>
在絶頂佛屋古松下流水挾雙澗清飈拂崇榭我欲往<lb/>
從之僧榻仍可借俯觀塵世中揮手一高謝<lb/>
　　　苦熱<lb/>
<pb n="KR4h0117_WYG_271-5a"/>
苦熱中夜起仰視天沈沈衆星失光耀雲霧生晦隂豐<lb/>
隆亦憑凌霹靂聞迅音欲雨竟不成徒受苦熱侵人事<lb/>
不可問天意誠難諶安得金飈來悠然清我心<lb/>
　　　城西紀事<lb/>
今日稍清適獨出城西村感時經喪亂風物異郊原林<lb/>
摧見平陸寺破畱頺垣高亭化墟莽華屋成蔬園徘徊<lb/>
在中路偶聽老農言新苗未入土田草日巳蕃丁男赴<lb/>
徴調期令集轅門况乃乏牛力苦辛難具論我聞增惨<lb/>
<pb n="KR4h0117_WYG_271-5b"/>
愴無䇿拯元元身老不能耕焉敢飫盤飱<lb/>
　　　贈秋厓上人<lb/>
開士黄金刹齊房白雲外尋師天台山柿葉寫經唄凌<lb/>
晨餐正陽玉屑和沆瀣飛錫到城市刀圭起沈瘵逃名<lb/>
師伯休隱顯謝流輩有時棲石室宴坐眞空界行藥度<lb/>
幽澗秋雲濕霞佩我欲往從之高蹈塵宇隘他年嵩少<lb/>
間揮麈一投芥<lb/>
　　　南田賡倪體中見貽之韻<lb/>
<pb n="KR4h0117_WYG_271-6a"/>
中田日耕舎乃在南山陽啓户見流水雲煙鬱相望夙<lb/>
昔江海心中年甘退藏躬耕聊寓情學道未迷方過游<lb/>
隣里間藹藹枌榆鄉倪君妙篇什時同賦草堂山林各<lb/>
沈困風雅俱淪亡慷慨但懷古迂濶空談王平生屠龍<lb/>
術匣劍收光芒濟世得良醫不如君伎長救渾用寸膠<lb/>
誰能振頺綱青山自秋色籬菊亦有芳隣家酒可貰白<lb/>
稻炊新香陶然任天眞高歌成報章<lb/>
　　　劉伯熈清溪圖<lb/>
<pb n="KR4h0117_WYG_271-6b"/>
蹔脫塵鞅繫結此清溪居偶從農圃隣時讀種樹書聽<lb/>
瀑掃松石眠雲依草廬韜琴自無弦直鈎不在魚未知<lb/>
穹壤間寵辱當何如<lb/>
　　　吳伯昭紅蓮緑幕圖歌<lb/>
烏君之山從西來㧞地萬仞青崔嵬劃然磅薄下江滸<lb/>
林麓隱隱棲樓臺上有飛蘿罣喬木下有洪濤萬頃堆<lb/>
紅蓮綽約泛渚净緑幕縹緲臨湖開雲煙捲風島嶼没<lb/>
窓戸洗雨冰霜回高人自是青雲客日向湖亭賞山色<lb/>
<pb n="KR4h0117_WYG_271-7a"/>
昔年走馬踏紅塵射殺南山雙白額今日綸巾羽扇閒<lb/>
獨面清泠飲冰蘗壺箭收投勝負空碁枰罷局機籌息<lb/>
延陵公子昔稱賢畫手復見今道𤣥有聲之畫宜詩篇<lb/>
為子作詩将畫傳<lb/>
　　　贈何萬里<lb/>
瀧流繞郡山如㦸黄茅峒深秋霧黒幽篁蔽空鼪鬼嘯<lb/>
絶磵下水沙蟲射生徭持刀跣雙足出入如飛踐荆棘<lb/>
官軍相持不敢殺年年出峒來為賊何侯挺身諭厥渠<lb/>
<pb n="KR4h0117_WYG_271-7b"/>
深入不用一卒驅椎牛釃酒拜縣令叱散部伍從降書<lb/>
君不見伏波將軍征五溪瘴雨濕衣歸棹遲又不見令<lb/>
公單騎喪虜魄萬馬不嘶邊月白古來豪士立竒功何<lb/>
侯身老心力雄上尊襲衣拜賜畢歸釣白雲清渭中<lb/>
　　　題墨菊<lb/>
江南九月秋風凉秋菊采采金衣黄近時丹丘出新意<lb/>
却灑淡墨傳秋香青城學士曾題藻散落人間共傳寳<lb/>
巻舒造化入毫端回首東籬自枯稿東陽傳君心好竒<lb/>
<pb n="KR4h0117_WYG_271-8a"/>
何處得此秋霜枝湖湘衲子逺相貺筆勢逈與丹丘齊<lb/>
香英細蹙𤣥玉屑老幹拗斷烏金折不隨粉黛學時粧<lb/>
自與幽人同志節淵明巳逝屈子沈晚香縱有誰知心<lb/>
感君畫圖三嘆息為君長歌楚天碧<lb/>
　　　李將軍歌<lb/>
李將軍少年意氣輕浮雲青絲絡馬黄金勒寳劍錯鏤<lb/>
交龍文十二高樓連廣道千金結客大梁門昨日彎弓<lb/>
連白羽射殺南山白額虎歸來饗士酒千鍾自向青樓<lb/>
<pb n="KR4h0117_WYG_271-8b"/>
按歌舞前年起兵從義旗斬將陷陣身如飛上功幕府<lb/>
久未報有酒不樂當何為<lb/>
　　　悲秋詞<lb/>
長嘆復長嘆芙蓉落盡秋水寒庭前百草枯爛死㳺子<lb/>
日暮衣裳單白日悠悠歲將晚江南水深波浪散鴻雁<lb/>
不來江水長零落秋雲滿江岸願天吹作凌天風吹開<lb/>
白霧清暘紅願天化作炎天雨物物昭蘓感天語<lb/>
　　　莫徭行<lb/>
<pb n="KR4h0117_WYG_271-9a"/>
莫徭射生蠻峒谷窄袴短衣雙赤足前年應募作官軍<lb/>
惡少如雲學裝束千村一過如蝗落婦滿軍中金滿槖<lb/>
豸冠擊碎且勿嗔鄰冦不虞吾所託<lb/>
　　　分題送黄汝楫<lb/>
冉冉孤生竹生在崑崙之嶰谷直笻離離出地深寒梢<lb/>
蔚蔚參天緑竹高不受霜雪侵願君同保歲寒心竹管<lb/>
可作簫韶聲願君吹作鳯凰鳴鳯凰鳴致時雍九奏方<lb/>
知孤竹功<lb/>
<pb n="KR4h0117_WYG_271-9b"/>
　　　題達可大監㳺武夷巻<lb/>
吾生有癖惟愛山夢魂長在溪山間秘書示我武夷巻<lb/>
巳似箸屐窮躋攀武夷三十六峰碧煙雲出没秋孱顔<lb/>
丹厓翠壁千萬狀靈花異草何斑斑上有七層鬱羅級<lb/>
下有九曲滄浪灣仙人騎鶴互來徃但聞雜佩聲珊珊<lb/>
紫陽夫子昔曾住傲魄鑿破浮雲關櫂歌一曲天宇濶<lb/>
至今遺響在人寰桃花流出前溪去石門不揜春風閒<lb/>
平林山色自無恙我欲與子聽潺湲<lb/>
<pb n="KR4h0117_WYG_271-10a"/>
　　　春日山行雜興<lb/>
山郭晴光逺臨高逸興賖路經棲鶴地山入種桃家石<lb/>
頂尋雲母松根飲雪花故人畱宿處朝飯有胡麻<lb/>
　　　又<lb/>
山翁畱客住自說樂餘年日養分男舎春耕稅主田雨<lb/>
泥朝過鹿山木夜啼鵑鷄桼煩相勞桃花出釣船<lb/>
　　　春雨南田書事<lb/>
流水三椽舎桑隂五畆田飯香分野碓茶熟候山泉石<lb/>
<pb n="KR4h0117_WYG_271-10b"/>
榻㸔雲坐谿窓聽雨眠桃花川上路應有釣魚船<lb/>
　　　又<lb/>
𤓰圃通隣巷柴門接野蹊賣薪歸早市行餉汲寒溪野<lb/>
鷺山前落林鶯雨外啼客來渾不答孤絶正幽棲<lb/>
　　　鉛山早行<lb/>
早起辭林館隣鷄巳再嘷月弦當户直斗柄插山高細<lb/>
濕侵藜杖輕寒襲布袍前趨東日表五色動雲濤<lb/>
　　　三華呉宜甫桃谿雜詠<lb/>
<pb n="KR4h0117_WYG_271-11a"/>
樓門依山外高居白日長樹隂浮石潤雲影入江凉宴<lb/>
坐涵千古遐觀納八荒此時天籟寂虚白自生光<lb/>
　　　其二<lb/>
舎外環麻圃千畦翠玉林補紉紅女意種樹逸民心夜<lb/>
績分隣火寒機雜曉砧年年榮雨露衣被及人深<lb/>
　　　登南山蘭若<lb/>
開基臨絶頂居與鹿為羣一逕落紅葉萬山生白雲石<lb/>
梁秋蘚合茶竈午泉分此地多苓术長應侣隱君<lb/>
<pb n="KR4h0117_WYG_271-11b"/>
　　　題紫雲山居<lb/>
一宿南山頂仙凢此地分河明疑有浪天近更無雲月<lb/>
色初秋見泉聲徹夜聞紅塵飛不到日與鹿為羣<lb/>
　　　其二<lb/>
樹老秋仍露山空晚更蟬雨添舂藥水雲濕種𤓰田對<lb/>
榻僧長坐聞鐘客未眠自應麋鹿性踈散愛林泉<lb/>
　　　其三<lb/>
伏日不知暑泉流山四圍竹風渾却扇松雨欲添衣逸<lb/>
<pb n="KR4h0117_WYG_271-12a"/>
老為家好逃喧過客稀虚亭無戸牖冉冉白雲歸<lb/>
　　　其四<lb/>
絶壑開䦨檻遙峰展畫圖雪翻僧供鉢雲遶佛香爐接<lb/>
板橋横澗連筒水入厨杖藜行藥去九節餌菖蒲<lb/>
　　　其五<lb/>
開士來何處談空夜坐分五山攜杖月三楚染衣雲塔<lb/>
禮旃檀相臺繙貝葉文南峰尋道侣吾亦偶相聞<lb/>
　　　題朱澤民畫山水<lb/>
<pb n="KR4h0117_WYG_271-12b"/>
與客浮湘水琴書共一舟雲間雙樹曉天外數峰秋指<lb/>
顧銷塵慮棲遲發櫂謳未知身是畫明月滿滄洲<lb/>
　　　麻姑山<lb/>
絶谷寒聲淺隂堂翠色交搨書摩蘚石炊黍拾煙梢瀑<lb/>
落投龍洞雲歸養鶴巢未能招我隱何用解人嘲<lb/>
　　　東陽道中<lb/>
出谷蒼煙薄穿林白日斜㟁崩迂客路木落見人家野<lb/>
碓喧春水山橋枕淺沙前村烏桕熟疑是早梅花<lb/>
<pb n="KR4h0117_WYG_271-13a"/>
　　　寄雷隱上人<lb/>
最憶高人住翠㣲萬嵒千岫雪消時林階月在行香早<lb/>
石屋雲多出定遲棲樹有僧畱聽法㸔泉無客和題詩<lb/>
松關不鎖容相扣定覔春山食紫芝<lb/>
　　　春日東行<lb/>
青郊冉冉散晴暉芳樹頻聞一鳥啼山驛水流花落盡<lb/>
石田雲暖麥抽齊禪房鑿路當嵒半釣屋維舟近竹西<lb/>
行過野橋人語近尋源應到武陵溪<lb/>
<pb n="KR4h0117_WYG_271-13b"/>
　　　題秋江把釣圖<lb/>
獨載輕舠過碧川一輪牽動楚江天蘆邊有月還吹笛<lb/>
栁外無風不繫船畱火夜燃湘竹㟁得魚朝送酒家錢<lb/>
十年湖海眞知畫亦欲狂歌一扣舷<lb/>
　　　舟過石門梁安峽<lb/>
書畫船頭載酒迴滄洲斜日隔風埃一雙白鳥背人去<lb/>
無數青山似馬來天際雨㠶梁峽出水心雲寺石門開<lb/>
同逰有客如高季授簡惟慚賦峴臺<lb/>
<pb n="KR4h0117_WYG_271-14a"/>
　　　送憲幕陳時中分題得平章河<lb/>
海國猶傳利澤功滄溟縹渺百蠻通潮來估客船歸市<lb/>
月上人家水浸空析木星辰三島外扶桑宫殿五雲東<lb/>
河梁此日重攜手目送靈槎萬里風<lb/>
　　　金原先壟之側得湧泉甘潔<lb/>
山下流泉冷沁冰渫荒開甃貯甘澄穴通海眼魚龍沸<lb/>
波溢田膏雨霧蒸茶鼎夜寒分石乳藥鑱春暖洗雲層<lb/>
尋幽有約煙霞伴萬壑千巖擬共登<lb/>
<pb n="KR4h0117_WYG_271-14b"/>
　　　西陵渡<lb/>
日午移舟出隩隈讙呼走趂百人回潮依草㟁痕初落<lb/>
風拗蒲㠶影半開極浦海門生霧雨隔江煙樹起樓臺<lb/>
中流汗漫魚龍過勇蹈危機亦壯哉<lb/>
　　　明州西渡<lb/>
西垻津頭望海濤揚波捲雨日滔滔一江風起晩潮上<lb/>
半夜舟行山月高葭菼連空迷雪舫魚龍吹浪濕宫袍<lb/>
乾坤不碍身如葉我亦螟蛉笑二豪<lb/>
<pb n="KR4h0117_WYG_271-15a"/>
　　　章袁嶺<lb/>
三華西上章袁嶺鳥道凌空最阻脩從龍雲氣皆在下<lb/>
旋蟻天文如上浮花竹一家巢絶頂煙塵九㸃認齊州<lb/>
欲尋王子營丹處玊宇高寒不可畱<lb/>
　　　題定武蘭亭<lb/>
繭紙香隨玉匣遺寳書天上世難知狼烽幾墮昆明刼<lb/>
蟬翼猶傳定武碑曉雨苔花侵搗石秋山柿葉費臨池<lb/>
東都巳徃誰能繼神物終煩謹䕶持<lb/>
<pb n="KR4h0117_WYG_271-15b"/>
　　　贈張孟琛<lb/>
江海張公髩欲華毎從吟屋寫梅花逢人處處能知巳<lb/>
作客年年易别家閩嶠午山生霧雨洞庭秋水落蒹葭<lb/>
河源八月西風便天上還乗奉使槎<lb/>
　　　奉題章子漁白雲厓<lb/>
越城高倚白雲厓厓下華堂向水開千嶂落霞秋樹老<lb/>
一江踈雨暮㠶迴清樽欵客稱文舉綵服娛親憶老萊<lb/>
何日膏車從子去賦詩因上雨花臺<lb/>
<pb n="KR4h0117_WYG_271-16a"/>
　　　三山九日示克剛<lb/>
九日南州尚滯畱高風寒鴈獨登樓自憐白髪難為客<lb/>
欲買黄花只負秋南國美人鸚鵡賦北庭公子驌驦裘<lb/>
不愁大地風霜苦更擬吹笙過十洲<lb/>
　　　虎溪三笑圖<lb/>
栗里先生不鼓琴偶攜明月到東林白雲滿地蒼苔濕<lb/>
流水一山春雨深歸路巳忘言外意過橋誰識笑時心<lb/>
人間俯仰成陳迹傳得高風說到今<lb/>
<pb n="KR4h0117_WYG_271-16b"/>
　　　皷山靈源洞<lb/>
屴崱峰頭萬丈梯上方高與白雲齊青山盡處海門濶<lb/>
紅日上來天宇低喝水無人空宴坐摩厓有客謾畱題<lb/>
飄然欲御長風去一笑何煩過虎溪<lb/>
　　　乙亥閏十二月重改仍至元<lb/>
玉殿垂衣儷典墳矞雲承澤浹乾坤歸餘不數秦終閏<lb/>
紀厯重瞻漢後元萬里畊桑環海域一溪漁釣老煙村<lb/>
願聞龔魯為州邑亦欲承風造羨門<lb/>
<pb n="KR4h0117_WYG_271-17a"/>
　　　辛已還光邑祖居上井約江少府同到<lb/>
東井田廬故業非十年風雨寸心違江湖水濶冥鴻去<lb/>
城郭春深化鶴歸桑梓盡隨黄壤化松楸空望白雲飛<lb/>
梅仙此日能相約竹杖相攜上翠㣲<lb/>
　　　秋風<lb/>
秋風淅淅生庭柯蕭蕭木落洞庭波紅樹夕陽蟬噪急<lb/>
白蘋秋水鴈來多王孫不歸怨芳草山鬼欲啼牽女蘿<lb/>
蒹葭蒼蒼白露下望美人兮將柰何<lb/>
<pb n="KR4h0117_WYG_271-17b"/>
　　　錢塘<lb/>
雨過高風發屋聲吳中暑退即寒生晴光入眼園林薄<lb/>
夜氣侵人枕簟輕寺鐸呼風宵自語隣機織月曉猶鳴<lb/>
江湖處處悲秋客起束歸裝不待明<lb/>
　　　題林處士故居<lb/>
先生勝隱得孤山小艇沿湖日徃還自愛煙霞居物外<lb/>
豈知名姓落人間鶴無過迹苔痕老梅自開花月影閒<lb/>
表墓有銘祠有奠高風千載更亷頑<lb/>
<pb n="KR4h0117_WYG_271-18a"/>
　　　贈葉山人<lb/>
仙巖溪上葉山人手佩青嚢太古文北極地從林邑下<lb/>
南條山到蜀江分尋源屢識蛟龍宅探穴長隨虎豹羣<lb/>
更約秋風清霽日與君高踏萬重雲<lb/>
　　　贈曾鍊師<lb/>
聞說𤣥都曾鍊師曾從海上識安期游山採藥辭家早<lb/>
掃石㸔雲出洞遲醮罷每棲雙鶴樹丹成時浴九龍池<lb/>
長年别有壺中樂消得仙人幾局碁<lb/>
<pb n="KR4h0117_WYG_271-18b"/>
　　　送伍元如赴烏䝉右文教授<lb/>
西去烏䝉幾驛程平生江海壯遊輕牂牁水入蠻雲暖<lb/>
越巂山連楚樹晴巳載國書通累譯更推王道淑諸生<lb/>
他年聽說殊方事緑髩相㸔晝錦榮<lb/>
　　　用鷲峰師韻送澗泉上人遊方五首<lb/>
天台山上綵虹橋山下桃花帶露飄仙客雲霞迷舊路<lb/>
化人宫殿現層霄穿林夜氣香為葢冠嶺晨光錦作標<lb/>
若到上方應駐錫遙聞法皷動春潮<hi>右天台</hi>
<pb n="KR4h0117_WYG_271-19a"/>
潮音海洞石盤陀送子東遊柰别何日上扶桑天不逺<lb/>
雲連析木地無多水王獻寳開丹穴星使通槎泛白波<lb/>
見説蓬萊清淺處便從鵬翼起秋河<hi>右盤陀</hi>
身隨衡岳片雲來南極朱陵洞府開八桂山川臨鳥道<lb/>
九疑風雨濕龍堆使華今日嚴珪幣祖印何年剪草萊<lb/>
直到無生㕘學畢逢人遮莫説輪迴<hi>右衡岳</hi>
去禮文殊寳刹開倚空巒岫鬱崔嵬金函奉㫖傳香至<lb/>
白㲲圖形載法來心鏡象懸天外月教筵獅吼地中雷<lb/>
<pb n="KR4h0117_WYG_271-19b"/>
還將拂子閒拈起更上繙經第一臺<hi>右五臺</hi>
峩睂樓閣現虚空玊宇高寒上界同茶鼎夜烹千古雪<lb/>
花幡晨動九天風雲連太白開中夏日繞重𤣥宅大雄<lb/>
師去想無登陟逺祇應飛錫騐神通<hi>右峨睂</hi>
　　　富沙道中<lb/>
溪上北風天雨霜野田高下散牛羊前村落盡烏桕葉<lb/>
三數人家在夕陽<lb/>
　　　谷口<lb/>
<pb n="KR4h0117_WYG_271-20a"/>
谷口橋邊日未斜先尋宿處近梅花分明聽得吹長笛<lb/>
祇隔紅欄第一家<lb/>
　　　其二<lb/>
谷口橋邊尋隱君山中幾時耕白雲清霜滿天桕葉赤<lb/>
石上水聲絶夜聞<lb/>
　　　春山行<lb/>
道人聞住集靈壇春日尋君一里山行到竹房燒藥處<lb/>
仙家家在白雲間<lb/>
<pb n="KR4h0117_WYG_271-20b"/>
　　　其二<lb/>
門外山童掃落霞問師還只在山家推窓引客雲邊坐<lb/>
自扇風爐煑雪花<lb/>
　　　其三<lb/>
天上香風拂彩橋雲霞宫舘鬱岧嶤行從白鶴山頭過<lb/>
吹動仙人紫玉簫<lb/>
　　　於越<lb/>
沃土連雲富稻粱十年生聚信能彊扁舟不見鴟夷靣<lb/>
<pb n="KR4h0117_WYG_271-21a"/>
獨上高臺弔越王<lb/>
　　　㑹稽山<lb/>
安邑茫茫宅上都東南萬里播鑾輿遙觀禹穴雲如海<lb/>
玉帛繽紛上計書<lb/>
　　　春山程鍊師山房<lb/>
春山道士長辟穀自斸芝田種白雲昨夜石壇明月冷<lb/>
一聲長笛半空聞<lb/>
　　　南田夜雨<lb/>
<pb n="KR4h0117_WYG_271-21b"/>
四簷春雨夜浪浪記得吹笙近竹房三十五年江海夢<lb/>
又隨歸鴈過瀟湘<lb/>
　　　南田耕舎<lb/>
跨鶴來尋處士家迢迢空翠隔煙霞山童揖客松邊坐<lb/>
却背春風拂落花<lb/>
　　　其二<lb/>
行到長松野水間吹簫石上不知還嵐光巳重衣裳冷<lb/>
自扣巖扉月滿山<lb/>
<pb n="KR4h0117_WYG_271-22a"/>
　　　李中明秋山小景<lb/>
家住夕陽三峽口人行秋雨二崤間不知何處眞堪畫<lb/>
移得柴門對楚山<lb/>
　　　和周凌雲秋日光邑山行韻<lb/>
閩嶺秋深水樹凉原田耕穫歲時忙無人畫得農家樂<lb/>
雨過青茨白稻香<lb/>
　　　樵陽雜詠用陳教周東圃韻<lb/>
歌櫂曾窮九曲源精廬迢逓隱屏前閒尋五曲樵溪上<lb/>
<pb n="KR4h0117_WYG_271-22b"/>
三十六峰秋滿船<lb/>
　　　其二<lb/>
羽客丹成去此臺猶聞笙鶴夜歸來幾回欲問臺邊月<lb/>
晴雪梅花冷自開<lb/>
　　　其三<lb/>
山外斜陽紫翠浮相輪無影半空秋晚鐘吹落人間去<lb/>
一抹青煙澹未收<lb/>
　　　謝子安之江右求葬師<lb/>
<pb n="KR4h0117_WYG_271-23a"/>
千壘間關覔葬師青山多在白雲西秋風滿道吹紅葉<lb/>
何處逢人問楚溪<lb/>
　　　其二<lb/>
家在煙嵐五縣間碧榕橋下水潺湲朝來雨過秋如洗<lb/>
寫出江南一幅山<lb/>
　　　雲山小景<lb/>
飛瀑潺潺㵼碧岑野橋分路入雲深三椽草屋長松下<lb/>
應有先生抱膝吟<lb/>
<pb n="KR4h0117_WYG_271-23b"/>
　　　李遵道枯木竹石圖<lb/>
老樹槎牙倚半空蒼筠葉葉帶秋風欲將歳晩論心事<lb/>
遙憶美人江水東<lb/>
　　　楊子輔村樹小景<lb/>
叢竹磯頭晩泊舟雨篁煙樹隔滄洲美人無限瀟湘意<lb/>
分得江南一片秋<lb/>
　　　三華道中書所見<lb/>
秋雨纔收水没沙昇平漸復到田家村村曬白蠶猶繭<lb/>
<pb n="KR4h0117_WYG_271-24a"/>
處處吹香稻正花<lb/>
　　　鄭克剛雙松圗<lb/>
老幹懸霜紫翠分一山風雨半空聞攜琴欲掃苔根石<lb/>
為寫秋聲寄白雲<lb/>
　　　南田自述<lb/>
泰華浮雲連日觀江湖夜雨水浮天老來但覺身無繫<lb/>
閒伴山僧對客眠<lb/>
　　　題王元善赴北清江新雁圗<lb/>
<pb n="KR4h0117_WYG_271-24b"/>
江南春水拍天齊鴻鴈成行向北飛未必雲山便相隔<lb/>
秋風還帶夕陽歸<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百七十一<lb/>
</p>
<p>
</p>
  </div>
</body>
</text>
</TEI>
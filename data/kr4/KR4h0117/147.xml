<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百四十七</head> <lb/>
    <p>
<pb n="KR4h0117_WYG_147-1a"/>
欽定四庫全書<lb/>
　石倉歴代詩選巻一百四十七<lb/>
　　　　　　　　　　　　明　曹學佺　編<lb/>
　宋詩二十四<lb/>
　　蔡襄<lb/>
　　　陪諸君㑹史館園<lb/>
名園霽宿雨春日正和柔花香泛草際竹影搖清流鳴<lb/>
禽自往還遊魚時沈浮出門市朝喧愛此林亭幽况陪<lb/>
<pb n="KR4h0117_WYG_147-1b"/>
君子讌飛斚逓相酬亦有佳人攜艶歌清睂愁佳人足<lb/>
娯適遠思何夷猶故鄉去千里野堂臨溪頭夢寐别四<lb/>
載南望無時休王粲昔從軍登樓以銷憂今余豈不然<lb/>
每到終遲留<lb/>
　　　楊叔武北堂夜話<lb/>
嵗晏物景薄層陰向晩饒輕雲隠微月殘雪棲枯條夫<lb/>
君有髙適顧我慰寂寥瀟洒開北堂拂榻延良宵前儿<lb/>
陳古書坐見千載遙間亦發新句幽思含九韶神明靜<lb/>
<pb n="KR4h0117_WYG_147-2a"/>
外照念慮醉中消揚雄戒丹轂顔子安一瓢良玉不火<lb/>
變翠栢寧霜彫此心固獨往聲利詎得招<lb/>
　　　遊鼔山靈源洞<lb/>
郡樓瞻東方嵐光瑩人目乘舟逐早潮十里登南麓雲<lb/>
深翳落前樹暗迷幽谷朝雞亂木魚晏日明金屋靈泉<lb/>
注石竇清吹出篁竹捫蘿躋上峯大空延眺矚孤青浮<lb/>
海山長白挂天瀑况逢肥遯人性尚自幽獨西景復向<lb/>
城淹留未云足<lb/>
<pb n="KR4h0117_WYG_147-2b"/>
　　　記題滁州豐樂亭<lb/>
君為滁上守乘閒務幽尋羣從留山阿美望窮前林良<lb/>
讌追佳賞髙亭曠遐臨煙雲無定姿水石惟清音靜見<lb/>
魚鳥適遙聞雞犬深時節屢豐有民里無欺侵豈獨延<lb/>
衆物因兹託冲襟大筆毎絶唱芳樽寧孤斟别日念已<lb/>
長來期詎能今安得凌風翰相從殫嵗陰<lb/>
　　　出東門向北苑路<lb/>
曉行東城隅光華著諸物溪漲浪花生山晴鳥聲出稍<lb/>
<pb n="KR4h0117_WYG_147-3a"/>
稍見人煙川原正蒼鬱<lb/>
　　　北苑<lb/>
蒼山走千里斗落分兩臂靈泉出地清嘉卉得天味入<lb/>
門脱世氛官曹真傲吏<lb/>
　　　西齋秋暑<lb/>
齋居一室靜晝永來風微仙碁覆前局女布便輕衣向<lb/>
人顔色强與世心事違且効金門隠詎有田園歸<lb/>
　　　丙申秋八月過漁溪驛驛舊有梅數株嘗題詩<lb/>
<pb n="KR4h0117_WYG_147-3b"/>
　　　　記今無有也<lb/>
曽把蚤梅枝思君在别離别離雖云遠萬里終還期樹<lb/>
枯根已撥人去復何之故館動秋色雲物藏寒曦清香<lb/>
不可聞衰草空繁滋一夜平堦雨輾轉良自知<lb/>
　　　訪天台庵<lb/>
幽人去未還門户和雲閉亭午樹陰圓深冬泉響細寒<lb/>
生羣䖝蟄清徹孤鶴唳寂莫傍山歸寫向滄溟際<lb/>
　　　留别舊居花檻<lb/>
<pb n="KR4h0117_WYG_147-4a"/>
别意起中夕出門風吹衣側月光艶薄餘花香氣微清<lb/>
尊嵗相向欲去心有違殘葩勿盡放主人行亦歸<lb/>
　　　上元進詩<lb/>
疊聳青峯寶炬森端門方佇翠華臨宸遊不為三元夜<lb/>
樂事全歸萬衆心天上清光開夜色人間和氣閣春陰<lb/>
要知盡作華封祝四十年來惠化深<lb/>
　　　夢中作<lb/>
白玉樓臺第一天琪花風靜彩鸞眠誰人得似秦臺女<lb/>
<pb n="KR4h0117_WYG_147-4b"/>
吹徹雲簫上紫煙<lb/>
　　　龍臺<lb/>
試看初日照龍臺白玉髙堂錦障開樹色一畨連雨淨<lb/>
溪光幾曲抱山來雲歸深洞天形瘦風落前村笛弄哀<lb/>
擬結青樓徧題詠思王何吝斗量才<lb/>
　　　陳將軍廟<lb/>
曽慿水柵誓長江報國全軀事不雙力屈已嗟袁粲死<lb/>
勢孤猶笑李陵降宿墳古劒龍腥匣壞壁靈旗獸繞扛<lb/>
<pb n="KR4h0117_WYG_147-5a"/>
神理髙髙人意近楮錢祈福暗塵窓<lb/>
　　　城南春㑹<lb/>
陰雲薄薄地無塵清曉城南集畫輪睢苑即時裁雪霰<lb/>
潁川連夜聚星辰山睂帖漢晴光擬鶯舌尋風碎語真<lb/>
芳草有情迷謝客落花無主問秦人樽前莫厭歌醒耳<lb/>
世上偏饒淚滿巾嘉意未闌繁盛減東皇底事惜殘春<lb/>
　　　奉酬王知縣賞春不與以詩見贈<lb/>
仙陬翠觀盡繁英朱白相兼照眼明池浸嵐光生晩碧<lb/>
<pb n="KR4h0117_WYG_147-5b"/>
鳥驚人語斷春聲談諧遽喜開懷久骫骳終慙走筆成<lb/>
佳致可能陶靖節庭柯斜盼獨忘情<lb/>
　　　次韻翠嵓寺<lb/>
攬蔓嵓扃峻交繩寶界平斜峯約雲勢密樹起秋聲泉<lb/>
檻妨蛩響霜樓助月明㝠筌兼洒落警句一何清<lb/>
　　　夏晩南野<lb/>
夏竹圍前檻凉襟折舊酲疊雲封日茜斜雨著虹明魚<lb/>
動池開暈蟬移樹減清葭洲煙向暝鳬鶩自相迎<lb/>
<pb n="KR4h0117_WYG_147-6a"/>
　　　蕪陰樓上<lb/>
野馬沈寒氣神禽度暖風斷霞天共紫斜日樹齊紅山<lb/>
口橫虚釣江隈跋遠篷解窮千里目爭奈思無窮<lb/>
　　　陪尹子漸申安禮宿香山寺<lb/>
二月已强半尋春登石樓山光侵暮變草色到雲休歸<lb/>
鳥沈巖際行人過樹頭剝苔看石碣因火認漁舟漸夜<lb/>
灘聲惡憑虚屋勢浮乘閒聊自適觴詠屬吾流<lb/>
　　　過天津橋<lb/>
<pb n="KR4h0117_WYG_147-6b"/>
日暖溪平水漸銷水聲纔下内前橋山川滿眼閒宮殿<lb/>
草樹迷人舊市朝每向尋春偏有意却成懷古更無聊<lb/>
洛陽平昔多豪俊惆悵埋魂不可招<lb/>
　　　和丘提刑寄湖南賈度支<lb/>
何處多離感山郵霽野光清吟貫騷雅遠意屬荆湘霜<lb/>
樹呈秋色風蘭逗晩香使軺偏倚望摛藻寄回腸<lb/>
　　　和丘提刑聞新鴈寄度支<lb/>
翔鴈來江渚秋容在遠空幾聲疎樹外一字斷雲中虚<lb/>
<pb n="KR4h0117_WYG_147-7a"/>
館垂簷月平臯敗葉風裁詩託幽思幽思更無窮<lb/>
　　　遊龍門香山寺<lb/>
彩閣縈林轉蒼崖隔水開龕明千像日波起一灘雷綠<lb/>
淺春前草香餘臘後梅背人驚鷺去將雨好風來雲氣<lb/>
隨衣袂嵐光入酒杯清遊知不屢欲下更徘徊<lb/>
　　　嵩陽道中<lb/>
千里動秋意縈迴登古原山樵斵晩日野火著松門鐘<lb/>
磬出隣寺牛羊下遠村振衣歸去好塵事厭知繁<lb/>
<pb n="KR4h0117_WYG_147-7b"/>
　　　送别陳北部<lb/>
祖向西郊道川原畫閣臨燒痕經雨活樹色入谿深斜<lb/>
日明春態孤雲感客心何人知别意重把酒杯斟<lb/>
　　　宿揚州<lb/>
𤓰洲堰埭阻行橈更待江頭後信潮獨背殘燈數歸路<lb/>
風傳寒柝夜迢迢<lb/>
　　　宿延平津<lb/>
鳴籟蕭森萬木聲濃嵐環合亂峯青樓臺矗處雙溪㑹<lb/>
<pb n="KR4h0117_WYG_147-8a"/>
雷電交時一劒靈曉市人煙披霽旭夜潭漁火鬬寒星<lb/>
畫屏曽指孤舟看今日孤舟在畫屏<lb/>
　　　題漁溪驛<lb/>
昔年同向臘中迴曽遶欄干折早梅今日獨來攀舊樹<lb/>
風飜黃葉下蒼苔<lb/>
　　　興化軍曹殿丞寄荔枝<lb/>
厚葉纎枝新絳囊使君分寄驛人忙彩毫封處曽留意<lb/>
筠籠開時不減香風色甚豪應少損路程差近得分嘗<lb/>
<pb n="KR4h0117_WYG_147-8b"/>
閩州縱有千千樹未抵家園氣味長<lb/>
　　　飲薛老亭晩歸<lb/>
終日行山不出城城中山勢與雲平萬家市井魚鹽合<lb/>
千里川原彩錯明坐上潮風醒酒力晚來岩霧葢鐘聲<lb/>
歸時休得然官燭在處林燈夾道迎<lb/>
　　　江村<lb/>
黯淡江村春日斜汀洲芳草野田花孤舟橫笛向何處<lb/>
竹外炊烟三兩家<lb/>
<pb n="KR4h0117_WYG_147-9a"/>
　　　三月再還家<lb/>
曉樹鄉關路春衣使者軺江眠聞落霰野飯掇新苗入<lb/>
里威稜減寧親喜氣饒勤勤父師教疾苦若為消<lb/>
　　　建溪桃花<lb/>
何物山桃不自羞欲乘風力占溪流仙源明有重來路<lb/>
莫下橫枝礙客舟<lb/>
　　　晝寢宴坐軒憶與蘇才翁㑹别<lb/>
投凉下馬卧僧家遶簟清風巻絳紗脩竹滿前微雨過<lb/>
<pb n="KR4h0117_WYG_147-9b"/>
遠山無際薄雲遮武侯舊隠人應到閩粤孤城日自斜<lb/>
解與塵心消百事更開新焙煮靈芽<lb/>
　　　嘉禾郡偶書<lb/>
盡道瑤池瓊樹新仙源尋到不逢人陳王也作驚鴻賦<lb/>
未必當時見洛神<lb/>
　　　哭賈少卿<lb/>
畫旗南度謫長沙粤海新恩路更賖子日鵩來知主去<lb/>
辰年龍㑹為賢嗟猶多婚嫁先捐館無復田園可寄家<lb/>
<pb n="KR4h0117_WYG_147-10a"/>
曽是德公推奬厚一觴何處酹魂車<lb/>
　　　宿漁梁驛<lb/>
庭樹疎踈河漢低瓦溝霜白月平西寒鴉不奈單棲苦<lb/>
落泊驚飛到曉啼<lb/>
　　　寓居興化轉運廨舍<lb/>
病惱連春夏居閒意味長海風生永晝山雨送微凉書<lb/>
帙梅蒸潤衣巾荔實香塵緣消遣盡物我兩俱忘<lb/>
　　　丙申五月遊興化西門上溪<lb/>
<pb n="KR4h0117_WYG_147-10b"/>
尋谿因過上溪遊雨後溪渾水亂流因傍堤松却飛葢<lb/>
為聞山鳥輟鳴騶平田䆉稏青雲合滿谷芭蕉碧玉抽<lb/>
開濟無功須早去故時𤓰隴有通侯<lb/>
　　　仁宗皇帝挽詞<lb/>
儉薄留遺詔遵行在繼承桐棺㑹稽冡瓦器孝文陵闕<lb/>
外秋螢度林端曉月澄須知無可欲終古不騫崩<lb/>
　　　其二<lb/>
萬世威神在多方惠澤隆密音通塞壤行哭亦兒童畫<lb/>
<pb n="KR4h0117_WYG_147-11a"/>
翣離丹闕幽堂對紫嵩孤臣空雨泣白首抱遺弓<lb/>
　　　昭陵行<lb/>
宮人上塜候昏鐘簾外香煙燭影紅庭栢飛霜陵漏永<lb/>
可憐今夜月明中<lb/>
　　　有遺梅花枕前者因成<lb/>
誰寄梅花置枕傍前時復得枕清香因香夢徹江南路<lb/>
江水浮天月似霜<lb/>
　　　洪澤阻風<lb/>
<pb n="KR4h0117_WYG_147-11b"/>
今日風期惡遲迴一水濱村旗呈酒聖廟鼓賽河神躍<lb/>
鯉曽驚網飢烏不避人商工時借問何處即通津<lb/>
　　　和答孫推官久病新起見過錢塘之什<lb/>
于世無機是海翁客情醒醉任隣鐘廉纎雨意還侵夜<lb/>
料峭春期未減冬寶氣上浮南掩玉嵗寒中立不凋松<lb/>
君王自結英雄網千載風雲定有從<lb/>
　　　和偶登安濟亭<lb/>
津亭遙望草萋萋空曠清懷與物齊春水倒行潮欲上<lb/>
<pb n="KR4h0117_WYG_147-12a"/>
晩雲平壓日先低髙城覽古人何在遠渡傷離客自迷<lb/>
好共山翁同出處不隨朝騎五門西<lb/>
　　　和江上觀潮<lb/>
地巻天回出海東人間何事可爭雄千年浪説鴟夷怒<lb/>
一信全疑渤澥空寂靜最宜聞夜枕崢嶸須待駕秋風<lb/>
尋思物理真難測隨月虧圓亦未通<lb/>
　　　開州園縱民遊樂二首<lb/>
風日朝來好園林雨後清魚遊知水樂蝶戲見春晴草<lb/>
<pb n="KR4h0117_WYG_147-12b"/>
軟迷行跡花深隠笑聲觀民聊自適不用管絃迎<lb/>
　　　其二<lb/>
節候近清明遊人出踏青插花穿㦸户酤酒向旗亭日<lb/>
迥林光潤風迴海氣腥未知何處樂歸路已嚴扃<lb/>
　　　遣興<lb/>
苦竹生笋四五寸櫻桃開花千萬枝空濛野色當樓處<lb/>
索寞春寒帶雨時已放清歌逐瑤管旋篘新釀行金巵<lb/>
衰翁酩酊自為樂舉鞭不問并州兒<lb/>
<pb n="KR4h0117_WYG_147-13a"/>
　　　上巳日州園東樓<lb/>
地上多于枝上花東樓凝望惜年華潮頭正對伍員廟<lb/>
燕子争歸百姓家粉籜漸髙山徑笋綠旗初展石岩茶<lb/>
流芳自與人兼老樽酒相逢莫重嗟<lb/>
　　　渡南澗<lb/>
隠隠飛橋隔野煙石磯西畔問漁船桃花盡日隨流水<lb/>
洞在清溪何處邊<lb/>
　　　入天竺山留客<lb/>
<pb n="KR4h0117_WYG_147-13b"/>
山光物態弄春暉莫為輕陰便擬歸縱使晴明無雨過<lb/>
入雲深處亦霑衣<lb/>
　　　十三日出趙園觀花<lb/>
水際開花千萬窠初鶯時逐麗人歌欲知太守行春樂<lb/>
只向東城得最多<lb/>
　　　伏承躬侍安輿出遊煙霞洞拙詩奉呈運使學<lb/>
　　　　士<lb/>
新晴特地入煙霞道並南山轉更賖幽磬過隣溪口寺<lb/>
<pb n="KR4h0117_WYG_147-14a"/>
衆雞鳴午野人家洞深隨溜光如雨石古籠籐亂放花<lb/>
潘岳小園猶作賦輕軒選勝樂無涯<lb/>
　　　杭州璘上人以花栽數種見寄<lb/>
名園參差十數窠商船千里任風波土花分破根株小<lb/>
春色隨來意緒多欲種更看移樹法將開須與傍欄歌<lb/>
中年漸不勝杯酌紅翠他時奈爾何<lb/>
　　　徐虞部以龍尾石硯邀余第品仍授來使持還<lb/>
　　　　書府<lb/>
<pb n="KR4h0117_WYG_147-14b"/>
玉質純蒼理緻精鋒鋩都盡墨無聲相如間道還持去<lb/>
肯要秦人十五城<lb/>
　　　大湖驛寄建州同年竇職方<lb/>
别驛臨溪曲清寒結曉陰灘聲生亂石雨意在閒林登<lb/>
第年華久相逢禮愛深茶山春物近那得共追尋<lb/>
　　　春日<lb/>
東風吹雨濕鞦韆紅㸃棠棃爛欲燃擬買芳華贈年少<lb/>
紫榆春小未成錢<lb/>
<pb n="KR4h0117_WYG_147-15a"/>
　　　桃杏園<lb/>
上有繁葩下落英紅波動蕩逐風行夕陽開處猶光艶<lb/>
何况今宵值月明<lb/>
　　　和楊龍圖蘆鴈屏<lb/>
何事髙堂秋思生野蘆寒鴈畫工精風前舞並孤根老<lb/>
雲外相從去意輕不似丹青能借色若逢霜月定聞聲<lb/>
研桑心術都無取回望江鄉計未成<lb/>
　<lb/>
<pb n="KR4h0117_WYG_147-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百四十七<lb/>
</p>
<p>
</p>
  </div>
</body>
</text>
</TEI>
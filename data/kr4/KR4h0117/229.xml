<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百二十九</head> <lb/>
    <p>
<pb n="KR4h0117_WYG_229-1a"/>
欽定四庫全書<lb/>
　石倉歴代詩選巻二百二十九<lb/>
　　　　　　　　　　　　明　曹學佺　編<lb/>
　宋詩一百六<lb/>
　　契嵩<lb/>
　　　感遇<lb/>
仙人白玉京去去何縹緲瓊樓十二層玲瓏汎雲表銀<lb/>
潢月為波萬頃即池沼秋來宫殿光逗落人間曉空際<lb/>
<pb n="KR4h0117_WYG_229-1b"/>
時澄明烟霞渺青鳥可望不可到所思空杳杳<lb/>
　　　二<lb/>
蒼茫天地間流光一何遽嘗聞太古人未見曦輪駐才<lb/>
沈崦嵫雲還上浮桑樹山色愁裏暝空形夢中曙安知<lb/>
穆天子龍馬神為御萬里遞乘風騎向瑤臺去<lb/>
　　　三<lb/>
空虚澄逺烟霽色含秋景思君每盤桓駐目千峰頂明<lb/>
月初團圝下照美人影美人來不來雲霞𣺌林嶺<lb/>
<pb n="KR4h0117_WYG_229-2a"/>
　　　四<lb/>
松栢地之靈草莽亦同茂願得區域中人心復純素蒼<lb/>
梧㑹稽陰纍纍見陵墓六合無知音青山有歸路人生<lb/>
惜朱顔賢哲長還顧昨夜露華臺誰不怨秋暮<lb/>
　　　懐越中兼示山陰諸明士<lb/>
厭見人境喧清游憶靈越東南千萬山浮青滿寥泬從<lb/>
來鑑中景形勝人間絶月湛換鵝溪雲起藏書穴客子<lb/>
若飄蓬俄與故人别尺素未及通芳草已云歇所悲行<lb/>
<pb n="KR4h0117_WYG_229-2b"/>
路難俯仰損名節鳴雁欲東飛寄語謝明月<lb/>
　　　早秋吟<lb/>
山家昨夜房櫳冷梧桐一葉飄金井長天如水浄藏雲<lb/>
明月含暉變秋景桂枝花折風飄飄誰在髙樓吹玉簫<lb/>
人間不見槎升漢天上將看鵲作橋年少征人在何處<lb/>
白露霑衣未歸去海畔今無漂母家江南誰與王孫遇<lb/>
　　　浙江晩望<lb/>
暮色看無際秋空水混天片帆飛鳥外新月落潮邊隔<lb/>
<pb n="KR4h0117_WYG_229-3a"/>
越山形小吞吳地勢偏㡬人來往老早晩渡頭船<lb/>
　　　題徑山寺<lb/>
翠抜羣山外連天勢未休雲迷飛鳥道雨出濺龍湫僧<lb/>
在深雲定香和杳靄浮人間遊不到臺殿自清秋<lb/>
　　　郎侍郎致仕<lb/>
平時獨髙謝道勝欲韜光白髪辭明主青山戀故鄉藥<lb/>
畦容鶴到吟徑恐雲藏更愛禪林卧時來拂石牀<lb/>
　　　山中早梅<lb/>
<pb n="KR4h0117_WYG_229-3b"/>
亭亭映晩景皎皎出林端小圃連雲淡孤芳冒雪寒人<lb/>
間殊未見物外最先看但欲方瓊玉寧將勝牡丹<lb/>
　　　汎若耶溪<lb/>
越水乘春泛船窓掩又開好山㳂岸去驟雨落花來岸<lb/>
影樵人渡歌聲浣女囘滄浪無限意日暮更悠哉<lb/>
　　　書毛有章園亭<lb/>
愛此園林好重來花木滋遊人醉不去幽鳥語無時烟<lb/>
郭連芳草春湖泛渌池松篁非俗韻遊子漫相期<lb/>
<pb n="KR4h0117_WYG_229-4a"/>
　　　山亭晩春<lb/>
山庭晩來靜林石自巉巖犬去吠人語花飛恣鳥銜晴<lb/>
烟熏茂草照日藹髙杉更喜團圓月清光下碧巖<lb/>
　　　嵗暮書懐<lb/>
朔風適變寒曉日將含煦南國殊未還東山嵗云暮浮<lb/>
生奄忽往芳顔安得駐寄謝人世間紛華殊可悟<lb/>
　　　湖上晩歸<lb/>
人間薄游罷歸興尋舊隠春岸行未窮夕陽看欲盡嵐<lb/>
<pb n="KR4h0117_WYG_229-4b"/>
光山際淡天影水邊近自憐幽趣真清吟更長引<lb/>
　　　寄懐泐潭山月禪師<lb/>
聞道安禪處松蘿杳隔溪清猿定中發幽鳥坐邊栖雲<lb/>
影朝晡别山峰逺近齊不知誰問法雪夜立江西<lb/>
　　　送客還北闕道中作<lb/>
北郭送之子日斜歸舊居路泥侵曉潤晦月逼春餘桑<lb/>
柘雨中緑人烟闗外疎依然見風俗歸興混樵漁<lb/>
　　　送盧隠士歸廬山<lb/>
<pb n="KR4h0117_WYG_229-5a"/>
世事如循環是非終莫盡羨爾歸深山任他譏小隠黄<lb/>
鵠舉已髙白雲去非近天籟歸寂寞何峰弄清軫<lb/>
　　　入石壁山<lb/>
身似浮雲嵗不留人間擾攘只宜休老來已習青蘿子<lb/>
隠去應追白道猷直入亂山寧計路俄看落葉始知秋<lb/>
他時谷口人相遇莫問裁詩謝五侯<lb/>
　　　著書罷思南還復㑹客自番禺來因賦此詩<lb/>
平昔著書今粗畢南還終欲隠羅浮初春况遇故鄉子<lb/>
<pb n="KR4h0117_WYG_229-5b"/>
終夜更誇滄海遊但貴羊城風物好豈辭梅嶺路歧修<lb/>
應須相與葛洪輩抗跡山林送白頭<lb/>
　　　書南山六和寺<lb/>
青葱玉樹接溪岑臺閣凌虚地布金行到白雲重疊處<lb/>
水聲松韻淡人心<lb/>
　　　寒食日雨中<lb/>
漠漠行雲晴復陰野花埀濕晩沈沈遊人莫怨天多雨<lb/>
况在東皋春已深<lb/>
<pb n="KR4h0117_WYG_229-6a"/>
　　　遊大慈山書晝上人壁<lb/>
谷裏侵雲寺尋幽到深處春過寒花開人來啼鳥去豈<lb/>
期草菴客日暮此相遇<lb/>
　　　嵗暮值雪山齋焚香獨坐命童取雪烹茗因思<lb/>
　　　　栁絮隨風起句遂取謝道藴傳讀之見其神<lb/>
　　　　情散朗有林下風氣益發幽興乃為詩兼簡<lb/>
　　　　公濟上人冲晦<hi>按冲晦即晤上人公濟楊蟠也</hi>
簷外驚風幽鳥歸窓間獨坐事還稀初看厯日新年近<lb/>
<pb n="KR4h0117_WYG_229-6b"/>
喜見山林驟雪飛但憶故人能有詠寧懐久客此無衣<lb/>
鮑昭湯老能乘興城郭何如在翠㣲<lb/>
　　　酬惟晤將欲見訪東山却寄<lb/>
嵗晩陰沈天宇昏宗雷訪我更攜君相期石屋宜投宿<lb/>
獨憇山茨學卧雲雪映窓櫺人已静風吟燈影夜初分<lb/>
自憐惠永多閑散強接清言媿不文<lb/>
　　　酬楊公濟早過天竺呈明智及同遊二老<lb/>
澗北夜依禪舍宿峰南今訪講師堂初行松路愛清曉<lb/>
<pb n="KR4h0117_WYG_229-7a"/>
及過石橋聞異香日色煖烘諸壑浄晴嵐翠潑㡬峰光<lb/>
道標尚客何髙趣更飲吾曹栢葉湯<lb/>
　　　酬公濟遊天竺上寺呈東山仲靈冲晦<lb/>
共訪迢遙深塢寺仍隨野老賣樵還鳥栖已定人方到<lb/>
暮色雖濃戸未闗今宿巖房休問法來朝臘屐重登山<lb/>
平生勝友殊難㑹莫厭相攜寂寞間<lb/>
　　　聞泉<lb/>
嵗晏林間宿初聞况夜晴潄寒醒客夢飛響應山鳴深<lb/>
<pb n="KR4h0117_WYG_229-7b"/>
澗松風靜幽人石室清誰能以此意寫入氷桐聲<lb/>
　　　嵗暮還西塢寄公濟無𧦬<lb/>
乘興溪邊去仍來林下歸梅香帶春信日色暖人衣白<lb/>
髪思還逺清流遇更稀野禽寧㑹意相顧向柴扉<lb/>
　　　酬公濟見寄之作<lb/>
翛然林下隠吾道異夫君習忍如幽草觀身類片雲人<lb/>
情無意染鶴唳有時聞謝客詩懐寄憐君此興勤<lb/>
　　　新嵗連雨不止因寄公濟兼簡賢令強公<lb/>
<pb n="KR4h0117_WYG_229-8a"/>
寒郊纔喜嵗葉新景物陰陰又一旬雲帶天低埀壓野<lb/>
雨藏春晝暗迷人寧愁燈火妨明月却嘆詩家惜令辰<lb/>
陶令而今卧江國倚樓吟望更誰親<lb/>
　附惟晤詩<lb/>
　　　將訪永安東山禪師先寄<lb/>
庵在千株松桂下更無塵事到夫君髙蹤罕過呼猿澗靜<lb/>
思唯看抱石雲日暮燈龕禽影集雪晴崖罅路形分揚<lb/>
雄約我須投宿月裏禪餘怯論文<lb/>
<pb n="KR4h0117_WYG_229-8b"/>
　　　奉和楊公濟宿永安方丈呈東山禪師<lb/>
道安獨繼襄陽踵詩好慵窺霅晝評竹屋數間經㡬載<lb/>
草衣三事傲平生縱陪林下收孤迹難學人間走大名<lb/>
燈火已殘談未倦曉風斜雨打窓聲<lb/>
　　　酬東山禪師喜公濟冲晦過訪<lb/>
白雲蒼海一重重傍舍遙聞隔塢鐘月上更無人語響<lb/>
雪深空認虎行踪詩書共喜燈前論茗菓翻疑夢裡逢<lb/>
脫麈髙談無限樂煴爐寒擁日髙舂<lb/>
<pb n="KR4h0117_WYG_229-9a"/>
　　　酬公濟早過天竺呈明智及同遊二老<lb/>
曉過翻經臺下寺與君同謁祖師堂庭前紫桂葉頻脫<lb/>
石上紅梅花正香出洞陰雲開逺影挂松寒日漏清光<lb/>
謝公勸飯須無讓不許非時薦茗湯<lb/>
　　　酬東山禪師南澗傍遊戲呈公濟冲晦<lb/>
撥雲過得南隴去流水激濺一澗長磐石誰堆補缺岸<lb/>
老松自倒成危梁沙禽呼雌頻叫噪山藥吐色常芬芳<lb/>
臘去春歸山愈好喜君共無塵事忙<lb/>
<pb n="KR4h0117_WYG_229-9b"/>
　　　酬東山禪師同公濟冲晦遊天竺兼呈伯周禪<lb/>
　　　　老<lb/>
平昔詩禪友契深更來人外事幽尋雨餘澗壑流寒響<lb/>
嵗晏檉杉老翠陰袒跣不妨陶令醉風流多傚洛生吟<lb/>
山翁解榻延清賞未放前賢勝竹林<lb/>
　　　和公濟宿天竺再贈東山禪師與冲晦作<lb/>
燈火青熒雲塢寺清猿叫斷有餘音檻梅雪白春風近<lb/>
山雨盆傾澗水深背世迹憐髙鳥迹結交心契老松心<lb/>
<pb n="KR4h0117_WYG_229-10a"/>
酬君秀句無新語徒攪詩腸徹曙吟<lb/>
　　　聞泉<lb/>
澗泉吾所好山舍寂無喧春脈生雲底夜聲來枕前風<lb/>
休不動竹月上未啼猿石上鳴逾急泠然清夢魂<lb/>
　　　和仲靈送公濟冲晦出山兼簡駐泊李思文<lb/>
招攜緑野村邊去累日青山曠世機惜向永安蘭若别<lb/>
還經靈隠渡頭歸雲峰積雪迷樵徑石罅新泉濺客衣<lb/>
詩㑹却扳簪紱貴心隨雲鳥入城飛<lb/>
<pb n="KR4h0117_WYG_229-10b"/>
　　　酬公濟遊山歸遇雨呈仲靈冲晦<lb/>
興髙殊肯輟清詩捨轎重扶櫛栗枝松栢青肥春雨洗<lb/>
烟雲輕健澗風吹樵歸後塢連聲唱鹿過前溪失隊悲<lb/>
莫道還家甘寂黙陶濳自有五男兒<lb/>
　　　酬仲靈見寄之作<lb/>
今日追懐昨日遊二君乘興似奔流逺尋幽壑行拖屐<lb/>
累到深雲卧枕丘巖竹蕭疎晴影亂塢梅零落晩香收<lb/>
㑹須重訪藤州老更約髙才沈隠侯<lb/>
<pb n="KR4h0117_WYG_229-11a"/>
　附楊蟠詩<lb/>
　　　約冲晦宿東山禪寺精舍先寄<lb/>
上人合動林間興吾恨衰遲學謝安納屐操笻郍有限<lb/>
吹雲落雨漫無端先憑寄語春枝破預想分題雪屋寒<lb/>
林下不諳人世苦笑將雙鬂與君看<lb/>
　　　宿永安方丈呈東山禪師<lb/>
千年道在髙僧傳末論詩人更有評曽著文章原大道<lb/>
還推性命濟羣生白雲已鎖山間寺流水空傳世上名<lb/>
<pb n="KR4h0117_WYG_229-11b"/>
林逺不聞鐘磬作五更幽鳥轉春聲<lb/>
　　　酬東山禪師喜公濟冲晦過訪作<lb/>
數百招提隠亂峰蒼茫那辨講堂鐘春酣賴得黄鸝報<lb/>
路轉唯尋白鹿蹤庵在月邊長不鎖興來天外忽相逢<lb/>
山人莫笑衣冠客亦有梁鴻待賃舂<lb/>
　　　遊靈隠遇雨呈普慈及二詩翁<lb/>
山老未容山客去故將雲陣鎖山門雨催晩色凝諸嶺<lb/>
雷送鐘聲落後村今夜青林妨月上故人華髪把詩論<lb/>
<pb n="KR4h0117_WYG_229-12a"/>
來朝山水終瀰汎策杖相隨討澗源<lb/>
　　　早過天竺呈明智及同遊二老<lb/>
雨夜靈峰卧竹床平明屐齒到雲堂門前雨過新溪滿<lb/>
石上風回舊草香山抱鐘聲圓不散雲鋪瓦面冷無光<lb/>
理公莫怪詩相惱今日偕行總姓湯<lb/>
　　　和東山禪師南澗傍遊戲呈公濟冲晦<lb/>
澗南一嘯清風發林下重來白日長雲逺石深連鷲嶺<lb/>
水寒沙淺似魚梁漫因野老詢前事閒伴幽人擷衆芳<lb/>
<pb n="KR4h0117_WYG_229-12b"/>
更欲窮源情未已知君嗔我索歸忙<lb/>
　　　遊天竺上寺呈東山仲靈冲晦<lb/>
入林已忻猿鳥樂共傲浮天勝大還身外是非雲不繫<lb/>
社中留戀雨相闗籃輿寂寞媿彭澤拄杖風流肖德山<lb/>
寄語葛洪巖下水莫流清夢到人間<lb/>
　　　酬仲靈同遊天竺兼呈伯周禪老<lb/>
不問猿崖鳥道深攜笻著屐伴君尋山中桂子驚寒夜<lb/>
雪後梅花逼嵗陰欲住更逢青眼顧相看須盡白頭吟<lb/>
<pb n="KR4h0117_WYG_229-13a"/>
他年倘續髙僧傳未放湯休與道林<lb/>
　　　酬仲靈送公濟冲晦出山兼簡駐泊李思文之<lb/>
　　　　作<lb/>
臘後東風掃翠㣲同看楊栁問禪機三宵聽水都無夢<lb/>
㡬日登山未肯歸野老止憑雲送客家人應笑雨沾衣<lb/>
君詩兼簡佳公子只恐囊傾一夜飛<lb/>
　　　酬仲靈見寄之作<lb/>
猿聲未落鳥聲愁笋發花開澗水流還對春風驚節物<lb/>
<pb n="KR4h0117_WYG_229-13b"/>
漫思野老傍林丘古人得道多深隠賢守知名貴早收<lb/>
林下頻過君莫訝誰看骨相具封侯<lb/>
　　　寄東山禪師<lb/>
髙卧西林月孤閒獨見君杖藜循澗水欹枕看山雲鹿<lb/>
過何人見猿啼只自聞篇章知不少寄我莫辭勤<lb/>
　<lb/>
　<lb/>
　石倉歴代詩選巻二百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百五十八</head> <lb/>
    <p>
<pb n="KR4h0117_WYG_158-1a"/>
欽定四庫全書<lb/>
　石倉歴代詩選巻一百五十八<lb/>
　　　　　　　　　　　　明　曹學佺　編<lb/>
　宋詩三十五<lb/>
　　晁冲之<lb/>
　　　古樂府<lb/>
大星何歴歴小星爛如石掖垣崔嵬横紫微十二羽林<lb/>
森北極今夕何夕月西傾虎抱空關龍厭直崢嶸北斗<lb/>
<pb n="KR4h0117_WYG_158-1b"/>
著地垂手去匏𤓰不盈尺嚴陵醉卧光武傍浮楂正值<lb/>
天孫織王良挾策飛上天傅説空騎箕尾立君不見茂<lb/>
陵棄子欲登仙自將壯士終南邊忽然遭窘出璽綬歸<lb/>
來下詔除民田阿瞞急示乘輿物鮮卑仍棄珊瑚鞭又<lb/>
不見古來垂堂戒華屋敵國挾輈戎接轂白龍魚服誤<lb/>
網羅孔雀金花被牛觸<lb/>
　　　夷門行贈秦夷仲<lb/>
君不見夷門客有侯嬴風殺人白晝紅塵中京兆知名<lb/>
<pb n="KR4h0117_WYG_158-2a"/>
不敢捕倚天長劍著崆峒同時結交三數公聨翩走馬<lb/>
幾馬驄仰天一笑萬事空入門賔客不復通起家簪笏<lb/>
明光宫嗚呼男兒名重泰山身如葉手犯龍鱗心莫懾<lb/>
當壚犢鼻馬相如慷慨直辭猶諫獵<lb/>
　　　送一上人還滁州瑯琊山<lb/>
上人法一朝過我問我作詩三昧門我聞大士入詞海<lb/>
不起宴坐澄心源禪波洞澈百淵底法水蕩滌諸塵根<lb/>
迅流速度超鬼國到岸捨筏登崑崙無邊草木悉妙藥<lb/>
<pb n="KR4h0117_WYG_158-2b"/>
一切禽鳥皆能言化身八萬四千臂神通轉物如乾坤<lb/>
山河大地悉自説是身口意初不喧世間何事無妙理<lb/>
悟處不獨非風<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>羣鵞轉頸感王子佳人舞劍驚公孫<lb/>
風飄素練有飛勢雨注破屋空留痕惜哉數子枉𤣥解<lb/>
但令筆畫空騰騫君看瑯琊釀泉上醉翁妙語今猶存<lb/>
向來溪壑不改色青嶂尚屬僧家園<lb/>
　　　贈僧法一墨<lb/>
黄山之巔百尺松虬枝偃葢連羣峰山神守䕶魑魅避<lb/>
<pb n="KR4h0117_WYG_158-3a"/>
道人剪伐天為容捫崖踸踔篝火逺絶壁晻靄凝煙濃<lb/>
𤣥霜霏霏玉杵下捕麋煮角當嚴冬陰房風日不可到<lb/>
律琯吹盡灰無蹤小書細字著名姓黄金照耀圖雙龍<lb/>
守臣再拜選進日九關有詔開重重老儒偶得寔天幸<lb/>
千金更買無由逢上人澹泊何所好工書草𨽻如飛蓬<lb/>
苦來求我惜不得一酬十載相過從君不見玉堂詞人<lb/>
紫垣客拜賜舞蹈黄羅封長安紙價猶未貴江南江北<lb/>
山皆童<lb/>
<pb n="KR4h0117_WYG_158-3b"/>
　　　法一以前墨為未佳復以承宴墨贈之<lb/>
我聞江南墨官有諸奚老超尚不如廷珪後來承晏復<lb/>
秀出喧然父子名相齊百年相傳文斷碎彷彿尚見蛟<lb/>
龍背電光屬天星斗昬雨痕倒海風雲晦却憶當年清<lb/>
暑殿黄門侍立才人見銀鈎灑落桃花箋牙牀磨試紅<lb/>
絲研同時書畫三萬軸大徐小篆徐熈竹御題四絶海<lb/>
内傳袐府毫芒惜如玉君不見建隆天子開國初曹公<lb/>
受詔行掃除王侯舊物人今得更寫西天貝葉書<lb/>
<pb n="KR4h0117_WYG_158-4a"/>
　　　東陽山人僻居<lb/>
我家京洛間桂玉資薄產平生丘壑心水竹不滿眼清<lb/>
晨有客吳中來山川指授收竒才笑談長揖波浪下懐<lb/>
抱逺承巖穴開東陽山人髙華隠豪俠持身復修謹旁<lb/>
山多闢黍秫田碧溪東流汲春醖溪南一畝當翠微秋<lb/>
風蓴熟菰葉肥龜魚上帶藻荇動鷗鷺下拂芙蓉飛亭<lb/>
陰野塘亦新築溪山共作窓中緑諸郎年少皆知書子<lb/>
夜哦詩動修竹嵗時冠葢如浮雲擊鐘鼎食江淮聞愛<lb/>
<pb n="KR4h0117_WYG_158-4b"/>
山自比謝康樂好士不減春申君我欲沿溪揚小楫亭<lb/>
邊共醉藤蘿月叩門夜訪君家時扁舟重載山陰雪<lb/>
　　　田中行<lb/>
落葉如流人遷徙不可收嚴霜枯百草清此山下溝我<lb/>
行將涉之脱屨笑復休天風吹我裳彼亦難久留晩過<lb/>
柳下門鳥聲上嘲啾父老四五輩向人何所求邀我酌<lb/>
白酒酒酣語和柔指云此屋南頗有良田疇勸我耕其<lb/>
中庶結同社遊吾母性慈儉此事誠易謀伯也久吏隠<lb/>
<pb n="KR4h0117_WYG_158-5a"/>
可以吾無憂請歸召家室賣衣買肥牛所望上帝喜祈<lb/>
穀常有秋<lb/>
　　　覽古<lb/>
遙岑不娛人蒼莽頗愁絶東南有斷梁水寒不可涉西<lb/>
闉不欲往旦暮畏喋䙝歸來坐北堂悠然理書策之人<lb/>
阿堵中雖死情不隔周公徂東山仲尼陳蔡厄大儒且<lb/>
不遇小子何足責時命姑置之胡為常促迫<lb/>
　　　紀愁<lb/>
<pb n="KR4h0117_WYG_158-5b"/>
北風吹我裳夏潦漂我屋牛羊踐我稼雀䑕耗我穀雪<lb/>
寒墮我指雨滛疾我腹朝行桑榆間秋序傷逺目莫涉<lb/>
水之涯含沙中兩足攬轡馬病黄伏軾輿脱輹陟山既<lb/>
見虎還舍乃對鵩一沐三握髪十飯九不肉先生昔離<lb/>
垢居士今耐辱飽聞戒畏塗那知有沈陸<lb/>
　　　戲李相如攜婦還金鄉<lb/>
舍人固多竒奉璧登章臺君王擊缶罷將軍負荆來長<lb/>
卿束髪時亦復悦名字一從臨卭遊心迹了不似茂陵<lb/>
<pb n="KR4h0117_WYG_158-6a"/>
未得志要是才足依髙堂援哀琴月出載婦歸文君入<lb/>
成都乃復愧四壁晩見負弩來良悔抱頸泣<lb/>
　　　傷心<hi>時籍潞公宅</hi>
沙路朱轓想馭軒傷心嵗月似星奔平泉有墅空流水<lb/>
緑野無人但繞垣九老畫圖傳盛事四朝書史載殊恩<lb/>
如何圩者持鏝過已向比隣問子孫<lb/>
　　　送惠純上人遊閩<lb/>
早聽閩人説土風此身常欲到閩中春溝水動茶花白<lb/>
<pb n="KR4h0117_WYG_158-6b"/>
夏谷雲生荔子紅樹接楚天山不斷波連粤嶺海相通<lb/>
北窓夜展圖經看手自題書寄逺公<lb/>
　　　睡起<lb/>
素屏紋簟徹輕紗睡起氷盤自削𤓰雨笋微微開緑籜<lb/>
風槐細細落黄花經營薄產初無意補葺疎籬漸有涯<lb/>
待得髙秋尋靖老臨流坐石問丹砂<lb/>
　　　次二十一兄季此韻<lb/>
憶在長安最少年酒酣隨處一欣然獵回漢苑秋髙夜<lb/>
<pb n="KR4h0117_WYG_158-7a"/>
飲罷秦臺雪作天不擬伊優陪殿下相隨于蒍過樓前<lb/>
如今白髪山城裏宴坐觀空習斷縁<lb/>
　　　次韻再答少藴知府甥和四兄以道長句并見<lb/>
　　　　寄<lb/>
錦袍昔是詩成得别墅今非棊賭來山蔚藍光交抱舍<lb/>
水桃花色合圍臺通人竹塢深深閉謝客松扉逺逺開<lb/>
定與西湖爭勝負只應惟欠使君杯<lb/>
　　　都下追感往昔因成此詩<lb/>
<pb n="KR4h0117_WYG_158-7b"/>
少年使酒走京華縱步曽遊小小家看舞霓裳羽衣曲<lb/>
聽歌玉樹後庭花門侵楊柳垂珠箔窓對櫻桃巻碧紗<lb/>
坐客半驚隨逝水主人星散落天涯<lb/>
　　　其二<lb/>
春風踏月過章華青鳥雙邀阿母家繫馬欲低當户柳<lb/>
迎人先出隔墻花鬢深釵暖雲侵閤臂薄衫寒玉映紗<lb/>
休作一生惆悵事隣州不寄海西涯<lb/>
　　　送王敦素<lb/>
<pb n="KR4h0117_WYG_158-8a"/>
龍蟠山色引衡廬霜落江清影碧虚鼓枻厭騎沙苑馬<lb/>
行厨快食武昌魚緩歌玉樹翻新曲趣入金鑾續舊書<lb/>
官達故人稀㑹面君來相見肯如初<lb/>
　　　别昭徳弟愴然傷懐<lb/>
吾廬别汝到何期四十年間此别離合抱樹元從舊種<lb/>
成叢菊始自新移老無兄弟飄零日逺有公卿曠絶時<lb/>
努力不辭勤負米欲求三徑可從誰<lb/>
　　　僧舍小山<lb/>
<pb n="KR4h0117_WYG_158-8b"/>
此老絶瀟灑久參曹洞禪胷中有丘壑手裏斵山川樹<lb/>
小風聲細巖深日影圓江湖不歸客相對一茫然<lb/>
　　　其二<lb/>
聚沙真足戲知自法王孫一運郢斤手都無禹鑿痕藤<lb/>
梢未挂壁荷葉欲生盆笑問山陰道潛通何處村<lb/>
　　　其三<lb/>
爛石有佳色禪房疊更幽九疑峰不斷十字水長流枕<lb/>
簟日逃暑軒窓時卧遊吾衰更何往只此對湯休<lb/>
<pb n="KR4h0117_WYG_158-9a"/>
　　　再至都城<lb/>
崢嶸花蕚西清曉望猶迷御路紅塵合宫槐碧瓦齊夾<lb/>
城知輦過複道覺香低中使傳宣入千門避馬蹄<lb/>
　　　至日<lb/>
短晷催長至新晴改故陰風霜遊子鬢節序異鄉心合<lb/>
坐呼盧轉分曹舉白深百年家魏闕存沒一沾襟<lb/>
　　　秋雨感事<lb/>
苦雨荒秋宅寒生木葉悲半垂藤䕶壁中缺蔓穿籬書<lb/>
<pb n="KR4h0117_WYG_158-9b"/>
校時開帙壺提日繫絲儒冠吾已悞何責五男兒<lb/>
　　　次季此兄九日韻<lb/>
清秋九日至晩菊兩三開愁把他鄉酒思登故國臺賜<lb/>
懐朝士寵詩想從臣才向晚能無涙飄飄雁影來<lb/>
　　　夏室<lb/>
夏室不禦暑竹陰新未交幽花時結子晩燕續開巢午<lb/>
夢還髙枕晨炊出近庖此生吾自了客至莫相嘲<lb/>
　　　夜坐<lb/>
<pb n="KR4h0117_WYG_158-10a"/>
入夜暑氣薄輝輝星滿空鈎簾倚新月却扇受微風消<lb/>
渴幾時愈浮楂何處通輕生一快意波浪五湖中<lb/>
　　　梅<lb/>
素月清溪上臨風不自勝影寒垂積雪枝薄帶春氷香<lb/>
近行猶逺人來折未曽江山正蕭瑟玉色照松藤<lb/>
　　　行泌水上<lb/>
肅肅郊原靜牛羊草樹間石磯寒不掃水閣靜常關故<lb/>
里無消息孤城絶往還多愁獨來此猶得見河山<lb/>
<pb n="KR4h0117_WYG_158-10b"/>
　　　道中<lb/>
北風吹雨不能晴羸病人騎瘦馬行鬢髪向來渾白盡<lb/>
半縁憂患半多情<lb/>
　　　夜行<lb/>
老去功名意轉疎獨騎瘦馬取長途孤村到曉猶燈火<lb/>
知有人家夜讀書<lb/>
　<lb/>
　石倉歴代詩選巻一百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選卷一百五十四</head> <lb/>
    <p>
<pb n="KR4h0117_WYG_154-1a"/>
欽定四庫全書<lb/>
　石倉厯代詩選卷一百五十四<lb/>
　　　　　　　　　　　　　明　曹學佺　編<lb/>
　宋詩三十一<lb/>
　　張耒<lb/>
　　　君家誠易知曲<lb/>
君家誠易知易知獨難忘西風墻頭吹葉黄蟲絲當户<lb/>
理秋光翠屏碧簟生朝凉牀頭蟋蟀見焚香絞綃碎纈<lb/>
<pb n="KR4h0117_WYG_154-1b"/>
䨇鳯凰上元緑鬢遮耳璫來車去馬官道傍碧雲傳情<lb/>
何處郎相望玉樹啼寒螀<lb/>
　　　于湖曲<hi>并序</hi>
蕪湖令寄示溫庭筠湖陰曲其序乃云晉王敦反屯于湖<lb/>
陰帝微行至其營敦夢日遶之覺而追不及故樂府有湖<lb/>
陰曲按晉地志有于湖而無湖陰本紀云敦屯于湖陰察營<lb/>
壘而去余頃遊蕪湖問父老湖陰所在皆莫之知也然則<lb/>
帝至于湖當為斷句乃作于湖曲以遺之使正其是非云<lb/>
<pb n="KR4h0117_WYG_154-2a"/>
武昌雲旗蔽天赤夜築于湖洗鋒鏑巴滇緑駿風作蹄<lb/>
去如滅没來不嘶日圍萬里纒孤壁虜氣如霜已濳釋<lb/>
蛇矛賤士識天顔玉帳髯奴落妖魄君不見銅駞陌上<lb/>
塵沙起敵騎春來飲瀍水浮江天馬是龍兒蹙踏揚州<lb/>
開帝里王氣尚懸五百秋弄兵老濞空白頭石城戰骨<lb/>
卧秋草更欲君王分上流<lb/>
　　　襄陽曲<lb/>
西津折葦鳴策策蟾蜍光入芙蓉白山頭不雨賈船稀<lb/>
<pb n="KR4h0117_WYG_154-2b"/>
日日門前江水窄欲將烜赫招行人旋起丹樓照長陌<lb/>
銀屏深閉玉笙閒自擘新橙飲北客倐離暫合心未果<lb/>
淚映䨇眸為誰堕<lb/>
　　　少年行二首<lb/>
騂弓鵲角蒼鵬羽金錯旗竿畫貔虎長驅直踏老上庭<lb/>
手㧞干將撾戰鼓歸來解甲見天子金印懸腰封萬户<lb/>
自為大漢上將軍高揖羣公佐明主<lb/>
少年賣珠登主門主家千金惜一身緑韝請罪見天子<lb/>
<pb n="KR4h0117_WYG_154-3a"/>
尚得君王呼主人鬭鷄走馬長安道豪傑驅來奉談笑<lb/>
漢庭碌碌公與侯畏禍憂誅先白頭<lb/>
　　　代贈<lb/>
洞房飛香作春霧仙人勸酒香中語明眸第二紫雲娘<lb/>
鶯學歌聲柳如舞蹙眉長歌澧有蘭銀鈎請君春草篇<lb/>
繁絃高張燭燒夜玉壺未盡參在天春泥雪消淮上路<lb/>
東風浪欲驚客櫓惱公舊事幾魂夢過眼相逢一風雨<lb/>
黄流清洛上天漢呉山洞庭藏水府謾題詩句寄歸舟<lb/>
<pb n="KR4h0117_WYG_154-3b"/>
江口風狂那得渡<lb/>
　　　白紵詞效鮑昭<lb/>
揺輕裾曵長袖為楚舞千萬夀新詞白紵聲按舊朔風<lb/>
捲地來峥嶸燕雁避霜饑不鳴高堂酒多華燈明回纎<lb/>
腰出素手髻堕鬢傾釵欲溜為君歌舞君飲酒嵗云暮<lb/>
矣七澤空湯湯漢沔天北風玉壺之酒樂未終<lb/>
　　　片雪歌<lb/>
瑶池一片孤飛雪風急身輕飛不歇誰將翠袖遮得歸<lb/>
<pb n="KR4h0117_WYG_154-4a"/>
十斛明珠換與誰金龜貴客迎将去玉作輜軿載烟霧<lb/>
人間不解桃李心獨與琵琶自相語主人白頭情不親<lb/>
朱樓夜鎻梨花春願同花落寄流水飄出朱門隨路塵<lb/>
長恐此生空已矣從子失身輕薄子人生但樂兩心知<lb/>
誰是瓊瑶孰泥滓鶯驚中彈花辭樹蝶散蜂驚春日暮<lb/>
風光不斷流水長不知片雪今何處<lb/>
　　　寒食歌<lb/>
東風芳草長寒食春茫茫人家掩門去雞犬静相将原<lb/>
<pb n="KR4h0117_WYG_154-4b"/>
頭簇簇柳與花行人徃來長歎嗟舊墳新塜纍纍是裂<lb/>
錢燒酒何人家桑上鳴鳩喚山雨雨脚蕭蕭山日暮歸<lb/>
來門巷正春寒花底殘紅落無數北里悲啼夜未休清<lb/>
絃脆管起南樓古今歌哭何時盡芳草白楊春復秋去<lb/>
年巧笑鞦韆女今年嫁作東家婦綵繩畫柱似當年只<lb/>
有朱顔不如故百人學仙無一成麻姑不見但聞名萬<lb/>
斛春醪須痛飲江邊漁父笑人醒<lb/>
　　　飛螢詞<lb/>
<pb n="KR4h0117_WYG_154-5a"/>
碧梧含風夏夜清林塘五月初飛螢翠屏玉簟起凉思<lb/>
一㸃秋心從此生方池水深溪雨積上下輝輝亂凝碧<lb/>
幸因簾捲到華堂不畏人驚拂瑶席漢宫千門連萬户<lb/>
夜夜螢煌暗中度光流太液池中波影落金盤月中露<lb/>
銀闕蒼蒼玉漏遲年年為爾足愁思長門怨妾不成寐<lb/>
團扇美人還賦詩避暑風廊人語笑欄下撲來扇羅小<lb/>
已投幽室自分明更伴殘星碧天曉君不見連昌宫殿<lb/>
洛陽西破瓦頽垣今古悲荒榛腐草無人跡只有秋來<lb/>
<pb n="KR4h0117_WYG_154-5b"/>
熠燿飛<lb/>
　　　東臯行<lb/>
秋雲捲盡秋天清東臯蕭條雞犬聲黄葉吟風聲不平<lb/>
芙蕖半落更有情歸來僮饑羸馬疲城頭樹暗烏欲棲<lb/>
誰家朱樓人夜宿微紅一㸃簾間燭<lb/>
　　　呈徐仲車<lb/>
朝日照高簷夜霜猶在瓦纎纎墻邊柳春色已可把殘<lb/>
年能幾何犇駚劇湍㵼雖無功名念衰暮亦悲吒為嘗<lb/>
<pb n="KR4h0117_WYG_154-6a"/>
飲美酒送老在杯斚子當指我途我徐策其馬<lb/>
　　　贈楊念三道孚<lb/>
黄鶴樓前月清輝千里寒娟娟過江北送子到長安長<lb/>
安百萬家車馬無時閒中天聳觀闕四海㑹衣冠憐爾<lb/>
薜蘿子豪華駭新觀蕭蕭囊中句饑坐奏清彈漫郎久<lb/>
不愜逸詩生風翰寄聲武昌魚欲從傖父餐<lb/>
　　　贈張嘉甫<lb/>
浮舟大江里三千歸掃先隴清淮壖杜門古寺厭岑寂<lb/>
<pb n="KR4h0117_WYG_154-6b"/>
夢寐清潁如家山汝陰昔謬稱刺史自愧何術甦痌瘝<lb/>
平生為吏甘淺拙敢作蟊賊傷民田未憂懷甎擊之去<lb/>
乃欲築室買一椽簟瓢三畆易辦耳寄聲父老不汝干<lb/>
長淮清冬龍蜃蟄放舟出郭天宇寛浮梁横前嫋可纜<lb/>
金塔却立儼難攀修髯幼好此竒服白璧刻珮鳴玦環<lb/>
抱持微學不忍棄清明竹木遭削删三年江湖友魑魅<lb/>
一日寳府觀瑜璠漸消鄙吝心自喜追計存没涕亦澘<lb/>
尋山把酒豈易得客路霰雪衣裘單塵埃可洗憂可豁<lb/>
<pb n="KR4h0117_WYG_154-7a"/>
待君一勺玻璃泉<lb/>
　　　贈馬十二時全玉㳂檄過楚頃刻而别<lb/>
我離海邊方季夏子時别我西庭下是時積雨河水深<lb/>
卧看孤舟放清夜爾來忽忽冬已䦨嵗晩荒凉學官舍<lb/>
那知復與子擕手猶能頃刻聽清話來時緑樹今黄葉<lb/>
須信丹顔暗中化别離易得當重惜嵗月難留足悲吒<lb/>
人生坎軻多憂娯萬事紛紛少休暇况余飄泊不可常<lb/>
幾度相逢即衰謝功名有命何足求富貴無常來亦乍<lb/>
<pb n="KR4h0117_WYG_154-7b"/>
隨珠彈雀雖有獲纎塵未補千金價我於世事甘不學<lb/>
久師壁觀依僧杜辱君指我曹溪源行雖未至寜辭駕<lb/>
君如有志返丘壑我即求田買桑柘卜鄰丈室聽談禪<lb/>
更問老農求學稼<lb/>
　　　宿龜山寺下贈旻師<lb/>
淮流赴海何時窮我生飄泊西復東山中老僧舊相見<lb/>
驚我非復舊時容三年厯徧百憂患遷就汲汲如飛鴻<lb/>
人生易老古所歎如我安得顔長紅塵埃漫滅舊題壁<lb/>
<pb n="KR4h0117_WYG_154-8a"/>
枝葉已拱當時松我方犇走師已老更念别此何時逢<lb/>
眼看故舊懷抱豁宴坐不覺聽山鐘長淮月高人語絶<lb/>
惟有塔鈴鳴夜風<lb/>
　　　汴上觀迎送有感<lb/>
居人憐客千里來掃堂為客致酒杯夜䦨再拜客辭去<lb/>
尊前美人不成舞陽闗三疊倒玉舩消魂此地自年年<lb/>
舩頭旗竿舩尾柂南遊江海北長安長亭出郭十餘里<lb/>
柳邊人家飯遊子少年此地幾經過白頭相逢可奈何<lb/>
<pb n="KR4h0117_WYG_154-8b"/>
　　　送邵郎中守同州<lb/>
君不見漢家左輔百萬户里胥夜驚厭桴鼓爾來荆棘<lb/>
露霑衣只有河山閲今古邵侯風流華省郎三十憑熊<lb/>
兩開府不須閉閤决田訟多屑石餅羞魚爼東南文章<lb/>
舊人物莫愧蓴羹便酪乳仍煩細閱白沙龍驌驦一骨<lb/>
今何所<lb/>
　　　送劉季孫赴浙東<lb/>
将軍好書如郤縠文史隨舩三萬軸吟詩坐嘯士賈勇<lb/>
<pb n="KR4h0117_WYG_154-9a"/>
不學虎頭飛食肉念昔先君得佳語歸見兒童詫珠玉<lb/>
乖離存没偶不死十年遇公拜還哭堂堂山西忠勇後<lb/>
凛凛典刑在眉目總戎南下聊復爾勁敵强藩要頗牧<lb/>
戈船水犀士扼虎三江大湖浪飜屋丈夫為将亦不惡<lb/>
寂寞揚雄老天禄<lb/>
　　　惜别贈子中昆仲<lb/>
寒雲崩騰不成雪北風吹窻燈半滅病來廢飲卧無眠<lb/>
終夜吟詩聲不絶南城三俊坐契濶想對寒爐掉吟舌<lb/>
<pb n="KR4h0117_WYG_154-9b"/>
行留一日誰有情慰我與君千里别<lb/>
　　　官閒<lb/>
官閒吏歸早嵗晏寒欲盛槐稀庭日多鳥下人語静幽<lb/>
花破寒色過雁驚秋聽酒賤莫辭沽北風行欲勁<lb/>
　　　病臂比已平獨挽弓無力客言君為史官何事<lb/>
　　　　挽弓戲作此詩<lb/>
君不見吾鄉少年曹子桓文章七子相後先有時擲筆<lb/>
事弋獵邀輕截俊馳平原獩貊名弓燕代馬射雉歸來<lb/>
<pb n="KR4h0117_WYG_154-10a"/>
宴清夜一聞驚倒荀令君何物書生乃知射我雖把筆<lb/>
笑腐儒束腰待懸玉鹿盧自從病臂憂親友百嗜為之<lb/>
心一枯降癘無名天悔禍奪之而與復完軀但慙未使<lb/>
杯安肘猶負當年門掛弧便使凄凉身未伏畧聞弓馬<lb/>
氣猶麤莫為早衰須袖手将軍臂折尚平呉<lb/>
　　　有感<lb/>
昨日鴉作巢今日鴉哺兒念知三月䦨春物行已稀晩<lb/>
風颯不收殘紅怨餘姿回風起輕寒擁爐火重炊燈明<lb/>
<pb n="KR4h0117_WYG_154-10b"/>
夜齋静目澁臨書遲病齒不飲酒持杯勸妻兒豈無兒<lb/>
女心惆悵桃李蹊彼昬安目前丈夫方有思<lb/>
　　　離楚夜泊高麗館寄楊克一甥<lb/>
水天夕雲重不雨衣自濕夜寒更士語雞唱舟子急青<lb/>
黄數宿莽蒼茫暗原隰高城亦何有倚晴我獨立<lb/>
　　　其二<lb/>
客去水闗閉踈燈亦復收川鳴半夜雨卧冷五更秋扁<lb/>
舟已寒暑冉冉真乗桴一燈照客睡短夢良悠悠<lb/>
<pb n="KR4h0117_WYG_154-11a"/>
　　　離黄州<lb/>
扁舟發孤城揮手謝送者山回地勢巻天豁江面㵼中<lb/>
流望赤壁石脚揷水下昬昬烟霧嶺厯厯漁樵舍居夷<lb/>
實三載鄰里通假借别之豈無情老淚為一灑篙工起<lb/>
鳴鼓輕櫓徤於馬聊為過江宿寂寂樊山夜<lb/>
　　　晩飯寳應<lb/>
晩風吹古栢落照明空山深行得寳刹崖嶺相回環人<lb/>
遠草木遂境幽魚鳥閒道人掃華堂延我具晩餐齋庖<lb/>
<pb n="KR4h0117_WYG_154-11b"/>
野菊美石井新泉寒既飽陟上方浮香出林端平生麋<lb/>
鹿志彊學伏車轅塵懷造勝絶欲去猶三歎<lb/>
　　　廣化遇雨<lb/>
浮雲蔽髙峯臺殿延晩色風聲轉谷豪雨脚射山白東<lb/>
樓瞰虛明龍甲排檜栢蕭森異人境坐視動神魄撞鐘<lb/>
寺門掩晩霽尚殘滴相擕下山去塵静馬無跡歸來解<lb/>
鞍歇新月如破璧但恐桃花源回舟已青壁<lb/>
　　　岡沙阻風<lb/>
<pb n="KR4h0117_WYG_154-12a"/>
大江春風浪如屋客舟迎風岡沙宿連檣接柂古岸傍<lb/>
岸上無人春草緑船頭日出炊烟起買魚擕菜來就市<lb/>
漁人水惡不出門蕭條野市無雞豚堤邊紙錢灰若雨<lb/>
釃酒賽神巫降語南人艇子不避風横江五兩翩翩去<lb/>
　　　九月十二日入南山憇一民舍冒雨炙衣久之<lb/>
石稜如刀不容歩上挽垂藤下無路風寒雨滑徒旅愁<lb/>
捨馬杖藜泥没屨躋攀顛墜不容髪目眩心寒驚反顧<lb/>
亦知垂堂有遺戒身仰微官欲誰愬蕭蕭茅屋映絶壁<lb/>
<pb n="KR4h0117_WYG_154-12b"/>
門外漍漍清泉注解衣就火不能煖旋捨山薪伐溪樹<lb/>
山翁生未食醯醢脫粟寒蔬度朝暮人間平地固不少<lb/>
何用巇嶇守麏兎秋聲四起山靄夕壞屋踈籬睡無處<lb/>
披裘結束相勸歸過盡重雲下山去<lb/>
　　　道士磯<lb/>
匡廬奠九江苗裔徧南服横江蔽原野内外實一族危<lb/>
磯挿江生石色擘青玉蛟龍穴亂石猱玃在喬木我行<lb/>
季冬候江蹟在山腹扁舟如鏡面清净不可觸躋攀既<lb/>
<pb n="KR4h0117_WYG_154-13a"/>
無人千古長幽獨緬想邃古初巢居戒樵牧<lb/>
　　　淮陰阻雨<lb/>
檣竿日日春風轉𣺌渺孤舟數家縣朝來雨暗隔淮村<lb/>
白浪巻沙吹斷岸渡頭楊柳濕青青橋下涓涓野水生<lb/>
滿尺白魚初受釣斷行歸雁故能鳴平生行止任遲速<lb/>
篷底欠伸朝睡足從來江海有前約老去塵埃無可欲<lb/>
曉天暖日生波光桃杏家家半出墻春日春波好相待<lb/>
短帆輕櫓底須忙<lb/>
<pb n="KR4h0117_WYG_154-13b"/>
　　　海州道中<lb/>
孤舟夜行秋水廣秋風滿帆不揺槳荒田寂寂無人聲<lb/>
三尺跳魚飜水響河邊守罾茅作屋罾頭月明人夜宿<lb/>
船中客覺天未明誰家鞭牛登隴聲<lb/>
　　　其二<lb/>
秋野蒼蒼秋日黄黄蒿滿田蒼耳長草蟲咿咿鳴復咽<lb/>
一秋雨多水滿轍渡頭鳴舂村逕斜悠悠小蝶飛豆花<lb/>
逃屋無人草滿家纍纍秋蔓懸寒𤓰<lb/>
<pb n="KR4h0117_WYG_154-14a"/>
　　　春陰泊龜山寄圓明<lb/>
東風淮聲鳴萬鼓山頂孤塔藏烟霧一庵老宿何處峰<lb/>
孤舟倦客沙邊雨楊柳梢頭春未多白蘋汀下正滄波<lb/>
莫向春陰開病眼風烟如此奈愁何<lb/>
　　　江城<lb/>
江城寒食近風雨作輕寒花落已可惜春衣猶怯單畏<lb/>
人成不出投老漸無歡沽酒金明道回頭興太䦨<lb/>
　　　西華道中<lb/>
<pb n="KR4h0117_WYG_154-14b"/>
我行陳許郊千里平若掌居民雜荆榛耕少地多曠野<lb/>
兎乍跳奔驚鳶或髙颺喬木多悲風寒澗有餘漲棘籬<lb/>
蔽茅屋雞犬入村巷主人為掃榻秣馬具朝餉呼僮汲<lb/>
土井敗飲堆瓦盎勿悲為生陋自足無他望嗟余走薄<lb/>
官奔走年将壮長抱羇旅愁何時稅歸鞅<lb/>
　　　舟次安州孝感縣偶感寒疾卧病舟中復大風<lb/>
　　　　不可解舟晩方離<lb/>
船頭風聲鳴萬鼔扁舟繫纜沙邊樹船中病客晝閉篷<lb/>
<pb n="KR4h0117_WYG_154-15a"/>
睡起空江日亭午雞犬蕭條數家縣市聲已變淮南語<lb/>
長年三老喚不回一葉波間去如舞<lb/>
　　　發岐亭宿故鎮作<lb/>
我别竟陵時楚稻如碧絲秋風發齊安稻穗如植旗流<lb/>
年去荏苒客路何逶迤弛擔中林下永負山中期<lb/>
　　　其二<lb/>
乗月入秋山月午山蹊静森森松竹林夾道散踈影陰<lb/>
風留暗壑白露䝉朝嶺耿耿付雞鳴坐感單衣冷<lb/>
<pb n="KR4h0117_WYG_154-15b"/>
　　　其三<lb/>
征人不敢安蓐食待明發朝衝石上雲冷踏松間月艱<lb/>
難付一笑嵗月驚屢閲偃亞道傍松茯苓應可掘<lb/>
　　　宿峻極下院<lb/>
天寒蒼山髙野寺在山麓長林繫我馬古屋留人宿空<lb/>
巖陰風豪達旦號古木平明出户望曉日在巖腹氷霜<lb/>
刮昬霾萬丈森翠玉山行日已久常苦見未足猶同贒<lb/>
者處愈久歎如玉傳聞峻極嶺千里如在目愧爾巖上<lb/>
<pb n="KR4h0117_WYG_154-16a"/>
僧窮年玩幽獨<lb/>
　　　初離淮陰聞汴水已下呈七兄<lb/>
朝離淮陰市春水滿川平依依道邊人送我亦有情千<lb/>
里積雪消布榖催春耕人家遠不見柳色烟中明輕舟<lb/>
鳴榔子野静遥相應連網收撥刺嘉魚飽南烹平生晤<lb/>
語歡促膝聫弟兄相逢古難得白髪老易生檣烏飛更<lb/>
北汴柳緑相迎從今淮山夢却在鳯凰城<lb/>
　　　寒獵<lb/>
<pb n="KR4h0117_WYG_154-16b"/>
十月北風燕草黄燕人馬飽弓力彊虎皮裁鞍鵰羽箭<lb/>
射殺陰山䨇白狼青氊帳高雪不濕擊鼓傳觴打令急<lb/>
戎王半醉貂裘眠昭君獨抱琵琶泣<lb/>
　　　臘月十八日早苦寒與家婦飲<lb/>
寒夜不可旦老雞鳴苦遲晨興出户視風折山樹枝最<lb/>
愛堂東梅冽寒亦弄姿夜來月中影窺我讀書帷中庭<lb/>
石井欄晨汲氣如炊今日復何事環珮聨氷澌甆罌有<lb/>
芳醇庖舍具鮮肥地爐熾新炭三酌對山妻<lb/>
<pb n="KR4h0117_WYG_154-17a"/>
　　　東園<lb/>
浮雲蔽亭午白日成蕭森餘凉入坐隅瀟灑散煩襟孟<lb/>
夏愛我屋秀木成佳陰衆果漸以熟永日鳴山禽杖屨<lb/>
時一到逍遥忘滯淫舉頭天雨霽落日低遥岑<lb/>
　　　獨遊東園<lb/>
清曉歩東園獨遊悵無侣菰蒲緑己深鵝戲春塘雨取<lb/>
酒傍花傾隔林邀客語歸來春興䦨睡起日亭午<lb/>
　　　秋池<lb/>
<pb n="KR4h0117_WYG_154-17b"/>
平生落莫意况此秋池側寒水静無波衰荷萎餘碧蕭<lb/>
蕭動風鬢照影感新白來徃䨇浴鳬爾生真自得<lb/>
　　　菊叢<lb/>
下根盤秋泥上葉披宿雨惟餘黄金蘂秀色日夜吐寜<lb/>
須薦九日但惜嵗行暮吾将屑落英持泛蘭臯露<lb/>
　　　上巳日洛岸獨遊寄陳永寜<lb/>
風雩感贒遊嘉節偶乗興人稀好鳥語麥秀春野静澄<lb/>
波漾清洛遊子度明鏡南山夜來雨雲日淡相映解鞍<lb/>
<pb n="KR4h0117_WYG_154-18a"/>
憇髙柳覽物動新詠優游徒侣歡豐熟蔬果盛官閒省<lb/>
文檄俗古少諠競乗閒聊獨遊兹焉愜吾性<lb/>
　　　獨遊崇化寺題觀音院<lb/>
黙黙苦不展駕言陟崇岡人遠塵坌息髙門開寳坊華<lb/>
簷敞虛殿喬木䕶修廊閒庭引幽歩偃息得兹堂惟時<lb/>
炎火衰清秋朝暮凉窗虛竹色静風遠松聲長遥山露<lb/>
雲表遠水連天光獨遊不自得遐眺有餘傷留滯感華<lb/>
嵗登臨思故鄉言歸日已夕月出林蒼蒼<lb/>
<pb n="KR4h0117_WYG_154-18b"/>
　　　奉先寺<lb/>
荒凉城南奉先寺後宫美人棺𦵏此角樓相望髙起墳<lb/>
草間栢下多石人秩卑焚骨不作塜青石浮圖當丘壠<lb/>
家家墳上作享亭朱門相向無人聲樹頭土梟作人語<lb/>
月黒風悲鬼揺樹宫中養女作子孫年年犢車來作主<lb/>
廢后陵園官道側家破無人掃陵域官家嵗給半千錢<lb/>
街頭買餅作寒食<lb/>
　　　洛水<lb/>
<pb n="KR4h0117_WYG_154-19a"/>
洛水秋深碧如黛亂石縱横㵼鳴瀬清明見底不留塵<lb/>
日射澄沙動璣貝南山秋風已蕭瑟倒影上下迷空翠<lb/>
何當載酒縱扁舟一尺鯉魚寒可鱠<lb/>
　　　美哉<lb/>
美哉洋洋清潁尾西通天邑無千里舸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大艑起危檣<lb/>
淮潁耕田汳收米芒芒陂澤帶平原古時溝澗還相連<lb/>
昔人屯田戍兵處今人阡陌連丘墓今年雨足種麥多<lb/>
北風吹桑鳴空柯髙城回望鬱嵯峨豐年閭井聞笙歌<lb/>
<pb n="KR4h0117_WYG_154-19b"/>
河邊古堤多老柳去馬來船一回首百年去住不由人<lb/>
嵗暮天寒聊飲酒<lb/>
　　　三龕<lb/>
萬穴列巖壁三龕獨雄夸封山鑿其骨開像儼且呀悲<lb/>
哉輕人功不計嵗月賒像成竟何補國破荒蓬麻悠悠<lb/>
清伊水去去縈山斜晩渚棲暝鷗夕波戰餘霞陵谷良<lb/>
未遷古今如轉車惟應千年鶴歸顧時咨嗟<lb/>
　　　題廬阜官㕔壁<lb/>
<pb n="KR4h0117_WYG_154-20a"/>
平生山水興今夜宿東林落日樓殿影西風鐘梵音雲<lb/>
横杉閣逈雨過虎溪深脚力猶堪在他年當重尋<lb/>
　　　題江州琵琶亭<lb/>
危亭古榜名琵琶尚有楓林連荻花嗚呼司馬則已矣<lb/>
行人徃來皆歎嗟司馬風流映千古當日歌詞傳樂府<lb/>
江山寂寞三百年潯陽風月知誰主我今單舸犯江潭<lb/>
徃來略已徧東南可憐千里傷春眼不待琵琶淚滿衫<lb/>
　　　讀中興頌碑<lb/>
<pb n="KR4h0117_WYG_154-20b"/>
玉環妖血無人掃漁陽馬厭長安草潼闗戰骨髙於山<lb/>
萬里君王蜀中老金戈鐡馬從西來郭公凛凛英雄才<lb/>
舉頭為風偃為雨灑掃九廟無塵埃元功髙明誰與紀<lb/>
風雅不繼騷人死水部胷中星斗文太師筆下蛟龍字<lb/>
天遣二子傳将來髙山十丈磨蒼崖誰持此碑入我室<lb/>
使我一見昬眸開百年廢興增歎慨當年數子今安在<lb/>
君不見荒凉浯水棄不收時有遊人打碑賣<lb/>
　　　偶書<lb/>
<pb n="KR4h0117_WYG_154-21a"/>
秋陰漫漫幾千里赤壁磯前天接水連檣接柂不復行<lb/>
老魚擘波時出戲黄橙紫栗收如積青錢買酒不堪惜<lb/>
北人嵗久厭南飡山邊有路何時還<lb/>
　　　其二<lb/>
窮秋晝夜陰如一夜不見星朝蔽日枯疇已穫大野空<lb/>
怒江未落連州没長魚撥剌不受釣漁子髙眠守蓬蓽<lb/>
紫髯舊宫誰復遊鼎峙雄心久蕭瑟<lb/>
　　　其三<lb/>
<pb n="KR4h0117_WYG_154-21b"/>
周郎戰處滄江回魚龍蕩潏山石摧荆州艨艟莫舉檝<lb/>
走君不勞一炬灰當年雄豪誰復在喬木荒烟忽千載<lb/>
蘄州截作寸笛材一冩山川萬古哀<lb/>
　　　馬周<lb/>
馬周未遇虬髯公布衣落魄來新豐一樽獨酌豈無意<lb/>
俗子不解知英雄贒豪相逢自相得一語君王見胷憶<lb/>
當時豈不為人言聾耳安能為君側<lb/>
　　　福昌秋日效張文昌<lb/>
<pb n="KR4h0117_WYG_154-22a"/>
秋野無人秋日白禾黍登塲風索索豆田黄時霜已多<lb/>
桑蟲食葉留空柯小蝶翩翩晩花紫野鶉啄粟驚人起<lb/>
洛陽西原君莫行秋光處處傷人情<lb/>
　　　其二<lb/>
黄葉蕭蕭秋水清田中日午村雞鳴塲頭九月禾黍熟<lb/>
空原雉飛飽新榖棘籬蟲鳴村路曲道邊古墳生野菊<lb/>
人稀田濶草茫茫洛陽秋深能斷膓<lb/>
　　　臨文<lb/>
<pb n="KR4h0117_WYG_154-22b"/>
一病廢百嗜好文心未忘南窻納虛明羅列陳縑緗茫<lb/>
昧考巢燧典章斷虞唐清妍進屈景雋永旌蘇張少徃<lb/>
不自料遇事形文章誤逢作者歎因復力披攘蹉跎生<lb/>
白髪始紬石室藏粗見漢家事濡毫時否臧文詞比工<lb/>
祝不殊公卿行何用疲心精舎本棄耕桑讀賦意凌雲<lb/>
律令尊張湯榮華繫遇合才技無短長頗師老氏術抱<lb/>
朴和其光無營以卒嵗刻意翰墨塲<lb/>
　　　秋日獨酌懷榮子邕<lb/>
<pb n="KR4h0117_WYG_154-23a"/>
新秋一杯酒風雨早凉天眷言西隣友咫尺莫能前豈<lb/>
無病羸馬泥滑不勝鞭端居何為者落莫掩書眠髙柳<lb/>
颯已踈碧草留餘鮮衰懷感徂節客舍悲流年孤吟誰<lb/>
與和獨酌還醒然新晴野路乾期子南山邊<lb/>
　　　春陰<lb/>
春山苦多昬陰靄晝常暝鳥鳴欲成巢氷泮魚已泳薄<lb/>
寒方未已慘切有餘勁霏霏晩雨飄黯黯夕氛凝髙鴻<lb/>
戢南翮布榖謹新令班班農在田冉冉麥将盛官閒倦<lb/>
<pb n="KR4h0117_WYG_154-23b"/>
無侣覽物偶乗興無辭數擕酒溪柳黄欲映<lb/>
　　　秋興<lb/>
八月禾黍熟登髙望川原山河豁清霽風日開明鮮晴<lb/>
光散草木餘爽厲淵泉飄飄孤飛鶻擊搏無留拳幽獨<lb/>
感揺落端居驚嵗年誰為知心者頼有濁醪贒<lb/>
　　　秋日晨興寄楚望<lb/>
夜雨霽清曉浮雲散凉川幽人理青髪汲彼石井泉焚<lb/>
香展素帙持珠諷妙言晨暉淡悠揚秋霞麗紺天萎花<lb/>
<pb n="KR4h0117_WYG_154-24a"/>
開露餘孤葉零風前感此芳節晩長嘯心悠然傾觴散<lb/>
滯念飱菊留華年牢落嵗暮心非君誰與宣<lb/>
　　　對雪呈仲車<lb/>
學堂嵗暮無來客殘雪漫漫風獵獵當庭古柳三四株<lb/>
老翁擕箒收殘葉二年閒散百事慵饑寒不自勤鉏鍤<lb/>
囊空甑倒誰復救典衣買酒将空篋人間萬事苦難齊<lb/>
以醉驅愁最竒㨗丈夫未死誰能測幽憂何用同兒妾<lb/>
飲酣耳熱詩興遒直上虛空恣陵躡饑喉凍噤誰與解<lb/>
<pb n="KR4h0117_WYG_154-24b"/>
正藉醺酣得嚅囁少年舉白未嘗辭漸老深杯見還怯<lb/>
何當共有種秫田免向官壚走書帖<lb/>
　　　苦雨<lb/>
春淺天尚寒雨多聲入夜幽人不出門坐惜梅花謝庭<lb/>
竹未抽萌酴醿将復架芳時喜病愈淺酌供情話趨世<lb/>
劇曵牛投閒如噉蔗因逢老農談悔不初學稼<lb/>
　　　不雨<lb/>
齊安一春雨不足稻畦土堅不入榖城中赤日風吹沙<lb/>
<pb n="KR4h0117_WYG_154-25a"/>
老鴉銜火燒竹屋百尺長繩抽井底井中泥滓多於水<lb/>
潭邊龍祠懸紙錢誰令霹靂驚龍眠<lb/>
　　　喜雨<lb/>
陰陽不暫駐今夕已秋風晨興絺綌冷嵗月驚衰翁朝<lb/>
烟㸑薪濕小甲蔬畦空且復一杯酒吾生不終窮<lb/>
　　　其二<lb/>
手種五芭蕉意待聽秋雨南風扇旱日破葉萎不舉霶<lb/>
𩃱未終夕緑潤遽如許秀色入書幃已覺青鸞舞<lb/>
<pb n="KR4h0117_WYG_154-25b"/>
　　　喜雨止<lb/>
敬亭與吾期今日雨當止静掃峯頭雲秀色粲如喜我<lb/>
慚無以酢園逕欣細屨夜來四簷聲添我北池水破圩<lb/>
久不補積潦齧其址南人麥禾薄稻隴魚尾尾豐穰未<lb/>
敢望疲餓何由起飽食但髙眠自慚稱刺史<lb/>
　　　春旱<lb/>
大野拱連山晴空轉䂓日青春散坱莽積水中蕩潏欣<lb/>
欣見羣動咄咄争湧出滯留無好懷風景獨蕭瑟離羣<lb/>
<pb n="KR4h0117_WYG_154-26a"/>
與誰語塊坐守蓬蓽巵酒樂餘春沉憂畏生疾<lb/>
　　　其二<lb/>
風雲閒益高旱色起諸嶺施生澤未渥曉氣挾餘冷飛<lb/>
沙磣桃李碧草思耿耿麥根不走地稻壠卧陳梗蛟龍<lb/>
且偷安雷電勢欲逞憫農非我事剛復念閭井<lb/>
　　　次韻錢大尹公庭種菊<lb/>
人才因齊量能尺不能咫誰如錢京兆獄訟間書史平<lb/>
明吏擁堂過午掃階戺風威變姦傲應若度淮枳清秋<lb/>
<pb n="KR4h0117_WYG_154-26b"/>
動高興庭菊粲可喜栽培豈無情收拾自棄委客來擷<lb/>
芳秀嵗晏聊爾耳新凉一尊酒九日意在彼何必飱落<lb/>
英離憂對蘭芷<lb/>
　　　庭菊<lb/>
窮秋慘無姿所向盡枯槁可憐中庭菊灼灼顔色好豈<lb/>
無風霜苦所守良自保清商振驅除爾獨傲百草煌煌<lb/>
中央色嚴麗謝浮姣山家有薄酒為爾數傾倒嘗聞仙<lb/>
人術採餌庶難老呼童掃藥齋遲爾寒英𢷬<lb/>
<pb n="KR4h0117_WYG_154-27a"/>
　　　田家<lb/>
野塘積水緑可染舎南新柳齊如剪去冬雪好麥穗長<lb/>
今日雨晴初擇繭東家饋黍西舎迎連臂踏歌村市晩<lb/>
婦騎夫荷兒扶翁月出橋南歸路逺<lb/>
　　　聞蛩有感<lb/>
遥夜飛螢動秋思獨卧空山驚晩嵗可堪六月已聞蛩<lb/>
日暮咿咿響庭際闗河多風氣蕭索碧樹先秋早揺落<lb/>
鳴機夜織常怨寒白紵呉衫苦輕薄年年促織誰最悲<lb/>
<pb n="KR4h0117_WYG_154-27b"/>
堂上美人愁翠眉清砧搗練對殘月玉筯啼紅裁逺衣<lb/>
唐風詩人勸其主行邁苦遲嗟嵗暮山城聽汝已三年<lb/>
三年白髪多於故飄飄秋夢到江湖我欲東歸鱠碧鱸<lb/>
安能為爾将䨇淚嵗嵗風前沾客裾<lb/>
　　　女几祠下<lb/>
山邊白雲閒不掃山下松花龍甲老東風古栢吹暖香<lb/>
廟前土馬荒春草朝霞為裳水為珮守廟千年老龍在<lb/>
清風掃堂神暮還山頭月出溪潺潺<lb/>
<pb n="KR4h0117_WYG_154-28a"/>
　　　近清明二首<lb/>
斜日去不馭好風來有情江城過風雨花木近清明水<lb/>
樹閒照影山禽時引聲吾年行老矣淹泊蹇何成<lb/>
冉冉春向老昬昬日復斜鮮歡常止酒不睡更烹茶<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>
起烟中刹雞鳴林外家陳王鬬鷄道風柳不勝斜<lb/>
　　　青春<lb/>
青春忽妍好半嶺麗朝陽谷鳥喜相見園花明曉粧閒<lb/>
居耽道味吟眺惜風光叩户有佳客悠然三舉觴<lb/>
<pb n="KR4h0117_WYG_154-28b"/>
　　　春望<lb/>
暖日晴薫草清淮濶浸天地卑連逺水城廢入春田目<lb/>
極風燈外愁懸雨淚邊人生苦多感花柳自年年<lb/>
　　　暮春<lb/>
應接非吾事深幽興有餘笋深鳴鳥下花薄午風踈草<lb/>
淺見飛雉溪清生細魚端居亦多趣不用席門車<lb/>
　　　暮春書事<lb/>
冉冉春将老悠悠晝掩闗鳩鳴高柳暗雨細廣庭閒塵<lb/>
<pb n="KR4h0117_WYG_154-29a"/>
榻談無客風簾望有山銜泥新燕子一一及時還<lb/>
　　　其二<lb/>
漠漠山雲合簷風透薄帷柳藏陰後絮櫻壓雨中枝坐<lb/>
煖晨杯罷香濃午睡時薄寒猶故在再取紫貂披<lb/>
　　　其三<lb/>
林花飛己久芳草雨餘長人静槐庭午簾斜竹院凉沾<lb/>
泥新笋白封蠟煑醪香莫厭殘春醉流鶯勸舉觴<lb/>
　　　暮春<lb/>
<pb n="KR4h0117_WYG_154-29b"/>
夜雨輕寒拂曉晴牡丹開盡過清明庭前落絮誰家柳<lb/>
葉裡新聲是處鶯白髪生來如有信青春歸去更無情<lb/>
便當種秫長成酒逺學陶濳過此生<lb/>
　　　正月六日<hi>元豐七年</hi>
楊柳稍頭臘雪消東風猶著晩寒驕新年花柳傳芳信<lb/>
去臘星霜變斗杓來共春烟晴冉冉灑隨踈雨淚蕭蕭<lb/>
蛾眉一閉年華改縱有遺魂可得招<lb/>
　　　春日遣興<lb/>
<pb n="KR4h0117_WYG_154-30a"/>
流光向老惜芳菲搔首悲歌心事違緑野染成延晝永<lb/>
亂紅吹盡放春歸荆榛廢苑人閒牧風雨空城鳥夜飛<lb/>
斷送一飜桃李盡可憐桑柘有光輝<lb/>
　　　春晩有感<lb/>
洛川三月鵯鵊鳴遊絮縈空塵不驚茸茸草色鋪風軟<lb/>
㸃㸃楊花著水輕何處浮雲度天末不妨微雨破春晴<lb/>
江南有客增歸思悵望汀洲蘋芷生<lb/>
　　　寒食贈遊客<lb/>
<pb n="KR4h0117_WYG_154-30b"/>
陰陰畫幕映雕欄一縷微香寳篆殘寒食園林三月近<lb/>
落花風雨五更寒筝調寳柱絃初穏酒滿金壺飲未乾<lb/>
明日踏青郊外去緑楊門巷繫雕鞍<lb/>
　　　夏日<lb/>
蚓壤排晴圃蝸涎印雨堦花鬚嬌帶粉樹角老封苔問<lb/>
字病多忘過隣慵却迴晩凉還盥櫛對竹引清杯<lb/>
　　　其二<lb/>
細徑依原僻茅篷四五家山田來雉兎溪雨熟桑麻竹<lb/>
<pb n="KR4h0117_WYG_154-31a"/>
籠晨收果茅庵夜削𤓰頗知農事樂從此問生涯<lb/>
　　　夏日雜興<lb/>
隔墻泉下是東陂細柳涓涓入我池一部笙簫寒竹響<lb/>
百年風雨古槐姿果懸幽檻朱初熟蔓度空墻翠欲垂<lb/>
野趣轉深身愈老祗應寂寞畏人知<lb/>
　　　夏日<lb/>
長夏村墟風日清簷牙燕雀已生成蝶衣曬粉花枝午<lb/>
蛛網添絲屋角晴落落踈簾邀月影嘈嘈虛枕納溪聲<lb/>
<pb n="KR4h0117_WYG_154-31b"/>
久判兩鬢如霜雪直欲樵漁過此生<lb/>
　　　其二<lb/>
黄簾翠幕斷飛蠅午影當軒睡未興枕穏海魚鐫紫石<lb/>
扇凉山雪畫青繒廊陰日轉雕欄樹坐冷風生玉盌氷<lb/>
滿案詩書塵蠧甚故應踈懶過炎蒸<lb/>
　　　和晁應之大暑書事<lb/>
蓬門久閉謝來車畏暑尤便小閣虛青引嫩苔留鳥篆<lb/>
緑垂殘葉帶蟲書寒泉出井功何有白羽邀凉計已踈<lb/>
<pb n="KR4h0117_WYG_154-32a"/>
忍待西風一蕭颯碧鱸東鱠意何如<lb/>
　　　早秋感懷<lb/>
永日付悠悠年華逝不留風聲送殘暑雲色淡新秋吾<lb/>
道儻有待窮通寜遽憂朝來望清潁一鴈下汀洲<lb/>
　　　落日<lb/>
落日西風急空山獨客驚夕雲寒不動秋木暮多聲粟<lb/>
厭周人飯蓴思故國羮南飛有征雁羡爾羽毛輕<lb/>
　　　落寞<lb/>
<pb n="KR4h0117_WYG_154-32b"/>
嵗晩苦落寞獨遊情易傷晴溪沙漾碧秋徑葉鋪黄幽<lb/>
菊開經雨踈槐老耐霜閉門無俗客攄散有林塘<lb/>
　　　次韻和王彦昭九日湖園㑹飲<lb/>
故人憐寂寞九日共登臨天地客行遠山河秋色深狂<lb/>
來能醉舞興罷獨悲吟莫怪凄凉甚多憂損壮心<lb/>
　　　冬日書事<lb/>
景短氷霜地人稀豺虎村風連諸壑動日帶亂山昬浩<lb/>
蕩空迴首蕭條獨掩門東周舊耆老留滯飽知言<lb/>
<pb n="KR4h0117_WYG_154-33a"/>
　　　臘日<lb/>
南壁蒼涯壮窮冬井落閒風聲先老樹日色避諸山落<lb/>
雁饑相向啼烏夕自還微微寒月影蓬户已深闗<lb/>
　　　冬夜<lb/>
慘慘諸山暮寥寥老樹空尚飛霜雁急不動雪雲重掛<lb/>
冷寒燈壁悲傳夜柝風隔窻無限竹蕭颯到晨鐘<lb/>
　　　其二<lb/>
嵗晩轉無趣席門誰駐車澗泉分當井山葉掃供厨謀<lb/>
<pb n="KR4h0117_WYG_154-33b"/>
拙從人笑身閒讀我書幸知霜霰晩時得灌園蔬<lb/>
　　　冬至後三日<lb/>
水國避冬至風光春已生梅如相見喜雁欲有歸聲老<lb/>
去書全懶閒中酒愈傾窮通付吾道不復問君平<lb/>
　　　山夜<lb/>
更漏孤城逈簾帷静夜長天高風送雁月冷樹浮霜晩<lb/>
菊差遲緑高桐次第黄曉來南國夢不覺寄他鄉<lb/>
　　　東堂夜坐偶成示秬秸和<lb/>
<pb n="KR4h0117_WYG_154-34a"/>
東堂嵗云暮永夜有餘清月暗雁程急霜嚴雞夢驚微<lb/>
明旁舍火斷續戍樓更老眼渾無睡偏聞曉雨聲<lb/>
　　　同晁郎及秬秸歩遊乾明晩逾柯山歸<lb/>
野水菰蒲秀荒陂薺麥長卑田留積雨荒寺掩斜陽遠<lb/>
樹連雲夢羣山近武昌言歸日已夕村徑度牛羊<lb/>
　　　離宿州後寄兄弟<lb/>
落日村橋泣涕漣東風匹馬去翩翩兩行緑樹當隋岸<lb/>
一片春雲限楚天妄意致身常許國強顔得禄廢求田<lb/>
<pb n="KR4h0117_WYG_154-34b"/>
幅巾㑹作淮南叟白髪相收一釣船<lb/>
　　　久陰忽晴作詩寄秬秸時二子沿幹在陽翟鎮<lb/>
想爾扁舟野岸横久陰今旦喜晴明天寒野曠北風利<lb/>
雪霽江渾春水生家近凍醪時可致旅庖鳴雁足供烹<lb/>
東園早作歸來計紅紫欣欣日向榮<lb/>
　　　謁告之楚岀都晩泊<lb/>
馬跡不在眼浪聲初拍船蒼禾荒霽澤紅樹表霜川淮<lb/>
海南浮地星辰北拱天東方聊一飽楚稻不論錢<lb/>
<pb n="KR4h0117_WYG_154-35a"/>
　　　離宛丘斗門<lb/>
檣烏映高柳晩泊近晴川野日離烟樹風霜斷夕天牛<lb/>
羊知别塹燈火認隣船獨客歸何晩平蕪逺更連孤城<lb/>
飛鳥外春水片帆前蕭瑟孤征恨更深獨未眠<lb/>
　　　驅馬<lb/>
駸駸驅馬去秋晩思悠哉日暖禾黍熟霜晴鴻雁來晩<lb/>
篁經雨出幽菊挽寒開官冷無拘束尋山肯易迴<lb/>
　　　惠荘道中<lb/>
<pb n="KR4h0117_WYG_154-35b"/>
山雨夜塵息林霜晨氣清荒城餘古木破塜有新耕風<lb/>
俗通秦壤川原抱洛京憑高将馭馬指㸃問山名<lb/>
　　　宿東魯火店<lb/>
夕陽低欲盡春淺色蕭條暝色催歸牧炊烟向晩樵踈<lb/>
星臨水際逺火隔村橋黯黯柴門夜棲鴉對寂寥<lb/>
　　　過少室<lb/>
驅車繼日未知勞翠靄嵐光下褐袍日暖峯巒開少室<lb/>
雪餘松栢近嵩高山行嵗晩風霜苦地勢西來氣象豪<lb/>
<pb n="KR4h0117_WYG_154-36a"/>
勝事笙歌紛滿目烟霞深處欲誅茅<lb/>
　　　永城道中<lb/>
東行十日何所有衰草白茅梁宋陂天風官樹吹半折<lb/>
欲雨野雲垂不飛十年所遇半陳迹千里獨然懷所思<lb/>
他日江湖片帆去白頭青鏡久相期<lb/>
　　　春日偶題<lb/>
隔壁桃花暖鬬粧好風時有過墻香滿園芳草無人種<lb/>
何事春來特地長<lb/>
<pb n="KR4h0117_WYG_154-36b"/>
　　　清明船中書事二首<lb/>
清明不到旅人家乞火隣船自試茶弄柳好風低作舞<lb/>
夾船春浪細浮花<lb/>
巢烏噪處緑楊村寒食人家盡掩門麥壠曉風收宿潤<lb/>
烟村午日漲春昬<lb/>
　　　夜來<lb/>
夜來風雨掠餘春晏起蕭條一病身三月長安泥浩浩<lb/>
懶隨車馬作遊人<lb/>
<pb n="KR4h0117_WYG_154-37a"/>
　　　十八日<lb/>
寒食清明人意閒春城士女出班班柳黄花白樓臺外<lb/>
紫翠江南數疊山<lb/>
　　　偶成<lb/>
乍晴幽歩踏斜陽殘潦青苔曲徑荒風送落花填小塹<lb/>
雨催芳草上空墻<lb/>
　　　夏日池上三首<lb/>
新蟬樹上空遺蛻野雀哺雛争小蟲粉沾衣袖竹枝雨<lb/>
<pb n="KR4h0117_WYG_154-37b"/>
香滿水亭荷葉風<lb/>
落日鳴蟬夏木荒芙蓉半落柳成行何人紈扇生新恨<lb/>
亭館迎秋夜夜凉<lb/>
拒霜灼灼欲破紅夜來雨惡荒蘭叢空庭無人日色午<lb/>
但聽桐葉驚秋風<lb/>
　　　秋日即事二首<lb/>
支離卧病不知秋暑退初驚大火流蟋蟀知時鳴近壁<lb/>
銀河照夜直當樓<lb/>
<pb n="KR4h0117_WYG_154-38a"/>
蕭蕭衰草傍牆生中有寒蟲白日鳴秋物荒凉禾稼熟<lb/>
悠悠驅馬水邊行<lb/>
　　　昬昬<lb/>
昬昬落日下墻東厯厯晴雲送去鴻嵗晩蒼槐甘老大<lb/>
盡将黄葉付秋風<lb/>
　　　正月十日雪晴<lb/>
西窻融雪飄如雨故與新春作薄寒昨夜雁聲渾向北<lb/>
夢魂隨去度闗山<lb/>
<pb n="KR4h0117_WYG_154-38b"/>
　　　楚城曉望<lb/>
鼓角凌虛雉堞牢曉天如鑑絶秋毫山川揺落霜華重<lb/>
風日晴明雁字高<lb/>
　　　登乗槎亭<lb/>
海天秋霧暗乗槎風響空山浪巻沙杳杳櫓聲何處客<lb/>
一㠶衝雨暗天涯<lb/>
　　　題水閣<lb/>
積雨荒池水欲平軒窻長夏有餘清公餘一枕滄浪夢<lb/>
<pb n="KR4h0117_WYG_154-39a"/>
卧聽風荷受雨聲<lb/>
　　　崇化寺<lb/>
樓殿沉沉鎖夜烟秋燈一㸃佛龕前梧桐葉上三更雨<lb/>
亦有愁人獨自眠<lb/>
　　　聞鵯鵊<lb/>
紙窻将白燭微明鵯鵊枝頭一兩聲却憶去年桃李後<lb/>
淮揚旅舎聽殘更<lb/>
　　附晁補之詩<lb/>
<pb n="KR4h0117_WYG_154-39b"/>
　　　豆葉黄<lb/>
蒹葭蒼豆葉黄南村不見岡北村十頃强車滿箱東西<lb/>
家未上塲豆葉黄野離離䑕窟之兎入畦豕母從豚兒<lb/>
豕豚啼咿咿銜角復銜箕豆葉黄榖又熟翁媪衰餔糜<lb/>
粥豆葉黄葉黄不獨豆白黍堪作酒瓠大棗紅皴豆葉<lb/>
黄穰穰何膴膴腰鎌獨徤婦大男徃何許官家散弓刀<lb/>
要汝殺賊去<lb/>
　　　漁家傲<lb/>
<pb n="KR4h0117_WYG_154-40a"/>
漁家人言傲城市未曾到生理自江湖那知城市道晴<lb/>
月七八船熙煕在清川但見笑相屬不省歌何曲忽然<lb/>
四散歸逺處滄洲微或云後車載藏去無復在至老不<lb/>
曲躬羊裘行澤中<lb/>
　　　八音歌答黄魯直<lb/>
金蘭况同心莫樂新相知石田罹清霜念此百草腓絲<lb/>
看煮繭吐士聽憤悱語竹馬非妙齡美人恐遲暮匏繫<lb/>
魯東家今君尚天涯土膏待陽癉氣至如咄嗟革薄難<lb/>
<pb n="KR4h0117_WYG_154-40b"/>
為廓士迫下流惡木無松栢心穴處螻蟻托<lb/>
　　　次韻李秬梅花<lb/>
寒巖幽霧不曾開殘雪猶封宿草荄一蕚故應先臘破<lb/>
百花渾未覺春來慙非上苑青房比誤作唐昌碎月猜<lb/>
常恨清溪照踈影横斜還許落金杯<lb/>
　　　次韻李秬䨇頭牡丹<lb/>
寒食春光欲盡頭誰抛兩兩路傍毬二喬新獲銅臺怯<lb/>
䨇隗初臨晉帳羞月底故應相伴語風前各是一般愁<lb/>
<pb n="KR4h0117_WYG_154-41a"/>
使君腹有詩千首為爾情如篆印繆<lb/>
　　　次韻李秬牡丹<lb/>
夭紅穠緑總敎回更待清明榖雨催一朶故應偏晩出<lb/>
百花渾似不曾開常誇西洛青屏簇久說南徐紫錦堆<lb/>
任是無情還有意不知千里為誰來<lb/>
　<lb/>
　<lb/>
　<lb/>
<pb n="KR4h0117_WYG_154-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選卷一百五十四<lb/>
</p>
<p>
</p>
  </div>
</body>
</text>
</TEI>
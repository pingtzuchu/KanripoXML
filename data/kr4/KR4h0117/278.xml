<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百七十八</head> <lb/>
    <p>
<pb n="KR4h0117_WYG_278-1a"/>
欽定四庫全書<lb/>
　石倉歴代詩選巻二百七十八<lb/>
　　　　　　　　　　　　明　曹學佺　編<lb/>
　元詩四十八<lb/>
　　嚴士貞<lb/>
　　　南峰亭<lb/>
突兀高亭少客過古苔分徑入煙蘿山城隱隱樓臺起<lb/>
縣圃幽幽花木多晴鴿帶簧鳴逺漢凍蟬攀葉墜危柯<lb/>
<pb n="KR4h0117_WYG_278-1b"/>
摩挲石刻空懐感無限凉風生夕波<lb/>
　　　香霧亭<lb/>
香霧遺基尚宛然春來惟見草芊芊一庭花影留禽語<lb/>
半畆松陰借鶴眠鬱鬱新篁呈曉露依依高栁拂晴煙<lb/>
尋芳誰記前朝事謾想風光似昔年<lb/>
　　　春草亭<lb/>
金猊煙滿紫檀香徙倚危欄萬慮忘夜雨池塘生細草<lb/>
春風亭館暗垂楊王孫信斷家千里楚客魂消天一方<lb/>
<pb n="KR4h0117_WYG_278-2a"/>
移向濓溪窓外看無邊意思自悠長<lb/>
　　　塵外亭<lb/>
瞰郭千山列翠屏朝霞如綺翳林扃鈎簾靜看人間世<lb/>
散䇿閒登物外亭雨後長松時落子風前孤鶴自梳翎<lb/>
却憐汨沒無知者終日紛紛幾醉醒<lb/>
　　　美美亭<lb/>
獨上高亭步綠苔江山如對畫圖開桃溪春暖魚生子<lb/>
竹徑風清鶴引媒漠漠輕煙舒復卷悠悠小艇去還來<lb/>
<pb n="KR4h0117_WYG_278-2b"/>
倚欄不盡登臨興長笛一聲吹落梅<lb/>
　　　盟鷗亭<lb/>
一亭孤枕釣魚磯幾度登臨送落暉蒼狗悠揚多變態<lb/>
白鷗相對自忘機劒攢峭壁危如削舟下前灘疾若飛<lb/>
我已結盟于此久任他車馬羨輕肥<lb/>
　　　釣雪亭<lb/>
釣雪遺蹤此尚存山川遷變却誰論魚吹細浪揺輕縠<lb/>
鴉帶殘陽過别村列岫横鋪天淡淡中洲獨露水沄沄<lb/>
<pb n="KR4h0117_WYG_278-3a"/>
遂初去後亭荒久弔古令人欲斷魂<lb/>
　　　處士家山<lb/>
逋仙骨冷不容呼百世清風尚可㪺縳屋數椽依後圃<lb/>
種梅千樹礙西湖遂初遺跡今安有處士髙標世豈無<lb/>
誰解為君重起廢忍看荆棘半荒蕪<lb/>
　　　漁郎仙露<lb/>
一入仙源雲水鄉雙津隱隱聽鳴榔放船洞口煙霞逺<lb/>
對奕山中日月長亂石怪松千古秀竒花靈草四時香<lb/>
<pb n="KR4h0117_WYG_278-3b"/>
客來莫問秦時事但摘蟠桃試一嘗<lb/>
　　　月地雲階<lb/>
採擷芳馨翫玉妃夜闌偏覺倍傷悲月明滿地寒香動<lb/>
雲散空階瘦影移一代豪華餘淡墨百年興廢付殘碑<lb/>
凍吟獨立誰相憶惟有林間白鶴知<lb/>
　　　白雲芳草<lb/>
蓮花池上憶同遊客去亭空幾度秋綠水青山情黯黯<lb/>
白雲芳草思悠悠吟餘轉覺春光媚笑罷那知歲月流<lb/>
<pb n="KR4h0117_WYG_278-4a"/>
獨倚闌干無一語聊憑詩句寫新愁<lb/>
　　　氷壺道院<lb/>
官居瀟灑似氷壺佳致眞堪入畫圖風月一川歸道院<lb/>
桃花千樹勝𤣥都水香入袂池光淡空翠浮觴景象殊<lb/>
竟日逍遥閒燕坐從敎塵世自榮枯<lb/>
　　　江海閣<lb/>
兩賢相繼此鳴琴百代遺規尚可尋江海素存廊廟志<lb/>
市朝難變水雲心遊魚雨後吹新沫幽鳥風前獻好音<lb/>
<pb n="KR4h0117_WYG_278-4b"/>
何必向人詢政跡溪邊桑柘久成陰<lb/>
　　　遺文堂<lb/>
支笻訪古入祗園静看先賢筆法𤣥迅若怒蜺馳抉石<lb/>
雄如老驥渴奔泉山藏宿雨蒼碑潤僧打遺文妙墨鮮<lb/>
文字性空忘結習却來重了住山緣<lb/>
　　　慈氏閣<lb/>
萬里江山納畵欄鳥飛無盡又空還西連曉楚滄茫外<lb/>
東接晴呉杳靄間字等明珠還合浦經留貝葉鎮名山<lb/>
<pb n="KR4h0117_WYG_278-5a"/>
誰知當日巖頭境今作桃溪第一關<lb/>
　　　文昌閣<lb/>
文昌高閣接虚明下視塵寰草樹平萬里長空浮霧氣<lb/>
半林修竹帶秋聲危欄獨倚渾無賴幽鳥頻啼却有情<lb/>
茗飲一杯風兩腋横吹鐵笛上瑶京<lb/>
　　　甘棠橋<lb/>
乖厓遺愛寄甘棠翼翼飛橋跨小塘春暖鶯穿楊栁影<lb/>
天晴魚動藻蘅香客凭幽檻觀隣寺風逓殘花過短牆<lb/>
<pb n="KR4h0117_WYG_278-5b"/>
一自大㕘題品後何人重寫入詩章<lb/>
　　　劈箭橋<lb/>
山際飛梁似跨鼇漚麻池湧帶奔濤林間虎嘯風初起<lb/>
洞口猿啼月正髙未把機鋒酬劈箭閒拈落葉泛輕舠<lb/>
朝來獨向溪頭立添得桃花浪半篙<lb/>
　　　花村<lb/>
池塘風漾縠波輕小立悠然快客情紅杏開時惟客過<lb/>
綠楊垂處有鶯鳴歌聲繚繞簾櫳晝笑語騰歡巷陌晴<lb/>
<pb n="KR4h0117_WYG_278-6a"/>
幸有牧童遥指似不妨遊賞樂升平<lb/>
　　　葛仙山<lb/>
連峯千仞挿雲間真馭飄然逈莫攀丹井空存泉脈脈<lb/>
靈壇惟見蘚斑斑驚人仙鼠常跳躑採藥仙僮自往還<lb/>
我欲捫蘿登絶頂凌風長嘯扣𤣥關<lb/>
　　　銅鐘山<lb/>
佛屋高高闖碧巔圖經猶載舊因緣鐘隨巨浪飄何逺<lb/>
鐺没深潭不記年石燕雨餘歸洞穴山禽日暖戲清泉<lb/>
<pb n="KR4h0117_WYG_278-6b"/>
五更不聽鯨音響空有虚名百世傳<lb/>
　　　靈女山<lb/>
拄破風煙上古城景于高處眼偏明當年靈女知何在<lb/>
此日幽人獨自耕隱隱牛羊山脊見凄凄雞犬石中行<lb/>
暮雲隔斷蓬瀛路空想乘鸞返玉京<lb/>
　　　雨山<lb/>
獨立松邊看五峯崢嶸變態自無窮煙雲盡日常疑雨<lb/>
泉石經年不御風樵客往還朝暮見詩人登眺古今同<lb/>
<pb n="KR4h0117_WYG_278-7a"/>
囘頭東望通羊境興入匡山第幾重<lb/>
　　　方山<lb/>
遥望羣峯擁翠鬟登臨殊覺倦躋攀枯籐倒掛長松上<lb/>
峻瀑斜飛兩峽間龍卷雲歸常帶雨犬隨人去自登山<lb/>
湫池只在危岑頂欲啓瑶函論大還<lb/>
　　　金山<lb/>
亂山深處一叢林湮廢知經幾百春落日擕壺過嶺客<lb/>
清晨入洞採金人藤垂古廟林鴉噪草没荒臺野雉馴<lb/>
<pb n="KR4h0117_WYG_278-7b"/>
應笑微官貪厚利當年埋玉已成塵<lb/>
　　　臺山<lb/>
乘興行歌上古臺衆峯環處一徘徊怪松歲老縈蒼蔓<lb/>
小殿春深長綠苔霧暗兩池龍隱見煙消萬里鳥飛廻<lb/>
山頭老嫗知消息驚問適從何處來<lb/>
　　　僊師巖<lb/>
地僻遊人到者稀參天老蔓掛斜暉寒潭水静蜿蜒蟄<lb/>
石壁雲生蝙蝠飛列嶂背陰林影薄空巖溜雨日光微<lb/>
<pb n="KR4h0117_WYG_278-8a"/>
我來不見僊師面太息無言獨自歸<lb/>
　　　羅漢巖<lb/>
谷邃山深雲作堆水源窮處梵宫開隈巖石藏何年轉<lb/>
飛鍚高僧近日囘翠竹黄花皆佛事斷橋流水小天台<lb/>
超然歩出松關外塵世紛紛付刧灰<lb/>
　　　魯溪巖<lb/>
嵯峨絶壁倚空青洞府寥寥夜不扃半里寒沙留虎跡<lb/>
一巖陰氣帶龍腥敗蓬飄泊疑通海虛竅玲瓏仰見星<lb/>
<pb n="KR4h0117_WYG_278-8b"/>
秉炬莫言深不測㝠搜吾欲問仙靈<lb/>
　　　青山巖<lb/>
古木千章鎖翠巒淵潭深靚老龍蟠山髙不雨雲常凍<lb/>
巖邃無風夏亦寒石壁巍巍開洞府泉流㶁㶁下溪灘<lb/>
人間清絶無窮境輸與幽人子細看<lb/>
　　　桃花洞<lb/>
偶來溪上訪桃源惟見蒸紅照碧川流水盤廻三四里<lb/>
青山開闢幾千年煙霞縹緲疑無路風景蒼茫别一天<lb/>
<pb n="KR4h0117_WYG_278-9a"/>
不是漁郎曽到此豈知平地有神仙<lb/>
　　　吕公洞<lb/>
洞外山如列畫屏洞中人憩吕仙亭醉猶赴約遊蓬島<lb/>
狂復飛吟過洞庭鐵笛一聲仙鶴舞瑶琴三弄老龍聽<lb/>
要知鐺外真消息不在黄庭内景經<lb/>
　　　白羊洞<lb/>
絶頂高寒境界幽倚笻舒嘯豁吟眸遶林笋蕨香初動<lb/>
夾道松杉翠欲流赤豹啼時山月曉白羊眠處洞雲秋<lb/>
<pb n="KR4h0117_WYG_278-9b"/>
鄉民歲乞靈泉水一滴天瓢徧九州<lb/>
　　　斗洞<lb/>
境入龍陂氣象清竹籬茅舍最關情峯廻路轉六七里<lb/>
林静鳥啼三兩聲犬吠籬邊窺客過樵歸洞口看雲生<lb/>
兹遊莫道求碑石只為觀山也合行<lb/>
　　　中洲<lb/>
文運今隨地氣廻一洲横擁翠成堆波紋輕漾魚鱗細<lb/>
水勢中分燕尾開漠漠雲連朱紫渡迢迢灘接上津臺<lb/>
<pb n="KR4h0117_WYG_278-10a"/>
試觀圖志多佳䜟須向巍科掇大魁<lb/>
　　　朱紫渡<lb/>
溪煙淡淡雨初晴日射波光上下明疋馬獨從官渡過<lb/>
同舟誰識此時情潭深静見樓臺影地僻猶聞鐘磬聲<lb/>
古廟一區津口立神鴉爭解賦將迎<lb/>
　　　揉藍井<lb/>
西山古井久知名色若揉藍自古今曉霧氤氲通地氣<lb/>
寒泉澄澹見天心層䦨四靣蒼苔合脩綆千尋碧甃深<lb/>
<pb n="KR4h0117_WYG_278-10b"/>
夢覺轆轤聲斷續五更殘月半樓陰<lb/>
　　　漚麻池<lb/>
一沼寒光寳鑑開禪人于此卒疑猜籜龍引水循除下<lb/>
山鳥銜花出洞來劈箭橋幽空貯月盤陀石古半生苔<lb/>
灌溪莫道無人見險似瞿塘灔澦堆<lb/>
　　　石梘陂<lb/>
為愛臨陂千樹梅行吟終日獨徘徊雲開古寺依青嶂<lb/>
亭立豐碑鎖綠苔山色逺擕秋色至灘聲祗挾雨聲來<lb/>
<pb n="KR4h0117_WYG_278-11a"/>
平生最喜搜遺跡到此令人不忍囘<lb/>
　　　華陂<lb/>
源出西江一派遥華陂如練白迢迢殘霞映水光凌亂<lb/>
返照穿林影動揺釣叟求魚歸酒市牧童騎犢過溪橋<lb/>
青山有約吾當隱不用幽人折簡招<lb/>
　　　石梘市<lb/>
一簇樓臺倚晩晴疎鐘遥送隔林聲趂墟人去市橋静<lb/>
罷釣翁歸溪水清林木蕭蕭籠日落酒旗獵獵帶風輕<lb/>
<pb n="KR4h0117_WYG_278-11b"/>
陂頭更有梅千樹容我閒吟曳䇿行<lb/>
　　　泉陂市<lb/>
茆店雞鳴户半開終朝賈客自喧豗凍雲不放臺山出<lb/>
春信倍添溪水來湖海半生空筆研乾坤萬事付罇罍<lb/>
堪嗟眯目紅塵者競較錙銖亦鄙哉<lb/>
　　　淨刹禪院<lb/>
瓣香來禮大唐僧劈箭機鋒愧未能露地古碑封紫蘚<lb/>
參天老木蔓蒼藤粟藏世界三千濶煙鎖樓臺十二層<lb/>
<pb n="KR4h0117_WYG_278-12a"/>
見説老禪無一事猶披破衲讀傳燈<lb/>
　　　常清禪院<lb/>
禪關寂寂幾經秋今日重來話舊遊竹徑煙消殘雪在<lb/>
蓮池春泮斷冰流老僧肅客開禪榻穉子煎茶洗建甌<lb/>
説與同遊二三子好題佳句繼前修<lb/>
　　　定明院<lb/>
西山勝處擁僧廬三刹相望鼎勢居魚板聲沈禪定後<lb/>
龍池波静雨晴初粉牌高揭梁溪墨貝葉深藏竺國書<lb/>
<pb n="KR4h0117_WYG_278-12b"/>
幾度來遊歸便晩一鈎明月照凉裾<lb/>
　　　勝果院<lb/>
蘭若蕭然傍翠微市喧遮斷息塵機春深遊客常過院<lb/>
日暮殘僧獨掩扉燕拂舊泥沾几案鶴揺清露滴裳衣<lb/>
吟餘一掬寒泉水始覺浮生萬事非<lb/>
　　　浄嚴院<lb/>
乘興從容到梵天一村花栁映平川溪梅有伴當松塢<lb/>
野稗無根滿稻田浮世升沈安足計宦遊奔走亦堪憐<lb/>
<pb n="KR4h0117_WYG_278-13a"/>
早知萬事皆虚幻爭似西軒聽雨眠<lb/>
　　　善因院<lb/>
緩轡郊原客少逢偶來尋舊過禪宫鼔鐘雜沓喧終日<lb/>
金碧參差出半空疎竹軒窓常隱霧長松殿閣獨吟風<lb/>
老僧不㑹西來意自倚䦨干送去鴻<lb/>
　　　廣仁院<lb/>
幾度尋幽到此山城根清溜響潺潺僧遊南岳經年别<lb/>
門對西溪盡日閒水氣引凉生竹榻禽棲帶暝入松關<lb/>
<pb n="KR4h0117_WYG_278-13b"/>
要知自性元無二何用楞嚴辨八還<lb/>
　　　普慧院<lb/>
衆峰廻合水縈紆瓦屋螺青映碧虚露滴松梢驚宿鶴<lb/>
風開萍靣見遊魚佛曽度劫生塵網僧不知年讀梵書<lb/>
人説謹齋幽宅近細觀碑刻獨躊躇<lb/>
　　　寳界院<lb/>
寳界深幽隱翠巔賜名猶記治平年欲償平日看山債<lb/>
湏結多生煮茗緣風勒松聲來枕上月遷梅影到窓前<lb/>
<pb n="KR4h0117_WYG_278-14a"/>
這般清福誰人受輸與山僧抱膝眠<lb/>
　　　棲真院<lb/>
梵音杳杳隔溪聞金刹晴嵐午未分荒蘚沿階留淺暈<lb/>
殘花墜水起圓紋蒼鯨吸破千山月白鳥衝開半嶺雲<lb/>
却羨老僧忘世慮結趺相對倚爐熏<lb/>
　　　法原院<lb/>
碧巘唐朝古道塲暗浮空翠濕衣裳老僧踏破松陰雪<lb/>
幽鳥棲殘木末霜佛刹廢興誠有數物情興歇自無常<lb/>
<pb n="KR4h0117_WYG_278-14b"/>
身閒暫借禪房㝛月照千山午夜長<lb/>
　　　寶林院<lb/>
斷香浮月暮鐘微石徑生苔屐齒稀犬吠白雲知客至<lb/>
猿升青嶂翫僧歸空山振錫金環響深夜譚禪玉麈揮<lb/>
一自心心相繼後宗門誰更説傳衣<lb/>
　　　龍泉院<lb/>
招提樓閣出煙林俯映陂潭萬丈深半榻冷雲侵客睡<lb/>
一窓風雨聽龍吟滄波石笋羅僧供落澗寒泉演法音<lb/>
<pb n="KR4h0117_WYG_278-15a"/>
試問當時移寺意有誰能話遂初心<lb/>
　　　淨勝院<lb/>
行穿佛嶺過雷峯笑却籃輿入梵宫蒲澗草香凝晩照<lb/>
松楸葉落亂秋風諦觀生死皆如夢深悟榮華總是空<lb/>
千載九原那可作楚天寥廓呌孤鴻<lb/>
　　　石塔<lb/>
高標千載礙飛鴻夜半毫光射碧空俯視煙霞籠左右<lb/>
平窺日月轉西東欵題始自南唐末舍利流傳西土中<lb/>
<pb n="KR4h0117_WYG_278-15b"/>
八萬四千留宇内分明便可見真宗<lb/>
　　　廣德觀<lb/>
瑶臺瓊館古朱砂知是神仙第一家不向山中飡栢實<lb/>
却來溪上看桃花玉壺春暖融瓊液金鼎朝寒䕶碧霞<lb/>
湏待三千功行滿御風同駕五雲車<lb/>
　　　望僊觀<lb/>
樓閣崢嶸接斷阡旌陽曽歴舊山川飛神謁帝三清所<lb/>
拔宅凌空八百年夜醉人皆迷炭婦晝眠余獨愛茶仙<lb/>
<pb n="KR4h0117_WYG_278-16a"/>
翛然獨凭䦨干久如在西山煙雨邊<lb/>
　　　壽聖觀<lb/>
來遊磊石訪𤣥關雨漬莓苔遶砌斑歲月如流宫殿廢<lb/>
溪山無主鼔鐘閒數聲漁唱蒼茫外一片仙碑紫翠間<lb/>
獨拄瘦笻空佇立竹松疎處看銀山<lb/>
　　　温司空祠堂<lb/>
鄉閭爭説故司空保障真為一世雄㝛草薶雲迷古墓<lb/>
斷碑無字仆荒叢祠堂已敞儒宫内香火猶存佛寺中<lb/>
<pb n="KR4h0117_WYG_278-16b"/>
獨立靈塘加向暮蕭蕭黄葉起悲風<lb/>
　　　山谷書堂<lb/>
堂瞰金城小阜顛至今松竹尚依然墨池彷彿如雙井<lb/>
畵棟摧殘又百年未有賢豪論復古謾搜遺跡付新編<lb/>
嗟予幾度來遊此最愛蒼波石笋聫<lb/>
　　附朱希顔鯨背吟<lb/>
　　僕粗涉詩書薄遊山水偶托迹于胄科未忘情<lb/>
　　于筆硯縁木以求魚乗桴而浮海觀千艘之糟<lb/>
<pb n="KR4h0117_WYG_278-17a"/>
　　餉勢若龍驤受半載之奔波名如蝸角碧漢迢遥<lb/>
　　一似浮槎于天上銀濤洶湧幾畨戰慄于船中今<lb/>
　　將所歴海洋山島與夫風物所聞舟航所見各成<lb/>
　　詩一首詩尾聫以古句葢滑稽也非敢稱于格律<lb/>
　　然而風檣之下柁樓之上舉酒酌月亦可與梢人<lb/>
　　黄帽郎同發一笑云爾至元辛卯中秋蘇臺吟人<lb/>
　　朱希顏卜名世序<lb/>
　　　鹽城縣<lb/>
<pb n="KR4h0117_WYG_278-17b"/>
茆亭數户日燒鹽一角荒城浸海天憶似揚州三二月<lb/>
春風十里捲珠簾<lb/>
　　　梢水<lb/>
拔矴張篷豈暫停為貪薄利故輕生幾宵風雨船頭坐<lb/>
不脱蓑衣卧月明<lb/>
　　　海船<lb/>
輕裝方解盡無遺風挾雙篷水面飛却被沙頭漁父笑<lb/>
滿船空載月明歸<lb/>
<pb n="KR4h0117_WYG_278-18a"/>
　　　鶯遊山<lb/>
崖倚波濤頂接空黄鶯遊處樹成叢莫言山上人希住<lb/>
多少樓臺煙雨中<lb/>
　　　日出<lb/>
金烏揺上浪如堆萬象分明海色開遥望扶桑㟁頭近<lb/>
小舟撑出栁陰來<lb/>
　　　東洋<lb/>
東暝雲氣接蓬萊徐福樓船此際開應是秦皇望消息<lb/>
<pb n="KR4h0117_WYG_278-18b"/>
采芝何處未歸來<lb/>
　　　彭月<lb/>
彭月懷沙小更肥團臍風味頗相宜菊花新酒何辜負<lb/>
正是橙黄橘綠時<lb/>
　　　海味<lb/>
海味新來數得餐梢人收拾日登船錢唐江下親曽見<lb/>
賣得風流别一船<lb/>
　　　揍沙<lb/>
<pb n="KR4h0117_WYG_278-19a"/>
萬乘龍驤一葉輕逆風寸步不能行如今閣在沙灘上<lb/>
野渡無人舟自横<lb/>
　　　海鷗<lb/>
羣飛獨㝛水中央逐浪隨波羽半傷莫去西湖花裏睡<lb/>
芰荷翻雨打鴛鴦<lb/>
　　　吐船<lb/>
不知饑飽只思眠無病清流口角涎自笑先生獨醒者<lb/>
長留一甕在頭邊<lb/>
<pb n="KR4h0117_WYG_278-19b"/>
　　　乳島<lb/>
逺望渾如兩乳同近前方信兩高峯端相不似雞頭肉<lb/>
莫遣三郎解抹胸<lb/>
　　　沙門島<lb/>
積沙成島浸蒼空古祀龍妃石崦東亦有遊人記曽到<lb/>
去年今日此門中<lb/>
　　　神仙<lb/>
從來見説海無邊四際雲濤碧洞天昨夜神仙山下過<lb/>
<pb n="KR4h0117_WYG_278-20a"/>
笙歌引至畵堂前<lb/>
　　　萊州洋<lb/>
萊州洋内浪頻高矴鐵千尋繫不牢傳與海神休恣意<lb/>
二三升水作波濤<lb/>
　　　海邊山<lb/>
海上千山與萬洲誰知風土屬何州年年六月糧船過<lb/>
不上靈巖即虎丘<lb/>
　　　水程<lb/>
<pb n="KR4h0117_WYG_278-20b"/>
九日灘頭不可移九灘一日尚嫌遲何湏頻問程多少<lb/>
路上行人口是碑<lb/>
　　　尋䑸<lb/>
萬艦同䑸在海心一時相雜不知音夜來欲問平安信<lb/>
明月蘆花何處尋<lb/>
　　　抛矴<lb/>
千斤鐵矴繫船頭萬丈灘中得挽留想見夜深抛擲處<lb/>
驚魚錯認月沈鈎<lb/>
<pb n="KR4h0117_WYG_278-21a"/>
　　　出火<lb/>
前船去速後䑸忙暗裏尋䑸認火光何處笙歌歸棹晚<lb/>
高燒銀燭照紅粧<lb/>
　　　落篷<lb/>
潮信篷留風力慳落篷少歇浪中間殷勤為向梢人道<lb/>
又得浮生半日閒<lb/>
　　　棹艙<lb/>
棹篷囘艙放還收欹側安身不自由祗恐前村無㝛處<lb/>
<pb n="KR4h0117_WYG_278-21b"/>
斜風細雨轉船頭<lb/>
　　　走風<lb/>
夜颶顚狂浪捲天深淵多少走風船一宵行盡波濤險<lb/>
只在蘆花淺水邊<lb/>
　　　櫓歌<lb/>
浪靜船遲共一䑸櫓聲齊起響連空要將檀板輕輕和<lb/>
又被風吹别調中<lb/>
　　　大浪<lb/>
<pb n="KR4h0117_WYG_278-22a"/>
吞天高浪雪成堆揺蕩驚心眼怕開深謝波神費工力<lb/>
幾囘風雨送將來<lb/>
　　　遼陽<lb/>
遼陽别是个乾坤東望瀰漫逺浪奔問道錦州何處是<lb/>
牧童遥指杏花村<lb/>
　　　探淺<lb/>
探水行船逐步尋忽逢沙淺便驚心蓬萊近處更難徧<lb/>
揚子江頭浪最深<lb/>
<pb n="KR4h0117_WYG_278-22b"/>
　　　討水<lb/>
海波鹹苦帶流沙島上清泉味最佳莫笑行人不風韻<lb/>
一缾春水自煎茶<lb/>
　　　討柴<lb/>
海樹年深成大材一時斧伐作薪來山人指㸃長松説<lb/>
盡是劉郎去後栽<lb/>
　　　海魚<lb/>
劒鬛如山海面浮巨腮嘘浪勢吞舟叮嚀大客尋竿餌<lb/>
<pb n="KR4h0117_WYG_278-23a"/>
稚子敲針作釣鈎<lb/>
　　　分䑸<lb/>
高麗遼陽各問津半洋分路可傷神風帆相别東西去<lb/>
君向瀟湘我向秦<lb/>
　　　直沽<lb/>
直沽風月可消愁標格燕山第一樓細問花名何處出<lb/>
揚州十里小紅樓<lb/>
　　　自題<lb/>
<pb n="KR4h0117_WYG_278-23b"/>
乘興風波萬里遊清如王子泛扁舟早知鯨背推敲險<lb/>
悔不來時只跨牛<lb/>
　余弟録余海中詩成帙因名鯨背吟又叙于前記<lb/>
　一時之興詩云善戲謔兮者也識者幸勿謂諸䑥居<lb/>
　　附馮海粟詠梅詩<hi>字子正</hi>
　　　古梅<lb/>
君復孤山數百年此花又在此翁先只今起早新栽樹<lb/>
後世相看亦復然<lb/>
<pb n="KR4h0117_WYG_278-24a"/>
　　　早梅<lb/>
夜來花發先羣芳又向叢中獨擅場畢竟先開定先落<lb/>
誰能雪裏久馨香<lb/>
　　　江梅<lb/>
若有人兮湘水濆冷香和月浸黄昏自憐不入離騷譜<lb/>
待把芳心弔楚魂<lb/>
　　　溪梅<lb/>
古樹横斜澗水邊野橋村市獨暄妍玉堂路杳無心到<lb/>
<pb n="KR4h0117_WYG_278-24b"/>
甘與漁翁繫釣船<lb/>
　　　嶺梅<lb/>
誰種霜根大庾顚地高天近得春先枝南枝北元同幹<lb/>
何事東風亦有偏<lb/>
　　　野梅<lb/>
瓊林浮翠淡朦膧遥望珠仙隐見中一夜東風吹不散<lb/>
曉看渾似碧紗籠<lb/>
　　　孤梅<lb/>
<pb n="KR4h0117_WYG_278-25a"/>
標格清高逈不羣獨禁開落四無鄰天寒歲晏氷霜裏<lb/>
青眼相看有幾人<lb/>
　　　老梅<lb/>
古樹槎牙長綠苔半邊生死尚花開不須更問春深淺<lb/>
人道咸平手種來<lb/>
　　　新梅<lb/>
幾年雨露栽培得此度春風乍著花為語東君加愛䕶<lb/>
徐看老大已横斜<lb/>
<pb n="KR4h0117_WYG_278-25b"/>
　　　矮梅<lb/>
不放氷梢數尺長怕分春色過隣牆大材未必難為用<lb/>
禹殿雲深鎖棟梁<lb/>
　　　逺梅<lb/>
羅浮山下起春風千里相思信不通安得移栽近書屋<lb/>
繁花亂落向晴空<lb/>
　　　落梅<lb/>
花開花落春不管清風明月自綢繆天然一種孤高性<lb/>
<pb n="KR4h0117_WYG_278-26a"/>
直是花中隱逸流<lb/>
　　　蟠梅<lb/>
屈幹廻枝製作新强施工巧媚陽春逋仙縱有心如鐵<lb/>
奈爾求竒好事人<lb/>
　　　臘梅<lb/>
洗却鉛華扮道妝檀心淺露紫香囊從今宫額翻新様<lb/>
變作眉間一㸃黄<lb/>
　　　雪梅<lb/>
<pb n="KR4h0117_WYG_278-26b"/>
北帝司權發令新天葩凡卉鬬精神化工不讓花神巧<lb/>
特與増添一樹春<lb/>
　　　月梅<lb/>
暗香浮動正䑃膧古樹横斜淺水中清景滿前吟未就<lb/>
又移疎影過溪東<lb/>
　　　風梅<lb/>
綽約肌膚不受吹飄香墜玉怕春知憑誰領取東君意<lb/>
傳語封家十八姨<lb/>
<pb n="KR4h0117_WYG_278-27a"/>
　　　煙梅<lb/>
誰家吹笛苦悲凉斷却佳人鐵石腸囘首淚痕看不得<lb/>
離情分付返魂香<lb/>
　　　紅梅<lb/>
春風昨夜入南枝浹髓淪肌釋凍威和氣曉來無著處<lb/>
滿空飄作綵雲飛<lb/>
　　　粉梅<lb/>
玉妃手碾白珠砂散作春風六出花夜半月明霜露重<lb/>
<pb n="KR4h0117_WYG_278-27b"/>
滿襟清淚濕鉛華<lb/>
　　　千葉梅<lb/>
蜜瓣重重玉作圍就中消息孰能窺待看水月澄明際<lb/>
彷彿觀音化現時<lb/>
　　　鴛鴦梅<lb/>
並蔕連枝朶朶雙偏宜照影傍寒塘只愁畫角驚吹散<lb/>
片影分飛最可傷<lb/>
　　　綠蕚梅<lb/>
<pb n="KR4h0117_WYG_278-28a"/>
蘂珠宫裏小仙娃暫别椒房仰翠華底事塵緣猶未斷<lb/>
謫來人世作名花<lb/>
　　　臙脂梅<lb/>
搗碎春英看守宫花房芳信一時通漢庭佳麗三千女<lb/>
艶抹濃妝總是同<lb/>
　　　照水梅<lb/>
玉樹臨流雪作堆寒光疎影共徘徊多情最是黄昏月<lb/>
配合春風不用媒<lb/>
<pb n="KR4h0117_WYG_278-28b"/>
　　　二月梅<lb/>
高標久占百花魁春半方開恨太遲畢竟東君有深意<lb/>
等閒桃李莫相欺<lb/>
　　　未開梅<lb/>
重重椒蕚䕶輕寒不放春心一㸃閒可是花房芳信晩<lb/>
故應緘密待春還<lb/>
　　　乍開梅<lb/>
土脉陽囘氣候新椒房微露一分春想應未識東君面<lb/>
<pb n="KR4h0117_WYG_278-29a"/>
猶自含羞効淺顰<lb/>
　　　半開梅<lb/>
暖入南枝氣未匀笑含芳意待餘春相看絶似瑶臺夜<lb/>
斜掩重門認不真<lb/>
　　　全開梅<lb/>
玉臉盈盈總是春都將笑色媚東君道人放鶴歸來晩<lb/>
月下看花似白雲<lb/>
　　附王冕梅花詩<hi>字元章㑹稽人</hi>
<pb n="KR4h0117_WYG_278-29b"/>
　　　梅花<lb/>
大庾嶺頭春似海不是尋常白玉堂昨夜䕶龍河上看<lb/>
一天明月四簷霜<lb/>
樹頭歴歴見明珠底用題詩問老逋且買金陵秋露白<lb/>
小舟撑月過西湖<lb/>
江南雪消春漸囘溪東溪西梅花開幽人作詩興不淺<lb/>
時復杖藜擕酒來<lb/>
歲寒風致與誰爭野草安能識此情春到玉堂渾不覺<lb/>
<pb n="KR4h0117_WYG_278-30a"/>
清香疎影自分明<lb/>
五雲縹緲隔蓬萊仙子吹簫月下囘轉眼不知春幾許<lb/>
霜花如雪滿瑶臺<lb/>
江南十月春色早處處梅花當水開玉笛一聲霜不下<lb/>
滿天明月鶴飛來<lb/>
羅浮月白海無塵玉樹瓊林處處春半夜禹陵風雨作<lb/>
屋梁飛動欲生鱗<lb/>
鐵石心腸滿面霜歲寒吾計未全荒相逢休問春何處<lb/>
<pb n="KR4h0117_WYG_278-30b"/>
定是調羮到玉堂<lb/>
不向羅浮問醉仙醉呼孤鶴下呉天春風吹散梅花雪<lb/>
香滿西湖載酒船<lb/>
玉雪玲瓏痩影重不同桃李媚春風十分清致無人解<lb/>
猶在舊家池館中<lb/>
寒枝錯落凍不解隔水清香招得來午夜風亭月光滿<lb/>
玉簫吹過楚陽臺<lb/>
月明海底夜無煙恰似西湖雪後天清氣逼人禁不得<lb/>
<pb n="KR4h0117_WYG_278-31a"/>
玉簫吹上大樓船<lb/>
西湖湖上水如天狂客長吟夜不眠騎鶴歸來清興好<lb/>
梅花無影月娟娟<lb/>
湖上無緣憶大蘇氷霜巖壑逈清孤二更月出天全白<lb/>
囘首春風是畫圖<lb/>
江北江南寒氣重雪花如席蔽天來五更舒叟敲門報<lb/>
屋外老梅連夜閒<lb/>
獨鶴高飛雪氣濃梅煙清淺月朦朧一聲簫管歸何處<lb/>
<pb n="KR4h0117_WYG_278-31b"/>
人在瓊樓玉宇中<lb/>
春風無聲海日起梅花滿樹煙濛濛西湖昨夜笙歌静<lb/>
相見逋仙是夢中<lb/>
馬跡山前大樹梅千花萬花如雪開滿載揚州秋露白<lb/>
玉簫吹過太湖來<lb/>
氷雪林中著此身不同桃李混芳塵忽然一夜清香發<lb/>
散作乾坤萬里春<lb/>
黄河十月氷如地騎馬何來説好官老子門前三丈雪<lb/>
<pb n="KR4h0117_WYG_278-32a"/>
梅花開盡不知寒<lb/>
斷雲流水孤山路看得春風幾樹花騎鶴歸來城郭是<lb/>
月明簫管起誰家<lb/>
昨夜朔風吹倒人梅花枝上十分春老夫高卧石窓下<lb/>
贏得清香入夢頻<lb/>
朔風吹冷過山城巾子峰頭雪未晴十載西湖閒客夢<lb/>
夜來山月最分明<lb/>
羅浮山下雪三尺白玉堂前春幾分歲晏歸來詩思好<lb/>
<pb n="KR4h0117_WYG_278-32b"/>
東風吹散一溪雲<lb/>
疎花粲粲照寒水瑪瑙坡前春獨囘却憶去年風雪裏<lb/>
吹簫曾棹酒船來<lb/>
天寒江國霜如雪草木無情盡摧折不知春意到江南<lb/>
疎影横斜半窓月<lb/>
春風處處競繁華桃李無言亦好花獨有高人愛高潔<lb/>
肯衝氷雪到山家<lb/>
平生固守氷霜操不與繁花一様情歲晏溪頭春意足<lb/>
<pb n="KR4h0117_WYG_278-33a"/>
阿誰看得最分明<lb/>
疎花瀟灑綠煙寒老樹鱗皴艾葉攢昨夜天空明月白<lb/>
一枝疎影隔窓看<lb/>
春風一笑玉無根雲散空窓見月痕半夜鶴歸詩思好<lb/>
清香吹滿水南軒<lb/>
月明曽過西湖路愛看横枝當水斜試問玉堂諸學士<lb/>
幾時清夢到山家<lb/>
明月滿天霜氣重梅花風韻更清妍鶴飛不帶簫聲逺<lb/>
<pb n="KR4h0117_WYG_278-33b"/>
春過西湖第二船<lb/>
吹徹瑶笙鶴未還小橋流水碧潺潺夜深夢醒推窓看<lb/>
白月無痕雪滿山<lb/>
鵞州城東古梅樹鱗甲滿身如老龍氷霜極冷欺不得<lb/>
春風吹作玉玲瓏<lb/>
開徧南枝又北枝春風于我似相知酒邊謾説羅浮夢<lb/>
忘却瑶臺月下時<lb/>
十月中原風景别寒氷如地雪漫天相逢盡説江南好<lb/>
<pb n="KR4h0117_WYG_278-34a"/>
處處梅花壓酒船<lb/>
溪谷氷霜春到遲老夫長夜只吟詩憑誰説與中朝士<lb/>
此是江南第一枝<lb/>
瑪瑙坡前春未來幾畨空棹酒船囘西湖今日清如許<lb/>
一樹梅花壓水開<lb/>
瀟灑山林慣雪霜不同桃李競芬芳何縁作得春風夢<lb/>
一夜吹香到玉堂<lb/>
此心如鐵藴陽和不得春風也得花何事高人愛瀟灑<lb/>
<pb n="KR4h0117_WYG_278-34b"/>
夜深踏雪到山家<lb/>
鐵石心腸氷雪顔逢時亦有好花看玉堂可有清氊舊<lb/>
不畏風霜入骨寒<lb/>
千年萬年老梅樹三花五花無限春不比尋常野桃李<lb/>
只將顔色媚時人<lb/>
霜氣横空水滿川梅花枝上月娟娟却思前載孤山下<lb/>
半夜吹簫上畵船<lb/>
夜來謾踏前村雪雪裏梅花認得真囘首中原天萬里<lb/>
<pb n="KR4h0117_WYG_278-35a"/>
瓊林玉樹一般春<lb/>
一樹横斜白玉條春風吹亂雪飄飄孤山老却林和靖<lb/>
多載笙歌過六橋<lb/>
瘦鐵一枝横照水疎花㸃㸃奈清寒雪晴月白孤山下<lb/>
幾度清香拄杖看<lb/>
今日開門見逺山錬師壇下列清班看來都是梅花樹<lb/>
箇箇春風玉佩環<lb/>
樹陰如屋霧如潮淺水流花落野橋忽憶去年秋八月<lb/>
<pb n="KR4h0117_WYG_278-35b"/>
玉霄峯頂夜吹簫<lb/>
仙子歸來夜未央瑞香風動翠羅裳月明無處韜清影<lb/>
簫管迎春上玉堂<lb/>
海雲初破月團圓獨鶴歸來夜未闌一片笙簫湖水上<lb/>
玉妃無語下䦨干<lb/>
雲間古寺陸機宅竹木蕭森鶴不來惟有溪頭老梅樹<lb/>
霜花猶是舊時開<lb/>
閒花野草鬬青紅一著氷花掃地空惟有老梅標致别<lb/>
<pb n="KR4h0117_WYG_278-36a"/>
歲寒時節自春風<lb/>
地老天荒儘可花不同桃李競繁華要知鼎鼐調羮味<lb/>
須問舊時丞相家<lb/>
和靖門前雪作堆多年積得滿身苔疎花箇箇團氷雪<lb/>
𦍑笛吹他不下來<lb/>
　　　墨梅<lb/>
老仙醉吸墨數斗吐出梅花箇箇真相見莫嫌顔色異<lb/>
山林别是一般春<lb/>
<pb n="KR4h0117_WYG_278-36b"/>
莫厭緇塵染素衣山間林下自相宜玉堂多少閒風月<lb/>
老子熟眠殊不知<lb/>
　　　紅梅<lb/>
夢囘詩思真難遏赤脚溪頭夜踏氷忽地風來明月動<lb/>
彩鸞飛出碧雲層<lb/>
顔色雖殊心不異謾隨時俗混繁華清香吹散乾坤外<lb/>
不是尋常桃杏花<lb/>
翠華影轉宜春苑苑上紅梅一夜開學士賦詩承賜宴<lb/>
<pb n="KR4h0117_WYG_278-37a"/>
内官傳道著緋來<lb/>
白日遲遲照窓户深院不知春幾許紫簫聲轉香風囘<lb/>
隔簾踏動臙脂雨<lb/>
洞天窅窅無人到白日丹光出樹林仙子竟忘餐玉法<lb/>
笑迎春色綠雲陰<lb/>
彩鳯穿花啄石苔玉窓瓊户紫煙開山人不説羅浮夢<lb/>
却憶𤣥都觀裏來<lb/>
玉妃步月影毿毿燕罷瑶池酒正酣半夜不知香露冷<lb/>
<pb n="KR4h0117_WYG_278-37b"/>
春風吹夢過江南<lb/>
昭陽殿裏醉春風香隔瓊簾映淺紅翠袖擁雲扶不起<lb/>
玉簫吹過小樓東<lb/>
羅浮仙子醉春風玉骨氷肌暈淺紅一味清香消不盡<lb/>
幾囘飛夢錦雲中<lb/>
仙子雲中駕鶴歸翩翩霧佩曉風吹玉肌輕染臙脂色<lb/>
恰似羅浮夜醉時<lb/>
玉骨清癯怯素籹春風一醉九霞觴綠房午夜嬌雲暖<lb/>
<pb n="KR4h0117_WYG_278-38a"/>
不夢棃花夢海棠<lb/>
昔醉西湖處士家酒痕吹上水邊花東風蛺蝶迷香夢<lb/>
一樹珊瑚月影斜<lb/>
　　附中峯詠梅詩<hi>法名明本住天目山中峯</hi>
　　　疎梅<lb/>
依稀殘雪浸寒波桃李漫山奈俗何瀟灑最宜三二㸃<lb/>
好花清影不須多<lb/>
　　　蟠梅<lb/>
<pb n="KR4h0117_WYG_278-38b"/>
鐵石芳條誰矯揉從敎曲折抱天姿龍蛇影碎玲瓏月<lb/>
交錯難分南北枝<lb/>
　　　苔梅<lb/>
古貌蒼然鶴膝枝吐花生暈䕶春機玉堂試看青袍客<lb/>
莫忘江南有白衣<lb/>
　　　憶梅<lb/>
夜分明月是揚州尚有春風在樹頭莫怪當年何水部<lb/>
歲寒心事與誰愁<lb/>
<pb n="KR4h0117_WYG_278-39a"/>
　　　評梅<lb/>
月旦花前豈乏人風霜齒頰帶陽春江南野史餘芳論<lb/>
絶世清如古逸民<lb/>
　　　惜梅<lb/>
香銷泥汙意裴囘掠地廻風玉作堆愁絶黄昏無一語<lb/>
怕看孤月上窓來<lb/>
　　　剪梅<lb/>
破玉并刀試手溫香凝雙股斷芳魂花隨燕尾輕分去<lb/>
<pb n="KR4h0117_WYG_278-39b"/>
不帶春風爪甲痕<lb/>
　　　别梅<lb/>
花謝東風攪離思愁翻縞袂忍輕分月明梢送臨溪水<lb/>
春樹遥憐隔暮雲<lb/>
　　　孤山梅<lb/>
種玉西湖獨占春逋仙佳句播清芬月明花落吟魂冷<lb/>
童子何之鶴在墳<lb/>
　　　茆舍梅<lb/>
<pb n="KR4h0117_WYG_278-40a"/>
數椽草屋延清客竹作疎籬䕶玉葩不是玉堂無分到<lb/>
且和明月到山家<lb/>
　　　月梅<lb/>
數梅姑射鬬嬋娟疎影分明不夜天散却廣寒宮裏桂<lb/>
春光長滿玉堂前<lb/>
　　　風梅<lb/>
花間少女剪春寒粲粲霓裳舞隊仙月夜遙看環佩冷<lb/>
莫敎吹落玉花鈿<lb/>
<pb n="KR4h0117_WYG_278-40b"/>
　　　煙梅<lb/>
夢隔棃雲逗曉天苔枝浮翠逗春寒不嫌玉質籠輕素<lb/>
留與詩人冷淡看<lb/>
　　　隔簾梅<lb/>
庭花映箔眩吟眸一片湘雲鎖暮愁風捲黄昏疎影動<lb/>
珊瑚枝上月如鈎<lb/>
　　　紙帳梅<lb/>
春融剡雪道人家素幅凝香四靣遮明月滿牀清夢覺<lb/>
<pb n="KR4h0117_WYG_278-41a"/>
白雲堆裏見疎花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_278-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百七十八<lb/>
</p>
<p>
</p>
  </div>
</body>
</text>
</TEI>
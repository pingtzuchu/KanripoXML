<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百二十八</head> <lb/>
    <p>
<pb n="KR4h0117_WYG_128-1a"/>
欽定四庫全書<lb/>
　石倉歴代詩選巻一百二十八<lb/>
　　　　　　　　　　　　明　曹學佺　編<lb/>
　宋詩五<lb/>
　　韓琦<lb/>
　　　啄木<lb/>
剝剝復卜卜意若念良木營營求蠧心未獲空我腹或<lb/>
露一襠紅或展雙翅綠捷緣都盧橦響弄羯鼓曲捜索<lb/>
<pb n="KR4h0117_WYG_128-1b"/>
不知疲利觜信摧秃忽爾破姦穴種類無遺族内孽固<lb/>
難辨一發知潛伏彼實害珍材盡殄此非酷飽食作羣<lb/>
飛時下泉沼浴歸鳴涼樹隂暮趂髙枝宿<lb/>
　　　感花<lb/>
雕堂瞰寳欄有花病不妍誰知窮山頂牡丹一尺圓寳<lb/>
欄鋤溉足窮山風日煎彼此不得地天道胡為然兩適<lb/>
終難得兹恨無窮年<lb/>
　　　廣陵大雪<lb/>
<pb n="KR4h0117_WYG_128-2a"/>
淮南常嵗冬猶燠今年隂沴何嚴酷黒雲漫天一月昏<lb/>
大雪飛揚平壓屋風力軒號助其勢擺撼琳琅摧凍木<lb/>
通宵徹晝不暫停堆積樓臺滿溪谷有時造出可憐態<lb/>
栁絮棃花亂紛撲乘温變化雨聲来度日階庭恣淋漉<lb/>
㡬縈寒霰不成絲驟集疎簷還掛瀑<lb/>
　　　答袁陟節推逰禪智寺<lb/>
春去惜餘景偶来郊外觀蕪城千古恨一顧殊悲酸荒<lb/>
祠枕大道尚記吴城阡逺近綠隂合水襯紅莢殘隴麥<lb/>
<pb n="KR4h0117_WYG_128-2b"/>
齊若翦隨風巻波瀾罷農喜有望守臣心粗寛蕭疎禪<lb/>
智寺壊址不甚完叢花亂芍藥籬竹摧琅玕空有亭亭<lb/>
柏成行如筆端供帳具朝膳僚寀成清歡小杜詩板暗<lb/>
樂石曽未刋乘興詣茶圃百步登平巒摘焙試烹啜甘<lb/>
挹零露漙午過倦微暑堤路騰歸鞍天子憂嵗旱引咎<lb/>
古所難列郡承新詔朝夕弗敢安况此行春意固不在<lb/>
逰盤<lb/>
　　　臘日出獵近郊<lb/>
<pb n="KR4h0117_WYG_128-3a"/>
悲風吼林霜草白殺氣稜稜慘空碧因畋講事比其時<lb/>
况值嘉平覆已隙暫整和門出近郊獵獵旌旗原燒赤<lb/>
狩場一望天四垂貔虎意豪猶恨窄皷動圍開翼復箕<lb/>
人知部分如刀劃飛走竄伏不得暇狡兔幸生徒奮擲<lb/>
飢鷹眼捷翅頭健下鞲風發無虚搦鶻拳交擊或未仆<lb/>
繼嗾韓盧追以咋忽穿叢薄失所捕恥焉便縦摩霄翮<lb/>
不似寒鴟得腐䑕傲然有視鵷雛嚇鳥鶉鵲雉曷足數<lb/>
亦有晨風競捜索其間駭獸欲陵突悍卒争趨矜手格<lb/>
<pb n="KR4h0117_WYG_128-3b"/>
前驅反斾弗及舍丘山大委虞中獲翻車瀉酒犒士衆<lb/>
萬刀刲肉恣燔炙塞防寓令豈徒然不在詩人刺荒癖<lb/>
王者設官猶取衆大姦宿猾許擒扼乗時廢職莫自效<lb/>
勿謂鷙鳥無全䇿別有老狐智計巧只就髙城營窟宅<lb/>
疑冰識扱行步穏此日胡由見蹤跡鵰兮鵰兮未得志<lb/>
将軍憤懣如何釋<lb/>
　　　病鶴貽劉易<lb/>
塵寰病思苦仙府歸魂勞秃翼敗風霰卑棲掩蓬蒿池<lb/>
<pb n="KR4h0117_WYG_128-4a"/>
圃擯時玩雞鳬豈吾曹誰知牢落心萬里孤雲髙<lb/>
　　　逰開化寺<lb/>
開化得地勝崇侈何代作全山鑱佛身萬木亘髙閣烟<lb/>
霞無四時為我張幄幙飛泉乗空来直在庭砌落松柏<lb/>
森成行鬬狀蛟龍惡如整萬人陣偏伍不敢錯距城纔<lb/>
一舍曠絶類霄堮噫吾何自勞日窘吏事縛到官踰一<lb/>
期未克造林壑引疾得鄉邦晝錦行遂著猛抛公几煩<lb/>
不負真境約精廬始一登百慮已澄却徘徊延賓僚開<lb/>
<pb n="KR4h0117_WYG_128-4b"/>
席盛燕酌歌留嶺上雲吹亂風前鐸勿譏清賞累粗繼<lb/>
東山樂<lb/>
　　　離并州至晉祠次韻答宣徽富公<lb/>
公名傑出天下賢終身師慕常顓顓十年一面數日別<lb/>
行行不忍移歸軿剛腸出淚收還注感公知己難違去<lb/>
黄昏病作宿荒城離緒不堪紛似雨<lb/>
　　　答陳舜俞推官恵詩求全瓦古硯<lb/>
鄴宫廢瓦埋荒草取之為硯成堅好求者如麻㡬百年<lb/>
<pb n="KR4h0117_WYG_128-5a"/>
宜乎今日難捜討吾邦匠巧世其業能辨瓌竒幼而老<lb/>
隨材就器固不遺大則梁棟細棼橑必須完者始稱珍<lb/>
何殊巨海尋三島荆人之璧尚有瑕夏后之璜豈無考<lb/>
况乎此物出坯陶千耕萬斸常翻攪吾今所得不専全<lb/>
袐若英瑤藉文繅君詩苦擇未如意持贈只虞咍絶倒<lb/>
君不見鎮圭尺二瑁四寸大小雖異皆君寳<lb/>
　　　孫賁書記以齊安舊文為示感而成詠<lb/>
余兄天聖中尚抑齊安守余遭所生憂得歸侍左右孤<lb/>
<pb n="KR4h0117_WYG_128-5b"/>
煢獲茍存朝夕賴誨誘兄材無不宜吏治孰可偶公庭<lb/>
常寂然所樂在文酒臨江三四樓次第壓城首山光拂<lb/>
軒檻波影撼窓牖原鴒欵集間萬景皆吾有兄詩豪且<lb/>
竒氣燄摩星斗優逰預賡和惟自愧荒醜于今四十年<lb/>
日月甚奔走當時相聚者十已喪八九嘗為春亭記烏<lb/>
敢示不朽孫君里中来云亭廢亦久徒有舊文在况足<lb/>
失其手兄後見曽孫弟老成衰叟一身雖寵榮百慮鎮<lb/>
紛糾何如昔日歡悲泣念愛友<lb/>
<pb n="KR4h0117_WYG_128-6a"/>
　　　次韻和子淵學士春雨<lb/>
天幕沈沈淑氣温雨絲輕軟墜雲根洗開春色無多潤<lb/>
染盡花光不見痕寂寞畫樓和夢鎖依微芳樹過人昏<lb/>
堂虚座密珠簾下試問淳于醉㡬樽<lb/>
　　　周沆著作宰秀州嘉禾<lb/>
庇身名邑得嘉禾銅墨猶嗟滯俊科前席未期宣室召<lb/>
聞絃還繼武城歌酒旗穿栁春堤迥魚艇藏花夕唱和<lb/>
對此不勞披縣譜且求新句解詩魔<lb/>
<pb n="KR4h0117_WYG_128-6b"/>
　　　叔平學士知青州<lb/>
厭直圗書府思為海岱州郡符分竹使親膳潔蘭羞文<lb/>
石輸忠密仙山進職優過家門納駟卜地隴眠牛暮霰<lb/>
凌羈玉朝暾艷㦸油恩寛敷漢扎政善洽齊謳水際春<lb/>
芳盛尊中客醖浮物饒三服麗居樂五民逰松鬛低容<lb/>
宴峰螺翠入樓行聞西掖召真賞莫淹留<lb/>
　　　館直二闋<lb/>
玉山岑寂雪花乾仙掌風髙露未漙自笑曼都凡格在<lb/>
<pb n="KR4h0117_WYG_128-7a"/>
一宵無奈月邉寒<lb/>
章溝傳漏過三更霜壓寒威特地生苦恨回環窓外鐸<lb/>
㡬畨幽夢不教成<lb/>
　　　和春卿學士栁枝詞<lb/>
章街風曉起新眠寒食輕隂未雨天無限青絲拂逰騎<lb/>
一生芳意負金鞭<lb/>
淡烟輕日簇誰家微出青旗一帶斜對景似嫌春意老<lb/>
更搖疎影掃殘花<lb/>
<pb n="KR4h0117_WYG_128-7b"/>
　　　和邃卿學士雪霽登袐閣<lb/>
曉来延閣步層梯春色周圍一望低殘雪半留珠殿北<lb/>
非烟長䕶綺窓西幽情自逐歸鴻㫁芳意還因逺樹迷<lb/>
金匱有書猶未見袐封香篆鎖芝泥<lb/>
　　　上已前與同舍出郊過金明池<lb/>
天波新綠染成春波面輕風起細鱗隔岸鳥聲低弄曲<lb/>
出牆花艷逺含嚬栁經傷別還多緒鷗為忘機不避人<lb/>
三月偷逰仙署友肯思迢逓走征輪<lb/>
<pb n="KR4h0117_WYG_128-8a"/>
　　　和春卿學士登廣文閣觀京闕之盛<lb/>
層閣鬱嵳峩登臨逸意和雨餘春物動天濶夕陽多棋<lb/>
布金杯第環通璧沼波泥中足車騎應笑翟公羅<lb/>
　　　駕幸西太一宫陌上耕者叱牛聲厲左右皆笑<lb/>
　　　　之<lb/>
皇心閔雨出西坰親禱靈宫致潔誠扈蹕不知農事苦<lb/>
輦前争笑叱牛聲<lb/>
　　　召赴天章閣觀新刻成仁宗御詩<lb/>
<pb n="KR4h0117_WYG_128-8b"/>
天閣當年拂霧宣紫皇端扆侍羣仙親揮龍鳳軒騰字<lb/>
命繼咸韶雅正篇勸酌屢行均聖寵賜花中出奪春妍<lb/>
玉峰光景都如舊但睇宸章極泫然<lb/>
　　　上巳㑹興慶池<lb/>
元已開樽處垂花碧洞前綺羅明浩渺臺榭插漪漣曲<lb/>
水来如篆輕橈去若仙春寒芳意晩未見栁飛綿<lb/>
　　　上巳晩逰九曲池<lb/>
九曲池邉第一開艤舟同賞盡髙才灣流自得黄河勢<lb/>
<pb n="KR4h0117_WYG_128-9a"/>
怪石應従紫閣来塵外怳迷仙境界竹間深有古亭臺<lb/>
徘徊復至豐碑下花萼吁嗟作盜灰<lb/>
　　　春隂馬上<lb/>
正是風和日暖天重隂凌擾苦纒綿蕉心自結憑誰展<lb/>
栁眼慵開只待眠草濕漫鋪留醉席榆寒難擲買春錢<lb/>
㡬時霞外氛霾散放出紅輪一丈圓<lb/>
　　　㑹故集賢崔侍郎園池<lb/>
崔園髙絶五門西塵外風光是處宜唐室舊池因地得<lb/>
<pb n="KR4h0117_WYG_128-9b"/>
漢宫遺址上樓知青螺萬嶺前為障碧竹千竿近作籬<lb/>
我住鄴臺殊草創一来尤覺愬歸遲<lb/>
　　　山樓<lb/>
西北髙樓上南山日面欄勢籠秦地勝隂落渭波寒帶<lb/>
雨新屏活穿雲古道難仙扃如可造便擬挂朝冠<lb/>
　　　流杯<lb/>
迢逓穿花出彎環作篆来若非天上醴不泛洞中杯水<lb/>
鳥浮還沒仙航去復回蓬瀛真境事銷得玉山頽<lb/>
<pb n="KR4h0117_WYG_128-10a"/>
　　　石林<lb/>
叢石競嶄巖當軒翠撲嵐疑峰何啻九仙島迥侔三潤<lb/>
極雲猶抱温多玉尚含樓髙慵引望坐看小終南<lb/>
　　　再題休逸臺<lb/>
冰井梁摧㡬百秋昔移為枉立臺頭層基面壘盤蝸殻<lb/>
倒影侵池側蜃樓拂檻落霞凌綺席入簷初月誤瓊鈎<lb/>
芳林已合隂成茂不見西山涌萬丘<lb/>
　　　觀魚軒<lb/>
<pb n="KR4h0117_WYG_128-10b"/>
雨後方池碧漲秋觀魚亭檻俯臨流時看隠荇駢頭戲<lb/>
忽見開萍作隊㳺喜擲舟前翻亂錦静潛波下起圓漚<lb/>
吾心大欲同斯樂肯插筠竿餌釣鈎<lb/>
　　　中秋席上<lb/>
去年西洛過中秋正怯清光刺病眸此夜北都逢好月<lb/>
喜延嘉客上髙樓真居自與風塵絶雅句須窮造化捜<lb/>
但引流霞歌白雪豈殊身在廣寒逰<lb/>
　　　九日水閣<lb/>
<pb n="KR4h0117_WYG_128-11a"/>
池館隳摧古榭荒此延嘉客㑹重陽雖慙老圃秋容淡<lb/>
且看寒花晩節香酒味已醇新過熱蠏黄先實不須霜<lb/>
年来飲興衰難強漫有髙吟力尚狂<lb/>
　　　次韻答致政趙少卿<lb/>
登科常愧處盧前敘齒于兄小十年鶴不稱軒猶自若<lb/>
鴻誰能弋已安然山頭俗駕歸誠晩湖外扁舟見獨先<lb/>
惟有大鈞公道在方圓隨物舊同甄<lb/>
　　　九月四日㑹安正堂<lb/>
<pb n="KR4h0117_WYG_128-11b"/>
秋光濃拂使君家尚去重陽五日賒且誦好詩成素飲<lb/>
更先諸客對黄花池萍漬雨錢錢密塞雁書空字字斜<lb/>
但縦髙吟開醉膽莫驚搖落動悲嗟<lb/>
　　　壬子三月十八日逰御河<lb/>
三月逰河魏國風惬山通日正暄融壓沙寺古花殘雪<lb/>
過馬橋髙水飲虹衆樂自深春色外萬愁俱泯醉吟中<lb/>
天公恐雨傷民意只放輕雲暝碧空<lb/>
　　　八月十九日賞菊<lb/>
<pb n="KR4h0117_WYG_128-12a"/>
春英無不惜開遲秋菊常懐素景悲慣負晚霜甘索寞<lb/>
忽逢先閏促離披欲移庭檻嫌傷早擬泛賓罍未入時<lb/>
自是寒花當守分一違佳節速人嗤<lb/>
　　　初冬祀墳<lb/>
曉乗輕凜上平岡西欵親塋一舍强帶靄逺峰時隠見<lb/>
半霜殘葉雜青黄来牟渇雨空成隴賓雁衝雲自著行<lb/>
此日初冬嚴祀事只増歔感不夸鄉<lb/>
　　　提舉陳龍圗遷居邢臺<lb/>
<pb n="KR4h0117_WYG_128-12b"/>
鄉居新葺後歸興邈難招老去重離別秋来添寂寥雲<lb/>
横初送雁渡淺未成橋千里猶思駕封圻幸不遙<lb/>
　　　崔象之宰韓成<lb/>
去年同舉菊花觴自掲清音入醉鄉此日髙秋来一別<lb/>
㡬旬佳節亦重陽風生古操安新治雨徹疎茅鎖舊堂<lb/>
民里更繁應自化宰君心地本空王<lb/>
　<lb/>
　石倉歴代詩選巻一百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻七十五</head> <lb/>
    <p>
<pb n="KR4h0117_WYG_075-1a"/>
欽定四庫全書<lb/>
　石倉歴代詩選巻七十五<lb/>
　　　　　　　　　　　明　曹學佺　撰<lb/>
　晩唐二<lb/>
　　杜牧<hi>字牧之京兆人</hi>
　　　長安送友人遊湖南<lb/>
子性劇𢎞和愚衷深褊狷相舎囂嘵中吾過何由鮮楚<lb/>
國饒風煙湘岸苦縈宛山密夕陽多人稀芳草逺青梅<lb/>
<pb n="KR4h0117_WYG_075-1b"/>
繁枝低斑笋新梢短莫哭𦵏魚人酒醒且眠飯<lb/>
　　　雨中作<lb/>
賤子本幽慵多為賢儁侮得州荒僻中更值連江雨一<lb/>
褐擁秋寒小窗侵竹塢濁醪氣色嚴皤腹缾罌古酣酣<lb/>
天地寛怳怳嵇劉伍但為適性情豈是藏鱗羽一世一<lb/>
萬朝朝醉中去<lb/>
　　　題池州弄水亭<lb/>
弄水亭前溪颭灔翠綃舞綺席草芊芊紫嵐峯伍伍螭<lb/>
<pb n="KR4h0117_WYG_075-2a"/>
蟠得形勢翬飛如軒户一鏡奩曲堤萬丸跳猛雨檻前<lb/>
燕雁栖枕上巴帆去叢筠侍脩廊密蕙媚幽圃杉樹碧<lb/>
為憧花駢紅作堵停樽遲晩月咽咽上幽渚客舟耿孤<lb/>
燈萬里人夜語漫流罥苔槎飢鳬曬雪羽𤣥絲落鈎餌<lb/>
氷鱗看呑吐斷霓天帔垂狂燒漢旗怒曠朗半秋曉蕭<lb/>
瑟好風露光潔疑可攬欲以襟懐貯幽抱吟九歌羇情<lb/>
思湘浦四時皆異狀終日為良遇小山浸石稜撑舟入<lb/>
幽處孤歌倚桂巖晚酒眠松塢紆餘帶竹村蠶鄉足砧<lb/>
<pb n="KR4h0117_WYG_075-2b"/>
杵塍泉落環珮畦苗差纂組風俗知所尚豪强恥孤侮<lb/>
隣䘮不相舂公租無詬負農時貴伏臘簪瑱事禮賂鄉<lb/>
校誡華筵征行産彊弩不能自勉去但愧來何暮故園<lb/>
漢上林信美非吾土<lb/>
　　　題宣州開元寺<lb/>
南朝謝朓城東吳最深處亡國去如鴻遺寺藏煙塢樓<lb/>
飛九十尺廊環四百柱髙髙下下中風繞松桂樹青苔<lb/>
照朱閣白鳥兩相語溪聲入僧夢月色暉粉堵閱景無<lb/>
<pb n="KR4h0117_WYG_075-3a"/>
旦夕憑欄有今古留我酒一樽前山看春雨<lb/>
　　　許七侍御棄官東歸瀟灑江南頗聞自適髙秋<lb/>
　　　　企望題詩寄贈十韻<lb/>
天子繡衣吏東吳美退居有園同庾信避事學相如蘭<lb/>
畹晴香嫩筠溪翠影疎江山九秋後風月六朝餘錦帙<lb/>
開詩軸青嚢結道書霜嚴紅薜荔露沼白芙蕖睡雨髙<lb/>
梧密棋燈小閣虚凍醪元亮秫寒鱠季鷹魚塵意迷今<lb/>
古雲情識巻舒他年雪中棹陽羡訪吾廬<lb/>
<pb n="KR4h0117_WYG_075-3b"/>
　　　偶遊石盎僧舎<hi>宣州作</hi>
敬岑草浮光句沚水解脈益鬱乍怡融凝嚴忽頺圻梅<lb/>
類暖眠酣風緒和無力鳬浴漲汪汪雛嬌村羃羃落日<lb/>
美樓臺輕煙飾阡陌瀲綠古津逺積潤苔基釋孰謂漢<lb/>
陵人來作江汀客載筆念無能捧籌慚所畫任轡偶追<lb/>
閒逢幽果遭適僧語淡如雲塵事繁堪織今古㡬輩人<lb/>
而我何能息<lb/>
　　　題安州浮雲寺樓寄湖州張郎中<lb/>
<pb n="KR4h0117_WYG_075-4a"/>
去夏疎雨餘同倚朱欄語當時樓下水今日到何處恨<lb/>
如春草多事與孤鴻去楚岸栁何窮别愁紛若絮<lb/>
　　　池州廢林泉寺<lb/>
廢寺林溪上頽垣倚亂峯看栖歸樹鳥猶想過山鐘石<lb/>
路尋僧去此身應不逢<lb/>
　　　自宣州赴官入京路逢裴坦判官歸宣州因題贈<lb/>
敬亭山下百頃竹中有詩人小謝城城髙跨樓滿金碧<lb/>
下聴一溪寒水聲梅花落逕香繚繞雪白玉璫花下行<lb/>
<pb n="KR4h0117_WYG_075-4b"/>
縈風酒斾挂朱閣半醉遊人聞弄笙我初到此未三千<lb/>
頭腦釤利筋骨輕畫堂檀板秋拍碎一引有時聫十觥<lb/>
老閒腰下丈二組塵土高懸千載名重遊鬢白事皆改<lb/>
惟見東流春水平今日送君話前事髙歌引劒還一傾<lb/>
江湖酒伴如相問終老煙波不計程<lb/>
　　　秋晩與沈十七舎人期遊樊川不至<lb/>
邀侣以官絆泛然成獨遊川光初媚日山色正矜秋野<lb/>
竹疎還宻巖泉咽復流杜村連潏水晩步見垂鈎<lb/>
<pb n="KR4h0117_WYG_075-5a"/>
　　　送容州中丞赴鎮<lb/>
交阯同星座龍泉似斗文燒香翠羽帳看舞鬱金裠鷁<lb/>
首衝瀧浪犀渠拂嶺雲莫教銅柱北空説馬將軍<lb/>
　　　憶遊朱坡四韻<lb/>
秋草樊川路斜陽覆盎門獵逢韓嫣騎樹識館陶園帶<lb/>
雨經荷沼盤煙下竹村如今歸不得自戴望天盆<lb/>
　　　揚州二首<lb/>
煬帝雷塘土迷藏有舊樓誰家唱水調明月滿揚州駿<lb/>
<pb n="KR4h0117_WYG_075-5b"/>
馬宜閒出千金好暗遊喧闐醉年少半脱紫茸裘<lb/>
秋風放螢苑春草鬬雞臺金絡擎鵰去鸞環拾翠來蜀<lb/>
船紅錦重越槖水沈堆處處皆華表淮王奈却迴<lb/>
　　　題揚州禪智寺<lb/>
雨過一蟬噪飄蕭松桂秋青苔滿階砌白鳥故遲留暮<lb/>
靄生深樹斜陽下小樓誰知竹西路歌吹是揚州<lb/>
　　　句溪夏日送廬霈秀才歸王屋山將欲赴舉<lb/>
野店正紛泊繭蠶初引絲行人碧溪渡繫馬綠楊枝苒<lb/>
<pb n="KR4h0117_WYG_075-6a"/>
苒跡始去悠悠心所期秋山念君别惆悵桂花時<lb/>
　　　睦州<lb/>
州在釣臺邊溪山實可憐有家皆掩映無處不潺湲好<lb/>
樹鳴幽鳥晴樓入野煙殘春杜陵客中酒落花前<lb/>
　　　江上雨寄崔碣<lb/>
春半平江雨圓文破蜀羅聲眠篷底客寒濕釣來蓑闇<lb/>
淡遮山逺空濛著栁多此時懷舊恨相望意如何<lb/>
　　　襄陽雪夜感懷<lb/>
<pb n="KR4h0117_WYG_075-6b"/>
往事起獨念飄然自不勝前灘急夜響宻雪映寒燈的<lb/>
的三年夢迢迢一綫縆明朝楚山上莫上最髙層<lb/>
　　　龍丘途中<lb/>
漢苑殘花别呉江盛夏來惟看萬樹合不見一枝開<lb/>
水色饒湘浦灘聲怯建溪淚流迴月上可得更猿啼<lb/>
　　　旅宿<lb/>
旅館無良伴凝情自悄然寒燈思舊事斷雁警愁眠逺<lb/>
夢歸侵曉家書到隔年湘江好煙月門繫鈞魚船<lb/>
<pb n="KR4h0117_WYG_075-7a"/>
　　　早行<lb/>
垂鞭信馬行數里未雞鳴林下帶殘夢葉飛時忽驚霜<lb/>
凝孤雁迥月曉逺山横僮僕休辭險何時世路平<lb/>
　　　李給事<lb/>
晩髪悶還梳憶君秋醉餘可憐劉校尉曾訟石中書消<lb/>
長雖殊事仁賢毎見如因㸔魯褒論何處是吾廬<lb/>
　　　自貽<lb/>
杜陵蕭次君遷少去官頻寂寞憐吾道依稀似古人飾<lb/>
<pb n="KR4h0117_WYG_075-7b"/>
心無彩繢剉骨是風塵自嫌如匹素刀尺不由身<lb/>
　　　閨情<lb/>
娟娟却月睂新鬢學鴉飛闇砌勻檀粉晴窗畫夾衣袖<lb/>
紅垂寂寞睂黛斂依稀還向長陵去今宵歸不歸<lb/>
　　　題劉秀才新竹<lb/>
數莖幽玉色曉夕翠煙分揺破寒窗夢穿斜緑蘚紋漸<lb/>
籠當檻日惟礙入簾雲不是山隂客何人愛此君<lb/>
　　　宣州送裴坦判官徃舒州時牧欲赴官歸京<lb/>
<pb n="KR4h0117_WYG_075-8a"/>
日暖泥融雪半銷行人芳草馬聲驕九華山路雲遮寺<lb/>
清弋江村栁拂橋君意如鴻髙的的我心懸斾正揺揺<lb/>
同來不得同歸去故國逢春一寂寥<lb/>
　　　九日齊安登髙<lb/>
江涵秋影雁初飛與客携壺上翠㣲塵世難逢開口笑<lb/>
菊花須插滿頭歸但將酩酊酬佳節不用登臨恨落暉<lb/>
古往今來只如此牛山何必獨霑衣<lb/>
　　　早雁<lb/>
<pb n="KR4h0117_WYG_075-8b"/>
金河秋半虜絃開雲外驚飛四散哀仙掌月明孤影過<lb/>
長門燈闇數聲來須知邊騎紛紛在豈逐春風一一囘<lb/>
莫厭瀟湘少人處水多菰米岸莓苔<lb/>
　　　寄題甘露寺北軒<lb/>
曾向蓬萊宫裏行北軒欄檻最留情孤髙堪弄柦伊笛<lb/>
縹緲宜聞子晉笙天接海門秋水色煙籠隋苑暮鐘聲<lb/>
他年㑹著荷衣去不向山僧道姓名<lb/>
　　　殘春獨來南亭因寄張祐<lb/>
<pb n="KR4h0117_WYG_075-9a"/>
暖雲如粉草如茵獨步長堤不見人一嶺桃花紅錦黦<lb/>
半溪山水碧羅新髙枝百舌猶欺鳥帶葉梨花獨送春<lb/>
仲蔚欲知何處在苦吟林下拂詩塵<lb/>
　　　長安雜題長句<lb/>
洪河清渭天池濬太白終南地軸横祥雲輝映漢宫紫<lb/>
春光繡畫秦川明草妬佳人鈿朶色風迴公子玉銜聲<lb/>
六飛南幸芙蓉苑十里飄香入夾城<lb/>
　　　又<lb/>
<pb n="KR4h0117_WYG_075-9b"/>
豐貂長組金張輩駟馬文衣許史家白鹿原頭廻獵騎<lb/>
紫雲樓下醉江花九重樹影連清漢萬夀山光學翠華<lb/>
誰識大君謙讓德世間名利等塵沙<lb/>
　　　街西長句<lb/>
碧池新漲浴嬌鴉分鏁長安富貴家遊騎偶同人鬬酒<lb/>
名園相倚杏交花銀鞦騕褭嘶宛馬繡鞅璁瓏走鈿車<lb/>
一曲將軍何處笛連雲芳樹日初斜<lb/>
　　　題桐葉<lb/>
<pb n="KR4h0117_WYG_075-10a"/>
去年桐落故溪上把葉因題歸燕詩江樓今日送歸燕<lb/>
正是去年題葉時葉落燕歸真可惜東流𤣥髪且無期<lb/>
笑筵歌席反惆悵明月清風愴别離<lb/>
　　　洛陽長句二首<lb/>
草色人心相與閒是非名利有無間橋横落照虹堪畫<lb/>
樹鎖千門鳥自還芝葢不來雲杳杳仙舟何處水潺潺<lb/>
君王謙讓泥金事蒼翠空髙萬歲山<lb/>
天漢東穿白玉京日華浮動翠光生橋邊遊女珮環委<lb/>
<pb n="KR4h0117_WYG_075-10b"/>
波底上陽金碧明月鏁名園孤鶴唳川酣秋夢鑿龍聲<lb/>
連昌繡嶺行宫在玉輦何時父老迎<lb/>
　　　潤州<lb/>
句呉亭東千里秋放歌曽作昔年遊青苔寺裏無馬迹<lb/>
緑水橋邊多酒樓大抵南朝皆曠達可憐東晉最風流<lb/>
月明更想桓伊在一笛聞吹出塞愁<lb/>
　　　閨情代作<lb/>
梧桐葉落雁初歸迢遞無因寄逺衣月照石泉金㸃冷<lb/>
<pb n="KR4h0117_WYG_075-11a"/>
鳯酣簫管玉聲㣲佳人刀杵秋風外蕩子從征夢寐稀<lb/>
遥望戌樓天欲曉滿城鼕鼔白雲飛<lb/>
　　　郡齋秋夜即事寄斛斯處士許秀才<lb/>
有客誰人肯夜過獨憐風景奈愁何邊鴻怨處迷霜久<lb/>
庭樹空來見月多故國杳無千里信綵絃時伴一聲歌<lb/>
歸心祇待城烏曉幾對虚簷望白河<lb/>
　　　朱坡<lb/>
下杜鄉園古泉聲繞舎啼靜思長慘切薄宦與乖睽北<lb/>
<pb n="KR4h0117_WYG_075-11b"/>
闕千門外南山午谷西倚川紅葉嶺連寺緑楊堤迥野<lb/>
翹霜鶴澄潭舞錦雞濤驚堆萬岫舸急轉千溪睂㸃萱<lb/>
牙嫩風條栁幄迷岸藤捎虺尾沙渚印麑蹄火燎湘桃<lb/>
塢波光碧繡畦日痕縇翠巘陂影墮晴霓蝸壁斕斑蘚<lb/>
銀筵荳蔻泥洞雲生片段苔逕繚高低偃蹇松公老森<lb/>
嚴竹陣齊小蓮娃欲語幽笋稚相携漢館留餘址周臺<lb/>
接故蹊蟠蛟崗隱隱班雉草萋萋樹老蘿紆組巖深石<lb/>
啓閨侵窗紫桂茂拂面翠禽棲有計冠終挂無才筆謾<lb/>
<pb n="KR4h0117_WYG_075-12a"/>
提自塵何太甚休笑觸藩羝<lb/>
　　　題呉興消暑樓十二韻<lb/>
晴日登攀好危樓物象饒一溪通四境萬岫遶層霄鳥<lb/>
翼舒華屋魚鱗棹短橈浪花機乍織雲葉匠新雕臺榭<lb/>
羅嘉卉城池敞麗譙蟾蜍來作鑑螮蝀引成橋燕任隨<lb/>
秋葉人空集早潮楚鴻行盡直沙鷺立偏翹暮角凄遊<lb/>
旅清歌慘泬寥景牽遊目困愁託酒腸銷逺吹流松韻<lb/>
殘陽渡栁橋時陪庾公賞還悟脱煩囂<lb/>
<pb n="KR4h0117_WYG_075-12b"/>
　　　過田家宅<lb/>
安邑南門外誰家板築髙奉誠園裏地牆缺見蓬蒿<lb/>
　　　鸚鵡<lb/>
華堂日漸髙雕檻繋紅縧故國隴山樹美人金剪刀<lb/>
　　　歸家<lb/>
穉子牽衣問歸來何太遲共誰爭歲月贏得鬢邊絲<lb/>
　　　江樓<lb/>
獨酌芳春酒登樓已半醺誰驚一行雁衝斷過江雲<lb/>
<pb n="KR4h0117_WYG_075-13a"/>
　　　獨栁<lb/>
含煙一株栁拂地揺風久佳人不忍折悵望迴纎手<lb/>
　　　過勤政樓<lb/>
千秋佳節名空在承露絲囊世巳無惟有紫苔偏稱意<lb/>
年年因雨上金鋪<lb/>
　　　過華清宫絶句<lb/>
長安回望繡成堆山頂千門次第開一騎紅塵妃子笑<lb/>
無人知是荔枝來<lb/>
<pb n="KR4h0117_WYG_075-13b"/>
　　　登樂遊原<lb/>
長空澹澹孤鳥没萬古銷沈向此中看取漢家何事業<lb/>
五陵無樹起秋風<lb/>
　　　弔沈下賢<lb/>
斯人清唱何人和草徑苔蕪不可尋一夕小敷山下夢<lb/>
水如環珮月如襟<lb/>
　　　朱坡絶句<lb/>
煙深苔巷唱樵兒花落寒輕倦客歸藤岸竹洲相掩映<lb/>
<pb n="KR4h0117_WYG_075-14a"/>
滿池春雨鸊鵜飛<lb/>
　　　将赴吳興登樂遊原一絶<lb/>
清時有味是無能閒愛孤雲靜愛僧欲把一麾江海去<lb/>
樂遊原上望昭陵<lb/>
　　　江南春絶句<lb/>
千里鶯啼綠映紅水村山郭酒旗風南朝四百八十寺<lb/>
多少樓臺煙雨中<lb/>
　　　齊安郡後池絶句<lb/>
<pb n="KR4h0117_WYG_075-14b"/>
菱透浮萍綠錦池夏鶯千囀弄薔薇盡日無人看微雨<lb/>
鴛鴦相對浴紅衣<lb/>
　　　題池州貴池亭<lb/>
勢比凌歊宋武臺分明百里逺帆開蜀江雪浪西江滿<lb/>
强半春寒去却來<lb/>
　　　蘭溪<hi>在蘄州</hi>
蘭溪春盡碧泱泱映水蘭花雨發香楚國大夫憔悴日<lb/>
應尋此路去瀟湘<lb/>
<pb n="KR4h0117_WYG_075-15a"/>
　　　山石榴<lb/>
似火山榴映小山繁中能薄艷中閒一朶佳人玊釵上<lb/>
秖疑燒却翠雲鬟<lb/>
　　　入茶山下題水口草市絶句<lb/>
倚溪侵嶺多高樹誇酒書旗有小樓驚起鴛鴦豈無恨<lb/>
一雙飛去却回頭<lb/>
　　　栁絶句<lb/>
數樹新開翠影齊倚風情態被春迷依依故國樊川恨<lb/>
<pb n="KR4h0117_WYG_075-15b"/>
半掩村橋半掩溪<lb/>
　　　題禪院<lb/>
觥船一棹百分空十歳青春不負公今日鬢絲禪榻畔<lb/>
茶煙輕颺落花風<lb/>
　　　見吳秀才與池妓别因成絶句<lb/>
紅燭短時羌笛怨清歌咽處蜀絃高萬里分飛兩行涙<lb/>
滿江寒雨正蕭騷<lb/>
　　　贈朱道靈<lb/>
<pb n="KR4h0117_WYG_075-16a"/>
劉根丹篆三千字郭璞青囊兩巻書牛渚磯南謝山北<lb/>
白雲深處有巖居<lb/>
　　　新定途中<lb/>
無端偶效張文紀下杜鄉園别五秋重過江南更千里<lb/>
萬山深處一孤舟<lb/>
　　　漢江<lb/>
溶溶漾漾白鷗飛緑淨春深好染衣南去北來人自老<lb/>
夕陽長送釣船歸<lb/>
<pb n="KR4h0117_WYG_075-16b"/>
　　　重到襄陽哭亡友韋夀朋<lb/>
故人墳樹立秋風伯道無兒迹更空重到笙歌分散地<lb/>
隔江吹笛月明中<lb/>
　　　泊秦淮<lb/>
煙籠寒水月籠沙夜泊秦淮近酒家商女不知亡國恨<lb/>
隔江猶唱後庭花<lb/>
　　　秋浦途中<lb/>
蕭蕭山路窮秋雨淅淅溪風一岸蒲為問寒沙新到雁<lb/>
<pb n="KR4h0117_WYG_075-17a"/>
來時還下杜陵無<lb/>
　　　寄楊州韓綽判官<lb/>
青山隱隱水遥遥秋盡江南草木凋二十四橋明月夜<lb/>
玊人何處教吹簫<lb/>
　　　鄭瓘協律<lb/>
廣文遺韻留樗散雞犬圖書共一船自説江湖不歸事<lb/>
阻風中酒過年年<lb/>
　　　江上偶見絶句<lb/>
<pb n="KR4h0117_WYG_075-17b"/>
楚江寒食橘花時野渡臨風駐綵旗草色連雲人去住<lb/>
水紋如縠燕差池<lb/>
　　　題木蘭廟<lb/>
彎弓征戰作男兒夢裏曾經與畫睂幾度思歸還把酒<lb/>
拂雲堆上祝明妃<lb/>
　　　送隱者一絶<lb/>
無媒逕路草蕭蕭自古雲林隔市朝公道世間惟白髮<lb/>
貴人頭上不曽饒<lb/>
<pb n="KR4h0117_WYG_075-18a"/>
　　　贈别<lb/>
娉娉裊裊十三餘荳蔲梢頭二月初春風十里揚州路<lb/>
卷上珠簾總不如<lb/>
　　　寄逺<lb/>
前山極逺碧雲合清夜一聲白雪微欲寄相思千里月<lb/>
溪邊殘照雨霏霏<lb/>
　　　斑竹筒簟<lb/>
血染斑斑成錦紋昔年遺恨至今存分明知是湘妃泣<lb/>
<pb n="KR4h0117_WYG_075-18b"/>
何忍将身卧淚痕<lb/>
　　　倡樓戲贈<lb/>
細栁橋邊深半春纈衣簾裏動香塵無端有寄閒消息<lb/>
背挿金釵笑向人<lb/>
　　　雨<lb/>
連雲接塞添迢逓灑幕侵燈送寂寥一夜不眠孤客耳<lb/>
主人窗外有芭蕉<lb/>
　　　宫詞<lb/>
<pb n="KR4h0117_WYG_075-19a"/>
監宫引出暫開門隨例須朝不是恩銀鑰却收金鎖合<lb/>
月明花落又黄昏<lb/>
　　　月<lb/>
三十六宫秋夜深昭陽歌斷信沉沉惟應獨伴陳皇后<lb/>
照見長門望幸心<lb/>
　　　贈漁父<lb/>
蘆花深處靜垂綸月夕煙朝幾十春自説狐舟寒水畔<lb/>
不曾逢著獨醒人<lb/>
<pb n="KR4h0117_WYG_075-19b"/>
　　　山行<lb/>
逺上寒山石逕斜白雲深處有人家停車坐愛楓林晩<lb/>
霜葉紅於二月花<lb/>
　　　重送王十<lb/>
執袂還應立馬看向來離思始知難雁飛不見行塵滅<lb/>
景下山遥極目寒<lb/>
　　　洛陽秋夕<lb/>
泠泠寒水帶霜風更在天橋夜景中清禁漏閒煙樹寂<lb/>
<pb n="KR4h0117_WYG_075-20a"/>
月輪移在上陽宫<lb/>
　　　贈獵騎<lb/>
巳落雙雕血尚新鳴鞭走馬又翻身憑君莫射南來雁<lb/>
恐有家書寄逺人<lb/>
　　　懐吳中馮秀才<lb/>
長洲苑外草蕭蕭却算遊程歲月遥惟有别時今不忘<lb/>
暮煙秋雨過楓橋<lb/>
　　　秋夕<lb/>
<pb n="KR4h0117_WYG_075-20b"/>
銀燭秋光冷畫屏輕羅小扇撲流螢天街夜色凉如水<lb/>
卧看牽牛織女星<lb/>
　　　送故人歸山<lb/>
三清洞裏無端别又拂塵衣欲卧雲看著挂冠迷處所<lb/>
北山蘿月在移文<lb/>
　　　聞角<lb/>
曉樓煙檻出雲霄景下林塘已寂寥城角遇秋悲更甚<lb/>
䕶霜雲破海天遥<lb/>
<pb n="KR4h0117_WYG_075-21a"/>
　　　三川驛伏覽座主舎人留題<lb/>
舊跡依然已十秋雪山當面照銀鉤懐恩淚盡霜天曉<lb/>
一片餘霞映驛樓<lb/>
　　　長安雪後<lb/>
秦陵漢苑參差雪北闕南山次第春車馬滿城原上去<lb/>
豈知惆悵有閒人<lb/>
　　　長安晴望<lb/>
翠屏山對鳳城開碧落揺光霽後來迴識六龍巡幸處<lb/>
<pb n="KR4h0117_WYG_075-21b"/>
飛煙閒繞望春臺<lb/>
　　　有感<lb/>
宛溪垂栁最長枝曽被春風盡日吹不堪攀折猶堪看<lb/>
陌上少年來自遲<lb/>
　　　江南送左師<lb/>
江南為客正悲秋更送吾師古渡頭惆悵不同塵土别<lb/>
水雲蹤跡去悠悠<lb/>
　　　汴人舟行答張祐<lb/>
<pb n="KR4h0117_WYG_075-22a"/>
千萬長河共使船聴君詩句倍悽然春風野岸名花發<lb/>
一道帆檣畫栁煙<lb/>
　　　寓言<lb/>
暖風遲日栁初含顧影看身又自慙何事明朝獨惆悵<lb/>
杏花時節在江南<lb/>
　　　大夢上人自廬峯迴<lb/>
行脚尋常到寺稀一枝藜杖一禪衣開門滿院空秋色<lb/>
新向廬峯過夏歸<lb/>
<pb n="KR4h0117_WYG_075-22b"/>
　　　邊上聞笳<lb/>
何處吹笳薄暮天寒垣髙鳥没狼煙遊人一聴頭堪白<lb/>
蘇武爭禁十九年<lb/>
　　　金谷園<lb/>
繁華事散逐香塵流水無情草自春日暮東風怨啼鳥<lb/>
落花猶似墮樓人<lb/>
　　　遊邊<lb/>
黄沙連海路無塵邊草長枯不見春日暮拂雲堆下過<lb/>
<pb n="KR4h0117_WYG_075-23a"/>
馬前逢著射鵰人<lb/>
　　　隋堤栁<lb/>
夾岸垂楊三百里祇應圖畫最相宜自嫌流落西歸迅<lb/>
不見東風二月時<lb/>
　　　子規<lb/>
蜀地曽聞子規鳥宣城又見杜鵑花一呌一回腸一斷<lb/>
三春三月憶三巴<lb/>
　　　題齊安城樓<lb/>
<pb n="KR4h0117_WYG_075-23b"/>
鳴軋江樓角一聲微陽瀲瀲落寒汀不用憑欄苦迴首<lb/>
故鄉七十五長亭<lb/>
　　　遊池州林泉寺金碧洞<lb/>
袖拂霜林下石稜潺湲聲斷滿溪氷携茶臘月遊金碧<lb/>
合有文章病茂陵<lb/>
　　　屏風絶句<lb/>
屛風周昉畫纎腰歳久丹青色半銷斜倚玉窗鸞髪女<lb/>
拂塵猶自妬嬌嬈<lb/>
<pb n="KR4h0117_WYG_075-24a"/>
　　　南陵道中<lb/>
南陵水面漫悠悠風𦂳雲輕欲變秋正是客心孤迥處<lb/>
誰家紅袖凭江樓<lb/>
　　　偶作<lb/>
才子風流詠曉霞倚樓吟住日初斜驚殺東隣繡牀女<lb/>
錯將黄暈壓檀花<lb/>
　　　遣懷<lb/>
落魄江南載酒行楚腰腸斷掌中輕十年一覺揚州夢<lb/>
<pb n="KR4h0117_WYG_075-24b"/>
贏得青樓薄倖名<lb/>
　　　春日途中<lb/>
田園不事來遊宦故國誰教爾别離獨倚闗亭還把酒<lb/>
一年春盡送春時<lb/>
　　　數花<lb/>
自恨尋芳到己遲往年曾見未開時如今風擺花狼藉<lb/>
綠葉成陰子滿枝<lb/>
　　　瑶瑟<lb/>
<pb n="KR4h0117_WYG_075-25a"/>
玉仙瑶瑟夜珊珊月過樓西桂燭殘風景人間不如此<lb/>
動揺湘水徹明寒<lb/>
　　　華清宫<lb/>
零葉飜紅萬樹霜玉蓮開蘂暖泉香行雲不下朝元閣<lb/>
一曲淋鈴淚數行<lb/>
　<lb/>
　<lb/>
　<lb/>
<pb n="KR4h0117_WYG_075-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻七十五<lb/>
</p>
<p>
</p>
  </div>
</body>
</text>
</TEI>
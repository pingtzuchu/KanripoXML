<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百八十三</head> <lb/>
    <p>
<pb n="KR4h0117_WYG_383-1a"/>
欽定四庫全書<lb/>
　石倉歴代詩選巻三百八十三<lb/>
　　　　　　　　　　　　明　曹學佺　編<lb/>
　明詩次集十七<lb/>
　　周旋<lb/>
　　　辟雍詩<lb/>
湜彼其流有環辟雍天子戾止穆穆其容<lb/>
穆穆其容於焉問道弗煩弗勤有師有保<lb/>
<pb n="KR4h0117_WYG_383-1b"/>
有師有保聖學緝熈烝哉元后允懐于兹<lb/>
　　　　右三章章四句<lb/>
　　　送李學士歸省<lb/>
涼飇倏闌暑星火西南方僕夫理巾車晨起駕周行大<lb/>
節著朝野蔚為人所望聖皇眷宿徳去意何遑遑臣節<lb/>
未易盡親恩詎能忘雨露沾以濡松楸藹而倉立身罔<lb/>
知報惕怛中心傷孝治昭盛時睠辭白玊堂封章侈君<lb/>
惠豈曰戀故鄉胡能昧其原畏彼道路長<lb/>
<pb n="KR4h0117_WYG_383-2a"/>
　　　霜林晚節圖<lb/>
朔風何蕭蕭嚴霜亦皓皓維此嵗載隂羣芳盡枯槁懿<lb/>
彼貞堅姿幽寂能自保春風桃李花樹下蘼蕪草紛紛<lb/>
競顔色媚此一時好<lb/>
　　　送張給事中赴南京<lb/>
三五星未沒青驪駕言征籍籍祖道筵悠悠逺行程陽<lb/>
回雪初霽春意亦已生黄門地清要彼此同恩榮求言<lb/>
在兹日況復須老成勿謂君門逺出納良不輕行矣庶<lb/>
<pb n="KR4h0117_WYG_383-2b"/>
勉旃慰此離别情<lb/>
　　　題周萬户子性扇面月桂<lb/>
我昔夢遊崑崙峯雲梯咫尺依晴空緑煙掃盡六合浄<lb/>
身輕八翼飛蟾宫蟾宫境界一何異璚樓瑤閣相鈎籠<lb/>
就中丹桂花正發清光奪目飄香風姮娥一見謂仙客<lb/>
當時許折枝頭紅翩翩見舞羽衣曲鈞天彷彿聞三終<lb/>
久之但覺毛骨凜逼人寒氣如冬隆覺來明月滿窓户<lb/>
一天靈籟鳴山松<lb/>
<pb n="KR4h0117_WYG_383-3a"/>
　　　和雪齋韻<lb/>
冀北方辭闕江南覺有春虎符輝組綬鳯勅煥絲綸竹<lb/>
馬行遮道蒲鞭不動塵共言公薦拔豈必為呈身<lb/>
　　　宿紫虚觀<lb/>
薄暮遊山觀天低逼少㣲地偏人到少仙去鶴來稀逺<lb/>
岫收殘雨深林翳落暉不縁簪紱絆容與待忘歸<lb/>
　　　送同鄉金署正還南京<lb/>
封章聞聖主馳傳自南京身立雲霄近恩沾雨露榮辭<lb/>
<pb n="KR4h0117_WYG_383-3b"/>
朝初整斾送别若為情後夜逢秋半相思共月明<lb/>
　　　送尹同府之京<lb/>
甌江初霽雨别駕上神京柳拂春風軟花迎曉露明黎<lb/>
氓懐惠澤冠葢動離情環珮辭朝日重過藹政聲<lb/>
　　　送劉大尹宰石城<lb/>
為客逢張鎰求賢薦馬周郎官千里去祖道片時留候<lb/>
館雞聲曉征途馬色秋君王懐赤子恩澤在承流<lb/>
　　　送林修撰<lb/>
<pb n="KR4h0117_WYG_383-4a"/>
自是瀛洲侣年來已二毛龍頭曽獨占鸞誥已殊褒徳<lb/>
業推先達衣冠偶俊髦雄文司馬出直筆董狐操漳水<lb/>
流何已閩山勢轉高許歸優渥重雨露在宫袍<lb/>
　　　賀葉明府<lb/>
述職臣踰萬褒旌僅十賢問渠誰第一羨子獨為先宴<lb/>
賜珍羞富衣頒錦繡鮮辭朝加寳褚乗傳給官船盛典<lb/>
昭明世殊恩邁舜年宰臣思效法民吏候歸旋異績中<lb/>
牟並仁聲密縣肩身臨百里地名紀九重天美化施仍<lb/>
<pb n="KR4h0117_WYG_383-4b"/>
洽貞心秉益堅㑹看膺特詔補衮五雲邊<lb/>
　　　次黄養正賞菊韻<lb/>
黄金花朶照冠裳開正當時近橘陽阿閣秋高通御氣<lb/>
掖垣風細和天香自同葵藿常傾日肯讓梅花不畏霜<lb/>
歡賞誰如今日樂君王許醉紫霞觴<lb/>
　　　贈同鄉鮑給事<lb/>
黄門清切受官初虎榜登名世所譽環珮晨趨迎玉輅<lb/>
衣冠夕拜奉天書禁庭鵠立朝儀肅直省鶯啼晝漏踈<lb/>
<pb n="KR4h0117_WYG_383-5a"/>
惟喜鄉隣沾薄宦羊裘退食共紆徐<lb/>
　　　冬至侍班<lb/>
佳期又遇一陽生百辟趨朝賀聖明大樂九成天上奏<lb/>
祥雲五色日邊呈履長共喜沾餘慶報國難忘致太平<lb/>
深愧相如宜病免侍班何幸沐恩榮<lb/>
　　　送江侍郎巡邊<lb/>
久副秋官獨有功巡邊新命荷宸衷良平不數侯闗内<lb/>
頗牧誰知出禁中鈇鉞光摩秋月白旌旗影拂曉霞紅<lb/>
<pb n="KR4h0117_WYG_383-5b"/>
坐令亭障如磐石一㸃胡塵不敢通<lb/>
　　　求碧窓葉先生蘭亭書法<lb/>
碧窓夫子寫蘭亭千載羲之契合㝠赤手妙探龍虎窟<lb/>
墨池寒蘸斗牛星韓公自詫軍方張杜老深知筆有靈<lb/>
賸欲相從學心畫煩君為我講聲形<lb/>
　　　送李侍御四川巡按<lb/>
平明奉詔出巖廊萬里西川事激揚玉斧凝霜生勁氣<lb/>
繡衣籠日帶恩光巴江渡處波濤静劒閣經時草木香<lb/>
<pb n="KR4h0117_WYG_383-6a"/>
狼虎聞風應逺避埋輪不讓漢張綱<lb/>
　　　送江編修還蜀<lb/>
閶闔初開曉仗移珮環趨向玊階辭行舟慣見巴江險<lb/>
策馬何愁蜀道危花滿錦城迎望逺詩成綵筆得歸遲<lb/>
只今帝載須才俊還看䕫龍集鳯池<lb/>
　　　江心寺<lb/>
江心勝景似蓬萊占斷壺天絶㸃埃不與人間連世界<lb/>
却從波裏結樓臺亭亭古塔雙峰起隠隠晨鐘萬户開<lb/>
<pb n="KR4h0117_WYG_383-6b"/>
昨夜老龍聽法去滿城風浪殷如雷<lb/>
　　　銀麓竒峰<lb/>
芙蓉削翠拂層霄絶頂餘寒暑自消雙鹿迷蹤雲露逈<lb/>
數螺凝黛海天遙霜清夜識浮銀氣月白時聞響玉簫<lb/>
我欲與君遊汗漫晚年期此覓松喬<lb/>
　　　送王都憲督漕<lb/>
繡衣金帶照青春奉勅南巡一憲臣萬里澄清歸掌渥<lb/>
西都漕運入經綸曉離臺府霜威肅夜度闗河月色新<lb/>
<pb n="KR4h0117_WYG_383-7a"/>
屈指來秋看復命翩翩獬豸列楓宸<lb/>
　　　送同年陳郎中<lb/>
璽書新捧出金閨五色龍章濕紫泥疋馬北離闗雨霽<lb/>
片㠶南度渚雲低蕭何轉運功須並劉晏經綸志欲齊<lb/>
後夜相思一回首福星高照大江西<lb/>
　　　題月下蒲萄卷<lb/>
驪龍飛出水精宫嫋嫋長鬚翠拂風亂吐珊瑚千萬顆<lb/>
夜深高挂月明中<lb/>
<pb n="KR4h0117_WYG_383-7b"/>
　　　端陽有感<lb/>
思逺樓前小雨晴楚歌聞處若為情紛紛載酒遊觀客<lb/>
誰信當年有獨醒<lb/>
　　黄諫<lb/>
　　　公子行<lb/>
白馬誰家郎據鞍索嘗酒笑指青樓邊欲訪章臺柳佳<lb/>
人坐樓頭鳴筝聲更和千金買一笑浮生能幾何<lb/>
　　　古别離<lb/>
<pb n="KR4h0117_WYG_383-8a"/>
憶初結髪時期與同百年詎料萬里别信音何緲然欲<lb/>
化山頭石望望雙眸穿徒勞清夜魂時時到君邊歡娛<lb/>
宛如昨諧于指下絃晨雞遽驚起空使涕淚漣擁衾發<lb/>
長吁斜月窺窓前<lb/>
　　　君馬黄<lb/>
君馬黄臣馬赭兩馬相馳在郊野赭馬汗血猶未乾黄<lb/>
馬精神宛如畫黄赭格骨亦相類要使成功重當世迢<lb/>
迢玉塞邊塵稀誰識沙場辛苦時<lb/>
<pb n="KR4h0117_WYG_383-8b"/>
　　　戰城南<lb/>
戰城南天日慘積骨如丘塞煙晚輕身長劒覓封侯萬<lb/>
里胡為不生返我軍已戰勝彼軍遂傾覆忍使天寒聞<lb/>
鬼哭全生無功空碌碌<lb/>
　　　將進酒<lb/>
將進酒歌莫停人生不滿百酒盡還須傾吁嗟世事只<lb/>
如此常醉何須誇獨醒君不見東家有酒不解飲西隣<lb/>
碌碌勞此生何如劉伶終日醉千秋萬古留其名<lb/>
<pb n="KR4h0117_WYG_383-9a"/>
　　　巫山高<lb/>
巫山高夾青天一葉扁舟通石罅數行客淚落哀猿蜿<lb/>
蜒綿亘百餘里瑤姬封此知何年朝雲暮雨相往旋朝朝<lb/>
暮暮陽臺前楚王何事來入夢詞客因之空浪傳巫山<lb/>
之靈尚未泯至今雲雨已渺然峽中流水向東去猿聲<lb/>
夜夜聞江邊<lb/>
　　　宛轉歌<lb/>
月已高天寒酒易銷銀缸頻自剔玉枕為誰調歌宛轉<lb/>
<pb n="KR4h0117_WYG_383-9b"/>
宛轉清且怨有淚恨偏多無眠思還亂夜已半雲静星<lb/>
河爛寳鴨夜涼消銅龍寒漏斷歌宛轉宛轉怨且長相<lb/>
思江水逺夜夜那得忘<lb/>
　　　楊白花<lb/>
楊白花白如雪狂風一夜起長秋吹落江南踪已絶漫<lb/>
天飄蕩惹人情落日清歌思未歇<lb/>
　　　自君之出矣<lb/>
自君之出矣迢遞玊闗西思君心萬里隴樹曉煙迷<lb/>
<pb n="KR4h0117_WYG_383-10a"/>
自君之出矣逺戍向輪臺思君望征雁不見帛書來<lb/>
　　　五雜爼<lb/>
五雜爼乖空霓往復還武陵溪不得已守空閨<lb/>
　　　又<lb/>
五雜爼錦迴文往復還戍邊軍不得已要和親<lb/>
　　　從軍行三首<lb/>
萬里塞邊城年年擁重兵秋風鳴鐵騎落日照旄旌<lb/>
白骨蒼煙晚黄雲塞草秋貂蟬雖足貴聞説出兠鍪<lb/>
<pb n="KR4h0117_WYG_383-10b"/>
晚雲添殺氣夜角送邊愁年少輕生者于今已拜侯<lb/>
　　　軍中五更轉<lb/>
一更人已静月出上營門休嗟鐵衣冷贏得錦袍温<lb/>
二更風色冷警柝聲不歇荷戈夜未暝坐看帳前月<lb/>
三更更漏永起舞發長歎試拭鸊鵜膏賸敎劒光爛<lb/>
四更霜已下長嘯一聲秋冷光慘馬色寒氣肅貂裘<lb/>
五更星半稀營中鼔角悲仰天試長吁吐作横空霓<lb/>
　　附柯潛<hi>字孟時莆田人景泰二年狀元</hi>
<pb n="KR4h0117_WYG_383-11a"/>
　　　送邦紀弟赴通州學士<lb/>
旭日耀層漢輕風吹碧漪行程渺何許征馬焉可羈當<lb/>
時送歸客中懐亦悽如況此骨肉親胡能不傷悲强持<lb/>
一樽酒為汝陳諷䂓去去登泮學冠裳肅威儀展席坐<lb/>
清書横經講軒羲粱肉何足嗜飲水足忘飢朂哉崇令<lb/>
徳庶以慰我思<lb/>
　　　山水圖為兵部郎中王恕題<lb/>
玊堂清署春風前焚香看畫皆神仙畫中風物得真意<lb/>
<pb n="KR4h0117_WYG_383-11b"/>
峯巒隠約生雲煙大山如龍欲飛去小山盤盤如虎踞<lb/>
奔流一道破山來散作濤聲滿江樹逺村微茫三兩家<lb/>
古渡無人横斷槎近村茆屋䕃榆柳門前沃土饒桑麻<lb/>
别有高亭向洲渚斜日滿簾水禽語滄波浩浩欲吞天<lb/>
蜃氣昬昬欲成雨初疑匡廬山下落星灣又似洞庭湖<lb/>
上之君山瓊宫貝闕倚霄漢無乃蓬萊方丈非人間我<lb/>
生慣識山中樂随意雲樓與山閣故鄉一别今十年石<lb/>
洞梅花幾開落臨圖忽憶舊遊踪便欲沿溪上丘壑此<lb/>
<pb n="KR4h0117_WYG_383-12a"/>
身留滯未應歸回首江天雲漠漠<lb/>
　　　讀陳忠肅公傳有感<lb/>
戰塵捲空天地黒鐵騎長驅滿南北厓山孤主知存亡<lb/>
一夜愁心頭徧白丈夫恥作負恩生舉手擎天天已傾<lb/>
孤城如斗猶百戰蒼蒼不遣功勲成龍虎可騎不可擾<lb/>
怒氣吹人山亦倒君臣大義心自明白日清天懸皎皎<lb/>
嶺外間闗草樹寒四顧無人空淚彈國破家亡惟一死<lb/>
首陽有薇那忍飱節義文章埋不爛萬丈虹光燭霄漢<lb/>
<pb n="KR4h0117_WYG_383-12b"/>
我懐往事悲復歌烈烈英風鬢絲亂<lb/>
　　　僊溪龍華寺<lb/>
寳雲山下煙霞古老樹如龍欲飛舞花氣薰成五色雲<lb/>
泉聲散作千林雨我愛溪山事事幽錦袍醉踏東風遊<lb/>
題詩浄掃巖頭石把酒還登竹外樓空門自與人間别<lb/>
夜榻焚香卧清絶明朝長嘯拂衣歸閒却溪風與山月<lb/>
　　　詠舊朝靴<lb/>
記得初成日先朝禁直臣動移當輦轂步履上星辰待<lb/>
<pb n="KR4h0117_WYG_383-13a"/>
漏清霜滿乗春玊鐙新舊逢時綻裂猶有玊階塵<lb/>
　　　送簡討莊孔陽桂陽判官<lb/>
鐘聲催曉騎寒色上重裘笑别鵷鴻侣遙臨山水州直<lb/>
言非不用高志自難酬公暇閒吟處風清月滿樓<lb/>
　　　遊囊山寺<lb/>
下馬松闗外行行過虎溪鐘鳴知寺近雲暝覺天低澗<lb/>
底流泉滑簷頭古木齊何時謝塵鞅此地卜幽棲<lb/>
　　　送章編修徳懋令臨武<lb/>
<pb n="KR4h0117_WYG_383-13b"/>
獻䟽黄金殿英英志不回遷官無愧色治邑有餘才㸃<lb/>
易臨溪閣横琴坐石臺閒情幽賞絶猶勝在蓬萊<lb/>
　　　辟支巖<lb/>
攀雲臨絶頂一望海天空野色斷橋外鳥聲高樹中煙<lb/>
凝芳草碧苔襯落花紅萬慮都消却長歌送暮鴻<lb/>
　　　送行人司正邵震使安南<lb/>
天王出震繼虞唐宇宙重新化日長要使車書歸一統<lb/>
遙頒正朔到殊方碧天盡處通容管瘴雨晴時過富良<lb/>
<pb n="KR4h0117_WYG_383-14a"/>
珍重平生清苦節莫將薏苡載歸囊<lb/>
　　　送嚴弸中之歸安<lb/>
拜命之官屬妙年圖書萬卷載吳船煙迷芳草碧千里<lb/>
水汎落花紅半川自喜養親榮有禄誰言坐客冷無氊<lb/>
應知苕霅多吟況好為題詩寄錦箋<lb/>
　<lb/>
　<lb/>
　<lb/>
<pb n="KR4h0117_WYG_383-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百八十三<lb/>
</p>
<p>
</p>
  </div>
</body>
</text>
</TEI>
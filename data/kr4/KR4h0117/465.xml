<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六十五</head> <lb/>
    <p>
<pb n="KR4h0117_WYG_465-1a"/>
欽定四庫全書<lb/>
　石倉歴代詩選巻四百六十五<lb/>
　　　　　　　　　　　　明　曹學佺　編<lb/>
　明詩次集九十九<lb/>
　　李承芳<lb/>
　　　悼亡<lb/>
後圃鏡如圓前圃方如席戴畚忘飢劬擳髮免塗澤樹<lb/>
株工安排鴈鶩行比立從宦未幾時高柯隱長㦸物在<lb/>
<pb n="KR4h0117_WYG_465-1b"/>
乃人亡食甘惟種核薤露何易晞春風總無色<lb/>
　　　懷侍御馬君思進<lb/>
蜀道通天上長安近日邊夫君在何處魂夢苦相連詩<lb/>
句人傳道恩私骨擬鐫湖南多舊跡春草自年年<lb/>
　　　寄湖廣寧湖寺僧原亮<lb/>
心自寒灰者身猶火宅棲龍眠歸缽底虎負過溪西舊<lb/>
雨禪林在新松梵宇齊長風遞仙唄出世入岩溪<lb/>
　　　閒書用石室韻<lb/>
<pb n="KR4h0117_WYG_465-2a"/>
懶似三眠栁嬌癡吝轉腰偶移蹊徑步聊赴野雲招卉<lb/>
服染山翠茶煙抹水消箇中多藥石休覓鹿門遥<lb/>
　　　送李攻儀真省父用青蓮公江上吟韻<lb/>
百分一棹空瓊舟唱將雛曲江水頭蛾眉月光掃半淡<lb/>
鷁羽風勢疾還留子等待成千里驥叔兮拚作一沙鷗<lb/>
骨透煙霞疑出世門傳組綬積崇邱放筆興酣揺五岳<lb/>
佩紉容臭耀中州膝前為答尊翁道山泉莫合江波流<lb/>
　　　莆田柯容甫遺詩次韻奉答<lb/>
<pb n="KR4h0117_WYG_465-2b"/>
求閒天肯為公賒塵外翛然别有家卧月靜憑仙篆石<lb/>
吟風緩曳短轅車菊餐籬落和清露茘熟園林咀絳霞<lb/>
流水慰君應不淺釣磯旋覺石稜加<lb/>
　　　春雪次息陰韻<lb/>
盈盈端葉倚雲開挾得高寒入地來氷咽桃花浮斷澗<lb/>
風彈栁絮被粧臺瀟湘鴈去恩尤薄巴蜀波生信不囘<lb/>
郢上更誰歌此曲典君為客獨高哉<lb/>
　　　石翁寄詩奉和見情<lb/>
<pb n="KR4h0117_WYG_465-3a"/>
仙界詩篇我得歌苓脂丹鼎劚松蘿典刑竒服離塵甚<lb/>
魂夢長風度海多寺屬免歸聊復爾樵夫庭拜尚蹉跎<lb/>
一槎慟哭教焚却曾涉前年浦口波<lb/>
　　　都堂沈公寄詩白沙示世卿世卿偕余奉和<lb/>
達人不例苦吟人渾渾唐風轉逼真薜茘山村詢野逸<lb/>
芙蓉秋水繪詩神仙臺玉笛梅花月民舍羅紈樹色春<lb/>
我赴東吳吟社約擬從東老結東隣<lb/>
　　　憲副沈公賜答前韻再重申和<lb/>
<pb n="KR4h0117_WYG_465-3b"/>
山中習靜未忘言響接漁樵野曲喧鶴跡引來尋藥徑<lb/>
龍髯香抱種𤓰園樹陰娛客頻蹲石山色随僧半墮原<lb/>
滿户晴雲團蓋宿填階黄葉任風掀<lb/>
　　　寄天與謝經歴<lb/>
玉樹晴雲倚碧空謝家高格古今同閒時詩味梅邊雪<lb/>
清世官資栁下風苔襯山光侵屐緑花流溪曲泛觴紅<lb/>
春風不恨江南北夢渺池塘草色中<lb/>
　　　再次陳石翁韻<lb/>
<pb n="KR4h0117_WYG_465-4a"/>
水調歌聫孺子歌紅蘅碧杜襯煙蘿惟應方寸塵須洗<lb/>
敢負滄浪水獨多僧偈或㕘温閴寂道書閒讀慰蹉跎<lb/>
沙鷗亦是雲煙翼蕩蕩青天浸緑波<lb/>
　　　依韻和答雷敏秀才<lb/>
色色煙花染透身詩家今喜得新隣無機理即堪忘我<lb/>
不朽名應却累人茶臼敲風松葉響酒杯邀月竹根陳<lb/>
杜陵吟苦方成聖百徧推敲莫厭頻<lb/>
　　　送成都謝掾<lb/>
<pb n="KR4h0117_WYG_465-4b"/>
楚國芙蓉折露妍贈詩色借蜀江箋文章日事乘槎使<lb/>
書畫虹光上峽船客路山青知已合公庭水淡足人眠<lb/>
相逢多是雲霄貴猶禮巖泉石榻禪<lb/>
　　　仙師山祖莊栽田次韻大崖<lb/>
山墅為防栫棘籬石田攻苦勾茆茨宗公敦實貽謀舊<lb/>
孫子滋華食報遲髦士固從農子出白民因感聖王知<lb/>
揮毫亦著扶犂手擊壤狂歌樂不支<lb/>
　　　二<lb/>
<pb n="KR4h0117_WYG_465-5a"/>
代食獨憐禾是寳祈年衆幸稼如茨戴星往駕雞聲早<lb/>
吟月歸鞭馬意遲啄撥畢逋資腹飽喚林布穀屬心知<lb/>
寧為若輩贏餘計聊展先公拜掃支<lb/>
　　　次韻答人<lb/>
家住青山鄂渚東江楂曾宿虎溪中峰標蓮色孤僧致<lb/>
詩度松聲五老風羈旅吟期遊汗漫漁樵懶得話英雄<lb/>
鳬鷖既醉波光醁白石沙邊卧老翁<lb/>
　　　抱子卿弟長兒賦得鳴臯鶴志喜<lb/>
<pb n="KR4h0117_WYG_465-5b"/>
流憩仙笻晝景遲庭階怡盼籜龍兒鶯聲嬌弄春蹊暗<lb/>
蛟影夷延秋水疑桂出一枝山更媚蒲成九節石應竒<lb/>
而翁易授精微㫖汝伯詩為逺大期<lb/>
　　　與成都外郎石天祐<lb/>
黄公山下茆蹊瞑杜老江干草閣寒蜀客詩名原楚産<lb/>
涪翁譜跡擬都官遊心萬里天連水乘興孤舟雪漲瀾<lb/>
歸去上言兩知巳濟衰應寄九華丹<lb/>
　　　送陳先生弟艮山還莆田<lb/>
<pb n="KR4h0117_WYG_465-6a"/>
鴈行高翮排黄鶴魚岳崇邱借卧龍仙踏秋槐催巻近<lb/>
神資春草澤詩濃天推行色青相逺雲結離情翠且重<lb/>
九萬里程惟一日五千巻牘足三冬<lb/>
　　　題扇畫<lb/>
巖石雲封道士家滿蹊青桂落寒花山童依帚那能掃<lb/>
也愛殘香醉露華<lb/>
　　　林見素致仕寄詩就用奉别<lb/>
黄公山意足逶迤寄傲婆娑樹數枝最是寒風落岩桂<lb/>
<pb n="KR4h0117_WYG_465-6b"/>
黄金多助甕頭資<lb/>
　　　縣主及諸公因事赴臬還寄意<lb/>
江上歌吟一棹輕却疑身界狎蓬瀛瑶琴也度梅花調<lb/>
黄鶴來聽月下聲<lb/>
　　　次韻寄呈孔公老守<lb/>
曲曲蘆灣釣艇輕紅塵渾是隔滄瀛捲蘆自製清笳曲<lb/>
吹入雲天落鴈聲<lb/>
　　　久不得酒<lb/>
<pb n="KR4h0117_WYG_465-7a"/>
夜吟北斗挂簷陰朝步東籬菊色深歎息黄公山下水<lb/>
漁人不唱汨羅音<lb/>
　　　憶大崖<lb/>
揺揺天外劇心旌鴻鴈南飛又北征五嶺三湘春草綠<lb/>
東風宜有杜鵑聲<lb/>
　　　到洪山<lb/>
山待情人人故來柴桑心跡却相猜殷勤囑付新番雨<lb/>
為補經行半損苔<lb/>
<pb n="KR4h0117_WYG_465-7b"/>
　　　下山<lb/>
一叚風情畫得來悠悠道是虎溪囘仙人來往仍無跡<lb/>
笑看僧堂香篆灰<lb/>
　　　李息陰遺衣以窄復還之詩以見意<lb/>
山雲叚段映襟裾城市凡情得掃除囘首太顛滄海上<lb/>
一篇還累退之書<lb/>
　　　次大崖韻寄呈嚴丈人<lb/>
夢裏鴉聲撲曉陽枕邊流水夜浪浪絲竿一㸃嚴灘月<lb/>
<pb n="KR4h0117_WYG_465-8a"/>
家學漁樵不斷香<lb/>
　　　和雷敏秀才<lb/>
夢魂化蝶寄流楂飛繞江蘋漠漠花長笛一聲驚忽醒<lb/>
蛟龍窟畔有人家<lb/>
　　　廣東徐僉憲朝文寄扇索詩於上次韻奉答<lb/>
何物仙家為我歸珊瑚支痩玉容肥江天當暑梅花落<lb/>
漫引寒風白鶴飛<lb/>
　　　子卿買田池次韻大崖<lb/>
<pb n="KR4h0117_WYG_465-8b"/>
山下平田田上池不妨沮溺是吾師縞衣淡月婆娑影<lb/>
笑領山妻歸去時<lb/>
　　　黄公山房約會卿不赴<lb/>
放艇黄公山釣臺香風十里芰荷開看雲晝倦獨眠覺<lb/>
㸃㸃殘鴉晚樹囘<lb/>
　　　望㑹卿值風<lb/>
門前咫尺路行難駭浪乘風欲蕩山宛轉腸迴如九坂<lb/>
擬隨飛鳥過前灣<lb/>
<pb n="KR4h0117_WYG_465-9a"/>
　　田汝<graphic n="KR3256" url="https://raw.githubusercontent.com/kanripo/KR-Gaiji/master/images/KR3256.png" mimeType="image/png"/>
                    <hi>字深甫祥符人水南先生登父之弟</hi>
　　　游僊詩<lb/>
瑶池列僊真俛視凌蒼蒼下有洪波馳上有浮雲翔飛<lb/>
甍羅赤霄懸栱拂鳴璫珠箔流素烟海天照瓊漿飄飄<lb/>
弄雲霞裊裊翻霓裳須臾已千祀邈矣曷能忘<lb/>
　　　旅夕醉眠河張口<lb/>
醉脱紫貂裘高眠酣素秋覺來楹外望山月挂銀鈎低<lb/>
頭無寳劍霜花流赤燄為學萬人敵鋒鋩久韜斂尚父<lb/>
<pb n="KR4h0117_WYG_465-9b"/>
老垂綸孔明龍卧人一旦師王者寧復常賤貧我今何<lb/>
偃蹇薄海意難挽楊朱岐路悲阮籍窮途返咄咄行路<lb/>
難行行歌考槃呑聲尋趙魏立馬望燕韓<lb/>
　　　太白樓宴集<lb/>
沇水流百折遥將淮泗通憑䦨俯澄練千丈湛長空一<lb/>
線西北來窈窕入齊東中流連萬艇天際引孤篷秋風<lb/>
憶張翰把釣想任公共將千里目遥送兩征鴻飄飄歸<lb/>
海裔望望去無窮如何羈旅人安得羽翼叢乘雲訪赤<lb/>
<pb n="KR4h0117_WYG_465-10a"/>
松登天攬六龍為我駐𤣥髪鍊液美姿容身將黄鶴侣<lb/>
心與白雲從豈能學長卿犢鼻歸臨卭<lb/>
　　　詠懷<lb/>
白雲不歸山冉冉落忩牖蛟龍未上天且在潢汚走嗟<lb/>
爾風雲徒本是塵埃叟尚父辭棘津囂囂向渭濱傾城<lb/>
齊拍手笑殺朝歌人青髮照青波箓竿懸錦鱗一絲引<lb/>
周祚寸餌釣商卒風期感夢寐神與文王親非熊載後<lb/>
車八百衍經綸革命囘天地寧知屬賤貧當年竟不偶<lb/>
<pb n="KR4h0117_WYG_465-10b"/>
誰信席上珍際㑹有朝晏咄嗟傷我神<lb/>
　　　夜歸<lb/>
夜從城市歸兒女歡相依村巷犬爭吠柴門燈火微栖<lb/>
雞在樹枝牛羊返郊畿禾黍幸登場非稔亦非飢自兹<lb/>
輸官餘聊足以免飢飢渴不足惜還喜願不違<lb/>
　　　紫團山人歌<lb/>
紫團山人并州客北走燕雲南夢澤壯志真翹海岱雲<lb/>
逸思生風追李白邇來訪我梁王臺花朝月夜倒金罍<lb/>
<pb n="KR4h0117_WYG_465-11a"/>
憑高醉擬菟園賦弔古誰憐司馬才知君學是子雲流<lb/>
甘泉獻賦未䝉收三年獨遶荆山哭四海空持寳劍遊<lb/>
彈鋏青門聊繫馬看花紫陌暫登樓幾經笛裏關山月<lb/>
盡是蘇卿六國愁五月黄河漭浩浩扣舷送子傷懷抱<lb/>
白浪龍門倒雪山黄雲磧石連烟草千載論交有孟韓<lb/>
山高天逺憶重歡臨岐把袂何為贈對酒惟歌行路難<lb/>
　　　宫人入道<lb/>
妾身自侍昭陽殿錦幕雲屏朝復晏艷舞雲飄綺席香<lb/>
<pb n="KR4h0117_WYG_465-11b"/>
嬌歌聲斷金壺箭金壺箭澀漏聲寒悶倚<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>箏不忍彈<lb/>
鳯凰釵冷雲鬟濕翡翠羅輕玉骨單紅樓紫殿春將暮<lb/>
盧橘楊梅委墀路玉兔西沈不復東可憐春色花朝露<lb/>
朝露纔晞霜霰濛梧桐金井落秋風妾身自念非金石<lb/>
敢望君恩嵗嵗同君恩自古誰能保願請瑶池弄瑶草<lb/>
吸露餐霞學駐顔青蛾皓齒年年好珠簾繡箔錦雲絛<lb/>
側想鈞天奏玉璈暗解同心鴛帳結竟隨𤣥圃鳯羣翺<lb/>
鳯翺飛入碧雲裏可憐嗚咽宫前水宫水東流竟不還<lb/>
<pb n="KR4h0117_WYG_465-12a"/>
玉階琪樹空連理殷勤再拜囑宫官好向宫中奉御歡<lb/>
異日丹成昇碧落尚迎金蹕共驂鸞<lb/>
　　　公子行贈葛長伯東歸<lb/>
隋楊凋緑陰梁菊綻黄金遊子朝來返東魯況兼鴻鴈<lb/>
揚哀音哀音噭噭斷河流齊川公子醉悲秋錦繡山河<lb/>
遊北宋烟花樓閣俯東周公有長才不自衒異骨崚嶒<lb/>
白玉面六籍胸藏滚巨濤萬言筆掃如驚電朅來結客<lb/>
梁王臺二三子者梁之才朝遊五帝三王囿暮獵齊梁<lb/>
<pb n="KR4h0117_WYG_465-12b"/>
萟苑開天馬戲驌驦騕褭非凡駟麟閣雲臺貌豈難蒲<lb/>
梢月國來非易我適高山采藥旋聞君逺别神愀然吳<lb/>
鈎寳劍耀秋煙為君沽酒夕陽天白鼻騧鳴栁絲牽栁<lb/>
絲牽行且休陽闗三疊遏雲流佇看萬丈垂絲處早掣<lb/>
金鼇碧海頭<lb/>
　　　題鮑氏舊山隱逸巻<lb/>
廬江佳麗都舊山絶竒勝少小遨遊弱冠違夢迴往往<lb/>
雲蘿逕身羈韓魏未還家汴水梁園樂未涯春色隋堤<lb/>
<pb n="KR4h0117_WYG_465-13a"/>
揺萬栁月明嵩少采三花三花采却覲仙都松子王喬<lb/>
啓秘圗神遊疊嶂迷三楚興繞蒼巖瞰五湖花戴紫芝<lb/>
隨意折酒挈銀瓶不用沽銀瓶醉倒舊山頭苦憶當年<lb/>
憩此邱迂紆蘿磴鹿呦呦窈窕巒光翡翠遊煙霞魂夢<lb/>
幾時酬歸去倘求雲壑侶與君齊跨二蒼虬<lb/>
　　　濱川草堂<lb/>
五月麥秋禾黍高草堂虚豁對江臯歸來不挈東山故<lb/>
日夕長吟弄彩毫太丘風格本殊調經綸巻作碧溪釣<lb/>
<pb n="KR4h0117_WYG_465-13b"/>
富貴只將草露看醉來獨倚雲松嘯<lb/>
　　　圓明寺曉坐<lb/>
曉起淨香焚禪牀坐入薰花燈三界寂鐘磬九天聞堦<lb/>
集苔前雨忩留缽底雲迷方如有悟願此脱紛紜<lb/>
　　　過故沈丘王廢苑<lb/>
寂寞何王苑荒涼廢寢孤月臨還玉砌風振自金鋪春<lb/>
暖狐交竄天昏鸛獨呼可憐臺下栁還對古城隅<lb/>
　　　贈莊生省覲歸江南<lb/>
<pb n="KR4h0117_WYG_465-14a"/>
莊生歸省覲九月下揚州秋水孤帆逺白雲天際流嶺<lb/>
猿驚客夢楓葉戰鄉愁為報南華老逍遥海上遊<lb/>
　　　贈郁子南歸<lb/>
離歌動竹扉客子振征衣遥憶吳江上霜清鱸正肥山<lb/>
中三徑好天外片帆歸只恐波濤濶魚竿拂少微<lb/>
　　　登太白酒樓贈别張大<lb/>
樓對羣山起人隨世代遷不知千載下更得幾人傳孤<lb/>
鶩迷荒澤哀鴻下浦烟辭君挂席去淮海弄潺湲<lb/>
<pb n="KR4h0117_WYG_465-14b"/>
　　　太白樓贈肖齋呼子孟<lb/>
二豪臨眺罷千古擅風流我輩同登日江山萬里秋風<lb/>
煙淮海色舟楫故園愁把酒凌倒影長歌憶舊遊<lb/>
　　　南京過舊内<lb/>
寂寞金鋪閃參差玉陛留苑荒梁殿閣草緑晉山丘聖<lb/>
武歸中夏神功啓帝州可憐御河水嗚咽向東流<lb/>
　　　二<lb/>
草創開皇極雄圖近紫微雲留三殿鎖水帶六朝扉芳<lb/>
<pb n="KR4h0117_WYG_465-15a"/>
草迴羅綺幽花閉禁闈玉堦春欲暮猶自蝶翻飛<lb/>
　　　客有為余逺求金字蓮華經者作此酧之<lb/>
仙人求梵筴逺致紫金蓮潦水明秋日寒山帶夕煙蒼<lb/>
松迷閣道白馬度雲天歸去山堂裏應㕘佛印禪<lb/>
　　　寓京元眞觀酬史大梅<lb/>
二月都門栁柔條巳拂金相逢述舊事契濶幾傳音野<lb/>
寺松忩月江天竹塢琴向來行樂地追想意難任<lb/>
　　　贈律山隱者<lb/>
<pb n="KR4h0117_WYG_465-15b"/>
幽人脱塵網習静坐壺天萬籟流雲壑千山響玉泉林<lb/>
霞明夕浦松露濕朝烟永矢誰能悟高懷迥自憐<lb/>
　　　席上贈推官還太平<lb/>
萬國朝天罷孤臣返斾行清秋看過鴈落葉下高城海<lb/>
岫臨淮出江雲入楚平定知先攬轡早晚望澄清<lb/>
　　　題蔡子彭塘别業<lb/>
勝迹幽人賞名區雅志便竹嵓深窈窕石竇瀉潺湲水<lb/>
色銜階緑苔痕入徑鮮為躭丘壑靜松桂伴長年<lb/>
<pb n="KR4h0117_WYG_465-16a"/>
　　　西亭書院偕孫東䝉宴集<lb/>
不識王孫館翛然水竹鄉林堂秋黯淡煙溆晚蒼茫雅<lb/>
會留孫綽追陪愧子方傳杯散圖史餘興滿滄浪<lb/>
　　　送人遊西山諸寺<lb/>
珠林開寳刹福地盡樓臺神鬼虛堂靜丹青畫壁開飛<lb/>
泉天外落獨鶴嶺邊來恨不同君往登臨謝俗埃<lb/>
　　　御苑秋砧<lb/>
露結金扉冷霜凄繡幕深搴羅出素手乗月響清砧高<lb/>
<pb n="KR4h0117_WYG_465-16b"/>
入宫雲斷低隨閣漏沈無言為誰苦永夜助蛩音<lb/>
　　　宿惠公禪堂<lb/>
曲徑幽齋不可尋禪扉行處竹陰陰客來深院無人語<lb/>
香裊空簾有磬音竟日懸燈元不滅中宵清梵忽微吟<lb/>
蒼苔白石青菁飯月滿東林興不禁<lb/>
　　　登古城弔令狐戰場<lb/>
西風落日古城西禾黍揺揺故壘低寂寂飢烏歸野戍<lb/>
蕭蕭落木下寒溪斷雲陰雨還旌斾荒藪空林憶鼓鼙<lb/>
<pb n="KR4h0117_WYG_465-17a"/>
最是江淮遺恨處睢陽東去草萋萋<lb/>
　　　贈郁黎陽昆季南歸<lb/>
青楓江口葉方零獨客扁舟正杳㝠坐入江籬牽浪碧<lb/>
晴看海岫削天青霜寒雲暝哀鴻雁浦淺沙高卧鶺鴒<lb/>
别後相思愁最處吳門梁苑夢初醒<lb/>
　　　宿清涼寺<lb/>
寺倚山腰紺殿浮泉飛洞口白雲留臨忩星漢高寒逼<lb/>
掩逕藤蘿色相幽松月上時孤鶴唳嵐光深處暝猿愁<lb/>
<pb n="KR4h0117_WYG_465-17b"/>
中宵清磬天邊落散入千巖水共流<lb/>
　　　秋興<lb/>
宫梧殞翠下承明御水流寒繞帝京北極天連鳷鵲觀<lb/>
西山雲起鳯凰城露凝仙闕開金掌月照千門鎖玉衡<lb/>
惟有伶俜梁苑客旅魂零落不勝情<lb/>
　　　二<lb/>
西苑迢迢隔御河遥瞻禁籞渺烟波天臨偏甸開仙仗<lb/>
日下平蕪散玉珂宫漏漫從三殿報爐烟别向九霄多<lb/>
<pb n="KR4h0117_WYG_465-18a"/>
近臣更有承恩處龍舸時聞瓠子歌<lb/>
　　　三<lb/>
丹梯萬仞倚天迴憶踏梁王古吹臺三楚南連嵩岳逈<lb/>
五雲西接太行來且看詞賦懸霄壤莫歎鄒枚盡草萊<lb/>
一别故園驚嵗暮黄花白酒向誰開<lb/>
　　　天王寺春望<lb/>
招提春望盡烟霞緑竹青松老衲家門對三山紆宋苑<lb/>
碑傳二帝狩<hi>闕</hi>　雲邊虚閣流清磬樹裏寒僧演法華<lb/>
<pb n="KR4h0117_WYG_465-18b"/>
人代幾迴登眺處空餘輦道夕陽斜<lb/>
　　　秋興<lb/>
秋風颯颯起天涯萬事傷心兩鬢華久客有貧同季子<lb/>
匡時無路弔長沙<lb/>
　　　寫懷<lb/>
洛客病餘淹鄴浦故園消息阻河關窮愁荏苒年華易<lb/>
世味蕭條旅況閒<lb/>
　石倉歴代詩選巻四百六十五<lb/>
</p>
<p>
</p>
  </div>
</body>
</text>
</TEI>
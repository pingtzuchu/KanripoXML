<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十九</head> <lb/>
    <p>
<pb n="KR4h0117_WYG_239-1a"/>
欽定四庫全書<lb/>
　石倉歴代詩選巻二百三十九<lb/>
　　　　　　　　　　　　明　曹學佺　編<lb/>
　元詩九<lb/>
　　吳澄<lb/>
　　　送楊志行赴閩海照磨效其體<lb/>
負疴出京華息擔憇江介邂逅玉雪姿乘堎塵囂外嘉<lb/>
名昔屢聞良覿今一快談諧每欣豫晨夕數期㑹藉此<lb/>
<pb n="KR4h0117_WYG_239-1b"/>
慰羇孤明然倐離北天書下司泉海嶠備寮寀陽烏方<lb/>
赫曦驛騎促徂邁去矣君弗留懷哉我奚頼<lb/>
　　　次韻楊司業<lb/>
春夏華榮變衰歇穨颷刮肌山露骨騷人望秋悲泬寥<lb/>
忽見小春梅蘂發頓然喜氣排寒冬不管天今巖鈇鉞<lb/>
古來蹈道如蹈水與汨與齊偕出没坐中白晝對羲皇<lb/>
門外黄埃自城闕只憐郭璞註蟲魚或誤蔡謨啖蜞<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>
爭似㝠㝠雲翼遠静看滑滑霜蹄蹶公桑十畝邇洙泗<lb/>
<pb n="KR4h0117_WYG_239-2a"/>
我菊一區連楚越懸知真樂在曲肱到處扁舟堪散髮<lb/>
我能振袂從公遊分我南溪半風月<lb/>
　　　雪谷早行為張允中作<lb/>
路絶人蹤失關隘槎枒老樹森矛介兩間寥廓淨無塵<lb/>
誰剪天花徧飛灑風絮當頭零亂舞兹遊浪説平生快<lb/>
蹇駑瘦骨真耐寒踏破鴻蒙新色界豈是提兵李常侍<lb/>
夜發文城薄淮蔡又非直諫韓侍郎遠謫潮陽出秦塞<lb/>
靣棃凍帖髭綴銀何事催君早行邁君不見古昔閉門<lb/>
<pb n="KR4h0117_WYG_239-2b"/>
僵卧人高似㶚橋驢背償詩債<lb/>
　　　湖口阻風登江磯山觀濤<lb/>
狂風吹人渾欲倒瑟瑟寒聲動秋草捫蘿徑上磯頭山<lb/>
萬頃江湖波浩渺怒鱗雲鬛奔騰來眩目快心千様好<lb/>
向曾觀海難為觀囘首匡廬青未了𤣥雲作㡌深䝉頭<lb/>
五老藏昻元不老何時月夜水鏡淨漭湯澄虚納蒼昊<lb/>
着我峰尖伴老人坐看海東紅日杲<lb/>
　　　題羅漢過海圖<lb/>
<pb n="KR4h0117_WYG_239-3a"/>
阿誰解衣盤礴臝作此中乘第一果等閒地獄駭屠沽<lb/>
如許風波無不可巨浸彌天靈怪百現前幻境元非我<lb/>
騰蹈逍遙容易去只有虚空無障裹般若㟁金剛山超<lb/>
登只在霎時間為吾説與諸尊者更有海門關外關<lb/>
　　　張道人開華葢山路<lb/>
我家紫𤣥洞天前洞天仰與天相連羊腸詰曲石犖确<lb/>
每欲飛上愁攀緣道人可是堅願力開闢大道何坦然<lb/>
一躋從此出世外着我直透崑崙巔浮丘握手莞爾笑<lb/>
<pb n="KR4h0117_WYG_239-3b"/>
與子别去何千年<lb/>
　　　過枯河<lb/>
高堂出郭二舍近午憇東陽安樂鎮䨇堤對峙似城墻<lb/>
中㘭一道如壕圳驅車下坂為溝塍低平盡處還復登<lb/>
半㘭一門字斗大濱滄行鹽兩分界不知此是古黄河<lb/>
且行且顧心疑怪前詢父老為余言河北山東此處分<lb/>
古河來自白馬渡東過開州城下去遂入浮光粤魯河<lb/>
入海當年猶此處<lb/>
<pb n="KR4h0117_WYG_239-4a"/>
　　　題四皓圖<lb/>
皓首出山谷從容定儲宫儲皇已御極論賞將誰同飄<lb/>
然拂衣去詎敢貪天功飽茹石上芝坐䕃巖下松商顔<lb/>
鬱嵳峩千載餘清風<lb/>
　　　送唐教導往見鄉先達<lb/>
謂余將有適暫此輟絃歌城市囂塵遠山林遺逸多樹<lb/>
膏蘇隰稻凉意到庭柯為問躬耕者憂饑思若何<lb/>
　　　送隣人元徳之武昌<lb/>
<pb n="KR4h0117_WYG_239-4b"/>
讀律已三世能詩新有聲忽辭親舍去遠作武昌行江<lb/>
漢秋風起孫曹故月明舊遊曾感慨送子倍關情<lb/>
　　　豫章貢院即事奉和雲林提舉晩春閒居舊韻<lb/>
客裏秋光好歸心不厭遲牆低孤塔見院静一簾垂隔<lb/>
紙聞風怒臨階看日移宛然似三逕未負菊花期<lb/>
　　　與張仲美别仍用前韻<lb/>
鄉隣應怪我何事獨歸遲木末芙蓉發簾前果臝垂夜<lb/>
寒知露重秋老驗星移南浦今畨别重來倘可期<lb/>
<pb n="KR4h0117_WYG_239-5a"/>
　　　其二<lb/>
已了公家事歸尋小洞天友吟留别句官辦送歸船夜<lb/>
月各千里秋風又一年但當頻寄字悃惻問安眠<lb/>
　　　再和林提舉韻<lb/>
晝日閒庭歩秋雲萬里天眼前俱實際身外一隨緣得<lb/>
意渾忘老論交豈問年此中真樂在不要華山眠<lb/>
　　　為舒景春賦東臯<lb/>
東臯種杏者今住杏花村收榖虎衛道銜珠蛇報恩窗<lb/>
<pb n="KR4h0117_WYG_239-5b"/>
紅開曉沴草碧驗春温豈待閒舒嘯柏湖真有孫<lb/>
　　　贈裴子晉<lb/>
怪子抛家去歸來非故吾閲人如水鏡知已慎江湖宿<lb/>
雨添新漲春風滿舊廬匆匆又言别聊為賦驪駒<lb/>
　　　題米元暉山水<lb/>
一水兩山間水如練帯山如闤昔見江山似圖畫今觀<lb/>
圖畫如江山米家下筆亦等閒盧家珍襲同瑶環一朝<lb/>
身後落人手又為好者開歡顔<lb/>
<pb n="KR4h0117_WYG_239-6a"/>
　　　壽王講師<lb/>
欲雪未雪雲黯黑不知此日神仙謫桃實今經幾度紅<lb/>
梅花仍似當年白厭向閩山食茘蕉喜來江浦訪鸞簫<lb/>
廣文客舍寒如許自有春風長藥苖<lb/>
　　　用贈李粲然韻述懷<lb/>
故里香秔<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>欲流歸田計晩愧遲留懸知海上三山客<lb/>
塵視人間萬戸侯南去日尋吳市卒北來歡共李仙舟<lb/>
𤣥翁一室渾無白誰識王龔貢鮑優<lb/>
<pb n="KR4h0117_WYG_239-6b"/>
　　　貢院中和張仲美<lb/>
牆外浮屠壓古城案頭文字浩縱横不辭霜鬢年華老<lb/>
又辦天朝歲貢英秋隴故園迷蝶夢曉窗客枕厭雞聲<lb/>
何當孺子亭前去省想高風浣俗情<lb/>
　　　九日登樓<lb/>
黄葉黄花競獻新徳星來聚此相親雲烟暮色樓頭眼<lb/>
風雨秋聲客裏人詩興悠悠千載事酒盃盎盎一時春<lb/>
其期白首各自愛莫負乾坤七尺身<lb/>
<pb n="KR4h0117_WYG_239-7a"/>
　　　贈金精丁葬師<lb/>
古哲安墳遺舊蹤後人得術紹真宗毒眸遠賽天邊鶻<lb/>
徤足生拏地上龍何處無神司采擇誰家有福定遭逢<lb/>
結廬亦欲娛吾老試為雲間覓一峰<lb/>
　　　送空山雷講師門人丹陵胡道士遊京師<lb/>
遠遊誰為賦新篇來自丹陵小洞天拂日一鞭聊復爾<lb/>
御風䨇袂已飄然快看鵬海三千里早證龍沙八百仙<lb/>
莫戀射熊春夢樂贈詩人在斗牛邊<lb/>
<pb n="KR4h0117_WYG_239-7b"/>
　　　次韻胡器之問病<lb/>
鶯聲睍睆燕差池春到閒中日更遲偶躡清都陪淨侣<lb/>
誰知勝境即良醫屋頭月上元無夜樹杪風來似有期<lb/>
坐客屢談渾忘答問余還職在何時<lb/>
　　　次韻王學士七夕新秋<lb/>
煌煌桴鼓引䨇旌道是天孫大禮成金鏡南飛光欲半<lb/>
銀潢西去寂無聲佳期一夕人誰見别思千年恨未平<lb/>
最怪河東五星麗應嫌抱拙要中更<lb/>
<pb n="KR4h0117_WYG_239-8a"/>
　　　次韻息窩道人遠寄<lb/>
飲罷金盤玉露杯和陽消息到寒梅月華夜照崑崙頂<lb/>
雪浪春融灔澦堆此事一行嗟便廢迷途未遠幸歸來<lb/>
高齋日久高人跡砌靣重重封綠苔<lb/>
　　　次韻息窩道人<lb/>
三年隻影落天涯望極南雲眼欲花道上已驚仙枕夢<lb/>
河邊誤泛客星槎棗棃秋熟供新飯桃李春榮滿舊家<lb/>
喜得息窩消息好黄金粲粲待披沙<lb/>
<pb n="KR4h0117_WYG_239-8b"/>
　　　客中即事次韻元復初郊行<lb/>
急雨連宵井也渾城居寥落似山村停披儘看書堆案<lb/>
絶飲空餘酒滿樽日有虚皇相伴侶時逄嘉客細評論<lb/>
青燈一室長如晝未覺門前四野昏<lb/>
客中又過二分春聞道千紅百紫新雨到庭隅長芳草<lb/>
日窺窗隙弄游塵懸知萬里只如此孤坐一堂還可人<lb/>
不信却須凌倒景九天樓閣倚長身<lb/>
　　　用魯山叚錄事和李僉士丁麻姑韻時叚奉憲<lb/>
<pb n="KR4h0117_WYG_239-9a"/>
　　　　檄賑濟<lb/>
吚軋籃輿從事衫泥途滑滑石巉巉急援野莩填溝壑<lb/>
敢避行難似隴函春氣頓囘萎草木長林驚見古松杉<lb/>
一夫弗獲真吾愧誰道魯山非傅巖<lb/>
　　　立春日寓北方賦雪詩<lb/>
臘轉洪鈞歲巳殘東風剪水下天壇賸添吳楚千江水<lb/>
壓倒秦淮萬里山風竹婆娑銀鳯舞雲松偃蹇玉龍寒<lb/>
不知天上誰横笛吹落瓊花滿世間<lb/>
<pb n="KR4h0117_WYG_239-9b"/>
　　　夜坐<lb/>
物情堪適更誰禁草際螢飛鳥宿林魯叟邇來無夢寐<lb/>
蜀莊今去只㝠沈客中又見秋風起夜半初聞木葉吟<lb/>
凉意逼人眠不得坐看孤月到天心<lb/>
　　　送幾泉石上人南歸<lb/>
春風吹醒泉石夢一錫飛來到日邊世界空花俱幻爾<lb/>
家山老木故依然飄飄去住雲歸岫處處圓明月在天<lb/>
亦欲從師了耕種縣南村外有良田<lb/>
<pb n="KR4h0117_WYG_239-10a"/>
　　　九臯亭<lb/>
亭臯界分與天寛小小園林望轉安門外圖書聊作府<lb/>
庭前花卉静宜欄清懷不遣塵埃到好句留將久遠看<lb/>
放鶴從教雲裏去也應囘顧此江干<lb/>
　　　詠疊葉梅<lb/>
羅浮夢斷杳無蹤氷雪仙姿兩兩逢綸袂怯单寒後襲<lb/>
粉粧嫌薄曉來濃迎風一笑知顏厚隔水相看見影重<lb/>
道眼只將平等視玉環飛燕總芙蓉<lb/>
<pb n="KR4h0117_WYG_239-10b"/>
　　　道山作<lb/>
囘環湖水帶溪灣彷彿瀛洲海島間地上雲烟接天界<lb/>
壺中日月照人寰百年竹木青春在一院香風白晝閒<lb/>
只怕名韁牽引出䨇成悵望幾時還<lb/>
　　　題閤皂山<lb/>
漢吳仙跡兩峰齊欲拾瑶華路恐迷寶殿青紅疑地湧<lb/>
林巒蒼翠接天低九重香案分雲篆八景琅函記玉題<lb/>
仙鶴翔空清似水歩虚聲在朶雲西<lb/>
<pb n="KR4h0117_WYG_239-11a"/>
　　　寄題無波亭<lb/>
長江遠壑幾颷廻雪屋銀山巨艦摧最喜此中澄一鏡<lb/>
微風不動月常來<lb/>
　　　建康西江避暑用滕王霄韻贈章如山<lb/>
石頭城下看青山羨殺浮雲終日閒寄語醉中彭澤令<lb/>
如何飛倦始知還<lb/>
　　　題山水手巻<lb/>
家在江南山水村黄塵陌上兩眸昏偶然此景夢中見<lb/>
<pb n="KR4h0117_WYG_239-11b"/>
歸路迢迢欲斷魂<lb/>
　　　題桃源春曉圖<lb/>
朦朧曉色破初春一洞桃花樹樹新此景世間真箇有<lb/>
只今云作捕魚人<lb/>
　　　奉題樵雲吟藁以畀其子<lb/>
讀盡樵雲野叟詩樵歌猶似入雲時歌聲未共樵柯爛<lb/>
底處樵家有此兒<lb/>
　　　題溪南烟雨圖<lb/>
<pb n="KR4h0117_WYG_239-12a"/>
小小溪南五畝宫等閒袖手睇遥空春風楊栁梧桐月<lb/>
絶似垂竿烟雨中<lb/>
　　　和逯公謹<lb/>
蕭然非俗亦非僧尚被紅塵浣姓名辜負東籬今歲菊<lb/>
客窗晨樹聴雞鳴<lb/>
　　　方壺圖<hi>并序</hi>
　　蒼厓周氏為其徒羅季安畫方壺圖且畀故<lb/>
　　相信公遺墨二紙連作一軸臨川吳某賦詩<lb/>
<pb n="KR4h0117_WYG_239-12b"/>
　　曰<lb/>
信是蒼厓畫作仙等閒幻出小羅天太師鐵畫家藏舊<lb/>
雲黯烟昬四十年<lb/>
　　　又<lb/>
忠臣死去去成仙住在方壺大洞天此境移來落塵世<lb/>
也留遺跡伴千年<lb/>
　　　贈碧溪相<lb/>
溪水無心管是非臨溪照影笑山雞滿身文彩翻成誤<lb/>
<pb n="KR4h0117_WYG_239-13a"/>
虚影何堪炫碧溪<lb/>
　　　彭澤遇成之之京都<hi>有序</hi>
　　余有集賢之命與脩撰虞伯生俱乗驛而北于<lb/>
　　彭澤解后曹成之訓導將觀上國為賦此<lb/>
人世茫茫名利塲青年快意一觀光顧余白髪歸來晩<lb/>
羞過淵明五栁庒<lb/>
　　附楊載詩<lb/>
　　　東山詩為葉子實賦<lb/>
<pb n="KR4h0117_WYG_239-13b"/>
東山高幾許上有浮空雲葉君居其間好道夙所聞窮<lb/>
年絶人事矻坐攷遺文松關晝常掩石田朝自耘葆真<lb/>
去汨昏養息襲氤氲軒冕有遺榮高舉謝世紛悠悠阻<lb/>
林莽長與麋鹿羣由來巢許臣不事堯舜君<lb/>
　　　偶題<lb/>
叢生園中草蔚蔚媚幽姿乘時各敷榮皓色被緑枝似<lb/>
有微香發秋風輙吹之入人襟袖中亦復可憐兹詰朝<lb/>
歩荒畦莖葉稍離披飄零即已矣霜露不爾私榮悴既<lb/>
<pb n="KR4h0117_WYG_239-14a"/>
有時小大何異而幸愛七尺軀天道信難欺<lb/>
　　　夏夜偕田郎中宿子元家田君有詩因韻<lb/>
長日氣甚昏欲睡不可忍薄暮更飲酒趣取太白引坐<lb/>
久輙醒然累語加况矧高情逸世表遂使名迹泯彼人<lb/>
較是非達者但微哂交遊半天下公輩獨英敏<lb/>
　　　贈執中允上人<lb/>
南山多白雲澶漫寒巖谷中有龎良叟寂寞卧林屋前<lb/>
門種高松後戸植幽竹孤風相纒繞波濤驚蕩沃梵文<lb/>
<pb n="KR4h0117_WYG_239-14b"/>
五千卷誦説盡精熟時時發清唱鏗鏘擊金玉伊余走<lb/>
海内一見輙歎服願言從之遊淡泊心自足<lb/>
　　　靈龜篇為陳渭叟作<lb/>
蒼龜生山中深阻絶中道不飲亦不食靈和内自抱姬<lb/>
休凝神液岩上産芝草支干集五采相射顔色好彼遊<lb/>
江海上作計苦不早一罹豫且罔性命莫能保歸遺宋<lb/>
元君天意資探討築宫脩祠祭相承以為寶神者固如<lb/>
斯遺骨易枯槁古聞䝉莊氏苦語欲相曉持為衛生經<lb/>
<pb n="KR4h0117_WYG_239-15a"/>
千載長不老<lb/>
　　　次韻虞彦高遊陽明洞<lb/>
憶昔神禹奠九州兹山㑹計功始休諸侯玉帛渺何許<lb/>
但見萬水從東流衣冠永閉陽明洞夜聞鬼哭巖之幽<lb/>
珠宫貝闕號龍瑞天造地設非人謀槎枒怪樹凍不死<lb/>
化作千丈蒼玉虬丹洞呀然仙掌裂翠峰巧矣蛾睂脩<lb/>
梅梁飛去鐵鎖斷往往雷雨生靈湫軒轅緱神極秘怪<lb/>
海上笙鶴時相投平生閉門讀史記子乃探穴先吾遊<lb/>
<pb n="KR4h0117_WYG_239-15b"/>
明當挾子騎汗漫題詩更在最上頭<lb/>
　　　次韻題慈照寺浪紋石<lb/>
山前流水響急灘崖崿齟齬險且艱直上正<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>梢赤水<lb/>
波陁漫漫龍背起幽阻之間有竒石洶若北風吹海立<lb/>
滄海飛塵事有徴遂使喧豗化㝠寂開闢六萬四千歲<lb/>
浩浩洋洋不休息雖有好事者為之不似大造無㾗迹<lb/>
我行見之頗愕然袖觴戲欲取涓滴僧堂托宿語不眠<lb/>
竟暮禮取生公禪意外竒崛當眼前䟦渉無負兩足趼<lb/>
<pb n="KR4h0117_WYG_239-16a"/>
君家住時宅通鄽何如金堂友羣仙㑹見石髓流為泉<lb/>
何事更種東臯田子能食之可長年<lb/>
　　　題華岳江城圖<lb/>
華岳能詩世有名學畫丹青亦豪放此圖以寫安慶城<lb/>
雉堞樓臺儼相向北風將至江靣黑千艘萬艘爭避匿<lb/>
滄溟涌溢水倒流南嶽動搖天柱側蛟龍戲落秋潭底<lb/>
素練平鋪八千里時清好作釣魚翁閒弄輕舟烟霧裏<lb/>
　　　神馬歌次韻陳元之<lb/>
<pb n="KR4h0117_WYG_239-16b"/>
神馬來日崑崙西有足未始行沙泥朝趨欲出飛鳥上<lb/>
夕逝直與奔星齊緑鬃半散挿䨇耳赤汗交流攢四蹄<lb/>
風神秀猛陿天地豈顧燕蔡并渠黎時時牽浴臨清溪<lb/>
對人誇殺黄須奚玉沙之禾中芻秣不囓堤頭枯草梯<lb/>
與君側耳聴長嘶凡馬不聞生駚騠<lb/>
　　　題秋雨長吟圖<lb/>
雨暗秋天黒如墨窮居茅屋無擔石終日長吟復短吟<lb/>
吟罷令人轉悽惻饑猿抱樹屈䨇肘病鶴拖泥垂兩翼<lb/>
<pb n="KR4h0117_WYG_239-17a"/>
何當策杖過溪頭要看南山新翠色<lb/>
　　　錢塘懷古<lb/>
山廻禁籞入雲長無復陳兵衛兩廂千古金鐘埋野草<lb/>
萬年珠樹落秋霜龍文不徙陽人聚鳥篆終降軹道旁<lb/>
九市塵埃來衮衮一江波浪正茫茫<lb/>
　　　其二<lb/>
化人宫闕被層阿棟宇高低若湧波翠石文章書日月<lb/>
寶珠光燄燭山河空桑説法黄龍聴貝葉翻經白馬䭾<lb/>
<pb n="KR4h0117_WYG_239-17b"/>
誰謂一無超衆有只今塵土重來過<lb/>
　　　寄劉師魯<lb/>
想君遊宦處正直洞庭湖落日波濤壯晴天島嶼孤舟<lb/>
航通漢沔風物覽衡巫天下文章敝非君孰起余<lb/>
　　　奉題伯父䨇峰樵隠<lb/>
山出䨇峰秀溪流一𣲖清土風存禮譲人事省將迎路<lb/>
逐高低過田隨早晩耕家林有如此南望每關情<lb/>
　　　其二<lb/>
<pb n="KR4h0117_WYG_239-18a"/>
童稚離桑梓猶能憶故山雲峰垂白脚蘚石露蒼顔揷<lb/>
架詩書富應門禮義閑緑林遺我恨囘首淚瓓珊<lb/>
　　　其三<lb/>
草滿三春緑山留萬古青呼兒欣解意應俗惮勞形採<lb/>
菌敲寒木收魚照夜汀祗應老崖谷束帯尚論經<lb/>
　　　竹樹圖<lb/>
荆棘䝉籠迷竹樹亂堆古石蒼苔䕶縱獵青郊懷舊路<lb/>
躍馬重岡追狡兎箭翎落地無尋處<lb/>
<pb n="KR4h0117_WYG_239-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百三十九<lb/>
</p>
<p>
</p>
  </div>
</body>
</text>
</TEI>
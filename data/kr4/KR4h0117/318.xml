<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百二十</head> <lb/>
    <p>
<pb n="KR4h0117_WYG_318-1a"/>
欽定四庫全書<lb/>
　石倉歴代詩選巻三百二十<lb/>
　　　　　　　　　　　　明　曹學佺　編<lb/>
　明詩初集四十<lb/>
　　楊士竒<lb/>
　　　夏夜用謝宣城韻答陸伯陽<lb/>
連柝起髙城㣲鐘飄廣陌徘徊夏夜長懐人未眠客林<lb/>
風有餘清庭月流虚白結思𣺌城南如何違促席<lb/>
<pb n="KR4h0117_WYG_318-1b"/>
　　　雜詩三首贈陸伯陽<lb/>
中夜不能寐攬衣步前楹員靈肅清穆凉風颯以興秋<lb/>
蟲亦何悲流響於階庭徘徊感節變綿綿憂思生四時<lb/>
擲人去忽如流電驚立身庶及時僶勉苦無成竊愁盛<lb/>
年邁將與秋草并念之不得言俛黙傷我情<lb/>
　　　又<lb/>
翩翩孤鴻雁遥遥鳴且飛寒隂翳洲渚日暮將安歸棲<lb/>
棲客遊子獨往臨路岐薇食聊自甘卒嵗仍無衣達士<lb/>
<pb n="KR4h0117_WYG_318-2a"/>
守固窮遑恤寒與飢先民有遺言樂命復奚疑<lb/>
　　　又<lb/>
南國有佳人皎皎懐芬芳被服紈與綺五色何煌煌容<lb/>
儀希世有音響流四方我懐往從之晨征越河梁嘉遇<lb/>
誠獨難歡愛兩相當願得常擕手終嵗不相忘<lb/>
　　　歸程阻風<lb/>
淒風起西北日夕滿川坻寒雲結重隂曜靈隱髙暉驚<lb/>
濤浩縱横零雨何霏霏行人念往路怫鬱多悲懐延頸<lb/>
<pb n="KR4h0117_WYG_318-2b"/>
望故鄉誓將赴東歸臨津不能濟竚立以徘徊安得凌<lb/>
風翰奮絶起髙飛<lb/>
　　　同蔡騏尚往尤禮文度朱智仲禮楊翥仲舉蔡<lb/>
　　　　胄用遊東山<hi>得剪字</hi>
歩出城都門逍遥望雲巘累月懐佳遊兹晨遂登踐梵<lb/>
宇繞層阿飛樓凌絶峴方塘涵湛碧喬林茂敷衍繁翳<lb/>
幽莫通丰葺紛不剪攀磴窮髙躋緑逕屢回轉是時微<lb/>
雨散輕霞澹舒巻睇遥素横川俯夷緑盈畆陟䧏體自<lb/>
<pb n="KR4h0117_WYG_318-3a"/>
便顧盼心已緬况接曠士言復偶釋子辯柝空理弗昧<lb/>
違喧抱逾展何因此閒棲永令浮慮遣<lb/>
　　　雪中飲陸伴讀斗室<lb/>
新齋坐閒敞瑞雪晃清妍寒消碧窗外光動玉琴前淹<lb/>
流酌甘醴朗詠瑶華篇自然紛慮靜即此對羣仙<lb/>
　　　樵雲詩<lb/>
悠悠南山雲素心澹相似偶託樵采迹遂隱山雲際雲<lb/>
中有灌木四散枝葉繁薄剪去蒙翳詎令傷本根昨朝<lb/>
<pb n="KR4h0117_WYG_318-3b"/>
買斧來蹔入廬陵縣五馬出輝煌低頭愧相見芙蓉盪<lb/>
晻靄環洲亦氛氲一返伐木處丁丁誰得聞<lb/>
　　　送康孔髙紀善還鄉<lb/>
澤暄冰始泮林霽雪猶積肅肅征輛馳翩翩城南陌以<lb/>
我同旅人看君獨歸客青春别鄉縣白首滯京國念此<lb/>
増懐思何由盡離席<lb/>
　　　齋宿聴周編修彈琴<lb/>
羣處諒有適單居恒鮮歡樂只衆君子齋沐此盤桓華<lb/>
<pb n="KR4h0117_WYG_318-4a"/>
缸照綺席香氣藹焚蘭爰理嶧陽桐為我三四彈遲遲<lb/>
寫商意宛宛含幽歡怡我中和抱滌我沉鬱端所懐在<lb/>
古操焉知清夜䦨<lb/>
　　　題陳叔起畵<lb/>
青山帶長林虚亭夐蕭爽溪水流玉虹天光涵滉瀁頫<lb/>
潔淹澹遊搴芳愜幽賞邈爾髙世懐脱畧浮雲上惟有<lb/>
同心人扁舟日來往<lb/>
　　　題劉伯塤所藏雲山圖<lb/>
<pb n="KR4h0117_WYG_318-4b"/>
一片青山是何處複嶺層巒清可數春來縹緲生白雲<lb/>
雲際連延見芳樹雨聲半夜漲溪流隱者虚亭近水幽<lb/>
尋常書帙有真樂况復同志來扁舟展圖彷彿沙溪路<lb/>
四十年餘記曽去鵝鼻峯髙捲翠嵐雞潭波靜澄寒霧<lb/>
百川先生富天趣一笑相逢豁襟度擕酒持魚踏白沙<lb/>
共我酣吟不知暮先生乗雲竟不歸令弟郎曹榮錦衣<lb/>
每同感慨論疇昔還憶舊遊心不違我愧非才侍丹闕<lb/>
壯嵗叨榮已華髪投簪他日或蒙恩更訪沙溪棹明月<lb/>
<pb n="KR4h0117_WYG_318-5a"/>
　　　題朱給事所藏馬牛二圖<lb/>
矯矯皆雄姿來從渥洼涘金羈未絡頭散誕春風裏試<lb/>
令剪拂效驅馳君看一日輕千里<lb/>
宛宛栁絲柔綿綿芳草緑三月耕犁閒春田雨新足紛<lb/>
紛陌上驟青驄獨占溪南坐黄犢<lb/>
　　　君馬黄<lb/>
君馬黄我馬白並出青樓東俱驟緑楊陌陌頭春日遊<lb/>
人多復恐紅塵暗玉珂長安大道淨如洗回轡聫翩若<lb/>
<pb n="KR4h0117_WYG_318-5b"/>
流水一雙意氣逼青春共指天門五雲裏男兒髙步㑹<lb/>
成名何須一日千里行<lb/>
　　　任丘道中<lb/>
霜栁未全稀風沙不住飛居人過驛盡獵火隔河㣲客<lb/>
路衝寒景天恩戀禁闈金臺行漸逺回首思依依<lb/>
　　　晩次景州遇李頎給事吕文質進士<lb/>
下馬郭西村蕭條盡掩門荒城明落景獨樹出平原野<lb/>
水條侯墓寒蕪董氏園閒因訪遺事邂逅故人論<lb/>
<pb n="KR4h0117_WYG_318-6a"/>
　　　重過濟寧<lb/>
閭井皆臨牐郊原四望平横峯連岱嶽分水向彭城笳<lb/>
鼓屯千騎舟車㑹兩京沿洄未能住俱是重王程<lb/>
　　　早入薊州<lb/>
極目平蕪際清山畵不如彩雲迎霽旭翠栁帶澄渠地<lb/>
重城逾壯年豐廩有餘未應兩岐詠獨係漢人書<lb/>
　　　岔道觀獵<lb/>
已度重闗險初臨廣野平嵐兼逺水白山擁半空青扈<lb/>
<pb n="KR4h0117_WYG_318-6b"/>
蹕同三事蒐原合五兵農閒陪閲武亦得暢予情<lb/>
　　　送襄陽王時中知縣<lb/>
銅章仍出宰金闕已知名歸治中牟縣重經故郢城輕<lb/>
霞江樹曉疎雨漢皋晴還憶滄浪曲清泠好濯纓<lb/>
　　　和陸伯陽池上梅花<lb/>
圃裏池邉樹樹花連松傍竹似山家香浮書幌風初動<lb/>
影上琴牀月半斜延客别穿幽徑入接隣更築短墻遮<lb/>
慿教横笛休驚落愛此來看日正賒<lb/>
<pb n="KR4h0117_WYG_318-7a"/>
　　　泊金口次友人韻<lb/>
屬玉飛鳴沙嶼傍梅花如雪照晴岡數家茅店臨金口<lb/>
百里山城望漢陽浣女暎紗寒水碧棹郎吹笛暮雲長<lb/>
鄉闗迢逓鄉書杳愁立西風視雁翔<lb/>
　　　送黄叔昭歸文江<lb/>
賜歸初買上江船歸路何因復愴然渡海㡬人還故里<lb/>
到家三月及春田碧梧丘壠回生色緑水園林捲宿烟<lb/>
莫歎物情非夙昔青山還暎舊門前<lb/>
<pb n="KR4h0117_WYG_318-7b"/>
　　　送向武全吏目<lb/>
一命微官萬里程清時行送魯諸生天連粤徼孤城險<lb/>
家渡湘江數口輕楊栁飛花霑去棹桄榔雜樹隱離情<lb/>
才髙莫歎淹遐僻政滿還來謁聖明<lb/>
　　　九日過宿遷縣<lb/>
掛席迢遥晩未休行程邐迤望邳州數家農舍通籬落<lb/>
㡬處漁船聚洑流回首鄉園天渺渺驚心時序水悠悠<lb/>
紫茰黄菊非無意沙鳥汀雲漫自愁<lb/>
<pb n="KR4h0117_WYG_318-8a"/>
　　　送蕭雅容郎中歸南京吏部<lb/>
都門新酒鬱金香窈窕箏彈陌上桑烟栁千絲牽别恨<lb/>
春花萬㸃映行裝碧山近帶金陵郭白雪清含粉署郎<lb/>
官府日長無一事寄詩頻到五雲坊<lb/>
　　　李縣丞之官臨皋<lb/>
少年閭巷共嬉遊邂逅京華總白頭奉使曽持巴郡檄<lb/>
之官仍買潞河舟嶺南翠霧含津樹海上紅霞映縣樓<lb/>
懐抱公餘清似水題詩還憶寄中州<lb/>
<pb n="KR4h0117_WYG_318-8b"/>
　　　送龍公常之建寧驛丞<lb/>
咸淳進士衡州佐異代風流見逺孫謁選三年依北闕<lb/>
承恩二月發南轅官程僻逺稀迎客廨宇清幽不閉門<lb/>
碧水丹山足閒暇頻收書冊玩㣲言<lb/>
　　　送孫從吉主事<lb/>
河上蒹葭初著霜臨河撾鼓發官航面承天語朝辭闕<lb/>
身著宫袍晝近鄉錦樹拂雲明使斾碧山如畵對仙郎<lb/>
由來襟袍清於玉寫得梅花好寄將<lb/>
<pb n="KR4h0117_WYG_318-9a"/>
　　　送蕭生下第南歸<lb/>
少年懐寳謁京畿又向明時下第歸薊北鶯啼春後滿<lb/>
淮南樹色雨中微手披經史常忘食家傍園林靜掩扉<lb/>
終待秋風摶六翮九霄雲淨看髙飛<lb/>
　　　上清袁止安寄詩余以寫竹奉酬并步來韻<lb/>
京華一别嵗頻更長憶同年老弟兄軒冕無心蹔同俗<lb/>
山林有道竟違榮石田過雨瓊芝潤金籙開函玉女清<lb/>
貎得崐丘青鳯羽因風遥答故交情<lb/>
<pb n="KR4h0117_WYG_318-9b"/>
　　　古意答伯陽<lb/>
河洲雙鴛鳥流蕩還相逐皎皎白楊花風吹不相續<lb/>
　　　山齋<lb/>
春至還往稀日照山窗靜時有石泉鳴泠泠入孤聴<lb/>
　　　清隂谷<lb/>
陽和二三月緑栁垂滿地春風吹蹔開望見南山際<lb/>
　　　三十六灣<lb/>
湘隂縣南江水斜春來兩岸無人家深林日午鳥啼歇<lb/>
<pb n="KR4h0117_WYG_318-10a"/>
開遍滿山紅白花<lb/>
　　　江上早行<lb/>
漢陽樓上鼓初稀烟栁曨曨一鵲飛乗月不知行處逺<lb/>
滿江風露濕人衣<lb/>
　　　寄思貽兄四首<lb/>
思貽先生守道園池邉竹下敞幽軒焚香坐隱烏皮几<lb/>
隔水蒼山正對門<lb/>
溪上流虹映壁經溪頭春樹拂簷青小車閒日何人到<lb/>
<pb n="KR4h0117_WYG_318-10b"/>
㑹有光華動徳星<lb/>
未報君恩未乞身每看南雁重傷神清溪亦是朝宗水<lb/>
遥想臨流憶逺人<lb/>
螺湖盤古白雲堆憶著常因夢裏回得似籃輿引諸弟<lb/>
年年霜露及時來<lb/>
　　　九日懐黄學士<lb/>
去時相約看黄花花滿園林未到家惆悵别來無一字<lb/>
西風極目雁行斜<lb/>
<pb n="KR4h0117_WYG_318-11a"/>
　　　紅心驛<lb/>
馬頭近見紅心驛茅屋參差半酒家瀟洒赤欄橋外栁<lb/>
西風吹折數枝斜<lb/>
　　　題畵<lb/>
竹樹紛紛翠欲迷山雲半斂水禽啼何人自有清幽趣<lb/>
不放扁舟過剡溪<lb/>
　　　薊州道中見菊花有懐諸君子<lb/>
秋光漸近重陽節緩轡垂鞭踏軟莎却憶玉堂閒白晝<lb/>
<pb n="KR4h0117_WYG_318-11b"/>
誰家庭館看黄花<lb/>
想見聫鑣西出城酒壺詩巻共髙情看山騎馬漁陽郭<lb/>
也似平坡寺裏行<lb/>
　　　遇山居老人有感二首<lb/>
細栁鮮桃瀲灧春白雲流水淨無塵看渠鶴髪林居者<lb/>
只傍青山老此身<lb/>
著處溪山可置身古人求志不求聞從前未有匡時術<lb/>
只合擕家傍白雲<lb/>
<pb n="KR4h0117_WYG_318-12a"/>
　　　題菊送别<lb/>
送行漸及黄花節江北江南白露寒為有清香宜晩嵗<lb/>
獨憐彭澤未休官<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_318-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻三百二十<lb/>
</p>
<p>
</p>
  </div>
</body>
</text>
</TEI>
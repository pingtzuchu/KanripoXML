<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百六十四</head> <lb/>
    <p>
<pb n="KR4h0117_WYG_264-1a"/>
欽定四庫全書<lb/>
　石倉歴代詩選卷二百六十四<lb/>
　　　　　　　　　　　　明　曹學佺　編<lb/>
　元詩三十四<lb/>
　　歐陽𤣥<lb/>
　　　舟次諸牐寄詩奉謝都水分監瑞卿監丞<lb/>
抱疴辭承明買舟溯官牐袢襟正無悰篷底可容納舳<lb/>
艫尾相銜宻次若鱗甲憶初離神京餘暑尚揮箑淹留<lb/>
<pb n="KR4h0117_WYG_264-1b"/>
近秋杪朝爽欲添裌紆傳進元䇿走介奉一札使君適<lb/>
分監贏縮制有法得書即欣然愛我餘素狎遣騶䕶輕<lb/>
舟快若歴三峽鄉心鷹脱鞲野性兕出柙昔憂阻殽澠<lb/>
今喜泛苕霅黄蘆間蒲稗緑藻唼鳬鴨舒懐對幽景寓<lb/>
目成畫夾公堂為展席觴容禮意洽病予難却酒亦復<lb/>
飲盈呷吁嗟逆旅途知己元不乏相期逺大器留詩當<lb/>
盟㰱感篆辭則長欲賦慚韻狹<lb/>
　　　送振先宗丈歸祖庭<lb/>
<pb n="KR4h0117_WYG_264-2a"/>
歐公孫子多擘派以為四暮年歸頴隂非無首丘志乞<lb/>
洪不得請由是懈歸計攷公生平言亦頗感先世先世<lb/>
多才賢生適逢五季輻員政分裂盡瘁于所事竟乏垂<lb/>
世名葢亦限地勢況復公少孤坎壈蜀漢裔身當混一<lb/>
秋代逢承平際擇里審所安實邇輦轂地子孫托畿内<lb/>
宦轍亦云易人情曷免爾公豈溺聲利詎知汳<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>移南<lb/>
北尋暌異一枝先南邁司造有深意沙溪標徳里瀧岡<lb/>
重塋祭至今青原家十世祀不替振先吾宗英守正恥<lb/>
<pb n="KR4h0117_WYG_264-2b"/>
骩骳誾誾保家法處約不少懟嘉樹無由枝嘉榖無穗<lb/>
滯原夲既不凡時需諒無棄矧今掄俊髦往往論根器<lb/>
老夫辭册府多病乆憔悴徒懐薦士心言莫士軒輊賦<lb/>
詩當推轂自愧辭已費憧憧青雲友誰如古人誼<lb/>
　　　為所性姪題小景<lb/>
林廬淡踈煙歸帆泊沙渚披圖得空濶總是經行處寒<lb/>
屋茒簷古踈煙野樹春遙遙濟川者應是此中人<lb/>
　　　詠春閨怨<lb/>
<pb n="KR4h0117_WYG_264-3a"/>
東風園林花草香芳閨寂寞春晝長佳人獨守情黙黙<lb/>
銀牀錦被閒鴛鴦終朝倦繡拈針指怕向花前聽鶯語<lb/>
喚回舊事千萬端杏臉蛾眉淚如雨玉郎去年辭家時<lb/>
緑楊紅杏嬌春暉緑楊紅杏色如舊悵望玉郎猶未歸<lb/>
一春魚鴈音書絶雪虜消痩千腸結斷腸猶立幾黄昬<lb/>
那更青山苦啼鴂<lb/>
　　　和李溉之舞姬脱鞋吟<lb/>
宫袍繡蹙金花綺紅綃𦂳襯雙鸞尾盈盈漫服舞腰輕<lb/>
<pb n="KR4h0117_WYG_264-3b"/>
綵雲飛處香風起藕絲掣斷春雲鬆瑞蓮雙結並頭紅<lb/>
夭夭曲曲玉灣巻翠鳬飛去天欲軟玉階秀茁蘭笋長<lb/>
瓊砂迸出蘆芽淺徘徊困倚東風力濕砌香雲墜無跡<lb/>
無限嬌羞不自持君王喚起扶花立<lb/>
　　　題紫微老人大字歌<lb/>
紫微老人射生手挽强竟取黄金斗驃騎營中拜驍勇<lb/>
鳯凰池上稱耆舊時平腕力無所施筋力猶能學顔柳<lb/>
縱横戎畧結構體殺活兵機屈伸肘山荘劉氏得最多<lb/>
<pb n="KR4h0117_WYG_264-4a"/>
當日䄡褕駐應乆髙樓大匾曰明逺況有愛山并尚友<lb/>
我來後公五十年主人酌我樓中酒平田野水鳬鴈集<lb/>
重岡複嶺蛟龍走登髙欲賦乏佳興忽覩台躔照窓牖<lb/>
家藏有此希世珍取酒當為主人夀想當洗研弢筆時<lb/>
羽笑生風劒龍吼焉知今人正傳玩名與麒麟同不朽<lb/>
　　　道吳山<lb/>
道吳山頭龍目卧疊嶂重岡深紫邏靈湫瀑布千尺長<lb/>
古寺神杉十圍大崇祠坎坎風雨來樵徑丁丁鴻鴈過<lb/>
<pb n="KR4h0117_WYG_264-4b"/>
郡人夜望北斗魁下有突兀青蓮座<lb/>
　　　大圍山<lb/>
大圍山髙髙幾許絶頂嵯峨戴林塢石隙花開自夏春<lb/>
地爐僧擁無寒暑清流白鷴滌羽毛緑樹黄熊引筋膂<lb/>
山腰日午嬰兒啼知有雷公出行雨<lb/>
　　　大明殿早朝<lb/>
扶搖萬里上青霄鳯闕龍池覲帝遙駞背負琛金絡索<lb/>
象身備駕玉逍遙衣冠俯伏傳呼嶽干羽低回㸔舞韶<lb/>
<pb n="KR4h0117_WYG_264-5a"/>
湖海布衣瞻盛事他時田野夢天朝<lb/>
　　　相臺<lb/>
負郭東南裴相臺緑溪一徑踏蒼苔此日城闉少人到<lb/>
當時公府棄官來禪牀象屋留光雨書沼蛙聲噤鞠灰<lb/>
坐待氛塵純歛淨舉頭應解識三厶<lb/>
　　　至正壬午十一月十三日祭初祖墓<lb/>
白髪甘泉忝從官歸來曳屨上吟壇故山虎豹多文采<lb/>
白水蛟螭有屈蟠謁客及門容履滿䞇文盈篋借燈㸔<lb/>
<pb n="KR4h0117_WYG_264-5b"/>
百年省墓償初志心憶先親己痛難<lb/>
　　　送李宜忠之寜州教授<lb/>
廣文家住白芒原唐世忠臣閥閲存寜郡喜迎新博士<lb/>
邦人特重舊王孫楊花絳帳春雲陣苔蘚丹書暮雨㾗<lb/>
向使汾陽晞曖在應慚詩禮在名門<lb/>
　　　竹澗圖<lb/>
青林翠巘俯江郊谷口湍流巨石坳戞玉萬竿鳴水樂<lb/>
垂紳雙瀑盪雲旓風漪静浸蒼龍影月瀬光搖紫鳯巢<lb/>
<pb n="KR4h0117_WYG_264-6a"/>
歌罷商巖採芝曲兩翁翰墨定神交<lb/>
　　　郊天禮成應制<lb/>
紫壇黄屋夜無風牲璧初陳月正中瑞靄霏微成五色<lb/>
神光烜赫映重瞳千官屛息瞻天表萬國闗心在聖躬<lb/>
清曉慶雲髙捧日簫韶前導駕還宫<lb/>
　　　接花木<lb/>
園丁妙手即花神換葉移枝偽脱真刀剪豈能傷化力<lb/>
色香無復記前身春深自有鸞膠續歳乆行㸔鶴膝伸<lb/>
<pb n="KR4h0117_WYG_264-6b"/>
堪笑微生亦如此任呼牛馬定誰人<lb/>
　　　寄有壬許參政<lb/>
京華白髪染塵埃喜見文塲閉復開自是曹參當繼相<lb/>
不然王式肯輕來上躬藻火慙無補衆論鹽梅屬有材<lb/>
素志已酧歸欲早相期濁酒坐莓苔<lb/>
　　　西明道人<lb/>
武昌堤上水雲身三十年來識道人只為漫遊相見少<lb/>
故知臨别贈言頻憧憧車馬紅塵老靡靡江山白髪新<lb/>
<pb n="KR4h0117_WYG_264-7a"/>
邂逅一回頻唱和錦囊千首未為貧<lb/>
　　　昌山<lb/>
昌山峽口日西斜蘭渚維舟近酒家水漱樹根龍露爪<lb/>
石排江㟁虎交牙路迴佛寺藏深塢風動漁舟掃落花<lb/>
再拜靈均獻蘋藻月明環珮下汀沙<lb/>
　　　早歐聽秋居士園池<lb/>
碧池流水緑潺潺髙下樓臺紫翠間阬籍才華勝南族<lb/>
謝安清致滿東山標名花塢鶯争道集句桃符鹿守闗<lb/>
<pb n="KR4h0117_WYG_264-7b"/>
灑掃園丁今白髪秋翁化鶴幾時還<lb/>
　　　題所貴姪梅<lb/>
老樹縱横出幾條一枝還又亞牆腰西湖湖上掀篷看<lb/>
一夜吹香滿六橋<lb/>
　　　所性姪家藏東坡看竹圖<lb/>
銀燭髙燒照艶粧繁華過眼己相忘敲門自愛看修竹<lb/>
未必殷勤為海棠<lb/>
　　　漫題<lb/>
<pb n="KR4h0117_WYG_264-8a"/>
鈴索無聲玉漏稀青綾夜直月侵扉五更一覺梅花夢<lb/>
催得江南學士歸<lb/>
　　　髙宗御書<lb/>
君王不受辟寒釵永巷泥金進損齋欲上太清樓下望<lb/>
啼鴉落日滿宫槐<lb/>
　　　陳摶睡圖<lb/>
陳橋一夜柘袍黄天下都無鼾睡方贏得墜驢閒老子<lb/>
為君眠斷白雲鄉<lb/>
<pb n="KR4h0117_WYG_264-8b"/>
　　　吴西村雪霽圖<lb/>
鄭䖍能畫又能詩獨立經營雪霽時曾向湘江拏釣艇<lb/>
賣鮮沽酒鬢如絲<lb/>
　　　黑荔枝<lb/>
向來千里騎塵紅生色羅襦濕翠同顔色似嫌妃子笑<lb/>
蕭然猶有墨君風<lb/>
　　　閒展山水手巻<lb/>
十年京國看圖畫半幅雲煙亦惱儂今日身行屏障裏<lb/>
<pb n="KR4h0117_WYG_264-9a"/>
却思移住最髙峰<lb/>
　　　京城雜用玉堂集日列二首<lb/>
京城走馬聽晨鐘我欲宵征僕興慵却憶江南春睡羙<lb/>
小樓欹枕聽村舂<lb/>
奉詔修書白玉堂朝朝騎馬傍宫墻牐河東畔垂楊柳<lb/>
時有鶯聲似故鄉<lb/>
　　　逢江易藝芳干賦芳洲<lb/>
楊柳垂垂拂釣磯平沙雨過緑生衣王孫鬬草歸來晩<lb/>
<pb n="KR4h0117_WYG_264-9b"/>
撲漉鴛鴦帶水飛<lb/>
　　　東山春景<lb/>
春光澹澹日遲遲正是名園撲蝶時却憶小橋流水過<lb/>
東山春色在桃枝<lb/>
　　　歐陽公牡丹詩<lb/>
盛遊西洛方年少晩樂漁樵號醉翁白首歸來玉堂署<lb/>
君王殿後見鞋紅<lb/>
　　附楊奐<lb/>
<pb n="KR4h0117_WYG_264-10a"/>
　　　有懷梁仲經父<lb/>
美人熒熒在何處海濶天低隔煙霧珊瑚零落芙蓉空<lb/>
咫尺相望迷去路翠輦金輿雙鳯凰風吹環佩聲琅<lb/>
琅壺觴狼藉事巳往一日萬里愁茫茫劉郎竟是誰家<lb/>
客嵗晩雙華休葉赤美人熒熒在何處鴨緑江頭江月<lb/>
白<lb/>
　　　長安感懐<lb/>
此心直欲作東周再到長安已白頭往事無憑空擊楫<lb/>
<pb n="KR4h0117_WYG_264-10b"/>
故人何處獨登樓月搖銀海秦陵夜露濕金莖漢殿秋<lb/>
落日酒醒雙泪眼幾時清渭向西流<lb/>
　　　呈公茂<lb/>
氷雪相看十五年照人風采只依然我今自分蓬蒿底<lb/>
君獨何心道路邊渭北幾時無夢寐終南何處有林泉<lb/>
不妨便作求田計伴取揚雄草太𤣥<lb/>
　　　病中趙之讓見訪<lb/>
洛陽三月不得雨君家西來常苦隂酒杯雖好怕到手<lb/>
<pb n="KR4h0117_WYG_264-11a"/>
藥裹底事猶闗心對床幾日肯相就擁被中宵愁猶吟<lb/>
莫疑衰病便揮謝解吐新句酬知音<lb/>
　　　寄商夢卿<lb/>
一望東原一惘然芸窓誰與伴髙眠秋風有意招張翰<lb/>
春草無由見惠連王母信音青鳥外溪翁心事白鷗邊<lb/>
殷勤為向侯芭道判却殘年老太𤣥<lb/>
　　　宿草堂二首<lb/>
百頃逍遙逺千年羅什家荒林藏屋小細逕逐溪斜老<lb/>
<pb n="KR4h0117_WYG_264-11b"/>
檜今何在瑞蓮春自花山靈憎俗駕朝暮白雲遮<lb/>
　　　又<lb/>
廢寺人蹤斷幽溪野性便魚須分浪細虎跡印沙圓馴<lb/>
雀偷僧飯饑蚊破客眠獻芹吾豈敢直欲劚山田<lb/>
　　　寄商夢卿<lb/>
無窮惟永日有盡是流年白髪誰能免丹經恐妄傳㑹<lb/>
心人健否到處冢纍然衮衮風波地方思萬里船<lb/>
　　　阿道村<lb/>
<pb n="KR4h0117_WYG_264-12a"/>
官路人家少邊城驛使頻季鷹終去洛王粲近歸秦天<lb/>
地羣龍鬬泥沙尺蠖伸親朋應笑我頭白傍風塵<lb/>
　　　留别儒禪<lb/>
溪行魚不畏岩宿虎相隨怕客談心事逢人誦舊詩衲<lb/>
輕聊覆體米滑欲翻匙僧臘知餘幾霜髭己滿頥<lb/>
　　　謝顧副言問疾<lb/>
乆謝公家事時勞長者車可憐新病後未覺故人踈渭<lb/>
北偏饒夢河南近得書相忘吾豈敢欲出怯藍輿<lb/>
<pb n="KR4h0117_WYG_264-12b"/>
　　　訪耿君玉隱居<lb/>
居幽穿洞府岸狹束溪流細逕隣翁熟懸崖逺客愁橋<lb/>
明山月上窓暗野雲浮世事何曾到年侵易白頭<lb/>
　　　雨夜二首<lb/>
闗河隔千里筆硯寄餘生老覺鄉心重閒知世念輕微<lb/>
風揺竹影細雨簌簷聲落魄縁何事吾今不用名<lb/>
　　　又<lb/>
窓秋風獵獵簷夜雨頻頻蛩韻愁於我燈花笑向人此<lb/>
<pb n="KR4h0117_WYG_264-13a"/>
身猶在洛何日定歸秦不必黄梁熟真慚白髪新<lb/>
　　　未歸<lb/>
渭水遙通洛函闗近隔秦百年垂老日千里未歸身夢<lb/>
寐嫌為客妻孥不諱貧一官無可戀花氣五陵春<lb/>
　　　答京叔文季昆仲<lb/>
何處音書至劉家好弟兄科名先世在詩律早年成嶺<lb/>
北饒風雪淮南困甲兵論文吾有意尊酒阻同傾<lb/>
　　　飲山家<lb/>
<pb n="KR4h0117_WYG_264-13b"/>
為愛春風好乘時把一盃百年雙眼在萬事寸心灰花<lb/>
向坐中落家從雲外來詩成無紙筆書地惜蒼苔<lb/>
　　　浮生懐裕之<lb/>
漢節飛雲外秦城落照邊浮生空自老歸計定何年淚<lb/>
滿陳蕃榻心遙祖逖鞭短詩耶遣興羞向故人傳<lb/>
　　　晩至青口<lb/>
長年困行役短髪易飄零世事驚春夢交親散曉星燒<lb/>
㾗侵路黑柳色夾堤青落日明霞底原情動鶺鴒<lb/>
<pb n="KR4h0117_WYG_264-14a"/>
　　　撫州<lb/>
北界連南界昌州又撫州月明魚泊夜霜冷䑕山秋為<lb/>
客無時了勞生有許愁殘年嬰世網吾欲謝溪鷗<lb/>
　　　青峰寺哭燦然弟<lb/>
長别惟生死難忘是弟兄但吾今到處想汝昔曾行鄉<lb/>
社三年阻兵戈一夢驚青山風雨夜此去更傷情<lb/>
　　　至滑州堤<lb/>
舊事悲存没殘年厭往還孤城晴雪底雙塔暮雲間馬<lb/>
<pb n="KR4h0117_WYG_264-14b"/>
没長津在龍歸老井閒隔林青數㸃多是濬州山<lb/>
　　　出鴉路宿北石橋<lb/>
燒火連山暗春雲出谷遲避人投野店繫馬就踈籬舊<lb/>
宇頺垣在新愁客枕知清明無幾日細與數歸期<lb/>
　　　宿南石橋<lb/>
江流平入楚山勢逺連秦岸柳猶含凍溪花欲破春石<lb/>
銜車轍古沙印虎蹄新晩境長為客空山不見人<lb/>
　　　承徳亨見訪<lb/>
<pb n="KR4h0117_WYG_264-15a"/>
世事元無定人生只合閒君今悲白髪我亦負青山廢<lb/>
郭官居冷荒年旅食慳最憐情義厚朝至暮方還<lb/>
　　　次答正卿二首<lb/>
客愁青鏡裏歸夢白鷗邊故國人何在新秋月又圓米<lb/>
鹽逢此日詩酒負殘年長羡平林鳥雙飛入暮煙<lb/>
　　　又<lb/>
何人依玉樹有客隱金華老覺身為累時勞夢到家且<lb/>
騎山簡馬誰識子陽蛙日暮秋風起飛塵滿畫义<lb/>
<pb n="KR4h0117_WYG_264-15b"/>
　　　次答伯直侍郎三首<lb/>
家貧餘四壁地勝接三鄉才賦狂司馬形容老遂良畫<lb/>
眉從爾濶舞袖為誰長生死交情在書紳示不忘<lb/>
　　　又<lb/>
升斗貪微禄闗河隔故鄉詠歸懐靖節知足愧張良不<lb/>
問黄金盡猶憐白髪長江湖風浪急相向勝相忘<lb/>
　　　又<lb/>
洶洶何時定飄飄著處鄉音書黄耳絶兄弟白眉良晩<lb/>
<pb n="KR4h0117_WYG_264-16a"/>
景情偏重凉宵語更長舊遊零落盡别後實難忘<lb/>
　　　泊舟老鸛觜<lb/>
衮衮風生觜涓涓月印沙船頭平壓浪棹尾旋成花老<lb/>
去長為客愁來轉憶家雙栖踈影裏羡殺柳橋鴉<lb/>
　　　冠氏留别趙帥<lb/>
主人情爛熳客子自奔忙不見猶頻夢相逢合斷腸秋<lb/>
凉抛藥裹夜雨倒壺觴回首髙城北幽燕去路長<lb/>
　　　送靳才卿之平陽<lb/>
<pb n="KR4h0117_WYG_264-16b"/>
却向他州去蕭蕭雪滿簮丘園初到眼兒女總闗心分<lb/>
水野煙白霍山寒霧深得歸歸更好吾亦愛秦音<lb/>
　　　呈君羙<lb/>
上陽門外路日暮獨歸時齒髪已衰謝風塵仍别離斷<lb/>
雲横紫閣急雨掠蒼陂地勝饒新句君將寄阿誰<lb/>
　　　得邳大用書復寄<lb/>
百年真夢寐萬國乆風塵老去偏相憶書來恨不頻季<lb/>
鷹猶在洛王粲未歸秦谷口知何似他時願卜隣<lb/>
<pb n="KR4h0117_WYG_264-17a"/>
　　　楊飛卿<lb/>
吾宗乆零落之子亦中年紫邏堪髙卧𤣥經擬共傳前<lb/>
言非戲爾舊處想依然留着新詩筆教隨過海船<lb/>
　　　文紀行贈以小步馬<lb/>
洛水西頭路桃花夾岸香偏宜紅叱撥小試紫游韁雨<lb/>
徑沙初軟春山草正長杖藜猶過我此别莫相忘<lb/>
　　　懐同祖卿<lb/>
東府倉皇别西河迤邐回元戎期坐嘯上客入行臺夢<lb/>
<pb n="KR4h0117_WYG_264-17b"/>
裏惠連句生前張翰杯龍池清似染應恨不歸來<lb/>
　　　答張君羡<lb/>
我無茅一把誰有橘千頭應物機仍拙憂時涕欲流漫<lb/>
違魚鳥信豈為稻梁謀老去輕三仕詩來抵四愁<lb/>
　　　宿重陽宫<lb/>
村落到山盡軒窓臨水多野禽如舊識隣叟漸相過林<lb/>
静連官竹籬疎補女蘿夜深眠不著倚杖㸔星河<lb/>
　　　讀汝南遺事二首<lb/>
<pb n="KR4h0117_WYG_264-18a"/>
軹道牽羊事己非更堪行酒著青衣裹頭婢子那知此<lb/>
爭逐君王烈焰歸<lb/>
　　　又<lb/>
六朝江水故依然隔斷中原又百年長笑桓温無逺畧<lb/>
竟留王猛佐苻堅<lb/>
　　　涿南見蠶婦本汴梁貴家<lb/>
蠶月何曾出後堂干戈流落客他鄉羅衣著盡無人問<lb/>
自把荆藍摘野棠<lb/>
<pb n="KR4h0117_WYG_264-18b"/>
　　　出郭作<lb/>
燕姬歌處囀鶯喉燕酒春來滑似油自有五陵年少在<lb/>
平明騎馬過蘆溝<lb/>
　　　過湯隂崇夀寺<lb/>
城荒古寺冷於氷絳帳誰燒照佛燈閒遶空堦觀石刻<lb/>
偶聞音語得鄉僧<lb/>
　　　憶君羙二首<lb/>
寒㕍明朝下五湖長安西望猶躊躇無情誰似張公子<lb/>
<pb n="KR4h0117_WYG_264-19a"/>
兩見秋風不寄書<lb/>
　　　又<lb/>
銅柱從君泣墮鳶鴟夷心事五湖船頭顱如此人間世<lb/>
不得青山對暮年<lb/>
　　　管寜濯足圖<lb/>
踏徧遼東未是癡藜床欲穴只心知好留一掬黄泥水<lb/>
墁却曹公受禪碑<lb/>
　　　答客<lb/>
<pb n="KR4h0117_WYG_264-19b"/>
仕晩自知為學拙家貧人道治生疎滿山薇蕨春風老<lb/>
昨夜鄰翁有報書<lb/>
　　　泛舟<lb/>
燕子迎風掠水飛樓前楊柳緑依依十年不作南塘夢<lb/>
怕見殘陽上客衣<lb/>
　<lb/>
　<lb/>
　石倉歴代詩選巻二百六十四<lb/>
</p>
<p>
</p>
  </div>
</body>
</text>
</TEI>
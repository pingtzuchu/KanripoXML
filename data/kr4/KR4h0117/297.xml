<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百九十七</head> <lb/>
    <p>
<pb n="KR4h0117_WYG_297-1a"/>
欽定四庫全書<lb/>
　石倉歴代詩選巻二百九十七<lb/>
　　　　　　　　　　　　明　曹學佺　編<lb/>
　明詩初集十七<lb/>
　　林鴻<lb/>
　　　擬古二首<lb/>
迢迢洛陽城雉堞何逶迤上有天子宫下列公侯居外<lb/>
廐鳴騕褭中饋進鮮肥身無澣濯服路有餘梁脂巍巍<lb/>
<pb n="KR4h0117_WYG_297-1b"/>
金馬門云是上天梯仕宦有㨗徑請托無虚時布衣謁<lb/>
公家言拙氣亦卑丈夫無所求守道寧食薇<lb/>
翩翩雙白鶴乆在樊籠中刷毛向朝日舉翅傷秋風雖<lb/>
蒙惠養恩自比雞鶩同嘆息此珍禽默默傷余衷放之<lb/>
煙霞表飲啄詎見蹤<lb/>
　　　感秋<lb/>
撫劎中夜起氣候何淒清天高白露下北斗當前楹嗷<lb/>
嗷雙飛鴻隨陽亦宵征微禽爾何知寒暑嬰其情始知<lb/>
<pb n="KR4h0117_WYG_297-2a"/>
玩物化中復念吾生三十志有立一經尚無成緬懐古<lb/>
哲人信與大運并道在無終始時來蹔衰榮感嘆不能<lb/>
寐延首東方明<lb/>
秋氣悲萬物攬衣坐中庭仰視明月光俯聞候蟲鳴人<lb/>
生㑹有涯懽樂當及時榮期但長嘆墨子徒自悲驅馬<lb/>
被紈綺雕盤割鮮肥酒酣論意氣中心貴相知終當委<lb/>
運去得飲無復疑<lb/>
四時互相竭兩曜無停軸夏炎方滿盈秋氣忽巳肅空<lb/>
<pb n="KR4h0117_WYG_297-2b"/>
閨有佳人十載常獨宿中心豈不貞處闇誰見燭願為<lb/>
明月珠流光照君屋<lb/>
　　　無諸釣龍臺懐古<lb/>
無諸昔建國赤土疏王封築臺青㝠上垂釣滄江龍乗<lb/>
龍去不返千載如飛蓬只今荒臺上寂歴多遺蹤我有<lb/>
太古懐來吟江上峰天青海氣滅地古寒煙濃潭水緑<lb/>
萬丈秋岑碧千重登臨未能已落日催孤鐘<lb/>
　　　塞下曲<lb/>
<pb n="KR4h0117_WYG_297-3a"/>
交河冰是路天山雪作花舉頭猶漢月沒足已龍沙逺<lb/>
戍連烽火嚴更起清笳將軍帳中臥萬馬夜不譁國恥<lb/>
猶未雪壯士莫思家<lb/>
　　　寄衣曲<lb/>
漢月絓庭樹寒霜拂城樓邊人一夜寒深閨始知秋起<lb/>
來理征衣纖手一何柔雙杵幾不勝寸心未能休梧葉<lb/>
下淅淅草蛩閒幽幽月明嗟慰意風急復含愁白露下<lb/>
蘭心蘭心亦枯槁妾家有高臺下有漁陽道明發寄征<lb/>
<pb n="KR4h0117_WYG_297-3b"/>
人三挹蘼蕪草<lb/>
　　　春日首陽懐古<lb/>
東風蕩霏靄旭日生巖巒清飈洒襟佩聊以窮躋攀遊<lb/>
目俯高墳歘然復悲酸清標香名立幽壤芳骨寒孤騫<lb/>
仰鸞鳳鳥雀易所飱濁流激清波洒然天地間古木翳<lb/>
芳祠野蕨迷空山遲回竟將夕振策未能還<lb/>
　　　驅車篇送張志道奉親柩歸清漳<lb/>
驅車出東門我車已載脂況兹苦寒月歌此陟岵悲夙<lb/>
<pb n="KR4h0117_WYG_297-4a"/>
駕指晨星日入不遑棲道路豈不遥觔力亦云疲飛鳥<lb/>
為我吟孤禽為我啼浮雲結為斾迴風亦淒其引領望<lb/>
故山丘壘何纍纍感彼首丘志懐哉蓼莪詩<lb/>
　　　海上讀書<lb/>
浮雲薄海色萬里如秋空青蒼杳無際島嶼蟠蛟龍上<lb/>
有讀書者結茅誰與同朝飱海上霞夕友滄江翁乗桴<lb/>
嗟尼父把釣思任公猶慕魯連子不受却秦功千金若<lb/>
土壤清名弔高風愧予老儒術白首且相從<lb/>
<pb n="KR4h0117_WYG_297-4b"/>
　　　金鷄巖僧室<lb/>
逺公青蓮宇百尺構雲闕一徑入松蘿山泉濯苔髪石<lb/>
房彈玉琴清響在林樾夜來滄海寒夢遶波上月微吟<lb/>
白雲篇高興了未輟未能悟聲聞安得離言説<lb/>
　　　同周秀才𤣥與東白明逺二上人期宿芝山不<lb/>
　　　　至<lb/>
㕓居厭紛擾恒思宿隂岑夙期道門友共兹清夜吟彈<lb/>
冠起新沐微風披素襟行行止空門夕景倐巳沉不見<lb/>
<pb n="KR4h0117_WYG_297-5a"/>
雲中僧虚堂閉煙林應物本無住孰分來去心良㑹既<lb/>
已暌中情一何深詠歸値新月聊復鳴吾琴<lb/>
　　　泛舟西江<lb/>
積水可利涉方舟況同乗悠然西江上遂望雲中僧岀<lb/>
浦見落日前巖隂始凝秋風忽颯㳫海雨隨奔騰稍移<lb/>
流沙河又見夕影澄擁棹向危壁推篷見古藤枕藉信<lb/>
水宿躋攀候晨興兹遊意多愜況也多良朋<lb/>
　　　寄丘令<lb/>
<pb n="KR4h0117_WYG_297-5b"/>
海國民俗古清朝民物閒況兹得良牧理人絃誦間吏<lb/>
散日已夕雲歸鳥隨還高齋䕃嘉樹横琴對逺山伊余<lb/>
安蹇劣歸休謝朝班岀處雖異途雲林近怡顔兹焉仰<lb/>
高風望望心所攀<lb/>
　　　曉登金鷄山呈王六博士<lb/>
劎客無所歡登高眺清曙於時値搖落況乃朋遊阻關<lb/>
河一千里飛雁杳難度積水明秋空蒼山落寒楚荒凉<lb/>
誰問俗慷慨即懐古長嘯歸去來餘意在蘭杜<lb/>
<pb n="KR4h0117_WYG_297-6a"/>
　　　岷峨秋晚<lb/>
岷峨一千仞秀色横清秋雲蟠隴蜀盡水入巴江流旭<lb/>
日海上來蒼蒼樹色浮陽㟁氣已變石林隂未收疏鑿<lb/>
有古跡登臨仍壯遊落日下層巔懐哉神禹憂<lb/>
　　　贈彈琴黄生<lb/>
高館敞秋夕而多修竹林讀書有時閒游心復鳴琴露<lb/>
月稍低樹清風遂彌襟特兹保貞素庶以忘華簪<lb/>
　　　送黄秀才歸西鏞<lb/>
<pb n="KR4h0117_WYG_297-6b"/>
外貌苦物役中心貴所知如何千里别値此清秋時驅<lb/>
車弔古臺暢飲黄金巵疾風海上來黄葉四散飛鴻雁呌<lb/>
蘆渚螵蛸絓桑枝感候意方戚送逺神乃馳離隔勿復<lb/>
道乆要長若斯<lb/>
　　　同周孝亷夜宿郡庠有述<lb/>
乞身共棲遲聚首殊契濶子臥清溪雲予弄滄海月人<lb/>
生駒隙耳歲月坐超忽欣兹一樽同信此百憂輟晤言<lb/>
不知疲高歌清夜發乆要諒無違保已終華髪<lb/>
<pb n="KR4h0117_WYG_297-7a"/>
　　　同王六博士烟霞觀<lb/>
昔人煉金鼎此地餘還丹至今風篁鳴猶疑下笙鸞出<lb/>
嶺訪靈異投山宿天壇一片月色古千秋松影寒醴泉<lb/>
為我酒丹霞為我餐都無世人夢但佇風中翰夫子茍<lb/>
有意相期此投冠到家興未巳更取吾琴彈<lb/>
　　　同王六入西山尋白雲僧<lb/>
秋山晩蒼蒼引興白雲際方聞岀谷鐘未返沿源騎躋<lb/>
攀霽心目始到三摩地苔色隂際寒松聲静中細空僧<lb/>
<pb n="KR4h0117_WYG_297-7b"/>
此巖棲心寂跡如寄經誦有時閒了了見山翠抱琴者<lb/>
誰子夙性貪幽致雲臥復何為冰絃寫秋意西峰倐含<lb/>
景石榻又假寐身寄孤鶴巢隱隱月初至陽磵澹空明<lb/>
隂林破深邃乆懐緇錫鄰頗與雲山契章甫如可投期<lb/>
君訪靈異<lb/>
　　　道中偶詠<lb/>
林館夕蹔休星駕曉仍發沉沉樹若煙浩浩溪如雪白<lb/>
首倦長途青山笑予拙<lb/>
<pb n="KR4h0117_WYG_297-8a"/>
　　　題徐濆湘潭離思圖<lb/>
荆南不堪别孤棹向何處人分鴻雁秋樹帶瀟湘雨離<lb/>
思亘重襟登高但凝佇<lb/>
　　　同鄭二宣江上泛舟<lb/>
載酒入江色酒多江復長酣來散予纓濯向春流香東<lb/>
壁過疎雨西崦殘夕陽猿禽相嘯叫雲水共清蒼夕景<lb/>
更汎覽客程殊未央魚風葦上起蚌月波中光嘗以事<lb/>
泮渙永期名迹忘乗槎予豈必聊復咏滄浪<lb/>
<pb n="KR4h0117_WYG_297-8b"/>
　　　江閣秋雲圖<lb/>
山雲初斂夕雲氣已歸壑何以散冲襟孤琴坐江閣美<lb/>
人期不來天寒楓葉落<lb/>
　　　題秋江漁釣圖<lb/>
移舟向潭石投釣臨寒流餘懐本澹蕩况此滄江秋白<lb/>
日既濯濯清飈何瀏瀏適意非在魚所希與神遊悠哉<lb/>
共恬淡惟應沙際鷗<lb/>
　　　海門秋望<lb/>
<pb n="KR4h0117_WYG_297-9a"/>
雲巖聳高寒攀躋覽溟海試拂龍唇琴餘音散蒼藹月<lb/>
搖波影中葉度秋聲外矯首蓬萊宮仙人笑相待<lb/>
　　　齋中曉起<lb/>
颺颺城鴉散鼕鼕戍鼔絶空庭寂無人衣上有殘月清<lb/>
池盥潄罷高韻風中發爽氣山前來吾襟抱冰雪<lb/>
　　　登清泠臺<lb/>
吟秋宿絓月際曉登清泠揮手援碧蘿騰身棲翠屏長<lb/>
風吹雨來不見羣山青鳥度白雲濕龍歸滄海腥眞僧<lb/>
<pb n="KR4h0117_WYG_297-9b"/>
此巖棲觀空静襟靈竹塢見曝衣花臺聞演經沃以丼<lb/>
露言迷途醉而醒願言割兹愛永也投禪扃<lb/>
　　　題異上人絓月軒<lb/>
迢迢青蓮宇寂寂野僧定片月絓虚空羣巖破隂暝雲<lb/>
窗晃玉毫露幔捲金鏡色映天影寒光凝古渾净常聞<lb/>
止水觀可以喻禪性夜乆悟音聞空山響煙磬<lb/>
　　　贈浮丘山<lb/>
浮丘生能逺遊不學羽客棲丹丘挑簦荷笠來滄洲我<lb/>
<pb n="KR4h0117_WYG_297-10a"/>
昔冥棲向溟渤擕書共讀東山月舊遊冠蓋半凋零見<lb/>
子翻令心内熱羡子有逺志放形天地間扁舟濯足望<lb/>
雲海短策振衣登雪山太行北上連雁門燕臺鄴宫無<lb/>
復存國士由來死知巳令人感激思平原諸侯門深少<lb/>
知遇回轅又復歸南楚醉裏行吟七澤秋燈前臥聽三<lb/>
湘雨吾知浮丘心迹竒世人悠悠那得知草書古篆更<lb/>
神妙擊劎彈棋無不為嚴冬别我寒蕭索尊酒都門為<lb/>
君酌車輪遙遙忽不見惟見千山雪花落<lb/>
<pb n="KR4h0117_WYG_297-10b"/>
　　　送林子山之閩中覲親<lb/>
釣鱸橋頭流水香冬青花開榕葉凉壚頭酌酒送行客<lb/>
醉後狂吟成短章世人懐别多慘愴念君此行何坦蕩<lb/>
云是嚴君在武威十年著盡逺遊衣鴻雁緘中空寄逺<lb/>
魚龍川上苦思歸以兹岀門心草草拂衣便向長安道<lb/>
古戍飛霜馬色寒重闗曙月鷄聲早自古秦川亦壯哉<lb/>
三峰華岳掌中開溫泉緑樹臘朧見渭水黄河曲曲來<lb/>
邊庭相見悲復喜白髪依依問鄉里九月狐裘尚覺寒<lb/>
<pb n="KR4h0117_WYG_297-11a"/>
千鍾黍酒難成醉聞道東還未有期隴頭好寄折梅詩<lb/>
翻思人世皆為客何必臨岐是别離<lb/>
　　　過高逸人别墅<lb/>
識子何不早見子即傾倒世人意氣不相合顔色雖同<lb/>
心草草子有園林東海濱香名滿耳人共聞梁鴻避世<lb/>
身不仕孔融愛客家常貧兹晨飲客青山墅新壓葡萄<lb/>
酒如乳緑樹穿窗鳥當謌紅條拂地花能舞醉來興逸<lb/>
無不為投壺擊劎仍彈棊人生得意有如此世上悠悠<lb/>
<pb n="KR4h0117_WYG_297-11b"/>
那得知<lb/>
　　　經綺岫故宮<lb/>
行人曉飯青山裏驅馬蒼茫經洛水昔聞綺岫盛繁華<lb/>
不謂荒凉今若此憶昔行宮初構時梯巖駕壑相逶迤<lb/>
美人桂殿夜看月公子柘弓朝射麋翠華一去金門鎖<lb/>
露殿飛螢山葉墮往事吹殘牧笛風危基半入樵人火<lb/>
今古消沉能幾回春風依舊野花開君王巡狩不復見<lb/>
禾黍空山鳥雀哀<lb/>
<pb n="KR4h0117_WYG_297-12a"/>
　　　賦得無諸城送浦舍人源歸晉陽<lb/>
君不見昔時無諸城荒丘斷隴今人耕陵谷湮沉知幾<lb/>
代古人精靈竟何在憶昔無諸全盛時都城百雉何逶<lb/>
迤連營國步分秦土繪衮王章入漢儀山河巍巍那可<lb/>
恃躍馬屠龍今已矣列國猶傳赤帝封曲臺尚對滄江<lb/>
水滄江水流去不還故宮落日不堪看寳衣夜化空陵<lb/>
火弓劎秋懸古殿寒故人西歸從此去策馬秋蕪城下<lb/>
路欲將陳迹問行人落葉紛紛不知處<lb/>
<pb n="KR4h0117_WYG_297-12b"/>
　　　鐔上送僧歸衡山<lb/>
上人孤閒似雲鶴十五岀家住衡岳説法能超最上禪<lb/>
持心不受羣疑縳世上誰知來去蹤南窺泰華北遊嵩<lb/>
衲經雁蕩千峰雪定入峨嵋半夜鐘于今戒臘青松古<lb/>
猶泛慈航到東土楊柳舟中九曲雲笋皮笠上三山雨<lb/>
昨夜歸心繞楚天西風杖錫又茫然化龍潭畔清秋别<lb/>
回雁峰頭舊日禪<lb/>
　　　初秋送友人之冶城賦得把字<lb/>
<pb n="KR4h0117_WYG_297-13a"/>
行人飲馬秋城下魯酒千鍾為君把離亭正値雁驚寒<lb/>
候館仍逢雨侵夜嗟予十年恒壯遊登高弔逺無所憂<lb/>
襟期脱略向知已生事蕭條隨野鷗南宮作吏歸來乆<lb/>
富貴浮雲我何有三品寧論小隱資百壺且醉平生酒<lb/>
露島煙汀岊水濆風帆桂櫂生離分題詩為寄漁樵侶<lb/>
惜别還看鴻雁羣<lb/>
　　　岀塞曲三首<lb/>
壯遊誰憚逺西北是臨洮駿馬銜金勒行人看寳刀隴<lb/>
<pb n="KR4h0117_WYG_297-13b"/>
雲吹曙暗闗月倚秋高早赴防邊壘三軍待六韜<lb/>
單于秋近塞驃騎逺臨邊吹角風沙動揚旌日月懸驚<lb/>
鵰防獵箭戰馬識烽煙昨夜旄頭黒前軍得右賢<lb/>
煙塵起西北驅馬到長城萬古征人恨秋風隴水聲雪<lb/>
埋金甲重月照寳刀明昨夜聞邊雁中原有弟兄<lb/>
　　　訪邵隱君所居<lb/>
隱君讀書處門巷少行塵竹塢琴邀月花林鳥近人衣<lb/>
冠猶古制泉石是南鄰散帙多閒日休嫌問字頻<lb/>
<pb n="KR4h0117_WYG_297-14a"/>
　　　同徐總戎登汴梁相國寺樓<lb/>
傑閣千尋起平原四望開旅魂秋易斷鄉思醉難裁魏<lb/>
國空流水梁園半野苔登高能作賦不獨子雲才<lb/>
　　　題福山寺陳鉉讀書堂<lb/>
窮經不岀户一室古珠宮燈影秋雲裏書聲晚磬中開<lb/>
燈明竹雪散帙落松風料得無人到焚香對逺公<lb/>
　　　遊天王寺得王字<lb/>
金門辭隱吏寳地謁空王碧磵飛龍樹青山遶雁堂露<lb/>
<pb n="KR4h0117_WYG_297-14b"/>
吟蘿巻幔雲臥石為牀莫嘆春歸盡天花晩更香<lb/>
　　　九日登臨<lb/>
不到寺已乆入門籬菊開山容帶紅葉鳥跡遍蒼苔臥<lb/>
掩維摩室吟登般若臺慙非陶靖節誰送一樽來<lb/>
　　　龍山亭<lb/>
新亭依絶壁隱隱見游塵詎識鳴琴吏能邀落㡌賓銜<lb/>
杯山翠晩散帙鳥聲春自愧非王翰何由遂卜鄰<lb/>
　　　行脚僧<lb/>
<pb n="KR4h0117_WYG_297-15a"/>
朝衡暮復嵩那識白雲蹤度磧逢馴象浮河亢毒龍衲<lb/>
經何限雪山過幾多峰年老無觔力方懐故院松<lb/>
　　　憶鄭二宣時往交州<lb/>
旅棹若乗空春遊近日東遙憐滄海客共是白頭翁雨<lb/>
霽魚吹浪天遙鶻借風清泠臺下路樽酒幾時同<lb/>
　　　江上寄巴東故人<lb/>
我憶巴東客長為江上吟楚雲將夜夢湘月寄愁心落<lb/>
日青楓樹秋風白帝砧遙傳一紙淚讀罷想沾襟<lb/>
<pb n="KR4h0117_WYG_297-15b"/>
　　　送黄令之永寧<lb/>
作牧成周地分襟建業舟孤燈聞雁夕落葉度江秋雲<lb/>
路看高翥京塵厭舊遊離情如洛水日夜向東流<lb/>
　　　宿雲門寺<lb/>
龍宮臨水國鳥道入煙蘿海曠知天盡山空見月多鶴<lb/>
歸僧自老松偃客重過便欲依禪寂塵纓可奈何<lb/>
　　　遊方廣巖<lb/>
𤣥巖太古色恍若入鴻濛一逕攀躋盡諸天杳靄中雲<lb/>
<pb n="KR4h0117_WYG_297-16a"/>
歸山殿冷月岀水簾空境静離言説泠泠松桂風<lb/>
　　　送韋户侯伯俊<lb/>
青年慕侯印弓劎掛南陲月滿氍毹帳雲開翡翠旗林<lb/>
花春載酒園竹夜彈棋不獨龍韜熟文章爾更竒<lb/>
　　　秋日登石壁精舍<lb/>
擕琴向何處因訪梵王宫潭影漾秋白楓林鳴晩紅磵<lb/>
空啼鳥寂地僻野泉通欲辨來時路蒼茫翠靄中<lb/>
　　　題夕陽孤棹送鄭二之交州<lb/>
<pb n="KR4h0117_WYG_297-16b"/>
離亭夕景遲遊子去何之白髪孤舟别滄溟萬里期鄉<lb/>
心春鳥喚旅泊夜星隨無限分擕意慇懃唱竹枝<lb/>
　　　送絶塵上人遊江南<lb/>
南國隨縁到應無去住心聽鐘尋野寺乞食施山禽晒<lb/>
衲梅風潤浮杯瘴海深逺公多古迹只合老東林<lb/>
　　　中秋凌霄臺翫月<lb/>
福地鄰三島朋簪盍二難逢秋能作賦見月即同看地<lb/>
逈青天近波澄碧海寛流輝初熠熠載魄正團團桂影<lb/>
<pb n="KR4h0117_WYG_297-17a"/>
浮山殿珠光射石欄風來金氣肅河瀉玉津寒搗藥深<lb/>
憑兎吹簫或駕鸞沾衣垂露葉散步倚雲巒醉飲徒傾<lb/>
倒神遊極汗漫自然超世累何必上天壇<lb/>
　　　九日登翠簾山<lb/>
翠嶺岀天中岧嶤到半空歲時陶令節登眺楚人風葉<lb/>
盡聞虚籟天清見斷鴻别家滄海上戀闕五雲東蹔就<lb/>
囊萸飲誰論戲馬雄醉鄉可棲息渾不記飄蓬<lb/>
　　　王屋山天壇<lb/>
<pb n="KR4h0117_WYG_297-17b"/>
名嶽推王屋孤標跨杳冥深窺砥柱黒高竝泰行青分<lb/>
野連三晉風雲萃百靈鶴歸松已偃龍去水猶腥竈隱<lb/>
燒丹火龕餘煉髓經羽人金磬動應此禮寒星<lb/>
　　　劎閣秋隂圖<lb/>
分野秦封盡山川蜀國雄塹江流地底劎閣起天中棧<lb/>
險巖頻轉蘿深月不通飛揚慙白帝開闢憶蠶叢氣候<lb/>
三秋異猿聲衆壑同棟雲常礙日巖樹逓呼風客路隨<lb/>
飛鳥鄉心掛落楓兹非曠達士應此泣途窮<lb/>
<pb n="KR4h0117_WYG_297-18a"/>
　　　重遊宿雲臺憶肅上人<lb/>
昔日談經處今來獨上慵古臺黄葉積斜磴紫苔封片<lb/>
月疑禪觀孤雲想化蹤夜燈無續火秋院有鳴蛩漫倚<lb/>
題詩竹誰栽岀世松夕陽無限思幾杵暮天鐘<lb/>
　　　春日遊東苑應制<lb/>
長樂鐘鳴玉殿開千官步輦岀蓬萊已教旭日催龍馭<lb/>
更借春流泛羽盃堤柳欲眠鶯喚起宮花乍落燕銜來<lb/>
宸遊好續簫韶奏京國于今有鳳臺<lb/>
<pb n="KR4h0117_WYG_297-18b"/>
　　　和張考功春日早朝遇雪<lb/>
今年春早覺春寒紫禁朝回雪未乾太液月低銀兎濕<lb/>
蓬萊天近玉龍蟠吳鹽色瑩差堪擬郢曲才高欲和難<lb/>
最喜風光先報柳漸舒晴翠拂闌干<lb/>
　　　雪夜張尚書籌招飲以事不赴<lb/>
南宫儤直雪晴時凍雀無聲隱竹埤貰酒蹔同寒夜飲<lb/>
盍簪深負故人期雲垂絳闕知天近月浸霜簾覺曙遲<lb/>
除却安禪與招隱此身而外欲何為<lb/>
<pb n="KR4h0117_WYG_297-19a"/>
　　　采石磯<lb/>
斷磯縹緲駕危亭欄檻孤高見杳冥牛渚波濤通海白<lb/>
溧陽煙樹入淮青騎鯨夜憶遊仙月泛鷁春浮奉使星<lb/>
萬古憑高一回首玉壺清酒莫教醒<lb/>
　　　送高書記之邊<lb/>
青袍書記去翩翩紫塞從戎不記年磧裏倚弓看漢月<lb/>
雪中走馬入氷天烏孫部落通煙火勑勒沙塲乏水泉<lb/>
聞道安西無戰鬬時時醉向酒家眠<lb/>
<pb n="KR4h0117_WYG_297-19b"/>
　　　送人入蜀<lb/>
把酒長歌蜀道行高堂千里見君情微霜半落青楓樹<lb/>
曙月平臨白帝城絓席不離江雁影沾衣多向峽猿聲<lb/>
錦城莫道無知巳何限居人識馬卿<lb/>
　　　秋江别思圖<lb/>
無諸城下送行舟滿坐詩人賦逺遊歸夢不離秦苑夕<lb/>
客程多在越鄉秋江楓葉落塡沙㟁塞雁聲寒到驛樓<lb/>
㑹見使君簪冕貴未應華髮老滄洲<lb/>
<pb n="KR4h0117_WYG_297-20a"/>
　　　浮亭風雨夜集憶鄭二宣<lb/>
天涯此别意何窮一片愁心萬里同明鏡曉霜驚白髪<lb/>
浮亭秋雨夢青楓書回絶島孤帆逺門掩寒塘舊業空<lb/>
説著登臨多感慨一緘封淚寄南鴻<lb/>
　　　將歸冶城留别陳八炫林六敏<lb/>
南宮歸後歲蹉跎此日逢君奈别何野館解鞍行客飯<lb/>
寒山對酒故人歌蒹葭水國孤鴻度橘柚霜林疋馬過<lb/>
為報巳無軒冕夢清泠臺下臥煙蘿<lb/>
<pb n="KR4h0117_WYG_297-20b"/>
　　　憶龍門高逸人<lb/>
浮亭露飲玉樽空千里心期此夕同海路想經春草緑<lb/>
越吟愁對夜燈紅他山花發鶯啼後别墅春歸積雨中<lb/>
聖代祇今無隱逸不應多病臥孤蓬<lb/>
　　　送浦大歸晉陽分得衣字<lb/>
離亭征騎曉騑騑正値闗河朔雁飛白髪相看閩海别<lb/>
青山遙送晉陵歸江城雨外蓮峰岀野寺霜前柿葉稀<lb/>
自愧忘情非我輩臨岐惟有一沾衣<lb/>
<pb n="KR4h0117_WYG_297-21a"/>
　　　送宮人入道二首<lb/>
溫泉宫裏洗鉛華共訝君恩許岀家阿監别時留佩玦<lb/>
道流迎處指煙霞乍抛月殿吹簫譜學煉星壇伏火砂<lb/>
幾度春風緱嶺上步虛閒遶碧桃花<lb/>
大家有㫖許求仙便著麻衣下九天碧落早知騎鶴路<lb/>
青春悔度種花年巳教水月澄心鏡無復香雲綰鬢蟬<lb/>
昨日麻姑來問信又言滄海變成田<lb/>
　　　江上送王悦歸闗中<lb/>
<pb n="KR4h0117_WYG_297-21b"/>
秋風吹冷薜蘿衣客裏逢君賦式微楚水别來浮桂櫂<lb/>
秦川歸去掩柴扉中天華岳三峰削獨樹闗河一葉飛<lb/>
我有愁心如斷雁隨君征路向斜暉<lb/>
　　　送朗上人歸匡廬<lb/>
浮盃渡海寄行蹤歸去匡廬若箇峰月滿空山行迹遍<lb/>
心通萬法看經慵蘿深自識雲中寺秋晩遙尋澗底鐘<lb/>
共有東林蓮社約寒流石上幾時逢<lb/>
　　　賦得垂楊送客<lb/>
<pb n="KR4h0117_WYG_297-22a"/>
客路垂楊最有情暖風吹緑漸冥冥雨深煬帝宫前見<lb/>
月落桓伊笛裏聽葉暗乍堪藏乳燕花飛終恨化浮萍<lb/>
分擕欲折長條贈愁絶河橋酒幔青<lb/>
　　　歸冶城辱羣公追餞至江心亭<lb/>
梅風初熟布帆歸相送勞君到翠微逺樹啼鶯留客醉<lb/>
高林深竹見僧稀江心絶島晴浮出雨外孤雲濕倦飛<lb/>
浦溆白鷗如有待想應知我拂朝衣<lb/>
　　　送僧遊蜀<lb/>
<pb n="KR4h0117_WYG_297-22b"/>
蜀道岧嶤不易攀浮雲蹤跡去如閒畏途棧倚天邊樹<lb/>
舊寺門扄海上山暝猿峽裏焚香宿暮雪城中乞食還<lb/>
岐路送師多感慨朝簪未擲更何顔<lb/>
　　　夏日與諸公至絓月蘭若<lb/>
翠微精舍薜蘿垂磵戸隂隂暑不知青草舊遊苔滿院<lb/>
白蓮新社雨侵池題詩好是書蕉葉招隱誰同賦桂枝<lb/>
不向空門休物累下方塵土欲何為<lb/>
　　　秋江離思圖<lb/>
<pb n="KR4h0117_WYG_297-23a"/>
粤城衰柳拂金堤雨裏秋襟惜解擕客散江亭聞斷雁<lb/>
酒醒沙館候鳴雞楓橋夜冷吳謳起笠澤天寒楚望迷<lb/>
天路雲山從此别一封書札為君題<lb/>
　　　秋夜浦舍人見宿園亭分得天字<lb/>
南宮飲散動經年此㑹羇魂各黯然霄漢故人誰復在<lb/>
江潭遂客自堪憐疎燈細雨開秋宴落葉驚風攪夜眠<lb/>
歸去晉陵成逺别好憑陽雁望南天<lb/>
　　　老卒還田里<lb/>
<pb n="KR4h0117_WYG_297-23b"/>
蚤從玉帳岀邊闗雪鬢垂絲喜得還鋭氣暗隨秋色盡<lb/>
老情翻樂故園閒戰場尚記歸時路村逕猶依舊日山<lb/>
留得少年長劒在壁間懸却好頻看<lb/>
　　　送惠師歸東山别業<lb/>
逺公飛錫岀人寰别築精藍俯碧灣啼鳥不離階下樹<lb/>
閒雲長䕶檻前山燈懸静室觀身悟屐響空林送客還<lb/>
借問松醪何日熟㑹須乗月到禪闗<lb/>
　　　賦得羅浮山送人之任<lb/>
<pb n="KR4h0117_WYG_297-24a"/>
陶令之官瘴海濆羅浮勝境昔曾聞飛來島嶼丹青合<lb/>
畵裏樓臺紫翠分曲澗花深常帶雨龍川水暖欲生雲<lb/>
别離巳是春風後那得梅花折贈君<lb/>
　　　浮亭夜集寄華故人<lb/>
南亭高館薜蘿深此夜思君萬里心鄉國舊遊多怨别<lb/>
雲山何處獨登臨寒蕪落雁天低樹野戍平沙燒隔林<lb/>
尊酒相逢還寄意也應知我一沾襟<lb/>
　　　送林一歸山中<lb/>
<pb n="KR4h0117_WYG_297-24b"/>
棟花雨裏醉逢迎南國看山又送行求侶暗驚春草色<lb/>
還家愁逐暮江聲殘陽向野聞邊笛逺樹登樓見海城<lb/>
誰念長沙遷謫乆懶從季卜問君平<lb/>
　　　晚日杉闗<lb/>
荒苔古道斂微曛馬上笳聲不可聞地自亂離民舍少<lb/>
山當閩楚客程分長林積雨寒為雪深樹孤峰濕作雲<lb/>
愧我舊遊見闗吏也將書劎學終軍<lb/>
　　　擬送馬秀才下第歸江南<lb/>
<pb n="KR4h0117_WYG_297-25a"/>
嗟君失意賦歸休家在滄洲憶舊遊㶚上柳條牽客恨<lb/>
江南草色向人愁山城落日寒吹角水國連天夜泊舟<lb/>
莫嘆青春悞年少古來白首未封侯<lb/>
　　　流沙江夜泛<lb/>
登艫日向夕岀浦雲已平月黒渡江處北風蘆葦鳴<lb/>
　　　寄周隱者<lb/>
卜築深依野鹿羣姓名何用世人聞平生身外無餘物<lb/>
只有秋山幾片雲<lb/>
<pb n="KR4h0117_WYG_297-25b"/>
　　　放歸言志<lb/>
君門乞得此身閒野樹煙江一櫂還收拾舊時詩酒伴<lb/>
逺尋僧舍入秋山<lb/>
　　　題吳江垂虹橋<lb/>
雲帆秋晚過垂虹落日鯨波動逺空欲借仙家遼海鶴<lb/>
月明吹笛水晶宮<lb/>
　　　曉行<lb/>
前山樹暗月朧濛馬色雞聲共曉風不為逢秋多感慨<lb/>
<pb n="KR4h0117_WYG_297-26a"/>
只縁身在别離中<lb/>
　　　將之鐔城留别冶城諸彦<lb/>
冬青花外雨霏霏半濕征鞍半濕衣此去孤舟無伴侣<lb/>
空江惟有白鷗飛<lb/>
　　　溪山春曉<lb/>
香霧濛濛濕翠霞半簾殘月到仙家野橋初過鶯聲曉<lb/>
乍見春溪水漲沙<lb/>
　　　題竹<lb/>
<pb n="KR4h0117_WYG_297-26b"/>
醉墨淋漓濕未乾拂雲雙玉倚秋看别來嶰谷空林月<lb/>
幾度凄凉笛裏寒<lb/>
　　　題小景圖<lb/>
林木疎疎小徑分石泉嵐氣絶塵紛抱琴野客歸何處<lb/>
閒却松窗半榻雲<lb/>
　　　題牧牛圖<lb/>
緑草萋萋黄犢肥半蓑殘雨臥東陂煙深野水行人絶<lb/>
家在寒林月上遲<lb/>
<pb n="KR4h0117_WYG_297-27a"/>
　　　平林歸牧<lb/>
松林日入煙火生風起時聞長笛聲㶚頭芳草無歸路<lb/>
騎向清溪沙上行<lb/>
　　　竹枝詞<lb/>
吳王宮前春水平㶚陵橋上柳色青江水不流離恨去<lb/>
楊花長送逺人行<lb/>
　　附周𤣥<lb/>
　　　塞下曲<lb/>
<pb n="KR4h0117_WYG_297-27b"/>
草檄馳高闕分符岀未央雕弓秋玉鏤寳劎夜金裝馬<lb/>
飲長河白兵交落日黄軍中諸校喜生得左賢王<lb/>
　　　題山水畵寄筠州王校文<lb/>
六竒秀南州五老萃西路風壤雖異區英靈總佳譽千<lb/>
迴邊海日百丈際江樹蒼翠春到時空濛鳥飛處沾衣<lb/>
蘿磴雨宿櫂花巖霧適楚偶目新瞻閩屢懐故雅澹浩<lb/>
然想解道𤣥暉句慰爾逺暌離因之裂紈素<lb/>
　　　賦得河橋草色送高大歸龍門<lb/>
<pb n="KR4h0117_WYG_297-28a"/>
江頭微暄冰始開河橋一夜春風來傷心宛似叢臺下<lb/>
青青草色青如苔二月三月青門道積素浮光不堪掃<lb/>
酒幔煙中望却無釣磯水畔看還好橋上蕭條人幾家<lb/>
芳洲漠漠楚天涯暝隨斷梗飄寒雨晴逐遊絲映落花<lb/>
龍門還家孟諸野清樽惆悵河橋下臨岐盡醉歌送君<lb/>
草上片時駐君馬<lb/>
　　　送曽譯史歸山中<lb/>
鄰霄臺下罷登臨一曲離歌淚滿襟芳草懐人頻積夢<lb/>
<pb n="KR4h0117_WYG_297-28b"/>
流年逺别又驚心春城雁去餘寒盡野戍花飛暮雨深<lb/>
今日逺尋陶令尹青山臥病謝朝簪<lb/>
　　　賦得宿猿洞送友人之湘中<lb/>
怪石如雲起天上枯藤盤根垂百丈蘿深苔滑鳥不栖<lb/>
索漠寒猿臥相向兩兩三三徃復迴銜花映水皆竒狀<lb/>
清秋倒樹風磵號初日排雲雪巖壯醉客應為巫峽吟<lb/>
行人厭作巴山望洞裏愁聲誰忍聞别時對此堪惆悵<lb/>
　　　賦得函谷闗送賈一<lb/>
<pb n="KR4h0117_WYG_297-29a"/>
西望長安愴别顔荒城迢逓白雲間行人惡聽河聲險<lb/>
舊路長連草色閒樹裏月來通漢苑天邊雲霽傍秦山<lb/>
憑君如見闗門尹為問青牛幾日還<lb/>
　　　陳大宅挾彈圖<lb/>
鳴弓日晩騁霜蹄㶚上飛花踏作泥辛苦塞垣多少恨<lb/>
五陵春色醉中迷<lb/>
　　　蘆雁詞<lb/>
田食不厭肥沙宿不厭廣天長洲渚静露下蒹葭響闗<lb/>
<pb n="KR4h0117_WYG_297-29b"/>
河屢超忽寒暑互來徃南翔先雪過北翼迎春返預愁<lb/>
逺道苦豈暇高丘想同類聊自持分飛恐矰網<lb/>
　　　行路難<lb/>
長安行路難上闕隘秦闗萬里貂裘敝三邊寳劒閒近<lb/>
聞絳灌在翻謫賈生還歸去狂歌客蕭條草莽間<lb/>
　　　十六日湖塘上觀月<lb/>
玉露寒侵鳷鵲樓桂花池館恨悠悠不妨歌舞留人醉<lb/>
一夜清光減却秋<lb/>
<pb n="KR4h0117_WYG_297-30a"/>
　　附黄𤣥<lb/>
　　　送方大歸莆<lb/>
魯酒醉行客越弦激商聲中懐百憂集兼此離别情陽<lb/>
月過吳楚驅車下闗城北風捲微雪擁袂還宵征誰謂<lb/>
此枯槁翻然逢鮑生平居異鄉國失路如弟兄雲月寄<lb/>
遐想心與澄溪明何因别離水又向東南傾還激清淺<lb/>
處為君濯長纓後期眇川岳悵望何時平<lb/>
　　　度陽隑江得口字<lb/>
<pb n="KR4h0117_WYG_297-30b"/>
暮色入長江江帆疾於鳥蒼山白雲外一望更何有颯<lb/>
沓風雨來蕭條夕陽後張燈照寒爐且復醉杯酒長歌<lb/>
滄浪曲逺應滄浪叟巖暗古木深沙虚暮潮吼發家春<lb/>
序深去國别情厚何處有僧廬殘鐘出溪口<lb/>
　　　秋夜聽谷大彈陽春白雪遂歌以贈<lb/>
昔聞歌白雪未知弦上聲看君彈來秋月下十指如度<lb/>
春風鳴初聞飄飄下天闕亂逐回風氣騷屑凍來深樹<lb/>
梅不開散入空林竹應折又如紛紛江上來流音中節<lb/>
<pb n="KR4h0117_WYG_297-31a"/>
渾相催㶚陵一日幾人度剡溪半夜孤舟迴清川帶寒<lb/>
流野鳥絶繁語少女歌殘葉共飛仙郎唱罷花能舞須<lb/>
臾雪晴風亦遲按絃問君君不知聲幽響絶無所見惟<lb/>
見桐枝秋露垂<lb/>
　　　河上立春<lb/>
故國幾時别殊鄉今早春青陽開霽雪殘日送歸人漸<lb/>
與雲霄隔空驚歲月新不堪零落處愁淚滿衣巾<lb/>
　　　金山寺<lb/>
<pb n="KR4h0117_WYG_297-31b"/>
江心浮絶島古寺軼氛埃樓逈中天起窗閒向水開空<lb/>
雲龍影度海雨雁聲來故國登臨後如今又幾迴<lb/>
　　　過方山舊居處<lb/>
曽逐孤舟背逺村清溪一去不知源于今莫辨秦人處<lb/>
野鳥潭花即故園<lb/>
　　　同王大過異公房憶孟宣海上<lb/>
山中初見蜀葵花秋後登臨感物華過客偶因隨杖屨<lb/>
老僧何用具袈裟空階候葉飛霜早逺郭清砧落日斜<lb/>
<pb n="KR4h0117_WYG_297-32a"/>
近得浮丘書信否幾時滄海報還家<lb/>
　　　送金秀才之溫陵<lb/>
官亭花發酒初香白馬翩翩大道傍醉客盡隨歌舞散<lb/>
寒川空對别離長紫雲洞裏逢秋月赤鯉潭邊度早霜<lb/>
休説故山多少恨軍中吹角斷人腸<lb/>
　　　齋居懐林逸人<lb/>
累月不岀戸堦前空緑苔如何歸雁後不見故人來野<lb/>
竹連書幌寒山對酒杯閒居能著述端愧子雲才<lb/>
<pb n="KR4h0117_WYG_297-32b"/>
　　　春日感懐<lb/>
壯圖今若此隨牒豈辭勞滄海憐孤劒青春感二毛沙<lb/>
明殘雪逈河斷隴雲高未必逢知已愁心正鬱陶<lb/>
　　附浦原<lb/>
　　　送賈文學入京<lb/>
春城送别已斜陽花發官亭酒正香逺騎青山江上路<lb/>
新鸎細柳禁中墻疎星北闕趨朝早澹月南宮聽漏長<lb/>
誰謂賈生年最少猶能陳策輔君王<lb/>
<pb n="KR4h0117_WYG_297-33a"/>
　　　寄袁二<lb/>
長安年少羽林郎騎射惟能事武皇弓影醉開孤月滿<lb/>
刀頭新買百金裝聽雞曉閣疎星白走馬春郊細柳黄<lb/>
應慕玉門闗外去請纓先繫左賢王<lb/>
　　　贈徐御史<lb/>
都門山水麗晴暉驄馬南行雁正飛投驛暮塘明候火<lb/>
解鞍秋露濕征衣心懐鳳闕時時到夢繞烏臺夜夜歸<lb/>
當道獨能存古意公餘還肻顧寒微<lb/>
<pb n="KR4h0117_WYG_297-33b"/>
　　　送荆南師戸侯移鎭兵安<lb/>
悠悠旌斾碧雲端逺去孤城入亂山淮月上樓人奏角<lb/>
海天低樹雁臨闗幾家白髪遺民在千里青絲獵騎還<lb/>
舊鎭荆南多勝槩别來惟見畵圖間<lb/>
　　　送包鶴洲歸湖上<lb/>
西風江上賦歸休値雨那堪夜泊舟官路暝煙迷驛舍<lb/>
郡城寒火岀更樓到家正及湖田熟在客先驚館樹秋<lb/>
還憶情人相别處短亭孤棹共悠悠<lb/>
<pb n="KR4h0117_WYG_297-34a"/>
　　　寄楊先歸頴上<lb/>
荒城此日共悽然我欲南征子北遷秋雨黄蘆思頴水<lb/>
夕陽紅稻憶吳田蕭條客舍蟲聲裏迢逓鄉書雁影邊<lb/>
安得相逢一擕手别離同話酒尊前<lb/>
　　　阻風清河縣<lb/>
阻風淮㟁憶家山骨肉相親夢寐間冀北一官今獨往<lb/>
江南千里幾時還孤村人語秋臨水小縣雞鳴夜掩闗<lb/>
明月異鄉誰不見嗟予偏對别離顔<lb/>
<pb n="KR4h0117_WYG_297-34b"/>
　　　送人還鄉<lb/>
都門楊柳拂離筵歸路青山水國連三月春隂垂細雨<lb/>
幾家寒食起新煙聽鶯谷口停行葢立馬江頭問渡船<lb/>
此去故園應酒熟杏花開遍草堂前<lb/>
　　　送人之荆門<lb/>
長江風颺布帆輕西入荆門感客情三國已亡遺舊壘<lb/>
幾家猶在住荒城雲邊路遶巴山色樹裏河流漢水聲<lb/>
若過旗亭多取醉不須弔古謾題名<lb/>
<pb n="KR4h0117_WYG_297-35a"/>
　　　挽高季迪<lb/>
鼓罷瑶琴遂解形蕭蕭日影下寒城薄田供祭遺妻子<lb/>
新塚題名望友生地下未應消俠氣人間誰肻沒詩名<lb/>
舊廬重過悲聞笛欲賦招魂竟不成<lb/>
　　　送王二歸山中<lb/>
闔閭城外斂餘暉水國蒼茫夕鳥微逺火山中人未宿<lb/>
孤舟江上客初歸高林菓熟經新雨疎柳春深映舊扉<lb/>
遙想到家無一事閒看兒女笑牽衣<lb/>
<pb n="KR4h0117_WYG_297-35b"/>
　　　送高驛丞朝京<lb/>
官槐繞驛䕃通津畵舫參差候水濱客枕乆聽吳苑雨<lb/>
鄉書多寄洛陽人停杯别館鶯聲早策馬征途月色新<lb/>
遙想到京寒食後五陵花柳萬家春<lb/>
　　　西城晩眺<lb/>
宫柳猶遮舊女墻角聲孤起送斜陽英雄百戰成寥落<lb/>
吳楚平分自渺茫寒雁動愁離塞逺暮江流恨入雲長<lb/>
古今天地誰非客何用登臨獨感傷<lb/>
<pb n="KR4h0117_WYG_297-36a"/>
　　　贈趙王孫<lb/>
南度今來幾葉孫亂離文獻尚能存餘生獨繼先王祀<lb/>
盛世重霑聖主恩數畝薄田收故邑一株喬木住荒村<lb/>
遙聞客至偏多喜共聽樵歌對酒尊<lb/>
　　　重居寺雨後次初上人韻<lb/>
空庭修竹響琅琅夜坐高齋語對床茶竈有泉分古澗<lb/>
寺門無樹掩寒塘禪心不動千峰暝旅夢將歸百里長<lb/>
歲晩荆南聽風雨故園何日守茅堂<lb/>
<pb n="KR4h0117_WYG_297-36b"/>
　　　林膳部鴻浮亭夜飲<lb/>
都亭分袂惜蹉跎此夕相逢奈若何細雨疎燈聞落葉<lb/>
斷雲高樹見明河客踪迢逓天邊雁歸夢微茫海上波<lb/>
鞍馬朝來又成别且傾尊酒一狂歌<lb/>
　　　贈别謝秀才<lb/>
蘭陵陌上喜逢君華館清談酒未曛蟲喚旅愁秋已半<lb/>
燭欹吟影夜初分虚窗葉響風驚雨逺浦鐘來水接雲<lb/>
良㑹不知能幾度明朝何事又離羣<lb/>
<pb n="KR4h0117_WYG_297-37a"/>
　　　宿道上人山房<lb/>
夜行衝虎入山深獨扣禪扉到竹林僧語虚空身外性<lb/>
客慚貧賤夢中心高齋飲罷燃松火古簀詩成覆楮衾<lb/>
明日又從何處去荒郊寒葉正沉沉<lb/>
　　　瓊妃墓<lb/>
荒丘寂寂瘞香魂雨洗殘碑字已昏尚有鄰僧開古逕<lb/>
終無野老奠芳尊春雲不染羅裙色秋月空懸玉鏡痕<lb/>
詞客經過休嘆息吳王宫裏有誰存<lb/>
<pb n="KR4h0117_WYG_297-37b"/>
　　　懐友<lb/>
故人多没别離間年少惟君尚未還雨歇聽鶯逢楚驛<lb/>
花飛立馬别吳闗客愁蕭瑟淮南葉鄉思蒼茫海上山<lb/>
何日高樓重買醉尊前舞劎笑朱顔<lb/>
　　　和馬秀才先歸<lb/>
長安甲第似雲稠冠葢相望孰解愁宮漏深沉春樹裏<lb/>
禁垣環繞碧山頭微煙草色迷征路澹月梨花隱驛樓<lb/>
聞道馬卿歸臥病懶攻詞賦客諸侯<lb/>
<pb n="KR4h0117_WYG_297-38a"/>
　　　贈王錬師<lb/>
門掩秋風葉落深茅山道士忽相尋潭龍作雨常聞呪<lb/>
海鶴横空獨抱琴煮茗石房松火在采芝樵徑野泉侵<lb/>
日斜空館將為别寫就新詩再與吟<lb/>
　　　送師侯鎭六安<lb/>
疋馬來英六青山路幾重天和淮甸雨邑古漢家封幕<lb/>
府張新幟關山掩暮鐘將軍諸國政教戰復興農<lb/>
　　　秋江送别馬明府歸田<lb/>
<pb n="KR4h0117_WYG_297-38b"/>
我來君又去同是宦遊人别處初逢雪還家始見春盃<lb/>
傾故國酒衣拂異鄉塵却嘆離居者依依孰可親<lb/>
　　　過星軺館<lb/>
仙館萬山深鑾輿近駐臨洞門金鎖閟垂柳粉墻隂旌<lb/>
斾移龍影笙竽過鳳音小臣來獨晩向此一沉吟<lb/>
　　　春日旅懐<lb/>
别後猶飄泊春來倍嘆嗟花開今日少人憶故園賖細<lb/>
雨連山暝清溪入郭斜慈闈在何處欲望暮雲遮<lb/>
<pb n="KR4h0117_WYG_297-39a"/>
　　　春夜聞笛<lb/>
鼔角動春城噰噰旅雁鳴上林花送影邊地雨連聲萬<lb/>
里還家國千行結弟兄晉陽今夜客聞爾獨傷情<lb/>
　　　送丘上舍之邊上<lb/>
揮金收壯士解劎贈離羣數騎臨秋去孤猿入夜聞帳<lb/>
寒營滿雪邊曠路連雲願出胸中策功成報漢君<lb/>
　　　懐何士信謫西河<lb/>
全家離故鄉萬里謫窮荒草木疎邊境牛羊繞帳房風<lb/>
<pb n="KR4h0117_WYG_297-39b"/>
聲連雨雪漢語雜氐羗逺念平生友行吟涙竹痕<lb/>
　　　贈張頴州<lb/>
迢逓浮淮泗淒凉過頴州水隂孤館夕草色半城秋才<lb/>
薄慚王事吟多惜宦遊不逢張太守那得暫相留<lb/>
　　　和干先生<lb/>
秋城黄葉下聞笛淚沾衣乍雨千峰出殘陽一鳥歸客<lb/>
貧知已少鄉逺去人稀何事荆南道逢君始可依<lb/>
　　　并州寒食<lb/>
<pb n="KR4h0117_WYG_297-40a"/>
夢入故園千里逺覺來寒食在并州垂楊不是相思樹<lb/>
那得花開便白頭<lb/>
　　　題張生舊館<lb/>
廣陵人去客天涯舊館淒凉閉落花立馬斜陽空洒涙<lb/>
一聲横笛起鄰家<lb/>
　　　題趙昌所畫御屏牡丹<lb/>
緑蕪春雨洛陽城不見名花國己傾影落畵屏何處物<lb/>
斷金殘粉故宮情<lb/>
<pb n="KR4h0117_WYG_297-40b"/>
　　　題明妃出塞圖<lb/>
畫圖愁見貌如花胡騎叢中度雪沙萬里氊房明月夜<lb/>
誰知思漢泣琵琶<lb/>
　　　客舍中秋不見月<lb/>
去年妻子對同歡今日秋隂客舍寒不是清光不相照<lb/>
照來孤影托誰看<lb/>
　　　題畫<lb/>
延陵廟裏碑仍在黄歇墳前客不過回首此時空弔古<lb/>
<pb n="KR4h0117_WYG_297-41a"/>
半江煙雨夕陽多<lb/>
　　　酬干秀才<lb/>
酒醒題詩憶送君殘陽半掩竹間門相思昨夜空齋裏<lb/>
燭滅香爐火尚溫<lb/>
　　　秋夜聞角<lb/>
一聲孤角起邊頭月照闗山萬里愁何事并州今夜客<lb/>
聽來翻憶故園愁<lb/>
　　　除夜客懐<lb/>
<pb n="KR4h0117_WYG_297-41b"/>
火冷空齋夜掩霜明朝新歲在殊方故鄉親老誰相守<lb/>
獨對寒燈泣數行<lb/>
　　　竹枝詞<lb/>
紅漆車兒駕白羊吳鹽空洒竹枝香不知羊角如心曲<lb/>
纔聽車輪欲斷腸<lb/>
　　　贈别沈校書<lb/>
與君昔相逢花開酒樓醉春風平生車馬願與共何意<lb/>
事變分西東君臥東山裏我釣西江曲幾回楓樹夢中<lb/>
<pb n="KR4h0117_WYG_297-42a"/>
青千里桂枝愁處緑飛燕翔鴻徒往來音書不寄使人<lb/>
哀返照斜分逺行路浮雲亂遶舊登臺今朝復見蘭陵<lb/>
道細雨微煙濕芳草别離惆悵十年多我少朱顔君巳<lb/>
老握君手與君吟感君知已復知音我將歸去重回首<lb/>
雲海蒼茫情更深<lb/>
　　　送王濟民歸盤谷<lb/>
官亭酒香柳花白下馬持觴送行客客歸江上愁更多<lb/>
春水雨中生縁波青山遙對揚子渡殘日微明廣陵樹<lb/>
<pb n="KR4h0117_WYG_297-42b"/>
渡頭酒醒傷别離夜半舟人歌竹枝鳥啼月落海天逺<lb/>
驛亭已過淮隂縣楚鄉菰飯食有魚宵征在鞍宿在車<lb/>
中原漸近太行麓不知何處通盤谷一逕縈紆萬壑深<lb/>
始知舊宅隱雲林昔年泉谷渾無恙猿鶴猶存松桂長<lb/>
遺老家家懐故情相邀雞黍話平生罇前不問宦遊好<lb/>
只説山中農事早數畝何須負郭田郡中太守正求賢<lb/>
知君不肻入城市日逐漁樵向山水江南故人那可逢<lb/>
有書仍寄南飛鴻<lb/>
<pb n="KR4h0117_WYG_297-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_297-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百九十七<lb/>
</p>
<p>
</p>
  </div>
</body>
</text>
</TEI>
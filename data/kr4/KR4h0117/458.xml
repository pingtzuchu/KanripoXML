<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻四百五十八</head> <lb/>
    <p>
<pb n="KR4h0117_WYG_458-1a"/>
欽定四庫全書<lb/>
　石倉厯代詩選巻四百五十八<lb/>
　　　　　　　　　　　　明　曹學佺　編<lb/>
　明詩次集九十二<lb/>
　　何景明<lb/>
　　　瑤毖怨<lb/>
美人竹間亭虗簾空月華相思湘江曲涙竹生斑花花<lb/>
開為誰好花落不復掃岀户見春風低頭怨芳草坐彈<lb/>
<pb n="KR4h0117_WYG_458-1b"/>
五十絃起視江月殘愁絃不堪聽手澁金鴈寒一彈正<lb/>
凄切再彈轉嗚咽三彈撥幽膓聲亂氷絲結西風吹芙<lb/>
蓉一夜落舊紅豈知瑤瑟音能消青鏡容<lb/>
　　　雙燕篇<lb/>
雙燕何翩翾飛去仍徘翔依依止畫閨繾綣鳴東廂昔<lb/>
求届陽節今去昜寒凉秪恐秋風髙海路多煙霜雙飛<lb/>
入君户雙栖在君梁被蒙君仁惠彈射不相防飬雛毛<lb/>
羽成送雛還故鄉雖無黄雀報嵗願巢君堂<lb/>
<pb n="KR4h0117_WYG_458-2a"/>
　　　武陵<lb/>
武陵一何長遼逺不可測高林多悲風慘澹日無色黄<lb/>
熊啼我前白狐跳我側蛟螭蟠深淵下見奔雲黒沙蒸<lb/>
水亦毒我僕饑且踣辭家忽踰秋適此萬里國土風日<lb/>
以殊川域邈無極伏波有遺響吟餘轉悽惻何因托横<lb/>
吹一寫千載憶<lb/>
　　　自武陵至沅陵道中雜詩<lb/>
驅馬山上行山高何巍巍修阪接飛翼百步仍九迴俛<lb/>
<pb n="KR4h0117_WYG_458-2b"/>
視煙靄中衆山欝何壘茫然望四海萬物亦已衰昔我<lb/>
别京國朱華猶未希歳節忽復昜何時當旋歸<lb/>
　　　其二<lb/>
山勢行轉促連峯相貫輸窈然林莽中乃復得坦途青<lb/>
壁結煙靄縹緲凌虗無層阿秀嘉木下覆清水渠夙志<lb/>
好幽僻覽茲耳目娱公車雖少延顧盻忽已踰安得鼓<lb/>
清瑟日坐山之隅<lb/>
　　　花崖梧桐<lb/>
<pb n="KR4h0117_WYG_458-3a"/>
桐生何依依其葉何油油白雲䕃崇阿朝日照髙丘感<lb/>
此雨露滋愧彼蔓草儔鳳凰乆不至琴瑟誰可求吾將<lb/>
縆繁絃庶以宣我憂<lb/>
　　　平越<lb/>
清晨發平越霧暗山益密僕夫各相戒路逺恐迷失薄<lb/>
午游氣清參差衆峰出鷄鳴谿谷中始見崖上日雲葉<lb/>
分杳㝠髙原被華實秋風起叢林興感乃非一悠悠逺<lb/>
行逰厯險難具述<lb/>
<pb n="KR4h0117_WYG_458-3b"/>
　　　普定<lb/>
鼓絶掩山城空堂思超忽孤燈明夕帷悄悄凉風發落<lb/>
葉何飄蕭飛螢互明没客牕臨古寺坐待微鐘歇<lb/>
　　　涿鹿道中<lb/>
髙城鬰莽蒼永路多荆棘日氣夕以陰逰氛浩無極城<lb/>
邊古時丘宿草蔓于域樹木何蕭蕭狐狸鳴其側訪古<lb/>
思軒轅嶔崟何由陟伊昔奮龍戰明明庶邦式神馭飄<lb/>
鼎湖烏號緬𤣥德遺踪邁荒野盛烈存茲國誰云戡亂<lb/>
<pb n="KR4h0117_WYG_458-4a"/>
功不俟干戈力風雲變俄頃明晦古難測薄暮窮林中<lb/>
惄焉長太息<lb/>
　　　渡河<lb/>
夙征肇延津明晨臨大河洪源下積石砥柱屹嵳峩渺<lb/>
渺梁宋區汗漫縱經過自非陵與岸於安障其波揚帆<lb/>
赴中流四顧莽無涯崇雲徂廣澤迅風夕吹沙積陰不<lb/>
可測魚龍偃相加前無千尺梁一葦胡足誇人生寡恒<lb/>
居奚異波上槎豈無舟楫志漂泊當柰何<lb/>
<pb n="KR4h0117_WYG_458-4b"/>
　　　許下<lb/>
伊昔炎漢季西京方遘患宫室燒燔盡乗輿橎草間刼<lb/>
遷留兹域荆棘滿頽垣横流一以濫大厦寜復完豺虎<lb/>
互馳噬鴟鴞厲飛翻日月屢薄食風雲變無端嗟哉衆<lb/>
君子杖筞起周旋荀公誠偉士𢎞思濟其艱陳琳自南<lb/>
至王粲亦西還從戎藉雄辯騰步有榮觀良蹇豈同御<lb/>
鳯鶩不共餐功名安足為明義乃高賢<lb/>
　　　還至别業<lb/>
<pb n="KR4h0117_WYG_458-5a"/>
鷄鳴高樹杪狗吠墟里間家人望車徒逺客造門端入<lb/>
門問所親上堂叙悲歡行人暮饑渴秉燭具盤餐明月<lb/>
照西户三星爛中天出門踐野草白露倐已漙十年苦<lb/>
行役兹夕方來旋寜知非夢寐忽忽心未安<lb/>
　　　其二<lb/>
詰晨親友至筐榼擕所需各言平生歡念子乆離居綢<lb/>
繆語未畢展席臨前除園榮亦已抽况有盤中魚人情<lb/>
倦懷土富貴豈常於無為泥形迹所願恒相俱<lb/>
<pb n="KR4h0117_WYG_458-5b"/>
　　　七夕<lb/>
逝節忽不處佳夕復我臨神颷汎光蕙渥露沾華林緬<lb/>
彼牛女㑹茲端竟難諶形影憯相望胡由接徽音飄飄<lb/>
翠龍駕髣髴青瑶簮長河坐移轉素波歛西沈靈彩歘<lb/>
以晦游雲起層陰同懽戀膠漆異處悲辰參翹思慕逺<lb/>
匹感此涕流衿<lb/>
　　　十三夜對月<lb/>
閒居愛明月良節復與俱金魄麗秋闉皓彩揚雲衢澄<lb/>
<pb n="KR4h0117_WYG_458-6a"/>
空歛霜煙清颷蕩中區徘徊廣庭内改席臨方除顧景<lb/>
怵衷慮興心念居諸天道逓消長戒之在湏臾懷謙可<lb/>
乆安盛滿豈恒居孰云質靡盈所貴光不渝<lb/>
　　　十四夜同清溪子對月<lb/>
林塘枉佳客待月欣舉觴今夕勝昨夕已見生東方離<lb/>
離絳霄側冉冉素雲揚踰時灝氣澈縣耀天中央仰視<lb/>
渺難即忽覔在我傍清池含微波左右浥流光月行固<lb/>
當望人㑹何能常與子各鄉域邂逅臨此堂良時不屢<lb/>
<pb n="KR4h0117_WYG_458-6b"/>
值明月安可忘醉歌答永夕和我窈窕章<lb/>
　　　十五夜高鐵溪同沈清溪趙雪舟馬百愚過敝<lb/>
　　　　居對月<lb/>
端居撫盛節眷茲金素中上客弭飛葢惠然慰幽衷圓<lb/>
景舒東隅忽復周層空重輪爛五色繽紛結文虹流輝<lb/>
接瑤席絳氣欝以葱衆賓侈佳翫聫篇挹華風情好在<lb/>
明月安問膳靡豐弦望有恒度明陰變無窮人生非比<lb/>
翼豈得常相同所願御此觴聊以娯夜終<lb/>
<pb n="KR4h0117_WYG_458-7a"/>
　　　十六夜月<lb/>
日夕城煙歛列宿出復多開軒望明月展席流素波圓<lb/>
輝雖少虧猶能遍天涯单居不為樂念逺徒咨嗟逰人<lb/>
越崇京髙樓結綺霞浮雲暮長征何由覩光華迅颷萬<lb/>
里至霜霧日以加坐憂桂枝歇委落同泥沙清輝茍相<lb/>
照豈慮天路何<lb/>
　　　贈望之<lb/>
遙遙京洛客承命發華輈朝辭翼州野夕泛黄河流雙<lb/>
<pb n="KR4h0117_WYG_458-7b"/>
旟翔汝側駟馬登故丘故丘欝以長岡隴茂松楸車徒<lb/>
耀城郭親戚迎道周丈夫事四方州閭寜乆留王程在<lb/>
湏臾顧念但懷愁前有盈觴酒為我且綢繆<lb/>
　　　其二<lb/>
清晨送逺人弭駕北城隈北城一何脩前臨古時臺俛<lb/>
仰故鄉域一如平生懷季冬嚴風發積雪皓皚皚念子<lb/>
徂逺路欝結不能開中林寒卉寂樹木何摧頺安得春<lb/>
華敷採掇以相貽<lb/>
<pb n="KR4h0117_WYG_458-8a"/>
　　　其三<lb/>
驅車筞良駟北上遵太行升高睇崇京宫觀欝相望前<lb/>
瞻碣石湍俯見東海疆壯觀局宇内高志何激昻孤鴻<lb/>
暮南翥奮翅起隨陽黄鵠逰四海胡為悲故鄉何能有<lb/>
羽翼從子俱翺翔<lb/>
　　　除夜<lb/>
閒居知時節習静觀巻舒日月無恒處念徃寡歡娯歲<lb/>
徂浮雲陰積雪皓中衢豫章産江濱孤蕙敷山隅芳烈<lb/>
<pb n="KR4h0117_WYG_458-8b"/>
雖靡虧遐逺寜見需所願朂明德庶以酧居諸<lb/>
　　　豔曲<lb/>
御溝連上苑大道接平沙紫陌三千騎青樓十萬家城<lb/>
中楊栁樹風起暮飛花<lb/>
　　　其二<lb/>
日出洛城裏歌鐘起四鄰朝逰桃李蹊暮踏車馬塵逰<lb/>
絲罥白日冉冉愁陽春<lb/>
　　　其三<lb/>
<pb n="KR4h0117_WYG_458-9a"/>
明姿稱二八生長紫羅帷對客舞垂手邀人看畫睂今<lb/>
朝仲春日照影臨芳池<lb/>
　　　其四<lb/>
翩翩五陵兒藉綺冠華簮常懷雙寳劍詎惜千黄金馳<lb/>
馬章臺下紅塵不可尋<lb/>
　　　擬古<lb/>
朝日照中庭杲杲春載陽東風吹緑草蝴蝶雙飛揚歲<lb/>
華坐婉娩白露憯以傷予美不在兹所懐浩難忘豈無<lb/>
<pb n="KR4h0117_WYG_458-9b"/>
芳桂枝含香誰為明<lb/>
　　　其二<lb/>
凄凄仲秋日百卉腓以殘凉風入階樹零露摧庭蘭明<lb/>
月皎東壁昆䖝鳴草間孤鴻暮安適哀音揚雲端言眷<lb/>
平生友振翮起孤騫遺我若逝波望子如高山托忱在<lb/>
終始蓄乆諒逾宣寸心不可移磐石誰謂堅<lb/>
　　　其三<lb/>
圓如天上月光輝尚當缺與君非一身安能不乖别闗<lb/>
<pb n="KR4h0117_WYG_458-10a"/>
山日悠逺舉步難可越君如雙車輪妾心如車轍相隨<lb/>
萬里去繞繞何時絶<lb/>
　　　其四<lb/>
清晨秣駑馬整駕遵路衢遲徊覽故物憯惻心以紆昔<lb/>
時千室邑今為百年墟郛郭蔽枌檟狐兎翔城隅人生<lb/>
寓大塊飄泊寡恒居諒無金石夀終與草木俱一身不<lb/>
自恤安用顧其餘營營慕富貴辛苦誠為愚<lb/>
　　　其五<lb/>
<pb n="KR4h0117_WYG_458-10b"/>
歲暮寒風至蟋蟀夜鳴悲高樓有思婦嘆息不自怡良<lb/>
人行未邉孤妾守空閨衾裯巻不寢羅帷誰為施君如<lb/>
東流水妾如西馳暉形勢不相及彼此何由諧結髪重<lb/>
自念擕手期同歸秋華殞故林尚復揚光輝顧茲各努<lb/>
力毋忘榮盛時<lb/>
　　　其六<lb/>
繁霜降秋夜膏火寒無光凄風舉帷幄素月流中房客<lb/>
行在殊境獨處誰與將仰視天上星羅列皆成行牛女<lb/>
<pb n="KR4h0117_WYG_458-11a"/>
獨何辜㷀㷀守河梁嗟無凌風翼欲去不得翔引領長<lb/>
太息泗涕徒沾裳<lb/>
　　　逰西山<lb/>
晨登山上樓暮望河上道飄風塞埃塵積雨浩行潦山<lb/>
人苦相留此道何擾擾虎狼夾路鳴鴻鵠逝不早石泉<lb/>
聊足飲糲飯亦可飽矧乃平生親綢繆叙中抱行逰白<lb/>
雲林倘遇瑤華草擕手托相贈歳寒永為好<lb/>
　　　其二<lb/>
<pb n="KR4h0117_WYG_458-11b"/>
勝地不可多良逰豈在屢茲山秀靈域曠望契心許岧<lb/>
嶤碧巖際縹緲青蓮宇鳴泉瀉丹壁白沙亘迴渚眺心<lb/>
佇㝠寂况有塵外侣吾當與爾曹翩翩接髙舉<lb/>
　　　水營墅治田圃種樹<lb/>
樵隱安於山農隱樂耕畔由來事不同各以性所玩倚<lb/>
扉憇南岡負杖行春岸時澤冒原隰逺水増波瀾方塘<lb/>
菰蒲暎迴渚鳬鶩亂挿栁期息陰列竹兾成竿縁坡引<lb/>
行條依墉植頺幹築堤屏棼穢激流代擕灌踈慵外經<lb/>
<pb n="KR4h0117_WYG_458-12a"/>
濟卑賤鮮憂患諒懷原生恥庶悟孔父嘆汲古綴遺言<lb/>
欣焉秉柔翰<lb/>
　　　贈别孟望之<lb/>
束髪事交結白首以為期以茲女蘿質託彼青松枝重<lb/>
聚故鄉園殷勤慰我私忽復逺行邁况值秋風時我有<lb/>
一罇酒送君溮水涯酒酣思無極臨岐理桐絲誰知清<lb/>
商苦一彈一生悲<lb/>
　　　元日言志<lb/>
<pb n="KR4h0117_WYG_458-12b"/>
北杓建寅月東谷發首旦氣轉青陽曖日暎丹霞爛羣<lb/>
物欣向榮萬象倐改觀自予脫朝簮及茲謝塵幹世事<lb/>
鑑倚伏節候感迴換岩耕慕長沮淵綸恣永玩俯羡潛<lb/>
波鱗仰慙薄霄翰欽此無悶言忘彼高飛嘆勉懷日新<lb/>
志庶以慰朝旰<lb/>
　　　仲春雨霽出逰郊麓覽物叙懷興言自歌四首<lb/>
旬陰豁初霽臨眺城西洲決決松上溜潺潺石間流積<lb/>
霖晦平陸春雲彌崇丘眷彼農人談寫我終歳憂<lb/>
<pb n="KR4h0117_WYG_458-13a"/>
崔巍南山郭宛彼沙上道荷篠赴脩埛采萍涉流潦懷<lb/>
賢顧已後適已每不早緬茲山中人含念欝中抱<lb/>
幽人乆見招解薜俟中林山行岩光暝水息霞氣陰隨<lb/>
行委流止寓物觀浮沈達人貴忘我奚用存知音<lb/>
舉目怡清和周覽究昏晝衆壑積庭階攅峰羅户牖攀<lb/>
林摘叢頴越巘采孤秀日暮天際雲忽與飄風遘<lb/>
　　　贈李獻吉<lb/>
西方有佳士於世寡所諧横風整修翰倐忽超九逵天<lb/>
<pb n="KR4h0117_WYG_458-13b"/>
門限重闗屢扣閽者辭濟濟列仙子冠裳競追隨青雲<lb/>
蔽閶闔仰視何逶迤皎日匿西陸馳光難遽囬世無魯<lb/>
陽子坐惜朱顔衰<lb/>
　　　其二<lb/>
東風吹我衣白日何杲杲整駕出郭門修塗浩横潦登<lb/>
山采幽蘭日暮不盈抱采之欲何為遺我平生好豈無<lb/>
艷陽花言子好香草丈夫有本性安得不自保寸心茍<lb/>
弗移可以鑑穹昊<lb/>
<pb n="KR4h0117_WYG_458-14a"/>
　　　中秋十七夜留康德涵<lb/>
飄風㑹浮雲白曜奄西藏覊人惜短晷眷此秋夜長長<lb/>
夜無與晤所懷浩難忘君子枉光駕嬿婉情未央披軒<lb/>
待流月展轉錯華觴臨觴慘不御對景乆徬徨欝霧曖<lb/>
庭陰黯黯如降霜流波委頽魄茲歳漸以更消長互相<lb/>
謝盛滿安可常朂哉君子心謙謙道彌光<lb/>
　　　贈田子<lb/>
蓬途眷行旅綢繆永茲夕之子遡大江方舟自此適藹<lb/>
<pb n="KR4h0117_WYG_458-14b"/>
藹皇邑逰鳴鑣並京陌同袍四五人君為逺行客婉㜻<lb/>
一室内安知形影隔人生重貞固豈必金與石念彼膠<lb/>
漆友喟然感今昔<lb/>
　　　其二<lb/>
蒼蒼季冬夕濊雲委中衢三星出東户纎月揚西隅主<lb/>
人樂行觴衆賓且停車何况平生友夙昔共歡娱慘惻<lb/>
髙堂上為子重踟蹰山川緬以邈岐路在湏吏出門慎<lb/>
自愛慰我恒相於<lb/>
<pb n="KR4h0117_WYG_458-15a"/>
　　　七夕劉子緯宅次君卿韻<lb/>
良時届今夕歡覯諧茲方流颷委芳卉清池激微凉仰<lb/>
觀牛女星熒熒河漢傍纎月揚西隅浮雲起中央合離<lb/>
一以愴明晦古難量縶子塲下駒慰我長思望<lb/>
　　　贈君采效何遜作<lb/>
霜空鴈絶響風庭葉罷飛念爾别離日凄然芳歳微城<lb/>
隅明星晳曉闥殘月輝不見擕手好宵行誰與歸<lb/>
　　　逰洪法寺塔園土山<lb/>
<pb n="KR4h0117_WYG_458-15b"/>
塔園欝森萃土山莽迴互迹陳慨往躅心賞諧秋晤時<lb/>
惟冬氣交零木爽登顧裊裊拾層級盤盤折修步慿危<lb/>
眺倒景俯檻驚流霧空王湧廟衛貴者留墟墓三門上<lb/>
岌嶪玉柱撑雲露白日寳光垂風晝金響度徒興雍門<lb/>
哀未暇首丘慮珠藏北邙毁石罅南山錮怛焉傷逝心<lb/>
川汜激東鶩<lb/>
　　　冬夜<lb/>
膏火含朱光玉罇泛清醴閒房密以静雪流窗戸裏良<lb/>
<pb n="KR4h0117_WYG_458-16a"/>
友不我適室阻悵伊邇異人非我儔聊酌娯妻子<lb/>
　　　簡君采<lb/>
夕㑹星已羅晝接景將落見面下湏臾何以展契濶側<lb/>
耳金玉章音響時間作假寐晤清顔傾光豈虗託枉驂<lb/>
悵雲轡命席恥塵爵徘徊翳雲日佇立眺城郭駢居淹<lb/>
晨暮庶俾私心豁<lb/>
　　　集呉子寺館<lb/>
首夏憇祇園逰息解冠簮窗楹抗䟽敞殿宇閟深沈緑<lb/>
<pb n="KR4h0117_WYG_458-16b"/>
竹帶陰渠丹葩綴陽林既枉高人躅亦協静者心琴書<lb/>
散煩慮鐘磬發幽音清言忘朝昃𤣥思超古今<lb/>
　　　夏夜薛子宅<lb/>
飄風激踈牖飛雨散髙庭白雲蔭華月青天垂列星褰<lb/>
裳望西苑園樹發青熒陰館辟炎埃峻檻臨巖亭泠泠<lb/>
朱夏井肅肅𤣥夜扃披霧聆霏談逍遙暢神形逰心娯<lb/>
竹素此樂誠可經<lb/>
　　　姜子嶺至三岔<lb/>
<pb n="KR4h0117_WYG_458-17a"/>
出嶺上雲霓入谿下煙嵐高高不可極杳杳詎能探朱<lb/>
崖秀夏木石壁映寒潭千林覽葱蒨百丈窺澄涵崩奔<lb/>
谷響赴隱曜川光含登陟力不辭險阻情已諳潛淵羡<lb/>
垂綸越巘思停驂振䇿岷峨西揚帆江漢南臨深匪忘<lb/>
懼履坦但懷慙<lb/>
　　　乞巧行<lb/>
鵲橋崔巍河宛轉織女牽牛夜相見岳陽女兒迎七夕<lb/>
乞巧樓高高百尺華燈明月光窈窕結綵蟠花綺羅繞<lb/>
<pb n="KR4h0117_WYG_458-17b"/>
富家女兒恃嬌痴年年乞巧不得巧貧家女巧世所稀<lb/>
只為他人縫嫁衣湏臾露濕金剪刀雙星漸没河漸高<lb/>
人間天上兩迢遙步襪仙裙空寂寥君不見古來巧拙<lb/>
何足語歳歳樓前競兒女<lb/>
　　　古松行<lb/>
岳州地多古松樹千株萬株值官路故老猶能記歳年<lb/>
行人不解知朝暮臨江西來煙霧起夾谷連山一百里<lb/>
黛色寒通七澤雲秋聲夜捲三江水郡城之北江水東<lb/>
<pb n="KR4h0117_WYG_458-18a"/>
鄂王祠廟丹青空英雄為謨本宏逺古木至今多烈風<lb/>
忠魂義魄杳何在故物依然見遺愛繁枝百世人不剪<lb/>
直氣千尋我當拜六年前過蒲圻城古松陰中三日行<lb/>
空山倒掛雷雨黒盛夏常貯炎風清郵亭傳舎總蕭瑟<lb/>
欝抱煩襟亦飄逸迴巖峭壁奔洪濤老蔓長藤翻白日<lb/>
只今復向巴丘道野草漸多松漸少仄徑孤根半蝕苔<lb/>
夕陽幾樹空垂蔦昔時所見合抱材斷枝落葉隨蒿萊<lb/>
過客山中想清籟行徒道上愁黄埃輦山輿嶺萬石重<lb/>
<pb n="KR4h0117_WYG_458-18b"/>
半作豪家樓上棟古人之力今人勞大厦明堂不得用<lb/>
年年官吏催斧斤故老雖怒那敢嗔傍枝出地子成樹<lb/>
野婦山樵摧作薪驛前數榦聊可數我忽見之再三撫<lb/>
霜皮露甲如虬蟠霧鬛煙鬟學龍舞陰森氣象凜猶昔<lb/>
翠魚長褾不可侮荒林曠野識者稀終為誰家起廊廡<lb/>
囬首鄂廟秋山阿廟前之樹無高柯鬼神訶䕶亦徒爾<lb/>
英靈不返將如何<lb/>
　　　盤江行<lb/>
<pb n="KR4h0117_WYG_458-19a"/>
四山壁立色如赭盤江横流絶壁下驚濤赴壑奔萬牛<lb/>
峻坂懸空容一馬危叢古樹何陰森尋常行客誰敢臨<lb/>
徭婦清晨出深洞虎辟白晝行空林沈潭之西多巨石<lb/>
短棹輕舟安可適日光射壁蠻煙黄雨氣蒸江瘴波赤<lb/>
土人行泣向我云此地前年曾敗軍守臣秪知需貨利<lb/>
將士欲茍圖功勲英雄謨策自有術竄婦奸男何足論<lb/>
營中皷角連雲起陣前臨山後臨水烹龍釃酒日酣樂<lb/>
傳箭遺弓尚驚喜戰馬俱為山下塵征夫盡向江中死<lb/>
<pb n="KR4h0117_WYG_458-19b"/>
遂令狐豕成其雄屠邉下砦轉相攻千家萬家鷄犬盡<lb/>
十城五城煙火空夕陽愁向盤江道黄蒿離離白骨槁<lb/>
魂入秋空結怨雲血染春原長寃草只今四夷來歸王<lb/>
高墩短塹俱已荒牧童驅羊上塋塜田父牽牛耕戰塲<lb/>
惟有行人行嘆息聞說盤江淚沾臆<lb/>
　　　黄陵廟<lb/>
黄陵峽中灘水多黄陵廟下難經過峩峨巨舸牽百丈<lb/>
櫓折檣摧不得上江風蕭䬃笳皷哀廟門遙向楓林開<lb/>
<pb n="KR4h0117_WYG_458-20a"/>
徃來落帆泊江口爼牲咒神釃神酒南船下峽疾如箭<lb/>
岸草汀花看不見巉巖亂石撑如麻雲間濁浪迷三巴<lb/>
千里舟中坐超忽回首天西斷心骨<lb/>
　　　聽琴篇<lb/>
美人横琴坐我堂酒闌為鼔三四行燈孤月明客不發<lb/>
絃悲調急秋夜長吾家瑤琴乆不拭金徽玉軫無顔色<lb/>
感君對此如有情一彈使我三嘆息樵歌響答山澗幽<lb/>
楚歌慷慨雲夜愁瀟湘徛蘭稍平逸四座但覺清商流<lb/>
<pb n="KR4h0117_WYG_458-20b"/>
始聞白雪停翠竹烈颷吹我溪上屋忽然翻作廣寒逰<lb/>
知是霓裳羽衣曲含宫移羽何舂容泠泠萬壑吟風松<lb/>
煙岑一夕怨鳴鶴江天何處驚蟠龍我初好音惟好此<lb/>
横笛短簫徒聒耳平生頗抱鍾期懷四海難逄伯牙子<lb/>
今夕何夕願不違為君擊節淚沾衣高歌雅和人世稀<lb/>
河轉參横君莫歸<lb/>
　　　孤鴈篇<lb/>
孤鴈北來來幾時窮冬無侣鳴聲悲雲長路渺去安極<lb/>
<pb n="KR4h0117_WYG_458-21a"/>
日暮天寒飛更遲洞庭瀟湘落秋水苦竹黄蘆一千里<lb/>
清怨時從鳴笛生斷行更逐哀筝起塵沙闗塞愁轉蓬<lb/>
隨風且落江湖中微軀幸免庖人爼短翮長辭獵士弓<lb/>
君不見隴山鸚鵡解人語一生自恨黄金籠<lb/>
　　　雪中宴袁揮使惟武宅<lb/>
四郊飛雪暗高城北風怒號天杳㝠將軍宅中晝擊皷<lb/>
哀箏鳴笛羅後庭我時凍吟在西野忽見將軍送書者<lb/>
開書讀罷喜即行邀我入門方下馬凝輝絢素開簾櫳<lb/>
<pb n="KR4h0117_WYG_458-21b"/>
流風迴霰滿堂中青氊帳高雪不濕蘭燈夜照氍毹紅<lb/>
卿家父子皆好客能留對雪歡今夕已看稱夀奉千金<lb/>
况復徴歌出雙璧梁園賓客多交逰謝家兄弟盡風流<lb/>
古人勝事長已矣吾軰優㳺亦爾儔<lb/>
　　　漢將篇<lb/>
漢家西北煙塵起烽火夜照西京裏塞馬奔騰一萬騎<lb/>
闗塞逶迤五千里飛符挿羽募精强連營列陣掃邊疆<lb/>
已見將軍屯細栁更聞天子獵長楊長楊羽獵兵威振<lb/>
<pb n="KR4h0117_WYG_458-22a"/>
疊皷鳴鉦聞逺近龍虎遙分天上軍魚蛇徧閱雲中陣<lb/>
長安驄馬俠少年金鞍玉轡鐵連錢共看拔劍追驕子<lb/>
自許彎弓射左賢驚風晝起邊沙漲踈勒黄雲迷所向<lb/>
飲馬寒臨月窟傍驅兵夜度天山上降旗欵節樹戎城<lb/>
巻斾迴旌入帝京征人半死龍庭戰壯士俱標麟閣名<lb/>
麟閣功名不易得貴臣良相徒顔色威胡盡道李飛將<lb/>
還漢誰言蘇屬國玉門闗外朔雲愁燕頷書生亦白頭<lb/>
君王自憶亷頗軰義士羞稱萬户侯<lb/>
<pb n="KR4h0117_WYG_458-22b"/>
　　　古峯畫梅歌<lb/>
空江月墮孤山曉直幹横枝疎更好夜來夢破碧窗虗<lb/>
殘雪半庭寒不掃小橋水淺影初斜野徑風清香未老<lb/>
霜魂月魄獨俜停玉骨氷肌自枯槁溪頭數㸃瘦花明<lb/>
塢雲漠漠林煙渺逋翁湖山詩思閒寂寂柴門春醉倒<lb/>
山亭晝午鶴飛還一聲長笛江門悄<lb/>
　　　古井篇<lb/>
君不見城邉古井荆棘荒沙崩雨塌官道傍當時碧甃<lb/>
<pb n="KR4h0117_WYG_458-23a"/>
映朱閣黄金闌干銀作床美人銅瓶響哀玉寜知委棄<lb/>
同悲凉梧桐花乾蘚花澁鷺鶿側窺蚯蚓八百丈寒泉<lb/>
尚堪飲心長綆短空愁立<lb/>
　　　隴右行送徐少參<lb/>
隴右地長安西行一千里秦日長城號塞垣漢時故郡<lb/>
稱天水聖朝掃盪無烽烟射獵之地為桑田熟羌賣<lb/>
馬常入塞將軍逰騎不出邊知君風采古遺愛揚䇿傳<lb/>
符度闗内父老三秦望節來犬戎諸夷遮馬拜開藩分<lb/>
<pb n="KR4h0117_WYG_458-23b"/>
道鎮邉塵居守廵行厯幾春熊軾朱幡今岳伯豸冠白<lb/>
筆舊臺臣瓦亭之西半山谷土室陰陰連板屋落月孤<lb/>
城清渭源寒雲古磧黄河曲十年此地曾逰過别來風<lb/>
物今如何竹花秋臨鳥䑕穴楊葉夕渡魚龍波囬看萬<lb/>
里風雲色少小趨庭淚沾臆相送悲吟不盡情闗山隴<lb/>
坂高無極<lb/>
　　　大梁吟送李進士<lb/>
大梁擅豪華鉅野生龍蛇頃來曹李軰擢秀冠詩家神<lb/>
<pb n="KR4h0117_WYG_458-24a"/>
駒並逐兩超絶凡馬百萬空咨嗟李邕門下多竒士曹<lb/>
是賢甥李高弟登龍自昔黍通家附驥相看總名世梁<lb/>
王臺館罷歌鐘兎園賓客有遺踪侯嬴舊隱夷門里李<lb/>
渤今歸少室峯回望嵩高瞻岳首即尋𤣥圃問河宗可<lb/>
憐二子詩家秀吾生己愧盧王後司馬黄金賦未逄揚<lb/>
雄白首書空就李當春日别燕川曹也誦詩神黯然蓬<lb/>
池更憶阮公嘯膓斷洪波緑水篇<lb/>
　　　憶昔行<lb/>
<pb n="KR4h0117_WYG_458-24b"/>
憶昔長安相㑹日君方壯年我年小只今容顔有更變<lb/>
何况世事無紛擾先帝衣冠半零落十年賔友全稀<lb/>
少君今始作紫薇臣笑我金門落魄人馮唐上書亦嘆<lb/>
老子雲識字空愁貧艶陽三月桃李耀君非壯年我非<lb/>
少花開酒熟君逺行可惜春風阻懽笑明星迢迢車闗<lb/>
闗遙向楚水辭燕山但看朱紱在腰下莫使白髮生顱<lb/>
間武昌城邊江色澱襄陽漢水尤堪羡東行何日訪鱸<lb/>
魚南飛不得隨鴻鴈少癖山水躭雲松兩年楚上多行<lb/>
<pb n="KR4h0117_WYG_458-25a"/>
蹤浮湘直下三千里望岳遙瞻七十峰知君跌宕輕駟<lb/>
馬顧予豈是功名者安得浮沈帝座傍㑹湏覽眺蒼梧<lb/>
野蒼梧風煙秋色開武昌高樓吹笛哀帝乗白雲去不<lb/>
返仙人黄鶴何時來君行訪古兼化俗長楫輶軒指南<lb/>
極岸上逰穿羆虎林潭中坐傍黿鼉國他時倘覔桃花<lb/>
源北風為爾傳消息<lb/>
　　　樂陵令行<lb/>
山東郡縣一百入無有一城無戰塲到今漂血成野水<lb/>
<pb n="KR4h0117_WYG_458-25b"/>
如山白骨横秋霜雲臺功高將不收投筆亦有書生謀<lb/>
黄金大印賜豪貴白面豈得言封侯唐朝公卿集如雲<lb/>
平原太守名不聞二十四城見賊走抗城乃是平原守<lb/>
君不見前者冦盗時縣吏州官各亡命北梁白馬終日<lb/>
行濟上黄旗錯相映不聞開門戰但聞開門迎嗟乎平<lb/>
原太守樂陵令<lb/>
　　　九川行<lb/>
君不見自從天地開天下之水皆西來黄河崑崙一線<lb/>
<pb n="KR4h0117_WYG_458-26a"/>
岀下轉秦甸轟奔雷長江廣漢兩盪潏濁涇清渭中縈<lb/>
廽帝遣九龍下治此江漢安流涇渭理華嶽中斷仙掌<lb/>
高却放黄河行萬里九龍蜿蜒上天去至今猶餘九川<lb/>
水秦中雲雨四時遍北地塵沙幾回徙我來長安不見<lb/>
九川水得見九川子九川子是非常人朝辭川上麋鹿<lb/>
羣夕登青𤨏為帝臣已從華衮補日月况執彤管排風<lb/>
雲長風西來吹北極西望川流渺何極野岸空懸舟楫<lb/>
心塞林暮繞波濤色吁嗟江漢猶阻兵中原不見黄河<lb/>
<pb n="KR4h0117_WYG_458-26b"/>
清虺蛇豺虎滿道路黄埃濁浪無人行九川子何不更<lb/>
鞭九龍起坐視天下横流水<lb/>
　　　送葉生還閩中兼懐鄭繼之<lb/>
葉生行吟燕市中葛巾麻鞋歲將晩兩都為客今始歸<lb/>
五岳尋仙不辭遠江南畵舸春栁低海上茅堂白雲滿<lb/>
谷口如逄鄭子眞為道棲遲未應返<lb/>
　　　同崔子送劉以正還闗中<lb/>
燕川芳草歇已久行子西行更回首駿馬春停渭曲花<lb/>
<pb n="KR4h0117_WYG_458-27a"/>
金鞭暮指秦中栁看君兄弟皆豪雄十年側想中丞公<lb/>
東山雲月卧未起北海賓客誰相通荷花初紅酒初碧<lb/>
汝歸登堂見顔色若問長安舊友生崔何二子常相憶<lb/>
　　　晩過田水南有贈<lb/>
田郎閉門著書今幾巻我欲與子數相見□浪雖稱青<lb/>
瑣賢經過罕識黄門靣長安雨積鞍馬稀堂下苔生集<lb/>
秋燕四海何人問草𤣥一經徒使桓譚羡<lb/>
　　　延津歌送韓令<lb/>
<pb n="KR4h0117_WYG_458-27b"/>
延津冦過餘少男延津縣令莫停驂雙鳬直向黄河北<lb/>
一鴈先飛清衞南黄河岸邊不種麥濁浪滔天多賈客<lb/>
城中少男爾勿愁縣令到時為買牛<lb/>
　　　裕州行<lb/>
今年春夏雨不絶黄河以南漸殺麥裕州城中十萬家<lb/>
自經冦盗惟黄沙名商大賈歲不集新絲舊榖嗟何及<lb/>
郝侯五馬天上來褰帷露冕開風霾教農服田賈服賈<lb/>
只有牛馬無豺虎<lb/>
<pb n="KR4h0117_WYG_458-28a"/>
　　　周儀賓朝天歌<lb/>
周君來從大梁發揺鞭却指秦樓月燕山臘盡春未生<lb/>
可憐裘馬衝霜雪憶昨雲霄謁帝關春卿引見紫宸班<lb/>
天門九重羅虎豹一月不得朝龍顔館甥帝室恩數少<lb/>
尚女王家禮非小中山更傳聞樂對陳王亦進通親表<lb/>
伊昔梁王全盛時車騎從官皆漢儀遣使常聞八珍送<lb/>
入朝數賜飛龍騎百餘年間事勢殊諸侯岀或乗驢車<lb/>
朱門賓從想冠劍白頭王孫行路衢君歸為我一問訊<lb/>
<pb n="KR4h0117_WYG_458-28b"/>
梁園賦客今何如<lb/>
　　　相逄行贈孫從一<lb/>
長安風吹萬楊栁與君走馬相逄久昨朝邂逅尊酒間<lb/>
二十年來一回首我官十年前君官十年後眼底相㸔<lb/>
已壯齡世間萬事眞翻手憶初少小來東曹君家兄弟<lb/>
同逰遨尚書庭前兩玉樹白日燦爛秋風高爾時見君<lb/>
氣已豪花顔雲鬂青錦袍石麟在天動鱗甲赤鳯排雲<lb/>
生羽毛只今骨格殊恒調傾都見者嗟英妙恨不置之<lb/>
<pb n="KR4h0117_WYG_458-29a"/>
玉堂賓誰令久待金門詔永嘉山水稱絶竒且與謝客<lb/>
同襟期花裏開簾仙吏岀松間著屐山人随尚書風義<lb/>
古無比如君更是尚書子尚書東山閒白雲高卧不為<lb/>
蒼生起漢庭我亦東方生悵望名山無限情海雲浩歌<lb/>
起春色送爾萬里東南行<lb/>
　　　彭中丞四民圖歌<lb/>
漁舟溟入桃花潯春山如聞樵採音高原犂鉏破煙雨<lb/>
書閣窈窕穿松林中丞雅愛山水障清晨自掛高堂上<lb/>
<pb n="KR4h0117_WYG_458-29b"/>
緑樹逶迤轉衆流白雲合沓開層嶂萬里寧論戰伐功<lb/>
百年宛見升平象憶昨冦盗日横行中原白骨哀蒼生<lb/>
擕男抱女路斷絶痛哭不見天邊城漁奔樵竄學士徙<lb/>
縱有隴畆無人耕至尊九重憂旰食命公殺賊賊始平<lb/>
近郊無復戎馬迹比屋仍傳鷄犬聲彭公壯年心許國<lb/>
何况此身際日月二載驅馳掃漢南一時談笑清河北<lb/>
岀閫三分大將旗來朝獨擁諸軍節樂土重開白日光<lb/>
普天不動黄塵色即今西戎忽復驕朝廷親遣霍嫖姚<lb/>
<pb n="KR4h0117_WYG_458-30a"/>
巳聞土魯還金印不見中丞下赤霄形像雲臺猶未畫<lb/>
姓名麟閣早湏標開圖更賦岀車什四海甲兵從此銷<lb/>
　　　桃源圖歌<lb/>
昔我逰武陵坐石窺花源岸坼丹洞閟風迴緑蘿翻崩<lb/>
崖奔古月沓嶂響哀猿行車一以過始知人境諠眞陽<lb/>
仙令欲南徃手持新畫來相訪武陵山水久不覩今晨<lb/>
置我高堂上巖穴如聞鷄犬聲村墟但見桑麻長髣髴<lb/>
潭水濱㸃綴桃花春山川似晉代衣服猶秦人回首茫<lb/>
<pb n="KR4h0117_WYG_458-30b"/>
然一煙霧尋源誰復知眞處投簮福地終有期箇中先<lb/>
認桃花樹<lb/>
　　　塞外獵圖歌<lb/>
邊沙蕭蕭天北風高林晝屯鞍馬雄健兒裝束身手徤<lb/>
眞與此圖形貌同冬寒獵傍長城窟城下平原日將没<lb/>
呼鷹放犬無不為數騎彎弓競馳突月高琵琶海西城<lb/>
拂廬雪乾氍毹輕金鍾酌酒亦易醉玉踠驊騮驕不行<lb/>
白髪老兵黄戰裙抽箭仰視天山雲衆中若認射鵰手<lb/>
<pb n="KR4h0117_WYG_458-31a"/>
漢家誰是李將軍<lb/>
　　　畫鶴篇<lb/>
昔聞少保寫青田古墨千年人不傳郎君此幅何時得<lb/>
蕭䬃秋堂掃煙色雪翎風翼如有神萬里出海誰能馴<lb/>
我初見此鳥重是仙人禽朝飲玉河湄暮宿𤣥圃林回<lb/>
首寒江鳬與鴈日晩哀鳴羡霄漢<lb/>
　　　赤壁圖歌<lb/>
老滿横槊江之臯眼中吳越一秋毫吳人彀弩來江左<lb/>
<pb n="KR4h0117_WYG_458-31b"/>
江頭鳴笳晝舉火旌旗飄揚北風前舳艫化作江中煙<lb/>
英雄一去音塵㓕斷水殘山弔詞客白雪堂寒草煙暮<lb/>
黄泥坂下臨臯路酒酣喚客吹玉簫江風山月不待招<lb/>
昔時覇業那足數鶴夢悠悠𦕈千古回首東坡百世人<lb/>
圖畫蒼茫空有神<lb/>
　　　畫山水<lb/>
蜀溪搗紙明如練并州剪刀碧雲斷抽毫作繪誰所為<lb/>
華堂粉壁光凌亂枳花竹葉春江曲江頭無人水空緑<lb/>
<pb n="KR4h0117_WYG_458-32a"/>
逶迤石逕林中岀草碧沙明浄江日欲覔秦人武陵下<lb/>
不見溪邊種桃者高樓窈窕鎖煙霧只疑行盡瀟湘路<lb/>
瀟湘却憶舊時逰紙上煙波生暮愁<lb/>
　　　吳偉飛泉畫圖歌<lb/>
長安獨過田子舎留我一玩飛泉畫絶壁如聞風雨來<lb/>
晴天安得蛟龍掛吳生跌宕得畫理潦草落筆皆可喜<lb/>
飛泉却岀沓嶂間山即眞山水眞水客堂六月生晝寒<lb/>
耳中髣髴高江灘源潭窈窕不可測波浪洶湧多竒觀<lb/>
<pb n="KR4h0117_WYG_458-32b"/>
泉邊二老顔色異偶坐似是莊與惠萬里誰論到海心<lb/>
百年詎識臨淵意偉哉田子今儒宗文標南指匡廬峰<lb/>
不湏對此更惆悵㑹觀瀑布青天上杉風松日隔縹緲<lb/>
雲瀧雪灨何雄壯我常夢徃神空向豈無吳生好手筆<lb/>
為我寫寄廬山障<lb/>
　　　逰獵篇<lb/>
周王八駿行萬里朝逰崑崙暮滄海驅霆筞電徧天地<lb/>
虎驟龍馳倐煙靄犇戎造父兩為佐大人王母遙相待<lb/>
<pb n="KR4h0117_WYG_458-33a"/>
千金白狐來四荒螻蟻下國輕天王君不見秦皇叱咤<lb/>
役九有海東驅石石為走橋邊孺子如婦人博浪沙中<lb/>
鐵椎吼又不見武皇旌旗日絡繹射蛟潯陽江水赤五<lb/>
陵俠少夜相遇探丸殺吏還驚辟天門嵳峩城九重虎<lb/>
豹為衞蛟龍宫紫微鈎陳翼帝座至尊祗合安高崇脫<lb/>
淵之魚岀山虎白龍魚服何勞苦沈江距河勢有然萬<lb/>
乗反遭匹夫侮君不見曹家老爽誠愚蒙平生不識司<lb/>
馬公死生禍福在人手寧能常作富家翁一門流血豈<lb/>
<pb n="KR4h0117_WYG_458-33b"/>
足惜坐使神噐歸奸雄昨夜昌平人夢天龍文赤日繞<lb/>
燕川城中莫辨眞天子道上傳看七寳鞭腐儒為郎不<lb/>
扈從願奏相如諌獵篇<lb/>
　　　柳絮歌<lb/>
長安三月百花殘滿城飛絮何漫漫千門萬戸東風起<lb/>
陌上河邊春色闌羙人高樓鎖深院白花濛濛落如霰<lb/>
晴窗窈窕朝日遲亂入簾櫳趂雙燕逰絲相牽時裊裊<lb/>
委地飄廊不湏掃君不見江頭緑葉吹香綿隨波化作<lb/>
<pb n="KR4h0117_WYG_458-34a"/>
浮萍草<lb/>
　　　明月篇<lb/>
長安月離離岀海嶠遥見層城隱半輪漸看阿閣銜初<lb/>
照㶑灔黄金波團圓白玉盤青天流景披紅蘂白露含<lb/>
輝汎紫蘭紫蘭紅蘂西風起九衢夾道秋如水錦幌高<lb/>
褰香霧開瑣闈斜映輕霞靡霧沈霞落天宇開萬戸千<lb/>
門月明裏月明皎皎陌東西栢寢岧嶤望不迷侯家臺<lb/>
榭光先滿戚里笙歌影乍低濯濯芙蓉生玉沼娟娟楊<lb/>
<pb n="KR4h0117_WYG_458-34b"/>
柳覆金堤鳯凰樓上吹簫女蟋蟀堂中織錦妻别有深<lb/>
宫閉深院年年歲歲愁相見金屋螢流長信階綺櫳燕<lb/>
入昭陽殿趙女通宵侍御牀班姬此夕悲團扇秋來明<lb/>
月照金徽榆黄沙白路逶迤征夫塞上憐行影少婦窗<lb/>
前想畫眉上林鴻鴈書中恨北地關山笛裏悲書中笛<lb/>
裏空相憶幾見盈虧涙沾臆紅閨貌減落春華玉門腸<lb/>
斷逢秋色春華秋色逓如流東家怨女上粧樓流蘓帳<lb/>
捲初安鏡翡翠簾開自上鈎河邊織女期七夕天上嫦<lb/>
<pb n="KR4h0117_WYG_458-35a"/>
娥奈九秋七夕風濤還可渡九秋霜露迥生愁九秋七<lb/>
夕湏臾昜盛年一去眞堪惜可憐揚彩入羅幃可憐流<lb/>
素凝瑶席未作當罏賣酒人難邀隔座援琴客客心對<lb/>
此嘆蹉跎烏鵲南飛可奈何江頭商婦移船待湖上佳<lb/>
人挾瑟歌此時慿闌垂玉筯此時㓕燭歛青蛾玉筯青<lb/>
蛾苦緘怨緘怨含情不能吐麗色春妍桃李蹊遲輝晩<lb/>
媚菖蒲浦與君相思在二八與君相期在三五空持夜<lb/>
被貼鴛鴦空持暖玉擎鸚鵡青衫泣掩琵琶絃銀屛忍<lb/>
<pb n="KR4h0117_WYG_458-35b"/>
對箜篌語箜篌再彈月巳微穿廊入闥靄斜輝歸心日<lb/>
逺大刀折極目天涯破鏡飛<lb/>
　　　邯郸行<lb/>
邯郸道上車馬多行人夜火渡漳河邯郸女兒年十五<lb/>
能彈琵琶善歌舞青燈朱戸夜當罏罏頭酒熟喚客沽<lb/>
玉壺青絲為君繫不妨醉向邯郸途君不見邯郸市昔<lb/>
日繁華安可擬鳴鸞佩玉青雲間鬭鷄走馬紅塵裏平<lb/>
原門前客如雲千載凄凉竟何是黄金白璧成飛灰歌<lb/>
<pb n="KR4h0117_WYG_458-36a"/>
樓舞榭空流水傷心萬事俱可嗟草長叢臺白日斜廢<lb/>
苑當時在何處舊宫今日作誰家古來富貴俱寂寞有<lb/>
酒樽前胡不樂<lb/>
　　　太白山歌<lb/>
我聞太白横西域百里蒼蒼見寒色靈源萬古誰窮探<lb/>
雷雨窈㝠巖洞黒中峰迢迢直上天瑶宫玉殿開雲煙<lb/>
千盤萬折不到頂石壁鐵鎖空高懸隂崖皚皚積古雪<lb/>
絶壑長松幾摧折鳥道斜穿劍閣雲龍潭倒映峨嵋月<lb/>
<pb n="KR4h0117_WYG_458-36b"/>
高僧岀世人不知飛仙凌空笙鶴隨洞天福地在咫尺<lb/>
悵望塵海令心悲<lb/>
　　　辰溪縣<lb/>
早發辰溪渡清川喜泛舟山城欹粉堞江驛映朱樓雨<lb/>
驟沙頽岸天寒水露洲蠻音聞漸異迢逓動鄉愁<lb/>
　　　沅水驛<lb/>
小驛孤城外隂森草樹幽晚凉慿水榭秋雨坐江樓絶<lb/>
域鴻難到空山客獨愁夜深歸渡少漁火照汀舟<lb/>
<pb n="KR4h0117_WYG_458-37a"/>
　　　沅州道中<lb/>
歲月驚長道風塵惜舊綈鈎雲盤曲磴沿月遡迴溪南<lb/>
國疲征歛西戎厭皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>山深正愁絶落日鷓鴣啼<lb/>
　　　平溪<lb/>
徙倚平溪館天高秋氣清水螢光不定山籟響難平夜<lb/>
火雲間戍寒楓江上城終宵無夢寐高枕聽灘聲<lb/>
　　　查城十五夜對月<lb/>
中秋看月色移席近前楹河漢三更没關山萬里明風<lb/>
<pb n="KR4h0117_WYG_458-37b"/>
煙依獨戍砧杵閉空城此夜高堂上多應念逺征<lb/>
　　　其二<lb/>
天上何所有團團白玉盤可憐秋半月只是客中看影<lb/>
直朱樓午輪高青嶂寒羙人何處共光彩隔雲端<lb/>
　　　江門<lb/>
小店江門市孤舟聞暮砧逺沙含細雨缺岸隱疎林旅<lb/>
宿青楓晩人煙翠嶽深漸臨巴蜀道一慰望鄉心<lb/>
　　　渡淮<lb/>
<pb n="KR4h0117_WYG_458-38a"/>
津口風翻斾春隂鬱未開淮流衝古岸沙店倚長臺鳥<lb/>
向平蕪下人隨返照回未忘舟楫興臨路獨遲徊<lb/>
　　　中元夜月<lb/>
片月東城上長風度早秋光臨青嶂發影抱碧潭流灝<lb/>
氣沈沙浦餘輝戀水樓何人更吹笛關塞不勝愁<lb/>
　　　晩歸自溪上<lb/>
秋到城西樹縁溪落葉多數家連水竹一逕入煙蘿廢<lb/>
井寒螀聚閒窗暮雀過濯纓聞孺子燈下亦悲歌<lb/>
<pb n="KR4h0117_WYG_458-38b"/>
　　　雨中和清溪<lb/>
濛雨蕭條至悲風日暮多積隂生徑草永夜落庭柯宅<lb/>
愧高人隠門勞長者過白鷗如有意相逐下煙波<lb/>
　　　吾州<lb/>
遼邈吾州地名從申伯來通淮一水下入楚萬峰開舊<lb/>
國無遺廟寒城有廢臺秋郊獨臨眺懐古意悲哀<lb/>
　　　九日同馬君卿任宏噐登高<lb/>
歲歲重陽菊開時不在家那知今日酒還對故園花野<lb/>
<pb n="KR4h0117_WYG_458-39a"/>
静雲依樹天寒鴈聚沙登臨無限意何處望京華<lb/>
　　　登釣臺<lb/>
野濶窮秋岀雲寒望未開萬峰遥駐馬殘日更登臺水<lb/>
落龍蛇蟄沙空鴈鶩來孤懐對揺落吟罷有餘哀<lb/>
　　　再别清溪子<lb/>
冬館蕭條别開樽為爾吟岸梅催客鬂江柳送歸心南<lb/>
國浮雲暮孤城積霰隂逢春湖鴈起休滯北來音<lb/>
　　　懐沈子<lb/>
<pb n="KR4h0117_WYG_458-39b"/>
沈生南國去别我獨悽然落月清江樹歸人何處船十<lb/>
年安陸舎數口太湖田想到鄉園日生涯亦可憐<lb/>
　　　懐孫世其<lb/>
世路𣺌難定相期未有涯昔為燕地客常到楚人家繫<lb/>
馬中堂樹聽鶯上苑花故園看北斗腸斷憶京華<lb/>
　　　酬葛時秀<lb/>
罷歸翻自喜舊業有青山積雨稀來客孤雲獨徃還良<lb/>
朋枉高倡撫巻一開顔何日還乗興題詩到竹間<lb/>
<pb n="KR4h0117_WYG_458-40a"/>
　　　逰賢隱寺次馬君卿韻<lb/>
繫馬長松下風煙幾日留天高還薄暮地逈更逢秋孤<lb/>
嶂開僧舎千峰繞佛樓自能來白社不用逺公求<lb/>
　　　登堅山寺<lb/>
西峯挿天起絶頂寺門開雲裏一佛住山中無客來落<lb/>
花平講席積草徧香臺我欲聞清梵焚香坐不回<lb/>
　　　九日懐鐵溪<lb/>
獨憶高䕫府何時騎馬來一秋常卧病九日廢登臺寂<lb/>
<pb n="KR4h0117_WYG_458-40b"/>
寞傳杯手凄凉作賦才陶家園内菊風雨為誰開<lb/>
　　　送柴先生之霍丘訪朱調元<lb/>
客裏黄金盡天邊逐歲華寒燈具行李早飯岀山家東<lb/>
路蘼蕪滿西風楊柳斜朱君舊相識見爾惜生涯<lb/>
　　　訪賈西谷<lb/>
儒宫入古檜泮水静塵埃偶到閒官舍能孤逺客杯開<lb/>
門黄葉落展席清風來更喜庭前菊寒花日暮開<lb/>
　　　雪<lb/>
<pb n="KR4h0117_WYG_458-41a"/>
一雪今冬早霏霏白滿沙隨風斜着樹帶雨不成花曲<lb/>
檻寒仍裊空庭晚更加城中一萬戸歌舞是誰家<lb/>
　　　得五清先生消息尚客澧州悵然有懐<lb/>
憔悴東都士吾師更可嗟三年為逐客萬里未還家暮<lb/>
阻巴山雪春行楚岸花江湖無路覔流涕望天涯<lb/>
　　　喜劉朝信過飲<lb/>
西郭棲遲地春風亦可憐落花寒食雨高柳夕陽天岸<lb/>
幘行林側移樽坐水邊啼鶯如有意數傍舞衣前<lb/>
<pb n="KR4h0117_WYG_458-41b"/>
　　　劉朝信讀書山寺<lb/>
嗜静山中寺藏修此度年白雲千嶂裏清夜一燈懸書<lb/>
巻留孤客盤飱傍老禪何時騎馬至訪爾古松邊<lb/>
　　　西谷有淛聘予喜其得勝逰因話淛中之勝<lb/>
君向杭城去兹逰似馬遷應傳越客酒先泛楚人船入<lb/>
郭湖天逈觀潮海月圓因君話禹穴高興亦飄然<lb/>
　　　送徐生赴試<lb/>
爾到梁都日西風發醉歌秋深花近苑夜逈月臨河姓<lb/>
<pb n="KR4h0117_WYG_458-42a"/>
擬傳霄漢身應謝薜蘿佳音附來鴈報我莫蹉跎<lb/>
　　　送别劉朝信<lb/>
萬里向天涯孤城對日斜雲山共此别世路獨長嗟暮<lb/>
雪燕關樹春風漢苑花知君騎馬地名姓滿京華<lb/>
　　　和賈西谷暮春雨後之作<lb/>
溪雨清明過游雲薄逺空鷗喧春水至燕落晩泥融麥<lb/>
秀千家暗桃花昨夜風獨憐艶陽日尊酒未能同<lb/>
　　　三月七日同諸生岀逰<lb/>
<pb n="KR4h0117_WYG_458-42b"/>
清晨招爾輩同岀眺煙沙寒食孤村路春風萬樹花藉<lb/>
蘭臨水曲折柳到山家獨少青尊共能無愧物華<lb/>
　　　九日震雷山懐望之<lb/>
九日東山上思君江漢深故園頻宴㑹佳節自登臨衆<lb/>
壑流雲氣孤峰落日隂應知楚山上獨賦望鄕吟<lb/>
　　　春來<lb/>
春來稀灑掃門徑碧苔滋積雨忘昏曉幽居感歲時寒<lb/>
雲低旅雁城樹暗黄鸝獨立傷春色蕭條萬事悲<lb/>
<pb n="KR4h0117_WYG_458-43a"/>
　　　寒食<lb/>
沙岸青春雨風吹野水涯不沽寒食酒空映古墳花城<lb/>
郭人煙細樓臺暮景斜東流爾何意滚滚送年華<lb/>
　　　同趙先生宿山家<lb/>
同宿京華地今來又六年那知風雪夜復此共床眠水<lb/>
曲隣燈照山高石溜懸中宵不成寐話舊各悽然<lb/>
　　　岀寺過胡山人家<lb/>
細雨清沙路經行獨杖藜那知白社客更向碧山棲花<lb/>
<pb n="KR4h0117_WYG_458-43b"/>
好圍墻發鶯嬌入院啼風光不能醉吟望轉凄迷<lb/>
　　　飲邦重山莊夜歸<lb/>
殘日喧歸騎漁樵仄徑逢煙中望北郭樹裏下西峰深<lb/>
夜明林火蒼茫度水鍾朝來向城市誰憶白雲蹤<lb/>
　　　賢隱寺次劉朝信<lb/>
翠壁青蓮界蒼苔白石關春晴初岀郭日暮更登山歲<lb/>
月頻經眼煙霞可駐顔化城依宿處自覺此身閒<lb/>
　　　王生館雨坐<lb/>
<pb n="KR4h0117_WYG_458-44a"/>
獨坐王生館凄然歲暮心高城翻落照空院積寒霖雁<lb/>
鶩秋飛盡蛟龍夜或吟西山舊松竹雨雪共蕭森<lb/>
　　　登西巖寺<lb/>
西林禪誦地石壁倚天開曲磴千盤上飛泉一道來園<lb/>
禽巢古殿野鹿過香臺共坐題詩暮山花落酒杯<lb/>
　　　近寺<lb/>
梵宇頻經處林深入磬聲懸崖攀葛上曲澗遶松行花<lb/>
鳥還春日樓臺即化城亦知身是妄從此學無生<lb/>
<pb n="KR4h0117_WYG_458-44b"/>
　　　獨立<lb/>
皷絶孤城掩溪傍春事殘岸霞晴映樹汀雨暮生寒風<lb/>
外看花盡煙中望柳繁静觀時物變獨立思千端<lb/>
　　　梅<lb/>
野水無人地寒梅獨自開花踈間翠篠樹古積蒼苔嶺<lb/>
雪春潛至林風香暗來一枝猶可折横笛暮休哀<lb/>
　　　曉起見雪<lb/>
曙色空牕裏鳴禽更好音幽棲忘盥櫛偃卧問晴隂卷<lb/>
<pb n="KR4h0117_WYG_458-45a"/>
幔山雲起開門野雪深不愁泥濘路騎馬度西岑<lb/>
　　　廢屋<lb/>
廢屋空山裏風沙不見人壞墻惟有徑獨樹更無隣㓂<lb/>
盗三闗逼徴求萬國頻江湖暮揺落囬首一沾巾<lb/>
　　　送吕子<lb/>
京洛三年客雲霄萬里違上書皆不報解珮獨先歸北<lb/>
極臨燕甸南山繞漢畿相將未可料岐路斷蓬飛<lb/>
　　　餞子容<lb/>
<pb n="KR4h0117_WYG_458-45b"/>
客館西垣静開尊為汝歌檻花深晩坐城樹喜頻過綵<lb/>
鷁春湖色驪駒白玉珂還鄉君信樂予奈别愁何<lb/>
　　　送鄒子之浙中訪迎張子<lb/>
此去尋張子東行指宋畿秋城悵獨往春棹好同歸雨<lb/>
外呉帆重江中越岫微平生壯逰興送汝益翻飛<lb/>
　　　送熊御史尚弼謝病還江西<lb/>
晨車發帝里秋棹返江鄉草奏孤臣淚懷歸久客腸海<lb/>
鷗思避俗湖㕍喜隨陽攬轡平生志還山未可忘<lb/>
<pb n="KR4h0117_WYG_458-46a"/>
　　　送韓仲子並訊其弟季子<lb/>
令弟先君往伊予實嘆嗟竄身還故里避世入山家斜<lb/>
日秦城柳繁煙渭曲花豈知燕地客騎馬日風沙<lb/>
　　　送賈郡博之階州<lb/>
十載一儒官西行路復難羗夷應爼豆邊徼有衣冠隴<lb/>
坂盤雲上秦城向斗㸔好音懷萬里早晩報長安<lb/>
　　　送楊子濬下第還廣東<lb/>
憐君不得意春盡獨還家路入蘼蕪草亭深枳殻花客<lb/>
<pb n="KR4h0117_WYG_458-46b"/>
舟江上逺鄉樹嶺南斜盛世多遭際寜容問釣車<lb/>
　　　送楊驛丞<lb/>
聞説丹河地孤城海上開鹵煙出市井潮影動樓䑓漢<lb/>
使傳宣過夷官入貢來皇華歌送客應閲出羣才<lb/>
　　　送顧華玉謫全州<lb/>
白日春城暮孤雲天際隂君行萬里外予意一何深夏<lb/>
擬浮湘水秋應到桂林衡陽去不逺莫使鴈書沈<lb/>
　　　送曺遜卿還汝寜<lb/>
<pb n="KR4h0117_WYG_458-47a"/>
三年觀國士此日暫還家去指清淮月行攀上蔡花燕<lb/>
歌送楚客邊㕍起城笳却喜干戈後鄉園見嵗華<lb/>
　　　送欽師歸西山<lb/>
近向雲間至遥從花下還赤崖春到寺白塔晝開闗風<lb/>
雨如西塞煙霞似北山到來應待我秪樹幾回攀<lb/>
　　　送侯汝立之東昌<lb/>
東郡瘡痍日蒼生屬此行二毛猶未見五馬亦為榮月<lb/>
對河闗上秋從海嶽生向來嵩少約西望各懸情<lb/>
<pb n="KR4h0117_WYG_458-47b"/>
　　　贈劉東之憲副<lb/>
浮生能幾見孰謂别離輕逺道惟長劍寒宵共短檠旌<lb/>
旗臨漢水雨雪度秦城鄉井衣冠少分擕益愴情<lb/>
　　　元夜寺中集<lb/>
火樹連龍苑煙花繞鷲峰詞人髙宴㑹令節喜過逄閣<lb/>
度銀河上窗含寳月重九衢風起夜處處有歌鐘<lb/>
　　　贈祖邦<lb/>
白下通緘少燕都見靣遅客心悲嵗晩歸路及春時姓<lb/>
<pb n="KR4h0117_WYG_458-48a"/>
入山公啟人傳水部詩同年吾不及相望赴前期<lb/>
　　　秋夕懷曺毅之<lb/>
百卉飄零盡孤鴻何處歸髙樓横暮笛萬戸搗寒衣南<lb/>
國江湖逺佳人尺素稀獨愁誰與晤明月鑒重幃<lb/>
　　　寄任司訓<lb/>
不見任公子飄飄旅客魂苦吟惟白髮生計有清尊散<lb/>
吏真兼隠荒城不異村人間好事者誰到廣文門<lb/>
　　　至日寄望之汶上<lb/>
<pb n="KR4h0117_WYG_458-48b"/>
至日懷親友題書在帝鄉風雲餘嵗色梅柳復年芳白<lb/>
髮行藏裏清尊涕淚傍思君魯城北汶水日湯湯<lb/>
　　　寄空同子卜居襄陽<lb/>
爾定襄陽宅雲山好傍誰草憐王粲井花醉習家池留<lb/>
滯悲江漢驅馳感嵗時扁舟空悵望未有鹿門期<lb/>
　　　寄徐太守<lb/>
塞鴈去復盡燕臺愁望春十年同病客萬里各風塵南<lb/>
國己碧草清江空白蘋秋來有詞賦莫使怨騷人<lb/>
<pb n="KR4h0117_WYG_458-49a"/>
　　　寄家書<lb/>
一返滇中使重嗟故里違老親遥在念薄禄未能歸雨<lb/>
雪三冬暗家書累月稀淚緘燈下發廻鴈隔雲飛<lb/>
　　　酬郭内翰上陵還詩<lb/>
帝遣朝陵日暫辭供奉班楸梧開玉殿雲霧宿春山晩<lb/>
向千松散晴從萬壑還知君有佳句傳和五陵間<lb/>
　　　得王子衡贑榆書<lb/>
萬里一書劄逾年傳帝都竄身天地逺垂淚海雲孤柳<lb/>
<pb n="KR4h0117_WYG_458-49b"/>
送燕臺駿花留漢殿鳬赤霄終道路白髮且江湖<lb/>
　　　九日顯靈宫宴集<lb/>
九日無風雨賔朋更逺來菊花催酩酊仙侣得追陪眺<lb/>
<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>山河出登髙殿閣開擕遊有諸妙詞賦豈吾才<lb/>
　　　遊郭氏山亭<lb/>
舊日追遊地新年此度過庭春歸雪篠洞古發煙蘿遲<lb/>
日登臨倦名園感慨多風花騎馬去須放酒顔酡<lb/>
　　　九日登慈恩寺閣<lb/>
<pb n="KR4h0117_WYG_458-50a"/>
不到慈恩乆今來九日期天寒鴻㕍少秋晩菊花遲揺<lb/>
落悲風雨登臨感嵗時牛山何處是異代獨興思<lb/>
　　　宿淇公方丈<lb/>
落日罷登臨禪房秋坐深不妨留枕簟聊得謝冠簮樓<lb/>
閤湖天影松蘿洞月隂明朝又城市回憶碧山岑<lb/>
　　　出閣過勤甫省中<lb/>
梧垣通左掖花省接仙郎並坐停杯晩髙談巻幔凉水<lb/>
隂沈紺殿山影落雕墻愧我同朝客傳君寡和章<lb/>
<pb n="KR4h0117_WYG_458-50b"/>
　　　再遊郭氏園亭<lb/>
仲夏一到此主人開水亭園林再駐馬臺榭己流螢細<lb/>
竹揺風牖孤雲度石屏停杯更暮雨何限北崖青<lb/>
　<lb/>
　<lb/>
　<lb/>
　<lb/>
　石倉厯代詩選巻四百五十八<lb/>
</p>
<p>
</p>
  </div>
</body>
</text>
</TEI>
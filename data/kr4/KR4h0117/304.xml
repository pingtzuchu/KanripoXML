<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百四</head> <lb/>
    <p>
<pb n="KR4h0117_WYG_304-1a"/>
欽定四庫全書<lb/>
　石倉歴代詩選巻三百四<lb/>
　　　　　　　　　　　　明　曹學佺　編<lb/>
　明詩初集二十四<lb/>
　　李德<lb/>
　　　神釋<lb/>
大哉渾淪妙槖籥自無窮絪縕一巳搆畀付出至公靈<lb/>
臺本無物而我處其中清虚為我體昭明為我庸倐去<lb/>
<pb n="KR4h0117_WYG_304-1b"/>
入無間忽來歸寂空既作百骸長蔚為萬世宗母從衆<lb/>
形擾順適與天通<lb/>
　　　紫芝山房為湖廣鄭大㕘賦<lb/>
芝山何嶤嶤熠熠産靈秀美人慕園綺闢地敞雲搆圖<lb/>
書資悦懌枯壑含昏書佳氣藹川原和風散巖岫松蘿<lb/>
被廣䕃泉澗環清潄抱冲昔若遺理劇今豈後鍾英良<lb/>
有自瑞世非常覯明良共一時千載此其候<lb/>
　　　題陶淵明像<lb/>
<pb n="KR4h0117_WYG_304-2a"/>
淵明節概士遠慕羲皇風榮名奚足道甘分固其窮得<lb/>
酒即為歡簞瓢常屢空朝出山澤遊暮歸衡宇中豪華<lb/>
非所貴但願嵗時豐秋菊或盈園栖栖誰與同濁醪共<lb/>
斟酌日入㑹田翁此士不再得吾生焉所從<lb/>
　　　栖雲庵<lb/>
石室凝紫烟空洞懸石乳隂崖含風泉終日灑飛雨臨<lb/>
流結精舍六月不知暑道人養清虚適與髙僧處垢淨<lb/>
俱巳忘孰為舍與取諸幻既遠離白雲日相與何當謝<lb/>
<pb n="KR4h0117_WYG_304-2b"/>
時人來作塵外侶<lb/>
　　　孟夏五日感興<lb/>
春陽舍我去四序無時停鬱鬱當軒栁珍禽時一鳴素<lb/>
琴寓我適濁酒陶我情顏鬢雖云改寸心有所憑偃仰<lb/>
東窗下聊以寄吾生<lb/>
　　　種麻<lb/>
種麻滿東園種花亦盈畆麻生但芃芃華發映户牖榮<lb/>
榮能㡬時零落他人手豈如為絺綌與君同永久向來<lb/>
<pb n="KR4h0117_WYG_304-3a"/>
灼灼姿于今復何有<lb/>
　　　嵗月徂遷未有歸止寓迹江漢懷抱索然時維<lb/>
　　　　杪秋凄其絺綌偶有所述用簡同志<lb/>
杪秋氣方肅寒風動凉戸羈人未授衣適體寧捐故雲<lb/>
開漢臯路目送征鴻度山容欲受寒園芳巳漙露故交<lb/>
久零落新知偶愜素時資益簪盍聊以慰遲暮<lb/>
　　　同詩社諸公遊白雲寺分韻得千字<lb/>
捫蘿扣禪闗長嘯青雲巔山開西北日水豁東南天凉<lb/>
<pb n="KR4h0117_WYG_304-3b"/>
葉散虚席暝林啼清猿浮雲觸石起頃刻徧大千悟言<lb/>
造真適談空忘至言何當登絶頂俯視蒼蒼烟<lb/>
　　　留題郎步山庄<lb/>
出門望南山山翳林木稠飛鳥欣有托吾生念歸休行<lb/>
行度前坂褰裳渉荒溝好風吹我懷禾黍亦盈疇人生<lb/>
衣食爾過此欲何求日夕返竆廬聊以忘吾憂<lb/>
　　　天上謡<lb/>
玉樓瓊宇曉玲瓏雲軿電轂輾廻風自從羿射九日落<lb/>
<pb n="KR4h0117_WYG_304-4a"/>
帝遣羲和御六龍六龍奔屬成今古海水生塵變桑土<lb/>
瀛洲花發㡬畨春誤殺秦皇并漢武桂宮珠露滴秋香<lb/>
仙仗徘徊朝紫皇鳳吹紛紛九成奏羽衣金節韻琳瑯<lb/>
金河流水連雲注織女牛郎在何處淋漓元氣浩茫茫<lb/>
白鶴千群駕烟霧女媧鍊石良可嗤此事荒唐奚足疑<lb/>
直憐世上人心改至理渾淪那得移<lb/>
　　　雜詩<lb/>
人生更代謝闔闢為之機盛衰無常理生死乃其宜始<lb/>
<pb n="KR4h0117_WYG_304-4b"/>
來本自無終徃奚足悲擾擾依形立百嵗以為期黽勉<lb/>
返吾初俟命復奚疑<lb/>
　　　送友囘真定<lb/>
君自邯鄲來復向邯鄲去邯鄲月色好夜照江南樹太<lb/>
行多峻阪中有羊腸路往來不憚煩知君為親故<lb/>
　　　暇日遊城西𤣥妙觀<lb/>
還辭束帶累偶涉尋真路松吹度鈞天篆烟生細霧翩<lb/>
翩塵外侶杳杳雲中步儒道雖異途同歸在清素<lb/>
<pb n="KR4h0117_WYG_304-5a"/>
　　　仙人<lb/>
瀛洲飛彩雲萬樹桃花春翩翩騎鳳侶恐是避秦人側<lb/>
窺渾淪妙幽探元化真徒令多欲者千古恨迷津<lb/>
　　　贈虚明道人<lb/>
渾沌本無象表裏同一照古今若須臾羣真資衆妙五<lb/>
陰絶纎翳幽陽播靈耀王喬并羡門吾與爾同調<lb/>
　　　宿栖雲庵<lb/>
衆壑忽巳暝遠近響清湍山中對僧定疎雨掩柴闗栁<lb/>
<pb n="KR4h0117_WYG_304-5b"/>
暗猿狖集松交風露寒攬衣中夜起蘿月在巖端<lb/>
　　　閒居<lb/>
北窗林影寂南湖水氣凉園荷始泛緑叢蘭漸吐芳撫<lb/>
節迹猶滯神閒機巳忘無論喧與寂緬心即羲皇<lb/>
　　　憶南園<lb/>
南園蝴蝶飛緑草迷行迹青鏡掃長蛾娟娟弄春碧錦<lb/>
屏千里夢寂寞愁芳色小字寫長箋鱗鴻坐相隔<lb/>
　　　亭亭水上蕖<lb/>
<pb n="KR4h0117_WYG_304-6a"/>
亭亭水上蕖皎皎沼中藕花落子亦成色衰心不朽中<lb/>
藏千萬緒處汙恒自守不學楊花白隨風入窗牖<lb/>
　　　栁塘書舍圖<lb/>
逺山出白雲近水明秋色烟波漫浩浩日暮歸舟急隠<lb/>
約叢薄間茆茨倚蒼石中有栁塘翁看看似相識<lb/>
　　　觀白鷺<lb/>
河洲雙白鷺皎皎照清流所希在鮮食所願亦易酬朝<lb/>
飛浦漵曠暮宿林塘幽寄言採薇客吾與爾同遊<lb/>
<pb n="KR4h0117_WYG_304-6b"/>
　　　立秋日登漢陽朝宗樓懷鄉中諸友<lb/>
湖山興不淺而我亦淹留得罪縁㣲禄懷君屬早秋淡<lb/>
雲鄉樹遠孤月旅情幽借問衡陽雁何時到廣州<lb/>
　　　濟南寄孫仲衍<lb/>
南園虚夜月風景罷登臨鞏洛成塵迹青齊入苦吟升<lb/>
沈凋壯節匡濟負初心薄宦容身得寧辭雪滿簪<lb/>
　　　金陵逢趙汪中<lb/>
十年長契濶萬里各分飛岐路風烟杳江湖消息稀加<lb/>
<pb n="KR4h0117_WYG_304-7a"/>
餐俱努力訪舊各沾衣春草無勞緑王孫自不歸<lb/>
　　　峽山寺<lb/>
峽雲藏絶壁峽水積寒流寶樹籠香閣天花散彩樓梵<lb/>
音晴隠隠鐘韻晩悠悠聞道金仙宅飛來最上頭<lb/>
　　　寄孫典籍仲衍<lb/>
南園草色參差緑忽憶佳人美如玉玉堂揮翰事巳陳<lb/>
草屋懸燈照幽獨江湖狂客未言歸翹首東南淚濕衣<lb/>
何時淨拂青溪石與爾横竿釣落暉<lb/>
<pb n="KR4h0117_WYG_304-7b"/>
　　　河陽月簡顏光宏<lb/>
胡角啾啾悲石裂顏郎夜醉河陽月越姬颯沓舞秋風<lb/>
蘆笋含啇玉情熱請看天上青雲道桂花落盡霜娥老<lb/>
離鸞怨鳳玉樓寒三尺青絲變秋草<lb/>
　　　燕歌行<lb/>
秀頸紅脣臉花碧秋波湛湛傾人色高樓霧暖四時春<lb/>
蝴蝶飛來歸不得裾囘縠轉春風催刻商按徵雲徘徊<lb/>
鳴鐘敲鼔玉山頽詎識樂極生悲哀<lb/>
<pb n="KR4h0117_WYG_304-8a"/>
　　　青樓曲<lb/>
青樓春酣鸚鵡杯孔雀屏風錦繡開銀鸞玉鳳嬌未歇<lb/>
楊栁斜飛舞囘雪越娘含醉弄絲桐十纎宛恨哀絃中<lb/>
調成白雪惱芳容長卿茂陵鬢如蓬<lb/>
　　　房中思<lb/>
金井烏啼風摵摵桂樹團團江月白洞房秋思滿嬌娥<lb/>
淚滴珊瑚眠不得玉臺塵鑑少光輝髣髴孤鸞彩翼埀<lb/>
蓮枯蕙折無人惜露濕綺䟽生網絲<lb/>
<pb n="KR4h0117_WYG_304-8b"/>
　　　春興六首<lb/>
萬里春風二月花十年塵土一烏紗惟將素節酬知己<lb/>
豈有黄金買歳華愁邊熟食無烟火江上堅城有鼓笳<lb/>
憶我舊遊如昨日繡簾青舫越天涯<lb/>
終南山色翠含烟太白峰高尺五天春暖鶯花連萬室<lb/>
月明笙鶴㑹羣仙黄塵白髪三千里流水浮雲十二年<lb/>
齊楚飄零成潦倒令人猶自憶秦川<lb/>
洛陽城裏雪初消流水天津尚有橋漢寝隋陵春寂寞<lb/>
<pb n="KR4h0117_WYG_304-9a"/>
龍門伊闕晩岧嶤相如完璧無遺恨王子吹笙擬見招<lb/>
為報山人休索價可能容我伴漁樵<lb/>
日射天門萬象新繡衣朱履侍楓宸雲移仙仗千官肅<lb/>
日映龍顔四海春金椀玉漿來内侍紫泥丹詔下王人<lb/>
十年趨走金陵道到老低埀漢水濱<lb/>
漢水東流日向西孤村烟樹鷓鴣啼纎纎岸草迎人眼<lb/>
踏踏江花映馬蹄有客問竒仍載酒故人相過輒留題<lb/>
暮年正爾逢知己布襪青鞋信杖藜<lb/>
<pb n="KR4h0117_WYG_304-9b"/>
江漢飄零今六載故園迢遞尚三千新春隠几看雲坐<lb/>
遥夜懸燈聽雨眠彭澤官貧差有酒杜陵身老未歸田<lb/>
桃花流水深千尺擬向溪頭理釣船<lb/>
　　　社後謾興<lb/>
社燕西飛節物過年華世事兩蹉跎晴天白鳥來無數<lb/>
落日浮雲看漸多黄菊何人歸短棹紅蕖秋水淡澄波<lb/>
寂寥多恨憑誰遣揺落無心奈爾何<lb/>
　　　寄妻弟鄭子玉<lb/>
<pb n="KR4h0117_WYG_304-10a"/>
年年留滯漢江頭華髪蕭蕭不奈秋夢㫁鄉闗猶是客<lb/>
望竆烟水更登樓西風鴻雁來芳信南紀親朋憶舊遊<lb/>
聞道菊松無恙在可能歸去覔菟裘<lb/>
　　　王彦舉南雄省親<lb/>
神工剪水寒凝指南浦頽雲吹不起王郎氣酣走馬去<lb/>
三尺龍泉拂流水玉壺愁破酒如兵鵞管嗚嗚咽不鳴<lb/>
幽紅啼露香凝幕蜀錦縫衣寄君着象牀醉臥紫氍毹<lb/>
鳳簡封題草字書北樹南雲一千里願攜徑尺託雙魚<lb/>
<pb n="KR4h0117_WYG_304-10b"/>
　　　秋情<lb/>
蠟炬揺紅紗隙凍沈香帳底鴛鴦夢芙蓉波冷薄霜凝<lb/>
一夜離鸞憶單鳳梧桐金井啼曙鴉夢郎封侯歸妾家<lb/>
開門自掃枇杷花<lb/>
　　十二月樂章<lb/>
　　　正月<lb/>
東方日出香茸茸長條短條花眼紅柔雲弱雨暗填空<lb/>
茫茫蝴蝶破春風鸞帕抹烟山夢濃蕭颯愁思開暝容<lb/>
<pb n="KR4h0117_WYG_304-11a"/>
江頭溘溘水聲動㣲和着柳黄金重<lb/>
　　　二月<lb/>
燕梁𤣥玉濕蜂蜜花房曉銅龍嚙水微翡翠含波小石<lb/>
間苔蝕菖蒲根古魂啾啾啼曉昏紅芳碧蘂亂殷殷蠻<lb/>
女剪烟挿翠雲游絲縈春懸錦綺渚閒沙白鴛鴦喜<lb/>
　　　三月<lb/>
花歛容栁刷翠扇薄欲裁紈佩香思剪蕙桐英寂寂沈<lb/>
寒波紛緑猗猗日影多六街烟花淨如掃千年古血生<lb/>
<pb n="KR4h0117_WYG_304-11b"/>
青草<lb/>
　　　四月<lb/>
碧雲屯午風熏熏五絲曲奏𤣥霜紋湘臯野龍拔新玉<lb/>
摧鱗健角蕭蕭緑蕙香小妓扇輕羅半掩櫻脣試新縠<lb/>
金丸落落絃紅脂石池青鈿溢碧漪<lb/>
　　　五月<lb/>
沙上短蒲緑赤菱紫芡離披熟越奴青髪艾懸杳踏踏<lb/>
采蓮塘上曲游龍撇波海水飛黄頭伐鼓吹參差少年<lb/>
<pb n="KR4h0117_WYG_304-12a"/>
揺曵淡忘歸<lb/>
　　　六月<lb/>
皇天高厚地裂白日河庭泣魚鼈湘神抱瑟愁波濤頽<lb/>
陽畢化穉陰結焉知海上黄金闕萬丈丹梯到寥泬喬<lb/>
松相攜弄白雪<lb/>
　　　七月<lb/>
桐風刮帳無春温赤精解綬佩金神銀浦橋成鵲濟津<lb/>
遥遥帝子度長雲野芳萋萋日杲杲十萬蛾睂鏡中老<lb/>
<pb n="KR4h0117_WYG_304-12b"/>
錦樓折竹夜迎仙越秀吳都巧不眠<lb/>
　　　八月<lb/>
玉露漙清虚銀雲擁明月空濛白夜凉遠近商聲發桂<lb/>
子落秋香寒娥能孤潔誰家理素琴調急絃應絶<lb/>
　　　九月<lb/>
清飆激素商遠客生歸夢茱茰委匣香玉腕勝金重幽<lb/>
芳垂晚逕汲綆霜華凍洞庭木葉空臨水悲相送<lb/>
　　　十月<lb/>
<pb n="KR4h0117_WYG_304-13a"/>
沈寒凝海霜斑斑蘆鴻呌呌蒼梧間仙雞警曉蟠桃乾<lb/>
天鼓無聲澤龍閒<lb/>
　　　十一月<lb/>
軒轅玉管還初氣綵線紆迴報長至瑶花散落滿寥天<lb/>
萬户千門夜明媚南山幽翠淨如削内屋紅爐春自若<lb/>
璿璣迴斡見天心姬氏騎龍班嵗朔<lb/>
　　　十二月<lb/>
北斗璇光射幽土四氣縁環若朝暮壑底驚蛇挽不留<lb/>
<pb n="KR4h0117_WYG_304-13b"/>
官街力獸䭾寒去<lb/>
　　　閠月<lb/>
嬴皇當極黄楊死一寸霜皮生不起嶧陽老榦青銅根<lb/>
玉葉排秋十三子鬱華羿妃緩兩轡遲囘二萬八千二<lb/>
春秋九十短長勻青紅白黒上下均千秋萬嵗奉明君<lb/>
　　　出城<lb/>
越王宫春風起何處散芳塵埀楊沙逕裏舞羅衣揮鳳<lb/>
尾鳴鸞簫發貝齒懷洞庭悲帝子海波竭彭鏗死羲和<lb/>
<pb n="KR4h0117_WYG_304-14a"/>
影如流水<lb/>
　　　梅花曲<lb/>
軒后登天時騎龍乘紫雲三千宫貌附龍鱗瑶璫月佩<lb/>
荷絲裠夜入羅浮醉仙子酒樓明月神貝水夢䦨霜冷<lb/>
蛾睂死<lb/>
　　　送友人<lb/>
闗雲擳擳吹沙黄瑶華拂劍春風香鵞黄淺泛玻瓈光<lb/>
越妓舞衫金縷長江津白白黄灣月神魚撇波龜甲裂<lb/>
<pb n="KR4h0117_WYG_304-14b"/>
湘娥凝緑染春衣踏踏青雲郎馬歸<lb/>
　　　對鸚鵡洲<lb/>
芳洲采杜蘅日夕春水生不特嗟鸚鵡深令憶襧衡因<lb/>
悲才勝者祇使寸心驚<lb/>
　　　塘上行<lb/>
露濕藕花香花折藕絲長豈無鳬與雁不似錦鴛鴦<lb/>
　　　題扇<lb/>
凉風吹動影蛾池百頃秋波漾素輝十二玉欄閒倚徧<lb/>
<pb n="KR4h0117_WYG_304-15a"/>
桂花清露濕人衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_304-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百四<lb/>
</p>
<p>
</p>
  </div>
</body>
</text>
</TEI>
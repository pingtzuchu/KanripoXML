<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻六十九</head> <lb/>
    <p>
<pb n="KR4h0117_WYG_069-1a"/>
欽定四庫全書<lb/>
　石倉歴代詩選巻六十九<lb/>
　　　　　　　　　　　　明曹學佺　編<lb/>
　中唐二十三<lb/>
　　張祜<hi>字承吉清河人</hi>
　　　早春錢唐湖晩<lb/>
落日下林坡撫襟睇前蹤輕澌流迴浦殘雪明高峰仰<lb/>
視天宇曠俯登雲樹重聊當問真界昨夜西巒鐘<lb/>
<pb n="KR4h0117_WYG_069-1b"/>
　　　送徐彦夫南遷<lb/>
萬里客南遷孤城渤海邊瘴雲秋不斷隂火夜長然月<lb/>
上行虚市風迴望舶船知君還自潔更為酌貪泉<lb/>
　　　贈契衡上人<lb/>
小門開板閣終日是逢迎語笑人同坐修持意别行水<lb/>
蒲秋始露風竹夏長清不恨恓惶久憐師記姓名<lb/>
　　　送楊秀才游蜀<lb/>
鄂渚逢遊客瞿塘上去船峽深明月夜江靜碧雲天舊<lb/>
<pb n="KR4h0117_WYG_069-2a"/>
俗巴渝舞新聲蜀國絃不堪揮别恨一涕自澘然<lb/>
　　　途中逢李道實遊蔡州<lb/>
征馬漢江頭逢君上蔡遊野橋經亥市山路過申州僻<lb/>
地人行澀荒村虎跡稠殷勤話新守生物頼諸侯<lb/>
　　　題貞娘墓<hi>墓在虎丘西寺内</hi>
佛地葬羅衣孤魂此是歸舞為蝴蝶夢歌謝伯勞飛翠<lb/>
髮朝雲在青蛾夜月微傷心一花落無復怨春輝<lb/>
　　　洞庭南館<lb/>
<pb n="KR4h0117_WYG_069-2b"/>
一逕逗霜林朱欄繞碧岑地盤雲夢角山鎮洞庭心樹<lb/>
白看煙起沙紅見日沉還因此悲屈惆悵又行吟<lb/>
　　　題贈仲儀上人院<lb/>
星霜幾朝寺香火靜居人黄葉不經意青山無事身度<lb/>
生臺上律結座履中塵自說一時課别來詩更新<lb/>
　　　題山水障子<lb/>
一見秋山色方憐畫手稀波濤連壁動雲物下簷飛嶺<lb/>
樹冬猶發江帆暮不歸端然是漁叟相向日依依<lb/>
<pb n="KR4h0117_WYG_069-3a"/>
　　　詠風<lb/>
揺揺歌扇舉悄悄舞衣輕引笛秋臨塞吹沙夜遶城向<lb/>
峰迴雁影出峽送猿聲何似琴中奏依依帶别情<lb/>
　　　江城晩眺<lb/>
重檻搆雲端江城四鬰盤河流出郭靜山色對樓寒浪<lb/>
草侵天白霜林映日丹悠然北江思樹杪幾檣竿<lb/>
　　　題樟亭<lb/>
曉霽憑虚檻雲山四望通地盤江㟁絕天映海門空樹<lb/>
<pb n="KR4h0117_WYG_069-3b"/>
色連秋靄潮聲入夜風年年此光景催盡白頭翁<lb/>
　　　題海鹽南館<lb/>
故人營此地臺舘尚依依黒夜山魈語黄昏海燕歸舊<lb/>
隂楊葉在殘雨槿花稀無復南亭賞高簷紅燭輝<lb/>
　　　晩秋江上作<lb/>
萬里窮愁客蕭條對落暉煙霞山鳥散風雨廟神歸地<lb/>
逺蛩聲切天長雁影稀那堪正砧杵幽思想寒衣<lb/>
　　　吳宫曲<lb/>
<pb n="KR4h0117_WYG_069-4a"/>
日下苑西宮花飄香徑紅玉釵斜白燕羅帶弄青蟲皓<lb/>
齒初含雪柔枝欲斷風可憐傾國艶誰信女為戎<lb/>
　　　賦昭君塜<lb/>
萬里關山塜明妃舊死心恨為秋色晚愁結暮雲隂夜<lb/>
切胡風起天高漢月臨已知無玉貌何事送黄金<lb/>
　　　晩夏歸别業<lb/>
古㟁扁舟晩荒園一徑微鳥啼新菓熟花落故人稀宿<lb/>
潤侵苔甃斜陽照竹扉相逢盡鄉老無復話時機<lb/>
<pb n="KR4h0117_WYG_069-4b"/>
　　　題李瀆山居玉潭<lb/>
古樹千年色蒼崖百文隂髮寒泉氣靜神駭玉光沉上<lb/>
穴青㝠小中連碧海深何當煙月下一聽夜龍吟<lb/>
　　　旅次石頭㟁<lb/>
行行石頭㟁身事兩相違舊國日邊逺故人江上稀水<lb/>
聲寒不盡山色暮相依惆悵未成語數行鵶又飛<lb/>
　　　旅次上饒溪<lb/>
碧溪行幾折凝棹宿汀沙角斷孤城掩樓深片月斜夜<lb/>
<pb n="KR4h0117_WYG_069-5a"/>
橋昏水氣秋竹靜霜華更想曽題壁凋零可嘆嗟<lb/>
　　　題贈志凝上人<lb/>
悟色身無染觀空事不生道心長日笑覺路幾年行片<lb/>
月山林靜孤雲海棹輕願為塵外契一就智珠明<lb/>
　　　靈徹上人<lb/>
老僧何處寺秋夢繞江濱獨樹月中鶴孤舟雲外人榮<lb/>
華長指幻衰病久觀身應笑無成者滄洲垂一綸<lb/>
　　　贈僧雲栖<lb/>
<pb n="KR4h0117_WYG_069-5b"/>
塵尾與笻杖幾年離石壇梵餘林雪厚棋罷岳鐘殘開<lb/>
巻喜先悟潄瓶知早寒衡陽寺前雁今日到長安<lb/>
　　　寄遷客<lb/>
萬里南邊客辛勤嶺路遥溪行逢水弩野店避山魈瘴<lb/>
海須求藥貪泉莫舉瓢但能堅志義白日甚昭昭<lb/>
　　　江南作<lb/>
楚塞南行久秦城北望遥少年花已過衰病栁先凋客<lb/>
淚收廻日鄉心寄落潮殷勤問春雁何處是煙霄<lb/>
<pb n="KR4h0117_WYG_069-6a"/>
　　　題上饒亭<lb/>
溪亭拂一琴促軫坐披襟夜月水南寺秋風城外砧早<lb/>
霜紅葉靜新雨碧潭深惟是壼中物憂來且自斟<lb/>
　　　送沈下賢謫尉南康<lb/>
秋風江上草先是客心摧萬里故人去一行新雁来山<lb/>
高雲緒斷浦逈日波頺莫怪南康逺相思不可裁<lb/>
　　　江西道中作<lb/>
日落紅邨逺煙雲度㡬重問人孤驛路驅馬亂雲峰夜<lb/>
<pb n="KR4h0117_WYG_069-6b"/>
入霜林火寒生水寺鐘淒涼哭途意行處又饑凶<lb/>
　　　樂静<lb/>
引手強篸巾徐徐起病身逺心羣野鶴閒話對村人發<lb/>
匣琴徽靜開瓶酒味真縱聞兵賦急原憲本家貧<lb/>
　　　題重居寺<lb/>
浮圖經近郭長日羡僧閒竹徑深開院松門逺對山重<lb/>
廊標板榜高殿瑣金環更間宗雷室西行咫尺間<lb/>
　　　題造微禪師院<lb/>
<pb n="KR4h0117_WYG_069-7a"/>
夜香聞偈後岑寂掩雙扉照竹燈和雪穿雲月到衣草<lb/>
堂踈磬斷蕭寺故人稀惟憶江南雨春風獨鳥飛<lb/>
　　　箏<lb/>
綽綽下雲煙微收皓腕鮮夜風生碧柱春水咽紅絃翠<lb/>
珮輕猶觸鶯枝澁未遷芳音何更妙清月共嬋娟<lb/>
　　　笙<lb/>
董雙成一妙歴歴韻風篁清露鶴聲逺碧雲仙吹長氣<lb/>
侵銀項濕膏沐漆瓢香曲罷不知處巫山空夕陽<lb/>
<pb n="KR4h0117_WYG_069-7b"/>
　　　五絃<lb/>
小小月輪中斜抽半袖紅玉瓶秋滴水珠箔夜懸風徵<lb/>
調侵絃乙商聲過指攏只愁纔曲罷雲雨去巴東<lb/>
　　　笛<lb/>
紫清人一管吹在月堂中雁起雪雲夕龍吟煙水空虜<lb/>
塵深漢地羌思切邊風試弄陽春曲西園桃已紅<lb/>
　　　溪行寄京城故人<lb/>
白日長多事清溪偶獨行雲歸秋水濶月出夜山深坐<lb/>
<pb n="KR4h0117_WYG_069-8a"/>
想天涯去行悲海畔吟京華故人在誰復念浮沉<lb/>
　　　夕次桐廬<lb/>
百里清溪口扁舟此去過晩潮風勢急寒葉雨聲多戍<lb/>
出山頭鼔橋通竹裏歌不堪無酒夜迴首夢煙波<lb/>
　　　入潼闗<lb/>
都城三百里雄險復迴環地勢遥尊嶽河流側讓關秦<lb/>
皇曽虎視漢祖昔龍顔何事梟雄軰干戈自不閒<lb/>
　　　題萬道人禪房<lb/>
<pb n="KR4h0117_WYG_069-8b"/>
何處鑿禪壁西南江上峰殘陽過逺水落葉滿踈鐘世<lb/>
事靜中去道心塵外逢欲知情不動牀下虎留踪<lb/>
　　　病後訪山客<lb/>
乆病倦衾枕獨行來訪君因逢歸馬客共對出溪雲新<lb/>
月坐中見暮蟬愁裏聞相歡貴無事莫想路岐分<lb/>
　　　題松汀驛<lb/>
山色逺含空蒼茫澤國東海明先見日江白逈聞風鳥<lb/>
道高原去人煙小徑通那知舊遺逸不在五湖中<lb/>
<pb n="KR4h0117_WYG_069-9a"/>
　　　石頭城寺<lb/>
山勢抱煙光重門突兀傍連簷金像閣半壁石龕廊碧<lb/>
樹藂高頂清池占下方徒悲宦游意盡日老僧房<lb/>
　　　題潤州金山寺<lb/>
一宿金山寺超然離世羣僧歸夜船月龍岀曉堂雲樹<lb/>
色中流見鐘聲兩㟁聞翻思在朝市終日醉矄矄<lb/>
　　　題潤州甘露寺<lb/>
千重構横險高歩岀塵埃日月光先見江山勢盡來冷<lb/>
<pb n="KR4h0117_WYG_069-9b"/>
雲歸水石清露滳樓臺况是東溟上平生意一開<lb/>
　　　題杭州孤山寺<lb/>
樓臺聳碧岑一徑入湖心不雨山長潤無雲水自隂斷<lb/>
橋荒蘚澀空院落花深猶憶西牕月鐘聲在北林<lb/>
　　　秋夜宿靈隠寺師上人<lb/>
月色荒城外江聲野寺中貧知交道薄老信釋門空露<lb/>
葉凋堦蘚風枝戞井桐不妨無酒夜閒話值生公<lb/>
　　　題道光上人山院<lb/>
<pb n="KR4h0117_WYG_069-10a"/>
眞僧上方界山路正巖巖地僻泉長冷亭香草不凡火<lb/>
田生白菌煙岫老青杉盡日惟山水當知律行嚴<lb/>
　　　贈廬山僧<lb/>
一室鑪峰下荒榛手自開粉牌新薤葉竹節小葱臺樹<lb/>
黒雲歸去山明日上來便知心是佛堅坐對寒灰<lb/>
　　　題惠山寺<lb/>
舊宅人何在空門客自過泉聲到池盡山色上樓多小<lb/>
洞生斜竹重堦夾細莎殷勤望城市雲水暮鐘和<lb/>
<pb n="KR4h0117_WYG_069-10b"/>
　　　題虎丘寺<lb/>
輕棹駐迴流門登金虎丘霧青山月曉雲白海天秋倚<lb/>
殿松株澁欹庭石片幽青蛾㡬時墓空色尚悠悠<lb/>
　　　題虎丘東寺<lb/>
雲樹擁崔嵬成行異俗埃寺門山外入石壁地中開仰<lb/>
砌池光動登樓海氣來傷心萬里意金玉葬寒灰<lb/>
　　　題虎丘西寺<lb/>
囂塵楚城外一寺枕通波松色入門逺岡形連院多花<lb/>
<pb n="KR4h0117_WYG_069-11a"/>
時長到處别路半經過惆悵舊禪客空房深薜蘿<lb/>
　　　題招隠寺<lb/>
千年戴顒宅佛廟此崇修古井人名在清泉鹿跡幽竹<lb/>
光寒閉院山影夜藏樓未得高僧㫖煙霞空暫游<lb/>
　　　題惠昌上人<lb/>
半巖開一室香燧細氛氲石上潄秋水月中行夏雲律<lb/>
持僧講䟽經誦梵書文好是風廊下遥遥挂褐裙<lb/>
　　　題杭州天竺寺<lb/>
<pb n="KR4h0117_WYG_069-11b"/>
西南山最勝一界是諸天上路穿巖竹分流入寺泉躡<lb/>
雲丹井畔望月石橋邊洞壑江聲逺樓臺海氣連塔明<lb/>
春嶺雪鐘散暮松煙何處去猶恨更看峰頂蓮<lb/>
　　　題杭州靈隠寺<lb/>
峰巒開一掌朱檻幾環延佛地花分界僧房竹引泉五<lb/>
更樓下月十里郭中煙後塔聳亭後前山横閣前溪沙<lb/>
涵水靜澗石㸃苔鮮好是呼猿乆西巖深響連<lb/>
　　　題弋陽館<lb/>
<pb n="KR4h0117_WYG_069-12a"/>
一葉飄然下弋陽殘霞昏日樹蒼蒼呉溪漫淬干將劒<lb/>
却是猿聲斷客腸<lb/>
　　　𤓰州聞曉角<lb/>
寒耿稀星照碧宵月樓吹角夜江遥五更人起煙霜靜<lb/>
一曲殘聲送落潮<lb/>
　　　秋曉送鄭侍御<lb/>
離鴻聲怨碧雲浄楚瑟調高清曉天盡日相看俱不語<lb/>
西風揺落數枝蓮<lb/>
<pb n="KR4h0117_WYG_069-12b"/>
　　　題青龍寺<lb/>
二十年沉滄海間一游京國也因閒人人盡到求名處<lb/>
猶向青龍寺看山<lb/>
　　　題秀師影堂<lb/>
隂隂古寺杉松下記得長明一熖燈盡日看山人不會<lb/>
影堂中是别来僧<lb/>
　　　邠王小管<lb/>
虢國潛行韓國隨宜春深院映花枝金輿逺幸無人見<lb/>
<pb n="KR4h0117_WYG_069-13a"/>
偷把邠王小管吹<lb/>
　　　題靈徹上人舊房<lb/>
寂寞空門支道林滿堂詩板舊知音秋風吹葉古廊下<lb/>
一半繩牀燈影深<lb/>
　　　折楊柳枝<lb/>
莫折宫前楊栁枝𤣥宗曽向笛中吹傷心日暮煙霞起<lb/>
無恨春愁生翠眉<lb/>
　　　華清宫<lb/>
<pb n="KR4h0117_WYG_069-13b"/>
天闕沉沉夜未央碧雲仙曲舞霓裳一聲玉笛向堂盡<lb/>
月滿驪山宫漏長<lb/>
　　　長門怨<lb/>
日映宫墻栁色寒笙歌遥指碧雲端珠鉛滴盡無心語<lb/>
強把花枝冷笑看<lb/>
　　　平原路上題郵亭殘花<lb/>
雲暗山横日欲斜郵亭下馬對殘花自從身逐征西府<lb/>
每到花時不在家<lb/>
<pb n="KR4h0117_WYG_069-14a"/>
　　　夜宿湓浦逢崔昇<lb/>
江流不動月西沉南北行人萬里心況是相逢雁天夕<lb/>
星河寥落水雲深<lb/>
　　　雨霖鈴<lb/>
雨霖鈴夜却歸秦猶見張徽一曲新長說上皇和淚教<lb/>
月明南内更無人<lb/>
　　　塞上聞笛<lb/>
一夜梅花笛裏飛冷沙晴檻月光輝北風吹盡向何處<lb/>
<pb n="KR4h0117_WYG_069-14b"/>
高入塞雲燕雁稀<lb/>
　　　題鶴林寺<lb/>
昔日名僧多異時道情虛遣俗情悲千年鶴在市朝變<lb/>
來去舊山人不知<lb/>
　　　題金陵渡<lb/>
金陵津渡小山樓一宿行人自可愁潮落夜江斜月裏<lb/>
兩三星火是𤓰州<lb/>
　　　登樂遊原<lb/>
<pb n="KR4h0117_WYG_069-15a"/>
幾年詩酒滯江干水積雲重思萬端今日南方惆悵盡<lb/>
樂游原上見長安<lb/>
　　　縱游淮南<lb/>
十里長街市井連月明橋上看神仙人生只合楊州死<lb/>
禪智山邊好墓田<lb/>
　　朱慶餘<hi>原名可久越州人</hi>
　　　送吳秀才泛江西<lb/>
澤潞西邊戍蘭橈北去人岀門雖恨别投分不縁貧杯<lb/>
<pb n="KR4h0117_WYG_069-15b"/>
酒從年少知音在日新東湖發詩意夏卉竟如春<lb/>
　　　泛溪<lb/>
曲渚迴花舫生衣臥向風鳥飛溪色裏人語棹聲中餘<lb/>
卉纔分影新蒲自作叢前灣更幽絶雖淺去猶通<lb/>
　　　宿陳處士書齋<lb/>
結茅當此地下馬見高情菰葉寒塘晩杉隂白石明向<lb/>
爐新茗色隔雪逺鐘聲閒得相逄少吟多寐不成<lb/>
　　　上張水部<lb/>
<pb n="KR4h0117_WYG_069-16a"/>
出入玊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>人兒童亦有情不忘將姓字常說向公卿每<lb/>
許連牀坐仍容竝馬行恩深轉無語懷抱甚分明<lb/>
　　　鳯翔西池與賈島納涼<lb/>
四面無炎氣清池濶復深蝶飛逢草住魚戲見人沉拂<lb/>
石安茶器移牀選樹隂㡬迴同到此盡日得閒吟<lb/>
　　　送淮隂丁明府<lb/>
之官未入境已有愛人心遣吏回中路停舟對逺林島<lb/>
聲淮浪靜雨色稻苖深暇日公門掩惟應伴客吟<lb/>
<pb n="KR4h0117_WYG_069-16b"/>
　　　送韋校書佐靈州<lb/>
共知行處樂猶惜此時分職已為書記官曽校典墳寒<lb/>
城初落葉高戍逺生雲邊事何湏問深謀祗在君<lb/>
　　　上江州李史君<lb/>
起家聲望重自古更誰過得在朝廷少還因諌諍多經<lb/>
年愁瘴癘幾處遇風波入境無餘事惟聞父老歌<lb/>
　　　題青龍寺<lb/>
寺好因崗勢登臨值夕陽青山當佛閣紅葉滿僧廊竹<lb/>
<pb n="KR4h0117_WYG_069-17a"/>
色連平地蟲聲在上方最憐東靣靜為近楚城墻<lb/>
　　　夏日題武功姚主簿<lb/>
亭午無公事垂簾樹色間僧來茶竈煖吏去印牀閒傍<lb/>
竹行穿巷當門立看山吟詩老不倦未省話官班<lb/>
　　　寄友人<lb/>
當代知音少相思在此身一分南北路長問徃來人是<lb/>
處應為客何門許掃塵憑書正惆悵蜀魄數聲新<lb/>
　　　題毗陵上人院<lb/>
<pb n="KR4h0117_WYG_069-17b"/>
院深終日靜落葉覆秋蟲盥潄新齋後修行未老中映<lb/>
松山色逺隔水磬聲通此處宜清夜高吟永與同<lb/>
　　　送盛長史<lb/>
莫辭東路逺此别豈閒行職處中軍要官兼上佐榮野<lb/>
亭楓葉暗秋水藕花明拜省期將近孤舟促去程<lb/>
　　　題胡氏溪亭<lb/>
亭與溪相近無時不見風澗松生便黒野蘚看多紅雨<lb/>
足秋聲後山沉夜色中主人能守靜略與客心同<lb/>
<pb n="KR4h0117_WYG_069-18a"/>
　　　寄賈島所居<lb/>
求閒身未得此日到京東獨在鐘聲外相逄山色中誰<lb/>
言人漸老所向意皆同月上因留宿移牀對藥叢<lb/>
　　　送僧遊温州<lb/>
夏滿随所適江湖非繫縁巻經離嶠寺隔葦上秋船水<lb/>
落無風夜猿啼欲雨天石門期獨徃謝守有遺篇<lb/>
　　　河亭<lb/>
孤亭臨絶岸猿鳥識幽蹊花落曽誰到詩成獨未題潮<lb/>
<pb n="KR4h0117_WYG_069-18b"/>
㾗經雨在石笋與杉齊謝守便登陟秋来屐齒低<lb/>
　　　和處州嚴郎中遊南溪<lb/>
四望非人境從前洞穴深潭清蒲逺岸嵐積樹無隂看<lb/>
草初移屐捫蘿忽竝簪世嫌山水僻誰伴謝公吟<lb/>
　　　送李侍御入蕃<lb/>
逺使随雙節新官屬外臺戎裝非好武書記本多才移<lb/>
帳依泉宿迎人帶雪來心知玉關道稀見一花開<lb/>
　　　山居<lb/>
<pb n="KR4h0117_WYG_069-19a"/>
歸來青壁下又見滿籬霜轉覺琴齋靜閒從菊地荒山<lb/>
泉共鹿飲林果讓僧嘗時復收新藥随雲過石梁<lb/>
　　　重過惟貞上人院<lb/>
老去惟求靜都忘外學名掃牀秋葉滿對客逺雲生香<lb/>
閣閒留宿晴堦暖共行牕西暮山色依舊入詩情<lb/>
　　　與石畫秀才過普照寺<lb/>
問人知寺路松竹暗春山潭黒龍應在巢空鶴未還經<lb/>
年為客逺半日與僧閒更共嘗新茗聞鐘笑語間<lb/>
<pb n="KR4h0117_WYG_069-19b"/>
　　　題任處士幽居<lb/>
昔與幽人别停舟對草堂湖雲侵臥位杉露滳茶牀山<lb/>
月吟時在池花覺後香生涯無一物誰與讀書糧<lb/>
　　　送品上人入秦<lb/>
獨去何人見林塘共寂寥生縁聞磬早覺路出塵遥江<lb/>
雪沾新草秦園發故條心知禪定處石室對芭蕉<lb/>
　　　和劉補闕秋園寓興之什<lb/>
逍遥人事外杖屨入杉蘿草色寒猶在蟲聲晩漸多靜<lb/>
<pb n="KR4h0117_WYG_069-20a"/>
逢山鳥下幽稱野僧過㡬許新聞菊閒從落葉和<lb/>
　　　其二<lb/>
留情清景宴朝罷有餘閒蝶散紅蘭外螢飛白露間墻<lb/>
高微見寺林靜逺分山吟罷期相訪殘陽自掩關<lb/>
　　　其三<lb/>
蒼翠經宵在園廬景自深風淒欲去燕月思向來砧碧<lb/>
石當莎逕寒烟冐竹林杯瓢閒寄詠清絶是知音<lb/>
　　　其四<lb/>
<pb n="KR4h0117_WYG_069-20b"/>
竹逕通鄰圃清深稱獨遊蟲絲交影細藤子墜聲幽稱<lb/>
潤苔紋厚迎寒薺葉稠閒來尋古畫未廢執茶甌<lb/>
　　　自述<lb/>
畸人甘寂寞居處遍蒼苔後夜蟾光滿鄰家樹影來豈<lb/>
知蓮帳好自愛草堂開願荅相思意援毫愧不才<lb/>
　　　秋宵讌别盧侍御<lb/>
風亭絃管絶玉漏一聲新緑茗香醒酒寒燈靜照人清<lb/>
班無意戀素業本來貧明發青山道誰逢去馬塵<lb/>
<pb n="KR4h0117_WYG_069-21a"/>
　　　贈律師院<lb/>
粉壁通蓮徑扁舟到不迷葦聲過枕上湖色滿牕西但<lb/>
見修行苦誰論夏臘低閒看種來樹已覺與身齊<lb/>
　　　送僧往台嶽<lb/>
五城初罷講海上憶閒行觸雪麻衣靜登山竹鍚輕天<lb/>
寒嶽寺出日晚島泉清坐與幽期遇何人識此情<lb/>
　　　送祝秀才歸衢州<lb/>
舊隠榖溪上憶歸年已深學徒花下别鄉路雪邊尋騎<lb/>
<pb n="KR4h0117_WYG_069-21b"/>
吏陪春賞江僧伴晚吟高科如在意當自惜光隂<lb/>
　　　送虛上人遊天台<lb/>
青㝠通去路誰見獨隨緣此地春前别何山夜後禪石<lb/>
橋隠深樹朱關見晴天好是修行處師當住㡬年<lb/>
　　　送僧<lb/>
客行皆有為師去是閒游野望㩦金䇿禪棲寄石樓山<lb/>
深松翠冷潭靜菊花秋幾處題青壁袈裟濺瀑流<lb/>
　　　旅中秋月有懐<lb/>
<pb n="KR4h0117_WYG_069-22a"/>
久客未還鄉中秋倍可傷暮天飛旅雁故國在衡陽島<lb/>
外歸雲逈林間墜葉黄數宵千里夢時見舊書堂<lb/>
　　　湖中閒坐遣興<lb/>
釣艇同琴酒良宵背水濱風波不起處星月盡随身浦<lb/>
逈湘煙巻林香嶽氣春誰知此中興寧羡五湖人<lb/>
　　　題娥皇廟<lb/>
娥皇揮涕處東望九疑天徃事難重問孤峯尚慘然夜<lb/>
深寒峒響秋近碧蘿鮮未省明君意遺蹤萬古傳<lb/>
<pb n="KR4h0117_WYG_069-22b"/>
　　　宿山居<lb/>
山店燈前客醻身未有媒鄉關貧後别風雨夜深來上<lb/>
國求丹桂衡門長綠苔堪驚雙鬂雪不待嵗寒催<lb/>
　　　夏末留别洞庭知己<lb/>
清秋時節近分袂獨凄然此地折高柳何門聽暮蟬浪<lb/>
揺湖外日山背楚南天空感迢迢事榮歸在幾年<lb/>
　　　旅中過重陽<lb/>
一嵗重陽至覊游在異鄉登高思舊友滿目是窮荒草<lb/>
<pb n="KR4h0117_WYG_069-23a"/>
際飛雲片天涯落雁行故山籬畔菊今日為誰黄<lb/>
　　　塞下感懐<lb/>
塞下閒為客郷心豈易安程途過萬里身事尚孤寒竟<lb/>
日風沙急臨秋草木殘何年方致主時拂劒塵看<lb/>
　　　贈至寂禪師<lb/>
處世惟披衲禪門幾嵗寒法空無所染性悟不多看竟<lb/>
日門長掩相逢草自殘有時尋道侶飛鍚度峯巒<lb/>
　　　閒居即事<lb/>
<pb n="KR4h0117_WYG_069-23b"/>
深嶂多幽景閒居野興清滿庭秋雨過連夜綠苔生石<lb/>
靣横琴坐松隂採樂行超然塵事外不似絆浮名<lb/>
　　　廢宅花<lb/>
數樹荒庭上芬芳映綠苔自縁逢暖發不是為人開色<lb/>
豔鶯猶在香消蝶已回相從無勝事誰向此傾杯<lb/>
　　　留别盧𤣥休歸荆門<lb/>
江邊離别心言罷各沾襟以我去帆逺知君離恨深雲<lb/>
開孤鳥出浪起白鷗沉更作來年約陽臺許伴尋<lb/>
<pb n="KR4h0117_WYG_069-24a"/>
　　　酬吳之問見贈<lb/>
已當聽雁夜多事不同居故疾離城晩秋霖見月踈趂<lb/>
風開靜户帶葉巻閒書盪槳期南去荒園久廢鋤<lb/>
　　　送康紹歸建業<lb/>
南朝秋色滿君去意如何帝業空城在民田壊塜多月<lb/>
圓䑓獨上栗綻寺頻過籬下西江水相思見白波<lb/>
　　　再過王輅原居納涼<lb/>
夏天多憶此早晩得秋分舊月來還見新蟬坐忽聞扇<lb/>
<pb n="KR4h0117_WYG_069-24b"/>
風調病葉溝水隔殘雲别有微凉處從容不似君<lb/>
　　　出闗寄賈島<lb/>
舊鄉無子孫誰共老青門迢遞早秋路别離深夜村伊<lb/>
流背逺客岳響荅啼猿去後期招隠何當復此言<lb/>
　　　贈胡僧<lb/>
瘦形無血色草屨著行穿閒話似持呪不眠同坐禪背<lb/>
經來漢地袒膞過冬天情性人難會游方但信縁<lb/>
　　　懐西峰隠者<lb/>
<pb n="KR4h0117_WYG_069-25a"/>
灌水藏岑色天寒望即愁髙齋何日去逺瀑入城流臘<lb/>
近溪書絶燈殘夜雪稠邇來相憶處枕上苦吟休<lb/>
　　　柏巖禪師<lb/>
野寺皈依切靈山會遍行老來披衲重病後讀經生乞<lb/>
食嫌村逺尋溪愛路平多年柏巖住不記柏巖名<lb/>
　　　緱氏韋明府㕔<lb/>
貴邑秋風滿誰同上宰心杉松出郭外雨電下嵩隂度<lb/>
雁方離壘來僧始别岑西池月方逈會接一宵吟<lb/>
<pb n="KR4h0117_WYG_069-25b"/>
　　　長安送人<lb/>
上國多離别年年渭水濱空將未歸意說向欲行人雁<lb/>
度池塘月山連井邑春臨分惜携手日暮一沾巾<lb/>
　　　宿開元寺樓<lb/>
西峯殘日落誰見寂寥心孤枕客眠久兩廊僧話深寒<lb/>
扉開雨氣風葉隠鐘隂此愛東樓望仍期别夜尋<lb/>
　　　送僧還南岳<lb/>
辭僧下水棚因夢嶽鐘聲逺路獨歸寺幾年重到城風<lb/>
<pb n="KR4h0117_WYG_069-26a"/>
高寒葉落雨絶夜堂清自說溪居後鄰州亦不行<lb/>
　　　秋思<lb/>
楊柳已秋思楚田仍刈禾歸心病起切敗葉夜來多細<lb/>
雨城蟬噪殘陽嶠客過舊山餘業在香隔洞庭波<lb/>
　　　春日寄友人<lb/>
春居無俗喧時立澗前村路逺少來客山深多過猿帶<lb/>
巖松色老臨水杏花繁除憶文流外何人更可言<lb/>
　　　送僧歸江南<lb/>
<pb n="KR4h0117_WYG_069-26b"/>
洗足北林去逺途今已分麻衣行嶽色竹杖帶湘雲飢<lb/>
䑕緣危壁寒狸出壞墳前峰一聲磬此夕不同聞<lb/>
　　　春日重到王依村居<lb/>
野煙居舍在曽約此重過久雨初招客新田未種禾夜<lb/>
蟲鳴井浪春鳥宿庭柯莫為兒孫役餘生能幾何<lb/>
　　　入静隠寺途中作<lb/>
亂雲迷逺寺入路認青松鳥道緣巢影僧鞋印路雲草<lb/>
煙連野燒溪霧隔霜鐘更遇樵人問猶言過數峯<lb/>
<pb n="KR4h0117_WYG_069-27a"/>
　　　送楊嶽歸巴陵<lb/>
何處得鄉信告行當雨天人離京口日潮送岳陽船孤<lb/>
鳥背林色逺帆開浦煙悲君惟此别不肯話歸年<lb/>
　　　出闗後寄賈島<lb/>
故國知何處西風已度關歸人值落葉逺路入寒山多<lb/>
難喜相識久貧寧自閒惟將徃來信遥慰别離顔<lb/>
　　　京口贈崔固<lb/>
積雨晴時近西風葉滿泉相逢嵩嶽客共聼楚城蟬宿<lb/>
<pb n="KR4h0117_WYG_069-27b"/>
館横秋島歸帆漲逺田别多還寂寞不似剡中年<lb/>
　　　書實上人房<lb/>
絶頂言無伴長懷剃髪師禪中燈落燼講次柏生枝沙<lb/>
井泉澄疾秋鐘韻落遲里閭還受請來宿北崗陲<lb/>
　　　早秋過郭涯書堂<lb/>
暑銷崗舍清閒語有餘情石水生茶味松風喊扇聲逺<lb/>
分臨海雨餘覺掩山城此地秋吟苦時來遶菊行<lb/>
　　　送韓校書赴江西幕<lb/>
<pb n="KR4h0117_WYG_069-28a"/>
從軍五湖外終是稱詩人酒後愁將别途中過却春山<lb/>
橋槲葉暗水館燕巢新驛舫迎應逺京書寄自頻野情<lb/>
随到處公務日關身久共趨名利龍鐘獨滯秦<lb/>
　　　杭州盧録事山亭<lb/>
山色滿公署到來時景饒解衣臨曲榭隔竹見紅蕉清<lb/>
漏焚香夕輕風視事朝靜中看鎖印高處見迎潮曵履<lb/>
庭蕪近當身樹葉飄傍城餘菊在歩入一仙瓢<lb/>
　　　省試晦日與同志見明池泛舟<lb/>
<pb n="KR4h0117_WYG_069-28b"/>
故人同泛處逺色望中明靜見沙㾗露微思月魄生周<lb/>
回餘雪在浩𣺌暮雲平戲鳥随蘭棹空波盪石鯨劫灰<lb/>
難問理島樹偶知名自省曽追賞無如此日情<lb/>
　　　過舊宅<lb/>
古巷㦸門誰舊宅早曽聞說屬官家更無新燕來巢屋<lb/>
惟有閒人寄看花空廐欲摧塵滿櫪小池初涸草侵沙<lb/>
榮華事歇皆如此立馬踟蹰到日斜<lb/>
　　　歸故園<lb/>
<pb n="KR4h0117_WYG_069-29a"/>
桑柘駢闐數畝間門前五柳正堪攀樽中美酒長湏滿<lb/>
身外浮名總是閒竹徑有時風為掃柴門無事日常關<lb/>
於焉已是忘機地何用將金别買山<lb/>
　　　送元處士遊天台<lb/>
青㝠路口絶人行獨與僧期上赤城樹列煙嵐春更好<lb/>
溪藏冰雪夜偏明空山雉雊禾苖短野館風来竹氣清<lb/>
若倚石橋看瀑布不妨髙處便題名<lb/>
　　　台州鄭員外郡齋雙鶴<lb/>
<pb n="KR4h0117_WYG_069-29b"/>
丹頂分明音響别况聞来處隔雲濤情懸碧落飛何晩<lb/>
立近清池意自高向夜雙栖驚玉漏臨軒對舞拂朱袍<lb/>
仙郎為爾開籠早莫慮回翔損羽毛<lb/>
　　　復龎復言擕酒望洞庭<lb/>
南湖春色通平逺貪記詩情忘酒杯帆自巴陵山下過<lb/>
雨從神女峽邊來青蒲映水疎還宻白鳥翻空去復回<lb/>
盡日與君同看望了然勝見畫屏開<lb/>
　　　題錢宇别墅<lb/>
<pb n="KR4h0117_WYG_069-30a"/>
久聞從事滄州外誰謂無官已白頭來備戎裝嘶數騎<lb/>
去持丹詔入孤舟蟬鳴逺驛殘陽樹雁起湖田片雨秋<lb/>
到日重陪丞相宴鏡湖新月在城樓<lb/>
　　　題錢宇别墅<lb/>
林居向晚饒清景惜去非關戀酒杯石凈每因杉露滳<lb/>
庭幽漸覺水禽來藥蔬摘後供僧盡竹杖吟中望月回<lb/>
紅葉閒飄籬落逈行人逺見草堂開<lb/>
　　　寄新頭陁<lb/>
<pb n="KR4h0117_WYG_069-30b"/>
見說北京尋祖後瓶盂自挈遶窮邊相逄竹塢晦暝夜<lb/>
一别苕溪多少年逺洞省穿湖底過斷崖曽向壁中禪<lb/>
青城不得師同徃坐想滄江意浩然<lb/>
　　　湘漢懐翁傑<lb/>
一宿空江聽急流仍同賈客坐歸舟逺書來隔巴陵雨<lb/>
衰鬢去經彭蠡秋不擬為身謀舊業終期斷榖隠髙丘<lb/>
吾宗尚作無為者中夜閒吟生旅愁<lb/>
　　　寄韓司兵<lb/>
<pb n="KR4h0117_WYG_069-31a"/>
多病十年無舊識滄州戰後始逄君已知罷秩辭瀧水<lb/>
相勸移家近岳雲泗上旅郵侵疊浪雪中歸路踏荒墳<lb/>
若爲此别終期老書札何因寄北軍<lb/>
　　　送石協律歸吳<lb/>
僧牕夢繞憶歸耕水渉應多半月程幕府罷來無藥價<lb/>
紗巾戴去有山情夜隨淨渚離蛩泣早過寒潮背井行<lb/>
己讓辟書稱抱疾滄洲便許白髭生<lb/>
　　　送廬岳僧<lb/>
<pb n="KR4h0117_WYG_069-31b"/>
浪匝湓城岳壁青白頭僧去掃禪扄龕燈度雪補殘衲<lb/>
山日上軒看舊經泉水帶冰寒溜澁薛蘿新雨曙煙腥<lb/>
已知身事非吾道甘臥荒齋竹滿庭<lb/>
　　　天長路别朱大山路却尋李躔<lb/>
驛騎難隨伴尋山半憶君蒼崖殘月路猶數過溪雲<lb/>
　　　送陳標<lb/>
滿酌勸童僕相随郎馬蹄春風慎行李莫上白銅鞮<lb/>
　　　陪江洲李使君重陽宴百花亭<lb/>
<pb n="KR4h0117_WYG_069-32a"/>
閒擕九日酒共到百花亭醉裏求詩境回看島嶼青<lb/>
　　　别李侍御後亭夜坐却寄<lb/>
已作亭下别未忘燈下情吟多欲就枕更漏轉分明<lb/>
　　　湖州韓使君置宴<lb/>
老大成名仍足病縱聽絲竹也無歡高情太守容閒坐<lb/>
惜與青山盡日看<lb/>
　　　宫詞<lb/>
寂寂花時閉院門美人相竝立瓊軒含情欲說宫中事<lb/>
<pb n="KR4h0117_WYG_069-32b"/>
鸚鵡前頭不敢言<lb/>
　　　公子行<lb/>
閒從結客野遊時忘却紅樓薄暮期醉上黄金堤上去<lb/>
馬鞭捎斷綠楊絲<lb/>
　　　嶺南路<lb/>
越嶺向南風景異人人傳說到京城經冬來徃不踏雪<lb/>
盡在刺桐花下行<lb/>
　　　早發廬江途中遇雪寄李侍御<lb/>
<pb n="KR4h0117_WYG_069-33a"/>
蘆葦聲多雁滿陂濕雲連野見山稀遥知將吏相逄處<lb/>
半是春城賀雪歸<lb/>
　　　林下招胡長官<lb/>
語低清貌似休糧稱着朱衣入草堂銷暑近來無别物<lb/>
桂隂當午滿繩牀<lb/>
　　　與真上人一二禪師題玢主院<lb/>
杖屨相随任處便不惟空寄上方眠歸時亦取湖邊路<lb/>
晩映楓林共一船<lb/>
<pb n="KR4h0117_WYG_069-33b"/>
　　　尋僧<lb/>
吟背春城岀草遲天晴紫閣赴僧期山邊樹下行人少<lb/>
一𣲖新泉日午時<lb/>
　　　近試上張𢎞水部<lb/>
洞房昨夜停紅燭待曉堂前拜舅姑粧罷低聲問夫婿<lb/>
畫眉深淺入時無<lb/>
　　　采蓮<lb/>
隔煙花草逺濛濛恨箇來時路不同正是停橈相遇處<lb/>
<pb n="KR4h0117_WYG_069-34a"/>
鴛鴦飛去急流中<lb/>
　　　都門晩望<lb/>
緑槐花墮御溝邊步岀都門雨後天日暮野人耕種罷<lb/>
烽樓原上一條煙<lb/>
　　　尋古觀<lb/>
仙觀曽過知不逺花藏石室杳難尋泉邊白鹿人聞語<lb/>
看過天墻漸入深<lb/>
　　　尋陽與孫郎中讌迴<lb/>
<pb n="KR4h0117_WYG_069-34b"/>
别酒已酣春漏前他人扶上北歸船潯陽渡口月未上<lb/>
漁火照江仍獨眠<lb/>
　　　送僧<lb/>
草屨初登南客船銅瓶猶貯北山泉衡陽舊寺秋歸去<lb/>
院鏁寒潭幾樹蟬<lb/>
　　　寄長孫中丞<lb/>
潯陽却到是何日此地今無舊使君長憶窮冬宿廬嶽<lb/>
瀑泉冰折共僧聞<lb/>
<pb n="KR4h0117_WYG_069-35a"/>
　　　寄潘緯<lb/>
楊柳絲絲與地連歸來一醉向溪邊相逄頭白莫惆悵<lb/>
世上無人長少年<lb/>
　　　題仙遊寺<lb/>
石抱龍堂蘚石乾山遮白日寺門寒長松瀑布饒竒狀<lb/>
曽有仙人駐鶴看<lb/>
　<lb/>
　<lb/>
<pb n="KR4h0117_WYG_069-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻六十九<lb/>
</p>
<p>
</p>
  </div>
</body>
</text>
</TEI>
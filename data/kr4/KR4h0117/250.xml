<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百五十</head> <lb/>
    <p>
<pb n="KR4h0117_WYG_250-1a"/>
欽定四庫全書<lb/>
　石倉歴代詩選巻二百五十<lb/>
　　　　　　　　　　　　明　曹學佺　編<lb/>
　元詩二十<lb/>
　　周權<lb/>
　　　擬古<lb/>
東溟躍羲和西海沉望舒迭運不遑息汲汲司晨晡人<lb/>
生百年間有如渉長途途長日苦短何以寜其軀白露<lb/>
<pb n="KR4h0117_WYG_250-1b"/>
沾我衣衆芳忽萎枯逝將躡飛霞駐景凌方壺<lb/>
　　　又<lb/>
山中有孤松托根在深澗磊磊多節目偃蹇歲云晏豈<lb/>
無干雲心亦有傲雪幹蕭颼起清奏可挹不可玩大雅<lb/>
久寂寥古瑟弦已斷美哉遺音存佇立為三嘆<lb/>
　　　讀淵明傳<lb/>
淵明任踈散出處皆逍遥悠然解縣組不折五斗腰晴<lb/>
川風日佳歸舟喜揺揺及門對妻子不覺衣嚢枵居貧<lb/>
<pb n="KR4h0117_WYG_250-2a"/>
道則腴念澹迹已超時復㑹田家興至不待邀種豆在<lb/>
南山種苗在東臯投閒偶成趣心逸身匪勞孤懐托素<lb/>
琴萬事付濁醪樂天以乘化内適何陶陶若人渺何許<lb/>
世遠不可招千載東籬花寒香翳叢蒿采采不盈掬佇<lb/>
立秋風髙<lb/>
　　　紫鳳吟<lb/>
楚客青綺裘售我紫鳳圖且言覩祥瑞與子懸座隅裴<lb/>
囘感客意因以致我辭不能鳴朝陽髙翔碧梧枝惜哉<lb/>
<pb n="KR4h0117_WYG_250-2b"/>
五章備乃向縑素施我圖已在掲顚倒隨天吳殷勤謝<lb/>
客去玩目非所娯<lb/>
　　　古樂府<lb/>
妾有嫁時鏡皎皎無纎滓照妾芳華年塗澤如花美郎<lb/>
行向天涯歲月忽踰紀空閨生逺愁妾容為誰理妾容<lb/>
匪金石寧復昔時比重拂故匣看烱烱光不已人情重<lb/>
顔色反目如覆水願郎待妾心明與鏡相似<lb/>
　　　原上楓<lb/>
<pb n="KR4h0117_WYG_250-3a"/>
青青原上楓春至暢柔葉雨餘似膏沐幽蔽深澗合昨<lb/>
日原上行寒林浄如削此時澗中松偃蹇睨冰雪<lb/>
　　　牧童詞<lb/>
我牧不憚逺牧多良苦辛所幸牧已狎馴擾無敗羣平<lb/>
原濕春煙碧草何披紛大牛隐重坡小牛飲芳津旦出<lb/>
露未晞及歸景常曛時復扣角歌歌俚全吾眞取樂田<lb/>
野間世事非所聞<lb/>
　　　桃柳詞<lb/>
<pb n="KR4h0117_WYG_250-3b"/>
灼灼綘桃花裊裊黄柳絲風流少年塲妖冶不自持春<lb/>
風日夜變㸃拂飛故枝飄紅惹飛絮流水同天涯美人<lb/>
麗南國蘭蕙熏柔姿青春妬娉婷笑盼生光輝素絲感<lb/>
清鏡朱粉難為施奈何桃柳質歲晏徒傷悲<lb/>
　　　東林行<lb/>
意行追逺趣所詣欲登仙絶峽下蒼黒半壁懸銀泉峰<lb/>
囘路不定曵杖聊夤緣延流忽舒曠櫧楠影翩聨恬目<lb/>
霽孤墅洗心玩芳荃永晝無樵斤芳洲愜鷗眠幽逈人<lb/>
<pb n="KR4h0117_WYG_250-4a"/>
境異似與隐者便巖花映石瀬漁舟起孤煙<lb/>
　　　懐别<lb/>
青桑蔽繁隂𤣥鳥春將暮東風老松花長林翳黄霧俛<lb/>
首事鉛簡流光暗中度淮水日夜流美人邈難晤賓鴻<lb/>
盡北歸誰與達書素長歌復徘徊晴川渺煙樹<lb/>
　　　暮春<lb/>
衆芳麗春輝夭冶眩紅紫紛紛兒女情圍香醉羅綺笙<lb/>
簫夜嗚嗚申旦歡未己鶗鴂何處鳴繁華總流水誰知<lb/>
<pb n="KR4h0117_WYG_250-4b"/>
揺落時可以觀物理<lb/>
　　　遊山寺<lb/>
空林浄如掃石徑穿嶺細紺廬出深樹飛湍下雲際偶<lb/>
逢赤髭侣囑我聽眞諦菘肥齋鉢豐樾古佛燈翳遶簷<lb/>
棘籬短野枳香入袂夕磬兩三聲半巖花雨霽<lb/>
　　　濯足<lb/>
投迹處田野野僧日相親晝棋松下石夜榻山中雲流<lb/>
水何處鳴澗芳潄餘春濯足坐芳澗浩歌復誰聞<lb/>
<pb n="KR4h0117_WYG_250-5a"/>
　　　溪之濵<lb/>
小雨浄川緑玩心鷗鳥羣拂蘚憇幽磴松花㸃衣巾禪<lb/>
扃杳何處踈磬時逺聞青煙濕山道牛羊下斜曛<lb/>
　　　仙源<lb/>
桃花悄無踪仙源渺何許流水清於銅松色與崖古長<lb/>
林暮蕭颼似與幽人語翛然臥空菴清猿夜深雨<lb/>
　　　幽居<lb/>
索居簡人事與世意空投柴荆已就理歲功念西疇落<lb/>
<pb n="KR4h0117_WYG_250-5b"/>
落雞犬墟隠隠漁樵州嘯傲一壼緑聊復寫我憂及辰<lb/>
遇冲賞獨策還經丘向夕山景霽延矚明川流白雲息<lb/>
空谷歸鳥鳴林幽人生亦委化汲汲將焉求<lb/>
　　　秋原<lb/>
晴烟澹秋原枯梢翳殘葉蘭芷徒自妍芳馨誰採掇豈<lb/>
無同心人歲月念飄忽詠思河水深迢迢暮雲合<lb/>
　　　謝僧茗餅<lb/>
僧達無生機寂念若冰冷汲來石根泉㵸以雲腴餅舌<lb/>
<pb n="KR4h0117_WYG_250-6a"/>
端味枯禪了然發深省歸詠石林空清颸下松頂<lb/>
　　　次韻張洞雲<lb/>
張子湖海襟乃復喜嵓穴朝飱進芝髓夜誦然松節深<lb/>
雲暗幽洞仲夏欲飛雪下舂炫餘景林水互明滅欵客<lb/>
垂磬室頗感十年别擕琴意已消酌茗石蘿月<lb/>
　　　楮澗月<lb/>
道人澹無為懶散忘盥櫛掃石秋樹根曙澗濯殘月袖<lb/>
浥水光潤屐帶山翠滑虛闌倚雲歌清猿共孤絶<lb/>
<pb n="KR4h0117_WYG_250-6b"/>
　　　湘中<lb/>
天寒楚雲淨木落湘山幽空江夜來雨水滿蘆花洲西<lb/>
風何𣺌渺滄波日悠悠有懐誰與言注目孤鴻秋<lb/>
　　　西山<lb/>
西山一何佳稅駕謝囂塵獨往殊有趣野鹿時親人泠<lb/>
泠澗下水練練山際雲幽憇任踈散岸幘青楓林<lb/>
　　　夏日偕友晩歩飲聽泉軒<lb/>
終日局環堵散策窮深幽嘉我二三子落落誠罕儔適<lb/>
<pb n="KR4h0117_WYG_250-7a"/>
意隨所詣行行遂經丘青松如髙人含風自蕭颼夕雲<lb/>
度深翠爽氣衣上浮石根㵼幽泉戞戞鏘琳球樂彼泉<lb/>
上趣幽構飛岑樓新蘭秀而滋舊竹清且脩欵我情頗<lb/>
厚清尊頻獻酬盤桓有餘樂嘯傲成遲留池深風露香<lb/>
荷意澹欲秋飲散衆喧息㣲月生林陬<lb/>
　　　山中雲<lb/>
空山有白雲雅與髙人約巻舒本何心乃似悅遐矚色<lb/>
幽淡山翠意逺度溪緑日暮久徘徊前村雨應落<lb/>
<pb n="KR4h0117_WYG_250-7b"/>
　　　次韻幽居<lb/>
晨興啟衡門見此溪南山山光入溪渌水底明青鬟熈<lb/>
熈自漁樵清歌時往還莞爾發永悟寘我丹青間<lb/>
　　　清溪深<lb/>
連娟數里洲翠篠何森森㣲風動枯籜謖謖鳴空林雨<lb/>
散幽猿啼野樹煙沉沉薄暮誰揺棹欸乃清溪深<lb/>
　　　相逢吟<lb/>
客從郢中來抗志青雲表持螯共拍浮江逺孤舟小寒<lb/>
<pb n="KR4h0117_WYG_250-8a"/>
夜潮氣白楚樹晴烏早酒闌起推篷落月在西島<lb/>
　　　明妃曲<lb/>
逝水無囘波去箭無反筈十載昭陽春萬里龍荒月風<lb/>
沙滿宫衣慘淡餘香歇哀絃濕絲淚淚盡絲亦絶寄語<lb/>
漢飛將此計誠太拙蛾睂豈長好不久為枯骨<lb/>
　　　贈雷紫崖髙士曽築室于華山<lb/>
紫崖髙人頭欲雪神清貌古髯過膝秃蛟入硯生雲煙<lb/>
叱咤風雷鬼神泣清宵幽夢囘瑤壇鼎中龍虎催九還<lb/>
<pb n="KR4h0117_WYG_250-8b"/>
飄然晞髪太華頂醉睨海浪天風寒朅來訪我蒼溪滸<lb/>
白石清泉不堪煮共譚世事兩茫然竹屋青燈夜深雨<lb/>
　　　牧羝行<lb/>
朔風吹沙浩漫漫冷光射目愁雲昏茫茫大漠亘萬里<lb/>
何處有路通中原羣羝牧老草枯死倚節自誓無生還<lb/>
餐氊囓雪氣自倍婉孌兒女懐飢寒夜長空望漢月白<lb/>
幾度吊影怜覊單己將傲兀壓憂患獨仗大義排堅頑<lb/>
此生自信羝不乳豈意雁足傳間關歸來屬國豈不厚<lb/>
<pb n="KR4h0117_WYG_250-9a"/>
區區一飯皆君恩<lb/>
　　　紀信嘆<lb/>
沛中龍奮硭碭雲咸陽楚炬三月焚兩雄角起鹿在野<lb/>
三户有楚無强秦貔貅百萬紛如雪戈矛盡染英雄血<lb/>
旗旄曉蔽大河雲兵塵夜暗中原月滎陽數載戰不休<lb/>
重圍食盡漢亦憂將軍詐帝出降楚脫帝虎口眞良籌<lb/>
無何諸將己平楚事定論功裂茅土獨無旌美到將軍<lb/>
不得褒名紀盟府男兒死節志巳酬瞑目地下夫何求<lb/>
<pb n="KR4h0117_WYG_250-9b"/>
吁嗟功怨俱悠悠漢庭雍齒還封侯<lb/>
　　　子陵釣圖<lb/>
東都熱官手可炙吳儂靣似秋江色平生落拓一羊裘<lb/>
七葉貂蟬不堪易功臣盡在雲臺中丹青化作灰塵空<lb/>
先生遺貌乃在此釣竿尚裊桐江風悠悠世事江雲白<lb/>
過眼輕帆自朝夕人間萬古仰孤風天上有星猶是客<lb/>
　　　清溪張掃雲不嗜酒肉工詩安貧所作少年行<lb/>
　　　　因次其韻<lb/>
<pb n="KR4h0117_WYG_250-10a"/>
五陵年少風流客花間開宴春壺碧豹胎熊掌羅玳筵<lb/>
犀筯逡廵萬錢値綺羅吹香圍肉屏棖棖銀甲喧瑶筝<lb/>
髙燒紅蠟作長夜白日過眼如流星可憐氣㟁如山阜<lb/>
雨散雲飄不能久繁華富貴總成夢昨日朱顔今白首<lb/>
爭如芝田野老衣懸鶉飲撰芝术餐芳辛新詩日富不<lb/>
厭貧謂有堯舜為吾君少無佚樂老無戚尺澤自可潜<lb/>
幽鱗誰知清溪有鶴不可馴白雲浩蕩青林春<lb/>
　　　焦山寺<lb/>
<pb n="KR4h0117_WYG_250-10b"/>
赤霞夜出扶桑東海雲捲浪淩虛空剛風浩浩吹不去<lb/>
崔嵬化作青蓮宫萬衲月寒清梵寂四靣沉沉皆海色<lb/>
鐘聲不許到人間自送潮音落寒碧<lb/>
　　　採蓮曲<lb/>
越溪女郎十五六翠綰香雲䨇鳳蹙嫣然一笑似花妍<lb/>
艶試新妝照湖緑羅衣露浥紅芳秋少年陌上情綢繆<lb/>
蘭橈容與隔花語驚散鴛鴦生晚愁蓮花莫折莖有刺<lb/>
藕絲易斷針難度清歌一曲入湖煙空載香風滿船去<lb/>
<pb n="KR4h0117_WYG_250-11a"/>
　　　甓社圖<lb/>
碧天如幕沉雲影飛簾不怒銀濤靜驪龍正睡貝宫寒<lb/>
一鏡光凝青黛冷數聲玉笛來何處白鳥雙雙忽飛度<lb/>
夜深明月生孤篷人在廣寒臥風露<lb/>
　　　八里庄渡淮入黄河水渾不可飲過徐入清河<lb/>
　　　　水方澄潔信筆閒記<lb/>
河流汨汨如涇水濁浪崩騰疾馳駛一石中膠數斗泥<lb/>
舟客居民皆飲此黄河不復行故道下注清淮通海涘<lb/>
<pb n="KR4h0117_WYG_250-11b"/>
十人度索上一洪寸寸强弓挽難起屹然趺坐如僧禪<lb/>
日與篙師同愠喜青山一髮認邳州蕭條暮上魚豚市<lb/>
酒邊一笑我何為獨冐驚濤行萬里争如林下混漁樵<lb/>
俛仰嘯歌行復止囘頭寄語北山雲征塵待向風泉洗<lb/>
　　　雞鳴臺<lb/>
横空陣氣長雲黒戈鋋照耀旌旗色龍跳虎躍鬼神愁<lb/>
漢楚存亡一絲隔相持兩地皆雄據楚力疑非漢能拒<lb/>
瑞啟炎圖硭碭雲悲歌覇業烏江路空餘故壘傳遺迹<lb/>
<pb n="KR4h0117_WYG_250-12a"/>
離合山河幾勍敵戰塵吹盡水東流落日沙塲春草碧<lb/>
　　　謫仙樓<lb/>
大羅仙子李太白秋水踈蓮浮玉色一來金馬玉堂中<lb/>
詩酒猖狂天子客飄飄豪氣秋風起登樓曽醉山東市<lb/>
放浪形骸宮錦袍榮華富貴東流水酒酣揮洒翻河筆<lb/>
險語能令鬼神泣至今光熖照塵寰一字堪償雙白璧<lb/>
我來懐古空悽愴風月千年尚無恙何時相見崑崙丘<lb/>
汗澷從遊九天上<lb/>
<pb n="KR4h0117_WYG_250-12b"/>
　　　濟南原上<lb/>
朔河春透冰未裂黄蘆伐盡洲渚濶荒祠老棟壓欲頺<lb/>
古樹無枝枯復活長嘶飛騎抺流雲草舎㣲茫聚踈樾<lb/>
夕陽返景低黄埃漠漠平沙浩如雪<lb/>
　　　冠州<lb/>
臨津衝要環墟市横橋斷㟁人如蟻車聲軋軋風蓬蓬<lb/>
道上黄塵半空起御河柳色如藍緑飜飜酒斾風髙矗<lb/>
歸馬聲喧烟火深落日孤城催暮角<lb/>
<pb n="KR4h0117_WYG_250-13a"/>
　　　呈趙子昻學士<lb/>
蓬萊仙人似松雪曽向天潢遡銀闕天孫為製紫衣裘<lb/>
五色雲邊佩明月近聞承詔白玉堂詞頭夜下風雨忙<lb/>
一揮九制夜未艾金蓮分賜宮壺香淋漓妙墨蛟螭走<lb/>
世有鍾王皆歛手偶然醉帖落人間隻字珍藏抵瓊玖<lb/>
我家浙水蒼山東閉門偃臥甘詩窮瓣香未展師道敬<lb/>
擕琴蹔出杉蘿中問公何日作霖雨只把文章事明主<lb/>
願恢斯道澤斯民奕奕光華照千古<lb/>
<pb n="KR4h0117_WYG_250-13b"/>
　　　趙子華乃跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之士齒新氣銳痛飲豪吟座中<lb/>
　　　　未有出其右者<lb/>
趙君胸吐虹五色飲酒哦詩世無敵夜寒濯髪富銀潢<lb/>
酒星飛入錦綉腸眼花耳熱忘爾汝筆陣如雲來黷武<lb/>
㡬番玉板連秋霜空中錯落天葩香千奇百怪驅風雨<lb/>
露洩𤣥機鬼神語湏㬰收歛寂無譁依然醉盌翻流霞<lb/>
　　　蒲萄酒<lb/>
翠虬夭矯飛不去頷下明珠脫寒露纍纍千斛晝夜舂<lb/>
<pb n="KR4h0117_WYG_250-14a"/>
列甕滿浸秋泉紅數宵醖月清光轉穠腴芳髓蒸霞暖<lb/>
酒成快瀉宮壺香春風吹凍坡瓈光甘逾瑞露濃欺乳<lb/>
麯生風味難通譜縱教典却鷫鸘裘不將一斗博凉州<lb/>
　　　古琴漆有蛇蚹紋者材之良也道友擕一琴甚<lb/>
　　　　古謂是零陵湘石枯桐斵成索價三百緡無<lb/>
　　　　償之者戲作湘桐吟<lb/>
黄鍾沉聲喧瓦缶良材入爨知多少誰裁鳴鳳千年枝<lb/>
蛇蚹龍紋巧蟠紐澤堅古漆光不磨徽絃不具含雲和<lb/>
<pb n="KR4h0117_WYG_250-14b"/>
己無伯牙之手子期耳三嘆如此湘桐何<lb/>
　　　長城<lb/>
長城峩峩起洮水盤踞蜿蜒九千里朔雲浩浩天茫茫<lb/>
悲笳落日腥風起猶傳鬼神風雨夕知是當時苦苛役<lb/>
征人白骨掩寒沙化作年年春草碧祖龍為謀眞過計<lb/>
自成限域非天意力窮城杵怨聲沉禍起蕭墻險難恃<lb/>
豈知一朝貔虎來關東咸陽宮殿三月紅<lb/>
　　　次韻馮仲遠聽隣舟孟監州琵琶<lb/>
<pb n="KR4h0117_WYG_250-15a"/>
江州司馬眞愁絶潯陽夜醉黄蘆月琵琶撥動兒女情<lb/>
涙濕青衫冩淒切漢東傑客老監州雲夢胸中吐奇崛<lb/>
春風斗酒忽邂逅暮雨扁舟談激烈酒酣古調手自傳<lb/>
鵾絃撼動龍香撥抑揚按節氣雄放清度回颷激林樾<lb/>
迢迢訴盡出關情漢宮往事孤鴻滅黄雲萬里絶音塵<lb/>
馬上誰能記嗚咽新聲洗盡鬰輪袍清和扣舷歌間發<lb/>
曲終一笑兩茫然江水泠泠滿襟雪<lb/>
　　　次韻湖亭秋望<lb/>
<pb n="KR4h0117_WYG_250-15b"/>
紅衣老盡玻瓈國孤嶼人煙落秋色豆花過雨水風凉<lb/>
落日殘蟬踈樹碧雁天紺滑秋雲浄玉涵烱烱開寒鏡<lb/>
蟾枝香冷酒㣲醒長笛一聲無盡興<lb/>
　　　冷泉亭<lb/>
昔人來自天竺國縹緲孤雲伴飛錫天風吹落凝不去<lb/>
化作奇峰聳空碧至今裂峽餘雲髓桂冷松香流未己<lb/>
翠光圍住玉壺秋不放晴雷度山趾道人宴坐無生滅<lb/>
烱烱層胸照冰雪夜深出定汲清冷寒猿啼斷西巖月<lb/>
<pb n="KR4h0117_WYG_250-16a"/>
　　　次春日即事韻<lb/>
呉蠶欲老疇未秧拍堤野水廻横塘淡煙踈樹緑隂薄<lb/>
落花飛絮白日長寒具油乾過冷節匆匆芳事歸鶗鴂<lb/>
枕書睡足午窗明雪乳浮浮翻免褐<lb/>
　　　溪村即事<lb/>
寒翠霏崖壁塵囂此地分鶴行松逕雨僧倚石䦨雲竹<lb/>
色溪隂見梅香㟁曲聞山翁邀客飲閒話總成文<lb/>
　　　曙巖上人<lb/>
<pb n="KR4h0117_WYG_250-16b"/>
巖扉人不到竹色滿僧䦨林雨添經潤窗雲入硯寒夜<lb/>
龕猫占臥晨鉢鶴分餐客至無餘事敲冰煑月團<lb/>
　　　答張渭濱<lb/>
與子三年别相思日㡬廻擕琴松下石沽酒隴頭梅驛<lb/>
遠書難寄山深雁不來渭濱千畆竹瞻泝重徘徊<lb/>
　　　過上居<lb/>
數里榕隂合迢迢客到稀溪煙桑子熟山雨藥苗肥窗<lb/>
冷雲侵座琴清月在扉怡然無俗事吾已早忘機<lb/>
<pb n="KR4h0117_WYG_250-17a"/>
　　　野趣<lb/>
地偏居自穏石路接平田雲合茅簷樹雨添花澗泉空<lb/>
山晴滴翠遠水緑生煙喚酒青林渡斜陽繫客船<lb/>
　　　贈别<lb/>
南雁飛應盡擕書始問程别離情易惡貧賤意難明樹<lb/>
色春城暗鐘聲曉寺清孤燈山驛酒後夜共誰傾<lb/>
　　　仙遊<lb/>
萬事雙蓬鬢江山賦倦遊斷猿明月曙踈雨碧梧秋道<lb/>
<pb n="KR4h0117_WYG_250-17b"/>
路中年感琵琶後夜愁客懐無處冩離思滿滄洲<lb/>
　　　宵征<lb/>
野路無郵傳迢迢第㡬程天河山外落江月水中明客<lb/>
久衣偏冷車單馬易驚前津分曙色依約有農耕<lb/>
　　　郭外<lb/>
郭外人家少漁村颺酒旗江雲低壓樹沙竹細穿籬地<lb/>
暖梅花早天寒潮信遲夕陽煙景外倚杖立移時<lb/>
　　　社日<lb/>
<pb n="KR4h0117_WYG_250-18a"/>
端居忘節序物化静中觀遠岫春雲澹深村社雨寒溪<lb/>
花紅映屋堦樹緑平䦨喧醉田間叟雞豚日暮歡<lb/>
　　　來雲僧舎<lb/>
聨雲開佛屋接竹引巖泉路滑迷霜葉鐘寒閣曙煙有<lb/>
為皆是幻無想總成禪夢覺僧簷雨重來又十年<lb/>
　　　客中送張歸云<lb/>
相逢俱是客對酒感流年落日沙頭雁清風樹杪蟬山<lb/>
鐘隔林寺江火趂潮船何日茆簷下清燈話霅川<lb/>
<pb n="KR4h0117_WYG_250-18b"/>
　　　次韻村居秋日<lb/>
𤓰芋芃芃緑滿疇村居客意樂深幽白雲僧屋開孤嶂<lb/>
踈竹人家帶淺流半榻清燈初耿夜一聲長笛欲横秋<lb/>
何時歸把滄洲釣已㰱閒盟向白鷗<lb/>
　　　春初宿湖山僧舎次雲崖道士韻<lb/>
竹窗紙閤淨無塵僧芋閒邊偶共分爐火夜紅松節耐<lb/>
渚波春緑荻芽新林深瀑潤全疑雨日落山寒半是雲<lb/>
相對不知身是客了然房琯悞前因<lb/>
<pb n="KR4h0117_WYG_250-19a"/>
　　　村行<lb/>
風落漁歌隔浦聞前村獨樹正斜曛誰家桃李迷荒棘<lb/>
半隴牛羊臥古墳橋斷春堤多積雨溪深野碓自舂雲<lb/>
青旗揺曳踈林處剰把閒題與客分<lb/>
　　　張氏新君<lb/>
小雨東風拂袂寒神仙華屋畵圖間茶香入座午煙歇<lb/>
花影壓簾春晝閒翠竹白沙泉細細朱䦨緑樹鳥關關<lb/>
客來一笑推棋局坐占溪南十里山<lb/>
<pb n="KR4h0117_WYG_250-19b"/>
　　　秋日<lb/>
石脉泉花蘸眼明竹根沙路舊經行雲歸天際山容澹<lb/>
日落江頭雁影横梧葉庭除秋漸老豆花籬落晚初晴<lb/>
客行迢逓歸心遠煙火蒼茫起暮程<lb/>
　　　次韻閒居<lb/>
鐘鼎山林有命存游心物外己忘言希夷太華烟霞室<lb/>
處士孤山水月村齪齪可憐雞舞甕昻昻未羡鶴乗軒<lb/>
不須對客談餘事笑領琴歌竹下樽<lb/>
<pb n="KR4h0117_WYG_250-20a"/>
　　　次韻秋望<lb/>
暮鴉歸處斷霞明搔首風前萬里情煙抺山光翠屏冷<lb/>
水涵天影玉壺清蟲鳴沙逕宵初永雁落蘆汀月未生<lb/>
何事數聲江上笛吹將離恨滿孤城<lb/>
　　　訪陳子髙德星堂<lb/>
短策輕衫借晩凉偶來談笑德星堂竹深四壁生虛籟<lb/>
山近半村無夕陽池折泉聲歸座爽松蒸雲氣濕衣香<lb/>
蕭然門巷無輪鞅隱几觀書味更長<lb/>
<pb n="KR4h0117_WYG_250-20b"/>
　　　次韻孟韶卿<lb/>
知道龎公不出山因為訪鶴借山看海棠開盡雨方歇<lb/>
燕子來遲春尚寒一塢烟霞隨歩屧千峰紫翠入憑欄<lb/>
掉頭巢父成何事謾向珊瑚拂釣竿<lb/>
　　　送友東歸<lb/>
東華厭逐軟紅塵一見潘郎興味眞落落孤松霄壑志<lb/>
昻昻野鶴水雲身關山客夢三更月驛路梅花十里春<lb/>
誰唱渭城朝雨曲座中愁絶未歸人<lb/>
<pb n="KR4h0117_WYG_250-21a"/>
　　　次韻山齋<lb/>
娟娟萬竹照清溪約住閒雲作伴栖隣曲樵人曽結社<lb/>
樽前詩客偶分題東風一樹棠梨老落日千山謝豹啼<lb/>
閒向静中參物化人間岐路任東西<lb/>
　　　毗陵<lb/>
數家煙火自成隣寂寞荒祠野水濱壊屋有基餘瓦礫<lb/>
古墳無主自荆榛暄風緑樹鶯聲老曉雨青郊虎迹新<lb/>
四月三山山下路野田猶殿菜花春<lb/>
<pb n="KR4h0117_WYG_250-21b"/>
　　　懐歸<lb/>
擕琴訪戴泊京華饋鯉無人雁不過客路重陽歸未得<lb/>
吾廬三徑近如何白雲日望關心久明月天涯歸夢多<lb/>
寄與此山堂下鶴一竿分合老漁蓑<lb/>
　　　次韻令尹解官歸九江<lb/>
滿眼山河落木秋遠遊時復賦聲樓解官彭澤如元亮<lb/>
呼酒新豐似馬周歲月駸尋人易老乾坤浩蕩水空流<lb/>
輸公已了公家事臥對廬山雪滿頭<lb/>
<pb n="KR4h0117_WYG_250-22a"/>
　　　懶菴講主得九江餅茶鄧同知分餉其半汲泉<lb/>
　　　　試之因次韻<lb/>
解組歸來萬事輕日長門巷澹無營團香小餅分僧供<lb/>
折足寒鐺對客烹色捲空雲春雪湧影沉江月夜潮生<lb/>
一甌洗却紅塵夢坐愛風前晚笛横<lb/>
　　　題松<lb/>
桑樹雞鳴坎吠蝸炊烟隔水㡬人家青松將謂專欺雪<lb/>
春到山中亦有花<lb/>
<pb n="KR4h0117_WYG_250-22b"/>
　　　晩眺<lb/>
閃閃歸鴉過别林斜陽流水意沉沉數聲樵笛人何處<lb/>
一路寒山晩翠深<lb/>
　　　漁翁<lb/>
鶴髪崢嶸兩鬢絲白鷗相近久忘機緑簑帶雨不垂釣<lb/>
閒掃秋雲坐石磯<lb/>
轉棹收帆日未西短篷斜閣斷沙低賣魚買酒歸來晩<lb/>
風颭蘆花雪滿溪<lb/>
<pb n="KR4h0117_WYG_250-23a"/>
　　　雪霽<lb/>
寒侵竹屋瓦燈青獨據枯梧興似僧落月推窗看殘雪<lb/>
梅花半樹一溪冰<lb/>
　　　信題<lb/>
己識浮雲似世情歲寒老硯是心朋平生不貸監河粟<lb/>
自擷香芹煑澗氷<lb/>
　　　晩渡<lb/>
離離野樹緑生烟灼灼山花爛欲燃沽酒人歸春渡寂<lb/>
<pb n="KR4h0117_WYG_250-23b"/>
柳根閒繫夕陽船<lb/>
　　　曉行<lb/>
依稀林影弄晨光滿袖東風野興長沙㟁雪消春磵暖<lb/>
一灣流水落梅香<lb/>
　　　除夕長河客舟<lb/>
爆竹聲中歲又闌畫船千炬照波寒清樽今夕同誰飲<lb/>
自買梅花對燭看<lb/>
　　　雨後<lb/>
<pb n="KR4h0117_WYG_250-24a"/>
鳴鳩村暗曉寒天白水交流亂野田落盡殘紅春不管<lb/>
一川風雨閣榆煙<lb/>
　　　邳州<lb/>
百戰殘城古下邳白門樓下草萋萋古來多少英雄恨<lb/>
落月城頭烏夜啼<lb/>
　　　客枕<lb/>
落葉蕭蕭擁石䦨轆轤聲斷井花乾夜深天濶風霜𦂳<lb/>
落落江風月正寒<lb/>
<pb n="KR4h0117_WYG_250-24b"/>
　　　歐陽學士過訪<lb/>
玉堂仙忽枉華鑣客舎如何採澗毛袖有建溪春一掬<lb/>
萊山石鼎煑銀濤<lb/>
　<lb/>
　<lb/>
　<lb/>
　<lb/>
　石倉歴代詩選巻二百五十<lb/>
</p>
<p>
</p>
  </div>
</body>
</text>
</TEI>
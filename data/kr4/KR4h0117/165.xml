<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百六十五</head> <lb/>
    <p>
<pb n="KR4h0117_WYG_165-1a"/>
欽定四庫全書<lb/>
　石倉歴代詩選巻一百六十五<lb/>
　　　　　　　　　　　　明　曹學佺　編<lb/>
　宋詩四十二<lb/>
　　李覯<lb/>
　　　流杯池<lb/>
幽居久不樂心死如濕灰聞言山有池仙客曽流杯披<lb/>
衫向西坐欲望無崇臺何當命遊宴盡聚不羈才顧恐<lb/>
<pb n="KR4h0117_WYG_165-1b"/>
狹隘地未足開吾懐仰手斸河漢決向天南來移舟復<lb/>
轉嶽壅遏成環迴横持北斗柄量盡酒星醅箕踞接下<lb/>
流一㰱空千罍八風助吟唱萬怪供嘲諧醉來散髪卧<lb/>
蠅聲視霆雷冷笑勢利子茫茫塵土堆<lb/>
　　　穫稻<lb/>
朝陽過山來下田猶露濕餉婦念兒啼逢人不敢立青<lb/>
黄先後收斷折傴僂拾鳥䑕盈官倉新租喜復入<lb/>
　　　寄懐<lb/>
<pb n="KR4h0117_WYG_165-2a"/>
鳥獸死有用羽角筋革齒輦輓入工師飾作軍國器玉<lb/>
食白如瓠瞑目已腐穢生者不敢留埋藏與螻蟻百年<lb/>
富貴身孰若鳥獸類惟有令人名終古如不死<lb/>
　　　其二<lb/>
根生但為松翼飛但為鳳王侯尚可輕道義本來重癡<lb/>
兒似婢妾寸步矜恩寵傍人忍笑時佯把衣袪弄<lb/>
　　　江亭醉後<lb/>
平生尚倜儻壯大苦摧折主人能結納佳境為鋪設渺<lb/>
<pb n="KR4h0117_WYG_165-2b"/>
㵿東江來谽谺暮雲裂倡女稍多藝市酒且供啜俠氣<lb/>
復何聊心朋幸相悅解冠從放蕩大呼誰輓掣咄哉千<lb/>
里足嗟呼三寸舌艷唱聲非雅戲譚理當謫帷房笑私<lb/>
昵閭巷嘲瑣屑更鼓莫催睡夜風纔去熱俗士鮮大志<lb/>
于今重小節内行豕在泥外貌犬伏紲吾儕古英豪方<lb/>
寸浴日月被謗肯自疑為歡顧猶拙放飯彼不慙使我<lb/>
無齒決<lb/>
　　　美女篇<lb/>
<pb n="KR4h0117_WYG_165-3a"/>
繁霜毒春木花開苦不早愚夫擇利婚美女貧中老曷<lb/>
不冶顏色門前車馬道閨房有禮文自衒誰言好俗態<lb/>
競朱粉古心慕蘋藻所期君子恩卒以慰枯槁<lb/>
　　　竹齋題事<lb/>
低齋結空野小竹移孤林齋閒竹淨好日媚幽人心南<lb/>
方夏厭暑獨此留殘陰戛雨挫殘夢穿風捜涼襟長茵<lb/>
展麗蘚亂歌奏歡禽待奴裹村服語客抛塵簪志髙成<lb/>
利讐思爽生詩淫值聖喜盈卷感古悲入琴山迎穏履<lb/>
<pb n="KR4h0117_WYG_165-3b"/>
逺月勸澄杯深榮名雖未染幸亦非堙沈<lb/>
　　　愁熱<lb/>
江湖限南鄙秋令到還稀節換空看歴人閒未趁衣齊<lb/>
紈方得意厦燕莫言歸秖有松筠徑風髙暑氣微<lb/>
　　　鑑湖夜泛<lb/>
明月到樽前拏舟古岸邊亂山斜入霧逺水倒垂天酒<lb/>
氣薰龍戲歌聲弄鶴眠迴頭嗤李郭此外更無仙<lb/>
　　　閒居<lb/>
<pb n="KR4h0117_WYG_165-4a"/>
無物可勞情空郊日閉扃雨吟春破碎貧飲客凋零世<lb/>
事重江險才名一夢醒同心秖松柏見我尚青青<lb/>
　　　送張鬷嘏<lb/>
人意皆懐土嗟君無故園欲行須盡室此去又他門靜<lb/>
裏文章好貧來節行存振掩知有日倚伏豈虚言<lb/>
　　　寄題廖説䝉亭<lb/>
聖人雖在上君子有窮時自得山居樂何須世俗知夜<lb/>
多松月分涼與水風期只恐亨通去清閒却付誰<lb/>
<pb n="KR4h0117_WYG_165-4b"/>
　　　逺山<lb/>
最能牽病眼天際一山横盡日是秋色無人知地名暗<lb/>
時雲自合缺處路應平才子霑衣淚千秋共此情<lb/>
　　　哭女<lb/>
妻死女已病踰年成二喪此生誰骨肉未識好衣裳看<lb/>
面雖愁小聞言盡可傷最知憐祖母句句刮人腸<lb/>
　　　寄題鄒氏延壽亭<lb/>
一世躋仁壽君今更欲延山中想無事分外得長年松<lb/>
<pb n="KR4h0117_WYG_165-5a"/>
老多經雪雲閒不到天區區殉名者迴首倍淒然<lb/>
　　　感秋<lb/>
徙倚重咨嗟非縁惜嵗華關山異鄉客砧杵别人家天<lb/>
冷雲含日溪清水獻沙屈魂終不返悲思更無涯<lb/>
　　　次韻答陳殿丞<lb/>
不能隨薄俗非是向深山自喜道無屈所嗟心未閒酒<lb/>
鄉貧更入詩債病猶還一字成虚美通宵只厚顏<lb/>
　　　讀趙氏淳化詩集<lb/>
<pb n="KR4h0117_WYG_165-5b"/>
少年曽誦習誤認古人詩風雅世不重姓名誰得知髙<lb/>
情如隠者薄宦過明時地下尋才鬼應逢陸與皮<lb/>
　　　送李侍禁<lb/>
三載旴江上軍和盜亦殱事煩終不倦貧極始知廉别<lb/>
袖揮寒日歸舟載夜蟾懋功宜有賞天意在官占<lb/>
　　　寄周寺丞<lb/>
我愛南豐宰天資舉措竒上官如不怒善政有誰知賦<lb/>
役貧中減鞭笞獷處施邑人多未悟去後始應思<lb/>
<pb n="KR4h0117_WYG_165-6a"/>
　　　怡山長慶寺<lb/>
行行金碧裏氣象怳如春不記來時路自嫌衣上塵院<lb/>
香知有佛僧靜似無人十載京華夢相逢一度新<lb/>
　　　書樓夏晩<lb/>
地僻無他管樓危有剩涼逺流通越𣲖殘日共秦光鳥<lb/>
道頑雲黑人家病葉黄髙情夢箕潁閒景畫瀟湘山藥<lb/>
香多桂漁歌濁少商太平知可喜何者是簪裳<lb/>
　　　悶書<lb/>
<pb n="KR4h0117_WYG_165-6b"/>
行行四月晦絺綌未能裁天氣疑無定春寒恐再來襲<lb/>
衣從汗浹交扇取風回野秀深成候鑪薫冷作媒年髙<lb/>
情已淡俗薄意多猜李杜今何在芳樽誰與開<lb/>
　　　少年<lb/>
新翻曲調恐人傳不許髙聲唱玳筵金獸也嫌春態淺<lb/>
向風噴作緑楊煙<lb/>
　　　柳枝答<lb/>
春早寒餘豈足哀平生多難愧非才去年二月都城裏<lb/>
<pb n="KR4h0117_WYG_165-7a"/>
曽共花房帶雪來<lb/>
　　　烏鵲<lb/>
烏鵲翩翩競羽毛南飛無樹過良宵就中管得他人事<lb/>
秖與天孫倩作橋<lb/>
　　　睡起<lb/>
簟巻鱗紋帳繫紗六龍西降樹陰斜秖應夢裏成蝴蝶<lb/>
猶記南園數種花<lb/>
　　　憶錢塘江<lb/>
<pb n="KR4h0117_WYG_165-7b"/>
昔年乘醉挂歸帆隠隠前山日半銜好是滿江流返照<lb/>
水仙齊著淡紅衫<lb/>
　　　送僧遊廬山<lb/>
行非為客住非家此去廬山况不賒要見南朝舊人物<lb/>
池中惟有白蓮花<lb/>
　　　戲題荷花<lb/>
昔人詩筆詠蓮花不嫁春風早可嗟今日倚欄添懊惱<lb/>
池臺多是屬僧家<lb/>
<pb n="KR4h0117_WYG_165-8a"/>
　　　送春寄呈祖袁州<lb/>
去年春盡在宜春醉送東風淚滿巾今日春歸倍惆悵<lb/>
相逢不是去年人<lb/>
　　　早起有懐<lb/>
草草西風動葛衣呼童前啓竹間扉山僧入定鐘聲晏<lb/>
社户多貧酒氣微豈是客愁渾較可秖因書卷解忘歸<lb/>
旴江百里清無滓枉屬閒人坐釣磯<lb/>
　　　南齋咏風<lb/>
<pb n="KR4h0117_WYG_165-8b"/>
懊惱南窓一道風只應天配與貧窮不歸羅綺飄颻處<lb/>
故入松篁冷淡中久座披襟塵榻穏半醒吹面月帷空<lb/>
城邊菡萏知多少偷得清香是爾功<lb/>
　　　殘葉<lb/>
一樹摧殘拾作薪欄邊為汝最傷神休翻雨滴寒鳴夜<lb/>
曽抱花枝暖過春影裏有情惟日月愁邊無主足泥塵<lb/>
上陽宫女多詩思莫寄人間取次人<lb/>
　　　早夏偶作<lb/>
<pb n="KR4h0117_WYG_165-9a"/>
閒愁不覺過年光强半精神是醉鄉幾度雨來成驟熱<lb/>
有時雲斷見斜陽古人事業塵空滿故國園林草自長<lb/>
賴得南華憐我病一篇齊物勝醫方<lb/>
　　　次韻答史太博<lb/>
驛使將詩訪逺山發函寧暇正衣冠秦城未割難論價<lb/>
燕谷纔吹已不寒佔畢有心忘老至惰農無罰賀恩寛<lb/>
一枝數粒惟知分豈是明時學考槃<lb/>
　　　篷屋<lb/>
<pb n="KR4h0117_WYG_165-9b"/>
長簷數尺庇堂東疎漏從來只有篷日影碎如秋樹下<lb/>
雨聲初似夜船中竹經蠧後多垂地笋到乾時半捲空<lb/>
此處想非人所競江湖終是屬漁翁<lb/>
　　　野意亭<lb/>
福塘城郭掌中窺旭日登臨到落暉誰在畫簾沽酒處<lb/>
幾多鳴櫓趂潮歸晴時海色依稀辨醉後鄉愁積漸微<lb/>
山鳥不知紅粉好纔聞歌板便驚飛<lb/>
　　　靈源洞<lb/>
<pb n="KR4h0117_WYG_165-10a"/>
纔出塵來尚未知漸攀藤竹漸臨危伏流似是龍藏處<lb/>
古樹應無春到時誰把石厓齊剗削直教雲氣當簾帷<lb/>
良工畫得猶宜秘莫與凡夫肉眼窺<lb/>
　　　和王刑部遊仙都觀<lb/>
尋幽西去路非賒回首紅塵事可嗟不待鸞驂并鶴駕<lb/>
便分人世與仙家幾函道藏金壺墨一片秋容玉井花<lb/>
還似武夷髙㑹日凡胎猶幸醉流霞<lb/>
　　　和遊丹霞有懐歸之意<lb/>
<pb n="KR4h0117_WYG_165-10b"/>
暫時來訪道家流肯伴煙蘿滯一丘為意長安瞻日下<lb/>
欲尋蓬島向鼇頭陶潛醉後雖眠石王粲憂多更上樓<lb/>
宣室嵗餘虚席在青山何路更重遊<lb/>
　<lb/>
　<lb/>
　<lb/>
　<lb/>
　石倉歴代詩選卷一百六十五<lb/>
</p>
<p>
</p>
  </div>
</body>
</text>
</TEI>
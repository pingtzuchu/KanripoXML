<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百七十九</head> <lb/>
    <p>
<pb n="KR4h0117_WYG_279-1a"/>
欽定四庫全書<lb/>
　石倉歴代詩選巻二百七十九<lb/>
　　　　　　　　　　　　明　曹學佺　編<lb/>
　元詩四十九<lb/>
　　胡寛<lb/>
　　　大明宫早朝<lb/>
蓬萊拂曙色燁煜舒祥光九儀肅清蹕日月開旂常聖<lb/>
人握金鏡繡衮臨玉堂咸英備雅奏圭璧輯羣芳歡宴<lb/>
<pb n="KR4h0117_WYG_279-1b"/>
洽湛露敷恩煥龍章謳歌罄率土豈樂逢時康典文備<lb/>
藻繢聲烈昭前王巍巍續鴻緒萬年斯無疆<lb/>
　　劉祁<lb/>
　　　懐長源<lb/>
涼月夜如水秋風吹紫蘭獨居悵無聊佳人阻河山河<lb/>
山邈千里相望何時已雲横雁影沈露下蟲聲起烽火<lb/>
照中州西南殺氣浮君居劉山下果若向時不人生有<lb/>
離别但惜知音絶匣内卧青蛇光芒射秋月汴水碧參<lb/>
<pb n="KR4h0117_WYG_279-2a"/>
差葉飛空樹枝如何相憶處還值暮秋時<lb/>
　　　征夫詞<lb/>
頑雲漠漠秋天黒冷雨瀟瀟和雪滴途中騎士衣裳單<lb/>
半夜銜枚赴靈壁中州近嵗雨雪多只因戍馬窺黄河<lb/>
將軍錦帳衣千襲馬上揮鞭傳令急但令飽煖度朝夕<lb/>
一死沙場吾不惜九重日望凱歌歸安知中路行逶迤<lb/>
願將舞女纒頭錦添作征人身上衣<lb/>
　　　征婦詞<lb/>
<pb n="KR4h0117_WYG_279-2b"/>
青燈熒熒照空壁綺窗月上莎雞泣良人塞北逺從軍<lb/>
獨妾深閨長太息憶初癡小嫁君時謂君不晚擁旌麾<lb/>
如何十載尚輿𨽻東屯西戍長奔馳秋風戎馬臨關路<lb/>
千里持矛關上去公家事急將令嚴兒女私情那得顧<lb/>
恨妾不為金鞞靫在君腰下隨風埃恨妾不為龍泉劔<lb/>
在君手内飛光燄慕君不得逐君行翠袖斑斕空血染<lb/>
君不見重瞳鳳駕遊九疑蒼梧望斷猶不歸況今沙場<lb/>
征戰地千人同去幾人回君回不回俱未見妾心如石<lb/>
<pb n="KR4h0117_WYG_279-3a"/>
那可轉<lb/>
　　劉叔逺<lb/>
　　　寄黃士謙<lb/>
放歌出東村思弄山上雪清風吹湖波驚散波上月美<lb/>
人載美酒舉棹揺秋霜把酒勸青天青天忽盈觴揚帆<lb/>
挂白雲鷗鷺同飛揚歌罷一長嘯忽然江水長懐君不<lb/>
可見流恨滿瀟湘<lb/>
　　盛景年<lb/>
<pb n="KR4h0117_WYG_279-3b"/>
　　　送胡正辭<lb/>
春水淡無姿垂楊雨方緑送人南浦岸飛下雙鸜鵒鸜<lb/>
鵒羽衣短只過溪南宿征帆順風去萬里隨鴻鵠趍名<lb/>
莫憚勞既榮還慮辱賓階有富人清論俱成俗東吳開<lb/>
漕府郎吏明如玉時艱海亦枯莫盡杯中醁<lb/>
　　　題山水畵<lb/>
待渡見孤舟穿林望髙閣雨餘泉脉動日照巖光薄閉<lb/>
户茒屋深汲水松花落回首白雲間兩人相對酌<lb/>
<pb n="KR4h0117_WYG_279-4a"/>
　　　萬頃雲亭<lb/>
浮雲海上來西横太湖過散彩涵秋汀垂隂入虚坐日<lb/>
照天影移風吹浪紋破開窗緑樹間何人讀書卧<lb/>
　　　白鶴觀<lb/>
幽逕松竹深人行隂露滴獨犬下階眠一嫗當户績旌<lb/>
幢髙殿閉鐘磬虚堂寂道士不相逢蛛絲懸素壁<lb/>
　　江垕<lb/>
　　　李陵泣别圖<lb/>
<pb n="KR4h0117_WYG_279-4b"/>
黄雲黯將暮白日寒無暉送客度河梁惆悵難别離代<lb/>
馬雖善行按轡姑遲遲初心孰予察後罪甘誅夷君老<lb/>
既堪去我及無家歸陽春滿皇都長負平生期<lb/>
　　趙半間<lb/>
　　　宿村庄<lb/>
涼吹揺青燈穉子供濁醪寒影忽在壁短髪何蕭騷且<lb/>
持竹根枕卧聴蒼松號紙衾穏蒙首背癢不得搔須㬰<lb/>
作竒夢小艇飛洪濤驚覺白滿榻晴月窗前髙<lb/>
<pb n="KR4h0117_WYG_279-5a"/>
　　　止言<lb/>
蘇張舌如㦸危人亦危身期期周御史千載稱真臣清<lb/>
談毎敗事諧謔良損神田翁有斗酒招手聚比隣所言<lb/>
惟桑麻語語不失真<lb/>
　　　憶友人李雲南<lb/>
送客出荆扉忽見青青草故人别經時恍隔千里道千<lb/>
里固不遥咫尺夢難到孤鳥安朽株行雲在晴昊敢歎<lb/>
㑹無期坐念春風老<lb/>
<pb n="KR4h0117_WYG_279-5b"/>
　　吳炳<lb/>
　　　病起<lb/>
人生百年間往往如過客吾生未六十鬚髪早已白自<lb/>
持嵗寒心謬比松與柏衛生乏良藥疾病日侵迫天運<lb/>
茍未窮流年豈終厄依然冰雪姿蒼蒼見顔色<lb/>
　　　衢江舟中懷江實夫<lb/>
仰止爛柯山故人渺何許行舟不可艤回首重延佇涼<lb/>
風吹客衣秋樹濕殘雨多情雙鷺鷥翩翩向洲渚<lb/>
<pb n="KR4h0117_WYG_279-6a"/>
　　　詠塵<lb/>
氛氲隨騎集散漫隨風度似霧暗津樓連雲隠郊樹漸<lb/>
迷烏几色已失京衣素嗟予南北人長年事行路<lb/>
　　　古鏡<lb/>
雁去悲銀海螭蟠泣鬼工黄腸迷漢柏野火上秦蓬濃<lb/>
翠凝螺黛鮮朱潰守宫漆添燈暈黒文滅繡奩紅一旦<lb/>
珠還浦千年劔出酆霧餘空黯淡雲在月朦朧伏獸銜<lb/>
絲結蒙絺畫羽蟲粉綿施婉轉臺玉刻玲瓏匪茹曽申<lb/>
<pb n="KR4h0117_WYG_279-6b"/>
誡惟明可保躬他時賜盤鑑來照夢中熊<lb/>
　　　古釵歎<lb/>
何年美人寶釵失深井沈泥汙玓瓅一朝拾得再揩磨<lb/>
三回五回看歎息雙鸞匹鳳兩股勻終然汙色難為新<lb/>
當時光瑩照頭上有似桃李揺青春今人不識古儀狀<lb/>
寶釵雖好非時様為君插罷擁髻悲物無貴賤皆隨時<lb/>
　　吳敬庭<lb/>
　　　古意<lb/>
<pb n="KR4h0117_WYG_279-7a"/>
隂陽有代謝寒暑相推移人生百年内行樂當及時昨<lb/>
日猶朱顔今日生素髭所以遺世士飲酒不復辭寄傲<lb/>
南窗下千載真吾師<lb/>
　　徐天倪<lb/>
　　　擬古<lb/>
皎皎機上絲織為逰子衣逰子蕩風塵素衣化成緇風<lb/>
塵不可避四顧將何之豈不念潔白徒重翟子悲朂哉<lb/>
如澣濯河水清且漪<lb/>
<pb n="KR4h0117_WYG_279-7b"/>
　　　又<lb/>
娉娉閨中女天質知自愛空懐蘋藻心日月苦行邁蹇<lb/>
修意良勤遲遲如有待未嫁庸何傷失良將重悔<lb/>
　　　又<lb/>
婉娩自結髪伉儷情誼深夫征日易久魚雁成消沈自<lb/>
憐鏡中貌衰白將駸駸有衣為誰薫有花為誰簪顧影<lb/>
雖無儔秉心猶斷金青天懸明月照影不照人<lb/>
　　白仁夀<lb/>
<pb n="KR4h0117_WYG_279-8a"/>
　　　書事<lb/>
太羮元無味大章本希音音繁入人耳味美適人心是<lb/>
以保身難惴惴如臨深百戰茍一失勇氣未足欽今若<lb/>
不學古後何法于今<lb/>
　　楊子承<lb/>
　　　獨不見<lb/>
窈窕一佳人鉛華浄如練臨風弄錦瑟其音哀且怨南<lb/>
隣去乗鸞北里效飛燕小院落花深閒庭芳草徧日暮<lb/>
<pb n="KR4h0117_WYG_279-8b"/>
掩朱扉如何獨不見<lb/>
　　　車遥遥<lb/>
車遥遥若流水前車去無踪後車來不已白日無閒人<lb/>
黄塵沒馬耳空投一寸膠不到黄河底<lb/>
　　甘茂實<lb/>
　　　秋懐<lb/>
秋雨種白髪一滴生一莖半為作詩苦半為憂天傾天<lb/>
傾或可補詩苦終無成朝來覽青鏡何時再後生不如<lb/>
<pb n="KR4h0117_WYG_279-9a"/>
原上草秋死春復榮<lb/>
　　劉宗逺<lb/>
　　　山中夢母<lb/>
霜月照屋壁霜風湧江波終夕不能寐輾轉思懐多忽<lb/>
夢吾母來宛然度山阿但問兒衣薄語短不及他兒寒<lb/>
尚可忍地下知如何<lb/>
　　　江村苦雨<lb/>
雨脚何時住江流逐日深一寒違衆務百慮集歸心夕<lb/>
<pb n="KR4h0117_WYG_279-9b"/>
景含飢色春光墮積隂去年攜酒處月滿杏花林<lb/>
　　徐甫<lb/>
　　　寓言<lb/>
苦樂有㝠定結髪與君㛰中道棄我去白馬駕華軒燕<lb/>
趙足佳麗吳楚多嬋媛妾自守空房蠨蛸網妾門妾身<lb/>
當日愛敢謂君少恩<lb/>
　　林清源<lb/>
　　　雜言<lb/>
<pb n="KR4h0117_WYG_279-10a"/>
太樸本淳黙結繩已多端書契起百偽千載不復旋大<lb/>
道日已降支離競各言安得萬喙寂俗厚如古先仍當<lb/>
廢簡牒置我六籍前<lb/>
　　　落花怨<lb/>
落花怨東風情薄不可托紅顔為君開衰顔為君落願<lb/>
落流水中隨君逺漂泊<lb/>
　　　楊栁怨<lb/>
楊栁怨春江何事多離别年年枝上青日日行人折安<lb/>
<pb n="KR4h0117_WYG_279-10b"/>
得如桃花當使人娛恱<lb/>
　　王廓<lb/>
　　　小孤山<lb/>
江上青山一劔孤氣虹夜貫斗牛墟寒藤古祠神所居<lb/>
謾說彭郎迎小姑俚言不經聴者愚舉世孰與明其誣<lb/>
山下長江通蜀吳飛廉怒鎖千舳艫乾坤變色慘不舒<lb/>
竿摧纜絶愁萬夫初疑破虜遇老狐又訝伏波留賈胡<lb/>
陽侯負弩雄前驅馮夷擊鼓嚴後車六鼇掣釣軒蓬壺<lb/>
<pb n="KR4h0117_WYG_279-11a"/>
八駿鞍轡鞭龍魚神靈怪駭千萬殊縱有健筆難窮書<lb/>
一官長沙賦歸歟三年卧病南陽廬故交新貴一字無<lb/>
扁舟夢鱠松江鱸行或止之不可虞呼童取酒聊自娛<lb/>
短歌激烈驚樵漁掀髯一笑誰和予隣商去住依祝巫<lb/>
盤餐拜祠檣上烏百錢之利衆所趨浪走不待晨雞呼<lb/>
進銳退速中乗除未要冐險争前途江山正自不我疎<lb/>
我亦樂與江山俱安得匹素百尺餘他年寫我東遊圖<lb/>
　　盧摯<lb/>
<pb n="KR4h0117_WYG_279-11b"/>
　　　題李伯時九歌圖<lb/>
蒼龍駟車載初陽緑天浮春開八荒連埢飛霧儼冠劔<lb/>
四三神君翼東皇桂醑盎烈蘭餚芳楹筵巫覡紛披猖<lb/>
瑶琴袗衣杳何許兩妃倚竹臨空江野烟顰翠九疑逺<lb/>
暮雨灑恨湘波涼冰夷闇投明月璣山鬼夜嘯猿猱悲<lb/>
長歌撫節懐楚纍遺音疎越知者稀築室賴有佳人期<lb/>
紫壇荷屋薜荔帷汀洲聊堪搴杜若怨公子兮悵忘歸<lb/>
恑毫慅墨含古色虎頭癡絶公麟癡續騷未成今見畵<lb/>
<pb n="KR4h0117_WYG_279-12a"/>
忽欲輕舉起無為朝來目送秋雲飛<lb/>
　　　遊茒山<lb/>
澗邊瑶草洞中花細水流春帶碧沙昨夜山瓢詩已滿<lb/>
道人端坐讀南華<lb/>
　　　題釣臺<lb/>
雲山蒼蒼兮烟霧稠石瀨潺潺兮江水流故人兮冕旒<lb/>
先生兮羊裘禮樂不興兮誰其伊周堯舜在上兮下有<lb/>
巢由仕止久速兮舍聖人而安求清風一絲兮豈為名<lb/>
<pb n="KR4h0117_WYG_279-12b"/>
鉤焦黄荔丹兮香火千秋往來如織兮榮辱之舟先生<lb/>
一笑兮白雲收<lb/>
　　　采薇圖<lb/>
服藥求長年孰與孤竹子一食西山薇萬古稱不死<lb/>
　　　題淵明圖<lb/>
留侯晚節從赤松武侯早嵗稱卧龍仇秦復漢身始終<lb/>
淵明初非避俗翁兩侯大節將無同陽秋甲子法王正<lb/>
特筆宛有長沙風易地灞上祁山功王𢎞何恨奉吾足<lb/>
<pb n="KR4h0117_WYG_279-13a"/>
督郵能芥平生胸歸來種豆南山下斜川只許桃源通<lb/>
門前五栁春濛濛落絮不與江波東環堵蕭然吾未窮<lb/>
北窗儘足羲皇風<lb/>
　　王瓚<lb/>
　　　題赤壁圖<lb/>
我昔南遊過赤壁曽上磯頭訪遺跡呉魏勝負了無聞一<lb/>
曲漁歌楚天碧黄岡遷我峨眉翁道同北海人中龍羈懐<lb/>
得酒逸興發扁舟夜泛空明中江山如許誰賓主醉扶飛仙<lb/>
<pb n="KR4h0117_WYG_279-13b"/>
夢中語直將天地等浮漚三國周郎曽比數神遊八極空畵<lb/>
圖開巻彷彿瞻眉鬚清風千古凜如在悠悠目斷江雲孤<lb/>
　　萬石德躬<lb/>
　　　題陳希夷像<lb/>
花項君王瓦棺冷柴家陵上西風𦂳殿前㸃檢不知名醉<lb/>
眼摩挲睨周鼎白晝龍虎行天階紫微小星何佔哉先生<lb/>
大笑出門去明日華山歸去來山色還如舊時好流水小橋<lb/>
散芳草千載誰知驢背心芒碭雲深入孤島汴城峩峩汴水<lb/>
<pb n="KR4h0117_WYG_279-14a"/>
流江南江北數百州春王未已晉王起人間萬嵗更千秋<lb/>
　　　桃花渡<lb/>
江上青青楊栁枝人家萬竹閉柴扉春風應候花争發<lb/>
社雨生寒燕未歸半樹木蘭依岸緑一行鸂鶒背人飛<lb/>
濯纓空憶滄浪思不及漁郎有釣磯<lb/>
　　　嶽中寄何平子<lb/>
春風緑草徧天涯恨殺王孫不到家在晉有人書甲子<lb/>
避秦無池種桃花世途多險千金散心事難憑兩鬂華<lb/>
<pb n="KR4h0117_WYG_279-14b"/>
何日脫身塵網外好從仙客煉丹砂<lb/>
　　　退宫人引<lb/>
駝絨繡㡌紅顴頰素髪微連細紗結出宫嫁作海商妻<lb/>
裙腰尚帶河西摺少年十五二十時中官教得行步齊<lb/>
春羅夜剪繡花帖階前夜舞髙夔麗寵姬當前翠衿小<lb/>
便覺中原美人少金蓮斜抱捧珠龍玉籠倒挂收香鳥<lb/>
年年宫中春日長小車銀甕葡萄香香殿吹簫鳳凰語<lb/>
一日再宴諸侯王舞困樓蘭過三十内家别選娥眉入<lb/>
<pb n="KR4h0117_WYG_279-15a"/>
雖名伴送半無家旋賣珠環問親戚一為商婦始自憐<lb/>
十年不見回番船年多不記敎坊曲時時尋撥相思絃<lb/>
　　牟獻之<lb/>
　　　送婁伯髙遊吳<lb/>
桃花水暖清明前長隄栁色青如烟男兒年少重意氣<lb/>
春風買醉吳江船西湖三月春更好笙歌錦繡神仙島<lb/>
紫燕樓深翠黛閒碧羅天浄楊花老興亡往事置勿論<lb/>
千金不惜酬歌樽酒酣莫作後庭曲遊人思斷江南魂<lb/>
<pb n="KR4h0117_WYG_279-15b"/>
去去知君訪陳跡吳水吳山青歴歴花殘鈿碎館娃空<lb/>
春草年年為誰碧君行正樂我為愁白髪送君思舊遊<lb/>
平生漫浪無似我努力功名須黒頭<lb/>
　　張子素<lb/>
　　　贈别<lb/>
送君一出江之湄為君一典身上衣臨風沽酒與君飲欲<lb/>
别不别心依依笻榰八尺兩芒屨倐忽歸來倐忽去輕<lb/>
帆閃閃不可留極目青山渺烟樹今日與君盟白鷗明<lb/>
<pb n="KR4h0117_WYG_279-16a"/>
日與君風馬牛人生得喪何草草秋月春花為誰好江<lb/>
湖漂泊真可憐我幸少年君已老君已老可奈何故山<lb/>
石室髙嵯峨何如歸來耕釣老其下日日聴我春風歌<lb/>
　　鄧牧心<lb/>
　　　贈友人<lb/>
我在越君在吳攜書邀我遊西湖我還吳君適越遥憶三<lb/>
江共明月明月可望佳人參差與君攜手西湖上相思空<lb/>
誦停雲詩知君去掃嚴陵墓祗把清樽酹黄土浮雲茫茫<lb/>
<pb n="KR4h0117_WYG_279-16b"/>
江水深感慨空勞弔今古孤山山下見陳實連騎東來踏<lb/>
春色湖邊千樹花正繁莫持春風吹雪白有酒如澠有肉<lb/>
如陵鼓趙瑟彈秦筝與君長醉不用醒何如千秋萬嵗名<lb/>
　　　漢陽郎官湖<lb/>
仙翁薄暮醉酒歸杖藜迷却髙陽池清風吹花緑隂倒<lb/>
我笑謂是秋雲移還乗貫月槎夜過郎官湖峥嶸星斗<lb/>
入江漢蕩漾槎影如鯨魚九華之真人邀我倒玉壺麒<lb/>
麟擘脯供行㕑依稀仙樂在空際碧山四映寒蟾孤舉<lb/>
<pb n="KR4h0117_WYG_279-17a"/>
酒酌寒蟾明月下飲姮娥俱霓裳拂雲錦萬荷露㵼瓊<lb/>
瑶巵麾幢晻靄羅烟空乃有三皇所授之玉童風前飄<lb/>
飄曳廣帶對立十二秋芙蓉清香九曲銀河通真人緑<lb/>
髪披春風錦袍玉雪照天地口說姓字安南公是公多<lb/>
逸氣略與古昔賢豪同時能掃月色延我石室烟蘿中<lb/>
又言昔同張謂所遊地長歎一覆丹霞鐘風吹仙樂度<lb/>
溪去我亦醉卧香爐峰<lb/>
　　王餘慶<lb/>
<pb n="KR4h0117_WYG_279-17b"/>
　　　秋胡妻詞<lb/>
桑顛日射黄金枝桑間美人白玉肌採桑盈筐郎未歸<lb/>
東風吹淚濕羅衣郎未歸在逺道妾尚少兮親已老郎<lb/>
心如蘖妾如丹富貴應須到家早採桑待露晞養蠶圖<lb/>
得絲生男且富貴甘㫖當及時千金却為一笑資倚閭<lb/>
日暮無窮悲願嫁反哺烏不忍見秋胡<lb/>
　　韓中村<lb/>
　　　岳王墓<lb/>
<pb n="KR4h0117_WYG_279-18a"/>
妖星墜地芒角赤龍劔悲吼風蕭瑟中原王氣挽不回<lb/>
將軍一死鴻毛擲秦家小兒真戯劇播弄造化揺樞極<lb/>
指讐為親忠為逆隻手上遮天眼力九關茫茫隔天日<lb/>
無由下燭臣愚直臣愚萬死不足惜國恥未湔猶憤激<lb/>
古墳埋寃血空碧風雨年年土花蝕我恐精忠埋不得<lb/>
白日英魂土中泣請將衰骨斸出荒苔痕獻作吾皇補<lb/>
天石<lb/>
　　周竹坡<lb/>
<pb n="KR4h0117_WYG_279-18b"/>
　　　莫愁歌<lb/>
蓮花深紅蓮葉緑平沙月上鴛鴦宿青腰三板蘭作橈<lb/>
月下莫愁歌一曲移舟入花花轉深花深調苦難為音<lb/>
江邊夜半誰相語只有嬋娟知此心露花漸白月漸午<lb/>
刺舟自覓來時路明朝繫纜栁邊門却在夜來潮落處<lb/>
　　吳漢儀<lb/>
　　　吹簫歌贈金精山人陳天佑<lb/>
金精之山何岧嶤夜深明月涼蕭蕭中有可人好絲竹<lb/>
<pb n="KR4h0117_WYG_279-19a"/>
抱明月兮吹洞簫簫聲嗚嗚響空碧潛蛟起舞山魈泣<lb/>
含宫嚼羽妙入神月落參横朔風急曲中却憶秦樓女<lb/>
秦樓縹緲知何許鳴鳳雙飛竟不還至今遺事傳千古<lb/>
君留吳中猶未發我亦知君調殊絶明朝却賦歸去來<lb/>
吹簫還弄金精月<lb/>
　　祝蕃<lb/>
　　　月氐王頭飲器歌和貫學士韻<lb/>
單于寶刀寒映雪月氐髑髏飲寃血泥丸真人辭絳宫<lb/>
<pb n="KR4h0117_WYG_279-19b"/>
麴生時能醉其骨閼氏夜帳葡萄香拍拍春霞灧秋月<lb/>
賢王起舞谷蠡歌傳飲歡呼兩耳熱燈前人影半䦨殘<lb/>
燈後青燐己明滅持盃本為澆嶙峋胡然對此傷精魂<lb/>
弓蛇猶能致惑疾智瑶豈是無人心頭顱如許當速朽<lb/>
生擒誤入仇家手忍將鳴鏑射頭曼吁嗟降王亦何有<lb/>
後來漢使渃水東猶待留犁澆盟酒<lb/>
　　　下第南歸别俞伯貞<lb/>
驅車出東門别酒忽在手去國古所悲況復失良友芃<lb/>
<pb n="KR4h0117_WYG_279-20a"/>
芃丘中麥鬱鬱道旁栁揮手從此辭烟雲黯回首<lb/>
　　熊磵谷<lb/>
　　　木綿歌<lb/>
秋陽收盡枝頭露烘綻青囊翻白絮田婦攜筐採得歸<lb/>
渾家指作機中布大兒來覓襦小兒來覓袴半擬償私<lb/>
債半擬輸官府竹籠旋著活火熏蠧蟲母子走紛紛夭<lb/>
䥫碾出瑶空雪一弓彈破秋江雲中虚外從搓成索晝<lb/>
夜踏車聲落落車聲纔冷催上機知作誰人身上衣小<lb/>
<pb n="KR4h0117_WYG_279-20b"/>
女背面臨風泣憶曽隨母園中拾<lb/>
　　李坦之<lb/>
　　　山中苦寒歌<lb/>
深山苦寒弗可居門前積雪三尺餘隂崖一夜石脫骨<lb/>
寒溜萬瓦冰垂鬚道人凍卧山之麓暮爇松明煮溪緑<lb/>
山隂孤棹期不來夢入幽崖聞折竹征西將軍持短兵<lb/>
馳馬夜渡黄河冰關東諸將面欲裂嚴光獨釣桐江側<lb/>
　　　春日行<lb/>
<pb n="KR4h0117_WYG_279-21a"/>
東風入樹吹流鶯曉窗睡熟花㝠㝠美人窗間動曉思<lb/>
鶯聲枕上提春情座中日出花滿城城南春深楊栁青<lb/>
王孫不歸消息斷深閨無人春草生草生猶有時王孫<lb/>
何日歸斜陽照流水萬里長相思東園三月花爛開西<lb/>
園胡蝶雙飛來明年蝶去春無主閉門花落愁如雨<lb/>
　　周德可<lb/>
　　　送衣篇<lb/>
長城萬里飛風沙弓馬夜驚雪作花龍泉吐光射天地<lb/>
<pb n="KR4h0117_WYG_279-21b"/>
是妾掩鏡夫辭家此時惜别方壯年壯年花發園中烟<lb/>
征鴻無書日苦短牛女夜夜銀河邊萬瓦欲霜楓似綺<lb/>
親送寒衣數千里匣鸞鶴影鳳孤飛山過望夫道湘水<lb/>
湘水無情漾白波望夫山石浮青螺長途行處意慘愴<lb/>
誰家嬌女終夜歌衛霍功髙猶黷武善馬未歸羝羊乳<lb/>
關河回首路迢遥愁雲西山水南浦夕陽孤館停征軺<lb/>
一身百慮雙涕交中宵無人語聲絶風吹燭短山月髙<lb/>
　　范叔中<lb/>
<pb n="KR4h0117_WYG_279-22a"/>
　　　逺遊篇<lb/>
仙人手把金芙蓉邀我上陟蓮花峰兩眼注入滄溟中<lb/>
浮雲遮斷扶桑宫白日西飛恐成晚駕天五色横長虹<lb/>
鳳凰儀羽備珍彩欲集不集無梧桐㝠㝠杳杳脫羅網<lb/>
亦有數點南飛鴻怒鯨崔嵬鼔鱗鬛浪中瑣屑多沙蟲<lb/>
從今喚起人中龍披虎豹謁九重舞干羽息武功泰和<lb/>
世上皆春風是時勒石留鼎鐘左招黄綺右赤松長歌<lb/>
歸去來山中長歌歸去來山中<lb/>
<pb n="KR4h0117_WYG_279-22b"/>
　　林霽山<lb/>
　　　春日行<lb/>
栁花衮雪春㝠㝠溪風一夜吹為萍萍隨風去渺流水<lb/>
人生無根亦如此故山入夢草芊芊半窗疎雨寒食天<lb/>
曉來白髪稀可數多少朱顔化黄土髙原冉冉青烟斜<lb/>
麥飯灑松能幾家子規呌殘金粟墓繭紙蘭亭亦飛去<lb/>
　　于介翁<lb/>
　　　弔古行<lb/>
<pb n="KR4h0117_WYG_279-23a"/>
蒼梧之南湘水頭烟波逐客増離憂重瞳葬去閟白日<lb/>
雙娥貞佩揺清秋江空夜聞鬼對泣泣罷仍為鼔瑶瑟<lb/>
瑟聲漸杳江聲長丹楓墜影霜華白臨江被髪招帝魂<lb/>
拔劔欲斫東流奔東流無窮帝不返嗚呼薄俗奚由敦<lb/>
　　　感古引<lb/>
建安天下如潰𤓰一榻之外非吾家黄屋飄颻定何許<lb/>
龍為魚兮鼠為虎老瞞詐力敢欺天朶頥羊鼎方垂涎<lb/>
紫髯將軍一攘臂控荆引越三千里慷慨山東大耳兒<lb/>
<pb n="KR4h0117_WYG_279-23b"/>
南飛烏鵲栖無枝草廬一語君臣契目中久矣無吳魏<lb/>
堂堂大義凜不磨靈關劔閤争嵯峨昨夜西南一星落<lb/>
六尺之孤竟誰託渭水旌旗歸故都江上空存八陣圖<lb/>
抱膝長歌出師表古柏蒼蒼為誰老<lb/>
　　戴帥初<lb/>
　　　飛花行贈馬衢州<lb/>
山上風花山下飛花飛欲盡山翁歸歸遲亦自忘形迹<lb/>
但覺滿地紅依依餘花更惜隨溪去溪上遊人山下路<lb/>
<pb n="KR4h0117_WYG_279-24a"/>
戀家漁父斷來踪避難劉郎記前度花開花落春風前<lb/>
我昔與翁同少年祗今鶴去但華表何處鳥啼悲杜鵑<lb/>
遊人自遊春日暮從翁問花花不語且當向花日日醉<lb/>
醉倒花前學花舞<lb/>
　　　送砥平石過天竺兼簡鄧善之<lb/>
聞說西湖也自憐君行更是早春天六橋水暖初楊栁<lb/>
三竺山深未杜鵑舊壁苔生尋舊刻新巖茶熟試新泉<lb/>
城中諸友須相覓西蜀遺儒解草𤣥<lb/>
<pb n="KR4h0117_WYG_279-24b"/>
　　吳師道<lb/>
　　　落花行<lb/>
東風吹花花作團美人脉脉憑闌干倦投紅筵逐舞鳳<lb/>
故尋翠袖縈釵鸞去年送别城南道城南飛花委芳草<lb/>
關河萬里人未歸風雨一番春又老抱愁無語還深閨<lb/>
拂釵攬袖香依依緑隂瑣窗蝶影斷空枝弔月鵑聲悲<lb/>
青春不復悲遊子不顧期美人掩涙長相思恨身不似<lb/>
花能飛花飛終恨沾塵泥安得與花飛去陽關西<lb/>
<pb n="KR4h0117_WYG_279-25a"/>
　　　十臺懐古<hi>選二首</hi>
百花洲上姑蘇臺吳王宴時花正開半空畵燭西子醉<lb/>
三更鐵甲東門來吳波渺渺吳山簇不見嬌顰倚闌曲<lb/>
丹楓落月怨啼烏碧草東風走驚鹿闔閭丘墓相連處<lb/>
應恨夫差迷不悟斷指千年血未乾遊魂夜哭臺前路<lb/>
　　　　右姑蘇<lb/>
靈王傾國崇臺宇按劔章華睨中土弁裳伏地走諸侯<lb/>
鐘鼔凌空震三楚鷌驕不畏伍子謀落成乞與吳兵遊<lb/>
<pb n="KR4h0117_WYG_279-25b"/>
孤舟竟走江上路塊土獨占山中愁十年伯氣終蕭索<lb/>
回首華容歸不得饑魂漂泊啼秋烟細腰却舞新王前<lb/>
　　　　右章華<lb/>
　　　鴻門宴<lb/>
花膺繡膊帕抹額勇士如雲森劔㦸沛公對酒顔如灰<lb/>
主人重瞳光照席重瞳座上身如寄巵酒未吞心已醉<lb/>
醉酣不辨真天人百萬貔貅眼中睡春融玉帳香風開<lb/>
嗚嗚帳下筝琶哀目前等作萬口計軍聲四面歡如雷<lb/>
<pb n="KR4h0117_WYG_279-26a"/>
沛公唯諾非無意就中暗擊秦天地此時可想聴得異<lb/>
四面軍聲皆漢騎<lb/>
　　　征婦歎<lb/>
虎頭將軍眼如電領兵夜渡黄河面良人腰懸大羽箭<lb/>
遼東掠地遼西戰一紙紅牋寄春怨十年消息無歸便<lb/>
日長花栁暗庭院斜倚妝樓倦釙線心憶良人嗔不見<lb/>
手擲金彈打雙燕無術平戎報明主恨身不是英男子<lb/>
倘妾當年未嫁夫請學明妃獻西虜<lb/>
<pb n="KR4h0117_WYG_279-26b"/>
　　劉時中<lb/>
　　　采蓮曲<lb/>
長安女兒淑且濃日日采蓮溪水中笑插荷花照溪水<lb/>
韶容欲與花争紅溪中荷花深幾許溪上時時聞笑語<lb/>
紅酣緑縟不見人應在荷花更深處歸來夜涼溪水清<lb/>
扣舷踏歌蕩奬行荷葉蓋頭花㔩鬂溪上月明潮已平<lb/>
　　劉敬<lb/>
　　　賦得瀟湘曲送復上人之湖南<lb/>
<pb n="KR4h0117_WYG_279-27a"/>
瀟湘露白西風起江竹斑斑澧蘭紫神僧八月遡星河<lb/>
木杯飛渡瀟湘水瀟湘兩岸遥相望仙人霞裾白霓裳<lb/>
炯炯吳絲照清浦鳳梭製錦迴龍章翠管銀牋為誰冩<lb/>
璚珮蠙珠爛盈把蘭橈歸來江渚空五兩懸風疾于馬<lb/>
鷓鴣啼雨蒼梧秋渺渺吳雲天盡頭翠珉刻得蛟龍字<lb/>
寄逐南鴻湘水流<lb/>
　　杜瑛<lb/>
　　　留春曲<lb/>
<pb n="KR4h0117_WYG_279-27b"/>
絮飛冷屑龍蟠玉花隕香摧鳳銜燭批鵊深林呌新緑<lb/>
倚闌人唱留春曲春光欲去如死灰明年暖風吹又來<lb/>
如何日日長相守典衣共醉花前杯殷勤留春春不住<lb/>
白日西馳水東去鏡中絲髪奈老何君當持杯我欲歌<lb/>
　　　弔故宫<lb/>
月上觚稜椒壁濕饑烏啄碎琅玕石劫灰飛盡海揚塵<lb/>
廢殿荒臺土花碧洛陽書生汴梁客一夜春風頭欲白<lb/>
樽中賴有酒如泉醉倚寒窗破愁寂<lb/>
<pb n="KR4h0117_WYG_279-28a"/>
　　　秋思<lb/>
壯心忽忽劇懸旌秋思能令客子驚白雁不聞天外過<lb/>
清霜先向鬂邊生銅駝巷陌周東土金鳳樓臺鄴北城<lb/>
千古繁華俱一夢空餘草木戰風聲<lb/>
　　趙茂元<lb/>
　　　曉寒曲<lb/>
曲䦨廉纎杏花雨博山烟飛裊晴縷夢回金帳春融融<lb/>
鸚鵡驚寒隔窗語美人曉妝雲滿梳栁風吹香入氍毹<lb/>
<pb n="KR4h0117_WYG_279-28b"/>
翠鬟裊裊綰不斷寶釵壓鬂紅珊瑚丫鬟捲簾采桃葉<lb/>
驚退一雙黄蛺蝶<lb/>
　　　秋宵吟<lb/>
平林薄暮風淅瀝黄金滿地秋狼藉新月出嶺光欲流<lb/>
萬籟無聲夜寥閴誰家美人吹鳳簫彩鸞對舞摩青霄<lb/>
䦨干縹緲碧雲逺天風入骨涼蕭蕭銅壺冰寒銀箭澀<lb/>
玉露滴空衣袂濕紅花落盡爐烟收幽懐耿耿生新愁<lb/>
寒螿啼碎人間秋<lb/>
<pb n="KR4h0117_WYG_279-29a"/>
　　　老牛歎<lb/>
老牛帶月原上耕耕兒怒呵嗔不行瘢瘡滿背股流血<lb/>
力乏不勝空哀鳴日暮歸家羸欲倒水冷萁枯荳顆少<lb/>
半夜霜風徹骨寒夢魂尚遶桃林道服箱曽作千金犍<lb/>
負重致逺人所憐而今棄擲非故主飽食不如盜倉鼠<lb/>
　　李洞<lb/>
　　　凌波曲<lb/>
吳蠶八繭鴛鴦綺繡擁彩鸞金鳳尾昔時啼艷曉妝殘<lb/>
<pb n="KR4h0117_WYG_279-29b"/>
滿眼春嬌狀不起侍兒解帶羅襪鬆玉纎微露生春紅<lb/>
翩翩白練輕舒卷筍籜初翻弓樣軟三尺春雲入手輕<lb/>
一彎新月凌波淺象牀舞罷嬌無力雁沙踏破參差跡<lb/>
金蓮窄小不堪行自倚東風玉階立<lb/>
　　臧魯山<lb/>
　　　直沽謡<lb/>
雜遝東入海歸來幾人在紛紛道路覔亨衢笑我蓬門<lb/>
絶冠蓋虎不食堂上肉狼不驚里中婦風塵出門即險<lb/>
<pb n="KR4h0117_WYG_279-30a"/>
阻何況茫茫海如許去年吳人赴燕薊南風吹人浪如<lb/>
砥一時輸粟得官歸殺馬椎牛宴閭里今年吳兒求髙<lb/>
遷復禱天妃海上船北風吹魂墜黑水始知溟渤皆墓<lb/>
田勸君陸行莫忘萊州道水行莫忘沙門島豺狼當路<lb/>
蛟龍争寧論他人致身早君不見賈胡剖腹藏明珠後<lb/>
來無人鑒覆車明年五月南風起猶有行人問直沽<lb/>
　　李兩山<lb/>
　　　鬻孫謡<lb/>
<pb n="KR4h0117_WYG_279-30b"/>
白頭老翁髪垂領牽孫與客摩孫頂翁年八十死無恤<lb/>
憐汝孩童困饑饉去年雖旱猶禾熟今年飛霜先殺菽<lb/>
去年饑饉猶哺糜今年饑饉無餘粟客謝老翁將孫去<lb/>
淚下如絲不能語零丁老病惟一身獨卧茒簷夜深雨<lb/>
夢回猶自誤呼孫縣吏催租正打門<lb/>
　　　信州糧謡<lb/>
信州糧糧何艱十鍾一石萬里間朝發錢王隄暮過嚴<lb/>
子灘柂尾白浪如銀山朝度蘭谿縣暮泊龍丘灣峻如<lb/>
<pb n="KR4h0117_WYG_279-31a"/>
牽車上鬼關督吏持檄夜如箭布帆無風河水乾去年<lb/>
糧船未及岸今年仍運八百萬只知欲救彼地荒不知<lb/>
浙東天亦旱禾黍今年收不足浙東又移何郡粟<lb/>
　　歐陽應<lb/>
　　　小姑山謡<lb/>
小姑近在水中央薜荔為衣蘭佩香翡翠奮翼青霞光<lb/>
宛其螓首蛾眉長紫金芙蓉出緑波白玉臺鏡開青螺<lb/>
涉江浩蕩興無極臨風窈窕揚清歌大姑阿姨寄傳語<lb/>
<pb n="KR4h0117_WYG_279-31b"/>
相望烟波奈何許日暖江南滿白蘋金叙落地湍風起<lb/>
　　黄君瑞<lb/>
　　　雙燕吟<lb/>
雙燕雙雙飛更復雙雙栖穿花探水雙銜泥簷前葺壘<lb/>
雙哺兒春風一雙至秋風一雙歸念爾失其雌故巢寧<lb/>
獨依莫學里中輕薄夫暮亡其妻朝納姬<lb/>
　　　蒲劔<lb/>
三尺亭亭古太阿舞風裁斷一川波長撟有影蛟龍悞<lb/>
<pb n="KR4h0117_WYG_279-32a"/>
流水無聲日夜磨兩岸帶烟生殺氣五更彈雨雜漁歌<lb/>
蕭蕭只恐秋風至亂剉鋒芒恨更多<lb/>
　　　破㡌<lb/>
破㡌多情却戀頭草殘絲斷素塵浮烟籠長是煎茶日<lb/>
風落多逾把菊秋頂漏疎星窺短髪簷垂缺月露雙眸<lb/>
桃尖樓子青羅瓣相對寧知故舊愁<lb/>
　　孫元實<lb/>
　　　池中白蓮<lb/>
<pb n="KR4h0117_WYG_279-32b"/>
蘂宫夜涼張暑宴仙姝散花水晶殿霞綃中單雲錦緑<lb/>
黄金為房玉為鈿翠旌導前寶葢殿霓裳中序按未徧<lb/>
一人素衣持羽扇頎然中立白玉弁羣姝被酒酡發面<lb/>
冠佩傾然醉相盼彼峩弁者色不變以口承露不肯嚥<lb/>
終然貞白難為薦獨向西風抱清怨<lb/>
　　孫伯善<lb/>
　　　丁未别酒<lb/>
葡萄緑漲春甕香銀槽酒滴秋漏長紅樓日夜調絲簧暖花<lb/>
<pb n="KR4h0117_WYG_279-33a"/>
凝面眼生光禾生越隴秋不黄令行斥絶九醖方伯倫𤣥石<lb/>
愁茫茫玉缸傾倒碎玉觴明年築圃家萬倉賓筵介夀歡髙<lb/>
堂<lb/>
　　劉楚<lb/>
　　　秋夜長<lb/>
月出烏啼城上頭閨中美人生逺愁銀河迢迢當北樓褰帷<lb/>
弄影揚清謳月光如水地上流珠箔微茫懸兩鉤羅衣半捲<lb/>
涼颼颼起坐數盡寒更籌更籌數盡明不發明日鏡中生白髪<lb/>
<pb n="KR4h0117_WYG_279-33b"/>
　　李治<lb/>
　　　楊白花<lb/>
帝家迷樓春晝長紫笙吹破百花香葡萄凝碧琥珀光<lb/>
燕語鶯啼空斷腸枕帷紅淚灑瀟湘玉鏡臺前添午妝<lb/>
茜羅綬帶雙鴛鴦蝴蝶趂雪上釵梁千里萬里雲茫茫<lb/>
　　　姑蘇臺<lb/>
吳王宴罷歌臺晚斜日清江映䦨檻臺上西施醉捧心江邊<lb/>
東越愁嘗膽鴟夷裹尸去不還麋鹿散迹遊其間秋深明月<lb/>
<pb n="KR4h0117_WYG_279-34a"/>
照髙樹驚烏啼落丹楓寒功名獨羨陶朱子一夜扁舟弄雲水<lb/>
　　楊奐<lb/>
　　　有懐梁仲經父<lb/>
美人熒熒在何處海濶天低隔雲霧珊瑚零落芙蓉空<lb/>
咫尺相望迷去路翠輦金輿雙鳳凰風吹環佩聲琅琅<lb/>
壺觴狼藉事已往一目萬里愁茫茫劉郎竟是誰家客<lb/>
嵗晚霜華林葉赤美人熒熒在何處鴨緑江頭江月白<lb/>
　　　長安懐古<lb/>
<pb n="KR4h0117_WYG_279-34b"/>
客身何事戀東周再到長安已白頭往事無憑空擊磬<lb/>
故人何處獨登樓月揺銀海秦陵夜露滴金莖漢殿秋<lb/>
落日酒醒雙淚眼幾時清渭向西流<lb/>
　　曽敷言<lb/>
　　　寶劔篇<lb/>
千金買寶劔氣燄凌清秋指天星斗動刺水蛟鱷愁坐起常佩之<lb/>
誓與報國讎北斬單于首西斷莎車頭還報漢天子掛劔崑崙丘<lb/>
　　鄧或之<lb/>
<pb n="KR4h0117_WYG_279-35a"/>
　　　落葉<lb/>
秋庭晝無人落葉自滿地端居觀物化人生亦如寄朝<lb/>
聞鳴蟬悲夕已見其蛻嵗晏共蕭條臨風發長喟<lb/>
　　　江橋樹<lb/>
江橋樹日日斜陽暮春風吹落花半隨流水去花落有<lb/>
盡時流水無盡處<lb/>
　　何失<lb/>
　　　暮歸<lb/>
<pb n="KR4h0117_WYG_279-35b"/>
獨老朝朝出或醉暮未歸髙樹挂新月山妻候柴扉飲<lb/>
伴更相送欲辭意難違感此鄉曲情淚下忽沾衣<lb/>
　　　老病<lb/>
老病積漸來筋力日覺墮南園一步地杖藜不能過階<lb/>
前宿雨晴屋角紅日大不是賣花聲曉夢誰驚破<lb/>
　　　雨中睡起<lb/>
閉門連日雨霏霏一醉誰憂生事微睡起不知風色暮<lb/>
北窗花氣濕人衣<lb/>
<pb n="KR4h0117_WYG_279-36a"/>
　　　感興二首<lb/>
飲酒莫啜醨結交當求知論人先論行相馬不相皮一<lb/>
諂余何敢三讒親亦疑投身入屠釣猶勝坐書癡<lb/>
渥洼騏驥兒自有絶塵足錦障過都門飛來射衆目歎<lb/>
彼轅下姿亦非駑駘物世乏伯樂儔誰識千金骨所以<lb/>
荷蓑士烟水日淪沒<lb/>
　　　招賈元播馬德昌飲<lb/>
積雨釋炎熱涼飈變清商薄帷納朝景倐爾頽西廂念<lb/>
<pb n="KR4h0117_WYG_279-36b"/>
我二三子不來復一觴言笑吐蘭菊芬芳粲中堂仰慕<lb/>
猶昨日忽别若殊方況各迫桑榆何以永夕光<lb/>
　　劉門<lb/>
　　　梁仲文行巻<lb/>
青青江上栁逺行曽送君自從君歸來幾見栁條春行<lb/>
役如昨日行巻展猶新如何巻中字半是古時人<lb/>
　　甘立<lb/>
　　　賦得城上烏送客<lb/>
<pb n="KR4h0117_WYG_279-37a"/>
月落城上樓烏啼樓上頭一啼海色動再啼朝景浮馬<lb/>
鳴黄金勒霜滿翠羽裘烏啼在故處人生多去留<lb/>
　　　璚林臺為薛𤣥卿賦<lb/>
西山有崇臺上與雲氣通仙人紫霞佩導以雙青童逍<lb/>
遥琪樹林盤薄璚華宫積石像𤣥圃連岑構空同纚纚<lb/>
駐朝景冷冷度天風丹鳳刷儀羽絳節飄曈曨矯首不<lb/>
可及滅沒凌飛鴻願言授靈藥與世無終窮<lb/>
　　　晚出西掖同柯博士賦<lb/>
<pb n="KR4h0117_WYG_279-37b"/>
薄暮出重關逶遲望雙闕輦路猶輕塵上林已初月悠<lb/>
悠文書静去去車馬絶小草慚長松承恩總為别<lb/>
　　　送多爾濟國王之遼東<lb/>
奕世名王策駿功逺分茒土鎮遼東玉符金印傳孫子<lb/>
鐵劵丹書誓始終滄海斷霞連虎帳黑河飛雪暗琱弓<lb/>
莫忘聖武艱難日四傑從容陟降同<lb/>
　　　郊祀慶成<lb/>
圜丘親祀自吾皇夙駕鸞輿建太常冕服並行周典禮<lb/>
<pb n="KR4h0117_WYG_279-38a"/>
樂歌寧數漢文章清臺夜奏靈光紫温室朝迎瑞日黄<lb/>
今代侍臣多馬鄭明時應許議明堂<lb/>
　　　和宋學士晚出麗正門<lb/>
暮光霞彩炫金題絳闕髙居雉堞低上相樓臺連御苑<lb/>
中郎車騎過沙隄皂鵰孤捩凌雲翮紫燕雙翻踣雪蹄<lb/>
回首上林涼月夜蘂珠多是鳳鸞栖<lb/>
　　　送閤學士赴上都<lb/>
從官千騎擁鑾輿東閣詞臣載寶書雨過草肥金絡馬<lb/>
<pb n="KR4h0117_WYG_279-38b"/>
月明山轉紫駝車龍庭日近瀛洲路灤水天髙玉帝居<lb/>
明日仙凡便相隔少年僚吏謾躊躇<lb/>
　　　古長信秋詞二首<lb/>
缺月流光入綺疏金壺傳箭夢回初秦臺彩鳳無消息<lb/>
桂影空閒十二除<lb/>
輦路青苔雨後深銅魚雙鑰晝沈沈詞臣還有相如在<lb/>
不得當時買賦金<lb/>
　　　竹枝詞<lb/>
<pb n="KR4h0117_WYG_279-39a"/>
河西女兒戴罟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>當時生長在西湖手抱琵琶作胡語<lb/>
記得吳中吳大姑<lb/>
　　曽懐可<lb/>
　　　代答邵農<lb/>
農父跽且言兵後常凶年軍中有牛犢原上多萊田為<lb/>
農敢勞力豐歉固在天隴頭麥青青馬食不敢鞭<lb/>
　　劉珍<lb/>
　　　寄友人<lb/>
<pb n="KR4h0117_WYG_279-39b"/>
相别豈不易相見良獨難迢迢白雲城渺渺羊角山夢<lb/>
長覺道逺迹滯愁春殘知音況何許取琴為誰彈<lb/>
　　李主敬<lb/>
　　　懐醉愚翁<lb/>
天地無秋風白髪何從生由來豪傑士有志竟何成𤣥<lb/>
臺一朝閉窅窅不復明惟餘松桂月照徹古今情<lb/>
　　　又<lb/>
死者不復生知已難再得所以伯牙琴破之不自惜落<lb/>
<pb n="KR4h0117_WYG_279-40a"/>
月轉林坳驚鶻墮如擲入室聊就眠蛩語聞四壁<lb/>
　　周豈<lb/>
　　　桃李吟<lb/>
我為桃李吟聲調一何苦昨日滿園花今朝半塵土桃<lb/>
李不長春苦調難再陳君看道旁婦昔日朱門人<lb/>
　　趙文<lb/>
　　　婕妤怨<lb/>
團圓一片冰出自蠶女紅何言入君手動揺生清風一<lb/>
<pb n="KR4h0117_WYG_279-40b"/>
朝棄篋笥零落如秋蓬時節自當爾君子詎無終<lb/>
　　　哭亦周弟<lb/>
去日相攜涉畏途歸來形影自相扶倦行小憇荒山路<lb/>
怕聴深叢呌鷓鴣<lb/>
　　連百正<lb/>
　　　釣絲風<lb/>
短髪冷颼颼倚闌初下鈎閒來片水外輕弄一痕秋淺<lb/>
拂蘆花亂低分栁影浮烟波清夢逺吹不到公侯<lb/>
<pb n="KR4h0117_WYG_279-41a"/>
　　張澄<lb/>
　　　春思<lb/>
一春長作客連日苦多風野樹凄迷緑簷花黯淡紅愁<lb/>
隨詩巻積囊與酒樽空巢燕如相識頻來草舍中<lb/>
　　劉汶<lb/>
　　　早春述懐<lb/>
春與年年别窮隨日日増眼明貪夜讀事少忘晨興倦<lb/>
鳥猶遷樹潛魚已陟冰栖遲惟故轍無夢到飛騰<lb/>
<pb n="KR4h0117_WYG_279-41b"/>
　　趙心逺<lb/>
　　　秋晩<lb/>
一曲菱波斷西風吹鬂鬟秋隨荷葉老人到菊花閒鳥<lb/>
弄疎烟外風明落照間南山有清氣相對自怡顔<lb/>
　　蔡明<lb/>
　　　除夜與鄔進德<lb/>
客裏冬將盡惟君數見親可憐今夜雨同作異方人臘<lb/>
酒無鄉味征衫有客塵毋勞話岑寂明日又逢春<lb/>
<pb n="KR4h0117_WYG_279-42a"/>
　　姚燧<lb/>
　　　輿病髙厓道中作<lb/>
役役乾坤逺栖栖道路頻五年三入蜀十夢九歸秦瘧<lb/>
鬼偏凌客山花定笑人毋勞問前度秪覺白頭新<lb/>
　　　宋陸秀夫抱惠王入海圖<lb/>
紫宸黄閣共樓船海氣昬昬日月偏平地已無行在所<lb/>
丹心猶數中興年生藏魚腹不見水死挽龍髯直上天<lb/>
板蕩純臣有如此流芳千古更無前<lb/>
<pb n="KR4h0117_WYG_279-42b"/>
　　　别王良輔<lb/>
只聞官罷尚荆州不謂相逢郢水秋如我避賢三退舍<lb/>
與君為客一登樓人才妄自金鳴冶世事從渠劔刻舟<lb/>
明日分攜武昌去應煩南夢到滄洲<lb/>
　　髙思恭<lb/>
　　　岳陽樓待渡<lb/>
楚水凝千里湘雲隔萬層城髙秋浦月星雜夜船燈旅<lb/>
況天誰管年光雁可憑殷勤淡山色相送過巴陵<lb/>
<pb n="KR4h0117_WYG_279-43a"/>
　　張鳴善<lb/>
　　　送人遊廬山<lb/>
曽到匡廬境巉巒際碧空萬松無路入一水與天通白<lb/>
鹿眠清晝晴猿嘯晚風洪厓如可約吾亦訪雲中<lb/>
　　劉聞<lb/>
　　　别弟<lb/>
一棹烟和水寒燈弟與兄殘年同别母中道復分程動<lb/>
有山河隔難為去住情如何沙上雁偏向夜深鳴<lb/>
<pb n="KR4h0117_WYG_279-43b"/>
　　　賦得石鐘送宋顯夫僉事之山南<lb/>
蒼茫楚澤秋嵓谷隠宫徵魚龍守軒轅猿鳥識追蠡酒<lb/>
醒江南客月在船窗裏佳期不可尋相思滿湖水<lb/>
　　周密<lb/>
　　　有懐袁季源<lb/>
江樓深夜倚涼入鬂蕭蕭人隔東西浙心隨早晚潮風<lb/>
髙孤月暈河澹萬星揺欲寄今宵意新鴻不可招<lb/>
　　陳天錫<lb/>
<pb n="KR4h0117_WYG_279-44a"/>
　　　西坡即事<lb/>
人境得佳趣青松處士家成行看過雁數㸃落歸鴉風<lb/>
動竹凋葉秋髙菊吐花閒來媚幽獨吾志在烟霞<lb/>
　　　臨平即事<lb/>
四月臨平路江蓮未著花清風隨客棹緑水䕶僧家對<lb/>
酒邀新月披襟抱彩霞晚來看畫處飛鷺下圓沙<lb/>
　　顧濟<lb/>
　　　淵明畫像<lb/>
<pb n="KR4h0117_WYG_279-44b"/>
無錢猶愛菊有酒即横琴萬石醉不了一名閒到今徑<lb/>
松存老節門栁積秋隂人畫歸來像誰傳歸去心<lb/>
　　汪仁立<lb/>
　　　客舍懐余成季<lb/>
夕陽在青山山髙夕陽早美人未歸來山外浮雲好穉<lb/>
子候門前酒熟黄花老<lb/>
　　劉詵<lb/>
　　　夜坐<lb/>
<pb n="KR4h0117_WYG_279-45a"/>
雲行樹隂薄風過樹隂欹雲風弄清夜政爾無人知惟<lb/>
聞牆根水泠泠下幽池<lb/>
　　　和東坡四時詞<lb/>
燕子輕寒生院落佳人自巻猩紅幕樓頭風細墮楊花<lb/>
簾下日長添繡萼纈紋酒暈透瓊肌雙陸初贏笑問誰<lb/>
閒綰同心當户立不知花影颺春衣<lb/>
幕波微皺迴廊永酒闌手枕珊瑚冷槐影横階午簟涼<lb/>
榴花滿地風簾静梅酸未試意先顰倦拂琵琶撥未勻<lb/>
<pb n="KR4h0117_WYG_279-45b"/>
紈扇半閒冰盌凍翠禽兩兩下窺人<lb/>
缾浸雙頭蓮顆緑畫欄閒却青奴竹微涼半下水晶簾<lb/>
坐看疎螢度髙屋夜静樓風時動扄隔牆一葉落虚庭<lb/>
血色鴛羅裁未就月明處處起砧聲<lb/>
燭暗睡消聞畫角玉盆指水紅冰薄深户無風繡幄垂<lb/>
小缾一片梅花落轆轤隔屋聲咿啞雲母香猊暈宿霞<lb/>
報道巻簾寒霧重午妝纔試翠鈿花<lb/>
　　阮魯瞻<lb/>
<pb n="KR4h0117_WYG_279-46a"/>
　　　江橋樹<lb/>
江橋樹荏苒年華暮迎得行人來送得行人去落葉成<lb/>
秋風秋風在何處<lb/>
　　李仲南<lb/>
　　　歌白苧<lb/>
嬌如花美如玉越溪女兒十五六光風入簾睡初足起<lb/>
畵脩眉逺山緑飛香走紅三月心一聲白苧千黄金髙<lb/>
堂客散燈火深醉鬂斜釵夜沈沈<lb/>
<pb n="KR4h0117_WYG_279-46b"/>
　　　夜夜曲<lb/>
玉窗結怨歌幽獨絃絶鸞膠幾時續銅龍漏促春夜長<lb/>
冷雨酸風亂心曲閒薫翠被鬱金香拂拭繡枕屏山緑<lb/>
飛飛乳燕歸復遲寂寞流蘇帳前燭<lb/>
　　辛文房<lb/>
　　　蘇小小歌<lb/>
東流水底西飛魚銜得錢唐紋錦書幾回錯認青驄馬<lb/>
著處閒乗油壁車鸚鵡杯殘春樹暗葡萄衾冷夜窗虚<lb/>
<pb n="KR4h0117_WYG_279-47a"/>
蓮子種成南北㟁苦心相望欲何如<lb/>
　　張嗣行<lb/>
　　　春曉行<lb/>
夢魂短短春宵殘喈喈雞語催征鞍東方彷彿淡烟曉<lb/>
栁露細拂征衫寒僮僕前行指予路那箇長亭經某處<lb/>
離情莽莽不分明黯澹孤村半烟樹<lb/>
　　唐玉潛<lb/>
　　　清明日<lb/>
<pb n="KR4h0117_WYG_279-47b"/>
萬花正開風雨惡曉起新晴花正落老夫未起失芳期<lb/>
賞心但覺隨年薄今年花落明年開去年看花人不來<lb/>
死生榮悴俱可哀緑隂滿地成蒼苔<lb/>
　　史紫薇<lb/>
　　　江南曲<lb/>
風凄露冷江南岸瑟瑟寒波秋練練采蓮歌斷紅雲空<lb/>
蘋葉蘆花結新怨鴛鴦鸂鶒俱可憐相呼相倚沙觜眠<lb/>
白頭漁父揺蒼烟一雙飛上枯樹巔<lb/>
<pb n="KR4h0117_WYG_279-48a"/>
　　彭炳<lb/>
　　　湘中曲<lb/>
龍挾天河墮江渚天子騎龍上天去轟轟藏劔鑿黄雲<lb/>
日落黄雲一坏土兩鳳追天住湘浦紅淚湘筠滿秋雨<lb/>
青山九㸃又春歸花落無人見韶舞<lb/>
　　杜元<lb/>
　　　和王守之斷腸曲<lb/>
桃花夾堤春水滑棹歌三疊行舟發行舟去去東復西<lb/>
<pb n="KR4h0117_WYG_279-48b"/>
幾度桃花二三月花前一别一回老相思日多歡樂少<lb/>
君重黄金輕别離黄金買得少年時<lb/>
　　程益<lb/>
　　　賦得金盤露送宋顯夫僉事之山南<lb/>
鳳城仙客來揚州便當解此千金裘丹丘夜出瑪瑙甕<lb/>
洞庭春泛瑶華舟看花路入竹西寺吹簫人倚橋邊樓<lb/>
船頭對月且獨飲錦袍明日金陵遊<lb/>
　　印秋海<lb/>
<pb n="KR4h0117_WYG_279-49a"/>
　　　寄雪竇寺生書記<lb/>
清泉白蘆八月秋寛鞋痩策十日遊石牀風冷夜不寐<lb/>
冰絲繞指白雪流身名杳杳雲間鵠世事紛紛蕉下鹿<lb/>
雨晴春暖即相尋千尺巖頭看飛瀑<lb/>
　　黄伯暘<lb/>
　　　香奩八詠<lb/>
　　　　翠袖啼痕<lb/>
石竹繡羅雙袂單綺窗日暮籠輕寒秋波滉漾落鉛水<lb/>
<pb n="KR4h0117_WYG_279-49b"/>
相思幾㸃春斑斑脂濃粉膩半塵土玉臂嬌柔懶輕舉<lb/>
東風十日吹不乾六曲闌邊海棠雨<lb/>
　　　　黛眉顰色<lb/>
落花雨歇春日西楊栁鎖烟鶯亂啼玉人緘恨不能語<lb/>
兩蛾對蹙春山低離愁一味如嘗膽額上蘭煤香半減<lb/>
風流京兆知不知他日歸來看濃淡<lb/>
　　　　月奩勻面<lb/>
揚州青銅出深井粉綿拂拭冰光冷妝樓笋指揉紅玉<lb/>
<pb n="KR4h0117_WYG_279-50a"/>
素娥飛出嬌相並櫻唇歛氣不敢呵脂濃粉淡勞揩磨<lb/>
雙鸞掩罷出門去一陣落花紅雨過<lb/>
　　　　水盆沐髪<lb/>
井花滿注玻瓈緑一片春澌瑩如玉晴窗解下十八鬟<lb/>
三尺青絲漾寒渌蘭膏洗盡香膩消滿手緑苔新帶潮<lb/>
露蟬翅濕飛不起花霧曉收紅日髙<lb/>
　　　　繡牀凝思<lb/>
碧紗如霧針如芒茜紅絨索三尺長越羅幅寛金縷細<lb/>
<pb n="KR4h0117_WYG_279-50b"/>
緑波飛起雙鴛鴦匿蘭含蕙春無語一寸柔腸千萬緒<lb/>
青鸞錦字期不來恨滿城南杏花雨<lb/>
　　　　金錢卜歡<lb/>
寶猊爇香蟠紫烟玉葱拈出雙團圓春心一㸃怕人識<lb/>
舉頭暗語蒼蒼天欲擲未擲還再祝聲動瓠犀三十六<lb/>
小桃開後是歸期分付隂陽莫翻覆<lb/>
　　　　香塵春迹<lb/>
七寶方牀冰漾潔軟粉半鋪紫檀屑凌波小韈曉痕輕<lb/>
<pb n="KR4h0117_WYG_279-51a"/>
一鉤淺印纎纎月金蓮襯步身欲浮雁沙踏破春應羞<lb/>
贏得纎腰栁枝痩珍珠百斛知誰收<lb/>
　　　　霜杵秋聲<lb/>
青娥篩空冰粉乾石光如鏡歊清寒更長月白響不絶<lb/>
碧梧驚起雙棲鸞堂上阿姑身未煖千音萬韻勞玉腕<lb/>
要使離人枕上聴憑仗西風莫吹斷<lb/>
　　　香奩曲<lb/>
與君生别離朱簾長不開春風故相撩燕子雙歸來<lb/>
<pb n="KR4h0117_WYG_279-51b"/>
　　　其二<lb/>
雙雙相思鳥飛上相思樹相思雖不同同是相思苦<lb/>
　　　其三<lb/>
昨夜海棠花睡足西窗雨春夢若無憑知在阿誰處<lb/>
　　　其四<lb/>
下階拜新月空庭夜如水相思隔千里未有團圓意<lb/>
　　錢摳<lb/>
　　　香奩八詠<lb/>
<pb n="KR4h0117_WYG_279-52a"/>
　　　　金盆沐髪<lb/>
一片香雲濕不飛翠光浮動影娥池盈盈蟬翅含風冷<lb/>
剪剪鴉翎帶雨垂泉沫亂跳珠錯落指尖微露玉參差<lb/>
妝成倦把䦨干倚滑墮金釵不自知<lb/>
　　　　月奩勻面<lb/>
春盡花枝痩幾分曉妝不覺暗銷魂羞娥謾自横眉黛<lb/>
薄粉何由掩淚痕青嵗不留人易老翠鸞飛去影空存<lb/>
愁來拍塞成長歎嘘得清光慘欲昏<lb/>
<pb n="KR4h0117_WYG_279-52b"/>
　　　　玉頰啼痕<lb/>
愁思無心整玉容幾番花下立東風漬殘嬌靨娟娟翠<lb/>
界破蜂黄縷縷紅羅袂揾時香欲溢春纎抹處暈微融<lb/>
小環欲解人憔悴笑指梨花暮雨中<lb/>
　　　　黛眉顰翠<lb/>
悶拽羅裙下玉除小桃花下立踟蹰幾分春色傷心處<lb/>
一㸃梅酸濺齒初山蹙空青渾欲暝栁緘寒緑未全舒<lb/>
龍沙北睇三千里倚徧䦨干思有餘<lb/>
<pb n="KR4h0117_WYG_279-53a"/>
　　　　芳塵春跡<lb/>
按舞霓裳㸃拍頻紫鸞簫底步香塵故將羅襪雙鉤玉<lb/>
踏破紅雲一片春殘月淡籠烟漠漠並鴛交卧水粼粼<lb/>
莫教燕子銜將去留向東風擬洛神<lb/>
　　　　雲窗秋夢<lb/>
桂花香冷夜沈沈睡熟銀屏小鳳衾杳杳不辭湘水逺<lb/>
悠悠直過楚雲深紅椒樹底鴛鴦比黄葉風前蟋蟀吟<lb/>
預報砧聲莫驚覺暫容攄盡别離心<lb/>
<pb n="KR4h0117_WYG_279-53b"/>
　　　　繡牀凝思<lb/>
緑窗人静晝厭厭抛却金針懶再拈香臉托殘紅一線<lb/>
黛眉顰蹙翠雙尖愁如亂絮隨風落恨似飛花帶雨粘<lb/>
小玉謾將簾幙捲忍看雙燕拂雕簷<lb/>
　　　　金錢卜歡<lb/>
寶鴨香飄篆縷浮金錢倒擲思悠悠雲邊昨夜聞歸雁<lb/>
花外何時聴紫騮幸得如期猶慰意若為歸晚更添愁<lb/>
無憑莫似簷前鵲幾度空教倚畵樓<lb/>
<pb n="KR4h0117_WYG_279-54a"/>
　　梁彦中<lb/>
　　　春晝<lb/>
溪水揺光動綵牆雲山倒影蘸霞觴一庭芳樹清隂薄<lb/>
千尺遊絲白日長風細栁塘鶯語滑泥融花徑燕飛忙<lb/>
乾坤俯仰窺難盡花栁無私種種香<lb/>
　　仇仁逺<lb/>
　　　潮<lb/>
一痕初見海門生頃刻長驅作怒聲萬馬笑圍天鼔碎<lb/>
<pb n="KR4h0117_WYG_279-54b"/>
六鼇翻背雪山傾逺朝魏闕心猶壯直到嚴灘勢始平<lb/>
寄語吳兒休踏浪天吳罔象正縱横<lb/>
　　　梅<lb/>
為怕緇塵著素衣凍痕封蘂放香遲月來忽送䦨干影<lb/>
春到不分南北枝喚夢翠禽依樹宿銷魂玉笛隔花吹<lb/>
從他萬片隨風去須有青青葉底時<lb/>
　　同恕<lb/>
　　　愁<lb/>
<pb n="KR4h0117_WYG_279-55a"/>
來時容易去何遲半在胸中半在眉門掩落花春去後<lb/>
窗涵殘月酒醒時濃如野外連天草亂似空中惹地絲<lb/>
除却五侯歌管地人間何處不相隨<lb/>
　　施鈞<lb/>
　　　淚<lb/>
獺髓空勞補舊痕離筵歌罷忽沾巾半江湘竹斑斑雨<lb/>
三月楊花㸃㸃春字濕錦機啼戍婦珠明綃室泣鮫人<lb/>
琵琶滴罷情深處洗盡青衫幾掬塵<lb/>
<pb n="KR4h0117_WYG_279-55b"/>
　　　武昌南樓<lb/>
鸚鵡洲邊艤客舟憲君邀我上南樓胡牀老子三更月<lb/>
鐵笛仙人一曲秋流水白雲吳夏口西風黄鶴晉磯頭<lb/>
如今盡屬王孫草添得江南幾許愁<lb/>
　　　送人歸天台<lb/>
君去丹山伴赤霞忍分書劔各天涯交情十載共為客<lb/>
歸夢幾番同到家一路暖雲蒸藥氣半溪流水引桃花<lb/>
金庭好問長生訣莫待秋風兩鬂華<lb/>
<pb n="KR4h0117_WYG_279-56a"/>
　　　送金華史學録回永嘉雁蕩<lb/>
青山洗盡泮宫塵三載琴書又問津海濶正憐鷗去逺<lb/>
山深須遣雁來頻沈郎風月詩俱痩謝老池塘草自春<lb/>
莫笑廣文官獨冷長安一日看花人<lb/>
　　　送僧上天衣寺<lb/>
錫影孤飛下十峰定身分住翠芙蓉巖雲曉伏參襌虎<lb/>
溪雨晴收入鉢龍香洗供花吟對月清浮談麈坐依松<lb/>
我來欲遂林泉約金碧樓臺第幾重<lb/>
<pb n="KR4h0117_WYG_279-56b"/>
　　金德啓<lb/>
　　　紅梅<lb/>
醉卧西湖處士家夢回惟見赤城霞縱然冷艷隨春變<lb/>
依舊疎枝映日斜姑射冰姿凝絳蠟羅浮雪骨換丹砂<lb/>
北人慣在江南住猶說前村有杏花<lb/>
　　端景元<lb/>
　　　雁<lb/>
年去年來無定年帛書曽寄漢廷前影斜薊北月連塞<lb/>
<pb n="KR4h0117_WYG_279-57a"/>
聲斷衡陽霜滿天雨暗荻花愁晚渚露香菰米樂秋田<lb/>
平生千里與萬里塵世網羅空自纒<lb/>
　　唐珙<lb/>
　　　猫<lb/>
覓得狸奴太有情烏蟬一㸃抱唇生牡丹架暖眠春晝<lb/>
薄荷香濃醉曉晴分唾掌中頻洗面引兒窗下自呼名<lb/>
溪魚不惜朝朝買贏得書齋夜太平<lb/>
　　　過洞庭<lb/>
<pb n="KR4h0117_WYG_279-57b"/>
玉簫吹老洞庭波一夜湘君白髪多醉後不知天在水<lb/>
滿船清夢壓星河<lb/>
　　馮海粟<lb/>
　　　塔燈<lb/>
擎天一柱碍雲低破暗功同日月齊半夜火龍蟠地軸<lb/>
八方星象下天梯光揺灧澦沿珠蚌影落滄溟照水犀<lb/>
光燄逼人髙萬丈倒提文筆向空題<lb/>
　　楊鵬翼<lb/>
<pb n="KR4h0117_WYG_279-58a"/>
　　　鞦韆<lb/>
日轉華簷樹影偏謝家庭院簇神仙綵繩斜擘纎纎笋<lb/>
畵板輕承步步蓮弄玉未升霄漢上緑珠先墮綵樓前<lb/>
不知小逕殘紅裏明日何人拾翠鈿<lb/>
　　　都中寒食<lb/>
芳草青青湖上路少年遊冶不知回烟花一望春無盡<lb/>
雲水相參雨欲來夕浪放船重聴樂天風吹酒獨登臺<lb/>
看圖萬里逢寒食車馬傾城起暮埃<lb/>
<pb n="KR4h0117_WYG_279-58b"/>
　　賈策<lb/>
　　　鶴骨笛<lb/>
九臯聲斷楚天秋玉頂丹砂一夕休枯朽挽回生死調<lb/>
凄涼吹盡古今愁魂歸遼海雲迷樹曲罷江城月滿樓<lb/>
惆悵主人三弄罷杳無消息到揚州<lb/>
　　趙君謨<lb/>
　　　碧筩酒<lb/>
擎波老幹折蒼璚酣飲何如吸海鯨象鼻捲冰收玉醴<lb/>
<pb n="KR4h0117_WYG_279-59a"/>
翠盤承露落金莖幾絲香溜葡萄滑九竅春濃琥珀傾<lb/>
莫戀醉鄉心更苦獨醒衣上為誰清<lb/>
　　周石原<lb/>
　　　緑隂<lb/>
萬紫千紅夢已休眼中驚見翠光浮數聲啼鳥無尋處<lb/>
幾度斜陽不入樓潤透琴書渾欲雨涼生衣袂已先秋<lb/>
此時蒲栁還多感莫遣西風一夜愁<lb/>
　　李材<lb/>
<pb n="KR4h0117_WYG_279-59b"/>
　　　都門春日<lb/>
紫陌香塵逐玉珂彤樓花暗弄雲和光風已轉瀛洲草<lb/>
細雨微生太液波月榭管絃鳴曙早水亭簾幕受寒多<lb/>
少年易感傷春思喚取青娥對酒歌<lb/>
　　　禁城秋夕<lb/>
絳宫星淡海無波九陌猶聞動玉珂閶闔微雲藏夕漏<lb/>
建章明月掛秋河此身天地流萍逺故國關山落木多<lb/>
欲聴鈞天塵夢隔紫簫吹盡桂婆娑<lb/>
<pb n="KR4h0117_WYG_279-60a"/>
　　　送省郎楊耀卿使雲南<lb/>
飄飄使節出金閨郭隗臺前暫解攜天入五溪無雁到<lb/>
地經三峽有猿啼子雲舊里風烟在太尉家聲日月齊<lb/>
後夜客槎何處望秋河迢逓碧雲低<lb/>
　　　元日賀裴都事朝回<lb/>
海上瓊樓接五城人間歌吹近蓬瀛雲移豹尾旌旗動<lb/>
日射螭頭劔佩明拜舞盡隨仙仗入退歸遥認玉珂鳴<lb/>
欣欣百草含春意得傍東君暖處生<lb/>
<pb n="KR4h0117_WYG_279-60b"/>
　　　和王御史韻<lb/>
鶯啼燕語花漸稀天明海碧涵晴暉洛陽臺榭春色在<lb/>
山隂衣冠昔人非夢雲何處讌瑶席舞雪誰家裁紵衣<lb/>
獨有倚欄無限思迢迢烟草暮鴻飛<lb/>
　　　席上賦老松怪栢圖<lb/>
仙人解衣盤薄處造化慘淡秋毫端枝柯千仭入層漢<lb/>
笙籟萬壑鳴驚湍堂中日月不可老壁上雷雨何時乾<lb/>
我來醉卧北窗下夢跨黄鵠天風寒<lb/>
<pb n="KR4h0117_WYG_279-61a"/>
　　　泊舟湘岸<lb/>
長沙今在眼青草舊知名二月風檣疾三湘雪浪平藤<lb/>
深帝子廟花發定王城莫艤江南㟁啼鵑處處聲<lb/>
　　　遊山寺<lb/>
行行行復止行到白雲間見客意不俗逢僧心便閒細<lb/>
泉分别澗小徑入他山擬借禪房榻追遊信宿還<lb/>
　　陳益稷<lb/>
　　　秋曉睡覺<lb/>
<pb n="KR4h0117_WYG_279-61b"/>
海上盈盈漏轉籌霜風吹角出譙樓夢回淡月五更曉<lb/>
心逺孤雲萬里秋玉帛幾年賓上國詩書半世老中州<lb/>
平生事業渾如昨無奈青燈照白頭<lb/>
　　　巴陵雨中<lb/>
鴉拂平林雁入空黄花行李老秋風如何一夜江南夢<lb/>
盡在巴陵細雨中<lb/>
　　　大明殿侍宴<lb/>
班陪玉笋侍紅雲日表熈熈瑞氣温萬派朝宗滄海濶<lb/>
<pb n="KR4h0117_WYG_279-62a"/>
衆星環拱紫宸尊雍容湛露歌詩什彷彿鈞天入夢魂<lb/>
孤孽秋毫皆帝力願殫忠赤報深恩<lb/>
　　　輓河南王<lb/>
美人萎矣棟梁傾回首西風涕淚零三世功名今古史<lb/>
百年過客短長亭手扶紅日名猶在身就黄粱夢不醒<lb/>
記取汾陽舊勲業紫薇留種繼芳馨<lb/>
　　　駕畋栁林隨侍<lb/>
仙仗平明擁翠華景陽鐘發海東霞千官捧日臨春殿<lb/>
<pb n="KR4h0117_WYG_279-62b"/>
萬騎屯雲動曉沙白鷂韝翻山霧薄黄龍旗拂栁風斜<lb/>
太平氣象同民樂南北梯航共一家<lb/>
　　　送元復初<lb/>
江流脉脉草離離黄鶴磯頭酒一巵報國寸心憐我老<lb/>
論交半面識君遲正當重鼎調梅日又是長亭折栁時<lb/>
滿載詩書歸路逺鳳城依約更相期<lb/>
　　　萬嵗山侍宴<lb/>
碧落鳴鑾隔世塵玉京開宴㑹星辰舞回鼇背三山雪<lb/>
<pb n="KR4h0117_WYG_279-63a"/>
酒上龍顔萬國春物被仁風榮御苑水涵聖澤溢天津<lb/>
越南羈旅陪賓列咫尺光瞻日月新<lb/>
　　　謝青宫賜酒<lb/>
黄封星使控騏驎騰踏髙風拂路塵仙醴釀成天上露<lb/>
宫壺分賜臘前春恩沾南紀波濤濶氣轉東皇草木新<lb/>
拜徹雍容歌既醉遥瞻鶴禁喜津津<lb/>
　按元史至元中安南王陳益稷來朝仁宗皇慶中加<lb/>
　恩制詞云委質為臣既去逆而效順以爵馭貴宜崇<lb/>
<pb n="KR4h0117_WYG_279-63b"/>
　德而報功銀青榮禄大夫安南國王遥授湖廣等處<lb/>
　行中書省平章政事陳益稷知畏天者事大期保境<lb/>
　以全民慕帝王自有真見幾而作懼祖宗之不祀自<lb/>
　拔而來拯溺救焚從王師凡一再舉適館授粲留湖<lb/>
　右幾三十年身歴事于四朝志不渝于初節是用加<lb/>
　新秩以示恩仍舊封而授職可加金紫光禄大夫安<lb/>
　南國王依前遥授湖廣等處行中書省平章政事陳<lb/>
　本閩人其祖簒奪安南李氏國則宋嘉定乙酉間事<lb/>
<pb n="KR4h0117_WYG_279-64a"/>
　也<lb/>
　　曹元用<lb/>
　　　京都和馬庸尚書韻<lb/>
灤水橋邊御道西酒旗閒掛夕陽低春從玉樹隂中老<lb/>
雲補蒼山缺處齊畵㦸遥臨青鎖闥紫騮偏惜錦障泥<lb/>
鳳鸞自為明時出宜傍上林髙處棲<lb/>
　　聶古柏<lb/>
　　　番禺道中<lb/>
<pb n="KR4h0117_WYG_279-64b"/>
玉斧飛霜大庾南萬松深翠洗烟嵐雲迷梧野山羅㦸<lb/>
月滿韶江水潑藍椰子漿寒殊似蜜荔枝香暖絶勝柑<lb/>
中朝耆舊如相問鳥語啾啁正未堪<lb/>
　　楊果<lb/>
　　　狄仁傑墓<lb/>
牝雞聲裏紫宸寒神器都歸竊弄間一語喚回鸚鵡夢<lb/>
九霄奪得鳯雛還荒墳寂寞臨官道清節孤髙直泰山<lb/>
為問摸稜蘇相國當年相見愧何顔<lb/>
<pb n="KR4h0117_WYG_279-65a"/>
　　　洛陽懐古<lb/>
洛陽雲樹鬱崔嵬落日行人首重回山勢忽從平野斷<lb/>
河聲偏到故宫哀五噫擬逐梁鴻去六印休驚季子來<lb/>
惆悵青槐舊時路年年無數野棠開<lb/>
　　　羽林行<lb/>
銀鞍白馬鳴玉珂風花三月燕支坡侍中女夫領軍事<lb/>
黄金買斷青樓歌少年羽林出名字隨從武皇偏得意<lb/>
當時事少游幸多御馬御衣常得賜年年春水復秋山<lb/>
<pb n="KR4h0117_WYG_279-65b"/>
風毛雨血金蓮川歸來宴賀滿宫醉山呼揺動東南天<lb/>
明昌太和承平久北人嵗獻葡萄酒一聲長嘯四海空<lb/>
繁華事往空迴首懸瓠月落城上檣天子死不為降王<lb/>
羽林零落只君在白頭辛苦趨路旁腰無長劔手無鎗<lb/>
欲語前事涕滿裳洛陽城下嵗華暮秋風秋氣傷金瘡<lb/>
龍門流出伊河水北望臨潢八千里蔡州新起髑髏臺<lb/>
只合當年抱君死錦衣新貴見莫嗤得時失時令人悲<lb/>
　　潘純<lb/>
<pb n="KR4h0117_WYG_279-66a"/>
　　　岳王墓<lb/>
湖水春來自緑波空林人跡少經過夜寒石馬嘶風雨<lb/>
日落山精嘯薜蘿江左長城真自壊鄴中明月竟誰歌<lb/>
惟餘滿地萇𢎞血芳草年深碧更多<lb/>
　　　錢唐懐古<lb/>
海門寒日淡無輝偃月堂深玉漏稀萬竈貔貅江上老<lb/>
兩宫環珮月中歸内園羯鼔催花發小院珠簾看雪飛<lb/>
遺恨至今猶未了至尊行酒著青衣<lb/>
<pb n="KR4h0117_WYG_279-66b"/>
　　　館娃宫故址<lb/>
苧蘿雲物媚脩容玉燕金鸞送入宫吳下諫臣終受戮<lb/>
越中書史不言功烏啼月落霜初曉鹿走春風草亦空<lb/>
香徑屧廊隨世換倚巖惟有寺樓紅<lb/>
　　　送張仲舉赴金陵郡學訓<lb/>
攻苦食貧三十年才名不讓古人先一經逺赴招賢幣<lb/>
千里寒移坐客氊書擔曉争京口渡布帆春上石頭船<lb/>
秣陵秋色秦淮月夜夜吳山几案前<lb/>
<pb n="KR4h0117_WYG_279-67a"/>
　　徐秋雲<lb/>
　　　漢武帝<lb/>
萬户千門禁漏遲建章花發錦成幃瑶池有信青鸞至<lb/>
金屋無人白燕飛風起輪臺春寂寂露零仙掌月輝輝<lb/>
樓前簫鼔繁華夢汾上年年只雁歸<lb/>
　　　唐明皇<lb/>
太平風月屬三郎羯鼔聲中思轉長天子錦纒娯虢國<lb/>
貴妃音律教寧王人歸巫峽山空在花落温泉水更香<lb/>
<pb n="KR4h0117_WYG_279-67b"/>
誰信蓬萊青鳥使回來無語怨漁陽<lb/>
　　梁曽<lb/>
　　　岳陽樓<lb/>
樓前秋水健帆開樓下涼風舞袖回萬里舟帆通鳥道<lb/>
四時雲雨䕶龍堆江山如此不一醉嵗月幾何能再來<lb/>
欲問老髯求鐵笛月中吹上紫荆臺<lb/>
　　劉致<lb/>
　　　姑蘇臺<lb/>
<pb n="KR4h0117_WYG_279-68a"/>
麋鹿應知易代頻吳趨誰唱不堪聞捧心臺暗棃花月<lb/>
抉目門深薜荔雲江閱水犀歐冶劔氣騰金虎闔閭墳<lb/>
計然已死鴟夷逝寂寞五湖西日曛<lb/>
　　　秋雨吟<lb/>
濕螢閃光飛不起八尺風漪夜如水仙姝不眠肌骨清<lb/>
起馭夜涼吹玉笙曲中忽作孤鳯鳴天帝感泣秋雨零<lb/>
旱龍暍死嗟莫及坐見扶桑落葉濕前溪水髙龍夜呤<lb/>
不管西郊老農泣<lb/>
<pb n="KR4h0117_WYG_279-68b"/>
　　薛𤣥義<lb/>
　　　劉京叔歸濳室<lb/>
獨構茒堂養道真滿前俗事罷紛紜磻溪夜釣波心月<lb/>
汾曲春耕隴上雲長笑熊羆勞應夢肯教猿鶴怨移文<lb/>
近來傳得安心法萬壑松風枕上聞<lb/>
　　普彦明<lb/>
　　　商山四皓圖<lb/>
劉氏何如吕氏安尺書便爾闖重關空將鬂雪驚隆準<lb/>
<pb n="KR4h0117_WYG_279-69a"/>
不道啼紅慘玉顔鴻鵠聲寒悲曉殿紫芝香冷怨秋山<lb/>
千年猶昧深根術又落巴童橘樹間<lb/>
　　袁泮<lb/>
　　　乙未二月十九日喜雪適間道有賫至托克托太<lb/>
　　　　師出征詔因賦<lb/>
紛紛朔雪南飛夜萬里山河總漢朝鐵馬渡江春陣合<lb/>
玉龍吹海曙光揺中天氣正妖氛豁南國春深瘴癘消<lb/>
最喜天威行肅殺布衣無分樂漁樵<lb/>
<pb n="KR4h0117_WYG_279-69b"/>
　　姚文煥<lb/>
　　　送姚子章之浙東帥掾<lb/>
海右桓桓大府開望中雲氣近蓬萊借籌底用平蠻策<lb/>
草檄須煩倚馬才玉節旌旄江上見明珠翠羽日南還<lb/>
遥知博望沙頭月為照乗槎萬里回<lb/>
　　吳全節<lb/>
　　　送伯生使蜀<lb/>
送别應思舊所經秦川花栁短長亭三峰髙拊仙人掌<lb/>
<pb n="KR4h0117_WYG_279-70a"/>
萬里先占使者星錦水東流江月白潼關西去蜀山青<lb/>
當年不盡登臨意待汝重鑱劔閣銘<lb/>
　　　送原功大監南歸<lb/>
漸覺文星闕下稀奎章兩見送人詩渭城朝雨歌三疊<lb/>
湘水秋光賦九疑國典紬金藏鳳閣詞臣步玉即龍墀<lb/>
席前時有蒼生問可向江南久别離<lb/>
　　　六月六日早朝寄山中諸友<lb/>
五年四覩六龍飛又領羣仙覲紫薇金殿烟霞浮黼扆<lb/>
<pb n="KR4h0117_WYG_279-70b"/>
瑶階日月麗旌旂羣臣奉璽勤三䕶國母臨朝重萬機<lb/>
遥食蟠桃知幾次客星還照釣魚磯<lb/>
　　　獲玉印<lb/>
　　三茒山道童遇白兎入穴掘之得一玉印乃九老<lb/>
　　仙都君印宋宣和時物也<lb/>
瑶瑛篆刻鎮華陽猶帶宣和雨露香玉兔有靈開地藏<lb/>
金童無意得天章九重臺上増春色萬里書中耿定光<lb/>
喜遇明時薦神瑞三君珍重䕶宏綱<lb/>
<pb n="KR4h0117_WYG_279-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_279-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻二百七十九<lb/>
</p>
<p>
</p>
  </div>
</body>
</text>
</TEI>
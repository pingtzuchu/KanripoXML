<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六</head> <lb/>
    <p>
<pb n="KR4h0117_WYG_406-1a"/>
欽定四庫全書<lb/>
　石倉歴代詩選巻四百六<lb/>
　　　　　　　　　　　　明　曹學佺　編<lb/>
　明詩次集四十<lb/>
　　章懋<lb/>
　　　送白沙陳先生公甫<lb/>
洙泗逈且深伊洛浩不息建溪一以逝末流日湮塞浙<lb/>
江泛功利西江浸虚寂寥寥宇宙間何人踐斯域陵夷<lb/>
<pb n="KR4h0117_WYG_406-1b"/>
二百年儒術轉乖僻爭先取青紫明經竟何益有美羅浮<lb/>
仙遺編自探索章甫非我心鏗然只鳴瑟尚友千載人<lb/>
充然如有得禮樂古三王刪修今六籍墜緒何茫茫仰<lb/>
鑚容致力回瀾障百川屹立中流石任重道路長行行<lb/>
慎無斁斯文諒有在前修未應没何當謝塵紛雲山隨<lb/>
杖舄共對梅花春細叩先天易<lb/>
　　　止賜酒<lb/>
君王念儒臣眷養良獨厚解帶食天厨日賜黄封酒飲<lb/>
<pb n="KR4h0117_WYG_406-2a"/>
食貴有節適時迺无咎昨詔酒云止曰兹炎暑候豈惜<lb/>
麴蘖費狂藥恐作疚周書戒崇飲聖誥垂不朽嗟彼八<lb/>
達徒沈酗良足醜寧為攝生謀不問中聖否皇恩浩如<lb/>
天欲報慚何有<lb/>
　　　送張憲瑄用陳公甫韻<lb/>
萬里無諸國旬宣僅一年稻收千澮雨榕翳幾村煙保<lb/>
障多新政規摹總昔賢設施嗟未究赤舄又言旋<lb/>
　　　又<lb/>
<pb n="KR4h0117_WYG_406-2b"/>
二南風不作道喪㡬千年行葦荒秋雨甘棠老暮煙繼<lb/>
周遭聖哲分陜况才賢好試經綸手乾坤一轉旋<lb/>
　　　挽鄭縣丞<lb/>
一官未了鬢先改丞負于今三十載藍田不作哦松人<lb/>
九隴還饒遺愛在西風蓴老鄉夢回桂巖舊業荒蒼苔<lb/>
飄然挂冠賦歸去巖前桂子秋正開惆悵人生能㡬許<lb/>
蔵舟夜半不知處鳩去梁空芝草萎烏府歸來淚如雨<lb/>
　　　送友人還鄉<lb/>
<pb n="KR4h0117_WYG_406-3a"/>
東風送客都門外祖道紛紛集冠葢仗劒樽酒惜解攜<lb/>
長歌激烈心感慨江南二月春融融畫橋煙栁顰新黛<lb/>
萬里風波一棹歸停橈時聽鶯聲碎故園回首別經年<lb/>
匡廬山色青青在多君自是尚書孫舊業箕裘莫輕廢<lb/>
人生功名須壯時駒隙光隂不相待早修六翮奮秋空<lb/>
肯隨斥鷃蓬蒿内交親不用嗟别離看花有約重相㑹<lb/>
縱横禮樂策三千明年獨向丹墀對<lb/>
　　　送總兵出師<lb/>
<pb n="KR4h0117_WYG_406-3b"/>
天王出震四海清熈熈田里皆安生越裳肅慎供職貢<lb/>
鳬鷖既醉歌太平蠢兹密人太不恭敢與大邦相抗衡<lb/>
封豕長蛇肆憑陵烽煙忽起邊塵驚君王赫怒奮戈起<lb/>
召集貔貅百萬兵元老壯猷有方叔命汝秉鉞行西征<lb/>
絶漠朝策嫖姚騎留屯夜警亞夫營秋風凄凄塞草委<lb/>
陣雲黯黯邊月明横飛一劒氣沖斗玊闗萬里揚天聲<lb/>
沙場一戰靖四海直取呼韓三百城欃槍掃盡無妖氛<lb/>
勒功燕然回帝京<lb/>
<pb n="KR4h0117_WYG_406-4a"/>
　　　觀鬭雀<lb/>
緑槐庭院日初曉羣雀啾啾鬬林杪奮身不入鴻鵠羣<lb/>
爭飛聚噪心何小巢林聊用一枝安階除粒食充朝餐<lb/>
爾形甚𦕈欲易盈羣居何事興爭端世人有欲恒不足<lb/>
爭名奪利相追逐吁嗟微物何足論可憐無角能穿屋<lb/>
　　　送武寧侯出塞<lb/>
單于獵騎驚雲中羽書夜入甘泉宫君王撫髀思頗牧<lb/>
將軍勇畧千人雄去年征南聞凱奏侯印腰間大如斗<lb/>
<pb n="KR4h0117_WYG_406-4b"/>
今年北伐初受脤劒鋒擬斫樓蘭首鐵馬横行塞草春<lb/>
隂山瀚海無煙塵歸來看取麒麟閣漢家衞霍為何人<lb/>
　　　賜扇<lb/>
祝融南來司火令大地鬱蒸如坐甑蓬萊宫中夏日長<lb/>
南薫有歌思解愠尚方新造宫扇成削玊裁雲形製精<lb/>
内侍傳宣賜卿士一揮頓覺炎塵清魯公詩句平生志<lb/>
願與君王驅酷吏安得牧守皆循良遠播仁風慰黎庶<lb/>
　　　賜粽<lb/>
<pb n="KR4h0117_WYG_406-5a"/>
細葛香羅試新暑太平時節逢重午五兵辟盡百邪消<lb/>
不用釵符懸艾虎九重天上宴芳辰菖蒲香泛宫壺春<lb/>
青青菰葉包金黍玉盤滿貯頒羣臣小臣何幸遭聖明<lb/>
承恩共醉薫風裏願題宫帖獻新詩納忠竊效歐陽子<lb/>
　　　送春<lb/>
黄鸝啼老緑楊樹萋萋草滿王孫路落紅無數㸃蒼苔<lb/>
九十春光倐將暮東君何事駕言回典衣且喚花前杯<lb/>
殷勤相送共一醉後㑹又是明年來別離不用傷懐抱<lb/>
<pb n="KR4h0117_WYG_406-5b"/>
四時代序天之道君不見功成名遂便拂衣漢家疏傅<lb/>
辭榮早<lb/>
　　　送王司馬致仕還鄉<lb/>
材猷勲烈重當朝抗疏辭榮去莫招曉日都門開祖帳<lb/>
輕風江渚泛歸橈魏公晩節吟秋圃裴老閒情寄午橋<lb/>
可是太平無一事角巾私第得逍遙<lb/>
　　　送太宰楊碧川致仕<lb/>
位正元僚統百官寵承優詔故鄉還文章舊價留東閣<lb/>
<pb n="KR4h0117_WYG_406-6a"/>
猿鶴新盟在北山疏傅黄金因客散裴公緑野與雲閒<lb/>
衰遲苦被樊籠繫悵望㝠鴻獨厚顔<lb/>
　　　送吳學士儼考績<lb/>
玉堂學士舊宫臣器業文章更絶倫衮補合陪黄閣老<lb/>
錦歸先慰白頭親禁庭春栁闗心早客路江楓得句新<lb/>
宣室從容應訪問豳風無逸好敷陳<lb/>
　　　送金侍郎澤考績<lb/>
東風一棹發新河祖道那堪賦緑波白髮交游嗟我老<lb/>
<pb n="KR4h0117_WYG_406-6b"/>
青雲勲業羡君多辭榮未許歸盤谷奏績仍催上玊坡<lb/>
聖主若詢邊塞事好將干羽化兵戈<lb/>
　　　送鄭尚書<lb/>
一鴻天外去㝠㝠峻節孤風聳在庭投笏逺辭丹鳳闕<lb/>
棹舟閒過白鷗汀午橋事往名猶在晝錦詩傳德愈馨<lb/>
愧我欲歸歸未得金華山色夢中青<lb/>
　　　和<hi>闕</hi>尚書廷綱留别韻<lb/>
一棹翩然發大江歸尋緑野舊書窗萬鐘巳覺心無累<lb/>
<pb n="KR4h0117_WYG_406-7a"/>
九鼎從知筆可扛名世文章能有㡬急流人物更無雙<lb/>
高懐不似乖崖老閒殺尚書意未䧏<lb/>
　　　環山樓詩巻<lb/>
百尺危樓倚碧空山光面面列屏風凭欄遠睇心何曠<lb/>
對境豪吟興不窮樹色參差青藹外鳥聲朝暮緑隂中<lb/>
客來俯視三千牝却把滁陽作楚宫<lb/>
　　　謁文丞相祠<lb/>
篝燈夜坐讀書臺懐古令人不寐來世逺唐虞文未喪<lb/>
<pb n="KR4h0117_WYG_406-7b"/>
俗經秦漢事堪哀周公禮樂真王佐管氏功名只霸才<lb/>
千古是非昭簡冊豈容蹤跡共塵埃<lb/>
　　　送同年翁進士晏歸省<lb/>
萬里青霄路始通白雲情思倍匆匆一樽别酒歌黄鵠<lb/>
十幅歸帆逐去鴻秋雨江村榕葉暗夕陽籬落槿花紅<lb/>
慈恩未報天恩重寸念難忘是孝忠<lb/>
　　　送國子監侯先生祭掃<lb/>
丹陛陳情許晝遊桂花香裏泛歸舟十年宦况橋門月<lb/>
<pb n="KR4h0117_WYG_406-8a"/>
千里鄉心浙水秋天上恩頒新雨露塜前光動舊松楸<lb/>
平生風木無窮恨憑仗龍章賁九幽<lb/>
　　　移菊<lb/>
白玉堂前種紫薇菊花開落在東籬為憐秋後香偏好<lb/>
故向春前手自移苒苒旋添承露葉亭亭先長傲霜枝<lb/>
樂天只愛黄昬伴一種幽香恐未知<lb/>
　　　禁中聞鶯<lb/>
禁苑花深晝漏遲鶯聲遙在萬年枝不隨舞袖歌金谷<lb/>
<pb n="KR4h0117_WYG_406-8b"/>
却伴仙韶奏玉墀長信夢回欹枕處瑣闈吟罷倚欄時<lb/>
東風空費如簧舌不道明庭有鳳儀<lb/>
　　　早朝<lb/>
未央鐘動曙光生隱隱初聞栁外鶯風靜御爐香篆細<lb/>
天高斧座衮衣明螭頭陛擁黄麾仗豹尾班聮白玉珩<lb/>
最喜君王勤庶政蒼蠅聲裏問雞鳴<lb/>
　　　登科<lb/>
太平天子御金鑾奎宿光芒午夜寒漢代文章推董賈<lb/>
<pb n="KR4h0117_WYG_406-9a"/>
唐家科第屬歐韓龍門浪暖成頭角雁塔風高快羽翰<lb/>
雖是看花年尚少莫將温飽問儒冠<lb/>
　　　羣鵲圖<lb/>
噪樓曽報黎囚喜集棘應占太史祥修竹寒梅無外事<lb/>
若為羣語對荒凉<lb/>
　　　挽金華鄭同知重父<lb/>
歲蛇忽作康成夢賦鵩空餘賈誼才從此耒陽溪上菊<lb/>
風霜時節為誰開<lb/>
<pb n="KR4h0117_WYG_406-9b"/>
　　　陳處士南園詩巻<lb/>
平泉金谷競豪華幾度花時得在家爭似南園陳處士<lb/>
曉看泉石暮煙霞<lb/>
　　　哭外舅郭公<lb/>
磊磊襟懐楚楚儀客來能酒更能棊從今寂寞耆英㑹<lb/>
不聽山陽笛也悲<lb/>
　　　又<lb/>
少日東牀誇坦腹年餘四十竟浮沈自慚不是竒男子<lb/>
<pb n="KR4h0117_WYG_406-10a"/>
空負平生擇婿心<lb/>
　　　入萍鄉作<lb/>
簜節煌煌照楚山天曹何事落人間要知沿路官員好<lb/>
須到萍鄉縣裏還<lb/>
　　　和周郎中木<lb/>
汝墳江漢古名邦曾見周南化日長書社不封千載恨<lb/>
謾誇萍實瑞昭王<lb/>
　　　別閩南僚友<lb/>
<pb n="KR4h0117_WYG_406-10b"/>
三年憲府同懐抱此日離亭惜解攜回首建溪溪上路<lb/>
春山隨處鷓鴣啼<lb/>
　　　送洪憲長之官貴州<lb/>
澄清未了旬宣去玊節星軺出富沙行李幾扛書籍外<lb/>
不將一物度仙霞<lb/>
　　　壽李知府嗣母<lb/>
黄鵠孤飛四十年幾畨機㫁曉窗前隣姬只羡生兒好<lb/>
恩誥時時下九天<lb/>
<pb n="KR4h0117_WYG_406-11a"/>
一陽微露嶺頭梅此日高堂初度來王事賢勞歸未得<lb/>
夢魂飛遶越王臺<lb/>
莫道無人戲綵衣庭前賸有紫荆枝未須便上陳情表<lb/>
正是君恩欲報時<lb/>
　　　挽杜黄門喬妻<lb/>
夢斷瑤池繡閤閒翠幃香冷燭花殘空遺舊織迴文錦<lb/>
留與黄門灑淚看<lb/>
　　　送同年謝元吉致政歸耒陽<lb/>
<pb n="KR4h0117_WYG_406-11b"/>
曾因立仗難緘口苦為求芻又乞身貧病獨憐歸未得<lb/>
送君重憶故鄉蓴<lb/>
　　　題介軒詩巻<lb/>
半㸃緇塵不肯容古來高行許追蹤東風門巷多桃李<lb/>
雪後徂徠一樹松<lb/>
　　　雲舎寧親<lb/>
榕葉梅花嶺路長皇華持節晝還鄉此行不似并州使<lb/>
悵望孤雲隔太行<lb/>
<pb n="KR4h0117_WYG_406-12a"/>
　　　滹沱晩渡<lb/>
半川斜日照寒流騎馬來經古渡頭欲問蕭王氷合處<lb/>
野煙衰草徧汀洲<lb/>
　　　送同年鍾美宣乃叔還鄉<lb/>
紫陌春回雪自消御溝流水碧迢迢行人欲贈新楊栁<lb/>
催喚東風長緑條<lb/>
　　　雨後觀漲<lb/>
天瓢夜倒雨如麻曉望川原不見涯且莫臨流羡河伯<lb/>
<pb n="KR4h0117_WYG_406-12b"/>
試將秋水問南華<lb/>
　　　章楓山先生集跋<lb/>
先生成化二年進士選庶吉士散館為翰林院編修大<lb/>
内元宵燈火分帖詞臣撰進先生率同官黄仲昭莊㫤<lb/>
具疏諫止詞甚切直旋出僉臬閩中風節政事逈出人<lb/>
表強仕之年即乞休歸林下㡬三十年再起為國子祭<lb/>
酒秩滿一考仍乞休致連章屢上始獲允海内士大夫<lb/>
多奏薦之上亦累加奬擢而先生處之恬然不以榮名<lb/>
<pb n="KR4h0117_WYG_406-13a"/>
易其志也集凡九巻乃其從弟沛所編而毛憲為之序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_406-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百六<lb/>
</p>
<p>
</p>
  </div>
</body>
</text>
</TEI>
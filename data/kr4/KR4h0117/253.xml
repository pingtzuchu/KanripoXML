<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百五十三</head> <lb/>
    <p>
<pb n="KR4h0117_WYG_253-1a"/>
欽定四庫全書<lb/>
　石倉歴代詩選卷二百五十三<lb/>
　　　　　　　　　　　　明　曹學佺　編<lb/>
　元詩二十三<lb/>
　　黄清老<lb/>
　　　福山菴<lb/>
晨光海上來雲氣升萬壑雞鳴落花中殘鐘度城郭庵<lb/>
僧戴星出我自飯藜藿寧知天地心但有山水樂書燈<lb/>
<pb n="KR4h0117_WYG_253-1b"/>
夜搖動霧氣侵几閣開扉得新月欲掩見栖雀煙霞暫<lb/>
相違筆硯庶有托但留松間雪付與雙白鶴庭柯換故<lb/>
葉林竹脱新籜何日芝草開拏舟赴前約<lb/>
　　　古詩送王君冕歸陜西<lb/>
麥熟天乍熱開軒理瑤琴兹辰有客至一徑蒼苔深日<lb/>
出樹影倒曠坐分綠陰清談落餘花松風雜幽禽君子<lb/>
希道德永言結同心<lb/>
　　　其二<lb/>
<pb n="KR4h0117_WYG_253-2a"/>
狂風捲茅屋遙見溪上山人生有遇合離别何足歎黃<lb/>
鵠將西歸臨水振羽翰我有雙明珠置之青雲端朝朝<lb/>
復暮暮照君千里還<lb/>
　　　其三<lb/>
少年處山谷壯歲遊京師性本猿鶴羣焉能牛馬馳曩<lb/>
有採薪憂掛冠願爲醫近得聖賢對讀書甘如飴習貫<lb/>
已成癖豈無君子知<lb/>
　　　其四<lb/>
<pb n="KR4h0117_WYG_253-2b"/>
十載宦京輦田園就荒蕪兹焉得歸耕休馬南山隅舉<lb/>
酒樹色動鶯燕鳴相呼流水既悅君白雲亦邀余錦囊<lb/>
可贈還愧非明月珠<lb/>
　　　燕中懷古呈貢侍御<lb/>
娉婷二八女絶色妙難畵新粧薄鉛華照影修竹下盛<lb/>
年事夫婿錦玉耀精舍雖非伯鸞妻倦繡惜春夜琴餘<lb/>
月當軒黙黙倚風榭寄語東家兒紅粧莫輕嫁<lb/>
　　　送李子威代祀嵩衡淮海二首<lb/>
<pb n="KR4h0117_WYG_253-3a"/>
羣生望甘澤五岳雲氣通天香落巖谷瑞靄春㝠濛海<lb/>
潮天際來金碧森萬峰劃落紫翠堆亭亭玉芙蓉古廟<lb/>
絲竹存迎神奏黃鐘空山逓餘響落花舞青童<lb/>
　　　其二<lb/>
南海祝融宅汪洋載神州巨浸含萬有元氣何空浮蒼<lb/>
蒼島嶼間彷彿通十洲神魚在深淵甘霖何以求朝折<lb/>
若木枝夕飲桐栢流萬里竟探討豈徒司馬遊<lb/>
　　　古樂府<lb/>
<pb n="KR4h0117_WYG_253-3b"/>
君好錦繡叚妾好明月珠錦繡可爲服服美令人愚不<lb/>
如珠夜光可以照讀書<lb/>
　　　其二<lb/>
君好春芍藥妾好夏池蓮芍藥多豔色春風迷少年不<lb/>
如蓮有實可以夀君筵<lb/>
　　　尋故人<lb/>
適興一尋君君家在白雲寒花秋後見落葉夜深聞隨<lb/>
意坐苔石呼童煮澗芹不須談世事詩思正紛紛<lb/>
<pb n="KR4h0117_WYG_253-4a"/>
　　　登平遠臺鼇頂峰<lb/>
六鼇簸蕩𤣥圃碎三島崩騰失空翠海風掣斷南山雲<lb/>
分我滄江半江水臺南巖谷青岌岌竒松怪石作人立<lb/>
山巔恐有風雨來林徑空濛落花濕水東屴崱結平綠<lb/>
積霧飛嵐坐堪掬蓬萊迢迢幾萬里一碧天光浸寒玉<lb/>
吟翁囘首看不足緩步䇿驢度空谷誰知咫尺山中幽<lb/>
望斷殘暉立脩竹<lb/>
　　　天馬山<lb/>
<pb n="KR4h0117_WYG_253-4b"/>
溪隨天馬西北行半空忽見蓮花生雙鸞欲下却飛去<lb/>
旌旗引入丹霞城攀蘿上到猿啼處恍然曠坐消百慮<lb/>
千山無人雲氣深終日徘徊不能去虚空樓閣時自開<lb/>
異香忽起三清臺風吹笑語落天半疑是神仙跨鶴來<lb/>
百花潭上春自照白鹿呼人猿亦嘯路迷不敢輕問津<lb/>
恐有賢人隱耕釣蒼厓九折樵徑通絶頂可見西崆峒<lb/>
塵心豁然臂欲羽竦身直上凌天風<lb/>
　　　夜宴友人席上有懷<lb/>
<pb n="KR4h0117_WYG_253-5a"/>
青山林下啼斑鳩綠楊門前嘶紫騮落花成陣作春雨<lb/>
東風淡淡雲悠悠美人捲簾日在手胡蝶飛上珊瑚鈎<lb/>
南山不見笋成竹擬約滄波同倚樓<lb/>
　　　貢闈偶成呈同院諸公<lb/>
射宮圍棘斷經過閒却秋聲太液波風定碧簾聞禁漏<lb/>
夜殘銀燭見星河仙人共對青藜杖詞客孤眠白玉坡<lb/>
弱水蓬萊三萬里不知何處月明多<lb/>
　　　雪夜直宿玉堂<lb/>
<pb n="KR4h0117_WYG_253-5b"/>
琪樹花生禁漏遲金莖月色近書闈白雲入水春無跡<lb/>
銀漢横空夜有輝竹靜似聞蒼玉佩松寒欲傍綠荷衣<lb/>
乾坤清氣蓬萊表獨坐天風拂翠徽<lb/>
　　　張志道别都<lb/>
竹寺西軒共聽琴杏花猶記紫囊吟溪山老我扁舟興<lb/>
風雨知君萬里心滄海夜潮雲漢濕蓬萊春樹碧雲深<lb/>
三年離别樽前話傾倒何時更似今<lb/>
　　　庚午興聖殿進史<lb/>
<pb n="KR4h0117_WYG_253-6a"/>
瑤編恭進侍明光日麗龍池晝刻長堤柳染成春水色<lb/>
宮花併入御爐香金壺灑露層階滑玉椀分氷廣殿凉<lb/>
矇瞍似知天意喜鳳笙新奏五雲章<lb/>
　　　梧桐雨<lb/>
曾將秋信報人知又與西風泣别離刻綠滴殘猶有淚<lb/>
題紅流去更無詩舊巢鳳冷朝飛遠古井金寒曉汲遲<lb/>
待得楚臺雲散後却憑琴調寄相思<lb/>
　　　題平翠樓<lb/>
<pb n="KR4h0117_WYG_253-6b"/>
華樓突兀摩蒼天清吟飛上神飄然虛欄六曲拂雲起<lb/>
蓮峰千仞當樽前晴嵐帶霧結秋色脩竹過雨鳴寒泉<lb/>
東風一笑歌石鼔心期試問金鼇仙<lb/>
　　　友人擬古樂府因題十絶句<lb/>
早晩臨粧鏡秋容怯玉鈿君心如日月照妾似初年<lb/>
　　　其二<lb/>
采荇歸來午花梢日轉廊綠陰凉似水不見洗紅妝<lb/>
　　　其三<lb/>
<pb n="KR4h0117_WYG_253-7a"/>
生愛東鄰女蛾睂畵不如近來機杼廢臨得右軍書<lb/>
　　　其四<lb/>
漫道從軍樂風霜只獨居三年遼水上不得一行書<lb/>
　　　其五<lb/>
海上扶桑景清光日見君秪愁風雨夜西北有浮雲<lb/>
　　　其六<lb/>
今夜中秋月含情獨上樓辰星三兩㸃偏照玉簾鈎<lb/>
　　　其七<lb/>
<pb n="KR4h0117_WYG_253-7b"/>
自見南樓月頻頻夢楚州無端今夜雨祗作小山秋<lb/>
　　　其八<lb/>
露井疎桐晚風亭碧藕秋捲簾山月上水宿見雙鷗<lb/>
　　　其九<lb/>
堂上春花老流泉日繞山願爲雙白鶴雲路載君還<lb/>
　　　其十<lb/>
天子西巡狩彤弓錫虎臣樓蘭何日斬看汝畵麒麟<lb/>
　　　登福山遇僧偶出二首<lb/>
<pb n="KR4h0117_WYG_253-8a"/>
欲扣禪關未有詩滿山空翠濕人衣竹間倚杖到西日<lb/>
試看白雲歸未歸<lb/>
鷲嶺雲深杖屨幽竹風松影共悠悠何人分得僧家榻<lb/>
坐看南山一片秋<lb/>
　　　友人見訪不遇<lb/>
君來白鶴下青冥我入春山聽曉鶯可惜小樓風雨過<lb/>
無人收拾萬松聲<lb/>
　　　牧牛圖<lb/>
<pb n="KR4h0117_WYG_253-8b"/>
平原雨多煙草浮牧童驅牛如挽舟柴門正在水深處<lb/>
青山流過屋西頭<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百八十六</head> <lb/>
    <p>
<pb n="KR4h0117_WYG_486-1a"/>
欽定四庫全書<lb/>
　石倉歴代詩選卷四百八十六<lb/>
　　　　　　　　　　　　明　曹學佺　編<lb/>
　明詩次集一百二十<lb/>
　　徐威<lb/>
　　　雜詩<lb/>
顛倒夢魂中無像成有像無山見䕫魖無水見罔象無<lb/>
火畢方横無木枸杞藏無澇商羊奔無旱神馬降無病<lb/>
<pb n="KR4h0117_WYG_486-1b"/>
䜿投肓無過彭訴上雄虺首岑岑竒鶬頭㟿㟿二客鶴<lb/>
翩翻五女石骯髒墨精冉冉行竹男喤喤向不動講堂<lb/>
種㝠然千百狀周公不可詢覺来空惝怳持燭照人間<lb/>
熟眠無耆壯怪事何足書一尊乃清貺自古天道公可<lb/>
怨在不言日月諱明明雨露諱欣欣霜雪諱慘慘雷電<lb/>
諱焞焞唐虞暨周孔誰作不諱人漫漫一大夢口舌無<lb/>
常存今人不如古時不分朝昏氣不分燥濕情不分怨<lb/>
恩法不分威賞朝夕趨饔餐吾願天有口諄切誨八夤<lb/>
<pb n="KR4h0117_WYG_486-2a"/>
貪婪誨之義殘忍誨之仁庸愞誨使絀才猷誨使信六<lb/>
經休講魯百家可歸秦無令知天者醒然亦如醺<lb/>
　　　更鼓<lb/>
朝撾東方日夕撾西方月日月撾不窮撾落人頭雪後<lb/>
山煙火生前山煙火滅侵曉桃花紅夜半風瑟瑟秋雨<lb/>
滴梧桐年年長柯葉感此發長嘆萍鄉信膚説<lb/>
　　　君子有所思行<lb/>
命駕出城郭局局遐作觀南伐蘇冢木北采背峪蘭東<lb/>
<pb n="KR4h0117_WYG_486-2b"/>
濯激浪河西登懸鼓巒逰覽不稱意臨風發長嘆谷口<lb/>
子真隠巖下傅説官閉由有本性天道乃相干我欲焚<lb/>
我筆堕我肺與肝蕭然死灰場庶以除劖刓<lb/>
　　　五逰<lb/>
佌佌甕盎中躍然懐髙遷焚輪駕我騎挈貳挟我韉約約<lb/>
縱我勒逍遥横八埏登陟中天臺徘徊崑崙巔晃晃金銀構<lb/>
輝輝珠玉櫋袪逐化人舞曲隨王母編渴将絳雪進飢奉碧<lb/>
霞前吞嚼同沆瀣逺避螻與羶我髮黑猶漆龜鶴齊長年<lb/>
<pb n="KR4h0117_WYG_486-3a"/>
　　　美女篇<lb/>
我家江之右桀構龍洲南裁衣并織素自年十二三箜篌不<lb/>
足理詩書乃所湛時有夸毗女投帨来相參越白靣黯黯<lb/>
楚娃耳耽耽縮爾謝娥遯靦然西施慙我有玉跳脱結腕<lb/>
固相堪我有金爵釵頭上雲鬖鬖庸人多外悦君子或内<lb/>
探不幸入無鹽媒氏叢戲談撫膺空長息乾坤失泓㴠<lb/>
　　　獨酌亭歌<lb/>
我飲酒飲一斗不問杜康有竒方儀狄有好手不問程鄉千里<lb/>
<pb n="KR4h0117_WYG_486-3b"/>
無給園三昧否我飲酒飲一斗若李翰林能上船若馬臨卭<lb/>
能滌缶若王刺史能愛賢我當再拜結良友尊前論語半<lb/>
部書十二三時隨吞嘔閉門終日有誰知獨酌無慙酒一斗<lb/>
　　　逰懸鼓崖歌<lb/>
鄖西縣南懸鼓崕莽幪幪兮條䕸䕸有狐綏綏幸有窟<lb/>
有虎眈眈同招豺基治有人不愛道信謂真武承仙階<lb/>
安能齷齪居礨澤秪是婆娑横天街左鞭右笞血赤子<lb/>
勇刀乃脂刲乃膎豈知禹迹嚴山旅亦有虞廷對天柴<lb/>
<pb n="KR4h0117_WYG_486-4a"/>
學官讀書諳民社卑山有仙終可懐樊遲已䝉宣父教<lb/>
寜謂桃源無垠涯凉風吹菊映重九尊前獨泣文章乖<lb/>
萬方未得除舊𤯝髙步許於桓景偕宿煙已銷輕霧歛<lb/>
玲瓏布韈投青鞵左瞰天河孤燕尾右視蘇坡雙彭排<lb/>
前山有農百煙火後山無名重氛霾清風随我白馬蹄<lb/>
二三墨客為良儕對酒思為孟陽友哦詩要與靈運諧<lb/>
森森槁木乾欲舞恰恰飛禽啼如俳山人再拜来謝我<lb/>
此地逢君名始佳广下有人来造屋焚香莫御太和<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0117_WYG_486-4b"/>
禜祈當見雨隨轍纛祭須令塵蔽靫一行便寄百年跡<lb/>
石巖巖兮誰孔皆<lb/>
　　　蘭室歌<lb/>
我聞有客来瀛島贈君一本無名草九天沆瀣洗逾香<lb/>
萬里扶搖吹不老奴薜荔兮婢女蘿甲馬營中無襁褓<lb/>
試向屈原騷裏尋又對文王琴中討始知此草有芳名<lb/>
古来君子同生道馡馡新茁馬氏兒穆穆還為謝家寳<lb/>
君今移種讀書堂春風秋露長相保聲名都在此中傳<lb/>
<pb n="KR4h0117_WYG_486-5a"/>
不必區區問商皓<lb/>
　　　竹軒歌<lb/>
桃花爛爛鋪春色緑栁江頭總堪折回看庭下青篔簹<lb/>
誰與窮年伴霜雪萬竿直拂青雲端翛翛鳳尾凌輕寒<lb/>
六月五月不知暑来此枕簟宜盤桓忽然夢到湘江上<lb/>
湘妃掩袂啼相向東遊晉室訪清談嵇康盥櫛留輪兩<lb/>
自覺紅塵不入我簾櫳茅草不入我心胸一尊常嘯清<lb/>
風中惟有此君臭味同<lb/>
<pb n="KR4h0117_WYG_486-5b"/>
　　　樂丘短歌<lb/>
君不見㤗華峰頭涓涓溜直到尾閭天盡頭又不見白<lb/>
雲觸石便成雨只如蜃氣能為樓樵谷老人百不憂熟<lb/>
知造化有短脩琴張惜不隨桑户恵生何暇問荘周石<lb/>
子㘭頭土一抔便是堯夫安樂窩千載與汝同優游嗚<lb/>
呼千載與汝同優游<lb/>
　　　天馬崖歌<lb/>
是歳丙辰上已後徐子泛舟金魚口笑指前山問同遊<lb/>
<pb n="KR4h0117_WYG_486-6a"/>
天馬之崖是耶否坐中有客號多聞劇談前事遺尾首<lb/>
或謂神駿自天来不雲奔兮不電走左潛右見山之幽<lb/>
縱有韓哀莫馴揉一朝石崖露筆峰天馬二字渾如斗<lb/>
停舟邀我試一登灑灑清風生腋肘異哉異哉復異哉<lb/>
何人落筆猶揮箒飛鴻秋晚勢翩翩蹲虎雲深威赳赳<lb/>
娟娟雙璧委泥沙皎皎素衣堕塵垢自古文人薄命多<lb/>
流落江湖信不偶東塗西抹有餘懐千載誰能分巨手<lb/>
天愛文光不可藏變為此跡開聾叟精華徹天劍始輝<lb/>
<pb n="KR4h0117_WYG_486-6b"/>
燐火輪地銘初剖重聞師徳瓦瓶書分明曽為房琯有<lb/>
又見昌黎石鼓歌平反宣室功逾久惜哉此筆不題名<lb/>
令我胸中増懮紏只今名山可藏書書生須記某也否<lb/>
　　　操舟行<lb/>
半生操舟江海上不求長年告来往戲看波浪躍杯醪<lb/>
百尺髙㠶疎着繦突然天末鳴颶風舟子篙人俱改容<lb/>
戙戨不受林樾詔肝膽始落層氷中大呼江神與河伯<lb/>
翊我檝回首黑雲暫歛衣巳覺心頭㸃腥血書生豪氣<lb/>
<pb n="KR4h0117_WYG_486-7a"/>
何不除裸浮青草還具區不為㝠㝠䕶通儒耐可持文<lb/>
随鯈魚<lb/>
　　　舟中夜夢廖同年孔服作詩二句覺後足成一首<lb/>
文章憎命逹何况飽羣經坎坷投長劍稽遲夢短亭衝<lb/>
風迎駭浪孤雁起寒汀相憶雲山逺心知兩地寜<lb/>
　　　和杜先生中秋對月詩<lb/>
清光何處好此夕憶長安四達銀橋外羣仙碧漢端更<lb/>
深蓮炬逺歌罷桂槳寒猶謂蝦蟇影無如往嵗團<lb/>
<pb n="KR4h0117_WYG_486-7b"/>
　　　九月一日逰懸鼓崖<lb/>
秋風懸鼔下煙火兩三家曲折通崖徑蕭條倚樹花蛩<lb/>
聲如互答人語半<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>牙酒盡青山暮歸鴻背落霞<lb/>
　　　九日<lb/>
湘北雙懸涙江南㡬得音重陽今五度泮水只孤吟對<lb/>
菊聊傾酒逢人不鼔琴縱然方朔起難為卜浮沉<lb/>
　　　庚戌年正月六日夜賦<lb/>
古今事不償吾願展轉書牀卧未安自信野鴟摶雪下<lb/>
<pb n="KR4h0117_WYG_486-8a"/>
寜知林鵲在門端滿爐榾柮煨春意一樹梅花伴夜寒<lb/>
欲寄半生尋友夢班楊去後有歐韓<lb/>
　　　課暇偶題<lb/>
靣靣青山段段雲羣鴉聲裏記朝曛風前櫛髮慿誰握<lb/>
燈下哦詩只自聞春去庭花空落子天迴星斗始成文<lb/>
窮愁最有虞卿夢操筆踟蹰問典墳<lb/>
　　　清明日用杜子美先生清明詩韻寫事<lb/>
鞦韆舊俗講堂東穉子相呼我半聾莫對春風思拍拍<lb/>
<pb n="KR4h0117_WYG_486-8b"/>
應隨釋氏説空空染紅濡緑詩魂逺去國懐鄉客意同<lb/>
先塜紙錢投未得㡬聲啼鳥落花中<lb/>
　　　紀夢<lb/>
百累長從夢裏休起来塵土塞胸頭溪山風雪年年路<lb/>
燈火琴書夜夜樓衆草未愁啼鴂早震雷堪報蟄龍幽<lb/>
人生只合推行止雲物無心自去留<lb/>
　　　寄魏繡衣<lb/>
錦城春暖獨乘驄行看芙蓉秋晚紅一笑峨嵋山顫雪<lb/>
<pb n="KR4h0117_WYG_486-9a"/>
再吟巫峡水増風髙岡遮莫鳴孤鳳層漢猶能峙蟄龍<lb/>
江上題詩多感激分明北斗酒杯中<lb/>
　　　初夏寫懐寄林先生<lb/>
講堂萬巻古今文車馬炎炎過不聞平地江湖三日雨<lb/>
徧空樓閣半岩雲草知深意年年發酒戀枮腸日日曛<lb/>
冷煖不湏分桂李臭香從古説蕕薰<lb/>
　　　中秋詠懐借杜子美先生秋日述懐一百韻<lb/>
　　　　和寄栁州倅假鳴桑先生<lb/>
<pb n="KR4h0117_WYG_486-9b"/>
異鄉青嶂外古黒白雲邊北極懸雙眼中秋渡四年燈<lb/>
前横一劍江滸宿孤船玉露團團忌金波烱烱然山風<lb/>
徒自溷儒俗不同遷對酒輕千日論詩嗣百篇斵才猶<lb/>
見樸礲智未成圓自是窮荒地誰憐落寞天梧桐牀䕶<lb/>
滿蟋蟀井吟偏何處尋靈運無人問稚川寒岩巢燕别<lb/>
疎竹網䖝懸市價希求紙民儲寡守錢饔餐麤乃習衣<lb/>
褐短堪憐名谷非甘谷稱泉半盜泉土城門不警竹屋<lb/>
壁常穿鈞石唯咨背輿臺祗食肩戅騃千百種秀敏㡬<lb/>
<pb n="KR4h0117_WYG_486-10a"/>
多員獵野狐偕走燒畬蟻並縁誇酣言沓沓鼓飽腹便<lb/>
便定静聾疑吹晴明瞽訝煙立名甘在下恃氣或争前<lb/>
肥醜紅樓女粗豪碧洞仙城隅頻有約淇水久相傳淰<lb/>
淰重嵐晻潺潺小澗湲背恩棠遂伐㤀義豆長煎胥學<lb/>
㓙如蠆無慚行有羶豚蹄祈殖穀糟酒樂登筵墉集欺<lb/>
猫鼠林藏逐雀鸇禮羅誰共入憲網底粗悛腐木難勝<lb/>
斧孤雛叵受鋋整冠迷狎李稱物昧持權天徳勞廵撫<lb/>
人愚苦係攣樹藩吁格逖作縣失烝蠲平讞飜遺蠧催<lb/>
<pb n="KR4h0117_WYG_486-10b"/>
科絶勝畋穢汚無與汰殘忍復叨全私有千端計公無<lb/>
半語宣執鞭深結友握槧惡親賢富視銅三百貧量石<lb/>
二千中冓言可醜有北爾當先反笑人駑鈍私揚己驥<lb/>
翩謬為明舞態暗弄卓奔絃偽狗姑盛衍非魚罔寄筌<lb/>
斯人宜罪也夫我豈為焉自昔圖通變而今謹折旋苐<lb/>
令心怏怏未極理𤣥𤣥諸子新粱肉羣經舊井田鸞鳴<lb/>
將日近鵬舉欲雲連何苦原衣弊難更肇錦鮮平瀾寒<lb/>
負耒陰壑夜鳴舷冷落千軍筆紛披十様牋㢘都多寵<lb/>
<pb n="KR4h0117_WYG_486-11a"/>
顧貪守一拘牽固謂身無絀原来命獨邅崐山寜玉棄<lb/>
合浦敢珠捐踧踖騰髙浪參差始碧漣悠悠江至澧浩<lb/>
浩洛吞瀍對客封佳句思親夢故阡甘心和氏璞靦靣<lb/>
祖生鞭嫫母聲兼惡南威色䘮娟嗷嗷秋塞雁嘒嘒晩<lb/>
林蟬傳世心如錦回天力未綿馬融先解帳鄭老疾推<lb/>
氊幼子攤書籍嬌妻問翠鈿乾坤無廣厦風雪壓危椽泛<lb/>
慕滄溟際行思岱嶽巔五窮延使坐三疾彊令痊日㗖<lb/>
如瓜棗時尋在火蓮拒隨昌寓乘嬉射長房拳偪側悲<lb/>
<pb n="KR4h0117_WYG_486-11b"/>
圖駿徘徊笑卜鱣歛容過土梗負汙逐羅韉炙熱誰何<lb/>
燄隨流恁地涓摘蘋聊涉沚務稼暫依壖緬為知心惜<lb/>
難紓渇思纒晴岡靈鳳啞旱嵗老龍眠惡守邪谿黑勤<lb/>
磨大道堅胸襟真濩落翰墨獨瑰妍既作鵬同起休論<lb/>
鷃少翾數精卑一行詞正陿優旃氣象凌秋漢光華逼<lb/>
斗躔居今仍齒齒覽古愈䖍䖍珍敵西南美雄排左右<lb/>
甄上台凝望鋭寄字逺求駢京賦人争寫麟經手續編<lb/>
小官居不愠健筆秉湏專白下巖鳴鐸長沙省佩弦仗<lb/>
<pb n="KR4h0117_WYG_486-12a"/>
明誅𤨏伯吐愛學乘禪爾雅言言熟傳燈字字詮賈生<lb/>
䜛自漢郭隗起無燕門弟懐明道家人念閔騫久孤黔<lb/>
首戀肯與瘴江延寫别衣皆涙求親道欲涎山長空寄<lb/>
鯉春盡好聞鵑牛女縭猶結參商轂怎旋盪舟如得奡<lb/>
辟穀茍逢佺閶闔湏臾啓文昌瞬息褰世間驚兩鳥眼<lb/>
底盡飛鳶脱後前人步終貽半世愆酉山書每附浯石<lb/>
頌宜鐫處處青春在年年碧草芊壮心期不已浩氣亮<lb/>
非孱韓栁拚来擇蕭曹幸免銓<lb/>
<pb n="KR4h0117_WYG_486-12b"/>
　　　過安陸詩東郭同年本寛<lb/>
秋風吹雁過西東怪事無勞問太空安陸江頭一杯酒<lb/>
月明寒浪逐孤篷<lb/>
　　　舟次均州<lb/>
浪裏牽舟靣靣山䖍州十八是平灘征鴻不逐隨陽伴<lb/>
萬里孤鳴月夜寒<lb/>
　　　即事<lb/>
十載奎婁避劍光不應流落在遐荒重磨未得豐城土<lb/>
<pb n="KR4h0117_WYG_486-13a"/>
中夜彈歌斷客腸<lb/>
　　　登洞賓亭<lb/>
敬為先生拜此亭午風澹澹樹青青書生苦被文名累<lb/>
始羡長吟過洞庭<lb/>
　　　轉晴竒石<lb/>
捲將流水上巔崖處處荒林隠宿霾千古此名傳獨好<lb/>
祗云仙子墮金釵<lb/>
　　　背嵎沃壤<lb/>
<pb n="KR4h0117_WYG_486-13b"/>
山下平平百頃田人家多厭粥和饘不應限却東南地<lb/>
豐草長林塞眼前<lb/>
　　　廣順晴嵐<lb/>
四靣青山似畫圖烟雲旦晚自糢糊好風吹散西邊雨<lb/>
獨見晴峰碧漢孤<lb/>
　　　書閩藩公舍壁<lb/>
客裏重陽菊正香衡文事了促歸装弟兄未盡登髙興<lb/>
仰看青雲數雁行<lb/>
<pb n="KR4h0117_WYG_486-14a"/>
　　　送李司訓夀夫之繁昌<lb/>
十月梅花早報春相思誰是賞春人山亭獨酌杯中酒<lb/>
顛倒東風却夢君<lb/>
　　俞㤗<hi>字國昌無錫人</hi>
　　　題丹陽賀氏採桑飼蠶圖<lb/>
一從西陵育蠶始開我萬世資生原五畝橋邊樹桑柘<lb/>
衣裳乃服由軒轅王澤寖衰不下究棄置田廬作園囿<lb/>
閭閻無復採桑人却欲重重被文繡吁嗟皇妃躬祀夫<lb/>
<pb n="KR4h0117_WYG_486-14b"/>
人繅豈敢惡逸為勤勞公桑蠶室古来重里罰有布懲<lb/>
不毛崇陽㧞茶易桑植乖厓卓有先㡬識四野陰稠桑<lb/>
作林襄城歌舞忠宣徳上有作者民斯從三吳非復當<lb/>
時風一花一木務珍玩飼蠶樹老煙蕪叢兹圖宛然含<lb/>
諷意彷彿東郊勸蠶事桑陰筐簍去復来屋裏婦姑忙<lb/>
不寐簇箔層層候起眠窖蠶繅絲説去年却歎官租猶<lb/>
未了莫教重貢八蠶綿<lb/>
　　　劒泉篇為虎丘戈生題<lb/>
<pb n="KR4h0117_WYG_486-15a"/>
海湧山髙一池小磨劒空傳仙跡杳清泉香浸夹溪芹<lb/>
曲徑陰連穿石篠幽人結屋傍池隈野服芒鞵日旋繞<lb/>
干將飛去不可留山月獨留常皎皎汲泉髙處景尤竒<lb/>
脩綆下垂深樹杪知君託興殊不淺此生甘與山泉了<lb/>
胸中無限洞庭秋肯向俗塵徒擾擾<lb/>
　　　為張西疇題馬<lb/>
三花駿分妙無匹展圖知是韓郎筆胡塵不驚邉塞清<lb/>
飽食天閑安且逸彷彿委尾風蕭騷絶羣如見玉逍遙<lb/>
<pb n="KR4h0117_WYG_486-15b"/>
錦韉金絡新妆束歸来漠北收天驕病眼摩挲増太息<lb/>
聖皇御極神馬出疆場不試圉人閒長伴将軍老空<lb/>
櫪<lb/>
　　　速祝鳴和不至再和来韻<lb/>
馬首出門常向東依依如見神仙宫俗縁束縛觧不去<lb/>
無由共對銀缸紅道腴元不在珍玉聊以山肴敘鄉曲<lb/>
百篇有待醉時成自料牀頭餘一斛<lb/>
　　　朝天宫杜真人畫<lb/>
<pb n="KR4h0117_WYG_486-16a"/>
亂雲閣山山欲低溪煙籠樹村欲迷鍊師採藥入雲去<lb/>
樹底茅茨空鶴栖雲開湏臾藥師返庭鶴一聲人意逺<lb/>
本来大道自森然萬木蕭疎落霞晚<lb/>
　　　西郊同王浚川作<lb/>
寒山一眺望野意多躊蹰不圖潦倒後猶記相逢初宦<lb/>
跡苦淫滯吾道空嗟吁醉来重慨古世路憐廽車<lb/>
　　　送靈山劉尹先為海門經厯<lb/>
三載忘年誼懐君每動顔海門淹老驥合浦得翹關石<lb/>
<pb n="KR4h0117_WYG_486-16b"/>
室人何在仙巖勝可攀更從民俗問應有去珠還<lb/>
　　　和施静觀二十四夜寫懐韻<lb/>
剪燭不成寐幽懐坐轉深餘寒慿雪峭多病閲年侵處<lb/>
世真如夢逢人少㑹心呼童頻洗盞狂量尚能禁<lb/>
　　　江心寺和文丞相韻<lb/>
志矯千鈞力一絲摩挲長劒㡬含悲間關浮論空憐我<lb/>
倉卒降書竟是誰獨以死生明大義肯将成敗挫先期<lb/>
一區落莫南歸路遺詠那堪作淚碑<lb/>
<pb n="KR4h0117_WYG_486-17a"/>
　　　和鳳山宗伯留都寄扇韻<lb/>
笑談常把肺肝傾去就何心較重輕花竹園林春未老<lb/>
雲霞樓閣眼還明廻瞻北闕恩難報稳卧東山夢不驚<lb/>
自分疎慵當棄置却憐天上故人情<lb/>
　　　國聲弟新製一舟號曰浮荘謝思泉少卿題扁<lb/>
鷁彩浮游東復西漫勞卿僕扁新題江湖浩蕩心俱逺<lb/>
河漢迢遥路不迷兩岸芙蓉經五瀉半篷煙雨出雙溪<lb/>
何年澤國尋幽社一枕清酣伴鷺鷖<lb/>
<pb n="KR4h0117_WYG_486-17b"/>
　　　九日卧病寫懐時駕至臨清<lb/>
佳節還從客裏過那堪抱病卧巖阿日臨争覩龍光近<lb/>
嵩祝其如虎拜何併喜黄花沾雨露即看黎庻起謳歌<lb/>
包容聖度寛如海願賜餘波潤久疴<lb/>
　　　安桂坡山堂和段子辛韻<lb/>
歸来偶作看山人恍惚桃源路未真松榻夜寒雲透枕<lb/>
桂叢光滿月為隣笛聲誰弄滄洲夕泉味猶甘竇乳春<lb/>
已辦筆牀茶竈在扁舟莫厭日相親<lb/>
<pb n="KR4h0117_WYG_486-18a"/>
　　　羅弦齋社飲和韻<lb/>
一溪清繞白鷗沙共羡風流太守家興逐時秋多買菊<lb/>
山無官税儘栽茶蒼髯瀟灑将成雪青眼分明不眩花<lb/>
醉後却憐詞筆健蠻牋風雨自横斜<lb/>
　　　和撫公陳静齋同登慧山韻<lb/>
無事肩輿日到山倚欄偏愛上池泉雨餘林鳥聲猶澀<lb/>
春老溪花色尚妍簪紱喜同嘉燕地風濤久謝乞歸年<lb/>
紀遊須仗名公筆净掃蒼苔石上鐫<lb/>
<pb n="KR4h0117_WYG_486-18b"/>
　　　贈宜興友人<lb/>
好山吾郡説荆南天與幽人着草菴坐踞松臺延夜月<lb/>
歩隨鳬舄破朝嵐茶經雅致追桑苧橘頌髙風憶子瞻<lb/>
咫尺未能驅俗駕應從玉版特相㕘<lb/>
　　　䆳菴閣老宅賞燈限韻<lb/>
芳宵娛客漫張燈何幸龍門此共登放夜有恩寛漢禁<lb/>
分盤隨意出盧蒸未論火樹三千架真在瑶臺十二層<lb/>
玉燭喜調今日㤗相公元不自能言<lb/>
<pb n="KR4h0117_WYG_486-19a"/>
　　　題畫<lb/>
小舸繫煙汀誰知笛裏情寒蘆風瑟瑟正是晚潮生<lb/>
　　　題畫送同年髙頴之冊封黄州<lb/>
翹首東南㡬夕曛歸心時逐廣陵雲乘軒偶借天風便<lb/>
喜讀黄岡竹外文<lb/>
　　　次韻盆池新荷<lb/>
地拘未遂凌川勢小展如懐畏滿時造物自知生意在<lb/>
玉淵金井露參差<lb/>
<pb n="KR4h0117_WYG_486-19b"/>
　　　費縣口占<lb/>
地湧青蓮石抱沙東䝉北枕水環衙山城誰道春来晚<lb/>
開徧棠梨又枳花<lb/>
　　　楊妃吹笛圖<lb/>
音律從来夀邸長宫中新調稱新妆誰知吹出無雙曲<lb/>
究為嵬坡訴斷腸<lb/>
　　　送吳秀才還武義<lb/>
一瓢来汲恵山泉白石青松意灑然秋色滿溪㠶影動<lb/>
<pb n="KR4h0117_WYG_486-20a"/>
路人爭指孝亷船<lb/>
　　　揭齋瞶翁偶題<lb/>
石鼎泉聲正午茶故人通刺到吾家莫教附耳談時事<lb/>
髙栁橋邊日易斜<lb/>
　　　送友人還吳門<lb/>
十年京國夢中心到此春光滿上林莫為鶯花漫留戀<lb/>
麥黄蠶老候歸音<lb/>
　　俞暉<hi>字國光號小泉居士子憲輯明百家詩者</hi>
<pb n="KR4h0117_WYG_486-20b"/>
　　　代題恵山秋霽圖<lb/>
峩峩古恵山秋郊如立玉氣清軋髙穹厚載亘深軸中<lb/>
虚發靈泉晝夜㒺盈縮泉邊有髙士飲泉養虗穆詩書<lb/>
濟世具坐費十年讀畜久将大施蒼生待餘沐文章况<lb/>
大雅布帛而菽粟鄙夫存朽腐隨問致篇牘悠然朝野<lb/>
思感中還媿恧<lb/>
　　　贈鷗沙<lb/>
兹邑少山水江沙入孟河君家何處所鷗鳥傍人多適<lb/>
<pb n="KR4h0117_WYG_486-21a"/>
性從予好㤀機奈爾何因君發遐想塵海久蹉跎<lb/>
　　　山中懐舊<lb/>
長日一無事行遊空歲華看花已迷路對酒欲忘家心<lb/>
懶道仍在時清樂有加獨憐朋舊逺雲徑㡬興嗟<lb/>
　　　覽籍<lb/>
𤣥嘿常懐出世心殘編猶自費探尋久辭酒伴驚身健<lb/>
偶接朝簪幸跡沈并食㤀情過午漏閒眠隨意得花陰<lb/>
人生何必多牽繫一室還将薄萬金<lb/>
<pb n="KR4h0117_WYG_486-21b"/>
　　　蒲仙草堂<lb/>
君居城市好林泉遶屋栽蒲似水邊九節靈根堪作杖<lb/>
五時香氣欲熏天客至不妨沽酒坐閒看還得把書眠<lb/>
聞君八十轉强健始信昌陽善引年<lb/>
　　　旅次<lb/>
記得出門桃李穠今朝忽見隔江楓孤城砧杵隣家月<lb/>
野寺鍾聲客邸風一鳥倦飛秋漵渺寸心愁折夕陽空<lb/>
夢魂欲隨飛蝶去紙帳梅花夜雨中<lb/>
<pb n="KR4h0117_WYG_486-22a"/>
　　　擬題六井鄴侯祠<lb/>
井道而今正有功瓣香来弔鄴侯宫龍收雲雨秋湖碧<lb/>
鵠起江山夕照紅朱紱漫傳封拜後白衣真想指揮中<lb/>
石池千古寒泉在歌罷滄浪一鑑空<lb/>
　　　畫障次韻<lb/>
老人自是逃名者白髪蕭然緑薜衫盡日江亭誰作伴<lb/>
相看沙鳥與風㠶<lb/>
　　　扇景<lb/>
<pb n="KR4h0117_WYG_486-22b"/>
數㸃白鷗逺近明蓼花汀沒釣臺横得魚未惬歸舟趣<lb/>
坐看桐江月漸生<lb/>
　　　病餘鼔琴<lb/>
書劍三年入病鄉功名心碎萬人場月来風静黄昏後<lb/>
零落梅花十指香<lb/>
　　　夏日訪友<lb/>
萬緑新齊花影沈四圍脩竹絶塵侵主人不見空来去<lb/>
看盡白雲山色深<lb/>
<pb n="KR4h0117_WYG_486-23a"/>
　　　偶題<lb/>
數椽茅屋風霜古四壁圖書歳月塵自喜髙吟足晨夕<lb/>
杜門三載不知貧<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_486-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百八十六<lb/>
</p>
<p>
</p>
  </div>
</body>
</text>
</TEI>
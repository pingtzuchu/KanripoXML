<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百四十一</head> <lb/>
    <p>
<pb n="KR4h0117_WYG_441-1a"/>
欽定四庫全書<lb/>
　石倉歴代詩選巻四百四十一<lb/>
　　　　　　　　　　　　明　曹學佺　編<lb/>
　明詩次集七十五<lb/>
　　陳烓<lb/>
　　　松逕風<lb/>
一逕深且紆森森覆松栝清風池上來幽思與之發逸<lb/>
響諧素琴凉隂散緗帙𢎞景或可邀高懷共清豁<lb/>
<pb n="KR4h0117_WYG_441-1b"/>
　　　山寺夏遊<lb/>
素懷壓囂塵况値煩暑逼緬彼青蓮宫岧嶤倚空碧乗<lb/>
興擕素琴緑雲散輕䇿山深岩逕紆境淨松蘿密老衲<lb/>
忽相迎坐我三生石啜茗談苦空了然羣慮息曇花飄<lb/>
天香岩翠落巾舄囘首盻塵區營營果何益<lb/>
　　　思母<lb/>
征夫日駪駪王事憂靡盬孤雲何處來悠揚自輕舉隨<lb/>
風天外飛往來無間阻雲下是義山親舎此其所道逺<lb/>
<pb n="KR4h0117_WYG_441-2a"/>
不可即寸心良獨苦黙黙兩忘言翹首重延佇<lb/>
　　　懷友<lb/>
美人在何方去住不可度閉目想儀容𡨕心寄寥廓憶<lb/>
昔論交日看雲時共酌調我膝上琴喚起松間鶴青雲<lb/>
惜分飛白首欣有託慎勿逐紅塵參商遽牢落悠悠江<lb/>
上舟喳喳簷頭鵲為報義溪鷗還來尋舊約<lb/>
　　　菜蒥<lb/>
園菜何青青春風藹生意茂葉已充庖靈根復萌肄偉<lb/>
<pb n="KR4h0117_WYG_441-2b"/>
哉君子心於兹識眞味薦之羅綺筵令人薄珍異<lb/>
　　　松下詠古<lb/>
古松夾通徑一水清而紆有客坐松下含笑讀漢書乃<lb/>
知絳與灌不若商山癯百戰徒爾勞一語雅且都漢祚<lb/>
垂四百元啟子房謨<lb/>
　　　與林方伯世調葉學諭茂才鄉進士世增洎堂<lb/>
　　　　兄文厚夜泛分得鳥驚二韻時乙丑歲十一<lb/>
　　　　月十三日<lb/>
<pb n="KR4h0117_WYG_441-3a"/>
雪晴天始寒午夜孤蟾皎睠彼座上人夐軼風塵表笑<lb/>
談宇宙寛傲睨江湖小林影逗空明波光窮浩渺行樂<lb/>
貴及時百年同過鳥<lb/>
　　　虎溪三笑圖<lb/>
所趨固異時襟懷頗同調脱畧辭垢氛廬峰擇高妙社<lb/>
散機已忘談空且流眺輕風吹浮雲誤越虎溪徼顧兹<lb/>
空翠間撫掌同一笑詎識千載餘畵圖有遺照<lb/>
　　　臘月十四夜翠庭主㑹泛江以欲問吳江别來<lb/>
<pb n="KR4h0117_WYG_441-3b"/>
　　　　意為韻<lb/>
夕景澹餘暉一棹弄溪曲欣兹四五人歲久情愈篤天<lb/>
寒露氣重江靜波光緑緑酒間新詩舎此更何欲<lb/>
冬去春復來乾坤有常運達人體自然百年付良醖靜<lb/>
夜江有聲微雲月生暈相逢且盡歡得喪何須問<lb/>
鴟夷本高智所志在五湖遺迹已千載出處眞吾徒俯<lb/>
視滄波渺仰看明月孤散髪弄扁舟何論越與吳<lb/>
　　　空江獨釣圖為璋姪題<lb/>
<pb n="KR4h0117_WYG_441-4a"/>
一氣團虛亘寥廓天光雲影鏡中落紛紛物態從變更<lb/>
眼底何如阿翁樂名利不牽身獨閒萬頃滄波百尺竿<lb/>
溪月江風隨意取星星短髪顔如丹潮來潮去憑此竹<lb/>
不釣齊璜釣荆玉遊鱗掣破浪花圓欸乃一聲山水緑<lb/>
君不見渭濱人熊羆不入姬文夢百歲風光老釣綸又<lb/>
不見嚴灘老漢家名節在一絲雲臺事業迹如掃誰冩<lb/>
斯圖託意深小阮重之輕南金持來索我題佳句薰風<lb/>
灑灑清煩襟幾向濯清亭子上凭欄相對成惆悵安得<lb/>
<pb n="KR4h0117_WYG_441-4b"/>
呼酒傾百壺爛醉沙頭續漁唱<lb/>
　　　德符姪請為汪時勉題謝廷循山水圖<lb/>
扶桑日出高千丈閉却衡茅謝塵鞅煙篆漸消石髓香<lb/>
每憶丹青惬幽賞小阮叩門持軸來披圖一翫煩襟開<lb/>
云是汪君最瀟灑博古重文亦妙哉眼看此圖如初夏<lb/>
重林疊嶂相高下老松號風白晝寒飛泉潄石丹厓瀉<lb/>
千峰萬峰天地鍾巨靈劈斷眞竒功水石奔衝躍駿馬<lb/>
樓臺掩映森蒼龍巋然梵刹倚空表俯視滄溟一杯小<lb/>
<pb n="KR4h0117_WYG_441-5a"/>
老僧入定不出門隱隱鐘聲度林杪小橋流水深復深<lb/>
雲䕶碧榦團清隂䇿蹇杖藜誰氏子青天破㡌隨瑶琴<lb/>
石徑縈紆少車馬草堂中有讀書者說秦有術陋蘇張<lb/>
相漢何能追董賈兩翁坐對話同心十載歸來卧朝簪<lb/>
南薰拂拂披滿座水花弄影浮衣襟獲麟細談傷國史<lb/>
日午酣歌猶未已遥空雨歇斷虹明列岫層層獻青紫<lb/>
片帆何處送小舟乗風載酒逐江流山中有約掃苔石<lb/>
一飲共洗千古愁相逢傾葢渾如故杯酒論情寧論數<lb/>
<pb n="KR4h0117_WYG_441-5b"/>
溪魚吹破浪花腥野鳥啄殘庭樹暮胸次悠然浩無垠<lb/>
從教臺閣書竒勲太上道德端可仰浮世功名奚足云<lb/>
吁嗟此景果何有道子王維去已久誰家術者巧摹臨<lb/>
筆端造化傳不朽我喜近得脫樊籠滄浪一曲清塵胸<lb/>
仰天倚劒發長嘯懶雲墮地空重重安能呼起畵中人<lb/>
相與談笑傾一斗揮汗題詩寄汪君莫把樽前輕覆瓿<lb/>
　　　東江夜泛用謝康樂詩句十韻<lb/>
東江頭秋月下碧樹金風更瀟灑滄浪之曲歌未終孤<lb/>
<pb n="KR4h0117_WYG_441-6a"/>
雁一曲落平野<lb/>
泛金尊乗白舫仙客主翁争倜儻碧波倒浸玉芙蓉醉<lb/>
坐江天愛平曠<lb/>
棹頭月江上花花影遥連月影斜漁翁醉卧泊江渚猶<lb/>
把長竿揷釣沙<lb/>
秋水清清且煥月色當空似平旦扁舟着我兩三人唱<lb/>
和風前醉巾㟁<lb/>
恣遨遊適情性明月清風隨所咏安能呼起謝元暉相<lb/>
<pb n="KR4h0117_WYG_441-6b"/>
從得句澄江淨<lb/>
眞率㑹年復年清才藻思兩逋仙停杯琢就驚人句白<lb/>
露横江秋滿天<lb/>
歌麗曲斟濁醪魚龍水底避詩豪蓴美鱸肥無限興青<lb/>
雲何似白雲高<lb/>
高低樹逺近洲太平身世兩悠悠洞簫吹醒坡仙夢仰<lb/>
看一鶴横清秋<lb/>
雙杵鳴孤鴻没仰視方山青一髪良夜迢迢何以娛扣<lb/>
<pb n="KR4h0117_WYG_441-7a"/>
舷更酌歌明月<lb/>
夜將半潮正平兒童告我玉壺傾賓主分擕各歸去猶<lb/>
有隔江漁火明<lb/>
　　　潞河風雨次韻<lb/>
一望碧波深孤帆柳外林滿江風雨恨萬里故園心對<lb/>
酒思前事逢人寄逺音秋聲何處急茅屋亂鳴砧<lb/>
　　　送閔都憲陛南司㓂<lb/>
撾鼓發樓船歡聲沸逺天春花明五嶺烽火息三邊功<lb/>
<pb n="KR4h0117_WYG_441-7b"/>
在摩厓石名垂汗簡編鄉園今便道晝錦即神仙<lb/>
　　　次毛叅將秋日江居十章為潯陽甘貢士賦<lb/>
門外秋波濶寒光悅醉眸白鷗閒對我紅葉暗藏樓酒<lb/>
斾垂隣館漁燈見遠洲虞卿諳史筆終日著窮愁<lb/>
　　　二<lb/>
雲淨羣峰出江空一鳥遲雨前蘿補屋霜後菊編籬巢<lb/>
燕非新主沙鷗是故知考槃人自取天地豈吾私<lb/>
　　　三<lb/>
<pb n="KR4h0117_WYG_441-8a"/>
數椽依靜渚卜築是良圖楚嶺桂開盡潯陽雁到無池<lb/>
分秋瀑細窗透夕陽孤兀坐成何事潛心咏典謨<lb/>
　　　重九林方伯主㑹泛江遂遊枕峰寺分得林字<lb/>
酒䦨閒拭目列岫散浮隂鶩帶殘霞斷風飄落葉深簪<lb/>
花三五客倚竹短長吟獨鶴歸來晩鐘聲出梵林<lb/>
　　　山居述懷<lb/>
犬吠孤村外柴荆手自捫草深含宿雨山淺映朝暾平<lb/>
野牛羊散閒庭燕雀喧同心在何處搔首欲奚言<lb/>
<pb n="KR4h0117_WYG_441-8b"/>
　　　釣龍臺<lb/>
憶昔山中逐鹿囘層臺兀嵂倚天開覇圖一去空流水<lb/>
遺跡千秋變緑苔漁釣謾疑靈物在江雲猶想翠華來<lb/>
古今多少興亡事颯颯悲風動草萊<lb/>
　　　淵明<lb/>
凉風天末動清秋一片閒雲返故邱自是雅懷能脫畧<lb/>
肯因微禄更淹留葛巾漉酒芳樽滿藜杖看花小徑幽<lb/>
寄語紛紛紆轡者何如林下早歸休<lb/>
<pb n="KR4h0117_WYG_441-9a"/>
　　　聽雨軒醉起<lb/>
江上重門掩夕隂小軒燈火夜沈沈醉來不省窗前雨<lb/>
卧起還調膝上琴春草池塘牽藻思杏壇風韻入徽音<lb/>
卯君不管吟邊興遥放書聲出逺林<lb/>
　　　留别世謙緑榕橋次韻<lb/>
緑榕橋下水増波橋上騷人倚醉過自是金蘭交誼重<lb/>
故于樽酒别情多花當祖席飄紅雨魚逐新流弄玉梭<lb/>
把袂不堪分手去東風碧草奈愁何<lb/>
<pb n="KR4h0117_WYG_441-9b"/>
　　　懷熇兄<lb/>
江頭酒盡眼婆娑一曲離情且謾歌北闕我依紅日近<lb/>
南閩君去白雲多春風馬帳情偏洽夜雨彭城夢屢過<lb/>
幾度相思不相見池塘芳草近如何<lb/>
　　　寒夜獨坐<lb/>
萬籟無聲漏滴殘地爐火盡客衣单少年但識天南熱<lb/>
多病難禁薊北寒油凍銀缸燈焰短絮飄窗紙雪花乾<lb/>
自慚不似王延孝通夕思親夢不安<lb/>
<pb n="KR4h0117_WYG_441-10a"/>
　　　嘲人學脩煉<lb/>
神仙飛舉本來空後學紛紛醉夢中老我已安生死分<lb/>
有誰能造大還功丹爐繆說千年藥白髪依然兩鬂蓬<lb/>
漢武秦皇皆好此至今陵寢閉秋風<lb/>
　　　至日有感<lb/>
惱人塵事亂如麻撚指光隂逼歲華共喜一陽來復日<lb/>
應憐萬里未歸家寒威散作千門雪春信吹飛六琯葭<lb/>
空憶㶚橋詩思好未知何處有梅花<lb/>
<pb n="KR4h0117_WYG_441-10b"/>
　　　舟經白馬湖<lb/>
湖光百里接長天白馬遥看寶應連斜照紅收歸鳥外<lb/>
逺山青抹斷鷗前漁翁鼓枻空中去賈客推篷鏡裏眠<lb/>
三島蓬萊疑咫尺乘流便欲訪羣仙<lb/>
　　　潮州謁昌黎祠<lb/>
藍闗匹馬雪漫漫追憶當年事可歎瘴嶺鳳來天有意<lb/>
惡溪鱷去水無瀾廟庭自昔曾封伯山木于今尚姓韓<lb/>
往往有功多立祀如公遺愛久應難<lb/>
<pb n="KR4h0117_WYG_441-11a"/>
　　　登仰賢祠<lb/>
一登亭上一徘徊仰止高山倚上台星斗至今猶北向<lb/>
江流自昔盡東來好音隔葉空黄鳥古刻横階半緑苔<lb/>
千載文光長耿耿當年佛骨久塵灰<lb/>
　　　過寶應湖<lb/>
平湖積水澹悠悠遠樹溟濛映碧流千載乾坤浮日夜<lb/>
一川蘆葦自春秋鳥從夕照空中没魚向晴波鏡裏遊<lb/>
安得飄然無俗累狂歌散髪棹扁舟<lb/>
<pb n="KR4h0117_WYG_441-11b"/>
　　　送王宣差還家<lb/>
兩字功名舉世馳扁舟來往共怡怡春風北去鶯聲早<lb/>
秋日南歸雁影遲驛路山川如舊識闗河魚鳥謾相疑<lb/>
到家未許多濡滯四十為官正及時<lb/>
　　　與竹為二陳進士廼尊題<lb/>
先生高想超塵俗蔣徑新開十畆園期與此君同節操<lb/>
每尋幽處避囂喧風來小院聲敲玉雨過前山翠繞軒<lb/>
昨夜春雷聳頭角龍孫無數岀東垣<lb/>
<pb n="KR4h0117_WYG_441-12a"/>
　　　為秋官林廷珍先生題太平清覽圖<lb/>
旭日平堤雪半消滿前光景入詩瓢青松白塔前朝寺<lb/>
緑柳紅欄近郭橋𤣥武湖邊尋伴侣太平門外問漁樵<lb/>
公庭吏散閒披翫不用登臨興已饒<lb/>
　　　題分水闗<lb/>
層層峻嶺費攀躋頭上雲霄似可梯一水南分閩海遠<lb/>
數峰晴入楚天低雨聲忽助溪聲急山色遥連樹色迷<lb/>
擾擾浮名成底事半生空自羡幽棲<lb/>
<pb n="KR4h0117_WYG_441-12b"/>
　　　夜泊磚河<lb/>
扁舟此夜泊磚河剔盡寒燈意若何半世功名驚老大<lb/>
十年南北笑奔波心懸魏闕雲霄逺夢入閩山道路多<lb/>
縱有客懷難自遣幾囘彈劒不成歌<lb/>
　　　登㸃翠亭<lb/>
砥柱中流亦怪哉浪花飛雪翠成堆恍疑平地波濤起<lb/>
静覺半空風雨來窗戸動揺亭落影欄干清潤石生苔<lb/>
謫仙已去東坡逺此地何人共酒杯<lb/>
<pb n="KR4h0117_WYG_441-13a"/>
　　　送饒平學諭謝原仁校文還任時余監試同事<lb/>
　　　　又連舟至蒼梧故及之<lb/>
灕江南下接梧州兩㟁青山李郭舟木落風高鷗鳥喚<lb/>
江空夜静月輪浮殘牙尚憶紅綾餅寒色初侵紫綺裘<lb/>
明發驛樓情未盡一樽臨别更綢繆<lb/>
　　　宿蘇橋驛<lb/>
驄馬行行歲事䦨驛樓遥指暮雲間清江一曲門臨水<lb/>
碧樹千章屋傍山村巷幾家經㓂破林鴉數㸃覓巢還<lb/>
<pb n="KR4h0117_WYG_441-13b"/>
何當為掃煙塵静處處柴門夜不闗<lb/>
　　　病酒獨坐<lb/>
曉風吹雨下西樓一縷新霜忽上頭老去固知名是累<lb/>
春來偏與酒為讐莫多歧路亡羊歎且作山窗夢蝶遊<lb/>
囘首桐陽尋舊隐方知人世有丹邱<lb/>
　　　秋日述懷次韻<lb/>
一雨新凉到草堂水光山色坐相忘尋常處世嫌多累<lb/>
咫尺懷人隔一方消遣老懷惟水竹釀成衰鬂幾風霜<lb/>
<pb n="KR4h0117_WYG_441-14a"/>
秋聲滿枕清無寐斜月微明漏漸長<lb/>
　　　次遯菴風雨愁絶韻<lb/>
虛亭兀坐笑衰翁風雨懷人意萬重芳草吟鞭無路入<lb/>
夕陽歸棹有潮通尋常樽酒情何限<hi>闕</hi>五溪山興不窮<lb/>
獨歎謫仙遺響絶紛紛瓦缶更誰工<lb/>
　　　復林翠庭韻<lb/>
一從謝事笑踈慵十載浮雲憶舊蹤老去恥為彈鋏客<lb/>
歸來且學荷鋤農江心夜冷隔年酒月色春和何處峰<lb/>
<pb n="KR4h0117_WYG_441-14b"/>
夢入翠庭詩未就東風吹斷五更鐘<lb/>
　　　從劉西窗諸君遊義山亭次韻<lb/>
霧磴煙臺第幾層孤亭高處許先登空階不剪何年草<lb/>
老樹長懸百尺藤日午鋤禾人語細雲深看竹逸懷增<lb/>
呼童掃石題新句應記來遊此地曾<lb/>
　　　九日承林方伯招遊枕峰寺次韻<lb/>
遥空一雁度斜陽楓葉含秋半有霜詩酒百年渾漫興<lb/>
菊松三徑未全荒雲連野色晴侵戸月送潮聲夜到牀<lb/>
<pb n="KR4h0117_WYG_441-15a"/>
為報重陽尋舊約竹深雲浄坐僧房<lb/>
　　　十一月十三日余主㑹夜泛東江分得桃字韻<lb/>
扁舟幾度泛江臯天縱清遊屬我曹别渚尚開霜後菊<lb/>
釣磯閒走石邊螯詩情放浪成千首雪色繽紛笑二毛<lb/>
為語漁人莫驚訝前溪不種武陵桃<lb/>
　　　釣臺用韻<lb/>
赤龍天上駕羣才何處逃名卧釣臺明月一竿應自得<lb/>
𤣥纁三聘只虛來江邊古廟閒秋草山半殘碑積翠苔<lb/>
<pb n="KR4h0117_WYG_441-15b"/>
夜静客星無復見高風千古抗浮埃<lb/>
　　　題梅<lb/>
我屋羅浮下黄昬月近人羣芳揺落盡見此一枝春<lb/>
　　　題竹<lb/>
誰弄柯亭管秋聲飲恨長老龍驚不寐風雨滿瀟湘<lb/>
極目蒼梧野湘靈翠輦過千年枝上露留得淚痕多<lb/>
　　　九月十三夜泛分韻<lb/>
漁歌何嫋嫋擊楫復嘔啞沙鷗忽驚起衝破白蘋花<lb/>
<pb n="KR4h0117_WYG_441-16a"/>
　　　詠鶴<lb/>
𤣥裳與縞衣何處來仙客夜半九臯聲霜天孤月白<lb/>
　　　題寒江獨釣圖<lb/>
潮落江聲静林寒雪色深一竿垂釣者曾識子陵心<lb/>
　　　雨中次韻呈林廷琛先生<lb/>
風雨蕭蕭掩蓽門夢中彷彿接清論覺來雲樹牽吟思<lb/>
潮落寒江野色昬<lb/>
　　　重遊東坡亭<lb/>
<pb n="KR4h0117_WYG_441-16b"/>
十年曾向惠陽遊今日重來景自幽白鶴亭空人去逺<lb/>
青山依舊對江流<lb/>
　　　夜過程江嘲縣令劉同年不出<lb/>
竹屋蕭條倚水濱黄昬何處問通津海翁本是忘機者<lb/>
何事沙鷗不近人<lb/>
　　　經鹿景舖<lb/>
鹿景舖前孤樹斜虬龍偃蹇閱年華枝柯不為風霜改<lb/>
留得清隂覆幾家<lb/>
<pb n="KR4h0117_WYG_441-17a"/>
　　　除夜有感<lb/>
蕭條院落一燈懸只為蠻鄉掃瘴煙雲散碧天清似水<lb/>
何妨客裏度殘年<lb/>
　　　登可山亭次周時可憲副韻<lb/>
草亭斜倚白雲邉石上清風一醉眠兩耳怒濤驚夢破<lb/>
松花吹滿碧欄前<lb/>
　　　題畵<lb/>
老樹懸崖葉半秋草亭三面枕寒流釣船歸去斜陽盡<lb/>
<pb n="KR4h0117_WYG_441-17b"/>
惟有青山對白鷗<lb/>
　　　煙梅為王和初題<lb/>
天與孤高第一花却從幽谷作生涯歲寒喜見春風面<lb/>
漫遣踈煙故故遮<lb/>
　　　題扇别遯菴兄<lb/>
十年詩酒幾東樓别意應將此箑留明到桐山揮手處<lb/>
雁聲嘹嚦是新秋<lb/>
　　　棠黎雙鳩<lb/>
<pb n="KR4h0117_WYG_441-18a"/>
淡月溶溶香未殘幽禽飛上玉欄干相呼不失雌雄好<lb/>
喚起春耕雨滿山<lb/>
　　　咏諸廢宫<lb/>
屬鏤血冷劒池空遊鹿荒臺踏晩風香徑不歸西子駕<lb/>
竹枝歌沸月明中<hi>右吳宫</hi>
千門萬戸玉玲瓏樂奏梨園曲正工怪殺漁陽鼙鼓動<lb/>
馬嵬秋雨灑梧桐<lb/>
　　陳墀<hi>字徳階與從弟達同登𢎞治乙丑進士有柏厓集</hi>
<pb n="KR4h0117_WYG_441-18b"/>
　　　送潘希古僉憲閩中<lb/>
白下江聲逺閩南草樹深聊因送君意更起望鄉心吏<lb/>
事多凋瘁民情異古今褰帷詢問處好為慰呻吟<lb/>
　　　寄林利瞻夏官<lb/>
禪林燈火話情時屈指俄驚歲屢移道路頻驅憐我拙<lb/>
帛書長繫感君私枕邉聽雨心常碎鳥外看雲思欲悲<lb/>
何日束裝問津去西窗刻燭共成詩<lb/>
　　　寓古雄有感<lb/>
<pb n="KR4h0117_WYG_441-19a"/>
謾驅羸馬走西東十里官亭萬里通巨鎭已更今日邑<lb/>
穹碑猶載昔賢功依依楊柳粧春色漠漠埃塵起暮風<lb/>
遥憶宋家三百載不將長劒倚空同<lb/>
　　　遊妙峯<lb/>
尋眞偶入招提境覽勝頻登詰曲山萬古乾坤一俯仰<lb/>
百年人世幾忙閒鐘聲繚繞僧初定樹影參差戸半闗<lb/>
興盡不堪歸去晩恍然身在五雲間<lb/>
　　　重到南頭<lb/>
<pb n="KR4h0117_WYG_441-19b"/>
軺車兩度海之涯歴歴雲山眺望賖鬟髻短裠歸洞女<lb/>
蓬門矮屋賣鹽家半生不愧關西節萬頃還乗博望槎<lb/>
贏得耕農笑相迓道傍争獻長官茶<lb/>
　　　溧陽行臺<lb/>
百里河山附帝居明時一統混車書故基遺額猶唐舊<lb/>
土俗民風異漢初但使兒童歌有袴休嗟傳舎食無魚<lb/>
几塵落葉紛如許眼底何人為掃除<lb/>
　　　遊君山<lb/>
<pb n="KR4h0117_WYG_441-20a"/>
軺車隨處逐紅塵一上君山眼望新盡醉不妨同謝眺<lb/>
相留何幸有陳遵周遭城柵縁江固洶湧風濤拍㟁嗔<lb/>
當日鑾輿深駐輦道傍休只論春申<lb/>
　　　過老黄河<lb/>
滄海桑田幾變過尚留遺跡此黄河橋横老木車難度<lb/>
霜壓平沙水不波茅屋半隨兵燹盡宦途頻歴險艱多<lb/>
古今興廢俱塵土對景聊為感慨歌<lb/>
　　　舟次彭城<lb/>
<pb n="KR4h0117_WYG_441-20b"/>
河流滚滚勢奔鯨南北驅馳一舸輕捩柁長年頻努力<lb/>
恒飢穉子總關情沙塵漠漠山容痩風木蕭蕭雁影横<lb/>
却憶楚宫今冺㓕路人猶自說彭城<lb/>
　　　遊金山寺<lb/>
廿年奔走負山遊此日登臨夙願酬石洞雲深僧夢穩<lb/>
江門風急浪花浮荒臺古塔前朝寺青雀黄龍兩㟁舟<lb/>
覽勝問竒歸去晩鐘聲月色共悠悠<lb/>
　　　送李貞夫還長河<lb/>
<pb n="KR4h0117_WYG_441-21a"/>
身外功名眞草芥飄然短䟽拂衣歸也知自古才多忌<lb/>
始覺從前事已非新釀謾同陶令醉强年不用魯戈揮<lb/>
慚余尚繫樊籠裏何日從君自在飛<lb/>
　　　題許秋官壁間竹石<lb/>
孤根托竒石高節近清暉更愛幽香發隨風入翠幃<lb/>
　　陳璽<hi>字徳符自號守魯因名其集</hi>
　　　春雨聚朋有感<lb/>
細雨泥滑滑春隂思冲冲呼童炙海錯款客話東風鶯<lb/>
<pb n="KR4h0117_WYG_441-21b"/>
語軟猶澀花容膩轉慵苔黏雙屐折詩迸一樽同舊竹<lb/>
棲祥鳳新雷起卧龍好友㑹不數良夜苦難逢杯盤已<lb/>
狼籍山樹半蘢葱待曉晴明發陽和播九重<lb/>
　　　題䨥龍出澗圖<lb/>
歲寒不改青山澀老大槎牙倚天立錯節肯為螻蟻殘<lb/>
盤根甘與蛟龍蟄長風怒吼針芒寒飛流直迸芙蓉濕<lb/>
何人號為緑髪翁此翁曽受嬴秦封有時夜半風雷起<lb/>
須臾變幻江山裏有時飛上明堂路便作明堂棟梁具<lb/>
<pb n="KR4h0117_WYG_441-22a"/>
周家作畵衆所推好墨淋漓多深趣挂君高堂素壁間<lb/>
白晝無雲生煙霧<lb/>
　　　題戴文進山水圖<lb/>
疊巘層巒曲曲灣中有罅地非人間幽人静觀適忘形<lb/>
輙向隂厓結茅亭亭前山色青可續亭下溪流瑩如玉<lb/>
邀朋終日話綢繆藐視乾坤真一粟老樹號風出林杪<lb/>
浮雲飛盡青螺小曲欄干外少人行對靣長空落飛鳥<lb/>
輕衫細葛暑不知萬象覺來清悄悄正是南華誦罷時<lb/>
<pb n="KR4h0117_WYG_441-22b"/>
呼童掃葉烹新葵噫嘻此圖誰所為云是戴氏無聲詩<lb/>
戴氏山水稱絶竒筆端造化嫓王維謫仙孫子如我期<lb/>
便欲跨鶴臨清漪<lb/>
　　　題髙漫士山水<lb/>
家本江南雲水村溪山閲歴窮晨昏巨口細鱗肥可餌<lb/>
時採黄菊邀琴樽泉聲挂月樹拖影屐齒穿徑苔留㾗<lb/>
曉來携杖過山腹欲訪橋西隱者門露下清秋魚鳥沒<lb/>
橋頭白石溪流奔亭閒樹密人跡稀仰觀亭外青山渾<lb/>
<pb n="KR4h0117_WYG_441-23a"/>
平林一帯青欲滴逺岫微茫蒼靄吞隱君深藏久不出<lb/>
硏硃黙究先天源梅花一㸃天心露富貴浮雲安足論<lb/>
何人黙契丹書妙移來造化難與言李君重之如南金<lb/>
披圗偶爾效蛩吟對此令人豁心境隨處溪山皆管領<lb/>
　　　嶽觀道人邀酌杏樹下<lb/>
白雲亂撒青山丫紅杏㡬吐牆頭葩道人邀我花下酌<lb/>
滿泛松花對天啜醉來折取一枝春惱煞流鶯啼不歇<lb/>
　　　次果菴叔韻為張公玉題釣月<lb/>
<pb n="KR4h0117_WYG_441-23b"/>
風月老吟邊何人道謫仙撥雲金鏡現弄影玉鈎牽捉<lb/>
筆山搖翠狂歌劒倚天廣寒宫闕近醉袖任便娟<lb/>
　　　溪橋話别巻送中表林尚仁之京<lb/>
天踞長安逺行人早挂弓羣山横逺黛一水駕長虹花<lb/>
木餘暉裏杯盤返照中情牽閩嶠月思逐海帆風薊北<lb/>
三江接燕南九𣲖通臨期嗟契濶握手話萍蓬榕葉風<lb/>
前暗溪桃雨後紅野鳧時出沒浪楫任西東天地留詩<lb/>
在江山送目窮嶧桐須斵削荆璞頼磨礱去割故園戀<lb/>
<pb n="KR4h0117_WYG_441-24a"/>
行思上國功謾言千里别還擬一樽同<lb/>
　　　江右囘寄德新弟<lb/>
武陽携手淚沾巾遙望閩南即海濱月色却隨歸去雁<lb/>
雪花偏逐逺行人夢迷池草増惆悵吟對溪梅轉逼真<lb/>
謾倚東樓發長嘯芸忩燈火好相親<lb/>
　　　宿鯉湖靈宫有懐栢崖兄長<lb/>
春光㡬度卧煙霞獨歩仙巖景更嘉棋局驚殘蝴蝶夢<lb/>
天風吹破杜鵑花珍珠流落百千尺環珮聲聞三兩家<lb/>
<pb n="KR4h0117_WYG_441-24b"/>
鴻雁一行孤影斷義江溪上即天涯<lb/>
　　　贈林克英表弟是日艤舟㑹飲<lb/>
一葉輕舟閣水湄十年蹤跡兩心知風雲羡子隨撑駕<lb/>
漁釣從誰亦便宜丹葉墮前秋已老碧雲開後月初移<lb/>
笋輿爝火催歸速翹首江干繫所思<lb/>
　　　和鸞峰雅集巻中韻<lb/>
三何聲價數君多長約耆英載酒過皓月停杯歌郢曲<lb/>
清風吹袖拂雲和日移花影來忩隙鳥雜松聲落澗阿<lb/>
<pb n="KR4h0117_WYG_441-25a"/>
蹇拙欲追詩社末紅塵華髪夢中皤<lb/>
　　　送黄文澤之金臺鄉試<lb/>
春滿江梅子弄酸看花仙客據征鞍錦鱗躍破千山影<lb/>
柳線斜牽七里灘但把青篇勤繼晷謾言佳句似弹丸<lb/>
長安消息秋風裏一段天香徹廣寒<lb/>
　　　細雨入樓和韻<lb/>
西風吹斷萬條絲都入層樓作雨時詩酒有懐應不寐<lb/>
鶯花無語景誰知隔忩雲殢青天小捲幔泉連翠黛欹<lb/>
<pb n="KR4h0117_WYG_441-25b"/>
誰把春缸浪傾倒醉魂常繞玉山陲<lb/>
　　　題髙孔華小畫和韻<lb/>
屋逈野雲白林昬山雨過杖藜拄橋北識面青山多<lb/>
古木參天立閒雲入戸青推篷恣吟眺夜坐斗牛横<lb/>
　　　小景<lb/>
詩思濃于酒山容碧似苔羙人清不寐撑出小舟來<lb/>
　　　斑鳩<lb/>
香禽自何處共立枝頭語喚起曉耕人西疇足春雨<lb/>
<pb n="KR4h0117_WYG_441-26a"/>
　　　題景時小景<lb/>
細雨着苔黏屐齒白雲飛樹挂山頭扁舟直放武陵去<lb/>
滿地秋聲人倚樓<lb/>
　　　為茂通題扇畫<lb/>
亂木蕭蕭楓葉酣扁舟閒釣五溪南屋頭嶺痩杉如㦸<lb/>
長嘯一聲煙水藍<lb/>
　　　為介菴叔父題畫屏<lb/>
雪漫江天萬木窮一間茅屋覆詩翁何人醉醒梅花月<lb/>
<pb n="KR4h0117_WYG_441-26b"/>
踏徧寒山路㡬重<lb/>
　　　文峰貢翠<lb/>
静坐無聊兩鬂蒼教兒何日繼書香閉門忘却春容老<lb/>
燕子䘖泥入草堂<lb/>
　　　為人題春草<lb/>
禪房一榻㸔離離好似西堂夢覺時詩句滿前吟不就<lb/>
謝家池上雁來遲<lb/>
　　　送吕克興㑹試<lb/>
<pb n="KR4h0117_WYG_441-27a"/>
驛路迢迢隱隱山看花仙客度山關長安故舊如相問贏<lb/>
得煙蘿味一閒<lb/>
　　陳逹<hi>字德英䝉菴長子有虚忩小稿</hi>
　　　暮春遊西山道院和楊陶園五平體<lb/>
嘗聞神仙儔相娛分杯簪吾儕將無同尋芳忻聨驂縁<lb/>
兹抒吟豪煙霞非窮躭樓臺明空中星辰疑可探幽墩<lb/>
滋苔青山花迎風酣羣峰遐觀竒流泉清而甘倉庚鳴<lb/>
春暉金烏驅朝嵐臨風懐當年沈淪基清談皇明開新<lb/>
<pb n="KR4h0117_WYG_441-27b"/>
宫佳晨崇朝叅樗材叨郎曹行藏期無慚殷勤摩穹碑<lb/>
神功應周諳清遊憐吾曹新詩題山菴<lb/>
　　　聞蟬賦别送李古冲吏部<lb/>
珠宫擅虚敞灌木饒蕭森蘿縈古洞匝不受煩暑侵有<lb/>
客逺行邁於焉洗塵襟暌違寧足道宛如辰與參壺觴<lb/>
甫交錯清風遺好音悠揚重凄惻對此誰能任緬懐物<lb/>
理微髙潔諧夙心曉吸沆瀣零暮止松桂隂飛鳴亦自<lb/>
適伺者徒相尋因之深有感聊以調吾琴願君崇令德<lb/>
<pb n="KR4h0117_WYG_441-28a"/>
嗤彼澤畔吟勛業方肇兹佇立還朝簪<lb/>
　　　嘉靖癸巳十一月望前三日舟飲夜闌乗興登<lb/>
　　　　虎丘有作同遊者楊文泉道南謝嵩南宜相<lb/>
　　　　許髙陽初而東君則張餘山瑀也<lb/>
解組返南服了無塵慮羈泛泛楓橋道悠然興遐思澄<lb/>
波映皓魄偏與我心期忽逢携酒至促膝叙暌離更深<lb/>
逸興發眷言將何之仰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘂珠宫矗矗臨水涯朋遊方<lb/>
息駕燈火猶参差攝衣履岧嶤積氣釀寒颸昬碑渾莫<lb/>
<pb n="KR4h0117_WYG_441-28b"/>
辯但可記名誰講臺固已幻劒池殊足嗤云胡千載内<lb/>
聲稱乾坤垂山川待人顯此語良亦私吳門本平壤兹<lb/>
丘突而竒俯視州邑間羅立還纍纍通宵見野燒薄海<lb/>
延朝曦花柳郊原暗帆檣煙雨移豪華傳上昔文物盛<lb/>
當時王孫恣逺眺墨客哦新詩抒懐藉靈境訪古傷陳<lb/>
規佇久廼因是區區能爾為但令逹者觀存亡杳一絲<lb/>
呼童理歸棹月光長相隨<lb/>
　　　晴歩次輝弟韻<lb/>
<pb n="KR4h0117_WYG_441-29a"/>
宿雨乍開晴層巒呈寸碧策杖隨所之東郊與西陌滿<lb/>
引紫霞觴暫卸青蒻笠忽見海棠花依然帯紅濕<lb/>
　　　竹屋為甘欽采秋官尊翁題<lb/>
結構傍廛市所居雜喧嘩雕甍連畫棟亹亹皆紛奢何<lb/>
人數椽與俗異座接此君引髙致半忩明月鸞尾低滿<lb/>
地東風墨華醉有時静坐探古書鏗鏗玉珮揺瓊琚倐<lb/>
然雲散天宇静篔簹嶰谷俱何如先生自是世髙士眼<lb/>
視功名如脫屣直將髙節抗浮雲鼇竿一截傳諸子仲<lb/>
<pb n="KR4h0117_WYG_441-29b"/>
也才能貫百川闡揚翁業歸詩篇我疑此翁結此屋無<lb/>
乃溪邊之六逸興夫林間之七賢<lb/>
　　　漫書<lb/>
藴玉斃䑕均名璞月旦車旃同一朔世間萬事自有真<lb/>
毛遂曽參亦誤人君不見江頭昨夜風塵起咫尺不辨<lb/>
冠與履㡬家奔走聲嘈嘈漁翁牢把孤舟艤十日隂雲<lb/>
倐爾開依舊青山如畫裏<lb/>
　　　題買臣負薪圖<lb/>
<pb n="KR4h0117_WYG_441-30a"/>
海邦六月煩暑逼石床晝卧紛華息清風颯颯自南來<lb/>
恍然如入華胥國初醒頓覺日半斜簷頭㡬陣蜂將衙<lb/>
朗吟老子五千字漫酌盧生七椀茶敲門忽見東谿氏<lb/>
手持一幅鵞溪紙云是晴沙逺遺之分明貎出朱翁子<lb/>
憶昔登登伐木時行歌道路聲嗚噫豈徒不入駔儈眼<lb/>
何當更被糟糠嗤五十功名未遲暮錦衣烜赫人如故<lb/>
誰知此日除道夫却配當年棄夫婦朱顔闇淡應無光<lb/>
後車同載空徬徨丈夫出處自有數悔把深思一日忘<lb/>
<pb n="KR4h0117_WYG_441-30b"/>
披圖誰不増感慨嗟彼女流何足怪不見翟公門下客<lb/>
一貧一富知交態<lb/>
　　　和顧東江禮侍韻贈鍚山王生衛<lb/>
浮榮不直一敝帚雲雨區區翻覆手羡君棄置若等閑<lb/>
飄然六合為扄牖二王筆法本天成故家文物垂芳名<lb/>
逺來為寫瀧岡表海内深情及死生<lb/>
　　　信筆<lb/>
道人所居不盈尺静裏滿懐春拍拍挿架時翻斷簡青<lb/>
<pb n="KR4h0117_WYG_441-31a"/>
開忩忽見遙岑碧狂風捲雨妨農工馳馬驅車酣客奕<lb/>
一笑那知兩鬢蓬詩成便把榴皮擘<lb/>
　　　和輝弟夕佳亭歌<lb/>
隻幅蒲帆廻宦海蟬冕浮名陋華彩小亭兀坐㡬忘年<lb/>
萬斛紅塵難我凂安身寧有不龜手善藏能免負山走<lb/>
何如引酌款斜暉信歩岡前與岡後東陽㫖酒時一中<lb/>
細烹苦茗邀王濛渇飱淵明之菊露清愛𢎞景之松風<lb/>
遙憶霄漢諸故人落落倐若参與辰圗形爭列雲臺上<lb/>
<pb n="KR4h0117_WYG_441-31b"/>
荷釣誰來渭溪濱六六灣頭虛半席滿擬歸期從太液<lb/>
知子久擅三都才蹇余曽作四明客寄興先馳尺素書<lb/>
珊瑚照耀荒松居層霞暎樹巧布置落葉盈階勤掃除<lb/>
爾今元亦為親屈報國丹心須蚤出好將勛業踵前脩<lb/>
用慰林巒此長日<lb/>
　　　感懐<lb/>
終歳長為客孤懐不耐秋砧聲髙復下雁影去還留水<lb/>
濶煙光淡花深暑氣收故人今萬里誰與話綢繆<lb/>
<pb n="KR4h0117_WYG_441-32a"/>
　　　玉峰為韓秀夫駕部題<lb/>
借榻紅塵外名山入興濃春風明錦繡晴雪鎖芙蓉眼<lb/>
界渾空晉聲華已亢宗起來作霖雨猿鶴記行蹤<lb/>
　　　豐樂亭次少司成郭价夫先生韻<lb/>
年去民多疚于今歳甫登乗時開勝境掃榻待良朋逺<lb/>
嶼煙光杳長空浩氣凌追遊應有記薄劣愧無能<lb/>
　　　夜坐用謝應德僉憲韻兼柬侯世卿少叅<lb/>
夜静天如洗時聞蟋蟀鳴朋簪追舊雨客路賞新晴看<lb/>
<pb n="KR4h0117_WYG_441-32b"/>
劒懐偏壯争棊氣未平小山松桂晩何䖏可忘情<lb/>
　　　除夜宿常山察院<lb/>
鄉關將咫尺歸計尚遷延榾柮燃殘夜屠蘇憶少年東<lb/>
山髙卧䖏楚澤卜居篇此意何人㑹臨風仰昔賢<lb/>
　　　新正積雨連旬依韻答輝弟<lb/>
彌雨旬過半柴門午未開光慳銀海眩醉罕玉山頽美<lb/>
景孤春至新詩入夢來隂晴亦何事浪向鵓鴣猜<lb/>
　　　姚江舟次遣懐<lb/>
<pb n="KR4h0117_WYG_441-33a"/>
凍雨寒雲歳月奔扁舟去去又黄昏隔江梅綻知生意<lb/>
近海潮平沒燒㾗訟獄無情猶可訊閭閻多病不堪論<lb/>
蹇予趨走嗟何補剛免傍人議素餐<lb/>
　　　新春感懐用方純吉韻<lb/>
獨愧無才負衮衣海邦今日且栖遲乍看細雨霏微䖏<lb/>
正是春風發育時瘦比沈郎空握帯愁如杜老只躭詩<lb/>
閒居一室無餘物琴調清新劒陸離<lb/>
　　　宿大善寺<lb/>
<pb n="KR4h0117_WYG_441-33b"/>
祗園深處暫停車壊壁頽垣不掩廬風約鐘聲僧定後<lb/>
月翻松影鶴來初禪宗于我雖非偶世味從今亦漸踈<lb/>
欲向蓬萊訪陳迹梅谿風韻更誰如<lb/>
　　　宿普濟寺<lb/>
車馬塵中未息肩招提清境且安眠數聲雞犬斷橋外<lb/>
十里桑麻古道邊南渡衣冠遺舊跡西湖風月憶當年<lb/>
老僧觧説興亾事不管南枝呌杜鵑<lb/>
　　　四時宫詞次楊名父考功韻<lb/>
<pb n="KR4h0117_WYG_441-34a"/>
芰荷池畔雨纔收羞見紅粧照碧流紈扇有詩題舊恨<lb/>
紗厨無夢感新愁蜻蜓㸃水情偏適蛺蝶穿花意自由<lb/>
向晚好風來别院是誰歡笑擘箜篌<lb/>
　　　過觀海<lb/>
蕞爾孤城試一臨東郊西陌故鄉音魚鹽以外生涯少<lb/>
山水之間趣味深花竹四時堪作障煙嵐終日自成隂<lb/>
天教少住非無意要識當年觀海心<lb/>
　　　龍頭場午憩<lb/>
<pb n="KR4h0117_WYG_441-34b"/>
院落深沈午漏遲松花香拂栁風吹青山蔽戸晝長暝<lb/>
野鳥當窓時獻竒滿眼簿書空汗漫一年春事又離披<lb/>
乾坤俯仰無窮意併入孤懐㡬首詩<lb/>
　　　秋夜感懐<lb/>
簿書叢裏嵗華淹且放餘情上兎尖鴻雁忽將秋色<lb/>
至軒窓時見晩凉添望迷紅樹家千里立盡青霄月一<lb/>
簾但把行蔵參易理卜居何用逺求詹<lb/>
　　　詠竹次王誕敷年兄韻<lb/>
<pb n="KR4h0117_WYG_441-35a"/>
公署居閒毎見君賞心竟日敢辭勤謾隨凢卉争春色<lb/>
髙出層霄逺世羣鳯尾月斜金鎖碎龍孫雨過玉繽紛<lb/>
勝遊莫作尋常計細刻從教書八分<lb/>
　　　太平堤襍咏次王半谿韻<lb/>
塵海微茫盡轉蓬人生何事苦匆匆獨憐無限參商地<lb/>
都在㡬番煙雨中樹隠樓臺吟望逺山圍村郭徃來通<lb/>
清時且作偷閒計萬事悠悠付化工<lb/>
年來祿食愧曹司疋馬朝朝暮暮時未老乾坤還有待<lb/>
<pb n="KR4h0117_WYG_441-35b"/>
多情鷗鷺謾相疑熟思吏隠真奇事敢説山靈是故知<lb/>
何處落花隨雨㸃也應催我送春詩<lb/>
　　　提憲㕔夜㘴<lb/>
官齋人静報更嚴落落閒懐夜更添千里庭闈憑夢到<lb/>
萬金家信託燈占凢材已負明時選病骨還資識者砭<lb/>
記得去年吟望處半輪寒月又湘簾<lb/>
　　　次楊恒叔先生遊清凉寺韻<lb/>
雲擁僧房紫翠間當年飛錫㡬時還層巒每到秋偏好<lb/>
<pb n="KR4h0117_WYG_441-36a"/>
塵鞅不隨心共閒爽酌欲將詩句解多情猶有夢魂闗<lb/>
知君張弛無窮意肯學淮南賦小山<lb/>
　　　寄呉秋官徳翼同年<lb/>
同牓聨官道義存輸君髙卧白雲村情深欲就湖山逺<lb/>
夢醒猶聞笑語温對客雨餘頻剪韭娯親堂背賸栽萱<lb/>
扁舟時傍呉歌晩一段清風孰與論<lb/>
　　　甲戍十月五日午餉告乏薄暮庫部分到俸錢<lb/>
　　　　亟易之市始克舉炊詩發一笑<lb/>
<pb n="KR4h0117_WYG_441-36b"/>
坐對空齋細雨頻强呼清茗潄唫身九年竊祿應多愧<lb/>
一午無炊未當貧聞説真卿曽寫帖笑渠季路漫生嗔<lb/>
可人庫部時分俸八口還沾此施均<lb/>
　　　送陳岳克厚歸瓊河<lb/>
鍾山髙髙淮水深客郷無日不登臨寒風忽起故園念<lb/>
征帆便挂長江心浮生萍梗本無定此夜樽酒還同斟<lb/>
驪歌一曲不忍聴飛鳥吾猶戀舊林<lb/>
　　　送李守訥致仕南歸詩<lb/>
<pb n="KR4h0117_WYG_441-37a"/>
長江五月薫風起一舸飄然白下歸解組獨先能覺是<lb/>
行年猶未及知非齊竽自古難迎合周易從今好發揮<lb/>
料得浮鷗相慰藉等閒何事復驚飛<lb/>
曉將封事達承明楊子江干夕問程自是庭闈闗念切<lb/>
故于軒冕繫情輕鋪張行色慿詩卷驅逐離愁仗酒兵<lb/>
看取百年公論在先生未許獨逃名<lb/>
　　　再㑹用宋人韻一首<lb/>
四十辭榮誇若水百年髙致又逢君旗亭此日攀新栁<lb/>
<pb n="KR4h0117_WYG_441-37b"/>
尊酒他時憶暮雲眼底風波應自笑胸中丘壑許誰分<lb/>
陶然和就歸來賦贏得清名到處聞<lb/>
　　　九月十二日登悠然亭鬮韻<lb/>
一别西山嵗十更危亭偶爾叙宗盟已過九日猶無菊<lb/>
恰有方田又種秔笑語風生吹髩髪輸贏變出付棋枰<lb/>
酒酣不覺歸途晚隠隠松梢月漏明<lb/>
　　　過常山<lb/>
崎嶇客路且隨緣眼底何人得静便五日行過三省地<lb/>
<pb n="KR4h0117_WYG_441-38a"/>
殘冬喜遇早春天葉稀老樹猶藏寺茅滿平沙未作田<lb/>
㡬向南陲重延佇兩峰晴聳白雲連<lb/>
　　　遊金山<lb/>
山于江半見髙稜雨過煙銷快一登䖏士詩成容可再<lb/>
長公帯施更誰曾情歡老衲三生話步倩仙翁九節藤<lb/>
遙憶金陵遊樂地暮天雲樹渺層層<lb/>
　　　遊焦山<lb/>
奮立長疑北海鵬潑天波浪覺軒騰當年人借林泉隱<lb/>
<pb n="KR4h0117_WYG_441-38b"/>
千古山從姓氏稱瘞鶴銘存渾莫辨吸江亭敝尚堪凭<lb/>
兹遊已愜平生願况復禪叅最上乗<lb/>
　　　九日登將就亭<lb/>
年來雅興在秋山説着登山便觧顔撫景可堪逢九日<lb/>
庇身何必更千間欺風白㡌頻頻整待雨黄花故故慳<lb/>
不是羽書初罷警相從那得有餘閒<lb/>
　　　謝儆成先生逺惠酒蟳諸物<lb/>
松隂桂影四週遭客在南樓睡正牢忩外忽聞聲剝啄<lb/>
<pb n="KR4h0117_WYG_441-39a"/>
書中深感意勤勞剖開陶氏不如蠏滿飲周郎自醉醪<lb/>
三復髙情無以報臨風聊為一揮毫<lb/>
　　　雨憩福海庵<lb/>
兹來豈是悦禪機為愛幽居聳翠微逕滑雨深行不得<lb/>
秋髙風急送將歸蓮花舊白樽應倒柿葉初黄筆可揮<lb/>
愧我才非山谷調能將斯地重摩圍<lb/>
　　　重遊福海庵<lb/>
掃壁題詩記我曽恍驚春去又重登雲迷生客山藏寺<lb/>
<pb n="KR4h0117_WYG_441-39b"/>
雨妬明農水拍塍白㲲巾輕閒欲試烏皮几隱懶堪凭<lb/>
一樽是處成幽賞謾説瑤臺十二層<lb/>
　　　寄題楊恒叔陶園<lb/>
凉颷何䖏透重袍翁與山靈兩共髙老去不妨躭逕菊<lb/>
客來時或薦溪毛清風尚友嚴陵瀬長日惟吟屈子騷<lb/>
門外紅塵深㡬許先生醉卧樂陶陶<lb/>
　　　遊九鯉湖<lb/>
疊嶂重林路轉紆天然勝槩壯蓬壺珠簾髙捲灘聲逈<lb/>
<pb n="KR4h0117_WYG_441-40a"/>
石户長扄月色孤夢蝶客醒香滿篆化龍魚去藻彌湖<lb/>
何當乞取刀圭賜銷此憂時第一迂<lb/>
　　　四疊韻遣興兼與德仕弟<lb/>
萬事悠悠託化工揮絃極目送歸鴻斷無愁髪三千丈<lb/>
那有閒情十八公蒼狗白衣從變幻清風明月任牢籠<lb/>
殷勤不盡思親意夜半推篷語阿同<lb/>
　　　冬湖亭為江國珍冬官賦<lb/>
如舟亭構俯空壕嘯咏端無負水曹山色隨陽排闥蚤<lb/>
<pb n="KR4h0117_WYG_441-40b"/>
波光浮月上簾髙儘教魚鳥欣相託何但賓朋識所遭<lb/>
謾把西湖輕較量主人襟度𣺌雲濤<lb/>
　　　題趙千戸嵩西庄用壁間韻<lb/>
嫩栁微波夾路明一亭容與課深耕閒中隐几有餘地<lb/>
醉裏凭欄無限情花氣暖催春日轉山光遙帯暮雲平<lb/>
鍪弧本是承傳物其奈林泉宿共盟<lb/>
　　　龍潭<lb/>
髙皇曽此駐龍旌一掬靈湫遂有名雲遶重巖朝作陣<lb/>
<pb n="KR4h0117_WYG_441-41a"/>
風生古栢夜傳聲為霖已副當時望報祀長懸後代情<lb/>
聖德不刋神力䕶萬方何幸際昇平<lb/>
　　　琅琊寺<lb/>
此山幽勝武陵源仄徑深藏别有村篆石畫巖猶墨跡<lb/>
廻廊寝殿但苔㾗謾勞往事懐千載且與浮生共一樽<lb/>
混世也知隨地得伐檀能不愧殊恩<lb/>
　　　送童用中之荆州<lb/>
大江南泛𣺌雲平樽酒難消此日情一笑天涯殊去住<lb/>
<pb n="KR4h0117_WYG_441-41b"/>
三春物色半隂晴尚書家世元無忝太僕才華蚤有名<lb/>
莫訝髙懐抛不得琅琊山水亦蓬瀛<lb/>
　　　得告寫懐<lb/>
再䟽殷勤瀝悃誠九重恩許促歸程豈縁蒲栁先秋慮<lb/>
欲盡庭闈愛日情天濶謾疑飛鳥倦月明偏照去舟輕<lb/>
難忘最是滁西澗猶記黄鸝三兩聲<lb/>
　　　元夜與魯翁對話<lb/>
京國勞勞汗漫身又從歧路度王春最憐孤館青燈夜<lb/>
<pb n="KR4h0117_WYG_441-42a"/>
遥憶高堂白髪親池草不妨詩夢繞盤椒寧惜頌聲頻<lb/>
江南勝概真如畵觸處梅花照眼新<lb/>
　　　新正久不至沙上園詩以寄興<lb/>
歸來無日不窺園何事春初獨掩門每為雨師兼酒債<lb/>
却孤山郭與沙村踈林迸玉儲新刻曲水流花漲舊痕<lb/>
欲假天公放晴霽杖藜徐歩武陵源<lb/>
　　　夏至日雨中遊園<lb/>
時當夏至不聞雷剩有霏霏雨熟梅旋摘園茶烹石鼎<lb/>
<pb n="KR4h0117_WYG_441-42b"/>
滿㪺泉水滌山罍雲横逺岫形如畵風送啼猿響若孩<lb/>
怪底筆端多窘澀由來萬巻未淹該<lb/>
　　　登石竹巖<lb/>
尋真曾向鯉湖遊十二珠簾翠欲流此日輶車過石竹<lb/>
千年勝槩壯丹邱層厓雲染四時紫古洞風生六月幽<lb/>
猶有浮名驅未得刀圭未識肯分不<lb/>
　　　送淺齋郭憲副進表之京<lb/>
烏府先生擁使旌玉函馳獻片帆輕灘聲入夜懷増壯<lb/>
<pb n="KR4h0117_WYG_441-43a"/>
樹色經秋眼倍明紅日喜瞻雙鳳闕白雲遥指萬安城<lb/>
莫因家慶頻留戀還慰南閩佇望情<lb/>
　　　寄諸弟姪詩<lb/>
科第寥寥廿七年客鄉長望好音傳竹林此際成愁絶<lb/>
池草當時有夢牽對酒强歌青玉案因風懶寄白雲箋<lb/>
也知人衆囘天定珍重來賢好勉旃<lb/>
　　　雁門闗追次何椒邱文肅公韻<lb/>
山川無改舊名闗悵望椒邱未可攀鳥道斜連青嶂外<lb/>
<pb n="KR4h0117_WYG_441-43b"/>
羽旗遥映白雲間僧鐘入夜聲逾壯戍馬經秋色更斑<lb/>
誰說君門逺千里天威咫尺不違顔<lb/>
　　　不才迂踈貽厥辠戾䝉恩放歸曷勝感激詩以<lb/>
　　　　自慰春功有懷至是始副故及之<lb/>
聖恩寛厚許歸田却是嚴君謝事年此日此身方屬我<lb/>
時行時止總由天雲閒自合深山卧樗散徒勞大匠憐<lb/>
賸得居人猶戀戀夕陽回照有餘妍<lb/>
　　　高尚為徐松峰都閫題<lb/>
<pb n="KR4h0117_WYG_441-44a"/>
將軍曉起拂征鞍滿道榕隂夾荔丹金甲早銷春事足<lb/>
朱旗曽閃斗光寒輕裘緩帶歸田樂急雨顚風行路難<lb/>
只恐九重思頗牧青山未許夢魂安<lb/>
　　　九曲清遊<lb/>
久欲逃名未得逃方將蹤跡寄亭臯縁林詰曲寧嫌遠<lb/>
有杖支持不厭勞薄霧盈疇封逕窄清風隨歩陟山高<lb/>
武夷九曲尤堪翫細咏遺歌散鬱陶<lb/>
　　　送人之湖南分得洞庭遥憶<lb/>
<pb n="KR4h0117_WYG_441-44b"/>
南湖煙樹逺依依百尺欄干倚落暉鐵笛一聲人不見<lb/>
茫茫秋水片帆歸<lb/>
　　　題雁<lb/>
風搖蘆葦碧毶毶寒影髙低掃暮嵐最是月明秋夜永<lb/>
數聲先我到江南<lb/>
　　　題翎毛<lb/>
千葉桃花碧暎堤幽禽斜傍一枝低却憐春亦年年别<lb/>
故向遊人着意啼<lb/>
<pb n="KR4h0117_WYG_441-45a"/>
　　　鯉湖<lb/>
我愛何仙好弟兄丹成邱壑盡知名上方亦有連床㑹<lb/>
萬瀑長含風雨聲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_441-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四百四十一<lb/>
</p>
<p>
</p>
  </div>
</body>
</text>
</TEI>
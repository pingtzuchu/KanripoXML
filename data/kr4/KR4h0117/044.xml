<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四十四上</head> <lb/>
    <p>
<pb n="KR4h0117_WYG_044-1a"/>
欽定四庫全書<lb/>
　石倉歴代詩選巻四十四上<lb/>
　　　　　　　　　　　　明　曹學佺　編<lb/>
　盛唐十三上<lb/>
　　李白<hi>字太白興聖皇帝九世孫</hi>
　　　闗山月<lb/>
明月出天山蒼茫雲海間長風幾萬里吹度玉門闗漢<lb/>
下白登道胡窺青海灣由來征戰地不見有人還戍客<lb/>
<pb n="KR4h0117_WYG_044-1b"/>
望邊色思歸多苦顔髙樓當此夜歎息未應閒<lb/>
　　　結客少年場行<lb/>
紫燕黄金瞳稜稜搖緑鬉平明相馳逐結客洛門東少<lb/>
年學劒術凌轢白猿公珠袍曵錦帶七首挿吳鴻由來<lb/>
萬夫勇挾此生雄風託交從劇孟買醉入新豐笑盡一<lb/>
杯酒殺人都市中羞道易水寒從令日貫虹燕丹事不<lb/>
立虚没秦帝宮舞陽死灰人安可與成功<lb/>
　　　長干行<lb/>
<pb n="KR4h0117_WYG_044-2a"/>
妾髮初覆額折花門前劇郎騎竹馬來遶牀弄青梅同<lb/>
居長干里兩小無嫌猜十四為君婦羞顔未嘗開低頭<lb/>
向暗壁千喚不一迴十五始展眉顔同塵與灰常存抱<lb/>
柱信豈上望夫臺十六君逺行瞿塘灧澦堆五月不可<lb/>
觸猿聲天上哀門前遲行跡一一生緑苔苔深不能掃<lb/>
落葉秋風早八月蝴蝶黄雙飛西園草感此傷妾心坐<lb/>
愁紅顔老早晩下三巴預將書報家相迎不道逺直至<lb/>
長風沙<lb/>
<pb n="KR4h0117_WYG_044-2b"/>
　　　上之囘<lb/>
三十六離宫樓臺與天通閣道歩行月美人愁煙空恩<lb/>
疎寵不及桃李傷春風淫樂意何極金輿向囘中萬乘<lb/>
出黄道千旗揚彩虹前軍細柳北後騎甘泉東豈問渭<lb/>
川老寧邀襄野童但慕瑶池宴歸來樂未窮<lb/>
　　　獨不見<lb/>
白馬誰家子黄龍邊塞兒天山三丈雪豈是逺行時春<lb/>
蕙忽秋草莎雞鳴曲池風摧寒㯶響月入霜閨悲憶與<lb/>
<pb n="KR4h0117_WYG_044-3a"/>
君别年種桃齊蛾眉桃今百餘尺花落成枯枝終然獨<lb/>
不見流淚空自知<lb/>
　　　妾薄命<lb/>
漢帝重阿嬌貯之黄金屋咳唾落九天隨風生珠玉寵<lb/>
極愛還歇妬深情却疎長門一歩地不肯暫迴車雨落<lb/>
不上天水覆難再收君情與妾意各自東西流昔日芙<lb/>
蓉花今成斷腸草以色事他人能得幾時好<lb/>
　　　黄葛篇<lb/>
<pb n="KR4h0117_WYG_044-3b"/>
黄葛生洛谿黄花自綿羃青煙蔓長條繚繞幾百尺閨<lb/>
人費素手采緝作絺綌縫為絶國衣逺寄日南客蒼梧<lb/>
大火落暑服莫輕擲此物雖過時是妾手中跡<lb/>
　　　怨歌行<lb/>
十五入漢宫花顔笑春紅君王選玉色侍寢金屏中薦<lb/>
枕嬌夕月巻衣戀香風寜知趙飛燕奪寵恨無窮沈憂<lb/>
能傷人綠鬢成霜蓬一朝不得意世事徒為空鷫鸘換<lb/>
美酒舞衣罷雕龍寒苦不忍言為君奏絲桐腸斷絃亦<lb/>
<pb n="KR4h0117_WYG_044-4a"/>
絶悲心夜忡忡<lb/>
　　　塞下曲三首<lb/>
天兵下北荒胡馬欲南飲横戈從百戰直為銜恩甚握<lb/>
雪海上餐拂沙隴頭寢何當破月氏然後方髙枕<lb/>
白馬黄金塞雲沙遶夢思那堪愁苦節逺憶邊城兒螢<lb/>
飛秋窗滿月度霜閨遲摧殘梧桐葉蕭颯沙棠枝無時<lb/>
獨不見流淚空自知<lb/>
烽火動沙漠連照甘泉雲漢皇按劒起還召李將軍兵<lb/>
<pb n="KR4h0117_WYG_044-4b"/>
氣天上合鼔聲隴底聞横行負勇氣一戰淨妖氛<lb/>
　　　塞上曲<lb/>
大漢無中策匈奴犯渭橋五原秋草綠胡馬一何驕命<lb/>
將征西極横行隂山側燕支落漢家婦女無花色轉戰<lb/>
渡黄河休兵樂事多蕭條清萬里瀚海寂無波<lb/>
　　　湖邊采蓮婦<lb/>
小姑織白紵未解將人語大嫂采芙蓉谿湖千萬重長<lb/>
兄行不在莫使外人逢願學秋胡婦貞心比古松<lb/>
<pb n="KR4h0117_WYG_044-5a"/>
　　　秦女巻衣<lb/>
天子居未央妾來巻衣裳顧無紫宫寵敢拂黄金牀水<lb/>
至亦不去熊來尚可當微身奉日月飄若螢火光願君<lb/>
采葑菲無以下體妨<lb/>
　　　邯鄲才人嫁為厮養卒婦<lb/>
妾本崇臺女揚蛾入丹闕自倚顔如花寧知有凋歇一<lb/>
辭玉階下去若朝雲没每憶邯鄲城深宫夢秋月君王<lb/>
不可見惆悵至明發<lb/>
<pb n="KR4h0117_WYG_044-5b"/>
　　　出自薊北門行<lb/>
虜陣横北荒胡星耀精芒羽書速驚電烽光晝連光虎<lb/>
竹救邊急戎車森已行明主不安席按劍心飛揚推轂<lb/>
出猛將連旗登戰場兵威衝絶漠殺氣凌穹蒼列陣赤<lb/>
山下開營紫塞傍孟冬風沙𦂳旌旗颯凋傷畵角悲海<lb/>
月征衣卷天霜揮刃斬樓蘭彎弓射賢王單于一平蕩<lb/>
種落自奔亡收功報天子歌舞歸咸陽<lb/>
　　　發白馬<lb/>
<pb n="KR4h0117_WYG_044-6a"/>
將軍發白馬旌節渡黄河蕭鼓聒川嶽滄溟湧濤波武<lb/>
安有振瓦易水無寒歌鐵騎若雪山飲流涸滹沱揚兵<lb/>
獵月窟轉戰略朝那倚劍登燕然邊鋒列嵯峨蕭條萬<lb/>
里外耕作五原多一掃清大漠包虎戢金戈<lb/>
　　　陌上桑<lb/>
美女渭橋東春還事蠶作五馬如飛龍青絲結金絡不<lb/>
知誰家子調笑來相謔妾本秦羅敷玉顔豔名都綠條<lb/>
映素手採桑向城隅使君且不顧况復論秋胡寒螿愛<lb/>
<pb n="KR4h0117_WYG_044-6b"/>
碧草鳴鳳棲青梧託心自有處但怪傍人愚徒令白日<lb/>
暮髙駕空踟蹰<lb/>
　　　相逢行<lb/>
朝騎五花馬謁帝出銀臺秀色誰家子雲車珠箔開金<lb/>
鞭遥指㸃玉勒近遲囘夾轂相借問疑從天上來邀入<lb/>
青綺門當歌共銜杯銜杯映歌扇似月雲中見相見不<lb/>
得親不如不相見相見情巳深未語可知心胡為守空<lb/>
閨孤眠愁錦衾錦衾與羅幃纒綿會有時春風正澹蕩<lb/>
<pb n="KR4h0117_WYG_044-7a"/>
暮雨來何遲願因三青鳥更報長相思光景不待人須<lb/>
㬰髮成絲當年失行樂老去徒傷悲持此道密意毋令<lb/>
曠佳期<lb/>
　　　千里思<lb/>
李陵没胡沙蘓武還漢家迢迢五原闗朔雪亂邊花一<lb/>
去隔絶國思歸但長嗟鴻雁向西北因書報天涯<lb/>
　　　折楊柳<lb/>
垂楊拂淥水搖豔東風年花明玉闗雪葉煖金窗煙美<lb/>
<pb n="KR4h0117_WYG_044-7b"/>
人結長想對此心悽然攀條折春色逺寄龍庭前<lb/>
　　　少年子<lb/>
青雲少年子挾彈章臺左鞍馬四邊開突如流星過金<lb/>
丸落飛鳥夜入瓊樓卧夷齊是何人獨守西山餓<lb/>
　　　少年行<lb/>
擊筑飲美酒劍歌易水湄經過燕太子結託幷州兒少<lb/>
年負壯氣奮烈自有時因聲魯勾踐爭搏勿相欺<lb/>
　　　豫章行<lb/>
<pb n="KR4h0117_WYG_044-8a"/>
胡風吹代馬北擁魯陽闗吳兵照海雪西討何時還半<lb/>
渡上遼津黄雲惨無顔老母與子別呼天野草間百鳥<lb/>
繞旌旗悲鳴相追攀白楊秋月苦早落豫章山本為休<lb/>
明人斬虜素不閒豈惜戰鬬死為君掃兇頑精感石没<lb/>
羽豈云憚險艱樓船若鯨飛波蕩落星灣此曲不可奏<lb/>
三軍鬢成斑<lb/>
　　　沐浴子<lb/>
沐芳莫彈冠浴蘭莫振衣處世忌太潔至人貴藏輝滄<lb/>
<pb n="KR4h0117_WYG_044-8b"/>
浪有釣叟吾與爾同歸<lb/>
　　　鳳凰曲<lb/>
嬴女吹玉簫吟弄天上春青鸞不獨去更有攜手人影<lb/>
滅彩雲斷遺聲落西秦<lb/>
　　　秋思<lb/>
春陽如昨日碧樹鳴黄鸝蕪然蕙草暮颯爾凉風吹天<lb/>
秋木葉下月冷莎雞悲坐愁羣芳歇白露凋華滋<lb/>
　　　春思<lb/>
<pb n="KR4h0117_WYG_044-9a"/>
燕草如碧絲秦桑低綠枝當君懷歸日是妾斷腸時春<lb/>
風不相識何事入羅幃<lb/>
　　　子夜四時歌四首<lb/>
秦地羅敷女采桑綠水邊素手青條上紅妝白日鮮蠶<lb/>
飢妾欲去五馬莫留連<lb/>
鏡湖三百里菡萏發荷花五月西施采人看隘若耶囘<lb/>
首不待月歸去越王家<lb/>
長安一片月萬戸擣衣聲秋風吹不盡總是玉闗情何<lb/>
<pb n="KR4h0117_WYG_044-9b"/>
日平胡虜良人罷逺征<lb/>
明朝驛使發一夜絮征袍素手抽針冷那堪把剪刀裁<lb/>
縫寄逺道幾日到臨洮<lb/>
　　　對酒行二首<lb/>
松子棲金華安期入蓬海此人古之仙羽化竟何在浮<lb/>
生速流電倐忽變光彩天地無凋換容顔有遷改對酒<lb/>
不肯飲含情欲誰待<lb/>
勸君莫拒杯春風笑人來桃李如舊識傾花向我開流<lb/>
<pb n="KR4h0117_WYG_044-10a"/>
鶯啼碧樹明月窺金罍昨來朱顔子今日白髮催棘生<lb/>
石虎殿鹿走姑蘇臺自古帝王宅城闕閉黄埃君若不<lb/>
飲酒昔人安在哉<lb/>
　　　長歌行<lb/>
桃李得日開榮華照當年東風動百物草木盡欲言枯<lb/>
枝無醜葉涸水吐清泉大力運天地羲和無停鞭功名<lb/>
不早著竹帛將何宣桃李務青春誰能貫白日富貴與<lb/>
神仙蹉跎成兩失金石猶銷鑠風霜無久質畏落日月<lb/>
<pb n="KR4h0117_WYG_044-10b"/>
後强歡歌與酒秋霜不惜人倐忽侵蒲柳<lb/>
　　　秋浦歌<lb/>
秋浦長似秋蕭條使人愁客愁不可度行上東大樓正<lb/>
西望長安下見江水流寄言向江水汝意憶儂不遥傳<lb/>
一掬淚為我達楊州<lb/>
　　　擬古<lb/>
融融白玉輝映我青蛾睂寳鏡似空水落花如風吹出<lb/>
門望帝子蕩漾不可期安得黄鶴羽一報佳人知<lb/>
<pb n="KR4h0117_WYG_044-11a"/>
　　　古意<lb/>
君為女蘿草妾作兎絲花輕條不自引為逐春風斜百<lb/>
丈託逺松纒綿成一家誰言㑹靣易各在青山崖女蘿<lb/>
發馨香兎絲斷人腸枝枝相糾結葉葉競飄揚生子不<lb/>
知根因誰共芬芳中巢雙翡翠上宿紫鴛鴦若識二草<lb/>
心海潮亦可量<lb/>
　　　古風<lb/>
大雅久不作吾衰竟誰陳王風委蔓草戰國多荆榛龍<lb/>
<pb n="KR4h0117_WYG_044-11b"/>
虎相啖食兵戈逮狂秦正聲何微茫哀怨起騷人揚馬<lb/>
激頽波開流蕩無垠廢興雖萬變憲章亦已淪自從建<lb/>
安來綺麗不足珍聖代復元古垂衣貴清真羣才屬休<lb/>
明乗運共躍鱗文質相炳煥衆星羅秋旻我志在刪述<lb/>
垂輝映千春希聖如有立絶筆于獲麟<lb/>
蟾蜍薄太清蝕此瑶臺月圓光虧中天金魄遂淪没螮<lb/>
蝀入紫微大明夷朝暉浮雲隔兩曜萬象昬隂霏蕭蕭<lb/>
長門宫昔是今已非桂蠧花不實天霜下嚴威沈歎終<lb/>
<pb n="KR4h0117_WYG_044-12a"/>
永夕感我涕沾衣<lb/>
代馬不思越越禽不戀燕情性有所習土風固其然昔<lb/>
别雁門闗今戍龍庭前驚沙亂海日飛雪迷胡天蟣蝨<lb/>
生虎鶡心魂逐旌旃苦戰功不賞忠誠難可宣誰憐李<lb/>
飛將白首没三邊<lb/>
客有鶴上仙飛飛凌太清揚言碧雲裏自道安期名兩<lb/>
兩白玉童雙吹紫鸞笙去影忽不見迴風送天聲舉首<lb/>
逺望之飄然若流星願餐金光草壽與天齊傾<lb/>
<pb n="KR4h0117_WYG_044-12b"/>
咸陽二三月宫柳黄金枝綠幘誰家子賣珠輕薄兒日<lb/>
暮醉酒歸白馬驕且馳意氣人所仰冶遊方及時子雲<lb/>
不曉事晩獻長楊辭賦達身已老草𤣥鬢若絲投閣良<lb/>
可嘆但為此輩嗤<lb/>
松栢本孤直難為桃李顔昭昭嚴子陵垂釣滄波間身<lb/>
將客星隱心與浮雲閒長揖萬乗君還歸富春山清風<lb/>
灑六合邈然不可攀使我長歎息㝠棲巖石間<lb/>
君平既棄世世亦棄君平觀變窮大易探元化羣生寂<lb/>
<pb n="KR4h0117_WYG_044-13a"/>
寞綴道論空簾閉幽情騶虞不虚來鸑鷟有時鳴安知<lb/>
天漢上白日懸髙名海客去已久誰人測沈㝠<lb/>
燕昭延郭隗遂築黄金臺劇辛方趙至鄒衍復齊來奈<lb/>
何青雲士棄我如塵埃珠玉買歌笑糟糠養賢才方知<lb/>
黄鶴舉千里獨徘徊<lb/>
寶劍雙蛟龍雪花照芙蓉精光射天地雷騰不可衝一<lb/>
去别金匣飛沈失相從風胡滅已久所以濳其鋒吳水<lb/>
深萬丈楚山邈千重雌雄終不隔神物㑹當逢<lb/>
<pb n="KR4h0117_WYG_044-13b"/>
西嶽蓮花山迢迢見明星素手把芙蓉虚歩躡太清霓<lb/>
裳曵廣帶飄拂昇天行邀我登雲臺髙揖衛叔卿恍恍<lb/>
與之去駕鴻凌紫㝠俯視洛陽川茫茫走胡兵流血塗<lb/>
野草豺狼盡冠纓<lb/>
泣與親友别欲語再三咽朂君青松心努力保霜雪世<lb/>
路多險艱白日欺紅顔分首各千里去去何時還<lb/>
秦水别隴首幽咽多悲聲胡馬顧朔雪躞蹀長嘶鳴感<lb/>
物動我心緬然含歸情昔視秋蛾飛今見春蠶生嫋嫋<lb/>
<pb n="KR4h0117_WYG_044-14a"/>
桑柘葉萋萋柳垂榮急節謝流水羇心揺懸旌揮涕且<lb/>
復去惻愴何時平<lb/>
世道日交䘮澆風散淳源不采芳桂枝反栖惡木根所<lb/>
以桃李樹吐花竟不言大運有興没羣動爭飛奔歸來<lb/>
廣成子去入無窮門<lb/>
燕趙有秀色綺樓青雲端睂目豔皎月一笑傾城歡常<lb/>
恐碧草晩坐泣秋風寒纎手怨玉琴清晨起長歎焉得<lb/>
偶君子共乗雙飛鸞<lb/>
<pb n="KR4h0117_WYG_044-14b"/>
蓐收肅金氣西陸弦海月秋蟬號階軒感物憂不歇良<lb/>
辰竟何許大運有淪忽天寒悲風生夜久衆星没惻惻<lb/>
不忍言哀歌逮明發<lb/>
抱玉入楚國見疑古所聞良寶終見棄徒勞三獻君直<lb/>
木忌先伐芳蘭哀自焚盈滿天所損沈㝠道為羣東海<lb/>
汎碧水西闗乗紫雲魯連及柱史可以躡清芬<lb/>
　　　淮海對雪贈傅靄<lb/>
朔雪落吳天從風渡溟渤海樹成陽春江沙皓明月飄<lb/>
<pb n="KR4h0117_WYG_044-15a"/>
颻四荒外想像千花發瑤草生階墀玉塵散庭闕剡溪<lb/>
興空在郢路歌未歇寄君梁甫吟曲盡心斷絶<lb/>
　　　贈范金卿<lb/>
君子枉清盼不知東走迷離家未幾月絡緯鳴中閨桃<lb/>
李君不言攀花願成蹊那能吐芳信恵好相招攜我有<lb/>
結緑珍久藏濁水泥時人棄此物乃與燕珉齊摭拭欲<lb/>
贈之申眉路無梯遼東慙白豕楚客羞山雞徒有獻芹<lb/>
心終流泣玉啼祗應自索漠留舌示山妻<lb/>
<pb n="KR4h0117_WYG_044-15b"/>
　　　贈何七判官昌浩<lb/>
有時忽惆悵匡坐至夜分平明空嘯咤思欲解世紛心<lb/>
隨長風去吹散萬里雲羞作濟南生九十誦古文不然<lb/>
㧞劍起沙漠收竒勲老死田陌間何因揚清芬夫子今<lb/>
管樂英才冠三軍終與同出處豈將沮溺羣<lb/>
　　　贈嵩山焦鍊師<lb/>
二室凌青天三花含紫煙中有蓬海客宛疑麻姑仙道<lb/>
在喧莫染跡髙想已緜時餐金鵞蘂屢讀青苔篇八極<lb/>
<pb n="KR4h0117_WYG_044-16a"/>
恣遊憩九垓長周旋下瓢酌潁水舞鶴來伊川還歸空<lb/>
山上獨拂秋霞眠蘿月掛朝鏡松風鳴夜絃濳光隱嵩<lb/>
嶽鍊魄棲雲幄霓裳何飄颻鳳吹轉緜邈願同西王母<lb/>
下顧東方朔紫書儻可傳冥骨誓相學<lb/>
　　　憶襄陽舊遊贈濟隂馬少府巨<lb/>
昔為大堤客曾上山公樓開窗碧嶂滿拂鏡滄江流髙<lb/>
冠挂雄劍長揖韓荆州此地别夫子今來思舊遊朱顔<lb/>
君未老白髮我先秋壯志恐蹉跎功名若雲浮歸心結<lb/>
<pb n="KR4h0117_WYG_044-16b"/>
逺夢落日生古愁空思羊叔子墮淚峴山頭<lb/>
　　　贈崔郎中宗之<lb/>
胡雁拂海翼翺翔鳴素秋驚雲辭沙朔飄薄迷河洲有<lb/>
如飛蓬人去逐萬里遊登髙望浮雲彷彿如舊丘日從<lb/>
海傍没水向天邊流長嘯倚孤劍目極心悠悠嵗晏歸<lb/>
去來富貴安所求仲尼七十說歴䀻莫見收魯連逃千<lb/>
金珪組豈可酬時哉茍不會草木為我儔希君同攜手<lb/>
長徃南山幽<lb/>
<pb n="KR4h0117_WYG_044-17a"/>
　　　贈秋浦柳少府<lb/>
秋浦舊蕭索公庭人吏稀因君樹桃李此地忽芳菲搖<lb/>
筆望白雲開簾當翠微時來引山月縱酒酣清暉而我<lb/>
愛夫子淹留未忍歸<lb/>
　　　贈盧司戸<lb/>
秋色無逺近出門盡寒山白雲遙相識待我蒼梧間借<lb/>
問盧耽鶴西飛幾嵗還<lb/>
　　　自梁園至敬亭山見會公談陵陽山水兼期同<lb/>
<pb n="KR4h0117_WYG_044-17b"/>
　　　　遊因有此贈<lb/>
我隨秋風來瑤草恐衰歇中途寡名山安得弄雲月渡<lb/>
江如昨日黄葉向人飛敬亭愜素尚弭棹流清輝氷谷<lb/>
明且秀陵巒抱江城粲粲吳與史衣冠耀天京水國饒<lb/>
英竒潛光卧幽草㑹公真名僧所在即為寶開堂振白<lb/>
拂髙論横青雲雪山掃粉壁墨客多新文為余話幽栖<lb/>
且述陵陽美天開白龍潭月映清秋水黄山望石柱突<lb/>
兀誰開張黄鶴久不來子安在蒼茫東南焉可窮山鳥<lb/>
<pb n="KR4h0117_WYG_044-18a"/>
飛絶處稠疊千萬峰相連入雲去聞此期振策歸來空<lb/>
閉闗相思如明月可望不可攀何當移白足早晩凌蒼<lb/>
山<lb/>
　　　贈從弟冽<lb/>
楚人不識鳳重價求山雞獻主昔云是今來方覺迷自<lb/>
居漆園北久别咸陽西風飄落日去節變流鶯啼桃李<lb/>
寒未開幽闗豈成蹊逢君發花萼若與青雲齊及此桑<lb/>
葉綠春蠶起中閨日岀撥轂鳴田家擁鋤犁顧余乏尺<lb/>
<pb n="KR4h0117_WYG_044-18b"/>
土東作誰相攜傅説降霖雨公輸造雲梯羌戎事未息<lb/>
君子悲塗泥報國有長策成功羞執珪無由謁明主杖<lb/>
策還蓬藜他年爾相訪知我在磻谿<lb/>
　　　贈閭丘處士<lb/>
賢人有素業乃在沙塘陂竹影掃秋月荷花落古池閒<lb/>
讀山海經散帙卧遙帷且躭田家樂遂曠林中期野酌<lb/>
勸芳酒園蔬烹露葵如能樹桃李為我結茅茨<lb/>
　　　贈宣州靈源寺仲濬公<lb/>
<pb n="KR4h0117_WYG_044-19a"/>
敬亭白雲氣秀色連蒼梧下映雙谿水如天落鏡湖此<lb/>
中積龍象獨許濬公殊風韻逸江左文章動海隅觀心<lb/>
同水月解領得明珠今日逢支遁髙談出有無<lb/>
　　　登敬亭山南望懷古贈竇主簿<lb/>
敬亭一迴首目盡天南端仙者五六人常聞此遊盤谿<lb/>
連琴髙水石聳麻姑壇白龍降陵陽黄鶴呼子安羽化<lb/>
騎日月雲行翼鵷鸞下視宇宙間四溟空波瀾決絶目<lb/>
下事從之復何難百嵗落半途前期浩漫漫强食不成<lb/>
<pb n="KR4h0117_WYG_044-19b"/>
味清晨起長歎願隨子明去鍊火燒金丹<lb/>
　　　登巴陵開元寺西閣贈衡嶽僧方外<lb/>
衡嶽有開士五峰秀真骨見君萬里心海水照秋月大<lb/>
臣南溟去問道皆請謁灑以甘露言清涼潤肌髮明湖<lb/>
落天鏡香閣凌銀闕登眺餐惠風心花期啓發<lb/>
　　　安陸白兆山桃花巖寄劉侍御綰<lb/>
雲卧三十年好閒復愛仙蓬壺雖冥絶鸞鶴心悠然歸<lb/>
來桃花巖得憩雲窗眠對嶺人共語飲潭猿相連時昇<lb/>
<pb n="KR4h0117_WYG_044-20a"/>
翠微上邈若羅浮顛兩岑抱東壑一嶂横西天樹雜日<lb/>
易隱崖傾月難圓芳草換野色飛蘿搖春煙入逺構石<lb/>
室選幽開山田獨此林下意杳無區中縁永辭霜臺客<lb/>
千載方來旋<lb/>
　　　望終南山寄紫閣隱者<lb/>
出門見南山引領意無限秀色難為名蒼翠日在眼有<lb/>
時白雲起天際自舒巻心中與之然託興每不淺何當<lb/>
造幽人滅跡棲絶巘<lb/>
<pb n="KR4h0117_WYG_044-20b"/>
　　　夕霽杜陵登樓寄韋繇<lb/>
浮雲滅霽景萬物各秋容登樓送逺目伏櫪覩羣峰原<lb/>
野曠超緬闗河紛錯重清輝映竹日翠色明雲松蹈海<lb/>
寄遐想還山迷舊蹤徒然迫晩暮未果諧心胸結桂空<lb/>
佇立折麻恨莫從思君達永夜長樂聞疎鐘<lb/>
　　　秋山寄衛尉張卿及王徴君<lb/>
何以折相贈白花青桂枝月華若夜雪見此令人思雖<lb/>
然剡溪興不異山隂時明發懷二子空吟招隱詩<lb/>
<pb n="KR4h0117_WYG_044-21a"/>
　　　月夜江行寄崔員外宗之<lb/>
飄飄江風起蕭颯海樹秋登艫美清夜挂席移輕舟月<lb/>
隨碧山轉水合青天流杳如星河上但覺雲林幽歸路<lb/>
方浩浩徂川去悠悠徒悲蕙草歇復聴菱歌愁㟁曲迷<lb/>
後浦沙明瞰前洲懷君不可見望逺增離憂<lb/>
　　　宿白鷺洲寄楊江寧<lb/>
朝别朱雀門暮棲白鷺洲波光搖海月星影入城樓望<lb/>
美金陵宰如思瓊樹憂徒令魂入夢翻覺夜成秋綠水<lb/>
<pb n="KR4h0117_WYG_044-21b"/>
解人意為余西北流因聲玉琴裏蕩漾寄君愁<lb/>
　　　新林浦阻風寄友人<lb/>
潮水定可信天風難與期清晨西北轉薄暮東南吹以<lb/>
此難挂席佳期益相思海月破圓景菰蔣生綠池昨日<lb/>
北湖梅開花巳滿枝今朝白門柳夾道垂青絲嵗物忽<lb/>
如此我來定幾時紛紛江上雪草草客中悲明發新林<lb/>
浦空吟謝眺詩<lb/>
　　　寄東魯二穉子<lb/>
<pb n="KR4h0117_WYG_044-22a"/>
吳地桑葉綠吳蠶巳三眠我家寄東魯誰種龜兹田春<lb/>
事已不及江行復茫然南風吹歸心飛墮酒樓前樓東<lb/>
一株桃枝葉拂青煙此樹我所種别來向三年桃今與<lb/>
樓齊我行尚未旋嬌女字平陽折花倚樓邊小兒名伯<lb/>
禽與姊亦齊肩雙行桃樹下撫背復誰憐念此失次第<lb/>
肝腸日憂煎裂素寫逺意因之汶陽川<lb/>
　　　下潯陽城汎彭蠡寄黄判官<lb/>
浪動灌嬰井潯陽江上風開帆入天鏡直向彭湖東落<lb/>
<pb n="KR4h0117_WYG_044-22b"/>
景轉疎雨晴雲散逺空名山發佳興清賞亦何窮石鏡<lb/>
挂遙月香爐滅彩虹相思俱對此舉目與君同<lb/>
　　　書情寄從弟邠州長史昭<lb/>
自笑客行久我行定幾時綠楊已可折攀取最長枝翩<lb/>
翩弄春色延佇寄相思誰言貴此物意願重瓊蕤昨夢<lb/>
見惠連朝吟謝公詩東風引碧草不覺生華池臨翫忽<lb/>
云夕杜鵑夜鳴悲懷君芳嵗歇庭樹落紅滋<lb/>
　　　江夏寄漢陽輔録事<lb/>
<pb n="KR4h0117_WYG_044-23a"/>
誰道此水廣狹如一匹練江夏黄鶴樓青山漢陽縣人<lb/>
語猶可聞故人難可見君草陳琳檄我書魯連箭報國<lb/>
有壯心龍顔不迴眷西飛精衛鳥東海何由填鼔角徒<lb/>
悲鳴樓船習征戰抽劍歩霜月夜行空庭徧長呼結浮<lb/>
雲埋没顧榮扇他日觀軍容投壺接髙宴<lb/>
　　　涇谿南藍山下有落星潭可以卜築余泊舟石<lb/>
　　　　上寄何判官昌浩<lb/>
藍岑竦天壁突兀如鯨額奔蹙横澄潭勢吞落星石沙<lb/>
<pb n="KR4h0117_WYG_044-23b"/>
帶秋月明水搖寒山碧佳境宜緩棹清輝能留客恨君<lb/>
阻歡遊使我自驚惕所期俱卜築結茅鍊金液<lb/>
　　　早過漆林渡寄萬巨<lb/>
西經大藍山南來漆林渡水色倒空青林煙横積素漏<lb/>
流昔吞翕沓浪競奔注潭落天上星龍開水中霧巉巖<lb/>
注公柵突兀陳焦墓嶺峭紛上干川明屢迴顧因思萬<lb/>
夫子解渴同瓊樹何日覩清光相歡詠佳句<lb/>
　　　江行寄逺<lb/>
<pb n="KR4h0117_WYG_044-24a"/>
刳木出吳楚危槎百餘尺疾風吹片帆日暮千里隔别<lb/>
時酒猶在已為異鄉客思君不可得愁見江水碧<lb/>
　　　以詩代書答元丹丘<lb/>
青鳥海上來今朝發何處口銜雲錦字與我忽飛去鳥<lb/>
去凌紫煙書留綺窗前開緘方一笑乃是故人傳故人<lb/>
深相朂憶我勞心曲雜居在咸陽三見秦草緑置書雙<lb/>
袂間引領不暫閒長望杳難見浮雲横逺山<lb/>
　　　答從弟㓜成過西園見贈<lb/>
<pb n="KR4h0117_WYG_044-24b"/>
一身自瀟灑萬物何囂喧拙薄謝明時棲閒歸故園二<lb/>
季過舊壑四鄰馳華軒衣劍照松宇賓徒光石門山童<lb/>
薦珍果野老開芳樽上陳樵漁事下叙農圃言昨來荷<lb/>
花滿今見蘭苕繁一笑復一歌不知夕景昏醉罷同所<lb/>
樂此情難具論<lb/>
　　　答族姪僧中孚贈玉泉仙人掌茶<hi>并序</hi>
　　余聞荆州玉泉寺近清谿諸山山洞徃徃有乳窟<lb/>
　　窟中多玉泉交流中有白蝙蝠大如鴉按仙經蝙<lb/>
<pb n="KR4h0117_WYG_044-25a"/>
　　蝠一名仙鼠千嵗之後體白如雪棲則倒懸葢飲<lb/>
　　乳水而長生也其水邊處處有茗草羅生枝葉如<lb/>
　　碧玉惟玉泉真公常采而飲之年八十餘嵗顔色<lb/>
　　如桃花而此茗清香滑熟異於他者所以能還童<lb/>
　　振枯扶人夀也余遊金陵見宗僧中孚示余茶數<lb/>
　　十片拳然重疊其狀如手號仙人掌茶葢新出乎<lb/>
　　玉泉之山曠古未覿因持之見遺兼贈詩要余答<lb/>
　　之遂有此作後之髙僧大隠知仙人掌茶發乎中<lb/>
<pb n="KR4h0117_WYG_044-25b"/>
　　孚禪子及青蓮居士李白也<lb/>
嘗聞玉泉山山洞多乳窟仙鼠如白鴉倒懸深谿月茗<lb/>
生此中石玉泉流不歇根柯灑芳津采服潤肌骨楚老<lb/>
巻緑葉枝枝相接連曝成仙人掌似拍洪崖肩舉世未<lb/>
見之其名定誰傳宗英乃禪伯投贈有佳篇清鏡燭無<lb/>
鹽顧慙西子妍朝坐有餘興長吟播諸天<lb/>
　　　答裴侍御先行至石頭驛以書見招期月滿泛<lb/>
　　　　洞庭<lb/>
<pb n="KR4h0117_WYG_044-26a"/>
君至石頭驛寄書黄鶴樓開緘識逺意速此南行舟風<lb/>
水無定凖湍波或滯留憶昨新月生西簷若瓊鈎今來<lb/>
何所似破鏡懸清秋恨不三五明平湖泛澄流此歡竟<lb/>
莫遂狂殺王子猷巴陵定近逺持贈解人憂<lb/>
　　　送王屋山人魏萬還王屋<lb/>
仙人東方生浩蕩弄雲海沛然乗天遊獨徃失所在魏<lb/>
侯繼大名本家聊攝城巻舒入元化跡與古賢幷十三<lb/>
弄文史揮筆如振綺辯折田巴生心齊魯連子西涉清<lb/>
<pb n="KR4h0117_WYG_044-26b"/>
洛源頗驚人世喧采秀卧王屋因窺洞天門朅來遊嵩<lb/>
峯羽客何雙雙朝攜月光子暮宿玉女窗鬼谷上窈窕<lb/>
龍潭下奔潨東浮汴河水訪我三千里逸興滿吳雲飄<lb/>
颻浙江氾揮手杭越間樟亭望潮還濤捲海門石雲横<lb/>
天際山白馬走素車雷奔駭心顔遙聞㑹稽美且度耶<lb/>
溪水萬壑與千巖崢嶸鏡湖裏秀色不可名清輝滿江<lb/>
城人遊月邊去舟在空中行此中久延佇入剡尋王許<lb/>
笑讀曹娥碑沈吟黄絹語天台連四明日入向國清五<lb/>
<pb n="KR4h0117_WYG_044-27a"/>
峰轉月色百里行松聲靈谿恣沿越華頂殊超忽石梁<lb/>
横青天側足履半月眷然思永嘉不憚海路賒挂席歴<lb/>
海嶠迴瞻赤城霞赤城漸微没孤嶼前嶢兀水續萬古<lb/>
流亭空千霜月縉雲川谷難石門最可觀瀑布挂北斗<lb/>
莫窮此水端噴壁灑素雪空濛生晝寒却尋惡谿去寧<lb/>
懼惡谿惡咆哮七十灘水石相噴薄路創李北海巖開<lb/>
謝康樂松風和猿聲搜索連洞壑徑出梅花橋雙谿納<lb/>
歸潮落帆金華岸赤松若可招沈約百詠樓城西孤岧<lb/>
<pb n="KR4h0117_WYG_044-27b"/>
嶢岧嶢四荒外曠望羣川㑹雲卷天地開波連浙西大<lb/>
亂流新安口北指嚴光瀬釣臺碧雲中邈與蒼梧對稍<lb/>
稍來吳都徘徊上姑蘇煙緜横九疑漭蕩見五湖目極<lb/>
心更逺悲歌但長吁迴橈楚江濱揮䇿楊子津身著日<lb/>
本裘昻藏出風塵五月造我語知非儓儗人相逢樂無<lb/>
限水石日在眼徒干五諸侯不致百金産吾友揚子雲<lb/>
絃歌播清芬雖為江寧宰好與山公羣乗興但一行且<lb/>
知我愛君君來幾何時仙臺應有期東窗緑玉樹定長<lb/>
<pb n="KR4h0117_WYG_044-28a"/>
三五枝至今天壇人當笑爾歸遲我苦昔逺别茫然使<lb/>
心悲黄河若不斷白首長相思<lb/>
　　　送友人遊梅湖<lb/>
送君遊梅湖應見梅花發有使寄我來無令素芳歇暫<lb/>
行新林浦定醉金陵月莫惜一雁書音塵坐胡越<lb/>
　　　送崔十二遊天竺寺<lb/>
還聞天竺寺夢想懐東越每年海樹霜桂子落秋月送<lb/>
君遊此地已屬流芳歇待我來嵗行相隨浮溟渤<lb/>
<pb n="KR4h0117_WYG_044-28b"/>
　　　送楊山人歸天台<lb/>
客有思天台東行路超忽濤落浙江秋沙明浦陽月今<lb/>
遊方厭楚昨夢先歸越且盡秉燭歡無辭凌晨發我家<lb/>
小阮賢剖竹赤城邊詩人方見重官燭未曽然興引登<lb/>
山屐情催泛海船石橋如可渡攜手弄雲煙<lb/>
　　　送温處士歸黄山白鵞峰舊居<lb/>
黄山四千仞三十二蓮峰丹崖夾石柱菡萏金芙蓉伊<lb/>
昔昇絶頂下窺天目松仙人鍊玉處羽化留餘蹤亦聞<lb/>
<pb n="KR4h0117_WYG_044-29a"/>
温伯雪獨徃今相逢采秀辭五嶽攀巖歴萬重歸休白<lb/>
鵞嶺渇飲丹沙井鳳吹我時來雲車爾當整去去凌陽<lb/>
東行行芳桂叢迴谿十六度碧嶂盡晴空他日還相訪<lb/>
乗橋躡彩虹<lb/>
　　　送韓凖裴政孔巢父還山<lb/>
獵客張兎罝不能挂龍虎所以青雲人髙歌在巖戸韓<lb/>
生信英彦裴子含清真孔侯復秀出俱與雲霞親峻節<lb/>
凌逺松同衾卧盤石斧冰潄寒泉三子同二屐時時或<lb/>
<pb n="KR4h0117_WYG_044-29b"/>
乗興去去雲無心出山揖牧伯長嘯輕衣簪昨宵夢裏<lb/>
還云弄竹谿月今晨魯東門悵飲與君别雪崖滑去馬<lb/>
蘿徑迷歸人相思若煙草歴亂無冬春<lb/>
　　　送楊少府赴選<lb/>
大國置衡鏡凖平天地心羣賢無邪人朗鑒窮清深吾<lb/>
君詠南風衮冕彈鳴琴時泰多美士京國㑹簪纓山苖<lb/>
落澗底幽松出髙岑夫子有盛才主司得球琳流水非<lb/>
鄭曲前行遇知音衣工剪綺繡一悞傷千金何惜刀尺<lb/>
<pb n="KR4h0117_WYG_044-30a"/>
餘不裁寒女衾我非彈冠者感别但開襟空谷無白駒<lb/>
賢人豈悲吟大道安棄物時來或招尋爾見山吏部當<lb/>
應無陸沈<lb/>
　　　對雪奉餞任城六父秩滿歸京<lb/>
龍虎謝鞭䇿鵷鸞不司晨君看海上鶴何似籠中鶉獨<lb/>
用天地心浮雲乃吾身雖將簪組狎若與煙霞親季父<lb/>
有英風白眉超常倫一官即夢寐脫屣歸西秦竇公敞<lb/>
華筵墨客盡來臻燕歌落胡雁郢曲迴陽春征馬百度<lb/>
<pb n="KR4h0117_WYG_044-30b"/>
嘶遊車動行塵躊躇未忍去戀此四座人餞離駐髙駕<lb/>
惜别空殷勤何時竹林下更與步兵鄰<lb/>
　　　魯郡堯祠送吳五之瑯琊<lb/>
堯没三千嵗青松古廟存送行奠桂酒拜舞清心魂日<lb/>
色促歸人連歌倒芳樽馬嘶俱醉起分手更何言<lb/>
　　　金鄉送韋八之西京<lb/>
客自長安來還歸長安去狂風吹我心西挂咸陽樹此<lb/>
情不可道此别何時遇望望不見君連山起煙霧<lb/>
<pb n="KR4h0117_WYG_044-31a"/>
　　　送族弟凝至晏堌單父三十里<lb/>
雪滿原野白戎裝出盤遊揮鞭布獵騎四顧登髙丘兎<lb/>
起馬足間蒼鷹下平疇喧呼相馳逐取樂銷人憂捨此<lb/>
戒禽荒微聲列齊謳鳴雞發宴堌别雁驚淶溝西行有<lb/>
東音寄與長河流<lb/>
　　　魯城北郭曲腰桑下送張子還嵩陽<lb/>
送别枯桑下凋葉落半空我行懵道逺爾獨知天風誰<lb/>
念張仲蔚還依蒿與蓬何時一杯酒更與季鷹同<lb/>
<pb n="KR4h0117_WYG_044-31b"/>
　　　送族弟單父主簿凝攝宋城主簿至郭南月橋<lb/>
　　　　却迴棲霞山留飲贈之<lb/>
吾家青萍劍操割有餘閒徃來紏二邑此去何時還鞍<lb/>
馬月橋南光輝岐路間賢豪相追餞却到棲霞山羣花<lb/>
散芳園斗酒開離顔樂酣相顧起征馬無由攀<lb/>
　　　魯郡東石門送杜二甫<lb/>
醉别復幾日登臨徧池臺何時石門下重有金樽開秋<lb/>
波落泗水海色明徂徠飛蓬各自逺且盡林中杯<lb/>
<pb n="KR4h0117_WYG_044-32a"/>
　　　送裴十八圖南歸嵩山<lb/>
何處可為别長安青綺門胡姬出素手延客醉金罇臨<lb/>
當上馬時我獨與君言風吹芳蘭折日没鳥雀喧舉手<lb/>
指飛鴻此情難具論同歸無早晩潁水有清源<lb/>
　　　同王昌齡送族弟襄歸桂陽<lb/>
秦地見碧草楚謠對清樽把酒爾何思鷓鴣啼南園余<lb/>
欲羅浮隠猶懐明主恩躊躇紫宫戀孤負滄洲言終然<lb/>
無心雲海上同飛翻相欺乃不淺幽桂有芳根<lb/>
<pb n="KR4h0117_WYG_044-32b"/>
　　　魯中送二從弟赴舉之西京<lb/>
魯客向西笑君門若夢中霜凋逐臣髮日憶明光宫復<lb/>
羨二龍去才華冠世雄平衢騁髙足逸翰凌長風舞袖<lb/>
拂秋月歌筵聞早鴻送君日千里良㑹何由同<lb/>
　　　送楊燕之東魯<lb/>
闗西楊伯起漢日舊稱賢四代三公族清風播人天夫<lb/>
子華隂居開門對玉蓮何事歴衡霍雲帆今始還君坐<lb/>
稍解顔為君歌此篇我固侯門士謬登聖主筵一辭金<lb/>
<pb n="KR4h0117_WYG_044-33a"/>
華殿贈蹬長江邊二子魯門東别來巳經年因君此中<lb/>
去不覺淚如泉<lb/>
　　　餞校書叔雲<lb/>
少年費白石歌笑矜朱顔不知忽已老喜見春風還惜<lb/>
别且為歡徘徊桃李間看花飲美酒聽鳥臨晴山向晚<lb/>
竹林寂無人空閉闗<lb/>
　　　送趙判官赴黔府中丞叔幕<lb/>
廓落青雲心結交黄金盡富貴翻相忘令人忽自哂蹭<lb/>
<pb n="KR4h0117_WYG_044-33b"/>
蹬鬢毛斑盛時難再還巨源咄石生何事馬蹄間緑蘿<lb/>
長不厭却欲還東山君為魯曽子拜揖髙堂裏叔繼趙<lb/>
平原偏承明主恩風霜推獨坐旌節鎮雄藩虎士秉金<lb/>
鉞蛾眉開玉樽才髙幕下去義重林中言水宿五谿月<lb/>
霜啼三峽猿東風春草緑江上候歸軒<lb/>
　　　送崔氏昆季之金陵<lb/>
放歌倚東樓行子期曉發秋風渡江來吹落山上月主<lb/>
人出美酒滅燭延清光二崔向金陵安得不盡觴水客<lb/>
<pb n="KR4h0117_WYG_044-34a"/>
弄歸棹雲帆巻輕霜扁舟敬亭下五兩先飄揚峽石入<lb/>
水花碧流日更長思君無嵗月西笑阻河梁<lb/>
　　　送内尋廬山女道士李騰空二首<lb/>
君尋騰空子應到碧山家水舂雲母碓風掃石楠花若<lb/>
戀幽居好相邀弄紫霞<lb/>
多君相門女學道愛神仙素手掬青靄羅衣曳紫煙一<lb/>
徃屏風疊乗鸞著玉鞭<lb/>
　　　贈别舍人弟臺卿之江南<lb/>
<pb n="KR4h0117_WYG_044-34b"/>
去國客行逺還山秋夢長梧桐落金井一葉飛銀牀覺<lb/>
罷攬朝鏡鬢毛颯已霜良圖委蔓草古貌成枯桑欲道<lb/>
心下事時人疑夜光因為洞庭葉飄落之瀟湘令弟經<lb/>
濟士謫居我何傷潛蚪隠尺水著論談興亡客遇王子<lb/>
喬口傳不死方入洞過天地登真朝玉皇吾將撫爾背<lb/>
揮手遂翱翔<lb/>
　　　留别王司馬嵩<lb/>
魯連賣談笑豈是顧千金陶朱雖相越本有五湖心余<lb/>
<pb n="KR4h0117_WYG_044-35a"/>
亦南陽子時為梁甫吟蒼山容偃蹇白日惜頽侵願一<lb/>
佐明主功成還舊林西來何所為孤劍託知音鳥愛碧<lb/>
山逺魚遊江海深呼鷹過上蔡賣畚向嵩岑他日閒相<lb/>
訪丘中有素琴<lb/>
　　　將遊衡嶽過漢陽雙松亭留别族弟浮屠談皓<lb/>
秦欺趙氏璧却入邯鄲宫本是楚家玉還來荆山中符<lb/>
彩照滄溟精輝凌白虹青蠅一相㸃流落此時同卓絶<lb/>
道門秀談𤣥乃支公延蘿結幽居剪竹繞芳叢涼花拂<lb/>
<pb n="KR4h0117_WYG_044-35b"/>
戸牖天籟鳴虚空憶我初來時蒲萄開景風今兹大火<lb/>
落秋葉黄梧桐水色夢沅湘長沙去何窮寄書訪衡嶠<lb/>
但與南飛鴻<lb/>
　　　留别賈舍人至<lb/>
秋風吹胡霜凋此簷下芳羇人怨嵗晩離别悽以傷謬<lb/>
攀青瑣賢延我於此堂君為長沙客我獨之夜郎勸此<lb/>
一杯酒豈惟道路長割珠兩分贈寸心貴不忘何必兒<lb/>
女仁相看淚成行<lb/>
<pb n="KR4h0117_WYG_044-36a"/>
　　　别韋少府<lb/>
西出蒼龍門南登白鹿原欲尋商山皓猶戀漢皇恩水<lb/>
國逺行邁仙經深討論洗心向谿月清耳敬亭猿築室<lb/>
在人境閉闗無世諠多君枉髙駕贈我以微言交乃意<lb/>
氣合道因風雅存别離有相思瑤瑟與金樽<lb/>
　　　遊泰山<lb/>
四月上泰山石平御道開六龍過萬壑澗谷隨縈迴馬<lb/>
跡遶碧峰于今滿青苔飛流灑絶巘水急松聲哀北眺<lb/>
<pb n="KR4h0117_WYG_044-36b"/>
嶂崿竒傾崖向東摧洞門閉石扇地底興雲雷登髙望<lb/>
蓬瀛想像金銀臺天門一長嘯萬里清風來玊女四五<lb/>
人飄颻下九垓含笑引素手遺我流霞杯稽首再拜之<lb/>
自愧非仙才曠然小宇宙棄世何悠哉<lb/>
清曉騎白鹿直上天門山山際逢羽人方瞳好容顔捫<lb/>
蘿欲就語却掩青雲闗遺我鳥跡書飄然落巖間其字<lb/>
乃上古讀之了不閑感此三歎息從師方未還<lb/>
平明登日觀舉手開雲闗精神四飛揚如出天地間黄<lb/>
<pb n="KR4h0117_WYG_044-37a"/>
河從西來窈窕入逺山憑崖覽八極目盡長空閒偶然<lb/>
值青童緑髮雙雲鬟笑我晩學仙蹉跎凋朱顔躊躇忽<lb/>
不見浩蕩難追攀<lb/>
朝飲王母池暝投天門闗獨抱緑綺琴夜行青山間山<lb/>
明月露白夜靜松風歇仙人遊碧峰處處笙歌發寂聴<lb/>
娛清暉玉真連翠微想像鸞鳳舞飄颻龍虎衣捫天摘<lb/>
瓠瓜恍惚不憶歸舉手弄清淺誤攀織女機明晨坐相<lb/>
失但見五雲飛<lb/>
<pb n="KR4h0117_WYG_044-37b"/>
　　　遊南陽清泠泉<lb/>
惜彼落日暮愛此寒泉清西輝逐流水蕩漾遊子情空<lb/>
歌望雲月曲盡長松聲<lb/>
　　　尋魯城北范居士失道落蒼耳中見范置酒摘<lb/>
　　　　蒼耳作<lb/>
雁度秋色逺日靜無雲時客心不自得浩漫將何之忽<lb/>
憶范野人閉園養幽姿茫然起逸興但恐行來遲城壕<lb/>
失徃路馬首迷荒陂不惜翠雲裘遂為蒼耳欺入門且<lb/>
<pb n="KR4h0117_WYG_044-38a"/>
一笑把臂君為誰酒客愛秋蔬山盤薦霜棃他筵不下<lb/>
筯此席忘朝飢酸棗垂北郭寒瓜蔓東籬還傾四五酌<lb/>
自詠猛虎辭近作十日歡逺為千載期風流自簸蕩謔<lb/>
浪偏相宜酣來上馬去却笑髙陽池<lb/>
　　　與從姪杭州刺史良遊天竺寺<lb/>
挂席凌蓬丘觀濤憩樟樓三山動逸興五馬同遨遊天<lb/>
竺森在眼松風颯驚秋覽雲測變化弄水窮清幽疊嶂<lb/>
隔遙海當軒寫歸流詩成傲雲月佳趣滿吳洲<lb/>
<pb n="KR4h0117_WYG_044-38b"/>
　　　同友人舟行遊台越作<lb/>
楚臣傷江楓謝客拾海月懐沙去瀟湘挂席汎溟渤蹇<lb/>
余訪前跡獨徃造窮髮古人不可攀去若浮雲没願言<lb/>
弄倒影從此鍊真骨華頂窺絶溟蓬壺望超忽不知青<lb/>
春度但怪緑芳歇空持釣鼇心從此謝魏闕<lb/>
　　　下終南山過斛斯山人宿置酒<lb/>
暮從碧山下山月隨人歸却顧所來徑蒼蒼横翠微相<lb/>
攜及田家童穉開荆扉緑竹入幽軒青蘿拂行衣歡言<lb/>
<pb n="KR4h0117_WYG_044-39a"/>
得所憩美酒聊共揮長歌吟松風曲盡河星稀我醉君<lb/>
復樂陶然共忘機<lb/>
　　　朝下過盧郎中叙舊遊<lb/>
君登金華省我入銀臺門幸逢聖明主俱承雲雨恩復<lb/>
此休浣時閒為疇昔言却話山海事宛然林壑存明湖<lb/>
思曉月疊嶂憶清猿何由返初服田野醉芳樽<lb/>
　　　邯鄲南亭觀妓<lb/>
歌鼓燕趙兒魏姝弄鳴絲粉色豔月彩舞袖拂花枝把<lb/>
<pb n="KR4h0117_WYG_044-39b"/>
酒顧美人請歌邯鄲詞清箏何繚繞度曲緑雲垂平原<lb/>
君安在科斗生古池座客三千人于今知有誰我輩不<lb/>
作樂但為後代悲<lb/>
　　　春遊羅敷潭<lb/>
行歌入谷口路盡無人躋攀崖度絶壑㺯水尋迴谿雲<lb/>
從石上起客到花間迷淹留未盡興日落羣峰西<lb/>
　　　春陪商州裴使君遊石娥谿<lb/>
裴公有仙標㧞俗數千丈澹蕩滄洲雲飄颻紫霞想剖<lb/>
<pb n="KR4h0117_WYG_044-40a"/>
竹商洛間政成心已閒蕭條出世表㝠寂閉𤣥闗我來<lb/>
屬芳節解榻時相恱搴帷對雲峰揚袂指松雪暫出東<lb/>
城邊遂遊西巖前横天聳翠壁噴壑鳴紅泉尋幽殊未<lb/>
歇愛此春光發谿傍饒名花石上有好月命駕歸去來<lb/>
露華生緑苔淹留惜將晩復聴清猿哀清猿斷人腸遊<lb/>
子思故鄉明發首東路此歡焉可忘<lb/>
　　　宴鄭參卿山池<lb/>
爾恐碧草晩我畏朱顔移愁看楊花飛置酒正相宜歌<lb/>
<pb n="KR4h0117_WYG_044-40b"/>
聲送落日舞影迴清池今夕不盡興留杯更邀誰<lb/>
　　　遊謝氏山亭<lb/>
淪老卧江海再歡天地清病閒久寂寞嵗物徒芳榮借<lb/>
君西地遊聊以散我情掃雪松下去捫蘿石道行謝公<lb/>
池塘上春草颯巳生花枝拂人來山鳥向我鳴田家有<lb/>
美酒落日與之傾醉罷㺯歸月遥欣穉子迎<lb/>
　　　金陵鳳凰臺置酒<lb/>
置酒延落景金陵鳳凰臺長波寫萬古心與雲俱開借<lb/>
<pb n="KR4h0117_WYG_044-41a"/>
問徃昔時鳳凰為誰來鳳凰去已久正當今日迴明君<lb/>
越羲軒天老坐三台豪士無所用彈絃醉金罍東風吹<lb/>
山花安可不盡杯六帝没幽草深宫㝠緑苔置酒勿復<lb/>
道歌鐘但相催<lb/>
　　　秋浦清谿雪夜對酒客有唱山鷓鴣者<lb/>
披我貂襜褕對君白玉壺雪花酒上滅頓覺夜寒無客<lb/>
有桂陽至能吟山鷓鴣清風動窗竹越鳥起相呼持此<lb/>
足為樂何煩笙與竽<lb/>
<pb n="KR4h0117_WYG_044-41b"/>
　　　與周剛清谿玉鏡潭宴别<lb/>
康樂上官去永嘉遊石門江中有孤嶼千載跡猶存我<lb/>
來憩秋浦三入桃陂源千峰照積雪萬壑盡啼猿興與<lb/>
謝公合文因周子論掃厓去落葉席月開清樽谿當大<lb/>
樓南谿水正南奔迴作玉鏡潭澄明洗心魂此中得佳<lb/>
境可以絶囂喧清夜方歸來酣歌出平原别後經此地<lb/>
為余謝蘭蓀<lb/>
　　　夜泛洞庭尋裴侍御清酌<lb/>
<pb n="KR4h0117_WYG_044-42a"/>
日晚湘水緑孤舟無端倪明湖漲秋月獨汎巴陵西遇<lb/>
憩裴逸人巖居陵丹梯抱琴出深竹為我彈鵾雞曲盡<lb/>
酒亦傾北窗醉如泥人生且行樂何必組與珪<lb/>
　　　與南陵常贊府遊五松山<lb/>
安石泛溟渤獨嘯長風還逸韻動海上髙情出人間靈<lb/>
異可並跡澹然與世閒我來五松下置酒窮躋攀徴古<lb/>
絶遺老因名五松山五松何清幽勝境美沃州蕭颯鳴<lb/>
洞壑終年風雨秋響入百泉去聴如三峽流剪竹掃天<lb/>
<pb n="KR4h0117_WYG_044-42b"/>
花且同傲吏遊龍堂若可憩吾欲歸精修<lb/>
　　　宣城青谿二首<lb/>
青谿勝桐廬水木有佳色山貌日髙古石容天傾側彩<lb/>
鳥昔未名白猿初相識不見同懐人對之空歎息<lb/>
青谿清我心水色異諸水借問新安江見底何如此人<lb/>
行明鏡中鳥弄屏風裏向晩猩猩啼空悲逺遊子<lb/>
　　　遊水西簡鄭明府<lb/>
天宫水西寺雲錦照東郭清湍鳴迴谿緑水遶飛閣涼<lb/>
<pb n="KR4h0117_WYG_044-43a"/>
風日瀟灑幽客時憩泊五月思貂裘謂言秋霜落石蘿<lb/>
引古蔓㟁筍開新籜吟翫空復情相思爾佳作鄭公詩<lb/>
人秀逸韻宏寥廓何當一來遊愜我雪山諾<lb/>
　　　九日登山<lb/>
淵明歸去來不與世相逐為無杯中物遂偶本州牧因<lb/>
招白衣人笑酌黄花菊我來不得意虚過重陽時題輿<lb/>
何俊發遂結城南期築土按響山俯臨宛水湄胡人呌<lb/>
玉笛越女彈霜絲自作英王胄斯樂不可窺赤鯉湧琴<lb/>
<pb n="KR4h0117_WYG_044-43b"/>
髙白龜道氷夷靈仙如彷彿奠酹遥相知古來登髙人<lb/>
今復幾人在滄洲違宿諾明日猶可待連山似驚波合<lb/>
沓出溟海揚袂揮四座酩酊安所知齊歌送清觴起舞<lb/>
亂參差賓隨落葉散㡌逐秋風吹别後登此臺願言長<lb/>
相思<lb/>
　　　九日<lb/>
今日雲景好水緑秋山明攜壺酌流霞搴菊泛寒榮地<lb/>
逺松石古風揚絃管清窺觴照歡顔獨笑還自傾落㡌<lb/>
<pb n="KR4h0117_WYG_044-44a"/>
醉山月空歌懐友生<lb/>
　　　登錦城散花樓<lb/>
日照錦城頭朝光散花樓金窗夾繡戸珠箔懸瓊鈎飛<lb/>
梯緑雲中極目散我憂暮雨向三峽春江繞雙流今來<lb/>
一登望如上九天遊<lb/>
　　　登蛾眉山<lb/>
蜀國多仙山蛾眉邈難匹周流試登覽絶怪安可悉青<lb/>
㝠倚天開彩錯疑畫出泠然紫霞賞果得錦囊術雲間<lb/>
<pb n="KR4h0117_WYG_044-44b"/>
吟瓊簫石上㺯寶瑟平生有微尚歡笑自此畢煙容如<lb/>
在顔塵累忽相失儻逢騎羊子攜手凌白日<lb/>
　　　大庭庫<lb/>
朝登大庭庫雲物何蒼然莫辨陳宅火空霾鄒魯煙我<lb/>
來尋梓慎觀化入寥天古木翔氣多松風如五絃帝圖<lb/>
終㝠没歎息滿山川<lb/>
　　　登單父陶少府半月臺<lb/>
陶公有逸興不與常人俱築臺像半月逈出髙城隅置<lb/>
<pb n="KR4h0117_WYG_044-45a"/>
酒望白雲商飈起寒梧秋山入逺海桑柘羅平蕪水色<lb/>
緑且明令人思鏡湖終當過江去愛此暫踟蹰<lb/>
　　　登太白峰<lb/>
西上太白峰夕陽窮登攀太白與我語為我開天闗願<lb/>
乗泠風去直上浮雲間舉手可近月前行若無山一别<lb/>
武功路何時復見還<lb/>
　　　荆門浮舟望蜀江<lb/>
春水月峽來浮舟望安極正是桃花流依然錦江色江<lb/>
<pb n="KR4h0117_WYG_044-45b"/>
色緑且明茫茫與天平逶迤巴山盡搖曳楚雲行雪照<lb/>
聚沙雁花飛出谷鶯芳洲却巳轉碧樹森森迎流目浦<lb/>
煙夕揚帆海月生江陵識遙火應到渚宫城<lb/>
　　　望廬山瀑布水<lb/>
西登香爐峰南見瀑布水挂流三百文噴壑數十里歘<lb/>
如飛電來隠若白虹起初驚河漢落半灑雲天裏仰觀<lb/>
勢轉雄壯哉造化功海風吹不斷江月照還空空中亂<lb/>
潨射左右洗青壁飛珠散輕霞流沬沸穹石而我樂名<lb/>
<pb n="KR4h0117_WYG_044-46a"/>
山對之心益閒無論潄瓊液且得洗塵顔仍諧宿所好<lb/>
永願辭人間<lb/>
　　　望黄鶴樓<lb/>
東望黄鶴山雄雄半空出四面生白雲中峰倚紅日巖<lb/>
巒行穹跨峰嶂亦㝠密頗聞列仙人于此學飛術一朝<lb/>
向蓬海千載空石室金竈生煙埃玉潭秘清謐地古遺<lb/>
草木庭寒老芝术蹇予羨攀躋因欲保閒逸觀竒徧諸<lb/>
嶽兹嶺不可匹結心寄青松永悟客情畢<lb/>
<pb n="KR4h0117_WYG_044-46b"/>
　　　秋登巴陵望洞庭<lb/>
清晨登巴陵周覽無不極明湖映天光徹底見秋色秋<lb/>
色何蒼然際海俱澄鮮山青滅逺樹水緑無寒煙來帆<lb/>
出江中去鳥向日邊風清長沙浦霜空雲夢田瞻光惜<lb/>
頽髮閱水悲徂年北渚既蕩漾東流自潺湲郢人唱白<lb/>
雪越女歌采蓮聴此更腸斷憑崖淚如泉<lb/>
　　　入彭蠡經松門觀石鏡緬懐謝康樂題詩書遊<lb/>
　　　　覽之志<lb/>
<pb n="KR4h0117_WYG_044-47a"/>
謝公之彭蠡因此遊松門余方窺石鏡兼得窮江源欲<lb/>
將繼風雅豈徒清心䰟前賞逾所見後來道空存況屬<lb/>
臨汎美而無洲渚喧漾水向東去漳流直南奔空濛二<lb/>
川夕迴合千里昏青桂隠遥月緑楓鳴愁猿水碧或可<lb/>
采金精秘莫論吾將學仙去冀與琴髙言<lb/>
　　　安州應城玉女湯作<lb/>
神女殁幽境湯池流大川隂陽結炎炭造化開靈泉地<lb/>
底爍朱火沙傍歊素煙沸珠躍晴月皎鏡涵空天氣浮<lb/>
<pb n="KR4h0117_WYG_044-47b"/>
蘭芳滿色漲桃花然精覽萬殊入潛行七澤連愈疾功<lb/>
莫尚變盈道乃全濯纓掬清泚晞髮㺯潺湲散下楚王<lb/>
國分澆宋玉田可以奉巡幸奈何隔窮偏獨隨朝宗水<lb/>
赴海輸微涓<lb/>
　　　之廣陵宿常二南郭幽居<lb/>
緑水接柴門有如桃花源忘憂或假草滿院羅叢萱暝<lb/>
色湖上來微雨飛南軒故人宿茅宇夕鳥栖楊園還惜<lb/>
詩酒别深為江海言明朝廣陵道獨憶此傾樽<lb/>
<pb n="KR4h0117_WYG_044-48a"/>
　　　宿清谿主人<lb/>
夜到清谿宿主人碧巖裏簷楹挂星斗枕席響風水月<lb/>
落西山時啾啾夜猿起<lb/>
　　　過汪氏别業<lb/>
疇昔未識君知君好賢才隨山起館宇鑿石營池臺星<lb/>
火五月中景風從南來數枝石榴發一文荷花開恨不<lb/>
當此時相過醉金罍我行值木落月苦清猿哀永夜達<lb/>
五更吳歈送瓊杯酒酣欲起舞四座歌相催日出逺海<lb/>
<pb n="KR4h0117_WYG_044-48b"/>
明軒車且徘徊更遊龍潭去枕石拂莓苔<lb/>
　　　題元丹丘山居<lb/>
故人棲東山自愛丘壑美青春卧空林白日猶不起松<lb/>
風清襟袖石潭洗心耳羨君無紛喧髙枕碧霞裏<lb/>
　　　題江夏静脩寺<lb/>
我家北海宅作寺南江濱空庭無玉樹髙殿坐幽人書<lb/>
帶留青草琴堂羃素塵平生種桃李寂滅不成春<lb/>
　　　尋髙鳳石門山中元丹丘<lb/>
<pb n="KR4h0117_WYG_044-49a"/>
尋幽無前期乗興不覺逺蒼崖𣺌難涉白石忽欲晩未<lb/>
窮三四山已歴千萬轉寂寂聞猿愁行行見雲收髙松<lb/>
上好月空谷宜清秋谿深古雪在石斷寒泉流峰巒秀<lb/>
中天登眺不可盡丹丘遙相呼顧我忽而哂遂造窮谷<lb/>
間始知静者閒留歡達永夜清曉方言還<lb/>
　　　月下獨酌二首<lb/>
花間一壺酒獨酌無相親舉杯邀明月對影成三人月<lb/>
既不解飲影徒隨我身暫伴月將影行樂須及春我歌<lb/>
<pb n="KR4h0117_WYG_044-49b"/>
月徘徊我舞影凌亂醒時同交歡醉後各分散永結無<lb/>
情遊相期邈雲漢<lb/>
天若不愛酒酒星不在天地若不愛酒地應無酒泉天<lb/>
地既愛酒愛酒不愧天巳聞清比聖復道濁如賢聖賢<lb/>
既已飲何必求神仙三杯通大道一斗合自然但得酒<lb/>
中趣勿為醒者傳<lb/>
　　　春歸終南山松龕舊隠<lb/>
我來南山陽事事不異昔却尋谿中水還望巖下石薔<lb/>
<pb n="KR4h0117_WYG_044-50a"/>
薇緣東窗女蘿遶北壁别來能幾日草木長數尺且復<lb/>
命酒樽獨酌陶永夕<lb/>
　　　尋山僧不遇作<lb/>
石徑入丹壑松門閉青苔閒堦有鳥跡禪室無人開窺<lb/>
窗見白拂挂壁生塵埃使我空歎息欲去仍徘徊香雲<lb/>
徧山起花雨從天來已有空樂好况聞清猿哀了然絶<lb/>
世事此地方悠哉<lb/>
　　　獨酌<lb/>
<pb n="KR4h0117_WYG_044-50b"/>
春草如有意羅生玉堂隂東風吹愁來白髮坐相侵獨<lb/>
酌勸孤影閒歌面芳林長松爾何知蕭瑟為誰吟手舞<lb/>
石上月膝横花間琴過此一壺外悠悠非我心<lb/>
　　　春日獨酌<lb/>
我有紫霞想緬懐滄洲間思對一壺酒澹然萬事閒横<lb/>
琴倚髙松把酒望逺山長空去鳥没落日孤雲還但恐<lb/>
光景晚宿昔成秋顔<lb/>
　　　魯東門觀刈蒲<lb/>
<pb n="KR4h0117_WYG_044-51a"/>
魯國寒事早初霜刈渚蒲揮鎌若轉月拂水生連珠此<lb/>
草最可珍何必貴龍鬚織作玉牀席欣承清夜娛羅衣<lb/>
能再拂不畏素塵蕪<lb/>
　　　上三峽<lb/>
巫山夾青天巴水流若兹巴水忽可盡青天無到時三<lb/>
朝上黄牛三暮行太遲三朝又三暮不覺鬢成絲<lb/>
　　　自巴東舟行經瞿塘峽登巫山最髙峰晚還題<lb/>
　　　　壁<lb/>
<pb n="KR4h0117_WYG_044-51b"/>
江行幾千里海月十五圓始經瞿塘峽遂步巫山巔巫<lb/>
山髙不窮巴國盡所歴日邊攀垂蘿霞外倚穹石飛步<lb/>
凌絶頂極目無纎煙却顧失丹壑仰觀臨青天青天若<lb/>
可捫銀漢去安在望雲知蒼梧記水辨瀛海周遊孤光<lb/>
晩歴覽幽意多積雪照空谷悲風鳴森柯歸途行欲曛<lb/>
佳趣尚未歇江寒早啼猿松暝已吐月月色何悠悠清<lb/>
猿何啾啾辭山不忍聴揮䇿還孤舟<lb/>
　　　宿鰕湖<lb/>
<pb n="KR4h0117_WYG_044-52a"/>
雞鳴發黄源暝投鰕湖宿白雨映寒山森森似銀竹提<lb/>
攜采鉛客結荷水邊沐半夜四天開星河爛人目明晨<lb/>
大樓去岡隴多屈伏當與持斧翁前谿伐雲木<lb/>
　　　白田馬上聞鶯<lb/>
黄鸝啄紫椹五月鳴桑枝我行不記日誤作陽春時蠶<lb/>
老客未歸白田巳繰絲驅馬又前去捫心空自悲<lb/>
　　　日夕山中忽然有懐<lb/>
久卧名山雲遂為名山客山深雲更好賞弄終日夕月<lb/>
<pb n="KR4h0117_WYG_044-52b"/>
銜樓間峰泉潄階下石素心自此得真趣非外惜鼯啼<lb/>
桂方秋風滅籟歸寂緬思洪厓術欲徃滄海隔雲車來<lb/>
何遲撫已空嘆息<lb/>
　　　春日醉起言志<lb/>
處世若大夢胡為勞其生所以終日醉頽然卧前楹覺<lb/>
來眄庭前一鳥花間鳴借問此何時春風語流鶯感之<lb/>
欲歎息對酒還自傾浩歌待明月曲盡已忘情<lb/>
　　　廬山東林寺夜懐<lb/>
<pb n="KR4h0117_WYG_044-53a"/>
我尋青蓮宇獨徃謝城闕霜清東林鐘水白虎谿月天<lb/>
香生虚空天樂鳴不歇宴坐寂不動大千入毫髮湛然<lb/>
㝠真心曠劫斷出没<lb/>
　　　望月有懐<lb/>
清泉映疎松不知幾千古寒月搖輕波流光入窗戸對<lb/>
此空長吟思君意何深無因見安道興盡愁人心<lb/>
　　　春滯沅湘有懐山中<lb/>
沅湘春色還風暖煙草緑古之傷心人于此腸斷續予<lb/>
<pb n="KR4h0117_WYG_044-53b"/>
非懐沙客但美采菱曲所願歸東山寸心于此足<lb/>
　　　憶秋浦桃花舊遊時竄夜郎<lb/>
桃花春水生白石今出没搖蕩女蘿枝半搖青天月不<lb/>
知舊行徑初拳幾枝蕨三載夜郎還于兹鍊金骨<lb/>
　　　郢門秋懐<lb/>
郢門一為客巴月三成弦朔風正搖落行子愁歸旋杳<lb/>
杳山外日茫茫江上天人迷洞庭水雁度瀟湘煙清曠<lb/>
諧宿好緇磷及此年百齡何蕩漾萬化相推遷空謁蒼<lb/>
<pb n="KR4h0117_WYG_044-54a"/>
梧帝徒尋溟海仙已聞蓬海淺豈見三桃圓倚劍増浩<lb/>
歎捫襟還自憐終當遊五湖濯足滄浪泉<lb/>
　　　越中秋懐<lb/>
越水遶碧山周迴數千里乃是天鏡中分明盡相似愛<lb/>
此從㝠搜永懐林湍幽一為滄波客十見紅蕖秋觀濤<lb/>
壯天險望海令人愁路遐迫西照嵗晩悲東流何必探<lb/>
禹穴逝將歸蓬丘不然五湖上亦可乗扁舟<lb/>
　　　尋陽紫極宫感秋作<lb/>
<pb n="KR4h0117_WYG_044-54b"/>
何處聞秋聲翛翛北窗竹迴薄萬古心攬之不盈掬靜<lb/>
坐觀衆妙浩然媚幽獨白雲南山來就我簷下宿嬾從<lb/>
唐生決羞訪季主卜四十九年非一徃不可復野情轉<lb/>
蕭散世道有翻覆陶令歸去來田家酒應熟<lb/>
　　　江上秋懐<lb/>
餐霞卧舊壑散髮謝逺遊山蟬號枯桑始復知天秋朔<lb/>
雁别海裔越燕辭江樓颯颯風巻沙茫茫霧縈洲黄雲<lb/>
結暮色白水揚寒流惻愴心自悲潺湲淚難收蘅蘭方<lb/>
<pb n="KR4h0117_WYG_044-55a"/>
蕭瑟長歎令人愁<lb/>
　　　荆州賊平臨洞庭言志作<lb/>
脩虬横洞庭吞象臨江島積骨成巴陵遺言聞楚老水<lb/>
窮三苖國地窄三湘道嵗晏天峥嶸時危人枯槁思歸<lb/>
阻䘮亂去國傷懐抱郢路方丘墟章華亦傾倒風悲猿<lb/>
嘯苦木落鴻飛早日隠西赤沙月明東城草闗河望已<lb/>
絶氛霧行當掃長呌天可聞吾將問蒼昊<lb/>
　　　江南春懐<lb/>
<pb n="KR4h0117_WYG_044-55b"/>
青春幾何時黄鳥鳴不歇天涯失鄉路江外老華髮心<lb/>
飛秦塞雲影滯楚闗月身世殊爛熳田園久蕪没嵗晏<lb/>
何所從長歌謝金闕<lb/>
　　　秋夕旅懐<lb/>
涼風度秋海吹我鄉思飛連山去無際流水何時歸目<lb/>
極浮雲色心斷明月輝芳草歇柔豔白露催寒衣夢長<lb/>
銀漢落覺罷天星稀含歎想舊國泣下誰能揮<lb/>
　　　西施<lb/>
<pb n="KR4h0117_WYG_044-56a"/>
西施越溪女出自苧蘿山秀色掩今古荷花羞玉顔浣<lb/>
紗弄碧水目與清波閒皓齒信難開沈吟碧雲間勾踐<lb/>
徴絶豔揚蛾入吳闗提攜館娃宫杳眇詎可攀一破夫<lb/>
差國千秋竟不還<lb/>
　　　峴山懐古<lb/>
訪古登峴首憑髙眺襄中天清逺峰出水落寒沙空弄<lb/>
珠見遊女醉月懐山公感歎發秋興長松鳴夜風<lb/>
　　　蘓武<lb/>
<pb n="KR4h0117_WYG_044-56b"/>
蘇武在匈奴十年持漢節白雁上林飛空傳一書札牧<lb/>
羊邊地苦落日歸心絶渴飲月窟氷飢餐天上雪東還<lb/>
沙塞逺北愴河梁别泣把李陵衣相看淚成血<lb/>
　　　經下邳圯橋懐張子房<lb/>
子房未虎嘯破産不為家滄海得壯士椎秦博浪沙報<lb/>
韓雖不成天地皆振動潛匿遊下邳豈曰非智勇我來<lb/>
圯橋上懐古欽英風惟見碧流水曽無黄石公歎息此<lb/>
人去蕭條徐泗空<lb/>
<pb n="KR4h0117_WYG_044-57a"/>
　　　學古思邊<lb/>
銜悲上隴首腸斷不見君流水若有情幽哀從此分蒼<lb/>
茫愁邊色惆悵落日曛山外接逺天天際復浮雲白雁<lb/>
從中來飛鳴苦難聞足繫一書札寄言難離羣離羣心<lb/>
斷絶十見花成雪胡地無春暉征人行不歸相思杳如<lb/>
夢珠淚濕羅衣<lb/>
　　　代美人愁鏡<lb/>
明明金鵲鏡了了玉臺前拂拭交氷月光輝何清圓紅<lb/>
<pb n="KR4h0117_WYG_044-57b"/>
顔老昨日白髪多去年鉛粉坐相誤照來空悽然<lb/>
　　　秋浦寄内<lb/>
我今尋陽去辭家千里餘結荷見水宿却寄大雷書雖<lb/>
不同辛苦愴離各自居我自入秋浦三年北信疎紅顔<lb/>
愁落盡白髮不能除有客自梁苑手攜五色魚開魚得<lb/>
錦字歸問我何如江山雖道阻意合不為殊<lb/>
　　　侍從宜春苑奉詔賦龍池柳色初青聴新鶯百<lb/>
　　　　囀歌<lb/>
<pb n="KR4h0117_WYG_044-58a"/>
東風已緑瀛洲草紫殿紅樓覺春好池南柳色半青青<lb/>
縈煙裊娜拂綺城垂絲百尺挂雕楹上有好鳥相和鳴<lb/>
間闗早得春風情春風捲入碧雲去千門萬戸皆春聲<lb/>
是時君王在鎬京五雲垂暉耀紫清仗出金宫隨日轉<lb/>
天迴玉輦繞花行始向蓬萊看鶴舞還過茞若聴新鶯<lb/>
新鶯飛繞上林苑願入簫韶雜鳳笙<lb/>
　　　烏夜啼<lb/>
黄雲城邊烏欲棲歸飛啞啞枝上啼機中織錦秦川女<lb/>
<pb n="KR4h0117_WYG_044-58b"/>
碧紗如煙隔窗語停梭悵然憶逺人獨宿孤房淚如雨<lb/>
　　　烏棲曲<lb/>
姑蘇臺上烏棲時吳王宫裏醉西施吳歌楚舞歡未畢<lb/>
青山欲銜半邊日銀箭金壺漏水多起看秋月墜江波<lb/>
東方漸髙奈樂何<lb/>
　　　采蓮曲<lb/>
若耶溪傍采蓮女笑隔荷衣共人語日照新妝水底明<lb/>
風飄香袖空中舉㟁上誰家遊冶郎三三五五映垂楊<lb/>
<pb n="KR4h0117_WYG_044-59a"/>
紫騮嘶入落花去見此踟蹰空斷腸<lb/>
　　　鳳笙曲<lb/>
仙人十五愛吹笙學得崑丘彩鳳鳴始聞錬氣餐金液<lb/>
復道朝天赴玉京玉京迢迢幾千里鳳笙去去無窮已<lb/>
欲歎離聲發絳唇更嗟别調流纎指此時惜别詎堪聞<lb/>
此地相看未忍分重吟真曲和清吹却奏仙歌響緑雲<lb/>
緑雲紫氣向函闗訪道應尋緱氏山莫學吹笙王子晉<lb/>
一遇浮丘斷不還<lb/>
<pb n="KR4h0117_WYG_044-59b"/>
　　　𢷬衣篇<lb/>
閨裏佳人年十餘嚬蛾對影恨離居忽逢江上春歸燕<lb/>
銜得雲中尺素書玉手開緘長歎息征夫猶戍交河北<lb/>
萬里交河水北流願為雙鳥泛中洲君邊雲擁青絲騎<lb/>
妾處苔生紅粉樓樓上春風日將歇誰能覽鏡看愁髮<lb/>
曉吹員管隨落花夜𢷬戎衣向明月明月髙髙刻漏長<lb/>
真珠簾箔掩蘭堂横垂寶幄同心結半拂瓊筵蘇合香<lb/>
瓊筵寶幄連枝錦燈燭熒熒照孤寢有便憑將金剪刀<lb/>
<pb n="KR4h0117_WYG_044-60a"/>
為君留下相思枕摘盡庭蘭不見君紅巾拭淚坐氤氲<lb/>
明年若更征邊塞願作陽臺一段雲<lb/>
　　　江上吟<lb/>
木蘭之枻沙棠舟玉簫金管坐兩頭美酒當中置千斛<lb/>
載妓隨波任去留仙人有待乗黄鶴海客無心隨白鷗<lb/>
屈平詞賦懸日月楚王臺榭空山丘興酣落筆搖五嶽<lb/>
詩成嘯傲凌滄洲功名富貴若長在漢水亦應西北流<lb/>
　　　荆州樂<lb/>
<pb n="KR4h0117_WYG_044-60b"/>
白帝城邊足風波瞿塘五月誰敢過荆門麥熟繭成蛾<lb/>
繰絲憶君頭緒多撥榖飛鳴奈妾何<lb/>
　　　梁園吟<lb/>
我浮黄河去京闕挂席欲進波連山天長水濶厭逺涉<lb/>
訪古始及平臺間平臺為客憂思多對酒遂作梁園歌<lb/>
却憶蓬池阮公詠因吟渌水揚洪波洪波浩蕩迷舊國<lb/>
路逺西歸安可得人生達命豈暇愁且飲美酒登髙樓<lb/>
平頭奴子搖大扇五月不熱如清秋玉盤楊梅為君設<lb/>
<pb n="KR4h0117_WYG_044-61a"/>
吳鹽如花皎白雪持鹽把酒但飲之莫學夷齊事髙潔<lb/>
昔人豪貴信陵君今人耕種信陵墳荒城逺照碧山月<lb/>
古木盡入蒼梧雲梁王宫闕今安在枚馬先歸不相待<lb/>
舞影歌聲散緑池空餘汴水東流海沈吟此事淚滿衣<lb/>
黄金買醉未能歸連呼五白行六博分曹賭酒酣馳輝<lb/>
歌且謠意方逺東山髙卧時起來欲濟蒼生未應晚<lb/>
　　　山鷓鴣詞<lb/>
苦竹嶺頭秋月輝苦竹南枝鷓鴣飛嫁得燕王胡雁婿<lb/>
<pb n="KR4h0117_WYG_044-61b"/>
欲銜我向雁門歸山雞翟雉來相勸南禽多被北禽欺<lb/>
紫塞嚴霜如劍㦸蒼梧欲巢難背違我今誓死不能去<lb/>
哀鳴驚呌淚沾衣<lb/>
　　　醉後贈從甥髙鎮<lb/>
馬上相逢揖馬鞭客中相見客中憐欲邀擊筑悲歌飲<lb/>
正值傾家無酒錢江東風月不借人枉殺落花空自春<lb/>
黄金逐手快意盡昨日破産今朝貧丈夫何事空嘯傲<lb/>
不如燒却頭上巾君為進士不得進我被秋霜生旅鬢<lb/>
<pb n="KR4h0117_WYG_044-62a"/>
時清不及英豪人三尺童兒重㢘藺匣中盤劍裝䱜魚<lb/>
閒在腰間未用渠且將換酒與君醉醉歸托宿吳鏄諸<lb/>
　　　走筆贈獨孤駙馬<lb/>
都尉朝天躍馬歸香風吹人花亂飛銀鞍紫鞚照雲日<lb/>
左顧右眄生光輝是時僕在金門裏待詔公車謁天子<lb/>
長揖䝉垂國士恩壯心剖出酬知已一别蹉跎朝市間<lb/>
青雲之交不可攀儻其公子重回顧何必侯嬴長抱闗<lb/>
　　　流夜郎贈辛判官<lb/>
<pb n="KR4h0117_WYG_044-62b"/>
昔在長安醉花柳五侯七貴同杯酒氣㟁遙凌豪士前<lb/>
風流肯落他人後夫子紅顔我少年章臺走馬著金鞭<lb/>
文章獻納麒麟殿歌舞淹留玳瑁筵與君自謂長如此<lb/>
寧知草動風塵起函谷忽驚胡馬來秦宫桃李向明開<lb/>
我愁逺謫夜郎去何日金雞放赦回<lb/>
　　　江上贈竇長史<lb/>
漢求季布魯朱家楚逐伍胥去章華萬里南遷夜郎國<lb/>
三年歸及長風沙聞道青雲貴公子錦帆遊奕西江水<lb/>
<pb n="KR4h0117_WYG_044-63a"/>
人疑天上坐樓船水浄霞明兩重綺相約相期何太深<lb/>
棹歌搖艇月中尋不同珠履三千客别欲論交一片心<lb/>
　　　贈漢陽輔録事<lb/>
鸚鵡洲横漢陽渡水引寒煙没江樹南浦登樓不見君<lb/>
君今罷官在何處漢口雙魚白錦鱗令傳尺素報情人<lb/>
其中字數無多少祗是相思秋復春<lb/>
　　　春日獨坐寄鄭明府<lb/>
燕麥青青遊子悲河堤弱柳鬱金枝長條一拂春風去<lb/>
<pb n="KR4h0117_WYG_044-63b"/>
盡日飄揚無定時我在河南别離久那堪坐此對窗牖<lb/>
情人道來竟不來何人共醉新豐酒<lb/>
　　　早春寄王漢陽<lb/>
聞道春還未相識走傍寒梅訪消息昨夜東風入武陽<lb/>
陌頭楊柳黄金色碧水浩浩雲茫茫美人不來空斷腸<lb/>
預拂青山一片石與君連日醉壺觴<lb/>
　　　涇谿東亭寄鄭少府諤<lb/>
我遊東亭不見君沙上行將白鷺羣白鷺行時散飛去<lb/>
<pb n="KR4h0117_WYG_044-64a"/>
又如雪㸃青山雲欲徃涇谿不辭逺龍門蹙波虎眼轉<lb/>
杜鵑花開春已闌歸向陵陽釣魚晚<lb/>
　　　西嶽雲臺歌送丹丘子<lb/>
西嶽峥嶸何壯哉黄河如絲天際來黄河萬里觸山動<lb/>
盤渦轂轉秦地雷榮光休氣紛五采千年一清聖人在<lb/>
巨靈咆哮擘兩山洪波噴流射東海三峰却立如欲摧<lb/>
翠厓丹谷高掌開白帝金精運元氣石作蓮花雲作臺<lb/>
雲臺閣道連窈㝠中有不死丹丘生明星玉女備灑掃<lb/>
<pb n="KR4h0117_WYG_044-64b"/>
麻姑搔背指爪輕我皇手把天地戸丹丘談天與天語<lb/>
九重出入生光輝東求蓬萊復西歸玉漿儻恵故人飲<lb/>
騎二茅龍上天飛<lb/>
　　　金陵歌送别范宣<lb/>
石頭巉巗如虎踞凌波欲過滄江去鍾山龍盤走勢來<lb/>
秀色横分歴陽樹四十餘帝三百秋功名事跡隨東流<lb/>
白馬小兒誰家子太清之嵗來闗囚金陵昔時何壯哉<lb/>
席巻英豪天下來冠葢散為煙霧盡金輿玉座成寒灰<lb/>
<pb n="KR4h0117_WYG_044-65a"/>
扣劍悲鳴空咄嗟梁陳白骨亂如麻天子龍沈景陽井<lb/>
誰歌玉樹後庭花此地傷心不能道目下離離長春草<lb/>
送爾長江萬里心他年來訪南山老<lb/>
　　　峨眉山月歌送蜀僧晏入中京<lb/>
我在巴東三峽時西看明月憶峨眉月出峨眉照滄海<lb/>
與人萬里長相隨黄鶴樓前月華白此中忽見峨眉客<lb/>
峨眉山月還送君風吹西到長安陌長安大道横九天<lb/>
峨眉山月照秦川黄金獅子承髙座白玉麈尾談重𤣥<lb/>
<pb n="KR4h0117_WYG_044-65b"/>
我似浮雲殢吳越君逢聖主遊丹闕一振髙名滿帝都<lb/>
歸來還弄峨眉月<lb/>
　　　赤壁歌送别<lb/>
二龍爭戰決雌雄赤壁樓船掃地空烈火張天照雲海<lb/>
周瑜于此破曹公君去滄江望澄碧鯨鯢唐突留餘跡<lb/>
一一書來報故人我欲因之壯心魄<lb/>
　　　白雲歌送友人<lb/>
楚山秦山多白雲白雲處處長隨君君今還入楚山裏<lb/>
<pb n="KR4h0117_WYG_044-66a"/>
雲亦隨君渡湘水水上女蘿衣白雲早卧早行君早起<lb/>
　　　送程劉二侍御兼獨孤判官赴安西幕府<lb/>
安西幕府多材雄喧喧惟道三數公繡衣貂裘明積雪<lb/>
飛書走檄如飄風朝辭明主出紫宫銀鞍送别金城空<lb/>
天外飛霜下葱海火旗雲馬生光彩胡塞塵清計日歸<lb/>
漢家草緑遙相待<lb/>
　　　同王昌齡送族弟襄歸桂陽<lb/>
爾家何在瀟湘川青莎白石長江邊昨夢江花照江月<lb/>
<pb n="KR4h0117_WYG_044-66b"/>
幾枝正發東窗前覺來欲徃心悠然魂隨越鳥飛南天<lb/>
秦雲連山海相接桂水横煙不可涉送君此去令人愁<lb/>
風帆茫茫隔河洲春潭瓊草緑可折西寄長安明月樓<lb/>
　　　送蕭三十一之魯中兼問穉子伯禽<lb/>
六月南風吹白沙吳牛喘月氣成霞水國鬱蒸不可處<lb/>
時炎道逺無行車夫子如何涉江路雲帆嫋嫋金陵去<lb/>
髙堂倚門望伯魚魯中正是趨庭處我家寄在沙丘傍<lb/>
三年不歸空斷腸君行既識伯禽子應駕小車騎白羊<lb/>
<pb n="KR4h0117_WYG_044-67a"/>
　　　與諸君送陳郎將歸衡陽<hi>并序</hi>
　　仲尼旅人文王明夷茍非其時聖賢低眉況僕之<lb/>
　　不肖者而遷逐枯槁固非其宜朝心不開暮髪盡<lb/>
　　白而登髙送逺使人増愁陳郎將義氣凛然英思<lb/>
　　逸發來下曹城之榻去邀才子之詩動清興于中<lb/>
　　流泛素波而徑去諸公仰望不及連章祖之序慙<lb/>
　　起予輙冠名賢之首作者嗤我乃為撫掌之資乎<lb/>
衡山蒼蒼入紫㝠下看南極老人星迴飇吹散五峰雪<lb/>
<pb n="KR4h0117_WYG_044-67b"/>
徃徃飛花落洞庭氣清目秀有如此郎將一家拖金紫<lb/>
門前食客亂浮雲世人皆比孟嘗君江上送行無白璧<lb/>
臨岐惆悵若為分<lb/>
　　　金陵酒肆留别<lb/>
白門柳花滿店香吳姬壓酒喚客嘗金陵子弟來相送<lb/>
欲行不行各盡觴請君問取東流水别意與之誰短長<lb/>
　　　南陵别兒童入京<lb/>
白酒新熟山中歸黄雞啄黍秋正肥呼童烹雞酌白酒<lb/>
<pb n="KR4h0117_WYG_044-68a"/>
兒女嬉笑牽人衣髙歌取醉欲自慰起舞落日爭光輝<lb/>
游說萬乗苦不早著鞭跨馬涉逺道㑹稽愚婦輕買臣<lb/>
余亦辭家西入秦仰天大笑出門去我輩豈是蓬蒿人<lb/>
　　　别山僧<lb/>
何處名僧到水西乗舟弄月出涇谿平明别我上山去<lb/>
手攜金䇿踏雲梯騰身轉覺三天近舉足迴看萬嶺低<lb/>
謔浪肯居支遁下風流還與逺公齊此度别離何日見<lb/>
相思一夜暝猿啼<lb/>
<pb n="KR4h0117_WYG_044-68b"/>
　　　把酒問月<lb/>
青天有月來幾時我今停杯一問之人攀明月不可得<lb/>
月行却與人相隨皎如飛鏡臨丹闕緑煙滅盡清輝發<lb/>
但見宵從海上來寧知曉向雲間没白兎𢷬藥秋復春<lb/>
嫦娥孤棲與誰隣今人不見古時月今月曽經照古人<lb/>
古人今人若流水共看明月皆如此惟願當歌對酒時<lb/>
月光長照金樽裏<lb/>
　　　勞勞亭歌<lb/>
<pb n="KR4h0117_WYG_044-69a"/>
金陵勞勞送客堂蔓草離離生道傍古情不盡東流水<lb/>
此地悲風愁白楊我乗素舸同康樂朗詠清川飛夜霜<lb/>
昔聞牛渚吟五章今來何謝袁家郎苦竹寒聲動秋月<lb/>
獨宿空簾歸夢長<lb/>
　　　金陵城西樓月下吟<lb/>
金陵夜寂涼風發獨上髙樓望吳越白雲映水搖空城<lb/>
白露垂珠滴秋月月下沈吟久不歸古來相接眼中稀<lb/>
解道澄江淨如練令人長憶謝𤣥暉<lb/>
<pb n="KR4h0117_WYG_044-69b"/>
　　　當塗趙炎少府粉圖山水歌<lb/>
峨眉髙出西極天羅浮直與南溟連名公繹思揮彩筆<lb/>
驅山走海置眼前滿堂空翠如可掃赤城霞氣蒼梧煙<lb/>
洞庭瀟湘意𣺌緜三江七澤情迴沿驚濤洶湧向何處<lb/>
孤舟一去迷歸年征帆不動亦不旋飄如隨風落天邊<lb/>
心搖目斷興難盡幾時可到三山巔西峰峥嶸噴流泉<lb/>
横石蹙水波潺湲東崖合沓蔽輕霧深林雜樹空芊緜<lb/>
此中㝠昧失晝夜隠几寂聴無鳴蟬長松之下列羽客<lb/>
<pb n="KR4h0117_WYG_044-70a"/>
對坐不語南昌仙南昌仙人趙夫子妙年歴落青雲士<lb/>
訟庭無事羅衆賓杳然如在丹青裏五色粉圖安足珍<lb/>
真仙可以全吾身若待功成拂衣去武陵桃花笑殺人<lb/>
　　　觀元丹丘座巫山屏風<lb/>
昔遊三峽見巫山見畫巫山宛相似疑是天邊十二峰<lb/>
飛入君家畫屏裏寒松蕭颯如有聲陽臺微茫如有情<lb/>
錦衾瑤席何寂寂楚王神女徒盈盈髙唐咫尺無千里<lb/>
翠屏丹崖粲如綺蒼蒼逺樹圍荆門歴歴行舟泛巴水<lb/>
<pb n="KR4h0117_WYG_044-70b"/>
水石潺湲萬壑分煙光草色俱氤氲谿花笑日何年發<lb/>
江客聴猿幾嵗聞使人對此心緬邈疑入嵩丘夢彩雲<lb/>
　　　思邊<lb/>
去年何時君别妾南園緑草飛蝴蝶今嵗何時妾憶君<lb/>
西山白雪暗秦雲玉闗去此三千里欲寄音書那得聞<lb/>
　　　怨情<lb/>
新人如花雖可寵故人似玉由來重花性飄揚不自持<lb/>
玉心皎潔終不移故人昔新今尚故還見新人有故時<lb/>
<pb n="KR4h0117_WYG_044-71a"/>
請看陳后黄金屋寂寂珠簾生蝄絲<lb/>
　　　示金陵子<lb/>
金陵城東誰家子竊聴琴聲碧窗裏落花一片天上來<lb/>
隨人直渡西江水楚歌吳語嬌不成似能未能最有情<lb/>
謝公正要東山妓攜手林泉處處行<lb/>
　　　逺别離<lb/>
逺别離古有皇英之二女乃在洞庭之南瀟湘之浦海<lb/>
水直下萬里深誰人不言此離苦日慘慘兮雲㝠㝠猩<lb/>
<pb n="KR4h0117_WYG_044-71b"/>
猩啼煙兮鬼嘯雨我縱言之將何補皇穹竊恐不照余<lb/>
之忠誠雷馮馮兮欲吼怒堯舜當之亦禪禹君失臣兮<lb/>
龍為魚權歸臣兮䑕變虎或言堯幽囚舜野死九疑聨<lb/>
緜皆相似重瞳孤墳竟誰是帝子泣兮緑雲間隨風波<lb/>
兮去無還慟哭兮逺望見蒼梧之深山蒼梧山崩湘水<lb/>
絶竹上之淚乃可滅<lb/>
　　　蜀道難<lb/>
噫吁嚱危乎髙哉蜀道之難難于上青天蠶叢及魚鳬<lb/>
<pb n="KR4h0117_WYG_044-72a"/>
開國何茫然爾來四萬八千嵗不與秦塞通人煙西當<lb/>
太白有鳥道可以横絶峨眉巔地崩山摧壯士死然後<lb/>
天梯石棧相鈎連上有六龍迴日之髙標下有衝波逆<lb/>
折之迴川黄鶴之飛尚不得猿猱欲度愁攀縁青泥何<lb/>
盤盤百步九折縈巖巒捫參歴井仰脅息以手撫膺坐<lb/>
長歎問君西遊何時還畏途巉巗不可攀但見悲烏號<lb/>
古木雄飛雌從繞林間又聞子規啼夜月愁空山蜀道<lb/>
之難難于上青天使人聴此凋朱願連峰去天不盈尺<lb/>
<pb n="KR4h0117_WYG_044-72b"/>
孤松倒挂倚絶壁飛湍瀑流争喧豗砯厓轉石萬壑雷<lb/>
其險也如此嗟爾逺道之人胡為乎來哉劍閣峥嶸而<lb/>
崔巍一夫當闗萬人莫開所守或匪親化為狼與豺朝<lb/>
避猛虎夕避長蛇磨牙吮血殺人如麻錦城雖云樂不<lb/>
如早還家蜀道之難難于上青天側身西望長咨嗟<lb/>
　　　梁父吟<lb/>
長嘯梁父吟何時見陽春君不見朝歌屠叟辭棘津八<lb/>
十西來釣渭濱寧羞白髮照緑水逢時吐氣思經綸廣<lb/>
<pb n="KR4h0117_WYG_044-73a"/>
張三千六百釣風期暗與文王親大賢虎變愚不測當<lb/>
年頗似尋常人又不見髙陽酒徒起草中長揖山東隆<lb/>
凖公一開游說騁雄辯兩女輟洗來趨風東下齊城七<lb/>
十二指揮楚漢如旋蓬狂客落魄尚如此何況壯士當<lb/>
羣雄我欲攀龍見明主雷公砰訇震天鼓帝傍投壺多<lb/>
玉女三時大笑生電光倐爍晦㝠起風雨閶闔九門不<lb/>
可通以額扣闗閽者怒白日不照吾精誠杞國無事憂<lb/>
天傾猰㺄磨牙競人肉騶虞不折生草莖手接飛猱搏<lb/>
<pb n="KR4h0117_WYG_044-73b"/>
彫虎側足焦原未言苦智者可巻愚可豪世人見我輕<lb/>
鴻毛力排南山三壯士齊相殺之費二桃吳楚弄兵無<lb/>
劇孟亞夫咍爾為徒勞梁父吟梁父吟聲正悲張公兩<lb/>
龍劍神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
　　　戰城南<lb/>
去年戰桑乾源今年戰葱河道洗兵條支海上波放馬<lb/>
天山雪中草萬里長征戰三軍盡衰老匈奴以殺戮為<lb/>
耕作古來惟見白骨黄沙田秦家築城備胡處漢家還<lb/>
<pb n="KR4h0117_WYG_044-74a"/>
有烽火然烽火然不息長征無已時野戰格鬬死敗馬<lb/>
嘶鳴向天悲烏鳶啄人腸銜飛上挂枯樹枝士卒塗草<lb/>
莽將軍空爾為<lb/>
　　　將進酒<lb/>
君不見黄河之水天上來奔流倒海不復回君不見髙<lb/>
堂明鏡悲白髮朝如青絲暮成雪人生得意須盡歡莫<lb/>
使金樽空對月天生我才必有用千金散盡還復來烹<lb/>
羊宰牛且為樂㑹須一飲三百杯岑夫子丹丘生將進<lb/>
<pb n="KR4h0117_WYG_044-74b"/>
酒君莫停與君歌一曲請君為我傾耳聴鐘鼎玉帛豈<lb/>
足貴但願長醉不用醒古來聖賢皆寂寞惟有飲者留<lb/>
其名陳王昔時宴平樂斗酒十千恣讙謔主人何為言<lb/>
少錢徑須沽取對君酌五花馬千金裘呼兒將出換美<lb/>
酒與爾同銷萬古愁<lb/>
　　　行行且遊獵篇<lb/>
邊城兒生平不讀一字書但將遊獵誇輕趫胡馬秋肥<lb/>
宜白草騎來躡影何矜驕金鞭拂雪揮鳴鞘半酣呼鷹<lb/>
<pb n="KR4h0117_WYG_044-75a"/>
出逺郊弓彎滿月不虚發雙鶬迸落連飛髇海邊觀者<lb/>
皆辟易猛氣英風振沙磧儒生不及游俠人白首垂帷<lb/>
復何益<lb/>
　　　飛龍引二首<lb/>
黄帝鑄鼎于荆山鍊丹砂丹砂成黄金騎龍飛上太清<lb/>
家雲愁海思令人嗟宫中綵女顔如花飄然揮手凌紫<lb/>
霞從風縱體登鸞車登鸞車侍軒轅遨遊青天中其樂<lb/>
不可言<lb/>
<pb n="KR4h0117_WYG_044-75b"/>
鼎湖流水清且閒軒轅去時有弓劍古人傳道留其間<lb/>
後宫嬋娟多花顔乗鸞飛煙亦不還騎龍攀天造天闗<lb/>
造天闗聞天語屯雲河車載玉女載玉女過紫皇紫皇<lb/>
乃賜白兎所搗之藥方後天而老凋三光下視瑤池見<lb/>
王母蛾眉蕭颯成秋霜<lb/>
　　　天馬歌<lb/>
天馬來出月氏窟背為虎文龍翼骨嘶青雲振緑髮蘭<lb/>
筋權竒走滅没騰崑崙歴西極四足無一蹶雞鳴刷燕<lb/>
<pb n="KR4h0117_WYG_044-76a"/>
晡秣越神行電邁躡恍惚天馬呼飛黄趨目明長庚臆<lb/>
雙鳬尾如流星首渴烏口噴紅光汗溝珠曾陪時龍躍<lb/>
天衢羈金絡月照皇都逸氣稜稜凌九區白璧如山誰<lb/>
敢沽回頭笑紫燕但覺爾輩愚天馬奔戀君軒駷躍驚<lb/>
矯浮雲翻萬里足躑躅遙瞻閶闔門不逢寒風子誰采<lb/>
逸景孫白雲在青天丘陵逺崔嵬鹽車上峻坂倒行逆<lb/>
施畏日晚伯樂剪拂中道遺少盡其力老棄之願逢田<lb/>
子方惻然為我悲雖有玉山禾不能療苦饑嚴霜五月<lb/>
<pb n="KR4h0117_WYG_044-76b"/>
凋桂枝伏櫪銜寃摧兩眉請君贖獻穆天子猶堪弄影<lb/>
舞瑤池<lb/>
　　　行路難三首<lb/>
金樽清酒斗十千玉盤珍羞直萬錢停杯投筯不能食<lb/>
拔劍四顧心茫然欲渡黄河氷塞川將登太行雪暗天<lb/>
閒來垂釣坐谿上忽復弄舟夢日邊行路難行路難多<lb/>
岐路今安在長風破浪㑹有時直挂雲帆濟滄海<lb/>
大道如青天我獨不得出羞逐長安社中兒赤雞白雉<lb/>
<pb n="KR4h0117_WYG_044-77a"/>
睹梨栗彈劍作歌奏苦聲曳裾王門不稱情淮隂市井<lb/>
笑韓信漢朝公卿忌賈生君不見昔時燕家重郭隗擁<lb/>
篲折節無嫌猜劇辛樂毅感恩分輸肝剖膽效俊才昭<lb/>
王白骨縈蔓草誰人更掃黄金臺行路難歸去來<lb/>
有耳莫洗潁川水有口莫食首陽蕨含光混世貴無名<lb/>
何用孤髙比明月吾觀自古賢達人功成不退皆殞身<lb/>
子胥既棄吳江上屈原終投湘水濱陸機雄才豈自保<lb/>
李斯稅駕苦不早華亭唳鶴詎可聞上蔡蒼鷹何足道<lb/>
<pb n="KR4h0117_WYG_044-77b"/>
君不見吳中張翰稱達生秋風忽憶江東行且樂生前<lb/>
一杯酒何須身後千載名<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四十四上<lb/>
<pb n="KR4h0117_WYG_044-78a"/>
欽定四庫全書<lb/>
　石倉歴代詩選卷四十四下<lb/>
　　　　　　　　　　　　明　曹學佺　編<lb/>
　盛唐十三下<lb/>
　　李白<lb/>
　　　長相思二首<lb/>
長相思在長安絡緯秋啼金井闌微霜凄凄簟色寒孤<lb/>
燈不明思欲絶卷帷望月空長歎美人如花隔雲端上<lb/>
<pb n="KR4h0117_WYG_044-78b"/>
有青㝠之高天下有渌水之波瀾天長地逺魂飛苦夢<lb/>
行不到闗山難長相思摧心肝<lb/>
日色已盡花含煙月明欲素愁不眠趙瑟初停鳳凰柱<lb/>
蜀琴欲奏鴛鴦絃此曲有意無人傳願隨春風寄燕然<lb/>
憶君迢迢隔青天昔時横波目今為流淚泉不信妾腸<lb/>
斷歸來看取明鏡前<lb/>
　　　前有一樽酒行<lb/>
春風東來忽相過金樽緑酒生微波落花紛紛稍覺多<lb/>
<pb n="KR4h0117_WYG_044-79a"/>
美人欲醉朱顔酡青軒桃李能幾何流光欺人忽蹉跎<lb/>
君起舞日西夕當年意氣不肯平白髪如絲竟何益<lb/>
　　　夜坐吟<lb/>
冬夜夜寒覺夜長沈吟久坐坐北堂氷合井泉月入閨<lb/>
金缸青凝照悲啼金缸滅啼轉多掩妾淚聴君歌歌有<lb/>
聲妾有情情聲合兩無違一語不入意從君萬曲梁塵<lb/>
飛<lb/>
　　　夷則格上白鳩拂舞賦<lb/>
<pb n="KR4h0117_WYG_044-79b"/>
鏗鳴鐘考朗鼔歌白鳩引拂舞白鳩之白誰與鄰霜衣<lb/>
雪襟誠可珍含哺七子能均平食不噎性安馴首農<lb/>
政鳴陽春天子刻玉杖鏤形賜耆人白鷺亦白非純<lb/>
真外潔其色心匪仁闕五徳無司晨胡為啄我葭下<lb/>
之紫鱗鷹鸇鵰鶚貪而好殺鳳凰雖大聖不願以為<lb/>
臣<lb/>
　　　北風行<lb/>
燭龍棲寒門光曜猶旦開日月照之何不及此惟有北<lb/>
<pb n="KR4h0117_WYG_044-80a"/>
風號怒天上來燕山雪花大如席片片吹落軒轅臺幽<lb/>
州思婦十二月停歌罷笑雙蛾摧倚門望行人念君長<lb/>
城苦寒良可哀别時提劍救邊去遺此虎交金鞞釵中<lb/>
有一雙白羽箭蜘蛛結網生塵埃箭空在人今戰死不<lb/>
復迴不忍見此物焚之已成灰黄河捧土尚可塞北風<lb/>
雨雪恨難裁<lb/>
　　　獨漉篇<lb/>
獨漉水中泥水濁不見月不見月尚可水深行人没越<lb/>
<pb n="KR4h0117_WYG_044-80b"/>
鳥從南來胡雁亦北度我欲彎弓向天射惜其中道失<lb/>
歸路落葉别樹飄零隨風客無所託悲與此同羅幃舒<lb/>
巻似有人開明月直入無心可猜雄劍挂壁時時龍鳴<lb/>
不斷犀象繡澀苔生國耻未雪何由成名神鷹夢澤不<lb/>
顧鴟鳶為君一擊摶鵬九天<lb/>
　　　登髙丘而望逺海<lb/>
登髙丘望逺海六鼇骨已霜三山流安在扶桑半摧折<lb/>
白日沈光彩銀臺金闕如夢中秦皇漢武空相待精衛<lb/>
<pb n="KR4h0117_WYG_044-81a"/>
費木石黿鼉無所憑君不見驪山茂陵盡灰滅牧羊之<lb/>
子來攀登盗賊劫寶玉精靈竟何能窮兵黷武今如此<lb/>
鼎湖飛龍安可乗<lb/>
　　　陽春歌<lb/>
長安白日照春空緑楊結煙桑褭風披香殿前花始紅<lb/>
流芳發色繡户中繡户中相經過飛燕皇后輕身舞紫<lb/>
宫夫人絶世歌聖君三萬六千日嵗嵗年年奈樂何<lb/>
　　　楊叛兒<lb/>
<pb n="KR4h0117_WYG_044-81b"/>
君歌楊叛兒妾勸新豐酒何許最闗人烏啼白門柳烏<lb/>
啼隠楊花君醉留妾家博山爐中沈香火雙煙一氣凌<lb/>
紫霞<lb/>
　　　山人勸酒<lb/>
蒼蒼雲松落落綺皓春風爾來為阿誰蝴蝶忽然滿芳<lb/>
草秀眉霜雪顔桃花骨青髓緑長美好稱是秦時避世<lb/>
人勸酒相歡不知老各守麋鹿志耻隨龍虎争歘起佐<lb/>
太子漢皇乃復驚顧謂戚夫人彼翁羽翼成歸來商山<lb/>
<pb n="KR4h0117_WYG_044-82a"/>
下泛若雲無情舉觴酹巢由洗耳何獨清皓歌望嵩嶽<lb/>
意氣遙相傾<lb/>
　　　于闐采花<lb/>
于闐采花人自言花相似明妃一朝西入胡胡中美女<lb/>
多羞死乃知漢地多名姝胡中無花可方比丹青能令<lb/>
醜者妍無鹽翻在深宫裏自古妬蛾眉胡沙埋皓齒<lb/>
　　　王昭君<lb/>
漢家秦地月流影送明妃一上玉闗道天涯去不歸漢<lb/>
<pb n="KR4h0117_WYG_044-82b"/>
月還從東海出明妃西嫁無來日燕支長寒雪作花蛾<lb/>
眉憔悴没胡沙生乏黄金枉圖畫死留青塜使人嗟<lb/>
　　　白頭吟<lb/>
錦水東北流波蕩雙鴛鴦雄巢漢宫樹雌弄秦草芳寧<lb/>
同萬死碎綺翼不分雲間兩分張此時阿嬌正嬌妬獨<lb/>
坐長門愁日暮但願君恩顧妾深豈惜黄金買詞賦相<lb/>
如作賦得黄金丈夫好新多異心一朝將聘茂陵女文<lb/>
君因贈白頭吟東流不作西歸水落花辭條羞故林兎<lb/>
<pb n="KR4h0117_WYG_044-83a"/>
絲本無情隨風任傾倒誰使女蘿枝而來强縈抱兩草<lb/>
猶一心人心不如草草捲龍鬚席從他生網絲且留琥<lb/>
珀枕或有夢來時覆水再收豈滿杯棄妾已去難重回<lb/>
古來得意不相負秪今惟見青陵臺<lb/>
　　　臨江王節士歌<lb/>
洞庭白波木葉稀燕鴻始入吳雲飛吳雲寒燕鴻苦風<lb/>
號沙宿瀟湘浦節士感秋淚如雨白日當天心照之可<lb/>
以事明主壯氣憤寒風生安得倚天劍跨海斬長鯨<lb/>
<pb n="KR4h0117_WYG_044-83b"/>
　　　白紵辭<lb/>
揚清歌發皓齒北方佳人東隣子且吟白紵停緑水長<lb/>
袖拂面為君起寒雲夜捲霜海空胡風吹天飄塞鴻玉<lb/>
顔滿堂樂未終館娃日落歌吹濛<lb/>
　　　鳴雁行<lb/>
胡雁鳴辭燕山昨發委羽朝度闗一一銜蘆枝南飛散<lb/>
落天地間連行接翼徃復還客居煙波寄湘吳凌霜觸<lb/>
雪毛體枯畏逢矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>驚相呼聞弦虚墜良可吁君更彈<lb/>
<pb n="KR4h0117_WYG_044-84a"/>
射何為乎<lb/>
　　　白鼻騧<lb/>
銀鞍白鼻騧緑地障泥錦細雨春風花落時揮鞭直就<lb/>
胡姬飲<lb/>
　　　扶風豪士歌<lb/>
洛陽三月飛胡沙洛陽城中人怨嗟天津流水波赤血<lb/>
白骨相撑如亂麻我亦東奔向吳國浮雲四塞道路賒<lb/>
東方日出啼早鴉城門人開掃落花梧桐楊柳拂金井<lb/>
<pb n="KR4h0117_WYG_044-84b"/>
來醉扶風豪士家扶風豪士天下竒意氣相傾山可移<lb/>
作人不倚將軍勢飲酒豈顧尚書期雕盤綺食㑹衆客<lb/>
吳歌趙舞香風吹原嘗春陵六國時開心寫意君所知<lb/>
堂中各有三千士明日報恩知是誰撫長劍一揚眉清<lb/>
水白石何離離脫吾㡌向君笑飲君酒為君吟張良未<lb/>
逐赤松去橋邊黄石知我心<lb/>
　　　贈從弟南平太守之遙<lb/>
少年不作意落魄無安居願隨任公子欲釣吞舟魚常<lb/>
<pb n="KR4h0117_WYG_044-85a"/>
時飲酒逐風景壯心遂與功名疎蘭生谷底人不鋤雲<lb/>
在髙山空巻舒漢家天子馳駟馬赤車蜀道迎相如天<lb/>
門九重謁聖人龍顔一解四海春彤庭左右呼萬嵗拜<lb/>
賀明主收沈淪翰林秉筆迴英眄麟閣峥嶸誰可見承<lb/>
恩初入銀臺門著書獨在金鑾殿龍駒雕磴白玉鞍象<lb/>
牀綺食黄金盤當時笑我微賤者却來請謁為交歡一<lb/>
朝謝病遊江海疇昔相知幾人在前門長揖後門闗今<lb/>
日結交明日改愛君山嶽心不移隨君雲霧迷所為夢<lb/>
<pb n="KR4h0117_WYG_044-85b"/>
得池塘生春草使我長價登樓詩别後遙傳臨海作可<lb/>
見羊何共和之<lb/>
　　　寄王屋山人孟大融<lb/>
我昔東海上勞山餐紫霞親見安期公食棗大如瓜中<lb/>
年謁漢主不愜還歸家朱顔謝春暉白髮見生涯所期<lb/>
就金液飛步登雲車願隨夫子天壇上閒與仙人掃落<lb/>
花<lb/>
　　　寄韋南陵冰余江上乗興訪之遇尋顔尚書笑<lb/>
<pb n="KR4h0117_WYG_044-86a"/>
　　　　有此贈<lb/>
南船正東風北船來自緩江上相逢借問君語笑未了<lb/>
風吹斷聞君攜妓訪情人應為尚書不顧身堂上三千<lb/>
珠履客甕中百斛金陵春恨我阻此樂淹留楚江濱月<lb/>
色醉逺客山花開欲然春風狂殺人一日劇三年乗興<lb/>
嫌太遲焚却子猷船夢見五柳枝已堪挂馬鞭何日到<lb/>
彭澤長歌陶令前<lb/>
　　　廬山謠寄廬侍御虚舟<lb/>
<pb n="KR4h0117_WYG_044-86b"/>
我本楚狂人鳳歌笑孔丘手持緑玉杖朝别黄鶴樓五<lb/>
嶽尋仙不辭逺一生好入名山遊廬山秀出南斗傍屏<lb/>
風九疊雲錦張影落明湖青黛光金闕前開二峰長銀<lb/>
河倒挂三石梁香爐瀑布遙相望迴厓沓嶂凌蒼蒼翠<lb/>
影紅霞映朝日鳥飛不到吳天長登髙壯觀天地間大<lb/>
江茫茫去不還黄雲萬里動風色白波九道流雪山好<lb/>
為廬山謠興因廬山發閒窺石鏡清我心謝公行處蒼<lb/>
苔没早服還丹無世情琴心三疊道初成遙見仙人綵<lb/>
<pb n="KR4h0117_WYG_044-87a"/>
雲裏手把芙蓉朝玉京先期汗漫九垓上願接盧敖遊<lb/>
太清<lb/>
　　　早秋單父南樓酬竇公衡<lb/>
白露見日滅紅顔隨霜凋别君若俯仰春芳辭秋條泰<lb/>
山嵯峨夏雲在疑是白波漲東海散為飛雨川上來遙<lb/>
帷却巻清浮埃知君獨坐青軒下此時結念同懐者我<lb/>
閉南樓著道書幽簾清寂若仙居曽無好事來相訪賴<lb/>
爾髙文一起予<lb/>
<pb n="KR4h0117_WYG_044-87b"/>
　　　夢遊天姥吟留别東魯諸公<lb/>
海客談瀛洲煙濤微茫信難求越人語天姥雲霓明滅<lb/>
或可覩天姥連天向天横勢㧞五嶽掩赤城天台四萬<lb/>
八千丈對此欲倒東南傾我欲因之夢吳越一夜飛度<lb/>
鏡湖月湖月照我影送我至剡溪謝公宿處今尚在渌<lb/>
水蕩漾清猿啼脚著謝公屐身登青雲梯半壁見海日<lb/>
空中聞天鷄千巖萬轉路不定迷花倚石忽已暝熊咆<lb/>
龍吟殷巖泉慄深林兮驚層巔雲青青兮欲雨水澹澹<lb/>
<pb n="KR4h0117_WYG_044-88a"/>
兮生煙列缺霹靂丘巒崩摧洞天石扉訇然中開青㝠<lb/>
浩蕩不見底日月照耀金銀臺霓為衣兮風為馬雲之<lb/>
君兮紛紛而來下虎鼓瑟兮鸞回車仙之人兮列如麻<lb/>
忽魂悸以魄動怳驚起而長嗟惟覺時之枕席失向來<lb/>
之煙霞世間行樂亦如此古來萬事東流水别君去兮<lb/>
何時還且放白鹿青巖間須行即騎訪名山安能摧眉<lb/>
折腰事權貴使我不得開心顔<lb/>
　　　單父東樓秋夜送族弟沈之秦<lb/>
<pb n="KR4h0117_WYG_044-88b"/>
爾從咸陽來問我何勞苦沐猴而冠不足言身騎土牛<lb/>
滯東魯沈弟欲行凝弟留孤飛一雁秦雲秋坐來黄葉<lb/>
落四五北斗已挂西城樓絲桐感人絃亦絶滿堂送君<lb/>
皆惜别卷簾見月清興來疑是山隂夜中雪明日斗酒<lb/>
别惆悵清路塵遙望長安日不見長安人長安宫闕九<lb/>
天上此地曽經為近臣一朝復一朝髪白心不改屈原<lb/>
憔悴滯江潭亭伯流離放遼海折翮翻飛隨轉蓬聞弦<lb/>
虚墜下霜空聖朝久棄青雲士他日誰憐張長公<lb/>
<pb n="KR4h0117_WYG_044-89a"/>
　　　送祝八之江東賦得浣紗石<lb/>
西施越谿女明豔光雲海未入吳王宫殿時浣紗古石<lb/>
今猶在桃李新開映古查菖蒲猶短出平沙昔時紅粉<lb/>
照流水今日青苔覆落花君去西秦適東越碧山清江<lb/>
幾超忽若到天涯思故人浣紗石上窺明月<lb/>
　　　下途歸石門舊居<lb/>
吳山髙越水清握手無言傷别情將欲辭君挂㠶去離<lb/>
魂不散煙郊樹此心鬱悵誰能論有愧叨承國士恩雲<lb/>
<pb n="KR4h0117_WYG_044-89b"/>
物共傾三月酒嵗時同餞五侯門羨君素書常滿案含<lb/>
丹照白霞色爛余嘗學道窮冥筌夢中徃徃遊仙山何<lb/>
當脫屣謝時去壺中别有日月天俛仰人間易凋朽鍾<lb/>
峰五雲在軒牖惜别愁窺玉女窗歸來笑把洪厓手隠<lb/>
居寺隠居山陶公鍊液栖其間靈神閉氣昔登攀恬然<lb/>
但覺心緒閒數人不知幾甲子昨夜猶帶氷霜顔我離<lb/>
雖則嵗物改如今了然識所在别君莫道不盡歡懸知<lb/>
樂客遙相待石門流水徧桃花我亦曽到秦人家不知<lb/>
<pb n="KR4h0117_WYG_044-90a"/>
何處得雞豕就中仍見繁桑麻翛然逺與世事間裝鸞<lb/>
駕鶴乂復逺何必相從七貴遊勞生徒聚萬金産揖君<lb/>
去長相思雲遊雨散從此辭欲知悵别心易苦向暮春<lb/>
風楊柳絲<lb/>
　　　同族弟金城尉叔卿燭照山水壁畫歌<lb/>
髙堂粉壁圖蓬瀛燭前一見滄洲清洪波洶湧山峥嶸<lb/>
皎若丹丘隔海望赤城光中乍喜嵐氣滅謂逢山隂晴<lb/>
後雪迴谿碧流寂無喧又如秦人月下窺花源了然不<lb/>
<pb n="KR4h0117_WYG_044-90b"/>
覺清心魂祗將疊嶂鳴秋猿與君對此歡未歇放歌行<lb/>
吟達明發却顧海客揚雲帆便欲因之向溟渤<lb/>
　　　觀博平王志安少府山水粉壁<lb/>
粉壁為空天丹青壯江海遊雲不知歸日見白鷗在博<lb/>
平真人王志安沈吟至此願挂冠松谿石磴帶秋色愁<lb/>
客思歸坐曉寒<lb/>
　　　對酒<lb/>
蒲萄酒金叵羅吳姬十五細馬䭾青黛畫眉紅錦靴道<lb/>
<pb n="KR4h0117_WYG_044-91a"/>
字不正嬌唱歌玳瑁筵中懐裏醉芙蓉帳底奈君何<lb/>
　　　代美人愁鏡<lb/>
美人贈此盤龍之寶鏡燭我金縷之羅衣時將紅袖拂<lb/>
明月為惜普照之餘輝影中金鵲飛不滅臺下青鸞思<lb/>
獨絶藁砧一别若箭弦去有日來無年狂風吹却妾心<lb/>
斷玉筯幷墮菱花前<lb/>
　　　三五七言<lb/>
秋風清秋月明落葉聚還散寒鴉棲復驚相思相見知<lb/>
<pb n="KR4h0117_WYG_044-91b"/>
何日此時此夜難為情<lb/>
　　　自溧水道哭王炎<lb/>
王公希代寶棄世一何早弔死不及哀殯宫已秋草悲<lb/>
來欲脫劍挂向何枝好哭向茅山雖未摧一生淚盡丹<lb/>
陽道<lb/>
　　　宫中行樂詞六首<lb/>
小小生金屋盈盈在紫微山花挿寶髻石竹繡羅衣每<lb/>
出深宫裏常隨步輦歸只愁歌舞散化作綵雲飛<lb/>
<pb n="KR4h0117_WYG_044-92a"/>
柳色黄金嫩棃花白雪香玉樓巢翡翠珠殿鎖鴛鴦選<lb/>
妓隨雕輦徴歌出洞房宫中誰第一飛燕在昭陽<lb/>
盧橘為秦樹蒲萄出漢宫煙花疑落日絲管醉春風笛<lb/>
奏龍吟水簫鳴鳳下空君王多樂事何必向回中<lb/>
繡戸香風暖紗窗曙色新宫花争笑日池草暗生春緑<lb/>
樹聞歌鳥青樓見舞人昭陽桃李月羅綺自相親<lb/>
寒雪梅中盡春風柳上歸宫鶯嬌欲醉簷燕語還飛遲<lb/>
日明歌席新花豔舞衣晚來移綵仗行樂泥光輝<lb/>
<pb n="KR4h0117_WYG_044-92b"/>
水緑南薫殿花紅北闕樓鶯歌聞太液鳳吹繞瀛洲素<lb/>
女鳴珠珮天人弄綵毬今朝風日好宜入未央遊<lb/>
　　　塞下曲二首<lb/>
五月天山雪無花秪有寒笛中聞折柳春色未曽看曉<lb/>
戰隨金鼓宵眠抱玉鞍願將腰下劍直為斬樓蘭<lb/>
塞虜乗秋下天兵出漢家將軍分虎竹戰士卧龍沙邊<lb/>
月隨弓影胡霜拂劍花玉闗殊未入少婦莫長嗟<lb/>
　　　秋思<lb/>
<pb n="KR4h0117_WYG_044-93a"/>
閼氏黄葉落妾望自登臺月出碧雲斷單于秋色來胡<lb/>
兵沙塞合漢使玉闗回征客無歸日空悲蕙草摧<lb/>
　　　侍從遊宿温泉宫作<lb/>
羽林十二將羅列應星文霜仗懸秋月霓旌巻夜雲嚴<lb/>
更千戸肅清樂九天聞日出瞻佳氣葱葱繞聖君<lb/>
　　　贈孟浩然<lb/>
吾愛孟夫子風流天下聞紅顔棄軒冕白首卧松雲醉<lb/>
月頻中聖迷花不事君髙山安可仰徒此揖清芬<lb/>
<pb n="KR4h0117_WYG_044-93b"/>
　　　贈薛校書<lb/>
我有吳趨曲無人知此音姑蘇成蔓草麋鹿空悲吟未<lb/>
誇觀濤作空鬱釣鼇心舉手謝東海虚行歸故林<lb/>
　　　口號贈楊徴君鴻<lb/>
陶令辭彭澤梁鴻入㑹稽我尋髙士傳君與古人齊雲<lb/>
卧留丹壑天書降紫泥不知楊伯起早晚向闗西<lb/>
　　　贈崔秋浦二首<lb/>
崔令學陶令北窗常晝眠抱琴時弄月取意任無絃見<lb/>
<pb n="KR4h0117_WYG_044-94a"/>
客但傾酒為官不愛錢東臯春事起種黍早歸田<lb/>
河陽花作縣秋浦玉為人地逐名賢好風隨恵化春水<lb/>
從天漢落山逼畫屏新應念金門客投沙弔楚臣<lb/>
　　　贈錢徴君少陽<lb/>
白玉一杯酒緑楊三月時春風餘幾日兩鬢各成絲秉<lb/>
燭惟須飲投竿也未遲如逢渭水獵猶可帝王師<lb/>
　　　寄淮南友人<lb/>
紅顔悲舊國青嵗歇芳洲不待金門詔空持寶劍遊海<lb/>
<pb n="KR4h0117_WYG_044-94b"/>
雲迷驛道江月隠鄉樓復作淮南客因逢桂樹留<lb/>
　　　寄當塗趙少府炎<lb/>
晩登髙樓望木落雙江清寒山饒積翠秀色連州城目<lb/>
送楚雲盡心悲胡雁聲相思不可見迴首故人情<lb/>
　　　寄王漢陽<lb/>
南湖秋月白王宰夜相邀錦帳郎官醉羅衣舞女嬌笛<lb/>
聲喧沔鄂歌曲上雲霄别後空愁我相思一水遥<lb/>
　　　南陽送客<lb/>
<pb n="KR4h0117_WYG_044-95a"/>
斗酒勿為薄寸心貴不忘坐惜故人去偏令遊子傷離<lb/>
顔怨芳草春思結垂楊揮手再三别臨岐空斷腸<lb/>
　　　送張舍人之江東<lb/>
張翰江東去正值秋風時天清一雁逺海濶孤帆遲白<lb/>
日行欲暮滄波杳難期吳洲如見月千里幸相思<lb/>
　　　送白利從金吾董將軍西征<lb/>
西羌延國討白起佐軍威劍決浮雲氣弓彎明月輝馬<lb/>
行邊草緑旗巻曙霜飛抗手凜相顧寒風生鐵衣<lb/>
<pb n="KR4h0117_WYG_044-95b"/>
　　　送殷淑<lb/>
白露洲前月天明送客迴青龍山後日早出海雲來流<lb/>
水無情去征帆逐吹開相看不忍别更進手中杯<lb/>
　　　送友人<lb/>
青山横北郭白水遶東城此地一為别孤篷萬里征浮<lb/>
雲遊子意落日故人情揮手自兹去蕭蕭班馬鳴<lb/>
　　　送别<lb/>
斗酒渭城邊壚頭醉不眠棃花千樹雪楊葉萬條煙惜<lb/>
<pb n="KR4h0117_WYG_044-96a"/>
别傾壺醑臨分贈馬鞭看君潁上去新月到應圓<lb/>
　　　送友人入蜀<lb/>
見說蠶叢路﨑嶇不易行山從人面起雲傍馬頭生芳<lb/>
樹籠秦棧春流遶蜀城升沈應巳定不必訪君平<lb/>
　　　送麴十少府<lb/>
試發清秋興因為吳㑹吟碧雲斂海色流水折江心我<lb/>
有延陵劍君無陸賈金艱難此為别惆悵一何深<lb/>
　　　江夏送張丞<lb/>
<pb n="KR4h0117_WYG_044-96b"/>
欲别心不忍臨行情更親酒傾無限月客醉幾重春藉<lb/>
草依流水攀花贈逺人送君從此去迴首泣迷津<lb/>
　　　廣陵贈别<lb/>
玉瓶沽美酒數里送君還繫馬垂楊下銜杯大道間天<lb/>
邊看渌水海上見青山興罷各分袂何須醉别顔<lb/>
　　　别儲邕之剡中<lb/>
借問剡中道東南指越鄉舟從廣陵去水入㑹稽長竹<lb/>
色谿下緑荷花鏡裏香辭君向天姥拂石卧秋霜<lb/>
<pb n="KR4h0117_WYG_044-97a"/>
　　　留别龔處士<lb/>
龔子棲閒地都無人世喧柳深陶令宅竹暗辟疆園我<lb/>
去黄牛峽遙愁白帝猿贈君巻葹草心斷竟何言<lb/>
　　　渡荆門送别<lb/>
渡逺荆門外來從楚國遊山隨平野盡江入大荒流月<lb/>
下飛天鏡雲生結海樓仍憐故鄉水萬里送行舟<lb/>
　　　夜别張五<lb/>
吾多張公子别酌酣髙堂聴歌舞銀燭把酒輕羅裳横<lb/>
<pb n="KR4h0117_WYG_044-97b"/>
笛弄秋水琵琶彈陌桑龍泉解錦帶為爾傾千觴<lb/>
　　　見京兆韋㕘軍量移東陽<lb/>
聞說金華渡東連五百灘全勝若耶好莫道此行難猿<lb/>
嘯千谿合松風五月寒他年一攜手搖艇入新安<lb/>
　　　秋夜與劉碭山泛燕喜亭池<lb/>
明宰試舟楫張燈宴華池文招梁苑客歌動郢中兒月<lb/>
色望不盡空天交相宜令人欲泛海只待長風吹<lb/>
　　　流夜郎至江夏陪長史叔及薛明府宴興徳寺<lb/>
<pb n="KR4h0117_WYG_044-98a"/>
　　　　南閣<lb/>
紺殿横江上青山落鏡中㟁迴沙不盡日映水成空天<lb/>
樂流香閣蓮舟颺晚風恭陪竹林宴留醉與陶公<lb/>
　　　登新平樓<lb/>
去國登兹樓懐歸傷暮秋天長落日逺水浄寒波流秦<lb/>
雲起嶺樹胡雁飛沙洲蒼蒼幾萬里目極令人愁<lb/>
　　　與夏十二登岳陽樓<lb/>
樓觀岳陽盡川向洞庭開雁引愁心去山銜好月來雲<lb/>
<pb n="KR4h0117_WYG_044-98b"/>
間連下榻天上接行杯醉後涼風起吹人舞袖迴<lb/>
　　　與賈至舍人于龍興寺剪落梧桐枝望㴩湖<lb/>
剪落青梧枝㴩湖坐可窺雨洗秋山淨林光澹碧滋水<lb/>
閑明鏡轉雲繞畫屏移千古風流事名賢共此時<lb/>
　　　秋登宣城謝脁北樓<lb/>
江城如畫裏山晚望晴空兩水夾明鏡雙橋落彩虹人<lb/>
煙寒橘柚秋色老梧桐誰念北樓上臨風懐謝公<lb/>
　　　過崔八丈水亭<lb/>
<pb n="KR4h0117_WYG_044-99a"/>
髙閣横秀氣清幽倂在君簷飛宛谿水窗落敬亭雲猿<lb/>
嘯風中斷漁歌月裏聞閒隨白鷗去沙上自為羣<lb/>
　　　太原早秋<lb/>
嵗落衆芳歇時當大火流霜威出塞早雲色渡河秋夢<lb/>
遶邊城月心飛故國樓思歸若汾水無日不悠悠<lb/>
　　　謁老君廟<lb/>
先君懐聖徳靈廟肅神心草合人蹤斷塵濃鳥跡深流<lb/>
沙丹竈滅闗路紫煙沈獨傷千載後空餘松栢林<lb/>
<pb n="KR4h0117_WYG_044-99b"/>
　　　謝公亭<lb/>
謝亭離别處風景每生愁客散青天月山空碧水流池<lb/>
花春映日窗竹夜鳴秋今古一相接長歌懐舊遊<lb/>
　　　夜泊牛渚懐古<lb/>
牛渚西江夜青天無片雲登舟望秋月空憶謝將軍余<lb/>
亦能髙詠斯人不可聞明朝挂帆席楓葉落紛紛<lb/>
　　　尋雍尊師隠居<lb/>
羣峭碧摩天逍遙不記年撥雲尋古道倚樹聴流泉花<lb/>
<pb n="KR4h0117_WYG_044-100a"/>
煖青牛卧松髙白鶴眠語來江色暮獨自下寒煙<lb/>
　　　訪戴天山道士不遇<lb/>
犬吠水聲中桃花帶露濃樹深時見鹿谿午不聞鐘野<lb/>
竹分青靄飛泉挂碧峰無人知所去愁倚兩三松<lb/>
　　　聴蜀僧濬彈琴<lb/>
蜀僧抱緑綺西下峨眉峰為我一揮手如聴萬壑松客<lb/>
心洗流水餘響入霜鐘不覺碧山暮秋雲暗幾重<lb/>
　　　見野草中有名白頭翁者<lb/>
<pb n="KR4h0117_WYG_044-100b"/>
醉入田家去行歌荒野中如何青草裏亦有白頭翁折<lb/>
取對明鏡宛將衰鬢同微芳似相誚留恨向東風<lb/>
　　　觀獵<lb/>
太守耀清威乗閒弄晚暉江沙横獵騎山火遶行圍箭<lb/>
逐雲鴻落鷹隨月兎飛不知白日暮歡賞夜方歸<lb/>
　　　宣城哭蔣徴君華<lb/>
敬亭埋玉樹知是蔣徴君安得相如草空餘封禪文池<lb/>
臺空有月詞賦舊凌雲獨挂延陵劍千秋在古墳<lb/>
<pb n="KR4h0117_WYG_044-101a"/>
　　　送賀監歸四明應制<lb/>
久辭榮禄遂初衣曽向長生說息機真訣自從茅氏得<lb/>
恩波應阻洞庭歸瑤臺含霧星辰滿仙嶠浮空島嶼微<lb/>
借問欲棲珠樹鶴何年却向帝城飛<lb/>
　　　寄崔侍御<lb/>
宛谿霜夜聴猿愁去國長為不繫舟獨憐一雁飛南海<lb/>
却羨雙谿向北流髙人屢解陳蕃榻過客難登謝朓樓<lb/>
此處别離同落葉朝朝分散敬亭秋<lb/>
<pb n="KR4h0117_WYG_044-101b"/>
　　　别中都明府兄<lb/>
吾兄詩酒繼陶君試宰中都天下聞東樓喜奉連枝㑹<lb/>
南陌愁為落葉分城隅緑水明秋日海上青山隔暮雲<lb/>
取醉不辭留夜月雁行中斷惜離羣<lb/>
　　　登鳳凰臺<lb/>
鳳凰臺上鳳凰遊鳳去臺空江自流吳宫花草埋幽徑<lb/>
晉代衣冠成古丘三山半落青天外二水中分白鷺洲<lb/>
總為浮雲能蔽日長安不見使人愁<lb/>
<pb n="KR4h0117_WYG_044-102a"/>
　　　題東谿公幽居<lb/>
杜陵賢人清且廉東谿卜築嵗將淹宅近青山同謝脁<lb/>
門垂碧柳似陶潛好鳥迎春歌後院飛花送酒舞前筵<lb/>
客到但知留一醉盤中秪有水晶鹽<lb/>
　　　中丞宋公以吳兵三千赴河南軍次潯陽脫余<lb/>
　　　　之囚參謀幕府因贈之<lb/>
獨坐清天下専征出海隅九江皆渡虎三郡盡還珠組<lb/>
練明秋浦樓船入郢都風髙初選將月滿欲平胡殺氣<lb/>
<pb n="KR4h0117_WYG_044-102b"/>
横千里軍聲動九區白猿慙劍術黄石借兵符戎虜行<lb/>
當剪鯨鯢立可誅自憐非劇孟何以佐良圖<lb/>
　　　春日歸山寄孟六浩然<lb/>
朱紱遺塵境青山謁梵筵金繩開覺路寶筏渡迷川嶺<lb/>
樹攢飛拱巖花覆谷泉塔形標海月樓勢出江煙香氣<lb/>
三天下鐘聲萬壑連荷秋珠已滿松密葢初圓鳥聚疑<lb/>
聞法龍㕘若䕶禪愧非流水韻叨入伯牙絃<lb/>
　　　送友人尋越中山水<lb/>
<pb n="KR4h0117_WYG_044-103a"/>
聞道稽山去偏宜謝客才千巖泉灑落萬壑樹縈迴東<lb/>
海横秦望西陵繞越臺湖清霜鏡曉濤白雪山來八月<lb/>
枚乗筆三吳張翰杯此中多逸興早晚向天台<lb/>
　　　送紀秀才遊越<lb/>
海水不滿眼觀濤難稱心即知蓬萊石却是巨鼇簪送<lb/>
爾遊華頂令予發舄吟仙人居射的道士住山隂禹穴<lb/>
尋谿入雲門隔嶺深緑蘿秋月夜相憶在鳴琴<lb/>
　　　送儲邕之武昌<lb/>
<pb n="KR4h0117_WYG_044-103b"/>
黄鶴髙樓月長江萬里情春風三十度空憶武昌城送<lb/>
爾難為别銜杯惜未傾湖連張樂地山逐泛舟行諾謂<lb/>
楚人重詩傳謝脁清滄浪吾有曲寄入棹歌聲<lb/>
　　　秋日登揚州西靈塔<lb/>
寶塔凌蒼蒼登攀覽四荒頂髙元氣合標出海雲長萬<lb/>
象分空界三天接畫梁水搖金刹影日動火珠光鳥拂<lb/>
瓊簾度霞連繡栱張目隨征路斷心逐去帆揚露浴梧<lb/>
楸白霜催橘柚黄玉毫如可見于此照迷方<lb/>
<pb n="KR4h0117_WYG_044-104a"/>
　　　秋日與張少府楚城韋公藏書髙齋作<lb/>
日下空庭暮城荒古跡餘地形連海盡天影落江虚舊<lb/>
賞人雖隔新知樂未疎彩雲思作賦丹壁間藏書查擁<lb/>
隨流葉萍開出水魚夕來秋興滿回首意何如<lb/>
　　　過四皓墓<lb/>
我行至商洛幽獨訪神仙園綺復安在雲蘿尚宛然荒<lb/>
涼千古跡蕪没四墳連伊昔鍊金鼎何年閉玉泉隴寒<lb/>
惟有月松古漸無煙木魅風號去山精雨嘯旋紫芝髙<lb/>
<pb n="KR4h0117_WYG_044-104b"/>
詠罷青史舊名傳今日併如此哀哉信可憐<lb/>
　　　月夜金陵懐古<lb/>
蒼蒼金陵月空懸帝王州天文列宿在霸業大江流渌<lb/>
水絶馳道青松摧古丘臺傾鳷鵲觀宫没鳳凰樓别殿<lb/>
悲清暑芳園罷樂遊一聞歌玉樹蕭瑟後庭秋<lb/>
　　　王昭君<lb/>
昭君拂玊鞍上馬啼紅頰今日漢宫人明朝胡地妾<lb/>
　　　相逢行<lb/>
<pb n="KR4h0117_WYG_044-105a"/>
相逢紅塵内髙揖黄金鞭萬户垂楊裏君家阿那邊<lb/>
　　　玉階怨<lb/>
玉階生白露夜久侵羅襪却下水晶簾玲瓏望秋月<lb/>
　　　襄陽曲四首<lb/>
襄陽行樂處歌舞白銅鞮江城回渌水花月使人迷<lb/>
山公醉酒時酩酊襄陽下頭上白接䍦倒着還騎馬<lb/>
峴山臨漢江水緑沙如雪上有墮淚碑青苔久磨滅<lb/>
且醉習家池莫看墮淚碑山公欲上馬笑殺襄陽兒<lb/>
<pb n="KR4h0117_WYG_044-105b"/>
　　　洛陽陌<lb/>
白玉誰家郎迴車度天津看花東陌上驚動洛陽人<lb/>
　　　靜夜思<lb/>
牀前明月光疑是地上霜舉頭望山月低頭思故鄉<lb/>
　　　渌水曲<lb/>
渌水明秋日南湖采白蘋荷花嬌欲語愁殺蕩舟人<lb/>
　　　秋浦歌六首<lb/>
秋浦錦駝鳥人間天上稀山雞羞渌水不敢照毛衣<lb/>
<pb n="KR4h0117_WYG_044-106a"/>
兩鬢入秋浦一朝颯已衰猿聲催白髮長短盡成絲<lb/>
秋浦多白猿超騰若飛雪牽引條上兒飲弄水中月<lb/>
秋浦千重嶺水車嶺最竒天傾欲墮石水拂寄生枝<lb/>
秋浦田舍翁采魚水中宿妻子張白鷼結罝映深竹<lb/>
桃枝一步地了了語聲聞闇與山僧别低頭禮白雲<lb/>
　　　越女詞三首<lb/>
吳兒多白晳好為蕩舟劇賣眼擲春心折花調行客<lb/>
耶谿采蓮女見客棹歌迴笑入荷花去佯羞不出來<lb/>
<pb n="KR4h0117_WYG_044-106b"/>
東陽素足女㑹稽素舸郎相看月未墮白地斷肝腸<lb/>
　　　巴女詞<lb/>
巴水急如箭巴船去若飛十月三千里郎行幾嵗歸<lb/>
　　　對雪獻從兄虞城宰<lb/>
昨夜梁園雪弟寒兄不知庭前看玉樹腸斷憶連枝<lb/>
　　　答友人贈烏紗㡌<lb/>
領得烏紗㡌全勝白接䍦山人不照鏡穉子道相宜<lb/>
　　　别東林寺僧<lb/>
<pb n="KR4h0117_WYG_044-107a"/>
東林送客處月出白猿啼笑别廬山逺何煩過虎谿<lb/>
　　　送陸判官徃琵琶峽<lb/>
水國秋風夜殊非逺别時長安如夢裏何日是歸期<lb/>
　　　陪侍郎叔遊洞庭<lb/>
剗却君山好平鋪湘水流巴陵無限酒醉殺洞庭秋<lb/>
　　　望木瓜山<lb/>
早起看日出暮看棲鳥還客心自酸楚况對木瓜山<lb/>
　　　魯中都東樓醉起作<lb/>
<pb n="KR4h0117_WYG_044-107b"/>
昨日東城飲還應倒接䍦阿誰扶上馬不省下樓時<lb/>
　　　清谿半夜聞笛<lb/>
羌笛梅花引吳谿隴水清寒山秋浦月腸斷玉闗情<lb/>
　　　夏日山中<lb/>
嬾搖白羽扇裸體青林中脫巾挂石壁露頂灑松風<lb/>
　　　獨坐敬亭山<lb/>
衆鳥髙飛盡孤雲獨去閒相看兩不厭只有敬亭山<lb/>
　　　勞勞亭<lb/>
<pb n="KR4h0117_WYG_044-108a"/>
天下傷心處勞勞送客亭春風知别苦不遣栁條青<lb/>
　　　田園言懐<lb/>
賈誼三年謫班超萬里侯何如牽白犢飲水對清流<lb/>
　　　自遣<lb/>
對酒不覺暝落花盈我衣醉起步谿月鳥還人亦稀<lb/>
　　　憶東山<lb/>
不向東山久薔薇幾度花白雲他自散明月落誰家<lb/>
　　　初出金門尋王侍御不遇詠壁上鸚鵡<lb/>
<pb n="KR4h0117_WYG_044-108b"/>
落羽辭金殿孤鳴託繡衣能言終見棄還向隴山飛<lb/>
　　　觀放白鷹<lb/>
八月邊風髙胡鷹白錦毛孤飛一片雪百里見秋毫<lb/>
　　　白鷺鷥<lb/>
白鷺下秋水孤飛如墜霜心閒且未去獨立沙洲傍<lb/>
　　　怨情<lb/>
美人捲珠簾深坐顰蛾眉但見淚痕濕不知心恨誰<lb/>
　　　清平調詞三首<lb/>
<pb n="KR4h0117_WYG_044-109a"/>
雲想衣裳花想容春風拂檻露華濃若非羣玉山頭見<lb/>
㑹向瑤臺月下逢<lb/>
一枝紅豔露凝香雲雨巫山枉斷腸借問漢宫誰得似<lb/>
可憐飛燕倚新妝<lb/>
名花傾國兩相歡長得君王帶笑看解釋春風無限恨<lb/>
沈香亭北倚闌干<lb/>
　　　少年行<lb/>
五陵年少金市東銀鞍白馬度春風落花踏盡遊何處<lb/>
<pb n="KR4h0117_WYG_044-109b"/>
笑入吳姬酒肆中<lb/>
　　　軍行<lb/>
騮馬新跨白玉鞍戰罷沙場月色寒城頭鐵鼓聲猶震<lb/>
匣裏金刀血未乾<lb/>
　　　長門怨<lb/>
桂殿長愁不記春黄金四屋起秋塵夜懸明鏡青天上<lb/>
獨照長門宫裏人<lb/>
　　　峨眉山月歌<lb/>
<pb n="KR4h0117_WYG_044-110a"/>
峨眉山月半輪秋影入平羌江水流夜發清谿向三峽<lb/>
思君不見下渝州<lb/>
　　　客中行<lb/>
蘭陵美酒鬱金香玉椀盛來琥珀光但使主人能醉客<lb/>
不知何處是他鄉<lb/>
　　　巴陵贈賈舍人<lb/>
賈生西望憶京華湘浦南遷莫怨嗟聖主恩深漢文帝<lb/>
憐君不遣到長沙<lb/>
<pb n="KR4h0117_WYG_044-110b"/>
　　　聞王昌齡左遷龍標尉遙有此寄<lb/>
楊州花落子規啼聞道龍標過五谿我寄愁心與明月<lb/>
隨君直到夜郎西<lb/>
　　　山中問答<lb/>
問余何事棲碧山笑而不答心自閒桃花流水杳然去<lb/>
别有天地非人間<lb/>
　　　黄鶴樓送孟浩然之廣陵<lb/>
故人西辭黄鶴樓煙花三月下揚州孤帆逺影碧空盡<lb/>
<pb n="KR4h0117_WYG_044-111a"/>
惟見長江天際流<lb/>
　　　東魯門泛舟<lb/>
日落沙明天倒開波搖石動水縈迴輕舟泛月尋谿轉<lb/>
疑是山隂雪後來<lb/>
　　　陪族叔刑部侍郎<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>及中書賈舍人至遊洞庭<lb/>
　　　　三首<lb/>
南湖秋水夜無煙耐可乗流直上天且就洞庭賖月色<lb/>
將船買酒白雲邊<lb/>
<pb n="KR4h0117_WYG_044-111b"/>
洞庭湖西秋月輝瀟湘江北早鴻飛醉客滿船歌白紵<lb/>
不知霜露入秋衣<lb/>
帝子瀟湘去不還空餘秋草洞庭間淡掃明湖開玉鏡<lb/>
丹青畫出是君山<lb/>
　　　望廬山瀑布水<lb/>
日照香爐生紫煙遙看瀑布挂長川飛流直下三千尺<lb/>
疑是銀河落九天<lb/>
　　　登廬山五老峰<lb/>
<pb n="KR4h0117_WYG_044-112a"/>
廬山東南五老峰青天削出金芙蓉九江秀色可攬結<lb/>
吾將此地巢雲松<lb/>
　　　望天門山<lb/>
天門中斷楚江開碧水東流直北迴兩㟁青山相對出<lb/>
孤帆一片日邊來<lb/>
　　　早發白帝城<lb/>
朝辭白帝彩雲間千里江陵一日還兩岸猿聲啼不盡<lb/>
輕舟已過萬重山<lb/>
<pb n="KR4h0117_WYG_044-112b"/>
　　　蘇臺覽古<lb/>
舊苑荒臺楊栁新菱歌清唱不勝春只今惟有西江月<lb/>
曽照吳王宫裏人<lb/>
　　　越中覽古<lb/>
越中勾踐破吳歸義士還家盡錦衣宫女如花滿春殿<lb/>
只今惟有鷓鴣飛<lb/>
　　　與史郎中欽聴黄鶴樓上吹笛<lb/>
一為遷客去長沙西望長安不見家黄鶴樓前吹玉笛<lb/>
<pb n="KR4h0117_WYG_044-113a"/>
江城五月落梅花<lb/>
　　　春夜洛城聞笛<lb/>
誰家玉笛暗飛聲散入春風滿洛城此夜曲中聞折栁<lb/>
何人不起故鄉情<lb/>
　　　宣城見杜鵑花<lb/>
蜀國曽聞子規鳥宣城還見杜鵑花一呌一迴腸一斷<lb/>
三春三月憶三巴<lb/>
　　　陌上贈美人<lb/>
<pb n="KR4h0117_WYG_044-113b"/>
駿馬驕行踏落花垂鞭直拂五雲車美人一笑褰珠箔<lb/>
遙指紅樓是妾家<lb/>
　　　口號吳王美人半醉<lb/>
風動荷花水殿香姑蘇臺上宴吳王西施醉舞嬌無力<lb/>
笑倚東窗白玉牀<lb/>
　　　南流夜郎寄内<lb/>
夜郎天外怨離居明月樓中音信疎北雁春歸看欲盡<lb/>
南來不得豫章書<lb/>
<pb n="KR4h0117_WYG_044-114a"/>
　　　哭晁卿衡<lb/>
日本晁卿辭帝都征帆一片繞蓬壺明月不歸沈碧海<lb/>
白雲愁色滿蒼捂<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_044-114b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四十四下<lb/>
</p>
<p>
</p>
  </div>
</body>
</text>
</TEI>
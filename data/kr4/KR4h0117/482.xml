<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百八十二</head> <lb/>
    <p>
<pb n="KR4h0117_WYG_482-1a"/>
欽定四庫全書<lb/>
　石倉歴代詩選巻四百八十二<lb/>
　　　　　　　　　　　　明　曹學佺　編<lb/>
　明詩次集一百十六<lb/>
　　湛若水<lb/>
　　　贈别陽明子王伯安<lb/>
窈窕者誰子絶代亮無雙不諳小姑性以直終見傷雖<lb/>
則終見傷中情庸何妨誰為别鵠吟此曲多慨慷<lb/>
<pb n="KR4h0117_WYG_482-1b"/>
　　　二<lb/>
遲遲别帝都遲遲胡乃爾臣軀易棄捐臣心詎能死天<lb/>
王㑹聖明帝閽亦孔邇援琴不成聲掩仰淚横泗<lb/>
　　　三<lb/>
黄鳥亦有友空谷遺之音相呼上喬木意氣感人深君<lb/>
今脱網罟遺我在逺林自我初識君道義日與尋一身<lb/>
當三益誓死以同襟生别各萬里言之傷吾心<lb/>
　　　四<lb/>
<pb n="KR4h0117_WYG_482-2a"/>
行行過湘浦舉首望九疑若見重華墓為我三拜之三<lb/>
拜之不足稽首重致辭都俞事久濶嗟予將安歸<lb/>
　　　過玉山<lb/>
步出草萍關舉首見懐玉超然動遐想中有綵雲屋山<lb/>
髙天宇空安知白日速翩翩青鳥使暮歸玉臺宿<lb/>
　　　别後與趙元黙言懐<lb/>
子房報韓心毛公捧檄意衷曲誰能亮舉世皆非是聖<lb/>
哲明幾先衆人視成事濁水出摩尼一朝逈神異士志<lb/>
<pb n="KR4h0117_WYG_482-2b"/>
各有定肯作俗流比<lb/>
　　　二<lb/>
嘐嘐嗟斷金悠悠結同心同心茍不固膠漆亦未深杯<lb/>
酒出肺腑按劒起知音朝為魚水歡暮為商與參同學<lb/>
張陳子干戈竟相侵去去請息交鷗盟蚤當尋鍾期或<lb/>
未死吾且囊吾琴<lb/>
　　　戊辰臘月廿七夜夢王伯安兄<lb/>
四時有去來逐客久不至天運尚可量人事誰能計昨<lb/>
<pb n="KR4h0117_WYG_482-3a"/>
夜夢見之彷彿精神契語久聲彌低畫地示予字滅没<lb/>
不可辨了了得其意言别何匆匆路逺㑹難繼合歡詎<lb/>
知夢是夢聊足慰借如平生魂亢爽不可致念之生悲<lb/>
悽達旦不能寐<lb/>
　　　新春寫懐寄王伯安<lb/>
陽氣回管律百蟲巳驚蟄彼蟲尚有情草木皆萌蘖君<lb/>
心亮匪石墜井不復發三年事逺遊一去無書札天道<lb/>
茍好還君當終言旋<lb/>
<pb n="KR4h0117_WYG_482-3b"/>
　　　中秋感興<lb/>
明月當中天逍遥步前庭問此是何時昬中正虚星嗟<lb/>
歎良獨久化機倐流行白鳥㑹中昃孤蟾豈常盈粲粲<lb/>
彼嫦娥皎潔含天靈長風掃雲翳率土仰貞明所嗟時<lb/>
不待幾見天河清<lb/>
　　　贈人遊南雍<lb/>
遊子涉江去采采南澗芹采之欲何為嵗暮寄逺人懐<lb/>
人自不逺嵗暮行當返<lb/>
<pb n="KR4h0117_WYG_482-4a"/>
　　　㝠鵬<lb/>
㝠鵬將圖南去以六月息試問何太遲物以久而積㝠<lb/>
鵬起扶揺九萬一朝極試問何太速風積有餘力嗟彼<lb/>
蜩鷃徒搶榆聊自適搶榆不崇朝孰辨垂天翼<lb/>
　　　送林君信節推之台州<lb/>
秋髙天宇空河漢淨如澄月華皓無際亭亭照子行凉<lb/>
風起天末金石為之鳴回薄西山岑揺揺吹客旌風以<lb/>
比君清月以比君明清飇願逺播明照無遺情<lb/>
<pb n="KR4h0117_WYG_482-4b"/>
　　　泛太湖訪九和侍講聚塢别業<lb/>
少非風塵姿雅志在丘壑偶從野王舟春夜太湖泊茅<lb/>
公向我揖為我舉雲幕雨後空宇澄天髙極寥廓七十<lb/>
二峰巒縹緲天際落目短意不窮更上湖邊閣<lb/>
　　　登琴臺<lb/>
陟登千仞岡超然坐琴臺長倚青琅玕舉首望蓬萊不<lb/>
見瑶臺月但見青鳥來弱水幾清淺念之令人哀<lb/>
　　　錢塘觀潮<lb/>
<pb n="KR4h0117_WYG_482-5a"/>
乗月步層臺獨立倚長塔逍遥望東海天地歸吐納夜<lb/>
潮殷如雷濤頭雪山立病骨怯虚寒四月欺緼衲<lb/>
　　　過錢塘江將訪大冢宰王先生有懐陽明兄<lb/>
迢迢涉江去江介生凄風涉之将奚為南湖采芙蓉美<lb/>
人在逺道我心憂忡忡登山足䕫魅蹈海多魚龍俯仰<lb/>
天地内去子誰予從<lb/>
　　　訪陽明洞天<lb/>
道經蓬萊館溪窮到陽明下㸔東南峰蒼蒼入青㝠不<lb/>
<pb n="KR4h0117_WYG_482-5b"/>
詣此真境焉知非虚名踧踖步巖石山髙豈無靈子喬<lb/>
不可見佇立魂屏營草木如有識欣欣向予榮采之欲<lb/>
誰寄嵗晏難為情<lb/>
　　　鄔子<lb/>
投暮宿瑞洪際曉過鄔子薄雲逓輕凉微雨濕芳沚髙<lb/>
㠶信天風斷港出湖涘因動江湖思便欲泛彭蠡遥挹<lb/>
五老峰汀洲采蘋芷乗流直東下無乃瞬息耳<lb/>
　　　謁徐髙士墓一首<lb/>
<pb n="KR4h0117_WYG_482-6a"/>
藹藹東都季羣公青雲器耿耿陳竇心時違勢自躓哲<lb/>
人方龍蛇沈㝠西江汜下榻豈無論棲棲欲奚俟載頌<lb/>
厦木言時之用大矣<lb/>
　　　明月吟一首南安舟中作<lb/>
舉首望明月明月沈海中舉手招白雲白雲遊太空白<lb/>
雲不可結明月不可縫攬袂長歎息星火忽已終安得<lb/>
飛僊子借我一蒼龍<lb/>
　　　曲江吟懐張文獻<lb/>
<pb n="KR4h0117_WYG_482-6b"/>
曲江江水長欲濟川無梁美人不可即風度安可量飛<lb/>
鳥擇髙枝鳴鳳在朝陽皇唐世巳逺千載空翺翔<lb/>
　　　武溪吟懐俞忠襄<lb/>
武溪溪水深欲往隔雲潯美人在何許風采空遺音憂<lb/>
思滿南北託之被絃琴惟有江門石可以寫我心<lb/>
　　　湞陽吟<lb/>
湞陽滙清深兩岸山千尋倒景覆東壑返照他山林野<lb/>
篠揺壁動山芭倚風吟悄然興我思愧負泉石心髙岡<lb/>
<pb n="KR4h0117_WYG_482-7a"/>
挂塵冠長流濯塵襟<lb/>
　　　黄丹道中即事<lb/>
客子念前路居人慕嵗功舒眸望南荒林木鬱葱葱借<lb/>
問此何時日度𤣥枵中落葉靡墮景來鴈無遺蹤自非<lb/>
朔風發何以辨𤣥冬乃知天地大因兹窮始終<lb/>
　　　古邕州忽見故人龔謙之贈之歸潮陽<lb/>
人生如浮雲散在天一涯天涯又飄泊浩蕩成離披風<lb/>
吹一朝合聚㑹豈有期閒雲不出山遊魚不越溪行矣<lb/>
<pb n="KR4h0117_WYG_482-7b"/>
歸母遲春山多紫芝<lb/>
　　　自龍州至憑祥道中<lb/>
癸酉王正月望舒忽巳圓登望憑祥陸暫辭龍州船杭<lb/>
葦始斷港前旌出回巒隱見萬山中初翳疑無門轉忽<lb/>
或有通上與青空連灑落觀羣山芙蓉秀晴煙煙與山<lb/>
俱淡心與境相關倐然若有得殊土元同天<lb/>
　　　新嵗<lb/>
俗情愛新嵗寒暑運之常常運委我去感兹翻慨慷慨<lb/>
<pb n="KR4h0117_WYG_482-8a"/>
慷亦奚為有志不獲將悠悠萬里道税駕未有方豈無<lb/>
髩如絲那堪補君裳<lb/>
　　　僕山驛道中<lb/>
側逕通幽崖凌風放髙躅下有百尺淵上蔭千尋木泠<lb/>
泉漱溪毛迴飇動脩竹超然生竒懐情結清溪曲中有<lb/>
無名禽于兹媚幽獨<lb/>
　　　回宿丕禮曉枕夢先師石翁先生<lb/>
鳥鳴客初覺簷隙光漸發欲起仍遲留省事心已折哲<lb/>
<pb n="KR4h0117_WYG_482-8b"/>
人夜入夢遺我一書札恍惚不可讀意了字滅没展轉<lb/>
隔幽明哀歌思盈闥<lb/>
　　　予與潘黄門使安南還憩龍州同州守趙良弼<lb/>
　　　　遊僊巖即席賦此時正徳癸酉二月十日<lb/>
崢嶸矻野次石壁開巖扉山木雖未暝白雲暮來歸小<lb/>
憩登陟餘超然生逺思凉飇起新霽髙歌送微暉風雲<lb/>
一飄散浩蕩本無期<lb/>
　　　遊三州巖<hi>地有濓溪書院</hi>
<pb n="KR4h0117_WYG_482-9a"/>
昔欲訪名巖匪為恣盤遊聞有先哲蹤因兹仰前修野<lb/>
雲埋古院光風滿層丘伊人不可見頓令我心憂溪蓮<lb/>
有佳實欲采𣺌無由<lb/>
　　　九月二十二日同髙侍御登六榕寺塔<lb/>
秋髙氣初清雲淨天宇澄迢遥上危塔憑虚步青㝠仰<lb/>
近北辰次下壓南極星達觀衆妙理俯察羣動情斯人<lb/>
苦長勤日夕競營營感彼江流水朝宗去不停<lb/>
　　　同南雄李太守林通府冷節推讌飲登浮屠<lb/>
<pb n="KR4h0117_WYG_482-9b"/>
嘉筵藉蘭若宿雨清埃氛廣宴開雲嶠清歌臨水濵愛<lb/>
客感賢守鼓瑟愧嘉賔狎坐飛羽觴更酬倒瓊樽竒懐<lb/>
寄登眺危塔凌青雲舒眸碧海際浩蕩觀無垠寓目周<lb/>
四野歌嘯聲相聞乃知非盤樂遊息至理存<lb/>
　　　癸酉除夕貴溪道中<lb/>
伊昔垂髫年逢嵗輒歡喜喜歡將何如數日仍屈指事<lb/>
與年侵尋世網固纒已物態遷性情感節悲懐起四序<lb/>
恒不居天地有剥否眇兹血氣軀神理㑹頽圮四大非<lb/>
<pb n="KR4h0117_WYG_482-10a"/>
我物安能保妻子骨肉尚不顧官爵寧乆恃困魚樂深<lb/>
淵齷齪思脫屣何當凌髙風采薇西山趾<lb/>
　　　甲戌正月十日同潘仲魯黄門諸友遊金華雙<lb/>
　　　　龍赤松諸洞<lb/>
曉出蘭溪門逍遥望名山望之巳可愛而况遊其間窈<lb/>
窕藏境勝夷曠令心閒白雲晝㝠㝠溪流日珊珊不見<lb/>
牧羊子化石只依然心迹俱寂寞悵望未能還<lb/>
　　　酬姜仁夫用陽明韻見贈兼懐陽明二首<lb/>
<pb n="KR4h0117_WYG_482-10b"/>
榜夫晨理棹行人難久留悲管三四動注目臨溪樓昨<lb/>
為飲㑹地隔旦如三秋流光逝不停一去永不收幽蘭<lb/>
發汀渚靈芝秀崇丘因風遺逺馥聊以消我憂<lb/>
　　　二<lb/>
險阻思安土樂天安可忘念彼同懐子暌别令心傷天<lb/>
地尚迴轉日月㑹有常咫尺乃千里何况道路長滁雲<lb/>
耿懸榻婺雨暗山房摩挲舊題句中夜夢連牀<lb/>
　　　送黄小江僉憲進表畢還廣州<lb/>
<pb n="KR4h0117_WYG_482-11a"/>
弱齡塵外志㸃也與為徒微尚夙所敦俛仰一紀餘傷<lb/>
哉力不競淪落在泥途中夜起浩歎攬衣步前除咎己<lb/>
有餘裕尤人多憂虞行年四十九將與伯玉俱知非在<lb/>
今始言為知者攄<lb/>
　　　二<lb/>
鳳凰曠世出一鳴三千年寥寥抱真士韜光自委身我<lb/>
慕牛醫子沈㝠以不言之子小江秀翩翩五陵間家學<lb/>
傳令徳發憤追前賢夙昔游文藝于今遡真源努力愛<lb/>
<pb n="KR4h0117_WYG_482-11b"/>
日月逝矣如長川<lb/>
　　　甘景陽司訓自郡中還過小瀛<lb/>
客舟何悠悠來自天際頭水荇動微飇旭日孤㠶收云<lb/>
是樗里子薄言與同遊維南有嘉木好鳥時相求對此<lb/>
終日夕聊以忘吾憂未應小瀛月虚繫蕩湖舟<lb/>
　　　附渡北行夜阻風山旗坑寄懐陳睡卿馬懐瑞<lb/>
　　　　諸同讌<lb/>
旦從故人讌洒落坐髙軒一為風水别中阻荒州壖起<lb/>
<pb n="KR4h0117_WYG_482-12a"/>
視迷四野相憶夜漫漫青蠅附馬尾利鈍故隨人貞女<lb/>
託所天憂樂由夫君總為物所誤中立無纒牽纒牽累<lb/>
千里萬事有固然因兹悟至道與君同勉旃<lb/>
　　　卜石翁改葬皂㡌峰柬仲寀<lb/>
皂㡌何處峰青天斂芙蓉屼峍昆侖頂窈窕蓬萊宮本<lb/>
自同大塊積氣有所鍾洒落㸔諸山諸山赴海同羣峰<lb/>
與萬壑拱揖如朝宗壁立千萬仞鳳凰翔髙風于兹擬<lb/>
埋玉可以配我公二紀猶此劫五百憶竒蹤一朝逈神<lb/>
<pb n="KR4h0117_WYG_482-12b"/>
異冀北馬羣空<lb/>
　　　宿寳峰寺<lb/>
秋深天氣肅雨餘亭館凉逍遥登梵閣寂寞坐僧房地<lb/>
髙天宇空霜露沾衣裳虚磬發林杪傳燈泛雲光端居<lb/>
宜寂滅感節故悲傷色空本同體根塵何必忘<lb/>
　　　有客過西樵煙霞洞有作答之<lb/>
我廬在煙霞逍遥出雲端天空鳥道絶江逈柴門閒翩<lb/>
翩者誰子放歌來扣關昔為青衿彦今為入幕賢手持<lb/>
<pb n="KR4h0117_WYG_482-13a"/>
綱成策爽氣凌髙寒<lb/>
　　　三水候送郭總戎不至二首<lb/>
戴星出西樵見月望三水愁愆美人期君命恐不俟朔<lb/>
風吹船頭寒沙齧船趾開蓬瞻停雲未忍中道巳<lb/>
厥明泊水涯樓船猶未來捨舟步曲岸登髙望所懐所<lb/>
懐乆不至𣺌𣺌令人猜自古難前期人事多好乖<lb/>
　　　得垂虹泉懸壁巖<lb/>
東行度龍溪遵嶺北而西迴望煙霞洞中居控四維前<lb/>
<pb n="KR4h0117_WYG_482-13b"/>
得垂虹泉珊珊落雲端壁立如斬削鳥道孤巖懸于兹<lb/>
宜攬結或可作小歇洗耳與枕流長以師峻潔<lb/>
　　　李親秉忠過煙霞贈之<lb/>
抱病煙霞居逺世日婆娑不見交親至惟見白雲過孟<lb/>
夏風雲㑹送子來大科洞門脩且深窈窕入煙蘿羣彦<lb/>
翕然集燕飲酣且歌警發同文㑹言笑靡及他豈無欲<lb/>
君意未敢言琢磨不謂即言旋白雲如子何賤軀因晨<lb/>
風言餞山之阿<lb/>
<pb n="KR4h0117_WYG_482-14a"/>
　　　南京劉秋江至煙霞<lb/>
有鳥振竒羽周逝隘八區嗟彼搶榆翅一枝徒自娛素<lb/>
啄秋江水今將睨天池偶值雲端樹况是千尋枝積風<lb/>
負大翼殊量非小知語君九萬程君志定何如<lb/>
　　　送戴員外<lb/>
戴君工垂佐業出石鏡陰邂逅道知素因憶齊雲岑國<lb/>
計赴留司若過桑梓林為予借石鏡可照萬古心<lb/>
　　　題華山希夷睡圖<lb/>
<pb n="KR4h0117_WYG_482-14b"/>
陳橋數萬之擾擾不供墮驢之一笑宋家四百之歴年<lb/>
不足開睂之一覺五龍睡法不可傳虚以待之無所先<lb/>
一闔一闢皆自然此輩豈是作夢人引笻卓地脫笠頂<lb/>
自有天地為衾枕何須更費買山錢落花啼鳥春無窮<lb/>
欲畫此夢須夢中<lb/>
　　　過波羅二首<lb/>
片㠶出扶胥潮打虎門開正愛逺山青白鳥閒飛來<lb/>
舉首望飛雲鳴橈過黄木艤舟江上亭虚空觀日浴<lb/>
<pb n="KR4h0117_WYG_482-15a"/>
　　　送郭總戎三水之㑹夜歸一首<lb/>
稍稍將船出倐爾度三辰朝去暮知還多愧山中雲<lb/>
　　　何親邦仁將北上來别煙霞<lb/>
有客來煙霞告我遊燕北送子以愁心徘徊瞻斗極<lb/>
　　　答邕州别駕鄧誠之<lb/>
美人昔住藤江湄藤江山前雲滿溪翳門關外春草萋<lb/>
王孫王孫歸不歸<lb/>
　<lb/>
<pb n="KR4h0117_WYG_482-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四百八十二<lb/>
</p>
<p>
</p>
  </div>
</body>
</text>
</TEI>
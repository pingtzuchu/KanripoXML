<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百五十九</head> <lb/>
    <p>
<pb n="KR4h0117_WYG_159-1a"/>
欽定四庫全書<lb/>
　石倉歴代詩選巻一百五十九<lb/>
　　　　　　　　　　　　明　曹學佺　編<lb/>
　宋詩三十六<lb/>
　　鄒浩<lb/>
　　　寄樓謙中<lb/>
三年客揚州鄙吝誰與晤美人海上來青眼獨余顧荒<lb/>
凉弔遺蹤每每㕘杖屨敗意無俗物欣快平生遇陶丘<lb/>
<pb n="KR4h0117_WYG_159-1b"/>
今杜門習懶殆成痼麈尾挂壁間琴書自朝暮匡山正<lb/>
倚天枕漱實幽趣清壯増筆力重規謫仙句相望越千<lb/>
里款叚不獲驅何當繼疇昔把手論情素惟有月下桐<lb/>
秋聲已如故<lb/>
　　　効十二屬體<lb/>
區區鼯䑕技不優鼓刀要使無全牛力探虎穴必有獲<lb/>
縱如兔窟焉能謀好龍既久乃龍至畫蛇添足豈蛇侔<lb/>
驄馬御史風烈在瘦羊博士聲名流棘端猶作刻猴用<lb/>
<pb n="KR4h0117_WYG_159-2a"/>
寳鼎忽患烹雞求相狗他年㑹見賞牧豕海上非吾憂<lb/>
　　　陶丘<hi>得傍字</hi>
山河融結皆竒狀此丘之形誰與剏一成為敦再為陶<lb/>
二帝昌時已詢訪至今禹貢名字存氣勢仍容菏澤傍<lb/>
普天率土此其中雜還舟車來四向分茅開國南面尊<lb/>
屢致千金謝齊相爾來日月幾春冬興廢相尋人物上<lb/>
紛紛萬事已塵埃此丘迤邐初無恙平生苦死嗜登臨<lb/>
准擬攜笻事疎放冷雲寒日滿荆榛蕞爾令人重悽愴<lb/>
<pb n="KR4h0117_WYG_159-2b"/>
㑹須東走泰山巔縱目乾坤更何障<lb/>
　　　次韻羅正之提刑見寄<lb/>
天邊故人贈明月恍惚如臨滄海闊幾年麈尾阻清談<lb/>
一日中腸寛百結鍾君骨朽誰能琴流水髙山猶到今<lb/>
平生宫徵愧伯牙邂逅夫子還知心相期端欲追前古<lb/>
諸事斯言逃責數青雲窮達豈須論廊廟由來齊子午<lb/>
　　　王景亮攜晁無咎清美堂記來求詩為賦此一<lb/>
　　　　篇<lb/>
<pb n="KR4h0117_WYG_159-3a"/>
先生不出二十年幅巾種樹老盧泉盧泉水木清且妍<lb/>
築堂流水茂樹間晁侯作記筆如椽畫欄素壁青瑤鐫<lb/>
明珠白璧光射天先生矜詫喜欲顛春歸野岸緑漪漣<lb/>
青山東缺如斷環雪消風軟山蒼然杏梢紅破臙脂寒<lb/>
先生醉狂夢思山自駕草車束塵編上堂讀書門晝關<lb/>
金徽朱絲弄猗蘭相思古人太古前若非豪士魯仲連<lb/>
即是幽人梁伯鸞先生好學老益堅少時不信功名艱<lb/>
青衫屢補靴决穿晩知有命絶可憐歸來自買汶上田<lb/>
<pb n="KR4h0117_WYG_159-3b"/>
䆉稏香露凝秋殷只知留客有酒錢肯問釜粥寒韲酸<lb/>
拖金曳繡卷曉班何似布褐煖且寛先生所願一何廉<lb/>
貴人孰與先生賢朱門銅臭厨肉羶夜闌白月照管絃<lb/>
美人一笑夭桃然安知賢達死丘園正恐後世終無傳<lb/>
此意已輸先生先我今欲歸無由縁蕙帳依約聞清猿<lb/>
何時相從一醉眠棃花楊柳傍禁煙曽㸃浴沂春衣單<lb/>
徳公渡沔應已還山中桂枝聊攀援<lb/>
　　　三朡亭<lb/>
<pb n="KR4h0117_WYG_159-4a"/>
結搆安在哉荒涼但郊藪無言對斜陽青天漫搔首惟<lb/>
餘舊時春年年暗榆柳棄置勿復論興衰古來有<lb/>
　　　成陽<lb/>
茅茨土階不圖好想見遊宫滋草草有時警蹕從天來<lb/>
誶語應無路傍老可封之民紛萬邦豈獨兹城知所保<lb/>
穀林南畔今何如煙草茫茫車馬道<lb/>
　　　韓園<lb/>
春風挽我出邂逅陪友生濵湖足勝事繫馬聊班荆疎<lb/>
<pb n="KR4h0117_WYG_159-4b"/>
柳傲清淺孤芳媚清明禽哢雜魚躍日轉無人行此間<lb/>
已深趣繼踵仍髙情犀局自勝負玉軫誰虧成盈樽不<lb/>
在飲㑹意時一傾豈減七賢遊亦云四者并如何渺茫<lb/>
外忽起絲竹聲未暇從爾為目斷陘山横<lb/>
　　　次韻仲弓見懐<lb/>
與子風雨散掩關非世喧琴書到古人危坐屢忘言何<lb/>
當同此趣脱畧文物繁嵗晏猶清居厲節真王尊<lb/>
　　　次韻崔光先見簡作詩催春色<lb/>
<pb n="KR4h0117_WYG_159-5a"/>
春遊有客忘朝暮酷似經星好風雨豈知仲蔚長蓬蒿<lb/>
寂寂儒宫栽一畝新詩故委黄耳來舌在驚疑為頻吐<lb/>
鴻鈞宻運掃轍蹤萬物終然歸鼓舞去年枯槁欲樵蘇<lb/>
今已蕃鮮媚農圃我家吹律信參天苗裔非才閴無覩<lb/>
族寒官冷自離竒安能仰贊媧皇補廟堂爕理皆少年<lb/>
佇見囊金罄花塢<lb/>
　　　次韻徳符過曽園<lb/>
東方澹殘星車馬各有之心落聲利間搖搖無靜時幽<lb/>
<pb n="KR4h0117_WYG_159-5b"/>
人獨朝徹蟾光濯漣漪賦詩鷗鷺邊妙絶中郎詞青眸<lb/>
正相嚮白駒忽已馳歸來過我談聞風徒振衣<lb/>
　　　戲世美<lb/>
楊家絶藝十六絃公卿往往趨賔筵妙齡才子更豪酌<lb/>
月中醉倒西湖船楚宫殘夢幾春曉五陵好事猶喧傳<lb/>
只今展江嘗託足香風帶恨留苔錢誰令故人不他寓<lb/>
朅來亭上仍秋天幽花脉脉鑑清潩似與當塗爭蚩妍<lb/>
此心如水亦滉漾那堪銲撥還鏘然驊騮夜半解歸鐙<lb/>
<pb n="KR4h0117_WYG_159-6a"/>
青燈炯炯空韋編砧聲漁唱起何許坐久波面生寒煙<lb/>
故應鷗鷺有深意忽焉鼓翅鳴窓前<lb/>
　　　次韻徳符訪世美<lb/>
秋晨飯香積舉袂清風生朅來展江道老木森亭亭纎<lb/>
埃不隨步昨宵寒露零人境兩相值簡編煥新晴遷固<lb/>
久黄壤椽筆窺羣英崔子獨異趣一笑鉛槧輕詩成似<lb/>
金鑰為我開塵扃<lb/>
　　　次韻韓君表雪中感懐<lb/>
<pb n="KR4h0117_WYG_159-6b"/>
龍衣不解顏憂民向來急天髙委真符年豐兆原隰連<lb/>
山水氣昬過雲雁聲澁先春凌馬奔投隙作塵入瀕竹<lb/>
乍蕭蕭驚風還汲汲頗輕花鬬狂肯共雨爭濕夜半回<lb/>
曉光木杪森鵠立開編適吾心鼓枻輟清集一飽儻可<lb/>
償萬事非所及想見秋稼前腰鎌荷青笠<lb/>
　　　次韻和韓大資湖光亭對雪之什<lb/>
巖廊未旋歸故國聊自晦塵表澹崧髙胷中妙天對豐<lb/>
年隨政還嘉雪徧境内從容陟九層指顧紛百態經綸<lb/>
<pb n="KR4h0117_WYG_159-7a"/>
動初心枯槁入長嘅雖陳北海樽終念東臯耒只應沙<lb/>
路乾依前符帝賚<lb/>
　　　次韻世美見寄<lb/>
鼻端漫故蠅心與天地逺判合亦何常從古車輪轉君<lb/>
不見儒衣攘攘趍白頭幾人管鮑情相投我豈季子難<lb/>
之鄒行矣同聽黄栗留<lb/>
　　　再宿南堂分韻得星字<lb/>
夕雲不成雨冉冉東南征涼月挂河漢鮮風起階庭蛩<lb/>
<pb n="KR4h0117_WYG_159-7b"/>
韻響新織螢光駛流星誰知亦有念夙駕在青㝠<lb/>
　　　詠路<lb/>
赤路如龍蛇不知幾千丈出沒山水間一下復一上伊<lb/>
余獨何為與之同俯仰<lb/>
　　　榴花<lb/>
閣東閣西安石榴兩株相映花枝稠山髙江闊萬木葉<lb/>
獨此爛熳開不休有如牙門集纓紱碧油幢外紅光浮<lb/>
又如青天駐羲御火龍鱗鬛驚人眸朝朝暮暮看愈好<lb/>
<pb n="KR4h0117_WYG_159-8a"/>
直若有意寛離憂無窮歸念姑且置欄邊取醉商聲謳<lb/>
　　　仙宫嶺<lb/>
曉雲生嶺端遮日成清陰炎氛遽辟易興逸安能禁仙<lb/>
宫風塵表髙髙百千尋石路上曲折健足猶難任綽約<lb/>
兩仙子雙鬟坐沈吟巫覡意何許門窓藤蔓深樵叟向<lb/>
我言自古傳至今去州五十里有峒鬱森森陶家李家<lb/>
女年各勝巾衿恍惚若逢遇相與登﨑崯一朝作蟬蜕<lb/>
英魂不墜沈鄉人共祠之髣髴來顧歆水旱禱輒應民<lb/>
<pb n="KR4h0117_WYG_159-8b"/>
吏同所欽言已叟仙去四望袪煩襟回環萬峯巒挿雲<lb/>
皆玉簪滔滔兩川流㑹合通梧潯虚徐韻長松飛鳴集<lb/>
珍禽我罪貸五鼎我軀重千金雖居瘴癘鄉肯使瘴癘<lb/>
侵囊衣完舊裾匣劍存初鐔中和王度新祈招詠愔愔<lb/>
賜環諒匪朝聊以寫我心<lb/>
　　　有感<lb/>
雲回雨歇天欲晴鵓鳩喚婦皆和聲山南山北樹陰裏<lb/>
歡然相趂爭飛鳴伊余流竄止平樂妻孥尚寄瀟湘城<lb/>
<pb n="KR4h0117_WYG_159-9a"/>
五嶺横空喚不聞不如鵓鳩猶有情<lb/>
　　　九日對菊<lb/>
不雨江亦乾草木翳塵土重陽到眼前菊蘂猶未吐鄰<lb/>
家一株來髙才尺四五種之小庭中亦自足風矩摘葉<lb/>
以當花茱萸可為伍泛我流霞杯喜色動眉宇頹然逍<lb/>
遙遊妙處有誰覩淵明何人斯東籬傲今古<lb/>
　　　少隠惠所畫瀟湘雪景<lb/>
永州城北十五里二水初同為一水天花開玉滿前飛<lb/>
<pb n="KR4h0117_WYG_159-9b"/>
人在故人亭子裏<lb/>
　　　其二<lb/>
將謂雪消無覔處元來只在毫端住為余展出凍雲天<lb/>
一片瀟湘宛如故<lb/>
　　　次韻錢岊雪中<lb/>
六出飛瓊玖雲愁正臘天寒聲生宻竹爽氣徹純綿故<lb/>
苑風初靜重樓月向圓何當酬此景蘸甲引金船<lb/>
　　　次韻王賢良贈陽先生<lb/>
<pb n="KR4h0117_WYG_159-10a"/>
修塗幾閲嵗終窮鶴唳猿啼蕙帳空杖屨何當歸舊隠<lb/>
靜看五柳颺春風<lb/>
　　　戲孫揚休<lb/>
耿耿僧房寄日邊晩移窮巷避諠闐羮藜不飽同攻苦<lb/>
秣馬言歸獨處先木葉已隨風力逺霜輪行作璧形圓<lb/>
衣冠返敝文昌路何似髙堂坦腹眠<lb/>
　　　石適中<lb/>
南明山下讀書堂曽許寒生借燭光髙義豈殊親骨肉<lb/>
<pb n="KR4h0117_WYG_159-10b"/>
令人無復念家鄉那知十載天涯别忽起三泉薤露傷<lb/>
追恨故時攜手處焉能執紼助棺傍<lb/>
　　　發山口堤上<lb/>
煙籠官柳柳籠堤風引澄波細細移駿馬不知鞍上意<lb/>
回頭已是獲麟陂<lb/>
　　　戲王寛之<lb/>
晩來聞説醉黄封絃管欣欣急雨中應笑西鄰少風味<lb/>
一爐沈水對梧桐<lb/>
<pb n="KR4h0117_WYG_159-11a"/>
　　　湖上雜詠<lb/>
何處清風作晩涼解衣相與面滄浪青萍紫芡令人恨<lb/>
遮却瑠璃萬頃光<lb/>
濵湖一一敞雕欄自是黄塵不汝閒今日舒眉寧易得<lb/>
未應輕作剡溪還<lb/>
　　　聽泉<lb/>
天中懸日月激激正鳴泉洗耳豈吾事披襟聊石邊焦<lb/>
桐無雜弄佩玉有羣仙欲識偃溪語于今蹄與筌<lb/>
<pb n="KR4h0117_WYG_159-11b"/>
　　　順陽東山下小池<lb/>
行盡江山知幾重山前池沼尚殘紅塵埃滿眼欣相見<lb/>
駐馬垂楊夾岸風<lb/>
　　　送薛唐卿赴省試<lb/>
河東文物久塵埃之子亭亭鬱有材已見中天鳴鸑鷟<lb/>
不應環堵更蒿萊緑衣春色知誰共青簡風流自此開<lb/>
傾耳西州人快意玉階曽上直言來<lb/>
　　　次韻酬徳符湖上春色<lb/>
<pb n="KR4h0117_WYG_159-12a"/>
乘風曽到水精宫春色推輪目力中幾處梅花傲殘雪<lb/>
不隨桃李事輕紅<lb/>
　　　與仲孺述之世美東禪納涼校韓文世美以韓<lb/>
　　　　公召先去<lb/>
清風多處是精廬飯罷俱來校異書車馬焉能落吾事<lb/>
未斜桐影且安居<lb/>
　　　洗竹<lb/>
欣欣花草不關心絶倒宫庭一畝陰夏籜隕風栽幾日<lb/>
<pb n="KR4h0117_WYG_159-12b"/>
秋筠要月擬千尋攜持斤斧從他怪繚繞闌干著意深<lb/>
全是吳中舊瀟灑過門應喜伴龍吟<lb/>
　　　南堂<lb/>
倦來搘策立階除深喜官中似隠居寒日西流報衙皷<lb/>
紛紛清影上圖書<lb/>
　　　湖上訪世美不遇<lb/>
夜雨朝晴似蜀天湖光山色故人邊琵琶不許陪犀麈<lb/>
聽水亭東一黯然<lb/>
<pb n="KR4h0117_WYG_159-13a"/>
　　　次韻陳君益見寄<lb/>
冉冉嵗云暮泠然流水心他邦勤短策今日慰孤斟竹<lb/>
韻凌風逺花光受月侵毫端落珠琲三復故情深<lb/>
　　　次韻羅正之朝散到臨頴見寄<lb/>
何事委天數平生嗤李尋同時得君子如古惜分陰白<lb/>
髪日非故黄花秋似深誰知千里駕中有嵗寒心<lb/>
　　　代書招徳符<lb/>
北風鳴四野飢鳥下黄昬寒燭照無寐孤懐誰與論伊<lb/>
<pb n="KR4h0117_WYG_159-13b"/>
余賦招隠撫事倍銷魂莫使衡門下朝來獨負暄<lb/>
　　　曽氏北園<lb/>
蘇郎北闕未尋盟崔子西山尚掩扃矯首空庭問懐抱<lb/>
天髙無路雁邊青<lb/>
　　　鄰家集射<lb/>
牆東金鼓不停喧知是將軍奕世孫莫浪鳴弓向飛雁<lb/>
年年一度到中原<lb/>
　　　次韻君表送仲弓迴有作<lb/>
<pb n="KR4h0117_WYG_159-14a"/>
北野陰成幄崇朝得暫休班荆無濁酒交轡有清流風<lb/>
絮閒相逐晴絲懶自遊吾行亦朝夕未擬問功裘<lb/>
　　　春陰<lb/>
極目三封日易斜無因重守故庭花春陰又是憐芳草<lb/>
燕子飛來知幾家<lb/>
　　　初夏過西苑呈商居平程良弼二年兄<lb/>
紅香吹盡緑陰垂恰似當年錫宴時今日玉津樓下過<lb/>
午聲依舊囀黄鸝<lb/>
<pb n="KR4h0117_WYG_159-14b"/>
　　　仁老寄墨梅<lb/>
前年謫向新州去嶺上寒梅正作花今日霜縑玩標格<lb/>
宛然風外數枝斜<lb/>
　　　池上<lb/>
荷花荷葉滿池塘柄柄搖風作晩涼忽憶新開湖裏過<lb/>
遶船終日送清香<lb/>
　<lb/>
　石倉歴代詩選巻一百五十九<lb/>
</p>
<p>
</p>
  </div>
</body>
</text>
</TEI>
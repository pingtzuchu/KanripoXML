<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十八</head> <lb/>
    <p>
<pb n="KR4h0117_WYG_368-1a"/>
欽定四庫全書<lb/>
　石倉歴代詩選巻三百六十八<lb/>
　　　　　　　　　　　　明　曹學佺　編<lb/>
　明詩次集二<lb/>
　　于謙<lb/>
　　　擬古<lb/>
妾意如氷清妾心如石堅良人久别離悵望空懸懸所<lb/>
感恩義重豈為情欲牽但願良人好功名遂超遷九重<lb/>
<pb n="KR4h0117_WYG_368-1b"/>
布恩澤四境無烽煙未卜㑹面期先遣佳音傳亦足慰<lb/>
岑寂何必常團圓<lb/>
　　　南國有佳人<lb/>
南國有佳人皎皎氷雪姿恒恐汚潔白臙粉弗敢施奉<lb/>
身事君子服勤忘燕私一朝成逺别千里長相思願託<lb/>
雙飛翼辛苦良不辭飛来侍君側恩義兩無虧永言執<lb/>
箕帚盡瘁以為期可望不可即翹首空嗟咨<lb/>
　　　處世若醉夢<lb/>
<pb n="KR4h0117_WYG_368-2a"/>
處世若醉夢憂樂付等閒百事皆前定對酒且自寛仰<lb/>
天歌嗚嗚清風吹我冠濁醪滿瓦缶苜蓿堆春盤無人<lb/>
勸我飲自酌還自歡醉眠白日晚起看明月團拔劒舞<lb/>
中庭浩歌振林巒丈夫意如此不學腐儒酸<lb/>
　　　清明感興<lb/>
宦遊無定踪飄飄任南北今年在并州邂逅過寒食花<lb/>
枝紅欲燃草色翠如織羣鳥鳴閒庭喧啾竟朝夕飛絮<lb/>
隨東風輕盈粘几席而我與春光相看俱是客春歸已<lb/>
<pb n="KR4h0117_WYG_368-2b"/>
有期我歸應未得對景不成歡喟然長太息太息復何<lb/>
為揮毫題素壁<lb/>
　　　無題<lb/>
人生不滿百常為千嵗計圖利與求名昻昻急意氣晝<lb/>
營夜復思顧恐力弗至一旦夀命終萬事皆委棄卓哉<lb/>
陶靖節不為世故累解印歸柴桑清風滿天地樽中幸<lb/>
有酒自酌還自醉借問寰中人誰能㑹此意<lb/>
　　　夜聞鶴唳有感<lb/>
<pb n="KR4h0117_WYG_368-3a"/>
齋居無四隣庭空篆煙冷明月揚素輝脩篁散疎影雙<lb/>
鶴向我鳴鼓翅復引領靈風振縞衣華露浥丹頂清響<lb/>
徹雲霄萬籟悉以屏芝田在何許遥遥隔塵境欲去還<lb/>
未能蹉跎駐光景聴此融心神令人發深省<lb/>
　　　題壁間畫<lb/>
看山如看畫聴水如聴琴水流碧溪轉山髙白雲深俯<lb/>
仰天地間萬物本無心松風颯然来為我滌煩襟<lb/>
　　　遊春曲<lb/>
<pb n="KR4h0117_WYG_368-3b"/>
垂楊拂地如青絲輕盈不奈東風吹馬上誰家游俠兒<lb/>
雕鞍玉勒黄金羈張弓放彈如星馳正中流鶯落樹枝<lb/>
衆中大笑稱絶竒揚鞭走馬當路歧忽聞鞦韆笑語嬉<lb/>
隔墻竚立情如痴墻裏佳人顰黛睂留情不語知伊誰<lb/>
分明相望不相知恨無羽翼通佳期夕陽啼鳥催分離<lb/>
可憐兩地空相思<lb/>
　　　採桑婦<lb/>
低樹採桑易髙樹採桑難日出採桑去日暮採桑還歸<lb/>
<pb n="KR4h0117_WYG_368-4a"/>
来喂葉上蠶箔誰問花開與花落二眠纔起近三眠此<lb/>
際祗愁風雨惡割雞裂紙祀蠶神蠶若成時忘苦辛但<lb/>
願公家租賦給一絲不望上儂身丁男幸免官府責脂<lb/>
粉何須着顔色收蠶猶未是閒時却共兒夫勤稼穡<lb/>
　　　採蓮曲<lb/>
朝採蓮暮採蓮蓮花豔冶蓮葉鮮花好面顔不常好葉<lb/>
似羅裠怨秋早秋風浩蕩吹碧波緑怨紅愁將奈何年<lb/>
年採蓮逞顔色採得蓮花竟何益蓮花雖好却無情夫<lb/>
<pb n="KR4h0117_WYG_368-4b"/>
壻有情常是客萬里闗河歸未得争如池上錦鴛鴦雙<lb/>
去雙来到頭白<lb/>
　　　折楊栁<lb/>
折楊栁折得柔條持在手殷勤贈與逺行人人去書来<lb/>
莫厭頻明年栁發黄金芽却望歸轅早到家春来春去<lb/>
須㬰事莫待漫天飛雪花折楊栁愁思多短長亭畔﨑<lb/>
嶇路送盡行人奈爾何<lb/>
　　　靜夜思<lb/>
<pb n="KR4h0117_WYG_368-5a"/>
靜夜思何時休終宵展轉聴更籌人生由来不滿百安<lb/>
得朝夕事隠憂功名富貴儻来物目前渺渺春雲浮甲<lb/>
第歌鐘萬户侯五花驄馬千金裘春風秋月不相待倐<lb/>
忽朱顔變白頭豪華一去難再得壯氣銷沈土一丘但<lb/>
令名節不墜地身外區區安用求靜夜思誰與謀勸君<lb/>
髙枕且熟睡窮逹由天不用愁<lb/>
　　　北風吹<lb/>
北風吹吹我庭前柏樹枝樹堅不怕風吹動節操棱棱<lb/>
<pb n="KR4h0117_WYG_368-5b"/>
還自持氷霜歴盡心不移况復陽和景漸宜閒花野草<lb/>
尚葳蕤風吹柏樹將何為北風吹能幾時<lb/>
　　　眼前花<lb/>
昨日看花開今朝看花落花開花落兩無情莫怪夜来<lb/>
風雨惡人生一似雨中花老少須㬰莫怨嗟昨日朱顔<lb/>
生緑醑今朝白髮暎烏紗看花對酒寧辭醉醒後還投<lb/>
賣酒家君不見眼前花<lb/>
　　　獨酌<lb/>
<pb n="KR4h0117_WYG_368-6a"/>
東風昨夜吹芳草緑漸成陰紅漸老庭前無數落来花<lb/>
分付家童莫輕掃開樽獨酌向花前仰面歌呼聲徹天<lb/>
花殘自有重開日人老何由更少年醉看明月照華顛<lb/>
還把落花鋪地眠牀頭貯酒三百斛囊底蕭條無一錢<lb/>
看花對酒且自樂一任春歸啼杜鵑<lb/>
　　　馬上郎<lb/>
馬上郎青春好玉勒金羈暎芳草芳草茸茸襯落花花<lb/>
間亭館知誰家郎君下馬入門去紅裠翠袖留春住留<lb/>
<pb n="KR4h0117_WYG_368-6b"/>
春住可奈何笑指生香歡愛多烏雲髙髻鬱嵯峨樽前<lb/>
起舞影婆娑酒酣漸覺朱顔酡留情兩眼横秋波横秋<lb/>
波情宻宻閭閻凍君不知夫妻對面厨中泣<lb/>
　　　閨思<lb/>
東風蕩漾吹花栁春色醺人如醉酒梁間喜見燕將雛<lb/>
檻外忽聞鶯唤友緑窗倦繡且停針搔首沈吟意轉深<lb/>
却唤侍兒開繡户輕移蓮步傍花陰花陰滿地蝶雙飛<lb/>
相隨戀戀紅薔薇欲向花間撲雙蝶生憎緑刺牽人衣<lb/>
<pb n="KR4h0117_WYG_368-7a"/>
歸来長歎臨粧鏡宛轉柔情還未定還未定誰得知須<lb/>
㬰鴉噪庭槐晩又是深閨拜月時<lb/>
　　　夏日憶故鄉風景<lb/>
石榴樹底紅巾蹙薝蔔枝頭露香玉薰風拂拂自南来<lb/>
時向髙堂埽炎燠紅綃煥爛蜀葵開金彈纍垂盧橘熟<lb/>
端陽佳節競繁華黍角堆盤暎醽醁一從遊宦隔天涯<lb/>
馬首紅塵厭驅逐有時飛夢繞錢塘此景依然在心目<lb/>
今年夏月居晉陽南北風土殊炎凉清和已過近五月<lb/>
<pb n="KR4h0117_WYG_368-7b"/>
草木猶自愁飛霜故園物候不可見塵沙塞草空茫茫<lb/>
雲山望㫁幾千里小樓盡日空徜徉<lb/>
　　　春寒病中自慰<lb/>
别離驚嵗換老病怯春寒脱幘擁衾卧移書就枕看暗<lb/>
將歸計卜聊把客懐寛早晚金臺路東風拂繡鞍<lb/>
　　　綘州分司謾興<lb/>
髙居逺塵世嘉木結繁陰葉密藏山果池清立水禽簾<lb/>
垂花隔户石迸笋穿林鎮日看書坐翛然解俗襟<lb/>
<pb n="KR4h0117_WYG_368-8a"/>
　　　回朝偶題<lb/>
老去驚時換公餘覺晝長池風荷偃翠林雨杏垂黄舊<lb/>
業存書卷閒情付藥方偶来北窗下髙枕夢羲皇<lb/>
　　　到澤州<lb/>
信馬天將暮離山路轉平川縈太行驛樹繞澤州城落<lb/>
日翻旗影長風送鼔聲孤雲在天際回首若為情<lb/>
　　　題古寺<lb/>
古寺知何代荒凉倚翠微凝塵生佛面落葉擁禪扉殿<lb/>
<pb n="KR4h0117_WYG_368-8b"/>
迥香燈寂廊空鳥鵲飛塔鈴風外語應似怨斜暉<lb/>
　　　遊春<lb/>
滿路香塵起尋春思欲迷樹晴鶯出谷溪暖燕銜泥玉<lb/>
勒嘶芳草青樓瞰大堤風光無限好都在畫橋西<lb/>
　　　連日大風至十八日午後乃止喜賦<lb/>
狂風當午歇庭户絶纎塵落蘂粘芳草遊絲挽暮春間<lb/>
闗鶯語滑来往燕飛頻縱是韶光晚相看亦向人<lb/>
　　　日晩至文水<lb/>
<pb n="KR4h0117_WYG_368-9a"/>
溪明寒日落樹暝夕煙生飛鳥隨人語長風擾樹聲鼓<lb/>
笳悲逺戍車馬厭脩程騎火前村起山城候吏迎<lb/>
　　　春日大風感懐<lb/>
逺塞足風沙春深不見花層氷猶度馬弱栁未藏鴉易<lb/>
醉愁邊酒頻歸夢裏家凭欄一搔首心緒亂如麻<lb/>
　　　春日客中謾興<lb/>
客懐雖寂莫春意自堪憐草色翠如織花枝紅欲燃鳴<lb/>
鳩疎雨後啼鴂暖風前翹首天涯路韶光又一年<lb/>
<pb n="KR4h0117_WYG_368-9b"/>
　　　山行<lb/>
望極羣峰逺行穿一逕幽雲從樹杪起水遶竹根流酒<lb/>
斾揺村舍鐘聲出寺樓多情林外鳥巧語答鳴騶<lb/>
　　　暮春後歸興<lb/>
雨洗乾坤浄羣峰露翠微水清魚見逺花謝蝶還稀寥<lb/>
落驚春暮蹉跎與願違耳邊山鳥語勸我不如歸<lb/>
　　　漫題屋壁<lb/>
卜得幽居好秋来景倍嘉堂虚先得月城近每聞笳雨<lb/>
<pb n="KR4h0117_WYG_368-10a"/>
洗蒼梧葉風吹白藕花門前無列㦸寧異野人家<lb/>
　　　秋夜歸興<lb/>
華月行空流素光星辰隠隠動寒芒煙銷寳篆金爐冷<lb/>
水咽銅壺玉漏長望㫁鄉書無過雁牽成離恨有啼螿<lb/>
敝廬只在呉江上蓴莱鱸魚入夢香<lb/>
　　　春日客懐<lb/>
年年馬上見春風花落花開醉夢中短髪經梳千縷白<lb/>
衰顔借酒一時紅離家自是尋常事報國慚無尺寸功<lb/>
<pb n="KR4h0117_WYG_368-10b"/>
蕭澀行囊君莫笑獨留長劒倚青空<lb/>
　　　登樓書興<lb/>
公暇登樓立彩旃客懐撫景倍凄然千家緑樹蒼煙外<lb/>
數㸃青山落照邊暮景侵尋欺病骨秋霜容易上華顛<lb/>
自知不是經綸手附郭須營二頃田<lb/>
　　　除夕夜坐感懐<lb/>
秉燭焚香坐不眠夜長難到五更天懐人此際隔千里<lb/>
為客明朝是十年逺道風霜嗟老矣故園梅栁想依然<lb/>
<pb n="KR4h0117_WYG_368-11a"/>
椒盤獻嵗知誰共獨把金杯對影傳<lb/>
　　　送呉繡衣還朝<lb/>
平明走馬入京畿楊栁飛花㸃繡衣山外有山頻入望<lb/>
客中送客轉思歸紅雲髙拱天門䆳緑樹深藏驛路微<lb/>
渡却黄河知已少臨歧盃酒莫相違<lb/>
　　　過五攢山<lb/>
五攢山下路盤旋曲阜崇岡逺接連十里郵亭數椽屋<lb/>
㡬家村落一坵田林梢日没僧歸寺澗底氷消鹿飲泉<lb/>
<pb n="KR4h0117_WYG_368-11b"/>
詩思多從鞍馬得驊騮不用苦加鞭<lb/>
　　　盤陀驛道中<lb/>
羣峰盡處是盤陀小逕紆迴亂石多風約閒雲難作雨<lb/>
渠分流水不成河村經野店羣雞唱花發春山百鳥歌<lb/>
一段好懐無著處令人對景費吟哦<lb/>
　　　憶晉祠風景且以致望雨之意<lb/>
懸甕山前境趣幽邑人云是小瀛洲羣峰環聳青螺髻<lb/>
合澗中分碧玉流出洞神龍和霧起凌波仙女弄珠遊<lb/>
<pb n="KR4h0117_WYG_368-12a"/>
願將一掬靈祠水散作甘霖遍九州<lb/>
　　　夜宿山館書懐<lb/>
蕭然山館似僧房三尺寒檠一炷香風捲松濤清入夢<lb/>
窗涵月色冷侵牀倦来不覺良宵短明發從敎去路長<lb/>
但願兩藩民物阜官中忘却是他鄉<lb/>
　　　天門山<lb/>
天門山峙近西偏屹立芙蓉翠插天六月岡巒飛雨雪<lb/>
四時林木吐雲煙鳥飛不過巖頭石人渴難尋澗底泉<lb/>
<pb n="KR4h0117_WYG_368-12b"/>
安得六丁施斧鑿滔滔車馬信平川<lb/>
　　　落花<lb/>
半隨流水半隨塵㫁送韶光惱殺人蜂蝶有情悲寂莫<lb/>
園林無處覓精神眼前紅雨飄零盡階下蒼苔㸃綴新<lb/>
分付家童莫輕掃醉眠還勝錦為茵<lb/>
　　　飛絮<lb/>
飄飄隨意㸃輕裘播蕩春風不自由亂逐紅塵迷客路<lb/>
輕隨綵燕入歌樓梁園飛雪驚春夢渭水斜陽送客愁<lb/>
<pb n="KR4h0117_WYG_368-13a"/>
莫向樽前苦惆悵緑陰還在粉牆頭<lb/>
　　　交城道中<lb/>
峰巒重疊樹微茫回首清源道路長僧屋數椽臨野水<lb/>
人家一半住山鄉龍歸洞口雲煙濕麝過林間草木香<lb/>
隨處停驂問民俗不知歸鳥背斜陽<lb/>
　　　水村<lb/>
茅屋三椽傍淺沙門前蒲栁緑交加鳬鷖並宿藏荷葉<lb/>
蛺蝶雙飛繞菜花甘雨一犂滋糓麥輕煙數里接桑麻<lb/>
<pb n="KR4h0117_WYG_368-13b"/>
晚風天際孤帆客艤棹来尋賣酒家<lb/>
　　　見白髮偶題<lb/>
世間白髮最無情纔近中年次第生碌碌俄驚四十載<lb/>
蕭蕭初見兩三莖黄花晚節依然好金液還丹豈易成<lb/>
貪得由来戒遲暮何須辛苦事功名<lb/>
　　　夏日即事<lb/>
密密榆槐散緑雲蕭蕭庭館絶纎塵林鶯巧語如留客<lb/>
梁燕低飛不避人嵗月無情催暮景江湖何處是通津<lb/>
<pb n="KR4h0117_WYG_368-14a"/>
數莖白髪籠紗帽深愧淵明漉酒巾<lb/>
　　　太原道中曉行<lb/>
星稀月落曉風清猶聴雞聲報五更山勢平呑沙漠境<lb/>
河流曲繞晉陽城天涯何處尋歸路野景無邊動客情<lb/>
車騎縱横皆故道寧須候吏逺逢迎<lb/>
　　　夏日即事<lb/>
槐陰凝緑暗階墀雨後薰風拂面吹魚躍亂隨新長水<lb/>
鳥啼争占最髙枝紗厨氷簟難成夢羽扇綸巾漸及時<lb/>
<pb n="KR4h0117_WYG_368-14b"/>
南閫清夷無别亊觀書最喜日遲遲<lb/>
　　　春寒憶家<lb/>
碧紗窗外北風多鎮日輕寒可奈何嵗月有情人自老<lb/>
江山無故客重過桃花深院飄紅雨杜若芳洲泛緑波<lb/>
謾説故園春景好不堪歸計又蹉跎<lb/>
　　　秋晚行山西道中<lb/>
暮雲收盡雨初晴馬首闗山路㡬程落日旌旗迎使節<lb/>
西風鼓角動邊城溪流清見行人影霜信寒催過雁聲<lb/>
<pb n="KR4h0117_WYG_368-15a"/>
最喜田家生事足村村笑語樂秋成<lb/>
　　　壁間畫瀟湘八景<lb/>
煙寺微茫幾杵鐘漁村斜暎夕陽紅平沙落雁迷殘靄<lb/>
逺浦歸帆趂便風山市微嵐孤嶼㫁江天欲雪暮雲同<lb/>
洞庭月色瀟湘雨想像陰晴似夢中<lb/>
　　　秋光<lb/>
秋水無痕徹底清秋山如畫更分明雁鴻影裏雲連塞<lb/>
砧杵聲中月滿城暎日丹楓輝錦樹傲霜黄菊綻金英<lb/>
<pb n="KR4h0117_WYG_368-15b"/>
不須頻上髙樓望此景由来惱客情<lb/>
　　　秋峰<lb/>
浮雲散盡雨初晴天際羣峰削不成萬朶芙蓉相掩暎<lb/>
九華仙掌自分明幽崖樹色經霜古絶頂松濤入夜驚<lb/>
日夕南樓增爽氣可能相對豁吟情<lb/>
　　　秋鴻<lb/>
相呼相喚過南樓呌破江南萬里秋有足不傳雲外信<lb/>
無端偏惹客中愁影横斜月天邊塞夢繞黄蘆雪䨱洲<lb/>
<pb n="KR4h0117_WYG_368-16a"/>
霄漢翺翔應有自生平不為稻粱謀<lb/>
　　　秋興<lb/>
西風一夜動闗山秋意蕭森入夢間雁陣不衝愁思㫁<lb/>
砧聲偏與客情闗故園黄菊催歸興老圃丹楓暎醉顔<lb/>
脩竹苦遭窗外雨朝来也作淚痕斑<lb/>
　　　題李景昌竹間書舍圖<lb/>
萬玉蕭森遶四簷坐来惟覺雨纎纎小窗展巻循環誦<lb/>
古鼎焚香取次添爽籟隨風来淨几清陰和月度疎簾<lb/>
<pb n="KR4h0117_WYG_368-16b"/>
應知此地藏修者早晚蜚聲不久淹<lb/>
　　　濟寧路傍古塜<lb/>
伊人埋骨已多年三尺荒丘圯路邊野鳥凄凉啼落日<lb/>
石麟顛倒卧寒煙良平計策今安在房杜功名亦偶然<lb/>
弔古欲詢何代客㫁碑零落總堪憐<lb/>
　　　梁園<lb/>
自古梁園佳麗地于今寂莫减繁華日長野店聞啼鳥<lb/>
春暮山城見落花緑栁兩行侵洛逺黄河一帶入淮賒<lb/>
<pb n="KR4h0117_WYG_368-17a"/>
欲將樽酒舒髙興錦帳風流愧党家<lb/>
　　　病猿<lb/>
鎖向虚廊不自由倦舒雙臂懶擡頭巴山夢㫁霜華冷<lb/>
梅嶺情牽樹影秋入定老僧心暫釋感時遷客淚初收<lb/>
髙門廣厦多豪富未必聞聲便有愁<lb/>
　　　晚坐窗下偶題<lb/>
車聲軋軋近墻東雁陣翩翩信晚風籬角黄花疎雨後<lb/>
樹頭紅葉夕陽中湖山舊業書連屋江海狂歌劒倚空<lb/>
<pb n="KR4h0117_WYG_368-17b"/>
可怪流年雙雪髩相侵何事太匆匆<lb/>
　　　直廬嵗暮<lb/>
直廬蕭索度殘年靜夜焚香思悄然市逺不知沽酒價<lb/>
庭空惟見煮茶煙風穿疎牖銀燈暗月轉髙城玉漏傳<lb/>
歸興漸隨生意動昨宵清夢遶林泉<lb/>
　　　惜春<lb/>
無計留春住從敎去復来明朝花正好只是老相催<lb/>
　　　偶題<lb/>
<pb n="KR4h0117_WYG_368-18a"/>
薰風何處来吹我庭前樹啼鳥愛繁陰飛来不飛去<lb/>
　　　日暮<lb/>
歸鴉争遶樹落日半銜山微雨晚来歇孤雲獨自還<lb/>
　　　夏日散步庭下偶題<lb/>
雨過苔痕浄庭空日影遲好懐誰㑹得啼鳥在花枝<lb/>
　　　舟中<lb/>
逺道疲鞍馬舟行得暫間推篷看風景祗見太行山<lb/>
　　　題金璧山水<lb/>
<pb n="KR4h0117_WYG_368-18b"/>
溪山疎雨歇水木散清陰樵唱知何處白雲深更深<lb/>
　　　并州北門城樓<lb/>
塞北窮冬候無風也自寒樓髙窺朔漠無事莫憑欄<lb/>
　　　春寒<lb/>
逺山猶帶雪淺水未生波花栁無消息春寒可奈何<lb/>
　　　秋意<lb/>
溽暑隨風散微凉趂雨生蕭蕭樹頭葉已解作秋聲<lb/>
　　　過滎陽<lb/>
<pb n="KR4h0117_WYG_368-19a"/>
鴻溝迢逓接滎陽芳草瀰漫古戰場説盡興亡無限事<lb/>
數聲啼鳥在垂楊<lb/>
　　　暮春遇雨<lb/>
暖風吹雨浥輕塵滿地飛花㫁送春莫上髙樓凝望眼<lb/>
天涯芳草正愁人<lb/>
　　　村舍桃花<lb/>
野水縈紆石逕斜蓽門蓬户兩三家短墻不解遮春意<lb/>
露出緋桃半樹花<lb/>
<pb n="KR4h0117_WYG_368-19b"/>
　　　夜坐<lb/>
朦朦淡月暎窗紗坐聴嚴城動鼓笳自是歸期難准信<lb/>
生憎銀燭又開花<lb/>
　　　七夕<lb/>
鵲橋千丈跨銀河夜靜風恬水不波牛女相逢又相失<lb/>
歡情不似别情多<lb/>
　　　雨中山行<lb/>
濕雲拖雨過前山逺樹㝠㝠煙霧間碎石亂流人不渡<lb/>
<pb n="KR4h0117_WYG_368-20a"/>
晚来惟有一僧還<lb/>
　　　春歸<lb/>
紅芳老盡緑陰肥到處楊花作雪飛塞北從来無杜宇<lb/>
不知何物勸春歸<lb/>
　　　山行駐馬<lb/>
霑衣數㸃雨餘雨極目萬重山外山立馬平原看秋色<lb/>
獨憐寒菊映衰顔<lb/>
　　　上太行<lb/>
<pb n="KR4h0117_WYG_368-20b"/>
西風落日草斑斑雲薄秋空鳥獨還兩鬂霜華千里客<lb/>
馬蹄重上太行山<lb/>
　　　十七夜燈<lb/>
一杯濁酒送殘燈嵗月無情感慨增垂老漸忘兒女態<lb/>
從教官况似山僧<lb/>
　　　春曉<lb/>
曉風吹月下長空漸覺東窗日影紅寄語鄰雞莫驚覺<lb/>
家山正在夢魂中<lb/>
<pb n="KR4h0117_WYG_368-21a"/>
　　　早春即景<lb/>
弱栁千條拂地垂向陽亭館日遲遲杏花最得春光早<lb/>
屋角斜横四五枝<lb/>
　　　春日冩懐<lb/>
賞心樂事久蹉跎景物闗情奈爾何獨上樓臺望鄉國<lb/>
一川芳草夕陽多<lb/>
　　　暮春小雨<lb/>
霏霏小雨不霑衣細逐斜風密又稀好濕香塵沾栁絮<lb/>
<pb n="KR4h0117_WYG_368-21b"/>
莫敎零亂送春歸<lb/>
　　　宿徐溝<lb/>
霜臺寂寂夜無譁逺近邊城動鼓笳客路瀰漫歸思逺<lb/>
絳臺銀燭謾開花<lb/>
　　　暮春客途即景<lb/>
雨中紅綻桃千樹風外青揺栁萬條借問春光誰管領<lb/>
一雙蝴蝶過溪橋<lb/>
　　　淵明像<lb/>
<pb n="KR4h0117_WYG_368-22a"/>
杖屨逍遥五栁旁一辭獨擅晉文章黄花本是無情物<lb/>
也共先生晚節香<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_368-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百六十八<lb/>
</p>
<p>
</p>
  </div>
</body>
</text>
</TEI>
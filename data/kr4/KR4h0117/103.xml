<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百三</head> <lb/>
    <p>
<pb n="KR4h0117_WYG_103-1a"/>
欽定四庫全書<lb/>
　石倉歴代詩選巻一百三<lb/>
　　　　　　　　　　　　明　曹學佺　編<lb/>
　詠史詩<lb/>
　　胡曾<hi>長沙人</hi>
　　　洞庭<lb/>
五月扁舟過洞庭魚龍出没水雲腥軒轅皇帝今何在<lb/>
囘首巴山蘆葉青<lb/>
<pb n="KR4h0117_WYG_103-1b"/>
　　　箕山<lb/>
寂寂箕山春復秋更無人到此溪頭棄瓢巖畔中宵月<lb/>
千古空聞屬許由<lb/>
　　　蒼梧<lb/>
有虞龍駕不西還空委簫韶洞府間無計得知陵寢處<lb/>
愁雲長滿九疑山<lb/>
　　　湘川<lb/>
虞舜南捐萬乘君靈妃揮涕竹成紋不知精魄遊何處<lb/>
<pb n="KR4h0117_WYG_103-2a"/>
落日瀟湘空白雲<lb/>
　　　渭濱<lb/>
㟁草青青渭水流子牙曾此獨垂鈎當時未入非熊兆<lb/>
幾向斜陽歎白頭<lb/>
　　　漢江<lb/>
漢江一帶碧流長兩㟁春風起緑楊借問膠船何處没<lb/>
欲停蘭棹祀昭王<lb/>
　　　瑤池<lb/>
<pb n="KR4h0117_WYG_103-2b"/>
阿母瑤池宴穆王九天仙樂送瓊漿謾誇八駿行如電<lb/>
歸到人間國已亡<lb/>
　　　褒城<lb/>
恃寵驕多得自由驪山舉火戲諸侯秪知一笑傾人國<lb/>
不覺胡塵暗玉樓<lb/>
　　　魯城<lb/>
魯公城闕己丘墟荒草無由認玉除因笑臧孫非智者<lb/>
東門鐘鼓祀鶢鶋<lb/>
<pb n="KR4h0117_WYG_103-3a"/>
　　　姑蘇臺<lb/>
呉王恃覇棄雄才貪向姑蘇醉醁醅不覺錢塘江上月<lb/>
一宵西送越兵來<lb/>
　　　章華臺<lb/>
茫茫春草没章華因笑靈王昔好奢臺土未乾簫管絶<lb/>
可憐身死野人家<lb/>
　　　細腰宫<lb/>
楚王辛苦戰無功國破城荒覇業空惟有青春花上露<lb/>
<pb n="KR4h0117_WYG_103-3b"/>
至今猶泣細腰宫<lb/>
　　　陽臺<lb/>
楚國城池颯已空陽臺雲雨去無蹤何人更有襄王夢<lb/>
寂寂巫山十二重<lb/>
　　　荆山<lb/>
抱玉巖前桂葉稠碧溪寒水至今流空山落日猿聲呌<lb/>
疑是荆人哭未休<lb/>
　　　呉宫<lb/>
<pb n="KR4h0117_WYG_103-4a"/>
草長黄池千里餘歸來宗國已丘墟出師不聽忠臣諫<lb/>
徒耻窮泉見子胥<lb/>
　　　五湖<lb/>
東上髙山望五湖雲濤烟浪起天隅不知范蠡乘舟後<lb/>
更有功臣繼踵無<lb/>
　　　摩笄山<lb/>
春草綿綿岱日低山邊立馬看摩笄黄鶯也解追前事<lb/>
來向夫人死處啼<lb/>
<pb n="KR4h0117_WYG_103-4b"/>
　　　黄金臺<lb/>
北乘羸馬到燕然此地何人復禮賢欲問昭王無處所<lb/>
黄金臺上草連天<lb/>
　　　馬陵<lb/>
墜葉蕭蕭九月天驅羸獨過馬陵前路傍古木題書處<lb/>
記得將軍破敵年<lb/>
　　　秦庭<lb/>
楚國君臣草莽間吳王戈甲未東還包胥不動咸陽哭<lb/>
<pb n="KR4h0117_WYG_103-5a"/>
争得秦兵出武關<lb/>
　　　故宜城<lb/>
武安南伐勒齊兵疎鑿功將夏禹并誰謂長渠千里後<lb/>
蠻流猶入故宜城<lb/>
　　　夷門<lb/>
六門冉冉驟朝昬魏國賢才杳不存惟有侯嬴在時月<lb/>
夜來猶自照夷門<lb/>
　　　豫譲橋<lb/>
<pb n="KR4h0117_WYG_103-5b"/>
豫譲酬恩嵗己深高名不朽到如今年年橋上行人過<lb/>
誰有當時國士心<lb/>
　　　成都<lb/>
杜宇曾為蜀帝王化禽飛去舊城荒年年來呌桃花月<lb/>
似向春風訴國亡<lb/>
　　　虞坂<lb/>
悠悠虞坂路欹斜遲日和風簇野花末省孫陽身殁後<lb/>
幾多騏驥困鹽車<lb/>
<pb n="KR4h0117_WYG_103-6a"/>
　　　易水<lb/>
一旦秦皇馬角生燕丹歸此送荆卿行人欲識無窮恨<lb/>
聽取東流易水聲<lb/>
　　　長城<lb/>
祖舜宗堯自太平秦皇何用苦蒼生不知禍起蕭牆内<lb/>
虗築防胡萬里城<lb/>
　　　沙丘<lb/>
年年遊覽不曾停天下山川欲徧經堪笑沙丘纔過處<lb/>
<pb n="KR4h0117_WYG_103-6b"/>
鑾輿風起鮑魚腥<lb/>
　　　滎陽<lb/>
漢祖東征屈未伸滎陽失律紀生焚當時天下方龍戰<lb/>
誰為將軍作誄文<lb/>
　　　沛中<lb/>
漢高辛苦事干戈帝業興隆俊傑多猶恨四方無壯士<lb/>
還鄉悲唱大風歌<lb/>
　　　郴縣<lb/>
<pb n="KR4h0117_WYG_103-7a"/>
義帝南征路入郴國亡身死亂山深不知埋恨窮泉後<lb/>
幾度西陵片月沈<lb/>
　　　烏江<lb/>
争帝圖王勢已傾八千兵散楚歌聲烏江不是無船渡<lb/>
耻向東吳冄起兵<lb/>
　　　垓下<lb/>
㧞山力盡霸圖隳倚劒長歌不逝騅明月滿營天似水<lb/>
那堪廻首别虞姫<lb/>
<pb n="KR4h0117_WYG_103-7b"/>
　　　霸陵<lb/>
原頭日落雪邊雲猶放韓盧逐兎羣况是四方無事日<lb/>
霸陵誰識舊將軍<lb/>
　　　谷口<lb/>
百二秦關逐水流虎争龍戰為諸侯子真獨有烟霞趣<lb/>
谷口耕鋤到白頭<lb/>
　　　居延<lb/>
漠漠平沙際碧天問人云此是居延停驂一顧猶魂斷<lb/>
<pb n="KR4h0117_WYG_103-8a"/>
蘇武争禁十九年<lb/>
　　　望思臺<lb/>
太子銜寃去不廻臨高徒築望思臺至今漢武銷魂處<lb/>
猶有悲風木上來<lb/>
　　　漢宫<lb/>
明妃逺嫁泣西風玉筯雙垂出漢宫何事將軍封萬户<lb/>
却令紅粉為和戎<lb/>
　　　滹沱河<lb/>
<pb n="KR4h0117_WYG_103-8b"/>
光武經營業未興王郎兵革暫慿陵須知後漢功臣力<lb/>
不及滹沱一片氷<lb/>
　　　玉門關<lb/>
西戎不敢過天山定逺功成白馬閒半夜帳中停燭坐<lb/>
惟思生入玉門關<lb/>
　　　頴川<lb/>
古賢高尚不争名行止由來動杳㝠今日浪為千里客<lb/>
看花慙上徳星亭<lb/>
<pb n="KR4h0117_WYG_103-9a"/>
　　　銅雀臺<lb/>
魏武龍興逐逝波高臺空按望陵歌遏雲聲絶悲風起<lb/>
翻向樽前泣翠娥<lb/>
　　　西園<lb/>
月滿西園夜未央金風不動鄴天凉高情公子多秋興<lb/>
更領詩人入醉鄉<lb/>
　　　檀溪<lb/>
二月㐮陽緑草齊王孫相引過檀溪的盧何處埋龍骨<lb/>
<pb n="KR4h0117_WYG_103-9b"/>
流水依前遶大堤<lb/>
　　　瀘水<lb/>
五月驅兵入不毛月明瀘水瘴烟高誓將雄略酬三顧<lb/>
豈惮征蠻七縱勞<lb/>
　　　金谷園<lb/>
一自佳人墜玉樓繁華東逐汴河流惟餘金谷園中樹<lb/>
殘日蟬聲送客愁<lb/>
　　　峴山<lb/>
<pb n="KR4h0117_WYG_103-10a"/>
曉日登臨感晉臣古碑零落峴山春松門飛露涓涓滴<lb/>
酷似當初堕淚人<lb/>
　　　華亭<lb/>
陸機西没洛陽城吳國春風草又青惆悵月中千嵗鶴<lb/>
夜來猶自唳華亭<lb/>
　　　東山<lb/>
五馬南浮一化龍謝安入相此山空不知携妓重來日<lb/>
幾樹鶯啼谷口風<lb/>
<pb n="KR4h0117_WYG_103-10b"/>
　　　武陵溪<lb/>
一溪春水白雲隣流出桃花片片新若道長生是虗語<lb/>
洞中争得有秦人<lb/>
　　　彭澤<lb/>
英俊那甘屈下僚便栽門栁事蕭條鳯皇不逐雞羣食<lb/>
莫怪先生懶折腰<lb/>
　　　金陵<lb/>
侯景長驅十萬人可憐梁武坐䝉塵生前不得空王力<lb/>
<pb n="KR4h0117_WYG_103-11a"/>
徒向金田自捨身<lb/>
　　　沙苑<lb/>
馮翊南邊宿霧開行人一歩一徘徊誰知此地凋殘栁<lb/>
盡是高歡敗後栽<lb/>
　　　石城<lb/>
古郢雲開白雪樓漢江還遶石城流何人知道寥天月<lb/>
曾向朱門送暮愁<lb/>
　　　陳宫<lb/>
<pb n="KR4h0117_WYG_103-11b"/>
陳國機權未有涯如何後主恣驕奢不知已入宫前井<lb/>
猶自聽吹玉樹花<lb/>
　　　汴水<lb/>
千里長河一旦開亡隋波浪九天來錦帆未落干戈起<lb/>
惆悵龍舟更不廻<lb/>
　　汪遵<lb/>
　　　蒼頡臺<lb/>
觀跡成文代結繩皇風儒教浩然興幾人從此休耕釣<lb/>
<pb n="KR4h0117_WYG_103-12a"/>
吟對長安雪夜燈<lb/>
　　　桐江<lb/>
光武重興四海寧漢臣無不受浮榮嚴陵何事輕軒冕<lb/>
獨向桐江釣月明<lb/>
　　　招隱<lb/>
罷聼泉聲看鹿羣丈人才策合匡君早携書劒離巖谷<lb/>
莫待蒲輪輾白雲<lb/>
　　　細腰宫<lb/>
<pb n="KR4h0117_WYG_103-12b"/>
鼓聲連日燭連宵貪向春風舞細腰争奈君王正沈醉<lb/>
秦兵江上促征橈<lb/>
　　　梁寺<lb/>
立國從來為戰功一朝何事却談空臺城兵市無人敵<lb/>
閒卧高僧滿梵宫<lb/>
　　　昇仙橋<lb/>
題橋貴欲露先誠此日人皆笑率情應訝臨卭沽酒客<lb/>
逢時還作漢公卿<lb/>
<pb n="KR4h0117_WYG_103-13a"/>
　　　招屈亭<lb/>
三閭溺處殺懐王感得荆人盡縞裳招屈亭邊兩重恨<lb/>
逺天秋色暮蒼蒼<lb/>
　　孫元晏<lb/>
　　　武昌<lb/>
西塞山高截九垓童謠終日自相催武昌魚美應難戀<lb/>
江水須歸建業來<lb/>
　　　謝公賭墅<lb/>
<pb n="KR4h0117_WYG_103-13b"/>
發遣將軍欲去時略無情撓只貪棋自從乞與羊曇後<lb/>
賭墅功成更有誰<lb/>
　　　衛玠<lb/>
叔寳羊車海内稀山家女婿好風姿江東士女無端甚<lb/>
看殺玉人渾不知<lb/>
　　　放宫人<lb/>
納諫廷臣免犯顔雄威自可霸江山姚興侍女方承寵<lb/>
放出宫闈若等閒<lb/>
<pb n="KR4h0117_WYG_103-14a"/>
　　　烏衣巷<lb/>
古迹荒基好歎嗟滿川吟景只烟霞烏衣巷在何人住<lb/>
囘首令人憶謝家<lb/>
　　　王方平<lb/>
拂衣耕釣己多時江上山前樂可知著却貂裘將采藥<lb/>
任他人喚作漁師<lb/>
　　　潘妃<lb/>
曾步金蓮寵絶倫豈甘今日委埃塵玉兒還有懐恩處<lb/>
<pb n="KR4h0117_WYG_103-14b"/>
不肯將身嫁小臣<lb/>
　　　梁分宫女<lb/>
滌蕩齊宫法令新分張宫女二千人可憐無限如花貎<lb/>
重見世間桃李春<lb/>
　　　庾信<lb/>
苦心詞賦向誰談淪落周朝志豈甘可惜多才庾開府<lb/>
一生惆悵憶江南<lb/>
　　　臨春閣<lb/>
<pb n="KR4h0117_WYG_103-15a"/>
臨春高閣上侵雲風起香飄數里聞自是君王正沈醉<lb/>
豈知消息報隋軍<lb/>
　　　後庭舞<lb/>
嬿婉回風態若飛麗華翹袖玉為姿後庭一曲從敎舞<lb/>
舞破江山君未知<lb/>
　　周曇<lb/>
　　　唐堯<lb/>
祅氛不起瑞烟輕端拱垂衣日月明何事四方無外役<lb/>
<pb n="KR4h0117_WYG_103-15b"/>
茅茨深處土階平<lb/>
　　　舜妃<lb/>
瀟湘何代泣幽魂骨化重泉志尚存若使地中休下淚<lb/>
不應新竹有啼痕<lb/>
　　　樂羊<lb/>
杯羮忍啜得非忠巧佞胡為惑主聰盈篋謗書能寢却<lb/>
中山不是樂羊功<lb/>
　　　范蠡<lb/>
<pb n="KR4h0117_WYG_103-16a"/>
西子能令轉嫁吳㑹稽知爾啄姑蘇跡高塵外功成處<lb/>
一葉翩翩在五湖<lb/>
　　　侯嬴朱亥<lb/>
屠肆監門一賤微信陵交結國人非當時不是二君計<lb/>
疋馬那能解趙圍<lb/>
　　　公孫述<lb/>
劒蜀金湯孰敗争子陽才業匪雄英方知在德不在險<lb/>
危棧何曾阻漢兵<lb/>
<pb n="KR4h0117_WYG_103-16b"/>
　　　廢帝<lb/>
亂兵如蝟走王師社稷顛危孰為持夜逐螢光尋道路<lb/>
漢家天子步歸時<lb/>
　　　吳後主<lb/>
吳宫季主恣驕奢移盡江南百媚花一旦狂風江上起<lb/>
花隨風散落誰家<lb/>
　　　齊廢帝<lb/>
定策誰扶捕䑕兒不憂蕭衍畏潘妃長圍既合刀臨項<lb/>
<pb n="KR4h0117_WYG_103-17a"/>
猶惜金錢對落暉<lb/>
　　　獨孤后<lb/>
腹生奚强有親疎憐者為賢棄者愚儲貳不遭䜛搆死<lb/>
隋亡寧便在江都<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_103-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百三<lb/>
</p>
<p>
</p>
  </div>
</body>
</text>
</TEI>
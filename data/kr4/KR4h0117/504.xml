<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五百四</head> <lb/>
    <p>
<pb n="KR4h0117_WYG_504-1a"/>
欽定四庫全書<lb/>
　石倉歴代詩選巻五百四<lb/>
　　　　　　　　　　　　明　曹學佺　編<lb/>
　明詩次集一百三十八<lb/>
　　王寵<lb/>
　　　贈别家兄履約㑹試<lb/>
吾宗素貧賤被褐垂百年哲兄自鷹揚尺水升龍淵懷<lb/>
玉不得掩譽命逮九天車馬爛盈門勸駕以周旋辭親<lb/>
<pb n="KR4h0117_WYG_504-1b"/>
邁觀國撫劍逺遊燕<lb/>
　　　其二<lb/>
燕昭昔愛士縹緲黄金臺我明懸日月北極自天開左<lb/>
抱遼海隘右指雲中廻龍翔奠㝢縣虎視下賢才河馬<lb/>
叶羲至岐鳯鳴文來<lb/>
　　　其三<lb/>
徒旅各風氣語笑若為親道出齊魯郊相逢燕趙人山<lb/>
川日非故城郭屢經新驅車太行麓飲馬濁河津日暮<lb/>
<pb n="KR4h0117_WYG_504-2a"/>
黄雲合誰當訴苦辛<lb/>
　　　秋日侍蔡師宴湯二子重<lb/>
我師發林屋五夜翔天帆衣裳動雲氣猶自桃花嵒爭迎白鹿<lb/>
車冠葢道相銜李邕傾後輩魁岸識虬髯湯也寔同社登堂袂<lb/>
交把驚座得文翁琴瑟調大雅昔别春復秋心事一披寫麒麟<lb/>
已翔空吾道猶在野聖人奏雲門江湖自蕭灑商颷薄炎赫亭<lb/>
午雷破壁崩奔三峽流危聳四座客賔跪請間觴玉饌轉狼<lb/>
籍平生狂奴態醉舞拓金㦸回頭指葛强何似銅鞮陌<lb/>
<pb n="KR4h0117_WYG_504-2b"/>
　　　晨興<lb/>
中宵雨衝黑晨興慨知秋空庭曵葛屨落葉辭梧楸冥<lb/>
冥白日翳淰淰𤣥雲浮鵾雞劃起舞蟋蟀嘯其儔端居<lb/>
覽物化六御無停輈悠然眷卒歲䝉茸思我裘若華不<lb/>
可折注目崑崙丘總髮未聞道忽忽甲子周赤霄有天<lb/>
驥窮路多氂牛古人去我乆日月成阻脩豈無萬里志<lb/>
蹇足空夷猶浩歌激宇宙烈士痛年遒<lb/>
　　　　贈劉太僕元瑞<lb/>
<pb n="KR4h0117_WYG_504-3a"/>
江漢國之紀南嶽涵舂容金晶走月窟大澤蟠人龍劉<lb/>
公豈易得磅礴秀所鍾本家江東將銅虎冊帝封竒才<lb/>
握鋭頴弱冠摧文鋒射䇿上玉堂天子維孝宗龍姿古<lb/>
堯舜千春㑹其逢一麾出郎署再歴粤與雍豈惟甘棠<lb/>
茂坐見爼豆龔名髙貝錦織褫帶還山農張敞起亡命<lb/>
馬援鎮蠻卭東山夢猿鶴西徼來奔衝窺圖伯禹穴奠<lb/>
玉茅君峰𤣥牝抱虛一瑤華掇丰茸重離炳大角衮職<lb/>
思彌縫公望允嵂屼台階佇升庸權竒甲在腹碨礧星<lb/>
<pb n="KR4h0117_WYG_504-3b"/>
羅胸朗朗百間屋森森千丈松天閑萬騋牝肅穆大輅<lb/>
從衛文秉塞淵和鸞舞嗈嗈秋髙鐵騎疾猛士乘金墉<lb/>
黄河控鳴鏑青海沉邊烽經綸在名手田野庇疎慵<lb/>
　　　寄贈王憲副欽佩<lb/>
鍾山表天闕紫翠摩荆揚長江走其下河漢森七襄精<lb/>
靈炳人傑樂只邦之光明庭奠大呂絶壑蟠豫章卓哉<lb/>
丈夫特朱鳥相廻翔憶昔都下遊白馬南宮郎清溪映<lb/>
甲第才木羅堂皇蕭疎揚雄宅羞怯陸賈裝五陵豪俠<lb/>
<pb n="KR4h0117_WYG_504-4a"/>
窟朱門擁貂璫夫子抱遺經𤣥草滿空牀時從髙陽侣<lb/>
斗酒換鷫鸘彈碁夜寥閴撫劍天蒼茫顛倒尚方履氤<lb/>
氲官署香自顧草間人摧眉愧琳琅斗柄忽五轉旌車<lb/>
限河梁洛邑天下樞雄麗古帝疆人文圖書窟地軸嵩<lb/>
少陽絃歌億萬户章甫三千行吾道有盟主中州耀星<lb/>
芒六經貫宇宙日月懸穹蒼維持藉公等湖海漫摧藏<lb/>
　　　還山作<lb/>
久欲歸西山囂諠謾鞅掌青陽麗江臯兹焉諧所賞巖<lb/>
<pb n="KR4h0117_WYG_504-4b"/>
餘白雪停水接紅霞上地軸隠墳夷天池滙泱漭鮫人<lb/>
静安流𤣥牝遺清響秀色浴層巒虚光涵萬象川原信<lb/>
沃膴景物初駘蕩覽化自靡窮適性非外奬彼美丘園<lb/>
賁眷言興我想<lb/>
　　　其二<lb/>
恭承休明日九軌今一家進則綰龜玉退則蟄龍蛇吾<lb/>
道茍不虧安用事咄嗟山川日閒曠土風頗清嘉躧步<lb/>
陵絶峴流目翫歸霞鳴嚶藹以豫陽林荑漸花風光枝<lb/>
<pb n="KR4h0117_WYG_504-5a"/>
上汎日采水中華感物眷彌結悟空理已遐永言詠𤣥<lb/>
寂聊以遣紛拏<lb/>
　　　入林屋洞<lb/>
白鶴已仙去碧山遺寶符齋心扣靈闕企石窺清都雲<lb/>
堂裊撑拄百人可跏趺白玉斲隆棟青蓮綴流蘇音人<lb/>
鍊液處牀第鬱金鋪石乳纍而長交錯如珊瑚蛇行屢<lb/>
廻互磬折窮有無恨乏嵇生識鳥篆空糢糊時聞神鉦<lb/>
鳴地底越江湖冥濛翳日月窈窕通蓬壺悠然遂雲卧<lb/>
<pb n="KR4h0117_WYG_504-5b"/>
心將天與徒羽毛如可就千載有龍徂<lb/>
　　　入銷夏灣<lb/>
千山翫廻轉雙闕開嶙峋圍作玉鏡潭流水桃花春雞<lb/>
犬自甲子衣冠乃秦民表裏重湖阻丹青四望勻孤峰<lb/>
表日觀羣嶂摩天垠波光别駘蕩霞采相鮮新疑觴西<lb/>
王池誤攀織女津海鷗戲蘭薄游鯈瑩心神牙檣悲昔<lb/>
年玉輦罷今廵榮華無常玩山水有天真塵纓聊以濯<lb/>
慚爾櫂歌人<lb/>
<pb n="KR4h0117_WYG_504-6a"/>
　　　丙洞<lb/>
天傾霞石開日映雲門敞芙蓉秀絶壁菡蓞排仙掌下<lb/>
窺黯無垠側眺紛有象丹藤蔓冰壑蒼苔蝕銀牓野鹿<lb/>
浥飛泉寒兎逃平莽攀蘿眷仙靈折麻私嚮往訪道空<lb/>
名山前途浩漭漭誰令濁世憂扣我凌雲想<lb/>
　　　曲巖<lb/>
乘雲欻先登攀崖紛廣眺孤峰上寒日平楚騰餘燒天<lb/>
髙風物𦂳地逈山川竅饑鼯乍陸梁哀鴻相呌嘯企石<lb/>
<pb n="KR4h0117_WYG_504-6b"/>
揖雲帆披霞迎海嶠空水共汎瀾虛無自余照林深養<lb/>
谷神壁仄團景曜光風爛芝苓玉髓滋蘿蔦樵隠自夷<lb/>
猶末路多奔峭懷哉甪里公千秋可同調<lb/>
　　　毛公壇<lb/>
石門有遺營澗道時屢揭山廻谷籟長地迥林宮閟近<lb/>
峰鬱交青遙岑盪虚翠丹井週前除雲堂儼昔位毛公<lb/>
颯羽翼白日翔鸞轡自非山水靈胡為異人至石髓不<lb/>
盈握圖經滅餘字樵人引蔓行鹿子啣花戲蜉蝣不崇<lb/>
<pb n="KR4h0117_WYG_504-7a"/>
朝浮生漭如寄荷篠劚黄精終矣丘園賁<lb/>
　　　哭孫太初<lb/>
叔夜天人流龍章混土木太初闗中來鬈鬢騎白鹿恢<lb/>
恢天網外玉立青山獨倒着蓮花巾虹霓恣成服腰頭<lb/>
虎鞶囊自詫神仙籙髙飱太白雪屢憩車箱谷層雲蕩<lb/>
其胸溟渤空兩目雄談豁古今饑䑕竄深屋賦詩聲殷<lb/>
殷月黑魍魎伏鏗鍧鐘律應突兀崖障矗斯人則云亡<lb/>
古調竟誰復天馬不受衘孤星墮南陸安石竟殞雞賈<lb/>
<pb n="KR4h0117_WYG_504-7b"/>
誼終遭鵩草堂漭何在落日𤣥猿哭<lb/>
　　　分得滕王閣送盧駕部師陳<lb/>
江漢紀南服衡廬奠朱方河山阻襟帶表裏望荆湘列<lb/>
雉鬱㕘錯樹羽盡飛揚風清彭蠡瀨雲起昭丘陽帝子<lb/>
握龍節磐石荒楚疆中天抗瑤榭倒景垂虹梁鳴鑾謝<lb/>
千載遺構想靈光夫君勩王事流覽恣方羊霜凄百卉<lb/>
素日落千山蒼悼古志惝怳遭時氣騰驤北首睇辰極<lb/>
東指窮扶桑伏檻藐寰宇觀風歌吉祥言歸報明主端<lb/>
<pb n="KR4h0117_WYG_504-8a"/>
笏拱巖廊<lb/>
　　　送錢太常元抑祠祭顯陵<lb/>
江漢朝百靈絳節集鄢郢興園奠其陽虹霓熠光景象<lb/>
設開天庭環衛森五嶺齋房産靈芝玉醴出金井神游<lb/>
駕虛無劍舄存遺影灑掃祠宫䖍匕鬯皇情耿太常典<lb/>
秩宗精白一心秉龍顔授玉册殿上親祗領𤣥端佩衝<lb/>
牙陟降瑤壇静風清靈旗翻天赤御氣冏宗禋日輝光<lb/>
松栢載崇整山河扶棟梁虎旅肅藩屏還軺告成命弭<lb/>
<pb n="KR4h0117_WYG_504-8b"/>
節為俄頃備聞古䕫龍密布金華省彷彿𢎞治風廷論<lb/>
多骨鯁我輩飽藜羮散髪從箕潁<lb/>
　　　奉同東橋顧丈夜宴賞菊之作<lb/>
中歲無所成飄颻慕長生未諳鍊玉法采菊餐其英腰<lb/>
佩茱萸囊冠垂蘿薜纓霜中三秀茁石上九華榮明公<lb/>
挺鸞鶴翻飛辭玉京重此瑤草約遺彼濁世名𤣥夜共<lb/>
逍遙攜手遊太清折花竟誰贈俯仰千古情安得凌風<lb/>
翰一舉遂遐征<lb/>
<pb n="KR4h0117_WYG_504-9a"/>
　　　月夜登上方絶頂<lb/>
五湖湧青蓮削出千丈壁空中構寶殿珠光相蕩射明<lb/>
月海上來照見半山赤千林似竦動鳥獸夜辟易飛馳<lb/>
入中天萬里掃空碧吳粤何茫茫俯視一氣白身列星<lb/>
辰間絶頂布瑤席舉杯酌銀河誤觸支機石囘首招王<lb/>
喬吾亦成羽翮<lb/>
　　　石湖秋泛同段户部子辛文太史徴仲<lb/>
濩落類莊瓠沿洄依孔桴冥心委江海屏迹逃人徒鶴<lb/>
<pb n="KR4h0117_WYG_504-9b"/>
厲申獨往蠖屈謝當途持此百年操居然山澤癯兩賢<lb/>
顧同調枉檝臨家湖駢筵屬秋序嘯侶遘元夫初旭洩<lb/>
雲翳落景鮮霞鋪重霖豁朗霽商氣集髙梧南陵絢丹<lb/>
碧北渚冒菰蒲瑤甍遞隠見羽節時有無陟峴禮精室<lb/>
乘峰眺名郛神超禮自逸世往迹與徂弔古指遊鹿歡<lb/>
今懷過駒請君謝天伐畢慮收桑榆<lb/>
　　　贈曲巖山人蔡師古<lb/>
嘗登曲巖頂翠壁凌競行下屬帶林屋上干森太清﨑<lb/>
<pb n="KR4h0117_WYG_504-10a"/>
崯狐兎道斗絶芙蓉城天衘太湖小日上東山横奔濤<lb/>
激林響飛霧驚人聲雲光寫石鏡天籟摩風筝蹔駐浮<lb/>
丘鶴長吹子晉笙坐來握玉髓饑至餐瑤英當時山人<lb/>
輩金䇿相支撑前身蔡經是師受王方平結廬古巖下<lb/>
桃花滿前楹麻姑復千歲指甲猶自輕丹書拂蘚讀玉<lb/>
女披霞迎親傳步虚唱彷彿鸞鳳鳴笑我晚學道碧山<lb/>
許藏名相期荷長鍤石上劚黄精<lb/>
　　　渡江望金山<lb/>
<pb n="KR4h0117_WYG_504-10b"/>
肅舲泝洪濤掛石展竒㟧頗懷濟川人復羡臨濠樂兹<lb/>
山絶地脈江海秀磅礴突起無曼延中流自瀺灂太華<lb/>
巨靈擘龍門神禹鑿嶮峭由代工位置非天作仰干斗<lb/>
牛精俯枕川藪絡中虚釀靈潤外觀表封略樓宇盡騫<lb/>
騰嵐翠汾沃若潮音雜鐘梵人語怒蛟鱷陽侯戲其涯<lb/>
五采忽乘嶠趫捷慕飛猱凌厲憐孤鶴余本水鄉士夙<lb/>
負滄洲諾一丘可棲遲萬事甘零落<lb/>
　　　宿龍江<lb/>
<pb n="KR4h0117_WYG_504-11a"/>
促柱多危絃勞歌無緩調遊子倦風湍羈人苦奔峭昨<lb/>
泝楊子津今宿龍江徼天髙零露漙夜迥哀鴻叫爛爛<lb/>
金波翻耿耿玉衡照淅瀝蒹葭渚微茫煙水嶠川后戢<lb/>
澄瀾海童舒逺嘯臨深念畏途鑑止非要妙百年何鼎<lb/>
鼎恐貽静者誚緬懷鴟夷遊側想任公釣解我樊籠役<lb/>
將窮山海眺<lb/>
　　　宴徐子仁宅<lb/>
金陵豪俠窟樂遊鳳凰原青門臨上路爛若朝霞騫歗<lb/>
<pb n="KR4h0117_WYG_504-11b"/>
侶共行遊䆗篠窺楊園神颷集珍木泫露被芳蓀蘭池<lb/>
夏氣爽桂棟秋雲屯嘉花既羅戸密篠亦植援疏林抗<lb/>
北磴激浪飛南軒粲粲芙蓉披離離椒芷繁中堂理絲<lb/>
桐後檻樹旌旛初疑游龍翔忽訝驚鴻翻色授神已交<lb/>
禮防心詎煩主人卿雲流標勝儷璵璠已羅西園彦復<lb/>
注北海樽縱横逸藻奮契闊佳期敦履舄相錯陳釵纓<lb/>
互繽繙肴來乃缾罄觴至若川奔曉畏夕月馳宵忘朝<lb/>
日暾平樂諒虚侈髙陽亦徒喧縟麗安可悉商確歌此<lb/>
<pb n="KR4h0117_WYG_504-12a"/>
言<lb/>
　　　與王工部𤣥成游泛分詠横塘<lb/>
疊鼓發横塘浮鷁在中央秋榮正靡靡曉岫復蒼蒼逺<lb/>
樹藹墟落平川趨石梁江南采菱調吳娃浣紗籹日華<lb/>
波的皪霞采天蒼凉魚戲縠紋亂鳥鳴山籟長雲旗稍<lb/>
搖裔羽葢亦悠揚傳巵已側弁徙樂更調簧上客金閨<lb/>
彦時飄仙署香弭節逗枉渚税鑾遵近疆繾綣瑤草約<lb/>
逍遙采真翔臨筵奉嘉藻願比雙明璫<lb/>
<pb n="KR4h0117_WYG_504-12b"/>
　　　陪宴孟中丞有涯作<lb/>
青鳥顧鸒斯神龍延尺蠖大觀乃遺形采士及葵藿揆<lb/>
予懵浮賤擔簦游宛洛情同過江枳化異入海雀藹藹<lb/>
青雲居朝寺麗綺錯肅穆棲天人森沈響鈴索孟公中<lb/>
州彦逶迤象山岳逍遙冰井臺時傳臨海作解帶沐華<lb/>
園開樽睇蘭薄朝與山人期日晏褰珠箔縱横飛爵歡<lb/>
下上論文樂𤣥纓非蘿帶朱門豈丹壑中飲獨徬徨念<lb/>
我東臯穫<lb/>
<pb n="KR4h0117_WYG_504-13a"/>
　　　飲顧淄川榮夫<lb/>
昔美淄川謠今躭竹林賞解龜豈年及乘日非外奬偶<lb/>
㑹禽尚心彌肆雲蘿想經始中園廬蘭橑䕃閒敞清池<lb/>
過庭激紫蔓緣籬上薑芋抽新萌葡萄牽宿莽差池喧<lb/>
鳥覆瀺灂驚魚響息隂聊舉爵臨涯時抱杖英英白雲<lb/>
游纚纚鮮颷蕩興遠集蕭晨藴真愜吾黨蟬蜕迹已冥<lb/>
鸞翔意俱往方敦霞外交言税區中鞅<lb/>
　　　登焦山作<lb/>
<pb n="KR4h0117_WYG_504-13b"/>
農山興孔志疆臺試荆遊憑髙易以愾樂勝令人憂挂<lb/>
席溯湍險振衣陟浮丘威紆隠百疊澎湃經四周江形<lb/>
繞成帶海氣隮為樓天吳几下舞若木窻中抽遙窮島<lb/>
夷界近覽東南陬荑英冒芳甸春色藹神州凱風嘯晨<lb/>
鵠青陽喧渚鷗雲類魚鱗集潮湧桃花流隠淪既已逝<lb/>
偓佺亦空求悢悢千古心忽忽百歲遒願垂任公釣聊<lb/>
謝張衡愁<lb/>
　　　秋征<lb/>
<pb n="KR4h0117_WYG_504-14a"/>
修途錯昏晝曜靈匿朱光鳥雀夜各歸游子獨迷方征<lb/>
途遞隠見落落參與商前驅入谷底後乘超山陽沮洳<lb/>
見虎迹詰屈驚羊腸洪流屢崩岸欲濟無津梁徒懷千<lb/>
金瓠未享五饋漿娟娟繁華子鼎食坐髙堂王生驅九<lb/>
折臨路獨慨慷<lb/>
　　　臨淄行<lb/>
虚危下流精萊沂廼東峙樂謝爽鳩墟勛崇太公履山<lb/>
河控十二海岱錯表裏亡人忽龍翔纍囚遂鵲起名垂<lb/>
<pb n="KR4h0117_WYG_504-14b"/>
天壤居世往陵谷徙談餘鄒衍風節慕魯連恥市藏陶<lb/>
朱俠路曜姬姜子喧闐鬬雞道舄奕鳴鐘里雄豪八方<lb/>
凑聲利三川擬寶瑟發東謳流黄織文綺大澤饒萑蒲<lb/>
濁河足鱣鮪欲歌泱泱風請自臨淄始<lb/>
　　　憶故園作<lb/>
山空鳥聲樂日晏病客眠蹔憩白雀院輟耕石湖田遙<lb/>
想蠶事作桑者日閑閑緑竹粉猶膩紅櫻爛欲然儵魚<lb/>
泳緑水戴勝鳴髙天飛絮乘風颺新荷貼水圓故園風<lb/>
<pb n="KR4h0117_WYG_504-15a"/>
日好嘆息此芳年<lb/>
　　　陽春詞<lb/>
春到江南春可憐東郊西郭得春先初飛蛺蝶猶疑夢<lb/>
忽見梅花各問年鸚鵡洲邊芳草積鳳凰樓下百花然<lb/>
王孫拾翠爭相問美女尋春總獻妍千金買得飛龍馬<lb/>
八寶裝成軟玉鞭啼鳥亂羣還自對游絲爭繞暗相牽<lb/>
勾吳樓閣如天上别有紅妝笑相向雲屏珠箔正昭回<lb/>
錦樹璚花次第開傾國能誇神女賦凌雲還有茂陵才<lb/>
<pb n="KR4h0117_WYG_504-15b"/>
欲移角枕鮫綃帳先掛冠纓翡翠釵春色年年歸有期<lb/>
勸君須惜少年時春去春來人不見花開花落日相思<lb/>
昨日朱顔渾似玉今朝白髪已如絲年年暗受傷春病<lb/>
不與楊花燕子知<lb/>
　　　石湖中流酌酒酣暢<lb/>
總道金門隠方朔如何東山卧謝安青雲萬里絶鳥道<lb/>
凌競側足千峰攒饞蛟磨牙走其下飛蛇接翼相勾盤<lb/>
平生蕭散不經事清湖縱酒哀絲彈羅屏合㳫出煙霧<lb/>
<pb n="KR4h0117_WYG_504-16a"/>
金鏡滉瀁生波瀾孤洲斷岸疑畫出菱葉荷花俱已殘<lb/>
百觴自善鸜鵒舞九月不奈貂裘寒丈夫未用頗適意<lb/>
長房自愛壺中寛君不見翠華搖搖滄海西長楊羽獵<lb/>
鬬旌旗子雲勞獻河東賦正是君平賣卜時<lb/>
　　　酒酣贈王仲回歌<lb/>
斗牛之墟真陸海河伯獻寶朝元宰珊瑚火齊光燭天<lb/>
百年吐翕精靈在仲回突出尤崛竒著書擬學樊宗師<lb/>
殷盤姬誥洞五内灝灝噩噩搴陸離閬風浮游拾瑤草<lb/>
<pb n="KR4h0117_WYG_504-16b"/>
赤水罔象搜𤣥珠人文浩蕩踵今古日月環行江海紆<lb/>
我今濩落抱鉛槧羡爾快斫生蛟螭酒酣瞠目兀相向<lb/>
乾端坤倪恍摩盪荆蠻落照孤懷壯揚眉擊劍歌聲上<lb/>
泰階奕奕魁三象石渠虎觀排銀牓萬里風雲歘俯仰<lb/>
如君豈得終疎放<lb/>
　　　病起對鏡作<lb/>
閉户十日病骨僵手龜髪燥面色蒼朱顔緑鬢不相待<lb/>
俯仰天地為凄凉男兒勲業竟何在鏡中摸索求亡羊<lb/>
<pb n="KR4h0117_WYG_504-17a"/>
古來相馬失之瘦龍文虎脊空騰驤憶昨結客少年塲<lb/>
呼鷹走狗勢陸梁金盤賭酒爭五白銀燭嬌歌彈陌桑<lb/>
謂言富貴唾手取吹毛挿翼森開張十年獻賦不得意<lb/>
貂裘寶玦無晶光平生酒徒漸零落羞澁隂符垂虎囊<lb/>
學書無成學劍晩岐路側足心周章百年冰炭滿懷抱<lb/>
萬里鴻鵠方翺翔明朝散髪武陵去夾岸桃花煙水長<lb/>
　　　㮙伽精舍同宿東橋顧丈贈歌<lb/>
干將鏌鎁世罕得虹光熒熒日月側騰躍萬里浮雲空<lb/>
<pb n="KR4h0117_WYG_504-17b"/>
秋水鵜膏浄如拭天生竒器貴斬斷神龍變化驂兩翼<lb/>
丈人胡為卧空谷白飯黄精鍊顔色憶昨朝帝蓬萊宮<lb/>
豸冠繡斧超拜崇太行以北黄河東十郡負弩旌旗紅<lb/>
男兒建節控全晉崤陵白日生雷風挂冠却出金馬門<lb/>
奏書承明辭至尊鹿車手挽載圖籍公卿觀者如雲屯<lb/>
人生一龍還一蛇邵平歸種青門𤓰秪今對客東山下<lb/>
寧知豹纛摩髙牙寵也江湖隠淪客窮途骯髒俗眼白<lb/>
乞鉢長依蘭若林吹竽恥入王侯宅中宵獨宿少微星<lb/>
<pb n="KR4h0117_WYG_504-18a"/>
百年喜遇文章伯功名富貴亦何有鴻鵠冥冥薄南斗<lb/>
丈人不惜解金龜明朝還醉山中酒<lb/>
　　　午谷山人歌贈周别駕<lb/>
終南太乙開咸京丹崖繡壁如削成白谷横通子午道<lb/>
黄河吐洩金天晶髙垂鐵鏁猿鳥窄倒挿屏障蓮花傾<lb/>
青林漠漠山鬼嘯紫雲隊隊仙人行中有太古巢居人<lb/>
披霞散髪㩦道經時窺古洞獲竹簡獨荷長鑱斸茯苓<lb/>
形骸骯髒雜土木胸次錯落羅辰星邇來强起為赤子飄<lb/>
<pb n="KR4h0117_WYG_504-18b"/>
然乘霓朝帝庭㑹稽山水聊佐郡騎驢髙嘯窺東溟壯<lb/>
遊欲躡子長跡探古快讀秦皇銘當時巖壑依然在芝<lb/>
草琅玕幾樹青興酣咤望長西北眼中簸蕩涇水碧皇<lb/>
子陂邊落日明藍田闗外秦雲白谷口子真謾招隠清<lb/>
廟明堂須柱石他日功成更拂衣相邀福地燒金液<lb/>
　　　題陳道復谿山障子<lb/>
天台秀出鴈宕峰削壁飛泉如白龍跳珠散落四時雨<lb/>
偃蓋反走千尋松隂崕複洞絶地脉明湖玉鏡開天容<lb/>
<pb n="KR4h0117_WYG_504-19a"/>
山深或聞虎兕鬬日落但有漁樵逢陳郎不減阮嗣宗<lb/>
雲霓蜷曲蟠其胸黄公壚頭枕麯卧蹶起掃出金芙蓉<lb/>
髙山流水有深意却思荷蕢還山農<lb/>
　　　王子元肅有精廬在虞山下去白雀不數里緘<lb/>
　　　　書報之不遇返棹悵然寄以長句<lb/>
昨來棲卧虞山雲撫枕中宵苦憶君荒凉白雀古蕭寺<lb/>
鐘聲呪梵空林聞朝雲吐吞蛟蜃氣旭日滉漾波濤紋<lb/>
佛樓岌嶪列峰抱海甸蒼莽孤村分楝花風動雪乍捲<lb/>
<pb n="KR4h0117_WYG_504-19b"/>
麥秋氣爽天無氛緘書報君君不遇孤鳳躑躅求其羣<lb/>
聞君山中有精舍靣勢正直蓮峰下修篁萬挺球玉鳴<lb/>
懸泉百道飛龍挂房櫳窈窕閒且清花木玲瓏秀而野<lb/>
清風澹蕩堪揮塵白日隂森可銷夏此中共爾静談𤣥<lb/>
快讀數過逍遙篇林間飽啜蒼耳飯石上一枕青苔眠<lb/>
不知塵網在何處翩翩自謂瑤臺仙差池萬事總難料<lb/>
振衣欲往空茫然我今蹔返越來溪抱甕山中還灌畦<lb/>
秋髙更禮虞山頂期爾縱躡青雲梯<lb/>
<pb n="KR4h0117_WYG_504-20a"/>
　　　陳道復舟訪遂攜同泛二首<lb/>
我家濠水上落日嘯清流鼓柁慚相問傾杯忝共遊江<lb/>
空時影鴈風蕩半扶鷗恣意乾坤濶蒼蒼横翠眸<lb/>
　　　其二<lb/>
碧海孕明月天河倒列星光從波面湧清逼酒顔醒遠<lb/>
岸依沙白長林卷霧青百年渾得幾行醆莫教停<lb/>
　　　雪後石湖與諸友同泛<lb/>
共有丘中好而揚江上舲花潭冰漾緑松嶺雪含青霽<lb/>
<pb n="KR4h0117_WYG_504-20b"/>
色廻銀漢鮮雲捲畫屏子真歸舊谷為報北山靈<lb/>
　　　其二<lb/>
多才自潦倒孰謂古人無雪照王恭氅雲開范蠡湖故<lb/>
山饒酒伴修竹有行㕑且逐林中鹿安能轅下駒<lb/>
　　　病<lb/>
長卿復何望祗守茂陵田玉厯梅花外春心藥裹邊聲<lb/>
華渾似夢水月欲窺禪鼎鼎百年内千金誠可憐<lb/>
　　　懷顧台州華玉<lb/>
<pb n="KR4h0117_WYG_504-21a"/>
總道天台守能廻寒谷春島夷通鳥道海市泣鮫人雲<lb/>
木吟蒼珮山河擁綘輪千年重領郡康樂是前身<lb/>
　　　望至惠山適雨霽<lb/>
旭日開春霽殘雲變午霞登臨如有待山水更重華石<lb/>
乳初懸溜流嚶復滿花林中有肥遯吾欲傍生涯<lb/>
　　　一雲寺<lb/>
古寺傍修篁玲瓏谷韻長空青搖水殿虚白閟雲房嵐<lb/>
氣山椒潤苔花石筍蒼坐躭清浄樂身世益茫茫<lb/>
<pb n="KR4h0117_WYG_504-21b"/>
　　　聴琵琶<lb/>
紫塞傳龍撥崑丘學鳯鳴春風吹白雪總是斷腸聲<lb/>
　　　寄題楞伽新竹<lb/>
問訊楞伽竹東風吹滿林鳥巢春谷暗龍嘯夜湖深石<lb/>
壁看雲氣山堂坐翠隂平生嵇阮興髙醉聽浮沉<lb/>
　　　雨<lb/>
把酒臨江雨披襟當楚風簟紋搖水際帆影落樽中赤<lb/>
電騰餘照青霞劃半空新凉殊可醉瀟灑淨房櫳<lb/>
<pb n="KR4h0117_WYG_504-22a"/>
　　　上方寺<lb/>
山水雲門㑹林篁石道微毫光空翠落花雨瀑泉飛麋<lb/>
鹿㕘金鏡莓苔積寶衣浮湛竟何益轉覺此生非<lb/>
　　　和黄勉之懷五嶽之作<lb/>
嵩山有瑤草白玉如膏流何日攀緱嶺相携卧石樓吐<lb/>
雲騰斗極飛翠滿神州笙鶴飄颻去青天子晉遊<lb/>
　　　　右嵩<lb/>
五嶽視侯秩無如東岱尊六龍開御道三觀挿天門舉<lb/>
<pb n="KR4h0117_WYG_504-22b"/>
手蓬萊近盪胸齊魯呑安期煉玉處唯見五雲屯<lb/>
　　　　右泰<lb/>
每憶仙人掌兼聞玉女峰兩崕夾日月西海出芙蓉窈<lb/>
窕黄河曲蒼茫白帝封手中九節杖恐或化為龍<lb/>
　　　　右華<lb/>
衡峰七十二削出祝融孤秀色浴江海神光照楚吳石<lb/>
開金菡蓞芝長赤珊瑚何日登真籙腰懸朱雀符<lb/>
　　　　右衡<lb/>
<pb n="KR4h0117_WYG_504-23a"/>
𤣥嶽倚北極翠屏千嶂廻山寒太始雪地闊單于臺石<lb/>
室金膏閟玉華仙掌開儻遇通微子騎二青龍來<lb/>
　　　　右恒<lb/>
　　　送陳子魚游齊雲巖<lb/>
東南饒暑濕宣歙獨髙寒秋色千巖競江流一線盤傳<lb/>
香歴金闕掃石拜天壇道氣如君少真堪躡紫鸞<lb/>
　　　紅蓮盛開漫興二首<lb/>
菡蓞照碧水芙蓉開紫房娟娟倚秋色冉冉下雲光意<lb/>
<pb n="KR4h0117_WYG_504-23b"/>
態風前劇腰支掌上狂芰荷髙日影雙浴綵鴛鴦<lb/>
秀色不忍見朝雲疑有無湘妃行拾翠天女笑投壺日<lb/>
映霓裳舉風廻玉袖扶若耶溪更好轉憶向江湖<lb/>
　　　送王子美<lb/>
帝室五雲外子行如轉蓬闗河秋水閘驛路菊花叢風<lb/>
急盧龍燒霜髙碣石鴻金韲調玉鱠還復念江東<lb/>
　　　九日聞諸公竹林宴戲簡<lb/>
九日逢秋霽羣賢集酒徒雲林千挺竹玉饌四腮鱸日<lb/>
<pb n="KR4h0117_WYG_504-24a"/>
落山河浄風髙鴈鶩呼茱萸都挿遍還少一人無<lb/>
　　　次韻馬司成賦孫中允松園居<lb/>
園接九峯翠池分三泖波青嵒隠叢桂白日卧髙蘿林<lb/>
曉霞光粲窻寒竹䕃多金華榮侍從那得戀漁簑<lb/>
　　　雨後集諸子<lb/>
雨聲催木葉秋序廹茱萸林吼風傳谷山蒸雲起湖客<lb/>
題幽澗竹人老故山蕪不盡窮途恨狂歌擊唾壺<lb/>
　　　雨<lb/>
<pb n="KR4h0117_WYG_504-24b"/>
香雨濕金沙輕隂蔽日華山蒸飛殿藹海潤簇樓霞地<lb/>
僻喧啼鳥林深尚落花載窺清淨理畢志梵王家<lb/>
　　　上大學士守谿王公<lb/>
威鳳冥翔萬里毛青山閒曵白雲袍五湖下上天池迥<lb/>
一柱東南日觀髙玉洞朝霞飡石乳璜溪秋水弄漁舠<lb/>
謝公不倦林泉賞無那蒼生屬望勞<lb/>
　　　彭蠡<lb/>
彭蠡當年勤我師髙皇親秉白旄麾荆人久已供王祭<lb/>
<pb n="KR4h0117_WYG_504-25a"/>
劉濞翻然㧞漢旗海内河山朝北斗帳前龍虎殿南維<lb/>
爾曹撲滅須臾事不動綃衣萬古垂<lb/>
　　　立秋日<lb/>
南紀清秋殺氣遙扶桑銅柱崒髙標風悲畫角闗山迥<lb/>
雲去蒼梧畢斗搖正憶郊迎虚玉輅即愁邊守醉金貂<lb/>
黄河白草蕭蕭去胡馬千羣出射鵰<lb/>
　　　新葺草堂簡二三鄰曲<lb/>
清狂自是躭風竹大隠何須倚市門背郭堂虚聊習静<lb/>
<pb n="KR4h0117_WYG_504-25b"/>
浣花溪遶即成村久拚江漢支離卧莫訝蛟龍屈宅尊<lb/>
北里南鄰俱酒伴祗應身世老清樽<lb/>
　　　袁氏山堂雨坐<lb/>
六月虚堂雨氣浮翠巖丹壑迥生秋雷霆破地時酣鬬<lb/>
河漢經天却倒流古木蒼藤森自得斑鳩黄鳥坐交愁<lb/>
羣峰更覺煙嵐外指㸃陽臺最上頭<lb/>
　　　石湖作<lb/>
勾吳山水秀西南雲白天青萬嶺含峭壁摶風時捲浪<lb/>
<pb n="KR4h0117_WYG_504-26a"/>
中流湧日恣成嵐金支翠節虚無見貝闕銀宫縹緲㕘<lb/>
漭漭乾坤祗自役草堂長枕百花潭<lb/>
　　　曉<lb/>
日髙風細林中眠乳燕斑鳩鳴半天傷春老去怯花鳥<lb/>
痛飲朝來中聖賢流水髙山心不競白雲飛絮夢相牽<lb/>
當門柳色青無賴誰為淵明乞酒錢<lb/>
　　　山堂<lb/>
過雨山堂蒸翠雲四簷籐竹鳥聲聞青天不動峰文坼<lb/>
<pb n="KR4h0117_WYG_504-26b"/>
錦石相鮮澗道分流水桃花真隔世草衣木食自為羣<lb/>
籠鵞寫帖闗幽興却憶風流晉右軍<lb/>
　　　夏日草堂撤去窻户肆設簟几清風洞越藤竹<lb/>
　　　　交䕃悠然有作<lb/>
錦石疎花暑氣清翠崖丹壑夏雲生已添海燕梁間語<lb/>
直看湖帆鏡裏行四壁驚風弦索響千林修竹簟紋明<lb/>
令人却憶王車騎更覺西山爽氣横<lb/>
　　　和文侍詔懷昭慶寺之作<lb/>
<pb n="KR4h0117_WYG_504-27a"/>
明光起草五雲邊猶憶同㕘雪竇禪花雨石牀聽説法<lb/>
竹林茶鼎愛談𤣥拂衣未許還廬社飛夢時能墮輞川<lb/>
借問玉皇香案吏何如兠率鍊形仙<lb/>
　　　閒居<lb/>
遶舍扶疎千樹林古臺鶯語晝沉沉山童佐舞調雙鶴<lb/>
病客閒居戲五禽阮籍猖狂讐禮法仲長樂志薄朝簪<lb/>
憑髙更覺青冥逺弋者徒聞黄鵠音<lb/>
　　　遊覽與二三子作<lb/>
<pb n="KR4h0117_WYG_504-27b"/>
芳挹北山桂饑茹南澗芝悠悠二三子空谷白雲期淨<lb/>
業青蓮宇澄懷秋水陂閒來展玉冊興至引藤巵自取<lb/>
山人適而將𤣥化窺朝隨野鼯出暮與落霞之龍性誰<lb/>
能擾鷗機本不疑形骸元土木悔吝迺磷淄是節方流<lb/>
火凉颷清我肌露華盈北渚月彩耀前墀松作笙簧聽<lb/>
川將縞練披酣歌似河朔清燕類南皮若問窮通理䝉<lb/>
莊吾所師<lb/>
　　　文二丈内翰過山莊作<lb/>
<pb n="KR4h0117_WYG_504-28a"/>
蔣徑薜蘿合仲園山水圍憐君棄金馬數為訪荷衣酌<lb/>
醴枯魚㸑調羮菰米肥溪溪水華淨嶺嶺秋霞飛林茂<lb/>
鳥聲樂山空人事違静知觀槿暇歌識採菱歸密篠盈<lb/>
丹壑髙花落翠微相招桂樹隠共息漢隂機身世杯中<lb/>
物生涯湖上磯洋洋泌之曲客去掩柴扉<lb/>
　　　曉<lb/>
緑荷遙挺葢紅蕉半捲書秋風一蕭瑟簷影散扶疎宿<lb/>
雨澄氛靄朝陽翔太虚人煙雜魚鳥山翠滿庭除碧委<lb/>
<pb n="KR4h0117_WYG_504-28b"/>
梧桐始紅收菡蓞餘天心察羣卉貞性在幽居峰態隨<lb/>
霞變瀾光與日舒莫將憔悴色貽笑楚江漁<lb/>
　　　秋夕<lb/>
秋風日夜清房櫳有佳色悠然東窻下落落羣松直<lb/>
　　　東齋<lb/>
旭日散髙齋離離檀樾影焚香對寶冊古院蒼苔静<lb/>
　　　湖上<lb/>
石湖春色太可憐却似美人明鏡前錦甸平鋪鴨緑水<lb/>
<pb n="KR4h0117_WYG_504-29a"/>
白雲飛動蔚藍天<lb/>
　　　題文待詔山中詩巻<lb/>
康樂流傳臨海作一時文采媿羊何只今寓直金鑾裏<lb/>
還憶東山舊薜蘿<lb/>
　　　古泉新齋對丹楓作<lb/>
紙窻棐几竹間房一樹丹楓倚夕陽啜盡茶甌猶不去<lb/>
野人偏自戀秋光<lb/>
　　　贈錢光禄元抑掛冠還山<lb/>
<pb n="KR4h0117_WYG_504-29b"/>
春明門外玉河橋軒騎如龍半下朝總道羣公餞光禄<lb/>
山林鐘鼎各逍遙<lb/>
　　　又<lb/>
羨殺漕湖即鏡湖桃花流水入虚無南歸不向君王乞<lb/>
原是滄浪舊釣徒<lb/>
　　　越溪莊作<lb/>
翠竹黄花湖上村西風喬木撼柴門誰人解識支離子<lb/>
草屩牛衣自牧豚<lb/>
<pb n="KR4h0117_WYG_504-30a"/>
　　　夜<lb/>
山腰小閣夜焚香煙滿平林月滿牀十里春湖明滅外<lb/>
竹枝歌散一天長<lb/>
　　　冬日<lb/>
列岫盈窻紫翠屯孤煙時起瀼西村日長幽鳥如琴筑<lb/>
院院松蘿静掩門<lb/>
　　　春日吳子雨過山居作<lb/>
雨重煙濃山更深半窻樓閣書隂隂道書一卷香凝榻<lb/>
<pb n="KR4h0117_WYG_504-30b"/>
巖翠千層鳥墮林<lb/>
　　　湖上逢曹子繩之<lb/>
童子論交二十年舊遊濩落已茫然石湖三月梨花雨<lb/>
忽漫相逢野寺前<lb/>
　　　蠶忌<lb/>
鶯老花殘不記春閉門蠶忌動經旬寧知畫閣鳴筝女<lb/>
墮地粧成錦繡人<lb/>
　石倉歴代詩選巻五百四<lb/>
</p>
<p>
</p>
  </div>
</body>
</text>
</TEI>
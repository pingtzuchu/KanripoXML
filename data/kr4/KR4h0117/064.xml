<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻六十四</head> <lb/>
    <p>
<pb n="KR4h0117_WYG_064-1a"/>
欽定四庫全書<lb/>
　石倉歴代詩選巻六十四<lb/>
　　　　　　　　　　　　明　曹學佺　編<lb/>
　中唐十八<lb/>
　　楊衡<hi>字仲師吳興人</hi>
　　　送春<lb/>
三月三十日春歸日復暮惆悵問春風明朝應不住送<lb/>
春曲江上眷眷東西顧但見撲水花紛紛不知數人生<lb/>
<pb n="KR4h0117_WYG_064-1b"/>
似行客兩足無停步日日趣前程前程幾多路兵刃與水<lb/>
火水火盡可違之去惟有老到來人間無避處感時良為<lb/>
已獨倚池南樹今日送春心心如别親故<lb/>
　　　經端溪峽中<lb/>
隂㟁東流水上有微風生素羽漾翠澗碧苔敷丹英重<lb/>
林宿雨晦逺岫孤霞明飛狖相攀牽白雲亂縱横有客<lb/>
泝輕檝閲勝匪羈程逍遙一息間糞土五侯榮搴茗庻<lb/>
蠲熱潄泉聊折酲寄言絲竹者詎識松風聲<lb/>
<pb n="KR4h0117_WYG_064-2a"/>
　　　秋夜閒居即事寄廬山鄭員外蜀郡苻處士<lb/>
憂思繁未整良辰㑹無由引領遲佳音星紀屢以周蓬<lb/>
閬絶華耀况乃處窮愁墜葉寒擁砌燈光夜悠悠開琴<lb/>
弄清弦窺月俯澄流冉冉鴻雁度蕭蕭帷箔秋悵懐石<lb/>
門詠緬邀碧鷄遊髣髴䝉顔色叢蘭隐芳洲<lb/>
　　　送鄭丞羅浮中習業<lb/>
百年泛飄忽萬事繫衰榮髙鴻脱矰繳達士去簪纓始<lb/>
從天目遊復作羅浮行雲卧石林密月窺花洞明全形<lb/>
<pb n="KR4h0117_WYG_064-2b"/>
在氣和習黙憑境清夙秘綘囊訣屢投金簡名鐘筦促<lb/>
離觴煙霞隨去程何當真府内重得欵平生<lb/>
　　　送公孫器自桂林歸蜀<lb/>
桂林淺復碧潺湲半露石將乗觸物舟暫駐飛空錫蜀<lb/>
林異青眼蓬戸高朱㦸風度杳難尋雲飄詎留跡舊戸<lb/>
閒花草馴鴿傍簷隙揮手共忘懐日墜千山夕<lb/>
　　　秋夜桂州宴送鄭十九侍御<lb/>
秋至觸物愁况當離别筵短歌銷夜燭繁緒徧高絃桂<lb/>
<pb n="KR4h0117_WYG_064-3a"/>
水舟始泛蘭堂榻詎懸一杯既離阻三歳奉周旋鴉噪<lb/>
更漏寂露濡風景鮮斯須不共此且為更留連<lb/>
　　　登紫霄峰贈黄仙師<lb/>
紫霄不可陟靈峰信穹崇下有瓊樹枝上有翠髮翁雞<lb/>
鳴秋漢側日出紅霞中璨璨真仙子執旄為侍童焚香<lb/>
杳忘言黙思含太空世華徒熠耀虗室自朦朧雲氣瓊<lb/>
瑶圃龜息芝蘭叢玉籙掩不開天忩微微風兹焉悟佳<lb/>
㫖塵境亦幽通浩淼臨廣津永用挹無窮<lb/>
<pb n="KR4h0117_WYG_064-3b"/>
　　　題𤣥和師仙藥室<lb/>
山邊蕭寂處石掩浮雲扃遶室㣲有路松煙深㝠㝠入<lb/>
松汲寒水對鶴問仙經石几香未盡水花風欲零何年<lb/>
去華表幾度窮蒼㝠却顧宦遊子眇如霜中螢<lb/>
　　　遊陸先生故巖居<lb/>
獨壑臨萬嶂蒼苔絶行跡仰窺猿挂樹俯對鶴巢石上<lb/>
有一巖屋相傳靈人宅深林無陽暉幽水轉鮮碧拾薪<lb/>
遇遺鼎探空得古籍結念候雲興燒香坐終夕<lb/>
<pb n="KR4h0117_WYG_064-4a"/>
　　　遊峽山寺<lb/>
結構天南畔勝絶固難儔幸䝉時所漏遂得恣閒遊路<lb/>
石䕃松葢檻藤維鶴舟雨霽花木潤風和景氣柔寳殿<lb/>
敞丹扉靈幡垂絳旒照曜芙蓉壺金人居上頭翔禽拂<lb/>
危刹落日避層樓端溪瀰漫駛曲澗潺湲流高居何重<lb/>
沓登覽自夷猶煙霞無隱態巖洞詎遺幽奔駟非乆耀<lb/>
馳波肯暫留㑹從香火縁滅跡此山丘<lb/>
　　　宿陟岵寺雲律師院<lb/>
<pb n="KR4h0117_WYG_064-4b"/>
像宇鬱參差寶林疎復密中有彌天子燃燈坐虗室心<lb/>
澄紅蓮喻跡羈青眼律玉鑪揚翠煙金經開縹帙肆陳<lb/>
堅固學破我夢幻質碧水灑塵纓凉扇當夏日宿禽詎<lb/>
相保迸火煙欲失願迴戚促勞趨隅事休逸<lb/>
　　　詠蓮<lb/>
凝鮮霧渚夕陽艶緑波風魚遊乍散藻露重稍欹紅楚<lb/>
客傷暮節吳娃泣敗叢促令芳本固寜望雪霜中<lb/>
　　　病中赴袁州次香館<lb/>
<pb n="KR4h0117_WYG_064-5a"/>
病輿憩上館繚繞向山隅荒葛漫歌壁幽禽啄朽株力<lb/>
㣲怯升䧏意欲結踟蹰誰能挹香水一為濯煩紆<lb/>
　　　朱絲絃<lb/>
寂寞瑶琴上深知直者情幸傳朱鷺曲那止素絲名瑞<lb/>
草人空仰王言世乆行大方聞正位樂府動清聲文武<lb/>
音初合宮商調屢更誰能向機杼終日泣無成<lb/>
　　　征人<lb/>
西風屢鳴雁東郊未昇日繁煙漠漠昬暗騎蕭蕭出望<lb/>
<pb n="KR4h0117_WYG_064-5b"/>
雲愁玉塞眠月想蕙質借問露沾衣何如香滿室<lb/>
　　　盧十五竹亭送姪儞歸山<lb/>
落葉寒擁壁清霜夜沾石正是憶山時復送歸山客殷<lb/>
勤盈樽酒曉月當忩白<lb/>
　　　江陵送客歸河北<lb/>
逺客歸故里臨路結徘徊山長水復濶無因重此來聊<lb/>
將歌一曲送子手中杯<lb/>
　　　送王秀才往安南<lb/>
<pb n="KR4h0117_WYG_064-6a"/>
君為蹈海客客路誰諳悉鯨度乍凝山鷄鳴先見日所<lb/>
嗟廻棹晩倍結離情密無貪合浦珠念守江陵橘<lb/>
　　　桂州與陳羽念别<lb/>
慘戚損志抱因君時解顔重歎今夕念復在幾夕間碧<lb/>
桂水連海蒼梧雲滿山茫茫從此去何路入秦關<lb/>
　　　長安秋二首<lb/>
玉纓翠佩雜輕羅香汗微漬朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>為君起唱白紵歌<lb/>
清聲裊雲繫思多疑笳哀瑟時相和金壺半傾芳夜促<lb/>
<pb n="KR4h0117_WYG_064-6b"/>
梁塵霏霏闇紅燭令君安坐聽終曲墜葉飄花難再復<lb/>
躡珠履步瓊筵輕身起舞紅燭前芳姿艷態妖且妍廻<lb/>
眸轉袖暗催絃凉風蕭蕭漏水急月華泛灧紅蓮濕牽<lb/>
裠攬帶翻成泣<lb/>
　　　烏啼曲<lb/>
可憐楊葉復楊花雪浄煙深碧玉家烏栖不定枝條弱<lb/>
城頭夜半聲啞啞浮萍流蕩門前水任罥芙蓉莫浣紗<lb/>
　　　宿雲溪觀賦得秋燈引送客<lb/>
<pb n="KR4h0117_WYG_064-7a"/>
雲房寄宿秋夜客一燈熒熒照虗壁蟲聲呼客客未眠<lb/>
幾人語話清景側不可離别愁紛多秋燈熒熒奈别何<lb/>
　　　哭李象<lb/>
白雞黄犬不將去寂寞空餘葬時路草苑花開年復年<lb/>
後人知是何人墓憶君思君獨不眠夜寒月照青楓樹<lb/>
　　　宿陸氏齋賦得殘燈詩<lb/>
殷勤照永夜屬思未成眠餘暉含薄霧落燼迸空筵誰<lb/>
比秦樓曉緘愁别幌前<lb/>
<pb n="KR4h0117_WYG_064-7b"/>
　　　經趙處士居<lb/>
雲居避世客髪白習儒經有地草空緑無人山自青廢<lb/>
梁悲逰水卧木思荒庭向夕霏煙歛徒看處士星<lb/>
　　　春日偶題<lb/>
何處春先到橋東水北亭凍花開未白弱柳綻微青就<lb/>
日移輕榻遮風畏小屏不勞人勸醉鶯語漸叮嚀<lb/>
　　　秋夜<lb/>
漢浦常多别星橋忽重遊向雲迎翠輦當月拜珠旒寢<lb/>
<pb n="KR4h0117_WYG_064-8a"/>
幌凝宵態妝奩閉晩愁不堪鳴杼日空對白榆秋<lb/>
　　　廣州石門寺重送李尚赴朝時兼宗正卿<lb/>
象闕趨雲陛龍宫憩石門清鐃猶啓路黄髪重攀轅藻<lb/>
變朝天服珠懐委地言那令蓬戸客兹席未離樽<lb/>
　　　送孔周南之海謁王尚書<lb/>
泛棹若流萍桂寒山更清望雲生碧落看日下滄溟潮<lb/>
盡收珠母沙閒拾翠翎自趨龍㦸下再為誦芳馨<lb/>
　　　冬夜舉公房送崔秀才歸南陽<lb/>
<pb n="KR4h0117_WYG_064-8b"/>
聞君動征棹犯夕故來尋强置一樽酒重欵百年心燈<lb/>
白霜氣冷室虗松韻深南陽三顧地幸偶價千金<lb/>
　　　題山寺<lb/>
千峰白露後雲壁掛殘燈曙色海邉日經聲松下僧意<lb/>
閒門不閉年去水空澄稽首如何問森羅盡一乗<lb/>
　　　送徹公<lb/>
白首年空度幽居俗豈知敗蕉依晩日孤鶴立秋墀乆<lb/>
客何由造禪門不可窺㑹同塵外友齋沐奉威儀<lb/>
<pb n="KR4h0117_WYG_064-9a"/>
　　　贈廬山道士<lb/>
寂寥髙室古松寒松下仙人字委鸞頭垂白髪朝鳴磬<lb/>
手把青芝夜遶壇物象自隨塵外滅真源長向性中看<lb/>
悠悠萬古皆如此秋比松枝春比蘭<lb/>
　　　詠春色<lb/>
靄靄復濛濛非霧滿晴空密添宫柳翠暗泄路桃紅縈<lb/>
絲光乍失縁隟影纔通夕迷鴛枕上朝漫綺絃中促駟<lb/>
馳香陌勞鶯囀艶叢可憐腸斷望併在洛城東<lb/>
<pb n="KR4h0117_WYG_064-9b"/>
　　　早春即事<lb/>
眼重朝眠足頭輕宿醉醒陽光滿前戸雪水半中庭物<lb/>
候隨天氣春光逐地形北簷梅晩白東㟁柳先青葱隴<lb/>
抽羊角松巢墜鶴翎老來詩更拙吟罷少人聽<lb/>
　　　九日陪樊尚書龍山宴集<lb/>
孟嘉從宴地千乗復登臨縁危陟高步憑曠寫幽襟黄<lb/>
花翫初馥羽酌喜盈斟雲雜組繡色樂和山水音斾搖<lb/>
秋吹急筵巻夕光沈都人瞻騎火猶知隔寺深<lb/>
<pb n="KR4h0117_WYG_064-10a"/>
　　　邉思<lb/>
蘇武節毛盡李陵音信稀梅當隴上發人向隴頭歸<lb/>
　　　夜步次古城<lb/>
茫茫興與廢惟有古時城夜半無鳥雀花枝當月明<lb/>
　　　寄僧<lb/>
忩燈寒几盡簾雨曉階愁何似禪栖客灰心在沃洲<lb/>
　　　山齋獨宿晏上人<lb/>
幢幢雲樹秋黄葉下山頭蟲響夜難度夢閒神不遊<lb/>
<pb n="KR4h0117_WYG_064-10b"/>
　　　宿吉祥寺寄廬山隐者<lb/>
風鳴雲外鐘鶴宿千年松相思杳不見月出山重重<lb/>
　　　題花樹<lb/>
都無看花意偶到樹邉來可憐枝上色一一為愁開<lb/>
　　　送徹公<lb/>
北風吹霜霜月明荷葉枯盡越水清别來幾度龍宫宿<lb/>
雪山童子應相迎<lb/>
　　　春夢<lb/>
<pb n="KR4h0117_WYG_064-11a"/>
空庭日照花如錦紅妝羙人當晝寢傍人不知夢中事<lb/>
惟見玉釵時墜枕<lb/>
　　　宿青牛谷<lb/>
隨雲步入青牛谷青牛道士留我宿可憐夜乆月明中<lb/>
惟有壇邊一枝竹<lb/>
　　　仙女詞<lb/>
玉京初侍紫皇君金縷鴛鴦滿絳裠仙宮一閉無消息<lb/>
遙結芳心向碧雲<lb/>
<pb n="KR4h0117_WYG_064-11b"/>
　　楊巨源<hi>字景山蒲州人</hi>
　　　登寜州城樓<lb/>
宋玉本悲秋今朝更上樓清波樓下去此意重悠悠晩<lb/>
菊臨杯思寒山滿郡愁故關非内地一為漢家羞<lb/>
　　　辭魏博田尚書出境後因登叢臺<lb/>
薦書及龍鍾此事鏤心骨親知殊悢悢徒御方咄咄叢<lb/>
臺邯鄲郡臺上見新月離恨始分明川原更超忽懐仁<lb/>
淚空盡感事情彌發他時躧履聲曉日升丹闕<lb/>
<pb n="KR4h0117_WYG_064-12a"/>
　　　秋日題陳宗儒圃亭悽然感舊<lb/>
曾隨何水部待月東亭宿今日重凭欄清風空在竹前<lb/>
山依舊碧閒草經秋緑時物方宛然蛛絲一何速<lb/>
　　　題趙孟莊<lb/>
管鮑化為塵交道存如線升堂俱自媚得路難相見懿<lb/>
君敦三益頽俗期一變心同襲芝蘭氣合迴霜霰石門雲<lb/>
卧久玉洞花尋徧王濬愛旌旗梁竦勞州縣煙鴻秋更<lb/>
逺天馬寒愈健願事郭先生青囊書幾巻<lb/>
<pb n="KR4h0117_WYG_064-12b"/>
　　　送李虞仲秀才歸東都因寄元李二友<lb/>
髙翼閒未倦孤雲曠無期晴霞海西畔秋草燕南時鄴<lb/>
中多上才耿耿丹霄姿顧我于逆旅與君發光儀同將<lb/>
儒者方獲黍㒞人知幽蘭與芳佩寒玉鏘美詞舊友在<lb/>
伊洛鳴蟬思山陂到來再春風夢盡雙瓊枝素業且無<lb/>
負青㝠殊未遲南橋天氣好脉脉一相思<lb/>
　　　别鶴詞送令狐校書之桂府<lb/>
海鶴一為别髙程方窅然影揺江漢渚思結瀟湘天皎<lb/>
<pb n="KR4h0117_WYG_064-13a"/>
然仰白日真姿栖紫煙含情九霄際顧侶五雲前遐心<lb/>
屬清都凄響激朱絃超遥聞風雨迢遞各山川東南信<lb/>
多美㑹合當有年雌飛唳㝠㝠此意何由傳<lb/>
　　　野園獻果呈員外<lb/>
西園果初熟上客心逾愜凝粉乍辭枝飄紅仍帶葉幽<lb/>
姿寫瓊實殷彩呈粧頰持此贈佳期清芬羅袖裛<lb/>
　　　夏日苦熱同長孫主簿過仁壽寺納凉<lb/>
火入天地鑪南方正何劇四郊長雲紅六合太陽赤爀<lb/>
<pb n="KR4h0117_WYG_064-13b"/>
爀沸泉壑燄燄焦砂石思減祝融權期匡諸子宅因投<lb/>
竹林寺一問青蓮客心空得清凉理證等喧寂開襟天<lb/>
籟廻步履雨花積微風動珠簾惠氣入瑶席境閒性方<lb/>
謐塵逺趣皆適淹駕殊未還朱欄敞虗碧<lb/>
　　　月宫詞<lb/>
宫中月明何所似如積如流滿田地乍過前殿曾學眉<lb/>
廻照長門慣催涙昭陽昨夜秋風來綺閣金鋪清影開<lb/>
藻井浮花共凌亂玉階零露相徘徊稍映明河泛仙馭<lb/>
<pb n="KR4h0117_WYG_064-14a"/>
滿忩猶在更衣處管絃迴燭無限情環佩憑欄不能去<lb/>
皎皎蒼蒼千里同穿煙飄葉九門通珠簾欲巻畏成水<lb/>
瑶席初陳驚似空復值君王事歡宴宫女三千一時見<lb/>
飛葢愁看素暈低稱觴願踏清輝徧江上無雲夜可憐<lb/>
冐沙披浪自嬋娟若共心賞風流夜那比髙髙太液前<lb/>
　　　楊花落<lb/>
北斗南迴春物老紅英落盡緑隂早韶風澹蕩無所依<lb/>
偏惜垂楊作春好此時可憐楊柳花縈盈艷曵滿人家<lb/>
<pb n="KR4h0117_WYG_064-14b"/>
人家女兒出羅幕静掃玉庭待花落寳環纎手捧更飛<lb/>
翠羽輕裾承不着歴歴瑶琴舞金陳菲紅拂黛憐玉人<lb/>
東園桃李芳巳歇獨有楊花嬌暮春<lb/>
　　　大堤詞<lb/>
二八嬋娟大堤女開壚相對依江渚待客登樓向水看<lb/>
邀郎巻幔臨花語細雨濛濛濕芰荷巴東商旅駐帆多<lb/>
自傳芳酒飜紅袖誰調妍妝囘翠蛾珍簟華燈夕陽後<lb/>
當壚理瑟矜纎手月落星微五鼓聲春風揺蕩忩前柳<lb/>
<pb n="KR4h0117_WYG_064-15a"/>
歳歳逢迎沙㟁間背人多整緑雲鬟無端嫁與五陵少<lb/>
離别煙波傷玉顔<lb/>
　　　題表丈二大夫書齋<lb/>
盛府自蓮花羣公共歳華蘭姿丈人圃松色大夫家素<lb/>
卷堆瑤席朱絃映綘紗詩題三百首高韻照春霞<lb/>
　　　送殷員外使北蕃<lb/>
雙旛將雨露萬里入煙沙和氣生中國薰風屬外家塞<lb/>
蘆隨雁影關柳拂駝花努力黄雲北仙曹有雉車<lb/>
<pb n="KR4h0117_WYG_064-15b"/>
　　　送許侍御充雲南哀册使判官<lb/>
萬里永昌城威儀奉聖明氷心瘴江冷霜憲漏天晴荒<lb/>
外開亭候雲南降斾旌他時功自許絶域轉哀榮<lb/>
　　　春晚東歸留贈李功曹<lb/>
芳田岐路斜脉脉昔年華雲路青絲騎塵含翠幰車歌<lb/>
聲仍隔水醉色未侵花惟有懐鄉客東飛羡曙鵶<lb/>
　　　酬令狐員外直夜書懐見寄<lb/>
花枝暖欲舒粉署夜方初世職推傳盛春刑是减餘芸<lb/>
<pb n="KR4h0117_WYG_064-16a"/>
香能䕶字鉛槧善呈書此地從頭白經年望雉車<lb/>
　　　送太和公主和蕃<lb/>
北路古來難年光獨認寒朔雲侵鬂起邊月向眉殘蘆<lb/>
井尋沙到花門度磧看薫風一萬里來處是長安<lb/>
　　　送供奉定法師歸安南<lb/>
故鄉南越外萬里碧雲峰經論辭天去香花入海逢鷺<lb/>
濤清梵徹蜃閣化城重心到長安陌交州後世鐘<lb/>
　　　長城聞笛<lb/>
<pb n="KR4h0117_WYG_064-16b"/>
孤城笛滿林斷續共霜砧夜月䧏羌淚秋風老將心静<lb/>
過寒壘徧暗入故園深惆悵梅花落山川不可尋<lb/>
　　　秋日韋少府㕔池上詠石<lb/>
主人得幽石日覺公堂清一片池上色孤峰雲外情舊<lb/>
林紅蘚在秋水緑㾗生何必澄湖畔移來有令名<lb/>
　　　清明日后土祠送田徹<lb/>
清明千萬家處處是年華榆柳芳辰火梧桐今日花祭<lb/>
祠結雲綺遊陌擁香車惆悵田郎去原迴煙樹斜<lb/>
<pb n="KR4h0117_WYG_064-17a"/>
　　　春日送沈贊府歸潯陽覲叔父<lb/>
潯陽阮咸宅九𣲖竹林前花嶼髙如浪雲峰逺似天江<lb/>
聲在南巷海氣入東田才子今朝去風濤思渺然<lb/>
　　　和權相公南園閒渉寄廣宣上人<lb/>
浩氣抱天和閒園載酒過步因秋景曠心向晚雲多翠<lb/>
玉思迴鳯𤣥珠肯在鵞問師登幾地空性奈詩何<lb/>
　　　與李文仲秀才同賦泛酒花詩<lb/>
若道春無賴飛花合逐風巧知人意裏解入酒杯中香<lb/>
<pb n="KR4h0117_WYG_064-17b"/>
濕勝含露光搖似泛空請君迴首看幾片舞芳叢<lb/>
　　　同趙校書題普救寺<lb/>
東門髙處天一望幾悠然白浪過城下青山滿寺前塵<lb/>
光分驛道嵐色到人煙氣象須文字逢君大雅篇<lb/>
　　　春日與劉評事過故證上人院<lb/>
曽共劉諮議同時事道林與君方掩淚來客是知心階<lb/>
雪凌春積煙鐘向夕深依然舊童子相送出花隂<lb/>
　　　冬夜陪丘侍御先軰聽崔校書彈琴<lb/>
<pb n="KR4h0117_WYG_064-18a"/>
雪滿中庭月映林謝家幽賞在瑶琴楚妃波浪天南逺<lb/>
蔡女煙沙漠北深顧盼何曾因誤曲殷勤終是感知音<lb/>
若將雅調開詩興未忝丘遲宿昔心<lb/>
　　　題賈巡官林亭<lb/>
白鳥閒棲亭樹枝緑樽仍對菊花籬許詢本愛交禪侶<lb/>
陳實由來是好兒明月出雲秋館思逺泉經雨夜忩知<lb/>
門前長者無虗轍一片寒光動水池<lb/>
　　　和元員外題昇平里新齋<lb/>
<pb n="KR4h0117_WYG_064-18b"/>
因知休沐諸幽勝遂肯高齋枕廣衢舊地已開新玉圃<lb/>
春山仍展緑雲圖心源邀得閒詩證肺氣宜將慢酒扶<lb/>
此外惟應任真宰同塵最是道門樞<lb/>
　　　贈史開封<lb/>
天低荒草誓師壇鄧艾心知戰地寛鼓角迴臨霜野曙<lb/>
旌旗高對雪峰寒五營向水紅塵起一劒凌風白日看<lb/>
曽從伏波征絶域磧西蕃部怯金鞍<lb/>
　　　贈渾鉅中允<lb/>
<pb n="KR4h0117_WYG_064-19a"/>
公子髫年四海聞城西侍獵雪紛紛馬盤曠野弦開月<lb/>
雁落寒原箭在雲曽向天西穿虜陣慣遊花下領儒羣<lb/>
一枝瓊萼朝光好綵服飄飄從冠軍<lb/>
　　　和大夫邉春呈長安親故<lb/>
嚴城吹笛思寒梅二月氷河一半開紫陌詩情依舊在<lb/>
黒山弓力畏春來遊人曲㟁看花發走馬平沙獵雪迴<lb/>
旌斾朝天不知晩將星高處近三台<lb/>
　　　張郎中段員外初直翰林報寄長句<lb/>
<pb n="KR4h0117_WYG_064-19b"/>
秋空如練瑞雲明天上人間莫問程丹鳯詞頭供二妙<lb/>
金鑾殿角直三清方瞻北極臨星月猶向南班滯姓名<lb/>
啓沃朝朝深禁裏香爐煙外是公卿<lb/>
　　　奉寄通州元九侍御<lb/>
大明宫殿鬱蒼蒼紫禁龍樓直署香九陌華軒争道路<lb/>
一枝寒玉任煙霜須聽瑞雪傳心語却被啼猿續涙行<lb/>
共説聖朝容直氣期君新嵗奉恩光<lb/>
　　　盧郎中拜陵遇雪䝉見召因寄<lb/>
<pb n="KR4h0117_WYG_064-20a"/>
南宫使者有光輝欲拜諸陵瑞雪飛蘋葉巳脩青玉薦<lb/>
柳花仍拂七車衣應同谷口尋春去定似山隂帶月歸<lb/>
寒冷出郊由未得羡君將事看芳菲<lb/>
　　　和劉員外陪韓僕射野亭公宴<lb/>
好客風流瑇瑁簪重簷高幕曉沈沈綺筵霜重旌旗滿<lb/>
玉帳天清絃管聲繁盛徒過魯儒目衆歡方集漢郎心<lb/>
寒笳一曲嚴城暮雲騎連嘶香外林<lb/>
　　　邵州陪王郎中宴<lb/>
<pb n="KR4h0117_WYG_064-20b"/>
西塞無塵多玉筵貔貅鴛鷺儼相連紅茵照水開樽爼<lb/>
翠幕當雲發管絃歌態曉臨團扇静舞容春映薄衫妍<lb/>
魯儒縱使他時有不似歡娛及少年<lb/>
　　　送定師歸蜀<lb/>
鳯城初日照紅樓禁寺公卿識惠休詩引棣花霑一雨<lb/>
經分貝葉向雙流孤猿學定前山夕逺雁傷離幾地秋<lb/>
空性碧雲無處所約公曽許剡溪遊<lb/>
　　　送澹公歸嵩山龍潭寺葬<lb/>
<pb n="KR4h0117_WYG_064-21a"/>
野煙秋水蒼茫逺禪境真機去住閒雙樹為容思舊壑<lb/>
千花成塔禮寒山洞宫曽向龍邉宿雲徑應從鳥外還<lb/>
莫戀本師金骨地空門無處復無關<lb/>
　　　早朝<lb/>
鐘傳清禁纔應徹漏報仙闈儼巳開雙闕薄煙籠菡萏<lb/>
九成初日照蓬萊朝時但向丹墀拜仗下方從碧殿迴<lb/>
聖道逍遥更何事願將巴曲贊康哉<lb/>
　　　元日含元殿下立仗上門下相公<lb/>
<pb n="KR4h0117_WYG_064-21b"/>
臨軒啓扇似雲收率土朝天極水流瑞色含春當正殿<lb/>
香煙捧日在髙樓三朝氣早迎恩澤萬歳聲長繞冕旒<lb/>
請問漢家功第一麒麟閣上識酇侯<lb/>
　　　酬于駙馬<lb/>
芳時碧落心應斷今日清詞事不同瑤草秋殘仙圃在<lb/>
彩雲天逺鳯樓空晴花暖送金羈影凉葉寒生玉殿風<lb/>
長得聞詩歡自足㑹看春露濕蘭叢<lb/>
　　　贈張將軍<lb/>
<pb n="KR4h0117_WYG_064-22a"/>
關西諸將揖容光獨立營門劒有霜知愛魯連歸海上<lb/>
肯令王翦在頻陽天晴紅幟當山滿日暮清笳入塞長<lb/>
年少功髙人最美漢家壇樹月蒼蒼<lb/>
　　　和侯大夫秋原山觀征人囘<lb/>
兩河戰罷萬方清原上軍囘識舊營立馬望雲秋塞静<lb/>
射鵰臨水晩天晴戍閒部伍分岐路地逺家鄉寄斾旌<lb/>
聖代止戈資廟略諸侯不復更長征<lb/>
　　　贈隣家老將<lb/>
<pb n="KR4h0117_WYG_064-22b"/>
白首羽林郎丁年戍朔方隂天瞻磧落秋日度遼陽大<lb/>
漠寒山黑孤城夜月黄十年依蓐食萬里帶金瘡拂雪<lb/>
陳師祭衝風立教場箭飛瓊羽合旗動火雲張虎翼分<lb/>
營勢魚鱗擁陣行誓心清塞色鬬血雜沙光戰地晴輝<lb/>
薄軍門曉氣長冦深争暗襲關迥勒春防身賤竟何訴<lb/>
天髙徒自傷功成封寵將力盡到貧鄉雀老方悲海鷹<lb/>
衰却念霜空餘孤劒在開匣一霑裳<lb/>
　　　贈侯侍御<lb/>
<pb n="KR4h0117_WYG_064-23a"/>
逸步辭羣迹㤀機結道心敦詩揚大雅映古酌髙音逃<lb/>
禍栖蝸舍因醒解豸簪紫蘭秋露濕黄鶴曉天隂舊葉<lb/>
餘荒草寒山出逺林月明多宿寺世亂重悲琴霄漢時<lb/>
應在詩書道未沈坐期閶闔霽雲暖一開襟<lb/>
　　　懐德抒情寄上信州座主<lb/>
五馬江天郡諸生淚共垂讌餘明主德恩在侍臣知悵<lb/>
望緘雙鯉龍鍾假一枝玉峰遙寄夢雲海暗傷離幢葢<lb/>
全家去琴書首路隨滄州值康樂明月向元規鵷鳯終<lb/>
<pb n="KR4h0117_WYG_064-23b"/>
凌漢蛟龍㑹出池蕙香因暖發松色肯寒移舉世瞻風<lb/>
藻當朝揖羽儀加餐門下意溪水緑逶迤<lb/>
　　　春日奉獻聖壽無疆詞三首<lb/>
文物京華盛謳謡國步康瑶池供壽酒銀漢灑宸章靈<lb/>
羽含雙闕雷霆肅萬方代推仙祚逺春共聖恩長鳯扆<lb/>
臨花暖龍鑪傍日香遥知千萬歳天意奉君王<lb/>
　　　其二<lb/>
鴛鷺彤庭際軒車綺陌前九城多好樂萬井半祥煙人<lb/>
<pb n="KR4h0117_WYG_064-24a"/>
醉逢堯酒鶯歌答舜絃花明御溝水香暖禁城天賜宴<lb/>
文逾盛徵歡物更研無窮艶陽月長奉太平年<lb/>
　　　其三<lb/>
代是文明晝春當宴喜時鑪煙添柳重宫漏出花遲漢<lb/>
典方寛律周官正采詩碧霄傳鳳吹紅旭在龍旗造化<lb/>
膺神契陽和沃聖思無因隨百獸率舞奉丹墀<lb/>
　　　奉酬竇郎中早入省苦寒見寄<lb/>
𤣥㝠怒含風羣物戒嚴節空山頑石破幽澗層氷裂題<lb/>
<pb n="KR4h0117_WYG_064-24b"/>
詩金華彦接武丹霄烈曠懐玉京雲孤唱粉垣雪窮隂<lb/>
總凝沍正氣偏肅殺天狼看墜地霜兎敢拒穴悠然蓬<lb/>
蒿士亦得奉朝謁羸驂苦遲遲單僕怨切切端闈仙階<lb/>
邃廣陌凍橋滑旭日鴛鷺行瑞煙芙蓉闕司寒申鄭重<lb/>
成歳在凛冽謝監逢酒時袁生閉門月漸思霜霰减欲<lb/>
報陽和發誰家挾纊心為聽逺人説<lb/>
　　　送杜郎中使君赴䖍州<lb/>
迢遞南康路清輝得使君虎符秋領俗鵷署早辭羣地<lb/>
<pb n="KR4h0117_WYG_064-25a"/>
逺仍連戍城嚴本帶軍傍江低檻月當嶺滿忩雲境勝<lb/>
閭閻間天清水陸分和詩將惠政頌述九衢聞<lb/>
　　　夏日裴尹員外西齋看花<lb/>
笑向東來客看花枉在前始知清夏月更勝艶陽天露<lb/>
濕呈妝汙風吹畏火燃葱蘢和葉盛爛熳壓枝鮮紅彩<lb/>
當鈴閣清香到玉筵蝶栖驚曙色鶯語殢晴煙得地殊<lb/>
堪賞過時倍覺妍芳菲遲最好惟是謝家憐<lb/>
　　　題范陽金䑓驛<lb/>
<pb n="KR4h0117_WYG_064-25b"/>
六國惟求客千金遂築臺若令逢聖代憔悴郭生囘<lb/>
　　　寄薛侍御<lb/>
世上無窮事生涯莫廢詩何曽好風月不是憶君時<lb/>
　　　宿藏公院聽齊孝若彈琴<lb/>
禪思何妨在玉琴真僧不見聽時音離聲怨調秋堂夕<lb/>
雲向蒼梧湘水深<lb/>
　　　答振武李逢吉判官<lb/>
近來時輦都無異把酒皆言肺病同惟有單于李評事<lb/>
<pb n="KR4h0117_WYG_064-26a"/>
不將華髪負春風<lb/>
　　　唐昌觀玉蘂花詠<lb/>
晴空素艶照霞門杳灑天風不到塵持贈昔聞將白雪<lb/>
蘂珠宫上玉花春<lb/>
　　　賦得灞㟁柳留辭鄭員外<lb/>
楊柳含煙灞㟁春年年攀折為行人好風儻借低枝便<lb/>
莫遣青絲掃路塵<lb/>
　　　贈崔駙馬<lb/>
<pb n="KR4h0117_WYG_064-26b"/>
百尺梧桐畫閣齊簫聲落處翠雲低平陽不惜黄金障<lb/>
細雨花驄踏作泥<lb/>
　　　聽李憑弹箜篌<lb/>
聽奏繁絃玉殿清風傳曲度禁林明君王聽樂棃園暖<lb/>
翻到雲門第幾聲<lb/>
　　　和練秀才楊柳<lb/>
水邊楊柳緑煙絲立馬煩君折一枝惟有春風最相惜<lb/>
殷勤更向手中吹<lb/>
<pb n="KR4h0117_WYG_064-27a"/>
　　　題雲師山房<lb/>
雲公蘭若深山裏月明松殿微風起試問空門清浄心<lb/>
蓮花不省秋潭水<lb/>
　　　觀妓人入道<lb/>
荀令歌鐘北里亭翠蛾紅粉敞雲屛舞衣施盡餘香在<lb/>
今日花前學誦經<lb/>
　<lb/>
　<lb/>
<pb n="KR4h0117_WYG_064-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷六十四<lb/>
</p>
<p>
</p>
  </div>
</body>
</text>
</TEI>
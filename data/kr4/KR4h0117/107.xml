<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百七</head> <lb/>
    <p>
<pb n="KR4h0117_WYG_107-1a"/>
欽定四庫全書<lb/>
　石倉歴代詩選巻一百七<lb/>
　　　　　　　　　　　　明　曹學佺　編<lb/>
　方外四<lb/>
　　釋䕶國<hi>江南人大厯僧</hi>
　　　歸山作<lb/>
諠靜各有路偶隨心所安縱然好朝市終不忘林巒四<lb/>
皓將拂衣二疎能挂冠窻前隱逸傳每日三時看靳尚<lb/>
<pb n="KR4h0117_WYG_107-1b"/>
那可論屈原亦可歎至今黄泉下名及青雲端松牖見<lb/>
初月花間禮古壇何處論心懐世上空漫漫<lb/>
　　　别盛安<lb/>
情人取次幾淹留别後南州與北州月色為憐今夜客<lb/>
砧聲那似去年秋欲除豺虎論三略莫對雲山詠四愁<lb/>
親故相逢休借問古來無種是王侯<lb/>
　　　逢靈道士<lb/>
浮丘山上見黄冠松栢森森歩古壇一莖青竹以為杖<lb/>
<pb n="KR4h0117_WYG_107-2a"/>
數顆仙桃仍未餐長安市裏方賣卜武陵溪畔每燒丹<lb/>
縮地往來無定所花源到處路漫漫<lb/>
　　　傷蔡處士<lb/>
篋中遺草是琅玕對此空令灑淚㸔三逕尚餘行迹在<lb/>
數螢猶是映書殘晨光不借泉門曉暝色惟添隴樹寒<lb/>
欲問皇天天更逺有才無命説應難<lb/>
　　　訪雲母山僧<lb/>
森然古巖裏淨行一番僧松下濾寒水佛前燒夜燈蓮<lb/>
<pb n="KR4h0117_WYG_107-2b"/>
花國土異貝葉梵書能想到空王境無心問愛憎<lb/>
　　　題王班水亭<lb/>
湖上見秋色曠然如爾懐豈惟歡隴畆兼亦外形骸待<lb/>
月歸山寺彈琴坐暝齋布衣閒自貴何用謁天階<lb/>
　　　許州鄭使君孩子<lb/>
毛骨貴天生肌膚片玉明見人空解笑弄物不知名國<lb/>
器嗟猶小門風望益清抱來芳樹下時引鳯雛聲<lb/>
　　　愴故人舊居<lb/>
<pb n="KR4h0117_WYG_107-3a"/>
惆悵至日暮寒鴉啼樹林破階苔色厚殘壁雨痕深命<lb/>
與時不遇年為病所侵空餘行逕在令我歎人琴<lb/>
　　　臨川道中<lb/>
出谷入谷路囘轉秋風已至歸期晩舉頭何處望來蹤<lb/>
萬仭千山鳥飛逺<lb/>
　　清塞<lb/>
　　　留辭杭州姚合郎中<lb/>
波濤千里隔抱疾亦相尋㑹宿逢高燒辭歸值積霖叢<lb/>
<pb n="KR4h0117_WYG_107-3b"/>
桑山杏迥孤燭海船深尚有重來約知無省閣心<lb/>
　　　送分定歸靈夏<lb/>
南遊多老疾見説講經稀塞寺幾僧在關城空自歸帶<lb/>
河衰草斷映月旱沙飛却到禪齋後邊軍識衲衣<lb/>
　　　酬吳之問見贈<lb/>
已當鳴雁夜多事不同居故疾離城晩秋林見月疎趂<lb/>
鐘關靜户帶葉巻殘書盪槳朝南去荒園乆廢鉏<lb/>
　　　冬日山居思鄉<lb/>
<pb n="KR4h0117_WYG_107-4a"/>
太野始嚴凝雲天曉色澄樹寒稀宿鳥山迥少來僧背<lb/>
日收窻雪開爐釋硯氷忽然歸故國孤想寓西陵<lb/>
　　　送耿山人歸湖南<lb/>
南行隨老僧舊業一池菱兩鬢已垂雪五湖歸挂罾夜<lb/>
濤鳴柵鎖寒葦露船燈此去應無事却來期未能<lb/>
　　　柏巖禪師<lb/>
野寺絶依念空山曾徧行老來披衲重病起讀經生乞<lb/>
食嫌村逺尋溪愛路平多年柏巖住不識柏巖名<lb/>
<pb n="KR4h0117_WYG_107-4b"/>
　　　宿開元寺樓<lb/>
西峰殘日落誰見寂寥心孤枕客眠乆兩廊僧話深寒<lb/>
扉關雨氣風葉隱鐘音此愛東樓望仍期别夜尋<lb/>
　　　留别南徐故人<lb/>
三年䝉見待此夕是前程未斷却來約且伸臨去情潮<lb/>
囘灘鳥下月上客船明他日南徐道縁君又重行<lb/>
　　　春日重至南徐舊居<lb/>
緑水隂空院春深喜再來獨眠從草長留酒㸔花開過<lb/>
<pb n="KR4h0117_WYG_107-5a"/>
雨逺山出向風孤鳥囘忽思秋夕事雲物却悠哉<lb/>
　　　題何氏池亭<lb/>
信是虚閒地亭亭亦有苔繞池逢石坐穿竹引山囘果<lb/>
落纎萍散龜行細草開主人偏好事終不厭頻來<lb/>
　　　贈慶餘投書<lb/>
風泉盡結氷寒夢徹西陵越信楚城得逺懐中夜興樹<lb/>
停沙島鶴茶㑹石橋僧寺閣連官舍行吟過幾層<lb/>
　　　尋北岡韓處士<lb/>
<pb n="KR4h0117_WYG_107-5b"/>
相過值早涼松帚掃山房坐石泉痕黑登城蘚色黄逆<lb/>
風沈寺磬初日耀鄰桑幾處逢僧説期來宿北岡<lb/>
　　　逢橎公<lb/>
帶酒稀相見西城早晩來衲衣風壊帛香印雨沾灰坐<lb/>
乆鐘聲盡談餘嶽影囘却思同宿夜高枕話天台<lb/>
　　　入靜隠寺途中作<lb/>
亂雲迷逺寺入路認青松鳥道縁巢影僧鞋印雪蹤草<lb/>
煙連野燒溪霧隔霜鐘更遇樵人問猶言過幾峰<lb/>
<pb n="KR4h0117_WYG_107-6a"/>
　　　玉芝觀王道士<lb/>
四面松杉合空堂畫老仙蠧根停雪水曲角積茶煙道<lb/>
至機心盡宵清琴韻全暫來還又去不得坐經年<lb/>
　　　出關後寄賈島<lb/>
故國知何處西風已度關歸人值落葉逺路入寒山多<lb/>
難喜相識乆貧寧自閒惟將來往信遥慰别離顔<lb/>
　　　春喜友人至山舍<lb/>
鳥鳴春日曉喜見竹門開路自高巖入人騎瘦馬來折<lb/>
<pb n="KR4h0117_WYG_107-6b"/>
花林影動移石澗聲囘更欲留深語重城暮色催<lb/>
　　　書實上人房<lb/>
絶頂言無伴長懐落髪師齋歸門掩雪講徹樹生枝沙<lb/>
井泉澄疾秋鐘韻盡遲里中還受請又爽赤城期<lb/>
　　　早秋過郭涯書堂<lb/>
暑消岡舍清閒語有餘情石水生茶味松風減扇聲逺<lb/>
分臨海雨靜覺掩山城此地秋吟苦時來遶菊行<lb/>
　　　送表兄東南遊<lb/>
<pb n="KR4h0117_WYG_107-7a"/>
山水疊層層吾兄渉又登挂帆春背雁尋磬夜逢僧雪<lb/>
溜懸南嶽江雲蓋秣陵評文永不忘此説是中興<lb/>
　　　晩秋江館寄姚郎中<lb/>
病寄曲江居帶城傍門孤栁一蟬鳴澄波月上見魚擲<lb/>
荒逕葉乾聞犬行越島夜無侵閣色寺鐘閒有隔源聲<lb/>
故園賣盡休歸去湖水秋來空自平<lb/>
　　　同處士秋懐少室故居<lb/>
曾居少室黄河畔秋夢長懸未得囘扶病半年離水石<lb/>
<pb n="KR4h0117_WYG_107-7b"/>
思歸一夜隔風雷荒齋幾遇僧眠後野菊頻經鹿踏來<lb/>
燈下此心君共説傍松幽宅幾多苔<lb/>
　　　寄新頭陀<lb/>
見説北京尋祖後瓶盂自挈遶窮邊相逢竹塢晦暝夜<lb/>
一别苕溪多少年逺洞省穿湖底過斷崖曾向壁中禪<lb/>
青城不得師同住坐想滄江意浩然<lb/>
　　　湘漢旅懐傑公<lb/>
一室空江聽急流仍同賈客坐歸舟逺書來隔巴陵雨<lb/>
<pb n="KR4h0117_WYG_107-8a"/>
衰鬢去經彭蠡秋不擬為身謀舊業終期斷榖隠嵩丘<lb/>
吾宗尚作無寥者中夜廢吟生旅愁<lb/>
　　　寄韓司兵<lb/>
多病十年無舊識滄州亂後始逢君已知罷秩辭瀧水<lb/>
相勸移家住嶽雲泗上旅帆侵疊浪雪中歸路踏荒墳<lb/>
更為此别愁應老書劄何由到北軍<lb/>
　　　贈厲𤣥侍御<lb/>
山松徑與瀑泉通巾舄行吟想越中塞雁去經華頂末<lb/>
<pb n="KR4h0117_WYG_107-8b"/>
鄉僧來自海濤東關分河漢秋鐘絶露滴獼猴夜嶽空<lb/>
抱疾因尋周柱史杜陵寒葉落無窮<lb/>
　　　送韓評事<lb/>
門枕平湖秋景好水煙松色逺相依罷官餘俸租田種<lb/>
送客囘舟載石歸離㟁遊魚逢浪返望巢寒鳥逆風飛<lb/>
嵩陽舊隠多時别閉目閒吟憶翠微<lb/>
　　　宿隠靜寺上方<lb/>
一宿五峰杯渡寺虚廊中夜磬聲分疎林未落上方月<lb/>
<pb n="KR4h0117_WYG_107-9a"/>
深澗忽生平地雲幽鳥背泉栖靜境逺人當燭想遺文<lb/>
暫來此地歇勞足望斷故山滄海濆<lb/>
　　　送宗禪師<lb/>
衡陽一别十三春行脚同來有幾人老大却思歸嶽寺<lb/>
當時來漆祖師身<lb/>
　　　送蜀僧<lb/>
萬里獨行無弟子惟齎笻竹與檀龕㸔經更向吳中老<lb/>
應是山川似劔南<lb/>
<pb n="KR4h0117_WYG_107-9b"/>
　　　過僧竹院<lb/>
一生愛竹自未有每到此房歸不能高人留宿話禪後<lb/>
寂寞雨堂空夜燈<lb/>
　　　送僧<lb/>
草屨初登南客船銅缾猶貯北山泉衡陽舊寺秋歸後<lb/>
門鎻寒潭幾樹蟬<lb/>
　　文益<lb/>
　　　覩木平和尚<lb/>
<pb n="KR4h0117_WYG_107-10a"/>
木平山裏人貌古言復少相㸔陌路同論心秋月皎壊<lb/>
衲線非蠶助歌聲有鳥城闕今日來一漚曾己曉<lb/>
　　　㸔牡丹<lb/>
擁毳對芳叢由來趣不同髪從今日白花是去年紅艷<lb/>
色隨朝露馨香逐晩風何須待零落然後始知空<lb/>
　　可止<lb/>
　　　山居<lb/>
雪消春力展花漫洞門垂果長纎枝曲巖崩直道移重<lb/>
<pb n="KR4h0117_WYG_107-10b"/>
猿圍淺井鬬鼠下疎籬寒食微燈在高風勢徹陂<lb/>
　　　送僧<lb/>
四海無拘繫行心興自濃百年三事衲萬里一枝笻夜<lb/>
減當時影春消過雪蹤白雲深處去知宿在何峰<lb/>
　　　哭賈島<lb/>
燕生松雪地蜀死葬山根詩僻降今古官卑悮子孫塚<lb/>
闌寒月色人哭苦吟魂暮雨滴碑字年年添蘚痕<lb/>
　　清江<hi>大厯時人與章八元倡和</hi>
<pb n="KR4h0117_WYG_107-11a"/>
　　　夕次襄邑<lb/>
何處戒吾道經年逺路中客心猶向北河水自歸東古<lb/>
戌鳴寒角疎林振夕風輕舟惟載月那與故人同<lb/>
　　　嚴秘書宅㑹章八元<lb/>
佳期曾不逺甲第即南隣恵愛偏相及經過豈厭頻秋<lb/>
寒林葉動夕霽月華新莫話羇栖事平原是主人<lb/>
　　　送堅上人歸杭州天竺寺<lb/>
十年勞負笈經論化中朝流水知鄉近和風惜别遥雲<lb/>
<pb n="KR4h0117_WYG_107-11b"/>
山零夜雨㟁浦上春潮歸卧南天竺禪心更寂寥<lb/>
　　　送贊律師歸嵩山<lb/>
禪意歸心急山深定易安清貧修道苦孝友别家難雪<lb/>
路侵溪轉花宫映嶽㸔到時瞻塔暮松月向人寒<lb/>
　　　上都訓童十八兄<lb/>
每歎經年别人生有幾年關河長問道風雨獨隨縁寓<lb/>
蝶成莊夢懐人識禰賢徽猷不及此空愧白華篇<lb/>
　　　湘川懐古<lb/>
<pb n="KR4h0117_WYG_107-12a"/>
瀟湘連汨羅復對九嶷河浪勢屈原塚竹聲漁父歌地<lb/>
荒征騎少天暖浴禽多脈脈東流水古今同奈何<lb/>
　　　精舍遇雨<lb/>
空門寂寂淡吾身溪雨微微洗客塵卧向白雲情未盡<lb/>
任他黄鳥醉芳春<lb/>
　　法照<lb/>
　　　送無著禪師歸新羅國<lb/>
萬里歸鄉路隨縁不算程尋山百衲敝過海一杯輕夜<lb/>
<pb n="KR4h0117_WYG_107-12b"/>
宿依雲色晨齋就水聲何年持貝葉却到漢家城<lb/>
　　寳月<lb/>
　　　行路難<lb/>
君不見孤雁關外發酸嘶度楊越空城客子心腸斷幽<lb/>
閨思婦氣欲絶凝霜夜下拂羅衣浮雲中斷開明月夜<lb/>
夜遥遥徒相思年年望望情不歇取我匣中青銅鏡倩<lb/>
人為君除白髪行路難行路難夜聞南城漢使度使我<lb/>
流淚憶長安<lb/>
<pb n="KR4h0117_WYG_107-13a"/>
　　廣宣<lb/>
　　　駕幸天長寺應制<lb/>
天界宜春賞禪門不掩關宸遊雙闕外僧引百花間車<lb/>
馬喧長路煙雲淨逺山觀空復觀俗皇鑒此中閒<lb/>
　　　九日菊花詠應詔<lb/>
可訝東籬菊能知節候芳細枝青玉潤繁蘂碎金香爽<lb/>
氣浮朝露濃姿帶夜霜泛杯傳夀酒應共樂時康<lb/>
　　　聖恩顧問獨遊月磴閣直書其事應制<lb/>
<pb n="KR4h0117_WYG_107-13b"/>
禪居河畔無多地來往尋春物正華磴道上盤千畆竹<lb/>
欄干低壓萬人家簷前施飯來飛鳥林下行春踏落花<lb/>
自解刹那知佛性不勞更喻幾塵沙<lb/>
　　　安國寺隨駕幸興唐觀應制<lb/>
東林何殿是西隣禪客垣墻接羽人萬乗遊仙宗有道<lb/>
三車引路本無塵初傳寳訣長生術己證金剛不壊身<lb/>
兩地盡修天上事共瞻鑾駕重來巡<lb/>
　石倉歴代詩選巻一百七<lb/>
</p>
<p>
</p>
  </div>
</body>
</text>
</TEI>
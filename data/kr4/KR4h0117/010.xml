<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻十</head> <lb/>
    <p>
<pb n="KR4h0117_WYG_010-1a"/>
欽定四庫全書<lb/>
　石倉歴代詩選巻十<lb/>
　　　　　　　　　　　　明　曹學佺　編<lb/>
　陳詩<lb/>
　　後主<hi>諱叔寳字元秀宣帝子</hi>
　　　採桑<lb/>
春樓髻梳罷南陌競相隨去後花叢散風來香處移廣<lb/>
袖承朝日長鬟礙聚枝柯新攀易斷葉嫩摘前萎採蘩<lb/>
<pb n="KR4h0117_WYG_010-1b"/>
鈎手弱微汗雜妝垂不應歸獨早堪為使君知<lb/>
　　　采蓮曲<lb/>
相催暗中起妝前日已光隨宜巧注口薄落㸃花黄風<lb/>
住疑衫密船小畏裾長波文散動檝菱花拂度航低荷<lb/>
亂翠影采袖新蓮香歸時㑹被喚且試入蘭房<lb/>
　　　昭君怨<lb/>
圖形漢宫裏遥聘單于庭狼山聚雲暗龍沙飛雪輕笳<lb/>
吟度隴咽笛轉出闗鳴啼妝寒葉下愁眉塞月生只餘<lb/>
<pb n="KR4h0117_WYG_010-2a"/>
馬上曲猶作别時聲<lb/>
　　　有所思<lb/>
蕩子好蘭期留人獨自思落花同淚臉初月似愁眉階<lb/>
前看草蔓窗中對網絲不言千里别復是三春時<lb/>
佳人在北燕相望渭橋邊圑團落日樹耿耿曙河天愁<lb/>
多明月下涙盡雁行前别心不可寄惟餘琴上絃<lb/>
　　　隴頭水二首<lb/>
塞外飛蓬征隴頭流水鳴漠處揚沙暗波中燥葉輕地<lb/>
<pb n="KR4h0117_WYG_010-2b"/>
迥冰易厚寒深溜轉清登山一回顧幽咽動邊情<lb/>
髙隴多悲風寒聲起夜叢禽飛時識路鳥轉逐征蓬落<lb/>
葉時驚沬移沙屢擁空回頭不見望流水玉門東<lb/>
　　　折楊柳<lb/>
楊栁動春情倡園妾屢驚入樓含粉色依風雜管聲武<lb/>
昌識新種官渡有殘生還將出塞曲仍共胡笳鳴<lb/>
　　　闗山月<lb/>
秋月上中天迥照闗城前暈缺隨灰减光滿應珠圓帶<lb/>
<pb n="KR4h0117_WYG_010-3a"/>
樹還添桂銜峰乍似弦復教征戌客長怨久連翩<lb/>
　　　洛陽道<lb/>
諠譁照邑里遨遊出洛京霜枝嫩栁發水塹薄苔生停<lb/>
鞭回去影駐軸敞前甍臺上經相識城下屢逢迎踟蹰<lb/>
還借問只重未知名<lb/>
日光朝杲杲照曜東京道霧帶城樓開啼侵曙色早佳<lb/>
麗嬌南陌香氣含風好自憐釵上纓不歎河邊草<lb/>
百尺瞰金埒九衢通玉堂栁花塵裏暗槐色露中光游<lb/>
<pb n="KR4h0117_WYG_010-3b"/>
俠幽并客當壚京兆妝向夕風烟晚金羈滿洛陽<lb/>
　　　梅花落<lb/>
春砌落芳梅飄零上鳳臺拂妝疑粉散逐溜似萍開映<lb/>
日花光動迎風香氣來佳人早挿髻試立且裵徊<lb/>
　　　楊叛兒曲<lb/>
青春上陽月結伴戲京華龍媒玉珂馬鳳軫繡香車水<lb/>
映臨橋樹風吹夾路花日昬歡宴罷相將歸狹斜<lb/>
　　　自君之出矣<lb/>
<pb n="KR4h0117_WYG_010-4a"/>
自君之出矣霜暉當夜明思君若風影來去不曽停<lb/>
自君之出矣房空帷帳輕思君如晝燭懐心不見明<lb/>
自君之出矣不分道無情思君若寒草零落故心生<lb/>
　　　東飛伯勞歌<lb/>
池側鴛鴦春日鶯緑枝絳樹相逢迎誰家佳麗過淇上<lb/>
翠釵綺袖波中漾雕軒繡户花恒發珠簾玉砌移明月<lb/>
年時二七猶未笄轉顧流盼鬟髩低風飛蘂落將何故<lb/>
可惜可憐空擲度<lb/>
<pb n="KR4h0117_WYG_010-4b"/>
　　　長相思<lb/>
長相思久相憶闗山征戌何時極望風雲絶音息上林<lb/>
書不歸迴文徒自織羞將别後面還似初相識<lb/>
　　　同江僕射遊攝山棲霞寺<lb/>
時宰磻溪心非闗狎竹林鷲嶽青松繞雞峰白日沈天<lb/>
迥浮雲細山空明月深摧殘枯樹影零落古藤隂霜村<lb/>
夜烏去風路寒猿吟自悲堪出俗詎是欲抽簪<lb/>
　　　立春日泛舟𤣥圃各賦一字六韻成篇<lb/>
<pb n="KR4h0117_WYG_010-5a"/>
　　<hi>座有張式陸瓊顧野王謝伸禇琢王䙎傅縡陸瑜姚察等九人</hi>
春光反禁苑曖日暖源桃霄烟近漠漠暗浪逺滔滔石<lb/>
苔侵綠蘚㟁草發青袍迥歌逐轉檝浮冰隨度刀遥看<lb/>
柳色嫩迴望鳥飛髙自得欣為樂忘意若臨濠<lb/>
　　　獻嵗立春光風具美汎舟𤣥圃各賦六韻<lb/>
　　<hi>座有張式陸瓊顧野王殷謀陸琢岑之敬等六人</hi>
寒輕條已翠春初未囀禽野雪明巖曲山花照迥林苔<lb/>
色隨冰溜樹影帶風沈沙長見水落歌遥覺浦深餘暉<lb/>
<pb n="KR4h0117_WYG_010-5b"/>
斜四戸流風颺八音既此留連席遂欣放曠心<lb/>
　　　上已宴麗暉殿各賦一字十韻<lb/>
芳景滿闢窗暄光生逺阜更以登臨趣還勝袚禊酒日<lb/>
照原上桃風揺城外栁斷雲仍合霧輕霞時映牖逺樹<lb/>
帶山髙嬌鶯含響偶一峰遙落日數花飛映綬度鳥或遛<lb/>
檐飄絲屢薄藪言志遞為樂置觴方薦壽文學且迾筵<lb/>
羅綺令陳後干戈幸勿用寧須勞馬首<lb/>
　　　祓禊汎舟春日𤣥圃各賦七韻<lb/>
<pb n="KR4h0117_WYG_010-6a"/>
園林多趣賞祓禊樂還尋春池已渺漫髙枝自嵸森日<lb/>
裏絲光動水中花色沈安流淺易榜峭壁迥難臨野鶯<lb/>
添管響深岫接鐃音山逺風烟麗苔輕激浪侵置酒來<lb/>
英雅嘉賢良所欽<lb/>
　　　上已成篇<lb/>
　　<hi>座有張式陸瓊顧野王陸琢岑之敬等五人</hi>
園開簪帶合亭迥春芳過鶯度遊絲斷風駛落花多峰<lb/>
幽來鳥囀洲横擁浪波歌聲初出牖舞影乍侵柯面玉<lb/>
<pb n="KR4h0117_WYG_010-6b"/>
同釵玉衣羅異草蘿既悅弦筒暢復歡文酒和<lb/>
　　　七夕宴樂修殿各賦六韻<lb/>
　　<hi>座有張式陸瓊禇玠王瓊傳緯陸瑜姚察等七人</hi>
秋初芰荷殿寳帳芙蓉開玉笛隨弦上金鈿逐照迴釵<lb/>
光揺玳瑁柱色輕玫瑰笑靨人前斂衣香動處來非同<lb/>
七襄駕詎隔一春梅神仙定不及寧用流霞杯<lb/>
　　　五言畫堂良夜履長在節歌管賦詩迾筵命酒<lb/>
　　　　十韻成篇<lb/>
<pb n="KR4h0117_WYG_010-7a"/>
季冬初陽始寒氣尚蕭颯原葉或委低岫雲時吐欱雕<lb/>
樹乍疎迥逺峰自重沓雲興四山霾風動萬籟答肅肅凝<lb/>
霜下峩峩層冰合複殿可以娱於兹多延納迢迢百尺<lb/>
觀杳杳三休閤前後訓導屏左右文衛匝進退簪纓移<lb/>
縱横壯思雜幸矣天地泰當無范雎拉<lb/>
　　　同管記陸瑜七夕四韻<hi>陸瑜王瓊等二人和</hi>
河漢言清淺相望限烟霄雲生劒氣没槎還客宿遥月<lb/>
上仍為鏡星連可作橋惟當有今夕一夜不迢迢<lb/>
<pb n="KR4h0117_WYG_010-7b"/>
　　　晚宴文思殿<lb/>
晚日落餘暉宵園翠葢飛荷影侵池浪雲色入山扉螢<lb/>
光息復起暗鳥去翻歸樂極未言醉杯深猶恨稀<lb/>
　　　三善殿夕望山燈<lb/>
重岫多風烟華燈此岫邊涸浦如珠露雕樹似花鈿依<lb/>
樓雜度月帶石影開蓮既然常滿照羞與曉星連<lb/>
　　　小窗詩<lb/>
午醉醒來晚無人夢自驚夕陽如有意偏傍小窗明<lb/>
<pb n="KR4h0117_WYG_010-8a"/>
　　　寄碧玉詩<lb/>
離别腸應斷相思骨合銷愁魂若飛散慿杖一相招<lb/>
　　隂鏗<hi>字子堅武威人</hi>
　　　新成安樂宫<lb/>
新宫實壯哉雲裏望樓臺迢遞翔鵾仰連翩賀燕來重<lb/>
櫩寒霧宿丹井夏蓮開砌石披新錦梁花畫早梅欲知<lb/>
安樂盛歌管雜塵埃<lb/>
　　　班婕妤怨<lb/>
<pb n="KR4h0117_WYG_010-8b"/>
栢梁新寵盛長信昔恩傾誰謂詩書巧翻為歌舞輕花<lb/>
月分窗進苔草共堦生接淚衫前滿單眠夢裏驚可惜<lb/>
逢秋扇何用合歡名<lb/>
　　　蜀道難<lb/>
王尊奉漢朝靈闗不惮遥髙岷長有雪隂棧屢經燒輪<lb/>
摧九折路騎阻七星橋蜀道難如此功名詎可要<lb/>
　　　和登百花亭懐荆楚<lb/>
江陵一柱觀潯陽千里潮風烟望似接川路恨成遥落<lb/>
<pb n="KR4h0117_WYG_010-9a"/>
花輕未下飛絲斷易飄藤長還依格荷生不避橋陽臺<lb/>
可憶處惟有暮將朝<lb/>
　　　廣陵㟁送北使<lb/>
行人引去節送客艤歸艫即是觀濤處仍為郊贈衢汀<lb/>
洲浪已息䢴江路不紆亭嘶背櫪馬檣轉向風烏海上<lb/>
春雲雜天際晚帆孤離舟對零雨别渚望飛鳬定知能<lb/>
下涙非但一楊朱<lb/>
　　　江津送劉光祿不及<lb/>
<pb n="KR4h0117_WYG_010-9b"/>
依然臨送渚長望倚河津鼓聲隨聽絶帆勢與雲隣泊<lb/>
處空餘鳥離亭已散人林寒正下葉釣晚欲收綸如何<lb/>
相背逺江漢與城闉<lb/>
　　　和傅郎嵗暮還湘州<lb/>
蒼茫嵗欲晚辛苦客方行大江静猶浪扁舟獨且征棠<lb/>
枯絳葉盡蘆凍白花輕戌人寒不望沙禽迥未驚湘波<lb/>
各深淺空軫念歸情<lb/>
　　　渡青草湖<lb/>
<pb n="KR4h0117_WYG_010-10a"/>
洞庭春溜滿平湖錦帆張沅水桃花色湘流杜若香穴<lb/>
去茅山近江連巫峽長帶天澄迥碧映日動浮光行舟<lb/>
逗逺樹度鳥息危檣滔滔不可測一葦詎能航<lb/>
　　　遊始興道館<lb/>
紫臺髙不極清溪千仞餘壇邊逢藥銚洞裏閱仙書庭<lb/>
舞經乘鶴池游被控魚稍昬蕙葉斂欲暝槿花疎徒教<lb/>
斧柯爛㑹自不凌虚<lb/>
　　　開善寺<lb/>
<pb n="KR4h0117_WYG_010-10b"/>
鷲嶺春光徧王城野望通登臨情不極蕭散趣無窮鶯<lb/>
隨入戸樹花逐下山風棟裏歸雲白窗外落暉紅古石<lb/>
何年卧枯樹幾春空淹留昔未及幽桂在芳叢<lb/>
　　　晚出新亭<lb/>
大江一浩蕩離悲足幾重潮落猶如葢雲昬不作峰逺<lb/>
戍惟聞鼔寒山但見松九十方稱半歸途詎有蹤<lb/>
　　　晚泊五洲<lb/>
客行逢日暮結纜晚洲中戍樓因嵁險村路入江窮水<lb/>
<pb n="KR4h0117_WYG_010-11a"/>
隨雲度黒山帶日歸紅遥憐一柱觀欲輕千里風<lb/>
　　　雪裏梅花<lb/>
春近寒雖轉梅舒雪尚飄從風還共落照日不俱消葉<lb/>
開隨足影花多助重條今來漸異昨向晚判勝朝<lb/>
　　徐陵<hi>字孝穆東海郯人</hi>
　　　出自薊北門行<lb/>
薊北聊長望黄昬心獨愁燕山對古刹代郡隱城樓屢<lb/>
戰橋恒斷長冰塹不流天雲如地陣漢月帶胡秋積土<lb/>
<pb n="KR4h0117_WYG_010-11b"/>
泥函谷挼繩縳凉州平生燕頷相會自得封侯<lb/>
　　　折楊栁<lb/>
嫋嫋河堤樹依依魏主營江陵有舊曲洛下作新聲妾<lb/>
對長楊苑君登髙栁城春還應共見蕩子太無情<lb/>
　　　闗山月<lb/>
月出栁城東微雲掩復通蒼茫縈白暈蕭瑟帶長風羌<lb/>
兵燒上郡胡騎獵雲中將軍擁節起戰士夜鳴弓<lb/>
　　　洛陽道二首<lb/>
<pb n="KR4h0117_WYG_010-12a"/>
綠栁三春暗紅塵百戲多東門向金馬南陌接銅駝華<lb/>
軒翼葆吹飛葢響鳴珂潘郎車欲滿無奈擲花何<lb/>
洛陽馳道上春日起塵埃濯龍望如霧河橋渡似雷聞<lb/>
珂知馬蹀傍幰見甍開相看不得語宻意眼中來<lb/>
　　　梅花落<lb/>
對户一株梅新花落故栽燕拾還蓮井風吹上鏡臺娼<lb/>
家怨思妾樓上獨徘徊啼看竹葉錦簪罷未能裁<lb/>
　　　長相思二首<lb/>
<pb n="KR4h0117_WYG_010-12b"/>
長相思望歸難傳聞奉詔使臯蘭龍城逺雁門寒愁來<lb/>
痩轉劇衣帶自然寛念君今不見誰為抱腰看<lb/>
長相思好春節夢裏恒啼悲不洩帳中起窗前髻栁絮<lb/>
飛還聚遊絲斷復結欲見洛陽花如君隴頭雪<lb/>
　　　春情<lb/>
風光今旦動雪色故年殘薄夜迎新節當壚却晚寒竒<lb/>
香分細霧石炭擣輕紈竹葉裁衣帶梅花奠酒盤年芳<lb/>
袖裏出春色黛中安欲知迷下蔡先將過上蘭<lb/>
<pb n="KR4h0117_WYG_010-13a"/>
　　　山齋<lb/>
桃源驚徃客鶴嶠斷來賓復有風雲處蕭條無俗人山<lb/>
寒微有雪石路本無塵竹徑䝉籠巧茅齋結構新燒香<lb/>
披道記懸鏡厭山神砌水何年溜簷桐幾度春雲霞一<lb/>
已絶寧辨漢將秦<lb/>
　　　奉和山池<lb/>
羅浮無定所鬱島屢遷移不覺因風雨何時入後池樓<lb/>
臺非一勢臨翫自多竒雲生對户石猨挂入櫩枝<lb/>
<pb n="KR4h0117_WYG_010-13b"/>
　　　爲羊兖州家人答餉鏡<lb/>
信來贈寳鏡亭亭似團月鏡久自踰明人久情愈歇取<lb/>
鏡挂空臺於今莫復開不見孤鸞鳥香魂何處來<lb/>
　　　春日<lb/>
㟁烟起暮色㟁水帶斜暉逕狹横枝度簾揺驚燕飛落<lb/>
花承步履流澗寫行衣何殊九枝葢薄暮洞庭歸<lb/>
　　徐孝克<hi>陵之弟</hi>
　　　仰同令君攝山棲霞寺山房夜坐六韻<lb/>
<pb n="KR4h0117_WYG_010-14a"/>
戒壇青石路靈相紫金峰影盡皈依鴿餐迎守䕶龍晨<lb/>
朝宣寳偈寒夜斂疎鐘芝蘭静含握仁智獨從容五禪<lb/>
清慮表七覺蕩心封願言于此處攜手屢相逢<lb/>
　　沈炯<hi>字初明吴興武康人約之後</hi>
　　　從遊天中寺應令<lb/>
福界新開草名僧共下筵楊枝生拱樹錫杖呪飛泉石<lb/>
座應朝講山龕擬夜禪當非舍衛國賣地取金錢<lb/>
　　　名都一何綺<lb/>
<pb n="KR4h0117_WYG_010-14b"/>
名都一何綺春日吐光輝髙樓雲母扇複殿瑠璃扉昭<lb/>
儀同輦出髙安連騎歸欲知天子貴千門應紫微<lb/>
　　周𢎞正<hi>字思行汝南安成人</hi>
　　　還草堂尋處士弟<lb/>
四時易荏苒百齡倐將半故老多零落山僧盡雕散宿<lb/>
樹倒為查舊水侵成㟁幽尋屬令弟依然歸舊館感物<lb/>
自多傷况乃春鶯亂<lb/>
　　　和庾肩吾入道館<lb/>
<pb n="KR4h0117_WYG_010-15a"/>
石梁有舊路靈室儼衆仙菊潭溜餘水丹竈起殘煙桃<lb/>
花經作實海水屢成田逆愁歸舊里追問斧柯年<lb/>
　　陸瑜<hi>字幹玉吴郡人</hi>
　　　東飛伯勞歌<lb/>
西王青鳥秦女鸞姮娥婺女慣相看誰家玉顔窺上路<lb/>
粉色衣香雜風度九重樓檻芙蓉華四隣照鏡菱茭花<lb/>
新妝年幾纔三五隱幔藏羞臨網戸然香氣歇不飛烟<lb/>
空留可憐年一年<lb/>
<pb n="KR4h0117_WYG_010-15b"/>
　　張正見<hi>字見賾清河東武城人</hi>
　　　度闗山<lb/>
闗山度曉月劒客逺從征雲中出迥陣天外落竒兵輪<lb/>
摧偃去節樹倒礙懸旌沙揚折坂暗雲積榆溪明馬倦<lb/>
時銜草人疲屢看城寒隴胡笳澀空林漢鼓鳴還聽嗚<lb/>
咽水併切斷腸聲<lb/>
　　　採桑<lb/>
春樓曙鳥驚蠶妾候初晴迎風金珥落向日玉釵明徙<lb/>
<pb n="KR4h0117_WYG_010-16a"/>
顧移籠影攀鈎動釧聲葉高知手弱枝軟覺身輕人多<lb/>
羞借問年少怯逢迎恐疑夫壻逺聊復答専城<lb/>
　　　艶歌行<lb/>
城隅上朝日斜暉照杏梁併捲茱茰帳争移翡翠牀縈<lb/>
環聊向牖拂鏡且調妝裁金作小靨借麝起微黄二八<lb/>
秦樓婦三十侍中郎執㦸超丹陛豐貂入建章未安文<lb/>
史閣獨結少年場彎弧貫葉影學劒動星芒翠葢飛城<lb/>
曲金鞍横道傍調鷹向新市弹雀往睢陽行行稍有極<lb/>
<pb n="KR4h0117_WYG_010-16b"/>
暮暮歸蘭房前瞻富羅綺左顧足鴛鴦蓮舒千葉氣燈<lb/>
吐百枝光滿酌胡姬酒多燒荀令香不學幽閨妾生離<lb/>
怨采桑<lb/>
　　　從軍行<lb/>
胡兵屯薊北漢將起山西故人輕百戰聊欲定三齊風<lb/>
前噴畫角雲上舞飛梯雁塞秋聲逺龍沙雲路迷燕然<lb/>
自可勒函谷詎須泥<lb/>
　　　門有車馬客行<lb/>
<pb n="KR4h0117_WYG_010-17a"/>
飛觀霞光啟重門平旦開北闕髙箱過東方連騎來紅<lb/>
塵揚翠轂赭汗染龍媒桃花夾逕聚流水傍池回投鞭<lb/>
聊静電捐軫暫停雷非闗萬里客自有六竒才琴和朝<lb/>
雉操酒泛夜光杯舞袖飄金谷歌聲遶鳯臺良時不可<lb/>
再騶馭鬱相催安知太行道失路車輪摧<lb/>
　　　怨詩<lb/>
新豐妖冶地遊俠競嬌奢池臺間羅綺桃李雜煙霞葢<lb/>
影分連騎衣香合並車艶粉驚飛蝶紅妝映落花舞衫<lb/>
<pb n="KR4h0117_WYG_010-17b"/>
飄冶袖歌扇掩團紗玉牀珠帳卷金樓鏡月斜還疑蕭<lb/>
史鳯不及季倫家<lb/>
　　　輕薄篇<lb/>
洛陽美年少朝日正開霞細蹀連錢馬傍趨苜蓿花揚<lb/>
鞭還却望春色滿東家井桃映水落門栁雜風斜綿蠻<lb/>
弄清綺蛺蝶遶承華欲往飛亷館遥駐季倫車石榴傳<lb/>
瑪瑙蘭肴奠象牙聊持自娱樂未是鬬豪奢莫嫌龍馭<lb/>
晚扶桑復浴鵶<lb/>
<pb n="KR4h0117_WYG_010-18a"/>
　　　折楊栁<lb/>
楊栁半垂空裊裊上春中枝疎董澤箭葉碎楚臣弓色<lb/>
映長河水花飛髙樹風莫言限宫掖不閉長楊宫<lb/>
　　　闗山月<lb/>
巖間度月華流彩映山斜暈逐連城璧輪隨出塞車唐<lb/>
蓂遥合影秦桂逺分花欲騐盈虚理方知道路賖<lb/>
　　　從永陽王遊虎丘山<lb/>
滄波壯鬱島洛邑鎮崇芒未若兹山麗岧蕘擅水鄉地<lb/>
<pb n="KR4h0117_WYG_010-18b"/>
靈侔少室塗艱像太行重巖標虎據九曲峻羊腸溜深<lb/>
澗無㡳風幽谷自凉寳沈餘玉氣劒隱絶星光白雲多<lb/>
異影丹桂有藂香逺看銀臺竦洞塔耀山莊瑞草生金<lb/>
地天花照石梁<lb/>
　　　與錢𤣥智汎舟<lb/>
髙門事休沐朝野恣逢迎還乘金谷水俱望洛陽城舟<lb/>
移津女渡楫動渭橋横風髙雁已落雨霽水還清葉盡<lb/>
桐門浄花秋菊㟁明欲奏江南曲聊習棹歌行<lb/>
<pb n="KR4h0117_WYG_010-19a"/>
　　　遊匡山簡寂館<lb/>
三梁磵本絶千仞路猶通即此神山内銀牓映仙宫鏡<lb/>
似臨峰月流如飲澗虹幽桂無斜影深松有勁風惟當<lb/>
逺人望知在白雲中<lb/>
　　　山家閨怨<lb/>
王孫春好遊雲鬢不勝愁離鴻暫罷曲别路已經秋山<lb/>
中桂花晚勿爲俗人留<lb/>
　　　傷韋侍讀<lb/>
<pb n="KR4h0117_WYG_010-19b"/>
懐經傳北海藴義盛西河髙峰落迴照逝水没驚波栁<lb/>
下悲風急山陽秋氣多宿草摧書帶寒松脆女蘿無復<lb/>
華隂市空餘蒿里歌<lb/>
　　　後湖汎舟<lb/>
上苑奢行樂滄池聊薄遊汎荷分蘭櫂沈槎觸桂舟殘<lb/>
虹収度雨缺㟁上新流欲知有髙趣長楊送麥秋<lb/>
　　　行經季子廟<lb/>
延州髙讓逺傳芳世祀移地絶遺金路松悲懸劒枝野<lb/>
<pb n="KR4h0117_WYG_010-20a"/>
藤侵沸井山雨濕苔碑别有觀風處樂奏無人知<lb/>
　　　詠雪應衡陽王教<lb/>
九冬飄逺雪六出表豐年睢陽生玉樹雲夢起瓊田入<lb/>
窗輕落粉拂栁駛飛綿欲動淮南賦亂下桂花前<lb/>
　　　賦得雪映夜舟<lb/>
黄雲迷鳥路白雪下鳬舟分沙映冰浦照鶴聚寒流檣<lb/>
風吹影落纜錦雜花浮舩梁若是桂翻如月照秋<lb/>
　　　浦狹村烟度<lb/>
<pb n="KR4h0117_WYG_010-20b"/>
茅蘭夾兩㟁野燎燭中川村長合夜影水狹度浮烟收<lb/>
光暗鳥弋分火照漁船山人不吹桂樵華幸共然<lb/>
　　　秋日别庾正員<lb/>
征途愁轉斾連騎慘停鑣朔氣凌疎木江風送上潮青<lb/>
雀離帆逺朱鳶别路遥惟有當秋月夜夜上河橋<lb/>
　　　賦得佳期竟不歸<lb/>
良人萬里向河源娼婦三秋思栁園路逺寄詩空織錦<lb/>
宵長夢返欲驚魂飛蛾屢遶帷前燭衰草還侵階上玉<lb/>
<pb n="KR4h0117_WYG_010-21a"/>
銜啼拂鏡不成粧促柱繁絃還亂曲時分年移竟不歸<lb/>
偏憎寒急夜縫衣流螢映月明空帳疎葉從風入斷機<lb/>
自對孤鸞向影絶終無一雁帶書回<lb/>
　　江總<hi>字總持濟陽考城人</hi>
　　　隴頭水二首<lb/>
隴頭萬里外天涯四面絶人将蓬共轉水與啼俱咽驚<lb/>
湍自湧沸古樹多摧折傳聞博望侯苦辛提漢節<lb/>
霧暗山中日風驚隴上秋徒傷幽咽響不見東西流無<lb/>
<pb n="KR4h0117_WYG_010-21b"/>
期従此别更度㡬年幽遥聞玉闗道望入杳悠悠<lb/>
　　　置酒髙殿上<lb/>
三清傳㫖酒栢梁奉歡宴霜雲動玉葉凍水疎金箭羽<lb/>
籥響鐘石流泉灌金殿盛時不再得光景馳如電<lb/>
　　　烏棲曲<lb/>
桃花春水木蘭橈金羈翠葢聚河橋隴西上計應行去<lb/>
城南美人啼著曙<lb/>
　　　芳樹<lb/>
<pb n="KR4h0117_WYG_010-22a"/>
朝霞映日殊未妍珊瑚照水定非鮮千葉芙蓉詎相似<lb/>
百枝燈花復羞然暫欲寄根對滄海大願移華側綺錢<lb/>
井上桃蟲誰可雜庭中桂蠧豈見憐<lb/>
　　　東飛伯勞歌<lb/>
南飛烏鵲北飛鴻弄玉蘭香時㑹同誰家可憐出窗牖<lb/>
春心百媚勝楊栁銀牀金屋勝流蘇寳鏡玉釵横珊瑚<lb/>
時年二八新紅臉宜笑宜歌羞更斂風花一去杳不歸<lb/>
祗爲無雙惜舞衣<lb/>
<pb n="KR4h0117_WYG_010-22b"/>
　　　雜曲三首<lb/>
行行春逕蘼蕪緑織素那復觧琴心乍愜南階悲緑草<lb/>
誰堪東陌怨黄金紅顔素月俱三五夫壻何在今追虜<lb/>
闗山隴月春雪冰誰見人啼花照戸<lb/>
殿内一處起金房併勝餘人白玉堂珊瑚挂鏡臨網戸<lb/>
芙蓉作帳照雕梁房櫳宛轉垂翠幕佳麗逶迤隱珠箔<lb/>
風前花管颺難留舞處花鈿低不落陽臺通夢太非真<lb/>
洛浦凌波復不新曲中惟聞張女調定有同姓可憐人<lb/>
<pb n="KR4h0117_WYG_010-23a"/>
但願私情賜斜領不願傍人相比並妾門逢春自可榮<lb/>
君面未秋何意冷<lb/>
泰山言應可轉移新寵不信更參差合歡錦帶鴛鴦鳥<lb/>
同心綺袖連理枝皎皎新秋明月開早露飛螢暗裏來<lb/>
鯨燈落花殊未盡虬水銀箭莫相催非是神女期河漢<lb/>
别有仙姬入吹臺未眠解著同心結欲醉那堪連理杯<lb/>
後宫不愜茱茰芳夜夜争開蘇合房寳釵翠鬢還相似<lb/>
朱唇玉面非一行新人未語言如澀新寵無前判不臧<lb/>
<pb n="KR4h0117_WYG_010-23b"/>
願奉更衣蘭麝氣恐君馬到自驚香<lb/>
　　　宛轉歌<lb/>
七夕天河白露明八月濤水秋風驚樓中恒聞哀響曲<lb/>
塘上復有辛苦行不解何意悲秋氣直置無秋悲自生<lb/>
不怨前階促織鳴偏愁别路擣衣聲别燕差池自有返<lb/>
離蟬寂寞詎含情雲聚懐清四望臺月冷相思九重觀<lb/>
欲題芍藥詩不成來採芙蓉花已散金樽送曲韓娥起<lb/>
玉柱調弦楚妃歎翠眉結恨不復開寳鬢迎秋度還亂<lb/>
<pb n="KR4h0117_WYG_010-24a"/>
湘妃拭涙灑貞筠筴藥浣衣何處人步步香飛金薄履<lb/>
盈盈扇掩珊瑚脣已言采桑期陌上復能解珮就江濵<lb/>
競入華堂要花枕争開羽帳奉華茵不惜獨眠前下鈎<lb/>
欲許便作後來薪後來暝暝同玉牀可憐顔色無比方<lb/>
誰能巧笑特窺井乍取新聲學繞梁宿處留嬌墜黄珥<lb/>
鏡前含笑弄明璫菤施摘心心不盡茱茰折葉葉更芳<lb/>
已聞能歌洞簫賦詎是故愛邯鄲倡<lb/>
　　　長相思二首<lb/>
<pb n="KR4h0117_WYG_010-24b"/>
長相思久别離征夫去逺芳音滅湘水深隴頭咽紅羅<lb/>
斗帳裏緑綺清絃絶逶迤百尺樓愁思三秋結<lb/>
長相思久别離春風送燕入簷窺時開脂粉弄花枝紅<lb/>
樓千愁色玉筯兩行垂心心不相照望望何由知<lb/>
　　　侍宴𤣥武觀<lb/>
詰曉三春暮新雨百花朝星宮移渡䍐天駟動行鑣斾<lb/>
轉蒼龍闕塵飛飲馬橋翠觀迎斜照丹樓望落潮鳥聲<lb/>
雲裏出樹影浪中揺歌吟奉天詠未必待聞韶<lb/>
<pb n="KR4h0117_WYG_010-25a"/>
　　　秋日遊昆明池<lb/>
靈沼蕭條望遊人意緒多終南雲影落渭北雨聲過蟬<lb/>
噪金堤栁鷺飲石鯨波珠來照似月織處寫成河此時<lb/>
臨水歎非復採蓮歌<lb/>
　　　秋日登廣州城南樓<lb/>
秋城韻晚笛危榭引清風逺氣疑埋劒驚禽似避弓海<lb/>
樹一邊出山雲四面通野火初烟細新月半輪空塞外<lb/>
離羣客顔鬢早如蓬徒懐建鄴水復想洛陽宫不及孤<lb/>
<pb n="KR4h0117_WYG_010-25b"/>
飛雁獨在上林中<lb/>
　　　贈洗馬袁朗别<lb/>
賈誼登朝日終軍對奏年校文升廣内撫劒入崇賢竒<lb/>
才殊艶逸將别更留連驅車命鐃管拱坐面林泉池寒<lb/>
稍下雁木落乆無蟬露浸山扉月霜開石路烟髙談無與<lb/>
慰遲爾報華篇<lb/>
　　　詒孔中丞奐<lb/>
我行五嶺表辭鄉二十年聞鶯欲動詠披霧即依然疇<lb/>
<pb n="KR4h0117_WYG_010-26a"/>
昔同寮寀今隨年代改借問藏書處惟君故人在故人<lb/>
名宦髙霜簡肅權豪誰知懐九歎徒然泣二毛步出東<lb/>
郊望心遊江海上遇物便古今何為不惆悵初晴原野<lb/>
開宿雨潤條枚叢花曙後發一鳥霧中來淹留蘭蕙苑<lb/>
吟嘯芳菲晚㤀懐静躁間自覺風塵逺白社聊可依青<lb/>
山乍採薇鍾牙乃得性語黙豈同歸<lb/>
　　　遇長安使寄裴尚書<lb/>
傳聞合浦葉逺向洛陽飛北風尚嘶馬南冠獨不歸去<lb/>
<pb n="KR4h0117_WYG_010-26b"/>
雲目徒送離琴手自揮秋蓬失處所春草屢芳菲太息<lb/>
闗山月風塵客子衣<lb/>
　　　庚寅年二月十二日遊虎丘山精舍<lb/>
縱棹憐迴曲尋山静見聞每從芳杜性須與俗人分貝<lb/>
塔涵流動花臺徧嶺芬蒙蘢出檐桂散漫遶窗雲情幽<lb/>
豈狥物志逺易驚羣何由狎魚鳥不願屈𤣥纁<lb/>
　　　入龍丘巖精舍<lb/>
法堂猶集雁仙竹㡬成龍聊承丹桂馥逺視白雲峰風<lb/>
<pb n="KR4h0117_WYG_010-27a"/>
窗穿石竇月牖拂霜松暗谷留征鳥空林徹夜鐘隂崖<lb/>
未辨色疊樹豈知重溘此哀時命吁嗟世不容無由訪<lb/>
詹尹何去復何從<lb/>
　　　明慶寺<lb/>
十五詩書日六十軒冕年名山極歴覽勝地殊留連幽<lb/>
崖聳絶壁洞穴瀉飛泉金河知證果石室乃安禪夜梵<lb/>
聞三界朝香徹九天山階步皎月澗户聽凉蟬市朝霑<lb/>
草露淮海作桑田何言望鐘嶺更復切秦川<lb/>
<pb n="KR4h0117_WYG_010-27b"/>
　　　入攝山棲霞寺<hi>并序</hi>
　　壬寅年十月十八日入攝山棲霞寺登崕極峭頗<lb/>
　　暢懐抱至徳元年癸夘十月二十六日又再遊此<lb/>
　　寺布法師施菩薩戒甲辰年十月二十五日奉送<lb/>
　　金像還山限以時務不得恣情淹留乙巳年十一<lb/>
　　月十六日更獲拜禮仍停山中宿永夜留連棲神<lb/>
　　悚聽但交臂不停薪指俄謝率製此篇以記即目<lb/>
　　俾後來賞者知余山志<lb/>
<pb n="KR4h0117_WYG_010-28a"/>
浄心抱冰雪暮齒逼桑榆太息波川迅悲哉人世拘嵗<lb/>
華皆採穫冬晚共嚴枯濯流濟八水開襟入四衢兹山<lb/>
靈妙合當與天地俱石瀨乍深淺崖烟遞有無缺碑横<lb/>
古隧盤木卧荒塗行行備履歴步步轔威紆髙僧迹共<lb/>
逺勝地心相符樵隱各有得丹青獨不渝遺風佇芳桂<lb/>
比徳喻生芻寄言長往客悽然傷鄙夫<lb/>
　　　南越木槿歌<lb/>
啼妝梁冀婦紅妝蕩子家若持花竝笑宜笑不宜花趙<lb/>
<pb n="KR4h0117_WYG_010-28b"/>
女垂金珥燕姬挿寳珈誰知紅槿艶無因寄狹邪徒令<lb/>
萬里道攀折自咨嗟<lb/>
　　　賦得一日成三賦應令<lb/>
副君睿賞遒清夜北園遊下筆成三賦傳觴對九秋飛<lb/>
文綺縠采落紙波濤流樹密寒蟬響簷暗雀聲愁緑漵<lb/>
明層殿青山照近樓此時盛禮物顧省良若抽<lb/>
　　　卞山楚廟<lb/>
蘋藻祈明徳倚棹息巖阿忽聽晨雞曙非復楚宫歌閒<lb/>
<pb n="KR4h0117_WYG_010-29a"/>
階薙宿薺古木斷懸蘿帷堂寂易晚桴鼓自相和盛祀<lb/>
流百世英威定幾何<lb/>
　　　山庭春日<lb/>
洗沐惟五日棲遲在一丘古楂横近澗危石聳前洲㟁<lb/>
緑開河栁池紅照海榴野花寧待晦山蟲詎識秋人生<lb/>
復能幾夜燭非長遊<lb/>
　　　七夕<lb/>
漢曲天榆冷河邊月桂秋婉孌期今夕飄颻渡淺流輪<lb/>
<pb n="KR4h0117_WYG_010-29b"/>
隨列宿動路逐彩雲浮横波翻瀉淚束素反緘愁此時<lb/>
機杼息獨向紅妝羞<lb/>
　　　在陳旦解酲共哭顧舍人<lb/>
獨酌一樽酒髙詠七哀詩何言蒿里别非復竹林期階<lb/>
荒鄭公草戸閴董生帷人隨暮槿落客共晚鶯悲年髪<lb/>
兩如此傷心詎幾時<lb/>
　　　和衡陽殿下髙樓看妓<lb/>
起樓侵碧漢初日照紅妝弦心艶卓女曲誤動周郎並<lb/>
<pb n="KR4h0117_WYG_010-30a"/>
歌時轉黛息舞暫分香挂纓銀燭下莫笑玉釵長<lb/>
　　　并州羊腸坂<lb/>
三春别帝鄉五月度羊腸本畏車輪折翻嗟馬骨傷驚<lb/>
風起朔雁落照盡胡桑闗山定何許徒御慘悲凉<lb/>
　　　夏日還山庭<lb/>
獨於幽棲地山庭暗女蘿澗漬長低篠池開半巻荷野<lb/>
花朝暝落盤根嵗月多停樽無賞慰狎鳥自經過<lb/>
　　　賦得三五明月滿<lb/>
<pb n="KR4h0117_WYG_010-30b"/>
三五兔輝成浮隂冷復輕隻輪非戰反團扇少歌聲雲<lb/>
前來往色水上動搖明况復髙樓照何嗟攬不盈<lb/>
　　　於長安歸還揚州九月九日行薇山亭賦二韻<lb/>
心逐南雲逝形隨北雁來故鄉籬下菊今日幾花開<lb/>
　　　閨怨篇<lb/>
寂寂青樓大道邊紛紛白雪綺窗前池上鴛鴦不獨自<lb/>
帳中蘇合還空然屏風有意障明月燈火無情照獨眠<lb/>
遼西水凍春應少薊北鴻來路幾千願君闗山及早度<lb/>
<pb n="KR4h0117_WYG_010-31a"/>
念妾桃李片時妍<lb/>
　　　内殿賦新詩<lb/>
兔影脈脈照金鋪虬水滴滴瀉玉壺綺翼雕甍邇清漢<lb/>
虹梁紫柱麗黄圖風髙暗緑凋殘栁雨駛芳紅濕晚芙<lb/>
三五二八佳年少百萬千金買歌笑偏著故人織素詩<lb/>
願奏秦聲采蓮調織女今夕渡銀河當見新秋停玉梭<lb/>
　　　姬人怨<lb/>
天寒海水慣相知空牀明月不相宜庭中芳桂樵悴葉<lb/>
<pb n="KR4h0117_WYG_010-31b"/>
井上疎桐零落枝寒燈作花羞夜短霜雁多情恒結伴<lb/>
非為隴水望秦川直置思君腸自斷<lb/>
　　　姬人怨服散篇<lb/>
薄命夫壻好神仙逆愁髙飛向紫烟金丹欲成猶百鍊<lb/>
玉酒新熟幾千年妾家邯鄲好輕薄特忿仙童一丸藥<lb/>
自悲行處緑苔生何悟啼多紅粉落莫輕小婦狎春風<lb/>
羅襪也得步河宫雲車欲駕應相待羽衣未去幸須同<lb/>
不學簫史還樓上㑹逐姮娥戲月中<lb/>
<pb n="KR4h0117_WYG_010-32a"/>
　　顧野王<hi>字希馮吴郡吴人</hi>
　　　羅敷行<lb/>
東隅麗春日南陌採桑時樓中結梳罷提筐候早期風<lb/>
輕鶯韻緩露重落花遲五馬光長陌千騎絡青絲使君<lb/>
徒遣信賤妾畏蠶饑<lb/>
　　　有所思<lb/>
賤妾有所思良人乆征戍笳鳴塞城表花開落芳樹白<lb/>
登澄月色黄龍起烟霧還聞雉子斑非復長征賦<lb/>
<pb n="KR4h0117_WYG_010-32b"/>
　　　艷歌行三首<lb/>
夕臺行雨度朝梁照日輝東城採桑返南市數錢歸長<lb/>
歌挑碧玉羅塵笑洛妃欲知歡未盡棲烏己夜飛<lb/>
齊倡趙女盡妖妍珠簾玉砌併神仙莫笑人來最落後<lb/>
能使君恩得度前豈知洛渚羅塵步詎减天河秋夕渡<lb/>
妖姿巧笑能傾城那思他人不憎妬蓮花藻井推芰荷<lb/>
採菱妙曲勝陽阿<lb/>
燕姬妍趙女麗出入王宫公主第倚鳴瑟歌未央調絃<lb/>
<pb n="KR4h0117_WYG_010-33a"/>
八九弄度曲兩三章惟欣春日永詎愁秋夜長歌未央<lb/>
倚鳴瑟輕風飄落蘂乳燕巢蘭室結羅帷翫朝日窗開<lb/>
翠幔巻妝罷金星出争攀四照花競戲三條術<lb/>
　　岑之敬<hi>字思禮南陽人</hi>
　　　折楊栁<lb/>
將軍始見知細栁遶營垂懸絲拂城轉飛絮上宫吹塞<lb/>
門交度葉谷口暗横枝曲成攀折處惟言怨别離<lb/>
　　　對酒<lb/>
<pb n="KR4h0117_WYG_010-33b"/>
色映臨池竹香浮滿砌蘭舒文泛玉盌漾蟻溢金盤簫<lb/>
曲隨鸞易笳聲出塞難惟有將軍酒川上可除寒<lb/>
　　　烏棲曲<lb/>
驄馬直去沒浮雲河渡冰開兩㟁分鳥藏日暗行人息<lb/>
空棲隻影長相憶明月二八照花新當壚十五晚留賔<lb/>
　　徐伯陽<hi>字隱忍東海人</hi>
　　　日出東南隅行<lb/>
朱城璧日啓朱扉青樓含照本暉暉逺映陌上春桑葉<lb/>
<pb n="KR4h0117_WYG_010-34a"/>
斜入秦家緗綺衣羅敷妝粉能佳麗鏡前新梳倭墜髻<lb/>
圓籠裊裊挂青絲鐡鈎冉冉勝丹桂蠶饑日晚蹔生愁<lb/>
忽逢使君南陌頭五馬停珂遣借問雙臉含嬌特好羞<lb/>
妾壻府中輕小吏即今來往専城裏欲識東方千騎歸<lb/>
藹藹日暮紅塵起<lb/>
　　阮卓<hi>陳留尉氏人</hi>
　　　詠魯仲連<lb/>
魯連有髙趣意氣本相求笑罷秦軍却書成燕將愁聊<lb/>
<pb n="KR4h0117_WYG_010-34b"/>
棄南金賞方從滄海遊寄言人世客非君能見留<lb/>
　　　賦得風<lb/>
髙風應爽節搖落漸疎林吹雲旅雁斷臨谷曉松吟屢<lb/>
惜凉秋扇常飄清夜琴泠泠隨列子彌諧逸豫心<lb/>
　　　賦得黄鵠一逺别<lb/>
霜風秋月映樓明寡鶴偏棲中夜驚月下裵徊顧别影<lb/>
風前悽斷送離聲離聲一去斷還續别響時來疎復促<lb/>
聊看逺客贈綾紋彌怨閒宵雅琴曲恒思昔日稻梁恩<lb/>
<pb n="KR4h0117_WYG_010-35a"/>
理翮整翰上君軒獨舞輕飛向吴市孤鳴清唳出雷門<lb/>
王子吹笙忽相值自覺飄飄雲裏駛一舉千里未能歸<lb/>
惟有田鐃解深意<lb/>
　　陳昭<hi>義興國山人</hi>
　　　昭君詞<lb/>
跨鞍今永訣垂淚别親賓漢地隨行盡胡闗逐望新交<lb/>
河擁斷霧隴日暗沙塵惟有孤明月猶能逺照人<lb/>
　　　聘齊經孟嘗君墓<lb/>
<pb n="KR4h0117_WYG_010-35b"/>
薛城觀舊跡征馬屢徘徊盛徳今何在惟餘長夜臺蒼<lb/>
茫空壟路顦顇古松栽悲隨白楊起淚想雍門來泉戸<lb/>
無闗吏雞鳴誰為開<lb/>
　　祖孫登<hi>仕陳為記宅</hi>
　　　紫騮馬<lb/>
候馬指樓蘭長城迴路難嘶從風處斷骨住水中寒飛<lb/>
塵暗金勒落淚灑銀鞍抽鞭上闗路誰念客衣單<lb/>
　　　詠風<lb/>
<pb n="KR4h0117_WYG_010-36a"/>
颻颺楚王宫裵徊遶竹叢帶葉俱吟樹將花共儛空飄<lb/>
香雙袖裏亂曲五絃中試上髙臺聽悲響定無窮<lb/>
　　　詠水<lb/>
驪泉紫闕映珠浦碧沙沈㟁濶蓮香逺流清雲影深風<lb/>
潭如拂鏡山溜似調琴請君看皎潔知有澹然心<lb/>
　　　詠柳<lb/>
馳道藏烏日鬱鬱正翻風抽翠争連影飛綿亂上空髙<lb/>
葉臨胡塞長枝拂漢宫欲騐傷攀折三春横笛中<lb/>
<pb n="KR4h0117_WYG_010-36b"/>
　　劉刪<hi>仕陳為長吏</hi>
　　　泛宫亭湖<lb/>
迴艫乘派水舉帆逐分風滉瀁疑無際飄颺似度空檣<lb/>
烏排鳥路船影没河宫孤石滄波裏匡山苦霧中寄謝<lb/>
千金子安知萬里蓬<lb/>
　　　賦得蘇武<lb/>
奉使窮沙漠収淚上河梁食雪天山近思歸海路長繋<lb/>
書秋待雁握節暮看羊因思李都尉還漢不相忘<lb/>
<pb n="KR4h0117_WYG_010-37a"/>
　　　侯司空宅詠妓<lb/>
石家金谷妓妝罷出蘭閨看花只欲笑聞瑟不勝啼山<lb/>
邊歌落日池上舞前溪將人當桃李何處不成蹊<lb/>
　　　賦松上輕蘿<lb/>
葉遶千年葢條依百尺枝屬與松風動時將薜影垂學<lb/>
帶非難結為衣或易披山阿若近逺獨有楚人知<lb/>
　　謝燮<lb/>
　　　隴頭水<lb/>
<pb n="KR4h0117_WYG_010-37b"/>
隴阪望咸陽征人慘思腸咽流喧斷㟁遊沬聚飛梁鳬<lb/>
分斂冰彩虹飲照旗光試聽鐃歌曲惟吟君馬黄<lb/>
　　蕭詮<hi>仕陳為黄門郎</hi>
　　　巫山髙<lb/>
巫山映巫峽髙髙殊未窮猿聲不辨處雨色詎分空懸<lb/>
厓下桂月深澗響松風别有仙雲起時向楚王宫<lb/>
　　　賦得徃徃孤山映<lb/>
青山照落暉映逺望連飛仙峰看玉筍闗路視金微鼓<lb/>
<pb n="KR4h0117_WYG_010-38a"/>
吹聲凝盡香爐烟覺稀共君臨水别勞此送將歸<lb/>
　　　賦得夜猿啼<lb/>
桂月影才通猿啼迥入風隔巖還嘯侣臨潭自響空挂<lb/>
藤疑欲飲吟枝似避弓别有三聲淚霑裳竟不窮<lb/>
　　　賦得婀娜當軒織<lb/>
東南初日照秦樓西北織婦正嬌羞綺窗猶垂翡翠幌<lb/>
珠簾半上珊瑚鈎新妝入機映春牖弄杼鳴梭挑纎手<lb/>
何曽織素讓新人不掩流蘇推中婦三日五匹未言遲<lb/>
<pb n="KR4h0117_WYG_010-38b"/>
衫長腕弱繞輕絲綾中轉躡成離鵠錦上迴文作别詩<lb/>
不惜繞素同霜雪更傷秋扇篋中辭<lb/>
　　賀徹<hi>仕陳為左戸郎</hi>
　　　採桑<lb/>
蠶妾出房櫳結伴類花叢度水春衫緑映日晚妝紅釧<lb/>
聲時動樹衣香自入風鈎長嫩枝曲葉盡細條空競採<lb/>
須盈手争歸欲滿籠自憐公府步誰與少年同<lb/>
　　　賦得長笛吐清氣<lb/>
<pb n="KR4h0117_WYG_010-39a"/>
胡闗氛霧侵羌笛吐清音韻切山陽曲聲悲隴上吟栁<lb/>
折城邊樹梅舒嶺外林方知出塞虜不惮武溪深<lb/>
　　　賦得庭中有竒樹<lb/>
三春節物始芳菲遊絲細草動春暉香風飄舞花間度<lb/>
好鳥和鳴枝上飛臨池間竹偏増綠依階映雪紛如玉<lb/>
溫室庭前竟不言鼓吹樓中能作曲曾聞逺别舊難思<lb/>
攀折令取贈佳期長條本自堪為帶宻葉由來好作帷<lb/>
星稀漢轉月輪明徘徊夜鵲屢相驚欲識幽人蘭杜逕<lb/>
<pb n="KR4h0117_WYG_010-39b"/>
山窗芳桂復叢生<lb/>
　　何胥<hi>後主時為太常令</hi>
　　　被使出闗<lb/>
出闗登隴坂迴首望秦川絳水通西晉機橋指北燕奔<lb/>
流下激石古木上參天鶯啼落春後雁度在秋前平生<lb/>
屢此别腸斷自催年<lb/>
　　　哭陳昭<lb/>
思人適舊館寂寞非一源無復酣歌樂空餘燕雀喧落<lb/>
<pb n="KR4h0117_WYG_010-40a"/>
暉隱窮巷秋風生故園撫孤空對此零淚欲奚言<lb/>
　　徐徳言<lb/>
　　　破鏡詩<lb/>
鏡與人俱去鏡歸人未歸無復姮娥影空留明月輝<lb/>
　　樂昌公主<lb/>
　　　餞别自解<lb/>
今日何遷次新官對舊官笑啼俱不敢方信作人難<lb/>
　　張君祖<lb/>
<pb n="KR4h0117_WYG_010-40b"/>
　　　詠懐三首<lb/>
運形不標異澄懐恬無欲座可依王侯門宜迴金轂風<lb/>
來詠逾清鱗萃淵不濁斯乃𤣥中子所以矯逸足何必<lb/>
翫幽閒青衿表離俗百齡茍未遐昨辰亦非促曦騰望<lb/>
舒映曩今迭相燭一世皆逆旅安悼電往速區區雖非<lb/>
黨兼忘混礫玉恪神罔叢穢要在夷心曲<lb/>
靈飈起回浪飛雲騰逆鱗茍擢南陽秀固集三造賓緬<lb/>
懐結寂夜味藻詠終晨延佇時無遘誰與拂流塵眇情<lb/>
<pb n="KR4h0117_WYG_010-41a"/>
寄極眄蕭條獨遨神相忘東溟裏何晞西朝津我崇道<lb/>
無廢長謠想義人<lb/>
遙遯播荆衡策杖憩南郢遭動透浪迹遇静恬夷性拊<lb/>
巻從老語揮綸與莊詠遐眺獨緬想蕭神飈塵正時無<lb/>
喜恵偶絶韻將誰聽習子茂芳標有欣徽音令穎敷陵<lb/>
霜倩葩熈三春盛拂翮期霄翔豈與桑榆競我混不材<lb/>
姿遺情忘雕映雖非嶧陽椅聊以翮泗磬<lb/>
　　庾僧淵<lb/>
<pb n="KR4h0117_WYG_010-41b"/>
　　　代答張君祖<lb/>
　　省贈法頵詩經通妙逺亹亹清綺雖云言不盡意<lb/>
　　殆亦幾矣夫詩者志之所之意迹之所寄也忘妙<lb/>
　　𤣥解神無不暢夫未能㝠逹𤣥通者惡得不有仰<lb/>
　　鑽之詠哉吾想茂得之形容雖棲守殊塗標寄𤣥<lb/>
　　同仰代答之未足盡美亦各言其志也其辭曰<lb/>
真朴運既判萬象森已形精靈感㝠會變化靡不經波<lb/>
浪生死徒彌綸始無名捨本而逐末悔吝生有情胡不<lb/>
<pb n="KR4h0117_WYG_010-42a"/>
絶可欲反宗歸無生逹觀均有無蟬蛻豁朗明逍遙衆<lb/>
妙津栖凝于𤣥㝠大慈順變通化育曷常停幽聞自有<lb/>
所豈與菩薩并摩詰風微指權遒多所成悠悠滿天下<lb/>
孰識秋露情<lb/>
　　陽縉<lb/>
　　　賦得荆軻<lb/>
函闗使不通燕將重深功長虹貫白日易水急寒風壯<lb/>
髪危冠下匕首地圖中琴聲不可識遺恨没秦宫<lb/>
<pb n="KR4h0117_WYG_010-42b"/>
　　　照帙秋螢<lb/>
秋窗餘照盡入暗早螢來忽聚逺同色恒然詎落灰飛<lb/>
影黄金散依帷縹帙開含明終不息夜月空裵徊<lb/>
　　　俠客控絶影<lb/>
青門小苑物華新花開鳥弄會芳春仙掌層臺浮麗日<lb/>
長楸廣路起紅塵園中追尋桃李逕陌上逢迎遊俠人<lb/>
游俠英名馳上國人馬意氣俱相得白玉鹿盧秋水劒<lb/>
青絲宛轉黄金勒復有魚目並龍文躡影追風本絶羣<lb/>
<pb n="KR4h0117_WYG_010-43a"/>
影入吴門疑曵綀形來西北似浮雲寄語幽并馳射客<lb/>
未肯推名持借君<lb/>
　　陽慎<lb/>
　　　從駕祀麓山廟<lb/>
聖徳憂民暇麾斾謁山靈畫船汎北渚文馬侍東平春<lb/>
浦戈鋋照寒林鐃吹鳴依稀長安驛蕭條都尉城井泉<lb/>
能共動江帆得分行窗幽細網合階静落花明櫩巢始<lb/>
入燕軒樹已遷鶯菲菲蘭俎馥淡淡桂樽清銀塘日影<lb/>
<pb n="KR4h0117_WYG_010-43b"/>
盡玉座舞衣輕<lb/>
　　伏知道<lb/>
　　　從軍五更轉五首<lb/>
一更刁斗鳴校尉逴連城遙聞射鵰騎懸惮將軍名<lb/>
二更愁未央髙城寒夜長試將弓學月聊將劒比霜<lb/>
三更夜警新横吹獨吟春彊聽梅花落誤憶栁園人<lb/>
四更星漢低落月與雲齊依稀北風裏胡笳雜馬嘶<lb/>
五更催送籌曉色映山頭城烏初起堞更人悄下樓<lb/>
<pb n="KR4h0117_WYG_010-44a"/>
　　何楫<lb/>
　　　班婕妤怨<lb/>
齊紈既逐篋趙舞即凌人履跡随恩故階苔逐恨新獨<lb/>
卧銷香炷長啼費錦巾庭草何聊頼也持秋當春<lb/>
　　徐湛<lb/>
　　　賦得班去趙姬升<lb/>
班姬與飛燕俱侍漢王宫不意恩情歇偏將衰草同香<lb/>
飛金輦外苔上玉階中今日悲圑扇非是為秋風<lb/>
<pb n="KR4h0117_WYG_010-44b"/>
　　蕭琳<lb/>
　　　隔壁聽妓<lb/>
徒聞絃管切不見舞腰迴惟有歌梁共塵飛一半來<lb/>
　　釋恵標<lb/>
　　　詠山三首<lb/>
靈山藴麗名秀出寫蓬瀛香爐帶烟上紫葢入霞生霧<lb/>
捲蓮峰出嵓開石鏡明定知丘壑裏併佇白雲情<lb/>
蛾眉信重險天目本仙居金華抱丹竈玉笥藴神書幽<lb/>
<pb n="KR4h0117_WYG_010-45a"/>
人披荔薜怨妾採蘼蕪紫嵓無暮雨何時送故夫<lb/>
丹霞拂層閣碧水泛蓬萊鼇岫含烟聳蓮崖照日開松<lb/>
門夾細葉石磴染新苔能令平子見淹留未肯囘<lb/>
　　曇瑗<hi>金陵人</hi>
　　　遊故苑<lb/>
丹陽松葉少白水黍苗多浸淫下客淚哀怨動民歌春<lb/>
溪度短葛秋浦没長莎麋鹿自騰倚車騎絶經過蕭條<lb/>
四野望惆悵將如何<lb/>
<pb n="KR4h0117_WYG_010-45b"/>
　　釋洪偃<hi>會稽山隂人</hi>
　　　登吴昇平亭<lb/>
蕭蕭物候晚肅肅天望清旅人聊策杖登髙蕩客情川<lb/>
原多舊迹墟里或新名宿烟浮始且朝日照初晴獨遊<lb/>
乏徒侣徐歩寡逢迎信矣非吾託賞心何易并<lb/>
　　　遊鍾山之開善定林息心宴坐引筆賦詩<lb/>
策杖步前嶺褰裳出外扉輕蘿轉䝉宻幽逕復紆威樹<lb/>
髙枝影細山盡鳥聲稀石苔時滑屣蟲網乍粘衣澗傍<lb/>
<pb n="KR4h0117_WYG_010-46a"/>
紫芝曄嵓上白雲霏松子排烟去堂生寂不歸窮谷無<lb/>
還往攀桂獨依依<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_010-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻十<lb/>
</p>
<p>
</p>
  </div>
</body>
</text>
</TEI>
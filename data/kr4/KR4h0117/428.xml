<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百二十八</head> <lb/>
    <p>
<pb n="KR4h0117_WYG_428-1a"/>
欽定四庫全書<lb/>
　石倉歴代詩選巻四百二十八<lb/>
　　　　　　　　　　　　明　曹學佺　編<lb/>
　明詩次集六十二<lb/>
　　楊守阯<lb/>
　　　送王原常用其畱别詩句為題<lb/>
渺渺孤飛雲悠悠太行道望望天一方惻惻傷中抱雲<lb/>
兮本無心聚散秋空杳明發懷二人觸目離情攪瞻雲<lb/>
<pb n="KR4h0117_WYG_428-1b"/>
想親舍萬里青山遶不覩山中人祗見雲中鳥鳥飛雲<lb/>
與還花落重門曉悵然歌式㣲别離何草草寄言縉雲<lb/>
卿莫戀白雲好蒼生望為霖從龍興枯槁<lb/>
　　　　右白雲時在目<lb/>
西北有髙樓逶迤上千仞逥瀾俯綠水阿閣凌青雲中<lb/>
有絃歌曲知者識其眞自云良家子選擇趨嚴宸佩玊<lb/>
曵羅裳欲以充下陳朱顔俗不薄燕趙多羙人無鹽逐<lb/>
鄉里毛施亦逡巡容華恐消歇撫心一以矉明德苟不<lb/>
<pb n="KR4h0117_WYG_428-2a"/>
虧燕婉終相親芙蓉湛秋水桃李熈陽春隨時愛容輝<lb/>
無為長苦辛贈君金琅玕報我青玊盤<lb/>
　　　　右璧水日論心<lb/>
馥馥春蘭姿皎皎秋月輝流光照我懐馨香襲我衣逰<lb/>
子惜日暮行人懷路歧對酒未成醉攬衣重徘徊孤獸<lb/>
不遑食離鴻亦嗚悲感之復嘆息益抱離羣思四海皆<lb/>
兄弟白首誰相知㫁金良不易麗澤一以資胡為遠離<lb/>
别各在天一涯南陔有眞樂伐木多苦辭懷哉復來斯<lb/>
<pb n="KR4h0117_WYG_428-2b"/>
三歳以為期<lb/>
　　　　右分歧思不禁<lb/>
　　　耕樂<lb/>
幽居遠城市遶屋皆良疇方春土膏動夜半催飯牛父<lb/>
從原上耕子向田中耰豚蹄祀田祖甌窶欣滿篝先期<lb/>
了公稅牀頭熟新篘陶然一醉間寕知公與侯<lb/>
　　　送孔潤伯歸樂清<lb/>
朱明在赫曦端居困炎暑行子何匆匆移舟潞河滸䇿<lb/>
<pb n="KR4h0117_WYG_428-3a"/>
馬送之行寧辭汗如雨飲之碧筒盃酌以黄封醑情至<lb/>
發長吟擊節飛雲駐親朋終日行眷戀寧如許愛人憐<lb/>
屋烏思人及棠樹珍重宣尼孫典刑獨可睹去矣不可<lb/>
畱臨風重延佇<lb/>
　　　賦得洞庭湖送侯公矩僉憲<lb/>
我聞洞庭湖遠在巴陵道含山復吞谷洪波際天杪古<lb/>
來題詠人無如杜陵老朝陽一鳳鳴千古喑百鳥如彼<lb/>
黄鶴樓題詠有崔顥才如李謫仙有景不復道吾才非<lb/>
<pb n="KR4h0117_WYG_428-3b"/>
謫仙少陵先壓倒况未臨此湖狂吟何草草所志不在<lb/>
詩因之寄懷抱願君胸次問與湖同大小百川盡傾輸<lb/>
萬象皆明瞭秋濤動山岳春波潤枯槁浩氣蒸作雲為<lb/>
霖施八表<lb/>
　　　陳方伯邀觀惠山泉<lb/>
古廟三賢在方塘一鑑開水流螭吻出源發鷲峰來樹<lb/>
影波心見茶香雲外栽竹爐有風味醒却紫霞杯<lb/>
　　　王儀賔第賞菊<lb/>
<pb n="KR4h0117_WYG_428-4a"/>
王晉卿家菊滿籬我來猶見傲霜枝清芬只合秋蘭並<lb/>
冷艶寕教睡蝶知已過重陽還對酒為憐晩節更題詩<lb/>
囬㸔桃李東墻外不及春風二月時<lb/>
　　　送人赴南京督府<lb/>
驛路霜風落葉深馬蹄南去正駸駸欲從虎帳提金印<lb/>
巳向龍墀聼玊音千里舊都兵衞足百年昌運羽書沈<lb/>
青油幕下應無事綠水紅蕖對客吟<lb/>
　　　送某通判<lb/>
<pb n="KR4h0117_WYG_428-4b"/>
春秋經學舊知名早向薇垣聼鹿鳴齊國幾年操瑟立<lb/>
呉門今日副車行羅浮山上雲連海楊子江頭月滿城<lb/>
萬里修程初展驥好將膏澤潤蒼生<lb/>
　　　送蔣容知州<lb/>
潞河更皷正分明可柰風箏别調聲百錬誰能為繞指<lb/>
一麾聊復得専城雲連劍閣凌空峭月照潼江徹底清<lb/>
莫道遐方淹驥足金閨仙籍待通名<lb/>
　　　和武靖侯趙公賞花詩<lb/>
<pb n="KR4h0117_WYG_428-5a"/>
宿霧初收雨過簷侯門池舘綠隂添波間香餌金鱗出<lb/>
葉下黐竿翠羽黏謾遣易牙調異饌不教扶朗識生鹽<lb/>
酒闌夜色清如水露滴松稍濕老髯<lb/>
　　　次韻寄丹陵尹陳明遠<lb/>
令尹書椷手自開猶談祖席勸深盃喜聞惠澤覃花縣<lb/>
贏得芳聲到栢臺比屋絃歌明月裏數村耕稼白雲隈<lb/>
㑹㸔驥足亨衢展久識君非百里才<lb/>
　　　初署院印<lb/>
<pb n="KR4h0117_WYG_428-5b"/>
霞明禁苑日初升遥望龍墀虎拜興職業乍紆方寸印<lb/>
官銜仍是一條氷槐㕔吏散清隂合柳院鶯啼淑氣蒸<lb/>
文武衣冠多舊識賀門懽宴酒如澠<lb/>
　　　間居漫興<lb/>
公署抽毫每隔旬私居終日樂門身滿床黄卷為師友<lb/>
排闥青山作主賔一任漫天風絮亂祗憐匝地雨苔新<lb/>
日髙卧聼鶯聲巧不喚鷄鳴待漏人<lb/>
　　　歳餘感懷<lb/>
<pb n="KR4h0117_WYG_428-6a"/>
鶯花三月到南州氷雪相㸔一歳週天上故人多特逹<lb/>
周南太史尚淹畱海桑世事忙中變水竹幽居夢裏逰<lb/>
最憶去年當此夜弟兄相與醉新篘<lb/>
　　　送于國用編修飬病歸<lb/>
清朝賢俊共彈冠抱病憐君獨解官聖主恩深蒙賜告<lb/>
故人情厚勸加飱蘄陽易得三年艾楚澤還滋九畹蘭<lb/>
征鴈飛飛南又北慿傳尺素報平安<lb/>
　　　送董啟之進士<lb/>
<pb n="KR4h0117_WYG_428-6b"/>
栢府先翁教一經長楊賦就獻明庭皇華軺傳過親舍<lb/>
楚國宗藩望使星萬里雲程初發軔三湘秋水試揚舲<lb/>
殷勤相贈無他語記取金人背上銘<lb/>
　　　寄從子茂元<lb/>
我懷猶子在長沙天北天南各一涯為問同年外臺使<lb/>
不知何處郡丞衙竹林風月閒來久湘水雲煙望轉賒<lb/>
聖主恩深漢文帝賜環仍與陟清華<lb/>
　　　清士<hi>錫茶壺也</hi>
<pb n="KR4h0117_WYG_428-7a"/>
容儀脩餙色通明出處曽占旣濟亨玊乳先春資吐納<lb/>
眞鉛伏火抱澄泓襟懷傾倒盧仝碗風韻和鳴子晉笙<lb/>
若遇提撕從鼎鼐也輸涓滴潤蒼生<lb/>
　　　和儒<hi>錫湯鼈也</hi>
自少相從安樂窩冬無爐火奈伊何能將蟹眼湯吞盡<lb/>
不怕龍鬚席冷多身在提撕明似拭口當輸寫氣猶和<lb/>
寒宵得汝常安寢一任人嘲春夢婆<lb/>
　　　送范吉太守<lb/>
<pb n="KR4h0117_WYG_428-7b"/>
宣城太守出風塵盡道𤣥暉有後身紫禁鶯花聞奏語<lb/>
黄童竹馬待囬輪相逄盡話滄洲趣樂事猶懷泗水春<lb/>
重念河汾六經在薛收曽是受詩人<lb/>
　　　與楊廷俊同齋<lb/>
同官同姓又同階同作宫寮共宿齋四壁寒聲風刮戸<lb/>
一簾清影月侵階奚童秉炬燒香篆侍史收衣䕶祭牌<lb/>
坐乆話闌心似水塵氛無路入襟懷<lb/>
　　　長至日界首阻風<lb/>
<pb n="KR4h0117_WYG_428-8a"/>
雲㠶遥逐㕍南征屈指三旬計客程路入淮揚兩州界<lb/>
時逄天地一陽生石尤風氣連雲黒甓社湖光入夜明<lb/>
還憶徃年當此日滿襟風雪上陵行<lb/>
　　　次韻酬翰長馬良佐<lb/>
東出長安第一衙地分佳麗職清華晨催玉漏猶高枕<lb/>
夜對金蓮不草麻紫殿當頭逥日月青山排闥送雲霞<lb/>
神仙洞府斯為上我亦曽逰坐判花<lb/>
　　　釋奠卽事有感<lb/>
<pb n="KR4h0117_WYG_428-8b"/>
垂世功髙在六經祠官八佾舞于庭致齋三日從先甲<lb/>
祀典千秋屬上丁祝版名書皇帝遣麗牲碑勒史臣銘<lb/>
何時義采遵堯錄帝號加封假魯靈<lb/>
　　　到家喜入新第<lb/>
曽將奏䟽入金鑾勑賜圍㕓廿畆寛苟合苟完成此室<lb/>
爰居爰處詠斯干墻梅蓓蕾含春意庭栢森嚴耐歳寒<lb/>
欲作休休亭自逸君恩未報敢求安<lb/>
　　　拜湖後張四舅墓<lb/>
<pb n="KR4h0117_WYG_428-9a"/>
湖後山前度石橋斧堂三尺衆峰朝行經霧靄迷榛莽<lb/>
拜起嵐光動樹標假館曽聞庭下訓知音先識㸑中焦<lb/>
今朝一掬羊曇淚灑向東風濕柳條<lb/>
　　　飲大理家兄宅時駕部弟秋官姪及君美御史<lb/>
　　　　時升府丞兩婿皆在席醉吟一首<lb/>
幾年離索重相逄笑語哄堂意氣濃薛氏弟兄三附鳳<lb/>
桓家女婿兩乗龍竹林更有青雲噐棘寺新開綠蟻封<lb/>
家慶合懽䝉帝德勉圗勲業佐時雍<lb/>
<pb n="KR4h0117_WYG_428-9b"/>
　　　呉原博少宰舊有别業其從子為搆二亭其間<lb/>
舊業呉門今復脩重開小築近西疇不同徃日圍棋墅<lb/>
已辦歸時命駕逰謝𫝊賞心嘉玉樹杜陵髙興付滄洲<lb/>
為霖更望龍頭在未許安排范蠡舟<lb/>
　　　臘月十一日奉天殿進書<lb/>
紫宸班列曉鐘初拜進緗編上玊除禹貢九州經制法<lb/>
周官六典太平書重瞳日月垂明鍳三殿雲霞映卷舒<lb/>
文武憲章應有在致君堯舜復何如<lb/>
<pb n="KR4h0117_WYG_428-10a"/>
　　　甲子元日<lb/>
去年金闕候朝㕘今日瞻卬北斗南新喜歳華逄甲子<lb/>
早傳家事付丁男遮賢幾許六旬九祝聖惟呼萬歳三<lb/>
厚禄素飱無以報伐檀歌誦不勝慙<lb/>
　　　詔晉陞吏部尚書致仕<lb/>
禮年登七合投簮况復衰顔病已侵再䟽陳情歸待報<lb/>
九重恩命愧難任崇階進躡尚書履厚蓄何湏季子金<lb/>
林下清風貧亦樂不㤀憂國老臣心<lb/>
<pb n="KR4h0117_WYG_428-10b"/>
　　　逰東湖普恩霞嶼諸寺<lb/>
東逰如入輞川圗野鳥沙禽共喚呼碧樹森羅三寳地<lb/>
青山環繞萬金湖人逄首夏衣穿葛節近端陽酒泛蒲<lb/>
一宿招提捫蘚壁達摩還面九年無<lb/>
　　　到福州城奉和家大人韻<lb/>
閩越南來第一州城中三島列仙逰諸畨珍舶來重譯<lb/>
萬頃塗田種兩收榕巷書聲燈火夜蓼汀漁唱棹歌秋<lb/>
道山亭在煙霞裏未得登臨最上頭<lb/>
<pb n="KR4h0117_WYG_428-11a"/>
　　　應制西山勝刹<lb/>
四海昇平百度新西山諸刹倚青旻煙霞棧道通仙境<lb/>
金碧樓臺隔世塵萬壑松風和𣑽唄千門蘿月照禪身<lb/>
旃檀滿殿爐煙裊祝我皇圗億萬春<lb/>
　　　朝陵次學士家兄韻<lb/>
譙門曙漏咽銅龍天上祥雲捧日重廿里馳驅經輦道<lb/>
萬山環遶䕶堂封黄金臺殿東西列白玊輿梁遠近重<lb/>
欲向橋陵追杜老難將瓦缶敵黄鐘<lb/>
<pb n="KR4h0117_WYG_428-11b"/>
　　　夀史母一百一歳<lb/>
峩峩珠翟翠雲稠堂北高居夀最優大衍再周重掛一<lb/>
平壺百刻又添籌賢孫及第傳金帖令子懸車尚白頭<lb/>
屈指古今能有幾題詩更祝八千秋<lb/>
　　　賦得震澤晴波送人入閩<lb/>
五湖秋水客南還極目空明豁醉顔素練平鋪雲夢澤<lb/>
青螺半出洞庭山幾行鴈影孤㠶外萬里天光一鑑間<lb/>
南望八閩何處是歸心先已到鄉關<lb/>
<pb n="KR4h0117_WYG_428-12a"/>
　　　别墅<lb/>
㕓市西頭别有天芋區桃圃近相連繞城春水魚浮沼<lb/>
負郭秋風鶴在山書幔影飄荷葉外酒罏香入稻花邊<lb/>
主人髙歩瀛洲上猶自哦詩憶輞川<lb/>
　　　送胡僉憲克敬<lb/>
大河南北路東西來徃褰帷路不迷華渚流虹身入覲<lb/>
池瑭春草句留題觀風又返軺車鷺帯月應聞野店鷄<lb/>
衮衮外臺登内省喬遷有待築沙堤<lb/>
<pb n="KR4h0117_WYG_428-12b"/>
　　　竹茶鑪次呉原博諭德韻<lb/>
渭濱蒼翠隔雲泉誰取編排事茗煎鳳閣舍人工創物<lb/>
秋靈公子巧模前火紅松葉湯初沸月白桃花客未眠<lb/>
飲罷雪香三弄笛閒中清趣自天全<lb/>
　　　林木飬髙<lb/>
平生林下擁臯比笑㸔鵷雛集鳯池錦誥已承明主賜<lb/>
雲山還繫故園思鴻飛碧漢凌塵坌鶴向青田啄玊芝<lb/>
老眼静㸔人世事夕陽亭外幾枰棊<lb/>
<pb n="KR4h0117_WYG_428-13a"/>
　　　陽糓道中清明<lb/>
昨夜東風急雨聲曉逄佳節是清明篷窓春色柳枝掛<lb/>
茶竈新煙榆火生彩索鞦韆花外穩畵船簫皷月中鳴<lb/>
因思徃歳朝陵後兄弟賡酬百韻成<lb/>
　　　孝陵恭謁有述<lb/>
淮海龍飛入建康金戈鐵馬净欃槍不階尺土興如漢<lb/>
盡革夷風治過唐三紀衮衣明日月萬年陵寢肅風霜<lb/>
小臣瞻拜祠宫外惟見參天樹色蒼<lb/>
<pb n="KR4h0117_WYG_428-13b"/>
　　　視篆後二日得孿子<lb/>
日出東城啼乳烏簷前乾鵲又相呼判花公署方投筆<lb/>
坐草私門又掛弧自笑秋𤓰生並蒂休嘲老蚌出䨇珠<lb/>
多男且得寛懷抱未計將來賢與愚<lb/>
　　　邵伯湖口與質夫丈啓小酌<lb/>
蘭棹翩翩先後行夜來相失苦相縈石尤風似知人意<lb/>
甓社湖邊阻客程雲抹青山螺黛碧天涵白浪雪花明<lb/>
篷窓對景堪同樂况有金陵酒滿罌<lb/>
<pb n="KR4h0117_WYG_428-14a"/>
　　　德州王知州璡韓同知璉各招宴于園亭<lb/>
州衙深靚絶氛埃客至園亭次第開兩院樹隂當晝合<lb/>
隔墻鶯語送春來小橋幽徑翻紅葉曲澗鳴泉漾緑苔<lb/>
别駕行觴懽未畢還從太守醉霞杯<lb/>
　　　退直有懷寄董德初太守<lb/>
賜環簮筆侍明君待漏趨朝對夕曛未有尺書能寄遠<lb/>
謾思尊酒共論文吟㸔㕍影横秋色坐對燈花落夜分<lb/>
不識滇南賢太守也曽相憶賦停雲<lb/>
<pb n="KR4h0117_WYG_428-14b"/>
　　　宿都憲五兄第中<lb/>
冀北頻年憶廣西陟岡遥望暮雲低壺公縮地知無術<lb/>
靈運登雲喜有梯憲府氷霜全晩節夜牀風雨詠新題<lb/>
清燈坐乆談文運五緯何時再聚奎<lb/>
　　　鈍儒<hi>凍筆</hi>
章臺頴脫出羣倫日染龍香劑潤身渉署水銜頭欲秃<lb/>
題封山啓蹟還新中心正直摹猶壯小字糢糊大轉神<lb/>
莫話秦人少恩事不遺黎老詠皇仁<lb/>
<pb n="KR4h0117_WYG_428-15a"/>
　　　芳童<hi>石香筒</hi>
何物寧馨辟稻粱雲根稚子有剛腸香分媧氏雲中線<lb/>
煙散圗澄掌上光藜火明銷天禄閣荀龍涎噴德星堂<lb/>
佛書謾説嚴童子非木非空聞妙香<lb/>
　　　髙叟<hi>紙帳</hi>
楮生平素懶談𤣥學董垂帷到暮年午蝶有時同寤寐<lb/>
秋蚊無路得夤緣虗中惟見室生白覆下何愁屋有天<lb/>
自卜吾衰猶未甚周公時夢到君邊<lb/>
<pb n="KR4h0117_WYG_428-15b"/>
　　　焙師<hi>焙籠</hi>
年來折節出巖阿㓕裂抽思作用多千眼法王空相在<lb/>
九還仙子内丹多親闈不待身温被齋室寧容汗浥羅<lb/>
雪夜梅天尤藉汝袪除寒濕飬天和<lb/>
　　　美稚<hi>瓷果盒</hi>
縹綠兩兒皆好酒鄒陽潘岳賦中㸔却憐今日諸童子<lb/>
只侑先春小鳳團白面總如冠玊美清標恍出壑氷寒<lb/>
交梨火棗從何得披腹呈來不用盤<lb/>
<pb n="KR4h0117_WYG_428-16a"/>
　　　爽客<hi>葵扇</hi>
九光佛眩兩街僧六角金從五字増幾葉栟櫚人易忽<lb/>
一逄安石價湏騰輕翻香袖風生席獨映齊紈月似氷<lb/>
紗帽閒眠對鷗客不湏庸汝郤炎蒸<lb/>
　　　次韻寄姪茂仁郎中<lb/>
南國移居有竹衙平安消息報京華傍籬已見新生笋<lb/>
穿徑還侵舊種麻每對此君思小阮無由縮地與陵霞<lb/>
重懷文懿歸逰處啼鳥驚心淚濺花<lb/>
<pb n="KR4h0117_WYG_428-16b"/>
　　　送大司冦戴公祭掃榮歸<lb/>
去歳乞歸歸未成今年報政又陳情尚書展墓原無例<lb/>
聖主加恩許暫行日月祥光輝晝錦江湖秋色渺雲程<lb/>
饒陽山上焚黄處草木欣欣也向榮<lb/>
　　　得請喜復原韻<lb/>
去歳蜩鳴入覲來今年鶯囀出金臺四時有序成功退<lb/>
六十猶癡了事囬鐘阜曉山青抹黛秦淮春水緑於苔<lb/>
濯纓還向江東去免得風吹撲面埃<lb/>
<pb n="KR4h0117_WYG_428-17a"/>
　　　吾鄞龍舌朱氏予先祖侍郎府君之姻族也守<lb/>
　　　　阯弱冠時嘗館于其家表姪名軒者年纔十<lb/>
　　　　三從受業焉今來南都鬚鬢蒼然問其年已<lb/>
　　　　六十二賦此志别<lb/>
鸎脰湖堤挾兩川形如龍舌尚蜿蜒故家喬木千餘尺<lb/>
先祖華姻上百年猶記小窗燈火夜研窮大易後先天<lb/>
垂髫弟子今華髪話舊南都一慨然<lb/>
　　　畵山水為費廷言司業題<lb/>
<pb n="KR4h0117_WYG_428-17b"/>
一幅鵞溪絹縱横數尺寛良工先潑墨妙手旋施丹物<lb/>
象羅胸次天機到筆端宏開千頃澤夐出萬層巒遠近<lb/>
濃還淡髙低險復安遥岑睂黛蹙列岫劍峯攢濯秀森<lb/>
琪樹飛空下玉湍煙霞俱帯潤林壑似生寒幾處重重<lb/>
屋誰家曲曲欄空青排闥入澄碧捲簾㸔紅葉危將墮<lb/>
蒼苔濕未乾雲中無犬吠潭底有龍蟠潦盡沙磯路峰<lb/>
囬石磴盤小橋通别墅輕棹度前灘觸目皆佳景游心<lb/>
恣大觀擬尋靈運屐猶戴貢生冠玩物情休蕩匡時志<lb/>
<pb n="KR4h0117_WYG_428-18a"/>
欲彈何當畵無逸持以獻金鑾<lb/>
　　　應制蒼苔<lb/>
禁苑初收宿雨天玉沙馳道碧苔鮮春來自是稀逰幸<lb/>
一任飛花㸃翠錢<lb/>
　　　題朱太守山水畵雪夜景<lb/>
山雪初晴月蘸川乾坤一色浩無邊不應清景無人見<lb/>
繫岸初囬訪戴船<lb/>
　　　園亭家晏次大兄韻<lb/>
<pb n="KR4h0117_WYG_428-18b"/>
風吹香徑晩菲菲落盡紅芳蝶過稀却是蔓青花獨秀<lb/>
春深猶解駐晴暉<lb/>
　　　送莆田尹周用中<lb/>
與君舊友結新鄰京國相過分外親鳬舄南飛畱不住<lb/>
嚶嚶啼鳥薊門春<lb/>
　　　題蘭竹圖<lb/>
深谷香風泛紫蘭雲根斜倚碧琅玕若為盡化黄金色<lb/>
應是西山返照㸔<lb/>
<pb n="KR4h0117_WYG_428-19a"/>
　初予未得碧川集時但于四明文獻中拾其數篇而<lb/>
　已頃晤古田大令德周即公之𤣥孫也始以全集見<lb/>
　遺詩凢八巻共若干篇予不量敬采其尤者百許篇<lb/>
　在明集中亦稱取精之多者矣當成𢎞時人文為盛<lb/>
　而公家為尤盛昆季三登八座文懿啟于前公與康<lb/>
　簡賡之一時羣從登朝者六人公譽望尤著而殁後<lb/>
　易名之典至今闕焉盖公視篆翰林時適遇朝廷一<lb/>
　日間陞傳奉官四十員科道上章因下詔獄六十員<lb/>
<pb n="KR4h0117_WYG_428-19b"/>
　言路一空公移書當軸謂當極力申救不宜作缺更<lb/>
　補語甚切直而當軸者不能從呉門沈啟南為作詩<lb/>
　以侈其事始大忿恚隂構之于石齋楊公謂已推轂<lb/>
　新都為東宫講官而不及公以此為憾石齋頷之未<lb/>
　幾公與當軸者俱逝䟽請易名而新都兩靳之云石<lb/>
　田詩板當時已被毁其續集刻無此詩而公書尚有<lb/>
　存者余閱邸報改謚補謚屢奉申飭盖慎之也謹拈<lb/>
　此叚以備采擇而公之詩措意深婉用事渾成識者<lb/>
<pb n="KR4h0117_WYG_428-20a"/>
　自珍其爲天球重寳矣峕崇禎四年石倉居士學佺<lb/>
　跋<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_428-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百二十八<lb/>
</p>
<p>
</p>
  </div>
</body>
</text>
</TEI>
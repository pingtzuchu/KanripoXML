<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百二十三</head> <lb/>
    <p>
<pb n="KR4h0117_WYG_423-1a"/>
欽定四庫全書<lb/>
　石倉歴代詩選卷四百二十三<lb/>
　　　　　　　　　　　　明　曹學佺　編<lb/>
　明詩次集五十七<lb/>
　　林廷玉<lb/>
　　　感遇<lb/>
泛泛木蘭舟行行采蘺去放歌汗漫遊雲深忽迷渚偶<lb/>
爾窮河源言晤弄梭女睠此㑹際艱相看兩無語倐然<lb/>
<pb n="KR4h0117_WYG_423-1b"/>
剛風發塵寰杳何許<lb/>
　　　塞上曲<lb/>
棄親来從軍誰無樹功心激昻在将帥賞罰貴必諶千<lb/>
金買馬骨龍媒嵗三臨将軍重壯士誰道無孟任師行<lb/>
失紀律安能制敵侵不見南陽叟七縱還七擒<lb/>
　　　擬古<lb/>
秋蟲嗚唧唧春鳥鳴喈喈言念瞬息間時序或睽乖感<lb/>
此時物變悠然興我懷佳人豈云逺瞻顧江之涯渉江<lb/>
<pb n="KR4h0117_WYG_423-2a"/>
采杜若擕手欲與偕飄忽杳如夢愁心難自排<lb/>
　　　又<lb/>
秋月流清光秋風吹妾裳今夕知何夕幸然登君堂君<lb/>
在燕山陬妾在湘水傍詎期㑹晤間遂兹吸蘭芳感君<lb/>
知遇竒感君恩愛長䦘風有佳趣願言同瞻望<lb/>
　　　有感<lb/>
重華光大厯九五飛濳龍綱維丕振肅四海謳歌同匭<lb/>
函出通明暢逹天下聰百川東注海細大咸納容我恧<lb/>
<pb n="KR4h0117_WYG_423-2b"/>
沾青𤨏不能振英風侃侃盛時彦論列争長雄茍有利<lb/>
國家何必皆已功<lb/>
　　　林泉夏日遣興<lb/>
長松覆雲葢蒲葉青以舒晴光浮簾櫳曉日涵牕虛空<lb/>
中罕人跡數鳥鳴庭除軒冕豈不貴躭此山野居三十<lb/>
功名路夢境多憂虞偶得塵鞅脫方寸乃裕如山翁隔<lb/>
竹籬酒熟招我胥團團白玉盤滿貯菖蒲菹一醉忘身<lb/>
世寧復論其餘<lb/>
<pb n="KR4h0117_WYG_423-3a"/>
　　　又<lb/>
雲山隔囂喧野興自孤逺林幽歲月閒萬物無拘管猿<lb/>
鶴隨徃來鹿飽卧町畽蹲鴟受水肥竹萌茁林短野老<lb/>
共清談蟹眼入茗椀松風晩生凉皓月氷輪滿自比無<lb/>
懷民一笑得仰俯<lb/>
　　　西堂雜詠次林世增隱君韻其一草履<lb/>
淳朴茍得趣賁餙奚能倫菅蒯擷為屨飛雲誰復論朝<lb/>
踏清溪濱暮拖歸雲村或時禮縫掖寜能知雁門松塢<lb/>
<pb n="KR4h0117_WYG_423-3b"/>
徐徐蹈旋辟譚羲軒墮指歩雪中不煦東方暾捆以給<lb/>
饔餐何慕鮮醲昬嗟嗟無懷民俯仰俱忘言靡麗俗所<lb/>
尚質素乃本源賢者敦澆漓風軌凛恒存<lb/>
　　　考槃清詠<lb/>
卜築依雲山花開花還落野猿摘木實渴鹿飲泉壑幽<lb/>
鳥日嚶嚶蛛網懸屋角絲瓜上墻顛雀瓢蔓林薄忽瞻<lb/>
山之陽蹁躚翥雲鶴萬物遂其生吾心亦云若空山無<lb/>
侣伴呼酒獨自酌<lb/>
<pb n="KR4h0117_WYG_423-4a"/>
　　　又<lb/>
青樓誰家子紫騮黄金絡雲霄飛意氣千金重然諾羅<lb/>
衣青岑醴翠釡駝峰濯檀板金叵羅笑看紅雨落盈虚<lb/>
天道明世事反今昨一朝時勢異頓然成蕭索<lb/>
　　　秋日感興<lb/>
風塵嗟澒洞誰能驅三蟲乗桴渉溟渤滄波杳難窮念<lb/>
此青鬢髮忽為霜雪叢安得從化人駕虬遊長空<lb/>
　　　再至定林寺<lb/>
<pb n="KR4h0117_WYG_423-4b"/>
白雲鎖襌關松花落如雨佳木翳繁陰林深不知暑老<lb/>
衲卧雲間雪顛能梵語吁嗟匡廬社逺公亦何許<lb/>
　　　感興<lb/>
風林振孤響疎柳鳴寒螀渺渺羈旅懷對此秋日光絶<lb/>
塞有行役寒衣誰寄将<lb/>
　　　林泉撥悶<lb/>
屋上覆蒼松階前茂瑤草柴門繫釣船野徑啼幽鳥山<lb/>
翁睡起遲落花紅不埽<lb/>
<pb n="KR4h0117_WYG_423-5a"/>
　　　又<lb/>
雲水涵虛牕徃來浮野馬紫芝青巖上採之動盈把漁<lb/>
艇晩歸來繫在柴門下<lb/>
　　　書秋<lb/>
庭樹凋西風落下葉幾片寒蛩四壁吟雲端有歸雁萬<lb/>
境覺蕭森俄感時物變<lb/>
　　　宿靈寳<lb/>
淅淅西風砧數杵天外賓鴻望南渚山川蕭索暮雲低<lb/>
<pb n="KR4h0117_WYG_423-5b"/>
野樹離離帯殘雨鷦鷯暫借一枝棲迢遞關河情萬縷<lb/>
　　　清溪<lb/>
清溪水邊人唱歌千花萬花森相摩陌上行人詫相見<lb/>
欲行不行無奈何鶯忙蝶亂競穿掠年年惟願春相若<lb/>
天道陰晴那可知但恐妬花風雨惡<lb/>
　　　鵑啼<lb/>
千古哀哀望帝魂離人枕畔不堪聞梨花枝上三更月<lb/>
幾㸃猩紅漬血痕天津橋上君須記呌得春歸花滿地<lb/>
<pb n="KR4h0117_WYG_423-6a"/>
何當化作卷阿儔噦噦德音鳴治世<lb/>
　　　閿鄉秋夜<lb/>
枕簟凉生秋夜清風吹庭樹動秋聲碧空萬里湛如水<lb/>
月色滿天牕外明孤館蕭蕭静如許何處殘砧聞數杵<lb/>
風情月思共撩人一種幽懷對誰語<lb/>
　　　臨潼懐古<lb/>
驪山之水温且清朝元閣上空月明玉環化作馬嵬草<lb/>
碧樹蕭蕭猿夜聲朝代興亡容易變今人不見古人面<lb/>
<pb n="KR4h0117_WYG_423-6b"/>
踈林落落掛斜暉金井梧桐秋幾片<lb/>
　　　昔宋歐陽公雪中㑹客出令賦詩禁體物語<lb/>
　　　　因追和其韻以寄興云<lb/>
六出開殘天上蕚繽紛四海摧林薄戍夫絶塞苦宵征<lb/>
行旅長途艱早作能令寰宇盡迷茫解使乾坤頓恢廓<lb/>
倚山莫道自堅牢觸日應須謾銷鑠倐來忽去逐風顛<lb/>
䝉頭拂靣漫空落偶然颯刺到牕紗遽爾嚴凝透狐貉<lb/>
騷人筆底任品題兒童階下隨搏攫凌晨艱食啼乳鴉<lb/>
<pb n="KR4h0117_WYG_423-7a"/>
向晩迷巢飛凍雀釣磯<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>響簑衣石徑霏霏滑㯶屩<lb/>
莫為今朝凛冽愁可卜來年豐稔樂夙成體魄自不緇<lb/>
天然襟度何須㵸横縱無計抑松篁緯繣只宜飛朔漠<lb/>
頓足應思就火爐僵手那能事旗槊千年詩令仰前規<lb/>
呵凍揮毫為吟噱<lb/>
　　　出塞行次韻<lb/>
九天百萬來雄貔黄金詔下飛龍墀雷轟電掣草澤震<lb/>
旌旗閃閃揺赤螭妖魔聞風盡濳窟耿耿欃槍頓看没<lb/>
<pb n="KR4h0117_WYG_423-7b"/>
彎弧時落雲中鵰寳劒凌霜常逸發忽驚極澗飲垂虹<lb/>
殺氣赫赫摩層穹不戰屈人兵法竒羣醜那得逃術中<lb/>
阿香飛車騰赤電千古人傳青海箭天厨殽美内醖良<lb/>
將軍醉下含元殿來者勿拒去勿追邊疆金鐵皆閑陴<lb/>
綱紀修明儲蓄廣王者之守在四夷虎皮多少包戈鎩<lb/>
丈夫事業史編載君聖臣賢世道昌㑹見名王皆款塞<lb/>
　　　和西涯雨中韻<lb/>
一雨連三日凉生枕簟秋同雲低隴樹逺水接江樓浪<lb/>
<pb n="KR4h0117_WYG_423-8a"/>
跡慙飄泊浮名苦繫留不眠憂稼穡深願恐難酬<lb/>
　　　齋居次韻<lb/>
齋居嚴禮祀燈火坐更深聖徳通天道春光眷物情百<lb/>
僚遵戒誓三宿致精明上下期昭格寰區願順成<lb/>
　　　月次東坡韻<lb/>
客中良夜月恍若故鄉明玉鏡光隨滿銀河影共横多<lb/>
情邀我飲故意伴人行天際清如水依稀見五城<lb/>
　　　錦衣獄卧病<lb/>
<pb n="KR4h0117_WYG_423-8b"/>
落魄嬰三木乾坤此病翁擘窓看皎月移榻避斜風愁<lb/>
陣攻頭白燈光照眼紅蓬莱天咫尺無路可相通<lb/>
　　　寓程鄉<lb/>
羈懷隨處遣佳興入春幽柳院鶯聲滑江城樹色浮暮<lb/>
雨和雲暗春嵐得日收閭閻知富庶但恐苦徵求<lb/>
　　建溪道中<lb/>
何處秦闗杳扁舟日夜程雲低江樹合水漲石磯平帆<lb/>
挂秋風影篷敲夜雨聲天無南北雁何以慰羈情<lb/>
<pb n="KR4h0117_WYG_423-9a"/>
　　　秋日漫興<lb/>
粤國風光好秋来興味饒雨添陂澤水風漲海門潮暑<lb/>
退塵襟滌霜清瘴氣消幾回閒拄杖髙咏過溪橋<lb/>
　　　別王子衡侍御次韻<lb/>
客裏仍為別鶯啼似欲留柳牽烟縷恨花帶雨容愁野<lb/>
樹雲千里江天水一樓何時定携手重上鄂君舟<lb/>
　　　次廖師賢進士十日再登烏石山韻<lb/>
烏山還命酒兀坐對奇峰遇節須行樂尋幽莫厭重寺<lb/>
<pb n="KR4h0117_WYG_423-9b"/>
深松竹䕶碑古蘚苔封自把犁鋤足清時學老農<lb/>
　　　林泉雜詠<lb/>
六十餘年夢塵寰萬事非蒼松環我屋黄蝶上人衣巖<lb/>
薜牽風細江梅得雨肥花前且命酒清詠對斜暉<lb/>
　　　又<lb/>
逺雁依萑渚危檣度曉風人行江路上春在鳥聲中烟<lb/>
雨来天北雲霞絢海東草衣陶靖節揩眼看花紅<lb/>
　　　郊望<lb/>
<pb n="KR4h0117_WYG_423-10a"/>
曉起望郊坰春烟幾抹青海船來港㲼野鶩下溪汀林<lb/>
麓枝巢鵲陂塘水漫萍漁歌依古岸人在隔江聽<lb/>
　　　泉石野音<lb/>
謝事歸來早深居逺是非雁銜秋色到鴉帯夕陽歸水<lb/>
落江形瘦山髙樹影微行藏宜任理與願不相違<lb/>
　　　聖節朝賀<lb/>
一曲鈞天侑九霞長生歲歲慶官家黄金鳷鵲迷雲氣<lb/>
白玉芙蓉駐露華燭影旌旗虬偃蹇星明劒佩蟻横斜<lb/>
<pb n="KR4h0117_WYG_423-10b"/>
南山願效詩人祝襪線深慙荷寵嘉<lb/>
　　　遊圓林寺次韻<lb/>
蘿薜門深晝亦關紅塵何路到空山髙超瀛海三千界<lb/>
逺隔巫峰十二寰黄菊有情畱客醉白雲無事伴僧閒<lb/>
浮名衰鬢成遷逐無補清時每汗顔<lb/>
　　　正徳丁卯十月十七日寓恩平行臺<lb/>
凱還當日費經營三十餘年得太平到處金旗閒夜月<lb/>
誰家砧杵送秋聲黄茅瘴起浮巇巘碧海潮來遶近城<lb/>
<pb n="KR4h0117_WYG_423-11a"/>
最是一般寥落甚晚風疎雨逗羈情<lb/>
　　　黄田道中<lb/>
陣陣西風吹客舟葛衣清爽暑初收青山兩岸半含雨<lb/>
緑樹一江都未秋湖海每憑辰北望嵗華無奈水東流<lb/>
行蔵寂寞頻看鏡勲業何時願始酬<lb/>
　　　淮安即事<lb/>
淮水湯湯不盡頭金城雄峙水安流帆檣晚趁人煙岸<lb/>
鴻雁冬依薍荻洲桂館連雲迷望景鳯簫吹月藹高樓<lb/>
<pb n="KR4h0117_WYG_423-11b"/>
西風拂拂寒光薄到處朱簾不上鉤<lb/>
　　　無題次劉欽謨韻<lb/>
簾櫳揺曳五更風起看長庚已在東楊柳暮煙隋別館<lb/>
梧桐夜雨漢離宫雲低伏枕愁梳緑塵滿香奩懶傅紅<lb/>
又是一春虚負却幾聲啼鳥夕陽中<lb/>
　　　沙溪道中<lb/>
阿傖日日醉仙螺春興毰毸可奈何水漫溪橋分緑逺<lb/>
鳥来山塢落紅多東風吹柳千村靜麗日行天六幕和<lb/>
<pb n="KR4h0117_WYG_423-12a"/>
老我得歸塵慮息也隨樵叟學山歌<lb/>
　　　正徳辛未八月曾宿大安有詩糊粘於壁今次<lb/>
　　　　其韻<lb/>
松陰滿地晝庭空髙卷朱簾許燕通旅興總歸山色外<lb/>
春光半在鳥聲中苔荒石逕千家雨花落瑤階幾樹紅<lb/>
峭壁四時煙不斷却因何事歎飄蓬<lb/>
　　　秋興<lb/>
襜褕快爽得餘涼深覺蓴鱸興味長歸雁逺投江菼暮<lb/>
<pb n="KR4h0117_WYG_423-12b"/>
釣船清帶渚蘭香風髙海國榕猶緑秋盡家園橘漸黄<lb/>
村酒醒来還更醉却嫌風月惹人狂<lb/>
　　　山荘秋興<lb/>
晴峰曉帶鷓鴣斑碧海茫茫咫尺間夜雨燈前孤影在<lb/>
秋風江上幾人還滿償暮景逍遙願叅透塵寰夢覺關<lb/>
天外浮雲隨手變青山常伴野翁閒<lb/>
　　　和歩出西華韻<lb/>
晴波東注遶宫坊垂柳依依半負牆鶯語巧含春雨膩<lb/>
<pb n="KR4h0117_WYG_423-13a"/>
燕泥清帶落花香浮萍宻藻還相礙水鴨沙鷗兩不妨<lb/>
緩歩却疑非世界蓬莱仙境屬吾皇<lb/>
　　　和柬彭敷五韻<lb/>
<hi>闕</hi>　　　又新年獨對寒燈思悄然宦跡豈能隨事好<lb/>
鬢華應不為人憐星躔遙與宫壺應河漢還同禁署連<lb/>
幾度詩成仍未寫也應羞澀到君前<lb/>
　　　謁文丞相祠<lb/>
國破兵如萬蟻屯捐軀猶欲正乾坤千年廟貌含生氣<lb/>
<pb n="KR4h0117_WYG_423-13b"/>
萬古綱常寄斷魂苔襯白雲封石刻柏拖寒雨障祠門<lb/>
陳詞跽灑汎瀾淚天地酸心日月昬<lb/>
　　　送毛斷事考績還南越<lb/>
燕山越水望悠悠課最承恩別鳯樓身世流年雙短鬢<lb/>
江湖宦跡一虚舟孤帆細雨黄塘路紅樹清霜玉硤秋<lb/>
聞説石門碑未朽憑誰千載企前修<lb/>
　　　和杜少陵秋興<lb/>
野寺鐘聲晚出林誰家籬竹翠森森蒹葭渚澤天無暑<lb/>
<pb n="KR4h0117_WYG_423-14a"/>
促織堂帷月有陰旅雁銜書秦樹杪漁翁鼓枻越江心<lb/>
長門深鎮黄昬静無奈西風送逺碪<lb/>
　　　其二<lb/>
踈林落落挂斜暉鳥外青山一髪微碧樹未凋蟬已老<lb/>
黄蘆纔起雁初飛千頭園橘家相近十畆湖田願不違<lb/>
社鼓彭彭村酒美農家歡慶稻梁肥<lb/>
　　　其三<lb/>
釣船揺曵水西頭午夜風生枕上秋越水芙蓉知隱意<lb/>
<pb n="KR4h0117_WYG_423-14b"/>
灞橋楊柳逗覊愁青松庭畔年巢鶴紅蓼灘邊午睡鷗<lb/>
白靣書生翻自笑曽持三尺奠神州<lb/>
　　　傷秋<lb/>
鶗鴂聲聲若有聞楚絃清切憶湘君愁潘鬢髮蒼多少<lb/>
病沈腰肢瘦幾分芙菊滿園秋競媚烏鴉投樹晩成羣<lb/>
傷心最是東流水千古無情送夕曛<lb/>
　　　傷春<lb/>
坐對青山獨閉門悶懷無語廢青樽蘭膏芬馥將誰贈<lb/>
<pb n="KR4h0117_WYG_423-15a"/>
鶴影伶仃僅自存兩鬢星霜餘白髪四山烟雨鎻黄昬<lb/>
紅飛緑暗鵑聲急囘首天涯欲斷魂<lb/>
　　　遊春<lb/>
日暖風香酒再携踏春行到亂花蹊滿坡細草留人坐<lb/>
到處新鶯逗馬嘶野逕天低雲在地湖塘雨過水平堤<lb/>
玉山欹仄君休論明日陰晴事不知<lb/>
　　　春水<lb/>
溶溶灧灧鏡湖天湖上晴光映曉烟流盡落花還幾許<lb/>
<pb n="KR4h0117_WYG_423-15b"/>
浮平逺樹欲無邊碧桃浪暖嘉魚出杜若汀香野鶩眠<lb/>
欲泛蘭舟和月唱却疑身在武陵源<lb/>
　　　春閨<lb/>
落花飛絮擁重門嚦嚦啼鶯繞内垣羅幕已開天未曉<lb/>
珠瓔再整日初暄簾櫳夕照金蟬軃庭院東風寳篆温<lb/>
雁阻衡陽書不到可堪惆悵對黄昬<lb/>
　　　夏仲<lb/>
熟梅天氣雨霏霏山館清凉尚夾衣蛺蝶亂叢沿逕見<lb/>
<pb n="KR4h0117_WYG_423-16a"/>
鴛鴦幾對傍湖飛綠槐團影當庭院青草和烟上釣磯<lb/>
一枕睡餘天正午梁間䨇燕哺雛歸<lb/>
　　　避暑<lb/>
無奈炎威侵我急閒來掃跡遁虛空松亭况遇連朝雨<lb/>
竹塢清涵一榻風汩汨流泉巖石上叢叢芳桂野山中<lb/>
煩襟終日憑驅遣欹枕難禁午睡濃<lb/>
　　　中秋<lb/>
八月今朝十五日烟霞病叟有遐思九秋到此平分處<lb/>
<pb n="KR4h0117_WYG_423-16b"/>
百歲于吾強半時好月照懷何皎皎西風吹鬢且絲絲<lb/>
生平骯髒知何處且對清光酌一巵<lb/>
　　　斑竹杖<lb/>
八尺笻身少帯根常扶野老出山村却憐楚玊新裁製<lb/>
猶染湘姬舊淚痕天祿藜然烟已息葛陂龍化跡空存<lb/>
楊羲夢斷無消息九節人間恐漫論<lb/>
　　　藕花<lb/>
若耶溪上起微波撲撲清香陣陣過蒼玉折殘春墮梗<lb/>
<pb n="KR4h0117_WYG_423-17a"/>
碎珠吹散曉翻荷飄揺逺助湘舟楫蕩漾輕傳漢女歌<lb/>
菡萏正開天未暑一樽相對竟如何<lb/>
　　　海棠<lb/>
道是花仙却艷粧誰云梅聘可相方春雨着來真有色<lb/>
東風吹盡不聞香廢吟杜老牽情重睡足楊妃惹恨長<lb/>
嬌艷若將閒比論風流還合讓花王<lb/>
　　　邊城角<lb/>
夜夜榆關索莫聲西風吹散不勝情將軍雉堞龍蛇動<lb/>
<pb n="KR4h0117_WYG_423-17b"/>
壯騎隂山觱栗鳴月色凄凉寒共到雁聲嘹唳慘相并<lb/>
離鸞絶谷知多少願得君王念逺征<lb/>
　　　老將<lb/>
摧鋒破敵手揮戈矍鑠渾如馬伏波牙帳連雲屯朔漠<lb/>
金笳吹月度關河謀謨久練兵機熟危險曽經戰陣多<lb/>
净却狼烟人樂業沙塲閒唱太平歌<lb/>
　　　南浦<lb/>
章江江上暮雲深南楚風光自古今水上夕陽鷗泛泛<lb/>
<pb n="KR4h0117_WYG_423-18a"/>
山邊夏日樹陰陰滕王閣廢名空在孺子亭髙迹未沈<lb/>
依舊封疆人事異不禁惆悵動長吟<lb/>
　　　西湖<lb/>
四靣山光映水光芙蕖到處送風香笙歌畵舫無虛日<lb/>
鷗鷺蒼波自夕陽衰草尚含吴慘淡啼鵑空抱宋悲傷<lb/>
看來風景真如畵那得山邊築草堂<lb/>
　　　處士<lb/>
松竹蒼蒼㬇晩霞亂雲堆裏有人家悶臨溪畔看流水<lb/>
<pb n="KR4h0117_WYG_423-18b"/>
閒坐庭前數落花日麗鶯聲當戸巧風柔燕影掠簷斜<lb/>
幾畨勾漏閒尋問欲覓刀圭静養砂<lb/>
　　　山人<lb/>
雲谷深深是我家藤蘿松檜亂交加竹萌蒲蒻供賓客<lb/>
白飯黄虀度歲華雨過自鋤園裏芋春前閒採隴邊茶<lb/>
青山夕照柴門静芳樹聲聲自聽鴉<lb/>
　　　公子<lb/>
廕叙相傳富貴身耕桑誰識世艱辛叵羅酣笑花溪午<lb/>
<pb n="KR4h0117_WYG_423-19a"/>
叱撥閒遊桞陌春翠箔光騰金孔雀錦袍香蹴繡麒麟<lb/>
薛濤綘燭歌喉婉秪恐幽歡解泥人<lb/>
　　　貧女<lb/>
髻鬟輕綰亂雲香每日寒牕按繡牀秪把心腸看竇女<lb/>
羞將顔色說何郎閒拈彩筆描鸞枕笑對茅簷浣布裳<lb/>
三月韶光容易過却憐鶯燕苦飛忙<lb/>
　　　夜宴觀妓<lb/>
綘燭光燒醉綺筵笙歌聲裏列瓊仙雲鬟髙擁横眉黛<lb/>
<pb n="KR4h0117_WYG_423-19b"/>
金鳳斜飛軃鬢蟬繡幕香騰珠的歴錦屏花笑月嬋娟<lb/>
何戡却念難長在當日劉郎恐寓言<lb/>
　　　安貧<lb/>
一座青山半畆牆松花滿地蘚蒼蒼蕨芽嫩漂陶盆水<lb/>
菰米香浮石鼎湯容膝數椽茅草屋華身幾襲芰荷裳<lb/>
頭顱霜雪心和樂日對風花入醉鄉<lb/>
　　　驪山<lb/>
花蕚樓前百和香伊川曲譜教寜王朝元閣在含秋雨<lb/>
<pb n="KR4h0117_WYG_423-20a"/>
天寳泉温帯夕陽灞水滔滔人共渡秦坑落落草空荒<lb/>
前朝舊事知多少都付邯鄲夢一塲<lb/>
　　　靈巖寺<lb/>
館娃宮變作禪扉當日吴王迹已非松塢尚存麋鹿在<lb/>
草坡空有鷓鴣飛硯山夜静鐘千杵澤水秋深碧四圍<lb/>
紅日西沈鴉正宿村前常見一僧歸<lb/>
　　　凌㪣臺<lb/>
落落當途南宋臺行人過此重徘徊棹歌古渡寒潮落<lb/>
<pb n="KR4h0117_WYG_423-20b"/>
菼老荒洲白雁囘粉黛盡隨花幻變青山空鎻雨崔嵬<lb/>
偏安事業能多少却愛般遊壯志摧<lb/>
　　　叢臺<lb/>
叢臺之上烏夜啼叢臺之下草凄凄趙王已去叢臺在<lb/>
行人路上空栖栖碧樹蟬鳴滹沱北黄雲雁度王屋西<lb/>
興亡千古盧生夢芳草斜陽望眼迷<lb/>
　　　漫興<lb/>
把酒對芳春風花能幾度殷勤勸美人竊恐春遲暮<lb/>
<pb n="KR4h0117_WYG_423-21a"/>
　　　林下雜詠<lb/>
碧草含朝露衰楊㺯午風門前一溪水流過澗橋東<lb/>
髙樹秋風急踈林夕照斜柴門臨水岸幾簇拒霜花<lb/>
　　　泉石野音<lb/>
小犬吠林顛鶯啼曲檻前山深人少到日擁野雲眠<lb/>
　<lb/>
　<lb/>
　<lb/>
<pb n="KR4h0117_WYG_423-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百二十三<lb/>
</p>
<p>
</p>
  </div>
</body>
</text>
</TEI>
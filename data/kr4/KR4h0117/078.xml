<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻七十八</head> <lb/>
    <p>
<pb n="KR4h0117_WYG_078-1a"/>
欽定四庫全書<lb/>
　石倉歴代詩選巻七十八<lb/>
　　　　　　　　　　　　明　曹學佺　編<lb/>
　晚唐五<lb/>
　　杜荀鶴<hi>字彦之池州人</hi>
　　　春宫怨<lb/>
早被嬋娟誤欲妝臨鏡慵承恩不在貌教妾若為容風<lb/>
暖鳥聲碎日髙花影重年年越溪女相憶採芙蓉<lb/>
<pb n="KR4h0117_WYG_078-1b"/>
　　　訪道者不遇<lb/>
寂寂白雲門尋真不遇真祗應松上鶴便是洞中人藥<lb/>
圃花香異沙泉鹿跡新題詩留姓字他日此相親<lb/>
　　　送人遊吳<lb/>
君到姑蘇見人家盡枕河古宫閒地少水港小橋多夜<lb/>
市賣菱藕春船載綺羅遥知未眠月鄉思在漁歌<lb/>
　　　浙中逢詩友<lb/>
到處有同人多為賦與文詩中難得友湖畔喜逢君凍<lb/>
<pb n="KR4h0117_WYG_078-2a"/>
把城根雪風開嶽靣雲苦吟猶不足争忍話離羣<lb/>
　　　送友遊吳越<lb/>
去越従吳過吳疆與越連有園多種橘無水不生蓮夜<lb/>
市橋邉火春風寺外船此中偏重客君去必經年<lb/>
　　　登天台寺<lb/>
一到天台寺髙低景旋生共僧巖上坐見客海邉行野<lb/>
色人耕破山根浪打鳴忙時向閒處不覺有閒情<lb/>
　　　題江島僧居<lb/>
<pb n="KR4h0117_WYG_078-2b"/>
師愛無塵地江心島上居接船求化慣登陸赴齋疎載<lb/>
土春栽樹抛生日餧魚入雲蕭帝寺畢竟欲何如<lb/>
　　　送人遊江南<lb/>
滿酌勸君酒勸君君莫辭能禁㡬度别即到白頭時晩<lb/>
岫無雲蔽春帆有燕随男兒兩行淚不欲等閒垂<lb/>
　　　遊茅山<lb/>
步步入山門仙家鳥徑分漁樵不到處麋鹿自成羣石<lb/>
面迸出水松頭穿破雲道人星月下相次禮茅君<lb/>
<pb n="KR4h0117_WYG_078-3a"/>
　　　郊居即事投李給事<lb/>
無禄奉晨昏閒居㡬度春江湖苦吟士天地最閒人書<lb/>
劒同三友蓬蒿外四鄰相知不相薦何以自謀身<lb/>
　　　霽後登唐興寺水閣<lb/>
一雨三秋色蕭條古寺間無端登水閣有處似家山白<lb/>
日生新事何時得蹔閒將知老僧意未必戀松闗<lb/>
　　　贈廬嶽隠者<lb/>
自見来如此未嘗離洞門結茅遮雨雪採藥給晨昏古<lb/>
<pb n="KR4h0117_WYG_078-3b"/>
樹藤纒殺春泉鹿過渾悠悠無一事不似屬乾坤<lb/>
　　　懐紫閣隠者<lb/>
紫閣白雲端雲中有地仙未歸蓬島上猶隠國門前洞<lb/>
口人無跡花隂鹿自眠焚香賦詩罷星月冷遥天<lb/>
　　　送賔貢登第後歸海東<lb/>
歸捷東華第登船鬢未絲直應天上桂别有海東枝國<lb/>
界波窮處鄉心日出時西風送君去莫慮到家遲<lb/>
　　　送人南遊<lb/>
<pb n="KR4h0117_WYG_078-4a"/>
凡遊南國者未有不蹉跎到海路難盡挂帆人更多潮<lb/>
沙分象跡花洞響蠻歌縦有投文處於君能㡬何<lb/>
　　　經賈島墓<lb/>
謫宦自麻衣銜寃至死時山根三尺墓人口數聨詩仙<lb/>
桂終無分皇天自有私暗松風雨夜空使老猿悲<lb/>
　　　秋夜晩泊<lb/>
一望一蒼然蕭騷起暮天逺山横落日歸鳥度平川家<lb/>
是去秋别月當今夕圓漁翁似相伴徹曉葦叢邉<lb/>
<pb n="KR4h0117_WYG_078-4b"/>
　　　經九華費徵君墓<lb/>
凡弔先生者多傷荆棘間不知三尺墓髙却九華山天<lb/>
地有何外子孫無亦閒當時若徵起未必得身還<lb/>
　　　溪居叟<lb/>
溪翁居静處溪鳥入門飛早起釣魚去夜深乘月歸見<lb/>
君無事老覺我有求非不説風霜苦三冬一草衣<lb/>
　　　贈秋浦金長府<lb/>
倚郭難為宰非君即有私惟憑野老口不立政聲碑若<lb/>
<pb n="KR4h0117_WYG_078-5a"/>
甚求名日貧於未選時溪山竟如此利得且吟詩<lb/>
　　　將遊湘湖有作<lb/>
一家相别意不得不潸然逺作南方客初登上水船嶽<lb/>
鍾思冷夢湘月少殘篇便有歸来計風波亦隔年<lb/>
　　　江上逢韋彖先輩<lb/>
不易為離抱江天即見鴻暮帆何處落涼月與誰同木<lb/>
葉新霜後漁燈夜浪中時難慎行止吾道利於窮<lb/>
　　　維揚逢詩友張喬<lb/>
<pb n="KR4h0117_WYG_078-5b"/>
天下方多事逢君得話詩直應吾道在未覺國風衰生<lb/>
計吟銷日人情醉過時雅篇三百首留作後来師<lb/>
　　　秋日懐九華舊居<lb/>
吾道在五字吾身寧陸沈涼生中夜雨病起故山心燭<lb/>
共寒㣲飲蛩添苦楚吟何當遂歸去一徑入松林<lb/>
　　　下第東歸别人<lb/>
不得同居住當春别帝鄉年華落第老歧路出闗長芳<lb/>
草緣流水殘花向夕陽懐親暫歸去非是釣滄浪<lb/>
<pb n="KR4h0117_WYG_078-6a"/>
　　　登山寺<lb/>
山半一山寺野人秋日登就中偏愛石獨上最髙層有<lb/>
果猿攀樹無齋鴿看僧儒門自多事来此復何能<lb/>
　　　送友人遊南海<lb/>
南海南邉路君遊祗為貧山川多少路郡邑㡬何人花<lb/>
鳥名皆别寒暄氣不均相期旦晩見莫待瘴侵身<lb/>
　　　寄益陽武灌明府<lb/>
縣稱詩人理無嫌但寂寥溪山入城郭户口半漁樵月<lb/>
<pb n="KR4h0117_WYG_078-6b"/>
滿彈琴夜花香漉酒朝相思不相見雲水路迢迢<lb/>
　　　閩中别所知<lb/>
觸目生歸思那堪路七千臘中離此地馬上見明年郡<lb/>
邑溪山巧寒暄日月偏自疑雙鬢雪不似到南天<lb/>
　　　春訪獨孤處士<lb/>
一僻春来静深宜長者居好花都待晩脩竹不妨疎雁<lb/>
入湘江食人侵曉色鋤似君無學處頭白道如初<lb/>
　　　冬末同友人泛瀟湘<lb/>
<pb n="KR4h0117_WYG_078-7a"/>
殘臘泛舟何處好最多吟興是瀟湘就船買得魚偏美<lb/>
踏雪沽来酒倍香猿到夜深啼嶽麓雁知春近到衡陽<lb/>
與君剰採江山景裁取新詩入帝鄉<lb/>
　　　題廬嶽劉處士草堂<lb/>
仙境閒尋採藥翁草堂留話一宵同若看山下雲深處<lb/>
直是人間路不通泉冷藕花来洞口月将松影過溪東<lb/>
求名心在閒難遂明日馬蹄塵土中<lb/>
　　　山中寄詩友<lb/>
<pb n="KR4h0117_WYG_078-7b"/>
山深長恨少同人覽景無時不憶君庭果自従霜後熟<lb/>
夜猿頻向屋邉聞琴臨秋水彈明月酒向東山酌白雲<lb/>
仙桂算攀攀合得平生心力盡於文<lb/>
　　　秋宿臨江驛<lb/>
南来北去二三年年去年来兩鬢斑舉世盡従愁裏老<lb/>
誰人肯向死前閒漁舟火影寒歸浦驛路鈴聲夜過山<lb/>
身事未成歸未得聴猿鞭馬入長安<lb/>
　　　冬末自長沙遊桂嶺留獻所知<lb/>
<pb n="KR4h0117_WYG_078-8a"/>
家隔重湖歸未期更堪南去别深知前程笑到山多處<lb/>
上馬愁逢嵗盡時四海内無容足地一生中有苦心詩<lb/>
朱門祗見朱門事獨把孤寒問阿誰<lb/>
　　　夏日登友人書齋林亭<lb/>
暑天長似秋天冷帶郭林亭盡不如蟬噪檻前遮日竹<lb/>
鷺窺池面弄萍魚抛山野客横琴醉種藥家僮踏雪鋤<lb/>
衆惜君才堪上第莫因居此與名疎<lb/>
　　　寄臨海姚中丞<lb/>
<pb n="KR4h0117_WYG_078-8b"/>
夏辭旌旆已秋深永夕思量淚滿襟風月易斑搜句鬢<lb/>
星霜難改感恩心尋花洞裏連春醉望海樓中徹曉吟<lb/>
雖有夢魂知處所去来多被角聲侵<lb/>
　　　秋日閒居寄先達<lb/>
到頭心事欲何為忩下工夫鬢上知乍可百年無稱意<lb/>
誰教一日不吟詩風驅早雁衝湖色雨挫殘蟬㸃栁枝<lb/>
自古書生也如此獨看惆悵是明時<lb/>
　　　題覺禪和<lb/>
<pb n="KR4h0117_WYG_078-9a"/>
少見修行得似師茅堂佛像亦随時禪衣補後雲藏線<lb/>
夏臘髙来雪印眉耕地戒侵連塚土伐薪教䕶帶巢枝<lb/>
有時問著經中事却道山僧總不知<lb/>
　　　春日山居寄友人<lb/>
野吟何處最相宜春景暄和好入詩髙下麥苗新雨後<lb/>
淺深山色晩晴時半巖雲脚風牽㫁平野花枝鳥踏垂<lb/>
倒載干戈是何日近来麋鹿欲相随<lb/>
　　　懐廬嶽舊隠<lb/>
<pb n="KR4h0117_WYG_078-9b"/>
一别三年長在夢夢中時躡石稜層泉聲入野方堪聴<lb/>
山色逢秋始可登巖鹿慣随鋤藥叟溪鷗不怕洗苔僧<lb/>
人間有許多般事求要身閒直未能<lb/>
　　　和友人見題山居<lb/>
避時多喜葺居成七字君題萬象清開户曉雲連地白<lb/>
訪人秋月滿山明庭前樹瘦霜来影洞口泉噴雨後聲<lb/>
有景供吟且如此算来何必躁浮名<lb/>
　　　贈徹上人<lb/>
<pb n="KR4h0117_WYG_078-10a"/>
多少僧中僧行髙偈成流落遍僧抄經忩月静灘聲到<lb/>
石徑人稀蘚色交垂露竹粘蟬落殻窣雲松載鶴棲巢<lb/>
煮茶童子閒勝我猶得依時把磬敲<lb/>
　　　哭山友<lb/>
十載同棲廬嶽雲寒燒枯葉夜論文在生未識公卿面<lb/>
至死不離麋鹿羣従見蓬蒿叢壊屋長憂雨雪透荒墳<lb/>
把君詩句髙聲讀想得天髙也合聞<lb/>
　　　别四明鍾尚書<lb/>
<pb n="KR4h0117_WYG_078-10b"/>
九華天際碧嵯峨無奈春来入夢何難與英雄論教化<lb/>
却思猿鳥共煙蘿風前栁態閒時少雨後花容淡處多<lb/>
都大人生有離别且將詩句代離歌<lb/>
　　　宿東林寺題願公院<lb/>
古寺沈沈僧未眠搘頥将客説閒緣一溪月色非塵世<lb/>
滿洞松聲似雨天簷底水涵抄律燭忩間風引煮茶煙<lb/>
無由往得吟相伴心繫青雲十五年<lb/>
　　　馬上行<lb/>
<pb n="KR4h0117_WYG_078-11a"/>
五更復五里去時無住時日將家漸逺猶恨馬行遲<lb/>
　　　閩中秋思<lb/>
雨勻紫菊叢叢色風弄紅蕉葉葉聲北畔是山南畔海<lb/>
祗堪圖畫不堪行<lb/>
　　　溪興<lb/>
山雨溪風巻釣絲瓦甌篷底獨斟時醉来睡著無人喚<lb/>
流下前溪也不知<lb/>
　　　溪岸秋思<lb/>
<pb n="KR4h0117_WYG_078-11b"/>
桑柘窮頭三四家挂罾垂釣是生涯秋風忽起溪灘白<lb/>
零落岸邉蘆荻花<lb/>
　　　宿欒城驛却寄常山張書記<lb/>
一更更盡到三更吟破離心句不成數樹秋風滿庭月<lb/>
憶君時復下堦行<lb/>
　　　題新雁<lb/>
暮天新雁起汀洲紅蓼花疎水國秋想得故園今夜月<lb/>
㡬人相憶在江樓<lb/>
<pb n="KR4h0117_WYG_078-12a"/>
　　　旅舎遇雨<lb/>
月華星彩坐来收嶽色江聲暗結愁半夜燈前十年事<lb/>
一時和雨到心頭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_078-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻七十八<lb/>
</p>
<p>
</p>
  </div>
</body>
</text>
</TEI>
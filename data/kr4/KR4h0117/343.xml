<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百四十四</head> <lb/>
    <p>
<pb n="KR4h0117_WYG_343-1a"/>
欽定四庫全書<lb/>
　石倉歴代詩選巻三百四十四<lb/>
　　　　　　　　　　　　明　曹學佺　編<lb/>
　明詩初集六十四<lb/>
　　朱善<hi>字一廉豐城人</hi>
　　　蘭竹操<lb/>
　　　　美貞婦方氏也<lb/>
冬蘭青青列于階庭風雪所撓不枯不榮<lb/>
<pb n="KR4h0117_WYG_343-1b"/>
冬竹猗猗蔭于户牖氷霜所摧不萎迺秀<lb/>
彼美貞婦志潔行髙㷀㷀朝夕不敢怨勞<lb/>
有蘭之幽有竹之節守義不淪之死靡慝<lb/>
夫也天只孰忍忘之子之㓜矣誰其將之<lb/>
夫也天只孰忍負之子之㓜矣誰其顧之<lb/>
適彼南畆言刈其麻我勤于績以定我家<lb/>
適彼南圃言採其桑我勤于蠶以實我筐<lb/>
爾筐既盈爾家既寧迺教爾子勤于六經<lb/>
<pb n="KR4h0117_WYG_343-2a"/>
學業既優克忠克孝維子之賢繄母之教<lb/>
載歌蘭竹續彼柏舟猗歟方氏共姜之儔<lb/>
蘭則有馨竹則有筠嗟婦之貞永保令名<lb/>
　　　逺别辭送餘干令李謙山<lb/>
風淅淅兮雲悠悠木葉落兮天宇秋君胡為兮不返嗟<lb/>
客子兮淹留攬西山兮秀色泛東湖兮弄明月樂莫樂<lb/>
兮新知心奚忍兮輕别山有虎兮湫有龍勞余思兮忡<lb/>
忡渺餘干兮何許揮五絃兮送孤鴻寫桂棹兮蘭舟摻<lb/>
<pb n="KR4h0117_WYG_343-2b"/>
子袪兮夷猶南州雖好兮不可以乆處嗟子去兮何以<lb/>
慰我之離愁<lb/>
　　　漁父還劍辭<lb/>
日之將夕兮道阻馬罷波流浩渺兮孰拯其余毋可躋<lb/>
兮亶也其時子今不度兮後悔可追爾劍雖寳兮余無<lb/>
所用之豺狼在野兮水有蛟螭子持以往兮慎所歸履<lb/>
信蹈義兮毋倒行而逆施吁嗟逺遁兮後將余思<lb/>
　　　望雲圖詩為廣州大使熊悦作<lb/>
<pb n="KR4h0117_WYG_343-3a"/>
瞻彼西山麓白雲何悠悠吾親舍其下望之懐百憂浮<lb/>
雲不可捲逝水不可返逰子悲故鄉别親日已逺雲飛<lb/>
可逾嶺母老難辭家豈無甘㫖具奈此道路賒昨日鄉<lb/>
親來老母幸無恙殷勤附書去慰母倚門望阿母望兒<lb/>
歸兒歸未有期願母加餐飯慰子長相思人言居官好<lb/>
何似還鄉早他日乞身歸甘舞老萊衣<lb/>
　　　舟中書所見<lb/>
五牛牽一車四牛曳一犂耕田不費力運物豈愁遲露<lb/>
<pb n="KR4h0117_WYG_343-3b"/>
冷草枯候天寒稻熟時農家享快樂父子共熙熙<lb/>
　　　又<lb/>
清河五百里觸目興悠然客用驢䭾物人驅牛曳船魚<lb/>
鮮堪換粟棗熟不論錢安得移家住教兒學種田<lb/>
　　　客省使温田王西域人也載酒過翰林痛飲且<lb/>
　　　　留詩因和其韻<lb/>
金臺載酒詞林聚吟詩彷彿隂鏗句共是東西南北人<lb/>
依然雲路還相遇君言我賦有金聲我亦憐君如玉樹<lb/>
<pb n="KR4h0117_WYG_343-4a"/>
摛詞已喜錦生花屬思尤如繭抽緒且將綠蟻注清樽<lb/>
莫遣烏鴉驚列炬夏宵苦短君意長忽覺雞鳴窗欲曙<lb/>
請君上馬早朝天我亦束衣從此去<lb/>
　　　長短句<lb/>
翁騎驢兒牽車童子荷擔相追隨風淅淅草淒淒阿兒<lb/>
苦寒翁苦饑翁雖不語心傷悲吁嗟薄命當訴誰遼東<lb/>
雖云樂不如早旋歸<lb/>
　　　九月初一日庚午出龍江驛<lb/>
<pb n="KR4h0117_WYG_343-4b"/>
清晨辭鳯闕薄暮出龍江父子趨殊域詩書化異方楚<lb/>
山雲渺渺遼海路茫茫但願身長健他鄉即故鄉<lb/>
　　　甲戌過桃源驛<lb/>
迥與武陵異偶然名字同祇知迎驛使豈識問漁翁危<lb/>
質慚蒲栁浮生愧梗蓬何由訪仙境不與世人通<lb/>
　　　八月丁丑至徐州城老妻病歿倉卒葬畢揮涙<lb/>
　　　　登舟而去<lb/>
病妻中道隕倉卒奈渠何老眼淚雖少中心痛已多椒<lb/>
<pb n="KR4h0117_WYG_343-5a"/>
漿惟自奠薤露竟誰歌莫作他鄉鬼孤魂寄薜蘿<lb/>
　　　辛丑入安山湖<lb/>
湖水渺無際篙工訴苦辛天風能送客川后不淹人風<lb/>
浪排空濶雲山入望頻此生隨萬物何必獨傷神<lb/>
　　　庚寅入夀光縣界<lb/>
淅淅風中黍蕭蕭露下桑始驚時物變轉覺道途長報<lb/>
國心常赤思家鬢已蒼故鄉頻入夢煙雨暗前塘<lb/>
　　　辛夘趨稻田驛<lb/>
<pb n="KR4h0117_WYG_343-5b"/>
涼風吹古道落月照空山雁過人開户雞鳴客度闗愁<lb/>
多心緒亂身老鬢毛斑欲就君平卜兹行幾日還<lb/>
　　　聞雁<lb/>
汝向江南度江南我故鄉雖無書達意却有淚成行淺<lb/>
水浮蘋藻良田足稻粱秋來鷹眼疾去去亦須防<lb/>
　　　丁酉至蓬萊縣<lb/>
兩年居禁苑一日至蓬萊海上煙波隔人間嵗月催野<lb/>
鷗從此泛仙鶴幾時回惟有王喬舄雙鳬數往來<lb/>
<pb n="KR4h0117_WYG_343-6a"/>
　　　廿九日戊戌别刑部從事仇文炳<lb/>
累月陪歡笑君歸我獨行幾時重㑹面異國倍闗情匹<lb/>
馬回京逺扁舟過海輕故人來問訊憂喜轉相驚<lb/>
　　　望嗚呼島<lb/>
五百田横士中心出至誠寧為同日死不苟一時生島<lb/>
有嗚呼號人留慷慨名至今觀信史遺恨幾時平<lb/>
　　　至金州驛和軍中秀才柴景巖韻<lb/>
邂逅金州驛蕭然一旅人身居滄海外家在大江濱酒<lb/>
<pb n="KR4h0117_WYG_343-6b"/>
至愁先醉詩成覺有神相看兩不厭孰為主和賓<lb/>
　　　與金州張王二指揮同宿諸窩舖<lb/>
海舟曽共濟山館復同眠榾柮燒新火氍毺解舊氊三<lb/>
盃雖率爾一枕且恬然明日遼城路君應到在先<lb/>
　　　古廟松風<lb/>
遺廟不知何代建蒼松還憶古人栽遙聞午夜風濤起<lb/>
疑是半天風雨來<lb/>
　　　龍灣曉霧<lb/>
<pb n="KR4h0117_WYG_343-7a"/>
龍灣之水何縈迴曉霧濛濛午未開應有蛟龍現神怪<lb/>
向空嘘氣作樓臺<lb/>
　　　手山擎月<lb/>
仙人已乘白雲去仙手猶擎孤月寒好拉洪崕同跨鶴<lb/>
仍招子晉共乘鸞<lb/>
　　　蓮池垂釣<lb/>
露冷風清池水秋蓮衣落盡藕絲柔誰人正把任公釣<lb/>
豪客方眠太乙舟<lb/>
<pb n="KR4h0117_WYG_343-7b"/>
　附王佑詩<hi>字子啟泰和人仕至廣西僉事</hi>
　　　夜泊采石懐李白酬酒邀月共酌<lb/>
清夜宿采石浩歌懐謫仙海風吹明月飛上青天懸月<lb/>
光宛如昨太白乆不作呼酒坐船頭邀月共斟酌大江<lb/>
如平天倒看明鏡圓水上皆白雪流光入余船當時豈<lb/>
真醉捉月猶兒戲千載笑疎狂幾人㑹髙致我今問嫦<lb/>
娥百嵗愁常多古月至今好今人如古何謫仙倘遇之<lb/>
便好同樽酒明月成三人相逢足為友期君君不來輕<lb/>
<pb n="KR4h0117_WYG_343-8a"/>
掉酒船迴但得天上月長在掌中杯<lb/>
　　　三山樵者歌為湖廣僉事王子正賦<lb/>
福州城裏三山好聞爾採樵曽結廬每嘆為官出山早<lb/>
何如習隠在山居山中喬木凌霜雪清廟明堂嗟未得<lb/>
豈無松栢成棟梁亦有椅桐中琴瑟我修我斧持我斨<lb/>
清曉出門行路長初涉寒流度前澗更攀危石上髙崗<lb/>
崗頭遙望扶桑日海底紅輪湧波碧照耀青天絶片雲<lb/>
奔崕翠壁光相射黄鸝谷口鳴嚶嚶白石峰隂同坐行<lb/>
<pb n="KR4h0117_WYG_343-8b"/>
辛苦不辭長食力幽栖已慣豈逃名大材當為時愛惜<lb/>
朽樸由來足薪積許許寧知歌自悲丁丁逺聴聲何急<lb/>
日斜樵伴邀同歸萬壑千巖行者稀薄靄餘霏昏竹徑<lb/>
斜陽返照入荆扉當時自分貧亦足與世相違謝榮辱<lb/>
玉局時來石上看青編夜照薪餘讀明時搜士徧丘園<lb/>
束帛徴求忽到門金馬玉堂親召見繡衣鐵鉞逺旬宣<lb/>
山中白雲隨共住甚欲還山不能去芳草應迷行徑蹤<lb/>
綠蘿長覆栖閒處吁嗟窮達在人生俛仰興懐感慨并<lb/>
<pb n="KR4h0117_WYG_343-9a"/>
傅説旁求從版築阿衡聘起自躬耕古來出處有如此<lb/>
豈但于今應時起報効垂休竹帛間還歸重卧雲蘿裏<lb/>
　　　題蕭彦翀雲構<lb/>
青霄萬餘仞白雲千百重不在太行九折坂不在匡廬<lb/>
五老峰海東髙人蕭彦翀紫髯如㦸顔如童卜居不肯<lb/>
向巖谷乃欲結構雲之中雲下来兮栖素櫩秀色可攬<lb/>
光纎纎曉晴潤氣拂蕙帳暮冷清隂飛竹簾鳯臺之素<lb/>
娥為吹紫簫曲曲罷青天髙澄澄如碧玉露洗三更寒<lb/>
<pb n="KR4h0117_WYG_343-9b"/>
煙飛一庭綠君家世躡青雲梯方厓鐵面秋霜飛繡衣<lb/>
春當霄漢立勁翮凜凜凌虹霓子亦胸襟隘寰宇曽泛<lb/>
靈槎訪牛渚好登雲路早從龍大濟蒼生作霖雨<lb/>
　　　題蕭雅言武山讀書處<lb/>
武夷山容春更清員如仙髻方如屏中峰遙對章江水<lb/>
松頂平臨大角星憶我山中尋武姥手招陶皮二仙侣<lb/>
泉隂芝草春自香洞口琪花夜初吐武姥瑤壇凌紫霞<lb/>
骨青髓綠顔如花謂言富貴等塵土授爾長生九轉砂<lb/>
<pb n="KR4h0117_WYG_343-10a"/>
龍吟虎嘯綵鸞唱夜半烏飛曲江上山中留得煉丹泉<lb/>
疑是銀河瀉千丈我祖前朝胄監還愛蘭諸老同栖山<lb/>
武山福地金字額至今照耀雲林間聞君讀書隠巖石<lb/>
笑我被徴去鄉邑手種巖前幾箇松應有清陰坐沾席<lb/>
君今解組賦歸休我復乗槎事逺遊想得雲峰峰下石<lb/>
待君髙枕聴泉流涼風吹月從西度玉盤掛在長松樹<lb/>
遙知夢覺石巖秋應憶朝迴辟雍署武姥雲端如可逢<lb/>
江南為寄玉芙蓉倘得丹成天上去相從八極跨雙龍<lb/>
<pb n="KR4h0117_WYG_343-10b"/>
　　　自城陵遣阮庚上桂林候姪伯貞挈家過峽州<lb/>
　　　　却圖入蜀追賦二首<lb/>
遣爾迎妻子殘冬到峽州瀟湘俱便道灔澦正安流書<lb/>
挈毋遺墜舟行莫滯留鶯花春二月相見錦城樓<lb/>
　　　又<lb/>
念爾何時見相離七月餘如何千里道不寄一行書老<lb/>
恐妻孥隔貧嗟骨肉疎錦城宜早到詞賦訪相如<lb/>
　　　松滋縣<lb/>
<pb n="KR4h0117_WYG_343-11a"/>
乃爾松滋縣清妍似故鄉碧湖浮片月紅樹著新霜見<lb/>
客征魚稅思兄憶雁行峽州知不逺雲際疊青蒼<lb/>
　　　雲安夜泊同子祺諸公分韻<lb/>
今夜巴山雨蕭蕭江上聲短篷依㟁宿逺火隔灘明巳<lb/>
迎雲陽驛初辭䕫峽城中途仍擬别去住若為情嵗月<lb/>
愁顔改山川離恨并歸期雖未定畢竟共朝京<lb/>
　　　望湖亭<lb/>
吴城髙處望湖亭天影低垂入杳㝠江合東西成巨浸<lb/>
<pb n="KR4h0117_WYG_343-11b"/>
川分清濁㑹滄溟夜寒機杼鳴蛟室晩霽帆檣集雁汀<lb/>
頗恨登臨情不盡廬山雲掩半邊青<lb/>
　　　小孤山<lb/>
彭蠡東來一片山雙崕屹立水雲間乾坤開闢遺孤柱<lb/>
江漢朝宗㑹此闗春雨魚龍隨變化秋空猿狖怯躋攀<lb/>
今來古往俱陳迹惟有潮頭到復還<lb/>
　　　過安慶弔余廷心<lb/>
左轄當年鎮皖城江淮千里日交兵四方共倚雄藩在<lb/>
<pb n="KR4h0117_WYG_343-12a"/>
一木孤撑大厦傾髙節分明成蹈海竒才磊落見行營<lb/>
至今書疏留遺恨丞相旌旗不逺征<lb/>
　　　夜宿臺中明朝拜封岳瀆詔<lb/>
宫闕深沈夜氣寒月鈎初上碧雲端羽林侍衛羅千士<lb/>
粉署趨朝宿百官銀鑰已横金鎖闥絳紗遙度玉闌干<lb/>
明朝岳瀆頒封詔四海神人總奠安<lb/>
　　　過臨臯驛賦簡胡子祺<lb/>
晩涼官驛過臨臯訪古遙瞻赤壁髙粉堞浮雲生暝色<lb/>
<pb n="KR4h0117_WYG_343-12b"/>
長江明月照秋毫洞簫吹落王喬舄宫錦裁成太白袍<lb/>
便好與君沽美酒中流擊楫酬英豪<lb/>
　　　謁狄青廟<lb/>
夜入崑崙破敵闗長驅駐節望仙山兵威已振遐荒肅<lb/>
寇首寧容大理還春雨蘋蘩遺廟在夕陽林木戰營閒<lb/>
將軍千古平蠻績馬援真成伯仲間<lb/>
　　　贈别裴伯升<lb/>
清江科第舊名家千里初乗出使槎離别可憐芳草色<lb/>
<pb n="KR4h0117_WYG_343-13a"/>
淹留又過刺桐花香爐煙底晨趨珮畫角聲中暮散衙<lb/>
歸到栢司還問信相思雲樹海天涯<lb/>
　　　潯州司中<lb/>
青山積翠壓城頭四月髙堂氣似秋藤峽西連猺洞險<lb/>
牂江下合鬱林流茅茨繞郭炊煙起榕葉盈庭宿雨收<lb/>
頫首歴階雙拜跪安南貢使入中州<lb/>
　　　舜廟<lb/>
南海蒼梧萬里遙重華遺跡在山椒地靈尚憶迎龍鼓<lb/>
<pb n="KR4h0117_WYG_343-13b"/>
天籟如聞奏鳳韶大禹𤣥圭功已告二妃斑竹恨難銷<lb/>
小臣再拜瞻龍衮但覺薫風滿袖飄<lb/>
　　　御史孔希古送别<lb/>
十八人中同受詔四千里外獨之官九重雨露雲霄迥<lb/>
六月冰霜瘴海寒自是良材掄栝栢由來至寳數琅玕<lb/>
天南日夜瞻金闕報主應同一寸丹<lb/>
　　　湘隂劉臯獨醒亭<lb/>
乘舟四月過湘隂湘水沈沈湘樹深百里元非仇覽志<lb/>
<pb n="KR4h0117_WYG_343-14a"/>
獨醒因續屈原吟清風洒落猗蘭浦細雨蕭疎斑竹林<lb/>
數載相逢重㑹面洞庭無底是離心<lb/>
　　　謝劉子髙惠冰<lb/>
御井開冰賜近官故人馳贈出朝端天霜積塊承金盌<lb/>
雨露融英薦玉盤受賜知君恩最重分嘗令我病先安<lb/>
憶曽烏府居長夏近侍擎來滿座寒<lb/>
　　　登鳳臺<lb/>
鐘山秀疊御屏風金闕端居紫翠中千里帝畿王地濶<lb/>
<pb n="KR4h0117_WYG_343-14b"/>
萬年天塹大江雄員方圭璧親承祀華夏車書總㑹同<lb/>
却笑嬴秦為計拙東南王氣本無窮<lb/>
　　　贈四明任思賢侍親還鄉<lb/>
聖朝孝理待賢材羨爾辭官得放回千里白雲親舍在<lb/>
一帆飛雨客船開板輿侍奉追潘岳綵服承歡作老萊<lb/>
想得慈顔長夀考萱花堂上即天台<lb/>
　　　彭澤懐陶靖節<lb/>
彭澤江臯五栁色維舟幾度憶髙人孔明千載當為友<lb/>
<pb n="KR4h0117_WYG_343-15a"/>
劉裕終身不得臣酒熟歸來從醉醒詩成贈荅到形神<lb/>
當時笑傲東籬下秖許南山日夕親<lb/>
　　　湖口驛寄家書感懐<lb/>
湖口垂楊古驛開西風重繫采舟迴月浮彭蠡玻瓈碧<lb/>
雲擁廬山錦繡堆見雁謾題千里字買魚聊醉九江杯<lb/>
故園三徑存松菊得似淵明歸去來<lb/>
　　　荆南舟中寄華容孫景賢臨湘黄允中<lb/>
故人不見十年餘聞説華容早卜居湖上屢停千里棹<lb/>
<pb n="KR4h0117_WYG_343-15b"/>
江南不寄一行書别來每恨知心少老去翻令㑹面疎<lb/>
得句荆南煩去客芳春問信到茆廬<lb/>
　　　白帝故城為偽夏屯營之所我朝侯總兵駐大<lb/>
　　　　旗山遣諜出瞿嵐渡據其上流射殺偽平章<lb/>
　　　　鄒遂下瞿闗今其營壘分兵守之即事<lb/>
上將西征百萬艘大旗山下駐旌旄巴渝未下聲先振<lb/>
瞿峽相持勢兩髙間道便如持幟入緣崕不用裹氊勞<lb/>
天兵四海俱臣妾恃險無知笑爾曹<lb/>
<pb n="KR4h0117_WYG_343-16a"/>
　　　先祖父諱日宿青城哀感<lb/>
青城山縣懐先徳萬里江南未得歸手澤至今存典籍<lb/>
容顔無復見庭闈鄉塋宿草荒春雨蜀道疎林澹夕暉<lb/>
兩袖東風歸騎逺傷心惟有淚沾衣<lb/>
　　　荻港值雨<lb/>
白浪如山雪作堆淮雲將雨渡江來畵船撑入蘆花港<lb/>
掩却篷窗半面開<lb/>
　　　夜過雷港驛換舟<lb/>
<pb n="KR4h0117_WYG_343-16b"/>
月暗江天睡不知棹夫催起換船遲滿衣涼露扶殘夢<lb/>
正是趨朝待漏時<lb/>
　　　暮過湓城<lb/>
琵琶亭下換官船江漢秋來水接天莫問英雄千載事<lb/>
湓城蘆荻鎖寒煙<lb/>
　<lb/>
　<lb/>
　石倉歴代詩選巻三百四十四<lb/>
</p>
<p>
</p>
  </div>
</body>
</text>
</TEI>
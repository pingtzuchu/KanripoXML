<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻九十五</head> <lb/>
    <p>
<pb n="KR4h0117_WYG_095-1a"/>
欽定四庫全書<lb/>
　石倉歴代詩選巻九十五<lb/>
　　　　　　　　　　　　明　曹學佺　編<lb/>
　晩唐二十二<lb/>
　　陳陶<hi>字嵩伯劒浦人</hi>
　　　遊子吟<lb/>
棲烏喜林曙驚蓬傷歳闌闗河三尺雪何處是天山朔<lb/>
風無重衣僕馬飢且寒慘戚别妻子遲回出門難男兒<lb/>
<pb n="KR4h0117_WYG_095-1b"/>
值休明且是長泥蟠何者為木偶何人侍金鑾鬱鬱守<lb/>
貧賤悠悠亦無端進不圖功名退不處巖巒窮通在何<lb/>
日光景如跳丸富貴苦不早令人摧心肝誓期春之陽<lb/>
一振摩霄翰<lb/>
　　　雞鳴曲<lb/>
雞聲春曉上林中一聲驚落蝦蟇宫二聲喚起枕邊夢<lb/>
三聲行人烟海紅平旦慵將百雛語蓬鬆錦繡當陽處<lb/>
愧君飲食長相呼為君晝鳴下髙樹<lb/>
<pb n="KR4h0117_WYG_095-2a"/>
　　　空城雀<lb/>
古城濛濛花覆水昔日住人今住鬼野雀荒臺遺子孫<lb/>
十年飲啄孤桑根不隨海燕柏梁去應無玉環銜報恩<lb/>
近村紅粟香壓枝嗷嗷黄口訴朝飢生來未見鳯凰語<lb/>
欲飛常怕蜘蛛絲斷腸四隅天四絶清泉緑蒿無恐疑<lb/>
　　　小弄笛<lb/>
一尺玲瓏握中翠仙孤月浦呼龍子五夜琉璃粲夢卿<lb/>
九清鸞倚洪崖醉丹穴飢兒笑風雨媧皇碧玉星星語<lb/>
<pb n="KR4h0117_WYG_095-2b"/>
蛇蝎愁聞骨髓寒江山恨老眠秋霧綺席鴛鴦冷朱翠<lb/>
星流露泫誰驅使江南一曲罷伶倫芙蓉水殿因風起<lb/>
　　　謫仙詞<lb/>
牧龍丈人病歌秋羣童擊節星漢愁瑶臺鳯輦不勝恨<lb/>
今古一聲龍白頭玉氣蘭光久摧折上清雞犬音書絶<lb/>
霓旌失手逺于天三島空雲對秋月人間磊磊浮漚客<lb/>
鸑鷟蜻蜓飛自隔不應冠葢逐黄埃長夢真君舊恩澤<lb/>
　　　獨揺手<lb/>
<pb n="KR4h0117_WYG_095-3a"/>
漢宫新燕矜蛾眉春臺艶妝蓮一枝迎春侍宴瑶華池<lb/>
遊龍七盤嬌欲飛冶袖鶯鸞拂朝曦摩烟裊雪金碧遺<lb/>
愁鴻連環蠶曳絲颯遝明珠掌中移仙人龍鳯雲雨吹<lb/>
朝哀暮愁引喔咿鴛鴦翡翠承宴私南山一笑君無辭<lb/>
仙娥泣月清露垂六宫燒燭愁風欷<lb/>
　　　自歸山<lb/>
海岳南歸逺天門北望深暫為青瑣客不替白雲心富<lb/>
貴老閒事猿猱思舊林清平無樂志樽酒自瑶琴<lb/>
<pb n="KR4h0117_WYG_095-3b"/>
　　　哭王贊府<lb/>
白水流今古青山送死生驅馳三楚掾倐忽一空名金<lb/>
玉埋臯壤芝蘭哭弟兄龍頭孤後進鵬翅失前程愁變<lb/>
風雲色悲連鼓角聲落星辭聖代寒夢閉佳城伊昔來<lb/>
江邑従容副國英德逾棲棘美公亞飲冰清大厦忘孤<lb/>
直羣儒憶老成白駒悲里巷梁木慟簮纓隴遂添新草<lb/>
珠還滿舊籝蒼蒼難可問原上晩烟横<lb/>
　　　有所思<lb/>
<pb n="KR4h0117_WYG_095-4a"/>
欲唱𤣥雲曲知音復誰是採掇情未來臨池畫春水<lb/>
　　　續古三首<lb/>
南國珊瑚樹好裁天馬鞭魚龍不解語海曲空嬋娟<lb/>
魏宫薛家女秀色傾三殿武帝鼎湖歸一身似秋扇<lb/>
朝為楊柳色暮作芙蓉好春風若有情江山相逐老<lb/>
　　　臨風歎<lb/>
芙蓉樓下飲君酒驪駒結言春楊栁豫章花落不見歸<lb/>
一望東風堪白首<lb/>
<pb n="KR4h0117_WYG_095-4b"/>
　　　蜀葵詠<lb/>
緑衣宛地紅倡倡薰風似舞諸女郎南隣蕩子婦亡賴<lb/>
錦機春夜成文章<lb/>
　　　閒居雜興<lb/>
一顧成周力有餘白雲閒釣五溪魚中原莫道無麟鳯<lb/>
自是皇家結網疎<lb/>
越里娃童錦作襦艶歌聲壓郢中姝無人説向張京兆<lb/>
一曲江南十斛珠<lb/>
<pb n="KR4h0117_WYG_095-5a"/>
　　　水調詞<lb/>
黠敵迢迢未肯和五陵年少重横戈誰家不結空閨恨<lb/>
玉筯闌干妾最多<lb/>
羽管慵調怨别離西園新月伴愁眉容華不分隨年去<lb/>
獨有妝樓明鏡知<lb/>
水閣蓮開燕引雛朝朝扳折望金吾誰道磧西春不到<lb/>
花時還憶故園無<lb/>
自従清野戍遼東舞袖香銷羅幌空幾度長安發梅栁<lb/>
<pb n="KR4h0117_WYG_095-5b"/>
節旄零落不成功<lb/>
　　　竹<lb/>
萬枝朝露學瀟湘杳靄孤亭白石涼誰道乖龍不行雨<lb/>
春雷入地馬鞭狂<lb/>
嘯入新篁一里行萬竿如甕鏁龍泓驚巢翡翠無尋處<lb/>
閒倚雲根刻姓名<lb/>
𤣥圃千春閉玉叢湛陽一祖碧雲空不須騷屑愁江島<lb/>
今日南枝在國風<lb/>
<pb n="KR4h0117_WYG_095-6a"/>
　　孟貫<hi>字一之建安人</hi>
　　　寄張山人<lb/>
草堂南澗邊有客嘯雲烟掃葉林風後拾薪山雨前野<lb/>
橋通竹逕流水入芝田琴月相親夜更深戀不眠<lb/>
　　　宿山寺<lb/>
溪山盡日行方聽逺鐘聲入院逢僧定登樓見月生露<lb/>
垂羣木潤泉落一巖清此景闗吾事通宵寐不成<lb/>
　　　贈棲隠洞譚先生<lb/>
<pb n="KR4h0117_WYG_095-6b"/>
先生雙鬂華深谷卧雲霞不伐有巢樹多移無主花石<lb/>
泉春釀酒松火夜煎茶因問山中事如君有幾家<lb/>
　　　春江送人<lb/>
春江多去情相去枕長汀數雁别湓浦片帆離洞庭雨<lb/>
餘莎草緑雲散岸峰青誰共觀明月漁歌夜好聽<lb/>
　　　秋江送客<lb/>
秋風楚江上送子話遊遨逺水宿何處孤舟泛夜濤浦<lb/>
雲沉雁影山月照猿嘷莫為飢寒苦便成名利勞<lb/>
<pb n="KR4h0117_WYG_095-7a"/>
　　　過秦嶺<lb/>
古今傳此嶺髙下勢峥嶸安得青山路化為平地行蒼<lb/>
苔留虎迹碧樹障雞聲欲過一回首踟躕無限情<lb/>
　　　送吳夢誾歸閩<lb/>
甌閩在天末此去整行衣久路逢春盡思家冒暑歸海<lb/>
雲添晩景山瘴滅晴暉相憶吟偏苦不堪書信稀<lb/>
　　　宿故人江居<lb/>
渡口樹㝠㝠南山漸隠青漁舟歸舊浦鷗宿在前汀静<lb/>
<pb n="KR4h0117_WYG_095-7b"/>
榻懸燈坐閒門對浪扃相思頻到此幾度醉還醒<lb/>
　　　送江為歸嶺南<lb/>
舊山臨海色歸路失天涯此别各多事重逢是幾時江<lb/>
行晴望逺嶺宿夜吟遲珍重南方客清風失所思<lb/>
　　　山齋早秋雨中<lb/>
深居少往還巻箔早秋間雨灑吟蟬樹雲藏嘯荻山炎<lb/>
蒸如便退衣葛亦堪閒静坐得無事酒巵聊暢顔<lb/>
　　　山中訪人不遇<lb/>
<pb n="KR4h0117_WYG_095-8a"/>
負琴兼杖藜特地過巖西已見竹軒淨又聞山鳥啼長<lb/>
松寒倚谷細草暗連溪久立無人事煙霞歸路迷<lb/>
　　　寄暹上人<lb/>
聞罷城中講來安頂上禪夜燈明石室清磬出巖泉欲<lb/>
訪慙多事相辭恨隔年終期息塵慮接話虎溪邊<lb/>
　　　早秋吟眺<lb/>
新秋新雨後獨立對遥山去鳥望中没好雲吟裏還長<lb/>
年慚道薄明代取身閒従有西征思園林懶閉關<lb/>
<pb n="KR4h0117_WYG_095-8b"/>
　　　山中夏日<lb/>
深山宜避暑門户映嵐光夏木蔭溪路晝雲埋石牀心<lb/>
源澄道静衣葛蘸泉涼算得紅塵裏誰知此興長<lb/>
　　　夏日登瀑頂寺因寄諸知已<lb/>
曾于塵裏望此景在烟霄嵓静水聲近山深暑氣遥杖<lb/>
藜青石路煮茗白雲樵寄語為郎者誰能破寂寥<lb/>
　　　寄故園兄弟<lb/>
久與鄉闗阻風塵損舊衣水思和月泛山憶共僧歸林<lb/>
<pb n="KR4h0117_WYG_095-9a"/>
想添隣舎溪應改釣磯弟兄無苦事不用别庭闈<lb/>
　　　過林逸人園林<lb/>
谷口何時住烟霞一逕深水聲離逺洞山色出疎林雲<lb/>
彩従沾鬂年光不計心自言人少到猶喜我來尋<lb/>
　　　酬東溪史處士<lb/>
咫尺東溪路年來偶訪遲泉聲迷夜雨花片落空枝石<lb/>
逕僧逢出山牀鶴見移貧齋有琴酒曾許月圎期<lb/>
　　　寄李處士<lb/>
<pb n="KR4h0117_WYG_095-9b"/>
僧話磻溪叟平生重赤松夜堂悲蟋蟀秋水老芙蓉吟<lb/>
坐倦垂釣閒行多倚笻聞名來已久未得一相逢<lb/>
　　　送人遊南越<lb/>
孑然南越去替爾畏前程見説路岐嶮不通車馬行瘴<lb/>
烟迷海色嶺樹帶猿聲獨向山家宿多應鄉里生<lb/>
　　　懐友人<lb/>
浮世況多事飄流毎歎君路岐何處去消息幾時聞吟<lb/>
裏落秋葉望中生暮雲孤懐誰慰我夕鳥自成羣<lb/>
<pb n="KR4h0117_WYG_095-10a"/>
　　陳詡<hi>字載物閩縣人</hi>
　　　寄邵校書楚萇<lb/>
愛酒時稱僻髙情自不凡向人方白眼違俗有青巖雲<lb/>
際開三逕烟中掛一帆相期同嵗晩閒興與松杉<lb/>
　　　登城樓作<lb/>
井邑白雲間嚴城逺帶山沙墟陰欲暮郊色淡方閒孤<lb/>
逕廻榕岸層巒破枳闗寥寥分逺望暫得一開顔<lb/>
　　　郊行示友人<lb/>
<pb n="KR4h0117_WYG_095-10b"/>
水開長鏡引諸巒春洞花深落翠寒醉向絲蘿驚自醉<lb/>
與君清耳聽松湍<lb/>
　　徐寅<hi>字昭夢甫田人</hi>
　　　旅次寓題<lb/>
胡為名利役來往老闗河白髪隨梳少青山入夢多途<lb/>
窮憐抱疾世亂恥登科却起漁舟念春風釣緑波<lb/>
　　　黄校書閒居<lb/>
取得驪龍第四珠退依僧寺卜貧居青山入眼不干䘵<lb/>
<pb n="KR4h0117_WYG_095-11a"/>
白髮滿頭猶著書東澗野香添碧沼南園夜雨長秋蔬<lb/>
月明掃石吟詩坐諱却都無儋石儲<lb/>
　　　憶山中友人<lb/>
憶得當年接善隣苦將閒事强夫君鬬開碧沼分明月<lb/>
各領青山占白雲近日藥方多繕冩舊來詩草半燒焚<lb/>
金門幾欲言西上惆悵闗河正用軍<lb/>
　　　卜居延壽溪<lb/>
賦就神都振大名斬蛇功與樂天争于今延壽溪邊住<lb/>
<pb n="KR4h0117_WYG_095-11b"/>
終日無人問一聲<lb/>
　　林滋<hi>字後象閩縣人</hi>
　　　宴韋侍御新亭<lb/>
烟磴披青靄風筵藉紫苔花香凌桂醑竹影落藤杯鳴<lb/>
籟將歌逺飛枝拂舞開未愁留興晩明月度雲來<lb/>
　　　春望<lb/>
春海接長天青郊麗上年林光虚霽曉山翠薄晴烟氣<lb/>
暖禽聲變風恬草色鮮披襟扳石磴韶景自深憐<lb/>
<pb n="KR4h0117_WYG_095-12a"/>
　　　蠡澤旅懐<lb/>
誰言行旅日況復桃花時水即滄浪逺星従天漢垂川<lb/>
光獨鳥暮林色落英遲豈是王程急偏多遊子悲<lb/>
　　江為<hi>建陽人</hi>
　　　送客<lb/>
明月孤舟逺吟髭鑷更華天形圍澤國秋色露人家水<lb/>
館螢交影霜洲橘委花何當尋舊隠泉石好生涯<lb/>
　　　登潤州城<lb/>
<pb n="KR4h0117_WYG_095-12b"/>
天末江城晩登臨客望微春潮平島嶼殘雨隔虹霓鳥<lb/>
與孤舟逺烟和獨樹低鄉山何處是目斷廣陵西<lb/>
　　　旅懐<lb/>
迢迢江漢路秋色又堪驚半夜聞鴻雁多年别弟兄髙<lb/>
風雲影斷微雨菊花明欲寄東歸信徘徊無限情<lb/>
　　　江行<lb/>
越信隔年稀孤舟幾夢歸月寒花露重江晩水烟微岸<lb/>
直帆相望沙空鳥並飛何時洞庭上春雨滿蓑衣<lb/>
<pb n="KR4h0117_WYG_095-13a"/>
　　　塞下曲<lb/>
萬里黄雲凍不飛磧烟烽火夜深㣲邊人移帳寒笳絶<lb/>
雪路時聞探馬歸<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_095-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻九十五<lb/>
</p>
<p>
</p>
  </div>
</body>
</text>
</TEI>
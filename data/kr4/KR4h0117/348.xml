<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百四十九</head> <lb/>
    <p>
<pb n="KR4h0117_WYG_348-1a"/>
欽定四庫全書<lb/>
　石倉歴代詩選巻三百四十九<lb/>
　　　　　　　　　　　　明　曹學佺　編<lb/>
　明詩初集六十九<lb/>
　　胡儼<hi>字若思南昌人</hi>
　　　述古<lb/>
圖書出河洛羲禹闡幽𤣥列聖繼有作人文日昭宣仲<lb/>
尼感鳳鳥至理寓微言自從秦漢來但見枝葉繁寥寥<lb/>
<pb n="KR4h0117_WYG_348-1b"/>
千載後濓洛探其源紫陽具條理垂裕啓後昆前修去<lb/>
已逺來哲未有聞瑰辭逞葩艶寧復還本根<lb/>
　　　又<lb/>
蒼龍既訖籙炎劉勃以興詩書煨燼後禮樂猝難徴區<lb/>
區叔孫子莫能致兩生守文過謙讓俗吏事章程賈董<lb/>
失經紀二戴紊遺經遂令千載下擬述徒分争二儀有<lb/>
定位八風無姦聲公旦去已逺萬世思典刑<lb/>
　　　又<lb/>
<pb n="KR4h0117_WYG_348-2a"/>
屈子變風雅騷經寓孤忠光華竝日月耿耿垂無窮後<lb/>
賢襲軌轍長卿得其宗招揺臨卭市放曠托絲桐淳風<lb/>
日以靡齊梁更纖穠逺逰謝紛濁超逸等𡨕鴻<lb/>
　　　雜詩<lb/>
大化運無極四敘迭終始茫茫堪輿閒萬物羅戢裏青<lb/>
陽振其華𤣥冬抱根柢物理有盛衰人生貴知止謙光<lb/>
乃自卑至善誠若水昧者徒紛紜達士丼窳呰孰云楚<lb/>
大夫沉江為至理<lb/>
<pb n="KR4h0117_WYG_348-2b"/>
　　　又<lb/>
神龍絶嗜欲静默藏深淵含和抱真陽珠光燭重𤣥一<lb/>
朝吐雲氣丼澤沛九天夭矯煙霧中變化出自然孰知<lb/>
積精至造化為控摶如何勞生者役役事多端豈復念<lb/>
終始宇宙浩漫漫<lb/>
　　　又<lb/>
倉庚鳴幽谷伐木正丁丁春風日載陽時聞求友聲若<lb/>
有一文士促膝論平生對靣抗髙義中心藏甲兵薫蕕<lb/>
<pb n="KR4h0117_WYG_348-3a"/>
不同器美色徒傾城世無㑹心友獨立何㷀㷀安得玉<lb/>
川子為爾著門銘<lb/>
　　　居庸闗<lb/>
出京都兮穹窿雄闗峙兮居庸蒼翠兮蒙茸紛苒苒兮<lb/>
逺風城巍巍兮兩山臨玉塞兮跨髙寒車轔轔兮結駟<lb/>
風蕭蕭兮木葉殷淙懸崖兮珊珊怳鳴琴兮清彈聞仙<lb/>
人兮昔降遺玉枕兮不刋召韓生兮肅之乃顧余兮一<lb/>
粲駕黄鵠兮髙飛翔薄層雲兮入霄漢皇風暢兮八極<lb/>
<pb n="KR4h0117_WYG_348-3b"/>
蕩邊塵兮滅熄邀浮丘兮賦詩歌四海兮寧一<lb/>
　　　過蘆溝<lb/>
洪流兮桑乾汨盤折兮河灣架石梁兮横波瀨淺淺兮<lb/>
激湍白石兮齒齒際平沙兮浩漫攬余轡兮東馳望天<lb/>
門兮九闗雲飛飛兮來迎水泠泠兮山青囘颷度兮逺<lb/>
響生木薆薆兮鳥鳴聲余欲訊兮九河碣石峙兮嵯峨<lb/>
𣺌滄海兮無極怳淩風兮浩歌<lb/>
　　　續十二辰<lb/>
<pb n="KR4h0117_WYG_348-4a"/>
鼯䑕飲河河不乾牛女長年相見難赤手南山縳猛虎<lb/>
月中取免天漫漫驪龍有珠常不睡畫蛇添足適為累<lb/>
老馬何曽有角生羝羊觸藩徒忿懥莫笑楚人冠沭猴<lb/>
祝雞空自老林丘舞陽屠狗沛中市平津牧豖海東頭<lb/>
　　　折楊柳歌<lb/>
昨日看花開今日花已披苦心獨徘徊折楊柳流光如<lb/>
逝波韶華詎能久<lb/>
　　　又<lb/>
<pb n="KR4h0117_WYG_348-4b"/>
燕燕羽差池銜泥巢畵梁雙棲復雙飛折楊柳郎去武<lb/>
陵逰還憶閨中否<lb/>
　　　又<lb/>
寶鏡久不磨塵翳如浮雲熒熒當奈何折楊柳中心徒<lb/>
自知寧復論妍醜<lb/>
　　　四時詞<lb/>
春風吹簾斜簾開飛柳花美人髙堂上見此惜年華年<lb/>
華容易隨春草一雙蛾睂鏡中老<lb/>
<pb n="KR4h0117_WYG_348-5a"/>
　　　又<lb/>
碧水汎迴塘新荷艶曉妝看花臨綺楹愛此雙鴛鴦鴛<lb/>
鴦宛轉迴塘路相對朝朝還暮暮<lb/>
　　　又<lb/>
秋露白如玉梧桐墜寒緑文犀鎮錦帷紅淚消銀燭銀<lb/>
燭輕搖翡翠煙孤影熒熒夜不眠<lb/>
　　　又<lb/>
落葉深閨静零露宵鶴警玉井凍無聲夢囘寒夜永<lb/>
<pb n="KR4h0117_WYG_348-5b"/>
夜永銅龍漏幽咽小窗斜轉梅花月<lb/>
　　　白紵歌<lb/>
昨日之日不可留飛光迅速如波流嗟嗟少壯終白頭<lb/>
願及芳時往遨遊吴姬當筵歌白紵清絲急管間宮吕<lb/>
妙舞低囘玉杯舉如何不樂空延佇堂前花開艶春陽<lb/>
錦屏圍暖羅綺香撾鐘考鼓宴髙張美人起舞紅袖揚<lb/>
滿堂欣欣樂未央但恐一夕秋風凉空自徘徊明月光<lb/>
　　　江南意<lb/>
<pb n="KR4h0117_WYG_348-6a"/>
暖風吹游絲飄揚無定向若將比郎心郎心更惆悵看<lb/>
彼芙蓉花那能媚春華含情照秋水孤芳徒自嗟<lb/>
　　　結髪行<lb/>
少小為夫婦結髪誓偕老如何中道間棄置不相保抱<lb/>
恨匪良圖憂心徒懆懆世上應無連理枝堦下偏生斷<lb/>
腸草殘妝收玉鏡幽意托瑤琴寂寞深閨裏誰聽白頭<lb/>
吟<lb/>
　　　逺將歸<lb/>
<pb n="KR4h0117_WYG_348-6b"/>
去年與郎别楊花飛白雪今年候郎歸楊柳緑依依聞<lb/>
郎買船下湘渚日日門前望行旅行人過盡乳鴉啼徘<lb/>
徊日暮空延佇攬衣囘洞房對鏡卸新妝那知清漏永<lb/>
但愛明月光月光照席凉於水帳裏燈花撒紅蕋好事<lb/>
從來不浪傳明日升堂拜姑喜<lb/>
　　　妾薄命<lb/>
妾薄命聽妾歌夫婿輕别離妾心當奈何山有虎豹水<lb/>
有蛟螭川塗邈悠曷云能來朔風吹衣雨雪霏霏洞房<lb/>
<pb n="KR4h0117_WYG_348-7a"/>
憭慄神悽色衰吁嗟乎妾顔雖改兮妾心不移<lb/>
　　　竹枝詞<lb/>
湖上聞郎歌竹枝湖中蓮艇便輕移畏言郎渡瀟湘水<lb/>
莫待荷花空淚垂<lb/>
　　　楊柳枝詞<lb/>
罨畫樓前雨歇時千絲萬縷緑垂垂無端却被風吹起<lb/>
撩亂春心不自持<lb/>
　　　三臺詞<lb/>
<pb n="KR4h0117_WYG_348-7b"/>
一陣霜風乍起半窗月影初斜寳匣燒殘香篆銀缸落<lb/>
盡燈花<lb/>
　　　又<lb/>
坐穏錦茵重疊醉來烏帽欹斜誰遣青娥鬬月自憐銀<lb/>
燭生花<lb/>
　　　次韻胡學士春日陪駕遊萬夀山<lb/>
扈從宸逰日祥雲夾道紅香風傳别殿飛葢繞行宫翠<lb/>
滴千巖滿波迴一鏡空忽看鸞鶴起聲在半天中<lb/>
<pb n="KR4h0117_WYG_348-8a"/>
　　　又<lb/>
澗道蒼苔合房櫳繡户分碧淙晴欲雨錦石煖生雲嘉<lb/>
樹千尋秀靈蒲九節分廣寒宫闕近天語半空聞<lb/>
　　　又<lb/>
雨晴山色好太液暖浮春瑞鯉遥吹浪飛花近着人列<lb/>
筵深帟幙載筆煥絲綸願繼周南頌騶虞詠至仁<lb/>
　　　又<lb/>
玉梁凌漢逺朱榭入雲髙曲水含蒼霧孤峰聳翠鼇路<lb/>
<pb n="KR4h0117_WYG_348-8b"/>
迴經月殿賦就賜春醪盛事千年遇登臨豈憚勞<lb/>
　　　送金諭徳扈駕北征<lb/>
萬乘出居庸前驅度朔風劍光飛電紫旗影照山紅壮<lb/>
士心如虎將軍氣似虹鼔鼙通塞外烽火入雲中直掃<lb/>
祁連北還過瀚海東謀謨資俊傑扈從得才雄坐擁青<lb/>
絲騎腰懸明月弓賦詩横畫槊載筆侍行宫野曠氛初<lb/>
淨沙寒雪未融樓蘭終就縳疏勒看銘功夜静妖星落<lb/>
春歸大漠空從茲億萬嵗聖徳詠無窮<lb/>
<pb n="KR4h0117_WYG_348-9a"/>
　　　二月一日早朝<lb/>
曈曨初日曙光遥鐘鼔聲傳下九霄萬國衣冠趨象魏<lb/>
兩階干戚奏簫韶天清華葢雲中見風細爐煙仗外飄<lb/>
朝出金門還北望鍾山蒼翠正岧嶤<lb/>
　　　秘閣書事簡諸同志<lb/>
秘閣清嚴接觀臺九重佳氣䕶蓬萊宫墻樹近鶯聲度<lb/>
金水芹香燕子來行傍朱欄吟細雨坐分瑶席絶浮埃<lb/>
太平無事多休暇忝列詞林愧不才<lb/>
<pb n="KR4h0117_WYG_348-9b"/>
　　　元夕侍宴<lb/>
風清華月麗晴空湛露筵開聖澤濃燈火遥連丹闕外<lb/>
簫韶只在綵雲中九重瑞靄浮金雀萬樹銀花璨玉虹<lb/>
光禄傳宣催進酒烏紗都映醉顔紅<lb/>
　　　閲子啟行巻<lb/>
扈駕從容上北京東風千里馬蹄輕行宫日暖花争發<lb/>
御路塵消草正生烏帽趨朝晨載筆紅旗分隊晚催鉦<lb/>
歴觀巻裏多佳製端有才華壓長卿<lb/>
<pb n="KR4h0117_WYG_348-10a"/>
　　　題林郎中扈從行巻<lb/>
六龍飛馭度行宫煙火人家萬里同仗外馬嘶春草緑<lb/>
堤邊花映暖雲紅考功今日推韓愈愛客當年説孔融<lb/>
扈從北來多俊傑仙郎詞賦喜偏工<lb/>
　　　次韻答胡學士塞外見寄<lb/>
塞草初過春未動歸來應見緑紛紛櫜弓幾對龍沙月<lb/>
退食須瞻鳯闕雲喜有音書來逺道好將勲業繼前聞<lb/>
禁垣自昔稱頗牧不獨胸蟠錦繡文<lb/>
<pb n="KR4h0117_WYG_348-10b"/>
　　　朝囘喜雪即事<lb/>
闕下朝囘散錦韀窗前獨坐擁吟氊一爐松火春生席<lb/>
萬㸃璚花雪滿天臘蟻泛甌傾緑醑香貍載俎割紅鮮<lb/>
微才碌碌嗟無補飽食徒令愧俸錢<lb/>
　　　元日朝囘試筆<lb/>
鐘鼓聲長欲曙天雞人唱漏綵雲邊彤庭簇㐲森儀衛<lb/>
玉殿開簾散御煙春色九重瞻舜日嵩呼萬國頌堯年<lb/>
華夷錫宴覃恩澤醉後宫花壓帽偏<lb/>
<pb n="KR4h0117_WYG_348-11a"/>
　　　元夕侍宴<lb/>
寳山凝翠玉樓前火樹銀花照御筵羅綺香濃春色早<lb/>
琉璃影碧夜光懸翩翩鸞鶴來三島燦燦星河下九天<lb/>
一派笙歌綵雲裏好風吹送萬方傳<lb/>
　　　和曽學士扈從獵陽山<lb/>
曉隨萬乗出城東列校分屯部曲同雲裏六龍移綵仗<lb/>
風前一雁落雕弓露凝松栢垂垂白日映旌旗獵獵紅<lb/>
遥見下綏傳令發將軍飛騎總英雄<lb/>
<pb n="KR4h0117_WYG_348-11b"/>
　　　瓊島春雲<lb/>
萬嵗山髙玉作臺卿雲垂綵畫圖開九重天上從龍起<lb/>
太液池頭伴鶴囘松静晚煙同縹緲花深晴影共徘徊<lb/>
何須更説蓬萊境不是飛仙不肯來<lb/>
　　　金臺夕照<lb/>
斜日髙臺散綵紅遥天極目思無窮迢迢關塞微茫外<lb/>
簇簇山河錦繡中鴻雁數聲催暝色牛羊㡬處散秋風<lb/>
黄金銷盡人何在青史傳來事不空<lb/>
<pb n="KR4h0117_WYG_348-12a"/>
　　　題朱源永桑洲巻<lb/>
芳洲宛在水中央不種閒花只種桑戴勝降時春雨足<lb/>
呉蠶熟處夜燈忙豳風王業開千載河漢天孫漫七襄<lb/>
願借繰絲三百丈虞廷先織舜衣裳<lb/>
　　　詠夢<lb/>
林扉無客晝常闗數巻殘書已倦看芳草池塘春寂寂<lb/>
華胥風日路漫漫枕邉未必迷蝴蝶耳畔都來鬬觸蠻<lb/>
欲問希夷求秘訣華山髙處不勝寒<lb/>
<pb n="KR4h0117_WYG_348-12b"/>
　　　村居即事<lb/>
天上歸來葺敝廬買松移竹事幽居喜從鄰里團新社<lb/>
得教兒孫讀舊書芳草池塘清漲溢落花門巷緑隂初<lb/>
莫言疏傅金都盡素手親知樂有餘<lb/>
　　　重逰道徳觀留題<lb/>
老我重來六十年當時道者夏雲巔眼中遺像還依舊<lb/>
物外閒情尚憶前但見銀牀梧葉下空聞碧落<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>珠懸<lb/>
如今已動麻姑感何待方平更惘然<lb/>
<pb n="KR4h0117_WYG_348-13a"/>
　　　頥菴即事<lb/>
老去無心到處安一菴容膝足盤桓且教随地開蔬圃<lb/>
還待分畦作藥欄耳瞶久抛琴袋冷吟多不放酒杯乾<lb/>
深嗟文墨曽何補終日瞻天愧素餐<lb/>
　　　紙帳<lb/>
溪藤搗就浄無塵斗帳裁成雪色新枕上不知霜滿屋<lb/>
窗前長愛月為隣梅花逺托江南夢木榻初囘薊北春<lb/>
莫笑先生心似鐵老來隨意樂清真<lb/>
<pb n="KR4h0117_WYG_348-13b"/>
　　　曽知州送葡萄酒<lb/>
故人逺送葡萄酒灔灔流霞照玉杯百斛驪珠霜後壓<lb/>
一雙渾脱雪中來金盤盡瀉薔薇雪銀甕還封瑪瑙醅<lb/>
留待明年春色裏陌頭㩦賞看花開<lb/>
　　　送黄翰赴江西<lb/>
臺中楚楚繡衣郎千里乗驄入豫章鵰鶚九霄摶健翮<lb/>
豺狼幾處避飛霜草青南浦春風早月過東湖夜色涼<lb/>
百鑑堂深清似水一簾花氣散幽香<lb/>
<pb n="KR4h0117_WYG_348-14a"/>
　　　竹深處為蘇州劉孟公題<lb/>
種得琅玕嵗月深吴山千畆碧沉沉煙生曉翠日當户<lb/>
風落秋聲月滿林却笑㕘軍偏嗜酒時邀中散共鳴琴<lb/>
興來自是忘形迹直造幽居看緑隂<lb/>
　　　生孫<lb/>
汝父别時猶總角忽聞生汝是今年敢誇抱送從天上<lb/>
且得尊堂慰目前老去舊書欣有託病來華髪任垂顛<lb/>
謝家竝詫芝蘭秀獨愛堦庭玉樹鮮<lb/>
<pb n="KR4h0117_WYG_348-14b"/>
　　　送鄭御史幹致事還浦江<lb/>
七十懸車荷聖情繡衣重耀日華明亦知報國丹心在<lb/>
無那催人白髪生家世百年存孝義天書五色動光榮<lb/>
歸來子姓森成列一一堦前道舊名<lb/>
　　　送鄭知縣堅復任樂安<lb/>
製錦長懷撫字心久傳佳政似山隂千家機杼人煙静<lb/>
百里桑麻雨露深門外賸栽陶令柳堂中時鼔宓生琴<lb/>
茲時更好崇清望㑹見雙鳬入上林<lb/>
<pb n="KR4h0117_WYG_348-15a"/>
　　　北京官舍中秋夜與俞廷輔萬克修二進士對<lb/>
　　　　月<lb/>
玉宇無塵夜色涼畫堂明月耿秋光開樽喜對二三子<lb/>
酌飲何辭千百觴仙掌露零風肅肅廣寒天近樹蒼蒼<lb/>
人生到處堪乗興誰謂南樓興獨長<lb/>
　　　送應子澤重赴臨江太守<lb/>
清江碧嶂照空明太守重來竹馬迎道上兒童歌五袴<lb/>
樓前鼓角列雙旌錦囊又見㩦琴去畵舫還聞載月行<lb/>
<pb n="KR4h0117_WYG_348-15b"/>
此日都門一杯酒臨岐不盡别君情<lb/>
　　　早秋<lb/>
𤣥晏先生老卜居年年只共一床書烹葵及菽情如故<lb/>
問舍求田計已踈幾樹碧梧秋信早半窗明月夜凉初<lb/>
天河豈有支機石祗恐君平語亦虚<lb/>
　　　送何教授赴松江<lb/>
三十年前舊所經題詩今日送君行一經皓首青氊老<lb/>
五兩薰風彩鷁輕白鶴坡殘遺迹古紫薇花在講堂清<lb/>
<pb n="KR4h0117_WYG_348-16a"/>
故人相見如相問竊禄深慚負世名<lb/>
　　　夜坐兼簡貝司業<lb/>
月落銀河淡不流雲摶星彩坐來收樹頭驚鵲三更雨<lb/>
草裏鳴蛩一片秋張子謾吟青玉案蘇卿猶有黒貂裘<lb/>
憐君獨守詩書在矻矻窮年未肯休<lb/>
　　　竹谿為劉孟雍題<lb/>
何處幽閒號竹谿君家萬竹繞芳堤葛陂疑有蒼龍住<lb/>
蒋徑曽無彩鳯棲雨氣凝簾浮翡翠風濤揺檻漾玻瓈<lb/>
<pb n="KR4h0117_WYG_348-16b"/>
好看故舊頻移棹細覔琅玕節下題<lb/>
　　　永樂八年春二月重被詔直内閣即事有詠遂<lb/>
　　　　成<lb/>
清曉朝囘祕閣中坐看宫樹露華濃緑窗朱户圖書滿<lb/>
人在蓬萊第一峰<lb/>
　　　又<lb/>
御溝風細水生波喜得春來暖漸多堦下絶無塵迹到<lb/>
橋邊只有侍臣過<lb/>
<pb n="KR4h0117_WYG_348-17a"/>
　　　又<lb/>
齋宫西畔御橋東禁署清嚴祕閣崇内使傳來門欲鎖<lb/>
漏聲遥下五雲中<lb/>
　　　又<lb/>
承乏詞林愧不才重承恩詔直芸臺筵前視草頻封簡<lb/>
帶得天香兩袖囘<lb/>
　　　又<lb/>
朝來吹靣柳風涼宫瓦微微覺有霜金鑰啟時紅日上<lb/>
<pb n="KR4h0117_WYG_348-17b"/>
瑣窗瑤席逈生光<lb/>
　　　戲馬臺<lb/>
盛世英雄酒一杯悲歌祗使後人哀平生廢盡屠龍技<lb/>
今日空留戲馬臺<lb/>
　　附蕭翀詩<hi>字鵬舉泰和人任蘇州府同知</hi>
　　　宿道徳壇柬白水道人<lb/>
明月不可得孤燈還近人祗縁懷久别轉覺坐相親露<lb/>
下松壇夜雲歸石洞春所歡心跡静笑語見情真<lb/>
<pb n="KR4h0117_WYG_348-18a"/>
　　　奉呈子髙劉先生<lb/>
剪燭臨清夜開窻對白雲不眠詩共賦歌罷酒初醺風<lb/>
起松聲近溪迴野色分别來愁思滿南雁正紛紛<lb/>
　　　予自流江將歸南溪劉先生亦還珠林賦此别<lb/>
　　　　伯昻諸友<lb/>
白紵明春雪清樽注晚霞客行天共逺人醉月初斜碧<lb/>
岫神仙宅珠林處士家東歸三十里好為寄梅花<lb/>
　　　夜泊安慶<lb/>
<pb n="KR4h0117_WYG_348-18b"/>
水國勢漂揺江城景閴寥朝天知路近望月憶家遥雨<lb/>
散虹光静煙清蜃氣消明朝風色好穩駕海門潮<lb/>
　　　曉經華陰<lb/>
日出仙人掌天開岳主祠望來秦地逺景愛華山竒霜<lb/>
後千年檜雲蒸五色芝嚴程不可住歸路訪希夷<lb/>
　　　閏十二月十五日立春作<lb/>
霜雪猶殘嵗乾坤又早春客居隣守舊官厯喜從新草<lb/>
木萌應動昆蟲屈漸伸九天多雨露端望發生仁<lb/>
<pb n="KR4h0117_WYG_348-19a"/>
　　　宿平陸村<lb/>
昔年曽此宿今日是重逰兵後人煙少村中草樹稠霧<lb/>
開螢照夜月霽雁鳴秋明發前途去逢人問鎮州<lb/>
　　　奉柬蕭子充<lb/>
多年結屋向溪橋此日飛書肯見招池上看鵞朝洗硯<lb/>
月中騎鳳夜吹簫滿林西日迷花樹近水南風亂柳條<lb/>
遣興題詩寄離思青山囘首故岧嶤<lb/>
　　　奉寄王伯衢<lb/>
<pb n="KR4h0117_WYG_348-19b"/>
故園江上幾時歸雞犬蕭蕭入翠微幽徑晝閒芳草合<lb/>
曲欄春暖落花稀露濃香浥黄金盞風細凉生白紵衣<lb/>
雙鸛寄巢松樹杪新來應解引雛飛<lb/>
　　　寄吴所興<lb/>
南溪流水北溪雲無限新愁總憶君鴻雁歸時天杳杳<lb/>
鷓鴣啼處雨紛紛郎官湖口江流合武姥峰頭樹色分<lb/>
相去祗縁三十里此生何事苦離羣<lb/>
　　　人日訪友㑹亭馬上作<lb/>
<pb n="KR4h0117_WYG_348-20a"/>
新平騎馬汴河堤草暖沙晴信馬蹄路轉桑林時見兎<lb/>
舗囘茆店午聞雞尋芳漸喜春初及訪舊先愁日欲低<lb/>
料得一彎今夜月多情偏照㑹亭西<lb/>
　　　聞雁<lb/>
夜半忽聞征雁鳴傷心不覺淚縱横闗河迢逓家千里<lb/>
風露凄凉夜五更遥想入雲雙翮健最憐和月數聲清<lb/>
客中作得平安字肯為愁人寄逺情<lb/>
　　　挽迎仙觀熊得昌錬師<lb/>
<pb n="KR4h0117_WYG_348-20b"/>
把臂神仙竟不囘山中弟子有餘哀函闗曉霧青牛去<lb/>
華表秋風白鶴來九轉丹成遺井竈三春花落閟亭臺<lb/>
時來弔古懷清隱愁絶芝田半草萊<lb/>
　　　寄林知縣彦澤<lb/>
多時無便到東津料想風光日日新柳畔鶯聲能醉客<lb/>
庭前花氣欲薰人舊馴野鶴紅生頂新買河魚錦作鱗<lb/>
解印歸來宜晚釣笑談傾倒有西隣<lb/>
　　　題臨溪齋<lb/>
<pb n="KR4h0117_WYG_348-21a"/>
髙齋光霽愛臨溪兩㟁垂楊翠色齊石上鳴琴看鶴舞<lb/>
溪邊洗醆聽鶯啼閒來自愛心如水興至無嫌醉似泥<lb/>
為訪幽棲𣺌何許因風先與寄新題<lb/>
　　余學夔<hi>字一䕫泰和人仕至翰林侍講</hi>
　　　蓼莪菴<lb/>
凉風颯以凄浮雲蕩無涯螻蛄俟秋急春華已無滋感<lb/>
茲動中曲悠然興我思<lb/>
我思亦何由悲淚應心流念彼泉下親一徃不可求容<lb/>
<pb n="KR4h0117_WYG_348-21b"/>
音邈難遇能不増煩憂<lb/>
煩憂令人勞怨彼風木號棲棲無所託蓼莪已成蒿至<lb/>
恩諒難酧漠漠蒼天髙<lb/>
天髙不可極嵗月還蹉跎逝者益易疎生者其奈何淚<lb/>
流漬胸臆忽忽將成河<lb/>
　　　賦得蓮花峰送陳㕘政士啟歸山東<lb/>
泰山入浮雲傍有蓮花峰神秀結坤輿青天削芙蓉翠<lb/>
色干蒼旻竒氣蒸鴻濛登躋豁壯懷萬里歸眼中三島<lb/>
<pb n="KR4h0117_WYG_348-22a"/>
緲一髪嵩華青無窮我聞舜巡狩秩祀先岱宗何時相<lb/>
遺跡激烈懷髙風<lb/>
　　　玩易齋<lb/>
冬至陽氣應仲夏陰始臨陰陽逓徃復寒暑互相尋伏<lb/>
羲探元化易理何其深竒耦陳卦象人文宣至今彖爻<lb/>
本周辭造詣何駸駸仲尼續韋編斯道寔所任藹藹伊<lb/>
川言泠泠康節吟卓哉朱夫子衆理會其心後賢纘遺<lb/>
緒鑽仰競光隂寄言來學者視此瑤華音<lb/>
<pb n="KR4h0117_WYG_348-22b"/>
　　　逺逰篇贈楊以任<lb/>
少年惜然諾結交世上英金羈絡駿馬萬里重横行衣<lb/>
袍艶艶錦帶赤吴鈎烱烱雙龍鳴自擬掉鞭逰洛下還<lb/>
思談笑過吴城揚帆歴海外倐忽如旅蓬南來幾度時<lb/>
名滿江湖中風吹白浪如銀屋大舶中流八千斛青蛾<lb/>
皓齒共徘徊急管繁絃互追逐偶然貰酒都城逰客來<lb/>
解却千金裘移山轉海不作色傾情瀉意無所求魯連<lb/>
子李謫仙澹蕩與汝皆同然浮名富貴兩安在千古惟<lb/>
<pb n="KR4h0117_WYG_348-23a"/>
稱尚父賢<lb/>
　　　送羅秀才賫郡志詣北京還鄉<lb/>
君不見廬陵節義髙天下白璧黄琮等光價益公事業<lb/>
照乾坤六一文章耀金馬後來作者楊與文孤忠激烈<lb/>
萬人羣雲路才華多衮衮林泉隱逸何紛紛古往今來<lb/>
幾千載夢寐長懷見風采氷壺玊鑑光若存大鏞金鐘<lb/>
聲尚在國朝功業冠虞唐考圖稽古徧遐方中州圖志<lb/>
不可後萬里奉冊趨明堂詞垣展玩生顔色却笑疎遺<lb/>
<pb n="KR4h0117_WYG_348-23b"/>
三太息明珠魚目尚紛紜侈進縱横更遺佚薊門秋雨<lb/>
鳴歸鴻錦筵朝别城門東赤縣霜清菊花白金臺酒操<lb/>
玻瓈紅沙頭酒盡朔風起無限鄉情逐流水明朝客别<lb/>
向江南碧樹寒雲千萬里<lb/>
　　　蘆雁<lb/>
金氣凝寒關塞秋平沙獵獵黄雲浮雁行驚起望南至<lb/>
陣陣摩天下平地湖田八月菰米熟戛戛長鳴食還宿<lb/>
天濶曽無矰繳憂稻梁滿眼復何求上林帶書今已矣<lb/>
<pb n="KR4h0117_WYG_348-24a"/>
郝公通問應莫比未若逍遥逺浦中黄蘆䬃䬃秋風裏<lb/>
　　　送吕僉事升考滿還福建<lb/>
衣繡乘驄似舊時風霜行處有人知閩山按節丹心苦<lb/>
鳳闕承恩白髪垂闗樹浦雲仍獨徃素琴孤鶴謾相隨<lb/>
十年直道終無改老去人傳栁士師<lb/>
　　　送胡中書教授臨江<lb/>
十載抽毫侍御筵傳經鄉郡理歸船天低玉笥浮雲外<lb/>
水遶清江夕照邊賔館春醪從客醉鳯池詩句許人傳<lb/>
<pb n="KR4h0117_WYG_348-24b"/>
養親正喜鄉園近何似臨岐更惘然<lb/>
　　　寄康彦明<lb/>
旅泊蹉跎忽暮年結茆還在潞河邊容顔不遣都人識<lb/>
消息多因使者傳賦罷曉揮池上筆酒酣宵汎月中船<lb/>
明年知遂歸休志㑹出東門設祖筵<lb/>
　　　梁知府之交阯<lb/>
闕下相逢正白頭城南送餞值清秋九重恩命新君出<lb/>
萬里江山舊日逰吏識鐵冠前御史民瞻皂葢古諸侯<lb/>
<pb n="KR4h0117_WYG_348-25a"/>
南交部裏興文教豈減文翁在蜀州<lb/>
　　　習編修父棄教職就封還鄉<lb/>
菖蒲葉緑雨新晴皤首翩翩出禁城内翰已頒新賜勅<lb/>
廣文寧厭舊時名送行獨愴賢郎意歸去難勝故國情<lb/>
聖世清江停棹處晚年重與白鷗盟<lb/>
　　　玊泉流虹<lb/>
石泉飛下碧嵯峨濺玊跳珠濕薜蘿影落半空懸素練<lb/>
光垂一帶瀉銀河朝宗逺滙滄溟水分注時添太液波<lb/>
<pb n="KR4h0117_WYG_348-25b"/>
幾度上林花落處偏因流向御溝多<lb/>
　　　瓊島春雲<lb/>
祥雲天上擁瑤岑縹緲絪緼接上林光絢九重頻捧日<lb/>
隂連萬井欲為霖三春暖濕花枝重九陌晴涵樹色深<lb/>
何必蓬瀛滄海去從龍長想此登臨<lb/>
　　　贈方知府赴紹興<lb/>
㑹稽為郡古來稱萬壑千巖遶郡城五馬試從今日去<lb/>
一錢終羡昔賢名長河曙月孤帆影髙樹流鶯兩㟁聲<lb/>
<pb n="KR4h0117_WYG_348-26a"/>
别後定知官况好黄堂應似栢臺清<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_348-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百四十九<lb/>
</p>
<p>
</p>
  </div>
</body>
</text>
</TEI>
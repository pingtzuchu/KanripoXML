<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻一百五十三</head> <lb/>
    <p>
<pb n="KR4h0117_WYG_153-1a"/>
欽定四庫全書<lb/>
　石倉厯代詩選巻一百五十三<lb/>
　　　　　　　　　　　　明　曹學佺　編<lb/>
　宋詩三十<lb/>
　　秦觀<lb/>
　　　田居四首<lb/>
雞號四鄰起結束赴中原戒婦預為黍呼兒隨掩門犂<lb/>
鋤帶晨景道路更笑喧宿潦濯芒縷野芳簪髻根霽色<lb/>
<pb n="KR4h0117_WYG_153-1b"/>
披窻靄春空正鱗繁辛夷茂横阜錦雉艶空園少壮欲<lb/>
雲趨伶俜尚鴟蹲蟹黄金雨潤野馬從風犇村落次第<lb/>
集隔塍致寒暄眷言月占好努力競晨昬<lb/>
　　　其二<lb/>
入夏桑柘稠陰陰翳虚落新麥已登塲餘蠶猶占箔隆<lb/>
曦破曾陰霽靄收遠壑雌蜺卧淪漪鮮飈泛叢薄林深<lb/>
鳥更鳴水漫魚知樂羸老厭煩歊解衣屢盤礴蔭樹濯<lb/>
凉颸起行遺帶索冡婦餉初還丁男耘有託倒筒備青<lb/>
<pb n="KR4h0117_WYG_153-2a"/>
錢鹽茗恐垂槖明日輸絹租鄰兒入城郭<lb/>
　　　其三<lb/>
昔我蒔青秧㢘纎屬梅雨及兹欲成穗已復頽星暑遲<lb/>
暮易昬晨揺落多砧杵村逈少過從客來旋炊黍興廢<lb/>
即杖藜未嘗先處所褰裳渉淺瀬矯首没孤羽叢祠土<lb/>
鼔悲野埭鵾鷄舞雉子隨販夫老翁拜巫女辛勤稼穡<lb/>
事惻愴田疇語得榖不敢儲催科吏旁午<lb/>
　　　其四<lb/>
<pb n="KR4h0117_WYG_153-2b"/>
嚴冬百花枯鄰曲富休暇土井時一汲柴車久停駕寥<lb/>
寥塲圃空跕跕烏鳶下孤榜立横塘喧舂起旁舍田家<lb/>
重農隙翁嫗相邀迓班坐釃酒醪一行三四謝陶盤奉<lb/>
㫖蓄竹筯羞雞蹠飲酣争獻酬語闋或悲咤悠悠燈火<lb/>
暗刺刺風飈射客散静柴門星蟾耿寒夜<lb/>
　　　和孫莘老題召伯斗野亭<lb/>
淮海破冬仲雪霜滋不平芰荷枯折盡積水寒更清輟<lb/>
棹得佳觀湖天繞朱甍信美無與共濁醪聊自傾北眺<lb/>
<pb n="KR4h0117_WYG_153-3a"/>
桑梓國悠然白雲生南望占阡溝滄波帶蕪城村墟翳<lb/>
茅竹孤烟起晨烹簷間鳥聲落客子念當行攬衣視日<lb/>
影薄陰漏微明何時復來遊春風發解榮<lb/>
　　　和遊金山<lb/>
江流㑹揚子洶洶東南鶩海門劃前開金山<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>中據鼓鐘<lb/>
食萬指金䑾棲千柱夜庭遊月波曉觀摶香霧天清猿鳥<lb/>
哀風暗魚龍怒雲物横古今濤波閲晨暮念昔憇精廬登<lb/>
臨輙忘去汲新試團月飯素羮魁芋别來星暑換窹寐經<lb/>
<pb n="KR4h0117_WYG_153-3b"/>
從處忽䝉珠璧投了與雲巒遇幽光烱肝肺爽氣生庭户<lb/>
區中多滯念方外饒竒趣寄語山阿人泠然行復御<lb/>
　　　同子瞻端午日遊諸寺賦得深字<lb/>
太史抱孤韻暢懷在登臨别乗載鄒枚佳晨事幽尋參<lb/>
差水石瘦窈窕房櫳深清磬發踈箔妙香横素襟復登<lb/>
窣堵波環回矚嶔崟雙溪貫城郭暝色帶孤禽凉飈動<lb/>
爽籟薄雨生微陰塵想澹清漣牢愁洗芳斟揮筆訂徃<lb/>
古援毫示來今愧無刻燭敏續此金玉音<lb/>
<pb n="KR4h0117_WYG_153-4a"/>
　　　同子瞻賦遊惠山<lb/>
輟棹縱幽討籃輿入青蒼圓頂相邀迓<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>檀燎深堂層<lb/>
巒淡如洗傑閣森欲翔羣芳含雨滋岫日隔林光涓涓<lb/>
續清溜靡靡傳幽香俯仰佳覽眺悠哉身世忘<lb/>
　　　次韻夏侯太冲秀才<lb/>
儒官飽閒散室若僧房静北窻腹便便支枕看斗柄或<lb/>
時得名酒停午猶中聖醒來復何事秉筆賦秋興焉知<lb/>
懶是真但覺貧非病鐘鼎與山林人生各天性<lb/>
<pb n="KR4h0117_WYG_153-4b"/>
　　　泊呉興西觀音院<lb/>
金刹負城闉閴然美棲止卞山直穹窿苕水相依倚霜<lb/>
檜鬱㝠㝠海棕鮮薿薿廣除庇夏陰飛棟明朝晷溪光<lb/>
鳬鶩邊天色菰蒲裏緒風傳晝焚璧月窺夜禮洩雲彗<lb/>
層空規荷鑑幽沚艅艎烟際下鐘磬林端起聱牙戲清<lb/>
深嶔崟撲空紫所遇信悠然此生如寄耳志士耻溝瀆<lb/>
征夫念桑梓攬衣軒楹間嘯歌何窮已<lb/>
　　　司馬遷<lb/>
<pb n="KR4h0117_WYG_153-5a"/>
子長少不羈發軔遍丘壑晩遭李陵禍憤悱思遠託高<lb/>
辭振幽光直筆誅隱惡馳騁數千載貫穿百家作至今<lb/>
青簡上文彩炳金䑾高才忽小疵難用常情度譬彼海<lb/>
運鵬豈復顧繒繳區區班叔皮未易議踈畧<lb/>
　　　春日雜詠<lb/>
東方有美人容華茂春粲抱影守單棲含睇理哀彈聲<lb/>
意一何切所觀邈雲漢徒然事膏沭孰與徂昬旦微誠<lb/>
浪自持嘉月忽復晏巧轉度虛櫺飛紅觸幽幔歲歲芳<lb/>
<pb n="KR4h0117_WYG_153-5b"/>
草滋夜夜明星爛合并㑹有時索居焉用歎<lb/>
　　　其二<lb/>
寢瘵倦文史駕言從遨嬉颸風舉遥溆䂓日麗清漪含<lb/>
桃粲朱實杜若懐碧滋娉娉弱絮堕圉圉文魴馳明霞<lb/>
廓遠矚哀禽攪離思縟草天際合孤雲川上移寛閒絶<lb/>
輪鞅重復多路岐信美難久佇歸歟從所治<lb/>
　　　春日雜興<lb/>
飄忽星氣徂青陽迫遲暮鳴飛各有適赤白紛無數雨<lb/>
<pb n="KR4h0117_WYG_153-6a"/>
砌堕危芳風軒納飛絮褰幃香霧横岸幘雲峯度林影<lb/>
舞窗扉池光染衣履參差花鳥期蹭蹬琹觴趣撫事動<lb/>
幽尋感時遺近慕秣馬膏余車行行不周路<lb/>
　　　其二<lb/>
結髪謝外好僶俛希前修繆挾江海志耻為升斗謀齞<lb/>
歴難刻畫賤貧多釁尤發軔背伊闕解驂憩䢴溝丹鉛<lb/>
費永晷<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蘖歐深愁璧月鍳簾櫳珠星絡梧楸泯泯渠<lb/>
水駛霏霏花霧浮公子悵何許撫膺徒離憂<lb/>
<pb n="KR4h0117_WYG_153-6b"/>
　　　和王通叟琵琶夢<lb/>
鶗鴂鳴時衆芳歇草堂夢斷音容絶風驚玉露不成圓<lb/>
一夜芙蕖泣秋月金紋捍面紫檀槽曾把花前送酒舠<lb/>
庾郎江令費珠璧小砑紅牋揮兎毫風流雲散令人瘦<lb/>
忍看麴塵昬錦綬楚水悠悠更不西上天破鑑空依舊<lb/>
　　　次韻子由題斗野亭<lb/>
滿市花風起平堤漕水流不堪春解手更為晩停舟古<lb/>
埭天連雁荒祠水蔽牛杖藜聊復爾轉眄夕烟浮<lb/>
<pb n="KR4h0117_WYG_153-7a"/>
　　　過六合水亭懷裴博士次韻<lb/>
昔同裴博士酌酒俯庭柯晩岫潭潭碧風池瑟瑟波蒼<lb/>
崖遺老没白首故人過轉盼成陳迹勞生可奈何<lb/>
　　　次韻答米元章<lb/>
嗜好清無滓周旋粲有文揮毫春在手岸幘海生雲花<lb/>
鳥空撩我蓴鱸正屬君惟應讀雌蜺差不愧王筠<lb/>
　　　次韻安州晩行寄傳師<lb/>
投暮安州北蒼烟亂眼昬茅茨人外路砧杵月邊村野<lb/>
<pb n="KR4h0117_WYG_153-7b"/>
水飛雲薄空林噪雀繁幾人堪此樂逢客莫輕論<lb/>
　　　次韻子由題摘星亭<lb/>
崑崙左右兩招提中起孤高雉堞西不見燒香成宿霧<lb/>
虚傳裁錦作障泥螢流花苑飛星亂蕪滿春城緑髪齊<lb/>
長憶凭欄風雨後斷虹明處海天低<lb/>
　　　次韻謝李安上惠茶<lb/>
故人早歲佩飛霞故遣長須致茗芽寒槖遽收諸品玉<lb/>
午甌初試一團花著書懶復追鴻漸辨水時能効易牙<lb/>
<pb n="KR4h0117_WYG_153-8a"/>
從此道山春困少黄書剩校兩三家<lb/>
　　　次韻公闢㑹蓬萊閣<lb/>
林聲摵摵動秋風共躡丹梯上卧龍路隔西陵三兩水<lb/>
門臨南鎮一千峯湖吞碧落詩争發塔湧青㝠畫幾重<lb/>
非是登高能賦客可憐猿鶴自相容<lb/>
　　　辨才法師嘗以詩見寄繼聞云示寂追次其韻<lb/>
遥聞隻履去翛然詩翰纔收數月前江海盡頭人滅度<lb/>
亂山深處塔孤圓憶登夜閣天連雁同看秋崖月破烟<lb/>
<pb n="KR4h0117_WYG_153-8b"/>
尚有衆生未成佛肯超欲界入諸禪<lb/>
　　　題閻求仁虚樂亭<lb/>
長官平昔嗜林丘曾與開亭待勝遊修竹回環扶碧瓦<lb/>
小池方折轉清流春深鶗鴂催詩句夜静蟾蜍人釣舟<lb/>
只恐政成留不得縣人空此憶常遊<lb/>
　　　其二<lb/>
誰搆新亭近翠微似教陶令狎天機池光引月來簷廡<lb/>
竹影䟽風到客衣愛酒有時擕玉斚無絃聊自拂金徽<lb/>
<pb n="KR4h0117_WYG_153-9a"/>
人間此樂應能幾肯向良辰與物違<lb/>
　　　流觴亭并次韻<lb/>
卧龍西畔北池頭水擘華堂瑟瑟流幾曲漪漣盤翠帶<lb/>
一峯孤聳落蒼虬香囊近午清無汗素扇生凉爽入秋<lb/>
待喚畵師來貌取圖成便是竹溪遊<lb/>
　　　遊龍瑞宫次程公韻次韻朱李二君見寄<lb/>
東阡北陌坐淹時偶為高風振羽儀十丈蓮花開處逺<lb/>
三年楮葉刻成遲鬢毛但速安仁老錢粟難輸曼倩饑<lb/>
<pb n="KR4h0117_WYG_153-9b"/>
尚頼故人遥省憶發揮春色有新詩<lb/>
　　　睡足軒<lb/>
數椽空屋俯清流一榻蕭然散百憂終日掩闗塵境謝<lb/>
有時開巻古人遊鳴鳩去後滄浪晩飛雨來初菡蓞秋<lb/>
此處便令君睡足何須雲夢澤南州<lb/>
　　　次韻馬忠玉喜王定國還自賓州<lb/>
淮海相逢一解顔紛紛歲月夢魂間初驚漁艇迷花去<lb/>
忽認星槎拂斗還桂嶺暮登猿斷續槐堂春到鳥綿蠻<lb/>
<pb n="KR4h0117_WYG_153-10a"/>
石渠舊議行當復未信佳時得自閒<lb/>
　　　别程公闢給事<lb/>
人物風流推鎮東夕郎持節作元戎樽前倦客劉師命<lb/>
月下清歌盛小叢裘敝黒貂霜正急書傳黄犬嵗将窮<lb/>
買舟江上辭公去迴首蓬萊夢寐通<lb/>
　　　與鄧慎思沐于啟聖遇李端叔<lb/>
羸兵瘦馬犯黄塵自笑區區夢裡身不是對花能伏老<lb/>
自縁無酒可澆春校書天禄陪羣彦晞髪陽阿遇故人<lb/>
<pb n="KR4h0117_WYG_153-10b"/>
三百六旬如此少更添香火坐逡巡<lb/>
　　　春日<lb/>
春禽葉底引圓吭臨罷黄庭日正長滿院柳花寒日後<lb/>
旋鑽新火爇爐香<lb/>
　　　早春<lb/>
黄金簌簌滿垂楊尚有春寒到畫堂酒力漸銷歌扇怯<lb/>
入簾飛雪帯梅香<lb/>
　　　首夏<lb/>
<pb n="KR4h0117_WYG_153-11a"/>
節物相催各自新癡心兒女挽留春芳菲過盡何須恨<lb/>
夏木陰陰正可人<lb/>
　　　秋日<lb/>
月團新碾㵸花甆飲罷呼兒課楚詞風定小軒無落葉<lb/>
青蟲相對吐秋絲<lb/>
　　　還自廣陵<lb/>
南北悠悠三十年謝公遺埭故依然欲論舊事無人共<lb/>
卧聽鐘魚古寺邊<lb/>
<pb n="KR4h0117_WYG_153-11b"/>
　　　題郴陽古寺壁<lb/>
哀歌巫女隔祠叢饑䑕相追在壁中北客念家渾不睡<lb/>
荒山一夜雨吹風<lb/>
　　　題金華山寺壁<lb/>
鸞鶴同為汗漫遊天風吹散下滄洲金華有路通元氣<lb/>
水繞高寒不斷流<lb/>
　　　興國浴室院獨坐時兒子湛就試未出<lb/>
滿城車馬没深泥院裏安閒總不知兒輩未來鈎箔坐<lb/>
<pb n="KR4h0117_WYG_153-12a"/>
長春花上雨如絲<lb/>
　　　題務中壁<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭春酒響潺潺壚下黄翁寢正安夢入平陽舊池館<lb/>
隔花螭口吐清寒<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_153-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百五十三<lb/>
</p>
<p>
</p>
  </div>
</body>
</text>
</TEI>
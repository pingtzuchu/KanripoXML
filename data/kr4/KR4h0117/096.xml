<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷九十六</head> <lb/>
    <p>
<pb n="KR4h0117_WYG_096-1a"/>
欽定四庫全書<lb/>
　石倉歴代詩選卷九十六<lb/>
　　　　　　　　　　　　明　曹學佺　編<lb/>
　晩唐二十三<lb/>
　　韓偓<hi>字致堯京兆萬年人流㝢閩中</hi>
　　　五更<lb/>
秋雨五更頭桐竹鳴騷屑却似殘春候斷送花時節空<lb/>
樓雁一聲逺屏燈半滅繡被擁嬌寒眉山正愁絶<lb/>
<pb n="KR4h0117_WYG_096-1b"/>
　　　懶卸頭<lb/>
侍女動妝奩故故驚人睡那知本未眠背面偷垂淚懶<lb/>
䣃鳯皇釵羞入鴛鴦被時復見殘燈和烟墜金穗<lb/>
　　　幽獨<lb/>
幽獨起清晨山鶯啼更早門巷掩蕭條落花滿芳草烟<lb/>
和魂共逺春與人同老黙黙又依依凄然此懐抱<lb/>
　　　幽窗<lb/>
刺繡非無暇幽窗自尠歡手香江橘嫩齒軟越梅酸密<lb/>
<pb n="KR4h0117_WYG_096-2a"/>
約臨行怯私書欲報難無慿諳鵲語猶得暫心寛<lb/>
　　　草書屏風<lb/>
何處一屏風分明寄逺踪雖多塵色染猶見墨痕濃怪<lb/>
石奔秋澗寒藤挂古松若敎臨水畔字字恐成龍<lb/>
　　　欲去<lb/>
紛紜隔窗語重約踏青期縱得相逢處無非欲去時恨<lb/>
深書不盡寵極意多疑惆悵桃源路惟教夢寐知<lb/>
　　　意緒<lb/>
<pb n="KR4h0117_WYG_096-2b"/>
絶代佳人何寂寞棃花未發梅花落東風吹雨入西園<lb/>
銀線千條度虗閣臉粉難勻蜀酒濃口脂易印呉綾薄<lb/>
嬌嬈意緒不勝羞願倚郎肩永相著<lb/>
　　　代小玉家為蕃騎所虜後寄集賢裴相國<lb/>
動天金鼓逼神州惜别無心學墜樓不得廻眸辭傅粉<lb/>
便須含淚對殘秋拆釵伴妾埋青塜半鏡隨郎葬杜郵<lb/>
惟有此宵魂夢裏殷勤相覔鳯池頭<lb/>
　　　寄湖南從事<lb/>
<pb n="KR4h0117_WYG_096-3a"/>
索莫襟懐酒半醒無人一為解餘酲㟁頭栁色春將盡<lb/>
船背雨聲天欲明去國正悲同旅雁隔江何忍更啼鶯<lb/>
蓮花幕下風流客試與温存譴逐情<lb/>
　　　避地寒食<lb/>
避地淹留巳自悲况逢寒食欲沾衣殘春孤館人愁坐<lb/>
斜日空園花亂飛路辱漸憂知巳薄時危又與賞心違<lb/>
一名所繫無窮事争取當年便息機<lb/>
　　　途中經野塘<lb/>
<pb n="KR4h0117_WYG_096-3b"/>
世亂他鄉見落梅野塘晴暖欲徘徊船衝水烏飛還上<lb/>
袖拂楊花去又來季重舊遊多䘮逝子山新賦極悲哀<lb/>
眼㸔朝市為陵谷始信昆明有劫灰<lb/>
　　　半醉<lb/>
水向東流更不囘紅顔白髪逓相催壯心暗逐髙歌盡<lb/>
往事空成半醉來雲䕶雁霜籠淡月雨憐鶯曉落殘梅<lb/>
西陵悵望芳菲節處處斜陽草似苔<lb/>
　　　春盡<lb/>
<pb n="KR4h0117_WYG_096-4a"/>
惜春連日醉昬昬醒後衣裳見酒痕細水浮花歸别澗<lb/>
斷雲含雨入孤村人間易得芳時樂地迥難招自古魂<lb/>
慚愧流鶯相厚意清晨猶為到西園<lb/>
　　　午睡夢江外兄弟<lb/>
長夏居閒門不開繞門青槿絶塵埃空庭日午獨眠覺<lb/>
旅夢天涯相見廻鬢向此時因有雪心從到處即成灰<lb/>
如何水陸三千里幾月書郵始一來<lb/>
　　　翫水禽<lb/>
<pb n="KR4h0117_WYG_096-4b"/>
兩兩珍禽渺渺溪翠衿紅掌浄無泥向陽眠處沙成毯<lb/>
踏水飛來浪作梯依倚雕梁輕社燕抑揚金距笑晨雞<lb/>
勸君細認漁翁意莫遣絙羅悞穩棲<lb/>
　　　禁中作<lb/>
銀臺直北金鑾外暑雨初晴皓月中惟對松篁聽刻漏<lb/>
更無塵土翳虗空緑香熨齒金盤果清冷侵肌水殿風<lb/>
坐久忽聞鈴索動玉堂西畔響丁東<lb/>
　　　偶見<lb/>
<pb n="KR4h0117_WYG_096-5a"/>
千金莫惜買娉婷一笑從教下蔡傾仙樹有花難問種<lb/>
御香聞氣不知名愁來自覺歌喉咽瘦去誰憐舞掌輕<lb/>
小疊紅箋書恨字與奴方便送卿卿<lb/>
　　　三月<lb/>
辛夷纔謝小桃發踏青過後寒食前四時最好是三月<lb/>
一去不囘惟少年吳國地遙江接海漢陵魂斷草連天<lb/>
新愁舊恨知無奈須就隣家甕底眠<lb/>
　　　雪中過重湖信筆偶題<lb/>
<pb n="KR4h0117_WYG_096-5b"/>
道方時險擬如何謫去甘心隱薜蘿青草湖將天暗合<lb/>
白頭浪與雪相和旗亭臘酌逾年熟水國春寒向晩多<lb/>
處困能閒應不怨醉來惟是欲傞傞<lb/>
　　　登閩南神光寺塔<lb/>
無奈離腸日九廻强攄懐抱立髙臺中華地向城邊盡<lb/>
外國雲從島上來四序有花長見雨一冬無雪却聞雷<lb/>
離宫紫氣生冠冕試望扶桑病眼開<lb/>
　　　苑中<lb/>
<pb n="KR4h0117_WYG_096-6a"/>
上苑離宫處處迷相風高與露盤齊金階鑄出狻猊立<lb/>
玉樹雕成翡翠啼外使調鶯初得按中官過馬不教嘶<lb/>
笙歌錦繡雲霄裏獨許詞臣醉似泥<lb/>
　　　亂後却至近甸有感<lb/>
征童容易犯公門北屋齊人作旅魂夜户不扄生茂草<lb/>
春渠自溢浸荒園關中却是屯邊卒塞外翻聞有漢村<lb/>
堪恨無情清濁水東流依舊遶秦源<lb/>
　　　效崔國輔<lb/>
<pb n="KR4h0117_WYG_096-6b"/>
淡月照中庭海棠花自落獨立俯閒階風動秋千索<lb/>
　　　又<lb/>
羅幕生春寒繡窗愁未眠南湖夜半雨應濕采蓮船<lb/>
　　　宫詞<lb/>
繡屏斜立正銷魂侍女移燈掩殿門燕子不歸花著雨<lb/>
春風應自怨黄昬<lb/>
　　　寄隣莊道士<lb/>
聞説經旬不閉關藥窗誰伴醉開顔夜來雪壓村前竹<lb/>
<pb n="KR4h0117_WYG_096-7a"/>
剰見溪南幾尺山<lb/>
　　　尤溪道中<lb/>
水自潺湲日自斜晝無雞犬有鳴鴉千村萬落如寒食<lb/>
不見人煙空見花<lb/>
　　　醉著<lb/>
萬里清江萬里天一村桑柘一村烟漁翁醉著無人喚<lb/>
過午醒來雪滿船<lb/>
　　　詠燈<lb/>
<pb n="KR4h0117_WYG_096-7b"/>
高在酒樓明錦幕逺隨漁艇泊烟江古來幽怨皆銷骨<lb/>
休向長門背雨窗<lb/>
　　　遶廊<lb/>
濃烟隔簾玉漏泄斜燈照燭光參差遶廊倚檻更惆悵<lb/>
微雨輕寒時落花<lb/>
　　　聞雨<lb/>
香侵蔽膝夜寒輕聞雨傷春夢不成羅帳四垂紅燭背<lb/>
玉釵敲著枕函聲<lb/>
<pb n="KR4h0117_WYG_096-8a"/>
　　　聯綴體<lb/>
院宇明秋日日長社前孤雁别遼陽隴頭鍼線年年事<lb/>
不喜寒砧𢷬斷腸<lb/>
　　　夜深<lb/>
清江碧草兩悠悠各自風流一種愁正是落花寒食雨<lb/>
夜深無伴倚空樓<lb/>
　　　哭花<lb/>
曾愁香結破顔遲今見妖紅委地時若是有情争不哭<lb/>
<pb n="KR4h0117_WYG_096-8b"/>
夜來風雨葬西施<lb/>
　　　巳凉<lb/>
碧欄干外繡簾垂猩色屏風畫折枝八尺龍鬚方錦褥<lb/>
已凉天氣未寒時<lb/>
　　　江樓<lb/>
夢啼鳴咽覺無語杳杳微微望烟浦樓空客散燕交飛<lb/>
江静帆稀日亭午<lb/>
　　　日高<lb/>
<pb n="KR4h0117_WYG_096-9a"/>
䑃朧猶認管絃聲噤咋餘寒酒未醒春暮日髙簾半捲<lb/>
落花和雨滿中庭<lb/>
　　　踏青<lb/>
踏青㑹散欲歸時金車久立頻催上收裠整髻故遲留<lb/>
兩㸃深心各惆悵<lb/>
　　　中春憶贈<lb/>
年年長是阻佳期萬種恩情只自知春色轉添惆悵望<lb/>
似君花發兩三枝<lb/>
<pb n="KR4h0117_WYG_096-9b"/>
　　　閨怨<lb/>
時光潛去暗凄凉懶對菱花暈曉妝初折鞦韆人寂莫<lb/>
後園青草任他長<lb/>
　　　寒食夜有寄<lb/>
風流大底是張張一度相思一斷腸雲薄月昬寒食夜<lb/>
隔簾微雨杏花香<lb/>
　<lb/>
　石倉歴代詩選巻九十六<lb/>
</p>
<p>
</p>
  </div>
</body>
</text>
</TEI>
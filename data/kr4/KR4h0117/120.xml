<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百二十</head> <lb/>
    <p>
<pb n="KR4h0117_WYG_120-1a"/>
欽定四庫全書<lb/>
　石倉歴代詩選巻一百二十<lb/>
　　　　　　　　　　　　眀　曹學佺　編<lb/>
　晩唐拾遺七<lb/>
　　令狐峘<lb/>
　　　釋奠日國學觀禮聞雅頌<lb/>
肅肅先師廟依依冑子羣滿庭陳舊禮開户拜清芬萬<lb/>
舞當華燭簫韶入翠雲頌歌當曉聽雅吹度風聞澹泊<lb/>
<pb n="KR4h0117_WYG_120-1b"/>
調元氣中和美聖君惟餘東魯客蹈舞向南薫<lb/>
　　李肱<lb/>
　　　試霓裳羽衣曲<lb/>
開元太平日萬國賀豐嵗梨園厭舊曲玉座流新製鳳<lb/>
管遞叅差霞衣競搖曵宴罷水殿空輦餘香草細蓬壺<lb/>
事已乆仙樂功無替誰肯聽遺音聖明知善繼<lb/>
　　劉言史<lb/>
　　　王中丞宅夜觀舞胡騰<lb/>
<pb n="KR4h0117_WYG_120-2a"/>
石國胡兒人見少蹲舞罇前急如鳥織成蕃帽虚頂尖<lb/>
細㲲胡衫雙袖小手中抛下蒲萄盞西頋忽思鄉路逺<lb/>
跳身轉轂寳帶鳴弄脚繽紛錦靴軟四座無言皆瞋目<lb/>
横笛琵琶徧頭促亂騰新㲭雪朱毛傍拂輕花下紅燭<lb/>
酒䦨舞罷絲管絶木槿花西見殘月<lb/>
　　潘緯<lb/>
　　　琴詩<lb/>
客来鳴素琴惆悵對遺音一曲起扵古幾人聽到今晝<lb/>
<pb n="KR4h0117_WYG_120-2b"/>
寒風靄逺日泛月煙深夙續水山操坐生方外心<lb/>
　　魏璀<lb/>
　　　湘靈鼓瑟<lb/>
瑶瑟多哀怨朱絃且莫聽扁舟三楚客藂竹二妃靈淅<lb/>
瀝聞餘響依稀欲辨形柱間寒水碧曲裏暮山青良馬<lb/>
悲銜草逰魚思繞萍知音若相遇終不滯南溟<lb/>
　　王邕<lb/>
　　　前題<lb/>
<pb n="KR4h0117_WYG_120-3a"/>
寳瑟和琴韻靈妃應樂章依稀聞促柱髣髴夢新粧波<lb/>
外聲初發風前曲正長凄清和萬籟斷續繞三湘轉覺<lb/>
雲山逈空懐杜若芳誰能傳此意雅㑹在宫商<lb/>
　　鄭絪<lb/>
　　　寒夜聞霜鐘<lb/>
霜鐘初應律寂寂出重林拂水宜清聽凌空散逈音舂<lb/>
容時未歇揺曵夜方深月下和虚籟風前間逺砧淨兼<lb/>
寒漏徹閒裏暑更侵遥想千山外泠泠何處尋<lb/>
<pb n="KR4h0117_WYG_120-3b"/>
　　厲𤣥<lb/>
　　　緱山月夜聞王子晉吹笙<lb/>
緱山眀月夜岑寂隔塵氛紫府參差曲清宵次第聞韻<lb/>
流多入洞聲度半和雲拂竹鸞驚侣經松鶴舞羣蟾光<lb/>
聽處合仙路望中分坐惜千嵒曙遺音過汝墳<lb/>
　　獨孤申叔<lb/>
　　　終南精舍月中聞磬<lb/>
精廬凝夜景天宇滅埃氛幽磬此時擊餘音幾處聞歩<lb/>
<pb n="KR4h0117_WYG_120-4a"/>
檐河漢度文榮月中分斷絶如殘漏凄清不隔雲羈人<lb/>
方罷夢獨鴈忽迷羣<lb/>
　　王丘<lb/>
　　　詠史<lb/>
髙潔非飬正盛名亦險艱偉哉謝安石携妓入東山雲<lb/>
巖響金奏空水灎朱顔蘭露滋香澤松風鳴佩環歌聲<lb/>
入空盡舞影到池閒杳眇同天上繁華非代間巻舒混<lb/>
名跡縱誕無憂患何必蘇門子㝠然閉清關<lb/>
<pb n="KR4h0117_WYG_120-4b"/>
　　張良璞<lb/>
　　　前題<lb/>
享年八十已厯數窮蒼生七虎門源上咆哮關内鳴建<lb/>
都用鶉宿設險因金城舜曲煙火起汾河珠翠眀海雲<lb/>
引天㐲朔雪㽞邊兵作孽人怨乆其亡鬼信盈素靈感<lb/>
劉季白馬從子嬰昬虐不務徳百代無芳聲<lb/>
　　韋楚老<lb/>
　　　祖龍行<lb/>
<pb n="KR4h0117_WYG_120-5a"/>
黑雲兵氣射天烈壮士朝眠夢寃結祖龍一夜死沙邱<lb/>
胡亥空隨鮑魚轍腐肉偷生三千里偽書先賜扶蘇死<lb/>
墓接驪山土未乾瑞光已向芒碭起陳勝城中鼔三下<lb/>
秦家天地如崩瓦龍蛇掩亂入咸陽少帝空隨漢家馬<lb/>
　　李渉<lb/>
　　　六歎<lb/>
漢臣一沒零丁塞牧羊西過隂沙外朝憑南鴈信難回<lb/>
夜望北辰心獨在漢家茅土横九州高門長㦸分王侯<lb/>
<pb n="KR4h0117_WYG_120-5b"/>
但將鐘鼓恱私愛肯以犬羊爲國羞夜霜寒雲卧氷雪<lb/>
嚴風獨刄垂旌節丁年奉使白頭歸泣盡李陵衣上血<lb/>
　　徐九臯<lb/>
　　　送部四鎮徃單于别知故<lb/>
天下今無事雲中獨未寕忝驅更戍卒方逺送邊庭馬<lb/>
飲長城水軍占太白星國恩行可報何必守經營<lb/>
　　顔粲<lb/>
　　　吳宫教美人戰<lb/>
<pb n="KR4h0117_WYG_120-6a"/>
有客陳兵畫功成欲覇吳玉顏承将略金鈿指軍符轉<lb/>
佩風雲暗鳴鼙錦繡趨雪花頻落粉香汗盡流珠掩笑<lb/>
誰欺令嚴刑必用誅至今孫子術猶可静邊隅<lb/>
　　李約<lb/>
　　　從軍行<lb/>
㸔圖閒教陣畫地靜論邊烏壘天西戍鷹姿塞上川路<lb/>
長惟算月書逺每題年無復生還望翻思未别前<lb/>
　　崔鉉<lb/>
<pb n="KR4h0117_WYG_120-6b"/>
　　　凱旋進詩<lb/>
邊陲萬里注恩波宇宙羣方洽凱歌右地名王爭觧甲<lb/>
逺方戎壘盡投戈煙塵永息三秋戍瑞歲遥清九折河<lb/>
共偶聖明千載運更觀俗阜與時和<lb/>
　　張友正<lb/>
　　　賦得錦帶佩吳鈎<lb/>
帶劍誰家子春朝紫陌逰結邉霞聚錦懸處月隨鈎綵<lb/>
縷廻文出雄芒練影浮葉依花裏艶霜向鍔中秋的皪<lb/>
<pb n="KR4h0117_WYG_120-7a"/>
眀驄馬斕斒映綺裘應須待報國一刎月支頭<lb/>
　　劉真<lb/>
　　　九老㑹<lb/>
垂絲今日幸同筵朱紫居身是大年賞景尚知心未退<lb/>
吟詩猶覺力完全閒庭飲酒連三月在席權豪象七賢<lb/>
山茗煮時秋霧碧玉杯斟處彩霞鮮臨階花笑如歌妓<lb/>
傍竹松聲當管絃雖未學窮生死訣人間豈不是神仙<lb/>
　　崔備<lb/>
<pb n="KR4h0117_WYG_120-7b"/>
　　　使院憶山中道侣兼懐李約<lb/>
松竹去名嶽衡茅思舊居山君水上印天女月中書舊<lb/>
帙芸香在空奩藥氣餘褐衣寛易攬白髪少難梳病栁<lb/>
傷摧折殘花惜掃除憶巢同倦鳥避網甚跳魚阮巷慙<lb/>
交絶商巖愧跡疎與君非宦侣何日共樵漁<lb/>
　　李約<lb/>
　　　城南訪裴氏昆季<lb/>
相思起中夜夙駕訪柴荆早霧桑柘隠曉光谿澗眀村<lb/>
<pb n="KR4h0117_WYG_120-8a"/>
蹊蒿棘間徃徃斷新耕貧野煙火微盡無烏鳶聲田頭<lb/>
逢餉人道君南山行南山千里峰盡是相思情野老無<lb/>
拜揖村童多躶形相呼看車馬顔色喜相驚荒圃雞豚<lb/>
樂頽牆禾莠生欲君知我來壁上空書名<lb/>
　　楊䕫<lb/>
　　　金陵逢張喬<lb/>
殊鄉㑹靣時辛苦兩情知有志年空過無媒命亦竒吟<lb/>
餘春漏急話舊酒巡遲慷慨如堪倚休驚鬂上絲<lb/>
<pb n="KR4h0117_WYG_120-8b"/>
　　蘇廣文<lb/>
　　　自商山宿陶令舊隠<lb/>
聞道花源堪避秦尋幽數日不逢人煙霞洞裏無雞犬<lb/>
風雨林中有鬼神黄公石上三芝秀陶令門前五栁春<lb/>
醉卧白雲閒入夢不知何物是吾身<lb/>
　　蕭祐<lb/>
　　　奉陪相公西亭夜宴陸郎中<lb/>
𢎞閣陳芳宴嘉賔此㑹難交逢貴日重醉得少時歡歛<lb/>
<pb n="KR4h0117_WYG_120-9a"/>
黛凝歌思求音足筆端一聞清佩動珠玉夜珊珊<lb/>
　　羊昭業<lb/>
　　　奉和襲美見㽞小宴次韻<lb/>
澤國春來少遇晴有花開日且飛觥王戎似電休推病<lb/>
周顗纔醒衆却驚芳景漸濃偏熟酒暖風初暢欲調鶯<lb/>
知君不肯燃官燭爭得華筵徹夜眀<lb/>
　　鄭史<lb/>
　　　秋日零陵與幕下諸賔逰河夜宴<lb/>
<pb n="KR4h0117_WYG_120-9b"/>
湘月蘋風乍暢襟燭前江水練千尋新秋宋玉能為賦<lb/>
永夕袁宏好共吟輦下翠鵝須强展樽中緑蟻且徐斟<lb/>
汀沙漸有珠凝露緩棹蘭橈任夜深<lb/>
　　鄭鍚<lb/>
　　　邯郸少年行<lb/>
霞鞍金口騮豹䄂紫貂裘家住叢䑓下門前漳水流喚<lb/>
人呈楚舞借客試吳鈎見說秦兵至甘心赴國讐<lb/>
　　李廓<lb/>
<pb n="KR4h0117_WYG_120-10a"/>
　　　長安少年行<lb/>
金紫少年郎繞街鞍馬狂身從左中尉官屬右春坊剗<lb/>
戴揚州㡌重薰異國香垂鞭踏青草來去杏園芳<lb/>
　　　其二<lb/>
㦸門連日閉苦飲惜殘春開鎻通新客教姬屈醉人清<lb/>
歌牽白馬自舞踏紅茵時軰皆相許平生不負身<lb/>
　　　其三<lb/>
新年高殿上始見有光輝玉鴈排方帶金鵝立仗衣酒<lb/>
<pb n="KR4h0117_WYG_120-10b"/>
深和椀賜馬疾打珂飛朝下人爭㸔香街意氣歸<lb/>
　　　其四<lb/>
小婦教鸚鵡頭邊喚酒醒犬嬌眠玉簟鷹掣撼金鈴碧<lb/>
地攅花障紅泥待客亭雖然長按曲不飲不曽聽<lb/>
　　栁荘<lb/>
　　　劉生<lb/>
四座驚稱孟豪雄道姓劉廣陌通朱邸大路起青樓要<lb/>
賢驛已置留客轄仍投光斜日下霧庭隂月上鈎<lb/>
<pb n="KR4h0117_WYG_120-11a"/>
　　張爲<lb/>
　　　秋醉歌<lb/>
金風䬃已起還是招漁翁携手天姥岑自弹嶧陽桐脫<lb/>
却登山履赤脚翹青笻泉聲掃殘暑猿臂攀長松翠微<lb/>
泛樽綠苔蘚分煙紅造化處術内相對數壺空醉眠嶺<lb/>
上草不覺夜露濃一夢到天曉始覺一醉中皎然夢中<lb/>
路直到瀛州東初平把我臂相與騎白龍三㽞對上帝<lb/>
黄流十二重上帝賜我酒送我敲金鐘寶閣香歛苒琪<lb/>
<pb n="KR4h0117_WYG_120-11b"/>
樹寒玲瓏動葉如笙簧音律相怡融珍重此一醉百骸<lb/>
出樊籠長如此夢魂永謝喬與松<lb/>
　　馬異<lb/>
　　　暮春醉中寄李于<lb/>
歡異且交親酒生開甕春不須愁犯卯且乞醉過申折<lb/>
草為籌筯鋪花作錦茵嬌鶯解言語㽞客也殷勤<lb/>
　　李渉<lb/>
　　　醉中贈崔膺<lb/>
<pb n="KR4h0117_WYG_120-12a"/>
與君兄弟匡嶺故與君相逢揚子渡白浪南分呉塞雲<lb/>
綠楊深入隋宫路隋家文物今雖改舞館歌䑓今尚在<lb/>
煬帝陵邉草木深汴河流水空歸海今古悠悠人自别<lb/>
此地繁華終未歇大道青樓夾翠烟瓊墀繡帳開眀月<lb/>
與君一言兩相許外捨形骸中爾女揚州歌酒不可追<lb/>
洛神映箔湘妃語白馬黄金爲身置誰能獨羨他人醉<lb/>
暫到香爐一夕間長展愁眉百世事君㸔白日光如箭<lb/>
一度别來顔色變早謀侯印佩腰間莫遣㸔花鬂如霰<lb/>
<pb n="KR4h0117_WYG_120-12b"/>
　　鄭顥<lb/>
　　　續夢中十韻<lb/>
間嵗流虹節歸軒出禁扃奔波流畏景瀟灑夢殊庭境<lb/>
象非曽到崇嚴昔未經日斜烏歛翼風動鶴梳翎異苑<lb/>
人爭集凉䑓筆不停石門霧露白玉殿莓苔青若匪灾<lb/>
先兆何緣思入冥御爐虛仗馬華蓋負云亭白日成千古<lb/>
金縢閟九齡小臣衰絶筆湖上泣青萍<lb/>
　　蘇廣文<lb/>
<pb n="KR4h0117_WYG_120-13a"/>
　　　夜歸華山因寄幕府<lb/>
山村寥落野人稀竹裏衡門掩翠微溪路夜隨眀月入<lb/>
亭臯春伴白雲歸嵇康懶慢仍躭酒范蠡逋逃乆拂衣<lb/>
汀畔數鷗閒不起只應知我也忘機<lb/>
　　鄭常<lb/>
　　　寄邢逸人<lb/>
羨君無外事日與世情稀地僻人難到溪深鳥自飛儒<lb/>
衣荷葉老野飯藥苖肥疇昔江湖意如今憶共歸<lb/>
<pb n="KR4h0117_WYG_120-13b"/>
　　蘇廣文<lb/>
　　　春日過田明府遇焦山人<lb/>
陶公歸隠白雲溪買得春泉溉藥畦夜靜林間風虎嘯<lb/>
月眀枝上露禽棲陳倉邑吏驚烽火太白山人訝鼓鼙<lb/>
相見只言秦漢事武陵溪裏草萋萋<lb/>
　　李幼卿<lb/>
　　　寄獨孤至之<lb/>
近日霜毛一畨新别時芳草兩廻春不堪花落花開處<lb/>
<pb n="KR4h0117_WYG_120-14a"/>
况是江南江北人薄宦龍鐘心懶慢故山寥落水奫淪<lb/>
緣君愛我疵瑕少願竊仁風寄老身<lb/>
　　陳政<lb/>
　　　贈竇蔡二記室<lb/>
崐山積良寳大厦構衆材馬卿委官去鄒子背淮來風<lb/>
流信多美朝夕豫平䑓逸翮獨不羣清才復道上六輔<lb/>
昔惟名二江今振嚮英華雖外發磨琢終内朗四海奮<lb/>
羽儀清風乆播馳沈鬱林難厠青山翻易阻廻首望煙<lb/>
<pb n="KR4h0117_WYG_120-14b"/>
霞誰知慕儔侣飄然不繫舟爲情自可求若奉西園夜<lb/>
浩想北園愁無因逐萍藻從爾泛清流<lb/>
　　楊凌<lb/>
　　　奉酬韋滁州寄示<lb/>
淮陽爲郡暇坐惜流芳歇散懐累榭風清暑澄潭月陪<lb/>
燕辭三楚戒途綿百粤非當逺别時雅奏何由發<lb/>
　　楊洵美<lb/>
　　　答李昌期<lb/>
<pb n="KR4h0117_WYG_120-15a"/>
三山載羣仙峨峨鹹浪中雲衣剪不得此路安可從我<lb/>
生亦何事出門如飛蓬白日又黄昬所悲瑶草空蟲聲<lb/>
故鄉夢枕上禾黍風吾道如未喪天運何時通<lb/>
　　李逢吉<lb/>
　　　酬致政楊祭酒見寄<lb/>
初還相印罷戎旃䕶守皇居在紫煙妄比酇侯功蔑爾<lb/>
每懐疎傳意悠然應将半俸霑閭里料入中條訪洞天<lb/>
十載别離那可道倍令驚喜見來篇<lb/>
<pb n="KR4h0117_WYG_120-15b"/>
　　李觀<lb/>
　　　宿裴友書齋<lb/>
卧君山窓下山鳥與我言清風何颼颼松栢中夜繁乆<lb/>
逰失歸趣宿此似故園林煙還近郊谿永落古原穉子<lb/>
不待曉花間出柴門<lb/>
　　章八元<lb/>
　　　歸桐廬舊居寄嚴長史<lb/>
昨辭天子棹歸舟家在桐廬憶舊丘三月暖時花競發<lb/>
<pb n="KR4h0117_WYG_120-16a"/>
兩溪分處水爭流近聞江老傳鄉語遥見山家減旅愁<lb/>
或在醉中逢夜雪懐賢應向剡川逰<lb/>
　　陸長源<lb/>
　　　酬孟十二新居見寄<lb/>
大道本夷曠髙情亦冲虚因隨白雲意偶逐青蘿居青<lb/>
蘿分蒙宻四序無惨舒餘清濯子衿散彩還吾廬去嵗<lb/>
登美第榮名在公車将必繼管蕭豈惟躡應徐首夏尚<lb/>
清和殘芳徧丘墟褰幃䕃窓栁汲井滋園蔬逹者貴知<lb/>
<pb n="KR4h0117_WYG_120-16b"/>
心古人不顯除愛君蒋生逕且著茂陵書<lb/>
　　鄭雲叟<lb/>
　　　山居<lb/>
不見有人尋移菴更入深落花流澗水眀月照松林醉<lb/>
勸頭陀酒閒教孺子吟身同雲外鶴斷得世塵侵<lb/>
　　　又<lb/>
不求朝野知卧見嵗華移採藥歸侵夜聽松飯過時荷<lb/>
竿尋水釣背局上嵓棊祭廟人來說中原正亂離<lb/>
<pb n="KR4h0117_WYG_120-17a"/>
　　楊顔<lb/>
　　　田家<lb/>
小園足生事尋勝日傾壺蒔蔬利于鬻纔青間已無四<lb/>
隣因野竹日夕採其枯田家心適時春色徧桑榆<lb/>
　　權澈<lb/>
　　　題沈黎城<lb/>
蘇子卧北海馬翁渡南洲迹恨事乃立功達名遂休夜<lb/>
聞羽書至召募此邊州鐵騎耀楚甲玉匣横呉鈎雪厚<lb/>
<pb n="KR4h0117_WYG_120-17b"/>
羣山凍蓬飛荒塞秋乆戌曷辭苦數戰期封侯不學䜿<lb/>
儒軰談經空白頭<lb/>
　　崔魯<lb/>
　　　春晩岳陽城言懐<lb/>
煙花零落過清明異國光隂老客情雲夢夕陽愁裏色<lb/>
洞庭春浪坐來聲天邉一與舊山别江上幾㸔芳草深<lb/>
獨凭欄干意難冩暮笳鳴軋滿孤城<lb/>
　　陳存<lb/>
<pb n="KR4h0117_WYG_120-18a"/>
　　　寓居武丁館<lb/>
暑雨飄已過凉飈觸幽衿虚館無喧塵綠槐多晝隂俯<lb/>
視古苔積仰聆早蟬吟放卷一長想閉門千里心<lb/>
　　賀蘭朋吉<lb/>
　　　客舍喜友人相訪<lb/>
荒居無四隣誰肯訪來頻古樹秋中葉他鄉病裏身鴈<lb/>
聲風送急螢影月流新獨爲成名晩多慙見友人<lb/>
　　韋蟾<lb/>
<pb n="KR4h0117_WYG_120-18b"/>
　　　道林寺<lb/>
石門逈接蒼梧野愁色隂深二妃寡廣殿崔嵬萬壑間<lb/>
長廊詰曲千巖下靜聽林飛念佛鳥細㸔壁畫䭾經馬<lb/>
暖日斜眀螮蝀梁濕煙散羃鴛鴦瓦北方部落檀香塑<lb/>
西園又書貝葉冩壊欄迸竹醉好題宦路垂藤疲堪把<lb/>
沈裴筆力鬬雄壮宋杜詞源兩風雅他方居士來施齋<lb/>
彼㟁上人投結夏非我未離擾擾徒勸我休學悠悠者<lb/>
何時得與劉遺民同入東林逺公社<lb/>
<pb n="KR4h0117_WYG_120-19a"/>
　　崔珏<lb/>
　　　道林寺<lb/>
臨湘之濵麓之隅西有松寺東岸無松風十里擺不斷<lb/>
竹泉瀉入扵僧厨宏梁大棟何足貴山寺難有山泉俱<lb/>
四時惟夏不敢入燭龍安敢停斯須逺公池上種何物<lb/>
碧羅扇底紅鱗魚門閣朝鳴大法鼓天宫夜轉三乗書<lb/>
野花市井栽不㸔山雞飲啄聲相呼金鑑僧廻歩歩影<lb/>
石盆水濺聨聨珠北臨髙處日正午舉手欲模黄金烏<lb/>
<pb n="KR4h0117_WYG_120-19b"/>
遙江大船小扵葉逺村雜樹齊如蔬潭州城郭在何處<lb/>
東邉一片青糢糊今來古徃人滿地勞生未了歸丘墟<lb/>
長卿之門乆寂寞五言七字誇規模我吟杜詩清入骨<lb/>
灌頂何必湏醍醐白日不照耒陽縣黄天厄死饑寒軀<lb/>
眀珠大貝採欲盡蚌蛤空滿赤沙湖今我題詩亦無味<lb/>
懐賢覧古成長吁不如興罷過江去已有好月眀歸途<lb/>
　　王琚<lb/>
　　　逰㴩湖上寺<lb/>
<pb n="KR4h0117_WYG_120-20a"/>
春山臨逺壑水木自幽清夙志懐微尚兹焉一况情雲<lb/>
間聼弄鳥煙上摘初英地側方無悶逾知道思精<lb/>
　　溫㑹<lb/>
　　　登武擔寺西臺<lb/>
桑臺煙樹中臺榭造雲空眺聽逄秋興篇辭變國風坐<lb/>
愁高鳥處笑指逺人同始愧才情薄躋攀繼韻窮<lb/>
　　姚康<lb/>
　　　和前題<lb/>
<pb n="KR4h0117_WYG_120-20b"/>
松徑引清風登臺古寺中江平沙㟁白日下錦川紅踈<lb/>
樹山根淨深雲鳥跡窮自慙陪末席便與九霄通<lb/>
　　段文昌<lb/>
　　　前題<lb/>
秋天如鏡空樓閣盡玲瓏水暗餘霞外山眀落照中鳥<lb/>
行㸔漸逺松韻聽難窮今日登臨意多歡語笑同<lb/>
　　辛替否<lb/>
　　　奉和九月九日登慈恩寺浮圖<lb/>
<pb n="KR4h0117_WYG_120-21a"/>
洪慈均動植至徳俯深𤣥出豫從初地登髙適梵天白<lb/>
雲飛御藻慧日暖皇編别有秋原藿長傾雨露緣<lb/>
　　麴瞻<lb/>
　　　前題<lb/>
扈蹕逰𤣥地陪仙瞰紫微似邁銖衣刼将同羽化飛雕<lb/>
戈秋日麗寳劍曉霜霏獻觴乗菊序長願奉天暉<lb/>
　　張景源<lb/>
　　　前題<lb/>
<pb n="KR4h0117_WYG_120-21b"/>
飛塔凌霄起宸逰一届焉金壺新泛菊寳座即披蓮就<lb/>
日揺香輦憑雲出梵天祥氛與佳色相伴雜爐煙<lb/>
　　許玖<lb/>
　　　題鴈塔<lb/>
寳輪金地壓人寰獨坐蒼㝠啟玉關北嶺風煙開魏闕<lb/>
南山氣象鎖商顔灞陵車馬垂楊裏京國城池落照間<lb/>
蹔放塵心逰物外六街鐘鼔又催還<lb/>
　　成崿<lb/>
<pb n="KR4h0117_WYG_120-22a"/>
　　　登聖善寺閣望龍門<lb/>
髙閣聊登望遥分禹鑿門刹連多寳塔樹滿給孤園香<lb/>
境超三界清流振六渾報慈𢎞孝理道行闢真源空浄<lb/>
祥煙霽時眀愛日温願從初地起長奉下生尊<lb/>
　　鄭畋<lb/>
　　　題緱山王子晉廟<lb/>
有昔靈王子吹笙遡泬寥六宫攀不住三島去相招亡<lb/>
國原林古賔天嵗月遥無蹊窺海曲有廟訪山椒石帳<lb/>
<pb n="KR4h0117_WYG_120-22b"/>
龍蛇拱雲籠綵翠銷露壇装琬琰真像寫松喬珠館青<lb/>
童宴琳宫阿母邀氣輿仙女侍天馬吏兵調湘妓紅絲<lb/>
瑟秦郎白管簫西城要綽約南嶽命嬌嬈句曲觴金洞<lb/>
天台嘯石橋晩花珠弄蘂春茹玉生苖二景神光秘三<lb/>
元寳籙饒露垂鵶翅髪氷束虎章腰鶴馭爭銜箭龍奴<lb/>
合獻綃衣從星渚浣丹就日宫燒物外花常滿人間葉<lb/>
自凋望臺悲漢戾閱水笑梁昭古殿香殘地荒階栁長<lb/>
條幾曾期七日無復降重霄嵩嶺連天漢伊蘭入海潮<lb/>
<pb n="KR4h0117_WYG_120-23a"/>
何由得真訣使我佩環揺<lb/>
　　費冠卿<lb/>
　　　秋日與泠然上人寺荘觀稼<lb/>
世人從擾擾獨自愛身閒羙景當新霽隨僧過逺山村<lb/>
橋出秋稼空翠貯澄灣惟有中秋月猶應望我還<lb/>
　　張少博<lb/>
　　　尚書郎上直聞春漏<lb/>
建禮含香處重城待漏辰徐聲傳鳯闕曉唱辨雞人銀<lb/>
<pb n="KR4h0117_WYG_120-23b"/>
箭聽将盡銅壺滳更新催籌當五夜移刻及三春杳杳<lb/>
從天逺泠泠出禁頻直廬殘響曙肅穆對鈎陳<lb/>
　　　雪後觀象闕待漏<lb/>
玉漏移中禁齊車入太清漸知催辨色後聴續餘聲乍<lb/>
逐微風轉将因雜珮輕青樓人罷夣紫陌騎将行殘魄<lb/>
棲初盡餘寒滳更生慙非朝謁客空有振衣情<lb/>
　　莫宣卿<lb/>
　　　百官乗月早朝聽殘漏<lb/>
<pb n="KR4h0117_WYG_120-24a"/>
建禮儼朝冠重門耿夜闌碧空蟾魄度清禁漏聲殘候<lb/>
曉車輿合凌霜環珮寒星河猶皎皎銀箭尚珊珊杳靄<lb/>
祥光起霏微瑞氣攢欣逢聖明代長願接鴛鸞<lb/>
　　胡權<lb/>
　　　賦得濟川用舟楫<lb/>
𣺌𣺌水連天歸成想幾年孤舟亂曲㟁輕楫濟長川去<lb/>
指波濤雪廻瞻島樹煙心迷滄海上目斷白雲邉泛濫<lb/>
雖無定維持且自專還如聖眀代理國用英賢<lb/>
<pb n="KR4h0117_WYG_120-24b"/>
　　仲子陵<lb/>
　　　秦鏡<lb/>
萬里秦時鏡從來抱至精依臺月自吐在匣水常清爛<lb/>
爛金光發澄澄物象生雲天皆洞鑑表裏盡虚眀但見<lb/>
人窺膽全勝響應聲妍媸定可識何䖏更逃情<lb/>
　　李廓<lb/>
　　　鏡聽詞<lb/>
匣中取鏡辭竈王羅衣掩盡明月光昔時長著照容色<lb/>
<pb n="KR4h0117_WYG_120-25a"/>
今夜潜将聽消息門前地黑人來稀無人錯道朝夕歸<lb/>
更深弱體冷如鐵繡帶菱花懐裏熱銅片銅片如有靈<lb/>
願得照見行人千里形<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_120-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百二十<lb/>
</p>
<p>
</p>
  </div>
</body>
</text>
</TEI>
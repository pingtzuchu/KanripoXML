<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百七十四</head> <lb/>
    <p>
<pb n="KR4h0117_WYG_174-1a"/>
欽定四庫全書<lb/>
　石倉歴代詩選巻一百七十四<lb/>
　　　　　　　　　　　　明　曹學佺　編<lb/>
　宋詩五十一<lb/>
　　范成大<lb/>
　　　過平望<lb/>
寸碧闖髙浪孤虚明夕陽水楊搖病綠霜蒲蘸新黄孤<lb/>
嶼作舉網蒼烟忽鳴榔波明荇葉顫風熟蘋花香雞犬<lb/>
<pb n="KR4h0117_WYG_174-1b"/>
散村落蓴鱸近江鄉野寺對客起樓隂濯滄浪古來離<lb/>
别地清詩斷人腸亭前舊時水還照兩鴛鴦<lb/>
　　　蜀州西湖<lb/>
閒隨渠水來偶到湖光裏仍呼水月舟徑度雲錦地誰<lb/>
云不觧飲我已荷香醉湖隂玉嬋娟夐立紅妝外何須<lb/>
東閣梅悠然自詩思驚風入午暑水竹含秋意采菱不<lb/>
盈匊興與蓴鱸㑹遙知新津宿魂夢亦清麗<lb/>
　　　九月三日宿胥門始聞雁<lb/>
<pb n="KR4h0117_WYG_174-2a"/>
故人久不見乍見雜悲喜新雁如故人一聲驚我起把<lb/>
酒不能觴送目問行李曾聞行路難空濛千萬里塞北<lb/>
多闗山江南渺雲水風髙吹汝痩旅伴今餘幾斜行不<lb/>
少駐滅沒蒼烟裏羇遊吾亦倦客程殊未巳扁舟費年<lb/>
華短纜繫沙尾物生各有役㝠心聽行止江郊匝地熟<lb/>
場圃平如砥歸期且勿念共飽豐年米<lb/>
　　　曉出古城山<lb/>
落月堕𦕈莽殘星澹微茫竹輿亂清溪飛葢入嵐光松<lb/>
<pb n="KR4h0117_WYG_174-2b"/>
檜霧靄濕桑麻風露香空翠滴塵纓何必濯滄浪山家<lb/>
亦早作迨此朝氣凉林深無人聲木末炊烟蒼離離𤓰<lb/>
芋區蕭蕭棗栗場田園古云樂令我思故鄉墟市稍來<lb/>
集筠籠轉山忙吏事亦挽我歸路盤朝陽<lb/>
　　　臨溪寺<lb/>
萬山繞竛竮二水犇澒洞亭亭林中寺金碧粲欄棟觧<lb/>
鞍得蒲團卧受瓦爐供少捐一炊頃暫作百年夢無人<lb/>
自驚覺幽禽正清哢倦客如殘僧無力供世用此行端<lb/>
<pb n="KR4h0117_WYG_174-3a"/>
為山紫翠迭迎送漱井出門去驚塵撲飛鞚<lb/>
　　　盤龍驛<lb/>
聞雞一唱罷占斗三星沒天髙月徘徊野曠山突兀暗<lb/>
蛩泣草露怨亂語還咽凉螢不復舉㸃綴稻花末惟餘<lb/>
絡緯豪悲壯殷林樾小蟲亦何情孤客心斷絶魂驚板<lb/>
橋穿足側石川滑行路如許難誰能不華髪髙城漫回<lb/>
首疊嶂屹天闕遙知秋衾夢千里一飄忽<lb/>
　　　寒亭<lb/>
<pb n="KR4h0117_WYG_174-3b"/>
溝塍與澗合隴畆抱山轉向來六月旱此地免焦卷早<lb/>
穗已垂垂晩苖猶剪剪一川豐年意比屋閙雞犬老農<lb/>
霜鬂須矍鑠黄犢徤自云足踏地常賦何能免刈熟倩<lb/>
人輸不識長官面康年無復事但恐社酒淺我亦有二<lb/>
頃收拾尚可繭懐哉笠澤路歸鏟犂頭蘚<lb/>
　　　隱静山<lb/>
五峯抱巖扉千柱奠雲壑荒原蕞爾縣有此寳樓閣維<lb/>
昔經營初衣錫化雙鶴杖頭具隻眼矯矯雲中落尊者<lb/>
<pb n="KR4h0117_WYG_174-4a"/>
一笑許璇題照林薄庭栢有祖意石泉韻天樂清簧囀<lb/>
碧雞飛梭擲蒼鵲號風飢虎怒失木啼猿愕英遊偶然<lb/>
同吏檄乃不惡題名記吾曾醉墨疥丹堊<lb/>
　　　新館<lb/>
露稻粘明璫風茅滚髙浪荒烟暗白道行行亂蛩響日<lb/>
脚午未吐雲頭晩猶漲欣此半日凉籃輿走清曠病客<lb/>
不堪暑兹行天肯相蚤䖟掃無跡秋意滿千嶂稍尋泉<lb/>
石盟畧禠簿書障鴒原定相念因風報無恙<lb/>
<pb n="KR4h0117_WYG_174-4b"/>
　　　寄題向撫州采菊亭<lb/>
一葉起秋色衆綠凋嵗華耿耿霜露餘卜此黄金葩西<lb/>
風滿天地孤芳照塵沙慇懃開小築花氣日夕嘉落英<lb/>
楚纍手東籬陶令家兩窮偶寓意豈必真愛花不如亭<lb/>
中人一笑了天涯采采勿虚度門前欲髙牙<lb/>
　　　古風上湯丞相<lb/>
抱琴遊孔門豈識宫與商古曲一再行乃雜巴人倡知<lb/>
音顧之笑觧絃為更張歸來掩闗卧氷炭交愁腸平生<lb/>
<pb n="KR4h0117_WYG_174-5a"/>
桑濮手未省歌虞唐明發理朱絲復登君子堂遺音入<lb/>
三歎山髙水湯湯<lb/>
　　　刺濆淖<lb/>
　　濆淖盤渦之大者峽江水壮則有之或大如一間屋<lb/>
　　相傳水行峽底過暗石則濆起已而下旋為窩然亦<lb/>
　　未嘗有定處或無故突然而作叵測也舟行遇水小<lb/>
　　則欹傾大則與齎俱入險惡之名聞天下<lb/>
峽山饒暗石水壯日千變不愁灘瀧來但畏濆淖見人<lb/>
<pb n="KR4h0117_WYG_174-5b"/>
言盤渦耳夷險顧有間仍于非時作未可一理貫安行<lb/>
方熨縠無事忽翻練突如湯鼎沸翕作茶磨旋勢廹中<lb/>
成窪怒霽外始暈已定稍安慰儵作更驚眩漂漂浮沬<lb/>
起疑有潜鯨噀勃勃駭浪騰復恐蟄鼇抃篙師瞪褫魄<lb/>
灘戸呀雨汗逡廵怯大敵勇往决鏖戰幸免與齊入還<lb/>
憂似蓬轉驚呼招竿折奔捄竹笮斷九死船頭争萬苦<lb/>
石上牽旁觀兢薄氷撇過揵飛電前余叱馭來山險固<lb/>
嘗徧今者擊檝誓豈復憚波面澎澎三峽長颭颭一葦<lb/>
<pb n="KR4h0117_WYG_174-6a"/>
亂既微掬指忙又匪科頭慢天子賜之履江神敢吾玩<lb/>
但催疊鼔轟往助雙㯭健<lb/>
　　　中巖<lb/>
赤巖倚竛竮翠邏森戌削岑蔚嵐氣重稀間暑光薄聊<lb/>
尋大士處往叩洞門鑰雙撑紫玉闕中矗翠雲幄應供<lb/>
華藏海歸坐寳樓閣無法可示人但見雨花落不知龍<lb/>
湫勝何似魚潭樂夜深山四來人静天一握驚看松桂<lb/>
白月影到林壑門前六月江世界塵漠漠寳缾有甘露<lb/>
<pb n="KR4h0117_WYG_174-6b"/>
一滴洗煩濁捫天援斗柄請為諸君酌<lb/>
　　　鏵觜<hi>弔史祿祠因懐李師中</hi>
導江自海陽至縣廼瀰迤狂瀾既奔傾中流遇鏵觜分<lb/>
為兩道開南灕北湘水至今舟檝利楚粤徑萬里人謀<lb/>
<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>天造史祿所經始無謂秦無人虎䑕用否耳紫藤纒<lb/>
老蒼白石溜清泚是聞可作社牲酒百世祀脩廢者誰<lb/>
歟配以臨川李<lb/>
　　　秋日雜興<lb/>
<pb n="KR4h0117_WYG_174-7a"/>
夕陽下桑柘餘暉挂西山西山在何許冉冉紫翠間綵<lb/>
雲無朝昏綠蘿竟暄寒昔與霞上人同跨雙飛翰上凌<lb/>
紫霄峰下弄白石湍風吹堕眇莽及此行路難佳人應<lb/>
望余興豈直㤀還<lb/>
　　　寒食郊行書事二首<lb/>
野店垂楊步荒祠苦竹叢鷺窺蘆箔水烏啄紙錢風媪<lb/>
引濃籹女兒扶爛醉翁深村時節好應為去年豐<lb/>
隴麥欣欣綠山桃寂寂紅㠶邊漁籪浪木末酒旗風信<lb/>
<pb n="KR4h0117_WYG_174-7b"/>
步隨芳草迷途問小童賞心添脚力呼渡過溪東<lb/>
　　　宿義林縣院<lb/>
暝氣昬如雨禪房冷似氷竹間東嶺月松杪上方燈驚<lb/>
鶻盤金刹流螢拂玉繩明朝窮脚力連夜斬崖藤<lb/>
　　　十月朔客建鄴不得兄弟上冡之列悲感成詩<lb/>
嵗巳看成暮身今未得歸風塵孤淚盡霜露寸心違南<lb/>
磵新流水西山舊落暉烟松應好在宿草定成非逰水<lb/>
方東去浮雲浪北飛危魂先自斷不待更沾衣<lb/>
<pb n="KR4h0117_WYG_174-8a"/>
　　　擬古<lb/>
彎環樓前月掩仰樓上人人月不得語相看兩凝顰西<lb/>
窓囬紋機織徧金字春聊可自持玩何由將寄君<lb/>
　　　春思<lb/>
沙際菉蘋滿樓前芳草多光風入網戸羅幕生繡波前<lb/>
年花開憶湘水去年花開淚如洗園樹傷心三見花依<lb/>
舊銀屏夢千里<lb/>
　　　田舍<lb/>
<pb n="KR4h0117_WYG_174-8b"/>
呼喚携鉏至安排築圃忙兒童眠落葉鳥雀噪斜陽烟<lb/>
白村聲逺林青野氣香樂哉今嵗事天末稻雲黄<lb/>
　　　夜發崑山<lb/>
嵗寒人墐戸霜重獨登舟弱㯭搖孤夢疎篷葢百憂但<lb/>
吟今不樂寧計幾宜休漸愧沙湖月年年照薄遊<lb/>
　　　清明日狸渡道中<lb/>
灑灑霑巾雨披披側㡌風花然山色裏柳卧水聲中石<lb/>
馬立當道紙鳶鳴半空墦間人散後烏鳥正西東<lb/>
<pb n="KR4h0117_WYG_174-9a"/>
　　　次韻温伯城上<lb/>
閉戸成癡坐扶藜得意行樓臺浮霽色市井碎春聲雪<lb/>
盡小橋出烟消千嶂生病多無脚力遙羡落鴻輕<lb/>
　　　湘潭道中詠芳草<lb/>
積雨倐然晴秀野若新沭芳草徑寸姿中有不勝綠萋<lb/>
萋路傍情頗亦念幽獨驅馬去不顧腸斷招隱曲<lb/>
　　　耳鳴戲題<lb/>
歴歴從何起泠泠與耳謀人言衰相現我以妄心求逺<lb/>
<pb n="KR4h0117_WYG_174-9b"/>
磬山房夜寒蜩隴樹秋圓通無别法但自此根脩<lb/>
　　　安鄉縣西晩泊<lb/>
水濶烏鳥倦墟寒童僕飢一灣村縣過百折暮江遲曉<lb/>
夢孤燈見春隂病骨知簡書寧不畏旅食尞先疲<lb/>
　　　火墨坡下嶺<lb/>
清晨入岑蔚嵐重寒颼颼忽聞黄鸝語方悟麥始秋旅<lb/>
食法當痩逺行人所愁况復深山中不與叶氣遊苦辛<lb/>
那敢憚病悴良可憂徒憂亦無益聊作商聲謳<lb/>
<pb n="KR4h0117_WYG_174-10a"/>
　　　秭歸縣<lb/>
永日貪程客長年弔古詩悲秋荒古宅負石慘空祠峻<lb/>
壁鴉翻倦高畬麥秀遲窮山熊繹國偪仄建邦時<lb/>
　　　蟠龍嶺<lb/>
夷陵至朐䏰複嶺如絲亂初程尚勇往少日還委頓安<lb/>
得長劍揮盡剷疊嶂斷雖云北山愚聊快南溟運此意<lb/>
竟蕭索勞歌謾凄曼日日望平陸方為到彼岸<lb/>
　　　其二<lb/>
<pb n="KR4h0117_WYG_174-10b"/>
人言束馬險但欠蟠龍峻摧頹强弩末閔勉焚舟戰譬<lb/>
如巳償逋猶有未折劵山根治曉裝峰頂寄朝飯稍脱<lb/>
蚓瘴染還探虎窠玩性命及可憂筋力何足算<lb/>
　　　金山嶺<lb/>
阪峻身頻偃崖深首屢囬雲浮平地出路拂半天來但<lb/>
指闗山過都㤀嵗月催湘南初上馬猶挿早春梅<lb/>
　　　巴蜀人好食生蒜臭不可近頃在嶠南其人好<lb/>
　　　　食㯽榔合蠣灰無留藤一名蔞藤食之輙昬<lb/>
<pb n="KR4h0117_WYG_174-11a"/>
　　　　然巳而醒快三物合和唾如膿血可厭今來<lb/>
　　　　蜀道又為食蒜者所薰戲題<lb/>
旅食諳殊俗堆坪駭異聞南飡灰薦蠣巴饌菜先葷幸<lb/>
脱蔞藤醉還遭胡蒜薰絲蓴香味好歸夢水連雲<lb/>
　　　題戲索橋<lb/>
織簟勻鋪面排繩疆架空染人髙曬帛獵尸逺張罿薄<lb/>
薄難承雨飜飜不受風何時將蜀客東下看垂虹<lb/>
　　　新津道中<lb/>
<pb n="KR4h0117_WYG_174-11b"/>
雨後郊原浄村村各好音宿雲浮竹色清溜走榿隂曲<lb/>
沼擎青葢新田藝綠針江天空濶處不受暑光侵<lb/>
　　　長風沙<lb/>
夕陽明逺帆高浪兀孤㠘綿綿淮山來閃閃沙鳥去落<lb/>
木兩三家炊烟南北渡眉伸擊汰行夢愕阻風處<lb/>
　　　上方寺<lb/>
檥棹古銷夏榰笻新上方珠灣鋪圓折氷鏡沈空光楓<lb/>
纈醉晴日橘黄明早霜閒門松竹逕隨處有清凉<lb/>
<pb n="KR4h0117_WYG_174-12a"/>
　　　浙東舟中<lb/>
處處槿樊圃家家桃廡門魚塩臨水市烟火隔江村雨<lb/>
過張帆重潮來汲井渾彎跧短篷底休説兩朱轓<lb/>
　　　春晩即事留游子明王仲顯<lb/>
繡地紅千㸃平橋綠一篙楝花來石首榖雨熟櫻桃笑<lb/>
我生塵甑慙君着緼袍故人能少駐門徑久蓬蒿<lb/>
　　　道中<lb/>
月冷吟蛩草湖平宿鷺沙客愁無錦字鄉信有燈花蹤<lb/>
<pb n="KR4h0117_WYG_174-12b"/>
跡隨風葉程途犯斗槎君看枝上鵲薄暮亦還家<lb/>
　　　晩春<lb/>
静極聞簷珮慵來愛枕幃隙虹飛永晝簾影碎斜暉燕<lb/>
踏花枝語蜂縈柳絮歸輕颸宜白紵時節近清微<lb/>
　　　其二<lb/>
好事憐春老無愁耐日長爐烟驚扇影酒向舞花光照<lb/>
水雲容嬾移牀竹意凉更煩紅槿㡌促拍打山香<lb/>
　　　天都峯<lb/>
<pb n="KR4h0117_WYG_174-13a"/>
維帝有下都作鎮此南國孤撑紫玉樓横絶大霄碧晶<lb/>
熒砂竇紅天矯泉紳白晴雲無盡藏竟日裊幽石諸峯<lb/>
三十五離立侍傍側㑹稽𦕈小哉請議職方籍<lb/>
　　　次韻唐子光席上賞梅<lb/>
玉枝横斜照清空纎手撚香俱惱公水部無人廣平去<lb/>
後來我軰猶情鍾誰噴昭華送愁絶呌雲三弄怨斜月<lb/>
徑須踏雪問前村莫待馬蹄如踣鐵春風壓盡百華橋<lb/>
尊前仍有董嬌嬈惜無楚客歌成調空着蕭郎眼似刀<lb/>
<pb n="KR4h0117_WYG_174-13b"/>
　　　癸亥立春泊舟吴㑹亭<lb/>
去年春盤游江驛湛湛清波動浮石今年春盤吴㑹亭<lb/>
㝠㝠細雨濕髙城天邊作客風沙裏去年今年成老矣<lb/>
客心古井冷如水憶昔三生住翠㣲偶來平地著征衣<lb/>
山中故人應大笑扁舟坐穩何當歸<lb/>
　　　後催租行<lb/>
老父田荒秋雨裏舊時高岸今江水傭耕猶自抱長飢<lb/>
的知無力輸租米自從鄉官新上來黄紙放盡白紙催<lb/>
<pb n="KR4h0117_WYG_174-14a"/>
賣衣得錢都納却痛骨雖寒聊免縳去年衣盡到家口<lb/>
大女臨岐兩分首今年次女巳行媒亦復驅將換升㪷<lb/>
室中更有第三女明年不怕催租苦<lb/>
　　　次韻陳季陵寺丞求歙石眉子硯<lb/>
金星熒熒睂子綠婺源琢石如琢玉寳玩何曾捄枵腹<lb/>
但愛文君逺山蹙丈人筆陣森五兵書品入妙仍詩名<lb/>
我有坡陀天海様與公文字俱金聲梟盧一擲不須呼<lb/>
况敢定價論車渠只煩將到粧臺下試比何如京兆畫<lb/>
<pb n="KR4h0117_WYG_174-14b"/>
　　　次韻李陵貢院新晴<lb/>
鎻闈令嚴深復深五星簾幕晴若隂澹雲㣲月謾清夜<lb/>
短檠政自闗人心看燈作暈生睡色江南行處夢不隔<lb/>
覺來快讀新晴篇怳然賔我鶯花前徑欲觴公後堂酒<lb/>
儻煩春衫小垂手<lb/>
　　　重遊南嶽<lb/>
捨舟得馬如馭氣步入青松三十里我從蠻嶺瘴烟來<lb/>
不怕雨雲埋嶽趾憶昔南征疑廟庭往來無恙神所祉<lb/>
<pb n="KR4h0117_WYG_174-15a"/>
當時巳有歸田願帝臨此心如白水煌煌南正館于東<lb/>
手握八觚温玉璽駿奔灊霍左右輔好生不殺扶炎紀<lb/>
崇禋竣事曉壇空躋攀小試青鞵底不知雲磴幾千丈<lb/>
但見漫山白虎尾石頭招我上南臺瑞應䦨干天半倚<lb/>
福嚴鐘聲過橋來髣髴三生如夢裏堂中尊者巳先去<lb/>
苔鎖巖扉何日啟竹嫌磽确老愈痩松畏髙寒蟠不起<lb/>
癯儒尚病怕深登幽討未窮行且止我評七十二高峯<lb/>
鬰律穹隆少觀美儼然可瞻不可玩往往雄尊如負扆<lb/>
<pb n="KR4h0117_WYG_174-15b"/>
乃知嶽鎮葢深厚不與他山争秀偉區區獻狀眩兒童<lb/>
乳洞淡巖真戲耳<lb/>
　　　巫山高<lb/>
　　余舊嘗用韓無咎韻題陳季陵巫山圖考宋玉賦意<lb/>
　　辨髙唐之事甚詳今過陽臺之下復賦樂府一首世<lb/>
　　傳瑤姬為西王母女嘗佐禹治水廟中石刻在焉<lb/>
濕雲不收烟雨霏峽船作灘稍廟磯杜鵑無聲猿呌斷<lb/>
惟有飢鴉迎客飛西真功高佐禹跡斧鑿鱗皴倚天壁<lb/>
<pb n="KR4h0117_WYG_174-16a"/>
上有寳簮十二尖下有黄湍三百尺蔓花蚪木風烟昏<lb/>
蘚佩翠帷香火寒靈斿飄忽定何許時有行人開廟門<lb/>
楚客詞章元是諷紛紛餘子空嘲㺯玉色頩顔不可干<lb/>
人間錯説高唐夢<lb/>
　　　離堆行<lb/>
殘山狼石雙虎卧斧跡鱗皴中鑿破潭淵油油不敢唾<lb/>
下有猛虎跧鐵鏁自從分流注石門西州秔稻如黄雲<lb/>
封羊五萬大作社春秋伐鼔蒼烟根我昔官稱勸農使<lb/>
<pb n="KR4h0117_WYG_174-16b"/>
年年來激西江水成都火米不論錢絲管相隨看蠶市<lb/>
欵門得得酹清尊椒漿桂酒刪羶葷妄欲一語神豈聞<lb/>
更願愛羊如愛人<lb/>
　　　毛公壇福地<lb/>
松蘿滴翠白晝隂七十二峯中最深綠毛仙翁巳仙去<lb/>
惟有石壇留竹塢竹隂掃壇石槎牙漢時風雨生蘚花<lb/>
山中笙鶴尚遺響湖外人烟驚嵗華道人眸子照秋色<lb/>
邀我分山築丹室驅丁役甲莫兒嬉渴飲隱泉飢餌术<lb/>
<pb n="KR4h0117_WYG_174-17a"/>
　　　燈市行<lb/>
吴臺今古繁華地偏愛元宵影燈戲春前臘後天好晴<lb/>
已向街頭作燈市疊玉千絲似鬼工剪羅萬眼人力窮<lb/>
兩品争新最先出不待三五迎東風兒郎種麥荷鋤倦<lb/>
偷閒也向城中看酒爐博塞雜歌呼夜夜長如正月半<lb/>
災傷不及什之三嵗寒民氣如春酣儂家亦幸荒田少<lb/>
始覺城中燈市好<lb/>
　　　湘口夜泊南去零陵十里矣營水來自營道過<lb/>
<pb n="KR4h0117_WYG_174-17b"/>
　　　　零陵下湘水自桂林之海陽至此與營㑹合<lb/>
　　　　為一江<lb/>
我從清湘發源來直送湘流入營水故人亭前合江處<lb/>
暮夜檣竿矗沙尾却從湘口望湘南城郭山川悦灘紀<lb/>
萬壑千巖詩不徧惟有蒼苔痕屐齒三年瘴霧亦竒絶<lb/>
浮世登臨如此幾湖南北色夾山來無復搖篸揷天起<lb/>
坡陀狼石蹲清漲澹蕩光風浮白芷騷人魂散若為招<lb/>
傷心極目春千里我亦江南轉蓬客白鳥愁烟思故里<lb/>
<pb n="KR4h0117_WYG_174-18a"/>
逺遊雖好不如歸一聲鶗鴂花如洗<lb/>
　　　代聖集贈别<lb/>
一曲悲歌水倒流樽前何計緩千憂事如夢斷無尋處<lb/>
人似春歸挽不留草色粘天鶗鴂恨雨聲連晩鷓鴣愁<lb/>
迢迢綠浦帆飛去今夜新晴獨倚樓<lb/>
　　　二月三日登樓有懐金陵宣城諸友<lb/>
百尺西樓十二欄日遲花影對人閒春光巳入片時夢<lb/>
寒食從今數日間折柳故情都望斷落梅新曲與愁闗<lb/>
<pb n="KR4h0117_WYG_174-18b"/>
詩成欲訪江南便千里烟波萬疊山<lb/>
　　　南徐道中<lb/>
半生行路與心違又逐孤帆擘浪飛吴岫湧雲穿望眼<lb/>
楚江浮月冷征衣長歌悲似垂垂淚短夢紛如草草歸<lb/>
若使一廛供閉戸肯將青雀易柴扉<lb/>
　　　立春日郊行<lb/>
竹擁溪橋麥葢坡土牛行處亦笙歌麴塵欲暗垂垂柳<lb/>
醅面初明淺淺波日滿縣前春市合潮平浦口暮帆多<lb/>
<pb n="KR4h0117_WYG_174-19a"/>
春來不飲兼無句奈此金旛綵勝何<lb/>
　　　餘杭道中<lb/>
落花流水淺深紅盡日帆飛繡浪中桑眼迷離應欠雨<lb/>
麥鬚騷殺巳禁風牛羊路杳千山合雞犬村深一徑通<lb/>
五柳能消多許地客程何苦鎮怱怱<lb/>
　　　陳侍御園坐上<lb/>
愁眼逢歡春水明詩情得酒春雲生花稍蝴蝶作團去<lb/>
竹裏鵓鳩相對鳴邂逅浮生此日好纒綿俗累何時輕<lb/>
<pb n="KR4h0117_WYG_174-19b"/>
擘牋沫墨乏竒句壓笛當年慙妙聲<lb/>
　　　夜宴曲<lb/>
金麟噴香烟龍蟠玉燈九枝青䦨干明瓊押帶湘簾斑<lb/>
風幃繡浪千飛鸞舞娥紫袖如弓彎雲中一笑天觧顔<lb/>
銜杯快巻玻璃乾花樓促箭春宵寒二十五聲宫㸃䦨<lb/>
　　　田家留客行<lb/>
行人莫笑田家小門戸雖低堪灑掃大兒繫驢桑樹邉<lb/>
小兒拂席軟勝氊木臼新春雪花白急炊香飯來看客<lb/>
<pb n="KR4h0117_WYG_174-20a"/>
好人入門百事宜今年不憂蚕麥遲<lb/>
　　　倦繡<lb/>
猧兒弄暖綠堦走花風薫人濃似酒困來如醉復如愁<lb/>
不管低鬟釵燕溜無端心緒向天涯想見檣竿幡脚斜<lb/>
槐隂忽到簾旌上遲却尋常一線花<lb/>
　　　病中夜坐呈致逺<lb/>
似霧如烟氣夜浮鶴鳴驚睡起搔頭含風竹影淡留月<lb/>
着雨蛩聲深怨秋萬事心空癡巳慣百骸嵗晩病相收<lb/>
<pb n="KR4h0117_WYG_174-20b"/>
便當采藥西山去病足蹣跚怕逺遊<lb/>
　　　嶺上紅梅<lb/>
霧雨臙脂照松竹江南春風一枝足滿城桃李各嫣然<lb/>
寂寞傾城在空谷城中惟觧惜娉婷遊子路傍空復情<lb/>
花不能言客無語日暮清愁相對生<lb/>
　　　天平先隴道中時將赴新安掾<lb/>
霜橋氷磵浄無塵竹塢梅溪未放春百疊海山鄉夢熟<lb/>
三年江路旅愁新松楸永寄孤窮淚泉石終收漫浪身<lb/>
<pb n="KR4h0117_WYG_174-21a"/>
好住隣翁各安徤歸來相訪説情真<lb/>
　　　積雨蒸潤體中不佳頗思故居之樂戲書呈子<lb/>
　　　　文<lb/>
門外泥深蘸馬鞍墨雲未放四羅寛前山忽接後山暗<lb/>
暑雨全如秋雨寒夢裏江湖三歎息醉中天地一憑欄<lb/>
斗升留滯休惆悵枳棘從敎著鳯鸞<lb/>
　　　趙聖集誇説少年俊遊用前韻記其語戲之<lb/>
京塵紅軟撲雕鞍年少王孫酒量寛倚袖竹風憐翠薄<lb/>
<pb n="KR4h0117_WYG_174-21b"/>
捧杯花露怯金寒黄雲城上栖烏曲綠水池邉鬬鴨欄<lb/>
别後相思惟故物壁煤侵損扇中鸞<lb/>
　　　送吴智叔檢詳直中祕使閩<lb/>
抗章襆被豈公難巳説髙風立懦頑客路莫嫌河畔草<lb/>
直廬須愛道家山秋生蓮浦船初泛春滿茶谿騎趣還<lb/>
却訪故人西府舊定煩書札堕田間<lb/>
　　　送陳朋元赴溧陽<lb/>
九畹滋蘭静自芳啁啾誰復認孤凰風流嵗晩嫌杯酒<lb/>
<pb n="KR4h0117_WYG_174-22a"/>
文字功深得鬢霜歛板君猶能俛仰倚樓吾敢計行藏<lb/>
船開便作江南客天色無情更雁行<lb/>
　　　玉堂寓意<lb/>
摛文窓戸九霄中㟁幘燒香愧老農上直馬歸催下鑰<lb/>
傳更人唱促鳴鐘金城嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>雲干雉碧瓦參差月萬重<lb/>
骨冷魂清都不夢玉階蕭瑟聽秋蛩<lb/>
　　　送汪仲嘉待制奉祠歸四明分韻得論字<lb/>
丹霄碧海𦕈髙騫厭直承明却自論寳馬十年聽漏箭<lb/>
<pb n="KR4h0117_WYG_174-22b"/>
扁舟一雨看潮痕侍臣想憶松門逺歸客還憐菊逕存<lb/>
清潤要非山澤相須煩一札下雲根<lb/>
　　　初約隣人至石湖<lb/>
窈窕﨑嶇學種園此生丘壑是前緣隔籬東日浮天水<lb/>
當戸南山匝地烟春入葑田蘆綻笋雨傾沙岸竹垂鞭<lb/>
荒寒未辦招君醉且吸湖光當酒泉<lb/>
　　　次韻許季韶通判雪觀席上<lb/>
把酒臨風瑞露傾瓊漿何用謁雲英捲簾雨脚銀絲掛<lb/>
<pb n="KR4h0117_WYG_174-23a"/>
倚杖江頭綠漲生嶺海一涼蘇暑病山林千籟試秋聲<lb/>
兹遊竒絶㤀羇宦慚愧烟中短棹横<lb/>
　　　甲午嵗朝寓桂林記去年是日泊桐江謁嚴子<lb/>
　　　　陵祠迤邐度嶺感懐賦詩<lb/>
去年春纜觧江臯也把屠蘇泛濁醪一席飽風漁浦濶<lb/>
千山飛雪釣臺高將軍老矣孤鳴劒客子歸來詠大刀<lb/>
早晩扁舟尋舊路柁樓吹笛破雲濤<lb/>
　　　題湘山大施堂<lb/>
<pb n="KR4h0117_WYG_174-23b"/>
重倚春林淚竹枝南遊風物鬂成絲難尋桂海干峯夢<lb/>
更了湘山一叚竒來去别無心外法行藏休問塔中師<lb/>
若論大施門前事竿木逢場且賦詩<lb/>
　　　將至公安<lb/>
前村後村啼杜宇伴人憂煎與人語雲寒日薄春一夢<lb/>
地濶天低淚如雨我馬虺隤我僕痡豈不懐歸畏簡書<lb/>
公安縣前酒可沽不如且聽提葫蘆<lb/>
　　　入秭歸界<lb/>
<pb n="KR4h0117_WYG_174-24a"/>
山根繫馬得漿家深入窮鄉事可嗟蚯蚓惹人能作瘴<lb/>
茱茰隨俗强煎茶幽禽不見但聞語野草無名都着花<lb/>
窈窕﨑嶇殊未艾去程方是問三巴<lb/>
　　　峽石舖<lb/>
峯頭壁立偉天造萬雉石城如帶繞山骨鱗皴火種難<lb/>
山下流泉却宜稻新秧一稜綠茸茸茆花先秋雪搖風<lb/>
后皇嘉種不易熟野草何為攙嵗功<lb/>
　　　别後寄題漢嘉月榭<lb/>
<pb n="KR4h0117_WYG_174-24b"/>
隐吏詩情卜築幽同年惜别勸淹留試傾萬景湖亭酒<lb/>
來看半輪江月秋川路雖長猶共此夜船空載且歸休<lb/>
碧巖勝處頻回首好事誰能更小樓<lb/>
　　　婆羅平<lb/>
仙聖飛行此是家路逢真境但驚呀神農嘗外盡靈藥<lb/>
天女散餘多異花嵐雨逼衣寒似鐵氷泉炊米硬如沙<lb/>
峯頭事事殊塵世缺甃跳梁笑井蛙<lb/>
　　　鄂州南樓<lb/>
<pb n="KR4h0117_WYG_174-25a"/>
誰將玉笛弄中秋黄鶴飛來識舊遊漢樹有情横北渚<lb/>
蜀江無語抱南樓燭天燈火三更市搖月旌旗萬頃秋<lb/>
却笑鱸鄉垂釣手武昌魚好便淹留<lb/>
　　　東林寺<lb/>
談易繙經宰木春三生猶自裊烟熏客塵長隔虎溪水<lb/>
劫火不侵香谷雲老矣懶供蓮社課歸哉欣讀草堂文<lb/>
山頭一任天燈現箇事何曾落見聞<lb/>
　　　再渡胥口<lb/>
<pb n="KR4h0117_WYG_174-25b"/>
古來此地快蓬心天繞明湖日照臨一雁雲平時隐見<lb/>
兩山波動對浮沈衰髯都共荻花老醉面不如楓葉深<lb/>
罾戸釣徒來問訊去年盟在肯重尋<lb/>
　　　次韻虞子建見咍贖帶作醮<lb/>
兒女傳觀省見稀病身聊復惜光輝莫嫌憔悴沈腰痩<lb/>
且喜間闗秦璧歸不是典來還酒債亦非將去換蓑衣<lb/>
塵魚甑釡時相阨微汝誰能為觧圍<lb/>
　　　題夫差廟<lb/>
<pb n="KR4h0117_WYG_174-26a"/>
縱敵稽山禍巳胎垂涎上國更荒哉不知養虎自遺患<lb/>
只道求魚無後灾夢見梧桐生後圃眼看麋鹿上高臺<lb/>
千齡只有忠臣恨化作濤江雪浪堆<lb/>
　　　青城山何子方使君同年園池<lb/>
榿塍芋壠意中行浩蕩薫風不計程雨脚背人歸玉疊<lb/>
江聲隨馬入青城五橋今日新知路千佛當年舊綴名<lb/>
水竹光中同一笑丐君荷露濯塵纓<lb/>
　　　續長恨歌四首<lb/>
<pb n="KR4h0117_WYG_174-26b"/>
金盃㶑灔曉粧寒國色天香勝牡丹白鳯詔書來巳暮<lb/>
六宫鈆粉半春䦨<lb/>
紫微金屋閉春陽石竹山花却自芳莫道故情無覓處<lb/>
領巾猶有隔生香<lb/>
驪山六十二高樓突兀華清最上頭玉羽川長湘浦暗<lb/>
三郎無事更神遊<lb/>
帝鄉雲馭若為留八景三清好在不玉笛不隨雙鶴去<lb/>
人間猶得聽梁州<lb/>
<pb n="KR4h0117_WYG_174-27a"/>
　　　題山水横看二首<lb/>
烟山漠漠水漫漫老柳知秋渡口寒盡是西溪腸斷處<lb/>
憑君將與故人看<lb/>
霜入丹楓白葦林横林平遠暮江深君看雁落帆飛處<lb/>
知繫秋風故國心<lb/>
　　　浙江小樓春日<lb/>
客裏無人共一杯故園桃李為誰開春潮不管天涯恨<lb/>
更捲西興暮雨來<lb/>
<pb n="KR4h0117_WYG_174-27b"/>
　　　初夏<lb/>
晴絲千尺挽韶光百舌無聲燕子忙永日屋頭槐影暗<lb/>
微風扇裏芰花香<lb/>
　　　曉行<lb/>
篝燈驛吏喚人行寥落星河向五更馬上誰驚千里夢<lb/>
石頭岡下小車聲<lb/>
　　　春曉即事<lb/>
屋頭清樾暗荆扉紫葚斕斑翠筴肥春晩軒窓人獨困<lb/>
<pb n="KR4h0117_WYG_174-28a"/>
日長籬落燕雙飛<lb/>
　　　晩春三首<lb/>
隂隂垂柳閉朱門一曲䦨干一斷魂手把青梅春巳去<lb/>
滿城風雨怕黄昬<lb/>
客去筠窓詠小詩遊絲掩亂柳花稀微風盡日吹芳草<lb/>
蝴蝶雙雙貼地飛<lb/>
夕陽槐影上簾鈎一枕清風夢昔遊夢見殘塘春盡處<lb/>
碧桃花謝水西流<lb/>
<pb n="KR4h0117_WYG_174-28b"/>
　　　題城山挂月堂壁<lb/>
百疊烟鬟得眼明坐來心跡喜雙清秋陽滿地西風起<lb/>
猶有啼鶯四五聲<lb/>
　　　題畫巻<lb/>
欹傾棧路繞山明隔壠人家犬吠聲無限白雲堆去路<lb/>
不知誰識許宣平<lb/>
　　　晩潮<lb/>
東風吹雨晩潮生疊鼔催船鏡裏行底事今年春漲小<lb/>
<pb n="KR4h0117_WYG_174-29a"/>
去年曾與畫橋平<lb/>
　　　碧瓦<lb/>
碧瓦樓頭繡幕遮赤欄橋外綠溪斜無風楊柳漫天絮<lb/>
不雨棠棃滿地花<lb/>
　　　晩步<lb/>
排門簾幕夜香飄燈火人聲小市橋滿縣月明春意好<lb/>
旗亭吹笛近元宵<lb/>
　　　横塘<lb/>
<pb n="KR4h0117_WYG_174-29b"/>
南浦春來綠一川石橋朱塔兩依然年年送客横塘路<lb/>
細雨垂楊繫畫船<lb/>
　　　夜歸<lb/>
竹輿伊軋走長街掠面風清醉夢廻曲巷無聲門戸閉<lb/>
一燈還照酒爐開<lb/>
　　　斑騅<lb/>
斑騅别後月纎纎門外踈桐影畫簾留下阿憐將不去<lb/>
西風吹入兩眉尖<lb/>
<pb n="KR4h0117_WYG_174-30a"/>
　　　自天平嶺過高景庵<lb/>
卓筆峯前樹作團天平嶺上石成闗綠隂匝地無人過<lb/>
落日秋蟬滿四山<lb/>
　　　高景山夜歸<lb/>
伊軋籃輿草露間夜深林月覆孱顔忽逢陂水明如鏡<lb/>
照見沈沈倒影山<lb/>
　　　衮中道中<lb/>
虎嘯狐鳴苦竹叢魂驚終日走䝉茸松林斷處前山缺<lb/>
<pb n="KR4h0117_WYG_174-30b"/>
又見南湖數十峯<lb/>
　　　遊寧國奉聖寺<lb/>
松梢臺殿欲高標山轉溪廻一水朝不惜褰衣呼小渡<lb/>
夜來春漲失浮橋<lb/>
　　　道見蓼花<lb/>
秋風嫋嫋露華鮮去嵗如今刺釣船歙縣門西見紅蓼<lb/>
此身曾在白雲邉<lb/>
　　　桐廬<lb/>
<pb n="KR4h0117_WYG_174-31a"/>
濕雲垂野澹踈林十日山行九日隂梅子弄黄應要雨<lb/>
寜知客路巳泥深<lb/>
　　　次韻馬少伊郁舜舉寄示同遊石湖詩巻四首<lb/>
鏡面波光倒碧峯半湖雲錦萬芙蓉去年蕩槳香風裏<lb/>
行傍石橋花正濃<lb/>
紅皺黄團熟暑風甘瓜削玉藕玲瓏身謀巳落園丁後<lb/>
滿㡌京塵日正中<lb/>
得得來題小隐詩拂花索柳畫船移湖邉好景春猶末<lb/>
<pb n="KR4h0117_WYG_174-31b"/>
須到秋清月滿時<lb/>
瀟灑王郎亦勝遊今年何事阻清遊當家風味今如此<lb/>
孤負山隂夜雪舟<lb/>
　　　社日獨坐<lb/>
海棠雨後沁燕脂楊柳風前撚綠絲香篆結雲深院静<lb/>
去年今日燕來時<lb/>
　　　春日三首<lb/>
藥欄花暖小猧眠雪白晴雲水碧天煮酒青梅寒食過<lb/>
<pb n="KR4h0117_WYG_174-32a"/>
夕陽庭院鎻鞦韆<lb/>
西窗一雨又斜暉睡起薫籠挽夾衣莫放珠簾遮洞戸<lb/>
從敎燕子作雙飛<lb/>
雙鯉無書直萬金畵橋新綠一篙深青蘋白芷皆愁思<lb/>
不獨江風動客心<lb/>
　　　虞姬墓<lb/>
劉項家人總可憐英雄無策庇嬋娟戚姬塟處君知否<lb/>
不及虞兮有墓田<lb/>
<pb n="KR4h0117_WYG_174-32b"/>
　　　宜春苑<lb/>
狐塜貛蹊滿路隅行人猶作御園呼連昌尚有花臨砌<lb/>
腸斷宜春寸草無<lb/>
　　　秦樓<lb/>
攔街看幕似春遊斑犢雕車碧畫油奚女家人稱貴主<lb/>
縷金長袖倚秦樓<lb/>
　　　叢臺<lb/>
憑高閲士劍如林故國風流變古今袨服雲仍猶左衽<lb/>
<pb n="KR4h0117_WYG_174-33a"/>
叢臺休恨綠蕪深<lb/>
　　　臨洺鎮<lb/>
竟日霜寒暮觧圍融融桑柘染斜暉北人争勸臨洺酒<lb/>
云是棚頭得免歸<lb/>
　　　安肅軍<lb/>
從古銅門控朔方南城烟火北城荒臺家抵死争塘濼<lb/>
滿眼秋蕪襯夕陽<lb/>
　　　盧溝<lb/>
<pb n="KR4h0117_WYG_174-33b"/>
草草輿梁枕水坻怱怱小駐濯漣漪河邊服匿多生口<lb/>
長記軺車放雁時<lb/>
　　　燕賔山<lb/>
九日朝天强作驩也將佳節勸盃盤苦寒不似東籬下<lb/>
雪滿西山把菊看<lb/>
　　　初見山花<lb/>
三日晴泥尚沒鞾幾時風雨過年華湘東二月春纔到<lb/>
恰有山櫻一樹花<lb/>
<pb n="KR4h0117_WYG_174-34a"/>
　　　與鄭少融趙養民二使者訪古訾家洲歸憩松<lb/>
　　　　間二君欲助力興廢戲書此付長老善良以<lb/>
　　　　當䟽頭<lb/>
飄飄竹雨潤輕裘嫋嫋松風繫小舟安得從容興廢手<lb/>
越人重上訾家洲<lb/>
　　　羅江<lb/>
嶺北初程分外貪驚心猶自怯晴嵐如何花木湘江上<lb/>
也有黄茆似嶺南<lb/>
<pb n="KR4h0117_WYG_174-34b"/>
　　　清湘驛送王柳州南歸一絶<lb/>
南歸北去路茫茫不是行人也斷腸可惜湘江春夜月<lb/>
落花時節照離觴<lb/>
　　　泊衡州<lb/>
客裏仍哦對雨吟夜來星月曉還隂空江十日無春事<lb/>
船到衡陽柳色深<lb/>
　　　九盤坡布水<lb/>
莫惜縈廻上九盤洗心雙瀑雪花寒野翁酌水煎茶獻<lb/>
<pb n="KR4h0117_WYG_174-35a"/>
自古人來到此難<lb/>
　　　四十八盤<lb/>
詰曲不如前宦掘欹傾當面似交難若將世路比山路<lb/>
世路更多千萬盤<lb/>
　　　入崇徳界<lb/>
桑間三宿尚囬頭何况三年濯錦遊草草郫筒中酒處<lb/>
不知身巳在彭州<lb/>
　　　最髙峯望雪山<lb/>
<pb n="KR4h0117_WYG_174-35b"/>
大面峯頭六月寒神燈收罷曉雲班浮空忽湧三銀闕<lb/>
云是西天雪嶺山<lb/>
　　　宋玉宅<lb/>
悲秋人去語難工搖落空山草木風猶有市人傳舊事<lb/>
酒壚還在宋家東<lb/>
　　　銷夏灣<lb/>
蓼磯楓岸放離宫一曲清漣九里風縱有暑光無着處<lb/>
青山環水水浮空<lb/>
<pb n="KR4h0117_WYG_174-36a"/>
　　　與現夀二長老遊夀泉因話去年秋屋之遊題<lb/>
　　　　贈<lb/>
何方錫杖斸清甘天遣深源夀此庵金靨萬枝浮倒影<lb/>
為君題作菊花潭<lb/>
松風放浪入雲闗二衲相從一士閒人與痩笻俱老徤<lb/>
去年今日在包山<lb/>
　　　元夜大風雨一絶<lb/>
東風無頼妬華年一夜凄寒到酒邊放盡珠簾遮寳炬<lb/>
<pb n="KR4h0117_WYG_174-36b"/>
莫敎簷雨濕青烟<lb/>
　　　三江亭觀雪<lb/>
隂山陽朔雪中廻行到天西玉作堆乗興却遊東海上<lb/>
白銀宫闕認蓬萊<lb/>
　　　鰻井<lb/>
銕甃神通未易論雨聲留客夜飜盆不辭客路春泥滑<lb/>
且足秧田舊水痕<lb/>
　　　元日馬上一絶<lb/>
<pb n="KR4h0117_WYG_174-37a"/>
泥絮心情雪様髯詩囊羞澀酒盃嫌年來萬事都消减<lb/>
惟有牀頭厯日添<lb/>
　　　元夕<lb/>
粉痕紅㸃萬花攅玉氣枝光寳月團簾箔通明香似霧<lb/>
東風無處着春寒<lb/>
　　　石湖芍藥盛開向北使歸過維揚時買根栽此<lb/>
　　　　因記舊事<lb/>
竹西歌吹荻花秋遺老垂洟送逺遊羗笛夜䦨吹出塞<lb/>
<pb n="KR4h0117_WYG_174-37b"/>
當年如此夢揚州<lb/>
　　　春日田園雜興<lb/>
柳花深巷午雞聲桑葉尖新綠未成坐睡覺來無一事<lb/>
滿窓晴日看蠶生<lb/>
高田二麥接山青傍水低田綠未畊桃杏滿村春似錦<lb/>
踏歌椎鼓過清明<lb/>
社下燒錢鼓似雷日斜扶得醉翁廻青枝滿地花狼籍<lb/>
知是兒孫鬬草來<lb/>
<pb n="KR4h0117_WYG_174-38a"/>
吉日初開稻種包南山雷動雨連宵今年不欠秧田水<lb/>
新漲看看拍小橋<lb/>
　　　晩春田園雜興<lb/>
三旬蠶忌閉門中隣曲都無步往蹤猶是晩晴風露下<lb/>
採桑時節暫相逢<lb/>
烏鳥投林過客稀前山烟暝到柴扉小童一棹舟如葉<lb/>
獨自編欄鴨陣歸<lb/>
　　　夏日田園雜興<lb/>
<pb n="KR4h0117_WYG_174-38b"/>
梅子金黄杏子肥麥花如雪菜花肥日長籬落無人過<lb/>
惟有蜻蜓蛺蝶飛<lb/>
黄塵行客汗如漿少住儂家漱井香借與門前盤石坐<lb/>
柳隂亭午正風涼<lb/>
　　　秋日田園雜興<lb/>
菽粟瓶罌貯滿家天敎將醉作生涯不知新酒堪篘未<lb/>
今嵗重陽有菊花<lb/>
細搗橙虀買鱠魚西風吹去四腮鱸雪菘酥膩千絲縷<lb/>
<pb n="KR4h0117_WYG_174-39a"/>
除却松江到處無<lb/>
　　　冬日田園雜興<lb/>
屋上添髙一把茆宻泥房曲似僧寮從敎屋外隂風吼<lb/>
卧聽籬頭響玉簫<lb/>
松節然膏當燭籠凝烟如墨暗房櫳晩來拭净南窗紙<lb/>
便覺斜陽一倍紅<lb/>
　　　題秋鷺圖<lb/>
昨夜新霜冷釣磯綠荷消痩碧蘆肥一江秋色無人問<lb/>
<pb n="KR4h0117_WYG_174-39b"/>
盡屬風標兩雪衣<lb/>
　　　晩思<lb/>
蘚墻莎砌響幽蟲睡起繙書覺夢中殘暑一窗風不動<lb/>
秋陽入竹碎青紅<lb/>
　　　重送文處厚因寄蜀父老<lb/>
下峽東歸十五年因君話舊意茫然煩將逺道悠悠夢<lb/>
直到天西暑雪邊<lb/>
　　　曉起<lb/>
<pb n="KR4h0117_WYG_174-40a"/>
簾額繡波盪漾燭盤紅淚䦨干夢裏五更風急愁邉一<lb/>
半春殘<lb/>
　　　題如夢堂壁<lb/>
勃姑雨啼喚午鵯鵊曉囀留春片雲不載歸夢兩鬂全<lb/>
供客塵<lb/>
　先人嘗為萃等言自十四五好為詩文晩時深篤或<lb/>
　寢疾醫以勞心見止亦以政自不能不爾謝之手編<lb/>
　僅成帙而弃不肖之孤其尚忍言哉詩文凡百有三<lb/>
<pb n="KR4h0117_WYG_174-40b"/>
　十巻求序于楊先生誠齋求校于龔編脩芥隐而刋<lb/>
　于家之夀櫟堂春秋霜露思其所嗜思其所樂僾然<lb/>
　如見愾然如聞也嘉泰三年旦日萃兹謹書<lb/>
　<lb/>
　<lb/>
　<lb/>
　<lb/>
　石倉歴代詩選巻一百七十四<lb/>
</p>
<p>
</p>
  </div>
</body>
</text>
</TEI>
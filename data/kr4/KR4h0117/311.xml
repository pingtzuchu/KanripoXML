<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百十一</head> <lb/>
    <p>
<pb n="KR4h0117_WYG_311-1a"/>
欽定四庫全書<lb/>
　石倉歴代詩選巻三百十一<lb/>
　　　　　　　　　　　　明　曹學佺　編<lb/>
　明詩初集三十一<lb/>
　　藍智<lb/>
　　　擬貧士二首<lb/>
蠨蛸網我户蟋蟀號我壁被褐不掩脛采薇豈充食歲<lb/>
有饑寒憂巷無車馬跡豈知曠逹觀不以貧病廹昔聞<lb/>
<pb n="KR4h0117_WYG_311-1b"/>
孔顔聖亦有陳蔡厄澹然忘世慮弦歌自朝夕<lb/>
蓬門有一士被褐恒苦饑朝飲南澗流暮食西山芝雖<lb/>
有二頃園蕪穢亦不治妻子共寂寞彈琴詠書詩荒林<lb/>
積雪深古屋炊烟遲高卧自有適何必他人知<lb/>
　　　客建上將歸山中留别鎦典籖<lb/>
入山願遠遊出山願早歸羈懐苦無悰芳序倐已非瀰<lb/>
瀰江海流紛紛花絮飛清霜變𤣥髮游塵化緇衣囏危<lb/>
迹易乖少壯心轉違雲鴻每獨徃梁燕當疇依野樹滯<lb/>
<pb n="KR4h0117_WYG_311-2a"/>
殘雨荒䑓澹斜暉浩歌綠水曲空拂黃金徽<lb/>
　　　宿田家望武夷山<lb/>
仙崖蓄靈異恠石盤空曲一水隔花村千峯入茒屋金<lb/>
芝暖逾秀瑶草寒更綠雲中武夷仙一一顔如玉白馬<lb/>
去不歸𤣥猿呌相逐昔陪丹丘侶酣歌紫霞谷雞鳴洞<lb/>
天曉落月在林木空瞻仙子高舊夢那可續荒林激悲<lb/>
風日入對樵牧佇立望歸雲解衣田舍宿<lb/>
　　　暮宿田家作<lb/>
<pb n="KR4h0117_WYG_311-2b"/>
木落天正寒山空日將暮荒林倦鳥歸亂水行人渡窮<lb/>
年滯草莽短褐被霜露晩宿依田家主人情亦故汲水<lb/>
泉滿澗燒竹烟在户鐘殘溪上村月照階前樹濁酒初<lb/>
潑醅嘉蔬亦時具且慰饑渇懷况諸村野趣老翁八十<lb/>
餘有子殁征戌秔稻歲莫収官司日加賦我願息兵戈<lb/>
海宇重農務愧乏經濟才徒然守章句<lb/>
　　　正月十四日西山感興<lb/>
久曠山水遊今晨願無違松林収殘雨郊園澹朝暉憇<lb/>
<pb n="KR4h0117_WYG_311-3a"/>
澗弄清泚緣岡陟翠㣲池魚暖始遊岩花寒尚稀高人<lb/>
坐空堂深竹對掩扉山中聞犬吠谷口見樵歸心賞適<lb/>
有契仙遊詎能希賴此一樽酒暫然息塵機古來朝市<lb/>
間榮華多是非所以首陽士白首甘采薇<lb/>
　　　風雨不已川流𣺌漫感事敘懷柬我同志<lb/>
雲雷中夜興風雨逹清旦開門山木昬隱几波瀾亂鸛<lb/>
鶴下空庭蛟螭上高岸舟航遠樹杪石壁中流半黍豆<lb/>
或漂流蓬蒿乃滋蔓北風不掃除南海盡瀰漫廼知兵<lb/>
<pb n="KR4h0117_WYG_311-3b"/>
戈氣鬱結久不散坤軸恐欹傾陽烏失光燦傷時轉凄<lb/>
凉渉世正憂患微躬愧鳥雀何由塞天漢<lb/>
　　　暮秋懷鄭居貞<lb/>
季秋霜露降草木日已衰暮登城門丘遥望滄海涯鳥<lb/>
鳴求其羣况在逺别離美人顔如玉夢寐恒見之飄蕭<lb/>
紫鳯毛照耀珊瑚枝海水不可越丹砂詎能期灔灔杯<lb/>
中酒泠泠桐上絲豈無一日歡念子平何時少壯難合<lb/>
并流光倐如馳悠悠逝川歎渺渺停雲思<lb/>
<pb n="KR4h0117_WYG_311-4a"/>
　　　廬山<lb/>
峩峩匡廬山渺渺江湖區下藴龍虎氣上通仙靈都微<lb/>
雲出巨壑飛雨徧海隅崖瀑㵼銀河随風散明珠五老<lb/>
何翩翩蒼然古眉鬚徘徊芝山翁彷彿桃源徒芙蓉落<lb/>
日浄白鶴秋風孤靈境不可即維舟增鬱紆<lb/>
　　　湘江晩泊柬孟原僉憲<lb/>
山秋衡霍空江晩瀟湘浄烟景澹蒼屏芙蓉肅明鏡澄<lb/>
波木葉下落日餘霞暎仰聆幽鳥喧俯覿文鱗泳碧石<lb/>
<pb n="KR4h0117_WYG_311-4b"/>
拐輕舟蒼苔踏微徑林昬出樵火寺遠來僧磬景晏傷<lb/>
旅懷地幽慊愚性跡慚箕頴高身際唐虞聖三秋持使<lb/>
節萬里奉王命恩沾雨露深志仗風霜勁敢辭道路遥<lb/>
况接才華盛静夜發商歌劒光南斗並<lb/>
　　　泛湘江<lb/>
逶迤湘水長浩蕩蘭舟遠野曠衡岳秋天空洞庭晩芙<lb/>
蓉覆清波荔薜揺翠巘逕轉松林深崖傾菊花滿依稀<lb/>
辨村落重疊見丘阪蒼蒼林日微悄悄墟烟斷寒魚己<lb/>
<pb n="KR4h0117_WYG_311-5a"/>
入夜棲烏亦知返旅泊愧倥偬塵襟藉踈散山林未如<lb/>
願泉石空在眼掛㠶望南斗中夜哀歌短<lb/>
　　　書懷寄示小兒澤<lb/>
昔我南澗來遂謀西園居瀟瀟桑柘隂下有比屋廬交<lb/>
枝囀黃鳥澄波躍文魚花香入户牖草色連階除衡門<lb/>
閉白日高詠古人書目送逺山雲心游天地初貧賤固<lb/>
可樂富貴將焉如<lb/>
　　　河池縣險路<lb/>
<pb n="KR4h0117_WYG_311-5b"/>
連峰入河池險路徭人村喬木盡參天白日為之昬上<lb/>
有高石崖下有清水源蕭蕭篁竹叢落日聞哀猿職當<lb/>
觀民風載驅隰與原痩馬嘶不動瘠童行似奔山川秋<lb/>
氣高鷹隼宜飛鶱俯念遠人思仰慚父母恩東郊有茒<lb/>
屋時稼繞衡門攬轡倦行役徘徊思故園<lb/>
　　　秋山懷友<lb/>
天寒草木踈落日照平野孤雲西北馳獨鳥東南下仰<lb/>
聆寒蟬悲俯見驚湍㵼物情自索莫秋色正瀟灑良朋<lb/>
<pb n="KR4h0117_WYG_311-6a"/>
久相違離思何由寫<lb/>
　　　為陳叔原題漁樵圖<lb/>
武夷老人年七十晝業漁樵夜妻織有兒長大不讀書<lb/>
採山釣瀨供衣食此翁自是神仙徒牀頭酒香不用沽<lb/>
生逄太平少征斂雖有生産無官租昨朝自携書一束<lb/>
過我衡門㸔秋菊新圖蒼莽烟水寒復有疎篁間枯木<lb/>
一客負薪山路長一客傍舟魚在梁荒林無人日未落<lb/>
偶坐有意俱相忘知君老去猶愛此能以安閒遺孫子<lb/>
<pb n="KR4h0117_WYG_311-6b"/>
愧我十年塵土間按圖欲借溪南山<lb/>
　　　秋堂圖為陳原謙賦<lb/>
故人家住臨川曲獨向秋山結茒屋太平海宇尚文治<lb/>
白日弦歌在空谷賈生亦有政事書杜陵何必成都居<lb/>
直從五雲呌閶闔豈顧萬里勞舟車東南烽火連城郭<lb/>
廻首松雲隔丘壑曳裾久食諸侯門仗劒暫入將軍幙<lb/>
將軍一戰復城池五馬仍持太守麾掉舌已能平亂境<lb/>
苦心端為撫磨痍黃花紅葉公庭静夜凉却憶秋堂興<lb/>
<pb n="KR4h0117_WYG_311-7a"/>
山童掃葉月侵階野老閉門雲滿逕晴窗示我方壺圖<lb/>
匡廬彭蠡秋風初故鄉未報洗兵馬扁舟何處尋鱸魚<lb/>
我家卜築西窗下兄弟連牀書滿架石田春暖蕨薇香<lb/>
竹屋燈寒風雨夜自從淮海戰塵昬官府誅求政令煩<lb/>
無人問字日携酒有吏催租夜打門山林雖好難容跡<lb/>
明年擬作江東客直道何須光範書匡時空負劉蕡䇿<lb/>
人生須作遠大期丈夫豈惟鄉里思求田問舍徒為耳<lb/>
富貴功名良有時<lb/>
<pb n="KR4h0117_WYG_311-7b"/>
　　　雨中柬王㓜度<lb/>
客子清晨卧江閣老樹閉門風雨惡漁舟滿眼亂波濤<lb/>
殺氣冥冥塞寥廓地爐火冷席無氊短衣百結䨇履穿<lb/>
寒食清明不歸去故山松栢空雲烟先生適自江東至<lb/>
行李蒹旬共留滯登樓王粲謾多才獻策劉蕡甘下第<lb/>
三鱣聊爾擁臯比一鶚未負風雲期青春白日麟鳯逺<lb/>
長林豐草豺狼饑十年烽火暗南極戎馬紛紛未休息<lb/>
朝廷耆舊困草萊鄉里兒童誇膂力我今旅食向孤城<lb/>
<pb n="KR4h0117_WYG_311-8a"/>
君亦胡為念遠行人生只在意氣合世亂未覺文章輕<lb/>
野人豈知天下事杜宇夜啼花滿地狂如賈誼惟痛哭<lb/>
貧似楊雄空識字昨夜封書與雁歸妻孥應怪苦遲回<lb/>
丈夫磊落志千載一日窮途何足悲<lb/>
　　　題鄭德彰員外所蔵高彦敬畵楚江春曉圖<lb/>
旭日未出羣山昬蒼茫楚江多白雲芳洲無人採蘅杜<lb/>
落花飛絮春紛紛晴嵐滿户漁家曉花枝髣髴聞啼鳥<lb/>
巫陽夢斷三峽空湘渚愁深九疑小文采風流高尚書<lb/>
<pb n="KR4h0117_WYG_311-8b"/>
如此江山歸畵圖平湖烟靄水空濶隂壑松檜天糢糊<lb/>
左司郎官何處得高堂紫翠生春色是中宜有五湖人<lb/>
一葉扁舟蕩空碧風塵兵革浩茫茫對此便欲歌滄浪<lb/>
碧梧翠竹生高岡豈無彩鳯鳴朝陽<lb/>
　　　送閩憲史丘子𦙍回三山<lb/>
我昔南遊訪蓬島越王城郭生芳草釣龍䑓下晩潮空<lb/>
道山亭上秋風早朱樓綺户歌太平邊塵不驚河水清<lb/>
祗將六籍論經濟何用萬里求功名豈信流光不相待<lb/>
<pb n="KR4h0117_WYG_311-9a"/>
風景未殊人事改羞將藥裹對青山獨向雲林望滄海<lb/>
浮丘之子黃鶴姿羽人曾作滄洲期醉持瑶草渡弱水<lb/>
笑接白雲來武夷昨朝别我三山去却憶當年舊遊處<lb/>
世事悠悠西浦波愁心歴歴洪塘樹人生行樂在青春<lb/>
出門四顧多烟塵少年裘馬誇意氣自古文章難致身<lb/>
山川蕭瑟年華晩季子貂裘霜雪滿扁舟何處夢相思<lb/>
月落江空雁聲遠<lb/>
　　　春夜宴伯頴元帥宅題雲林茒屋圖<lb/>
<pb n="KR4h0117_WYG_311-9b"/>
高堂華燭延賓客疊嶂層崖寫秋色五老天寒楚樹青<lb/>
九疑日暮湘雲白茒屋溪頭何處村長林無人啼鳥聞<lb/>
嵐侵山市晝冉冉葉墜霜野晴紛紛清夜高城雷雨作<lb/>
將軍置酒相娯樂月黒蛟龍起洞潭山荒虎豹依叢薄<lb/>
少年愛畵頗入神時危思與烟霞親故園不歸湖上宅<lb/>
春樹長憶江東人<lb/>
　　　題璋上人所蔵温日觀墨蒲萄<lb/>
鮫人織綃翡翠宫驪珠滴露垂玲瓏老禪定起寫秋影<lb/>
<pb n="KR4h0117_WYG_311-10a"/>
空山月轉䨇梧桐憶昔初移大宛種苜蓿榴花俱入貢<lb/>
蓬萊别舘綠雲深太液晴波水晶重貝南之谷曇老居<lb/>
生紙顛倒長藤枮墨池秃盡白兎頴天風吹墜青龍鬚<lb/>
祗園馬乳秋初熟㸃綴鵞湖雲一幅醉草猶疑懷素狂<lb/>
寒梅頓覺華光俗野堂千尺手所栽兵戈蕪没同蒿萊<lb/>
日斜對畵獨回首詩成誰致西凉酒<lb/>
　　　雲峯秋霽圖為方煥賦<lb/>
茒屋溪頭紅葉村石梁秋水清無痕枌榆過雨鳥鳴澗<lb/>
<pb n="KR4h0117_WYG_311-10b"/>
秔稻如雲山對門老翁日高睡未起穉子讀書窗户裏<lb/>
干戈如此賦歛煩雞犬晏然鄉曲喜山中酒熟黃花開<lb/>
仙人候我芙蓉臺雲林今夜好明月擬跨幔亭黃鶴來<lb/>
　　　贈武夷魏士逹<lb/>
武夷山水天下無層巒疊嶂皆畫圖山川直疑混沌鑿<lb/>
秦漢而下靈仙都中天積翠開宫殿石壁虹光夜如電<lb/>
鸞鳯常驂神姥遊猿猱共醉曾孫宴洞中别有昇真天<lb/>
瓊林遺蛻如枮蟬露盤仙掌千年藥春水桃花九曲船<lb/>
<pb n="KR4h0117_WYG_311-11a"/>
萬松岡頭羽衣客更入三山采真訣神游不計海天遥<lb/>
夢覺長懷海天白歸來高隱萬年宮天香時降䨇青童<lb/>
道叅元始鴻濛外身寄虛空象緯中嗟予久慕烟霞侣<lb/>
天遣空山作詩苦清歌曾遶幔亭雲凍筆空題草堂雨<lb/>
金丹擬就玉蟾分木葉西風鐵笛聞野老只知堯舜世<lb/>
樵夫或遇武夷君<lb/>
　　　送鄭彦斌歸新安<lb/>
越王城頭花似霰越王城下江如練倦客三春正憶歸<lb/>
<pb n="KR4h0117_WYG_311-11b"/>
美人千里初相見羡君之才不作官知君有酒常開顔<lb/>
朝陽鳴鳯在中野白雲黃鶴懷青山王門曵裾今幾載<lb/>
賓主風流擅文采竹書燈火卧西窗玉帳旌旗鎮南海<lb/>
南海魚肥荔子香君獨胡為念舊鄉秋風落葉茒茨晩<lb/>
春草啼鴉丘壟荒新安山水柬南美洙泗淵源有朱子<lb/>
莫將三絶動君王但用六經訓閭里伯也㸔山入武夷<lb/>
清泉白石共題詩約君明日扁舟發爛醉幔亭溪上月<lb/>
　　　相逢行贈徐剛中之建寧兼柬黃彦美總帥<lb/>
<pb n="KR4h0117_WYG_311-12a"/>
去年逢君紫霞洲今日逢君滄海頭逢君處處好顔色<lb/>
歎我年年長作客被褐昂藏七尺軀蟠胸磊落五車書<lb/>
姑蘇䑓北曾走馬越王城南還釣魚㸔花夢想揚州遠<lb/>
採藥歸來杏林晩堂上慈親鶴髪長階前兒女鶉衣短<lb/>
見君雖貧不解愁結交盡是豪俠流侯門咫尺耻干謁<lb/>
客路尋常歌逺遊我亦扁舟滯江浦握手相㸔總羈旅<lb/>
千年龍劒蝕塵泥三月鶯花老風雨明日洪塘又送君<lb/>
離亭詩思正紛紛黃罏有酒莫漫醉待予同擬梅仙雲<lb/>
<pb n="KR4h0117_WYG_311-12b"/>
　　　攬秀樓詩為九江陳仲文作<lb/>
將軍樓成九江口背倚長江靣廬阜䨇劒寒光列畵圖<lb/>
香爐曉色當窗牖一官作鎮已三年雞犬不驚人晏眠<lb/>
案上芸香浮竹簡檻前㠶影過江船我來正值西風落<lb/>
南望雲松秋萬壑五老應乘白鶴來諸公不負黃花酌<lb/>
庾亮樓前空薜蘿虎溪明月漾晴波一時人物風流盛<lb/>
千古江山感慨多絶壁孤烟浄如掃雲錦芙蓉鏡中老<lb/>
攬秀長歌太白詩木落江空雁聲小<lb/>
<pb n="KR4h0117_WYG_311-13a"/>
　　　赤壁<lb/>
長江西來雨如霧赤壁蒼蒼風雨暮草木猶疑橫槊時<lb/>
塵沙尚憶焚舟處烏林渡口下舳艫曹瞞已料無全吴<lb/>
陣前部曲奔先主眼中談笑輕周瑜君臣謀合士賈勇<lb/>
玉帳旌旗亦飛動樓櫓晴空烟熖高魚龍白日波濤湧<lb/>
荆門牢落駐殘兵野曠不聞鼙鼓聲戰骨秋埋湖外草<lb/>
㨗書夜報石頭城雄圖霸氣兩消歇地老天荒秋一葉<lb/>
石上殘碑過客題沙中古劒漁人得漢王祠枕碧山隅<lb/>
<pb n="KR4h0117_WYG_311-13b"/>
諸葛臺荒野鳥呼千年忠義出師表萬里江山八陣圖<lb/>
　　　泛洞庭湖作<lb/>
昔歌杜甫洞庭作壯思高秋動寥廓天風吹夢岳陽樓<lb/>
九月揚㠶湖水落中流四望破泠泠遥天倒浸涵滄溟<lb/>
龍堆千尺雲濤白鼇背一㸃君山青茫茫元氣浩無外<lb/>
巨澤方知百川㑹錦浪愁翻灔澦深黃流怒擘崑山碎<lb/>
漂呉蕩楚注海門吞雲吸夢移山根東南但見日月出<lb/>
咫尺常愁雲雨昬輕舟破浪疾如箭瓣香走謁龍王殿<lb/>
<pb n="KR4h0117_WYG_311-14a"/>
琴高赤鯉有時逢温嶠燃犀那可辯偶然風静波不喧<lb/>
青銅一鏡磨蒼雲舟人漁子䨇䨇過斷雁殘鴉箇箇聞<lb/>
汨羅欲弔懐沙客芳洲誰鼓湘靈瑟清淚空餘野竹斑<lb/>
忠魂何許楓林黒古今萬事共悠悠人生有酒且澆愁<lb/>
喜探禹蹟得竒觀濯足滄浪歌逺遊<lb/>
　　　秋曉南薰亭望隔江羣峰初日宛然如畵<lb/>
扶桑西南丹桂林初日照耀羣峰青琅玕墜露天杳杳<lb/>
芙蓉隔水秋㝠㝠我騎瘦馬踏殘雨乘凉燕坐南薰亭<lb/>
<pb n="KR4h0117_WYG_311-14b"/>
是時燭龍吐光晶倒影正掛䨇玉屛祥烟慶雲忽飛動<lb/>
翠旍羽葢摶紫清恍如仙人下雲軿金銀宫闕羅蓬瀛<lb/>
丹青疑對李郭畵詭怪莫過山海經江波蕩漾洲渚橫<lb/>
時有鳥雀啁啾鳴西郊爽氣生檐楹毛髪颯颯通神靈<lb/>
重華一去呼不返疑山九㸃浮青萍黃帝垂衣静西溟<lb/>
杲杲白日中天行湘江之竹鸞鳯聲吹作簫韶詠太平<lb/>
　　　銅雀臺效劉彦炳賦<lb/>
曹瞞騁志吞劉社銅雀臺高瞰中夏徒知扼腕有卧龍<lb/>
<pb n="KR4h0117_WYG_311-15a"/>
豈料垂涎已司馬萬里河山尚出師九原魂魄歸何時<lb/>
清秋風雨滿陵樹落日笙歌繞繐帷翠娥紅䄂恩情絶<lb/>
廢冡荒臺狐兎穴空餘片瓦落人間千載奸雄磨未㓕<lb/>
　　　送春詞<lb/>
把酒送春春欲歸落花無言愁不飛天涯萬里不忍别<lb/>
杜宇啼乾枝上血離亭芳草色萋萋不為東君絆馬蹄<lb/>
傷心燕子銜將去綠隂細雨簾櫳暮小園桃李明年開<lb/>
土牛迎春春早來但願花枝長好人長徤歲歲年年一<lb/>
<pb n="KR4h0117_WYG_311-15b"/>
相見<lb/>
　　　落花怨<lb/>
春風開花花滿枝春雨落花花作泥飄紅墜白不解惜<lb/>
裁青剪翠空如迷莫嫌花飛春去早第恐春歸人昜老<lb/>
狂蝶無心戀故枝遊蜂有意穿芳草江上行人去不歸<lb/>
閨中少婦涙沾衣春愁縈人無遠近燕子不來花落盡<lb/>
　　　天涯路<lb/>
十年一片土云是天涯路路上行人西復東惟有青楓<lb/>
<pb n="KR4h0117_WYG_311-16a"/>
記朝暮楓樹摧為薪行人朝暮新脩途傷馬足峻阪折<lb/>
車輪前車已折馬已死後來行行殊未巳君不見阮籍<lb/>
窮途哭杜陵悲路難夸父逐日骨已朽穆王八駿何時<lb/>
還年年江水流日日黃塵飛天涯路君不歸草根夕露<lb/>
沾人衣<lb/>
　　　宿橘山田家懷蔣先生<lb/>
蒼峰落日㣲白鶴秋風遠客路入踈鐘田家背山阪孤<lb/>
烟桑柘寒歸鳥茒茨晩欲覔紫芝翁山深白雲滿<lb/>
<pb n="KR4h0117_WYG_311-16b"/>
　　　曉起<lb/>
雞鳴庭樹寒白露滿秋草候蟲悲夜長愁人起常早出<lb/>
門衣常單悵望千里道歸來守衡茆藜藿猶可飽<lb/>
　　　西山暮歸<lb/>
凉葉墜㣲風秋山正蕭爽天寒獨鳥歸日夕百蟲響偶<lb/>
從桂樹招遂有桃源想石磴閴無人山猿自來徃<lb/>
　　　暮歸山中<lb/>
暮歸山已昬濯足月在澗衡門棲鵲定暗樹流螢亂妻<lb/>
<pb n="KR4h0117_WYG_311-17a"/>
孥候我至明燈共蔬飯佇立松桂凉疎星隔河漢<lb/>
　　　郊居<lb/>
郊居頗岑寂疎懶諧愚性雨過茆屋凉蟬鳴晩山静坐<lb/>
來塵慮空始覺心源瑩月出樵牧還松風荅清磬<lb/>
　　　九日病中<lb/>
伏枕山林遠閉門風雨深一秋貧轉甚九日病兼侵落<lb/>
葉荒三逕窮愁折寸心細㸔黃菊蘂空感白頭吟<lb/>
　　　徐雪舟為畵藍澗草堂圖<lb/>
<pb n="KR4h0117_WYG_311-17b"/>
碧草連書屋蒼山對畫圖鶴巢秋樹小漁艇夕陽孤野<lb/>
色晴初遠溪雲淡欲無浮楂倚盤石把釣任潛夫<lb/>
　　　經石堂追懷盧使君<lb/>
舊隱仙人館曾陪使者車那知滄海别不返白雲居山<lb/>
雨荒樵徑窗塵汙道書傷心庭外竹清影漫扶踈<lb/>
　　　兵後歸西山<lb/>
亂後歸茆屋晨興歩石田客愁空日日春色自年年風<lb/>
雨啼鶯外江湖去鳥前艱難思故舊回首意茫然<lb/>
<pb n="KR4h0117_WYG_311-18a"/>
　　　復歸西山作<lb/>
旅寓初回棹幽棲暫閉闗桑麻林下宅樵牧雨中山小<lb/>
徑㸔花入孤雲共鳥還時清甘屏迹黃綺自商顔<lb/>
　　　秋雨<lb/>
秋雨林逾潤川雲晩更停遠峯明白塔古木暗蒼屏野<lb/>
老營茆棟山僧寄茯芩干將塵土蝕猶有氣冲星<lb/>
　　　晩歩<lb/>
伏熱草木焦微凉竹林晩天清一鶴高波静羣鷗遠散<lb/>
<pb n="KR4h0117_WYG_311-18b"/>
䇿不知疲臨流亦忘返月出林影昬疎鐘閉山館<lb/>
　　　秋夕懷雲松先生<lb/>
夜永倦孤眠竹凉宜小立荒林獨鶴棲破屋踈螢入萬<lb/>
壑共秋聲四山惟月色清賞恨不同晤言念茲夕<lb/>
　　　藍澗草堂<lb/>
橘井雲山北茆齋澗水西聼猿秋樹近捫虱夕陽低樵<lb/>
子知愚谷田翁伴醉泥興來時得句自向竹間題<lb/>
　　　聞藍山兄寓滁州<lb/>
<pb n="KR4h0117_WYG_311-19a"/>
番水初傳信滁山想定居秋吟兼蟋蟀晩飯得鱸魚落<lb/>
月滄江濶凉風白髪踈兵戈闗塞隔不敢問何如<lb/>
　　　登鳯林寺鐘樓作<lb/>
樓憑青嶂逈人到上方稀古寺愁春雨疎鐘送落暉雲<lb/>
林孤跡遠法界一塵微坐久松風動飛花落客衣<lb/>
　　　山中漫題<lb/>
讀書期有用閉户耻無能落葉空山雨疎鐘獨夜燈人<lb/>
稱樗里子住近石門僧静坐觀詩妙須叅最上乘<lb/>
<pb n="KR4h0117_WYG_311-19b"/>
　　　順昌道中<lb/>
蓐食鳴雞曉空山啼鳥春遠鐘何處寺殘月獨行人書<lb/>
劒嗟黃髪江湖起戰塵南遊未得意北望正傷神<lb/>
　　　送别趙子將<lb/>
故人川上别風雨送行舟歲暮歌黃鵠江清見白鷗青<lb/>
雲懷楚璧秋水佩呉鈎㸔爾飛騰志周南豈滯留<lb/>
　　　雪中送舒文質歸廣信<lb/>
積雪千峯逈空林一鳥歸客愁南浦樹鄉夢北山薇風<lb/>
<pb n="KR4h0117_WYG_311-20a"/>
雨荒茆屋兵戈老布衣饑寒兼盗賊出處寸心違<lb/>
　　　寄雲松先生隱居<lb/>
風雨論交舊林塘卜築新幽棲兼令弟高卧愧時人竹<lb/>
日明書帙浮雲惹釣緡林居無俗客麋鹿自相親<lb/>
　　　懷川晩立<lb/>
清川繞縣衙小立共汀沙暝色催歸鳥春愁對落花江<lb/>
湖頻戀闕風雨更思家出處成何事惟添兩鬢華<lb/>
　　　宿蘇橋驛<lb/>
<pb n="KR4h0117_WYG_311-20b"/>
桂嶺愁人地梅花歲暮天孤雲寒雨外獨鳥暝鐘前牢<lb/>
落空䨇鬂馳驅又一年觀風愧無補為客記山川<lb/>
　　　桞城道中作<lb/>
霜氣晩凄凄荒岡恐路迷孤雲桂嶺北落日栁城西地<lb/>
暖蛇蟲出林昬鳥雀棲蠻鄉經戰伐問俗愧遺黎<lb/>
　　　秋憶西山草堂<lb/>
山接藍田近泉分橘井清誅茆成小隱鍊藥問長生一<lb/>
逕㸔松入千峯共鶴行誰言江海上歲晩戀虚名<lb/>
<pb n="KR4h0117_WYG_311-21a"/>
　　　宿嚴灘作<lb/>
水宿傍嚴灘風燈語夜闌鼉鳴潮信早龍過雨聲寒病<lb/>
喜江山好貧嗟道路難故園三四口書札報平安<lb/>
　　　浮大江之廣西途中作<lb/>
惨淡西門别蒼茫廣海行微風孤櫂遠落日大江清雁<lb/>
帯還家夢雲留戀闕情悲歌一回首出處念浮生<lb/>
　　　浮江望淮上作<lb/>
萬古長江險秋風短櫂經天連一水白山入兩淮青把<lb/>
<pb n="KR4h0117_WYG_311-21b"/>
酒須明月乘槎豈使星雲霄望不極鴻鵠正㝠㝠<lb/>
　　　書懷酬孟原僉憲<lb/>
一官辭殿陛萬里越江湖暝色青楓近秋聲白雁孤書<lb/>
題懷故舊藥裹愧妻孥王事兼詩興虚稱二妙俱<lb/>
　　　采石舟中寄子正僉憲<lb/>
共醉黃罏酒還登采石舟澄江晴吐月獨樹曉生秋去<lb/>
國一身遠懷鄉半夜愁明朝陪使節一上岳陽樓<lb/>
　　　過太平州作<lb/>
<pb n="KR4h0117_WYG_311-22a"/>
帯雨辭京口觀風出廣西江吞淮樹小城壓楚雲低湖<lb/>
冷三秋雁山寒半夜雞宦情兼旅思遠愧鹿門妻<lb/>
　　　觀音巖<lb/>
石色依廬阜潮音接普陀江雲晴自遠水月夜還多鳥<lb/>
為銜花至龍因問法過瓣香瞻彷彿帆影拂嵯峨<lb/>
　　　恭城縣<lb/>
十室黃茆邑千峰紅葉村喧卑蠻俗異質朴古風存雞<lb/>
犬連徭洞牛羊到縣門殘年歴荒徼遥布聖明恩<lb/>
<pb n="KR4h0117_WYG_311-22b"/>
　　　晩立懷友<lb/>
野曠行人絶林空墜葉聞客愁當落日詩思入寒雲草<lb/>
暗防蛇毒山昬過虎羣梅花萬里道歲晩正思君<lb/>
　　　過雲洞嶺<lb/>
路出千林逈山連五嶺遥石崖懸度棧野樹卧通橋澗<lb/>
飲猶防蠱畲耕盡屬徭夕陽驅痩馬鬂影漫瀟瀟<lb/>
　　　溪橋晩立<lb/>
天濶浮雲盡山昏落日微鳥棲當野樹人語共柴扉歲<lb/>
<pb n="KR4h0117_WYG_311-23a"/>
月且云暮鄉闗何處歸隣家響機杼遠客歎無衣<lb/>
　　　宿賀州黃家洞瑞巖寺清溪茆屋悠然有故山<lb/>
　　　　之景<lb/>
怪石分羣壑清溪共幾家衡門散雞犬古寺入桑麻薄<lb/>
宦知無補浮生信有涯白鷗藍澗曲春水遶桃花<lb/>
　　　旅寓<lb/>
旅寓真如此空堂思悄然秋聲一葉下暝色數峰連渉<lb/>
世方知命清心已悟禪鏡中窺短髪蕭颯感流年<lb/>
<pb n="KR4h0117_WYG_311-23b"/>
　　　夜雨<lb/>
多病西風客空堂獨夜愁燈殘江上雨木落嶺南秋黃<lb/>
巻知何用丹砂不易求君恩無補報悵望惜淹留<lb/>
　　　贈隱者<lb/>
風雲蛇陣將山水鹿門居報國曾留劒歸田始讀書雁<lb/>
秋湖水落蟬露栁條疎别夢闗山遠松窗夜月虚<lb/>
　　　雨中<lb/>
黯黯雲垂野瀟瀟雨滿林晩山歸鳥盡秋草閉門深落<lb/>
<pb n="KR4h0117_WYG_311-24a"/>
葉蕭條樹空城斷續砧煩憂兼獨立誰識此時心<lb/>
　　　曉發江上<lb/>
官船催曉發浦鳥闇驚飛殘月低清渚疎鐘隔翠微晨<lb/>
光初辨樹秋色已生衣萬里慚張翰鱸魚未得歸<lb/>
　　　柳城縣<lb/>
青山入縣庭小邑但荒城竹覆茆茨冷江涵石壁清草<lb/>
蟲當戸墜水鳥上階行問俗知無事松風一舸輕<lb/>
　　　出雲藤驛<lb/>
<pb n="KR4h0117_WYG_311-24b"/>
又出雲藤峽扁舟更向東地蒸秋有瘴江濶夜多風旅<lb/>
夢驚啼狖鄉心託斷鴻天涯㸔月色不與故園同<lb/>
　　　宿陽朔山寺<lb/>
晩景孤村僻松門試一登秋山黃葉雨古寺白頭僧壞<lb/>
壁穿新竹空牀覆舊藤宦情與禪意寂寞共寒燈<lb/>
　　　來賓縣曉發<lb/>
宦遊同逆旅侵曉逐征途空館殘燈小長江落月孤鄰<lb/>
雞催去馬城柝起棲烏物色兼人事匆匆歲欲徂<lb/>
<pb n="KR4h0117_WYG_311-25a"/>
　　　柳州道中<lb/>
窮荒持憲節侵曉䇿征驂落月千峰外清霜五嶺南草<lb/>
寒初息瘴林曙欲浮嵐廵歴知無補艱難頗自諳<lb/>
　　　過諸葛古城<lb/>
諸葛舊屯兵東郊尚古城山餘駐馬跡江有卧龍名怪<lb/>
石疑戈甲高雲想斾旌秋風吹大樹蕭瑟獨含情<lb/>
　　　秋夕懷武夷舊業<lb/>
客路西風晩懷山獨夜愁露寒仙掌月天遠幔亭秋落<lb/>
<pb n="KR4h0117_WYG_311-25b"/>
葉他鄉夢啼烏何處樓歸心似江水千里向東流<lb/>
　　　江上别故人<lb/>
天涯芳草色對酒惜餘春此日滄江别東風白髪新落<lb/>
花晴傍馬殘鳥冷窺人勉矣持風紀驅車莫厭頻<lb/>
　　　雨中同孟原僉憲登嘉魚亭<lb/>
高閣流鶯外荒城駐馬前江寒三月雨春老百蠻夭折<lb/>
柳悲橫笛飛花落釣船乾坤總羈旅把酒意茫然<lb/>
　　　又<lb/>
<pb n="KR4h0117_WYG_311-26a"/>
城空花爛熳樓逈雨蕭條毒草春生瘴蠻江晩上潮魚<lb/>
肥堪把釣鳯去不聞韶萬里䨇持節恩波賴聖朝<lb/>
　　　題聽雪舟卷<lb/>
彤雲凍合山隂道老鶴虚舟夢瓊島天地無聲夜寂寥<lb/>
短篷碎玉風蕭蕭月白江清墜楓葉寒重不聞葦葭折<lb/>
明朝洗耳聽清流寫作江湖聽雪舟<lb/>
　　　題子陵圖贈嚴伯新<lb/>
高臺蒼蒼富春渚老樹凝雲苔色古客星夜入紫微垣<lb/>
<pb n="KR4h0117_WYG_311-26b"/>
羊裘暮釣滄江雨大賢隱徳辭萬鐘諸孫嘯傲江湖中<lb/>
干戈滿地歲將晏展卷山水來清風<lb/>
　　　同程芳遠遊東林寺<lb/>
東岡石上松林青偶與白雲來此行老僧下榻雨花散<lb/>
古寺閉門秋草生八月風高萬籟急䨇谿日落千山明<lb/>
歸去橋西一廻首重林杳𣺌隔鐘聲<lb/>
　　　寄張茂叔<lb/>
黃岡處士舊知名似爾文章老更成芸閣蠧魚當夜永<lb/>
<pb n="KR4h0117_WYG_311-27a"/>
蘭苕翡翠共秋清滄江有酒延漁父白髪無人薦馬卿<lb/>
春晏蓬萊消息近斗南時有劎光横<lb/>
　　　遊東林寺<lb/>
隔谿蘭若有雲住背郭草堂無酒賒秋色琅玕亭外竹<lb/>
天香簷蔔座中花千年龍象當山殿八月鱸魚上釣槎<lb/>
一二老僧皆舊識松根敲火試新茶<lb/>
　　　挽盧憲副卒于海北<lb/>
繡衣萬里接炎荒白髪中宵殞瘴鄉夢斷玉樓江月冷<lb/>
<pb n="KR4h0117_WYG_311-27b"/>
魂飛銅柱海天長樓船歲晩迎歸櫬松桂春隂閉草堂<lb/>
欲向滄浪歌楚些山空猿鶴易悲傷<lb/>
　　　簡舊書有感<lb/>
高閣藏書半不存數篇零落更堪論閉門風雨棃花盡<lb/>
壞壁塵埃竹簡昏鳴鳯徒勞思盛世獲麟何用紀空言<lb/>
文章漫爾疲心力陋巷如愚道自尊<lb/>
　　　拜虚白塔<lb/>
石逕松林入翠微門人卜此窆空衣流沙幾日青雲度<lb/>
<pb n="KR4h0117_WYG_311-28a"/>
滄海千年白鶴歸山鬼夜驚丹氣吐洞雲晴挾劒光飛<lb/>
久知生滅原無礙目斷鴒原下夕暉<lb/>
　　　寄余員外從善<lb/>
嫋嫋秋風江水波碧雲千里奈愁何空山落葉黃昬雨<lb/>
深谷幽人白石歌舉目漸驚朋革少論心偏感别離多<lb/>
船來不得閩清便采采金花滿澗阿<lb/>
　　　病中作<lb/>
茆屋黃花共寂寥病容詩思總無聊山童夜静分松火<lb/>
<pb n="KR4h0117_WYG_311-28b"/>
道士天寒送藥苖落木荒陂秋澹澹鳴雞空館雨瀟瀟<lb/>
仙家瑤草年年長弱水蓬萊路更遙<lb/>
　　　七月廿八夜同巢翁石父燕集𤣥都道院是日<lb/>
　　　　雷雨晝晦既夕星月爛然席上作<lb/>
偶與高人讌武夷天空山水漾清輝金盤曉露蒲萄酒<lb/>
玉女秋風薜荔衣雷起石堂龍未蟄蟾生滄海鶴初歸<lb/>
瑤臺自有長生籙莫歎尊前徃事非<lb/>
　　　和友人見寄<lb/>
<pb n="KR4h0117_WYG_311-29a"/>
憂國長懷心悄悄讀書空笑腹便便西風秔稻雲連屋<lb/>
秋水蒹葭月在船黃葉閉門䨇樹老清溪落日數峰連<lb/>
藍田丘壑題詩處喜有高人住輞川<lb/>
　　　寓秦石村作<lb/>
盤石垂蘿一逕分野橋流水數家村人烟橘柚寒連屋<lb/>
仙掌芙蓉晩對門屢辱故人留藥價空煩漁父問桃源<lb/>
多情惟有西溪竹春雨年年長子孫<lb/>
　　　寄野士𢎞壽南山二左司<lb/>
<pb n="KR4h0117_WYG_311-29b"/>
久無書札問平安獨向雲霄望羽翰潮落魚龍三島近<lb/>
月明烏鵲一枝寒斗南共識張華劒林下空彈貢禹冠<lb/>
憶别滄江秋巳晩黃花紅葉露漙漙<lb/>
　　　次梁天與峻德郎中遊武夷韻<lb/>
一夕仙橋架綵虹千年洞府閟神蹤清秋沆瀣金人掌<lb/>
明月芙蓉玉女峯霧雨至今藏虎豹風雷何日化魚龍<lb/>
山中尚有長生藥安得乗雲獻九重<lb/>
　　　經郭先生平川舊居<lb/>
<pb n="KR4h0117_WYG_311-30a"/>
皓首明時秪布衣孤墳宿草又斜暉塵埃几杖遺書盡<lb/>
風雨園林舊業非九曲月明猿自弔三山秋晩鶴空歸<lb/>
多情惟有門前水春色年年上釣磯<lb/>
　　　荅海月大師貽詩問訊<lb/>
柴門屢枉故人車草澤元非隱者廬方士許傳鴻寶訣<lb/>
名山自讀馬遷書十年兵甲皇威遠二頃山田歲計疎<lb/>
賴有忠良扶社稷不勞音問到樵漁<lb/>
　　　送霍拱辰歸建安<lb/>
<pb n="KR4h0117_WYG_311-30b"/>
文星光彩動皇州博士曾同萬里遊曉日蓬萊丹鳯闕<lb/>
西風苜蓿紫霞洲船經呉越千峰雨水落瀟湘一雁秋<lb/>
兩地相思各廻首殘蟬衰草共離憂<lb/>
　　　廬山詠懷古跡<lb/>
匡廬山色枕寒流晉代衣冠尚古丘三徑清風陶令宅<lb/>
九江風月庾公樓波吞故國魚龍晩草没荒城虎豹秋<lb/>
聞有東林僧舍近閒尋五老共清遊<lb/>
　　　夜泊武昌城下<lb/>
<pb n="KR4h0117_WYG_311-31a"/>
蒼山斜枕漢江流自古東南重上游巫峽秋聲連戌角<lb/>
洞庭月色在漁舟白雲黃鶴悠悠思落木啼烏𣺌𣺌愁<lb/>
獨夜悲歌形勝地燈前呼酒㸔呉鈎<lb/>
　　　呉山懷古<lb/>
南渡山川王氣消西風松柏認前朝紫宸無復千官宴<lb/>
滄海空餘半夜潮龍去蓬萊曾駐輦鳯歸寥廓不聞簫<lb/>
上方樓閣依稀在暮雨疎鐘送寂寥<lb/>
　　　封陽驛<lb/>
<pb n="KR4h0117_WYG_311-31b"/>
官船早發渡頭沙廻首東風日又斜千里雲山横桂嶺<lb/>
一江春水漲桃花荒村雞犬臨欹岸細雨鳬鷖傍釣槎<lb/>
南望蒼梧烟樹晩鳯韶何處弔重華<lb/>
　　　宿開建江上懷閩中故人<lb/>
東風嫋嫋泛鷗波倚棹汀洲近薜蘿江上流鶯疎雨歇<lb/>
天涯芳草落花多暮雲尚隔蒼梧野秋興空懷白苧歌<lb/>
離别不堪頻悵望美人南國意如何<lb/>
　　　呂仙亭<lb/>
<pb n="KR4h0117_WYG_311-32a"/>
洞庭萬里連滄海石室千年隱翠微華表月明笙鶴下<lb/>
蒼梧雲濕劒龍歸城南老樹名空在枕上黃梁夢已非<lb/>
倦客遠尋勾漏洞丹砂未就與心違<lb/>
　　　梧州歸至龍門驛作寄諸同志<lb/>
江轉龍門一櫂輕歸心不為杜鵑聲斜風細雨催離别<lb/>
剩水殘山管送迎但使百蠻稱鎮静久知東海望澄清<lb/>
碧雲日暮蒼梧遠不盡懷人𣺌𣺌情<lb/>
　　　寄衡山李中卿<lb/>
<pb n="KR4h0117_WYG_311-32b"/>
謫仙歸去卧松窠江上飛花送錦袍細寫山川成史記<lb/>
更吟蘭杜入離騷洞庭萬里秋風落衡岳千峰夜月高<lb/>
欲託瑤琴記相憶海天清露鶴鳴臯<lb/>
　　　入義寧山中<lb/>
疎篁古木抱雲岑野店山橋入桂林青草江山春瘴裏<lb/>
落花風雨夜寒深一官便擬歸田計萬里長懷戀闕心<lb/>
却憶故人霄漢上霜臺翠柏曉森森<lb/>
　　　懷西山草堂奉柬山中二兄<lb/>
<pb n="KR4h0117_WYG_311-33a"/>
多年採藥問長主野鶴孤雲入幔亭夜雪梅花虚室白<lb/>
秋風竹簡古書青秪今遠道生華髪何處空山長茯苓<lb/>
喜有藍田䨇璧在每從南極望春星<lb/>
　　　麻原歸隱圖為程伯崇提學賦<lb/>
清名奕世荷君恩白髪他鄉卧掩門故國江山愁杜宇<lb/>
孤村風雨憶麻園紅泉釀酒分松腋翠石題詩雜蘚痕<lb/>
歸去茆齋第三谷玉田清露長蘭蓀<lb/>
　　　題蜀江雨霽圖<lb/>
<pb n="KR4h0117_WYG_311-33b"/>
瞿塘雨過起春瀾空翠樓臺杳靄間萬里橋西花似錦<lb/>
暮雲依舊隔巫山<lb/>
　　　江上對雨<lb/>
北辭京國秋將晩南望鄉闗路轉遥倦客長江對疎雨<lb/>
荻花楓葉正瀟瀟<lb/>
　　　春日草堂<lb/>
水色山光澹澹清池塘雨過草初生東風茆屋春多少<lb/>
喜聽流鶯第一聲<lb/>
<pb n="KR4h0117_WYG_311-34a"/>
　　　癸丑元夕柳州見梅憶澤<lb/>
忽見繁花亂客愁東風寂寞古龍州故園穉子無消息<lb/>
坐對寒江月滿樓<lb/>
　　　憶橘樹<lb/>
橘樹新移近草堂開軒時愛午隂凉春來應是花如雪<lb/>
吹落蘇耽井水香<lb/>
　　　江上晩景<lb/>
疎雨殘雲共晩風長髯烏㡌獨掀篷江山絶似元暉畵<lb/>
<pb n="KR4h0117_WYG_311-34b"/>
浦樹沙禽惨澹中<lb/>
　　　折杜鵑花<lb/>
對江松樹兩三家背立東風數暝鴉草綠故園歸未得<lb/>
臨流愁見杜鵑花<lb/>
　　　懷山中<lb/>
久别山中鸞鶴羣清齋自禮武夷君滄江明月扁舟夜<lb/>
渾似松窗卧白雲<lb/>
　石倉歴代詩選巻三百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷十六</head> <lb/>
    <p>
<pb n="KR4h0117_WYG_016-1a"/>
欽定四庫全書<lb/>
　石倉歴代詩選卷十六<lb/>
　　　　　　　　　　　　明　曹學佺　編<lb/>
　初唐三<lb/>
　　岑文本<hi>字景仁南陽人</hi>
　　　奉和正日臨朝<lb/>
時雍表昌運日正叶靈符德兼三代禮功包四海圖踰<lb/>
沙紛在列執玉儼相趨清蹕喧輦道張樂駭天衢拂蜺<lb/>
<pb n="KR4h0117_WYG_016-1b"/>
九旗映儀鳳八音殊佳氣浮仙掌薰風繞市梧天文光<lb/>
七政皇恩被九區方陪瘞玉體珥筆岱山隅<lb/>
　　　安德山池宴集<lb/>
甲第多清賞芳辰命羽巵書帷通竹徑琴臺枕槿籬池<lb/>
疑夜壑徙山似鬱洲移雕楹網蘿薜激瀨合塤箎鳥戲<lb/>
番新葉魚躍動清漪自得淹留起寧勞攀桂枝<lb/>
　　于志寧<hi>雍州人</hi>
　　　冬日宴羣公于宅賦得杯字<lb/>
<pb n="KR4h0117_WYG_016-2a"/>
陋巷朱軒擁衡門緹騎來俱裁七步詠同傾三雅杯色<lb/>
動迎春柳花發犯寒梅賓筵半未醉驪歌不用催<lb/>
　　令狐德棻<hi>宜州人</hi>
　　　冬日宴于庶子宅各賦一字得趣<lb/>
高門聊命賞羣英於此遇放曠山水情留連文酒趣夕<lb/>
煙起林蘭霜枝殞庭樹落景雖已傾歸軒幸能駐<lb/>
　　鄭世翼<lb/>
　　　過嚴君平古井<lb/>
<pb n="KR4h0117_WYG_016-2b"/>
嚴平本高尚遠蹈古人風賣卜成都市流名大漢中舊<lb/>
井改人世寒泉乆不通年多既罷汲無禽乃遂空如何<lb/>
屬秋氣惟見落雙桐<lb/>
　　　巫山高<lb/>
巫山凌太清岧嶤類削成霏霏暮雨合靄靄朝雲生危<lb/>
峰入鳥道深谷瀉猿聲别有幽棲客淹留攀桂情<lb/>
　　王宏<hi>濟南人</hi>
　　　從軍行<lb/>
<pb n="KR4h0117_WYG_016-3a"/>
兒生三日掌上珠燕頷猿肱穠李膚十五學劒北擊胡<lb/>
羌歌燕筑送城隅城隅路接伊川驛河陽渡頭邯鄲陌<lb/>
可憐年少把手時黄鳥雙飛梨花白秦王築城三千里<lb/>
西自臨洮東遼水山邉疊疊黒雲飛海畔莓莓青草死<lb/>
從來戰鬬不求勲殺身為君君不聞鳳凰樓上吹急管<lb/>
落日裵徊腸先斷<lb/>
　　王勣<hi>武德貞觀間人</hi>
　　　詠妓<lb/>
<pb n="KR4h0117_WYG_016-3b"/>
妖姫飾靚妝窈窕出蘭房日照當軒影風吹滿路香早<lb/>
時歌扇薄今日舞衫長不應令曲誤持此試周郎<lb/>
　　張文恭<hi>貞觀時人</hi>
　　　七夕<lb/>
鳳律驚秋氣龍梭靜夜機星橋百枝動雲路七香飛映<lb/>
月迴雕扇凌霞曵綺衣含情向華幄流態入重闈歡餘<lb/>
夕漏盡怨結曉驂歸誰念分河漢還憶兩心違<lb/>
　　　佳人照鏡<lb/>
<pb n="KR4h0117_WYG_016-4a"/>
倦采蘼蕪葉貪憐照膽明兩邊俱拭淚一處有啼聲<lb/>
　　董思恭<hi>蘇州人</hi>
　　　昭君怨二首<lb/>
新年猶尚小那堪遠聘秦裾衫沾馬汗眉黛染胡塵舉<lb/>
眼無相識路逢皆異人惟有梅將李猶帶故鄉春<lb/>
琵琶馬上彈行路曲中難漢月正南逺燕山極北寒髻<lb/>
鬟風拂亂眉黛雪沾殘斟酌紅顔盡徒勞握鏡看<lb/>
　　　詠月<lb/>
<pb n="KR4h0117_WYG_016-4b"/>
北堂未安寢西園聊騁望玉戸照羅幃珠軒明綺障别<lb/>
客長安道思婦高樓上所願君莫違清風時可訪<lb/>
　　　詠風<lb/>
蕭蕭度閶闔習習下庭闈花蝶自飄舞蘭惠生光輝相<lb/>
烏正舉翼退鷁巳驚飛方從列子御更逐浮雲歸<lb/>
　　　詠霧<lb/>
蒼山寂已暮翠觀黯將沈終南晨豹隱巫峽夜猿吟天<lb/>
寒氣不歇景晦色方深待訪公超市將予赴華隂<lb/>
<pb n="KR4h0117_WYG_016-5a"/>
　　　詠雪<lb/>
天山飛雪度言是落花朝惜哉不我與蕭索從風飄鮮<lb/>
潔凌紈素紛糅下枝條良時竟何在坐見容華銷<lb/>
　　謝偃<hi>衞縣人</hi>
　　　踏歌詞<lb/>
逶迤度香閤顧步出蘭閨欲繞鴛鴦殿先過桃李蹊風<lb/>
帶舒還卷簪花舉復低欲問今宵樂但聽歌聲齊<lb/>
夜乆星沈沒更深月影斜裙輕纔動珮鬟薄不勝花細<lb/>
<pb n="KR4h0117_WYG_016-5b"/>
風吹寶袜輕露濕紅紗相看樂未已蘭燈照九華<lb/>
　　褚遂良<hi>錢塘人散騎常侍亮子</hi>
　　　安德山池宴集<lb/>
伏櫪丹霞外遮園煥景舒行雲泛層阜蔽月下清渠亭<lb/>
中奏趙瑟席上舞燕裾花落春鶯晩風光夏葉初良朋<lb/>
比蘭蕙雕藻邁瓊琚獨有狂歌客來承歡宴餘<lb/>
　　李百藥<hi>字重規定州人</hi>
　　　渡漢江<lb/>
<pb n="KR4h0117_WYG_016-6a"/>
東流既渳渳南紀信滔滔水激沈碑岸波駭弄珠臯含<lb/>
星映淺石浮葢下奔濤溜濶霞光近川長曉氣高檣烏<lb/>
轉輕翼戲鳥落風毛客心既多緒長歌且代勞<lb/>
　　　晩渡江津<lb/>
寂寂江山晩蒼蒼原野暮秋氣懷易悲長波淼難泝索<lb/>
索風葉下離離早鴻度丘壑列夕隂葭菼凝寒霧日落<lb/>
亭臯遠獨此懷歸慕<lb/>
　　　王師渡漢水經襄陽<lb/>
<pb n="KR4h0117_WYG_016-6b"/>
導漾疏源遠歸海㑹流長延波接荆夢通望邇沮漳高<lb/>
岸沈碑影曲溆麗珠光雲昏翠島沒水廣素濤揚閱川<lb/>
巳多嘆遐睇幾増傷臨谿猶駐馬望峴欲沾裳喬木下<lb/>
寒葉亭林落曉霜山公不可遇誰與訪高陽<lb/>
　　　登葉縣故城謁沈諸梁廟<lb/>
總轡臨秋原登城望寒日煙霞共掩映林野俱蕭瑟楚<lb/>
塞鬱不窮吳山高漸出客行殊未巳沐澡期終吉椒桂<lb/>
奠芳樽風雲下虛室館宇肅而靜神心康且逸伊我非<lb/>
<pb n="KR4h0117_WYG_016-7a"/>
真龍勿驚疲朽質<lb/>
　　　安德山池宴集<lb/>
朝宰論思暇高宴臨方塘雲飛鳳臺管風動令君香細<lb/>
草開金埒流霞泛羽觴虹橋分水態鏡石引菱光上才<lb/>
同振藻小伎謬連章懷音自蘭室徐步返山莊<lb/>
　　　和侍郞遊昆明池<lb/>
神池望不極滄波接遠天儀星似河漢落景類虞泉年深<lb/>
平館宇道泰偃戈船差池下鳬雁掩映生雲煙浪花開<lb/>
<pb n="KR4h0117_WYG_016-7b"/>
巳合風文直且連稅馬金堤外横舟石岸前羽觴傾綠<lb/>
蟻飛日落紅鮮積水浮深智明珠曜雅篇大鯨方遠撃<lb/>
沈灰獨未然知君嘯儔侶短翮徒聯翩<lb/>
　　　妾薄命<lb/>
圑扇秋風起長門夜月明羞聞拊背入恨說舞腰輕太<lb/>
常先巳醉劉君恒帶酲横陳每虛設吉夢竟何成<lb/>
　　　火鳳詞<lb/>
歌聲扇後出妝影鏡中輕未能令掩笑何處欲障聲知<lb/>
<pb n="KR4h0117_WYG_016-8a"/>
音自不惑得念是分明莫見雙嚬斂疑人含笑情<lb/>
　　　奉和初春出遊應令<lb/>
鳴笳出望苑飛葢下芝田水光浮落照霞彩淡輕煙栁<lb/>
色迎三月梅花隔二年日斜歸騎動餘興滿山川<lb/>
　　　寄楊公<lb/>
公子盛西京光華早著名分庭接遊士虛館待時英高<lb/>
閣浮香出長廊寶釧鳴面花無隔笑歌扇不障聲<lb/>
　　　戲贈潘徐城門迎兩新婦<lb/>
<pb n="KR4h0117_WYG_016-8b"/>
秦晉稱舊匹潘徐有世親三星宿已㑹四德婉而嬪雲<lb/>
光鬢裏薄月影扇中新年華與妝面共作一芳春<lb/>
　　　送别<lb/>
眷言一杯酒悽愴起離憂夜花飄露氣暗水急還流雁<lb/>
行遥上月蟲聲迥映秋明日河梁上誰與論仙舟<lb/>
　　　雨後<lb/>
晩來風景麗晴初物色華薄雲向空盡輕虹逐望斜後<lb/>
窗臨岸竹前階枕浦沙寂寥無與晤樽酒論風花<lb/>
<pb n="KR4h0117_WYG_016-9a"/>
　　　詠螢火示情人<lb/>
窗裏憐燈暗堦前畏月明不辭逢露濕秪為重宵行<lb/>
　　　春眺<lb/>
疲痾荷拙患淪躓合幽襟栖息在何處丘中鳴素琴<lb/>
　　許敬宗<hi>字延族杭州新城人</hi>
　　　奉和初春登樓即目應詔<lb/>
旭日臨重壁天眷極中京春暉發芳甸佳氣滿層城去<lb/>
鳥隨看沒來雲逐望生歌裏非煙颺琴上凱風清文波<lb/>
<pb n="KR4h0117_WYG_016-9b"/>
浮鏤檻摛景煥雕楹沐恩空改鬢將何謝夏成<lb/>
　　　奉和秋日即目應制<lb/>
玉露交珠網金風度綺錢昆明秋景淡岐岫落霞然辭<lb/>
燕歸寒海來鴻出遠天葉動羅帷颺花映繡衣鮮無機<lb/>
絡秋緯如管奏寒蟬乃睠情何極宸襟豫有旃<lb/>
　　　奉和七夕宴𤣥圃應制<lb/>
牛閨臨淺漢鸞駟涉秋河兩懷縈别緒一宿慶停梭星<lb/>
模鈆裏靨月寫黛中蛾奈許今宵度長嬰離恨多<lb/>
<pb n="KR4h0117_WYG_016-10a"/>
婺閨期今夕娥輪泛淺潢迎秋伴暮雨待暝合神光薦<lb/>
寢低雲鬢呈態解霓裳喜中愁漏促别後怨天長<lb/>
　　　冬日宴于庶子宅各賦一字得歸<lb/>
倦游嗟落拓短翮慕追飛周醪忽同醉牙絃乃共揮油<lb/>
雲澹寒色落景靄霜霏累日方投分兹夕諒無歸<lb/>
　　　安徳山池宴集<lb/>
戚里歡娛地園林矚望新山庭帶芳杜歌吹叶陽春臺<lb/>
榭疑巫峽荷渠似洛濱風花縈少女虹梁聚美人宴遊<lb/>
<pb n="KR4h0117_WYG_016-10b"/>
窮至樂談笑畢良辰獨歎高陽晩歸路不知津<lb/>
　　王績<hi>字無功絳州人文中子通弟也</hi>
　　　古意<lb/>
幽人在何所紫巖有仙躅月下横寶琴此外將安欲材<lb/>
抽嶧山榦徽㸃崑丘玉漆抱蛟龍脣絲纏鳳凰足前彈<lb/>
廣陵罷後以明光續百金買一聲千金傳一曲世無鍾<lb/>
子期誰知心所屬<lb/>
　　　石竹詠<lb/>
<pb n="KR4h0117_WYG_016-11a"/>
萋萋結綠枝□□垂朱英常恐零露降不得全其生歎<lb/>
息聊自思此生豈我情昔我未生時誰者令我萌棄置<lb/>
勿重陳委化何足驚<lb/>
　　　田家<lb/>
阮籍生年懶嵇康意氣疎相逢一醉飽獨坐數行書小<lb/>
池聊養鶴閒田且牧豬草生元亮徑花暗子雲居倚牀<lb/>
看婦織登壠課兒鋤迴頭尋仙事併是一空虛<lb/>
　　　野望<lb/>
<pb n="KR4h0117_WYG_016-11b"/>
東臯薄暮望徙倚欲何依樹樹皆秋色山山惟落暉牧<lb/>
人驅犢返獵馬帶禽歸相顧無相識長歌懷采薇<lb/>
　　　九月九日<lb/>
野人迷節候端坐隔塵埃忽見黄花吐方知素節囘映<lb/>
巖千段發臨浦萬株開香氣徒盈把無人送酒來<lb/>
　　　䇿杖尋隱士<lb/>
䇿杖尋隱士行行路漸賖石梁横澗斷土室映山斜孝<lb/>
然縱有舍威輦遂無家置酒燒枯葉披書坐落花新垂<lb/>
<pb n="KR4h0117_WYG_016-12a"/>
滋水釣舊結茂陵罝歲歲長如此方知輕世華<lb/>
　　　贈學仙者<lb/>
採藥層城遠尋師海路賒玉壺横日月金闕斷煙霞仙<lb/>
人何處在道士未還家誰知彭澤意更覓步兵邪春釀<lb/>
煎松葉秋杯浸菊花相逢寧可醉定不學丹砂<lb/>
　　　黄頰山<lb/>
别有青谿道斜亘碧巖隈崩槎横古蔓荒石擁寒苔野<lb/>
心長寂寞山徑本幽迴步步攀藤上朝朝負藥來幾看<lb/>
<pb n="KR4h0117_WYG_016-12b"/>
松葉秀頻值菊花開無人堪作伴歲晩獨悠哉<lb/>
　　　過酒家<lb/>
洛陽無大宅長安乏主人黄金銷未盡祇為酒家貧<lb/>
　　　夜還東谿<lb/>
石苔應可踐叢枝幸易攀青谿歸路直乘月夜歌還<lb/>
　　　嘗春酒<lb/>
野觴浮鄭酌山酒漉陶巾但令千日醉何惜兩三春<lb/>
　　　秋夜喜遇王處士<lb/>
<pb n="KR4h0117_WYG_016-13a"/>
北場芸藿罷東臯刈黍歸相逢秋月滿更值夜螢飛<lb/>
　　上官儀<hi>字游韶陜州人</hi>
　　　早春桂林殿應詔<lb/>
步輦出披香清歌臨太液曉樹流鶯滿春堤芳草積風<lb/>
色翻露文雪華上空碧花蝶來未已山光曖將夕<lb/>
　　　八詠應制<lb/>
入叢臺叢臺裛春露滴瀝間深紅參差散輕素妝蝶驚<lb/>
復聚黄鸝飛且顧攀折殊未巳復值驚飛起送影舞衫<lb/>
<pb n="KR4h0117_WYG_016-13b"/>
前飄香歌扇裏望望惜春暉行行猶未歸暫得佳遊趣<lb/>
更愁花鳥稀且酣鳥聲調鳳管方移花影入鴛機<lb/>
　　　和太尉戲贈高陽公<lb/>
薰爐御史出神仙雲鞍羽葢下芝田紅塵正起浮橋路<lb/>
青樓遙敞御溝前傾城比態芳菲節絶世相嬌二八年<lb/>
慣是洛濱要解珮本自河間好數錢翠釵照曜銜雲髪<lb/>
玉步逶迤動羅袜石榴絞帶輕花轉桃枝綠扇微風發<lb/>
無情拂袂欲留賓詎恨深潭不可越天津一别九秋長<lb/>
<pb n="KR4h0117_WYG_016-14a"/>
豈若隨聞三日香南國自然勝掌上東家復是憶王昌<lb/>
　　　王昭君<lb/>
玉關春色晩金河路幾千琴悲桂條上笛怨栁花前霧<lb/>
掩臨妝月風驚入鬢蟬緘書待迴使淚盡白雲天<lb/>
　　　詠雪應詔<lb/>
禁園凝朔氣瑞雪掩晨曦花明棲鳳閣珠散影蛾池飄<lb/>
素迎歌上翻光向舞移幸因千里映還繞萬年枝<lb/>
　　　奉和山夜臨秋<lb/>
<pb n="KR4h0117_WYG_016-14b"/>
殿帳清炎氣輦道含秋隂淒風移漢筑流水入虞琴雲<lb/>
飛送斷雁月上淨疎林滴瀝露枝響空濛煙壑深<lb/>
　　　詠畫障<lb/>
芳晨麗日桃花浦珠簾翠帳鳳凰樓蔡女菱歌移錦纜<lb/>
燕姬春望上瓊鈎新妝漏影浮輕扇冶袖飄香入淺流<lb/>
未減行雨荆臺下自比凌波洛浦遊<lb/>
　　　入朝洛堤步月<lb/>
脈脈廣川流驅馬歴長洲鵲飛山月曙蟬噪野風秋<lb/>
<pb n="KR4h0117_WYG_016-15a"/>
　　李義府<hi>其先瀛州人後家于永泰</hi>
　　　招諭有懷贈同行人<lb/>
遠遊冒艱阻深入勞存諭春去辭國門秋還在邊戍軒<lb/>
車行未返節序催難駐陌上悲轉蓬園中想芳樹蜀山<lb/>
自紛糾岷水恒奔注臨泛多苦懷登攀寡歡趣永夕飛<lb/>
淫雨崇朝蒸毒霧不求綏嶺桃寧美卭鄉蒟白狼行欲<lb/>
靜驄馬何常驅願接軺斾塵聯翩東北騖<lb/>
　　　和邊城秋氣早<lb/>
<pb n="KR4h0117_WYG_016-15b"/>
金微凝素節玉律應青葭邊馬秋聲急征鴻曉陣斜關<lb/>
樹凋凉葉塞草落寒花霧暗長川景雲昏大漠沙谿深<lb/>
路難越川平望超忽極望斷煙飄遙落驚蓬沒霜結龍<lb/>
城吹水照龜林月日色夏猶冷霜華春未歇睿作高紫<lb/>
宸分明映𤣥闕<lb/>
　　　詠鸚鵡<lb/>
牽弋辭重海觸網去層巒戢翼雕籠際延思彩霞端慕<lb/>
侶朝聲切離羣夜影寒能言殊可貴相助憶長安<lb/>
<pb n="KR4h0117_WYG_016-16a"/>
　　　堂堂詞二首<lb/>
鏤月成歌扇裁雲作舞衣自憐迴雪影好取洛川歸<lb/>
懶整鴛鴦被羞褰玳瑁妝春風别有意密處也尋香<lb/>
　　　詠烏<lb/>
日裏颺朝彩琴中伴夜啼上林如許樹不借一枝栖<lb/>
　　閻立本<lb/>
　　　巫山高<lb/>
君不見巫山高高半天起絶壁千尋盡相似君不見巫<lb/>
<pb n="KR4h0117_WYG_016-16b"/>
山磕匝翠屏開湘江碧水遶山來綠樹春嬌明月峽紅<lb/>
花朝覆白雲臺臺上朝雲無定所此中窈窕神仙女仙<lb/>
女盈盈仙骨飛清容出沒有光輝欲暮高唐行雨送今<lb/>
宵定入荆王夢荆王夢裏愛穠華枕席初開紅帳遮可<lb/>
憐欲曉啼猿處說道巫山是妾家<lb/>
　　張文琮<hi>貝州人後徙家魏州</hi>
　　　同潘屯田冬日早朝<lb/>
假寐懷古人夙興瞻曉月通晨禁門啓冠葢趨朝謁霜<lb/>
<pb n="KR4h0117_WYG_016-17a"/>
靄清九衢霞光照雙闕紛綸文物紀煥爛聲明發腰劒<lb/>
動陸離鳴玉和清越<lb/>
　　　賦橋<lb/>
造舟浮渭日鞭石表秦初星文遙瀉漢虹勢尚凌虛已<lb/>
授文成履空題武騎書别有臨濠上棲偃獨觀魚<lb/>
　　　昭君怨<lb/>
戒途飛萬里迴首望三秦忽見天山雪還疑上苑春玉<lb/>
痕垂粉淚羅袂拂胡塵為得胡中曲還悲遠嫁人<lb/>
<pb n="KR4h0117_WYG_016-17b"/>
　　　和楊舍人詠中書省花樹<lb/>
花蕚映芳叢參差間早紅因風時落砌雜雨乍浮空影<lb/>
照鳳池水香飄雞樹風豈不愛攀折希君懷袖中<lb/>
　<lb/>
　<lb/>
　<lb/>
　<lb/>
　石倉歴代詩選巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百三十九</head> <lb/>
    <p>
<pb n="KR4h0117_WYG_338-1a"/>
欽定四庫全書<lb/>
　石倉歴代詩選卷三百三十九<lb/>
　　　　　　　　　　　　明　曹學佺　編<lb/>
　明詩初集五十九<lb/>
　　王誼<hi>宇内敬山隂人</hi>
　　　古風<lb/>
妾家東城隅髙門瞰中逵玲瓏結綺疏參差雕玉題旭<lb/>
日麗芳藻光風汎羅帷春花媚妍質徘徊處中閨調絃<lb/>
<pb n="KR4h0117_WYG_338-1b"/>
拂纎指哀響流輕颸聲悲節自促曲度雲行遲妍情託<lb/>
琴瑟中曲正逶迤悵望知音逺華容非故時<lb/>
　　　其二<lb/>
中宵苦無寐攝衣起徘徊明月皎素光照我單羅帷良<lb/>
人久于役山川杳無涯梧桐被秋露宻葉凋華滋絃琴<lb/>
奏鳴商曲度餘音希中含萬古情寂莫當告誰<lb/>
　　　其三<lb/>
明月生海底輝光燭重淵豈特照乗車所貴登君筵自<lb/>
<pb n="KR4h0117_WYG_338-2a"/>
我得此物藏之已多年将持遺所思按劍無由前逝矣<lb/>
鄒陽子寂莫甘棄捐<lb/>
　　　其四<lb/>
太華何嶔崟縁雲陟其巔烏兔前跳躑縱覽周八埏從<lb/>
峰猶蟻垤萬彚紛濛然掇彼瓊瑶英挹此清泠泉披灑<lb/>
汗漫襟拂衣起翩躚逝随長風舉直入通明天<lb/>
　　　其五<lb/>
獻玉無良媒漂淪寡歡豫壯齡已非昔馳暉日西騖嘉<lb/>
<pb n="KR4h0117_WYG_338-2b"/>
木無榮柯修條亦成故一感式微吟吁嗟在中路<lb/>
　　　其六<lb/>
崔峩會稽山東截海濤碧松柏無冬春千嵗淪琥珀中<lb/>
有煉藥士丹砂固精魄要我與之俱遨遊入無極奮衣<lb/>
欲遄征浩蕩雲海隔悠悠紫霞想未遂諧宿昔皓首乖<lb/>
願言臨風起悽惻<lb/>
　　　闗山别意圖<lb/>
蓮葉未青時沙頭話别離舟行期早發日晏未曽移遲<lb/>
<pb n="KR4h0117_WYG_338-3a"/>
迴一何久念我平生友莫問去程遥且盡杯中酒君今<lb/>
往何處萬里長城路路逺人跡稀黄雲黯朝暮隴阪歴<lb/>
敧傾雙輪不暫停時聞嗚咽水流作斷腸聲驅車無少<lb/>
息又度長蘆北八月雁南飛天山草俱白横笛在髙樓<lb/>
闗山月裏愁離人聴此曲白盡少年頭<lb/>
　　　行路難<lb/>
金鞍寶馬霍家兒驕人意氣揚雙眉生來不省讀文字<lb/>
但知遊獵誇輕肥白晝呼鷹出平陸暮歸還向娼樓宿<lb/>
<pb n="KR4h0117_WYG_338-3b"/>
少年随從多如雨氣勢憑陵猛於虎自憐妻妾能管絃<lb/>
身把黄金賤如土君不見石崇金谷逞豪奢珍珠不惜<lb/>
買名娃一朝身死家仍滅空使時人留咏嗟<lb/>
　　　寄陳博士<lb/>
少小趨庭學詩禮弱冠求知走湖海西遊吳楚北燕齊<lb/>
名著金蘭幾人在還歸東越臥蓬廬雪案螢窗志似初<lb/>
堂中每下髙人榻門外時邀長者車當年意氣凌牛斗<lb/>
夜夜龍泉室中吼青雲有路待馳驅世上功名期拾取<lb/>
<pb n="KR4h0117_WYG_338-4a"/>
光隂嵗月易蹉跎北去南來事幾多驊騮備受鹽車辱<lb/>
鴻鵠翻遭燕雀訶李侯顧我非凡調嗟我滄浪伴漁釣<lb/>
薦剡聯翩入九重白首觀光奉明詔濫職詞林已後時<lb/>
惟君于我最相知承恩近在金鑾側陳力方圖補報私<lb/>
那知葑菲終淪棄緑酒紅亭悵分袂悠悠歸棹向東吳<lb/>
魏闕回瞻獨流涕龍鍾自分老江邊千里鷗波落照前<lb/>
翻思渌水園中會詩酒交歡在盛年<lb/>
　　　秋夜思<lb/>
<pb n="KR4h0117_WYG_338-4b"/>
北風凄凄寒雁飛明月皎皎穿羅帷空閨思婦不能寐<lb/>
起望明月臨清池清池隠映髙臺側月明正照交河北<lb/>
錦帳連營夢不同同心自結空相憶相思春復秋月明<lb/>
應在望鄉樓妾心便是交河水日夜随君向北流<lb/>
　　　秋日懷孟熙先生<lb/>
倏忽成逺别幽棲仍薜蘿草芳經雨歇蟲響入秋多夜<lb/>
月柯亭市凉風鏡水波相期盡一醉何日更來過<lb/>
　　　宿鍾山僧房<lb/>
<pb n="KR4h0117_WYG_338-5a"/>
暫止遊山屐鍾山偶借居已看諸有妄轉覺萬縁疎静<lb/>
院蓮花漏閒窗貝葉書三車方待演歸興復何如<lb/>
　　　九日稽山懷古<lb/>
山水自如昨古人今復誰雲煙謝家墅松柏禹陵祠聖<lb/>
代身全老秋天景易悲母将揺落意相對菊花枝<lb/>
　　　秋夜<lb/>
獨坐芭蕉院吟詩清夜徂林空松子落蓮盡藕莖枯草<lb/>
際螢光濕巢邊鶴影孤了然心境澈明月照冰壺<lb/>
<pb n="KR4h0117_WYG_338-5b"/>
　　　留别翰林諸公<lb/>
黄金闕下脱朝簪便理歸舟載緑琴竹葉縱教臨别意<lb/>
葵花難展向陽心煙霞谷口耕春雨松桂巖前憩夕隂<lb/>
自愧不才終逺去故人毋訝玉為音<lb/>
　　　奉寄巫總戎<lb/>
将軍坐嘯靖三邊鵲印纍纍肘後懸玉帳分弓宵射虜<lb/>
黄沙列卒嵗屯田元戎昔著條侯令儒将今誇卻穀賢<lb/>
江左野人從白首要看勲業上凌煙<lb/>
<pb n="KR4h0117_WYG_338-6a"/>
　　　寄劉西江<lb/>
近别西江舊草廬老來心事復何如鯨尊自愜狂吟興<lb/>
鴻寶誰傳秘命書東洛池臺更異主武林花竹夢遺墟<lb/>
十年飄蕩遼川北不見魚緘問索居<lb/>
　　　宿虞氏華星軒<lb/>
愛觀泉石暮歸遲因共幽人宿翠微一榻香風紅杏院<lb/>
半窗斜月緑蘿扉峰頭夜火明丹竈澗底春泉沒釣磯<lb/>
臥向白雲翻自笑宦途何事履危機<lb/>
<pb n="KR4h0117_WYG_338-6b"/>
　　　謫居後歸訪錢清陳文達相與酌酒話舊凄然<lb/>
　　　　有感翌日賦此却寄<lb/>
廿載遼陽悲竄逐感君一見故情多常同幕府談棋坐<lb/>
曽向轅門倚劍歌越國青山愁裏望清江明月夢中過<lb/>
南歸重喜開文會其奈蕭蕭髩雪何<lb/>
　　　班婕妤<lb/>
玉簟夜凉新秋蛾暗裏顰如何天上月獨照掌中人<lb/>
　　　采蓮曲<lb/>
<pb n="KR4h0117_WYG_338-7a"/>
郎騎紅叱撥妾上木蘭舟不及鴛鴦鳥雙飛共白頭<lb/>
　　　春思<lb/>
山映簾櫳水映窗浣紗人在苧羅江年年三月棃花雨<lb/>
門掩東風燕子雙<lb/>
　　　畵梅<lb/>
揚州詩閣掩芳塵萬萼千葩冷照春十里珠簾一聲笛<lb/>
東風腸斷倚樓人<lb/>
　　　其二<lb/>
<pb n="KR4h0117_WYG_338-7b"/>
曽赴孤山處士招水煙寒淡月魂消笛聲喚醒棃雲夢<lb/>
記得東風倚畵橈<lb/>
　　　鳳仙花<lb/>
穠艷何曽妬絳桃瑶池青鳥舊仙曹可憐日暮西風急<lb/>
滿地斕斑委羽毛<lb/>
　　　三香圖<lb/>
微步凌波見襪痕玉容相向總無言夜深髣髴香塵過<lb/>
疑是楊花姐妹魂<lb/>
<pb n="KR4h0117_WYG_338-8a"/>
　　附王懌<hi>字内悦誼之弟</hi>
　　　江南意<lb/>
郎居横江口妾住横江上生小慣風波蓮舟喜揺蕩蕩<lb/>
舟蓮花灣花紅照人顔舉頭見郎來低頭隠花間花疎<lb/>
不成隠相見還相哂都縁春意深留連夕陽盡前浦伴<lb/>
将稀那能不相違抛情明月下各自櫂歌歸<lb/>
　　　白馬篇<lb/>
金羈塞下兒白馬明秋練指顧雄風生來往如飛電一<lb/>
<pb n="KR4h0117_WYG_338-8b"/>
揮邯鄲椎三射天山箭單于逺逋逃天子垂恩眷歸來<lb/>
五陵下戚里酣游宴殺人都市間被酒未央殿青驪換<lb/>
小妾濃麝熏羅薦狐白擁重裘誰知布衣賤<lb/>
　　　隔谷歌<lb/>
兄羈囚弟露宿兄弟本連枝誰令隔山谷兄受飢寒日<lb/>
困辱弟欲救之力不足力不足可奈何願作髙飛鴻銜<lb/>
之出網羅<lb/>
　　　臨江王節士歌<lb/>
<pb n="KR4h0117_WYG_338-9a"/>
節士多壯心悲感雄風起彎弓射天狼欲發無一矢擊<lb/>
筑起舞髮指冠長空慘慘白日寒海鯨簸浪山嶽動行<lb/>
者為之愁路難愁路難淚如雨壯心成灰塵悲感留千<lb/>
古<lb/>
　　　采蓮曲<lb/>
吳娃蕩船采蓮子船頭蓮子清如水蘭杜芳洲白露漙<lb/>
蓼花緑岸秋風起秋風吹髩影悠悠還随女伴度前洲<lb/>
誰家夫壻歸來晚何處蓮花獨耐秋秋來春去時難度<lb/>
<pb n="KR4h0117_WYG_338-9b"/>
錦薦新香漸成故馳暉冉冉近桑榆闗塞蒼蒼但煙霧<lb/>
闗月闗山千萬重可悲遥夜不相同歸來獨擁香衾臥<lb/>
雙淚斕斑一枕紅<lb/>
　　　碭山偶作<lb/>
練帷薄暮新凉入虚館蕭蕭雨聲急孤燈照坐不成眠<lb/>
一夜凄然百憂集公期已促歸計遥坐覺雙髩生秋飈<lb/>
會待驊騮開道路豈無羽翼騰雲霄驅馳四牡彭城道<lb/>
訪古詢今醉煩抱韓信城邊秋草腓條侯塚上煙蕪老<lb/>
<pb n="KR4h0117_WYG_338-10a"/>
時時回首白雲天一寸丹心日下懸因風寄語淮南桂<lb/>
為我休吟招隠篇<lb/>
　　　石城曉<lb/>
城角曉嗚嗚城西月痕墮城中春思慵楚夢熏蘭火玲<lb/>
瓏金馬門玉珮聲瑣瑣紅日壓宫垣千花眠貼妥<lb/>
　　　公子行<lb/>
妖姬蜀國絃罷作南山弄信馬踏芳塵被面春酣重銀<lb/>
裝赭玉帶金隠袍花縫目送雲間行醉纈抛緋綜<lb/>
<pb n="KR4h0117_WYG_338-10b"/>
　　　班媫妤<lb/>
自失傾城寵花顔落舊紅霜飛金屋冷月照錦帷空侍<lb/>
寢昭陽日休辭玉輦同當知長信妾團扇泣秋風<lb/>
　　　碧玉詞<lb/>
碧玉小家女容華早出羣青蛾天上月緑髮鏡中雲舞<lb/>
袖翻鸞影歌蜃吐麝芬金屏能侍寢含笑解羅裾<lb/>
　　　送人之京<lb/>
獨上水邊橈離顔酒半消城頭三鼓近煙際一燈遥海<lb/>
<pb n="KR4h0117_WYG_338-11a"/>
色将沈月沙痕正落潮未能追逸翮回首跂層霄<lb/>
　　　李将軍歌<lb/>
妖芒掃空流電紅将軍飛出麒麟宫帳士嬌獰噉哮虎<lb/>
羲和倒泣煙瀰濛蓮花古劍腥銅氣射雕健兒手中死<lb/>
赤血淋漓凝冷光塞土千年為君紫<lb/>
　　　吳城春曉曲<lb/>
金衣送月吟嬌弄陽雲猶瑣青樓夢曉風颭户聲鴉然<lb/>
赭羅射日臙脂鮮筵前小玉嚬初月春槽酒滴猩猩血<lb/>
<pb n="KR4h0117_WYG_338-11b"/>
鳳竹鸞梧聴不絶海塵驚秋尾閭竭<lb/>
　　　瑶琴怨<lb/>
楚雁驚秋瑶柱澀山雲夜低凝翠濕陽臺曉玉上晴空<lb/>
銀灣無光露蟾泣松間暗甃吟古龍古淵珠客啼秋風<lb/>
湘娥淚枯湘竹老江水流寒九山杳<lb/>
　　　春閨曲<lb/>
翠羅輕袖籠纎春蘭芽茁土香氤氲白馬金鞍向何處<lb/>
曲欄迴檻流芳塵棃花晚樹飄晴雪朱絃斷盡鸞音絶<lb/>
<pb n="KR4h0117_WYG_338-12a"/>
簇<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>機頭試錦梭回文漫漬相思血<lb/>
　　　寄萬徳躬<lb/>
日暮山風吹女蘿故人舟楫近如何吕仙祠下寒砧急<lb/>
帝子閣前秋水多閩海風塵鳴戍鼔江湖煙雨暗魚簑<lb/>
何時醉把黄花酒聴爾南征長短歌<lb/>
　　　為人悼亡<lb/>
鳳入寥天鶴隠琴月樓清韻杳沈沈朝雲去感襄王夢<lb/>
暮雨來愁宋玉心繡帶堕薌霜蕙老金蓮銷印露苔深<lb/>
<pb n="KR4h0117_WYG_338-12b"/>
暗塵棲滿芙蓉帳誰忍重開翡翠衾<lb/>
　　　驄馬<lb/>
聯翩蹀躞更䟃𧽼闗路風沙舊所諳曽載冠軍天上路<lb/>
幾乗飛将雪中探臨營臥處霜凝皁倚樹嘶時月映潭<lb/>
今日三邊烽堠静却将歸老華山南<lb/>
　　　雨雪曲<lb/>
朝來朔雪暗遥天帶雨随風去復旋態比洛神波上出<lb/>
聲疑郢客調中傳斜飄綺户侵帷幙散入瓊樓脆管絃<lb/>
<pb n="KR4h0117_WYG_338-13a"/>
今日海邊蘇屬國若為辛苦用和氊<lb/>
　　　折楊栁<lb/>
佳人向葉斂青蛾奈爾風流意緒多枝嫋緑煙迷楚驛<lb/>
花含白雪艷吳歌斜連芳樹遮樓閣曲繞横塘映綺羅<lb/>
休伴梅花怨羌笛隴頭征客望鄉多<lb/>
　　　闗山月<lb/>
漢月孤生瀚海頭逈臨荒野照邊州光殘金柝聲中曉<lb/>
暈滿雕弓影外秋塞北征人齊倚劍城南思婦獨登樓<lb/>
<pb n="KR4h0117_WYG_338-13b"/>
那堪今夜闗山曲况有哀笳引淚流<lb/>
　　　秋夕有懷<lb/>
洛浦遺衾未可将露蟲凝思滿中堂鵲橋已散銀河影<lb/>
雁柱初傳玉宇凉燈近暗窗風落燼扇歸秋笥月無光<lb/>
懷人不寐多惆悵更奈悠悠漏㸃長<lb/>
　　　自君出門來二首<lb/>
自君出門來别思徒耿耿暗鏡照孤鸞何由得見影<lb/>
自君出門來思君千里逺轆轤繫青絲日夜團圞轉<lb/>
<pb n="KR4h0117_WYG_338-14a"/>
　　　吳宫<lb/>
香徑無塵水殿空由來白苧怕秋風忠臣戮後蛾眉死<lb/>
麋鹿春遊廢苑中<lb/>
　　　秦宫<lb/>
七國争雄鼎未遷咸陽宫闕已巍然樓船不返東溟水<lb/>
空使蛾眉殉九泉<lb/>
　　　魏宫<lb/>
羅綺紛紛委暮塵野花空鎖鄴宫春祇餘銅爵臺邊月<lb/>
<pb n="KR4h0117_WYG_338-14b"/>
曽照當年賣履人<lb/>
　　　陳宫<lb/>
玉樹歌殘綺閣塵景陽無復禁鐘晨傷心幾樹宫前栁<lb/>
猶是風流展翠顰<lb/>
　　　過徐君墓<lb/>
黄河流水幾清渾斷碣殘碑尚有文塜樹不懸當日劍<lb/>
空留啼鳥向斜曛<lb/>
　　　歌妓<lb/>
<pb n="KR4h0117_WYG_338-15a"/>
銀燭前頭見楚蓮雪香輕袂掌中旋章華臺上春風起<lb/>
一片楊花拂玳筵<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_338-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百三十九<lb/>
</p>
<p>
</p>
  </div>
</body>
</text>
</TEI>
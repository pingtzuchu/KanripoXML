<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百九十</head> <lb/>
    <p>
<pb n="KR4h0117_WYG_390-1a"/>
欽定四庫全書<lb/>
　石倉歴代詩選巻三百九十<lb/>
　　　　　　　　　　　　明　曹學佺　編<lb/>
　明詩次集二十四<lb/>
　　謝孟安<lb/>
　　　拙吟一首奉寄叔固賢表<lb/>
憶昨與君别春風三月時感君不我棄祖餞當路歧斗<lb/>
酒不成歡揮手重致詞别來今幾月兩地遥相思人生<lb/>
<pb n="KR4h0117_WYG_390-1b"/>
貴知己愛我其有誰惟君頗同調締交無所疑君如雲<lb/>
間鶴飲啄思天池天高風露寒歸宿青松枝又如渥洼<lb/>
驥胸藏千里姿俯首槽櫪下伯樂顧何遲讀書破萬巻<lb/>
老蒼咸見推嘉遯白石磵所友鹿與麋富貴等浮雲㳺<lb/>
心書與詩遥遥出華胄雅稱為白眉而我魯鈍質鬢髪<lb/>
今成絲忝沐明主恩列銜白雲司就養旴江郡黄堂望<lb/>
巍巍屈指閲寒暑出入聊在兹思君不可即山川杳難<lb/>
期有時動歸念目極閩南陲偶因鴻雁便空緘意無涯<lb/>
<pb n="KR4h0117_WYG_390-2a"/>
　　　㳺天池山<lb/>
夙性愛丘壑不憚窮躋攀兹峯特神秀上抗浮雲端幽<lb/>
尋嘆竒絶俯瞰何其寛同㳺六七輩一一皆儒冠嵐翠<lb/>
襲衣袂風泉聽潺湲絶頂有巨石平鋪勢團團天成幾<lb/>
窪窟奚用斤斧鑚冬夏水不竭可以怡心顔泓澄映星<lb/>
象風雲常徃還古人善取譬名曰天池山東望大瀛海<lb/>
萬里生波瀾中流屹孤島袤延若連環在昔富喬木今<lb/>
見餘榛菅我昔家上頭凝睇生悲酸馬鬛委草蔓歲乆<lb/>
<pb n="KR4h0117_WYG_390-2b"/>
恐㓕漫春秋缺拜掃於心曷能安繁華感疇昔歲月如<lb/>
驚湍人去山已空野鳥鳴間關有時動歸念恨無䨇飛<lb/>
翰歎息川路遥跋涉誠艱難而我今白首夢寐空盤桓<lb/>
　　　感遇二首<lb/>
芳郊殘暑退夕露沾我衣長風送歸鴈落葉辭故枝以<lb/>
兹感物候惻然徒自悲矯首望片雲去去將何之<lb/>
夕露下庭阿凉風起天末庭際秋蟲鳴褰裳歩㣲月顧<lb/>
影獨徘徊故人殊契濶思之不可即山川渺難越<lb/>
<pb n="KR4h0117_WYG_390-3a"/>
　　　秋興<lb/>
矯首望河漢暸然天氣清露冷梧葉疎雝雝鴻鴈聲而<lb/>
我客盱郡得為簮組榮悵望南飛雲惆悵揺心旌<lb/>
　　　泊舟沙溪是夕雷雨大作須㬰復霽有詠<lb/>
舟泊清溪滸寒沙帶淺流震雷翻峽口急雨打船頭欹<lb/>
枕難作寐當杯不解愁湏㬰晴霽好新月半輪秋<lb/>
　　　㳺中洲觀<lb/>
二水交芳洲群峯四望幽樓臺叅碧落雲物訝丹丘宛<lb/>
<pb n="KR4h0117_WYG_390-3b"/>
若登仙府湏從渡客舟往來應不倦撫景重夷猶<lb/>
　　　送玉融莊克榮從戎四川<lb/>
念爾事戎行間關道路長扁舟愁灔澦匹馬過瞿塘猿<lb/>
嘯驚殘夢鷄嗚治去裝到時書尺素好趂鴈來翔<lb/>
　　　初五日至延平城<lb/>
鐔津城下駐行舟山水依然似舊逰两岸樓臺看縹緲<lb/>
一川風景重夷猶夜深漁火明沙岸月落寒更出戌樓<lb/>
白首西逰欣就養䨇旌遥憶待盱州<lb/>
<pb n="KR4h0117_WYG_390-4a"/>
　　　奉送蘓判府徃湖廣便歸南京公幹<lb/>
王事驅馳賦逺逰太平橋下促行舟百壺美酒成酣宴<lb/>
幾樹垂楊綰别愁風送樓船飛彩鷁月明笳吹起輕鷗<lb/>
此行到處堪乘興楚水吳山豁逺眸<lb/>
　　　大旱建昌府祈雨其觀有象笏金龍乃唐𤣥宗<lb/>
　　　　勅賜道士某者尚在<lb/>
麻姑清絶境空谷有龍湫靈貺傳今古深源映斗牛禱<lb/>
求神莫測吟眺景偏幽坐見風烟起行看樹木稠為霖<lb/>
<pb n="KR4h0117_WYG_390-4b"/>
驅旱魃出澗溢田疇樓觀凌天外松杉夾道周藥欄青<lb/>
蘚合丹竈白雲留象笏頒前代金龍鎮急流居人投短<lb/>
疏太守舍鳴騶躬詣深潭側徒行峻嶺陬黒雲隨馬首<lb/>
紫電繞林丘萬物回生意三農幸有秋<lb/>
　　　閨詞二首<lb/>
昨夜生幽夢分明見藁砧相違多歲月同念少年心<lb/>
望㫁江山路書成過鴈稀毎愁霜雪苦何處寄寒衣<lb/>
　　　題墨竹<lb/>
<pb n="KR4h0117_WYG_390-5a"/>
三徑清風絶㸃塵一枝瀟洒倍宜人渭川千畝徒為爾<lb/>
何似湘紈冩更真<lb/>
　　　宿山店<lb/>
楊柳依依拂井闌寥寥一犬䕶柴關山翁荷鍤歸來晚<lb/>
問我西逰幾日還<lb/>
　　　昭君出塞圖<lb/>
漢宮别去冐胡沙淚濕花顔鬢脚斜抱得琵琶歸絶漠<lb/>
相傳此曲出中華<lb/>
<pb n="KR4h0117_WYG_390-5b"/>
　　　竹枝詞<lb/>
門前江水緑如苔送盡行人日去來潮落潮生猶有信<lb/>
不知郎去幾時回<lb/>
　　謝文著<lb/>
　　　題廬墓夢感巻為東平王思學作<lb/>
築室依墓傍思親何太苦匍匐三年喪悲哀一坏土怨<lb/>
逐青春歸不知白日午積念感鬼神餘芳振前古<lb/>
　　　分禄養親為高孔明司訓<lb/>
<pb n="KR4h0117_WYG_390-6a"/>
君不見東吳兒樗蒲十萬輕如絲父母饑寒知不知又<lb/>
不見西鄰士一錢尺帛私妻子借鋤取箒立誶語噫戯<lb/>
薄俗不可醫長安太守淚涕洟天經地義誰識之高君<lb/>
高君堪仰止九載青氊寒徹底三釡平分出太倉禄養<lb/>
養親親獨喜世間九鼎徒為爾<lb/>
　　　江山覽古為吳以傑隐士作<lb/>
乾坤納納無今古世事悠悠總塵土扁舟昨日下吳門<lb/>
百花洲頭長芳杜姑蘓臺上麋鹿逰虎丘山下霜葉秋<lb/>
<pb n="KR4h0117_WYG_390-6b"/>
延陵高誼劒光白天塹長江王氣浮石頭城俯投書渚<lb/>
日暮寒潮自來去采石江邊訪謫仙浩歌誰惜澄江句<lb/>
淮揚風物殊可人崇僖觀裡瓊花春垂楊依舊漲晴緑<lb/>
不見龍舟來水濱秦淮夜泊天將暮淺水煙籠月明處<lb/>
欲弔當年胯下人猶愧江頭浣紗婦歌風亭廢蔓草多<lb/>
戯馬臺空牧䜿過興劉蹶項两陳迹地老天荒奈若何<lb/>
我生幸有斯文在鄒魯相傳幾千載曽尋洙泗泝源流<lb/>
沼視江河望滄海勸君莫上黄金臺昌國祠荒生草萊<lb/>
<pb n="KR4h0117_WYG_390-7a"/>
下齊餘烈懵無識頓令壯士心成灰君逰湖海頭應白<lb/>
睥睨猶嫌天地窄欲窮徃古與來今笑洒胸中萬斛墨<lb/>
　　　春軺别意為郝君作<lb/>
乳鶯啼處柳初眠㸃㸃飛花撲錦韀玉節遥臨新郡縣<lb/>
星軺歴覽舊山川北恒草木思甘澤南國黔黎解倒懸<lb/>
相送黄金臺下别逢人莫說杜延年<lb/>
　　　過燕城有感次前公韻<lb/>
鹿失龍興世幾更青山如舊遶荒城春深麥秀花無主<lb/>
<pb n="KR4h0117_WYG_390-7b"/>
歲乆臺蕪月自明勝國諸陵多雨積甘棠故地有人耕<lb/>
我來弔古情無限幾度經過恨未平<lb/>
　　　和通府楊寅丈詠雪韻<lb/>
幽薊天寒酒未醺擁爐相對雪繽紛臺平馬露䨇尖耳<lb/>
野曠天低一色雲淡月明時光倒影寒鴉落處篆成紋<lb/>
細看古史消長夜遥憶擒吳舊日勲<lb/>
　　　次大叅王公逰南山韻<lb/>
雲外青山江上峯僊居幽絶翠重重碧桃花落無人掃<lb/>
<pb n="KR4h0117_WYG_390-8a"/>
玉笥經藏有蘚封豹變南山秋霧潤龍歸古洞暮雲濃<lb/>
留題但識閒年月豈問曹溪苐幾宗<lb/>
　　　薇垣賛政<lb/>
高才佐理振聲華畵省優㳺沐寵嘉案牘不勞機務息<lb/>
月明閒對紫薇花<lb/>
　　謝士元<lb/>
　　　倪寛帶經<lb/>
家貧事力作經籍還相隨鋤耘頗休暇諷誦聲伊吾腹<lb/>
<pb n="KR4h0117_WYG_390-8b"/>
中富文字亦草封襌儀白日馳駒隙不學將何為<lb/>
　　　匡衡鑿壁<lb/>
入夜東鄰火熒熒照華屋鑿壁引餘光經史了可讀更<lb/>
闌燈欲燼我讀聲更速當時善説詩咸稱有餘馥<lb/>
　　　諸葛興漢<lb/>
龍卧南陽廬管樂聊自比感激三顧勤幡然拂衣起君<lb/>
臣際㑹間恩義契魚水二表誓出師忠誠泣神鬼<lb/>
　　　祖逖誓江<lb/>
<pb n="KR4h0117_WYG_390-9a"/>
腥羶穢河洛人人保生存誰知忠義士直欲清中原擊<lb/>
楫吐肝膽水神亦銷魂功名未𢎞逹慷慨誠足論<lb/>
　　　岳飛恢復<lb/>
夙性秉忠孝豈惟將才優兵威振雷霆行見復神州垂<lb/>
成誤和議端居懐隱憂寃含莫湏有感之淚横流<lb/>
　　　文天祥就義<lb/>
身與道義俱浩氣塞蒼旻戮力濟艱危何曽辭苦辛南<lb/>
奔日窮蹙北歸思殺身至今正氣歌歌罷傷吾神<lb/>
<pb n="KR4h0117_WYG_390-9b"/>
　　　余闕守城<lb/>
煙塵暗九關王室勢如燬矯矯魯諸生擐甲守孤壘援<lb/>
絶力難支身亡心不死至今清水塘時復悲風起<lb/>
　　　和逰仙亭巖韻<lb/>
載陟仙亭巖塵寰渺如許旋復造其巔追隨有誰與力<lb/>
疲行且休寒崖不知暑山花向人開山禽學人語天風<lb/>
吹我衣飄然若仙舉悠悠巖山雲無心自來去此雲同<lb/>
我心坦然無鈎距石逕阻折盤扶攜喚童䜿湏㬰歴坦<lb/>
<pb n="KR4h0117_WYG_390-10a"/>
途一望一延佇竒哉雲外峰未許誇天柱樵歌聞逺林<lb/>
窰烟羃孤嶼而我鵷鷺儔偶接烟霞侶行厨具盤飱對<lb/>
酒迭賓主美景諧賞心良晨適情緒何人吹鐡笛聲在<lb/>
雲深處勾引天籟鳴嘈嘈雜宮羽睡起酲未醒臨風啜<lb/>
茗乳日夕山冥冥歸途識前所度嶺下肩輿徐行避深<lb/>
阻磨崖便題詩不待催詩雨回首望白雲迢迢隔蓮宇<lb/>
　　　寄地官孟喬友兄<lb/>
一别二載餘雲樹渺千里因風寄尺書慰諭情彌至嗟<lb/>
<pb n="KR4h0117_WYG_390-10b"/>
予生苦晩時卦轉逢否解驂豈無人彼乃植桃李與世<lb/>
既多違强顔心所耻年來竟衰謝㝷常忘世事田園乆<lb/>
蕪没行當事耘耔淵明歸去來尚友亦云易殷勤愬衷<lb/>
曲念君最知巳前年寄書畫装演頗精緻葡萄四幅縑<lb/>
魚繭石田字秋香有五本仿彿赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>紙一幅山水圖輞<lb/>
川亦不異珍重襲方櫝庶幾可逺致歲月雖稽延此意<lb/>
望研揣<lb/>
　　　贈郡庠習射諸友還南昌<lb/>
<pb n="KR4h0117_WYG_390-11a"/>
禮書厄煨燼掇拾無全篇皇明啟文運禮樂俱昭宣顧<lb/>
兹禮射文紹述千載傳方其未射時烹狗獻賓筵抗侯<lb/>
戒將射弓矢鈞且堅主人徳自將賓耦序其賢賢則射<lb/>
多中不侮猶宜先堂陛别高卑威儀見周旋内志既云<lb/>
正外體寜或偏挾持湏審固破的皆應弦筭以紀其勝<lb/>
朴以繩其愆論藝罰斯寓卒射樂亦懸繁文與末節一<lb/>
一由自然豈惟定民志伊欲全吾天禍亂何由作家國<lb/>
綿萬年大哉禮之射吾子宜勉旃<lb/>
<pb n="KR4h0117_WYG_390-11b"/>
　　　麻姑山讀顔魯公碑次左天官韻<lb/>
嗟嗟顔魯公仙都有遺筆晦蝕幾百年忽然見今日愛<lb/>
公非愛書於心若有失所以甘棠篇珍重良不一鑿石<lb/>
亟珍之千古表陳蹟仙都頼壯觀誰能忘逰息<lb/>
　　　逰麻源三谷<lb/>
作郡逾七載今日偶獨逰石徑雖折盤去去山更幽人<lb/>
家隠叢篠蔀屋無岑樓我欲詢民俗肩輿因少留踉蹌<lb/>
走村䜿三五遮道周俯首拜君侯俱言今有秋禾黍已<lb/>
<pb n="KR4h0117_WYG_390-12a"/>
登塲牟麥行見耰公租少逋負里胥敢誅求民情已如<lb/>
此聞之我心休於焉度重嶺風光豁人眸村舂轉雲碓<lb/>
石橋架廻流前有𣑽王家巍巍俯林丘門前列松檜白<lb/>
日風颼颼老衲出相迓長跪禮數優熏罏與茗碗相奉<lb/>
何綢繆湏㬰出盤筵有<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>亦有羞新酒不盡飲詩句任<lb/>
㝠捜侍我程氏子資質如琳璆年少總知學我唱彼亦<lb/>
酬引我訪古祠祠下渟龍湫祈禱輙靈應此語證前脩<lb/>
試登華子岡岡前衍平疇再陟翻經臺臺荒林木稠山<lb/>
<pb n="KR4h0117_WYG_390-12b"/>
果自瑣碎野鳥鳴啾啾聽之不憚䀨亦足紓煩憂歸來<lb/>
不覺晩零露襲敝裘<lb/>
　　　次叅議彦彰左公逰麻姑山<lb/>
縱䇿入烟蘿縈廻度空谷更上齊雲亭慿高騁䨇目崖<lb/>
泉掛晴虹恍惚匡廬瀑仙子多樓居棟宇雲間矗野鶴<lb/>
唳還飛瑶草冬更緑山神肹靈響敬畏予所獨於焉舉<lb/>
禋祀祈年届佳糓犖犖魯公碑昏訛猶可讀義烈感精<lb/>
神直期相追逐載誦㤗伯詩調古誰能續<lb/>
<pb n="KR4h0117_WYG_390-13a"/>
　　　題太平别業<lb/>
吾道重巻舒所屬皆真樂建溪有閒翁謝事老林壑結<lb/>
廬靣一丘幽深更磅礴緑水浮前榮青山連近郭齋居<lb/>
竹為床野服冠用籜遺後多積書却老剰栽藥先春理<lb/>
鋤耰課僕事耕作秋來三逕黄風葩間霜蕚看雲還杖<lb/>
藜棗熟或自剥鄰叟時經過忘情共歡謔野興不自持<lb/>
攜琴領孤鶴有時發商歌聞者咸驚愕何人知我心我<lb/>
心無愧怍萬古此江山因君愈恢廓老我鞅掌懐卜鄰<lb/>
<pb n="KR4h0117_WYG_390-13b"/>
敢忘酌撫巻憶鄉山千重雲漠漠<lb/>
　　　歸省不允情見乎辭<lb/>
寒簷乾鵲聲楂楂銀缸晱晱夜吐花客中見此訝欲仆<lb/>
謂今抗疏當還家豈知時事有齟齬歸期却誤東陵瓜<lb/>
吾家南維八千里無諸古國天之涯棃關入雲建溪險<lb/>
驚蛇水勢逾三巴微茫親舍在其下白雲故故飛來遮<lb/>
堂中䨇親逾半百白髪種種紛鬖髿虞淵谽谺逼歸日<lb/>
魯戈虞劍勞騰拏晨昏滫瀡曠莫展愧彼反哺城頭鴉<lb/>
<pb n="KR4h0117_WYG_390-14a"/>
以兹盱睢若䝉瞀鄉心歴亂如棼麻退公對案不能食<lb/>
空有飣餖兼羅闍寒宵寂寂耿無寐愁聞摻摻譙樓撾<lb/>
霜風入簾砭肌骨擁衾起坐盤僧跏憶從充賦齒上士<lb/>
八年逼側逰京華兒曹尚未厭糠籺寜繡鞶帨矜紛奢<lb/>
追思辛螫悼前監俛就新懦懲杯蛇我道未夷且宜爾<lb/>
任渠閣閣喧春蛙一分寛民素所念况忍作俑王涯茶<lb/>
河漘伐檀致深意微吟喁噞還咨嗟天恩穰穰等覆幬<lb/>
三載幸見崇褒嘉踈慵顧此竊自慶賢勞鞅掌寜矜誇<lb/>
<pb n="KR4h0117_WYG_390-14b"/>
方今求賢感寤寐鹿鳴寵遇張吾罝懐瑾握瑜奮側陋<lb/>
曳裾戛珮鳴衝牙棟梁明堂緫杞梓驂服大路惟驪騧<lb/>
追蹤無為戒叢惰宴樂有酒歌鱨鯋仁恩豈惟育䎀狨<lb/>
亦見茁彼春田葭群賢戮力治功懋光被四表無幽遐<lb/>
辟彼三光麗霄漢顧我榮爝何湏加曽聞至孝格穹昊<lb/>
大庖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>莆今生芽又聞歸省有常典此典辰告非云賖<lb/>
我今上請理固當乃爾反覆非命邪<lb/>
　　　送鄉進士金臺王君載道<lb/>
<pb n="KR4h0117_WYG_390-15a"/>
日經中街晝景長飛虹橋接曹溪香人間炎熱此差强<lb/>
我攜同輩來翺翔赤脚共踏層氷凉却笑河朔耽壺觴<lb/>
興來啜茗捜詩腸書罷魚繭皆文章顧我蕭散還慨慷<lb/>
何湏子登彈八琅平生景慕朱紫陽歸來展巻心自忙<lb/>
雲霄有路期相望<lb/>
　　　九月望後雨雪與同寅分韻賦詩效禁體<lb/>
蓐收視政操機權群隂用壯陽氣朘四野同雲巽捜兌<lb/>
湏㬰六出何紛然初訝旛旂舞容裔還疑龍鳳來蹁蹮<lb/>
<pb n="KR4h0117_WYG_390-15b"/>
宻粘碧樹藏斐亹亂壓黄菊催鮮妍清光晶瑩炫華屋<lb/>
寒氣贔負侵吟氊幽巖饑餓困虎兕澄潭冷蟄愁蛟蜒<lb/>
長江漁人理歸棹平原獵騎櫜空弮豪門邀賞侈供帳<lb/>
佳人怯冷加錦纒邊帥或繼蔡州捷高士誰放山隂船<lb/>
人言盈尺即為瑞我今騐此知豐年隂陽燮理在賢相<lb/>
此事自足徴諸天美酒不效党家飲雄辭竊慕梁園篇<lb/>
同袍况復好鉛槧試把詩句窮鐫研且共登壇申約束<lb/>
接戰不用橫戈鋋安仁賈勇擅觜距伯始顛氣誇手拳<lb/>
<pb n="KR4h0117_WYG_390-16a"/>
穆之張君嚴韅靷蹇予恇怯蹲中堅一時勝負且勿較<lb/>
聊㝷故事追前賢<lb/>
　　　題畵梅<lb/>
羅浮仙子真崛竒天然標格氷霜姿歲寒心事老天識<lb/>
調羮手叚何人知以兹落魄孤山下弄月吟風足瀟洒<lb/>
冥心静裏悟乾坤自有香風抗蘭麝今日塵埃偶相逢<lb/>
廵簷索笑聲渢渢相邀欲問徂徠子當年何事受秦封<lb/>
江空嵗晏路云邈且爾寄傲南忩中<lb/>
<pb n="KR4h0117_WYG_390-16b"/>
　　　霧閣曉粧<lb/>
東風吹散梨花雨百舌枝頭報晴曙逰仙驚覺奈將何<lb/>
起揭流蘓悄無語摩挲两眼穿錦襠塞酥掩腿懸香囊<lb/>
牙梳綰就盤龍髻波斯飛出䨇蛾長玉顔自是無人比<lb/>
更把鉛華助嬌媚十尖盡染守宮花額前又㸃寒梅蕋<lb/>
粧成掩鏡問小環今日何如前日美<lb/>
　　　和嚴太史白堂閒坐<lb/>
道院何寂泬端居想虎闈籬花開更落梁燕語還飛不<lb/>
<pb n="KR4h0117_WYG_390-17a"/>
嘆生涯薄惟憐故舊稀起來聊隠几静看篆煙微<lb/>
燕坐探元化蓂花子細看龍蛇成筆陣風月净詩壇古<lb/>
砌苔痕匝空堦螮影盤壯懐憐老大無復惜春殘<lb/>
　　　何處難忘酒和白樂天二首<lb/>
何處難忘酒元宵午夜天星燈交燦爛人月鬭嬋娟巷<lb/>
陌聨車騎樓臺咽管絃此時無一盞奚以慶新年<lb/>
何處難忘酒明時報政嘉有人歌豈弟到處長桑麻事<lb/>
簡常封印庭空早放衙此時無一盞奚以度年華<lb/>
<pb n="KR4h0117_WYG_390-17b"/>
　　　仙洞春逰和韻<lb/>
登山馬首東下馬䇿吟笻日霽林光净雲開樹影重曉<lb/>
鐘驚宿羽春澗起潜龍授我長生訣分明守絳宮<lb/>
　　　五丁峽<lb/>
梁州書禹貢黒水著圖經道路通三輔巖崖鑿五丁金<lb/>
牛言誕謾石鼓事沉冥獨有懸鐘石分明上勒銘<lb/>
　　　過鳳山<lb/>
黎明登鳳嶺亭午造其顛俯視南山小平臨北斗懸足<lb/>
<pb n="KR4h0117_WYG_390-18a"/>
移青木杪身在白雲邊蜀道難今見詩成愧謫仙<lb/>
　　　送貳尹林君孟器致政還家<lb/>
官居斗邑宦情微未老投簮早見幾門外新開松菊徑<lb/>
山中閒製芰荷衣甘同倦鳥投林宿笑看浮雲作雨歸<lb/>
心欲掛冠猶未遂輸君先上釣魚磯<lb/>
　　　挽徴士吳康齋與弼<lb/>
小隐都忘大隐名當時士類仰儀刑詞源浩瀚傾三峽<lb/>
學術分明本六經儘有聲華諧物議更無形迹笑山靈<lb/>
<pb n="KR4h0117_WYG_390-18b"/>
可憐故里蒲輪道嵗嵗春風草自青<lb/>
　　　和左天官弔岳王墳<lb/>
鐡馬歸來偃緑沉三軍朝氣散秋隂偷安正是奸諛計<lb/>
報主何知國士心湖上青山埋白玉人間遺像鑄黄金<lb/>
春秋不廢蘋蘩薦精爽洋洋儼若臨<lb/>
　　　和左天官逰麻姑山<lb/>
肩輿度嶺曉穿雲不惜攀躋到夕曛松徑風微猿抱子<lb/>
芝田雨過鹿呼羣霓旌縹緲來金毋羽蓋翩翻降道君<lb/>
<pb n="KR4h0117_WYG_390-19a"/>
仙境泬寥人境逺四時風月許誰分<lb/>
　　　題柳湖書院<lb/>
幽居偏喜逺紛譁一室蕭然任綴蝸疎柳數株陶令宅<lb/>
遺書萬巻鄴侯家芸薫緗帙香祛蠧墨灑華箋字染鴉<lb/>
負笈從師真有志太𤣥從此授侯芭<lb/>
　　　送趙用深還長樂<lb/>
埋堄晴曦散曙鴉獨攜書劍出京華殷勤歧路一杯酒<lb/>
汗漫江湖八月槎逺水烟光連白鴈故園秋色醉黄花<lb/>
<pb n="KR4h0117_WYG_390-19b"/>
送君未得從君去迢逓雲山入望賖<lb/>
　　　送黄憲副之任廣右<lb/>
氷蘗聲名簡帝心觀風雋擢渙綸音一朝持節辭楓陛<lb/>
千里驅車赴桂林雨過荔源青似染雲開尭嶺碧如簮<lb/>
懸知按部春風裏無限江山伴醉吟<lb/>
　　　過小孤山<lb/>
羣峯叠叠此峯高飛盡晴嵐見翠螺砥柱祗今擎宇宙<lb/>
關門終古壯山河林間殘照聞樵唱天際微風起棹歌<lb/>
<pb n="KR4h0117_WYG_390-20a"/>
身在江湖心魏闕扁舟幾度此中過<lb/>
　　　琴<lb/>
㸑下焦桐巧斵成朱絃素軫有餘清世人未悟胸中趣<lb/>
雅操空傳指下聲宣父猗蘭留古意商陵别鵠寓深情<lb/>
臨卭錯與通消息千載風流笑長卿<lb/>
　　　過威州<lb/>
汶川曉發赴威城强半羌夷少漢氓荒歲民貧懲重歛<lb/>
邊關盗息罷長征馬乘危棧空中下人挾飛仙樹杪行<lb/>
<pb n="KR4h0117_WYG_390-20b"/>
王事馳驅忠藎在賢勞未敢竊時名<lb/>
　　　威州道中<lb/>
州雄百雉石為城坐鎮令人勁氣生利槊長鎗湏破賊<lb/>
輕裘緩帶毎談兵將壇才俊遴年少麟閣功名屬老成<lb/>
報國安邊原有志兹行肯使雪山輕<lb/>
　　　題潛溪宋學士祠墓<lb/>
昭代師臣儒者宗旅魂奄過百年中佳城改卜今𤣥圃<lb/>
睿句留題古閟宮彷彿草堂棲杜甫分明石室祀文翁<lb/>
<pb n="KR4h0117_WYG_390-21a"/>
後人不盡懐思意錦水滔滔日夜東<lb/>
　　　題諸葛孔明遺像<lb/>
寤歌梁父輟耕耘帝胄臨門日未曛收拾綸巾辭畎畝<lb/>
指揮如意布風雲一時魚水歡三顧兩漢山河得幾分<lb/>
五丈原頭雲黯淡長星無計掃妖氛<lb/>
　　　小孤山阻風雪<lb/>
括地西風陣陣寒湏臾捲雪遍林巒高低樵逕迷行迹<lb/>
逺近漁磯罷釣竿山聳兩肩愁栗冽霜添半臂訝中單<lb/>
<pb n="KR4h0117_WYG_390-21b"/>
等閒冩就梁園賦造化分明在筆端<lb/>
　　　留别部院諸公詩<lb/>
西風漸覺透征衣萬里還家正及時近寺餞行曽有酒<lb/>
今朝留别可無詩清朝峩豸深慚拙白首盟鷗自笑遲<lb/>
江海茫茫霄漢逺致君勲業在臯䕫<lb/>
　　　續賦叠留别韻<lb/>
城都放棹下青衣魚復重登弔古時沙磧陣圖諸葛略<lb/>
草堂秋興少陵詩晝行每訝江聲壯夜泊翻嫌月影遲<lb/>
<pb n="KR4h0117_WYG_390-22a"/>
舟過巴東回首望巫峯十二逺連䕫<lb/>
　　　寄吏部彭亞卿<lb/>
秋風黄葉豈無情偏稱南歸日夜征客路江山如有待<lb/>
舊時琴鶴尚隨行秦廷完璧終無負同舎遺金乆自明<lb/>
才具濟時君獨歩一時聲價重連城<lb/>
　　　寄林諭徳<lb/>
一夜西風不世情布帆風飽晩猶征窺忩明月如相識<lb/>
拂地垂楊似送行青嶂暝連秋冷淡銀河低映水空明<lb/>
<pb n="KR4h0117_WYG_390-22b"/>
中宵不盡懐人意起看奎躔照鳳城<lb/>
　　　寄太僕王少卿<lb/>
蓴鱸忽起故鄉情千里歸橈幾日征但得青山舊隣在<lb/>
那言白晝錦衣行曉程驛路含烟暝晚泊漁燈隔岸明<lb/>
却憶右軍才俊逸詩名不讓謝宣城<lb/>
　　　同張内翰訪羅景明過磁溪偶成一律<lb/>
肩輿追逐過磁溪山犬無聲野鳥啼冐雨毎防苔徑滑<lb/>
穿林偏覺暮雲低人家引水舂雲碓野圃編荆䕶藥畦<lb/>
<pb n="KR4h0117_WYG_390-23a"/>
喜有瀛洲文伯在試将詩句共留題<lb/>
　　　同張内翰逰麻姑山<lb/>
一線天開玉柱峯峯前僧寺講時鐘棋盤便是三生石<lb/>
秋色偏宜五粒松雲外楓林無鳥韻雨中苔逕有人蹤<lb/>
東君載酒同行樂詩興何如酒興濃<lb/>
　　　過呂梁<lb/>
扁舟泛泛過房村滚滚河流勢欲奔疏鑿尚傳神禹績<lb/>
徃來偏荷聖君恩上洪舟楫牛牽䌫賣酒人家瓦作樽<lb/>
<pb n="KR4h0117_WYG_390-23b"/>
才具濟川俄頃事晩來沉醉傲詩魂<lb/>
　　　過清源<lb/>
重過清源歲暮天風光如舊見豐年回波拍按三千舞<lb/>
歸鴈聲寒五十絃珠履狐裘人似玉錦韀銀鐙馬連錢<lb/>
繁華不入詩人眼獨擁青綾日晏眠<lb/>
　　　和韓少叅貫道冩懐詩<lb/>
江行高掛夕船燈絶似浮杯野渡僧瘴雨蠻烟經幾許<lb/>
殘山剰水見多曽逺逰正可追司馬前定何湏問惠能<lb/>
<pb n="KR4h0117_WYG_390-24a"/>
同事有人親筆硯鼓琴奚事説孫登<lb/>
　　　謁黄陵廟<lb/>
佐禹勤勞八載間黄牛神化播塵寰當時水土慿刋濬<lb/>
今日舟航任徃還鹿角虎頭江上路錦屏螺髻廟前山<lb/>
經過詞客歌靈貺管内纔窺豹一斑<lb/>
　　　宿淛江驛<lb/>
傳舎薫風五月凉客懐如水正茫茫湖山翠滴芭蕉雨<lb/>
苔石青連薜荔墻醉飲忽驚蓬鬢短離愁偏入夜燈長<lb/>
<pb n="KR4h0117_WYG_390-24b"/>
青簾畵舫錢塘路錯認并州是故鄉<lb/>
　　　望餘干城<lb/>
逺市欲浮將郭遶好山終懶過江來平臨一水玻璃色<lb/>
下瞰千林翡翠堆鴉背斜陽飜睥睨雲中高閣望蓬萊<lb/>
碧潭長鎻蛟龍窟定有神光燭夜臺<lb/>
　　　逰絲和韻<lb/>
萬縷悠揚拂地垂東風有意不湏吹忩前映日穿疎箔<lb/>
花下留人掛接䍦逆旅挽回千里恨閨人惹起百年思<lb/>
<pb n="KR4h0117_WYG_390-25a"/>
無情最是㝷春者擊㫁逰鞭故故遲<lb/>
　　　和竹茶竈詩<lb/>
天地胚胎骨格幽渭侯那作晉風流銀鐺煮月當晴夜<lb/>
石鼎凝雲帶晩秋出處有時高士共炎凉無間故人稠<lb/>
玉甌金碾相將乆擬待春風到雅州<lb/>
　　　竹茶爐為僧題<lb/>
僧館高閒事事幽竹編茶具㵸清流氣蒸陽羡三春雨<lb/>
聲帶湘江兩岸秋玉杵夜敲蒼雪冷翠屏晴引碧雲稠<lb/>
<pb n="KR4h0117_WYG_390-25b"/>
禪翁托此重開社若箇知心是趙州<lb/>
　　　逺浦歸帆<lb/>
日暮大江平依微見歸艇幾幅飽西風湏㬰楚天逈<lb/>
　　　山寺晴嵐<lb/>
山郭媚晴曦浮嵐散芳樹鷄犬寂無聲人家巳深處<lb/>
　　　烟寺晩鐘<lb/>
百八振砰訇逺送斜陽暝烟際聲未沉歸僧在蘿逕<lb/>
　　　漁村落照<lb/>
<pb n="KR4h0117_WYG_390-26a"/>
返照射江臯寒鴉閃歸翼理棹回中流澹彼南山色<lb/>
　　　逺梅<lb/>
我居江北爾江南千里幽香鼻未參安得故園明月夜<lb/>
花前賔主共成三<lb/>
　　　夢梅<lb/>
西風昨夜到茅廬勾引吟魂㑹老逋羌管數聲驚别夢<lb/>
一天凉月碧忩虛<lb/>
　　　清源曲<lb/>
<pb n="KR4h0117_WYG_390-26b"/>
朱唇玉指品鸞簫一曲新翻澁未調報道客來猶不信<lb/>
果然門外繫蘭橈<lb/>
　　　無題<lb/>
雲外青山樹外樓雪花飛綴景偏幽奚奴欵段閒逰客<lb/>
恨殺朱簾不上鈎<lb/>
　　　和孔昭留别<lb/>
故國曽慿夢裏還關河迢逓豈知難春風門巷渾依舊<lb/>
獨有薔薇覆畵䦨<lb/>
<pb n="KR4h0117_WYG_390-27a"/>
　　　過銅鑼山<lb/>
摳衣振䇿過銅鑼山犬無聲野鳥歌逺近桑麻連巷陌<lb/>
讀書聲少力田多<lb/>
　　　倉頡廟<lb/>
鳥跡分明取象精人文宣朗鬼呑聲千年遺廟空山裏<lb/>
野雀猶來傍砌行<lb/>
　　　霍去病墓<lb/>
嫖姚勲業逈無前卜葬還容附帝阡不畏石麟荒草没<lb/>
<pb n="KR4h0117_WYG_390-27b"/>
山形猶見象祈連<lb/>
　　　節義臺<lb/>
一使匃奴乆不回為憐高義築崇臺鄉人千載思登眺<lb/>
肯使春風長草萊<lb/>
　　　龍尾溝<lb/>
當時仲逹號知兵此地如何駐魏營懼戰却甘巾幗辱<lb/>
至今溝水寂無聲<lb/>
　　　楊家城<lb/>
<pb n="KR4h0117_WYG_390-28a"/>
荒城斜枕渭河流麥隴青青半是秋三十六年全盛業<lb/>
不應歌舞悞揚州<lb/>
　　　青岡嶺<lb/>
晨炊巳畢度青崗石磴﨑嶇十里長勞苦不辭頻下馬<lb/>
曽聞蜀道嘆王陽<lb/>
　　　雲臺<lb/>
諸將匡成漢治隆崇臺圖像表元功于今不省丹青靣<lb/>
漠漠寒烟没㫁雲<lb/>
<pb n="KR4h0117_WYG_390-28b"/>
　　　江上諸峯<lb/>
㸃綴烟花繡作衣黛眉輕掃出羅幃分明記得巫山頂<lb/>
片片行雲帶雨歸<lb/>
　　　咏秋海棠<lb/>
道院舒遲見海棠錯教坡老恨無香娉婷獨立西風裏<lb/>
絶勝楊妃試晩粧<lb/>
　　　嚴光<lb/>
先生蹤跡等巢由明月清風一釣鈎可惜漢家勞物色<lb/>
<pb n="KR4h0117_WYG_390-29a"/>
釣臺終是老羊裘<lb/>
　　　無題<lb/>
春來玉腕痩三分懶曳瀟湘六幅裙景物撩人禁不得<lb/>
閒看亂絮擘晴雲<lb/>
　　　過安慶<lb/>
䨇揺畵槳到同安剪剪江風入夜寒東望池陽在何許<lb/>
青山盡處六江干<lb/>
　　　過池州<lb/>
<pb n="KR4h0117_WYG_390-29b"/>
人家星散一孤城堂扁從容尚得名日暮孤舟江上泊<lb/>
待明風雪逼人清<lb/>
　　黄冠見客<lb/>
年來最好鹿皮冠林下逢迎禮數寛天上故人多厚意<lb/>
㝷常對客不曽彈<lb/>
　　　題樵<lb/>
逺近人家逺近山丁丁長斧白雲間等閒斫㫁吳剛樹<lb/>
收拾堪㝷舊路還<lb/>
<pb n="KR4h0117_WYG_390-30a"/>
　　　題白菜<lb/>
露莖風葉味偏清咬盡能教百事成冩出一根常寓目<lb/>
知君忘却五侯鯖<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_390-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歷代詩選巻三百九十<lb/>
</p>
<p>
</p>
  </div>
</body>
</text>
</TEI>
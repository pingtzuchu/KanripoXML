<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百十三</head> <lb/>
    <p>
<pb n="KR4h0117_WYG_413-1a"/>
欽定四庫全書<lb/>
　石倉歴代詩選巻四百十三<lb/>
　　　　　　　　　　　　明　曹學佺　編<lb/>
　明詩次集四十七<lb/>
　　吳希賢<lb/>
　　　翰林同年繪像圖<lb/>
　　丁丑冬臘月二日侍讀倪舜咨以同年官翰林<lb/>
　　者十二人咸萃京師無復雲樹暌違之歎乃合<lb/>
<pb n="KR4h0117_WYG_413-1b"/>
　　燕玉河東之第且命工繪像各賦詩一章志之希<lb/>
　　賢適自南至故有是作<lb/>
歳聿云暮玉河之[田*耎]霰雪澄霽風日清妍君子有酒來<lb/>
我同年<lb/>
惟歳甲申聖人臨御風虎雲龍邂逅相遇登我諸友玉<lb/>
堂之署<lb/>
玉堂巍巍亦曰瀛洲十載登兹以遨以遊願言相朂無<lb/>
沗前修<lb/>
<pb n="KR4h0117_WYG_413-2a"/>
房杜既逺孰為我師協力同心惟王之毗云胡十載而<lb/>
多仳離<lb/>
如彼摶沙易渙以散今者具在式燕以衎穫菽采蕭逢<lb/>
此歳晏<lb/>
既搦爾管亦撫爾琴嗟我諸友東西北南言笑云云實<lb/>
諧我心<lb/>
　　　元宵㑹謝鳴治宅得必字韻<lb/>
京城重元宵鼇火及明發士女嘻以遊清歌遶天闕胡<lb/>
<pb n="KR4h0117_WYG_413-2b"/>
彼風雪雱而有此蕭瑟隂晴固難定兹㑹胡可必行樂<lb/>
須少年人生易華髪從此復何為且盡杯中物<lb/>
　　　上已倪舜咨㑹甕山得木字韻<lb/>
世路苦氛埃緬懷在山谷曉出西郭門珂馬紛相逐細<lb/>
草迷舊津屢問煩僮僕小徑入湖隂穿雲過林麓僧房<lb/>
霧露清石磴莓苔緑主人携酒至盤餐雜殽<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>杯行既<lb/>
已頻詩賦未能續逸思轉昬倦欲借籐牀宿歸驂不可<lb/>
留夕陽在林木<lb/>
<pb n="KR4h0117_WYG_413-3a"/>
　　　馮珮之之江西督學和宫諭謝木齋韻<lb/>
霜臺値春晩芳草都門多故人夙嚴駕欲别還相過感<lb/>
時愧余拙黄鳥丘之阿正學久蓁蕪異說紛蟬蛙西江<lb/>
逺可渉帆影天一涯吾道皦如日此去将如何贈君錦<lb/>
繡段聽君白玉珂鋤茅憶山徑濯錦夸天河願君更努<lb/>
力洙泗多流波<lb/>
　　　水口遇宗弟廷隆<lb/>
兄向江南還弟上金臺去水口一相逢離愁渺煙樹今<lb/>
<pb n="KR4h0117_WYG_413-3b"/>
兹一邂逅留君留不住欲為回車輪暫慰我朝暮天意<lb/>
復從人瀟瀟來夜雨<lb/>
　　　賞菊<lb/>
宦居感流序嗟此菊有芳皎皎玉露白采采金花黄冠<lb/>
裳集羣仙列宴瓊瑶堂黄流薦宫醴銀絲膾河魴華箋<lb/>
灑元露佳句紛琳琅栗里自閒適竹林徒疎狂所以達<lb/>
士飲顯允徳足将流連不可極夕陽明逺岡酒酣壺矢<lb/>
罷題詩對寒香<lb/>
<pb n="KR4h0117_WYG_413-4a"/>
　　　廣寒避暑應制<lb/>
火雲閣日燒層空炎蒸六月處處同翠華詰旦出深殿<lb/>
逺過霓裳仙子宫曰兹故是清虚府霧閣雲窗隔塵土<lb/>
珠簾影動凉吹輕琪樹隂隂正亭午玻瓈碗凍仙果香<lb/>
行厨又薦崑崙漿太平不唱羽衣曲南風一闋諧宫商<lb/>
紅爐萬國不可闖何時炎海回秋浸鋤禾田父苦塗泥<lb/>
暍道行人思息䕃臣心感之良惻然願均此施蘇顛連<lb/>
輿圖億載比喬嶽萬姓長歌堯舜年<lb/>
<pb n="KR4h0117_WYG_413-4b"/>
　　　題竹贈表兄徐齊紈庾使南歸<lb/>
銀牀風起雪夢酣鷓鴣日暮啼江南江南秋意滿林塢<lb/>
天仙握佩雲毶毶綬溪孫子壺南住平生賸有瀟湘趣<lb/>
翠袖年來别恨多且拾琴書賦歸去故園到日秋色䦨<lb/>
相看喜有青琅玕珊瑚石畔坐凉月自把瑤笙招紫鸞<lb/>
泠泠高興不可極人在瀛洲正相憶清風三徑莫教荒<lb/>
㑹卜他年來借宅<lb/>
　　　水石菖蒲為林孟和作<lb/>
<pb n="KR4h0117_WYG_413-5a"/>
滄江之波不盈掬小石稜層削寒玉曉露無聲墮古苔<lb/>
九節靈苖為誰緑蘭橈去後汀渚空濛濛疎雨吹煙叢<lb/>
囘琴㸃瑟邈何許風味泠然誰與同舉世紛紛競穠郁<lb/>
此草弃置無人録粉署仙郎最愛之寫向茅齋伴幽獨<lb/>
西風昨夜凉思多門前俗客稀經過銀箋翠管發佳興<lb/>
喚起疊山同作歌<lb/>
　　　壺山四景圖<lb/>
玉龍戰没馮夷府敗甲紛飛世難數平湖兩岸松竹隂<lb/>
<pb n="KR4h0117_WYG_413-5b"/>
等閒幻作玕琪圃丞相祠前孤月明熈寧橋下寒潮聲<lb/>
此時城東老逋客小棹夷猶月上行一篷春信梅花發<lb/>
詩興凌凌清徹骨<lb/>
郡城南靣山水深依稀八靣芙蓉岑山中花氣歛晴雨<lb/>
春禽啼罷春雲隂雲兮無心逐風起片影孤飛過渠水<lb/>
逶迤遙接城東樓萬里江湖望遊子橋梓坊前何日還<lb/>
白髪婆娑歳云晚<lb/>
翠壺之山凌碧虚層崕峭壁仙所居尋常秀色儘竒絶<lb/>
<pb n="KR4h0117_WYG_413-6a"/>
况有晴雲時巻舒我昔攀縁出雲表决眦遐天衆山小<lb/>
結廬擬向山中棲日日看雲聽啼鳥一朝雲起隨六龍<lb/>
我亦乗之登九重為霖未慰蒼生望慙愧清朝恩數隆<lb/>
只今還尋故山去浄掃雲軒與雲住<lb/>
長河浩浩寒無潮夜風吹雪聲蕭蕭平明日出耀晴彩<lb/>
萬樹璚花猶未消湖南畫管松篁裏錦帳氍毺人未起<lb/>
湖北朱樓翠幙深獸炭紅爐酌香<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹籬茅屋是誰家<lb/>
瓦鼎敲氷自煮茶布衣當年冷似鐵蹇驢隨處吟梅花<lb/>
<pb n="KR4h0117_WYG_413-6b"/>
笑渠富貴總塵俗一味清寒貧亦足<lb/>
　　　金臺别夢<lb/>
仙舟今去吳江東吳江之水何溶溶美人逺隔芙蓉浦<lb/>
伐木歌殘春思慵秋臺夜静月如水紙帳梅花情萬里<lb/>
夢魂幻作蝴蝶飛飛過瀛洲疾如駛瀛洲深處風景饒<lb/>
美人相見還相招開樽共話十年事客窗風雨聲瀟瀟<lb/>
好懷未罄忽驚覺景陽鐘動隣雞呌攬衣推枕起徬徨<lb/>
滿地花隂殘月照<lb/>
<pb n="KR4h0117_WYG_413-7a"/>
　　　竹石雙清次吳鼎儀先生韻為太守拙戒兄題<lb/>
吾家老兄好種竹昔年住在澄塘曲興來赤脚踏海石<lb/>
明月清風過楚澤湘君憐爾抱雅材天吳紫鳳繽紛來<lb/>
酒酣鼓瑟遺蒼佩鷓鴣飛下西日頽回看俗士甘軟美<lb/>
此竹眞堪與兄比夜窗風雨不知年客裏相逢故如此<lb/>
　　　梅花歌為禮曹吳以時作<lb/>
暗風吹雪拂鈴索月色蒼茫照官閣閣前老梅花無數<lb/>
開時偏近何郎幕璚英滿枝那可辨鐵榦孤撑瘦如削<lb/>
<pb n="KR4h0117_WYG_413-7b"/>
疎櫺度影見參差驀地浮香驚噴薄共言天工與真素<lb/>
坐使羣豪費吟噱吁嗟我生在閩海草堂住近城東郭<lb/>
江鄉十月少霜霰凍雨敲窗喧腷膊是時陽和漏消息<lb/>
千樹垂垂齊破萼仙妃香佩入娟妙淵客明珠成錯落<lb/>
凌晨見之饒幽興便促巾車走巖壑溪南春色眩醉眼<lb/>
驢背詩聯滿行槖邇來濶别十餘載舊時蹤跡今何若<lb/>
夢魂勞勞過淮浦歸思迢迢阻廬霍亦知人事半衰謝<lb/>
只有花開宛如昨欲傍寒枝問春信媿無健翼如鵰鶚<lb/>
<pb n="KR4h0117_WYG_413-8a"/>
長安驕兒愛桃李此軰俗眼難救藥主客中郎亦好竒<lb/>
寫入新圖慰飄泊感君慷慨發孤咏造化無端歸槖籥<lb/>
還擬相從探春去市頭豫買雙芒屩匡時有願及早償<lb/>
歳晚花前同引鶴<lb/>
　　　張克振歸順徳<lb/>
張君自是南海英風雲早歳摶鵬程杏園春事過十載<lb/>
看花浪作儒生榮風雲滿靣春衫碧客裏携書笑相覔<lb/>
玉堂尊酒意未闌親舍孤雲愁轉劇西風吹衣歸興便<lb/>
<pb n="KR4h0117_WYG_413-8b"/>
與君岐路齊揚鞭吳山越水路迢遞驚濤駭浪浮虛船<lb/>
殘臘催人惄如渴到此躊躇復言别行程杳杳隨江鴻<lb/>
鄉夢依依共明月高堂壽酒樂事多堂前雙桂春婆娑<lb/>
天倫自分足怡悅功名休歎成蹉跎故山薇蕨君莫採<lb/>
萬里青霄壮心在他年花發曲江春聽雨亭前重相待<lb/>
　　　族叔某之楊州司庾<lb/>
竹林明月低僕夫戒行色馬上朝回未解衣携壺走送<lb/>
城東陌紅塵十載飄客裾一官湖海誇新除公門無事<lb/>
<pb n="KR4h0117_WYG_413-9a"/>
足行樂便道逢人多寄書玉堂夜寒别思苦獨對孤燈<lb/>
聽殘雨夢裏不識雲海深夜夜相将過淮浦<lb/>
　　　烏山霽雪<lb/>
銀屏酒醴凍不消千山霽雪堆璚瑤曉來簷鵲報春信<lb/>
梅花開到城東橋城東詞客玉堂老老眼摩挲詩最好<lb/>
小窗呵筆賦新題千古寒光照吟槁<lb/>
　　　送陳舜舉<lb/>
銀燭高臺夜無端别思新朝廷初試士鄉國未歸人寥<lb/>
<pb n="KR4h0117_WYG_413-9b"/>
落江南意優游濮上春㝠鴻天咫尺京國是通津<lb/>
　　　表伯王静甫南還<lb/>
中歳悲行役高堂有老親亂山迷逺望歸路出通津樹<lb/>
暗江城雨花明驛舍春故園萱草色應待逺遊人<lb/>
　　　贈人<lb/>
離樽情不極歸路值深秋江晩楓如錦籬寒菊未金漸<lb/>
看千里隔愁說二毛侵忠孝吾人事相期罄此心<lb/>
　　　姨夫鄭司訓山水<lb/>
<pb n="KR4h0117_WYG_413-10a"/>
高士藏脩處而無車馬喧殘霞明島嶼芳草滿郊原黄<lb/>
葉雲邊徑青帘郭外村此中有佳趣難與俗人論<lb/>
　　　又<lb/>
千峰森玉㦸萬樹綴瓊枝天上同雲後山中霽雪時梅<lb/>
花東閣夢驢背灞橋詩獨有寒氊客談經坐絳帷<lb/>
　　　齋居八詠分得剪燭題<lb/>
燒燭茅廬下長吟思不迷金盤落灰燼清影照羈栖風<lb/>
度搖難定更殘刻漸低西窗千古意何夕重分題<lb/>
<pb n="KR4h0117_WYG_413-10b"/>
　　　挽林希哲<lb/>
此日湖山路霜風玉樹枝頓成千古别不盡百年悲丹<lb/>
桂秋香早青燈夜影遲嚴翁雙涕淚便是憶君時<lb/>
　　　送張養正都憲<lb/>
先生原将種東觀早蜚英統制新銜命羗胡已識名豈<lb/>
為投筆歎暫作請纓行沙草關南戍旌旗塞下營背人<lb/>
時草檄入幕夜談兵文武真兼濟忠勤定有成戰袍團<lb/>
繡廌介馬粲朱纓意氣呑羣羯勲庸播两京百年今故<lb/>
<pb n="KR4h0117_WYG_413-11a"/>
典萬里此長城宵旰憂心泰邊陲指日清關張非俊傑<lb/>
韓范本儒生佩得黄金印歸來謝聖明<lb/>
　　　陳師召之南京太常<lb/>
歌罷驪駒更問程老逢離别倍傷情論交况是髫年故<lb/>
結社須為晚歳盟蓬島天連鍾阜近容臺地並玉堂清<lb/>
迂疎願得從君後欲挽仙舟且莫行<lb/>
　　　屠元勲之南京寺丞得何字韻<lb/>
文學推君第一科紫金山色待經過相看盡道故人少<lb/>
<pb n="KR4h0117_WYG_413-11b"/>
欲别應愁芳草多列棘堂深新雨露判花筆在足陽和<lb/>
不知去住懷人地秋水芙蓉隔幾何<lb/>
　　　陳伯敭分教黄岡<lb/>
黄岡只在楚江頭書劒憐君賦逺遊歳晏乾坤䨇短鬢<lb/>
日斜湘沔一孤舟春風講道臨芹水夜月懷人上竹樓<lb/>
北閣先生定相憶應題尺楮慰窮愁<lb/>
　　　族祖静軒之平陽巡簡<lb/>
竹林斜月話匆匆不盡離愁思轉蓬書劒風塵今日别<lb/>
<pb n="KR4h0117_WYG_413-12a"/>
江湖樽酒幾時同寒城刁斗秋無警平野禾麻歳自豐<lb/>
去住相看情萬里音書莫惜附鱗鴻<lb/>
　　　羅明仲歸省<lb/>
看花同醉曲江春眼底光隂幾度新金匱寶文曾載筆<lb/>
白雲親舍奈勞人歸装渺渺都門道鄉思迢迢楚水濱<lb/>
諼草堂前謾回首紫霄高處是楓宸<lb/>
　　　丘安重下第<lb/>
未得看花入禁林橋門深處曳青衿九重已放依親詔<lb/>
<pb n="KR4h0117_WYG_413-12b"/>
半幅聊題惜别吟家在壺山煙樹底路歸寧海水雲潯<lb/>
多情惟有溪頭月長照劉蕡愛國心<lb/>
　　　送上人還莆<lb/>
十載關河雲水蹤忽驚春雨偃岩松傳來西竺千年法<lb/>
歸聽南峰五夜鐘錫響吳山驚虎豹杯浮閩海䕶魚龍<lb/>
題詩我憶曽遊處落日曇花意萬重<lb/>
　　　陳子學還莆<lb/>
哺抱難忘從母恩東風愁思滿棠村清樽邂逅渾如夢<lb/>
<pb n="KR4h0117_WYG_413-13a"/>
舊事凄凉豈忍言天闕衣冠饒雨露山城鐘漏自朝昬<lb/>
徵求可遣庭常静况是金橋禮義門<lb/>
　　　李祥進士父南塘先生還東廣<lb/>
已将忠孝語兒曹歸去揚帆駕海濤東郭栁條春後短<lb/>
南塘山色夢中高夜牀雷雨看龍劒天路風雲憶鳳毛<lb/>
酒債詩懷暫相引恩封指日賁林臯<lb/>
　　　送李賓之墜馬<lb/>
推敲直欲擅詞塲信馬那知墜馬傷瓦碎定為資政戲<lb/>
<pb n="KR4h0117_WYG_413-13b"/>
唇焦羞詫校書狂走緘吏去惟求藥問病人來暫下堂<lb/>
錯怪相思不相見芙蓉秋水滿芳塘<lb/>
　　　分題得卞将軍廟送李應禎中書<lb/>
清溪兵合戰塵昬此日臺城厭楚氛一代風波成逆節<lb/>
萬年忠藎說将軍精魂夜雨歸何處古廟春苔掩夕曛<lb/>
明到石頭拜遺像澤蘭汀芷有餘芬<lb/>
　　　送某歸省<lb/>
九曲溪頭駐曉驂幔亭峰與碧雲參仙人宴罷風吹袂<lb/>
<pb n="KR4h0117_WYG_413-14a"/>
客棹歌時月滿潭綵屋虹橋成寂莫澗花岩草自<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶<lb/>
此行為介庭闈壽異棗如𤓰可細探<lb/>
　　　李賓之歸省<lb/>
早識茶陵是故鄉扁舟三月過瀟湘定王臺下雪濤壮<lb/>
賈誼宅邊煙草長南澗蘋蘩勞夢想東風橋梓有輝光<lb/>
逢人盡説玉堂客年少無如此最良<lb/>
　　　朱清之清江觜巡簡<lb/>
清江巡簡大夫孫此日承恩出帝閽愧我中年厭離别<lb/>
<pb n="KR4h0117_WYG_413-14b"/>
為君沽酒洗愁魂城頭畫角天方曙沙上邏兵月正昬<lb/>
盡道為官莫尸素班資高下不須論<lb/>
　　　劉正郎山水圖<lb/>
尚書公署有餘閒時復披圖認故山交劒水清龍已去<lb/>
衍仙堂在鶴猶還空林行迹荒苔畔極浦帆檣落照間<lb/>
欲采蘋花渉江渚西風雙鬢未垂斑<lb/>
　　　題梅澗賀劉望脩父受封<lb/>
藤橋橋外清溪畔應是孤山處士家舎北梅花渾綽約<lb/>
<pb n="KR4h0117_WYG_413-15a"/>
歳寒風雨亂交加壺中香露春長在鏡裏流光鬢未華<lb/>
更欲驂鸞上天去仙郎已駕五雲車<lb/>
　　　蘭<lb/>
空谷有幽蘭久矣無人識君子來不來日斜思如織<lb/>
　　　寄余汝盛<lb/>
見月念故鄊愁緒縈心曲目極閩海南天低煙樹緑<lb/>
　　　山水小景為張同禹題<lb/>
江山渺何許此别難留住漢水遶襄城千里孤舟去<lb/>
<pb n="KR4h0117_WYG_413-15b"/>
　　　柬張同禹<lb/>
木落楚江晚渾無一紙書白雲隨望眼還似别離初<lb/>
　　　題天龍菴<lb/>
白雲西畔是天龍醉眼摩挲認舊蹤他日青山賦招隱<lb/>
隔溪流水數株松<lb/>
　　　野航<lb/>
半世高情付野航渚雲沙鳥此徜徉晚來亭館疑無路<lb/>
秋在蘆花月似霜<lb/>
<pb n="KR4h0117_WYG_413-16a"/>
　　　錢太醫山水圖<lb/>
灧灧溪流剪剪霞夕陽浦口白鷗沙美人只在滄洲上<lb/>
只尺相看隔藕花<lb/>
　　　讀明妃曲<lb/>
馬上琵琶淚眼枯黄雲沙磧隔單于從來妖艷傾人國<lb/>
在漢何如逺在胡<lb/>
　　　四景翎毛<lb/>
露濕湘桃色更殷枝頭啼鳥曉風寒數聲隠隠穿花去<lb/>
<pb n="KR4h0117_WYG_413-16b"/>
惆悵傷春人倚欄<lb/>
凍雀聲中梅正花春風入夜著山茶怪來巧鳥多情思<lb/>
白雪梢頭醉綘霞<lb/>
　　　牧牛圖次周鶴洲韻<lb/>
菰蒲深處鳥呼羣溪上蹄涔路不分日暮調禽忘歸去<lb/>
西山松火暗秋雲<lb/>
　　　詠梅送熊通政<lb/>
江南草色别來乆夢繞梅花思不禁何似拂衣歸去好<lb/>
<pb n="KR4h0117_WYG_413-17a"/>
小齋明月夜横琴<lb/>
　　　林邦賢山水圖<lb/>
流水平沙江路遙抱琴聊爾一相招知君故是清狂客<lb/>
春韭香時每見邀<lb/>
　　　題菊送弟希達<lb/>
漂泊那知在異鄉故園秋菊幾畨黄酒酣索筆還題畫<lb/>
珍重相期晚節香<lb/>
　　　夜明簾<lb/>
<pb n="KR4h0117_WYG_413-17b"/>
合浦珍珠光照夜結為簾幙價連城玉鈎不上黄昬後<lb/>
十二瓊樓月倍明<lb/>
　　　鸚鵡<lb/>
榻外松花午夢香喚人鸚鵡緑羅裳襧衡去後誰能賦<lb/>
隴樹愁雲幾斷腸<lb/>
　<lb/>
　<lb/>
　石倉歴代詩選巻四百十三<lb/>
</p>
<p>
</p>
  </div>
</body>
</text>
</TEI>
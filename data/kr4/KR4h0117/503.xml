<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五百三</head> <lb/>
    <p>
<pb n="KR4h0117_WYG_503-1a"/>
欽定四庫全書<lb/>
　石倉歴代詩選巻五百三<lb/>
　　　　　　　　　　　　明　曹學佺　編<lb/>
　明詩次集一百三十七<lb/>
　　繆璉<lb/>
　　　遊羅漢寺<lb/>
溪南有禪寺此地古來幽未問三生話先尋半日遊山<lb/>
林紅樹晩池水白蓮秋聊爾題詩句安能占上流<lb/>
<pb n="KR4h0117_WYG_503-1b"/>
　　　題獅藏精舍和黄文盛先生韻<lb/>
旁搜逺紹究𤣥微馬帳髙談夜卧遲金鐸聲揚多士化<lb/>
瑤琴音奏少人知夢回鳯扆長驚逺吟對獅峰屢獻竒<lb/>
滿眼交遊無限樂相看又過暮春時<lb/>
　　　送雲塘家兄之任臨髙<lb/>
聞説瓊臺好宦遊休言千里宦途修天門領鐸新承職<lb/>
闕里辭家不暫留花底離情添别酒馬頭春色壯吟眸<lb/>
鱣堂擬聽三台兆蚤寄音書置便郵<lb/>
<pb n="KR4h0117_WYG_503-2a"/>
　　　七夕夜酌别來寄雙峰黄先生<lb/>
曾記相逢當七夕星河炯炯鵲成橋竹松軒下詩情好<lb/>
瓜果庭中酒興饒寳篆焚香煙氣裊絳紗籠燭影光搖<lb/>
别來愁思知多少琪樹西風葉亂飄<lb/>
　　　贈江夏黄文弼先生和韻二首<lb/>
神武門前早掛冠爭如先巳卧江干竹窻酒醉春風暖<lb/>
梅屋詩成夜月寒塵榻久縁徐穉設瑤琴長為子期彈<lb/>
庸才欲結羣英㑹猶恐山樊雜蕙蘭<lb/>
<pb n="KR4h0117_WYG_503-2b"/>
考槃甘許留泉石製錦何須問織縑滿院啼鸎驚着椀<lb/>
一庭飛絮怕鈎簾玉堂風月心無慕茅舍煙霞志自厭<lb/>
穆地故人何處是雙峰雲樹幾回瞻<lb/>
　　　雲塘别墅<lb/>
獅山山下石泉清鑿得方塘一鑑平水面磨光雲影照<lb/>
天心沉碧月華明龍魚夜聽風雷化花木春承雨露榮<lb/>
佳致不同歌舞地藜牀燈火有書聲<lb/>
　　　送邑庠師劉先生致政歸浮梁<lb/>
<pb n="KR4h0117_WYG_503-3a"/>
振鐸談經事可誇詞源洶湧浩無涯幽情恐負青山宅<lb/>
歸興應懷黄菊花寒浦風髙先解榻秋江潮上便乘槎<lb/>
青氊事業休嗟冷苜蓿盤中道味賖<lb/>
　　　寄雲塘兄海南<lb/>
曾記臨岐别雁行歲華猶換幾風光瓊山天逺難飛夢<lb/>
姜被宵寒獨卧霜鱸鱠謾懐垂釣石鱣魚還集講經堂<lb/>
榮歸林下知何日聊寫封書思𣺌茫<lb/>
　　　泮林春意和邑庠師李希賢先生韻<lb/>
<pb n="KR4h0117_WYG_503-3b"/>
金闕紅雲曉正開除書榮捧八閩來長才已富三冬學<lb/>
健翼曾冲萬里回夜雨青藜明綘帳春風吟屐印蒼苔<lb/>
泮林剰得韶光趣池草詩成細品裁<lb/>
雲霄回首倦飛黄鐸振黌宫聲已揚虛館久懸延士榻<lb/>
寒氊長坐講經堂杏壇雨洽先生化槐市花期舉子忙<lb/>
他日功成宜顯擢鏘鏘鸞佩列朝廊<lb/>
數仞宮牆禮樂區洋洋儒教遍名都溪梅破玉年光換<lb/>
庭草留芳春意敷酒興每邀花下月詩情多寄柳邉湖<lb/>
<pb n="KR4h0117_WYG_503-4a"/>
堪誇一代斯文盛洙泗淵源有逺模<lb/>
　　　寄中山劉先生<lb/>
迢遞中山碧海東煙波無處下孤篷鸎花易逐春光暮<lb/>
雲樹空勞眼力窮流水音稀琴嬾奏致書郵逺雁難通<lb/>
多情只有西樓月一色嬋娟兩地同<lb/>
　　　次郭栢庄先生見寄韻<lb/>
小亭瀟洒晩凉天風遞荷香入酒筵流水琴音清奏曲<lb/>
博山爐篆細騰煙青蒲緑笋常留客羽扇綸巾半學仙<lb/>
<pb n="KR4h0117_WYG_503-4b"/>
世事到頭須自足休言騎鶴與腰纒<lb/>
　　　遊羅漢寺<lb/>
咫尺招提久倦登今朝乘興訪名僧空庭過雨苔偏滑<lb/>
老鉢藏龍水自澄雲伴鶴行松下露樵衝猿抱澗邊籐<lb/>
留題泉石歸來晚踏破前山翠幾層<lb/>
　　　同寧徳林柏山秀才家兄雲塘舎弟竹溪遊<lb/>
　　　　羅漢寺分韻得羅字<lb/>
春風衫子試香羅有客㩦壺别院過塵世得閒能幾日<lb/>
<pb n="KR4h0117_WYG_503-5a"/>
溪南休把醉人呵<lb/>
　　鄭鵬<hi>字于漢閩縣人有編苕集</hi>
　　　寓鐔城寫懐<lb/>
幽懐不成寐蟲聲苦喧啾披衣起待旦殘星屋西頭區<lb/>
區一寸心耿耿千百憂飯牛歌憤抑試問人知不<lb/>
　　　題畫<lb/>
流水盪白石浮雲礙青山亭臺倚蒼翠樓閣空濛間小<lb/>
橋日已暝採芝人獨還臨流者何為似昔扁舟閒<lb/>
<pb n="KR4h0117_WYG_503-5b"/>
　　　題崆峒圖夀祝永明<lb/>
吾聞崆峒山屼峍三萬丈星辰羅層顛雲霞罩蒼莽琪樹<lb/>
競芬芳石室廓𢎞敞伊昔廣成子於兹抱𤣥養日月參輝<lb/>
光天地同沆茫猗歟度闗翁千載契心賞拂袖凌紫霄跨<lb/>
鶴遥相訪欣然許相從無極恣來往祝君真仙姿襟懐多<lb/>
倜儻長謝軒冕榮亦澹聲色想諒是長往人不待智者<lb/>
奬慚予骨相凡齪齪墮塵網金光許共餐願言執鞭鞅<lb/>
　　　題醉漁圖<lb/>
<pb n="KR4h0117_WYG_503-6a"/>
去住一葉舟巻舒一竿竹朝從柳岸過夜向蘆汀宿魚<lb/>
多不賣錢村酒換盈斛鮮膾簇銀絲芳香雜野<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>老妻<lb/>
笑傾壺稚子歌撃筑醉來横短楫披襟坦便腹月明風<lb/>
露淨籧然睡方熟隨流任所之自信穏於屋嗟彼塵世<lb/>
間風波平地伏紱綬成拘攣車馬生跼蹙華亭鶴不聞<lb/>
千秋傷二陸<lb/>
　　　遊東禪次楊部君謙韻<lb/>
遊興殊未窮復此溪堂集焚香坐隠几塵心澹然戢輕<lb/>
<pb n="KR4h0117_WYG_503-6b"/>
颸侵葛凉微雨灑花濕竹懶卧不醒山色秀可挹子雲<lb/>
有髙詠載賡慙掇拾歸騎晚駸駸長空飛鳥急<lb/>
　　　治平燕集與吳次明蔡九逵文徴仲錢孔周王<lb/>
　　　　直夫湯子重王履吉<lb/>
扁舟出横塘直度彩雲橋治平忽在眼雙松見髙標開<lb/>
筵照湖水放歌凌紫霄諸賢各有適局戲爭盧梟揚帆<lb/>
指歸路斷鳥暮天遙倚篷有餘興明月不待招<lb/>
　　　題唐有懐畫扇<lb/>
<pb n="KR4h0117_WYG_503-7a"/>
儒仙本絶俗筆下開丹丘雲霞敞竒勝松桂凌深秋羣<lb/>
峰簇天外碧海芙蓉浮訊彼丘中人何當招我遊對之<lb/>
清興發岸幘浮青州<lb/>
　　　仕宦不得意二首<lb/>
仕宦不得意歸來出無車徒步義所安焉敢競馳驅一<lb/>
枝古笻杖瘦硬蒼玉如持之置左右出入聊相須<lb/>
仕宦不得意歸來食無魚平生黎蜆腸不羡甘與腴古<lb/>
人曲肱樂疏食飲水餘肯為區區者頓使初心渝<lb/>
<pb n="KR4h0117_WYG_503-7b"/>
　　　題靖節圖<lb/>
八旬彭澤令胡為賦歸來不為折腰勞亦豈為啣杯世<lb/>
事與心違感之良可哀見幾茍不早屈辱終難排柴桑<lb/>
五柳下茆屋荒蒼苔松菊喜猶存田園多草萊力耕課<lb/>
僮僕衣食聊自媒生死等蜉蝣軒冕輕塵埃勸酬雜農<lb/>
圃歡眤及孺孩意適輒有吟落筆忘敲推縱心信所如<lb/>
澗曲山之隈衡門向夕啓孤舟正沿洄妻子笑將迎雞<lb/>
犬亦喧豗乘化樂天命靡復縈所懷緬兹絶代人清風<lb/>
<pb n="KR4h0117_WYG_503-8a"/>
動九垓亷頑與立懦身沒名不灰我生千載後仰止心<lb/>
悠哉風簷讀公傳白日青天回<lb/>
　　　洗衣行<lb/>
若耶溪中新水滿女郎澣濯溪邊晚微波蕩岸濕金蓮<lb/>
返照侵衣明玉腕洗衣最恨啼痕多不洗啼痕將奈何<lb/>
杵重心忙臂轉弱斑斑血淚難消磨徘徊指顧荷花語<lb/>
妾愁莖内絲千縷摘來不斷復相聯誰識蓮中心更苦<lb/>
洗衣洗衣復洗衣菰蒲風急鴛鴦飛鴛鴦雙飛看漸杳<lb/>
<pb n="KR4h0117_WYG_503-8b"/>
何事人生不如鳥<lb/>
　　　秋江獨釣圖為許啓衷賦<lb/>
穹林昨夜商颷起面面芙蓉削空紫洞口寒泉一𣲖垂<lb/>
直瀉銀河數千里竹籬茅屋連山坡上方樓閣驚嵯峨<lb/>
輕車細馬謝塵跡梵僧野老時相過漁翁獨泛扁舟小<lb/>
百尺絲綸青嫋嫋松聲聒耳喧寒濤澹澹長空絶飛鳥<lb/>
殘月孤雲幾醉醒蘋花洲渚蘆花汀君不見磻溪釣叟<lb/>
年八十一顧成周有餘力<lb/>
<pb n="KR4h0117_WYG_503-9a"/>
　　　寄東庄老人<lb/>
東庄老人巢許儔林泉髙卧輕王侯半生畎畝有餘樂<lb/>
牙籖萬軸堆牀頭興來時或枝短䇿髙隴平溪恣登陟<lb/>
狂吟長嘯煙雲間世上千端慮俱息有酒不惜呼隣翁<lb/>
瓦盆滿注真珠紅山肴野<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>羅飣餖陶然撃壤歌重瞳<lb/>
空齋客去惟髙枕曉日穿窻猶未醒覺來好鳥花間啼<lb/>
坐對青山試新茗薜門蘿户日長闗笑看浮雲自往還<lb/>
明月半輪臨緑綺薰風一曲破朱顔吾聞此老驚且喜<lb/>
<pb n="KR4h0117_WYG_503-9b"/>
迢遞江山隔千里安得相從學弄丸一樽共醉東莊裏<lb/>
　　　題朱買臣負薪圖<lb/>
噫嘻此是朱買臣貌來未識真不真夜窻展玩發長嘆<lb/>
爾來四十誰相親凌晨引斧入山麓向晚出街來賣薪<lb/>
書聲隨擔不輟響孔顔恍惚交形神此時敝衣兼破笠<lb/>
他年紫綬輝朱輪庸儒奔走且駭汗舉頭悵望瞻車塵<lb/>
乃知窮達有定命古來如此非君身㑹稽愚婦君莫嗔<lb/>
于今更多白眼人<lb/>
<pb n="KR4h0117_WYG_503-10a"/>
　　　題元人畫<lb/>
峰巒馳突如奔馬萬頃澄江練光瀉閒庭邃館掩清秋<lb/>
嘉樹隂隂覆平野山椒寺隠見浮屠中流小艇懸輕蒲<lb/>
桃源輞川無乃是興來欲狂忘披圖<lb/>
　　　窻前小桃盛開不獲宴賞<lb/>
小桃春前疑無花幾回攀樹成咨嗟豈知時節自然到<lb/>
千枝萬蘂紛如麻今朝照眼如雲錦正好一樽相對飲<lb/>
無端塵事又相訪窻下無言欹倦枕<lb/>
<pb n="KR4h0117_WYG_503-10b"/>
　　　二蟲歎<lb/>
蛛絲網飛蟲日日足充飽蠶絲濟民生一身不自保事<lb/>
功大異報反施果物自為天梏之小人生全君子殪若<lb/>
比二蟲無乃似此理欲詰嗟無由起拍闌干雙淚流<lb/>
　　　禽言三首<lb/>
快快挿禾清明榖雨天氣和田中水滿禾易長轉眼便<lb/>
是人催科快快挿禾<lb/>
子歸子歸胡不歸田園既蕪屋成灰遲遲吾行當訴誰<lb/>
<pb n="KR4h0117_WYG_503-11a"/>
王門鼓瑟不如抱竽吹鬚髪改變筋力衰不歸不歸更<lb/>
何為<lb/>
提葫蘆沽美酒三百青銅何處有桃花落盡杏花殘十<lb/>
分春色今無九縱遇採樵人勒馬空回首况又多年失<lb/>
孟光一斗憑誰藏既久忍聽提壺休飲酒<lb/>
　　　發衢城<lb/>
晚發衢城外中宵宿逺岑亂雲迷客夢微雨碎鄉心犬<lb/>
吠知村近泉鳴覺澗深凄凉無復寐起坐更沉吟<lb/>
<pb n="KR4h0117_WYG_503-11b"/>
　　　曉行<lb/>
觸霧乘殘月肩輿趣曉程無林還鳥語非澗却流聲乳<lb/>
雉冲人起耕犍帶犢行兹遊真孟浪慚媿棄繻生<lb/>
　　　次鄭繼之南湖舊居<lb/>
使君湖上宅面面俯淪漪魚鳥馴相狎煙雲静興期畬<lb/>
人供谷蝀漁父課鸕鷀一被塵纓縳悠然繫夢思<lb/>
　　　春郊候同遊不至<lb/>
羇思寂無聊尋春過野橋草新兒馬逸柳穉乳鶯嬌俗<lb/>
<pb n="KR4h0117_WYG_503-12a"/>
事終難遣良朋亦費招胷中多磊磈謾詫酒能澆<lb/>
　　　寄翁世衡<lb/>
迎薰亭上景想見别來深庭竹添新玉園柑富晚金篆<lb/>
煙清午夢古畫續髙吟未得同幽賞空馳千里心<lb/>
　　　寄李尚賔<lb/>
别院隔塵囂髙懷未寂寥緑漪君子竹紅醉美人蕉湖<lb/>
海閒心健朋儕樂事饒客窻風雨夕時復夢招邀<lb/>
　　　晚酌池上<lb/>
<pb n="KR4h0117_WYG_503-12b"/>
碧月晚雲留清波細縠浮魚梭時一擲螢火忽雙流酒<lb/>
盡鄰僧續詩成穉子謳蕭然天地裡忘却異鄉愁<lb/>
　　　蔡九逵文徴仲王履約湯子重王履吉諸知已<lb/>
　　　　自吳來訪懽數日别去悵然増懐賦此奉寄<lb/>
憶昔從諸彦真同弟與兄每躭文事樂時泛酒船行歲<lb/>
月蹉跎意湖山感慨情今朝重把袂應笑二毛生<lb/>
　　　夜宿奔牛鎮感事<lb/>
颯颯風號樹蕭蕭雨打篷暮林已歸鳥逺寺亦鳴鐘絲<lb/>
<pb n="KR4h0117_WYG_503-13a"/>
盡傷貧女塲空泣老農微官慚寄禄為爾輟朝饔<lb/>
　　　芝城除夕<lb/>
薄宦遷移日江城歲暮天可憐新白髪還對舊青氊故<lb/>
國餘千里浮生又一年東風翻巧勝吾意總蕭然<lb/>
　　　饒陽九日<lb/>
此地逢重九蕭條倍往年愁深竹葉裏秋老菊花邊避<lb/>
俗從元亮登髙憶惠連西風欺短鬢一任葛巾偏<lb/>
　　　回舟<lb/>
<pb n="KR4h0117_WYG_503-13b"/>
已達王門禮還登使者舟片帆開曉日髙枕卧中流葭<lb/>
葦迷荒渡鸕鷀立淺洲終年厭羈束聊此作清遊<lb/>
　　　哭王履吉<lb/>
夢裡西川路分明舊石湖鴒原聲正急慈竹淚同枯川<lb/>
嶽還靈氣風雲負壯圖一杯澆宿草何日到東吳<lb/>
　　　途中七十<lb/>
行年當七十旅邸遇生朝蒲節過三日松醪醉一瓢市<lb/>
朝空礰碌林壑好逍遙寄語王門客㝠鴻不可招<lb/>
<pb n="KR4h0117_WYG_503-14a"/>
　　　月夜放舟追次蘇長公金山寺廻文詩韻<lb/>
潮來湧浪觸堤傾逺覺村中火滅明橋峻駕空浮影曲<lb/>
櫓新搖月呌聲清迢迢思繞青林暝拍拍懷舒緑野晴<lb/>
遙寄好詩新恨洗碧雲凝處去鴻輕<lb/>
　　　天寜寺山房<lb/>
山房鎮日伴僧閒景物依稀與意闗絃管日敎來好鳥<lb/>
畫圖天為列青山池留芳草供佳句竹引清泉滌醉顔<lb/>
勝事前林尤可賞鷺鷥朝去暮飛還<lb/>
<pb n="KR4h0117_WYG_503-14b"/>
　　　寄許黄門啓衷<lb/>
一别年華又兩更望中雲樹總愁生激昂未信終無地<lb/>
慰藉常懷最有情給舍長聞新諫草客窻還對舊書檠<lb/>
祝君萬里身長健鄉國衣冠仗主盟<lb/>
　　　自遣<hi>寓開化寺</hi>
但得身閒好讀書不妨貧病似相如春花世事開仍落<lb/>
秋雨人情密又疎窻外好山青入坐門前細水緑穿渠<lb/>
令人翻憶磻溪老笑把長竿學釣魚<lb/>
<pb n="KR4h0117_WYG_503-15a"/>
　　　秋江寫望<lb/>
睡起推篷望去津眼前文物動新吟紅酣樹杪斜陽墮<lb/>
黛薄天邊逺岫沉雁落平沙秋野闊魚吹髙浪暮江深<lb/>
平生最是躭竒勝肯為飄零負此心<lb/>
　　　東軒曉起有懐陳徳階<lb/>
春寒簾幙䕶重重髙卧東軒適性慵千里闗山千里夢<lb/>
五更風雨五更鐘情懷聊寄樽中酒歲月驚看鏡裏容<lb/>
何處鶯聲頻到耳令人搔首憶元龍<lb/>
<pb n="KR4h0117_WYG_503-15b"/>
　　　寄林利正<lb/>
愛君瀟灑寓金臺乘興追尋日幾回神女多情離楚峽<lb/>
阮郎何事别天台也知壯志珍龍劍不管春愁損燕釵<lb/>
回首緑隂青子密空教杜牧悵重來<lb/>
　　　宿宣風館和伯安王公韻<lb/>
屋後青山過雨痕門前新水赴溪渾風聲偃稻翻平野<lb/>
日脚穿雲射遠村世路多岐還委曲長懷最苦是黄昏<lb/>
家鄉迢遞音書杳腸斷深林蜀帝魂<lb/>
<pb n="KR4h0117_WYG_503-16a"/>
　　　舟艤衡湘登石鼓書院<lb/>
蒸湘到此雙流合石鼓朱陵日夜浮終古乾坤留勝槩<lb/>
千年文藻仰前修平蕪落日漁歌晩逺漢西風雁字秋<lb/>
徙倚危欄望南嶽恍然身世在瀛洲<lb/>
　　　宿靈川呈諸同事<lb/>
偶來寄宿靈川城眼前野景宜野情白雲䕶山曉未起<lb/>
蒼苔繡石秋還明獨行忽見碧潭影一曲儗荅滄浪聲<lb/>
宦途流轉無定在翻憐聚散如浮萍<lb/>
<pb n="KR4h0117_WYG_503-16b"/>
　　　清明虎丘陪祀有作<lb/>
虎阜名藍近古城年年陪祀及清明生公舊石莓苔老<lb/>
陸羽香泉蝌蚪生劍氣已隨塵土沒霸圖惟見草煙横<lb/>
古今何限興亡事不盡遊人感慨情<lb/>
　　　松江舟上<lb/>
獨乘輕舸適雲間三月春光尚未還風雨昨宵仍陣陣<lb/>
草花沿路正斑斑堪憐涸轍修鱗困不似危巢老鶻閒<lb/>
笑我飄零成底事醉看長劍一開顔<lb/>
<pb n="KR4h0117_WYG_503-17a"/>
　　　送春<lb/>
不見紅芳空緑隂臨堦聊把一杯傾須知四序循環理<lb/>
莫訝三更杜宇聲棗杏看看催火改園林處處有蟬鳴<lb/>
王孫可恨歸來晚芳草凄凄萬里情<lb/>
　　　虎丘飲餞舟中書呈諸親友<lb/>
畫舫夷猶野水濵異鄉相見轉相親岸傍灌木長含雨<lb/>
樹裏啼鶯巧避人髙閣平舒千里目浮生未定百年身<lb/>
深杯到手休辭醉更與從容盡幾廵<lb/>
<pb n="KR4h0117_WYG_503-17b"/>
　　　九日懐姑蘇諸友因柬孔周<lb/>
轉徙江湖底事忙空餘雙鬢髪蒼蒼休嗟不遇馮唐老<lb/>
且學風流賀監狂稚子解歌秋水句美人偏阻菊花觴<lb/>
伊誰此際偏相念獨倚闌干憶斐堂<lb/>
　　　和徐秋官用中雨夜愁醒韻<lb/>
暮雲忽共再相期客舍凄凉就卧遲潤入琴書猶未覺<lb/>
寒生枕簟已先知廟堂不見茆茨漏鐘鼎寧懷畎畝飢<lb/>
廣厦萬間思大庇少陵忠愛寔吾師<lb/>
<pb n="KR4h0117_WYG_503-18a"/>
　　　過常山示兒輩<lb/>
蝸角蠅頭底事勞髙牙大纛愧英豪敝裘慣被青山笑<lb/>
破帽頻將白髪搔忽見梅花驚歲暮强斟竹葉借顔醄<lb/>
不才棄置應吾分出處方將戒爾曹<lb/>
　　　覽鏡二首<lb/>
頗覺衰容倍昔年敢將飄泊怨皇天求齊應悔徒工瑟<lb/>
作賦曾聞不值錢幽谷蘭荃長寂寞春風桃李易芳妍<lb/>
羈懷正爾無聊賴何處聲聲叫杜鵑<lb/>
<pb n="KR4h0117_WYG_503-18b"/>
九萬扶搖志已訛情如籠鳥自慵歌春風又見新桃李<lb/>
鄉夢長懸舊薜蘿不事冶遊非興減尚躭微禄奈貧何<lb/>
晨興盥櫛臨青鏡惟見蕭蕭白髪多<lb/>
　　　青雲樓<lb/>
青雲樓上日徘徊風景平臨四面開宿霧每將城鎖斷<lb/>
夕陽長送鳥飛回萬家煙火湖山裏千里帆檣浦溆隈<lb/>
幾度輒興鄉國思援毫欲賦愧非才<lb/>
　　　殘菊<lb/>
<pb n="KR4h0117_WYG_503-19a"/>
不忍臨堦把酒鍾蕭條籬落淡煙中秋光轉眼渾如夢<lb/>
色相從前本是空直以盛衰觀物理莫將成敗恨天工<lb/>
明年儗辦今年醉只恐人如踏雪鴻<lb/>
　　　登平逺見亡友許啓衷書扁感而賦此<lb/>
城市山林榜尚懸洞江居士久升仙忍過嵩嶽遷鶯地<lb/>
愁憶燕臺對榻年詩草闌珊誰為輯酒籌零落竟無傳<lb/>
古梅耆宿今俱朽俯仰乾坤一惘然<lb/>
　　　雨坐<lb/>
<pb n="KR4h0117_WYG_503-19b"/>
元宵纔過又花朝美好光隂孟浪消屈指兼旬疎酒盞<lb/>
苦心臨水送詩瓢簡編相與權支遣風雨生增更寂寥<lb/>
小大乾坤咸自適鵾鵬何必哂鶴鷯<lb/>
　　　偶書<lb/>
聰明不及前貧賤只如故感此惜流光援琴寫心素<lb/>
　　　水月亭<lb/>
四徹澹空明清輝映寒玉欲將五十絃中夜彈一曲<lb/>
　　　湖山觀<lb/>
<pb n="KR4h0117_WYG_503-20a"/>
樓閣搖清波亭臺隠孤嶼時聽笙簫聲雲端下仙侶<lb/>
　　　坐<lb/>
樓外雨初收樓中人獨愁一聲何處雁驚破五湖秋<lb/>
　　　題文徴仲小景<lb/>
竹橋横小澗泉響落空山惟有幽棲客扁舟恣往還<lb/>
　　　春行<lb/>
一溪桃雨流紅去萬壑松風響翠來即景欲吟吟未得<lb/>
春衫隨處坐莓苔<lb/>
<pb n="KR4h0117_WYG_503-20b"/>
　　　悼亡<lb/>
獨倚江樓賦大招澘然雙淚落春潮潮聲和淚東流急<lb/>
流到錢塘十五橋<lb/>
　　　送于光弟還閩<lb/>
清貧宦邸嘆淹留又向吳門上去舟遙想西堂風雨夕<lb/>
也應孤枕夢蘇州<lb/>
　　　昭君<lb/>
黄金底事賂傳神未必丹青勝似真只道君王明萬里<lb/>
<pb n="KR4h0117_WYG_503-21a"/>
寧知不識掖庭人<lb/>
　　　餘千道中<lb/>
樹繞前灣水拍堤白雲極目遠天低春光己逐飛花盡<lb/>
猶有多情鳥自啼<lb/>
雨颺東風亂打篷聲聲都入客愁中一春閒却登山屐<lb/>
且向江湖訪釣翁<lb/>
　<lb/>
　<lb/>
<pb n="KR4h0117_WYG_503-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻五百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五十九</head> <lb/>
    <p>
<pb n="KR4h0117_WYG_059-1a"/>
欽定四庫全書<lb/>
　石倉歴代詩選巻五十九<lb/>
　　　　　　　　　　　　明　曹學佺　編<lb/>
　中唐十三<lb/>
　　張籍<hi>字文昌蘇州人</hi>
　　　宛轉行<lb/>
華屋重翠幄綺席雕象牀逺漏微更疎薄衾中夜凉爐<lb/>
氣暗徘徊寒燈背斜先妍姿結宵態寢覺幽夢長宛轉<lb/>
<pb n="KR4h0117_WYG_059-1b"/>
復宛轉憶君更未央<lb/>
　　　懐友<lb/>
人生有行役誰能如草木别離感中懐乃為我桎梏百<lb/>
年受命短光景良不足念我别離者願懐日月促平地<lb/>
施道路車馬往不復空知為良田秋望禾黍熟端居無<lb/>
儔侣日夜禱耳目立身難自覺常恐憂與辱窮賤無閒<lb/>
暇疾病多嗜慾我思携手人逍遙任心腹<lb/>
　　　夜懐<lb/>
<pb n="KR4h0117_WYG_059-2a"/>
窮居積逺念轉轉迷所歸幽蕙零落色暗螢參差飛病<lb/>
生秋風簟淚墮明月衣無愁坐寂寞重使奏清徽<lb/>
　　　野居<lb/>
貧賤易為適荒郊亦安居端坐無餘思彌樂古人書秋<lb/>
田多良苖野水多遊魚我無耒與網安得充廩厨寒天<lb/>
白日短簷下煖我軀四肢漸寛柔中腸鬱不舒多病減<lb/>
志氣為客足憂虞況復時節晩覧景獨踟蹰<lb/>
　　　西州<lb/>
<pb n="KR4h0117_WYG_059-2b"/>
羌胡據西州近甸無邊城山東収税租養我防塞兵胡<lb/>
騎來無時居人常震驚嗟我五陵間農者罷耘耕邊頭<lb/>
多殺傷士卒難全形郡縣發丁役丈夫各征行生男不<lb/>
能養懼身有姓名良馬不念秣烈士不茍營所願除國<lb/>
難再逢天下平<lb/>
　　　離怨<lb/>
切切重切切秋風桂枝折人當少年嫁我當少年别念<lb/>
君非征行年年長逺途妾身甘獨殁髙堂有舅姑山川<lb/>
<pb n="KR4h0117_WYG_059-3a"/>
豈遙逺行人自不返<lb/>
　　　寄逺曲<lb/>
羙人來去春江暖江頭無人湘水滿浣紗石上水禽栖<lb/>
江南路長春日短蘭舟桂楫常渡江無因重寄雙瓊璫<lb/>
　　　行路難<lb/>
湘東行人長嘆息十年離家歸未得弊裘羸馬苦難行<lb/>
僮僕饑寒少筋力君不見牀頭黄金盡壯士無顔色龍<lb/>
蟠泥中未有雲不能生彼升天翼<lb/>
<pb n="KR4h0117_WYG_059-3b"/>
　　　征婦怨<lb/>
九月匃奴殺邊將漢軍全没遼水上萬里無人収白骨<lb/>
家家城下招魂葬婦人依倚子與夫同居貧賤心亦舒<lb/>
夫死戰塲子在腹妾身雖存如晝燭<lb/>
　　　寄衣曲<lb/>
織素縫衣獨苦辛逺因囘使寄征人官家亦自寄衣去<lb/>
貴從妾手着君身髙堂姑老無侍子不得自到邊城裏<lb/>
慇懃為㸔初着時征夫身上宜不宜<lb/>
<pb n="KR4h0117_WYG_059-4a"/>
　　　送逺曲<lb/>
戲馬臺南山簇簇山邊飲酒歌别曲行人醉後起登車<lb/>
席上回尊勸僮僕青天漫漫覆長路逺遊無家安得往<lb/>
願君到處自題名他日知君從此去<lb/>
　　　築城詞<lb/>
築城處千人萬人抱把杵重重土堅試行錐軍吏執鞭<lb/>
催作遲來時一年深磧裏盡着短衣渴無水力盡不得<lb/>
休杵聲杵聲未定人皆死家家飬男當門尸今日作君<lb/>
<pb n="KR4h0117_WYG_059-4b"/>
城下土<lb/>
　　　猛虎行<lb/>
南山圵山樹冥冥猛虎白日繞林行向晩一身當道食<lb/>
山中麋鹿盡無聲年年養子在空谷雌雄上山不相逐<lb/>
谷中近窟有山林長向村家取黄犢五陵年少不敢射<lb/>
空來林下㸔行迹<lb/>
　　　别離曲<lb/>
行人結束出門去幾時更踏門前路憶昔君初納采時<lb/>
<pb n="KR4h0117_WYG_059-5a"/>
不言身屬遼陽戍早知今日當别離成君家計良為誰<lb/>
男兒生身自有役那得誤我少年時不如逐君征戰死<lb/>
誰能獨老空閨裏<lb/>
　　　求仙行<lb/>
漢皇欲作飛仙子年年採藥東海裏蓬萊無路海無邊<lb/>
方士舟中相枕死招搖在天廻白日甘泉玉樹無仙實<lb/>
九皇真人終不下空向離宫祠太乙丹田有氣凝素華<lb/>
君能保之昇絳霞<lb/>
<pb n="KR4h0117_WYG_059-5b"/>
　　　古釵嘆<lb/>
古釵墮井無顔色百尺泥中今復得鳯凰宛轉有古儀<lb/>
欲為首餙不稱時女伴傳㸔不知主羅袖拂拭生光輝<lb/>
蘭膏己盡股半折雕文刻様無年月雖離井底入匣中<lb/>
不用還與墮時同<lb/>
　　　各東西<lb/>
遊人别一東復一西出門相背兩不返惟信車輪與馬<lb/>
蹄道路悠悠不知處山髙海濶誰辛苦逺遊不定難寄<lb/>
<pb n="KR4h0117_WYG_059-6a"/>
書日日空尋别時語浮雲上天雨墮地暫時㑹合終離<lb/>
異我今與子非一身安得死生不相棄<lb/>
　　　節婦吟<lb/>
君知妾有夫贈妾雙明珠感君纒綿意繫在紅羅襦妾<lb/>
家髙樓連苑起良人執㦸明光裏知君用心如日月事<lb/>
夫誓擬同生死還君明珠雙淚垂何不相逢未嫁時<lb/>
　　　讌客詞<lb/>
上客不用顧金覊主人有酒君莫違請君㸔取園中花<lb/>
<pb n="KR4h0117_WYG_059-6b"/>
地上漸多枝上稀山頭樹影不見石溪水無風暎更碧<lb/>
人人齊醉起舞時誰覺翻衣與倒幘明朝花盡人己去<lb/>
此地獨來空繞樹<lb/>
　　　傷歌行<lb/>
黄門詔下促収捕京兆尹繫御史府出門無復部曲隨<lb/>
親戚相逢不容語辭成謫尉南海州受命不得湏臾留<lb/>
身着青衫騎惡馬東門之外無送者郵夫防吏急喧驅<lb/>
往往驚墮馬蹄下長安里中荒大宅朱門已除十二㦸<lb/>
<pb n="KR4h0117_WYG_059-7a"/>
髙堂舞榭鏁管絃美人遙望西南天<lb/>
　　　吳宫怨<lb/>
吳宫四面秋江水江清露白芙蓉死吳王醉後欲更衣<lb/>
座上美人嬌不起宫中千門復萬尸君恩反復誰能數<lb/>
君心與妾既不同徒向君前作歌舞茱萸滿宫紅實垂<lb/>
秋風嫋嫋生繁枝姑蘇臺上夕燕罷他人待寢還獨歸<lb/>
白日在天光在地君今那得長相棄<lb/>
　　　北邙行<lb/>
<pb n="KR4h0117_WYG_059-7b"/>
洛陽北門北邙道喪車轔轔入秋草車前齊唱薤露歌<lb/>
髙墳新起日峨峨朝朝暮暮人送𦵏洛陽城中人更多<lb/>
千金立碑髙百尺終作誰家柱下石山頭松栢半無主<lb/>
地下白骨多於土寒食家家送紙錢鳥鳶作巢銜上樹<lb/>
人居朝市未解愁請君暫向北邙遊<lb/>
　　　闗山月<lb/>
秋月明朗闗山上山中行人馬蹄響闗山秋來雨雪多<lb/>
行人見月唱邊歌海邊茫茫天氣白胡兒夜度黄龍磧<lb/>
<pb n="KR4h0117_WYG_059-8a"/>
軍中探騎暮出城伏兵暗處低旌㦸沙磧連天霜草平<lb/>
野駝尋水磧中鳴隴頭風急鴈不下沙塲苦戰多流星<lb/>
可憐萬里闗山道年年戰骨多秋草<lb/>
　　　少年行<lb/>
少年從獵出長楊禁中新拜羽林郎獨到輦前射雙虎<lb/>
君王手賜黄金璫日日闘雞都市裏贏得寳刀重刻字<lb/>
百里報讐夜出城平明還在娼樓醉遙聞虜到平陵下<lb/>
不待詔書行上馬斬得名王獻桂宫封侯起第一日中<lb/>
<pb n="KR4h0117_WYG_059-8b"/>
不同六郡良家子百戰始取邊城功<lb/>
　　　白頭吟<lb/>
請君膝上琴彈我白頭吟憶昔君前嬌笑語兩情宛轉<lb/>
如縈素宫中為我起髙樓更開花池種芳樹春天百草<lb/>
秋始衰棄我不待白頭時羅襦玉珥色未暗今朝已道<lb/>
不相宜楊州青銅作明鏡暗中持照不見影人心回互<lb/>
自無窮眼前好惡那能定君恩己去若再返菖蒲花開<lb/>
月長滿<lb/>
<pb n="KR4h0117_WYG_059-9a"/>
　　　覊旅行<lb/>
逺客出門行路難停車斂䇿在門端荒城無人霜滿路<lb/>
野火焚橋不得度寒蟲入窟鳥歸巢僮僕問我誰家去<lb/>
行尋田頭暝未息雙轂長轅礙荆棘緑岡入澗投田家<lb/>
主人舂米為夜食晨雞喔喔茒屋傍行人起掃車上霜<lb/>
舊山已别行己逺身計未成難復返長安陌上相識稀<lb/>
遙望天門白日晩誰能聽我辛苦行為向君前歌一聲<lb/>
　　　妾薄命<lb/>
<pb n="KR4h0117_WYG_059-9b"/>
薄命嫁得良家子無事從軍去萬里漢家天子平四夷<lb/>
䕶羌都尉裹屍歸念君此行為死别對君裁縫泉下衣<lb/>
與君一日為夫婦千年萬歲亦相守君愛龍城征戰功<lb/>
妾願青樓歌樂同人生各各有所欲詎得將心入君腹<lb/>
　　　楚宫行<lb/>
章華宫中九月時桂花未落紅橘垂江頭騎火照輦道<lb/>
君王夜從雲夢歸霓旌鳯葢到雙闕臺上重重歌吹發<lb/>
千門萬戸開相當燭籠左右列成行下輦更衣入洞房<lb/>
<pb n="KR4h0117_WYG_059-10a"/>
洞房侍女盡焚香玉階羅幃㣲有霜齊言此夕樂未央<lb/>
玉酒湛湛盈華觴絲竹次第鳴中堂巴姬起舞向君王<lb/>
迴身垂手結明璫願君千年萬年壽朝出射麋夜飲酒<lb/>
　　　白紵歌<lb/>
皎皎白紵白且鮮將作春衣稱少年裁縫長短不能定<lb/>
自持刀尺向姑前復恐蘭膏汗纎指常遣傍人収墮珥<lb/>
衣裳着時寒食下還把玉鞭鞭白馬<lb/>
　　　牧童詞<lb/>
<pb n="KR4h0117_WYG_059-10b"/>
逺牧牛遶村四面禾黍稠陂中饑烏啄牛背令我不得<lb/>
戯壠頭入陂草多牛散行白犢時向蘆中鳴隔堤吹葉<lb/>
應同伴還鼓長鞭三四聲牛羣食草莫相觸官家截爾<lb/>
頭上角<lb/>
　　　沙上行呈裴相公<lb/>
長安大道沙為堤早風無塵晩無泥宫中玉漏下三刻<lb/>
朱衣導騎丞相來路傍髙樓息歌吹千車不行行者避<lb/>
街官閭吏相傳呼宫前十里惟空衢白麻詔下移相印<lb/>
<pb n="KR4h0117_WYG_059-11a"/>
新堤未成舊堤盡<lb/>
　　　永嘉行<lb/>
黄頭鮮卑入洛陽胡兒持㦸升明堂晉家天子作降虜<lb/>
公卿齊走如牛羊紫陌旌旛暗相觸家家雞犬驚上屋<lb/>
妾今出門隨亂兵夫死眼前不敢哭九州諸侯自顧土<lb/>
無人領兵來䕶主北人避胡多在南南人至今能晋語<lb/>
　　　採蓮曲<lb/>
秋江岸邊蓮子多採蓮女兒凭船歌青房圓實齊戢戢<lb/>
<pb n="KR4h0117_WYG_059-11b"/>
争前競折漾微波試妝緑莖下尋藕斷處絲多刺傷手<lb/>
白練束腰袖半巻不揷玊釵牽梳淺船中未滿度前洲<lb/>
借問阿誰家住逺歸時共待暮潮上自弄芙蓉還蕩槳<lb/>
　　　賈客樂<lb/>
金陵向西賈客多船中生長樂風波欲發移船近江口<lb/>
船頭祭神各澆酒停杯共説逺行期入蜀經蠻誰别離<lb/>
金多衆中為上客夜夜算緡眠獨遲秋江初月猩猩語<lb/>
孤帆夜發瀟湘渚水工持檝防暗灘直過山邊及前侣<lb/>
<pb n="KR4h0117_WYG_059-12a"/>
年年逐利西復東姓名不在縣籍中農夫税多長辛苦<lb/>
棄業寜為販寳翁<lb/>
　　　江南曲<lb/>
江南人家多橘樹吳姬舟上織白苧土地卑濕饒蟲蛇<lb/>
連木為㵺入江住江村亥日長為市落帆度橋來浦裏<lb/>
青莎覆城竹為屋無井家家飲潮水長干午日沽春酒<lb/>
髙髙酒旗懸江口娼樓兩岸懸水栅夜唱竹枝留北客<lb/>
江南風土懽樂多悠悠處處盡經過<lb/>
<pb n="KR4h0117_WYG_059-12b"/>
　　　薊北旅思<lb/>
日日望鄉國空歌白苧詞長因送人處憶得别家時失<lb/>
意還獨語多愁祗自知客亭門外柳析盡向南枝<lb/>
　　　江南春<lb/>
江南楊柳春日暖地無塵渡口過新雨夜來生白蘋晴<lb/>
沙鳴乳燕芳樹醉遊人向晩青山下誰家祭水神<lb/>
　　　西樓望月<lb/>
城西樓上月復是雪晴時寒夜共來望思鄉獨下遲幽<lb/>
<pb n="KR4h0117_WYG_059-13a"/>
光落水塹净色遍霜枝明日千里去此中還别離<lb/>
　　　山中古祠<lb/>
春草空祠墓荒林唯鳥飛記年碑石在經亂祭人稀野<lb/>
䑕縁朱帳隂塵葢畵衣近來潭水黑時見宿龍歸<lb/>
　　　漁陽將<lb/>
塞深沙草白都䕶領燕兵放火燒奚帳分旗築漢城下<lb/>
營看嶺勢尋雪覺人行更向桑乾北擒生問磧名<lb/>
　　　送南遷客<lb/>
<pb n="KR4h0117_WYG_059-13b"/>
去去逺遷客瘴中衰病身青山無限路白首不歸人海<lb/>
國戰騎象蠻州市用銀一家分幾處誰見日南春<lb/>
　　　薊北春懐<lb/>
渺渺水雲外别來信音稀因逄過江使却寄在家衣問<lb/>
路更愁逺逢人空説歸今朝薊城北又見塞鴻飛<lb/>
　　　贈同谿客<lb/>
幽居得相近煙景每寥寥共伐臨谿樹同為過水橋自<lb/>
教青鶴舞分採紫芝苖更愛南峰住尋君路恐遙<lb/>
<pb n="KR4h0117_WYG_059-14a"/>
　　　望行人<lb/>
秋風窓下起旅鴈向南飛日日出門望家家行客歸無<lb/>
因見邊使空待寄寒衣獨倚青樓暮煙深鳥雀稀<lb/>
　　　送越客<lb/>
見説孤帆去東南到㑹稽春雲剡溪口殘月鏡湖西水<lb/>
鶴沙邊立山鼯竹裏啼謝家曾住處煙洞入應迷<lb/>
　　　夜到漁家<lb/>
漁家在江口潮水入柴扉行客欲投宿主人猶未歸竹<lb/>
<pb n="KR4h0117_WYG_059-14b"/>
深村路逺月出釣船稀遥見尋沙岸春風動草衣<lb/>
　　　宿臨江驛<lb/>
楚驛南渡口夜深來客稀月明見潮上江静覺鷗飛旅<lb/>
宿今己逺此行猶未歸離家乆無信又聽搗寒衣<lb/>
　　　送蠻客<lb/>
借問炎州客天南幾日行江連惡谿路山遶夜郎城桞<lb/>
葉瘴雲濕桂叢蠻鳥聲知君却廻日記得梅花名<lb/>
　　　送逺客<lb/>
<pb n="KR4h0117_WYG_059-15a"/>
南原相送處秋水草還生同作憶鄉客如今分路行因<lb/>
誰寄歸信漸逺問前程明日重陽節無人上古城<lb/>
　　　上國贈日南僧<lb/>
獨向雙峰老松門閉兩涯翻經依貝葉掛衲落藤花甃<lb/>
石新開井穿林自種茶時逢海南客蠻語問誰家<lb/>
　　　征西將<lb/>
黄沙北風起半夜又翻營戰馬雪中宿探人氷上行深<lb/>
山旗未展隂磧鼔無聲幾道征西將同収碎葉城<lb/>
<pb n="KR4h0117_WYG_059-15b"/>
　　　山中秋夜<lb/>
寂寂山景静幽人歸去遲横琴當月下壓酒及花時冷<lb/>
露濕茆屋暗泉衝竹籬西峰採藥伴此夕恨無期<lb/>
　　　宿江店<lb/>
野店臨西浦門前有橘花停燈待賈客賣酒與漁家夜<lb/>
静江水白路迴山月斜閒尋泊船處潮落見平沙<lb/>
　　　嶺外逄故人<lb/>
過嶺萬餘里旅遊經此稀相逢去家逺共説幾時歸海<lb/>
<pb n="KR4h0117_WYG_059-16a"/>
上見花發瘴中唯鳥飛炎州望鄉伴自識北人衣<lb/>
　　　寄紫閣隱者<lb/>
紫閣氣沉沉先生住處深有人時得見無路可相尋夜<lb/>
鹿伴茅屋秋猿守栗林唯應採靈藥更不别營心<lb/>
　　　夜宿黑竈谿<lb/>
夜到碧谿裏無人秋月明逢幽更移宿取伴亦探行花<lb/>
下紅泉色雲西乳鶴聲明朝記歸處石上自書名<lb/>
　　　送友人歸山<lb/>
<pb n="KR4h0117_WYG_059-16b"/>
出山成北首重去結茅廬移石修廢井掃龕盛舊書開<lb/>
田留杏樹分洞與僧居長在幽峰裏樵人見亦踈<lb/>
　　　霅溪西亭晩望<lb/>
霅水碧悠悠西亭柳岸頭夕隂生逺岫斜照逐迴流此<lb/>
地動歸思逄人方倦遊吳興耆舊盡空見白蘋洲<lb/>
　　　送新羅使<lb/>
萬里為朝使離家今幾年應知舊行路却上逺歸船夜<lb/>
泊避蛟窟朝炊求島泉悠悠到鄉國還望海西天<lb/>
<pb n="KR4h0117_WYG_059-17a"/>
　　　宿廣徳寺寄從舅<lb/>
古寺客堂空開簾四面風移牀動栖鴿停燭聚飛蟲閒<lb/>
卧逐凉處逺愁生静中林西微月色思與寗家同<lb/>
　　　酬裴僕射朝回寄韓吏部<lb/>
獨愛南闗裏山晴竹杪風從容朝早退瀟洒客常通按<lb/>
曲新亭上移花逺寺中惟應有吏部詩酒每相同<lb/>
　　　送嚴大夫之桂州<lb/>
旌斾過湘潭幽竒得徧探莎城百越北行路九疑南有<lb/>
<pb n="KR4h0117_WYG_059-17b"/>
地多生桂無時不養蠶聽歌難辨曲風俗自相諳<lb/>
　　　贈海東僧<lb/>
别家行萬里自説過扶餘學得中州語能為外國書依<lb/>
方収海藻持呪取龍魚更問同來伴天台幾處居<lb/>
　　　寄漢陽故人<lb/>
知君漢陽住煙樹逺重重歸使雨中發寄書燈下封同<lb/>
時買江塢今日别雲松欲問新移室青蘿最北峰<lb/>
　　　送安西將<lb/>
<pb n="KR4h0117_WYG_059-18a"/>
萬里海西路茫茫邊草秋計程沙塞口望伴驛峰頭雪<lb/>
暗非時宿沙深獨去愁塞鄉人易老莫住近畨州<lb/>
　　　題李山人幽居<lb/>
襄陽南郭外茅屋一書生無事焚香坐有時尋竹行畫<lb/>
苔藤杖細踏石笋鞋輕應笑風塵客區區逐世名<lb/>
　　　早春閒遊<lb/>
年長身多病偏冝作冷官從來閒坐慣漸覺出門難樹<lb/>
影新猶薄池光晩尚寒遙聞有花發騎馬暫行㸔<lb/>
<pb n="KR4h0117_WYG_059-18b"/>
　　　和左司元郎中秋居<lb/>
自知清静好不要問時豪就石安琴枕穿松厭酒槽山<lb/>
情因月甚詩語入秋髙身外無餘事唯應筆硯勞<lb/>
　　　經王處士原居<lb/>
舊宅誰相近唯僧近竹闗庭閒雲滿井窓曉雪通山來<lb/>
客半留宿借書多寄還明時未中歳莫便一生閒<lb/>
　　　没蕃故人<lb/>
前年討月支城上没全師蕃漢斷消息死生長别離無<lb/>
<pb n="KR4h0117_WYG_059-19a"/>
人収廢帳歸馬識殘旗欲祭疑君在天涯哭此時<lb/>
　　　送流人<lb/>
獨向長城北黄雲暗塞天流名屬邊將舊業作公田擁<lb/>
雪添軍壘収氷當井泉知君住應老湏記别鄉年<lb/>
　　　襄國别友<lb/>
曉色荒城下相㸔秋草時獨遊無定計不欲道來期别<lb/>
處去家逺愁中驅馬遲歸人渡煙水遙映野棠枝<lb/>
　　　送南客<lb/>
<pb n="KR4h0117_WYG_059-19b"/>
行路雨翛翛青山盡海頭天涯人去逺嶺北水空流夜<lb/>
市連銅柱巢居屬象州來時舊相識誰向日南遊<lb/>
　　　送閩僧<lb/>
幾夏京城住今朝獨逺歸修行四分律䕶净七條衣谿<lb/>
寺黄橙熟沙田紫芋肥九龍潭上路同去客應稀<lb/>
　　　過賈島野居<lb/>
青門坊外住行坐見南山此地去人逺知君終日閒蛙<lb/>
聲籬落下草色戸庭間好是經過處惟愁暮獨還<lb/>
<pb n="KR4h0117_WYG_059-20a"/>
　　　送僧遊五臺兼謁李司空<lb/>
逺去見雙節因行上五臺化樓侵曉出雪路向春開邊<lb/>
寺連烽去胡兒聽法來定知廵禮後解夏始應迴<lb/>
　　　送李評事遊越<lb/>
未習風塵事初為吴越遊露沾湖草濕日照海山秋梅<lb/>
市門何在蘭亭水尚流西陵待潮處知汝不勝愁<lb/>
　　　憶盧常侍寄華山鄭隱者<lb/>
獨住三峰下年深學煉丹一間松葉屋數片石花冠酒<lb/>
<pb n="KR4h0117_WYG_059-20b"/>
待山中飲琴將洞裏彈開門移逺竹剪草出幽蘭荒壁<lb/>
通泉架晴崖曬藥壇寄知騎省客長向白雲看<lb/>
　　　送鄭尚書出鎮南海<lb/>
逺鎮承新命王程不假催班行争路送恩賜併時來牙<lb/>
斾從城展兵符到府開蠻聲喧夜市海色浸潮臺畫角<lb/>
天邊月寒闗嶺上梅共知公望重多是隔年迴<lb/>
　　　贈梅處士<lb/>
早聞聲價滿京城頭白江湖放曠情講易自傳新註義<lb/>
<pb n="KR4h0117_WYG_059-21a"/>
題詩不著舊官名近移馬跡山前住多向牛頭寺裏行<lb/>
天子如今議封禪應將束帛請先生<lb/>
　　　早朝寄白舍人嚴郎中<lb/>
皷聲初動未聞雞羸馬街中踏凍泥燭暗有時衝石柱<lb/>
雪深無處認沙堤常叅班裏人猶少待漏房前月欲西<lb/>
鳯闕星郎離去逺金門開處入還齊<lb/>
　　　題韋郎中新亭<lb/>
起得幽亭景最新碧沙池上更無塵琴書㸔盡猶嫌少<lb/>
<pb n="KR4h0117_WYG_059-21b"/>
松竹栽多亦稱貧名酒欲開期好客朝衣暫脱見閒身<lb/>
成名同日官連署此處經過有幾人<lb/>
　　　送楊州判官<lb/>
應得煙霞出俗心茒山道士共追尋閒憐鶴貎偏能畫<lb/>
暗辨桐聲自作琴長嘯每來松下坐新詩堪向雪中吟<lb/>
征南幕裏多賓客君獨相知較最深<lb/>
　　　贈王祕書<lb/>
早在山東聲價逺曾將竒䇿佐嫖姚賦來詩句無閒語<lb/>
<pb n="KR4h0117_WYG_059-22a"/>
老去官班未在朝身屈祗聞詞客歎家貧多見野僧招<lb/>
獨從書閣歸時晩春水渠邊㸔桞條<lb/>
　　　贈賈島<lb/>
籬落荒凉僮僕饑樂遊原上住多時蹇驢放飽騎將出<lb/>
秋巻装成寄與誰拄杖傍田尋野菜封書乞米趂時炊<lb/>
姓名未上登科記身屈惟應内史知<lb/>
　　　送韓侍御歸山<lb/>
聞君乆卧在雲間為佐嫖姚未得還新結茒廬招隱士<lb/>
<pb n="KR4h0117_WYG_059-22b"/>
獨騎驄馬入深山九靈洞口行應到五粒松枝醉亦攀<lb/>
明日河聲出城去家僮不復掃柴闗<lb/>
　　　送楊少尹赴蒲城<lb/>
官為本府當身榮因得還鄉任野情自廢田園今作主<lb/>
每逄耆老不呼名舊遊寺裏僧應識新别橋邊樹已成<lb/>
公事况閒詩更好筆牀携去上山行<lb/>
　　　寄和州劉使君<lb/>
别離已乆猶為郡閒向春風倒酒缾送客將過沙口堰<lb/>
<pb n="KR4h0117_WYG_059-23a"/>
㸔花多上水心亭曉來江氣連城白雨後山光滿郭青<lb/>
到此詩情應更逺醉中髙詠有誰聽<lb/>
　　　贈李杭州<lb/>
仙郎白首未歸朝應為蒼生領六條惠化州人乆清浄<lb/>
髙情野鶴共逍遙竹間虚舘無朝訟山畔青田長夏苖<lb/>
終日政閒惟獨坐開門長望浙江潮<lb/>
　　　寄蘇州白二十三使君<lb/>
三朝出入紫微臣頭白金章未在身登第早年同座主<lb/>
<pb n="KR4h0117_WYG_059-23b"/>
題詩今日異州人閶門桞色煙中逺茂苑鶯聲雨後新<lb/>
此處吟詩向山寺知君忘却曲江春<lb/>
　　　送稽亭山寺僧<lb/>
師住稽亭髙處寺斜廊曲閣倚雲開山門十里松間入<lb/>
泉澗三重洞裏來名岳尋遊今己徧佳城禮謁便應回<lb/>
舊房到日閒吟後林下還登説法臺<lb/>
　　　送汀州元使君<lb/>
曾成趙北歸朝計因拜王門最好官為郡暫辭雙鳯闕<lb/>
<pb n="KR4h0117_WYG_059-24a"/>
全家逺過九龍灘山鄉祗有輸蕉戸水鎮應多飬鴨欄<lb/>
地僻尋常來客少刺桐花發共誰看<lb/>
　　　宿雲亭<lb/>
清浄當深處虚明向逺開巻簾無俗客應只見雲來<lb/>
　　　梅溪<lb/>
自愛新梅好行尋一徑斜不教人掃石恐損落來花<lb/>
　　　茶嶺<lb/>
紫芽連白蘂初向嶺頭生自看家人摘尋常觸露行<lb/>
<pb n="KR4h0117_WYG_059-24b"/>
　　　竹巖<lb/>
獨入千竿裏緑巖踏石層笋頭齊欲出更不許人登<lb/>
　　　寄西峰僧<lb/>
松暗水涓涓夜凉人未眠西峰月猶在遙憶草堂前<lb/>
　　　禪師<lb/>
獨在西峰頂年年閉石房定中無弟子人到為焚香<lb/>
　　　涇州塞<lb/>
行道涇州塞惟聞羌戍<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>道邊古雙堠猶記向安西<lb/>
<pb n="KR4h0117_WYG_059-25a"/>
　　　野田<lb/>
漠漠野田草草中牛羊道古墓無子孫白楊不得老<lb/>
　　　岸花<lb/>
可憐岸邊樹紅蕋發青條東風吹渡水衝著木蘭橈<lb/>
　　　送蜀客<lb/>
蜀客南行祭碧雞木綿花發錦江西山橋日晩行人少<lb/>
時見猩猩樹上啼<lb/>
　　　送元結<lb/>
<pb n="KR4h0117_WYG_059-25b"/>
昔日同遊漳水邊如今重説恨綿綿天涯相見還離别<lb/>
客路秋風又幾年<lb/>
　　　蠻州<lb/>
瘴水蠻中入洞流人家多住竹棚頭一山直上無城郭<lb/>
惟見松牌記象州<lb/>
　　　與賈島閒遊<lb/>
水北原南草色新雪消風暖不生塵城中車馬應無數<lb/>
解得閒行有幾人<lb/>
<pb n="KR4h0117_WYG_059-26a"/>
　　　哭孟寂<lb/>
曲江院裏題名處十九人中最少年今日春光君不見<lb/>
杏花零落寺門前<lb/>
　　　送蕭逺弟<lb/>
街北槐花傍馬蹄病身相送出門遲與君别後秋風夜<lb/>
拈得新詩説向誰<lb/>
　　　送許處士<lb/>
髙情自與俗人踈獨向藍谿僻處居㑹到白雲長取醉<lb/>
<pb n="KR4h0117_WYG_059-26b"/>
可能窓下讀閒書<lb/>
　　　送眰師<lb/>
九星臺下煎茶别五老峰頭覔寺居吟得新詩旋相寄<lb/>
人來請莫逹空書<lb/>
　　　憶故州<lb/>
累石為山伴野夫自収靈藥讀仙書如今身是他州客<lb/>
每見青山憶舊居<lb/>
　　　送客遊蜀<lb/>
<pb n="KR4h0117_WYG_059-27a"/>
行盡青山到益州錦城樓下二江流杜家曾向此中住<lb/>
為到浣花谿水頭<lb/>
　　　感春<lb/>
逺客悠悠任病身誰家池上又逢春明年各自東西去<lb/>
此地㸔花是别人<lb/>
　　　别客<lb/>
青山歴歴水悠悠今日相逢明日秋繫馬城邊楊桞樹<lb/>
為君沽酒暫淹留<lb/>
<pb n="KR4h0117_WYG_059-27b"/>
　　　法雄寺東樓<lb/>
汾陽舊宅今為寺猶有當時歌舞樓四十年來車馬絶<lb/>
古槐深巷暮蟬愁<lb/>
　　　寄故人<lb/>
静曲閒房病客居蟬聲滿樹槿花踈故人祗在藍田縣<lb/>
强半年來未得書<lb/>
　　　隣婦哭征夫<lb/>
雙鬟初合便分離萬里征夫不得隨今日軍回身己殁<lb/>
<pb n="KR4h0117_WYG_059-28a"/>
去時鞍馬别人騎<lb/>
　　　同韋員外開元觀尋時道士<lb/>
觀裏初晴竹樹凉閒行共到最髙房昨來官罷無生計<lb/>
欲就師求斷糓方<lb/>
　　　重陽日至峽道<lb/>
無限青山行己盡廻㸔忽覺逺離家逢髙欲飲重陽酒<lb/>
山菊今朝未有花<lb/>
　　　秋思<lb/>
<pb n="KR4h0117_WYG_059-28b"/>
洛陽城裏見秋風欲作歸書意萬重復恐匆匆説不盡<lb/>
行人臨發又開封<lb/>
　　　憶逺<lb/>
行人猶未有歸期萬里初程日暮時惟愛門前雙桞樹<lb/>
枝枝葉葉不相離<lb/>
　　　玉仙舘<lb/>
長谿新雨色如泥野水隂雲盡向西楚客天南行漸逺<lb/>
山山樹裏鷓鴣啼<lb/>
<pb n="KR4h0117_WYG_059-29a"/>
　　　張蕭逺雪夜同宿<lb/>
數卷新遊蜀地詩長安僻巷得相隨草堂雪夜擕琴宿<lb/>
説似青城館裏時<lb/>
　　　凉州詞<lb/>
鳯林闗裏水東流白草黄榆六十秋邊將皆承主恩澤<lb/>
無人解道取凉州<lb/>
　　　華清宫<lb/>
温泉流入漢離宫宫樹行行浴殿空武帝時人今欲盡<lb/>
<pb n="KR4h0117_WYG_059-29b"/>
青山空閉御墻中<lb/>
　　　寄李渤<lb/>
五度谿頭躑躅紅嵩陽寺裏講時鐘春山處處行應好<lb/>
一月㸔花到幾峰<lb/>
　　　尋仙<lb/>
谿頭一徑入青崖處處仙居隔杏花更見峰西幽客説<lb/>
雲中猶有兩三家<lb/>
　　　同白侍郎杏園贈劉郎中<lb/>
<pb n="KR4h0117_WYG_059-30a"/>
一去瀟湘頭己白今朝始見杏花春從來遷客應無數<lb/>
重到花前有幾人<lb/>
　　　題僧院<lb/>
聞師行講青龍院本寺往來多少年静掃空房惟獨坐<lb/>
千莖秋竹在簷前<lb/>
　　　吳歌詞<lb/>
庭前春鳥啄林聲紅夾羅襦縫未成今朝社日停針線<lb/>
起向朱櫻樹下行<lb/>
<pb n="KR4h0117_WYG_059-30b"/>
　　　逢賈島<lb/>
僧房逢著欵冬花出寺行吟日己斜十二街中春雪遍<lb/>
馬蹄今去入誰家<lb/>
　　　楚妃怨<lb/>
梧桐葉下黄金井横架轆轤牽素綆美人初起天未明<lb/>
手拂銀瓶秋水冷<lb/>
　　　離宫怨<lb/>
髙堂别館連湘渚長向春光開萬戸荆王去去不復來<lb/>
<pb n="KR4h0117_WYG_059-31a"/>
宫中美人自歌舞<lb/>
　　　成都曲<lb/>
錦江近西煙水緑新雨山頭荔枝熟萬里橋邊多酒家<lb/>
遊人愛向誰家宿<lb/>
　　　寒塘曲<lb/>
寒塘沈沈桞葉疎水暗人語驚栖鳬舟中少年醉不起<lb/>
持燭照水射遊魚<lb/>
　　　春别曲<lb/>
<pb n="KR4h0117_WYG_059-31b"/>
長江春水緑堪染蓮葉出水大如錢江頭橘樹君自種<lb/>
那不長繫木蘭船<lb/>
　　　臺城<lb/>
臺城六代競豪華結綺臨春事最奢萬戸千門成野草<lb/>
祗縁一曲後庭花<lb/>
　　　春詞<lb/>
新妝面面下朱樓深鎻春光一院愁行到中庭數花朶<lb/>
蜻蜓飛上玊搔頭<lb/>
<pb n="KR4h0117_WYG_059-32a"/>
　　　傷愚溪<lb/>
桞門竹巷依依在野草青苔日日多縱有鄰人解吹笛<lb/>
山陽舊侣更誰過<lb/>
　　　其二<lb/>
溪水悠悠春自來草堂無主燕飛回隔簾惟見中庭草<lb/>
一樹山榴依舊開<lb/>
　　　聽舊宫人穆氏唱歌<lb/>
曽隨織女渡天河記得雲間第一歌休唱貞元供奉曲<lb/>
<pb n="KR4h0117_WYG_059-32b"/>
當時朝士己無多<lb/>
　　　楊桞枝詞<lb/>
煬帝行宫汴水濵數株殘桞不勝春晩來風起花如雪<lb/>
飛入宫墻不見人<lb/>
　　　宿都庭有懐<lb/>
雷雨湘江起卧龍武陵樵客躡仙蹤十年楚水楓林下<lb/>
今夜初聞長樂鐘<lb/>
　　　無題<lb/>
<pb n="KR4h0117_WYG_059-33a"/>
桃蹊桞陌好經過燈下妝成月下歌為是襄王故宫地<lb/>
至今猶有細腰多<lb/>
　　　堤上行<lb/>
酒旗相望大堤頭堤下連檣堤上樓日暮行人争渡急<lb/>
槳聲幽軋滿中流<lb/>
　　　其二<lb/>
江南江北望煙波入夜行人相應歌桃葉傳情竹枝怨<lb/>
水流無限月明多<lb/>
<pb n="KR4h0117_WYG_059-33b"/>
　　　楊州送客<lb/>
南行直入鷓鴣羣萬歳橋邊一送君聞道望鄉聽不得<lb/>
梅花暗落嶺頭雲<lb/>
　　　秋山<lb/>
秋山無雲復無風溪頭㸔月出深松草堂不閉石牀静<lb/>
葉間墮露聲重重<lb/>
　　　寄府吏<lb/>
野外尋花共作期今朝出郭不相隨待君公事有閒日<lb/>
<pb n="KR4h0117_WYG_059-34a"/>
此地春光應過時<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_059-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷五十九<lb/>
</p>
<p>
</p>
  </div>
</body>
</text>
</TEI>
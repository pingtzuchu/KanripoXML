<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百七十九</head> <lb/>
    <p>
<pb n="KR4h0117_WYG_379-1a"/>
欽定四庫全書<lb/>
　石倉歴代詩選卷三百七十九<lb/>
　　　　　　　　　　　　明　曹學佺　編<lb/>
　明詩次集十三<lb/>
　　商輅<lb/>
　　　蘭蕙圖<lb/>
蘭蕙比君子其徳為不孤人物雖云異氣味乃匪殊托<lb/>
根深林下不與桃李俱妖艷任紛紛貞姿恒自如共言<lb/>
<pb n="KR4h0117_WYG_379-1b"/>
王者香宜為禁苑居一朝移植後雨露恣霑濡芬芳異<lb/>
凡卉馥郁盈天衢採擷足紉佩把玩堪怡娛發舒似遲<lb/>
晩蠲潔無終初誰將幽静意寫此蘭蕙圖對之逐清賞<lb/>
塵慮焉能紆呼童出門巷止回俗士車<lb/>
　　　至日<lb/>
佳節當長至相遇值休假主人重愛客開宴乗閒暇香<lb/>
醪發新篘時殽供美炙獸炭擁巨爐銀燭照髙榭宗伯<lb/>
與司冦丰采殊醖藉同浙更同朝同命嵇吕駕于時一<lb/>
<pb n="KR4h0117_WYG_379-2a"/>
陽復羣陰漸退舍皓月清光流此景天所借杯行不停<lb/>
手坐久寧問夜主賔管鮑儔才思李杜亞劇談意轉新<lb/>
勝味如啖蔗幸兹際熙洽皇風徧夷夏顧余菲薄資職<lb/>
業慚造化良㑹感知已素懷盡傾瀉醉後惜分携留詩<lb/>
一相謝<lb/>
　　　題春景山水<lb/>
愛此佳山水春來景更妍四郊青嶂合孤岫白雲連地<lb/>
逈輪蹄絶峰危石磴懸小橋臨曲澗逺浦接平田鬱鬱<lb/>
<pb n="KR4h0117_WYG_379-2b"/>
林間寺潺潺竹下泉桑麻凝暮靄榆栁繞晴川寳殿凌<lb/>
千尺茅堂敞數椽僧歸西嶺月漁釣北溪煙倒浸沈波<lb/>
塔閒横古渡船樓髙平見日松老不知年鳥度浮嵐外<lb/>
鷗飛落照邊吟笻芳草逕酒斾杏花天隔㟁聞鶯語開<lb/>
軒待鶴旋砌苔深染黛林籟細鳴絃有路通仙境無塵<lb/>
逺市㕓終依丹鳳闕未結赤松縁家山在圖畫觸目思<lb/>
飄然<lb/>
　　　挽胡忠安公<lb/>
<pb n="KR4h0117_WYG_379-3a"/>
五紀朝廷士巋然鶴髪疎望尊周太保職重漢尚書捧<lb/>
日心常在包荒量有餘門墻儀範逺空自望懸車<lb/>
　　　應制西洋駒<lb/>
天生駿骨真竒哉貢之逺自西洋來西洋神駒何所致<lb/>
雲霧晦暝初降胎身簇丹砂蹄削玉月鏡夾瞳耳批竹<lb/>
追風掣電氣如虹裔夷得此那敢畜當時皇祖御宸極<lb/>
徳化覆冒西南國海不揚波條不鳴重譯來朝靡虚日<lb/>
豈無犀象與珠貝不貴異物貴良驥玉階控獻聖情怡<lb/>
<pb n="KR4h0117_WYG_379-3b"/>
振鬛驕嘶如有意天閑自此識龍種駑駘一見覺神悚<lb/>
孳生歲歲蕃且息廐櫪充牣如雲湧郊壇有事備威儀<lb/>
錦韀寳絡光陸離和鸞前道恣容與凡馬不許争驅馳<lb/>
　　　山水<lb/>
浮雲積翠山稜層煙波浩𣺌滄江横就中風景如武陵<lb/>
乂疑方壺與蓬瀛髙人妙得丹青趣展素揮毫若神助<lb/>
巖嶢峭絶瀉飛流嵐岫溟濛鎖雲霧楓榆隔㟁羊腸遶<lb/>
漁舟蕩漾忘昬曉人間何處有此景願一登臨散懷抱<lb/>
<pb n="KR4h0117_WYG_379-4a"/>
　　　其二<lb/>
蒼崕萬仞髙挿天銀河直與南溟連畫工繹思寫縑素<lb/>
天涯地角來筆端晴巒曉嶂空翠濕水色湖光𣺌無極<lb/>
依稀逺樹含紫煙隱隱平林帯秋色夢中忽向君山遊<lb/>
君山一髪青如蚪覺來披圖賦新句瀟湘雲夢清氣浮<lb/>
　　　九鷥圖<lb/>
晴煙曉散垂楊堤垂楊嫋嫋臨清溪風景依稀二三月<lb/>
蘭苕杜若連芳蹊溪頭紛然集羣鷺形影相隨復相顧<lb/>
<pb n="KR4h0117_WYG_379-4b"/>
翹沙戲渚咸自適界水衝風飛更舞飢則窺魚飽則栖<lb/>
弋羅不到無嫌猜參差態度形殊别緑楊深處恣徘徊<lb/>
孤髙格瀟灑性不逐烏鳶不逐隼平生雅趣雲水俱一<lb/>
片閒心煙雨静毿毿毛羽勝霜雪數聲呌徹滄波月宛<lb/>
如野鶴出塵埃回視凡禽總殊絶誰人巧奪造化工九<lb/>
鷥寫入丹青中非惟潔白堪比徳所貴體物存心胸乗<lb/>
時髙奮摶風翮充庭久向鵷行立遥看洲渚𣺌茫茫日<lb/>
近蓬萊天咫尺<lb/>
<pb n="KR4h0117_WYG_379-5a"/>
　　　春景山水<lb/>
春山巃嵸浄如掃楊栁依依春正好山頭不斷飛白雲<lb/>
山下時聞呌黄鳥髙人卜築山水間樓居面面皆青山<lb/>
巻簾日長看圖畫閉門無夢來塵闤闤中紅塵深没馬<lb/>
馬蹄不到青山下兩翁何處抱琴來良晤尋常共傾瀉<lb/>
東風入指拂桐絲髙山流水誇絶奇千古遺音足清賞<lb/>
黄金何必鑄鍾期幸逢四海雍熙日才俊登庸皆遺逸<lb/>
弓旌行見下朝廷未許斯人永泉石<lb/>
<pb n="KR4h0117_WYG_379-5b"/>
　　　山水圖<lb/>
畫師盤礴作筆勢寫出江山數千里崔嵬絶巘如摩空<lb/>
彷彿髙巖起雲氣浮雲開處見山骨紫翠重重浄如洗<lb/>
飛泉落澗聽無聲幽谷含春如有意武陵此去疑不逺<lb/>
似有桃花出流水隔江依栁起凉風髙窗面此雲山青<lb/>
客來相對坐忘倦似說平生遁世情我觀斯圖重太息<lb/>
清時誰肯終泉石桑弧蓬矢作男兒竹帛千春照芳績<lb/>
君不見當年伊尹耕有莘憣然一出安斯民<lb/>
<pb n="KR4h0117_WYG_379-6a"/>
　　　其二<lb/>
生綃一幅髙堂上彷彿名山勢千丈雲霞變態不可名<lb/>
掩映長流萬古清層江疊岫斷復續怒虎奔龍起還伏<lb/>
廓然天雨放初晴萬壑千巖漱寒玉雲山峨峨何壯哉<lb/>
珠林物外無纎埃長松百尺出幽澗飛橋横跨山之隈<lb/>
携琴曳杖者誰子疑是山中招隱回君不聞蓬萊三山<lb/>
峰敻絶非人寰計來三千餘萬丈惟有飛仙日往還龍<lb/>
眠畫筆奪造化仙界移來指顧間公餘杜門無一事坐<lb/>
<pb n="KR4h0117_WYG_379-6b"/>
對斯圖心自閒<lb/>
　　　獵騎圖秋景<lb/>
薊門霜落悲秋草葉飛滿地無人掃鑾輿曉出明光宫<lb/>
揚鞭走馬關東道天閑十二分雁行虎蹲豹躑争低昂<lb/>
戎袂吹風日杲杲陣雲横塞天茫茫兎奔鹿馳何迫速<lb/>
長劒短㦸相追逐蕭蕭響徹雲影寒呦呦鳴透空山緑<lb/>
野雉戛戛原頭飛錦毛五色光陸離翻身抽矢將欲射<lb/>
巧力恐逐氷絃移丹青一幅監前代幾度桑田變滄海<lb/>
<pb n="KR4h0117_WYG_379-7a"/>
靈囿靈沼尚可徵金城湯池將安在東龍行日西龍雨<lb/>
乾坤已屬大明主當今偃武更脩文世際雍熙侔舜禹<lb/>
　　　題夏珪山水圖<lb/>
夾江山勢如削玉夾㟁人家茅結屋屋頭挺挺多脩篁<lb/>
屋外垂垂楊栁緑漁舟欵乃聲相續得魚沽酒聊自足<lb/>
就中髙人欹席帽䇿騎前來訪幽躅<lb/>
　　　送龍孔目歸省<lb/>
曉辭天陛出金臺仗劒分携亦壯哉玉署已看書最績<lb/>
<pb n="KR4h0117_WYG_379-7b"/>
江亭暫共對離杯秋經冀北霜初凛冬去江南梅正開<lb/>
掃徧松楸無久戀都門指日候重來<lb/>
　　　送李繡衣督學<lb/>
臺端久矣著蜚聲銜命新從冀北行政教已看歸掌握<lb/>
師生深喜得宗盟軺車到處秋風冷藻鑑懸時夜月明<lb/>
收拾棟梁應有待好抒忠赤答昇平<lb/>
　　　挽吳編脩母<lb/>
堂北凄風捲素帷萱花一夕竟凋衰詞林有子登清秩<lb/>
<pb n="KR4h0117_WYG_379-8a"/>
機杼無人理斷絲鏡掩香塵鸞影寂窗含明月鶴聲悲<lb/>
平生見說多賢行銘勒何慚太史碑<lb/>
　　　瑞蓮亭為建寧張太守賦<lb/>
蓮亭瀟灑瞰清漪嫩緑新紅種滿池並蔕倚風嬌欲語<lb/>
雙花凝露浄還欹逺追周室禾同頴近似漁陽麥兩岐<lb/>
和氣致祥應有自佳聲從此播明時<lb/>
　　　遊楊鴻盧南園次韻二首<lb/>
别墅同追一餉歡喜陪車駕出朝端花飄紅雨三春暮<lb/>
<pb n="KR4h0117_WYG_379-8b"/>
麥熟黄雲四野寛醽醁杯傾鸚鵡滑櫻桃盤薦水晶寒<lb/>
遊歌何幸逢全盛仰祝鴻圖萬世安<lb/>
　　　其二<lb/>
咫尺南園接上林共娱風景聚朝簪花因春後開還落<lb/>
水自溪分淺復深綵筆倚闌題樂事氷絃當座助歌音<lb/>
主賓歡洽難勝醉何用臨岐酒更斟<lb/>
　　　雪<lb/>
朔風吹雪滿林端頃刻青山變玉山敝履尚思東郭趣<lb/>
<pb n="KR4h0117_WYG_379-9a"/>
蹇驢應向灞橋還寒生短棹滄江濶光映疎櫺巻帙閒<lb/>
三白豐年今有兆農家從此盡歡顔<lb/>
　　　山水<lb/>
雲山疊疊樹髙低景色蒼茫望欲迷江上有舟人蕩槳<lb/>
林間無路石成蹊柴門晝掩車塵杳茅屋春來野鳥啼<lb/>
昭代徵賢勤束帛髙才未許學幽棲<lb/>
　　　題山水圖<lb/>
山間景物四時同松栢森森紫翠中案上書編閒白日<lb/>
<pb n="KR4h0117_WYG_379-9b"/>
簾前花影動清風小橋静看行人過野寺遥從曲逕通<lb/>
辟榖他年如有分肩輿還擬覓仙踪<lb/>
　　　送徐巡宰莆田<lb/>
與君兄弟意綢繆不惜離筵重勸酬紅葉馬前牽别恨<lb/>
白雲江上動鄉愁舟移劒水腥風逺春到閩山瘴雨收<lb/>
况是莆陽文獻地宦情詩思兩悠悠<lb/>
　　　送楊大尹之官吳縣<lb/>
九載江村喜撫循聲華從此動朝紳東吳剸劇須賢尹<lb/>
<pb n="KR4h0117_WYG_379-10a"/>
北闕疇咨用老臣耕鑿㑹看民樂業絃歌有待俗還淳<lb/>
耒陽豈足淹龎統超擢懸知沐寵新<lb/>
　　　題鷺洲書舍<lb/>
分符出鎮幾經秋結屋還依白鷺洲萬㸃霜花藏逺近<lb/>
四時煙水共清幽詩書滿架承遺澤事業潛心繼逺猷<lb/>
自是故家文物盛子孫賢達異常流<lb/>
　　　送曲阜孔大尹<lb/>
令尹才華逈出羣烏紗銀帯荷君恩應知聖澤同天地<lb/>
<pb n="KR4h0117_WYG_379-10b"/>
致使餘波及子孫學道可能忘祖訓推仁先欲庇同根<lb/>
公恂進士如相過好說深居逺俗喧<lb/>
　　　夏<lb/>
屋外羣山如削葱屋頭翠栁清陰濃松根白鶴起欲舞<lb/>
藕花香散西湖風愛花少年顔如玉畫槳輕揺浪紋簇<lb/>
羽扇凉生香袖飄恍在若耶溪水曲<lb/>
　　　秋<lb/>
一片秋光素如練滿山黄葉霜初染斯人巾履晉風流<lb/>
<pb n="KR4h0117_WYG_379-11a"/>
松竹閒依白雲歛笻杖兒童不暫離筆牀茶竈相追隨<lb/>
好似柴桑陶靖節歸來孰與同襟期<lb/>
　　　送羅翰撰歸省<lb/>
三年史館己遷官千里親闈缺問安予告暫辭天上去<lb/>
承恩遥向日邊寛到時春酒堪為夀舞處斑衣足盡歡<lb/>
侃侃每聞懷直道㑹將民隱奏金鑾<lb/>
　　　送龍太守之毘陵<lb/>
早從春試見雄文駐馬山中識使君曉闕承恩沾仗彩<lb/>
<pb n="KR4h0117_WYG_379-11b"/>
寒窗敘舊對爐燻晉陵撫字多仁政江表聲華達上聞<lb/>
自是髙才難久滯超遷還擬立殊勲<lb/>
　　　送鄭彦成之廣信<lb/>
信州南去近鄉山便道争看衣錦還蓮幕得賢資畫諾<lb/>
玉峰多暇稱躋攀半生勤苦塩虀味千里歌謡井臼間<lb/>
别後要知重㑹處天香兩袖覲龍顔<lb/>
　　　贈李其章還官<lb/>
桐鄉二尹西昌彦為喜居官有政聲農樂耕桑勞勸相<lb/>
<pb n="KR4h0117_WYG_379-12a"/>
士躭詩禮藉陶成九重奏最恩光重千里歸裝去路輕<lb/>
懸想到時秋正熟紛紛老穉盡相迎<lb/>
　　　山水<lb/>
别墅樓臺俯碧灣栁陰深處隔塵寰主人無限登臨趣<lb/>
都在煙雲出没間<lb/>
　　　梅<lb/>
挺挺新枝冒雪開江南此種冠花魁天公有意憐幽獨<lb/>
特遣陽和到早梅<lb/>
<pb n="KR4h0117_WYG_379-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百五十五</head> <lb/>
    <p>
<pb n="KR4h0117_WYG_455-1a"/>
欽定四庫全書<lb/>
　石倉歴代詩選巻四百五十五<lb/>
　　　　　　　　　　　　明　曹學佺　編<lb/>
　明詩次集八十九<lb/>
　　王守仁<lb/>
　　　山中立秋日偶書<lb/>
風吹蟬聲亂林卧驚新秋山池靜澄碧暑氣亦巳收青<lb/>
峰岀白雲突兀成瓊樓袒裼坐溪石對之心悠悠倐忽<lb/>
<pb n="KR4h0117_WYG_455-1b"/>
無定態變化不可求浩然發長嘯忽起雙白鷗<lb/>
　　　夜雨山翁家偶書<lb/>
山空秋夜靜月明松檜涼沿溪歩月色溪影搖空蒼山<lb/>
翁隔水語酒熟呼我嘗褰衣渉溪去笑引開竹房致詞<lb/>
值暮夜盤餐百無將露華明橘柚摘獻氷盤香洗盞對<lb/>
酬酢浩歌入蒼茫醉拂巖石卧言歸遂相忘<lb/>
　　　登泰山<lb/>
曉登泰山道行行入烟霏陽光逓巖壑秋容淡相輝雲<lb/>
<pb n="KR4h0117_WYG_455-2a"/>
梯掛青壁仰見蛛絲㣲長風吹海色飄颻送天衣峰頂<lb/>
動笙樂青童兩相依振衣將往從凌雲忽高飛揮手若<lb/>
相待丹霞閃餘暉凡軀無健羽悵望未能歸<lb/>
　　　其二<lb/>
天門何崔嵬下見青雲浮泱漭絶人世逈<hi>闕</hi>　天秋暝<lb/>
色從地起夜宿空明樓天鷄鳴半夜日岀東海頭隱約<lb/>
蓬壺樹縹緲扶桑洲浩歌落青㝠遺響入滄流唐虞變<lb/>
楚漢滅没如風漚藐矣鶴山仙秦皇豈堪求金砂費日<lb/>
<pb n="KR4h0117_WYG_455-2b"/>
月頽顔竟難留吾意在龎古冷然馭凉颼相期廣成子<lb/>
太虚顯遨遊枯槁向巖谷黄綺不足儔<lb/>
　　　不寐<lb/>
天寒嵗云暮氷雪闗河逈幽室魍魎生不寐知夜永驚<lb/>
風起林木驟若波浪洶我心良匪石詎為休戚動滔滔<lb/>
眼前事逝者去相踵厓窮猶可陟水深猶可泳焉知非<lb/>
日月胡為亂予衷深谷自逶迤烟霞日堪弄匡時在賢<lb/>
逹歸哉盍耕隴<lb/>
<pb n="KR4h0117_WYG_455-3a"/>
　　　見月<lb/>
屋罅見明月還見地上霜客子夜中起旁皇涕沾裳匪<lb/>
為嚴霜苦悲此明月光月光如流水徘徊照髙堂胡為<lb/>
此幽室奄忽踰飛揚逝者不可及來者猶可望盈虚有<lb/>
天運嘆息何能忘<lb/>
　　　屋罅月<lb/>
幽室不知年夜長晝苦短但見屋中月清光自虧滿佳<lb/>
人宴清夜繁絲激哀管朱閣岀浮雲髙歌正凄惋寧知<lb/>
<pb n="KR4h0117_WYG_455-3b"/>
幽室婦中夜獨愁嘆良人事游俠經嵗去不返來歸在<lb/>
何時年華忽將晩蕭條念宗祀淚下長如霰<lb/>
　　　答汪抑之<lb/>
去國心已恫别子意彌惻伊邇怨昕夕况兹萬里隔戀<lb/>
戀岐路間執手何能黙子有昆弟居而我逺親側回思<lb/>
菽水歡羡子何由得知子念我深夙夜敢㤀惕良心忠<lb/>
信資蠻貊非我戚<lb/>
　　　其二<lb/>
<pb n="KR4h0117_WYG_455-4a"/>
北風春尚號浮雲正南馳風雲一相失各在天一涯客<lb/>
子懷往路起視明星稀驅車赴長阪迢迢入嵐霏旅宿<lb/>
蒼山底霧雨昬朝彌間闗不足道嗟此白日微切磋懷<lb/>
良友願言毋心違<lb/>
　　　其三<lb/>
聞子賦茅屋來歸在何年索居間楚越連峰鬱參天緬<lb/>
懷巖中隱磴道窮攀緣江雲動蒼壁山月流澄川朝采<lb/>
石上芝暮潄松間泉鵞湖有前約鹿洞多遺編寄于春<lb/>
<pb n="KR4h0117_WYG_455-4b"/>
鴻書待我秋江船<lb/>
　　　一日懷抑之也抑之之贈旣嘗答以三詩意若<lb/>
　　　　有歉焉是以賦也<lb/>
一日復一日去子日以逺惠我金石言沈鬱未能展人<lb/>
生各有際道誼尤所眷常嗤兒女悲憂來仍不免緬懷<lb/>
滄洲期聊以慰遲晩<lb/>
　　　其二<lb/>
遲晚不足嘆人命各有常相思忽萬里河山鬱蒼蒼中<lb/>
<pb n="KR4h0117_WYG_455-5a"/>
夜不能寐起視江月光中情良自抑美人難自忘<lb/>
　　　其三<lb/>
美人隔江水彷彿若可覩風吹兼葭雪飄蕩知何處美<lb/>
人有瑤瑟清奏含太古髙樓明月夜惆悵為誰鼓<lb/>
　　　渉湘于邁嶽麓是遵仰止先哲因懷友生麗澤<lb/>
　　　　興感伐木寄言一首<lb/>
客行長沙道山川鬱稠繆西探指嶽麓凌晨渡湘流踰<lb/>
岡復陟巘弔古還㝷幽林壑有餘采昔賢此藏脩我來<lb/>
<pb n="KR4h0117_WYG_455-5b"/>
寔仰止匪伊事盤遊衡雲閒曉望洞野浮春洲懷我二<lb/>
三友伐木増離憂何當此來聚道誼日相求<lb/>
　　　次韻答趙太守王推官<lb/>
詰朝事虔謁𤣥居宿齋沐積霖喜新霽風日散清燠蘭<lb/>
橈渡芳渚半渉見水陸溪山儼新宇雷雨荒大麓皇皇<lb/>
兹誦區斯文昔炳郁興廢尚屯疑使我懷悱懊近聞牧<lb/>
守賢經營亟乘屋方舟為余來飛葢遙肅肅花絮媚晩<lb/>
筵韶景正柔淑浴沂諒同情及兹授春服令徳倡高祠<lb/>
<pb n="KR4h0117_WYG_455-6a"/>
混珠愧魚目努力崇脩名迂踈自巖谷<lb/>
　　　去婦歎<lb/>
委身奉箕箒中道成棄捐蒼蠅間白璧君心亦何愆獨<lb/>
嗟貧家女素質難為妍命薄良自喟敢忘君子賢春華<lb/>
不再艷頽魄無重圓新歡莫終恃令儀慎周旋<lb/>
　　　其二<lb/>
依違岀門去欲行復遲遲隣嫗盡岀别强語含辛悲陋<lb/>
質容有繆放逐理則宜姑老藉相慰缺乏多所資妾行<lb/>
<pb n="KR4h0117_WYG_455-6b"/>
長已矣㑹面當無時<lb/>
　　　其三<lb/>
妾命如草芥君心比琅玕奈何以妾故廢食懷憤寃無<lb/>
為傷姑意燕爾且為歡中厨存宿㫖為姑傋朝餐蓄育<lb/>
意千緒倉卒徒悲酸伊邇望門屛盍從新人言夫意已<lb/>
如此妾還當誰顏<lb/>
　　　其四<lb/>
去矣勿復道已去還躊躇鷄鳴尚聞響犬戀猶相隨感<lb/>
<pb n="KR4h0117_WYG_455-7a"/>
此摧肺肝淚下不可揮岡回行漸逺日落羣鳥飛羣鳥<lb/>
各有托孤妾去何之<lb/>
　　　其五<lb/>
空谷多凄風樹木何蕭森浣衣澗氷合採苓山雪深離<lb/>
居寄巖穴憂思托鳴琴朝弹别鶴操暮弹孤鴻吟弹苦<lb/>
思彌切巑岏隔雲岑君聰甚明哲何車聞此音<lb/>
　　　初至龍場無所止結茅菴居之<lb/>
草菴不及肩旅倦體方適開棘自成籬土階漫無級迎<lb/>
<pb n="KR4h0117_WYG_455-7b"/>
風亦蕭踈漏雨煩補葺靈瀬響朝湍深林凝暮色羣獠<lb/>
環聚訊語龎意頗質鹿豕且同遊兹類猶人屬汙樽映<lb/>
瓦豆盡醉不知夕緬懷黄唐化畧稱茅茨迹<lb/>
　　　始得東洞遂改為陽明小洞天三首<lb/>
古洞閟荒僻虚設疑相待披萊歴風磴移居喜幽塏營<lb/>
炊就嵓竇放榻依石壘穹窒旋薰塞何坎仍掃洒卷帙漫<lb/>
堆列樽壺動光彩夷居信何陋恬淡意方在豈不桑梓<lb/>
懷素位聊無悔<lb/>
<pb n="KR4h0117_WYG_455-8a"/>
童僕自相語洞居頗不惡人力免結搆天巧謝雕鑿清<lb/>
泉傍厨下翠霧還成幕我軰日嬉偃主人自愉樂雖無<lb/>
棨㦸榮且逺塵囂聒但恐霜雪凝雲深衣絮薄<lb/>
我聞筦爾笑周慮愧爾言上古處巢窟杯飲皆汙樽沍<lb/>
極陽内伏石穴多冬暄豹隱文始澤龍蟄身乃存豈無<lb/>
數尺榱輕裘吾不温邈矣簟瓢子此心期與論<lb/>
　　　謫居糧絶請學于農將田南山永言寄懷<lb/>
謫居屢在陳從者有愠見山荒聊可田錢鏄還易辦夷<lb/>
<pb n="KR4h0117_WYG_455-8b"/>
俗多火耕放習亦頗便及茲春未深數畝猶足佃豈徒<lb/>
實口腹且以理荒宴遺穗及鳥雀貧寡發餘羡持耒在<lb/>
明晨山寒易霜霰<lb/>
　　　猗猗<lb/>
猗猗澗邊竹青青岩畔松直榦歴氷雪密葉留清風自<lb/>
期永相託雲壑無違蹤如何兩分植憔悴嘆西東人事<lb/>
多翻覆有如道上蓬惟應嵗寒意隨處還當同<lb/>
　　　南溟<lb/>
<pb n="KR4h0117_WYG_455-9a"/>
南溟有瑞鳥東海有靈禽飛遊集上苑結侣珍樹林願<lb/>
言飾羽儀共舞簫韶音風雲忽中變一失難相尋瑞鳥<lb/>
旣遭縻靈禽投荒岑天衢雨雪積江漢虞羅侵哀哀鳴<lb/>
索侣病翼飛末任羣鳥亦千百誰當㑹其心南嶽有竹<lb/>
實丹溜青松陰何時共棲息永托雲泉深<lb/>
　　　溪水<lb/>
溪石何落落溪水何泠泠坐石弄溪水欣然濯我纓溪<lb/>
水清見底照我白髮生年華若流水一去無回停悠悠<lb/>
<pb n="KR4h0117_WYG_455-9b"/>
百年内吾道終何成<lb/>
　　　龍岡新搆<lb/>
謫居聊假息荒穢亦須治鑿巘薙林條小搆自成趣開<lb/>
窗入逺峰架扉岀深樹墟寨俯逶迤竹木互䝉翳畦蔬<lb/>
稍溉鋤花藥頗雜蒔宴適豈専予來者得仝憇輪奐匪<lb/>
致美毌令易傾敝<lb/>
　　　其二<lb/>
營茅乘田隙洽旬稱茍完初心待風雨落成還美觀鋤<lb/>
<pb n="KR4h0117_WYG_455-10a"/>
荒既開徑拓樊亦理園低簷避松偃踈土行竹根勿剪<lb/>
牆下棘束列因可藩莫擷林間蘿蒙蘢覆雲軒素昧農<lb/>
圃學因兹得深論毋為輕鄙事吾道固斯存<lb/>
　　　西園<lb/>
方園不盈畝蔬卉頗成列分溪免甕灌補籬防豕蹢蕪<lb/>
草稍焚薙清雨夜來歇濯濯新葉敷熒熒夜花發放鋤<lb/>
息重陰舊書漫披閲倦枕竹下石醒望松間月起來歩<lb/>
閒謠晩酌簷間設酣時藉草眠忘與隣翁别<lb/>
<pb n="KR4h0117_WYG_455-10b"/>
　　　水濵洞<lb/>
送逺憩岨谷濯纓俯清流沿溪渉危石曲洞藏深幽花<lb/>
靜馥常閟溜暗光亦浮平生泉石好所遇成淹留好鳥<lb/>
忽雙下鯈魚亦羣遊坐久塵慮息澹然與道謀<lb/>
　　　山石<lb/>
山石猶有理山木猶有枝人生非木石别久寧無思愁<lb/>
來渉前庭仰視行雲馳行雲隨長風飄飄去何之行雲<lb/>
有時定遊子無還期髙梁始歸燕鶗鴂已先悲有生豈<lb/>
<pb n="KR4h0117_WYG_455-11a"/>
不苦逝者長如斯已矣復何事商山行采芝<lb/>
　　　無寐二首<lb/>
烟燈曖無寐憂思坐長往寒風振喬林葉落聞窗響起<lb/>
窺庭月光山空遊罔象懷人阻積雪崖氷㡬千丈<lb/>
窮厓多雜樹上與青㝠連穿雲下飛瀑誰能識其源但<lb/>
聞清猿嘯時見皓鶴翻中有避世士㝠寂栖其巔繄予<lb/>
亦同調路絶難攀緣<lb/>
　　　諸生夜坐<lb/>
<pb n="KR4h0117_WYG_455-11b"/>
謫居澹虚寂𦕈然懷同遊日入山氣夕孤亭俯平疇草<lb/>
際見數騎取徑如相求漸近識顏面隔樹停鳴騶投轡<lb/>
雁鶩進携榼各有羞分席夜堂坐綘蠟酒樽浮鳴琴復<lb/>
散帙壺矢交觥籌夜弄溪上月曉陟林間丘村翁或招<lb/>
飲洞客偕探幽講習有真樂談笑無俗流緬懷風沂興<lb/>
千載相為謀<lb/>
　　　艾草次胡少叅韻<lb/>
艾草莫艾蘭蘭有芬芳姿况生幽谷底不礙君稻畦艾<lb/>
<pb n="KR4h0117_WYG_455-12a"/>
之亦何益徒令香氣衰荆棘生滿道岀刺傷人肌持刀<lb/>
忌觸手聣視不敢揮艾草須艾棘勿為棘所欺<lb/>
　　　鸚鵡和胡韻<lb/>
鸚鵡生隴西羣飛恣鳴遊何意虞羅及充貢來中州金<lb/>
縧縻華屋雲泉謝林丘能言寔階禍吞聲亦何求主人<lb/>
有隱㓂竊發聞其謀感君惠養徳一語思所酬懼君不<lb/>
見察殺身反為仇<lb/>
　　　遊來仙洞早發道中<lb/>
<pb n="KR4h0117_WYG_455-12b"/>
霜風清木葉秋意生蕭踈衝星䇿曉騎幽事將有徂股<lb/>
蟲亂飛擲道狹草露濡傾暑特晨發征夫已先途淅米<lb/>
石間溜炊火嵓中廬烟峰上初日林鳥相嚶呼意欣物<lb/>
情適戰勝癯色膄行樂信宇宙富貴非良圖<lb/>
　　　别友<lb/>
幽㝷意方結奈此世累牽凌晨驅馬别持杯且為傳相<lb/>
求苦非逺山路多風烟所貴明哲士秉道非茍全去矣<lb/>
崇令徳吾亦行歸田<lb/>
<pb n="KR4h0117_WYG_455-13a"/>
　　　贈黄太守澍<lb/>
嵗宴鄉思切客人親舊踈卧疴閉空院忽來故人車入<lb/>
門辯睂宇喜定還驚吁逺行亦安適符竹膺新除荒郡<lb/>
號難理况兹征索餘君才素通敏窘劇宜有紆蠻鄉雖<lb/>
瘴毒逐客猶安居經濟非復事時還理殘書山泉足遊<lb/>
憩鹿麋能友余澹然穹壤内容膝皆吾廬惟縈垂白念<lb/>
旦夕懷歸圖君行勉三事吾計終五湖<lb/>
　　　秋夜<lb/>
<pb n="KR4h0117_WYG_455-13b"/>
樹暝栖翼喧螢飛夜堂靜遙穹出晴月低簷入峰影窅<lb/>
然坐幽獨怵爾抱深警年徂道無聞心違迹未屛蕭瑟<lb/>
中<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>秋雲凝松桂冷山泉豈無適離人懷故境安得駕<lb/>
雲鴻髙飛越南景<lb/>
　　　别湛甘泉<lb/>
行子朝欲發驅車不得留逶迤不長坂顧見城東樓逺<lb/>
别情已慘况此艱難秋分手訣河梁涕下不可收車行<lb/>
望漸杳飛埃越層丘遲回岐路側孰知我心憂<lb/>
<pb n="KR4h0117_WYG_455-14a"/>
　　　四明觀白水<lb/>
邑南富巖壑白水尤奇觀興來每思往十年就茲歡停<lb/>
騶指絶壁渉澗緣危蟠百源旱方歇雲際猶飛湍霏霏<lb/>
灑林薄漠漠凝風寒前聞若未愜仰視終莫攀石陰暑<lb/>
氣薄流觸遡回瀾兹遊詎盤樂養靜意所闗逝者諒如<lb/>
斯哀此嵗月殘<lb/>
　　　書杖錫寺<lb/>
杖錫青㝠端澗壁環天險垂巖下陡壑渉水攀絶巘砠<lb/>
<pb n="KR4h0117_WYG_455-14b"/>
深聽喧瀑路絶駭危棧捫蘿登峻極披翳見平衍僧逋<lb/>
寄孤衲守廢遺荒殿傷兹窮僻墟曾未誅求免探幽冀<lb/>
累息憤時翻意慘拯援才已踈棲遲心益眷哀猿嘯春<lb/>
嶂懸燈宿西崦誅茅竟何時白雲愧舒巻<lb/>
　　　送蔡希巖<lb/>
風雪蔽曠野百鳥凍不翻孤鴻亦何事噭噭遡寒雲豈<lb/>
伊稻梁計獨往求其羣之子𦕈萬鐘就我滁水濵野寺<lb/>
同遊請春山共攀援鳥鳴幽谷曙伐木西澗曛清夜湛<lb/>
<pb n="KR4h0117_WYG_455-15a"/>
𤣥思晴窗玩奇文寂景賞新晤微言欣有聞寥寥絶代<lb/>
下此意冀可論<lb/>
　　　其二<lb/>
羣鳥喧北林黄鵠獨南逝北林豈無枝羅弋苦難避之<lb/>
子丹霞姿辭我雲門去山空響流泉路僻迷深樹長谷<lb/>
何盤紆紫芝春可茹求志暫栖岩避喧寧遯世繄予辱<lb/>
風塵送子愧雲霧匡時已無術希聖徒有慕倘入陽明<lb/>
峰為尋舊栖處<lb/>
<pb n="KR4h0117_WYG_455-15b"/>
　　　鄭伯興謝病還鹿門雪夜過别賦贈<lb/>
之子將去逺雪夜來相尋秉燭耿無寐憐此嵗寒心嵗<lb/>
寒豈徒爾何以贈逺行聖路塞已久千載無復尋豈無<lb/>
羣儒迹蹊逕榛茅深濬流須㝷源積圡成髙岑攬衣望<lb/>
逺道請君從此征<lb/>
　　　遊牛首山<lb/>
春㝷指天闕烟霞𦕈何許雙峰久相違千嵓來舊主浮<lb/>
雲刺中天飛閣凌風雨探秀澗阿入蘿陰息筐筥滅迹<lb/>
<pb n="KR4h0117_WYG_455-16a"/>
避塵纓清朝入深阻風磴仰捫歴淙壑屢窺俯梯雲躋<lb/>
石閣下榻得吾所釋子上方候鳴鐘岀延佇頹景耀回<lb/>
盻層飇翼輕舉曖曖林芳暮泠泠石泉語清宵耿無寐<lb/>
峰月升烟宇㑹晤得良朋可以寄心腑<lb/>
　　　青原山次黄山谷韻<lb/>
咨觀歴州郡驅馳倦風埃名山特乘暇林壑盤縈迴雲<lb/>
石緣欹徑夏木深層隈仰窮嵐霏際始覩臺殿開衣傳<lb/>
西竺舊構遺唐宋材風松溪溜急湍響空山哀妙香隱<lb/>
<pb n="KR4h0117_WYG_455-16b"/>
𤣥洞僧屋懸穹崖攀依儼龍象陟降臨緯階飛泉瀉靈<lb/>
竇曲檻連雲榱我來慨遺迹勝事多湮埋邈矣西方教<lb/>
流傳徧中垓如何皇極化反使吾人猜剝陽幸未絶生<lb/>
意存枯荄傷心眼底事莫負生前杯烟霞有本性山水<lb/>
乞歸骸﨑嶇羊腸坂車輪㡬傾摧蕭散麋鹿伴澗谷終<lb/>
追陪恬愉返真澹閴寂辭喧豗至樂發天籟絲竹謝滛<lb/>
哇千古自同調豈必時代偕珍重二三子兹逰非偶來<lb/>
且從山叟宿勿受役夫催東峰上烟月夜景方徘徊<lb/>
<pb n="KR4h0117_WYG_455-17a"/>
　　　秋日飲月嵓新構别王侍郎<lb/>
湖山久繫念塊處限形迹遙望一水間十年靡由即軍<lb/>
旅起衰廢驅馳豈遑息前旌導回岡取捷上崎側新構<lb/>
鬱層椒石門轉深寂是時霜始降風凄羣卉坼壑靜響<lb/>
江聲窗虚涵海色夕陰下西岑凉月穿東壁觀風此餘<lb/>
情撫景見高臆匪從羣公餞何因得良覿南徼方如燬<lb/>
救焚敢辭亟來歸幸有期終遂幽㝷僻<lb/>
　　　登小孤書壁<lb/>
<pb n="KR4h0117_WYG_455-17b"/>
人言小孤殊阻絶從來可望不可攀上有巔厓勢欲墮<lb/>
下有劒石交巉頑峽風閃壁船難進洪濤舂撞蛟龍闗<lb/>
帆檣摧縮不敢越往往退次依前山崖傍沙㟁日東徙<lb/>
忽成巨浸通西灣帝心似憫舟楫苦神斧夜闢無痕斑<lb/>
風雷倐翕見萬怪人謀不得容其間我來銳意欲一往<lb/>
小舟微服沿回瀾側身脇息仰天竇懸空絶棧蛛絲慳<lb/>
風吹卯酒眼花落凍滑丹梯足力孱青鼉吹雨岀仍没<lb/>
白鳥避客來復還峰頭四顧盡落日宛然風景如瀛寰<lb/>
<pb n="KR4h0117_WYG_455-18a"/>
烟霞未覺三山逺塵土聊乘半日閒奇觀江海詎為險<lb/>
世情平地猶多艱嗚呼世情平地猶多艱回瞻北極雙<lb/>
淚潺<lb/>
　　　廬山東林寺次韻<lb/>
東林日暮更登山峰頂髙僧有蘭若雲羅磴道石參差<lb/>
水聲深澗樹高下逺公學佛却援儒淵明嗜酒不入社<lb/>
我亦愛山仍戀官同是乾坤避人者我歌白雪聽何寡<lb/>
山自㸃頭泉自瀉月明壑底忽驚雷夜半天風吹屋瓦<lb/>
<pb n="KR4h0117_WYG_455-18b"/>
　　　又次二泉韻<lb/>
昨遊開先殊草草今日東林遊始好手持蒼竹撥層雲<lb/>
直上青天招五老萬壑笙竽松籟哀千峰晻映芙蓉開<lb/>
坐俯西巖窺落日風吹孤月江東來莫向人間空白首<lb/>
富貴何如一杯酒種蓮栽菊兩荒凉惠逺陶濳骨何朽<lb/>
乘風我欲還金庭三洲弱水連沙汀他年海上望廬頂<lb/>
烟際浮萍一㸃青<lb/>
　　　江上望九華不見<lb/>
<pb n="KR4h0117_WYG_455-19a"/>
五旬三過九華山一度陰寒一度雨比來天色稍晴明<lb/>
忽復昬霾起亭午平生山水最多緣獨此相逢容有數<lb/>
人言此山天所秘山下居人不常睹蓬萊渉海或可求<lb/>
瑤水崑崙俱舊遊洞庭何止吞八九五嶽曽向嚢中收<lb/>
不信開雲掃六合手扶赤日照九州駕風騎氣覽八極<lb/>
視此瑣屑真浮漚<lb/>
　　　遊九華道中<lb/>
微雨山路滑山行入輕舟桃花夾㟁迷逺近迴巒疊嶂<lb/>
<pb n="KR4h0117_WYG_455-19b"/>
盤深幽奇峰應接勞回首瞻之在前忽在後不道舟行<lb/>
轉屈曲但怪青山亦奔走薄午雨霽雲始開青鞋布襪<lb/>
無塵埃梅蹊柳徑度村落長松白石穿林隈始攀風磴<lb/>
岀林杪更俯懸崖聽瀑雷亂山高頂藏平野茅屋高低<lb/>
自成社此中那得有人家恐是當年避秦者西巖日色<lb/>
漸欲下且向前林秣吾馬世途濁溢不可居吾將此地<lb/>
營蘭若<lb/>
　　　芙蓉閣<lb/>
<pb n="KR4h0117_WYG_455-20a"/>
九華之山何崔嵬芙蓉直傍青天栽剛風倒海吹不動<lb/>
大雪裂地凍還開夜半峰頭挂明月宛如玉女臨粧臺<lb/>
我拂滄浪寫圖畫題詩還愧謫仙才<lb/>
　　　送邵文實方伯致仕<lb/>
君不見榯下雞引類呼羣啄且啼稻粱已足脂漸肥毛<lb/>
羽脫落充庖厨又不見籠中鶴歛翼垂頭困牢落籠開<lb/>
一旦入層雲萬里翺翔縱寥廓人生山水須認真胡為<lb/>
利禄纒其身高車駟馬盡桎梏雲臺靈閣俱埃塵鴟夷<lb/>
<pb n="KR4h0117_WYG_455-20b"/>
抱恨浮江水何似乘舟逃海濵舜水龍山余舊宅讓公<lb/>
且作烟霞伯拂衣便擬逐公回為余先掃峰頭石<lb/>
　　　遊嶽麓書事<lb/>
醴陵西來渉湘水信宿江城阻風雨不惟病齒畏風濕<lb/>
泥潦侵途絶行旅人言嶽麓最形勝隔水溟濛隱雲霧<lb/>
趙侯需晴邀我遊故人徐陳各傳語周生好事屢相期<lb/>
森森雨脚何由住曉來陰翳稍披拂便㩦周生渉江去<lb/>
戒令休遣府中知徒爾勞人更妨務橘洲僧寺浮江流<lb/>
<pb n="KR4h0117_WYG_455-21a"/>
鳴鐘岀延立沙滸停橈一至答其情三洲連綿亦佳處<lb/>
行雲散漫浮日色是時峰巒益開吐亂流蕩槳濟倐忽<lb/>
繫楫江邊老檀樹㟁行里許入麓口周生導余勤指顧<lb/>
柳蹊梅堤存彷彿道林林壑恒如故赤沙想像虛田中<lb/>
西嶼傾頽今冡墓道鄉荒址留突兀赫曦逺望石如鼓<lb/>
殿堂釋菜禮從宜下拜朱張息游所鑿石開山面勢改<lb/>
雙峰闢闕見江渚一時賓主云盡興樂闋觴周日將暮<lb/>
入舟暝色漸微茫却喜順流還易渡嚴城燈火人巳稀<lb/>
<pb n="KR4h0117_WYG_455-21b"/>
小巷曲折忘歸路仙宫酣倦成熟寐曉聞簷聲復如注<lb/>
昨遊偶遂寔天假信知行樂皆有數渉躐差償夙好心<lb/>
尚有名山敢多慕齒角虧盈分則然行李雖淹吾不惡<lb/>
　　　滁陽别諸友<lb/>
滁之水入江流江潮日復來滁州相思若潮水來往何<lb/>
時休空相思亦何益欲慰相思情不如崇令徳掘地見<lb/>
泉水隨處無弗得何必驅馳為千里逺相卽君不見堯<lb/>
羮與舜牆孔跖對面那相識逆旅主人多殷勤岀門轉<lb/>
<pb n="KR4h0117_WYG_455-22a"/>
盻成路人<lb/>
　　　夜宿無相寺<lb/>
春宵卧無相月照五溪花掬水洗雙眼披雲㸔九華巖<lb/>
頭金佛國樹杪謫仙家彷彿聞笙鶴青天落綘霞<lb/>
　　　九華山李白祠<lb/>
千古人豪去空山尚有祠竹深荒舊徑蘚合失殘碑雲<lb/>
雨羅文藻溪泉繫夢思老僧殊未解猶自索題詩<lb/>
　　　憶龍泉山<lb/>
<pb n="KR4h0117_WYG_455-22b"/>
我愛龍泉寺寺僧頗踈野盡日坐井欄有時卧松下一<lb/>
夕别山雲三年走車馬愧殺巖下泉朝夕自清瀉<lb/>
　　　憶諸弟<lb/>
久别龍山雲時夢龍山雨覺來枕簟凉諸弟在何許終<lb/>
年走風塵何似山中住百嵗如轉蓬拂衣從此去<lb/>
　　　送人東歸<lb/>
五洩佳山水平生思一遊送子東歸省<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>鱸况復秋幽<lb/>
探思及壯世事苦悠悠來嵗春風裏長安憶故丘<lb/>
<pb n="KR4h0117_WYG_455-23a"/>
　　　故山<lb/>
鑑水終年碧雲山盡日閒故山不可到幽夢每相闗霧<lb/>
豹言長隱雲龍欲共攀緣知丹壑意未勝紫宸班<lb/>
　　　元明與予有衡嶽羅浮之期賦南遊申約也<lb/>
南遊何迢迢蒼山亦南馳如何衡陽雁不見燕臺書莫<lb/>
歌灃浦曲未弔湘君祠蒼梧烟雨絶從誰問九疑<lb/>
　　　其二<lb/>
洞庭何渺茫衡嶽何崔嵬風飄迴雁雪美人歸未歸我<lb/>
<pb n="KR4h0117_WYG_455-23b"/>
有紫瑜珮留挂芙蓉臺下視蛟龍峽往往興雲雷<lb/>
　　　溆浦山夜泊<lb/>
漵浦山邊泊雲間見驛樓灘聲迴遠樹崖影落中流柳<lb/>
放新年綠人歸隔嵗舟客途時極目天北暮陰愁<lb/>
　　　古道<lb/>
古道當長坂肩輿入暮天蒼茫聞驛鼓冷落見炊烟凍<lb/>
燭寒無焰泥爐濕未然正思江檻外閒却釣魚船<lb/>
　　　立春日道中短述<lb/>
<pb n="KR4h0117_WYG_455-24a"/>
臘意中宵盡春容傍曉生野塘氷轉綠江寺雪消晴農<lb/>
事沾泥犢覊懷聽谷鶯故山梅正發誰寄欲歸情<lb/>
　　　公館午飯偶書<lb/>
行臺依獨寺僧屋自成隣殿古凝殘雪牆低入早春巷<lb/>
泥晴淖馬簷日暖堪人雲散前巖碧松梢挂月新<lb/>
　　　寄隱嵓<lb/>
每逢山水地便有卜居心終嵗風塵裏何年滄海陰洞<lb/>
寒泉滴細花暝石房深青壁須留姓他時好共尋<lb/>
<pb n="KR4h0117_WYG_455-24b"/>
　　　香山次韻<lb/>
尋山到山寺得意却忘山嵓樹坐來靜壁蘿春自閒樓<lb/>
臺星斗上鐘磬翠微間頓息寰塵念清溪踏月還<lb/>
　　　還贑<lb/>
積雨雩都道山途喜乍晴溪流遲渡馬岡樹隱前旌野<lb/>
屋多移竈窮苖尚阻兵迎趨勤父老無補愧巡行<lb/>
　　　通天嵓<lb/>
青山隨地佳豈必故園好但得此身閒塵寰亦蓬島西<lb/>
<pb n="KR4h0117_WYG_455-25a"/>
林日初暮明月來何早醉卧石牀凉洞雲秋未掃<lb/>
　　　圓明洞次謙之韻<lb/>
羣山走波浪岀没龍蛇脊嵓棲寄盤渦沈淪遂成癖我<lb/>
來汲東溟爛煑南山石千年熟一炊欲餉嵓中客<lb/>
　　　將遊九華移舟宿寺山<lb/>
逢山未愜意落日更移舩峽寺緣溪徑雲林帶石泉鐘<lb/>
聲先度嶺月色已浮川今夜嵓房宿寒燈不待懸<lb/>
　　　西安雨中諸生岀候因寄德洪汝中并示書院<lb/>
<pb n="KR4h0117_WYG_455-25b"/>
　　　　諸生<lb/>
㡬度西安道江聲暮雨時機心鷗鳥識踪跡水雲疑仗<lb/>
鉞非吾事傳經愧爾師天真泉石秀新有鹿門期<lb/>
　　　德洪汝中方卜書院盛稱天真之奇幷寄及之<lb/>
不踏天真路依稀二十年石門深竹逕蒼峽瀉雲泉泮<lb/>
壁環胥海龜疇見宋田文明原有象卜築豈無緣<lb/>
　　　九華山下夜泊<lb/>
維舟谷口傍烟霏共說前岡石徑微竹杖穿雲尋寺去<lb/>
<pb n="KR4h0117_WYG_455-26a"/>
藤匡採藥帶花歸諸生晚佩聮芳杜野老春霞綴衲衣<lb/>
風詠不須沂水上碧山明月更清輝<lb/>
　　　祈雨<lb/>
見說虔南惟苦雨深山毒霧長陰陰我來偏遇一春旱<lb/>
誰解挽回三日霖宼盗郴陽方岀掠干戈塞北還相尋<lb/>
憂民無計淚空墮謝病㡬時歸海潯<lb/>
　　　借山亭<lb/>
借山亭子近如何乘興時從夢裏過尚想清池環醉影<lb/>
<pb n="KR4h0117_WYG_455-26b"/>
猶疑花徑駐鳴珂踈簾細雨燈前局碧樹凉風月下歌<lb/>
傳語諸公合頻賞休令嵗月易蹉跎<lb/>
　　　次陳惟濬韻<lb/>
環山落木正秋聲獨上高峰望眼明樹色遙連閩嶠碧<lb/>
江流不盡楚天青雲中想見雙龍轉風外時傳一笛横<lb/>
莫遣新愁添白髮且呼明月醉沈觥<lb/>
　　　棲禪寺雨中與惟乾同登<lb/>
絶頂深泥冐雨攀天于佳景亦多慳自憐久客頻移棹<lb/>
<pb n="KR4h0117_WYG_455-27a"/>
頗羡高僧獨閉闗江草逺連雲夢澤楚雲長斷九疑山<lb/>
年來岀處渾無定慚愧沙鷗盡日閒<lb/>
　　　再至陽明别洞和邢太守韻<lb/>
春山隨處欵歸程古洞幽虚道意生澗壑風泉時逺近<lb/>
石門蘿月自分明林僧住久炊遺火野老忘機罷席爭<lb/>
習靜未緣成乆坐却慚塵土逐虚名<lb/>
　　　書草萍驛<hi>時九月獻俘</hi>
一戰功成未足奇親征消息尚堪危邊烽西北方傳警<lb/>
<pb n="KR4h0117_WYG_455-27b"/>
民力東南已吿疲萬里秋風嘶甲馬千山斜日度旌旗<lb/>
小臣何爾驅馳急欲請回鑾罷六師<lb/>
　　　西湖<lb/>
靈鷲高林暑氣清竺天巖壁雨痕晴客來湖上逢雲起<lb/>
僧聚峰頭話月明世路久知難直道此身那得尚虚名<lb/>
移家早定孤山計種果支茅却易成<lb/>
　　　宿淨寺<lb/>
老屋深松覆古藤覊棲猶記昔年曽棋聲竹裏消閒晝<lb/>
<pb n="KR4h0117_WYG_455-28a"/>
藥裹窗前對病僧烟艇避人長曉岀高峰逺望亦時登<lb/>
而今更是多牽繫欲似當時又不能<lb/>
　　　泊金山寺<lb/>
但過金山便一登鳴鐘岀迓每勞僧雲濤石壁深龍窟<lb/>
風雨樓臺逈佛燈難後詩懷全欲减酒邊孤興尚堪憑<lb/>
嵓梯未用妨苔滑曽踏天峰雪棧氷<lb/>
　　　舟夜<lb/>
隨處㸔山一葉舟夜深霜月亦兼愁翠華此際遊何地<lb/>
<pb n="KR4h0117_WYG_455-28b"/>
畫角中宵起戍樓甲馬尚屯淮海北旌旗初散楚江頭<lb/>
洪濤滚滚乘風勢容易開㠶不易收<lb/>
　　　阻風<lb/>
冬江盡說風長北但我北來風便南未必天公真有意<lb/>
却逢人事偶相叅殘農得暖堪登穫破屋多寒且曝簷<lb/>
果使困窮能稍濟不妨經月阻江潭<lb/>
　　　望廬山<lb/>
盡説廬山若箇奇當時圖畫亦堪疑九江風浪非前日<lb/>
<pb n="KR4h0117_WYG_455-29a"/>
五老烟雲豈定期眼慣不妨層壁險足趼須着短笻隨<lb/>
香爐瀑布微如綫欲决天河瀉上池<lb/>
　　　次壁間杜牧韻<lb/>
春山路僻問歸樵為指前峰石逕遙僧與白雲還暝壑<lb/>
月隨滄海上寒潮世情老去渾無頼遊興年來獨未消<lb/>
回首孤帆又陳迹踈鐘隔渚夜迢迢<lb/>
　　　山僧<lb/>
嵓下蕭然老病僧曽求佛法禮南能論詩自許窺三昧<lb/>
<pb n="KR4h0117_WYG_455-29b"/>
入聖無梯岀小乘高閣松風飄夜磬石牀花雨落寒燈<lb/>
更深月岀山窗曙漱齒焚香誦法楞<lb/>
　　　江邊阻風散歩至靈山寺<lb/>
歸船不遇打頭風行脚何緣到此中幽谷餘寒春雪在<lb/>
虚簷斜日暮江空林間古塔無僧住花外仙源有路通<lb/>
隨處看山隨處樂莫將踪跡嘆萍逢<lb/>
　　　泊舟大同山溪間諸生聞之有挾冊來尋者<lb/>
扁舟經月住林隈謝得黄鶯日日來兼有清泉堪洗耳<lb/>
<pb n="KR4h0117_WYG_455-30a"/>
更多脩竹好銜杯諸生渉水携詩巻童子和雲掃石苔<lb/>
獨奈華峰隔烟霧時勞䇿杖上崔嵬<lb/>
　　　巖下桃花盛開携酒獨酌<lb/>
小小山園㡬樹桃安排春色候停橈開樽旋掃花陰雪<lb/>
展席平臨松頂濤地逺不須防俗駕溪晴還好着魚舠<lb/>
雲間石路稀人迹深處容無避世豪<lb/>
　　　重遊無相寺次舊韻<lb/>
舊識仙源路未差來從谷口問桃花屢攀絶棧經殘雪<lb/>
<pb n="KR4h0117_WYG_455-30b"/>
㡬度清溪踏月華虎穴相連多異境鳥飛不到有僧家<lb/>
頻來休下仙翁榻只借峰頭一片霞<lb/>
　　　巖頭閒坐漫成<lb/>
盡日巖頭坐落花不知何處是吾家靜聽谷鳥遷喬木<lb/>
閒看林蜂散午衙翠壁泉聲穿亂石碧潭雲影透晴沙<lb/>
癡兒公事真難了須信吾生自有涯<lb/>
　　　春日遊齊山<lb/>
即看花發又花飛空向花前嘆式微自笑半生行脚過<lb/>
<pb n="KR4h0117_WYG_455-31a"/>
何人未老乞身歸江頭鼓角翻春浪雲外旌旗閃落暉<lb/>
羡殺山中麋鹿伴千金難買芰荷衣<lb/>
　　　又<lb/>
倦鳥投枝巳亂飛林間暝色漸霏微春山日暮成孤坐<lb/>
遊子天涯正憶歸古洞濕雲含宿雨碧溪明月弄清輝<lb/>
桃花不𬋩人間事只笑山人未拂衣<lb/>
　　　月下吟<lb/>
露冷天清月更輝可堪遊子倍沾衣催人嵗月心空在<lb/>
<pb n="KR4h0117_WYG_455-31b"/>
滿眼兵戈事漸非方朔本無金馬意班超惟願玉門歸<lb/>
白頭應倚庭前樹怪我還期秋已違<lb/>
　　　火秀宫次一峰韻<lb/>
清溪曲曲轉層林始信桃源路未深晩樹烟霏山閣靜<lb/>
古松雷雨石壇陰丹爐遺火飛殘藥仙樂浮空寄絶音<lb/>
莫道山人才一到千年陳迹此重尋<lb/>
　　　夜宿浮峰次謙之韻<lb/>
日日春山不厭尋野情原自懶朝簪㡬家茅屋山村靜<lb/>
<pb n="KR4h0117_WYG_455-32a"/>
夾㟁桃花溪水深石路草香隨鹿去洞門蘿月聽猿吟<lb/>
禪堂坐久發清磬却笑山僧亦有心<lb/>
　　　再遊延壽寺次舊韻<lb/>
歴歴溪山記舊踪寺僧遙住翠微重扁舟曽泛桃花入<lb/>
岐路新多草樹封谷口鳥聲兼伐木石門烟火岀深松<lb/>
年來百好俱衰薄獨有幽探興尚濃<lb/>
　　　秋夜<lb/>
春園花木始菲菲又是高秋落葉稀天逈樓臺含氣象<lb/>
<pb n="KR4h0117_WYG_455-32b"/>
月明星斗避光輝閒來心地如空水靜後天機見隱微<lb/>
深院寂寥羣動息獨憐烏鵲繞枝飛<lb/>
　　　觀從吾登爐峰絶頂戲贈<lb/>
道人不奈登山癖日暮猶思絶棧源嵓底獨行穿虎穴<lb/>
峰頭清嘯亂猿羣清溪月岀時尋寺歸棹城隅夜欵門<lb/>
可笑中郎無好興獨留松院坐黄昬<lb/>
　　　山中漫與<lb/>
清晨急雨度林扉餘滴烟稍尚濕衣雨水霞明桃亂吐<lb/>
<pb n="KR4h0117_WYG_455-33a"/>
沿溪風暖藥初肥物情到底能容懶世事從前頓覺非<lb/>
自擬春光還自領好誰歌詠月中歸<lb/>
　　　謁伏波廟<lb/>
樓船金鼓宿烏蠻魚麗羣舟夜上灘月繞旌旗千嶂靜<lb/>
風傳鈴柝九溪寒荒夷未必先聲服神武由來不殺難<lb/>
想見虞廷新氣象兩階干羽五雲端<lb/>
　　　南寧<lb/>
一駐南寧五月餘纔因送逺過僧廬浮屠絶壁經殘燹<lb/>
<pb n="KR4h0117_WYG_455-33b"/>
井竈沿村見廢墟撫恤尚慚凋敝後遊觀正及省耕初<lb/>
近聞襁負歸徭徸莫陋夷方不可居<lb/>
　　　遊牛峰寺<lb/>
縈紆鳥道入雲松下數湖南百二峰巖犬吠時人岀樹<lb/>
山僧迎客自鳴鐘凌飇陟險真扶病異日探奇是舊踪<lb/>
欲扣靈闗問真訣春風蘿薜覆重重<lb/>
　　　姑蘇吳氏海天樓次鄺尹韻<lb/>
晴雪吹寒春事濃江樓三月尚殘冬青山暗逐回廊轉<lb/>
<pb n="KR4h0117_WYG_455-34a"/>
碧海真成捷徑通風暖簷牙雙燕劇雲深簾幕萬花重<lb/>
倚欄天北疑回首想像丹梯下六龍<lb/>
　　　尋春<lb/>
十里湖光放小舟謾尋春事及西疇江鷗意到忽飛去<lb/>
野老情深只自留日暮草香含雨氣九峰晴色散溪流<lb/>
吾儕是處皆行樂何必蘭亭説舊遊<lb/>
　　　西湖醉中漫書<lb/>
十年塵海勞魂夢此日重來眼倍清好景恨無蘇老筆<lb/>
<pb n="KR4h0117_WYG_455-34b"/>
乞歸徒有賀公情白鳬飛處青林晩翠壁明邊返照清<lb/>
爛醉湖雲宿湖寺不知山月墮江城<lb/>
　　　化城寺<lb/>
化城高住萬山深樓閣憑空上界侵天外清秋度明月<lb/>
人間微雨結輕陰鉢龍浮處雲生座巖虎歸時風滿林<lb/>
最愛山僧能好事夜堂燈火伴孤吟<lb/>
　　　其二<lb/>
雲裏軒窗半上鈎望中千里見江流高林日岀三更曉<lb/>
<pb n="KR4h0117_WYG_455-35a"/>
幽谷風多六月秋仙骨自憐何日化塵緣翻覺此生浮<lb/>
夜深忽起蓬萊興飛上青天十二樓<lb/>
　　　其三<lb/>
雲端鼓角落星斗松頂袈裟散雨花一百六峰開碧漢<lb/>
八十四梯踏紫霞山空仙骨葬金槨春暖石芝抽玉芽<lb/>
獨揮談塵拂烟霧一笑天地真無涯<lb/>
　　　嵗暮<lb/>
兀坐經旬成木石忽驚嵗暮還思鄉高簷白日不到地<lb/>
<pb n="KR4h0117_WYG_455-35b"/>
深夜黠䑕時登牀峰頭霽雪開草閣瀑下古松閑石房<lb/>
溪鶴洞猿爾無恙春江歸棹吾相將<lb/>
　　　天涯<lb/>
天涯嵗暮氷霜結永巷人稀罔象遊長夜星辰瞻閣道<lb/>
曉天鐘鼓隔雲樓思家有涙仍多病報主無能合逺投<lb/>
留得昇平雙眼在且應簑笠卧滄洲<lb/>
　　　因雨和杜韻<lb/>
晩堂踈雨暗柴門忽入殘荷瀉石盆萬里滄江生白髮<lb/>
<pb n="KR4h0117_WYG_455-36a"/>
㡬人燈火坐黄昬客途最覺秋先到荒徑誰憐菊尚存<lb/>
却憶故園耕釣處短簑長笛下江村<lb/>
　　　赴謫次北新闗喜見諸弟<lb/>
扁舟風雨泊江闗兄弟相看夢寐間巳分天涯成死别<lb/>
寧知意外得生還投荒自識君恩逺多病心便吏事閒<lb/>
携汝耕樵鹿有日好移茅屋傍雲山<lb/>
　　　南屏<lb/>
溪風漠漠南屏路春服初成病眼開花竹日新僧已老<lb/>
<pb n="KR4h0117_WYG_455-36b"/>
湖山如舊我重來層樓雨急青林逈古殿雲晴碧嶂迴<lb/>
獨有幽禽解相信雙飛時下讀書臺<lb/>
　　　卧病靜慈寫懷<lb/>
卧病空山春復夏山中幽事最能知雨晴階下泉聲急<lb/>
夜靜松間月色遲把巻有時眠白石解纓隨意濯清漪<lb/>
吳山越嶠俱堪老正奈燕雲繫逺思<lb/>
　　　移居勝果寺<lb/>
江上但知山色好峰迴始見寺門開半空虚閣有雲住<lb/>
<pb n="KR4h0117_WYG_455-37a"/>
六月深松無暑來病肺正思移枕簟洗心兼得逺塵埃<lb/>
富春只尺烟濤外時倚層霞望釣臺<lb/>
　　　武夷次壁間韻<lb/>
肩輿飛度萬峰雲回首滄波月下聞海上真為滄水使<lb/>
山中行遇武夷君溪流九曲初諳路精舎千年不染氛<lb/>
歸去高堂慰垂白細探仍擬在春分<lb/>
　　　玉山東嶽廟遇舊識嚴星士<lb/>
憶昨東歸亭下路數峰簫管隔秋雲肩輿欲到妨多事<lb/>
<pb n="KR4h0117_WYG_455-37b"/>
鼓枻重來㑹有云春夜絶憐燈節近溪聲最好月中聞<lb/>
行藏無用君平卜請看沙邊鷗鷺羣<lb/>
　　　廣信元夕蔣太守舟中夜話<lb/>
樓臺燈火水西東簫鼓星橋度碧空何處忽談塵世外<lb/>
百年惟此月明中客途孤寂渾常事逺地相求見古風<lb/>
别後新詩如不惜衡南今亦有飛鴻<lb/>
　　　夜泊石亭寺用韻呈陳婁諸公因寄儲柴墟都<lb/>
　　　　憲及喬白巖太常諸犮<lb/>
<pb n="KR4h0117_WYG_455-38a"/>
廿年不到石亭寺惟有西山只舊青白拂挂墻僧巳去<lb/>
紅闌照水客重經沙村逺樹凝春望江雨孤蓬入夜聽<lb/>
何處故人還笑語東風啼鳥夢初醒<lb/>
　　　夜宿宣風館<lb/>
山石崎嶇古轍痕沙溪馬渡水猶渾夕陽歸鳥深投麓<lb/>
烟火行人望逺村天際浮雲生白髮林間孤月坐黄昬<lb/>
越南冀北俱千里正恐春愁入夜魂<lb/>
　　　萍鄉道中謁濂溪祠<lb/>
<pb n="KR4h0117_WYG_455-38b"/>
木偶相沿恐未真清輝亦復凛衣巾簿書曽屑乘田吏<lb/>
爼豆猶存畏壘民碧水蒼山俱過化光風霽月自傳神<lb/>
千年私淑心雖後下拜春祠薦渚蘋<lb/>
　　　宿萍鄉武雲觀<lb/>
曉行山徑樹高低雨後春泥没馬蹄翠色拖雲開疊嶂<lb/>
寒聲隔竹隱晴溪巳聞南去艱舟楫漫憶東歸阻杖藜<lb/>
夜宿仙家見明月清光還似鑑湖西<lb/>
　　　羅舊驛<lb/>
<pb n="KR4h0117_WYG_455-39a"/>
客行日日萬峰頭山水南來亦勝遊布榖鳥啼村雨暗<lb/>
刺桐花暝石溪幽蠻烟喜過青楊瘴鄉思愁經芳杜洲<lb/>
身在夜郎家萬里五雲天北是神州<lb/>
　　　沅水驛<lb/>
辰陽南望接沅州碧樹林中古驛樓逺客日憐風土異<lb/>
空山惟見瘴雲浮耶溪有信從誰問楚水無情只自流<lb/>
却幸此身如野鶴人間隨地可淹留<lb/>
　　　鐘鼓洞<lb/>
<pb n="KR4h0117_WYG_455-39b"/>
見説水南多異迹巖頭時有鼓鐘聲空遺石壁千年在<lb/>
未信金砂九轉成逺地星辰瞻北極春山明月坐更深<lb/>
年來夷險還忘却始信羊腸路亦平<lb/>
　　　清平衛即事<lb/>
積雨山途喜乍晴暖雲浮動水花明故園日與青春逺<lb/>
敝緼凉思白苧輕烟際草衣窺絶棧峰頭戌角隱孤城<lb/>
華夷節制嚴冠履漫說殊方列省卿<lb/>
　　　興隆衛書壁<lb/>
<pb n="KR4h0117_WYG_455-40a"/>
山城高下見樓臺野戌參差暮角催貴竹路從峰頂入<lb/>
夜郎人自日邊來鶯花夾道驚春老雉堞連雲向曉開<lb/>
尺素屢題還擲却衡陽那有雁飛回<lb/>
　　　七盤<lb/>
鳥道縈紆下七盤古藤蒼木峽聲寒境多奇絶非吾圡<lb/>
時可淹留是謫官猶記邊烽傳羽檄近聞苖俗化衣冠<lb/>
投簪實有居夷志垂白難承菽水歡<lb/>
　　　龍岡漫興<lb/>
<pb n="KR4h0117_WYG_455-40b"/>
投荒萬里入炎州却喜官卑得自由心愜夷居何有陋<lb/>
身符吏隱未忘憂春山卉服時相問雪寨籃輿每獨遊<lb/>
擬把犂鋤從許子謾將絃誦止言遊<lb/>
卧龍一去忘消息千古龍岡漫有名草屋何人方管樂<lb/>
桑間無耳聽咸英江沙漠漠遺雲鳥草木蕭蕭動甲兵<lb/>
好共鹿門龐處士相期采藥入青㝠<lb/>
　　　過天生橋<lb/>
水光如練落長松雲際天橋隱白虹遼鶴不來華表爛<lb/>
<pb n="KR4h0117_WYG_455-41a"/>
仙人一去石橋空徒聞鵲架横秋夕謾說秦鞭到海東<lb/>
移放長江還濟險可憐虚却萬山中<lb/>
　　　春晴<lb/>
林下春晴風漸和高巖殘雪已無多逰絲冉冉花枝靜<lb/>
青壁迢迢白鳥過忽向山中懷伴侶還從洞口夢烟蘿<lb/>
客衣塵土終湏換好與湖邊長芰荷<lb/>
　　　陸廣曉發<lb/>
初日曈曈似曉霞雨㾗新霽渡頭沙溪深㡬曲雲藏峽<lb/>
<pb n="KR4h0117_WYG_455-41b"/>
樹老千年雪作花白鳥去邊迴驛路青崖缺處見人家<lb/>
徧行奇勝才經此江上無勞羡九華<lb/>
　　　雪夜<lb/>
天涯久客嵗侵尋茅屋新開楓樹林漸慣省言因病齒<lb/>
屢經多難解安心猶憐未繫蒼生望且得閒為白石吟<lb/>
乘興最堪風雪夜小舟何日返山陰<lb/>
　　　元夕<lb/>
故園今夕是元宵獨向蠻村坐寂寥頼有遺經堪作伴<lb/>
<pb n="KR4h0117_WYG_455-42a"/>
喜無車馬過相邀春還草閣梅先動月滿虚亭雪未消<lb/>
堂上花燈諸弟集重闈應念一身遙<lb/>
　　　家僮作紙燈<lb/>
寥落荒村燈事賒蠻奴試巧剪春紗花枝綽約含輕霧<lb/>
月色玲瓏暎綺霞取辦不徒酬令節賞心兼是惜年華<lb/>
何如京國王侯第一盞中人産十家<lb/>
　　　白雲堂<lb/>
白雲僧舎市橋東别院迴廊小徑通嵗古簷松存獨榦<lb/>
<pb n="KR4h0117_WYG_455-42b"/>
春還庭竹發新叢晴窗暗映羣峰雪清梵長飄高閣風<lb/>
遷客從來甘寂寞青鞵時過月明中<lb/>
　　　來僊祠<lb/>
古洞春寒客到稀緑苔荒逕草霏霏書懸絶壁留仙偈<lb/>
花發層蘿繡佛衣壺榼還從童冠集杖藜隨處世情微<lb/>
石門遙鎖陽明鶴應笑山人久不歸<lb/>
　　　木閣道中雪<lb/>
瘦馬支離緣絶壁連峰窅窕入層雲山村樹暝驚鴉陣<lb/>
<pb n="KR4h0117_WYG_455-43a"/>
澗道雪深逢鹿羣凍合衡茅炊火斷望迷孤戍暮笳聞<lb/>
正思講席諸賢在綘蠟清醅坐夜分<lb/>
　　　元夕雪用蘇韻<lb/>
林間暮靄定歸鴉山外鈴聲報使車玉盞春光傳柏葉<lb/>
夜堂銀燭亂簷花蕭條音信愁邊雁迢遞闗河夢裏家<lb/>
何日扁舟還舊隱一簑江上把魚义<lb/>
寒威入夜益廉纎酒甕爐床亦戒嚴久客漸憐衣有結<lb/>
蠻居長嘆食無塩饑豺正爾羣當路凍雀從渠自宿簷<lb/>
<pb n="KR4h0117_WYG_455-43b"/>
陰極陽回知不逺蘭芽行見發春尖<lb/>
　　　曉霽用前韻書懷<lb/>
雙闕鐘聲起萬鴉禁城月色滿朝車竟誰詩詠東曹檜<lb/>
正憶梅開西寺花此日天涯傷逐客何年江上却還家<lb/>
曽無一字堪驅使漫有虚名擬八义<lb/>
澗草巖花欲鬬纎溪風林雪故争嚴連岐盡說還宜麥<lb/>
煑海何曾見作塩路斷蹔憐無過客病餘兼喜曝晴簷<lb/>
謫居亦自多清絶門外羣峰玉笋尖<lb/>
<pb n="KR4h0117_WYG_455-44a"/>
　　　夜宿汪氏園<lb/>
小閣藏身一斗方夜深虚白自生光梁間來下徐生榻<lb/>
座上慚無荀令香驛樹雨聲翻屋瓦龍池月色浸書床<lb/>
他年貴竹傳遺事應說陽明舊草堂<lb/>
　　　春行<lb/>
冬盡西歸滿山雪初春復來花滿山野鷗亂浴清溪上<lb/>
黄鳥雙飛緣樹間物色變遷隨白眼人生豈得長朱顏<lb/>
好將吾道從吾黨歸把漁竿東海灣<lb/>
<pb n="KR4h0117_WYG_455-44b"/>
　　　村南<lb/>
花事紛紛春欲酣杖藜隨歩過村南田翁開野教新犢<lb/>
溪女分流浴種蠶穉犬吠人依密槿閒鳬照影立晴潭<lb/>
偶逢江客傳鄉信歸卧楓堂夢石龕<lb/>
　　　山途<lb/>
上山見日下山陰陰欲開時日欲沈晩景無多傷逺道<lb/>
朝陽莫更阻雲岑人歸暝市分漁火客舎空林依暮禽<lb/>
世事驗來還自頷古人先已得吾心<lb/>
<pb n="KR4h0117_WYG_455-45a"/>
　　　又<lb/>
南北驅馳任板輿謫鄉何地是安居家家細雨殘燈後<lb/>
處處荒原野燒餘江樹欲迷遊子望朔雲長斷故人書<lb/>
茂陵多病終蕭散何事相如賦子虚<lb/>
　　　答劉美之見寄次韻<lb/>
休疑遷客迹全貧猶有沙鷗日見親勲業久辭滄海夢<lb/>
烟花多負故園春百年長恐終無補萬里寧期尚得身<lb/>
念我不勞傷鬂雪知君久已拂衣塵<lb/>
<pb n="KR4h0117_WYG_455-45b"/>
　　　書庭蕉<lb/>
簷前蕉葉綠成林長夏全無暑氣侵但得雨聲連夜靜<lb/>
何妨月色半牀陰新詩舊葉題將滿老芰踈桐恨共深<lb/>
莫笑鄭人談訟鹿至今醒夢兩難尋<lb/>
　　　送張憲長左遷滇南大叅次韻<lb/>
世味知君最飽諳百年清徳亦何慚柏臺藩省官非早<lb/>
江漢滇池道益南絶域烟花憐我逺今宵風月好誰談<lb/>
交遊若問居夷事為說山泉頗自堪<lb/>
<pb n="KR4h0117_WYG_455-46a"/>
　　　南菴次韻<lb/>
隔水樵漁亦㡬家緣岡石路入溪斜松林晩映千峰雨<lb/>
楓葉秋連萬樹霞漸覺形骸逃物外未妨遊樂在天涯<lb/>
頻來不用勞僧榻已僭沙鷗一席沙<lb/>
　　　其二<lb/>
斜日江波動客衣水南深竹見巖扉漁人罷網舟初集<lb/>
野老忘機坐未歸漸覺雲間棲翼亂愁看天北暮雲飛<lb/>
年年嵗晩長為客閒殺西湖舊釣磯<lb/>
<pb n="KR4h0117_WYG_455-46b"/>
　　　觀傀儡次韻<lb/>
處處相逢是戲場何須傀儡夜登堂繁華過眼三更促<lb/>
名利牽人一線長穉子故應爭詫說矮人空復自悲傷<lb/>
本來面目還誰識且向樽前學楚狂<lb/>
　　　徐都憲同遊南菴次韻<lb/>
巖寺藏春長不夏江花映日艷于桃山陰入户川光暮<lb/>
林影浮空暑氣高樹老豈能知嵗月溪清真可鑑秋毫<lb/>
但逢佳景須行樂莫遣風霜着鬂毛<lb/>
<pb n="KR4h0117_WYG_455-47a"/>
　　　即席次王文濟少叅韻<lb/>
此身未擬泣窮途隨處翻飛野鶴孤霜冷㡬枝存晚菊<lb/>
溪春兩度見新蒲荆西㓂盗紆籌策湘北流移入畵圖<lb/>
莫怪當筵倍凄切誅求滿地促官逋<lb/>
　　　夜寒<lb/>
簷際重陰覆夜寒石爐松火坐更殘窮荒正訝鄉書絶<lb/>
險路仍愁歸夢難仙侶春風懷越嶠釣船明月負嚴灘<lb/>
未因謫宦傷憔悴客鬢還羞鏡裏看<lb/>
<pb n="KR4h0117_WYG_455-47b"/>
　　　次韻送陸文順僉憲<lb/>
貴陽東望楚山平無奈天涯又送行杯酒豫期傾葢日<lb/>
封書煩慰倚門情心馳魏闕星辰逈路遶鄉山草木榮<lb/>
京國交逰零落盡空將秋月寄猿聲<lb/>
　　　次韻胡少叅見過<lb/>
旋營小酌典春裘佳客真慚竟日留長怪嶺雲迷楚望<lb/>
忽聞吳語破鄉愁鏡湖自昔堪歸老杞國何人獨抱憂<lb/>
莫問臨花倍惆悵賞心原不在枝頭<lb/>
<pb n="KR4h0117_WYG_455-48a"/>
　　　過江門崖<lb/>
三年謫宦沮蠻氛天放扁舟下楚雲歸信應先春雁到<lb/>
閒心期與白鷗羣晴溪欲轉新年色蒼壁多遺古篆文<lb/>
此地從來山水勝它時回首憶江濆<lb/>
　　　武陵潮音閣懷孔明<lb/>
高閣憑虚臺十尋捲簾踈雨動㣲吟江天雲鳥自來去<lb/>
楚澤風烟無古今山色漸疑衡嶽近花源欲問武陵深<lb/>
新春尚阻東歸楫落日誰堪話此心<lb/>
<pb n="KR4h0117_WYG_455-48b"/>
　　　夜宿香山林宗師房次韻<lb/>
幽壑來尋物外情石門遙指白雲生林間伐木時聞響<lb/>
谷口逢僧不記名天壁倒涵湖月曉烟梯高接緯階平<lb/>
松堂靜夜渾無寐到枕風泉處處聲<lb/>
　　　杖鍚道中用張憲使韻<lb/>
山鳥歡呼欲問名山花含笑似相迎風迴碧樹秋聲早<lb/>
雨過丹崖夕照明雪嶺挿天開玉帳雲溪環碧抱金城<lb/>
懸燈夜宿茅堂静洞鶴林僧相對清<lb/>
<pb n="KR4h0117_WYG_455-49a"/>
　　　又用曰仁韻<lb/>
每逢佳處問名山風景依稀過眼生歸霧忽連千嶂暝<lb/>
夕陽偏放一溪晴晚投岩寺依雲宿靜愛楓林送雨聲<lb/>
夜久披衣還起坐不禁風月照人清<lb/>
　　　贈熊彰歸<lb/>
門逕荒凉蔓草生相求深愧逺來情千年絶學䝉塵土<lb/>
何處澄江無月明坐看逺山凝暮色忽驚塵葉起秋聲<lb/>
歸途望嶽多幽興為問山田待耦耕<lb/>
<pb n="KR4h0117_WYG_455-49b"/>
　　　送守中至龍盤山中<lb/>
未盡師生六日情天教風雪阻西行茅堂豈有春風坐<lb/>
江郭虚留一月程客邸琴書燈火靜故園風竹夢魂清<lb/>
何年穏閉陽明洞榾拙山爐煑石羮<lb/>
　　　龍盤山中用韻<lb/>
無奈青山處處情村沽日日辦山行真慚廩食虚官守<lb/>
只把山逰作課程谷口亂雲隨騎逺林間飛雪㸃衣輕<lb/>
長思澹泊還真性世味年來久絮羮<lb/>
<pb n="KR4h0117_WYG_455-50a"/>
　　　别希顏<lb/>
後㑹難期别未輕莫辭行李滯江城且留南國春山興<lb/>
共聽西堂夜雨聲歸路終知雲外去晴湖想見鏡中行<lb/>
為尋洞裏幽栖處還有峰頭雙鶴鳴<lb/>
　　　龍潭夜坐<lb/>
何處花香入夜清石林茅屋隔溪聲幽人月岀每孤往<lb/>
棲鳥山空時一鳴草露不辭芒屨濕松風偏與葛衣輕<lb/>
臨流欲寫猗蘭意江北江南無限情<lb/>
<pb n="KR4h0117_WYG_455-50b"/>
　　　送徳觀歸省<lb/>
雪裏閉門十日坐開門一笑忽青天茅簷正好負暄日<lb/>
客子胡為思故園椿樹慣經霜雪老梅花偏向嵗寒妍<lb/>
瑯琊春色如相憶好放山陰月下船<lb/>
　　　寄浮峰詩社<lb/>
晚凉庭院坐新秋㣲月初生亦滿樓千里故人誰命駕<lb/>
百年多病有孤舟風霜草木驚時態砧杵闗河動逺愁<lb/>
飲水曲肱吾自樂茅堂今在越溪頭<lb/>
<pb n="KR4h0117_WYG_455-51a"/>
　　　題王實夫畫<lb/>
隨處山泉着草衣底須松竹掩柴扉天涯遊子何曽岀<lb/>
畫裏孤㠶未是歸小酉諸峰開夕照虎溪春寺入烟霏<lb/>
他年還向辰陽望却憶題詩在翠㣲<lb/>
　　　寄馮雪湖<lb/>
竹竿誰隱扶桑東白睂之叟今龎公隔湖聞雞謝墅接<lb/>
渡海有鶴蓬山通鹵田經嵗苦秋雨浪痕半壁驚湖風<lb/>
歌聲屋底似金石㸃也此意當能同<lb/>
<pb n="KR4h0117_WYG_455-51b"/>
　　　贈潘給事<lb/>
五月滄浪濯足歸正堪荷葉製初衣甲非乙是君休問<lb/>
酉水辰山志未違沙鳥不須疑雀舫江雲先為掃漁磯<lb/>
武陵溪壑猶深僻莫更移家入翠㣲<lb/>
　　　登憑虚閣和石少宰韻<lb/>
山閣新春負一登酒邊孤興晩堪乗松間鳴瑟驚棲鶴<lb/>
竹裏茶烟起定僧望逺每來成久坐傷時有涕恨無能<lb/>
峰頭見說連閶闔㡬欲排雲尚未曽<lb/>
<pb n="KR4h0117_WYG_455-52a"/>
　　　遊清凉寺<lb/>
春尋載酒本無期乗興還嫌馬足遲古寺共憐春草没<lb/>
逺山偏與夕陽宜雨晴澗竹消蒼粉風暖巖花落紫蕤<lb/>
昬黑更湏凌絶頂高懷想見少陵詩<lb/>
　　　又<lb/>
積雨山行巳後期更堪多病益遲遲風塵漸覺初心負<lb/>
丘壑真于野性宜綠樹陰層新作葢紫蘭香細尚餘蕤<lb/>
輞川圖畫能如許絶是無聲亦有詩<lb/>
<pb n="KR4h0117_WYG_455-52b"/>
　　　寄張東所次前韻<lb/>
逺趨君命忽中違此意年來識者稀黄綺曽為炎祚岀<lb/>
子陵終向冨春歸江船一話千年濶塵夢今驚四十非<lb/>
何日孤㠶過天目海門春浪掃漁磯<lb/>
　　　别余縉子紳<lb/>
寧須買棹往來頻我亦携家向海濵但得青山隨鹿豕<lb/>
未論黄閣畫麒麟䘮心疾已千年痼起死方存六籍真<lb/>
歸向蘭溪溪上問桃花春水正迷津<lb/>
<pb n="KR4h0117_WYG_455-53a"/>
　　　回軍上杭<lb/>
山城經月駐旌戈亦復幽尋到薜蘿南國巳歡回甲馬<lb/>
東田初喜出農簑溪雲曉度千峰雨江漲新<hi>闕</hi>　㟁波<lb/>
暮倚七星瞻北極絶憐蒼翠晚來多<lb/>
　　　聞曰仁買田霅上携同志待予歸二首<lb/>
見說相携霅上耕連簑應巳岀烏程荒畬初墾功須倍<lb/>
秋熟雖㣲稅亦輕雨後湖舠兼學釣餉餘堤樹合閒行<lb/>
山人久有歸農興猶向千峰夜度兵<lb/>
<pb n="KR4h0117_WYG_455-53b"/>
月色高林坐夜沈此時何限故園心山中古洞陰蘿合<lb/>
江上孤舟春水深百戰自知非舊學三驅猶愧失前禽<lb/>
歸期久負雲門伴獨向幽溪雪後尋<lb/>
　　　蓮花峰<lb/>
夜靜凉颷發輕雲散碧空玉鈎挂新月露岀青芙蓉<lb/>
　　　九華山下柯秀才家<lb/>
蒼峰抱層嶂翠瀑繞雙溪下有幽人宅蘿深客到迷<lb/>
　　　無相寺三首<lb/>
<pb n="KR4h0117_WYG_455-54a"/>
老僧巖下屋繞屋皆松竹朝聞春鳥啼夜伴岩虎宿<lb/>
坐望九華碧浮雲生曉寒山靈應秘惜不許俗人看<lb/>
靜夜聞林雨山靈似欲留只愁梯石滑不得到峰頭<lb/>
　　　宿天池月下聞雷次早知山下大雨<lb/>
昨夜月明峰頂宿隱隱雷聲在山麓曉來却問山下人<lb/>
風雨三更捲茅屋<lb/>
　　　文殊臺夜觀佛燈<lb/>
老夫高卧文殊臺拄杖夜撞青天開散落星辰滿平野<lb/>
<pb n="KR4h0117_WYG_455-54b"/>
山僧盡道佛燈來<lb/>
　　　書扇贈從吾<lb/>
君家只在海西隈日日寒潮去復迴莫遣扁舟成久别<lb/>
爐峰秋月望君來<lb/>
　　　題四老圍棋圖<lb/>
世外烟霞亦許時至今風致後人思却懷劉項當年事<lb/>
不及山中一着棋<lb/>
　　　泛海<lb/>
<pb n="KR4h0117_WYG_455-55a"/>
險夷原不滯胸中何異浮雲過太空夜靜海濤三萬里<lb/>
月明飛錫下天風<lb/>
　　　袁州府宜春臺<lb/>
臺名何事只宜春山色無時不可人不用烟花費粧㸃<lb/>
儘教刋落自嶙峋<lb/>
古廟香燈㡬許年増脩還費大官錢至今楚地多風雨<lb/>
猶道山神駕鐵船<lb/>
　　　夜宿功徳寺次宗賢韻<lb/>
<pb n="KR4h0117_WYG_455-55b"/>
山行初試夾衣輕脚軟黄塵石路生一夜洞雲眠未足<lb/>
湖風吹月渡溪清<lb/>
　　　又<lb/>
水邊楊柳覆茅楹飲馬春流上一亭坐久遂忘歸路夕<lb/>
溪雲正瀉暮山青<lb/>
　　　别方叔賢<lb/>
西樵山色逺依依東指江門石路㣲料得楚雲臺上客<lb/>
久懸秋月待君歸<lb/>
<pb n="KR4h0117_WYG_455-56a"/>
　　　題嵗寒亭贈汪尚和<lb/>
一覺紅塵夢欲殘江城六月滯風湍人同炎暑無逃遁<lb/>
歸向山中卧嵗寒<lb/>
　　　山中懶睡<lb/>
掃石焚香任意眠醒來時有客談𤣥松風不用蒲葵扇<lb/>
坐對青崖百丈泉<lb/>
　　　用實夫韻<lb/>
詩從雪後吟偏好酒向山中味轉佳岩瀑隨風雜鐘磬<lb/>
<pb n="KR4h0117_WYG_455-56b"/>
水花如雨落袈裟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百五十五<lb/>
</p>
<p>
</p>
  </div>
</body>
</text>
</TEI>
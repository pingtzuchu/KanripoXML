<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四十九</head> <lb/>
    <p>
<pb n="KR4h0117_WYG_049-1a"/>
欽定四庫全書<lb/>
　石倉歴代詩選卷四十九<lb/>
　　　　　　　　　　　　明　曹學佺　編<lb/>
　中唐三<lb/>
　　韋應物<lb/>
　　　擬古詩<lb/>
辭君逺行邁飲此長恨端已謂道里逺如何中險艱流<lb/>
水赴大壑孤雲還暮山無情尚有歸行子何獨難驅車<lb/>
<pb n="KR4h0117_WYG_049-1b"/>
背鄉園朔風巻行迹嚴冬霜摧肌日入不遑息憂歡容<lb/>
髪變寒暑人事易中心君詎知冰玉徒貞白<lb/>
　　　其二<lb/>
峩峩髙山巔浼浼青川流世人不自悟馳謝如驚飇百<lb/>
金非所重厚意良難得㫖酒親與朋芳年樂京國京城<lb/>
繁華地軒蓋凌晨出垂楊十二衢隠映金張室漢宫南<lb/>
北對飛觀齊白日㳺泳屬芳時平生自云畢<lb/>
　　　其三<lb/>
<pb n="KR4h0117_WYG_049-2a"/>
嘉樹藹初綠蘼蕪吐幽芳君子不在賞寄之雲路長路<lb/>
長信難越惜此芳時歇孤鳥去不還緘情向天末<lb/>
　　　其四<lb/>
月滿秋夜長驚烏號北林天河横未落斗柄當西南寒<lb/>
蛩悲洞房好鳥無遺音商飇一夕至獨宿懐重衾舊交<lb/>
日千里相隔為浮沈人生豈草木寒暑移此心<lb/>
　　　其五<lb/>
神州髙爽地遐瞰靡不通寒月野無綠寥寥天宇空隂<lb/>
<pb n="KR4h0117_WYG_049-2b"/>
陽不停馭貞脆各有終汾沮何鄙儉考槃甘退窮反志<lb/>
解牽跼無為尚勞躬羙人奮南國一笑開芙蓉清鏡理<lb/>
容髮褰簾出深重艶曲呈皓齒舞羅不堪風慊慊情有<lb/>
待贈芳為我容祇嗟青樓月流影君幃中<lb/>
　　　其六<lb/>
春至林木變洞房夕含清单居誰能裁好鳥對我鳴良<lb/>
人久燕趙新愛移平生别時雙鴛綺留此千恨情碧草<lb/>
生舊跡綠琴歇芳聲思將魂夢歡反側寐不成擥衣迷<lb/>
<pb n="KR4h0117_WYG_049-3a"/>
所次起望空前庭孤影中自惻不知雙涕零<lb/>
　　　雜體<lb/>
春羅雙鴛鴦出自寒夜女心精煙霧色指歴千萬緒長<lb/>
安貴豪家妖艶不可數裁此百日功惟将一朝舞舞罷<lb/>
復裁新豈思勞者苦<lb/>
　　　又<lb/>
同聲自相應體質不必齊誰知賈人鐸能使大樂諧鏗<lb/>
鏘發官徴和樂變其哀人神既昭享鳯鳥亦下來豈非<lb/>
<pb n="KR4h0117_WYG_049-3b"/>
至賤物一奏升天階物情茍有合寧問玊與泥<lb/>
　　　與友生野飲效陶體<lb/>
携酒花林下前有千載墳于時不共酌奈此泉下人始<lb/>
自玩芳物行當念徂春聊舒逺世轍坐望還山雲且遂<lb/>
一歡笑焉知賤與貧<lb/>
　　　大梁亭㑹李四栖梧作<lb/>
梁王昔愛才千古化不冺至今蓬池上逺集八方賔車<lb/>
馬平明合城郭滿埃塵逢君一相許豈要平生親入仕<lb/>
<pb n="KR4h0117_WYG_049-4a"/>
三十載如何獨未伸英聲久籍籍臺閣多故人置酒發<lb/>
清弹相與樂佳辰孤亭得長望白日下廣津富貴良可<lb/>
取朅來西入秦秋風旦夕起安得客梁陳<lb/>
　　　移疾㑹詩客元生與釋子法朗因貽諸祠曹<lb/>
對此嘉樹林獨有戚戚顔抱瘵知曠職淹旬非樂閒釋<lb/>
子來問訊詩人亦扣關道同意蹔遣客散疾徐還園徑<lb/>
自幽静𤣥蝉噪其間高窗瞰逺郊暮色起秋山英曹幸<lb/>
休暇悢悢心所攀<lb/>
<pb n="KR4h0117_WYG_049-4b"/>
　　　晦日處士叔園林燕集<lb/>
遽㸔蓂葉盡坐闕芳年賞頼此林下期清風滌煩想始<lb/>
萌動新照佳禽發幽響嵐嶺對髙齋春流灌蔬壤樽酒<lb/>
遺形跡道言屢開奬幸䝉終夕歡聊用税歸鞅<lb/>
　　　西郊燕集<lb/>
濟濟衆君子髙宴及時光羣山靄遐矚綠野布熈陽列<lb/>
坐遵曲㟁披襟襲蘭芳野庖薦嘉魚激澗泛羽觴衆鳥<lb/>
鳴茂林綠草延髙岡盛時易徂謝清思坐飃颺眷言同<lb/>
<pb n="KR4h0117_WYG_049-5a"/>
心友兹遊安可忘<lb/>
　　　郡齋雨中與諸文士燕集<lb/>
兵衛森畫㦸宴寢凝清香海上風雨至逍遙池閣凉煩<lb/>
痾近消散嘉賔復滿堂自慙居處崇未覩斯民康理㑹<lb/>
是非遣性逹形跡忘俯飲一杯酒仰聆金玉章神歡體<lb/>
自輕意欲凌風翔<lb/>
　　　城中卧疾知閻薛二子屢從邑令飲因以贈之<lb/>
車馬日蕭蕭胡不枉我廬方來從令飲卧病獨何如秋<lb/>
<pb n="KR4h0117_WYG_049-5b"/>
風起漢臯開户望平蕪即此恡音素焉知中密疎渇者<lb/>
不思火寒者不求水人生羈寓時去就當如此猶希心<lb/>
異迹眷眷存終始<lb/>
　　　同徳精舎養疾寄河南兵曹東㕔掾<lb/>
逍遥東城隅雙樹忽葱蒨廣庭流華月髙閣凝餘霰杜<lb/>
門非養素抱疾阻良讌孰謂非他人思君歲云變官曹<lb/>
亮先沗陳躅慙俊彦豈知晨與夜相代不相見緘書問<lb/>
所如酬藻當芬絢<lb/>
<pb n="KR4h0117_WYG_049-6a"/>
　　　寄子西<lb/>
夏景已難度懐賢思方續喬樹落疎隂微風散煩燠傷<lb/>
離枉芳札歡遂見心曲藍上舎己成田家雨新足託隣<lb/>
素多歡殘秩猶見束日夕上高齋但望東原綠<lb/>
　　　閒居贈友<lb/>
補吏多下遷罷歸聊自度園廬既蕪没煙景空澹泊閒<lb/>
居養疴瘵守素甘葵藿顔鬢日衰耗冠帶亦寥落青苔<lb/>
已生路綠筠始分籜夕氣下遥隂微風動疎薄草𤣥良<lb/>
<pb n="KR4h0117_WYG_049-6b"/>
見誚杜門無請託非君好事者誰來顧寂寞<lb/>
　　　九日灃上作寄崔主簿倬二季端繫<lb/>
凄凄感時節望望臨灃涘翠嶺澄明華秋髙天遥滓川<lb/>
寒流逾迅霜交物初委林葉索已空晨禽迎飇起時菊<lb/>
乃盈泛濁醪自為羙良逰雖可娱殷念在之子人生不<lb/>
自省營欲無終已孰能同一酌陶然㝠斯理<lb/>
　　　西郊養疾聞暢校書有新什見贈久佇不至先<lb/>
　　　　寄此詩<lb/>
<pb n="KR4h0117_WYG_049-7a"/>
養病愜清夏郊園敷卉木窗夕含澗凉雨餘愛筠綠披<lb/>
懐始髙詠對琴轉幽獨仰子逰羣英吐詞如蘭馥還聞<lb/>
枉嘉藻停望延昏旭惟見草青青閉門灃水曲<lb/>
　　　善福精舎示諸生<lb/>
湛湛嘉樹隂清露夜景沈悄然羣物寂髙閣似隂岑方<lb/>
以𤣥黙處豈為名跡侵法妙不知歸獨此抱冲襟齋舎<lb/>
無餘物陶器與单衾諸生時列坐共愛風滿林<lb/>
　　　寄栁州韓司户郎中<lb/>
<pb n="KR4h0117_WYG_049-7b"/>
逹識與昧機智殊跡同静於焉得携手屢賞清夜景瀟<lb/>
灑陪髙詠從容羡華省一逐風波遷南登桂陽嶺舊里<lb/>
門空掩歡逰事皆屏悵望城闕遥幽居時序永春風吹<lb/>
百卉和煦變閭井獨悶終日眠篇書不復省惟當望雨<lb/>
露霑注荒遐境<lb/>
　　　寄大梁諸友<lb/>
分竹守南譙弭節過梁池雄都衆君子出餞擁河湄燕<lb/>
謔始云洽方舟已解維一為風水便但見山川馳昨日<lb/>
<pb n="KR4h0117_WYG_049-8a"/>
次睢陽今夕宿苻離雲樹愴重疉煙波念還期相敦在<lb/>
勤事海内方勞師<lb/>
　　　郡中對雨贈元錫兼簡楊凌<lb/>
宿雨冐空山空城響秋葉沈沈暮色至凄凄凉氣入蕭<lb/>
條林表散的皪荷上集夜霧著衣重新苔侵履濕遇兹<lb/>
端憂日頼與嘉賔接<lb/>
　　　元日寄諸弟兼呈崔都水<lb/>
一從守兹郡兩鬢生素髪新正加我年故歲去超忽淮<lb/>
<pb n="KR4h0117_WYG_049-8b"/>
濵異時候了似仲秋月川谷風景溫城池草木發髙齋<lb/>
屬多暇惆悵臨芳物日月昧還期念君何時歇<lb/>
　　　寄皎然上人<lb/>
吳興老釋子野雪蓋精廬詩名徒自振道心長晏如想<lb/>
兹棲禪夜見月東峰初鳴鐘驚巖壑焚香滿空虚叨慕<lb/>
端成舊未識豈為疏願以碧雲思方君怨别餘茂苑文<lb/>
華地流水古僧居何當一游咏倚閣吟躊躇<lb/>
　　　送李十四山東遊<lb/>
<pb n="KR4h0117_WYG_049-9a"/>
聖朝有遺逸披膽謁至尊豈是貿榮寵誓将救元元權<lb/>
豪非所便書奏寢禁門髙歌長安酒忠憤不可吞歘來<lb/>
客河洛日與静者論濟世翻小事丹砂駐精魂東遊無<lb/>
復繫梁楚多大藩髙論動侯伯疎懐脱塵喧送君都門<lb/>
野飲我林中樽立馬望東道白雲滿梁園踟蹰欲何贈<lb/>
空是平生言<lb/>
　　　送令孤岫宰恩陽<lb/>
大雪天地閉羣山夜來晴居家猶苦寒子有千里行行<lb/>
<pb n="KR4h0117_WYG_049-9b"/>
行安得辭荷此蒲璧榮賢豪争追攀飲餞出西京樽酒<lb/>
豈不歡暮春自有程離人起視日僕御促前征逶遲歲<lb/>
已窮當造巴子城和風被草木江水日夜清從來知善<lb/>
政離别慰友生<lb/>
　　　送洛陽韓丞東遊<lb/>
仙鳥何飄颻綠衣翠為襟顧我差池羽交交懐好音徘<lb/>
徊洛陽中游戲清川潯神交不在結歡愛自中心駕言<lb/>
忽徂征雲路邈且深朝遊尚同啄夕息當異林出餞宿<lb/>
<pb n="KR4h0117_WYG_049-10a"/>
東郊列筵屬城隂舉酒欲為樂憂懐方沈沈<lb/>
　　　送丘員外還山<lb/>
長棲白雲表蹔訪髙齋宿還辭郡邑誼歸泛松江淥結<lb/>
茅隠蒼嶺伐薪響深谷同是山中人不知往來躅靈芝<lb/>
非庭草遼鶴委池鶩終當署里門一表髙陽族<lb/>
　　　送豆盧策秀才<lb/>
歲交冰未泮地卑海氣昏子有京師遊始發吳閶門新<lb/>
黄含逺林微綠生陳根詩人感時節行道當憂煩古來<lb/>
<pb n="KR4h0117_WYG_049-10b"/>
濩落者俱不事田園文如金石韻豈乏知音言方辭郡<lb/>
齋榻為酌離亭樽無焉倦羈旅一去髙飛翻<lb/>
　　　答李博士<lb/>
休沐去人逺髙齋出林杪晴山多碧峰顥氣凝秋曉端<lb/>
居喜良友枉使千里路緘書當夏時開緘時已度簷雛<lb/>
已颻颺荷露方蕭颯夢逺竹窗幽行稀蘭徑合舊居共<lb/>
南北往來只如昨問君今為誰日夕度清洛<lb/>
　　　清都觀答㓜遐<lb/>
<pb n="KR4h0117_WYG_049-11a"/>
逍遥仙家子日夕朝玊皇興髙清露没渇飲瓊華漿解<lb/>
組一來欵披衣拂天香粲然顧我笑綠簡發新章泠泠<lb/>
如玊音馥馥若蘭芳浩意坐盈此月華殊未央却念喧<lb/>
譁日何由得清凉疎松抗髙殿宻竹䕃長廊榮名等糞<lb/>
土携手隨風翔<lb/>
　　　答暢校書<lb/>
偶然棄官去投跡在田中日出照茅屋園林養愚䝉雖<lb/>
云無一資樽酌㑹不空且歡百榖成仰歎造化功出入<lb/>
<pb n="KR4h0117_WYG_049-11b"/>
與民伍作事靡不同時伐南澗竹夜還灃水東貧蹇自<lb/>
成退豈為髙人蹤覽君金玊篇彩色發我容日日欲為<lb/>
報方春已徂冬<lb/>
　　　答楊奉禮<lb/>
多病守山郡自得接嘉賔不見三四日曠若十餘旬臨<lb/>
觴獨無味對榻已生塵一詠舟中作灑雪忽驚心煙波<lb/>
見棲旅景物具昭陳秋塘惟落葉野寺不逢人白事廷<lb/>
吏簡閒居文墨親髙天池閣静寒菊霜露頻應當整孤<lb/>
<pb n="KR4h0117_WYG_049-12a"/>
棹歸來展殷勤<lb/>
　　　答董陽<lb/>
省札陳徃事愴憶數年中一身朝北闕家累守田農望<lb/>
山亦臨水暇日毎來同性情一疎散園林多清風忽復<lb/>
隔淮海夢想在灃東病來經時節起見秋塘空城郭連<lb/>
榛嶺鳥雀噪溝叢坐使驚霜鬂撩亂已如蓬<lb/>
　　　答河南李士巽題香山寺<lb/>
洛都遊宦日少年携手行投杯起芳席總㘘振華纓關<lb/>
<pb n="KR4h0117_WYG_049-12b"/>
塞有佳氣巖開伊水清攀林憩佛寺登髙望都城蹉跎<lb/>
二十載世務各所營兹賞長在夢故人安得并前歲守<lb/>
九江恩召赴咸京因塗再登歴山河屬晴明寂寞僧侣<lb/>
少蒼茫林木成墻宇或崩剝不見舊題名舊遊况存殁<lb/>
獨此淚交横<lb/>
　　　逢楊開府<lb/>
少事武皇帝無頼恃恩私身作里中横家藏亡命兒朝<lb/>
持樗蒲局暮竊東隣姬司𨽻不敢捕立在白玉墀驪山<lb/>
<pb n="KR4h0117_WYG_049-13a"/>
風雪夜長楊校獵時一字都不識飲酒試頑癡武皇升<lb/>
仙去憔悴被人欺讀書事已晩把筆欲題詩兩府始收<lb/>
跡南宫謬見推非才果不容出守撫<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠忽逢楊開府<lb/>
論舊涕俱垂坐客何由識惟有故人知<lb/>
　　　夏夜憶盧嵩<lb/>
靄靄髙館暮開軒滌煩襟不知湘雨來瀟灑在幽林炎<lb/>
月得凉夜芳樽誰與斟故人南北居累月間徽音人生<lb/>
無閒日歡㑹當在今反側候天旦層城苦沈沈<lb/>
<pb n="KR4h0117_WYG_049-13b"/>
　　　池上懐王卿<lb/>
山居捐世事佳雨散園芳入門靄已綠水禽鳴春塘重<lb/>
雲始成夕忽霽尚殘陽輕舟因風泛郡閣望蒼蒼私燕<lb/>
阻外好臨歡一停觴兹遊無時盡旭日願相將<lb/>
　　　乗月過西郊渡<lb/>
逺山含紫氛春野靄云暮值此歸時月流連西澗渡謬<lb/>
當文墨㑹得與羣英遇賞逐亂流翻心将清景悟行車<lb/>
儼未轉芳草空盈歩已舉候亭火猶愛村原樹還當守<lb/>
<pb n="KR4h0117_WYG_049-14a"/>
故扃恨恨乖情素<lb/>
　　　授衣還田里<lb/>
公門懸甲令澣濯遂其私晨起懐愴惻野田寒露時氣<lb/>
收天地廣風凄草木衰山明始重疉川淺更逶迤煙火<lb/>
生閭里禾黍積東菑終然可樂業時節一來斯<lb/>
　　　自蒲塘驛廻駕經歴山水<lb/>
館宿風雨滯始晴行葢轉潯陽山水多草木俱紛衍﨑<lb/>
嶇緣碧澗蒼翠踐苔蘚髙樹夾潺湲崩石横隂巘野杏<lb/>
<pb n="KR4h0117_WYG_049-14b"/>
依寒坼餘雪冐嵐淺性愜形豈勞境殊路遺緬憶昔終<lb/>
南下佳遊亦屢展時禽下流暮紛思何由遣<lb/>
　　　山行積雨歸塗始霽<lb/>
攬轡窮登降隂雨遘二旬但見白雲合不覩巖中春急<lb/>
澗豈易掲峻塗良難遵深林猿聲冷沮洳虎跡新始霽<lb/>
升陽景山水閲清晨雜花積如霧百卉凄已陳鳴騶屢<lb/>
驤首歸路自欣欣<lb/>
　　　出還<lb/>
<pb n="KR4h0117_WYG_049-15a"/>
昔出喜還家今還獨傷意入室掩無光銜哀冩虚位悽<lb/>
悽動幽幔寂寂驚寒吹㓜女復何知時來庭下戲咨嗟<lb/>
日復老錯莫身如寄家人勸我餐對桉空垂淚<lb/>
　　　端居感懐<lb/>
沈沈積素抱婉婉屬之子永日獨無言忽驚振衣起方<lb/>
如在幃室復悟永終已穉子傷恩絶盛時若流水暄凉<lb/>
同寡趣朗晦俱無理寂性常喻人滯情今在已空房欲<lb/>
云暮巢燕亦來止夏木遽成隂綠苔誰復履感至竟何<lb/>
<pb n="KR4h0117_WYG_049-15b"/>
方幽獨長如此<lb/>
　　　登西南岡卜居遇雨尋竹浪至灃壖縈帶數里<lb/>
　　　　清流茂樹雲物可賞<lb/>
登髙創危構林表見川流微雨颯已至蕭條川氣秋下<lb/>
尋宻竹盡忽見沙際遊紆直水分野緜延稼盈疇寒花<lb/>
明廢墟樵牧笑榛丘雲水成隂澹竹樹更清幽適自戀<lb/>
佳賞復兹永日留<lb/>
　　　龍門遊眺<lb/>
<pb n="KR4h0117_WYG_049-16a"/>
鑿山導伊流中斷若天闢都門遥相望佳氣生朝夕素<lb/>
懐出塵意適有携手客精舎繞層阿千龕隣峭壁緣雲<lb/>
路猶緬憩澗鐘已寂花樹發煙華淙流散石脉長嘯招<lb/>
逺風臨潭漱金碧日落望都城人間何役役<lb/>
　　　觀田家<lb/>
微雨衆卉新一雷驚蟄始田家㡬日閒耕種從此起丁<lb/>
壮俱在野場圃亦就理歸來景常晏飲犢面澗水饑劬<lb/>
不自苦膏澤且為喜倉廪無宿儲徭役猶未已方慙不<lb/>
<pb n="KR4h0117_WYG_049-16b"/>
耕者祿食出閭里<lb/>
　　　遊靈巖寺<lb/>
始入松路永獨欣山寺幽不知臨絶檻乃見西江流吳<lb/>
岫分煙景楚甸散林丘方悟關塞𣺌重軫故園愁聞鐘<lb/>
戒歸騎憇澗惜良遊地疎泉谷狹春深草木稠兹焉賞<lb/>
未極清景期杪秋<lb/>
　　　東郊<lb/>
吏舎跼終年出郊曠淸曙楊柳散和風青山澹吾慮依<lb/>
<pb n="KR4h0117_WYG_049-17a"/>
叢適自憩緣澗還復去微雨靄芳原春鳩鳴何處樂幽<lb/>
心屢止遵事跡猶遽終罷斯結廬慕陶真可庶<lb/>
　　　藍嶺精舎<lb/>
石壁精舎髙排雲聊直上佳遊愜始願忘險得前賞崕<lb/>
傾景方晦谷轉川如掌綠林含蕭條飛閣起𢎞敞道人<lb/>
上方至深夜還獨徃日落羣山隂天秋百泉響所嗟累<lb/>
已成安得長偃仰<lb/>
　　　任洛陽丞請告<lb/>
<pb n="KR4h0117_WYG_049-17b"/>
方鑿不受圓直木不為輪揆才各有用反性生苦辛折<lb/>
腰非吾事飲水非吾貧休告卧空館養病絶囂塵遊魚<lb/>
自成族野鳥亦有羣家園杜陵下千歲心氛氲天晴嵩<lb/>
山髙雪後河洛春喬木猶未芳百草日已新著書復何<lb/>
為當去東臯耘<lb/>
　　　縣齋<lb/>
仲春時景好草木漸舒榮公門且無事微雨園林清泱<lb/>
泱水泉動欣欣衆鳥鳴閒齋始延曯東作興庶甿即事<lb/>
<pb n="KR4h0117_WYG_049-18a"/>
翫文墨抱冲披道經於焉日澹泊徒使芳樽盈<lb/>
　　　郡内閒居<lb/>
棲息絶塵侣孱鈍得自怡腰懸竹使符心與廬山緇永<lb/>
日一酣寢起坐兀無思長廊獨㸔雨衆藥發幽姿今夕<lb/>
已云罷明晨復如斯何事能為累寵辱豈要辭<lb/>
　　　幽居<lb/>
貴賤雖異等出門皆有營獨無外物牽遂此幽居情微<lb/>
雨夜來過不知春草生青山忽已曙鳥雀繞舎鳴時與<lb/>
<pb n="KR4h0117_WYG_049-18b"/>
道人偶或隨樵者行自當安蹇劣誰謂薄世榮<lb/>
　　　種藥<lb/>
好讀神農書多識藥草名持縑購山客移蒔羅衆英不<lb/>
改幽澗色宛如此地生汲井既䝉澤挿援亦扶傾隂頴<lb/>
夕房斂陽條夏花明悦玩從兹始日夕繞庭行州民自<lb/>
寡訟養閒非政成<lb/>
　　　相逢行<lb/>
二十登漢朝英聲邁今古適從東方來又欲謁明主猶<lb/>
<pb n="KR4h0117_WYG_049-19a"/>
酣新豐酒尚帶灞陵雨邂逅兩相逢别來問寒暑寧知<lb/>
白日晩蹔向花間語忽聞長樂鐘走馬東西去<lb/>
　　　淮上喜㑹梁州故人<lb/>
江淮曽為客相逢毎醉還浮雲一别後流水十年間歡<lb/>
笑情如舊蕭疎鬢已班何因北歸去淮上對秋山<lb/>
　　　夜偶詩客操公作<lb/>
塵襟一瀟灑清夜得禅公逺自鶴林寺了知人世空驚<lb/>
禽翻暗葉流水注幽叢多謝非𤣥度聊将詩興同<lb/>
<pb n="KR4h0117_WYG_049-19b"/>
　　　與韓庫部㑹王祠曹宅作<lb/>
閒門隂堤栁秋渠含夕清微風送荷氣坐客散塵纓守<lb/>
黙共無恡抱冲俱寡營良時頗髙㑹琴酌共開情<lb/>
　　　南塘泛舟㑹元六昆季<lb/>
端居倦時燠輕舟泛廻塘微風飄襟散横吹繞林長雲<lb/>
澹水容夕雨微荷氣凉一冩悁勤意寧用訴華觴<lb/>
　　　聽嘉陵江水聲寄深上人<lb/>
鑿崕泄奔湍稱古神禹跡夜喧山門店獨宿不安席水<lb/>
<pb n="KR4h0117_WYG_049-20a"/>
性自云静石中本無聲如何兩相激雷轉空山驚<lb/>
　　　贈李儋<lb/>
絲桐本異質音響合自然吾觀造化意二物相因緣誤<lb/>
觸龍鳯嘯静聞寒夜泉心神自安宅煩慮頓可捐何因<lb/>
知久要絲白漆亦堅<lb/>
　　　初發楊子寄元大校書<lb/>
悽悽去親愛泛泛入煙霧歸棹洛陽人殘鐘廣陵樹今<lb/>
朝此為别何處還相遇世事波上舟沿洄安得住<lb/>
<pb n="KR4h0117_WYG_049-20b"/>
　　　淮上即事寄廣陵親故<lb/>
前舟已𣺌𣺌欲渡誰相待秋山起暮鐘楚雨連滄海風<lb/>
波離思滿宿昔容鬢改獨鳥下東南廣陵何處在<lb/>
　　　對雨寄韓庫部協<lb/>
風至池館凉靄然和曉霧蕭條集新荷氛氲散髙樹閒<lb/>
居興方淡黙想心已屢暫出仍濕衣况君東城住<lb/>
　　　對雪贈徐秀才<lb/>
靡靡寒欲收靄靄隂還結晨起望南端千林散春雪妍<lb/>
<pb n="KR4h0117_WYG_049-21a"/>
光屬瑶階亂緒凌新節無為掩扉卧獨守袁生轍<lb/>
　　　獨遊西齋寄崔主簿<lb/>
同心忽已别昨事方成昔幽徑還獨尋綠苔見行跡秋<lb/>
齋正蕭散煙水易昏夕憂來結㡬重非君那可釋<lb/>
　　　寺居獨夜寄崔主簿<lb/>
幽人寂不寐木葉紛紛落寒雨暗深更流螢度髙閣坐<lb/>
使青燈曉還傷夏衣薄寧知歲方晏離居更蕭索<lb/>
　　　春日郊居寄萬年吉少府中孚三原少府偉夏<lb/>
<pb n="KR4h0117_WYG_049-21b"/>
　　　　侯校書審<lb/>
谷鳥時一囀田園春雨餘光風動林早髙窗照日初獨<lb/>
飲澗中水吟詠老氏書城闕應多事誰憶此間居<lb/>
　　　秋夜南宫寄灃上弟及諸生<lb/>
暝色起煙閣沈抱積離憂况兹風雨夜蕭條梧葉秋空<lb/>
宇感凉至頽顔驚歲周日夕遊闕下山水憶同遊<lb/>
　　　新秋夜寄諸弟<lb/>
兩地俱秋夕相望共星河髙梧一葉下空齋歸思多方<lb/>
<pb n="KR4h0117_WYG_049-22a"/>
用憂人瘼况自抱微疴無将别來近顔鬢已蹉跎<lb/>
　　　郊園聞蟬寄諸弟<lb/>
去歲郊園别聞蝉在蘭省今歲卧南譙蟬鳴歸路永夕<lb/>
響依山郭餘悲散秋景緘書報此時此衷方耿耿<lb/>
　　　社日寄崔都水及諸弟羣屬<lb/>
山郡多暇日社時放吏歸坐閣獨成悶行塘閱清輝春<lb/>
風動髙柳芳園掩夕扉遥思里中㑹心緒悵微微<lb/>
　　　寄楊協律<lb/>
<pb n="KR4h0117_WYG_049-22b"/>
吏散門閣掩鳥鳴山郡中逺念長江别俯覺座隅空舟<lb/>
泊南池雨簟卷北樓風併罷芳樽燕為愴昨時同<lb/>
　　　郡齋贈王卿<lb/>
無術謬稱簡素餐空自嗟秋齋雨成滯山藥寒始華濩<lb/>
落人皆笑幽獨歲逾奢惟君出塵意賞愛似山家<lb/>
　　　寄全椒山中道士<lb/>
今朝郡齋冷忽念山中客澗底束荆薪歸來煮白石欲<lb/>
持一瓢酒逺慰風雨夕落葉滿空山何處尋行跡<lb/>
<pb n="KR4h0117_WYG_049-23a"/>
　　　示全真元常<lb/>
余辭郡符去爾為外事牽寧知風雪夜復此對牀眠始<lb/>
話南池飲更詠西樓篇無將一㑹易歲月坐推遷<lb/>
　　　簡盧陟<lb/>
可憐白雪曲未遇知音人恓惶戎旅下蹉跎淮海濵澗<lb/>
樹含朝雨山鳥哢餘春我有一瓢酒可以慰風塵<lb/>
　　　西郊即事示盧陟<lb/>
寢扉臨碧澗晨起澹忘情空林細雨至圓文徧水生永<lb/>
<pb n="KR4h0117_WYG_049-23b"/>
日無餘事山中伐木聲知子塵喧久暫可散煩襟<lb/>
　　　登郡寄京師諸季淮南子弟<lb/>
始罷永陽守復卧潯陽樓懸檻飄寒雨危堞侵江流迨<lb/>
兹聞雁夜重憶别離秋徒有盈樽酒鎮此百端憂<lb/>
　　　送顔司議使蜀訪圖書<lb/>
軺駕一封急蜀門千嶺曛詎分江轉字但見路緣雲山<lb/>
館夜聽雨秋猿獨呌羣無為久留滯聖主待遺文<lb/>
　　　送蘇評事<lb/>
<pb n="KR4h0117_WYG_049-24a"/>
季弟仕譙都元兄坐蘭省言訪始欣欣念離當耿耿嵯<lb/>
峨夏雲起迢逓山川永登髙望去塵紛思終難整<lb/>
　　　送元錫楊凌<lb/>
荒林翳山郭積水成秋晦端居意自違况别親與愛歡<lb/>
筵慊未足離燈悄已對還當掩郡閣佇君方此㑹<lb/>
　　　重送丘二十二還臨平山居<lb/>
歲中始再覯方來又解携纔留野艇語已憶故山棲幽<lb/>
澗人夜汲深林鳥長啼還持郡齋酒慰子霜露凄<lb/>
<pb n="KR4h0117_WYG_049-24b"/>
　　　詶盧嵩秋夜見寄五韻<lb/>
喬木生夜凉月華滿前墀去君咫尺地勞君千里思素<lb/>
秉栖遁志况貽招隐詩坐見林木榮願赴滄洲期何能<lb/>
待歲晏携手當此時<lb/>
　　　長安遇馮著<lb/>
客從東方來衣上灞陵雨問客何為者采山因買斧㝠<lb/>
㝠花正開颺颺燕新乳昨别今已春鬂絲生㡬縷<lb/>
　　　将發楚州經寳應縣訪李二忽於州館相遇月<lb/>
<pb n="KR4h0117_WYG_049-25a"/>
　　　　夜書事因簡李寳應<lb/>
孤舟欲夜發祇為訪情人此地忽相遇留連意更新停<lb/>
杯嗟别久對月言家貧一問臨卭令如何待上賔<lb/>
　　　春中憶元二<lb/>
雨歇萬井春柔條已含綠徘徊洛陽陌惆悵杜陵曲㳺<lb/>
絲髙正下啼鳥斷還續有酒今不同思君瑩如玊<lb/>
　　　曉至園中憶諸弟崔都水<lb/>
山郭恒悄悄林月亦娟娟景清神已澄事簡慮絶牽秋<lb/>
<pb n="KR4h0117_WYG_049-25b"/>
塘徧衰草曉露洗紅蓮不見心所愛兹賞豈為妍<lb/>
　　　始夏南園思舊里<lb/>
夏首雲物變雨餘草木繁池荷初帖水林花已掃園縈<lb/>
叢蝶尚亂依閣鳥猶喧對此殘芳月憶在漢陵原<lb/>
　　　夕次盱眙縣<lb/>
落帆逗淮鎮停舫臨孤驛浩浩風起波𡨕㝠日沈夕人<lb/>
歸山郭暗雁下蘆洲白獨夜憶秦闗聽鐘未眠客<lb/>
　　　對芳樹<lb/>
<pb n="KR4h0117_WYG_049-26a"/>
迢迢芳園樹列映清池曲對此傷人心還如故時綠風<lb/>
條灑餘靄露葉承新旭佳人不再攀下有往來躅<lb/>
　　　閒齋對雨<lb/>
幽獨自盈抱隂澹亦連朝空齋對髙樹疎雨共蕭條巢<lb/>
燕翻泥濕蕙花依砌消端居念徃事倐忽苦驚飇<lb/>
　　　林園晩霽<lb/>
雨歇見青山落日照園林山多煙鳥亂林清風景翻提<lb/>
携惟子弟蕭散在琴言同遊不同意耿耿獨傷魂<lb/>
<pb n="KR4h0117_WYG_049-26b"/>
　　　秋夜二首<lb/>
庭樹轉蕭蕭隂蟲還戚戚獨向髙齋眠夜聞寒雨滴微<lb/>
風時動牖殘燈尙留壁惆悵平生懐偏來委今夕<lb/>
霜露已凄漫星漢復昭囘朔風中夜起驚鴻千里來蕭<lb/>
條凉葉下寂寞清砧哀歲晏仰空宇心事若寒灰<lb/>
　　　感夢<lb/>
歲月轉蕪漫形影長寂寥髣髴覯微夢感歎起中宵緜<lb/>
思沈流月驚魂颯廻飇誰念兹夕永坐令顔鬂凋<lb/>
<pb n="KR4h0117_WYG_049-27a"/>
　　　樓中月夜<lb/>
端令倚懸檻長望抱沈憂寧知故園月今夕在兹樓衰<lb/>
蓮送餘馥華露湛新秋坐見蒼林變清輝愴已休<lb/>
　　　府舎月遊<lb/>
官舎耿深夜佳月喜同遊横河俱半落汎露忽驚秋散<lb/>
彩疎羣樹分規澄素流心期與浩景蒼蒼殊未收<lb/>
　　　再遊西郊渡<lb/>
水曲一追遊逰人重懐戀嬋娟昨夜月還向波中見驚<lb/>
<pb n="KR4h0117_WYG_049-27b"/>
禽棲不定流芳寒未徧携手更何時佇㸔花似霰<lb/>
　　　春遊南京<lb/>
川明氣已變巖寒雲尚擁南亭草心綠春塘泉脉動景<lb/>
煦聽禽響雨餘㸔栁重逍遥池塘句益愧專城寵<lb/>
　　　遊溪<lb/>
野水煙鶴唳楚天雲雨空翫舟清景晩垂釣綠蒲中落<lb/>
花飄旅衣歸流澹清風緣源不可極逺樹但青葱<lb/>
　　　遊開元精舎<lb/>
<pb n="KR4h0117_WYG_049-28a"/>
夏衣始輕體遊歩愛僧居果園新雨後香臺照日初綠<lb/>
隂生晝静孤花表春餘符竹方為累形跡一來疎<lb/>
　　　同韓郎中閒庭南望秋景<lb/>
朝下抱餘素地髙心本閒如何趨府客罷秩見秋山疎<lb/>
樹共寒意遊禽同暮還因君悟清景西望一開顔<lb/>
　　　行寛禪師院<lb/>
北望極長廊斜扉映叢竹亭午一來尋院幽僧亦獨惟<lb/>
聞山鳥啼愛此林下宿<lb/>
<pb n="KR4h0117_WYG_049-28b"/>
　　　澄秀上座<lb/>
繚繞西南隅鳥聲轉幽静秀公今不在獨禮髙僧影林<lb/>
下器未收何人適煮茗<lb/>
　　　曇智禪師院<lb/>
髙年不復出門徑衆草生時夏方新雨果藥發餘榮疎<lb/>
澹下林景流暮幽禽情身名兩俱遣獨此野寺行<lb/>
　　　起度律師同居東齋院<lb/>
釋子喜相偶幽林俱避喧安居同僧夏清夜諷道言對<lb/>
<pb n="KR4h0117_WYG_049-29a"/>
閣景恒晏歩庭隂始繁逍遥無一事松風入南軒<lb/>
　　　遊南齋<lb/>
池上鳴佳禽僧院日幽寂髙林晩露清紅藥無人摘春<lb/>
水不生煙荒岡雲翳石不應朝夕逰良為蹉跎客<lb/>
　　　夏景園廬<lb/>
草木晝隂静北窗凉風多閒居逾時節夏雲已嵯峨搴<lb/>
葉愛繁綠緣澗弄驚波豈為論夙志對此青山阿<lb/>
　　　題鄭𢎞憲侍御遺愛草堂<lb/>
<pb n="KR4h0117_WYG_049-29b"/>
居士近依僧青山結茅屋疎松映嵐晩春池含苔綠繁<lb/>
華冒陽嶺新禽響幽谷長嘯攀喬林慕兹髙世躅<lb/>
　　　題鄭拾遺草堂<lb/>
借地結茅棟横竹挂朝衣秋園雨中綠幽居塵事違隂<lb/>
井夕蟲亂髙林霜果稀子有白雲意構此想巖扉<lb/>
　　　夜直省中<lb/>
河漢有秋意南宫生早凉玉漏殊杳杳雲闕更蒼蒼華<lb/>
燈發新燄輕煙浮夕香顧迹知為沗束帶愧周行<lb/>
<pb n="KR4h0117_WYG_049-30a"/>
　　　燕居即事<lb/>
蕭條竹林院風雨叢蘭折幽鳥林上啼青苔人跡絶燕<lb/>
居日已永夏木紛成結几閣積羣書時來北忩閲<lb/>
　　　郡中西齋<lb/>
似與塵境絶蕭條齋舎秋寒花獨經雨山禽時到州清<lb/>
觴養真氣玉書示道流豈将符守戀幸以棲心幽<lb/>
　　　秋夜<lb/>
暗忩凉葉動秋天寝席单憂人半夜起明月在林端一<lb/>
<pb n="KR4h0117_WYG_049-30b"/>
與清景遇毎憶平生歡如何方惻愴披衣露更寒<lb/>
　　　雪中<lb/>
空堂歲已晏宻室獨安眠壓條夜偏積覆閣曉逾妍連<lb/>
山暗古郡驚風散一川此時騎馬出忽憶京華年<lb/>
　　　郡齋移杉<lb/>
櫂榦方數尺幽姿已蒼然結根西山寺來植郡齋前新<lb/>
含野露氣稍静髙忩眠雖為賞心遇豈有巖中緣<lb/>
　　　花徑<lb/>
<pb n="KR4h0117_WYG_049-31a"/>
山花夾逕幽古甃生苔澀胡牀理事餘玉琴承露濕朝<lb/>
與詩人賞夜携禪客入自是塵外蹤無令吏趨急<lb/>
　　　慈恩寺南池秋荷詠<lb/>
對殿含凉氣裁規覆清沼衰紅受露多餘馥依人少蕭<lb/>
蕭逺塵跡颯颯凌秋曉節謝客來稀廻塘方獨遶<lb/>
　　　題石橋<lb/>
逺學臨海嶠横此莓苔石郡齋三四峯如有靈仙跡方<lb/>
愁暮雲滑始照寒池碧自與幽人期逍遥竟朝夕<lb/>
<pb n="KR4h0117_WYG_049-31b"/>
　　　山耕叟<lb/>
蕭蕭垂白髮黙黙詎知情獨放寒林燒多尋虎跡行暮<lb/>
歸何處宿來此空山耕<lb/>
　　　上方僧<lb/>
見月出東山上方髙處禪空林無宿火獨夜汲寒泉不<lb/>
下藍溪寺今年三十年<lb/>
　　　贈孫㣲時赴雲中<lb/>
黄驄少年舞雙㦸目視傍人皆辟易百戰曽誇隴上兒<lb/>
<pb n="KR4h0117_WYG_049-32a"/>
一身復作雲中客寒風動地氣蒼茫横笛先悲出塞長<lb/>
敲石軍中傳夜火斧冰河畔汲朝漿前鋒直指隂山外<lb/>
虜騎紛紛遇應碎匃奴破盡㸔君歸金印論功如斗大<lb/>
　　　横塘行<lb/>
妾家住横塘夫婿郗家郎玊盤的歴矢白魚湘簟玲瓏<lb/>
透象牀象牀可寢魚可食不知郎意何南北㟁上種蓮<lb/>
豈得生池中種槿豈得成丈夫一去花落樹妾獨長夜<lb/>
心未平<lb/>
<pb n="KR4h0117_WYG_049-32b"/>
　　　古劍行<lb/>
千年土中兩刃鐵土蝕不入金星滅沈沈青脊鱗甲滿<lb/>
蛟龍無足蛇尾斷忽欲動中有靈豪士得之敵國寳仇<lb/>
家舉意半夜鳴小兒女子不可近龍蛟變化此中隠夏<lb/>
雲奔走雷闐闐恐成霹靂飛上天<lb/>
　　　聽鶯曲<lb/>
東方欲曙花㝠㝠啼鶯相喚亦可聽乍往乍來時逺近<lb/>
纔聞南陌又東城忽似上林翻下苑緜緜蠻蠻如有情<lb/>
<pb n="KR4h0117_WYG_049-33a"/>
欲囀不囀意自嬌羌兒弄笛曲未調前聲後聲不相及<lb/>
秦女學筝指猶澀須㬰風暖朝日暾流音變作百鳥喧<lb/>
誰家懶婦驚殘夢何處愁人憶故園伯勞飛過聲跼促<lb/>
戴勝下時桑田綠不及流鶯日日啼花間能使萬家春<lb/>
意閒有時斷續聽不了飛去花枝猶裊裊還栖碧樹鏁<lb/>
千門春漏方殘一聲曉<lb/>
　　　送褚校書歸舊山歌<lb/>
握珠不反泉匣玉不歸山明皇重士亦如此忽怪褚生<lb/>
<pb n="KR4h0117_WYG_049-33b"/>
何得還方稱羽獵賦未拜蘭臺職漢篋亡書巳暗傳嵩<lb/>
丘遺簡還能識朝朝待詔青鎖闈中有萬年之樹蓬萊<lb/>
池世人仰望棲此地生獨徘徊意何為故山可徃薇可<lb/>
采一自人間星歲改藏書壁中苔半侵洗藥泉中月還<lb/>
在春風飲餞灞陵原莫厭歸來朝市喧不見東方朔避<lb/>
世從容金馬門<lb/>
　　　揚州偶㑹前洛陽盧耿主簿<lb/>
楚塞故人稀相逢本不期猶存袖裏字忽怪鬢中絲客<lb/>
<pb n="KR4h0117_WYG_049-34a"/>
舎盈樽酒江行滿篋詩更能連騎出還似洛橋時<lb/>
　　　月夜徐十一草堂<lb/>
空齋無一事㟁幘故人期暫輟觀書夜還題玩月詩逺<lb/>
鐘髙枕後清露卷簾時暗覺新秋近殘河欲曙遲<lb/>
　　　假中對雨呈縣中僚友<lb/>
却足甘為笑閒居夢杜陵殘鶯知夏淺社雨報年登流<lb/>
麥非闗㤀收書獨不能自然憂曠職緘此謝良朋<lb/>
　　　贈蕭河南<lb/>
<pb n="KR4h0117_WYG_049-34b"/>
厭劇辭京縣褒賢待詔書酇侯方繼業潘令且閒居霽<lb/>
後三川冷秋深萬木疎對琴無一事新興復何如<lb/>
　　　趨府候曉呈兩縣僚友<lb/>
趨府不遑安中宵出户㸔遥天星尚皎近壁燭仍殘立<lb/>
馬頻驚曙垂簾却避寒可憐同事客因悟下流難<lb/>
　　　早春對雪寄前殿中元侍御<lb/>
掃雪開幽徑端居望故人猶殘臘月酒更值早梅春㡬<lb/>
日東城陌何時曲水濵聞閒且共賞莫待繡衣新<lb/>
<pb n="KR4h0117_WYG_049-35a"/>
　　　對雨贈李主簿髙秀才<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>迤曙雲薄散漫東風來青山滿春野微雨<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>輕埃吏<lb/>
局勞佳士賔筵得上才終朝狎文墨髙興共徘徊<lb/>
　　　冬夜宿司空野店因寄酬贈<lb/>
南北與山隣蓬庵庇一身繁霜疑有雪荒草似無人遂<lb/>
性在耕稼所交惟賤貧何緣張掾傲每重徳璋親<lb/>
　　　贈崔員外<lb/>
一别十年事相逢淮海濵還思洛陽日更話府中人且<lb/>
<pb n="KR4h0117_WYG_049-35b"/>
對清觴滿寧知白髮新匆匆何處去車馬冒風塵<lb/>
　　　送宣城路錄事<lb/>
江上宣城郡孤舟逺到時雲林謝家宅山木敬亭祠綱<lb/>
紀多閒日觀遊得賦詩都門且盡醉此别數年期<lb/>
　　　送李二歸楚州<lb/>
情人南楚别復詠在原詩忽此嗟岐路還令泣素絲風<lb/>
波朝夕逺音信往來遲好去扁舟客青雲何處期<lb/>
　　　送元倉曹歸廣陵<lb/>
<pb n="KR4h0117_WYG_049-36a"/>
官閒得去住告別戀音徽舊國應無業他鄉到是歸楚<lb/>
山明月滿淮甸夜鐘微何處孤舟廹遥遥心曲違<lb/>
　　　送唐明府赴溧水<lb/>
三為百里宰已過十餘年祇歎官如舊旋聞邑屢遷魚<lb/>
鹽濵海利薑蔗傍湖田到此安甿俗琴堂思晏然<lb/>
　　　賦得鼎門送盧耿赴任<lb/>
名因定鼎地門對鑿龍山水北樓臺近城南車馬還稍<lb/>
開芳野静欲掩暮鐘閒去此無嗟屈前賢尚抱關<lb/>
<pb n="KR4h0117_WYG_049-36b"/>
　　　賦得暮雨送李胄<lb/>
楚江微雨裏建業暮鐘時漠漠帆來重㝠㝠鳥去遲海<lb/>
門深不見浦樹逺含滋相送情無限沾襟比散絲<lb/>
　　　送榆次林明府<lb/>
無嗟千里逺亦是宰王畿䇿馬雨中去逢人闗外稀邑<lb/>
傳榆石在路繞晉山微别思方蕭索新秋一葉飛<lb/>
　　　送别覃孝廉<lb/>
思親自當去不第未蹉跎家住青山下門前芳草多秭<lb/>
<pb n="KR4h0117_WYG_049-37a"/>
歸通逺徼巫峽注驚波州舉年年事還期復幾何<lb/>
　　　送開封盧少府<lb/>
雄藩車馬地作尉有光輝滿席賔常待闐街燭夜歸闗<lb/>
河征斾逺煙樹夕陽微到處無留滯梁園花欲稀<lb/>
　　　送槐廣落第歸揚州<lb/>
下第常稱屈少年心獨輕拜親歸海畔似舅得詩名晩<lb/>
對青山别遥尋芳草行還期應不逺寒露濕蕪城<lb/>
　　　送汾城王主簿<lb/>
<pb n="KR4h0117_WYG_049-37b"/>
少年初帶印汾上又經過芳草歸時徧情人故郡多禁<lb/>
鐘春雨細宫樹野煙和相望東橋别微風起夕波<lb/>
　　　奉送從兄宰晉陵<lb/>
東郊暮草歇千里夏雲生立馬愁將夕㸔山獨送行依<lb/>
微呉苑樹迢逓晉陵城慰此斷行别邑人多頌聲<lb/>
　　　送五經趙隨登科授廣徳尉<lb/>
明經有清秩當在石渠中獨徃宣城郡髙齋謁謝公寒<lb/>
原正蕪漫夕鳥自西東秋日不堪别淒淒多朔風<lb/>
<pb n="KR4h0117_WYG_049-38a"/>
　　　送姚孫還河中<lb/>
上國旅逰罷故園生事微風塵滿路起行子何時歸留<lb/>
思芳樹䕃惜别暮春暉㡬日投闗郡河山對掩扉<lb/>
　　　任洛陽丞答前長安田少府問<lb/>
相逢且對酒相問欲何如數歲猶卑吏家人笑著書告<lb/>
歸應未得榮宦又知疎日日生春草空令憶舊居<lb/>
　　　清明日憶諸弟<lb/>
冷食方多病開襟一忻然終令思故郡煙火滿晴川杏<lb/>
<pb n="KR4h0117_WYG_049-38b"/>
粥猶堪食榆羮已稍煎惟恨乖親燕坐度此芳年<lb/>
　　　陪元侍御春遊<lb/>
何處醉春風長安西復東不因俱罷職豈得此時同貰<lb/>
酒宣一平里尋芳下苑中徃來楊栁陌猶避昔年驄<lb/>
　　　夜對流螢作<lb/>
月暗竹亭幽螢光拂席流還思故園夜更度一年秋自<lb/>
惬觀書興何慙秉燭逰府中徒冉冉明發好歸休<lb/>
　　　贈王侍御<lb/>
<pb n="KR4h0117_WYG_049-39a"/>
心同野鶴與塵逺詩似冰壺見底清府縣同趨他日事<lb/>
升沈不改故人情上陽秋晩蕭蕭雨洛水寒來夜夜聲<lb/>
自歎猶為折腰吏可憐驄馬路傍行<lb/>
　　　自鞏洛舟行入黄河即事寄府縣僚友<lb/>
落日蒼山路向東東南山豁大河通寒樹依微逺天外<lb/>
夕陽明滅亂流中孤村㡬嵗臨伊水一雁初晴下朔風<lb/>
為報洛橋逰宦旅扁舟不繫與心同<lb/>
　　　寓居灃上精舎寄于張二舎人<lb/>
<pb n="KR4h0117_WYG_049-39b"/>
萬木叢雲出香閣西連碧澗竹林園髙齋居宿逺山曙<lb/>
微霰下庭寒雀喧道心澹泊對流水生事蕭疎空掩門<lb/>
時憶故交那得見曉排閶闔奉明恩<lb/>
　　　寄答秘書王丞<lb/>
相㸔頭白來城闕却憶漳溪舊徃還今體詩中偏出格<lb/>
常叅官裏毎同班街西借宅多臨水馬上逢人亦説山<lb/>
芸閣水曹雖至冷與君常喜得身閒<lb/>
　　　寄李儋元錫<lb/>
<pb n="KR4h0117_WYG_049-40a"/>
去年花裏逢君别今日花開又一年世事茫茫難自料<lb/>
春愁闇闇獨成眠身多疾病思田里邑有流亡愧俸錢<lb/>
聞通欲求相問訊西樓望月㡬廻圓<lb/>
　　　送張八元秀才擢第徃上都應制<lb/>
决勝文場戰已酣行應辟命復才堪旅食不辭逰闕下<lb/>
春衣未換報江南天邉宿鳥生歸思闗外晴山滿夕嵐<lb/>
立馬欲從何處别都門楊柳正毿毿<lb/>
　　　送常侍御却使西蕃<lb/>
<pb n="KR4h0117_WYG_049-40b"/>
歸奏明君行萬里却銜天詔報蕃臣本是諸生守文墨<lb/>
今將匹馬静煙塵旅宿闗河逢暮雨春耕亭障識遺民<lb/>
此去多應收故地寧辭沙塞徃來頻<lb/>
　　　假中枉盧二十二書亦稱卧疾兼訝李二久不<lb/>
　　　　訪問以詩答書因以戲李二<lb/>
㣲官何事勞趨走服藥閒眠養不才花裏棊盤憎鳥汚<lb/>
枕邉書卷訝風開故人問訊緣同病芳月相思阻一杯<lb/>
應笑王戎成俗物遥持塵尾獨徘徊<lb/>
<pb n="KR4h0117_WYG_049-41a"/>
　　　送崔押衙之相州<lb/>
禮樂儒家子英豪燕趙風驅雞嘗理邑走馬却從戎白<lb/>
刃千夫闢黄金四海同嫖姚恩顧下諸将指麾中別路<lb/>
憐芳草歸心伴塞鴻鄴城新騎滿魏帝舊臺空望闕應<lb/>
懐戀遭時貴立功萬方如已静何處欲輸忠<lb/>
　　　西郊期滌武不至書示<lb/>
山髙鳴過雨澗樹落殘花非闗春不待當由期自賒<lb/>
　　　寄璨師<lb/>
<pb n="KR4h0117_WYG_049-41b"/>
林院生夜色西廊上紗燈時憶長松下獨坐一山僧<lb/>
　　　寄盧陟<lb/>
栁葉徧寒塘曉霜凝髙閣累日此留連別來成寂寞<lb/>
　　　宿永陽寄璨律師<lb/>
遥知郡齋夜凍雪封松竹時有山僧來懸燈獨自宿<lb/>
　　　秋夜寄丘二十二員外<lb/>
懐君屬秋夜散歩詠凉天山空松子落幽人應未眠<lb/>
　　　聽江笛送陸侍御<lb/>
<pb n="KR4h0117_WYG_049-42a"/>
逺聽江上笛臨觴一送君還愁獨宿夜更向郡齋聞<lb/>
　　　答李澣三首<lb/>
孤客逢春暮緘情寄舊逰海隅人使逺書到洛陽秋<lb/>
馬卿猶有壁漁父自無家想子今何處扁舟隠荻花<lb/>
林中觀易罷溪上對鷗閒楚俗饒辭客何人最徃還<lb/>
　　　答王卿送别<lb/>
去馬嘶春草歸人立夕陽元知數日别要使兩情傷<lb/>
　　　懐琅琊深標二釋子<lb/>
<pb n="KR4h0117_WYG_049-42b"/>
白雲埋大壑隂崕滴夜泉應居西石室月照山蒼然<lb/>
　　　閶門懐古<lb/>
獨鳥下髙樹遥知吳苑園凄凉千古事日暮倚閶門<lb/>
　　　登樓<lb/>
兹樓日登眺流歲暗蹉跎生厭淮南守秋山紅樹多<lb/>
　　　善福寺閣<lb/>
殘霞照髙閣青山出逺林晴明一登望瀟<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>此幽襟<lb/>
　　　晩登郡閣<lb/>
<pb n="KR4h0117_WYG_049-43a"/>
悵然髙閣望已掩東城闗春風偏送栁夜景復沈山<lb/>
　　　詠聲<lb/>
萬物自生聽太空恒寂寥還從静中起却向静中消<lb/>
　　　同褒子秋齋獨宿<lb/>
山月皦如燭風霜時動竹夜半鳥驚栖忩問人獨宿<lb/>
　　　對殘燈<lb/>
獨照碧忩久欲隨寒燼滅幽人將遽眠解帶翻成結<lb/>
　　　玩螢火<lb/>
<pb n="KR4h0117_WYG_049-43b"/>
時節變衰草物色近新秋度月影纔斂繞竹光復流<lb/>
　　　夜間獨鳥啼<lb/>
失侣度山覓投林舎北啼今將獨夜意偏知對影栖<lb/>
　　　聞雁<lb/>
故園𦕈何處歸思方悠哉淮南秋雨夜髙齋聞雁來<lb/>
　　　縣内閒居贈溫公<lb/>
滿郭春風嵐已昏鵶栖吏散掩重門雖居世網常清净<lb/>
夜對髙僧無一言<lb/>
<pb n="KR4h0117_WYG_049-44a"/>
　　　登樓寄王卿<lb/>
踏閣攀林恨不同楚雲滄海思無窮數家砧杵秋山下<lb/>
一郡荆榛寒雨中<lb/>
　　　寒食寄京師諸弟<lb/>
雨中禁火空齋冷江上流鶯獨坐聽把酒㸔花想諸弟<lb/>
杜陵寒食草青青<lb/>
　　　賦得沙際路送從叔<lb/>
獨樹沙邉人跡稀欲行愁逺暮鐘時野泉㡬處侵應盡<lb/>
<pb n="KR4h0117_WYG_049-44b"/>
不遇山僧知問誰<lb/>
　　　送王校書<lb/>
同宿髙齋換時節共看移石復栽杉送君江浦已惆悵<lb/>
更上西樓望逺帆<lb/>
　　　答東林道士<lb/>
紫閣西邉第㡬峯茅齋夜雪虎行踪遙㸔黛色知何處<lb/>
欲出山門尋暮鐘<lb/>
　　　答鄭騎曹靑橘絶句<lb/>
<pb n="KR4h0117_WYG_049-45a"/>
憐君卧病思新橘試摘猶酸亦未黄書後欲題三百顆<lb/>
洞庭湏待滿林霜<lb/>
　　　休暇日訪王侍御不遇<lb/>
九日驅馳一日閒尋君不遇又空還恠來詩思清人骨<lb/>
門對寒流雪滿山<lb/>
　　　登寳意寺上方舊遊<lb/>
翠嶺香臺出半天萬家煙樹滿晴川諸僧近住不相識<lb/>
坐聽微鐘記徃年<lb/>
<pb n="KR4h0117_WYG_049-45b"/>
　　　野次聽元昌奏横笛<lb/>
立馬蓮塘吹横笛㣲風動柳生水波北人聽罷淚將落<lb/>
南人曲中淚更多<lb/>
　　　九日<lb/>
今朝把酒復惆悵憶在杜陵田舎時明年九日知何處<lb/>
世難還家未有期<lb/>
　　　滁州西澗<lb/>
獨憐幽草澗邉生上有黄鸝深樹鳴春潮帶雨晩來急<lb/>
<pb n="KR4h0117_WYG_049-46a"/>
野渡無人舟自横<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_049-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四十九<lb/>
</p>
<p>
</p>
  </div>
</body>
</text>
</TEI>
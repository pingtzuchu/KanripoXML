<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五十五</head> <lb/>
    <p>
<pb n="KR4h0117_WYG_354-1a"/>
欽定四庫全書<lb/>
　石倉歴代詩選巻三百五十五<lb/>
　　　　　　　　　　　　明　曹學佺　編<lb/>
　明詩初集七十五<lb/>
　　林誌<hi>字尚黙三山人</hi>
　　　題鄭驄馬小景<lb/>
素練瀉碧落初日開華容朝迴忽矯首如對香爐峰鏡<lb/>
覽心以化天遊趣應同恍然宴坐頃白簡遥生風習靜<lb/>
<pb n="KR4h0117_WYG_354-1b"/>
窺道妙頤神混鴻濛何時離名跡追躡煙霞蹤<lb/>
　　　烏臺春曉為項御史賦<lb/>
白簡草奏歇清風讌坐時庭烏曉還集府栢春仍滋候<lb/>
吏巳休沐青驄獨歸遲時清事應簡道在情自怡慨彼<lb/>
鷹隼擊懐哉鸞鳳儀流輝諒兹始初日明前墀<lb/>
　　　挽貞義黄處士<lb/>
長嘯宇宙濶恍然大夢中誰為不死者倒影凌青空達<lb/>
生竟何以即此全其冲一坏返丘首清芬映無窮我懐<lb/>
<pb n="KR4h0117_WYG_354-2a"/>
軒丘叟至今見遺蹤千金摠不惜環堵惟自容髙情謝<lb/>
塵俗雅道超鴻濛支頤忽蛻去逝水何時東寂寞松下<lb/>
士千秋宿草封生芻奠不及灑淚来悲風<lb/>
　　　夢桂軒<lb/>
兎魄晃璇宇天香生桂林㷊膏倦午夜假寐青雲岑恍<lb/>
值素霓侶搴芳共幽尋笑贈一枝秋紛葩燦黄金殷勤<lb/>
啟仙録慰以瑶華音驚覺落塵寰靈標瑩重襟以兹稽<lb/>
古力獲契登龍心得意捧泥書蜚音重璆琳神栁變褐<lb/>
<pb n="KR4h0117_WYG_354-2b"/>
衣夢松感貂簪名堂以燕翼知爾貽謀深<lb/>
　　　居竹<lb/>
蕭瑟玕琪圃參差瑜瑾林羨君髙隠處愛竹逾南金肉<lb/>
食詎知㫖聞韶諧至音神交數竿緑富埒渭川潯晴翠<lb/>
瑩素帙涼聲韻瑶琴况兹冰玉好抗俗在虚心<lb/>
　　　題陳簡討凌雲樓<lb/>
碧落渺無際空濛灝氣浮愛兹青雲近日夕接髙樓罥<lb/>
幔藹朝旭棲簷連素秋平臨飛鳥道俯映滄漯流靉靉<lb/>
<pb n="KR4h0117_WYG_354-3a"/>
豁軒牖吾伊散林丘飄然與世隔恍爾齊天遊嘯月折<lb/>
仙桂彈冠步瀛洲徘徊蓬島上却憶鄉山陬觸石起膚<lb/>
寸因風重淹留清時捧資日五采絢宸旒<lb/>
　　　秋夜病中口占寄黄大十兄<lb/>
不過靜齋久夏徂秋復新夜来東林月如見齋中人逸<lb/>
思澹碧漢髙懐藹春雲躭詩竟成癖愛客寧辭貧蚤識居<lb/>
岐子聲光動儒紳謂予不羈者睠愛情尤真朅来抱餘瘵<lb/>
虚窗卧清塵衣冠日相問骨肉誰其親念爾手足愛慰予<lb/>
<pb n="KR4h0117_WYG_354-3b"/>
丘山珍如何鴻雁夕涼風起青蘋不灑兒女淚悲来亦盈<lb/>
巾安得上池水飲以刀圭神沈疴自茲脫長笑飛崑崙<lb/>
　　　題林司訓晝山水圖<lb/>
紫芹池雨香白雪琴心瑩石上尋片雲西山得㣲逕松<lb/>
門天路虚花雨金潭映落葉飛晝涼垂蘿結秋暝夤縁<lb/>
逺公社寄適陶潛詠三生了羣迷一寂喻澄鏡誰云吾<lb/>
䘮我應悟慧生定朅来淄塵蹤悵阻青鞋興披圖逸思<lb/>
飄蒼茫海空逈<lb/>
<pb n="KR4h0117_WYG_354-4a"/>
　　　又<lb/>
粉署見晴翠雲泉記昔遊青山隨短策緑水明雙眸前<lb/>
路落花深春風巖洞幽問竒恣所適載酒紓其憂懐哉<lb/>
素心人情因靈境投縈迴趣巳渉寂歴倦還休却笑荷<lb/>
篠徒放言慙大猷巢松如可學名遂迺身謀<lb/>
　　　尚書庫部主事周君宗武得盛子昭二圖屬余<lb/>
　　　　題詠<lb/>
積水深不極扁舟信垂綸遥峰碧霽日逺樹清瑩神潭<lb/>
<pb n="KR4h0117_WYG_354-4b"/>
影天鏡夕花香島雲春沿洄智者樂魚鳥同光塵鼓枻<lb/>
情以紓直鈎意彌深濠梁既自適川上寧迷津已達星<lb/>
漢槎仍攀滄海鱗披圖結遐想浩蕩煙波新<lb/>
　　　送陳十二煒赴選北上<lb/>
别思無逺近蒼茫與秋長都門木葉下念子朝嚴裝何<lb/>
以駐征驂愁来倒離觴劃然憶聚散風絮相飄揚世好<lb/>
托松蘿交深韻宫商十年芹泮水風雨㡬連床朅来客<lb/>
兩京歡娛歴星霜情傾薄蒼漢氣合和春陽愧我蒲栁<lb/>
<pb n="KR4h0117_WYG_354-5a"/>
姿襲君蘭蕙芳卧疴重愴别倏矣摧肝腸暫輟兒女仁<lb/>
桑弧在四方金臺九天上矯首孤鸞翔期君陟清要蚤<lb/>
沐恩波光<lb/>
　　　文㑹軒<lb/>
曖曖停雲夕湛湛嘉樹隂欵門無俗吏燕坐皆華簪媚<lb/>
此水成文愛兹風滿林絃歌猗蘭意賡唱瑶華音空谷<lb/>
縻白駒函丈羅青衿永諧金石好持以嵗寒心<lb/>
　　　題周選部山水圖<lb/>
<pb n="KR4h0117_WYG_354-5b"/>
披圖紫薇署拄笏青山曉蓬瀛望超忽樓閣訝縹渺天<lb/>
鏡一棹浮雲屏數峰繞滄洲窅無際赤縣坐来小憑虚<lb/>
恍天遊翫化己心了懐哉安期生汗漫扶桑表<lb/>
　　　丁未有事于圜丘予同王曾二大學士錢李二<lb/>
　　　侍讀陳侍講六人齋宿春坊朝房分韻得傍<lb/>
　　　　字<lb/>
齋沐晤良宵虚明散紛鞅詩書混髹几星斗垂珠網卧<lb/>
疴諧道心觀復了塵妄風鈴寂嚴警霜漏徹清響忽聆<lb/>
<pb n="KR4h0117_WYG_354-6a"/>
玉塵談窅爾紫霞想起撥寒爐灰燃燈笑相傍<lb/>
　　　夏谷幽亭<lb/>
絶壑想長夏幽亭瞰層崖毫端水石妙鏡底風泉来密<lb/>
暝結幄徑霽影清氛埃抗志匪嘉遯投閒暫遲回靜言<lb/>
仁智樂黙契心神開暢以陶令絃兼之阮生杯遺榮詎<lb/>
所尚繕性乃予諧<lb/>
　　　蘿逕吟笻<lb/>
一雨鏡天夕亂藤潭影秋青山引飛杖霽景醒吟眸拄<lb/>
<pb n="KR4h0117_WYG_354-6b"/>
斷落葉深行吟三逕幽石橋流水際欲返還淹留懸榻<lb/>
知余心故人待滄洲商歌有真意于以詠歸休<lb/>
　　　菊莊<lb/>
别搆依南山投閒忽成趣白露朝欲晞黄花滿籬户食<lb/>
英慨前修采之恐遲暮頽齡如可延飲水寧復顧苦無<lb/>
三逕資倦此歸来賦清風尚未遐其以髙山慕<lb/>
　　　彭將軍園亭讌集分韻得緑字<lb/>
微雨散煩燠踈篁淨新緑南園步成趣野草怡心目良<lb/>
<pb n="KR4h0117_WYG_354-7a"/>
晤當宴閒澄懐謝羈束醪香潤雜蘭鱠縷纎飛玉簷雲<lb/>
落甲衣歌鳥移絲竹慷慨異新亭謔浪殊金谷達生返<lb/>
真素知足無殆辱願言及芳辰榮名以為朂<lb/>
　　　衣綉乗驄<lb/>
藹藹花間道濛濛栁外堤雕鞍聯葆葢歌管駐金羈倏<lb/>
如風雨至空衢走塵泥借問避者誰東来驄馬嘶馬上<lb/>
綉衣使青年氣如蜺春日荷載陽百卉榮枯荑無俾使<lb/>
君歸桃李方成蹊<lb/>
<pb n="KR4h0117_WYG_354-7b"/>
　　　鵞鼻晴雲<lb/>
石筍削金鵞浮空浴天鏡晴日澹朝暉孤雲相掩映翳<lb/>
谷花欲冥穿崖鳥棲定流彩向君庭蓬莱九霄逈<lb/>
　　　籌嶺朝陽<lb/>
三峯屹東起初日見扶桑氤氲散五彩虛室生晴光晞<lb/>
髪人不見空餘照寒岡流輝在蓬島雙鳳碧梧香<lb/>
　　樓前煙隴<lb/>
昔人樓何許前山留其名煙霏散曉暝隴陌迴春晴桑<lb/>
<pb n="KR4h0117_WYG_354-8a"/>
柘翠濤合禾麻緑藹生清謳擊壤世鼎食况沾榮<lb/>
　　　松亭秋月<lb/>
明月出滄海長空澹素秋愛君松亭上秉燭駐芳遊孤<lb/>
舟袁尚渚尊酒元規樓何如連枝㑹玉宇共承休<lb/>
　　　送重慶彭教授<lb/>
謾唱陽闗别寧辭蜀道難專城新敎鐸百里舊儒官山<lb/>
入烏蠻曙江臨白帝寒馮公遺直在清響屬揮彈<lb/>
　　　送江亞尹之太平<lb/>
<pb n="KR4h0117_WYG_354-8b"/>
郎官應出宰佐邑豈辭卑天錫新恩寵人瞻舊羽儀敬<lb/>
亭看晻曖平楚望參差公暇栽松處清風日與期<lb/>
　　　送隠士黄聲玉<lb/>
雙井秋隂合蓬門石逕斜殘陽吹過鳥踈雨落閒花山<lb/>
帶垂青幔窗螢照碧紗不知林下客㡬度醉煙霞<lb/>
　　　天坡秀氣<lb/>
冥攀絶頂遥俛視羣峯小彩翠望不窮懐人赤城窈<lb/>
　　　龍陂桃浪<lb/>
<pb n="KR4h0117_WYG_354-9a"/>
夜涼散雨聲曉霽澄天鏡春香送落花誰道仙源逈<lb/>
　　　題楊學士白鶴山房<lb/>
白鶴去不返悵望青山空兹峰自神異佳氣時葱葱巨<lb/>
靈擘穴移星斗帝遣六丁嚴衛守石脉春迴雲母凝泉<lb/>
流香暖玻瓈剖佳城鬱鬱開其陽君家種徳源何長千<lb/>
金有地竟不惜萬木垂仁豈解忘賢孫蚤負青雲器嘗<lb/>
搆山房倚空翠朝攀隴樹五粒枝夜讀函經㡬千字踈<lb/>
林長夏含蕭森風動窗松四壁隂浮雲偏護花間屐流<lb/>
<pb n="KR4h0117_WYG_354-9b"/>
水遥清澗底琴拂衣笑為蒼生起移孝為忠固如此草<lb/>
詔金鑾聖眷隆攄謨帷幄天心喜賜歸蓮炬玉堂深閶<lb/>
闔岧嶤北斗臨蓼莪已抱終天恨葵藿惟傾向日心披<lb/>
圖却憶南山下蘿月蒼蒼嶺猿夜萬壑秋聲入夢多半<lb/>
簾燈影孤吟罷回望新阡宿草滋悠悠霜露更凄其馬<lb/>
封愁絶千年閉鳳誥欣驚五彩垂種璧牛眠安在哉惟<lb/>
忠惟孝實栽培題名今見瀧岡表雙鶴爭看日徃来<lb/>
　　　橋門别意圖送梁以康上舎<lb/>
<pb n="KR4h0117_WYG_354-10a"/>
璧水瑩寒波殘光掛霜月驪歌巳在門趣裝候晨發歸<lb/>
心迢遞向樵川東笑揚帆意豁然日下綵衣辭禁闕江<lb/>
頭晴雪醉離筵慈親白髪暌違久此去登堂問安否華<lb/>
黍笙歌眉夀章屠蘇盃酌新年酒堂上春風笑語喧訊<lb/>
兒燈火㡬寒温錦囊詩句憐心苦綘帳家聲喜業存以<lb/>
兹却負青雲器擬把箕裘致身貴捧檄方知毛掾賢承<lb/>
顔詎識歐生志蚤晚司成待薦書交逰復此嘆離居丹<lb/>
青遥贈橋門别期爾西還早秣車<lb/>
<pb n="KR4h0117_WYG_354-10b"/>
　　　安陸黄將軍讀書好文靜樂溪山而得其趣余<lb/>
　　　　友文學掾鄭公望嚮在安陸時時與逰洎来<lb/>
　　　　北京為繪此圖要余賦之余觀杜工部時交<lb/>
　　　　何將軍嘗為賦山林十律詩辭極意到至欲<lb/>
　　　　賣書結茅卜隣終身世葢有其樂也古今人<lb/>
　　　　豈相異哉余故為短歌行一章俾欲知鄭黄<lb/>
　　　　與處之懿者於此考焉<lb/>
將軍能武復能文靜愛溪山絶垢氛琴邊泉響漱碧玉<lb/>
<pb n="KR4h0117_WYG_354-11a"/>
衣上巖飛生片雲鑪峰鹿湖望超忽興来但覺神飛越<lb/>
東渺滄溟數㸃螺西近蛾眉半輪月有時忽得意欵叚<lb/>
出嚴城松門猿磴興未極刺船復繞滄洲行萬壑富詩<lb/>
境千巖供畫屏胡麻山果長充具鮮鯽香芹總可羮金<lb/>
魚換酒恣傾倒妙舞纎歌匪吾好山雨留賔尊不空石<lb/>
床展席苔如掃廣文博士今杜陵文園多病慷攀登愛<lb/>
即東家日来徃况有消愁酒似澠談𤣥蘿逕秋共榻摘<lb/>
句鳬渚夜張燈英雄好士有如此詩酒於已知何能丹<lb/>
<pb n="KR4h0117_WYG_354-11b"/>
青殷勤寫髙誼咫尺妙盡煙波意别後披圖逸思飄相<lb/>
逢却恨馬蹄遥<lb/>
　　　次羅宗讓見寄韻以答<lb/>
故人别搆離塵境花竹林塘亂窗影書暇尊開桂席涼<lb/>
琴邊鶴唳荷衣冷交誼應憐我與君士林誰不挹清芬<lb/>
神竒共摘澄江句浩蕩同披太古文浮雲倏忽東西去<lb/>
余躡青霄爾𤣥霧聚首寧無意氣投知心誰識平生語<lb/>
題緘寄我手自開懐人忽憶登吹臺羈離祗道今猶昔<lb/>
<pb n="KR4h0117_WYG_354-12a"/>
膠漆空談陳與雷思君不寐抵清曉月上髙樓數星皎<lb/>
賦罷停雲獨倚樓目斷螺峯天外小<lb/>
　　　送林參議之廣東<lb/>
紫薇粉署送仙郎千里傳宣渙汗香天上欲教均雨露<lb/>
海壖應得識鸞凰蕉花爽氣凝秋暝椰葉清隂變夏涼<lb/>
遥想鳴琴多暇日寸心還繞九霄長<lb/>
　　　奥如亭<lb/>
南亭勝槩舊栖遲三徑隂隂葛蔓垂天籟每生虚谷聽<lb/>
<pb n="KR4h0117_WYG_354-12b"/>
野心長與白雲期煙霞息影深成癖水月通𤣥靜更宜<lb/>
别後玉堂清夢裏閒情還似故山時<lb/>
　　　寄穆生景脩<lb/>
蹉跎原是漢諸生載筆今来客兩京故國青山空積夢<lb/>
舊遊白社總闗情雲邊樹木隂晴色天際河流日夜聲<lb/>
一片離心同落葉何由飄到粤王城<lb/>
　　　和黄典籍早秋感懐<lb/>
門掩髙梧近御溝西山長對此心幽宦情况值黄花晚<lb/>
<pb n="KR4h0117_WYG_354-13a"/>
客思偏驚白鴈秋咫尺月明千里隔一丘雲卧㡬時休<lb/>
詞垣青眼如君少遥寄新詩愧莫酬<lb/>
　　　送江贊府之官太平<lb/>
江南文獻擅家聲儒雅今来見魯生百里封侯新佐治<lb/>
㡬年郎署舊沾榮江開一鏡迎仙棹橋落雙虹跨縣城<lb/>
却憶𤣥暉多藻句令人送别有餘情<lb/>
　　　挽劉侍郎季箎<lb/>
浮雲富貴百篇詩銀漢清泠曉映池長嘆浮丘春夢覺<lb/>
<pb n="KR4h0117_WYG_354-13b"/>
何堪藏壑夜舟移升沈總付龍盤鏡事業空垂馬鬛碑<lb/>
欲繡平原那可作黄金不用買新絲<lb/>
　　　送建寧府副綱還開元<lb/>
滄洲何處是神山支遁幽棲景象寛海日龍宫三島近<lb/>
松濤溪雨半空寒不辭錫杖清遊逺為際人天勝㑹難<lb/>
此日承恩遥返舄懸知雲鶴候林巒<lb/>
　　寄羅宗讓<lb/>
十載驅馳向兩京蹉跎衰病竟何成青雲髙興思前日<lb/>
<pb n="KR4h0117_WYG_354-14a"/>
黄巻孤心愧後生羨爾文雄能獨步豁予交好更多情<lb/>
尺書欲寄題頻懶目斷江鴻天外横<lb/>
　　　題張御史山水圖<lb/>
宦遊山水總闗情却憶丹霞是故城雲母流香春島霽<lb/>
芙蓉削翠晚峯晴書窗海色看雲起琴逕桐華愛月明<lb/>
㡬度披圖結遥想烏臺霜曉賦初成<lb/>
　　　寄侄達望<lb/>
阿買今稱五馬良弱齡揮翰藻凝香三竒何處尋珠樹<lb/>
<pb n="KR4h0117_WYG_354-14b"/>
㡬夜含情夢草堂汝健步須淩汗漫吾衰心已半滄浪<lb/>
霜天角裏梅吹盡片片遥飛别思長<lb/>
　　　鳬山别業<lb/>
九華勝處是鳬山山下林扉日不闗岐路緇塵春夢逺<lb/>
石田芝草晚心閒孤琴曾取花前醉雙屐應從竹外還<lb/>
玉署故人無限意丹青遥寄翠㣲間<lb/>
　　　題龍江佳趣<lb/>
江上薰風晝倚欄歸心江漲共漫漫雲邊濕草三山暝<lb/>
<pb n="KR4h0117_WYG_354-15a"/>
雨外飛濤六月寒錦纜牙檣驚鷺起朱簾綉户映花看<lb/>
相逢琥珀千鍾醉誰論華簪與鶡冠<lb/>
　　　羅氏叔侄三人同赴春闈宗本中進士榮歸阮<lb/>
　　　　子繹出分教肇慶紋留太學予賦此以送之<lb/>
　　　　兼懐其兄宗讓兄弟昆季交游之情畧見焉<lb/>
金臺栁緑識春歸三月猶寒未換衣欲醉離顔輕魯酒<lb/>
强摛愁賦向斜暉元方相憶懸銀漢阿阮孤棲寄虎闈<lb/>
别後月明池上草懐君雙玉照人輝<lb/>
<pb n="KR4h0117_WYG_354-15b"/>
　　　玉堂退食兀坐匏居屬羅從思肇慶之行過予<lb/>
　　　　告别有懐楊廣文九齡先生口占奉寄情悉<lb/>
　　　　于辭<lb/>
京華載筆喜逢春每見鶯花憶故人滄海宦情孤鶴逺<lb/>
青氊詩興數篇新隨羣匏落慙明世抱病踈慵笑此身<lb/>
莫道煙波滯雙鯉龍門咫尺是通津<lb/>
　　　白鴈<lb/>
金河堤上羽毛分潔白應同鷗鷺羣横度晚空雲㸃㸃<lb/>
<pb n="KR4h0117_WYG_354-16a"/>
瑩涵曙月雪紛紛影従秋水沙頭沒聲向寒蘆花外聞<lb/>
漢曲徒知異朱鴈那能傳札報明君<lb/>
　　　和黄檢討夏日即事<lb/>
涵江雲岫逗清暉久客應懐舊掩扉靜愛林僧留夜坐<lb/>
醉邀詞客惜春歸文園卧病才偏藻魏闕多情夢豈稀<lb/>
予亦支離同痼疾愁隨落葉向秋飛<lb/>
　　　四明蔣端公陞湖廣僉憲過余告别余卧病不<lb/>
　　　　能走餞口占以送<lb/>
<pb n="KR4h0117_WYG_354-16b"/>
遥辭鳳闕五雲端南郡分臺屬豸冠楓樹到淮秋葉早<lb/>
江流入楚暮潮寒十年府署封章在千里湖山攬轡看<lb/>
卧病思君無那别都門惆悵思漫漫<lb/>
　　　後灣渡<lb/>
清溪源發古靈山小渡縈迴出後灣竹徑暗通流水入<lb/>
柴門常對落花闗清時利涉居人少白日空横野艇閒<lb/>
記得舊遊曾買棹一篙春雨逐鷗還<lb/>
　　　安徳泉<lb/>
<pb n="KR4h0117_WYG_354-17a"/>
日照飛流掛晚空匡廬瀑布宛相同輕煙暝處看將斷<lb/>
落木寒邊聽不窮一派初如澄練合千尋直與大溪通<lb/>
期君駐馬相摛翰莫羨銀河賦獨工<lb/>
　　　宿延平城下<lb/>
東南形勝據襟喉雄郡岧嶤峙上流逺火人家臨水夕<lb/>
寒潭夜氣逼人秋雲流片月過山閣風帶殘更出戌樓<lb/>
此地由来多勝覽謾將詞賦寫清遊<lb/>
　　　别百戸朱克成<lb/>
<pb n="KR4h0117_WYG_354-17b"/>
霄漢年来寄此身承恩却許暫歸閩論詩最喜逢知己<lb/>
對酒那堪别故人栁拂山城經暮雨花飛驛路值殘春<lb/>
舊遊别後鰲峯月兩地相思夜夜心<lb/>
　　　題畫山水<lb/>
翠壁紅泉碧草晴看春載酒絶人行草𤣥應有棲遲客<lb/>
鹿卧衡門晝不驚<lb/>
　　　畫菊為周編修賦<lb/>
采采金英白露團西風冷動一枝寒宦遊無復芳菲夢<lb/>
<pb n="KR4h0117_WYG_354-18a"/>
笑挹秋香畫裏看<lb/>
　　　題畫扇寄言若表弟<lb/>
萬斛雄文載短舟當年赤壁賦清遊丹崖不盡懐人想<lb/>
白露空江寫斷秋<lb/>
　　　山麓晴霞<lb/>
鳳鰲深處列仙家巖雨新晴散曉霞二十年前晞髪夢<lb/>
蒼蒼還繞緑蘿花<lb/>
　　　龍津春水<lb/>
<pb n="KR4h0117_WYG_354-18b"/>
何年神劍逐龍飛流水仙源去路微却憶扁舟乗醉泛<lb/>
桃花吹雨滿春衣<lb/>
　　　題羅汝文畫山水<lb/>
十里雲屏枕黛流史溪山水憶曾遊煙霞謾寄滄洲趣<lb/>
萬壑春聲入棹謳<lb/>
　　　寄心印上人<lb/>
北遊杖錫喜雙飛在世諸天諦日輝近學孤雲慵出岫<lb/>
曇花香雨滿春衣<lb/>
<pb n="KR4h0117_WYG_354-19a"/>
　　　夜泊小蒻舟中<lb/>
夢醒南風溪上舟草香月色帶溪流清臞不耐吟䰟怯<lb/>
誤記空簾半夜秋<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_354-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百五十五<lb/>
</p>
<p>
</p>
  </div>
</body>
</text>
</TEI>
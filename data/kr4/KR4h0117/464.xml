<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六十四</head> <lb/>
    <p>
<pb n="KR4h0117_WYG_464-1a"/>
欽定四庫全書<lb/>
　石倉歴代詩選巻四百六十四<lb/>
　　　　　　　　　　　　明　曹學佺　編<lb/>
　明詩次集九十八<lb/>
　　周倫<lb/>
　　　易州有本亭作<lb/>
檻泉遶西麓危亭屹東峙飛甍晃晴暈洄光泛朝紫有<lb/>
本斯著名長源曷窺涘步屧直方丈仰天幾尺咫靜聽<lb/>
<pb n="KR4h0117_WYG_464-1b"/>
聲琮琤渴飲味甘㫖遥岑擁螺秀豐草疊茵靡孤花剰<lb/>
餘春雙鸝弄清徴來麰捧青胎芍藥吐紅嘴隔岸喚遊<lb/>
人投竿釣鮮鯉遺祀窈而深狎客坐還起睠兹非通衢<lb/>
歘然變芳市駢闐車馬喧鬭輳珍竒聚逺人競趂墟鄉<lb/>
氓崇恤祀肴蔬分飣餖菁芳事包匭吾儕本霄漢載拜<lb/>
向堂戺祝釐信無益祈報賸有理香霧拂輕羅鳴鐘度<lb/>
疏綺公暇還自由興來不妨止臨流濯纓紳馴牆閲桃<lb/>
李羽士寫高情春盤薦芳芷鴻鵠九天上風月一壺裏<lb/>
<pb n="KR4h0117_WYG_464-2a"/>
竹馬何翩然杖屨聿萃只和氣盎郊原風光燁塗里雲<lb/>
雷空萬變天地第一指相看笑口開不覺塵緣弭愚泉<lb/>
意殊薄蘭亭樂堪擬曲水泛流觴岸巾更曳履世態任<lb/>
低昂文武自張弛伊昔懷二難於今兼四美懽劇忘促<lb/>
席交心戒曲几畏途水泛舟流光磨旋蟻驅策以相從<lb/>
奮勵從此始業緒肆刮劘荒茸冀芟薙晤言抽新貫獨<lb/>
行出素履廛市紛其門心田止于水古人有荆軻當時<lb/>
眇生死慷慨非中庸齷齪恥餘子<lb/>
<pb n="KR4h0117_WYG_464-2b"/>
　　　上黨道中夜行<lb/>
上黨行廿里倒景日西沈升岡人上天渡水杠懸沁松<lb/>
明火氣馥剩雪寒色侵吏從驚吠犬路巳村郭臨更聲<lb/>
落戍樓人定猿鶴噤氷花結霜斧夜半啟城禁<lb/>
　　　澤州察院對雪<lb/>
人生如塵雪飄颻天壤間隨風逐上下踪跡靡所緣寄<lb/>
托有妍醜所得皆自天瓊霙舞蒼旻巧出神功全埃氛<lb/>
倐淨盡六合精空懸團盖五松樹矯立霜臺前積翠凝<lb/>
<pb n="KR4h0117_WYG_464-3a"/>
素華寒色相鮮妍豈徒肅霜威亦以占有年升廩市尊<lb/>
酒小飲瞻松巔松巔數斗雪一盞詩一篇堂階下鳥雀<lb/>
獨坐心泠然<lb/>
　　　除夕<lb/>
少小樂新嵗老大悲除夕除夕胡然悲夕除不再獲所<lb/>
以古昔人靡不重相惜入市無富貧買酒競追適惟有<lb/>
天涯心欲遣難自擲思發即千里恍就桑間席相憶徒<lb/>
惘然取醉苦量窄<lb/>
<pb n="KR4h0117_WYG_464-3b"/>
　　　喜雨和未齋殿講韻<lb/>
長夏招我奕兼以却炎烘我意偶有適九發不一中大<lb/>
笑出門去蒸鬱火雲霿偃卧苦煩熇揮箑臂手痛天風<lb/>
空滿樓映暍息羣動西照更酷烈文彩散螮蝀掀帳蚊<lb/>
蚋集露坐兒女哄長漢復如埽星斗嵌晴空宵暑渴不<lb/>
休薷飲進雙㔶一睡五鼔歇忽作羣龍夢雲端隱復見<lb/>
呼吼更吟哢翌日霖雨至輕葛背幾凍所欣埃壒清頓<lb/>
覺天宇洞憔悴草木蘇生意倐相送昨夢㑹有徵借以<lb/>
<pb n="KR4h0117_WYG_464-4a"/>
名雛鳯小雛適洗三蜀錦剪綳控大匠藉外氏剡斵望<lb/>
梁棟更煩衍餘澤伊吕見伯仲江帆掛南航臘釀到鄉<lb/>
甕聊開湯餅筵酬獻杯斚弄拂袖歌薰風喜劇雜詠諷<lb/>
囘首原隰秋閭閻免嗟慟<lb/>
　　　答楊銀臺實夫<lb/>
華省得高彦道誼端可即暌違苦炎熱書記每相憶因<lb/>
擬翠微寺侵晨計登陟適我絆公事躋馬復停勒薄午<lb/>
始入山石磴恒喘息諸老巳偕至樽俎羅酒食解衣各<lb/>
<pb n="KR4h0117_WYG_464-4b"/>
就坐虚禮厭繁飾候吏戒逺去各令息足力掀簾覿遐<lb/>
景迢遞詎堪測三山接江渚連江亘如翊雲深忽復斷<lb/>
萬象筵几逼須臾出畫圖一似曾剪拭漠漠水田白隱<lb/>
隱露溝洫誰當擘泰華高下平嶮仄斜日墜林杪飛鳥<lb/>
斂歸翼兹遊滌煩暑涼思滿胸臆<lb/>
　　　送吳廷玉還崑<lb/>
故人久别離日夕擬相見兩嵗期不來虛托雲邊鴈花<lb/>
時拾行李動以家事戀秋晚壯遊心百故盡捐遣水浮<lb/>
<pb n="KR4h0117_WYG_464-5a"/>
更陸走蠒足判黧面千里倐我即喜極淚欲濺更長燭<lb/>
再秉量窄酒空傳兒女身短長粟帛價貴賤官俸聊取<lb/>
給世態日改變一一互問答傾寫各爭先攬鏡鬢已華<lb/>
開巻眼輙眩為言且欵曲試覽帝城遍旬日興未周囘<lb/>
首倐南盻匆匆束歸裝分袂不得援鍾山起寒飈長路<lb/>
欲飛霰小吏執壺漿旗亭具盤饌聮鑣出都門祖道指<lb/>
鄉縣鄉心逐旌蓋目送孤雲片寄語秋臺兒慰我高堂<lb/>
眷明年再及秋挂席江風便<lb/>
<pb n="KR4h0117_WYG_464-5b"/>
　　　十月二十八日東風<lb/>
東風振疎林竹樹發寒響喧啾繁鳥雀急若驚矰網棲<lb/>
心無定枝被雨翮難仗何當埽積霾天空月星朗林栖<lb/>
一高舉千里任浩蕩<lb/>
　　　桃源<lb/>
桃源二合米買得雙鯉魚漁人不爭價捧米仍欷歔試<lb/>
問何為者水發魚却多得魚若不賣柰此空腹何腹空<lb/>
猶自忍征斂亂無據明日不得魚放船過淮去<lb/>
<pb n="KR4h0117_WYG_464-6a"/>
　　　春前一日兖州道中逢喻守<lb/>
驅䇿自南來路轉充西麓東風吹我衣生意隨馬足臘<lb/>
送栁眼青春歸草心緑故人逺相迎延我栢臺宿高論<lb/>
接泰岱傾㵼慰襟目撫字陋浮侈催科厭煩凟借恂應<lb/>
不久卧恐虚轍轂若撫平政碑橋邊重應續<lb/>
　　　再送華泉<lb/>
驅車出長干放船泝江潮歸雲薄東魯轉柁憑南飇朱<lb/>
夏火旗幟烈日燔征旄繫纜遵廣原周行謝波濤囘首<lb/>
<pb n="KR4h0117_WYG_464-6b"/>
世途隘步屧雲山高山中産芝草猿鶴元相招時窺南<lb/>
華篇白日從逍遥<lb/>
　　　聘鶴<lb/>
我昔遊東園中有孤白鶴翛然結逺思戢羽向林薄豈<lb/>
無雲霄志飲啄欣有托我家鶴亦孤嘹唳動寥廓獨立<lb/>
念儔侣顧影時錯愕因之賦短章聊以代媒妁不棄海<lb/>
門寒知君定然諾<lb/>
　　　齒落<lb/>
<pb n="KR4h0117_WYG_464-7a"/>
吾病胃火作一齒浮不著臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>動成楚偶爾墜如鑿豁<lb/>
然謝觸礙數日苦翻樂嗟此三十六能消幾迴落細矚<lb/>
落餘齒與我判然各再置不復牢把弄轉驚愕幸然存<lb/>
者多尚可嚙藜藿但嫌素餐久俯首中自怍<lb/>
　　　省邊圖<lb/>
夫君朝出田婦女逺供餉時聞北風急臺軍架梁望伐<lb/>
木賀蘭巔汲水黄河曲四顧嶺無煙且向温泉浴<lb/>
　　　三月三日雨霽登山<lb/>
<pb n="KR4h0117_WYG_464-7b"/>
春暮日始霽尋幽憩山牀洞壑石衣汵幢幡松雪香界<lb/>
寛出逺景鉢淨涵清光悠然倚雲閣極目塵沙塲<lb/>
　　　喜文逺至因寄鄉里諸公<lb/>
朝來明庶風吹緑官除草花飛錦作裀波暖鳬戯藻衙<lb/>
散西堂塵襟淨於灑掃取酌陶吾真詎被春歸惱剥啄<lb/>
誰扣門擾我静來抱置酒擲道書出迓衣裳倒云是故<lb/>
鄉來入道家山好長畦麥欲黄高架蠶將老寄語宦遊<lb/>
人就社巳不早超忽玉峯巔𤓰期疏蒼昊豈無狗馬私<lb/>
<pb n="KR4h0117_WYG_464-8a"/>
鬢髪倐巳縞煩君報鄉人鱸肥共幽討<lb/>
　　　宣賜鰣魚<lb/>
青山山下江風急下有千尺蛟龍宅漁舟集網未敢擲<lb/>
海潮兼天浪花白鰣魚潮落逆流上到此潜遊不知往<lb/>
漁人趂潮急下網得魚來來蕩雙漿五月炎蒸擁氷雪<lb/>
玉尾霜鱗太鮮㓗中璫脩貢干旌子千里馳驅奈騷屑<lb/>
天庖六月鰣魚至老臣何幸叨霑賜薦之家廟仍分食<lb/>
只愁素飽慚無地<lb/>
<pb n="KR4h0117_WYG_464-8b"/>
　　　再送南津<lb/>
石頭城下東流水驪歌未闋江風起盧龍飛盡嶺頭雲<lb/>
迴望金陵暮烟紫張帆東去水泠泠我欲乘船過洞庭<lb/>
江北江南坐超忽臨風一笑醉江亭<lb/>
　　　避暑詶顧東巖<lb/>
七月七日苦炎熱溽暑蒸人況衰耋渴思玉井舊賜氷<lb/>
夢遶山陰夜航雪顧君意興今長康招我避暑開山堂<lb/>
重檐高棟足涼思𤓰菓雜飣羅氷漿河朔翩翩酒客至<lb/>
<pb n="KR4h0117_WYG_464-9a"/>
美得四兼難并二山風颯沓解煩熇别是人間一天地<lb/>
巖西忽嚙半邊日新月當天光又出攜樽露坐月下臺<lb/>
月下迢迢望靈匹靈匹爭傳是女牛一水阻隔明河流<lb/>
星橋不見烏鵲度萬里晶光河漢秋<lb/>
　　　五老峰行為沈太守廷材賦<lb/>
匡廬之巔五老峰中天削出青芙蓉崖光洞靄倐吞吐<lb/>
白日雲氣翻虬龍虬龍隱隱流雲亂河漢湯湯五星燦<lb/>
時間化作五老人縹緲仙裾離霄漢翛然鬢雪風鬖鬖<lb/>
<pb n="KR4h0117_WYG_464-9b"/>
碧涓雙瞳垂兩儋中有一老笑掀髯光景彈指如峯嵐<lb/>
四老離立欲何俟左瞻象緯右地紀日月閒擔藜杖頭<lb/>
乾坤幻入瑶簪裏誰其畫者拂縑素髣髴風神帶煙霧<lb/>
蒼鹿靈龜舞黄鶴琅玕芝草紛無數五老光寒動南極<lb/>
天闕鴻鈞開壽域年來南極躔吳會等閒百嵗占耆徳<lb/>
福州刺史中吳彦八十慈親俱聖善出繼時兼寸草心<lb/>
稱觴歸及朝天便彩服依依忽長夏我來稱觴仍勸駕<lb/>
慈顔渥丹逼五老況有兒孫堪慰藉弧光照地庭槐緑<lb/>
<pb n="KR4h0117_WYG_464-10a"/>
鸞書輝映長生籙丈夫養志貴及時會捧星辰調玉燭<lb/>
　　　題徐士元所藏夏太常竹<lb/>
貌得高林數竿竹春雨淋漓飽新沃娟娟淨洗斷塵埃<lb/>
彷彿藍田迸蒼玉掛壁悠然坐獨看頓令六月生晝寒<lb/>
會貪餘蔭遍寰宇忽遣煩鬱成歡娛竹裏參差一拳石<lb/>
相倚年年度朝夕氷霜不改嵗寒心老去孤臣抱忠赤<lb/>
太常寫此遺君家不是尋常桃李花卭枝翦擲澄潭下<lb/>
回首風雷老龍化<lb/>
<pb n="KR4h0117_WYG_464-10b"/>
　　　夢𤣥所看菊<lb/>
逺天長塞鴻鴈飛風山木落黄葉稀籬邊有菊競金紫<lb/>
九十秋光寒不死看君持酒餐落英下有百尺寒潭清<lb/>
　　　鴈<lb/>
自入晉陽道關河秋欲過樹疎雲影薄月滿夜光多聲<lb/>
切隣家杵寒侵客袂羅西風南去鴈為落玉山阿<lb/>
　　　寄何道亨副使<lb/>
記得曲江邊長安逸轡聫浮沈忽廿載斑白共衰年秦<lb/>
<pb n="KR4h0117_WYG_464-11a"/>
晉官相近荆吳思久懸莫嫌雲樹隔書問塞鴻便<lb/>
　　　獨酌<lb/>
雅歌囘泛想淺酌對芳辰三晉巡行地中朝獻納臣雨<lb/>
鋪臺下雪苔出砌邊塵不盡瞻雲思天涯忽暮春<lb/>
　　　奉懷少司徒鄭公<lb/>
朝發鳴騶去西臺不見君徑花含曉露簷樹織春雲價<lb/>
倍來時重名多去後聞錦袍瀛水渡曾復眷河汾<lb/>
　　　詶宋張二侍御王官谷之作<lb/>
<pb n="KR4h0117_WYG_464-11b"/>
西晉中條勝王官谷最幽向來期共到何意阻同遊玉<lb/>
版傳新調銀鈎慰老眸倚闌貪想像雲樹霍山稠<lb/>
　　　送薛允頫改判嚴州<lb/>
長安秋雨過隄栁帶風霜桐水辭家近湘雲入夢長古<lb/>
臺雙釣石新檄舊甘棠山郡供輸少催科拙不妨<lb/>
　　　送余侍御珊謫判安陸<lb/>
去國秋聲動監州復逺行夢中宫樹渺江上楚雲横折<lb/>
檻名逾重投湘憤未平氷霜自愛惜出入本來輕<lb/>
<pb n="KR4h0117_WYG_464-12a"/>
　　　送徐錦衣<lb/>
錦衣南躍馬萬里嶺雲長三月離京國中途是故鄉龍<lb/>
光金節重劍氣鐵衣涼聖主綏柔意蠻烟草樹荒<lb/>
　　　送施天秩還太倉<lb/>
作詩送歸客客是故鄉人山水幾千里鶯花又一春壯<lb/>
心滿天地衰鬢驚風塵何當共江滸白酒紫絲蓴<lb/>
　　　送周君大赴臨安節判<lb/>
臨安天萬里十月使君舠峽氣停磯浪霜風捲瘴毛過<lb/>
<pb n="KR4h0117_WYG_464-12b"/>
江鄉路隔望斗驛樓高白下音書僻臨分罄濁醪<lb/>
　　　送葉判府尚原東還二首<lb/>
親朋故鄉至秋到忽東歸曉漏催征馬涼飇透客衣分<lb/>
離歡未洽登覽興多違鎖鑰西闗寄虚瞻皂蓋飛<lb/>
江路烽烟接山城柝堠明地中龍虎氣天外鼓鼙聲冀<lb/>
北巳傳蹕淮南未寢兵書生慙戰畧叨首亞夫營<lb/>
　　　發楊州<lb/>
揚州巳二月寒色帶蕭森夜雨太無賴春風轉不禁驛<lb/>
<pb n="KR4h0117_WYG_464-13a"/>
船千里夢客路五更心迢遞長江隔雲天鴈字沈<lb/>
　　　泊清河柬張侍御汝立<lb/>
夜向清河泊風沙日又曛燭光虚牖過樹影細簾分星<lb/>
斗遥雙闕鄉關隔片雲寂寥離思劇把酒對微曛<lb/>
　　　次韻師家莊閘<lb/>
北望任城近沙原有廢村堵高蜂穴在屋破燕巢存驛<lb/>
舍丁夫急漕舟鼓角喧岸東有僧寺牢落賦雞豚<lb/>
　　　歸鴈<lb/>
<pb n="KR4h0117_WYG_464-13b"/>
春半歸鴻急相呼舊侣鳴龍沙矰弋少水國稻粱輕<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
翮塞雲近排空邊月明無端逺遊子翻失故鄉情<lb/>
　　　秋夜<lb/>
秋夜孤燈坐迢迢萬慮賒經年常作客清夢幾還家寺<lb/>
迥鐘聲杳忩虚月影斜破愁除是酒僮僕勸應加<lb/>
　　　東園限韻<lb/>
春山同晚眺乘興即山陰徑滑露華重月高河漢沈歌<lb/>
鐘嘶櫪馬林火散溪禽朋舊過逢地園名不用尋<lb/>
<pb n="KR4h0117_WYG_464-14a"/>
　　　顧野泉夜話<lb/>
建業親朋過相看喜復驚感時俄廿載話舊欲三更湖<lb/>
海蒼烟隔風塵素髪生輸君足幽興雲洞玉泉清<lb/>
　　　贈張惟廣<lb/>
兩日風江度輕鑣夜到門别來疑夢寐坐定問寒温露<lb/>
氣涼霑席荷香淨入樽秣陵足遊覽歸計未須論<lb/>
　　　觀稼二首<lb/>
野眺登山閣閒情象外添松風清𣑽宇花雨暗湘簾壁<lb/>
<pb n="KR4h0117_WYG_464-14b"/>
墮丹青影峰攢紫翠尖今寛九農望穫稻兩秋兼<lb/>
山城秋過雨千里淨埃塵塲圃登禾黍神祠薦藻蘋催<lb/>
科今到骨餓莩久垂津見説陽城守年來澤被民<lb/>
　　　對雨<lb/>
衙散忽風雨琴樽獨坐時濕滋牆蔓長寒指檻<hi>闕</hi>　野<lb/>
菌和雲摘臺蘭趂晚移四郊沾灑徧春意滿畊犂<lb/>
　　　二月廿九日雨<lb/>
朝來雨不止薄暮晃新晴萬壑泉爭赴千峰雲亂行鳥<lb/>
<pb n="KR4h0117_WYG_464-15a"/>
擎林葉重鴨泛水花輕吏隱真投迹篇章取次成<lb/>
　　　牛首山<lb/>
牛首城南路聽雞試曉行露霑烏帽重嵐透紫羅輕野<lb/>
色花無數山聲鳥異名萬松深處轉洞口白雲平<lb/>
　　　宿大通港<lb/>
夜泊大通港迢迢數驛程江流山欲動潮長月初生亂<lb/>
磧飛鴻影虚簷警柝聲此時雙闕下兒女話燈明<lb/>
　　　劉司空南坦王司馬浚川許司寇松臯過訪用<lb/>
<pb n="KR4h0117_WYG_464-15b"/>
　　　　韻<lb/>
傳報高軒過開忩小設筵寒林喧鳥雀沙竹淡風煙野<lb/>
館一樽酒春江萬里船分攜更相憶惠我出郊篇<lb/>
　　　安徳驛路與邊華泉别<lb/>
捧檄留都去江山總舊遊薇花今共省竹葉暫分舟罷<lb/>
奕銀缸淺吟詩碧漢流後來安徳水當是别離洲<lb/>
　　　崇武驛候水<lb/>
崇武隄邊栁維舟候驛亭月高沙浪白溜減石痕青獨<lb/>
<pb n="KR4h0117_WYG_464-16a"/>
夜風前漏行蹤水上萍滿溪春漲發篷底雨㝠㝠<lb/>
　　　光嶽樓<lb/>
繫纜臨東郡高樓俯碧潯雲天千里目南北兩都心勝<lb/>
槩兼河嶽淳風自古今相逢故鄉客春日共登臨<lb/>
　　　初秋<lb/>
秋來山雨過頓覺生微涼綺戸蟾流彩瑶空鴈作行霜<lb/>
前巖菊紫風外井梧黄露冕抛紈扇清樽引興長<lb/>
　　　黄侍郎水亭<lb/>
<pb n="KR4h0117_WYG_464-16b"/>
舊識春卿館新成水上亭高天秋漢迥斜日暮雲停池<lb/>
藻揺忩碧江峰入戸青坐來塵慮淨朝市有巖扃<lb/>
　　　衛河<lb/>
清源欣復過幾泊衛河湄倐爾西風作頻將北客吹水<lb/>
流多逆浪驛樹少寜枝明日浮雲盡行行近玉墀<lb/>
　　　十一月六日夜半渡江<lb/>
渡江潮正發江月看沈西星入金波動煙浮碧漢低霜<lb/>
鐘遥水殿漁火近沙谿京口維舟處初聞五夜雞<lb/>
<pb n="KR4h0117_WYG_464-17a"/>
　　　同王㕘議曹少卿登甘露寺<lb/>
十年甘露約今日赴招邀寺古蒼崖峻雲開紫殿遥江<lb/>
流接吳楚山色㸃金焦日暮鄉關思揚舲候海潮<lb/>
　　　雨中清涼寺候客<lb/>
候客翠微隈林深未得來臘樽携緑蟻時雨冒黄梅過<lb/>
鳥和雲宿遊僧帶笠囘鐘聲高欲霽還遣吏頻催<lb/>
　　　宿聖像寺<lb/>
到寺江村暮溪橋出定禪香臺雙樹直油幕一燈圓竹<lb/>
<pb n="KR4h0117_WYG_464-17b"/>
雨幽鳴玉松風響奏絃楞嚴未須誦真覺解𤣥𤣥<lb/>
　　　重憶<lb/>
重憶南巖下清芬滿架花白薇封徑雪紅藥散溪霞晝<lb/>
永閒方覺春長興轉賒裁詩催故舊同試雨前茶<lb/>
　　　吳芝山復欲遷居次韻<lb/>
近來幽興熟步屧好頻行醉合移春影歌拚轉漏聲故<lb/>
啼鶯自在曾惜犬相迎不省仍遷次追尋似不情<lb/>
　　　玉泉亭<lb/>
<pb n="KR4h0117_WYG_464-18a"/>
停勒西來寺臨池坐石梯錦鮮翻碧藻玉液潄蒼溪竹<lb/>
塢犬時吠桑巔雞午啼南山瞻寳叔塔頂與天齊<lb/>
　　　宿淨慈寺<lb/>
白日南山轉西湖復此遊六橋隄上路雙棹月明舟玉<lb/>
兔波心動青虬水面浮淨慈鐘夜半僧引翠薇樓<lb/>
　　　東園<lb/>
雨過東園坐幽清生夏涼日除梧竹影風幔芰荷香止<lb/>
渴烹新茗扶衰簡舊方鳴蟬在高樹溽暑頓相忘<lb/>
<pb n="KR4h0117_WYG_464-18b"/>
　　　卧雲閣<lb/>
興發登山閣勞忘百尺梯檻前高壁下樹裏逺天低墟<lb/>
落花成塢村田錦作畦一觴還一詠遲日未教西<lb/>
　　　送張司訓爵擢同州學正<lb/>
馮翊新除命吾邦舊廣文吳船帶海月棧路入秦雲時<lb/>
雨關河淨春風草樹薰龍門多秀色沙苑共氤氲<lb/>
　　　寄東希宋<lb/>
見説山房勝青蒼少華晴墅開原野潤沙引石泉清渭<lb/>
<pb n="KR4h0117_WYG_464-19a"/>
水龍光動秦關斗氣横何時召桓典驄馬更長鳴<lb/>
　　　寄間同州仲宇<lb/>
猶記春明路殷勤祖席開風煙一分手雲樹幾登臺盡<lb/>
道秦城牧難淹漢署材商原逢過鴈寄我尺書來<lb/>
　　　西園<lb/>
買園聊得地日涉未嫌多石磴臨丹井雲崖網碧蘿草<lb/>
亭孤嶼際潭水下岩阿客至還觴詠那知鬢髮皤<lb/>
　　　清源哭懋先叔<lb/>
<pb n="KR4h0117_WYG_464-19b"/>
清源今倐過想像水雲中緑㟁悲秋草黄埃起暮風經<lb/>
年慈閣迥何處旅魂通沽釀樽罍在烹鮮簋豆充餕投<lb/>
沙渚白燈照紙錢紅老淚流還咽淒其獨倚篷<lb/>
　　　宴雞鳴寺<lb/>
殿閣山形轉憑虚俯石欄閒悰偶登眺勝界得疎寛巒<lb/>
髻青堪綰峰眉翠欲攢石圭端士拱沙印細紋刋藤蔓<lb/>
懸蒼壁泉飛瀉碧湍萬甍分井閈半塔渺雲端岐虎苔<lb/>
斑潤林龍籜蜕寒提壺㑹朋戚白戰再登壇<lb/>
<pb n="KR4h0117_WYG_464-20a"/>
　　　贈吳太守惟謙復任叙州<lb/>
太守遥乘萬里舟分符仍向古梁州野棠春到涪溪暖<lb/>
笻竹霜餘鳥道秋五馬曉宣新簡命萬人懽擁舊君侯<lb/>
才名自昔如山斗借寇寧能復久留<lb/>
　　　送汪進士奏囘畢姻<lb/>
少年三百獨超羣話别都門風正薰行到長江天接水<lb/>
度踰高嶺棧連雲杏花穉子偕時彦桃葉宜人荷聖君<lb/>
對雨忽成燈下别携家急上再論文<lb/>
<pb n="KR4h0117_WYG_464-20b"/>
　　　晴日登山次韻<lb/>
晴日春山迥翠屏倚樓吟望不勝情含香花蕾封猶坼<lb/>
破緑霜蹄止復行午塔影圓潭樹碧晝燈光動雨花明<lb/>
憑虛正我神遊處上下江峯萬里晴<lb/>
　　　歸承宗近竹亭<lb/>
數椽茆屋倚蒼峰萬玉交加百事慵影墮酒罇金鎖鎖<lb/>
梢横書幌翠重重杜門不許丹陽造開徑聊為蔣詡容<lb/>
春雨若投青拄杖碧潭深處起虬龍<lb/>
<pb n="KR4h0117_WYG_464-21a"/>
　　　定州寄曹司務<lb/>
客裏驅馳頗自安煩呼童僕慰懸懸定須門戸常深閉<lb/>
不是家書莫浪傳極目慈顔孤鴈外許身忠悃五龍邊<lb/>
埋輪攬轡心期在未説相違動隔年<lb/>
　　　栢井驛<lb/>
匹馬行經栢井鄉西來風壤異南方轆轤軋軋溪為井<lb/>
村舍層層土作房曉起入山收椹實晚來臨澗覓牛羊<lb/>
石扉荆柵無人扣樹裏兒童出短牆<lb/>
<pb n="KR4h0117_WYG_464-21b"/>
　　　有懷黄丹巖<lb/>
壁間聊爾詠高歌高版橋東想薜蘿家似鄴侯書更富<lb/>
門如陶令客誰過江南況味經年别塞上烽烟入夜多<lb/>
却寄短篇憑問訊年來文字價如何<lb/>
　　　按潞州擬奠李衛公祠不果步次葉文莊公韻<lb/>
廿載懷公計謁祠潞城迢遞未能之賸傳召應當年事<lb/>
空憶勛名在昔時日影駛流冬欲半山隈寒勒雪消遲<lb/>
梧楸百里烟霞外立馬西風攬轡絲<lb/>
<pb n="KR4h0117_WYG_464-22a"/>
　　　韓尚書貫道惠詩寄謝<lb/>
歸時疏草蹇驢駞鞲脱長空一鳥過忠鯁巳收金匱史<lb/>
襟期多付錦囊歌身雖去闕時瞻象書罷將人不換鵝<lb/>
撫巻夕陽翹首處羅雲千丈碧嵯峨<lb/>
　　　十月朔時和姪遺應時菊二本<lb/>
冉冉秋英照酒巵寂寥三徑慰相思黄金殿逺色仍近<lb/>
緑野堂深香自隨巳别登臨來隔月不知題品自何時<lb/>
案頭菊譜名無數猶是重陽第一枝<lb/>
<pb n="KR4h0117_WYG_464-22b"/>
　　　送客<lb/>
春城客裏送君歸風物偏驚故國違别意難隨樽酒盡<lb/>
夢思先逐片帆飛青山相見仍前似緑鬢重逢比舊非<lb/>
江上張翰好傳示知音莫道近來稀<lb/>
　　　次韻隆禧寺看梅<lb/>
花到今年又一新看花還是舊年人夢飛西洛真成幻<lb/>
笑索東堂却見親横倚一枝禪榻影半酣千㸃故山春<lb/>
深盃明月三更後誰道天涯客裏身<lb/>
<pb n="KR4h0117_WYG_464-23a"/>
　　　白雲山房<lb/>
春山行看白雲生雲白山青夜雨晴半日閒乘蘇子興<lb/>
一空談悟逺公情花宫鴈塔隱還見斷嶺敧崕補欲平<lb/>
深坐夕陽催去馬幾時聫榻聽鐘聲<lb/>
　　　題沈侍御山水之間書屋<lb/>
塵外青山緑水紆水山深處著吾廬竹園久與塵囂隔<lb/>
松菊真成吏隱居接地風聲浮㶑灧倚天峰影照澄虛<lb/>
抛書不盡閒居興海嶽悠悠意有餘<lb/>
<pb n="KR4h0117_WYG_464-23b"/>
　　　登報恩寺塔<lb/>
長干禪塔逼蒼㝠偶共登臨似玉京竹葉酒盃光禄宴<lb/>
杏花潭水曲江情上方象緯相摩盪下劫樓臺幾廢興<lb/>
為問前朝僧細説迢迢西望倚虚楹<lb/>
　　　送王寺正汸僉憲西蜀<lb/>
峽流新漲渺無涯萬里雲連蜀道賒未盡三春離席酒<lb/>
行乘八月使星槎懷忠城外瞻祠栢遣興溪西對浣花<lb/>
訟牒錦官知絶少君於棘寺況名家<lb/>
<pb n="KR4h0117_WYG_464-24a"/>
　　　送制帛<lb/>
畫閣猶催曉漏聲共迎神帛出留京宫雲擁䕶旌旗轉<lb/>
馳道傳呼鼔角鳴郊廟本嚴周定制登封非為漢虚名<lb/>
因思柴望精禋地猶有蠶桑賦未輕<lb/>
　　　神樂觀會次鄧司徒韻<lb/>
幽徑霓裳列羽仙仙人煮茗瀹幽泉蒼梧翳翳棲鸞樹<lb/>
青野迢迢養鶴田棊局對人聊待客笙歌行酒漫巡筵<lb/>
山房勝賞消長晝未必桃源是洞天<lb/>
<pb n="KR4h0117_WYG_464-24b"/>
　　　苦雨<lb/>
雨過黄梅水滿塘野萍隨漲翠浮堂藥闌徙倚魚翻鬛<lb/>
花徑閒行鶴理裳愁借酒杯聊自況笑慿棊局竟相忘<lb/>
捲簾忽見西山色鴉背林梢帶夕陽<lb/>
　　　清涼寺避暑次吳寗菴韻<lb/>
殿閣清涼接太空薜蘿深處隱花宫登臨此日琴樽在<lb/>
指㸃前朝感慨中紫霧晝騰鍾阜氣滄江時引建康風<lb/>
絺衣羽箑堪乘興未必東山羨謝公<lb/>
<pb n="KR4h0117_WYG_464-25a"/>
　　　送朱拱辰還崑<lb/>
故人千里相逢日公暇時登江上臺忽買歸帆向湖海<lb/>
可堪羈客送罇罍詩中景象憑誰寫舍後林扉懶自開<lb/>
紫蟹香粳莫深戀秋風還擬挂帆來<lb/>
　　　八月十五夜月<lb/>
露坐晴空禁漏寒仙人飛鏡上雲端銀蟾汎汎光流白<lb/>
金粟紛紛子落丹千里酒盃同瀲灧萬家華彩各團圞<lb/>
搴衣兒女遥南指目極征鴻共倚闌<lb/>
<pb n="KR4h0117_WYG_464-25b"/>
　　　齋居<lb/>
齋居長日愛幽偏筠館清虛更可憐碧裊檀烟風細細<lb/>
翠揺松影露涓涓鴈書塞上何由達龍駕雲中定巳旋<lb/>
夜半漏聲燈月裏玉珂天路珮珊然<lb/>
　　　壽管儒珍方伯七十<lb/>
方嶽棲遲楚甸安更推高誼早休官辭金未道前無震<lb/>
爛手縁知後有寛松逕試持新玉杖荷衣無換舊犀鞶<lb/>
横塘萬樹梅花發一醉長春取次看<lb/>
<pb n="KR4h0117_WYG_464-26a"/>
　　　同鄧司徒飲蔣中丞三友軒次韻<lb/>
竹陰斜日滿臺青席地何煩錦作棚翻覆棋枰驚世態<lb/>
倡酬詩句話平生松風池上聽遊鯉梅雨林梢起坐鶯<lb/>
漫爾開軒對樽酒清和光景嵗寒情<lb/>
　　　送王兵侍質菴致仕<lb/>
十五題封乞罷官再陳方荷聖恩寛昔年南北塵初洗<lb/>
今日山林夢始安村裏人歸添酒伴客邊秋及幾花看<lb/>
濟時秪恐推耆舊矍鑠還須上馬鞍<lb/>
<pb n="KR4h0117_WYG_464-26b"/>
　　　新晴宴歸次韻<lb/>
忽收山雨放新晴春宴歸來欲二更花炬分移天路迥<lb/>
繡袍霑拂露華輕興高未覺良宵永詩就何慚太痩生<lb/>
騎入天街徐按轡行瞻宫樹斗杓横<lb/>
　　　周承徳除養利州守即乞致仕<lb/>
半百燈忩未放閒一官初檄遂封還眼明秋水雛丹鳯<lb/>
身衣春雲繡白鷴天地塵埃人世外江山風月笑談間<lb/>
迷途自訝為官在兩鬢年來己漸斑<lb/>
<pb n="KR4h0117_WYG_464-27a"/>
　　　送洪𢎞齊都憲考最北上<lb/>
鎮重留都奏最時正逢仙仗賜鳩期霜威坐見臺烏凛<lb/>
野興行將海鶴隨語燕風檣春渡穩遊絲晴斾午光遲<lb/>
廟堂此日珍耆舊泉石何勞起夢思<lb/>
　　　己卯還自留都九日同顧孔安李仁山并兒子<lb/>
　　　　鳯鳴登卧雲閣次韻<lb/>
謝却塵途半日忙卧雲同上舊遊堂憑虚樹杪江光見<lb/>
返照峰前塔影長笑整危冠籠晚鬢醉將衰面助春陽<lb/>
<pb n="KR4h0117_WYG_464-27b"/>
十年九日千山外何處親朋共此觴<lb/>
　　　燈下賞菊<lb/>
更漏沈沈客滿筵旋移黄菊素屏前即開尊酒聊乘興<lb/>
亂發燈花若鬬妍看去醉疑䝉紫霧折來香欲動華顚<lb/>
相看記得長安夜對影題詩又五年<lb/>
　　　渡江<lb/>
鉦鼓聲高江雨收錦帆輕颺渡江舟金焦不負青春色<lb/>
天漢遥分碧海流旅夢烟霄雙過鴈虚名天地一浮鷗<lb/>
<pb n="KR4h0117_WYG_464-28a"/>
朝來無限瞻雲思幾度囘看北固樓<lb/>
　　　登歌風臺<lb/>
歌風廿載登臺興此日還停北上船沛井尚存終自冽<lb/>
漢碑中斷已重鐫白沙碧草猶春色落日荒亭幾暮煙<lb/>
總道當年思猛士韓良何事學神仙<lb/>
　　　送張都憲敬亭還宣城<lb/>
解組歸來欲避名翻傳輿廪下承明興從泉石詩俱逸<lb/>
身逺塵囂夢亦清疊嶂峰前春樹渺黄金臺下曙雲平<lb/>
<pb n="KR4h0117_WYG_464-28b"/>
謝家蘭玉森森起囘首猶餘報主情<lb/>
　　　大理寺芍藥次韻<lb/>
繫馬槐陰午未歸翻階紅藥正芳菲開簾白日影揺座<lb/>
繞砌和風香襲衣采石載將醪正美東甌携得蟹仍肥<lb/>
從容退食還賡詠棘寺門閒訟牒稀<lb/>
　　　一雲次王守谿閣老韻<lb/>
石磴崔嵬路折旋﨑嶇歴盡是平田高林忽送催詩雨<lb/>
深澗遥分悟道泉僧為知名如舊識地疑曾到豈前縁<lb/>
<pb n="KR4h0117_WYG_464-29a"/>
萬竿修竹參天起欲借琅玕紀嵗年<lb/>
　　　天平山<lb/>
十年不到天平寺雲白秋清山更竒落木聲中森萬笏<lb/>
古臺高處有穹碑鳴鐘未入支郎院下馬先瞻范相祠<lb/>
祠下雲泉流不住悠悠千古動遐思<lb/>
　　　卧病得鳯鳴家書<lb/>
直北關心病卧時無端消息儘堪疑白鴻一聲叫已急<lb/>
黄犬何處來翻遲電雷昨夜忽復靜雨露兹晨還自乘<lb/>
<pb n="KR4h0117_WYG_464-29b"/>
沈疴浹月頓覺解覓紙起坐題新詩<lb/>
　　　遊清涼寺二首<lb/>
樹裏僧鳴客到鐘翠微深處繫青驄九天日月瞻依外<lb/>
萬井烟花指顧中王氣春圍丹鳯闕卿雲時䕶紫霄宫<lb/>
省臺無事休衙早此日登臨有數公<lb/>
春日春山偶出遊山扉晨啓徑松幽花宫日麗金輪轉<lb/>
鷲嶺雲開畫拱浮潭影浸空高塔午泉聲吹雨半林秋<lb/>
澄江萬里鯨波靜碧栁青蒲銷戰舟<lb/>
<pb n="KR4h0117_WYG_464-30a"/>
　　　江巡曉行<lb/>
繚繞江流逐岸斜西來巫峽海東涯竹簾篷戸船船月<lb/>
山館雲亭處處家波净試揺天上櫓風恬眞隱浪前花<lb/>
天邊絳節予方領銀漢如乘八月槎<lb/>
　　　過東梁山西梁山<lb/>
東西萬古石梁存潮落潮生幾處痕一水中流通鷁棹<lb/>
兩山相向過龍門樓臺依約高藏寺煙樹迷茫下有村<lb/>
風便未登聊問俗詩成秪自引壺尊<lb/>
<pb n="KR4h0117_WYG_464-30b"/>
　　　閲視水操<lb/>
龍江閲視水軍營十萬貔貅畫鷁輕鳥陣雲盤秋宇淨<lb/>
鯨波風定早潮平三山遥接旌旗動五夜初嚴鼓角聲<lb/>
野色漸分天欲曙扶桑東望紫霞横<lb/>
　　　秋夜<lb/>
一池霜後淨無萍影落雲天萬里明敧栁漸疎風外影<lb/>
過鴻遥曳塞邊聲螢光篝火寒無燄蛩語機絲懶亦驚<lb/>
底事夜來清不寐月明鈴柝震高城<lb/>
<pb n="KR4h0117_WYG_464-31a"/>
　　　次答靜齋巡撫見寄<lb/>
池上秋生樹杪聲匆匆夜席話君行青尊擬罄三山酒<lb/>
白日孤懸萬里情五兩風帆心共逺九華雲物思俱平<lb/>
舟從采石樓前過傾圯猶餘太白名<lb/>
　　　紅心驛<lb/>
行行長路夕陽催望望紅心探馬來臘意未舒堤上栁<lb/>
春光先著隴頭梅青烟林匝棲烏下白雪坡盈獵騎囘<lb/>
兩日和風上貂帽壯顔無待玉壺開<lb/>
<pb n="KR4h0117_WYG_464-31b"/>
　　　利國監驛<lb/>
坐倚南忩對鐵山鐵山無冶舊名閒譙樓驛舍孤村外<lb/>
滕國彭城兩界間塵路崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>天漠漠石梁敧斷水潺潺<lb/>
何人為國輸籌䇿冀馬重開十二閑<lb/>
　　　十一月廿六日拜南刑部次月廿七日陛辭寓<lb/>
　　　　曹氏園亭<lb/>
霜天未解潞河氷暫向城南一駐旌雲漏尚驚高闕報<lb/>
風埃聊對野塘清不將門帖通臺省漫有詩篇記姓名<lb/>
<pb n="KR4h0117_WYG_464-32a"/>
時枉諸公遥問訊天涯誰道近春明<lb/>
　　　南寺讀毛文簡詩有感<lb/>
舊遊曾記榼殽蔬屈指重來十載餘珠樹玉梅春似昔<lb/>
野情僧面老猶初畫楣文墨皆陳迹青草蛟螭總漫墟<lb/>
莫笑隨縁西竺語一茶清世有誰如<lb/>
　　　衞河懷陳僉憲<lb/>
清源秋夜下長河獨客孤舟月色多濁酒未縁傾宿好<lb/>
高才那得聽新歌南都夢繞同臺署東闕天教接珮珂<lb/>
<pb n="KR4h0117_WYG_464-32b"/>
忽憶毘陵舊分袂薰風囘首廿年過<lb/>
　　　重到法司<lb/>
貫城門迥未須尋光景依稀昔似今楊栁緑乘春路逺<lb/>
薇花紅放午堂深無邊躍鯉翻清沼不斷鳴鳩喚紫林<lb/>
何意重來圖畫裏丹年無補愧初心<lb/>
　　　九日<lb/>
九日郊原喜放晴黄雲滿地正秋成松山落葉隨風下<lb/>
花徑浮香逐馬行逺水接天開四界高林棲寺隔重城<lb/>
<pb n="KR4h0117_WYG_464-33a"/>
醉來移席冠猶整安得風流似孟生<lb/>
　　　官舍<lb/>
官舍真兼吏隱清遶隄高樹水泠泠嘉賔不厭頻携酒<lb/>
别院猶堪小結亭天際青山排闥至花間黄鳥枕書聽<lb/>
省堂多暇休衙早遲日春風靜掩扃<lb/>
　　　東園燕集用前韻<lb/>
一庭風雨送新寒公子留賔欲盡歡深酌黄金行酒斚<lb/>
俄傳白玉送春盤城頭夕漏頻催柝燭下歌鐘巧弄丸<lb/>
<pb n="KR4h0117_WYG_464-33b"/>
命駕要歸歸未得梟盧相博興還寛<lb/>
　　　病中書懷再用前韻<lb/>
病餘雖較怯風寒坐擁爐薰也自歡卧篆木魚誰剥擊<lb/>
閉門忩虎獨迴盤青囊解縳收詩草碧瓠隨題簡藥丸<lb/>
風色湖山還好未雲司三日簿書寛<lb/>
　　　寄陳相鶴<lb/>
重憶山人閒到老移居又住玉山西塵囂不到青松杪<lb/>
鷗鳥常來白石溪醉敞絺衣朱鶴伴笑簪高帽玉鳩齊<lb/>
<pb n="KR4h0117_WYG_464-34a"/>
予歸擬結談詩社是處登臨要品題<lb/>
　　　焚黄值雨雪<lb/>
夜來春色到山家賁及林邱改物華五殿未縁酬一得<lb/>
九原何意寵三加千峰雨合膏為潤萬里雲同玉作花<lb/>
黄燎音容在何處空餘涓滴酹茅沙<lb/>
　　　過彭城<lb/>
洪濤一過彭城下漠漠烟沙白鷺汀水落漫無平野緑<lb/>
山圍不斷半天青子房直往祠前渡司馬難從洞口經<lb/>
<pb n="KR4h0117_WYG_464-34b"/>
一夜老夫眠不去推篷落落數星明<lb/>
　　　九日隔風天津<lb/>
滿江風浪正重陽船泊天津接大洋北望煙沙宫樹渺<lb/>
東來鳧鴈海雲蒼霜螯入市肥堪饌臘蟻開尊醉不妨<lb/>
回首吳山黄菊在幾時能學孟嘉狂<lb/>
　　　阻風良店驛<lb/>
南征十月對南薰良店棲遲思欲焚播弄檣烏塵磧起<lb/>
浮沈水鳥浪花分一杯細引寒船月千里遥懸煖閣雲<lb/>
<pb n="KR4h0117_WYG_464-35a"/>
縮地無縁南北去兒孫聊復慰殷勤<lb/>
　　　雨後入關望都門<lb/>
丹陽百里入關來雨後衝泥險道迴隴麥畦畦霑土濕<lb/>
山花種種向人開簷邊乳鵲將雛至樹裏鳴鳩喚婦回<lb/>
七里高岡更西望春雲縹緲鳯凰臺<lb/>
　　　三疏乞休伏奉俞㫖用韻有述<lb/>
九天昨日降黄麻老得辭官興轉賒何處紅塵迷客路<lb/>
一江清漲到儂家有棋儘可消長晝無柝能催赴早衙<lb/>
<pb n="KR4h0117_WYG_464-35b"/>
掉背出門那得礙君恩難道不堪誇<lb/>
　　　中秋日秋汀歸田諸老見過<lb/>
金風忽動野堂秋梧竹蕭蕭爽氣浮可待月來光正滿<lb/>
偶逢賔至雨初收盤飱江上鱸堪市尊酒牀頭釀巳篘<lb/>
分付兒童掃松徑露臺高處恰登樓<lb/>
　　　秋夜<lb/>
秋夜飛螢拂樹明水邊深坐葛衣輕金風頓覺塵襟淨<lb/>
玉露還同野思清小院梧桐流月影半忩燈火讀書聲<lb/>
<pb n="KR4h0117_WYG_464-36a"/>
何人苦被浮名累車馬翩翩欲二更<lb/>
　　　十四日立春荅高歸田見寄<lb/>
明夜上元今日春春風今嵗太逡巡正傳生菜盤行玉<lb/>
還看燈花燭貯銀令節併臨增勝事小筵頻啓對芳晨<lb/>
獨慚郢調難為和滿院瓊瑶雪色新<lb/>
　　　瓶梅結子<lb/>
南巖攜贈一枝梅插向瓷瓶土不培冉冉幽香浮几案<lb/>
青青嘉實自根荄玉盤未足瓊瑶薦金彈翻令燕雀猜<lb/>
<pb n="KR4h0117_WYG_464-36b"/>
回首和羮虚鼎鼐不須移向日邊栽<lb/>
　　　待月次韻<lb/>
移席風亭月漸高半開氷鏡半雲濤舉杯欲便隨秋浦<lb/>
作賦何能似水曹一曲關山心自逺數莖衰白鬢空搔<lb/>
坐深不覺歸來晚玉露涼生透錦袍<lb/>
　　　石湖上方寺<lb/>
湖上名山紫翠中上方鐘梵有琳宫林浮錦樹山光發<lb/>
水落滄江海氣通雙洞鉢龍收夜雨九霄笙鶴任秋風<lb/>
<pb n="KR4h0117_WYG_464-37a"/>
向來簪弁都抛却巳覺禪心萬劫空<lb/>
　　　鄧尉山房<lb/>
行看一水來天目坐見千峰湧太湖啼鳥不知遊客至<lb/>
閉關惟有定僧孤鏡中水月俱清寂象外烟雲乍有無<lb/>
勝地久懷來較晚買山真欲辨青蚨<lb/>
　　　挽張直芳<lb/>
張君拜官如謫官栁州之南行復南荒服聖朝深雨露<lb/>
瘴江終日自煙嵐長途旅櫬情何極落日啼猿聽不堪<lb/>
<pb n="KR4h0117_WYG_464-37b"/>
淚掩寒原歌楚些滿林松檟碧相參<lb/>
　　　天燈<lb/>
入雲華表綴春燈落落浮光破晦㝠遊徑未須檠樺燭<lb/>
照書何必聚囊螢碧紗忩迥臨秋月畫閣簾開晃夜星<lb/>
漏斷六街人跡靜北忩猶自讀遺經<lb/>
　　　至日<lb/>
歸來至日三年過物色年來好應期紅著江梅初㸃㸃<lb/>
黄肥園橘尚垂垂五紋旋續針頭線半局能添指下棋<lb/>
<pb n="KR4h0117_WYG_464-38a"/>
忽報前星照天下一陽來復正當時<lb/>
　　　戊戌元日試筆<lb/>
賜歸天下降黄麻忽漫今經五嵗華曙日樓臺收海霧<lb/>
早春梅栁淨烟沙試揮霜管新裁句細汲山泉旋煮茶<lb/>
兒女滿前高宴㑹玉尊金勝頌椒花<lb/>
　　　鳯鳴五十<lb/>
建議但知當日是升沈那復悔前非行藏如此顔何厚<lb/>
心事無端笑獨違特遣罷官辭殿陛翻令供職到庭闈<lb/>
<pb n="KR4h0117_WYG_464-38b"/>
百年弧矢春同醉不厭茅堂隱竹扉<lb/>
　　　寄題纓溪草堂<lb/>
背郭高林開草堂堂前潭水即滄浪鷗鳬泛泛澄波靜<lb/>
雲石泠泠白晝長試濯冠纓歌孺子却疑圖畫對瀟湘<lb/>
仙郎莫負澄清志塵海烟沙正渺茫<lb/>
　　　翠微閣<lb/>
病足登臨老更艱人扶闌曲費躋攀憑虚試眺前年景<lb/>
移席重看舊日山風閣崔嵬雲外逺雨樓岑寂翠微閒<lb/>
<pb n="KR4h0117_WYG_464-39a"/>
明朝晴霽還須到分付禪僧莫閉闗<lb/>
　　　登新樓<lb/>
一上新樓百摺梯捲簾蒼翠玉峰齊天光照落書邊幌<lb/>
海氣潮生檻下溪荏苒烟霞通宇宙逶迤城郭見東西<lb/>
千年身世青霄際何必桃源訪路迷<lb/>
　　　王君美林亭看梅<lb/>
底事春來日日陰强移棲息就花深行經薄霰穿香徑<lb/>
望隔寒雲帶碧岑水面仙裾來似夢城頭羌笛杳無音<lb/>
<pb n="KR4h0117_WYG_464-39b"/>
自今幽興林亭熟再過肩輿不用尋<lb/>
　　　獨坐<lb/>
老來身世澹無營獨坐虚堂萬慮清靜看溪雲兼樹靄<lb/>
細聽泉溜帶江聲喜貪書巻慵仍擲量怯壺樽淺亦傾<lb/>
見説仙家閒不去也消長日對棋枰<lb/>
　　　五日雪<lb/>
薄海寒雲釀雪飛逶迤城堞玉龍圍蝗知入地深無數<lb/>
栁見乘絲凍覺肥春甕未開浮蟻動氷澌初解泛鷗稀<lb/>
<pb n="KR4h0117_WYG_464-40a"/>
老夫正爾抛書卧高興何人欵竹扉<lb/>
　　　三月二十五日懋魯攜酒東園看花<lb/>
看花去嵗竹䦨邊今日花開恰似前抱病秪疑虚几杖<lb/>
逢人翻欲共周旋啼鶯落絮供長晝把酒論文及暮年<lb/>
來嵗春光如復在行厨應許再開筵<lb/>
　　　鄭怡山春和樓<lb/>
路斷平橋己廿冬登樓頻夢昔遺踪江雲繞棟經時薄<lb/>
山色囘春到處濃入戸再看新壘燕隔溪還蔭舊栽松<lb/>
<pb n="KR4h0117_WYG_464-40b"/>
晨昏試扣長生訣門對高談得易逢<lb/>
　　　春前一日晴<lb/>
厯改新年十日賒春陽今到野人家瓊葩著雨當軒放<lb/>
絲栁含風舞㟁斜不語翩翩筵上燕長開灼灼勝中花<lb/>
西園試筆聊呼酒川上晴光動日華<lb/>
　　　招王詩人雪塘過小園看梅<lb/>
闔閭詞客來婁曲楚楚梅花照碧潯白髪素心渾不改<lb/>
疎枝凍蕊自能禁孤山此日為幽伴浣水何時聽細吟<lb/>
<pb n="KR4h0117_WYG_464-41a"/>
花逕東風長日掃莫愁荒草步難尋<lb/>
　　　宫詞<lb/>
相喚簷前度嚶嚶栁外鶯寒衣裁未就忽斷剪刀聲<lb/>
　　　踏田夜歸遇雨<lb/>
蕭蕭禾黍荻蘆横一望湖光廿里程夜半歸來眠不得<lb/>
北忩風雨帶秋聲<lb/>
　　　訪熊道芳不遇<lb/>
雨深泥滑馬蹄艱策力行行到館邊深鎖緑楊人不見<lb/>
<pb n="KR4h0117_WYG_464-41b"/>
鷓鴣啼斷夕陽天<lb/>
　　　題南坦扇畫<lb/>
天畔松風捲夜濤朱衣坐看月輪高分明吏隱梅花水<lb/>
此意憑誰報水曹<lb/>
　　　乾寧驛<lb/>
驛樓風勁捲塵沙天上樓船向海涯北望官河潮正長<lb/>
片帆拖影夕陽斜<lb/>
　　　蠶<lb/>
<pb n="KR4h0117_WYG_464-42a"/>
篋笥開來紙半張星星萬㸃浴蠶香須臾湧出煙雲黑<lb/>
却問東鄰摘穉桑<lb/>
　　　蓴菜<lb/>
無日江湖不夢思秋風七月是歸時何人解得張翰意<lb/>
百尺柔條送紫絲<lb/>
　　　荅周秋汀<lb/>
老去詩篇字字工蒼頭長日送詩筒夜來我亦驚詩夢<lb/>
聲落秋山寺裏鐘<lb/>
<pb n="KR4h0117_WYG_464-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百六十四<lb/>
</p>
<p>
</p>
  </div>
</body>
</text>
</TEI>
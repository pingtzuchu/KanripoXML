<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五十七</head> <lb/>
    <p>
<pb n="KR4h0117_WYG_356-1a"/>
欽定四庫全書<lb/>
　石倉歴代詩選巻三百五十七<lb/>
　　　　　　　　　　　　　　明　曹學佺　編<lb/>
　明詩初集七十七<lb/>
　　黄澤<hi>字敬仲侯官人</hi>
　　　九日登鳳丘山<lb/>
秋氣何淒清登髙豁懐抱採菊簪白頭輕風落烏帽故人隔<lb/>
層霄情深寡音耗欲徃從之遊翅短無由到林幽草青青川渺<lb/>
<pb n="KR4h0117_WYG_356-1b"/>
沙浩浩酬恩願不諧展轉思衰髦孤鴈飛且鳴志豈在粱稻<lb/>
　　　題山中葉士晦忘適巻<lb/>
太樸散巳久淳風何時還智巧苦相敓機心寧暫閒緬<lb/>
懐山中人方寸淡如水彼此兩忘情誰譽亦誰毁讀書<lb/>
啓我箧食粟耕我田耕讀有真樂優游年復年鵠版捜<lb/>
英髦牛刀試南海洋洋絃誦聲放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>武城宰矩步倦追<lb/>
逐徘徊思故林清時返初服欵乃還山吟還山何所為<lb/>
登臨適其趣碧潭同淺深白鷗自来去草映鹿門緑花<lb/>
<pb n="KR4h0117_WYG_356-2a"/>
沿盤谷紅斑斕列童冠舞袖回春風<lb/>
　　　幽居發長歎<lb/>
幽居發長歎寒暑相推磨唐虞去我逺禍亂何其多牧<lb/>
宫造荼毒炮烙興朝歌庶政雜荆棘萬民罹網羅怨詈<lb/>
豈容息戾氣傷天和彼蒼胡不仁廢置難揣摩世道日<lb/>
跼蹐涕泗空滂沱<lb/>
　　　卜築石鼓東<lb/>
卜築石鼔東喜與塵寰隔我田廣且平鄉井同稼穡年<lb/>
<pb n="KR4h0117_WYG_356-2b"/>
豐幸齊收輸官免催逼推餘厚所親稍暇及賔客秋初<lb/>
風漸涼寒衣難驟得樵爨多辛苦無使心悽惻此外更<lb/>
何求永言繼常徳<lb/>
　　　又<lb/>
卜築石鼔東眼界何清淑澗水橋下流羣峰如削玉鋤<lb/>
雲種松苗䕶墻半新竹初月生夜涼書聲出茅屋古嶺<lb/>
通衡山章林近盤谷三遷非擇隣彼憚我拘束天意巧<lb/>
安排詒謀素心足<lb/>
<pb n="KR4h0117_WYG_356-3a"/>
　　　掃葉歎<lb/>
十月天氣肅四野何荒涼悲風撼林木木葉隨飄揚壯<lb/>
士歎時蹇病翁愁晝長呼童掃殘葉堆彼園東墻<lb/>
　　　歸田歌<lb/>
十五遊上庠追琢慕韓栁弱冠取功名笑談别親友風<lb/>
流直欲繼伊周富貴浮雲我何有文皇臨御海宇清朝<lb/>
陽孤鳳雝雝鳴重瞳注意在方面朱衣象簡叨光榮慶<lb/>
成金殿三陪宴龍光晃日籠宮扇玉卣黄流次第斟彤<lb/>
<pb n="KR4h0117_WYG_356-3b"/>
墀韶舞尋常見慈母星沈寳婺光含哀扶櫬上重岡狐<lb/>
丘土掩生前玉墓表文揚歿後芳三年釋服朝昭聖隨<lb/>
例仍參召南政獻策曾承止輦看趨蹌詎識中書令章<lb/>
帝徵賢拔舊臣春風整佩上楓宸浙藩總政恩偏重龍<lb/>
誥褒親寵更新奔䘮復度梨闗去先壠松楸動哀思奪<lb/>
情視事十年餘甘棠餘遍停車處聖皇繼統文化隆少<lb/>
年才俊咸登庸笑余衰朽更踈拙乞骸未許巢雲松孤<lb/>
鴻孤飛未能止弋人機發深叢底青天白日知我心詔<lb/>
<pb n="KR4h0117_WYG_356-4a"/>
許投簪歸故里憶昨從政今白頭懶隨流俗談沈浮百<lb/>
年遺愛被草木一生豪氣輕王侯長期盡節報明主豈<lb/>
料不才今若此刖足徒傷獻璞心回首西陵淚如雨<lb/>
　　　桐隂翫月<lb/>
柴門半掩桐隂緑有客相過慰幽獨笑談未巳明月来<lb/>
對此成三飲醽醁客云此月何皎哉誰將寳鏡懸層臺<lb/>
蒼天碧海任流轉虚涵萬象無纎埃憶従混沌初分日<lb/>
兩曜行空長不息氣朔虚盈固自然相射那能無薄蝕<lb/>
<pb n="KR4h0117_WYG_356-4b"/>
廣寒宫闕何嵯峨畫欄四面浮金波吳剛砍桂鐵斧碎<lb/>
虬枝丹粟今猶多虹橋隠隠天中起翠葢曾到蟾宮裏<lb/>
羽衣霓裳清且妍五色雲階淨如洗白兎𢷬藥丹未成<lb/>
玉杵丁東鳴不停謫仙騎鯨凌倒景空江沈璧秋冥冥<lb/>
龍谿垂釣心長苦想接清光侍明主返照終當及草茅<lb/>
未必今人不如古我聞客論如懸河我酌我酒歌我歌<lb/>
明朝送爾登霄漢我復韜光醉薜蘿<lb/>
　　　谿頭吟送鄧𢎞中上春官<lb/>
<pb n="KR4h0117_WYG_356-5a"/>
谿頭水清浩浩甲第臨溪瞰官道玉壺美酒送君行為<lb/>
君笑整烏紗帽君思晴翻碧海濤潮頭雪卷浪花髙興<lb/>
来筆下龍蛇動誰數羣中有俊髦冲融三禮當春試卞<lb/>
璞逢時不終閟獻納新承雨露恩飛騰大展雲霄志十<lb/>
里臺沙巳壅金九重望說作甘霖野人家住東山近日<lb/>
到谿頭問好音<lb/>
　　　送鄉友劉宗綬應召之京<lb/>
閩中八月天氣涼故人匹馬来河陽髙堂設席列冠葢<lb/>
<pb n="KR4h0117_WYG_356-5b"/>
笙歌次第催行觴昔君與我居田里結伴讀書即知巳<lb/>
三時蔬食共虀鹽兩榻寒氊同起止池蓮庭草年復年<lb/>
仰鑽瞻忽心懸懸風流恥逐今英俊歸潔終期古聖賢<lb/>
閒時遣興揮篇簡白日沈山不知晚老莊荀列文最竒<lb/>
看来總是窺天管秋闈多士龍㸃睛海門一望銀濤清<lb/>
揚鰭鼓鬛忽飛去千峰萬壑皆雷聲觀光再應儀曹試<lb/>
筆下縦横㡬千字敷陳帝訓闡洪猷又聽傳臚出丹陛<lb/>
大廷彩鳳鳴喈喈羣后謨明仍弼諧范滂不攬澄清轡<lb/>
<pb n="KR4h0117_WYG_356-6a"/>
張綱焉用車輪埋因循謬領專城寄苛冗紛紛如鼎沸<lb/>
滌蕩宜恢逺大謀撫綏敢怠逡巡志君懐磊落君行良<lb/>
剸繁治劇才偏長鄧林喬木聳霄漢大厦應需作棟梁<lb/>
征驂南北勞行役翫月吟風間朝夕題緘㡬度託歸鴻<lb/>
雲樹蒼茫情不極殊方邂逅須暫留夜深秉燭名園遊<lb/>
明當江上與君别别後相思空白頭<lb/>
　　　題卧雪菴<lb/>
桐廬山中人卜築依平麓號曰卧雪菴胸次清如玉疎<lb/>
<pb n="KR4h0117_WYG_356-6b"/>
林和靖梅小圃淵明菊梅菊雖無情聊以慰幽獨最愛<lb/>
嚴冬雪片飛剡溪孤棹人来稀沈沈一枕華胥夢那識<lb/>
衰軀凍與饑覺時還擁重衾睡萬壑千峯寒可畏自信<lb/>
鄉村興味長誰知霄漢簪纓貴百嵗蹉跎兩髩華忽承<lb/>
恩詔賜烏紗他年又擬天書到特表袁安處士家<lb/>
　　　正統辛酉二月九日在北京崇文西樓有述時<lb/>
　　　　為當道者所中就獄而出情見乎辭<lb/>
臺閣雲霄上蒼蒼日鑒臨莫張虞氏網須辨漢郎金臣<lb/>
<pb n="KR4h0117_WYG_356-7a"/>
道如絃直君恩若海深南歸返初服永遂老農心<lb/>
　　　過臨清<lb/>
孤帆五兩輕冒雨過臨清樹色迷昏晝虹光半晦明棄<lb/>
繻空有志投筆竟何成闗吏沙頭立無煩問姓名<lb/>
　　　晚宿仙霞闗<lb/>
山路繞雲霞扳登日巳斜水流黄葉澗林落紫藤花行<lb/>
旅通三鎮居民有㡬家炊煙寒不起獨立數棲鴉<lb/>
　　　歸自紹興二首<lb/>
<pb n="KR4h0117_WYG_356-7b"/>
離家兩月餘歸守舊田廬除地多栽竹垂綸少得魚雨<lb/>
晴花落後日出鳥鳴初寂寞東山卧和光懶著書<lb/>
　　　又<lb/>
風塵遊歴久天與老来閒去國長憂國還山少出山人<lb/>
煙秋水外釣艇夕陽間不是無交接雲深戸自闗<lb/>
　　　南土甘棠<lb/>
召伯循行日棠隂淑景遲樹雖前代種人繫去時思雨<lb/>
露常滋潤風霜不改移南閩諸父老馬首向新詩<lb/>
<pb n="KR4h0117_WYG_356-8a"/>
　　　辛酉元日寫懐<lb/>
旂山南望鬱蒼蒼十載經營緑埜莊耕讀自無塵俗累<lb/>
釣游多在水雲鄉菊因秋去含霜老梅近春来帶雪香<lb/>
寒暑催人頭易白惟須對景盡瑶觴<lb/>
　　　舟次濟河留别湯總兵<lb/>
論交與子最知音倚馬尊前索我吟秋水化龍雷煥劍<lb/>
虚堂絓月伯牙琴雲霄巳遂歸田願林壑長懸戀闕心<lb/>
别後羽鱗何處問洞門閒掩薜蘿隂<lb/>
<pb n="KR4h0117_WYG_356-8b"/>
　　　曉度梨嶺<lb/>
路繞梨闗萬木隂故園南望白雲深昔勞薇省承宣力<lb/>
今遂旂山隠遁心孤鴈影隨殘月落踈螢光逐曙星沈<lb/>
到家正及香醪熟三逕黄花半醉吟<lb/>
　　　南歸<lb/>
江湖蹤跡歎浮萍恩許南歸鬢巳星蹇劣何須干閣老<lb/>
支離終不愧山靈清秋獨鶴松頭立落日孤峯海上青<lb/>
欲拂冰絃彈古調賞音人逺若為聽<lb/>
<pb n="KR4h0117_WYG_356-9a"/>
　　　雨後晚步<lb/>
柴門雨過稻花香獨步松隂趁晚涼上疏謫来憐賈誼<lb/>
辭封歸去憶張良山中有豹藏深霧渭曲何人釣夕陽<lb/>
昏黑莫行林外路參差草露濕衣裳<lb/>
　　　山莊即事<lb/>
落職南歸逸興多倚雲閒唱伐檀歌新開池館移松菊<lb/>
舊隠巖扉剪薜蘿細雨半坡黄犢草清風一棹白鷗波<lb/>
林泉隔斷紅塵夢不識春城有綺羅<lb/>
<pb n="KR4h0117_WYG_356-9b"/>
　　　梅花紙帳<lb/>
誰搗霜藤換絳紗更將凍墨洒寒花剡溪人去芳魂斷<lb/>
庾嶺春歸别夢賖欹枕醉疑雲蕩漾擁衾吟愛影横斜<lb/>
清風不逐豪華盡流落山林處士家<lb/>
　　　過錢清渡<lb/>
孤舟隨伴過錢清東望稽山感客情蒼蘚斷碑神禹廟<lb/>
斜陽荒草越王城數莖白髪甘衰朽萬里青雲愧聖明<lb/>
幸有棠隂遺惠在居人還誦使君心<lb/>
<pb n="KR4h0117_WYG_356-10a"/>
　　　甲子秋山莊寫懐<lb/>
龍溪别墅隔塵氛清曉開窗掃白雲得酒暫同隣叟飲<lb/>
採芝時與野人分風来桂子空中落雨過泉聲樹杪聞<lb/>
自笑支離知己少祗應猿鶴日為羣<lb/>
　　　題岳陽樓圖<lb/>
昔泛扁舟過洞庭髙樓獨上敞雲屏連天楚水鷗邊白<lb/>
隔岸湘山鳥外青徃事蹉跎仙枕夢流年踈冷少微星<lb/>
紫泥早晚徵遺逸霖雨功成若建瓴<lb/>
<pb n="KR4h0117_WYG_356-10b"/>
　　　己巳盗息還山<lb/>
野人卜築近桃源倉卒擕書出故園隣邑風塵隨處起<lb/>
深林煙火㡬家存正愁戌角翻悲調忽喜征衣洗血痕<lb/>
緑樹隂中丹荔熟諸孫擁帚候柴門<lb/>
　　葛川仙跡<lb/>
盤松偃蹇老龍形下覆仙翁煉藥亭火候漸消灰候冷<lb/>
苔痕半沒履痕青誰云弱水環璚島未必藍橋隔錦屏<lb/>
自有朝天雙舄在懶隨鸞鶴上蒼冥<lb/>
<pb n="KR4h0117_WYG_356-11a"/>
　　　晴峰瞰海<lb/>
天台山水最清幽文筆峯髙逼斗牛日出漸通仙洞曉<lb/>
雲開遥見海門秋陶潛幸遂歸田願賈誼長懐報主憂<lb/>
㡬欲搴衣登絶頂飄然直與赤松遊<lb/>
　　　山莊夏日<lb/>
乞骸那許暫歸田何事投閒十二年孤蹇不諧多士意<lb/>
退休宜在衆人先傭書空擲班超筆敵愾誰揚祖逖鞭<lb/>
荔子香清雲氣冷聊開枕簟北窗眠<lb/>
<pb n="KR4h0117_WYG_356-11b"/>
　　　乙亥人日<lb/>
石仙潭下買荒原縁麓周圍十畆園竹塢踈籬新院落<lb/>
桃花流水舊溪源青山對酒晴移席緑樹垂隂晝掩門<lb/>
浮世纎塵飛不到此中真意自忘言<lb/>
　　　野齋小隠<lb/>
先生家在鼓山隂喬木蒼蒼一徑深飛鳥戀巢如有跡<lb/>
浮雲出洞本無心秋風黄菊杯中酒夜月猗蘭膝上琴<lb/>
盤谷豹林人去逺尚留清趣到于今<lb/>
<pb n="KR4h0117_WYG_356-12a"/>
　　　翠微書屋<lb/>
翠㣲深處結茅廬時有幽人此讀書萬壑松隂春霧濕<lb/>
半簾花影午窗虚彩毫興到頻揮灑蠧簡閒来暫卷舒<lb/>
何事謝安髙卧久山林原與市朝踈<lb/>
　　　答姑蘇陳少保<lb/>
懶賦皇華策使驂幸隨樵牧老江南染絲補衮非無術<lb/>
懐刺投人自不堪曉雨緑蕪林外路晚風踈竹雪中菴<lb/>
斯文故舊如相問田野遺民七十三<lb/>
<pb n="KR4h0117_WYG_356-12b"/>
　　　横浦漁舟<lb/>
龍江水與海潮通一葉扁舟白髪翁生計有常隨厚薄<lb/>
浮蹤無定任西東飄蕭箬笠偏宜雨蕩漾蒲帆穩駕風<lb/>
唱罷滄浪人不見陶然醉卧月明中<lb/>
　　　山中景<lb/>
悠悠川上雲光映空林白杖屨何處来柴門閉秋色<lb/>
　　　病起<lb/>
㣲月映窗明魂清夢不成起来階下坐蟋蟀向人鳴<lb/>
<pb n="KR4h0117_WYG_356-13a"/>
　　　滯雨<lb/>
山居坐寂寥悠然起遐想故人何日来林外雨聲響<lb/>
　　　池蓮<lb/>
人愛池上花我愛花間子子中生意多種之滿洲渚<lb/>
　　　歸田趣<lb/>
髙卧隆中愧孔明成都賣卜笑君平一從落職南歸後<lb/>
足跡經年不到城<lb/>
　　　其二<lb/>
<pb n="KR4h0117_WYG_356-13b"/>
雅愛旂山景物清罷官旋覺此身輕盤陀石下泉偏冷<lb/>
笑倚東風一濯纓<lb/>
　　　其三<lb/>
秋郊露冷百蟲鳴門掩空山夜氣清寳鼎香消人未寝<lb/>
白雲樓上讀書聲<lb/>
　　　其四<lb/>
門前積雪未全消坐擁青氊笑寂寥聞説梅花春信早<lb/>
冒寒扶杖過溪橋<lb/>
<pb n="KR4h0117_WYG_356-14a"/>
　　　舊帽服帶<lb/>
四朝宣政舊衣裳慣上金門進奏章林下不堪開寳箧<lb/>
開時飄動御爐香<lb/>
　　　旂山春曉<lb/>
解綬歸来學種田小窗日晏枕書眠黄鶯似識幽棲意<lb/>
長向花間奏管絃<lb/>
　　　正統己巳秋大駕北巡扈從官兵二十餘萬同<lb/>
　　　　時陷沒郕王即位以尚書胡濚等為三孤餘<lb/>
<pb n="KR4h0117_WYG_356-14b"/>
　　　　各陞官有差感賦<lb/>
鑾輿逺冒北風寒誰遣王倫一問安可嘆兩京諸宦達<lb/>
不知何事盡遷官<lb/>
　　　題蘭<lb/>
洛城紅紫委蒼苔九畹秋華帶露開試拂龍唇彈一曲<lb/>
許多香氣袖中来<lb/>
　<lb/>
　石倉歴代詩選卷三百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻七十二</head> <lb/>
    <p>
<pb n="KR4h0117_WYG_072-1a"/>
欽定四庫全書<lb/>
　石倉歴代詩選巻七十二<lb/>
　　　　　　　　　　　　明　曹學佺　編<lb/>
　中唐二十六<lb/>
　　賈島<hi>字浪仙范陽人</hi>
　　　古意<lb/>
碌碌復碌碌百年雙轉轂志士終夜心良馬白日足俱<lb/>
為不等閒誰是知音目眼中兩行涙曽吊三獻玉<lb/>
<pb n="KR4h0117_WYG_072-1b"/>
　　　望山<lb/>
南山三十里不見踰一旬冐雨時立望望之如朋親虬<lb/>
龍一掬波洗蕩千萬春日日雨不斷愁殺望山人<lb/>
　　　哭盧仝<lb/>
賢人無官死不親者亦悲空令古鬼哭更得新鄰比平<lb/>
生四十年惟著白布衣天子未辟召地府誰來追長安<lb/>
有交友託孤心遽移塚側誌石短文字行參差無錢買<lb/>
松栽自生蒿草枝在日贈我文涙流把書時從兹加敬<lb/>
<pb n="KR4h0117_WYG_072-2a"/>
重深藏恐失遺<lb/>
　　　寄逺<lb/>
别腸多鬰紆豈能肥肌膚始知相結宻不及相結疎疎<lb/>
别恨應少宻離恨難祛門前南流水中有比飛魚魚飛<lb/>
向北海可以寄逺書不惜寄逺書故人今在無<lb/>
　　　感秋<lb/>
商氣颯已來歲華又虚擲朝雲藏竒峰暮雨灑踈滴幾<lb/>
蜩嘿凉葉數蛩思隂壁落日空館中歸心逺山碧昔人<lb/>
<pb n="KR4h0117_WYG_072-2b"/>
多秋感今人何異昔四序馳百年玄髪坐成白喧喧狥<lb/>
聲利擾擾同轍跡倘無世上懐去偃松下石<lb/>
　　　辭二知已<lb/>
一雙千歲鶴立别孤翔鴻波島忽已暮海雨寒濛濛離<lb/>
人聞美彈亦與哀彈同況兹切切弄繞彼行行躬雲飛<lb/>
北嶽碧火息西山紅何以代逺誠折芳臘雪中<lb/>
　　　易水懐古<lb/>
荆卿重虚殁節烈書前史我嘆方寸心那論一時事至<lb/>
<pb n="KR4h0117_WYG_072-3a"/>
今易水橋寒風兮蕭蕭易水流不盡荆卿名不消<lb/>
　　　客喜<lb/>
客喜非實喜客悲非實悲百逥信到家未當身一歸未<lb/>
歸長嗟愁嗟愁塡中懐開口吐愁聲還却入耳來長恐<lb/>
滴涙多自損兩目輝鬂邊雖有絲不堪織寒衣<lb/>
　　　延夀里精舍寓居<lb/>
旅記避華館荒樓遂客慵短庭無繁植珍果春亦濃側<lb/>
廬發扄樞纖魄時臥逢耳目乃鄽井肺肝即巖峰汲泉<lb/>
<pb n="KR4h0117_WYG_072-3b"/>
飲酌餘見我閒靜容霜蹊猶舒英寒蝶斷來踪雙履與<lb/>
誰逐一尋青瘦笻<lb/>
　　　酬栖上人<lb/>
夜久城館閒情幽岀此山新月有微輝朗朗空庭間處<lb/>
世雖識機伊余多掩關松姿度臘見籬藥知春還靜覽<lb/>
冰雪詞厚為酬贈顔東林有躑躅脱屣期共攀<lb/>
　　　冬月長安雨中見終南山<lb/>
秋節新已盡雨疎露山雪西峰稍覺明殘滴猶未絶氣<lb/>
<pb n="KR4h0117_WYG_072-4a"/>
侵瀑布衣凍著白雲穴今朝㶚滻雁何夕瀟湘月想彼<lb/>
石房人對雪扉不閉<lb/>
　　　和劉涵<lb/>
京宮始云滿野人依舊閒閉扉一畝居中有古風還市<lb/>
井日已午幽牕夢南山喬木覆北齋有鳥鳴其間前日<lb/>
逺嶽僧來時與開關新題驚我瘦窺鏡見醜顔陶情惜<lb/>
清澹此意復誰攀<lb/>
　　　寄劉栖楚<lb/>
<pb n="KR4h0117_WYG_072-4b"/>
趨走與偃臥去就自殊分當牕一重樹上有萬里雲離<lb/>
披不相顧髣髴類人羣友生去更逺來書絶如焚蟬吟<lb/>
我為聽我歌蟬豈聞歲暮儻旋歸晤言桂氛氲<lb/>
　　　答王參<lb/>
寸晷不相待四時互如競客思先覺秋蟲聲苦知暝霜<lb/>
松積舊翠露月團如鏡詩負属景同琴孤坐堂聽相期<lb/>
黄菊節别約紅桃徑每把式微篇臨風一長咏<lb/>
　　　劉景陽東齋<lb/>
<pb n="KR4h0117_WYG_072-5a"/>
松隂連竹影中有無苔井清風此地多白日空自永景<lb/>
陽公幹孫詩句得真景勸我不湏歸月岀東齋靜<lb/>
　　　題皇甫荀藍田㕔<lb/>
任官經一年縣與玉峰連竹籠拾山果瓦瓶擔石泉客<lb/>
歸秋雨後印鎖暮鐘前久别丹陽浦時時夢釣船<lb/>
　　　山中道士<lb/>
頭髪梳干行休糧帶瘦容飬雛成大鶴種子作高松白<lb/>
石通宵煮寒泉盡日舂不曽離隠處那得世人逢<lb/>
<pb n="KR4h0117_WYG_072-5b"/>
　　　哭柏巖禪師<lb/>
苔覆石牀新師曽占幾春寫留行道影焚却坐禪身塔<lb/>
院關松雪經房鎖隙塵自嫌雙涙下不是解空人<lb/>
　　　就可松宿<lb/>
十里尋幽寺寒流數𣲖分僧同雪夜坐雁向草堂聞靜<lb/>
語終燈熖餘生許嶠雲由來多抱疾聲不逹明君<lb/>
　　　旅遊<lb/>
此心非一事書札若為傳舊國别多日故人無少年空<lb/>
<pb n="KR4h0117_WYG_072-6a"/>
巢霜葉落踈牖水螢穿留得林僧宿中宵坐黙然<lb/>
　　　送鄒明府遊靈武<lb/>
曽宰西畿縣三年馬不肥債多平劎與官滿載書歸邊<lb/>
雪藏行徑林風透臥衣靈州聽曉角客館未開扉<lb/>
　　　下第<lb/>
下第只空囊如何住帝鄉杏林啼百舌誰醉在花傍涙<lb/>
落故山逺病來春草長知音逢豈易孤棹負三湘<lb/>
　　　憶吳處士<lb/>
<pb n="KR4h0117_WYG_072-6b"/>
半夜長安雨燈前越客吟孤舟行一月萬水與千岑島<lb/>
嶼夏雲起汀洲芳草深何當折松葉拂石剡溪隂<lb/>
　　　送崔定<lb/>
未知遊子意何不避炎蒸幾日到漢水新蟬鳴杜陵秋<lb/>
江待得月夜語恨無僧巴峽吟過否連天十二層<lb/>
　　　雨後宿劉司馬池上<lb/>
藍溪秋潄玉此地漲清澄蘆葦聲兼雨芰荷香遶燈㟁<lb/>
頭秦古道亭靣漢荒陵靜想泉根逺幽崖落幾層<lb/>
<pb n="KR4h0117_WYG_072-7a"/>
　　　送無可上人<lb/>
圭峰霽色新送此草堂人麈尾同離寺蛩鳴暫别親獨<lb/>
行潭底影數息樹邊身終有煙霞約天台作近鄰<lb/>
　　　送李騎胄<lb/>
歸騎雙旌逺懽生此别中入關分磧路嘶馬背寒鴻朔<lb/>
色暗天北河源落日東賀蘭山頂草時動巻帆風<lb/>
　　　寄無可上人<lb/>
僻寺多高樹凉天憶重遊磬過溝水盡月入草堂秋穴<lb/>
<pb n="KR4h0117_WYG_072-7b"/>
蟻苔㾗靜藏蟬栢葉稠名山思徧徃早晩到嵩丘<lb/>
　　　南池<lb/>
蕭條微雨絶荒㟁抱清源入舫山連塞分泉稻接村秋<lb/>
聲依樹色月影在蒲根淹泊方難遂他宵關夢魂<lb/>
　　　寄龍池寺貞空二上人<lb/>
受請終南住俱妨去石橋林中秋信絶峰頂夜禪遥寒<lb/>
草煙藏虎高松月映鵰霜天期到寺寺置即前朝<lb/>
　　　送貞空二上人<lb/>
<pb n="KR4h0117_WYG_072-8a"/>
林下中餐後天涯欲去時衡陽過有伴夢澤出應遲石<lb/>
磬踈寒韻銅瓶結夜澌殷勤訝此别且未定歸期<lb/>
　　　弔孟協律<lb/>
才行古人齊生前品位低葬時貧賣馬逺日哭惟妻孤<lb/>
塜北邙外空齋中嶽西集詩應百首物象徧曽題<lb/>
　　　送人適越<lb/>
高城滿夕陽何事欲霑裳遷客蓬蒿暮遊人道路長晴<lb/>
湖勝鏡碧寒栁似金黄若有相思夢殷勤載八行<lb/>
<pb n="KR4h0117_WYG_072-8b"/>
　　　送僧遊衡嶽<lb/>
心知衡嶽路不怕去人稀船裏猶鳴磬溪頭自曝衣有<lb/>
家從少别無寺不言歸料得逢寒住當禪雪滿扉<lb/>
　　　洛陽道中寄弟<lb/>
趨走迫流年慚絶此路偏宻雲埋二室積雪度三川生<lb/>
類梗萍泛悲無金石堅翻鴻有歸翼極目仰聫翩<lb/>
　　　送天台僧<lb/>
逺夢歸華頂扁舟背岳陽寒蔬修淨食夜浪動禪牀雁<lb/>
<pb n="KR4h0117_WYG_072-9a"/>
過孤峰曉猿啼一樹霜身心無别念餘習在詩章<lb/>
　　　懐紫閣隠者<lb/>
寂寥思隠者孤燭坐秋霖梨栗猿喜熟雲山僧說深寄<lb/>
書應不到結伴擬同尋廢寢方終夕迢迢紫閣心<lb/>
　　　雨夜同厲𤣥懐皇甫荀<lb/>
桐竹遶庭匝雨多風更吹還如舊山夜臥聽瀑泉時磧<lb/>
雁來期近秋鐘到夢遲溝西吟苦客中夕話兼思<lb/>
　　　題李凝幽居<lb/>
<pb n="KR4h0117_WYG_072-9b"/>
閒居少鄰竝草徑入荒園鳥宿池邊樹僧敲月下門過<lb/>
橋分野色移石動雲根暫去還來此幽期不負言<lb/>
　　　寄董武<lb/>
雖同一城裏少省得從容門掩園林僻日高巾幘慵孤<lb/>
鴻來半夜積雪在諸峰正憶毘陵客聲聲隔水鐘<lb/>
　　　僻居無可上人相訪<lb/>
自從居此地少有事相關積雨荒鄰圃秋池照逺山硯<lb/>
中枯葉落枕上斷雲閒野客將禪子依依徧徃還<lb/>
<pb n="KR4h0117_WYG_072-10a"/>
　　　送李餘及第歸蜀<lb/>
知音伸久屈覲省去光輝津渡逢清夜途程盡翠微雲<lb/>
當綿竹疊鳥離錦江飛肻寄書來否原居岀亦稀<lb/>
　　　夜喜賀蘭三見訪<lb/>
漏鐘仍夜淺時節欲秋分泉聒棲松鶴風除翳月雲踏<lb/>
苔行引興枕石臥論文即此尋常靜來多祗是君<lb/>
　　　題青龍寺鏡公房<lb/>
一夕曽留宿終南揺落時孤燈岡舍掩殘磬雪風吹樹<lb/>
<pb n="KR4h0117_WYG_072-10b"/>
老因寒折泉深出井遲踈慵豈有事多失上方期<lb/>
　　　原東居喜唐温琪頻至<lb/>
曲江春草生紫閣雪分明汲井嘗泉味聽鐘問寺名墨<lb/>
硏秋日雨茶試老僧鐺地近勞頻訪無煩出送迎<lb/>
　　　送敡法師<lb/>
度歲不相見嚴冬始岀關孤煙寒色樹高雪夕陽山瀑<lb/>
布寺應到牡丹房甚閒南朝遺跡在此去幾時還<lb/>
　　　寄錢庶子<lb/>
<pb n="KR4h0117_WYG_072-11a"/>
曲江春水滿北㟁掩柴關祇有僧鄰舍全無物映山樹<lb/>
隂終日掃藥債隔年還猶記聽琴夜寒燈竹屋間<lb/>
　　　夏夜<lb/>
原寺偏鄰近開門物景澄磬通多葉罅月離片雲稜寄<lb/>
宿山中鳥相尋海畔僧惟愁秋色至乍可在炎蒸<lb/>
　　　送厲宗上人<lb/>
擁䇿背岷峨終南雨雪和潄泉秋鶴至禪樹夜猿過高<lb/>
頂白雲盡前山黄葉多曽吟廬嶽上月動九江波<lb/>
<pb n="KR4h0117_WYG_072-11b"/>
　　　贈無懐禪師<lb/>
身從劫劫修果以此生周禪定石牀暖月移山樹秋捧<lb/>
盂觀宿飯敲磬過清流不掩𤣥關路教人問白頭<lb/>
　　　早春題友人湖上新居<lb/>
近得雲中路門長侵草開到時猶有雪行處已無苔勸<lb/>
酒客初醉留茶僧未來每逢晴暖日惟見乞花栽<lb/>
　　　送雍陶入蜀<lb/>
江山事若諳那肯滯雲南草色分危磴杉隂近古潭日<lb/>
<pb n="KR4h0117_WYG_072-12a"/>
斜褒谷鳥夏淺嶲州蠶吾自疑雙鬂相逢更不堪<lb/>
　　　寄顧非熊<lb/>
知君歸有處山水亦難齊猶去瀟湘逺不聞猿狖啼穴<lb/>
通茆嶺下潮滿石頭西獨立生遥思秋原日漸低<lb/>
　　　憶江上吳處士<lb/>
閩國揚帆去蟾蜍虧復圓秋風吹渭水落葉滿長安此<lb/>
地聚會夕當時雷雨寒蘭橈殊未返消息海雲端<lb/>
　　　送朱兵曹回越<lb/>
<pb n="KR4h0117_WYG_072-12b"/>
星彩練中見澄江豈有泥潮生垂釣罷楚盡去檣西磧<lb/>
鳥辭沙至山鼯隔水啼㑹稽半侵海濤白禹祠溪<lb/>
　　　宿池上<lb/>
泉來從絶壑亭敞在中流竹宻無空㟁松長可絆舟蟪<lb/>
蛄潭上夜河漢島前秋異夕期深漲擕琴却此遊<lb/>
　　　喜姚郎中自杭州逥<lb/>
路多楓樹林累日泊清隂來去泛流水翛然適此心一<lb/>
披江上作三起月中吟東省期司諌雲門悔不尋<lb/>
<pb n="KR4h0117_WYG_072-13a"/>
　　　題長江<lb/>
言心俱好靜廨署落暉空歸吏封宵鑰行蛇入古桐長<lb/>
江頻雨後明月衆星中若任遷人去西溪與剡通<lb/>
　　　泥陽館<lb/>
客愁何併起暮送故人回廢館秋螢出空城寒雨來夕<lb/>
陽飄白露樹影掃青苔獨坐離容慘孤燈照不開<lb/>
　　　送友人遊蜀<lb/>
萬岑深積翠路向此中難欲暮多羈思因高莫逺看卓<lb/>
<pb n="KR4h0117_WYG_072-13b"/>
家人寂寞揚子業凋殘惟有岷江水悠悠帶月寒<lb/>
　　　送僧歸天台<lb/>
辭秦經越過歸寺海西峰石澗雙流水山門九里松曽<lb/>
聞清禁漏却聽赤城鐘妙宇硏磨講應齊智者蹤<lb/>
　　　送譚逺上人<lb/>
下視白雲時山房葢樹皮垂枝松落子側頂鶴聽棋清<lb/>
浄從沙劫中終未日欹金光明本行同待出峨嵋<lb/>
　　　夜集田卿宅<lb/>
<pb n="KR4h0117_WYG_072-14a"/>
朗詠高齋下如將古調彈翻鴻向桂水來雪渡桑乾滴<lb/>
滴玉漏曙翛翛松籟殘曩年曽宿此偏値五陵寒<lb/>
　　　贈𢎞泉上人<lb/>
洗足下藍嶺古師精進同心知溪卉長居此玉林空西<lb/>
殿宵燈磬東林曙雨風舊峰鄰太白石座雨苔濛<lb/>
　　　贈李金州<lb/>
綺里祠前後山程踐白雲泝流隨大斾登㟁見金軍曉<lb/>
角吹人夢秋風巻雁羣霧開方露日漢水底沙分<lb/>
<pb n="KR4h0117_WYG_072-14b"/>
　　　過楊道士居<lb/>
先生修道處茆屋逺囂氛叩齒坐明月搘頥望白雲精<lb/>
神含藥色衣服帶霞紋無話瀛洲路多年别少君<lb/>
　　　宿姚少府北齋<lb/>
石溪同夜泛復此北齋期鳥絶吏歸後蛩鳴客臥時鏁<lb/>
城凉雨細開印曙鐘遲憶此漳川㟁如今是别離<lb/>
　　　酬鄠縣李廓少府見寄<lb/>
稍憐公事退復遇夕陽時北朔霜凝竹南山水入籬吟<lb/>
<pb n="KR4h0117_WYG_072-15a"/>
懐滄海侣空問白雲師恨不相從去心惟野鶴知<lb/>
　　　長孫霞李溟自紫閣白閣二峰見訪<lb/>
寂寞吾廬貧同來二閣人所論惟野事招作住雲鄰古<lb/>
寺期秋宿平林散早春潄流今已矣巢許豈堯臣<lb/>
　　　重與曹彭兵曹<lb/>
故人在城裏休寄海邊書漸去老不逺别來情豈踈硯<lb/>
冰催臘日山雀到貧居每有平戎計官家别勑書<lb/>
　　　哭宗宻禪師<lb/>
<pb n="KR4h0117_WYG_072-15b"/>
鳥道雪岑巔師亡誰去禪几塵僧滅後樹色改生前層<lb/>
塔當松吹殘蹤傍野泉惟嗟聽經虎時到壊菴邊<lb/>
　　　宿山寺<lb/>
衆岫聳寒色精廬向此分流星透踈木走月逆行雲絶<lb/>
頂人來少高松鶴不羣一僧年八十世事未曽聞<lb/>
　　　送友人如邊<lb/>
去日重陽後前程菊正芳行車輾秋岳落葉墜寒霜雲<lb/>
入漢天白風高磧色黄蒲輪待恐晩求薦向諸方<lb/>
<pb n="KR4h0117_WYG_072-16a"/>
　　　暮過山村<lb/>
數里聞寒水山家少四鄰怪禽啼曠野落日恐行人初<lb/>
月未終夕邊烽不過秦蕭條桑柘外煙火漸相親<lb/>
　　　蔣亭和蔡湘州<lb/>
蔣宅為亭榭蔡城東郭門潭連秦相井松老漢朝根已<lb/>
積蒼苔徧何曽舊徑存高齋無事後時復一擕樽<lb/>
　　　留别光州王使君建<lb/>
杜陵千里外期在末秋歸既見林花落湏防木葉飛楚<lb/>
<pb n="KR4h0117_WYG_072-16b"/>
從何地盡淮隔數峰微迴首餘霞失斜陽照客衣<lb/>
　　　哭張籍<lb/>
精靈歸恍惚石磬韻曽聞即日是前古誰人耕此墳舊<lb/>
遊孤枕逺故域九江分本欲蓬瀛去餐芝御白雲<lb/>
　　　寄宋州田中丞<lb/>
右郡近南徐關河萬里餘相思深夜後未答去秋書自<lb/>
别知音少難忘識面初舊山期已久門掩數畦蔬<lb/>
　　　王侍御南原莊<lb/>
<pb n="KR4h0117_WYG_072-17a"/>
買得足雲地新栽藥數窠峰頭盤一逕原下注雙河春<lb/>
寺閒眠久晴臺獨上多南齋宿雨後仍許重來過<lb/>
　　　寄白閣黙公<lb/>
已知歸白閣山逺晩晴看石室人心靜冰潭月影殘微<lb/>
雲分片滅古木落新乾後夜誰聞磬西峰絶頂寒<lb/>
　　　送朱可久歸越中<lb/>
石頭城下泊北固暝鐘初汀鷺潮衝起船窓月過虚呉<lb/>
山侵越衆隋栁入唐初日欲供調膳辟來何府書<lb/>
<pb n="KR4h0117_WYG_072-17b"/>
　　　送覺興上人歸中條山兼謁河中李司空<lb/>
又憶西巖寺秦原草長時山尋樵徑上人到雪房遲暮<lb/>
磬潭泉涷荒林野燒移聞師新譯偈說擬對旌麾<lb/>
　　　哭孟郊<lb/>
身死名聲在多應萬代傳寡妻無子息破宅帶林泉塜<lb/>
近登山道詩隨過海船故人相吊後斜日下寒天<lb/>
　　　送耿處士<lb/>
一杯離别酒未盡即言行萬水干山路孤舟㡬月程川<lb/>
<pb n="KR4h0117_WYG_072-18a"/>
原秋色靜蘆葦晩風鳴迢遞不歸客人傳虚隠名<lb/>
　　　送唐懐歸激水莊<lb/>
毛女峰當戸日高頭未梳地侵山影掃葉帶露㾗書松<lb/>
逕僧尋藥沙泉鶴見魚一川風景好恨不有吾廬<lb/>
　　　原上秋居<lb/>
關西又落木心事復如何歲月辭山久秋霖入夜多鳥<lb/>
從井上岀人自岳陽過倚杖聊閒望田家未剪禾<lb/>
　　　子規<lb/>
<pb n="KR4h0117_WYG_072-18b"/>
遊魂自相呌寧復記前身飛過鄰家月聲連野路春夢<lb/>
邊催曉急愁處送風頻自有霑花血相和雨滴聲<lb/>
　　　哭胡遇<lb/>
夭壽知齊理何曽免嘆嗟祭迴收朔雪吊後折寒花野<lb/>
水吟秋斷空山影暮斜弟兄相識徧猶得到君家<lb/>
　　　送丹師歸閩中<lb/>
波濤路杳然衰栁洛陽蟬行李經雷電禪衣潄島泉歸<lb/>
林久别寺過越未離船自說從今去身應老海邊<lb/>
<pb n="KR4h0117_WYG_072-19a"/>
　　　送安南惟鑒法師<lb/>
講經春殿裏花繞御牀飛南海幾迴過舊山臨老歸潮<lb/>
揺蠻草落月濕島松微空水既如彼徃來消息稀<lb/>
　　　新年<lb/>
嗟以龍鍾身如何歲復新石門思隠久銅鏡强窺頻花<lb/>
發新移樹心知故國春誰能平此恨豈是北宗人<lb/>
　　　寄山友長孫栖嶠<lb/>
此時氣蕭颯琴院可應關鶴似君無事風吹雨遍山松<lb/>
<pb n="KR4h0117_WYG_072-19b"/>
生青石上泉落白雲間有徑蓮嵩頂心期相與還<lb/>
　　　酬厲𤣥<lb/>
我來從北鄙子省陟西陵白髪初相識秋山擬共登鄰<lb/>
居帝城雨㑹宿御溝冰未報見貽作耿然中夜興<lb/>
　　　送劉式洛中覲省<lb/>
晴峰三十六待立上春臺同宿别離恨共看星月迴野<lb/>
鶯臨苑語河棹歴江來便寄相思札緘封花下開<lb/>
　　　送宣皎上人遊太白<lb/>
<pb n="KR4h0117_WYG_072-20a"/>
剰髮鬂無雪去年三十三山過春草寺磬度落花潭得<lb/>
句才憐約論宗意在南峰靈疑懶下蒼翠太虚叅<lb/>
　　　秋夜仰懐錢孟二人琴客㑹<lb/>
月色四時好秋光吾子知南山昨夜雨為我寫清姿獨<lb/>
鶴聳寒骨高杉韻細颸仙家縹緲弄髣髴此中期<lb/>
　　　病蟬<lb/>
病蟬飛不得向我掌中行折翼猶能薄酸吟尚極清露<lb/>
華凝在腹塵㸃誤侵睛寄語螳螂軰俱忘此日情<lb/>
<pb n="KR4h0117_WYG_072-20b"/>
　　　送友人遊塞<lb/>
飄蓬多塞下君見亦澘然逈磧沙衘日長河水接天夜<lb/>
泉行客火曉戍向京煙少結相思恨佳期芳草前<lb/>
　　　思遊邊友人<lb/>
凝愁對孤燭昨日飲離杯葉下故人去天邊新雁來連<lb/>
沙秋草薄帶雪暮山開苑北紅塵道何時見逺迴<lb/>
　　　秋暮寄友人<lb/>
寥落河關暮霜風樹葉低逺天垂地外寒日下峰西失<lb/>
<pb n="KR4h0117_WYG_072-21a"/>
志煙霞切還家歲月迷清宵話白閣已負十年棲<lb/>
　　　雪晴晚望<lb/>
倚杖望晴雪溪雲幾萬重樵人歸白屋寒日下危峰野<lb/>
火燒岡草斷煙生石松却迥山寺路聞打暮天鐘<lb/>
　　　送惟一遊清涼寺<lb/>
去有巡臺侶荒溪衆樹分瓶殘秦地水錫入晋山雲秋<lb/>
月離喧見寒泉岀定聞人間臨欲别旬日雨紛紛<lb/>
　　　皇甫主簿期遊山不赴<lb/>
<pb n="KR4h0117_WYG_072-21b"/>
休官疋馬在新意入山中更住應難遂前期恨不同集<lb/>
蟬苔樹僻留客雨堂空深夜誰相訪惟當清淨翁<lb/>
　　　宿慈恩寺郁公房<lb/>
病身來寄宿自掃一牀閒反照臨江磬新秋過雨山竹<lb/>
隂移冷月荷氣帶禪關獨住天台意方從内請還<lb/>
　　　送褚山人歸日東<lb/>
懸帆待秋色去入杳㝠關滄海㡬年别中華此日還㟁<lb/>
遥生白髪波盡露青山隔水相思在無書也是閒<lb/>
<pb n="KR4h0117_WYG_072-22a"/>
　　　夜雨寄馬戴<lb/>
芳林杏花樹花落子西東今夕曲江雨寒催朔北風鄉<lb/>
書滄海絶隠路翠微通寂寂相思際孤缸殘漏中<lb/>
　　　寄毘陵徹公<lb/>
身依呉寺老黄葉幾逥看早講林霜在孤禪隙月殘井<lb/>
通潮浪逺鐘與角聲寒已有南遊約誰言禮謁難<lb/>
　　　送韋瓊校書<lb/>
賓佐兼歸覲此行江漢心別離從闕下道路向山隂孤<lb/>
<pb n="KR4h0117_WYG_072-22b"/>
嶼消寒沬空城滴夜霖若耶溪畔寺秋色共誰尋<lb/>
　　　宿孤館<lb/>
落日投村戍愁生為客途春山晴後緑江月夜來孤橘<lb/>
樹千株在漁家一半無自知風水靜舟繫㟁邊蘆<lb/>
　　　咸京北原作<lb/>
登原見城闕䇿蹇思炎天日午路中客槐花風處蟬逺<lb/>
山秦木上清渭漢陵前何事居人世皆因名利牽<lb/>
　　　光州王建使君水亭<lb/>
<pb n="KR4h0117_WYG_072-23a"/>
楚水臨軒積澄鮮一畝餘栁根連㟁盡荷葉出萍初極<lb/>
浦清相似禽幽到不虚夕陽亭際晩槐雨滴稀踈<lb/>
　　　靈準上人院<lb/>
掩扉當太白臘數等松椿禁漏來遥夜山泉落近鄰經<lb/>
聲終巻曉草色幾芽春海内知名士交遊準上人<lb/>
　　　寄宋州田中丞<lb/>
古郊近南徐關河萬里餘相思深夜後未答去秋書自<lb/>
别知音少難忘識面初舊山期已久門掩數畦蔬<lb/>
<pb n="KR4h0117_WYG_072-23b"/>
　　　夜集姚合宅期可公不至<lb/>
公堂秋雨夜已是念園林何意别離日重論山水心孤<lb/>
燈明臘後微雪下更深釋子乖來約泉西寒磬音<lb/>
　　　寄賀蘭朋吉<lb/>
徃徃東林下花香似火焚故園從少别夜雨近秋聞野<lb/>
菜連寒水枯株簇古墳泛舟同逺客尋寺入幽雲暇日<lb/>
扉多掩荒田徑細分相思蟬幾處偶坐蝶成羣㑹宿曽<lb/>
論道登高省議文苦吟遥可想邊葉向紛紛<lb/>
<pb n="KR4h0117_WYG_072-24a"/>
　　　黄子陂上韓吏部<lb/>
石樓云一别二十二三春相逐升堂者幾為埋骨人涕<lb/>
流聞渡瘴病起喜還秦曽是令勤道非惟䘏在迍踈衣<lb/>
蕉縷細爽味茗芽新鐘絶滴殘雨螢多無近鄰溪潭承<lb/>
到數位秩見辭頻若箇山招隠幾忘任此身<lb/>
　　　送韓湘<lb/>
挂席從中路長風起廣津楚城花未發上苑蝶來新半<lb/>
没湖波月初生芳草春孤霞臨石鏡極浦映村神細響<lb/>
<pb n="KR4h0117_WYG_072-24b"/>
吟乾葦餘馨動逺蘋欲憑將一札寄與沃州人<lb/>
　　　寄武功姚主簿<lb/>
居枕江沱北情懸渭曲西數宵曽夢見幾處得書批驛<lb/>
路穿荒坂公田帶淤泥靜棋功奥妙閒作韻清淒鋤草<lb/>
留叢藥尋山上石梯客迴河水漲風起夕陽低空第苔<lb/>
連井孤村火隔溪巻簾黄葉落鎻印子規啼隴色澄秋<lb/>
月邊聲入戰鼙㑹湏過縣去況是屢招擕<lb/>
　　　題釗華書齋<lb/>
<pb n="KR4h0117_WYG_072-25a"/>
白石牀無塵青松枿有鱗一鶯啼帶雨兩樹合從春荒<lb/>
榭苔膠砌幽叢果墮榛偶來踈或數當暑夕勝晨露滴<lb/>
新河水巢重古木薪終南同徃意趙北獨遊身渡葉司<lb/>
天漏驚蛩逺地人機清公幹族也莫臥漳濱<lb/>
　　　别徐明府<lb/>
抱琴非本意生事偶相縈口尚袁安節身無子賤名地<lb/>
寒春雪盛山淺夕嵐輕百戰餘荒埜千夫漸偶耕一盃<lb/>
傾此夜孤客戀交情<lb/>
<pb n="KR4h0117_WYG_072-25b"/>
　　　再投李益常侍<lb/>
何處初投刺當時赴尹京淹留花木變然諾肺腸傾避<lb/>
暑蟬移樹登高雁過城人家嵩嶽色公府洛河聲聨句<lb/>
逢秋盡嘗茶見月生新衣裁白紵思從曲江行<lb/>
　　　送南卓歸宗<lb/>
殘春别鏡陂罷郡未霜髭行李逢炎暑山泉滿路岐雲<lb/>
藏巢鶴樹風觸囀鶯枝三省同虚位雙旌帶去思入城<lb/>
宵夢後待漏月沉時長䇿并中告從容寫玉墀<lb/>
<pb n="KR4h0117_WYG_072-26a"/>
　　　送羅少府歸牛渚<lb/>
作尉長安始三日忽思牛渚夢天台楚山逺色獨歸去<lb/>
㶚水空流相送回霜覆鶴身松子落月分螢影石房開<lb/>
白雲多處應頻到寒澗泠泠潄古苔<lb/>
　　　賀龎少尹除太常少卿<lb/>
太白山前終日見十旬假滿擬秋尋中峰絶頂非無路<lb/>
北闕除書阻入林朝謁此時閒野屐宿齋何處止鳴砧<lb/>
省中石磴陪隨步惟賞煙霞不厭深<lb/>
<pb n="KR4h0117_WYG_072-26b"/>
　　　上邠寧邢司徒<lb/>
箭頭破帖渾無敵杖底敲毬逺有聲馬走千蹄朝萬乗<lb/>
地分三郡擁雙旌春風欲盡山花發曉角初吹客夢驚<lb/>
不是刑公來鎭此長安西北未能行<lb/>
　　　田將軍書院<lb/>
滿庭花木半新栽石上平湖逺㟁來笋迸鄰家還長竹<lb/>
地經山雨幾層苔井當深夜泉微上閣入高秋戸盡開<lb/>
行背曲江誰到此琴書鎖着未朝迴<lb/>
<pb n="KR4h0117_WYG_072-27a"/>
　　　寄韓潮州愈<lb/>
此心曽與木蘭舟直到天南潮水頭隔嶺夢魂來華岳<lb/>
出關書信過瀧流峰懸驛路殘雲斷海浸城根老樹秋<lb/>
一夕瘴煙風巻盡月明初上浪西樓<lb/>
　　　酬張籍王建<lb/>
踈林荒宅古坡前久住還因太守憐漸老更思深隠處<lb/>
多閒數得上方眠䑕抛貧屋收田日雁度寒江擬雪天<lb/>
身是龍鍾應有分水曹芸閣枉來篇<lb/>
<pb n="KR4h0117_WYG_072-27b"/>
　　　投龎少尹<lb/>
閉户息機搔白首中庭一樹有清隂年年不改風塵趣<lb/>
日日轉多泉石心病起望山臺上立覺來聽雨燭前吟<lb/>
龎公相識元和歲春分依依直至今<lb/>
　　　送饒州張使君<lb/>
終南雲雨連城闕去路西江白浪頭滁上郡齋離昨日<lb/>
鄱陽農事勸今秋道心生向前朝寺文思來過靜夜樓<lb/>
借問泊帆干謁者誰人曽聽峽猨愁<lb/>
<pb n="KR4h0117_WYG_072-28a"/>
　　　送劉侍御重使江西<lb/>
當時苦熱逺行人石壁飛泉濺馬身人到鐘陵知霧大<lb/>
槎浮湓浦属秋新早程猿呌雲深極宿館禽驚葉動頻<lb/>
前者已聞亷使薦兼言有畫靜邊塵<lb/>
　　　早秋寄題天竺靈隠寺<lb/>
峰前峰後寺新秋絶頂高<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>見沃州人在定中聞蟋蟀<lb/>
鶴從棲處挂獼猿山鐘夜渡空江水江月寒生古石樓<lb/>
心憶懸帆身未遂謝公兹地昔年遊<lb/>
<pb n="KR4h0117_WYG_072-28b"/>
　　　題虢州三堂吳郎中<lb/>
無窮草樹昔誰栽新起臨湖白石臺半㟁泥沙孤鶴立<lb/>
三堂風雨四門開荷翻圓露驚秋近栁轉斜陽過水來<lb/>
昨夜北樓堪朗詠虢城初鎖月徘徊<lb/>
　　　送周判官元範赴越<lb/>
原下相逢便别離蟬鳴關路使迴時過淮漸有懸帆興<lb/>
到越應將墜葉期城上秋山生菊早驛西寒渡落潮遲<lb/>
已曽幾徧隨旌斾去謁荒郊大禹祠<lb/>
<pb n="KR4h0117_WYG_072-29a"/>
　　　劒客<lb/>
十年磨一劒霜刃未曽試今日把似君誰有不平事<lb/>
　　　口號<lb/>
中夜忽自起汲此百尺泉林木含白露星斗在青天<lb/>
　　　宿懸泉驛<lb/>
曉行瀝水樓暮到懸泉驛林月値雲遮山燈照愁寂<lb/>
　　　送别<lb/>
丈夫未得意行行且低眉素琴彈復彈會有知音知<lb/>
<pb n="KR4h0117_WYG_072-29b"/>
　　　上谷送客遊江湖<lb/>
莫嘆迢遞分何殊咫尺别江樓到夜燈還見南臺月<lb/>
　　　對菊<lb/>
九日不岀門十日見黄菊灼灼尚繁英美人無消息<lb/>
　　　寄令狐相公<lb/>
䇿杖馳山驛逢人問梓州長江那可到行客更生愁<lb/>
　　　昆明池泛舟<lb/>
一枝青竹榜泛泛緑萍裏不見釣魚人漸入秋塘水<lb/>
<pb n="KR4h0117_WYG_072-30a"/>
　　　夜坐<lb/>
蟋蟀漸多秋不淺蟾蜍已没夜應深三更兩鬂㡬枝雪<lb/>
一念雙峰四祖心<lb/>
　　　夏夜上谷宿開元寺<lb/>
詩成一夜月中題便臥松風到曙鷄帶月時聞山鳥語<lb/>
郡城知近武陵溪<lb/>
　　　友人婚楊氏催妝<lb/>
不知今夕是何夕催促陽臺近鏡臺誰道芙蓉水中種<lb/>
<pb n="KR4h0117_WYG_072-30b"/>
青銅鏡裏一枝開<lb/>
　　　和韓吏部泛南溪<lb/>
溪裏晩從池㟁岀石泉秋急夜深聞木蘭船共山人語<lb/>
月映渡頭零落雲<lb/>
　　　酬姚合<lb/>
黍穗豆苖侵古道晴原午後早秋時故人相憶僧來說<lb/>
楊栁無風蟬滿枝<lb/>
　　　送靈應上人<lb/>
<pb n="KR4h0117_WYG_072-31a"/>
遍叅尊宿遊方久名嶽竒峰問此公五月半間看瀑布<lb/>
青城山裏白雲中<lb/>
　　　渡桑乾<lb/>
客舍并州已十霜歸心日夜憶咸陽無端更渡桑乾水<lb/>
却望并州是故鄉<lb/>
　　　夜期嘯客不至<lb/>
逸人期宿石牀中遣我開扉對晩空不知何處嘯秋月<lb/>
閒閉松門一夜風<lb/>
<pb n="KR4h0117_WYG_072-31b"/>
　　　夏夜登南樓<lb/>
水㟁寒樓帶月躋夏林初見岳陽溪一㸃新螢報秋信<lb/>
不知何處是菩提<lb/>
　　　題青龍寺<lb/>
碣石山人岀岫詩終南山北數人知擬看青龍寺裏月<lb/>
待無一㸃夜雲時<lb/>
　　　三月晦日贈劉評事<lb/>
三月正當三十日風光别我苦吟身共君今夜不湏睡<lb/>
<pb n="KR4h0117_WYG_072-32a"/>
未到曉鐘猶是春<lb/>
　　　送張道者<lb/>
新歲抱琴何處去洛陽三十六峰西生來未識山人靣<lb/>
不得一聽烏夜啼<lb/>
　　　宿村家亭子<lb/>
牀頭枕是溪中石井底泉過竹下池宿客未眠過夜半<lb/>
獨聞山雨到來時<lb/>
　　　送稱上人<lb/>
<pb n="KR4h0117_WYG_072-32b"/>
歸蜀擬從巫峽過何時得入舊房禪寺中來後誰身化<lb/>
起塔栽松向野田<lb/>
　　　經蘇秦墓<lb/>
沙埋古篆折碑文六國興亡事計君今日淒涼無處說<lb/>
亂山秋盡有寒雲<lb/>
　　　題隠者居<lb/>
雖有柴門長不關片雲枯木伴身閒猶嫌住久人知處<lb/>
早擬移家更上山<lb/>
<pb n="KR4h0117_WYG_072-33a"/>
　　　鹽池縣觀鹿<lb/>
條峰五老勢相連此鹿來從若箇邊别有野麋人不見<lb/>
一生長飲白雲泉<lb/>
　　　送僧<lb/>
池上時時松雪落焚香煙起見孤燈靜夜憶誰來對坐<lb/>
曲江南㟁寺中僧<lb/>
　　　過京索先生墳<lb/>
京索先生三尺墳秋風漠漠吐寒雲從來有限君多哭<lb/>
<pb n="KR4h0117_WYG_072-33b"/>
今日何人更哭君<lb/>
　　　尋石甕寺上房<lb/>
野寺入時春雪後﨑嶇得到此房前老僧不岀迎朝客<lb/>
已住上方三十年<lb/>
　　　送别<lb/>
門外便伸千里别無車不得到河梁高樓直上百餘尺<lb/>
今日為君南望長<lb/>
　　沈亞之<hi>字下賢呉興人</hi>
<pb n="KR4h0117_WYG_072-34a"/>
　　　村居<lb/>
無樹巣宿鳥無酒共客醉月上蟬韻殘梧桐隂繞地獨<lb/>
岀村舍門吟劇微風起蕭蕭蘆荻叢呌嘯如山鬼應縁<lb/>
我憔悴為我哭秋思<lb/>
　　　虎丘山真娘墓<lb/>
金釵㵸劎壑兹地似花臺油壁何人値錢塘度曲哀翠<lb/>
餘長染栁香重欲薫梅但道行雲去應隨蝶夢來<lb/>
　　　荅殷克籓贈罷涇原記室<lb/>
<pb n="KR4h0117_WYG_072-34b"/>
勞君輟雅話聽說事疆場捉筆從征虜飛書始伏羗河<lb/>
流辭馬嶺節臥聽龍驤孤負平生劒空令射斗光<lb/>
　　　别龎子肅<lb/>
自為應仙才丹砂幾煉迴山秋夢桂樹月曉憶瑶臺雨<lb/>
雪依岩别煙雲逐歩開今朝龍仗去早晩鶴書來<lb/>
　　　宿白馬津寄冦立<lb/>
客騎聽蛩嗟秋懐似亂沙劎頭懸日影龜鼻落燈花天<lb/>
外歸鴻斷漳南别路賖聞君同旅舍㡬得夢還家<lb/>
<pb n="KR4h0117_WYG_072-35a"/>
　　　送文穎上人遊天台<lb/>
露花浮翠尾鮮思起芳叢此際斷客夢況復别志公既<lb/>
歴天台去言過赤城東莫說人間事﨑嶇塵土中<lb/>
　　　宿後自華陽行次昭應寄王直方<lb/>
重歸能㡬日物意早知春暖色鮮驪岫寒聲别雁羣川<lb/>
光如戲劎帆態似翔雲為報東國蝶南枝日已曛<lb/>
　　　曲江亭望慈恩杏花發<lb/>
曲臺晴好望近接梵王家十畆開金地千株發杏花帶<lb/>
<pb n="KR4h0117_WYG_072-35b"/>
雲猶誤雪映日欲欺霞紫陌傳香逺紅泉落影斜園中<lb/>
春尚早亭上路非賖芳景偏堪賞其餘積歲華<lb/>
　　　五月六日發石頭城步望前船示舍弟兼寄侯郎<lb/>
客子去淮陽逶迤别路長水關開夜鏁霧棹起晨凉煙<lb/>
月期同賞風波忽異行隠山曽撼櫓轉瀨指遥檣蒲葉<lb/>
并刀緣筠筒楚粽香因書報司逺為我憶檀郎<lb/>
　　　春色滿皇州<lb/>
何處春暉好偏宜在雍州花明夾城道柳暗曲江頭風<lb/>
<pb n="KR4h0117_WYG_072-36a"/>
軟遊絲重光融瑞氣浮鬬雞怜短草乳燕傍高樓繡轂<lb/>
盈香陌新泉溢御溝迴看日欲暮還騎似川流<lb/>
　　　汴州船行賦㟁旁所見張秀才<lb/>
古木晩蒼蒼秋林拂㟁香露珠蟲網細金縷兎絲長秋<lb/>
浪時迴沫驚鱗乍觸航蓬煙拈綠線棘實綴紅囊亂穗<lb/>
揺鼯䑕相根掛鳳腸聊持一濯足誰道比滄浪<lb/>
　　　西蕃請謁廟<lb/>
肅肅層城裏巍巍祖廟清聖㤙覃布濩異域獻精神冠<lb/>
<pb n="KR4h0117_WYG_072-36b"/>
葢分行列戎夷辨姓名禮終齊百拜心潔表忠貞瑞氣<lb/>
千重色簫韶九奏聲仗移迎日轉旌動逐風輕休運威<lb/>
儀正年推俎豆盈不才慚聖澤空此望華纓<lb/>
　　　勤政樓下觀百官獻夀<lb/>
御氣黄花節臨軒紫陌頭早晹生綵仗霽色入仙樓獻<lb/>
壽皆鵷鷺瞻天在冕旒菊樽開九日鳳厯起千秋樂奏<lb/>
祥煙起盃酣瑞影收年年歌舞夕此地慶皇休<lb/>
　　　山出雲<lb/>
<pb n="KR4h0117_WYG_072-37a"/>
片雲朝岀岫孤色逈難親葢小辭山早根輕觸石新飄<lb/>
揚經綠野明麗照青春栁樹疑舒葉臨江似結鱗從龍<lb/>
方有感捧日豈無因看助為霖去㤙沾雨露均<lb/>
　　　題海榴樹呈八叔大人<lb/>
曽在蓬壺伴衆仙文章枝葉五雲邊幾時奉宴瑶臺下<lb/>
何日移榮玉砌前染日裁霞深雨露凌寒送暖占風煙<lb/>
應笑强如河畔栁逢波逐浪送張騫<lb/>
　　　春詞酬元微之<lb/>
<pb n="KR4h0117_WYG_072-37b"/>
黄鳥啼時春日高紅芳發盡井邊桃美人手煖裁衣易<lb/>
片片輕花落剪刀<lb/>
　　　題候仙亭<lb/>
新剏仙亭覆石壇雕梁峻宇入雲端嶺北嘯猿高枕聽<lb/>
湖南山色捲簾看<lb/>
　　　送龎子淵<lb/>
三年遊宦也迷津馬困長安九陌塵都作無成不歸去<lb/>
古來妻嫂笑蘇秦<lb/>
<pb n="KR4h0117_WYG_072-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_072-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻七十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五十一</head> <lb/>
    <p>
<pb n="KR4h0117_WYG_350-1a"/>
欽定四庫全書<lb/>
　石倉歴代詩選巻三百五十一<lb/>
　　　　　　　　　　　　明　曹學佺　編<lb/>
　明詩初集七十一<lb/>
　　李時勉<hi>名懋以字行安福人</hi>
　　　乘化室為晏僉事彦文賦<lb/>
蟄蟲坯户隙寒雀入海底丹砂煉無方安得長不死蔭<lb/>
䕷陌上花飄忽隨流水浮雲知所歸飛蓬逐風起吾生<lb/>
<pb n="KR4h0117_WYG_350-1b"/>
亦何為乘化如脱屣愧彼孟嘗君空悲灌門子<lb/>
　　　耕樂<lb/>
守拙不用世獨分山中居原田繞林麓自能把鋤犂春<lb/>
耕秋始穫食力寧厭劬種桑南陌上放犢東方隅蠶絲<lb/>
如有望槖粟亦有儲上以輸官税下以給妻孥俯仰皆<lb/>
無匱取適不願餘雞豚滿眼前酒熟焉用沽興至時一<lb/>
酌隣舍更相呼酡來忘日夕擊壤歌唐虞<lb/>
　　　送王御史貴莊<lb/>
<pb n="KR4h0117_WYG_350-2a"/>
高堂何崔嵬翠柏相蔽虧柯葉鬱亭亭凌寒發華姿于<lb/>
時送君去臺樹生光輝清風吹别袂旭日明繡衣晴雲<lb/>
逐高葢逺見羣鳥飛玉驄帶秋色白簡肅霜威謇諤古言<lb/>
路不負夙所期文才更誰似氷蘖諒自持行矣保終譽<lb/>
以慰長相思<lb/>
　　　元夕後一日士暘開宴王侍讀宅得績字時親<lb/>
　　　　朋畢㑹密雪驟至意洽情真不覺至醉浩然<lb/>
　　　　成詠<lb/>
<pb n="KR4h0117_WYG_350-2b"/>
至兹暖律回况爾值元夕良辰得休暇勝賞隨所適故<lb/>
人有高致開宴藉幽僻榮迴西城隅𢎞敞王猷宅雖微<lb/>
山谷遊而絶塵俗跡列坐盡英賢諧笑有狂客密雪忽<lb/>
飄灑中庭皓盈積醉來不知寒清光滿瑶席<lb/>
　　　金華陳氏宗逺嘉㑹堂<lb/>
勝地敞華構前峙金華岑經始諒由昔踵武還自今楚<lb/>
楚堂中人逍遥遂閒心良辰啓芳燕歡㑹情何深酌以<lb/>
金缶巵奏以綠綺琴載歌伐木詩雍雍有遺音芝蘭斁<lb/>
<pb n="KR4h0117_WYG_350-3a"/>
餘馥桃李敷繁陰永言繼前烈因之播清吟<lb/>
　　　志喜詩為南康守林士敏賦<lb/>
四海際開運聖明日清穆台鼎列碩彦外治資明牧自<lb/>
非龔黄儔空懷蒼生毒伊人抱奇才一麾守南服撫字<lb/>
忘勤勞徳禮反淳樸雨露曉已濡怨恣去何速持誠銷<lb/>
金石修文弭災酷果然愜所祈亦以諧素欲翔鸞集官<lb/>
署蝗銷秀嘉糓豈伊感化工信乃徵明淑清芬播以遥<lb/>
循良邈方續愧兹樗散材敢諷絃歌曲<lb/>
<pb n="KR4h0117_WYG_350-3b"/>
　　　江南曲送王太守<lb/>
江水清見底江風吹浦蓮呉兒蕩輕槳采菱長江邊迴<lb/>
舟指皂葢望望遥相連龜齡歴千歲鶴髪垂兩肩今人<lb/>
重五馬古人重一錢悠悠江南路沿洄波上船白日苦<lb/>
易短莫言行路逺<lb/>
　　　送吕僉事升堂<lb/>
朔風吹喬林落葉聲蕭條㝠鴻飛不度驄馬行獨驕綠<lb/>
衣帶恩光赤日麗層霄鳴佩别雙闕驅車上河橋嚴冬<lb/>
<pb n="KR4h0117_WYG_350-4a"/>
氣已厲送君寒逾饒戀别薊城酒聊以永今朝<lb/>
　　　扶風竇滔妻蘇氏陳留令武公蘇道賢第三女<lb/>
　　　　也年十六嬪于竇氏滔時為苻秦秦州刺史<lb/>
　　　　有能名為堅所器重後以事忤堅謫戍河西<lb/>
　　　　之燉煌及堅取晉襄陽擇所守者莫踰于滔<lb/>
　　　　復起滔拜安南將軍鎮襄陽始滔有寵姬趙<lb/>
　　　　陽臺善歌舞滔甚愛之私于他所蘇氏偵知<lb/>
　　　　之求而加棰楚焉滔頗恨之而陽臺又媒蘖<lb/>
<pb n="KR4h0117_WYG_350-4b"/>
　　　　蘇氏短而䜛之滔由是情好日疎暨滔赴襄<lb/>
　　　　陽邀蘇氏與俱恨忿不從滔遂携陽臺以往<lb/>
　　　　絶蘇氏不復與通音問者久之蘇氏㷀㷀無<lb/>
　　　　所適且悔恨不得以伸其思遂織錦為迴文<lb/>
　　　　累數百言遣家僮編出鬻之期至滔所欲以<lb/>
　　　　感動其意滔覽之不釋手者數日乃得探其<lb/>
　　　　憂鬱之情而悲傷焉遂逐陽臺之闗中具車<lb/>
　　　　從迎蘇氏至漢陽恩愛益篤于初好事者或<lb/>
<pb n="KR4h0117_WYG_350-5a"/>
　　　　繪為圖以傳于今吾友黄君卓以示余余感<lb/>
　　　　夫世之人或䜛邪以害正被謗以自屈者曾<lb/>
　　　　不如蘇氏之善相滔之能悟而由其正也特<lb/>
　　　　為賦詩七首以逹其云蘇氏名蕙字若蘭連<lb/>
　　　　波右將軍于真之孫朗之子也詩凡七首相<lb/>
　　　　續以成文云<lb/>
深閨有思婦慘悽亦何為容華不自惜獨理流黄機言<lb/>
將成匹帛多裁遊子衣衣新忽變故恩愛從此衰以兹<lb/>
<pb n="KR4h0117_WYG_350-5b"/>
殷勤意翻作長恨辭<lb/>
蘭茝被幽畹桃李媚春陽新昬結綢繆鞶衿散芬芳弃<lb/>
置父母歡婉娩君子傍白日麗朝彩朗月澄夜光矢心<lb/>
以相顧願為鴛與鴦<lb/>
西墅起高臺迢遞憑雲岑中有嬌艶女當窗弄清音音<lb/>
容蕩以肆居然變同心魚目奪明月䜛口鑠黄金不見<lb/>
冀中饁惻愴扊扅吟<lb/>
髙車擁旌斾輝映漢江曲富貴一朝異窈窕辭别屋言<lb/>
<pb n="KR4h0117_WYG_350-6a"/>
笑落日遲浩歌湘水綠山川不可踰安得遥相逐佳麗<lb/>
誠足珍凉薄難見錄<lb/>
滔滔江漢流到海不復返千里得所歸中復厭婉娩在<lb/>
昔枉綏授駕言不辭逺誰知三周御却道羊腸坂芬芳<lb/>
空自持白日忽以晩<lb/>
昧旦不能寐攬衣起徬徨織縑與織素誰復知短長咫<lb/>
尺組幽思迴還遂成章緘之戒僮御欲以寄逺方宛轉<lb/>
述苦志敢期昔所伉<lb/>
<pb n="KR4h0117_WYG_350-6b"/>
别久意恒親覽辭念愈結巾車適千里倐忽已超越鳴<lb/>
琴諧古調恩愛感離濶夙心諒所負慙歎對明月睠言<lb/>
固終始皓首以相悦<lb/>
　　　輓倪郎中維哲<lb/>
故人忽遺榮往跡不可求暑雨灑高柳颯然凉如秋飛<lb/>
鳥為我悲停雲為我愁行道亦悽惻情誼况綢繆感愴<lb/>
念疇昔淚下焉能收<lb/>
　　　畫馬篇<lb/>
<pb n="KR4h0117_WYG_350-7a"/>
望昔曾騎天廐馬白日從龍自天下騰空薾影度陰山<lb/>
回響方看汗流赭㡬回逐虜沙磧中振鬛長鳴駐翔風<lb/>
倐來忽往若驚電衝羣一出萬馬空歸來共喜脱羈靮<lb/>
放牧荒郊誰復惜還想當年出塞時朝薄扶桑暮西極<lb/>
誰言潦倒筋骨衰餘力猶堪一戰施豈比駑駘空飽粟<lb/>
伏櫪長閑無所為<lb/>
　　　邯鄲煙樹送朱珏叅議歸河南<lb/>
邯鄲古城人到稀碧樹蒼煙入翠微煙深草綠無行處<lb/>
<pb n="KR4h0117_WYG_350-7b"/>
樹底遊人歸去遲東風吹雲忽飛雨千樹萬樹花爭吐<lb/>
紫霄雲斷落山青一望嵩高在何許前年騎馬過城西<lb/>
記<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>舊路今不迷春深柳市看人醉日出桑林聞鳥啼<lb/>
邯鄲人家多賣酒且上高樓呼一斗豪來不用謫仙人<lb/>
半酣落筆許千首遥指邯鄲送客行滏陽西望洛陽城<lb/>
紫薇花底一迴首雲樹相思無限情<lb/>
　　　岩岩亭送陳叅政歸山東<lb/>
岱宗磅礴不可擬翠色横秋㡬千里峭石巉岩倚天外<lb/>
<pb n="KR4h0117_WYG_350-8a"/>
孤亭屹立當山趾亭前芳草没路岐古砌荒凉苔蘚滋<lb/>
幽花拂檻無人採獨鳥時鳴聽者稀晨露浴日千峰紫<lb/>
一杯遥見滄溟水昇元觀裏曉鐘聞岱嶽祠前白雲起<lb/>
聖賢大道誰不由乾坤闔闢同周流泰山氣象偶為喻<lb/>
誰遣名亭獨此留君去薇垣有閒日隨處登臨訪遺跡<lb/>
想得凭欄一望餘懷古清吟興何極<lb/>
　　　仲昭竹為韓侍御題<lb/>
渭川一千畝此地兩三竿盛夏那知暑隆冬亦傲寒清<lb/>
<pb n="KR4h0117_WYG_350-8b"/>
陰連野外翠色上雲端不是全高節如何耐久看<lb/>
　　　東郭草亭宴集<lb/>
名園初過雨春氣曉來和一徑濃花發滿庭芳草多尊<lb/>
罍留上客絲竹間清歌還説歡娯少相期更一過<lb/>
　　　李處士輓詩<lb/>
不見柴桑客黄花空自香江通張翰宅人識鄭公鄉三<lb/>
徑餘芳草孤墳慘白楊秋風谷平里寒月夜凄凉<lb/>
　　　送積中上人歸天竺<lb/>
<pb n="KR4h0117_WYG_350-9a"/>
承恩辭北闕飛錫返東林柳帶天邊雨松迴巖際陰談<lb/>
空青嶂曉戒臘白雲深坐對湖中月能忘去住心<lb/>
　　　天水一清樓<lb/>
湖邊樓閣鬱崢嶸水色微茫泛太清灝氣淨隨春浪逺<lb/>
雕欄低拂暮雲平曉看赤日波心上夜覺銀河地底行<lb/>
登覽誰知王勃美雄才高論使人驚<lb/>
　　　東郭草亭<lb/>
曉出東城問路蹊綠陰深處紫騮嘶日烘花氣和蘭勺<lb/>
<pb n="KR4h0117_WYG_350-9b"/>
風送鶯聲過柳堤清曉况逢春色好高筵漸及夕陽西<lb/>
醉來走筆乘餘興滿眼風光取次題<lb/>
　　　和胡學士中秋韻<lb/>
萬里山河拱帝城秋清月色倍分明金莖沆瀣雲中出<lb/>
銀甕蒲萄雪裏傾㡬處歌鐘催曙色千門刻漏送寒聲<lb/>
玉堂傳得陽春曲更向通衢頌治平<lb/>
　　　送嗣慶楊先生告老歸鄉<lb/>
薫風滿路逐鶯聲綠樹紅亭送客行花底退朝雙闕逈<lb/>
<pb n="KR4h0117_WYG_350-10a"/>
山中歸老一身輕舊聞潘岳閒多賦此處龎公厭入城<lb/>
疎雨滄江分袂處夕陽回首不勝情<lb/>
　　　送蕭知州還無為<lb/>
報政秋來菊未殘朔風霜冷忽南還乍辭冀闕天邊路<lb/>
猶望巢湖水上山郡邑四時無犬吠桑麻千里有人閒<lb/>
探來欲識龔黄事須訪循良史傳間<lb/>
　　　送章克安歸紹興因寄聲其兄郎中<lb/>
明時詔許暫歸休東入鄉園遂舊遊岐路獨看征斾去<lb/>
<pb n="KR4h0117_WYG_350-10b"/>
一樽聊為故人留金臺曉月青霄夢剡曲薫風綠水舟<lb/>
到日難兄如問訊海天相望思悠悠<lb/>
　　　送周庶子姪還吉水<lb/>
令姪遥從故里來秋風又見別金臺謝安本有遊山興<lb/>
管子能無治世才潞渚蒲帆行處挂文江書室到時開<lb/>
高堂若問元方信來歲承恩定可回<lb/>
　　　送楊郎中寧南征<lb/>
劎佩朝辭虎豹闗獨騎驄馬佐平蠻宣威直過牂牁外<lb/>
<pb n="KR4h0117_WYG_350-11a"/>
卻敵多從爼豆間潞渚南行三月雨滇池西去萬重山<lb/>
明年此際薫風盛遲爾鳴珂奏凱還<lb/>
　　　陳廷珪挽詩<lb/>
　　編修陳璲之弟也編修以詿誤繫獄獲癘疾垂殆<lb/>
　　其弟訴于主者得以入視其疾疾愈而出遂感<lb/>
　　疾卒<lb/>
庾衮情深世所稀更能相顧到圜扉三年不盡連枝㑹<lb/>
萬里空將旅襯歸草綠寒塘悲暮雨花殘荆樹怨春暉<lb/>
<pb n="KR4h0117_WYG_350-11b"/>
不堪灑淚長為客愁向西風見雁飛<lb/>
　　　墨竹為方教諭玭題<lb/>
息齋畫竹天下奇短梢亦有凌雲姿晴連淇澳煙霞景<lb/>
暝入瀟湘風雨時久離林下懷三徑獨向天邊見一枝<lb/>
王猷清興誰能比歲寒勁節君當知<lb/>
　　　送沈教授<lb/>
送君歸去值秋陰三疊陽闗酒更斟㡬處門墻盛桃李<lb/>
百年交態重蘭金剰將魏闕恩波意逺慰萱堂離别心<lb/>
<pb n="KR4h0117_WYG_350-12a"/>
想到家林娯綵後重來莫遣過春深<lb/>
　　　送伯陽韓御史省墓歸山陰<lb/>
南臺聲望如君少近沐明恩展祭歸潞渚霜寒氷欲合<lb/>
薊門風急雪將飛青驄蹀躞辭丹闕金豸輝煌照錦衣<lb/>
三十年來重交好臨岐不忍遽相違<lb/>
　　　送王教授<lb/>
邊秩承恩歲已闌曉辭雙闕出燕闗驛程驅馬寒侵骨<lb/>
芹泮傳經喜在顔水滿滄江揚子渡雲連綠樹富春山<lb/>
<pb n="KR4h0117_WYG_350-12b"/>
荒臺欲訪垂綸處七里灘頭碧草閒<lb/>
　　　挽莆田方處士<lb/>
栖遲林壑樂幽閒三徑蕭疎翠竹間石磴穿雲朝采藥<lb/>
松窗過雨午看山還疑落日携琴去不見滄江罷釣還<lb/>
何處更尋陶處士空留五柳閉柴闗<lb/>
　　　羅都御史過訪<lb/>
十年持節鎮邊陲駟馬高車獬豸衣名著紫霄凝日彩<lb/>
令行青塞肅霜威曉馳狼望長臨陣秋覲龍顔暫得歸<lb/>
<pb n="KR4h0117_WYG_350-13a"/>
寂寞橋門能枉顧頓令衰朽倍光輝<lb/>
　　　趙府長史挽詩<lb/>
久客漳河一望賒忽聞哀些在天涯一坏黄壤松楸雨<lb/>
㡬處青衿桃李花作賦空懷梁苑路積書猶羡鄴侯家<lb/>
山陰梅屋留遺跡秋草萋萋白日斜<lb/>
　　　寄呉侍郎侍郎嘗許龍尾硯故詩及之<lb/>
颯風蕭瑟别江干薊北停車及早寒把筆常懷龍尾硯<lb/>
逢人先寄鹿皮冠右軍只儗臨池試司冦偏宜退食看<lb/>
<pb n="KR4h0117_WYG_350-13b"/>
自是文園多病客可能相遣老懷寛<lb/>
　　　雨中送陳祭酒作迎送曲<lb/>
迎君雨如絲送君雨如注如此風雨中今宵宿何處<lb/>
　　　又<lb/>
迎君欲久留送君留不住今朝與君别不堪風雨路<lb/>
　　附胡直<hi>字敬方號西湖吉水人仕至右都御史</hi>
　　　立秋後有懷京洛諸故舊<lb/>
秋序昨夜至炎蒸尚復然青山不改色黄葉墮我前物<lb/>
<pb n="KR4h0117_WYG_350-14a"/>
性固細微迺得氣之先人生宇宙間俛仰終百年質匪<lb/>
金石固豈得恒雕鐫朱顔亦易失皤髪無由𤣥念我三<lb/>
生友磊落皆俊妍清狂二十載聚散如雲煙高歌白玉<lb/>
堂隠約青楓顛行止固不偶所賦良由天云何謬一出<lb/>
凌空失高騫自慚白紛久有負青瑣賢九霄高漠漠千<lb/>
里情悁悁昨尋東籬菊欲買南山田安分乃吾事富貴<lb/>
甘棄捐努力事勲業諸公斯勉旃<lb/>
　　　登石材嶺偶成<lb/>
<pb n="KR4h0117_WYG_350-14b"/>
驅車市㕓間紛紜競馳逐勝地一登臨稍覺舒心目前<lb/>
乘葛溪險後俯巽峰綠猿啼隔幽𣺌鳥鳴在空谷上有<lb/>
千歲松茯苓日堪斸下有百尺潭蛟鼉時潛伏聞道學<lb/>
仙侶誅茆向其麓求之不可得况可與論宿擾擾塵世<lb/>
人何為苦羈束願言往從之超然越流俗<lb/>
　　　其二<lb/>
蚤讀聖賢書無心志丘壑欲起振横流翺翔上寥廓如<lb/>
何中道乖塵事苦羈縛今日旅江臯明日走城郭杖履<lb/>
<pb n="KR4h0117_WYG_350-15a"/>
不容遂巾韈豈能却佳晨陟幽巘俗慮俱脱畧縁微度<lb/>
前嶺跼步登險崿時秋積雨霽草樹將揺落安得一壺<lb/>
酒逺與幽人酌浩歌天壤間㝠棲有真樂<lb/>
　　　清虚子<lb/>
清虚子神仙客妙年出入黄金闕曾侍天壇禮玉皇鶴<lb/>
氅羽衣金蕩節或隨列禦㓂乘風八極中或從赤松子<lb/>
吐納凌青空三花既結頂五炁仍蟠胸松栢秀媚桃李<lb/>
容清虚不與流俗同吸沆瀣兮被明月㡬見蟠桃千歲<lb/>
<pb n="KR4h0117_WYG_350-15b"/>
紅我有紫霞想未脱塵外踪有待功成拂衣去桃花源<lb/>
上期相逢<lb/>
　　　小孤山<lb/>
岷嶓水自巴蜀來西江彭蠡亦壯哉衆流于此相㑹合<lb/>
滚滚一道由天開控引百川水日夜俱朝宗萬古君臣<lb/>
義江流無不同兩山相峙青壁立一柱擎天高萬尺閒<lb/>
雲宿霧任往來巨浪驚濤從射激織綃祗畏蛟魅愁然<lb/>
犀須恐魚龍泣半山亭榭赤欄干仙女神遊晝往還鸞<lb/>
<pb n="KR4h0117_WYG_350-16a"/>
鶴何須閬苑風環珮謾許留塵寰我有登高興未獲造<lb/>
其間絡石吐花碧映水桃竹斑呉公雄筆照絶島邵菴<lb/>
學士同躋攀風流數老不復見遺餘墨筆留空山逺招<lb/>
山之靈酹以一壺酒禹公碣石今尚存伏波銅柱終難<lb/>
朽俛仰人間無盡情萬歲千秋惟爾壽<lb/>
　　　登望湖亭<lb/>
朝望湖水平夕瞰湖水清湖天四月南風競滄波萬頃<lb/>
天㝠㝠湖間亭榭作何代歴歴江山殊勝槩匡廬山逺<lb/>
<pb n="KR4h0117_WYG_350-16b"/>
張錦屏五老峰高疊華蓋古人至者應未多傳云已往<lb/>
惟東坡雄詞健筆映千載只今遺跡留山阿我時來此<lb/>
已頭白浩歌似覺滄溟窄天空水濶混虚無更䦨斗轉<lb/>
迷南北登臨不盡今古情乘流况欲登蓬瀛聖恩汪濊<lb/>
似湖水布衣總得諧恩榮遂呼美酒酹江水馮夷起舞<lb/>
羣龍喜兹行不須乞如願明日乘風過彭蠡<lb/>
　　　黄氏松竹圖<lb/>
憶昨諶陽故人邀我遊芙溪蜀葵花開蒲葉齊錦箏瑶<lb/>
<pb n="KR4h0117_WYG_350-17a"/>
席美清夜醉看明月流天西芙溪才士淮東客還家暫<lb/>
息凌雲翮疊巘開屏對畵樓喬松偃葢環深宅夙志曾<lb/>
閒雅結屋亭西頭松篁手自種九夏如三秋我時醉卧<lb/>
北窗裏朗吟似覺商飈起繡棚暗蜕赤龍鱗翠葆曉抽<lb/>
青鳳尾陽烏漏金光陸離舊葉未落生新枝清音時聞<lb/>
戛蒼玊倒影忽作𤣥雲垂載調綠綺琴和以淇澳篇知<lb/>
心獨想子猷在林下豈特山濤賢君家伯仲真連璧昨<lb/>
者過從應咫尺去年漂泊江水東㡬回悵望長相憶長<lb/>
<pb n="KR4h0117_WYG_350-17b"/>
相憶可奈何酌君酒為君歌東梁倦客日已老南州故<lb/>
吏今無多新圖逺寄堪怡悦終當更棹山陰雪擬約諶<lb/>
陽再訪君揮毫書徧琅玕節<lb/>
　　　夜宿嶰空寺<lb/>
朝從龍濟遊暮投嶰空宿山深風雨來庭戸秋容肅解<lb/>
巾挂垂蓉裁詩俯修竹寓此適幽情超然脱塵俗<lb/>
　　　送郭正已南還<lb/>
年華相見即相違一舸龍江指日歸快意㑹看鴻鵠舉<lb/>
<pb n="KR4h0117_WYG_350-18a"/>
愁驚惟羡鷺鷗飛荆揚濡滯三春雨巫峽徜徉㡬夕暉<lb/>
壯歲勝遊今老大白頭甘分故山薇<lb/>
　　　送徐崇威之京<lb/>
曉日遲遲送客舟無窮離思逐東流别情盡付樽中蟻<lb/>
適意深期水上鷗徐樂負才寧自獻禰衡懷刺豈輕投<lb/>
明時戀闕心偏壯定剖丹衷副衮旒<lb/>
　　　送晃菴胡學士扈從之北京<lb/>
唐宗才秀喜逢君蚤有聲華海内聞恩渥豈徒親密勿<lb/>
<pb n="KR4h0117_WYG_350-18b"/>
經綸真足致華勲從容房杜無庸傳激烈歐虞祗自文<lb/>
此去皇封常有賜逺人寧惜寄微曛<lb/>
　　　寄鄧給事中子信<lb/>
金吾往往到巖扄為覘湖山有客星别後鬂華秋易白<lb/>
把來衫袖曉猶青江都久廢天人䇿闗尹能留老子經<lb/>
但得羣龍滿朝野鴻飛何必唳蒼㝠<lb/>
　　　瀟湘雨意圖<lb/>
鸞竹叢深日未晡寒江煙雨翠糢糊東風無限瀟湘意<lb/>
<pb n="KR4h0117_WYG_350-19a"/>
却倚篷窗聽鷓鴣<lb/>
　　　題貴妃春醉圖<lb/>
歌罷霓裳一曲歡酒醺無力上雕鞍侍兒扶起雲鬟側<lb/>
喜得君王駐馬看<lb/>
　　　天華晩翠<lb/>
天華屹立煥金華蒼翠仍宜落日斜試問謫仙高卧處<lb/>
一巢今已屬誰家<lb/>
　　　許由<lb/>
<pb n="KR4h0117_WYG_350-19b"/>
千古清風一許由木瓠連掛樹梢頭若令洗耳聽人世<lb/>
轉使先生無限愁<lb/>
　　　白蓮<lb/>
玉雪肌膚秋水間碧波深處露雲鬟巫山十二皆神女<lb/>
肯逐襄王夢裏還<lb/>
　<lb/>
　<lb/>
　石倉歴代詩選卷三百五十一<lb/>
</p>
<p>
</p>
  </div>
</body>
</text>
</TEI>
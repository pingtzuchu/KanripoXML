<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百十二</head> <lb/>
    <p>
<pb n="KR4h0117_WYG_412-1a"/>
欽定四庫全書<lb/>
　石倉歴代詩選巻四百十二<lb/>
　　　　　　　　　　　　明　曹學佺　編<lb/>
　明詩次集四十六<lb/>
　　黄仲昭<lb/>
　　　琴書眞趣為三山王用忠賦<lb/>
伊人愛文雅夙志不外慕琴書日自娛蕭散澄神慮寶<lb/>
鴨風微薫藜燈雨初度膝上罷絲桐牀頭披竹素煩襟<lb/>
<pb n="KR4h0117_WYG_412-1b"/>
日以清至理日以悟俯仰天地間悠然有真趣予亦契<lb/>
兹懷苦被微名誤勞勞西復東流俗共馳騖有琴庋高<lb/>
閣有書閉深户紅塵汩天真欲避不能去安得謝浮榮<lb/>
相從竟朝暮<lb/>
　　　效古<lb/>
握手與君别萬里從此辭悠悠道路長惻惻中心悲白<lb/>
日西山没流水東海馳東西各異勢㑹合良難期明月<lb/>
有時缺思君長不絶茫茫春雪深道路没歸轍驅馳力<lb/>
<pb n="KR4h0117_WYG_412-2a"/>
已疲憔悴髪已白君心但自保豈敢輕離别<lb/>
　　　其二<lb/>
浮萍逐水流落絮隨風起青樓有佳人自矜容色美瑶<lb/>
筝弄玉纎清歌呈皓齒堅貞不自持托身游俠子一朝<lb/>
遭棄捐飄飄無定止<lb/>
　　　其三<lb/>
中城有危樓萬象勢盡低飛簷煥華采傑棟凌雲霓樓<lb/>
中有少婦良人久乖暌有時歌聲起秋風共凄凄秦筝<lb/>
<pb n="KR4h0117_WYG_412-2b"/>
清且哀調與歌聲齊宛轉不能已青天紅日西眼前孰<lb/>
知音絃歌徒悲悽却羡比翼鳥一雙長並棲<lb/>
　　　其四<lb/>
皎皎織女星獨處河之澳頻年織雲錦燦爛盈杼柚剪<lb/>
裁勞玉纎将與牽牛服欲度河無梁耿耿亂心曲馳情<lb/>
獨悵望但見河水綠<lb/>
　　　其五<lb/>
死者不可作生者尚未衰生時不共樂死去復難追瞻<lb/>
<pb n="KR4h0117_WYG_412-3a"/>
彼南山麓丘塜何纍纍感之思故國旋歸苦無期登高<lb/>
獨徘徊耿耿徒傷悲<lb/>
　　　其六<lb/>
西風起林末物候何凄凉芙蕖銷華澤蘋蓼揚輝光良<lb/>
人久離别關山阻且長新愛有佳人舊歡從此忘賤妾<lb/>
若葵花良人若太陽太陽雖轉移葵花長仰望昨宵魂<lb/>
夢裏忽到良人傍携手共言笑歡樂猶未央須臾復不<lb/>
見拊心重徬徨本期鴛與鴦一雙長翺翔棄捐今若此<lb/>
<pb n="KR4h0117_WYG_412-3b"/>
有淚空沾裳<lb/>
　　　其七<lb/>
東風入庭樹忽動閨中思春去今復歸遊子獨何之瞻<lb/>
彼天壤間萬物咸熈熈孤妾獨徘徊悠悠雙淚垂風霜<lb/>
但自保㑹靣良有期<lb/>
　　　擬古<lb/>
故人千里别遺我雙干将其鞘飾鞞琫其刃生寒鋩鞘<lb/>
以示韜晦刃以明堅剛時行即徇義時止當深藏雌雄<lb/>
<pb n="KR4h0117_WYG_412-4a"/>
喻同心以朂長不忘<lb/>
　　　風梅<lb/>
南枝春意深繁葩吐竒馥東風一夜來吹落滿庭玉樹<lb/>
底莓苔紋漸失舊時綠騷客曉開門忽訝韶華速<lb/>
　　　煙梅<lb/>
天然玉雪姿托根依絶巘縹緲隔寒煙不辨春深淺世<lb/>
人愛桃李清標識應鮮天公似有意欲遮塵俗眼<lb/>
　　　雪梅<lb/>
<pb n="KR4h0117_WYG_412-4b"/>
𤣥雲晝㝠㝠雪滿空山裏百卉凄以腓無復舊紅紫獨<lb/>
有山中梅凌寒花韡韡分明烈士心不隨頽俗靡<lb/>
　　　題山水圖為仙溪林廷寛賦春景<lb/>
積雨曉初晴林巒翠如沐鴶鵴知陽春桑巔催布榖騎<lb/>
驢者誰子尋芳縱吟目何日脫名韁青山並幽躅<lb/>
　　　秋景<lb/>
幽人隱者流翛然不外慕空山罷釣歸寂莫秋山暮開<lb/>
樽風滿樓吟詩月當户回首聲利塲勞勞正行路<lb/>
<pb n="KR4h0117_WYG_412-5a"/>
　　　題鸜鵒<lb/>
幽禽何處來飛向琅玕樹金眸爍晴曦鮮羽濯朝露春<lb/>
風紫禁中竒音數聲度鸚鵡噤無言花間屢驚顧<lb/>
　　　題四景山水圖為李生時爵賦<lb/>
春意入遙山漸覺燒痕綠驅犢向東臯一犂雨初足田<lb/>
園樂事多吾将返吾轂<lb/>
夜來積雪深曉覺寒威逼呼童棹扁舟蕩漾安所適隔<lb/>
溪有寒梅欲訪春消息<lb/>
<pb n="KR4h0117_WYG_412-5b"/>
　　　送僧石菴歸饒州<lb/>
上人自是雲水蹤一瓶一錫西復東叅禪遊徧京華寺<lb/>
忽憶故鄉天外峰滿空凉露洗殘暑木杯曉發長河渚<lb/>
吹醒禪心蘋蓼風驚殘詩夢梧桐雨一夜蒼松偃故山<lb/>
叢林法雨應知還遙想山中舊猿鶴相迎已出蒼松關<lb/>
　　　止賜酒<lb/>
聖皇體天敷庻政飲酒常欲順時令詞林氣候栗冽時<lb/>
黄封日賜驅寒威盛夏驕陽正炎赫斯時飲酒當知節<lb/>
<pb n="KR4h0117_WYG_412-6a"/>
以茲特詔光祿官天厨芳醑暫停頒非若楚王慢賢哲<lb/>
醴酒不為穆生設<lb/>
　　　觀鬬雀<lb/>
玉署沉沉春晝静嘉木滿庭煙翠暝黄雀應知地勢幽<lb/>
呼朋引類紛成陣萬物雖云各有營爾形至𦕈良易盈<lb/>
何有心中不平事昻頭鼔翅忿且争兩雄相持不相讓<lb/>
失勢俱落空庭上戰聲葉底亂啁啾落羽風前飄蕩颺<lb/>
須臾驚散各西東怒氣更似横胸中嗟爾由來氣類合<lb/>
<pb n="KR4h0117_WYG_412-6b"/>
胡為轉眼難相容嗚呼世人競利亦如此何必臨風深<lb/>
歎爾<lb/>
　　　石室薰風<lb/>
赤日燒空方六月石室招提最清絶薰風習習起巖阿<lb/>
爽氣蕭蕭滿林樾林君自是人中仙尋幽慣醉薰風前<lb/>
半幅生綃寫幽致吟邊差覺生意全<lb/>
　　　半松為莆郡司訓松江宋黻賦<lb/>
蒼松如龍出幽谷未露全身露頭角天生大材不大用<lb/>
<pb n="KR4h0117_WYG_412-7a"/>
半在雲霄半林壑浮世難逢匠石過空餘滿地清隂多<lb/>
明堂不作歳云暮松兮松兮柰爾何<lb/>
　　　送庶吉士鍾美宣乃叔還番禺<lb/>
逺謁鑾坡署殷勤訪阿咸羊城勞客夢潞水問歸㠶荔<lb/>
子紅垂屋榕隂翠遶巖品題應有句珍重示來緘<lb/>
　　　送楊汝介奉其父考功公之命歸省祖母<lb/>
逺奉嚴君命重闈問起居異鄉頻有夢故國久無書潞<lb/>
渚氷消後都門酒盡初愁心關去住臨别重躊躇<lb/>
<pb n="KR4h0117_WYG_412-7b"/>
　　　圃東新井<lb/>
玉署井初成寒泉一鏡平潤滋蒼蘚茁色映翠梧清澄<lb/>
碧涵天影虛圓浸月明何當分涸轍枯鮒總回生<lb/>
　　　和駱順菴邑博雨中見懷韻<lb/>
良晤連朝阻慿高望泮宫煙雲迷旦暮樓閣隱青紅溪<lb/>
漲千峰雨蟬鳴一葉風知君能念我兩地思應同<lb/>
　　　遊昭武西塔寺和劉太守仁甫韻<lb/>
偶同登古寺樓閣夕陽邊列雉低連樹遙山翠倚天勞<lb/>
<pb n="KR4h0117_WYG_412-8a"/>
生成底亊客路又經年只合還山去塵纓濯澗泉<lb/>
　　　拙戒吳方伯亭成翠渠有詩寄題次韻<lb/>
聞說吳方伯幽亭構已成四簷深樹暝一雨小池平鷗<lb/>
鷺依人宿蓴鱸餉客烹良遊嗟未遂幾度夢中行<lb/>
　　　遊囊山寺追和柯竹巖先生<lb/>
一徑斜通寺蒼松帯碧溪樓臺晴日麗雲海暮山低亭<lb/>
擁蒼霞暝窗横翠靄迷老僧誰得似長伴白雲棲<lb/>
　　　又<lb/>
<pb n="KR4h0117_WYG_412-8b"/>
寺逺人稀到岩扉盡日扄鳥窺山殿供風亂石牀經巢<lb/>
鶴松枝老濳虬澗水腥同遊總知已相對眼俱青<lb/>
　　　登辟支巖追次柯竹巖先生韻<lb/>
層巖窮勝覽舉首近晴空城郭斜陽外村墟斷靄中野<lb/>
水連雲白殘霞映樹紅東南天更逺極目望㝠鴻<lb/>
　　　登九仙觀舒嘯臺<lb/>
榛莽新芟闢天然數仞臺煙雲連睥睨殿閣俯崔嵬逺<lb/>
岫横江斷寒潮到郭回登臨一舒嘯天地旅懷開<lb/>
<pb n="KR4h0117_WYG_412-9a"/>
　　　經廬山東林寺又用始祖御史公韻<lb/>
徙倚看竒勝乾坤雨霽時林巒含喜色花鳥似前期晴<lb/>
竹黄金影新梧碧玉枝幽亭事事好不獨瞰清池<lb/>
　　　送李君唐英赴春官<lb/>
感别情偏切離筵酒易酣孤舟搖霽月一騎入晴嵐戀<lb/>
闕心懸北思親夢繞南明朝倚樓處雲樹渺難堪<lb/>
　　　楓嶺<lb/>
楓嶺度征軒臨風思惘然蒼松悲唳鶴深谷慘啼鵑泉<lb/>
<pb n="KR4h0117_WYG_412-9b"/>
雜山頭雨人穿樹杪煙庭闈何處是長望白雲邊<lb/>
　　　秋鴻<lb/>
萬里無矰繳江湖得自由逺依南地暖因覺北天秋疎<lb/>
雨投荒圃殘陽度逺洲呌霜催落葉送冷入征裘影亂<lb/>
風横塞聲寒月滿樓蘆深依晚渚稻熟下平疇孤館初<lb/>
驚夢新霜欲上頭帛書無復繫中外戴宸旒<lb/>
　　　賦得洪都艤棹送同年張叔亨使東廣<lb/>
手捧綸音出帝州豫章城外暫維舟文星高映青山郭<lb/>
<pb n="KR4h0117_WYG_412-10a"/>
使節光臨緑水洲徐孺宅前吟弔古滕王閣上醉尋幽<lb/>
計程漸近東甌路此去分明是晝遊<lb/>
　　　送太學生周環依親還吉水得金字<lb/>
十年芹泮擁青襟璧水新沾雨露深明月暫同官舎酒<lb/>
白雲終動故園心帆開潞渚潮平㟁路入廬山雪滿林<lb/>
天上還期繩祖武勲名奕葉重南金<lb/>
　　　送同年俞舜卿任南京刑科給事中<lb/>
曉辭龍衮向南畿帯得天恩入𤨏闈戀闕應勞清夢到<lb/>
<pb n="KR4h0117_WYG_412-10b"/>
匡時莫遣諫書稀雲邊山色青迎騎雨後花香暖撲衣<lb/>
便道懸知歸故里松楸桑梓盡光輝<lb/>
　　　謁文丞相祠<lb/>
故宫芳草泣銅人滄海樓船是紫宸赤手欲擎西墜日<lb/>
丹心誓掃北來塵山河萬里䨇垂淚廟宇千年獨降神<lb/>
翹首燕山知幾仞至今高節共嶙峋<lb/>
　　　送撫寧侯朱永征北虜<lb/>
将軍拜命向邊城誓斬天驕翼太平風起柳營朝草檄<lb/>
<pb n="KR4h0117_WYG_412-11a"/>
月明花帳夜談兵貔貅宣力皇威振狐兎濳蹤塞漠清<lb/>
勲業行看光汗簡争教衛霍獨馳名<lb/>
　　　遣懷<lb/>
誰㸃霜華入鬢斑雨聲連夜苦潺潺逢迎無術貧誰咎<lb/>
㛰嫁催人老未閒仗節伏波遭死謗見幾疏傅却生還<lb/>
聖恩儻賜餘生骨便買邱園入故山<lb/>
　　　送林尚和還莆<lb/>
客窗燈火久談經幾度階前見落蓂夢裏老親䨇鬢白<lb/>
<pb n="KR4h0117_WYG_412-11b"/>
望中鄉國亂山青一樽菊醑芙蓉㟁數幅蒲帆杜若汀<lb/>
大阮青霄應惜别龍門竚待駕風霆<lb/>
　　　謫官之湘潭夜泊蕭家林和荘孔暘韻<lb/>
鴉背殘陽度逺洲逺村籬落暮煙稠浮生飄忽多行路<lb/>
此地經過幾繫舟戀闕心隨雲北去思親夢逐水東流<lb/>
臨風却羡沙頭鷺欲結新盟謝逺遊<lb/>
　　　送辦事官吳藻省親歸莆<lb/>
書劒三年客帝畿承恩今喜謁庭闈不須重製斑斕服<lb/>
<pb n="KR4h0117_WYG_412-12a"/>
自有新裁錦繡衣一棹纔乘潮水去寸心先逐海雲飛<lb/>
難兄林下幽棲穩應笑紅塵客未歸<lb/>
　　　送顧安道御史僉憲河南<lb/>
新雁催寒栁葉稀多君匹馬出南畿已遷臬府新官秩<lb/>
仍着烏臺舊繡衣崕谷有天回淑氣豺狼無地避霜威<lb/>
法星暫照中州去終化台星入紫微<lb/>
　　　秋日寫懷<lb/>
一官南北總窮途浮世逢人笑腐儒囊裏無錢還藥債<lb/>
<pb n="KR4h0117_WYG_412-12b"/>
門前有客索詩逋滿天風露鳴蟬亂萬里煙雲旅雁孤<lb/>
一片歸心留不住非因故國有蓴鱸<lb/>
　　　賀太常少卿夏公陞大理卿代孫寺丞賦<lb/>
久向雲霄仰盛名同官今喜挹餘馨伯夷暫典虞廷禮<lb/>
定國還詳漢室刑門絶苞苴春草綠獄求欽恤夜燈青<lb/>
似聞太史占元象執法星高入紫㝠<lb/>
　　　題卓季新龍山别業巻<lb/>
龍山風景足徜徉况是林巒接故鄉萬頃松雲當户暝<lb/>
<pb n="KR4h0117_WYG_412-13a"/>
一天花雨入簾香荷鋤煙隴春陽動散帙晴窗月色凉<lb/>
浮世氛埃飛不到分明一段輞川荘<lb/>
　　　題翠渠亭次韻<lb/>
寒渠遶舎净無埃水上孤亭傍竹開數載各因微禄去<lb/>
今朝同載小舟來閒聽啼鳥裁詩句笑對青山酌酒杯<lb/>
情景留人歸未得隔林隨意晩鴉回<lb/>
　　　題延緑亭<lb/>
無事頻将兎頴拈披風抹月坐虚簷春回蘭蕙香浮几<lb/>
<pb n="KR4h0117_WYG_412-13b"/>
雨過庭除翠入簾門外渟涵諸水滙天南依約數峰尖<lb/>
箇中何物尤清絶滿架琴書一鶴兼<lb/>
　　　九日烏山登高次韻<lb/>
白露凝霜催短景黄花泛酒續良遊山横翠黛雲開處<lb/>
雁帯斜陽天盡頭百歳光隂馳玉羽幾人名姓覆金甌<lb/>
題糕且盡生前樂灑淚寧勞身後憂<lb/>
　　　又<lb/>
浮雲漠漠擁遙岑不解為霖空自隂人事忽看今日改<lb/>
<pb n="KR4h0117_WYG_412-14a"/>
菊花還着去年簪廟堂誰是憂民者畎畆空懷愛國心<lb/>
萬斛閒愁何處遣盈樽美酒不辭斟<lb/>
　　　送妻弟羅元吉之任汝州司訓<lb/>
一鐸新持教汝州西風話别岊溪頭驪駒迭奏催行酒<lb/>
霜柳難将綰去舟飛夢不離閩嶺月横經有待郄林秋<lb/>
清時莫歎長才屈大手還修五鳳樓<lb/>
　　　次張坦齋作廣化山水圖<lb/>
誰寫雲山著此僧王維去後讓君能松庭鳥下聞齋磬<lb/>
<pb n="KR4h0117_WYG_412-14b"/>
蘿逕煙消見佛燈春雨小溪流㶁㶁夕陽孤塔影稜稜<lb/>
看圖便欲離塵俗共結茅菴紫翠層<lb/>
　　　春水和陳吉甫韻<lb/>
積雨平湖水接空混茫那復辨西東長橋栁色澄深翠<lb/>
斷㟁桃花映淺紅人喜蘭亭流玉斚我懷沂水浴清風<lb/>
幾回江上看湍急直欲窮源路未通<lb/>
　　　感事偶書<lb/>
拙心一片今猶昔浮世多岐自町畦巷伯謾勞傷貝錦<lb/>
<pb n="KR4h0117_WYG_412-15a"/>
伏波誰與辨文犀從來山水知音少何怪雌雄過眼迷<lb/>
賴有嬋娟天際月夜深還映小窗西<lb/>
　　　題三山施克明江湖覽勝巻<lb/>
乾坤我欲徧經過世事參商柰老何夢遶洞庭秋水濶<lb/>
心馳禹穴暮雲多晉陽謾想之推跡蜀道空傳李白歌<lb/>
訪古知君多歴覽遺風還足重蹉跎<lb/>
　　　瑞州分司次壁間留題韻<lb/>
星軺又是瑞陽城終歳奔馳笑此生山崦孤村藏竹暝<lb/>
<pb n="KR4h0117_WYG_412-15b"/>
野塘流水入田平桑榆曉日千門影絃誦春風幾處聲<lb/>
俯仰乾坤驚白髮百年心事竟何成<lb/>
　　　袁州道中<lb/>
行邊文牘蹔停披閒閱民風一賦詩白石煉灰施䆉稏<lb/>
青山鋤火種蹲鴟煙村桑柘通幽徑野店杉篁䕶短籬<lb/>
聞説昌黎遺愛在千年尸祝有嚴祠<lb/>
　　　自石城往寧都道中作<lb/>
窮冬風露曉凄凄倦客何當息馬蹄山合忽疑前路斷<lb/>
<pb n="KR4h0117_WYG_412-16a"/>
峰高翻覺宿雲低丹楓翠竹攢幽澗綠蔓黄茅没古蹊<lb/>
謾說閩疆近相接故園千里望中迷<lb/>
　　　題洪憲副文壇風月巻<lb/>
紅燭青樽豈偶逢十年同聽禁垣鐘豪談發處風生席<lb/>
白戰酣時月映松應務羡君才獨裕濟時嘲我術偏庸<lb/>
人生適意應為福底用凌煙閣上封<lb/>
　　　重過圓通寺借宿<lb/>
欲濯塵纓尚未能匡廬又見碧層層半生牢落空憐我<lb/>
<pb n="KR4h0117_WYG_412-16b"/>
一味清閒却讓僧周覽未酬霞外想獨吟聊伴佛前燈<lb/>
重遊更與山靈約只恐萍蹤不可憑<lb/>
　　　重九同年戴大節諸君登臺賦詩病中示次韻<lb/>
身如病鶴未能飛聞道羣公集翠微料得清樽能縱飲<lb/>
肯教黄菊笑空歸山添新翠初經雨鴉帯殘紅待落暉<lb/>
却憶去年多樂事故山傾倒卧苔衣<lb/>
　　　題張叔著桂林書院中曲水流觴次鄭東園韻<lb/>
桂林風物擅幽竒此日追隨一憩之水有淵源流易滿<lb/>
<pb n="KR4h0117_WYG_412-17a"/>
杯行詰曲到應遲鶯調簧管來深樹鱠切銀絲出别池<lb/>
浮世兹遊須盡興刹那間覺歳華移<lb/>
　　　題鎮海朱大尹漁樵耕牧圖次翠渠韻<lb/>
乾坤何處是通津謝却浮榮避俗塵漁笛數聲芳渚暮<lb/>
樵歌一曲碧山春髙秋禾黍徧層隴落日牛羊歸四隣<lb/>
架有琴書樽有酒何須蓬島覔仙人<lb/>
　　　題林君叔孟秀亭<lb/>
小亭新結傍幽溪窗户平臨翠篠齊宿雨收殘山靄濕<lb/>
<pb n="KR4h0117_WYG_412-17b"/>
浮雲飛盡海天低樹連睥睨參差見花隱房櫳只尺迷<lb/>
安得毫端生五色盡收佳景入新題<lb/>
　　　南溪别業次韻<lb/>
刺桐花下有華堂别買溪南數畆庄旋剪荆榛開町疃<lb/>
更添亭館帯林塘春嵐壓地苔花濕暑雨蒸林荔子香<lb/>
自笑一生纓冕累無緣來共白雲鄉<lb/>
　　　寄華嚴寺黙堂上人詩<lb/>
乘閒特訪黙堂師何處遊方負所期林鳥濳窺山殿供<lb/>
<pb n="KR4h0117_WYG_412-18a"/>
野猿偷動石坪棋碓收殘藥空流水犬訝遊人吠短籬<lb/>
欲問三生縁内事相逢未卜是何時<lb/>
　　　又<lb/>
萬木隂中梵宇開分明人世有蓬萊漾開池藻羣魚戲<lb/>
㸃破松煙一鶴回澗水浮花雲裏出山風如雨竹間來<lb/>
高僧不遇徘徊久踏徧蒼蒼滿院苔<lb/>
　　　晚過涿州<lb/>
青山冉冉夕陽浮綠樹微茫見涿州白雁聲寒燕塞晩<lb/>
<pb n="KR4h0117_WYG_412-18b"/>
丹楓葉落薊門秋漁舟蕩漾歸江浦畫角凄凉起戍樓<lb/>
黄帝蚩尤征戰地眼前贏得水東流<lb/>
　　　日暮西山即事<lb/>
晚風徐步水雲村景物無端役客魂霧擁碧岑螺髻濕<lb/>
風生滄海雪花翻湄州漁艇初歸浦禧水人家半掩門<lb/>
獨倚長松吟未就棃花疎雨送黄昬<lb/>
　　　題坦齋所作小畫次周翠渠韻<lb/>
孤艇斜陽外羣峰紫翠横水光浮日色蕩漾一川明<lb/>
<pb n="KR4h0117_WYG_412-19a"/>
　　　客中四時詩<lb/>
花影隨日移鳥聲逐風度索居元寂寥秪恐韶光暮<lb/>
暑雨潤吟牋薫風清緑綺新蟬欺客愁槐庭吟不止<lb/>
荷落一池風菊開三徑雨無窮離别懷况聽寒蟲語<lb/>
飛雪透疎櫺隆寒襲重被鄉心觸景生惆悵難成寐<lb/>
　　　棃嶺道中<lb/>
古樹吼寒風危峰映夕照對景獨傷懷厭聽哀猿嘯<lb/>
翠壁瀉寒泉蒼林栖薄霧日暮白雲深忘却閩關路<lb/>
<pb n="KR4h0117_WYG_412-19b"/>
花發不知名水落石潭響山川争秀麗吟餘足清賞<lb/>
溪轉板橋斜峰回鳥道曲山泉最可人清音潄寒玉<lb/>
斷霞横蒼山淡煙迷逺樹草際幽泉生氷凝如玉筯<lb/>
花開不為春路濕非關雨空谷一聲傳山川學人語<lb/>
　　　題四景山水為林君叔孟賦<lb/>
門掩青山盡日閒紛紛朝市懶相干交游滿眼知音少<lb/>
笑拂瑤琴獨自彈<lb/>
水邊亭榭絶炎熇坐對遺經日易消載酒有人來問字<lb/>
<pb n="KR4h0117_WYG_412-20a"/>
隔溪撑過木蘭橈<lb/>
　　　遊武夷九曲僭用文公韻<lb/>
一曲呼來隔㟁船棹歌齊唱過前川山靈似識遊人意<lb/>
散盡峰巒逺近煙<lb/>
　　　遊西峰寺<lb/>
林外應疑無路入道傍惟見有僧迎行行漸覺招提近<lb/>
隔崦時聞吠犬聲<lb/>
停驂相與坐論文又得浮生暫息紛怪底襟懷清似許<lb/>
<pb n="KR4h0117_WYG_412-20b"/>
僧房靣靣對松雲<lb/>
　　　六月十六日曉起<hi>是月十九日立秋</hi>
浮生無計挽流光歳月催人似箭忙屈指又驚秋欲到<lb/>
曉來微雨試新凉<lb/>
　　　感春<lb/>
人喜春回我獨悲化工雖巧亦還癡陽光徧及閒花草<lb/>
空谷幽蘭想未知<lb/>
　　　題雨竹并菊<lb/>
<pb n="KR4h0117_WYG_412-21a"/>
雨過琅玕濕未乾霜餘黄菊尚堪餐他年何處偏思爾<lb/>
紫陌雞聲旅夢殘<lb/>
　　　題孟浩然尋梅圖<lb/>
瑶琴世路少知音頼有梅花獨可尋折取一枝良不俗<lb/>
小齋聊爾伴清吟<lb/>
　　　送望江教諭伯清先生乃兄還莆<lb/>
兩京飄泊幾星霜却喜逢君話故鄉潮水不知離别苦<lb/>
又從江上送歸航<lb/>
<pb n="KR4h0117_WYG_412-21b"/>
　　　下臯雜詠<lb/>
山徑荒凉月上時門無剥啄鳥歸枝道人引水澆畦罷<lb/>
坐燎松明改舊詩<lb/>
何處偏宜養性靈無端野趣在林扄開簾猶恨前隣樹<lb/>
遮却遙山數尺青<lb/>
春雨初過水滿川神祠簫鼔正祈年我來也欲隨風俗<lb/>
急典春衣入社錢<lb/>
一川桑柘隱煙霞黄菊蒼松自一家更喜舎南添隙地<lb/>
<pb n="KR4h0117_WYG_412-22a"/>
開渠占斷白鷗沙<lb/>
殘書讀罷啓房櫳散步東風遣病慵門巷翛然籬落矮<lb/>
隔林遥見夕陽舂<lb/>
蒼松黄菊纔三畆流水柴門自一家却悔平生都失計<lb/>
坐聽官鼔踏霜華<lb/>
世情得䘮見交情徑路蕭蕭草自青惟有梁間雙燕子<lb/>
年年依舊訪柴扄<lb/>
　　　墨竹為林信傳賦<lb/>
<pb n="KR4h0117_WYG_412-22b"/>
籠䓗翠玉擅風標白石清泉伴寂寥安得伶倫裁鳳管<lb/>
五雲深處和簫韶<lb/>
　　　金臺早行<lb/>
數村行過始聞雞星斗依稀月滿溪遙想故園高卧穩<lb/>
梅花影落小窗西<lb/>
　　　題扇靣子猷訪戴圖<lb/>
入夜懷人思不禁衝寒一棹度山隂興來歸去江雲暝<lb/>
門掩千峰積雪深<lb/>
<pb n="KR4h0117_WYG_412-23a"/>
　　　春日卧病感懷<lb/>
一卧經旬祗自嗟無由散歩樂韶華東風似亦欺人病<lb/>
吹落缾中數朶花<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_412-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百十二<lb/>
</p>
<p>
</p>
  </div>
</body>
</text>
</TEI>
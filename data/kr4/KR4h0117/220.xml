<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百二十</head> <lb/>
    <p>
<pb n="KR4h0117_WYG_220-1a"/>
欽定四庫全書<lb/>
　石倉歴代詩選卷二百二十<lb/>
　　　　　　　　　　　　明　曹學佺　編<lb/>
　宋詩九十七<lb/>
　　呂定<lb/>
　　　懐古<lb/>
我昔遊海上東望三神山風波幾萬里蒼茫雲靄間魚<lb/>
龍自掀舞天空日月閒神僊渺無跡徐福去不還空餘<lb/>
<pb n="KR4h0117_WYG_220-1b"/>
蓬萊閣千載留人寰<lb/>
　　　追和蘇子瞻遊峽山寺韻<lb/>
山廻寶華閣水遶金鎖灣塵慮頓焉息于兹開我顔疎<lb/>
鐘日夕動老僧林下還天風吹白雲悠悠滿松關歸猿<lb/>
有餘悲月明嘯空山僊人自何來翺翔八極間手把玉<lb/>
芙蓉吟笑鏘珮環歌罷忽飛去千峰堆翠鬟<lb/>
　　　赴京<lb/>
太白樓前雨乍收畵船撾鼓上皇州肯因離别牽愁思<lb/>
<pb n="KR4h0117_WYG_220-2a"/>
要把勛名事壯遊千里關河旗帶月一天星斗劒横秋<lb/>
胸中賸有安邊策此去應當獻冕旒<lb/>
　　　奉天門朝賀<lb/>
曉日初臨萬歲山寶幢華葢列朝班九重天上來僊樂<lb/>
五色雲中識聖顔深殿捲簾香霧裊近臣傳制珮聲還<lb/>
嵩呼齊祝恩如海散作陽和滿世間<lb/>
　　　調兵<lb/>
年少談兵膽氣豪折衝千里豈辭勞旌旗影動秋風肅<lb/>
<pb n="KR4h0117_WYG_220-2b"/>
鼓角聲回夜月高紅錦裁鞍新試馬黄金装帶舊懸刀<lb/>
臨征自信軍容盛五色團花繡戰袍<lb/>
　　　扈駕<lb/>
八月秋髙戰馬肥觀兵郊外振天威一聲鳯吹迎鸞馭<lb/>
五色龍文雜衮衣劒㦸横空金氣肅旌旗映日彩雲飛<lb/>
令嚴星火諸軍奮直斬單于塞上歸<lb/>
　　　班師<lb/>
紫塞回鑾雪正晴王師百萬擁連營馬嘶大地山河壯<lb/>
<pb n="KR4h0117_WYG_220-3a"/>
旗捲長空日月明龍虎臺髙千嶂聳鳯凰城近五雲生<lb/>
聖顔有喜天心順中外歡聞奏凱聲<lb/>
　　　登東岳山<lb/>
海内名山孰與齊清風掖我上丹梯鵬程九萬扶揺近<lb/>
世界三千指顧低瀑掛天門驚霹靂雨蒸日觀出虹霓<lb/>
太平會見東封盛玉簡金書煥紫泥<lb/>
　　　雪夜<lb/>
漠漠同雲徧海涯曉風寒逼綠窗紗飛揚鱗甲三千界<lb/>
<pb n="KR4h0117_WYG_220-3b"/>
粧㸃樓臺百萬家何處妙歌金帳酒誰人清對玉梅花<lb/>
便應石鼎融氷水烏㡌籠頭自煮茶<lb/>
　　　望岱岳<lb/>
岱宗東望鬱嵯峨萬丈僊橋鳥外過秦樹千年空老大<lb/>
漢碑終古不消磨天壇夜静垂星斗石磴春深長薜蘿<lb/>
記得舊遊曾載酒頹然峰頂放長歌<lb/>
　　　望嶧山<lb/>
極目東山秀色濃紫霄千葉醉芙蓉題詩尚記僊人洞<lb/>
<pb n="KR4h0117_WYG_220-4a"/>
飛珮曽過玉女峰樹老孤桐秋露下碑殘古篆暮雲封<lb/>
何時再醉天門月卧聽清風萬壑松<lb/>
　　　登彭城樓<lb/>
項王臺上白雲秋亞父墳前草樹稠山色不隨人事改<lb/>
水聲長近戍城流空餘夜月龍神廟無復春風燕子樓<lb/>
楚漢興亡俱土壤不須懐古重夷猶<lb/>
　　　戲馬臺<lb/>
據鞍揮指八千兵昔日中原幾戰争追鹿已無秦社稷<lb/>
<pb n="KR4h0117_WYG_220-4b"/>
逝騅方歎楚歌聲英雄事往人何在寂寞臺空草自生<lb/>
回首雲山青矗矗黄流依舊遶彭城<lb/>
　　　夜宿甓社湖<lb/>
湖光如鏡迥無山耿耿銀河路可攀萬象不移天地外<lb/>
一塵能到水雲間月明孤嶼森樓閣夜静飛僊過珮環<lb/>
借問盂城何處是微微燈火綠楊灣<lb/>
　　　金陵旅夜<lb/>
一雨皇都萬象明東風嬌囀上林鶯火煙亭館春多少<lb/>
<pb n="KR4h0117_WYG_220-5a"/>
鐘鼓樓臺夜幾更枕上故園蝴蝶夢枝頭斜月杜鵑聲<lb/>
銀箋欲寫長相憶滚滚江流不盡情<lb/>
　　　過小孤山<lb/>
八月靈槎泝海門翠雲臺上醉芳樽峰頭樓閣相高下<lb/>
水底魚龍自吐吞萬古青天留玉柱五更紅日擁金盤<lb/>
宦遊不盡登臨興欲洗蒼苔頌聖恩<lb/>
　　　登翠雲臺<lb/>
一柱中流亦壯哉分明世上有蓬萊簾開廬阜層層出<lb/>
<pb n="KR4h0117_WYG_220-5b"/>
船泛岷山滚滚來夜冷神龍蟠水府天青僊珮下瑶臺<lb/>
閒將玉管吹明月勾引翩翩彩鳯回<lb/>
　　　遊匡廬山<lb/>
欲向匡廬觀瀑布便從彭蠡驟樓船一聲長笑來丹壑<lb/>
千丈飛流下碧天洞裏樓臺無嵗月雲中雞犬有神仙<lb/>
憑誰呼起巢松者醉擁宫袍對酒眠<lb/>
　　　度大庾嶺<lb/>
鑿破鴻濛一竅通至今傳説九齡功天垂瘴雨蠻煙外<lb/>
<pb n="KR4h0117_WYG_220-6a"/>
路入炎荒火樹中萬里關河瞻北極兩行旌斾過南雄<lb/>
鷓鴣聲裏端陽近榕樹青青荔子紅<lb/>
　　　過峽山寺<lb/>
峽江江上峽山寺落日峰巒翠作堆雲擁半空樓殿出<lb/>
天然一幅畵圖開仙人採藥和光洞釋子翻經化樂臺<lb/>
顧我紅塵車馬客題詩無暇掃蒼苔<lb/>
　　　登越王臺<lb/>
海上荒臺草樹平登臨不盡古人情白雲萬里懐親舍<lb/>
<pb n="KR4h0117_WYG_220-6b"/>
紅日中天望帝京百粤山川秋歴落三城樓閣晩峥嶸<lb/>
醉來徙倚欄干曲聽徹西風畵角聲<lb/>
　　　浴日亭和蘇學士韻<lb/>
危亭突兀倚青山坐對扶桑碧海灣紫霧欲生龍伯廟<lb/>
洪濤先湧虎門關光揺宇宙花生眼影動欄干酒上顔<lb/>
遥望蓬萊宮闕曉一輪飛掛碧雲間<lb/>
　　　遊海珠寺<lb/>
何年神物抱珠遊遺向滄浪第一洲五色化成金世界<lb/>
<pb n="KR4h0117_WYG_220-7a"/>
六鼇擎出寶香樓光涵蛟室星辰動影落龍宫日月浮<lb/>
萬古團團天地裏磬聲敲徹海門秋<lb/>
　　　登廣城樓<lb/>
三尺龍泉事逺遊越王臺上望南州一天雨過千山曉<lb/>
萬里風來五月秋江郭樓臺蠻客市海門煙日蜃家舟<lb/>
臨戎不有安邊策應愧常何薦馬周<lb/>
　　　謁金華寺六祖法堂<lb/>
坐閲人間幾百年雙趺渾似後來禪空空明鏡臺前地<lb/>
<pb n="KR4h0117_WYG_220-7b"/>
寂寂紅塵境外天風動法林從虎過雲生咒鉢解龍眠<lb/>
至今月到層樓上應共祥光午夜圓<lb/>
　右説劒閒吟此三世列祖龍虎上將軍呂公遺稿也<lb/>
　呂氏出宋丞相正惠公裔其曾孫守襲慶府死金人<lb/>
　之難詳具宋史中子大理公因徙新昌家焉公固大<lb/>
　理公第五孫也諱定字仲安以武顯孝宗朝爵至殿<lb/>
　前都指揮使龍虎上將軍最貴倨矣吾呂家聲頼公<lb/>
　籍籍其一時功名富貴邑父老相傳赫赫若前日事<lb/>
<pb n="KR4h0117_WYG_220-8a"/>
　至其胸羅星斗腹笥經書發為詩歌引商刻羽直登<lb/>
　作者之壇則槩乎尠有知者國初族祖從覆瓿中得<lb/>
　公遺槁二十八首珍收焉今雖未覩其全書而亦可<lb/>
　以想見其為人必忠孝英特有當年岳武穆劉順昌<lb/>
　之風噫若公者武備而兼文事宋人而踵唐音其流<lb/>
　風餘韻足以傳矣余舊曾手摹一編寘之案頭兹宰<lb/>
　松溪偶簡奚囊獲此遂付剞劂以永其傳讀公詩者<lb/>
　幸繇一斑窺全豹云裔孫繼梗䟦<lb/>
<pb n="KR4h0117_WYG_220-8b"/>
　　附呂聲之<hi>雁山雜詠</hi>
　　　賀太常黄少卿<lb/>
自從朝奏一封還便整歸裝問故山剩得清名千載重<lb/>
何妨晩節十年閒慣尋夜雪逵溪路却謝春風朶殿班<lb/>
國史舊編加簡討春秋直筆任詩刪<lb/>
　　　次新邑錢宰黄丞韻<lb/>
一邑何期獲二賢花開滿縣總翩翩賦詩各出新機錦<lb/>
裕國還饒内府錢槐竹兩行公事辦絲桐三弄政聲傳<lb/>
<pb n="KR4h0117_WYG_220-9a"/>
作成和氣農家好多稼如雲詠大田<lb/>
　　　過杜潭題曾祖慶源庵<lb/>
橫江灝氣欲欺裘木落千林水露洲偶為摉荒投隴畆<lb/>
因而展省到松楸神駒巳應當年兆祥筍還為後裔留<lb/>
寄與老僧勤灑掃庭前橘綠桂香浮<lb/>
　　　和張主簿喜雪<lb/>
夜讀書窗未覺貧朝看萬瓦没魚鱗飄來㶚岸春風絮<lb/>
瀉下瀛洲玉斛塵笑我冗懐多奪事羡君清思獨凝神<lb/>
<pb n="KR4h0117_WYG_220-9b"/>
遥憐夜月山陰道還有扁舟乘興人<lb/>
　　　題南巖寺<lb/>
誰把長竿釣巨魚至今蹲石倚空虚蜂房愛向山厓結<lb/>
鳥跡疑從海島居入座翠嵐生晝寂夾川紅樹照春餘<lb/>
任公此去三千載為看芳碑一嘅吁<lb/>
　　　遊石佛寺<lb/>
金吾不必問行由此去逍遥物外遊半塢白雲藏宿鷺<lb/>
一聲橫笛下歸牛喜瞻傑閣三生像藐視叢林四海州<lb/>
<pb n="KR4h0117_WYG_220-10a"/>
為寫濯纓疎拙句誰言墨跡至今留<lb/>
　　　題陳巖庵寄諸兄弟<lb/>
地接丹邱姥嶺賒山盤曲折狀如蛇每因過此瞻雙隴<lb/>
何必從傍置萬家孝悌本根時潤澤詩書種子日萌芽<lb/>
到來豈但春秋祀酌水何妨一獻花<lb/>
　　　開禧丁卯重過龍門有懐方丈老子<lb/>
翠屋交空結夏陰征鞍亭午喜登臨披開草棘千叢路<lb/>
洗出氷壺一片心禪老還尋江浙去詩家誰作楚梁吟<lb/>
<pb n="KR4h0117_WYG_220-10b"/>
須知珠玉元無踵不惜西風惠我音<lb/>
　　　謝張漕薦剡<lb/>
誰人洗甲挽天河玉宇無塵海不波漢使褰帷將命出<lb/>
淮民挾纊被恩多流離豈憚身安集彫瘵親曾手拊摩<lb/>
惠利纔施催召亟其如席未及温何<lb/>
　　　賀葉司業兼中書舍人<lb/>
英妙才華四十年山林朝市姓名傳何妨萬斛橫江上<lb/>
不礙千帆過目前我肯尾書干木紙人饒首着祖生鞭<lb/>
<pb n="KR4h0117_WYG_220-11a"/>
金鑾何日商風雅伴直能呼孟浩然<lb/>
　　　寄太湖黄縣尉<lb/>
立頃談餘袂輙分乖離數數異朋羣君如天揭行空日<lb/>
我亦風吹過嶺雲不許范張同飯黍空慙李杜共論文<lb/>
暌違動渉經年裏碁壘詩壇要策勲<lb/>
　　　與丁撫幹<lb/>
兩年肥水喜相逢託契門墻今已重士有禰衡心肯薦<lb/>
侯如雍齒首先封更看謀畧稱籌幄會見精神坐折衝<lb/>
<pb n="KR4h0117_WYG_220-11b"/>
敗走苻堅兵百萬圍碁别墅意從容<lb/>
　　　悼止齋陳先生<lb/>
萬里長江發自岷作興一代有斯人六經疑難言前解<lb/>
千古興亡筆下陳愛向田間看耜耒肯留天上掌絲綸<lb/>
如公到處鐫佳句今日池塘草自春<lb/>
　　　舒城道中<lb/>
還轅天作十分晴瀉出秋光一𣲖清走筆欲題人到跡<lb/>
揚鞭不住馬嘶聲頃禾晩熟黄雲色籬菊朝含白露英<lb/>
<pb n="KR4h0117_WYG_220-12a"/>
得似淵明便歸去候門童稚出歡迎<lb/>
　　　重陽桐城道中<lb/>
萬古長淮一帶流從來戰地不容休間關千里軍前餉<lb/>
牢落重陽客裏秋悵望白衣來送酒了無黄菊與簪頭<lb/>
何人早斷樓蘭首試解君王宵旰憂<lb/>
　　　九日登資福山呈胡宣教<lb/>
飛屐來登最上峰千山擁翠景無窮遥看雲影參差外<lb/>
静聽泉聲斷續中今日黄花重九約何時青眼一樽同<lb/>
<pb n="KR4h0117_WYG_220-12b"/>
好天風月閒相寄早晩南來有過鴻<lb/>
　　　西寺留題<lb/>
白石孤雲自在閒紅塵一事不相關寺遮翠靄青蘿外<lb/>
人到落花流水間欲効錦囊收勝槩慚無玉帶鎮名山<lb/>
白蓮喜結當年社未厭朝來暮便還<lb/>
　　　題龍翔觀<lb/>
曾到龍翔不記年兩峰巍壓水中天潮生潮落青蕪外<lb/>
人去人來白鷺邊四接逺遊僧萬笠重新舊觀屋千椽<lb/>
<pb n="KR4h0117_WYG_220-13a"/>
東南送目秋無際隔岸人家問釣船<lb/>
　　　和黄教授山堂招飲<lb/>
鼎彛事業未渠休鷗鷺尋盟暫與儔路入芝巖真絶地<lb/>
客延蓬島盡名流不辭一洗陶巾醉更擬雙飛謝屐遊<lb/>
誰賞洪都髙閣句落霞孤鶩唱漁舟<lb/>
　　　謝石主簿和章<lb/>
多君養就大椿年便腹詩書晝欲眠絳闕當年名籍甚<lb/>
白雲他日迹飄然千軍筆掃人誰敵九轉丹成世莫傳<lb/>
<pb n="KR4h0117_WYG_220-13b"/>
倦眼功名旁袖手剩看月露出新篇<lb/>
　　　詠桂花<lb/>
獨占三秋壓衆芳何誇橘綠與橙黄自從分下月中種<lb/>
果若飄來天際香清影不嫌秋露白新叢偏帶晩煙蒼<lb/>
髙枝巳折郄生手萬斛竒芬貯錦囊<lb/>
　　　和王子寛韻<lb/>
綠蔭千重竹清流一帶溪子真耕谷口楊震講關西手<lb/>
摘星辰近名登泰華齊古來公相業誰不起鋤犂<lb/>
<pb n="KR4h0117_WYG_220-14a"/>
　　　春郊<lb/>
勝日遊郊外嵐光入眼新桃花開萬樹又是一年人<lb/>
　　　山行<lb/>
山花雨後紅野草風前綠浩歌歸去來不辱在知足<lb/>
　　　先春<hi>梅花</hi>
不把春光較後先清香自是壓羣妍微酸一㸃功成日<lb/>
桃李從他逞少年<lb/>
　　　雲錦<hi>桃花</hi>
<pb n="KR4h0117_WYG_220-14b"/>
擁葢難遮萬臉紅爛然雲錦直連空更看雨過新粧洗<lb/>
百媚都含一笑中<lb/>
　　　紫霄亭二首<lb/>
半空煙雨有無間碧玉屏開四面山我欲紫霄亭上望<lb/>
吹笙人去幾時還<lb/>
未把浮漚閲世間蓬萊一水隔三山試窮千里登臨目<lb/>
望斷青山白鳥還<lb/>
　　　芙蓉<lb/>
<pb n="KR4h0117_WYG_220-15a"/>
楓葉飄林竹隔墻偏于冷淡逞濃粧天教不趂繁華月<lb/>
要是秋來獨耐霜<lb/>
　　　括蒼山行雜詠<lb/>
微風吹雨濕欄干薄霧籠晴帶淺寒一樹紅梅墻外發<lb/>
誰家美麗倩人看<lb/>
　　　丹邱道中<lb/>
夜宿溪頭十里村數星漁火照籬門雁山峭絶經行處<lb/>
猶帶煙霞入夢魂<lb/>
<pb n="KR4h0117_WYG_220-15b"/>
　　　縉雲道中<lb/>
縉雲通道入皇都花滿京城水滿湖借問今來丞相府<lb/>
後園人有醉歌呼<lb/>
　右沃洲雁山雜詠此呂氏五世列祖節度公遺稿也<lb/>
　公諱聲之字大亨為宋寧宗時人博學篤行名重一<lb/>
　時所著詩數百篇宋儒龍泉水心葉適為之序大畧<lb/>
　云新昌呂大亨師陳君舉友蔡行之仝升太學壁記<lb/>
　名在陳下蔡上二先生既貴公獨遺落不偶或戲曰<lb/>
<pb n="KR4h0117_WYG_220-16a"/>
　此所謂阨于陳蔡之間也恩授平陽丞再轉節度推<lb/>
　官詩篇博雅冲曠邑人至小胥皆能誦之葉又作呂<lb/>
　丞行深以公官卑為慨陳君舉先生為公父修職郎<lb/>
　撰墓誌為諸昆弟作字説又與考亭朱先生講學筆<lb/>
　札相往還呂氏文獻頼之公詩既出當時名人徐宏<lb/>
　應鏞洎勝國許汝霖國初王節王霖陳東之皆有序<lb/>
　讚謂其自出一家機軸與文學政事相表裏云刻本<lb/>
　傳自宋迄今寶藏于家余携至松溪公暇展玩命副<lb/>
<pb n="KR4h0117_WYG_220-16b"/>
　墨子錄授之梓人俾與龍虎上將軍詩並傳不朽云<lb/>
　裔孫繼梗䟦<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百二十<lb/>
</p>
<p>
</p>
  </div>
</body>
</text>
</TEI>
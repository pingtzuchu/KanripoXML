<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百六十</head> <lb/>
    <p>
<pb n="KR4h0117_WYG_260-1a"/>
欽定四庫全書<lb/>
　石倉歴代詩選巻二百六十<lb/>
　　　　　　　　　　　　明　曹學佺　編<lb/>
　元詩三十<lb/>
　　王翰<lb/>
　　　題潮州郡學東亭<lb/>
虚亭倚危磯蒼莽澹無跡幽人時往還濯足坐苔石芰<lb/>
荷露涓涓蒲葦風淅淅物性機盡忘上下皆自適遙峰<lb/>
<pb n="KR4h0117_WYG_260-1b"/>
敞空翠落日洞深碧悠然一舒嘯造化亘今昔聖門竟<lb/>
淵邃世路何逼仄遐哉古人心日暮坐相憶<lb/>
　　　送鎖子堅北上<lb/>
亂象既無已中心恒不夷翩翩南林鳥厲翮無所依念<lb/>
子將焉如慷慨與我辭西北有名將世秉仁義麾壯哉<lb/>
國士心嘉㑹良在兹江漢有舟檝梁楚多旌旗時焉不<lb/>
我與言念渴與飢明良際昌運允稱平生懷<lb/>
　　　題菊<lb/>
<pb n="KR4h0117_WYG_260-2a"/>
我憶故園時遶籬種佳菊交葉長青葱餘英吐芳馥别<lb/>
來二十載粲粲抱幽獨豈無桃李顔嵗晚同草木及兹<lb/>
覩餘芳使我涙盈掬離披己欲摧瀟灑猶在目雨露豈<lb/>
所偏嵗月不可復歸去來南山餐英坐空谷<lb/>
　　　龍山月夜飲酒分韻得樹字<lb/>
薄暮清興嘉涼風集髙樹須臾明月生清光在樽俎池<lb/>
空河影涼石冷苔色古列坐當前墀杯行不煩舉野庖<lb/>
具山蔬稚子薦雞黍晴峰餘靄收密竹殘露湑驚鵲翻<lb/>
<pb n="KR4h0117_WYG_260-2b"/>
夜巢流螢墮前户良時念暌離觸物感所寓坐待河影<lb/>
流疎鐘遶林曙<lb/>
　　　秋懷<lb/>
懸門扶桑弧丈夫四方績奈何中險艱零落苦相失涼<lb/>
風天際來庭草凄以碧嗷嗷雙飛鴻宵征度寥閴物性<lb/>
既如此予兹念何適寒聲在衣巾心煩百憂集美人隔<lb/>
天涯佳期阻良夕鼎湖詎可招巫咸己難即孤憤不自<lb/>
聊長歌振巖石<lb/>
<pb n="KR4h0117_WYG_260-3a"/>
　　　送别劉子中<lb/>
執手寒江濱慷慨難為别豈無楊栁枝零亂不堪折鴻<lb/>
鴈西北來嗷嗷唳晴雪陽和忽己暮旅况轉凄切誰憐<lb/>
蘇子卿天涯持漢節<lb/>
　　　與和仲古心飲酒分韻得詩字<lb/>
淵明歸去時不作兒女悲視世如浮雲出處得所宜有<lb/>
酒但歡飲戚戚欲奚為斯人不可見載歌停雲詩<lb/>
　　　題棘石圖<lb/>
<pb n="KR4h0117_WYG_260-3b"/>
烈風號中林極目盡荆棘離離寒月秋莽莽古原夕㝠<lb/>
鴻振髙翮鷦鷯翳深跡奈此貞固姿蒼茫更秋色<lb/>
　　　寫望雲圖寄温陵劉子中<lb/>
開忩見停雲美人别經載以兹一時意聊寄千里佩曖<lb/>
曖春復深悠悠嵗云邁遲爾浩蕩心空山日相待<lb/>
　　　月夜坐悠然軒有懷<lb/>
明月照我懷開忩共幽賞泠泠萬籟秋静夜發清響山<lb/>
川日脩阻之子獨云往長歌耿不寐相思發遐想<lb/>
<pb n="KR4h0117_WYG_260-4a"/>
　　　送陳同僉<lb/>
馬首出城東將軍膽氣雄旌旗明慘雪笳鼓動悲風早<lb/>
雪三邊恨寧誇百戰功相期春草色處處凱歌同<lb/>
　　　送張子方之江西掾史<lb/>
自脱京華服知君歎索居海隅清宦在天上故人疎掛<lb/>
壁空長劒探囊得素書更陪驄馬去西望復何如<lb/>
　　　遊枕煙寺<lb/>
石磴招提古松蘿暝不分排雲雙樹轉隔水一鐘聞林<lb/>
<pb n="KR4h0117_WYG_260-4b"/>
影疑殘雨山光倚夕曛醉來歸路逺秋思正紛紛<lb/>
　　　夜宿洪塘舟中次劉子中韻<lb/>
勝地標孤塔遙津集百船岸回孤嶼火風度隔村煙樹<lb/>
色迷芳渚漁歌起暮天客愁無處寫相對未成眠<lb/>
　　　山房秋夜寄魯客<lb/>
寂寞山居悄相思望轉迷江空寒鴈落樹盡暮雲低生<lb/>
事悲秋草交情憶剡溪西齋愁不寐風雨共凄凄<lb/>
　　　題畫小景<lb/>
<pb n="KR4h0117_WYG_260-5a"/>
萬籟秋聲近雙峰宿靄收江涵林影碎野接曙光浮蘿<lb/>
薜連書幌鶯花避釣舟由來揚子宅寂寞閉丹丘<lb/>
　　　龍湖夜泊<lb/>
小舟眠不得起坐待潮生露淺壺觴盡江澄巾屨清沿<lb/>
沙除鳥跡隔水逓鐘聲悄似金山夜相看月正明<lb/>
　　　晚眺次林公偉韻<lb/>
偶信東山屐尋幽到翠微白雲空野樹紅葉戀斜暉岸<lb/>
落潮初滿天寒鴈未歸風塵江海徧不上野人衣<lb/>
<pb n="KR4h0117_WYG_260-5b"/>
　　　懷雲卧軒上人<lb/>
江上一為别令人長憶君碧虚燈影送清籟梵聲聞月<lb/>
落林扉静潮迴島嶼分何時髙閣上對卧碧山雲<lb/>
　　　春日雨中即事<lb/>
京洛繁華事已違懷人竟日掩空扉望迷楚岫聞啼鴂<lb/>
思入秦川怨落暉野館蕭條芳草合寒江寂寞暮雲飛<lb/>
落花片片隨流水惆悵闗河淚滿衣<lb/>
　　　自决<lb/>
<pb n="KR4h0117_WYG_260-6a"/>
昔在潮陽我欲死宗嗣如絲我無子彼時我死作忠臣<lb/>
覆祀絶宗良可恥今年辟書親到門丁男屋下三人存<lb/>
寸刃在手顧不惜一死了却君親恩<lb/>
　　　題畫山水<lb/>
野菊蕭蕭一徑深茅齋低結小山隂楓林又逐秋風老<lb/>
惟有孤雲似客心<lb/>
　<lb/>
　<lb/>
<pb n="KR4h0117_WYG_260-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百六十<lb/>
</p>
<p>
</p>
  </div>
</body>
</text>
</TEI>
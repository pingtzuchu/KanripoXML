<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百六十八</head> <lb/>
    <p>
<pb n="KR4h0117_WYG_168-1a"/>
欽定四庫全書<lb/>
　石倉歴代詩選巻一百六十八<lb/>
　　　　　　　　　　　　明　曹學佺　編<lb/>
　宋詩四十五<lb/>
　　彭汝礪<lb/>
　　　瓦鼓<hi>自新建令仲文得之</hi>
客逰南昌歸歸我四瓦鼓渾完自甄冶質朴排罌甒觸<lb/>
之散遺聲徃徃中商羽聲来殆天得不用詢有瞽野心<lb/>
<pb n="KR4h0117_WYG_168-1b"/>
愛不徹取之置林宇竹梢奏清風似喜佳物伍岸巾策<lb/>
笻枝共爾蠲毒暑世浮見此拙坐覺幽興聚丹楹惜異<lb/>
時蕢桴想淳古君年比余少能亦珍此否<lb/>
　　　雪夜飲分題得雪字<lb/>
顛風夜號花木折平明堦前三尺雪誰家羗笛落早梅<lb/>
中夜南樓對明月苦寒厭厭祗夜飲朔風吹人毛髪縮<lb/>
公才奔放欲萬里應恨低回受羈紲一巢安稳身自在<lb/>
生涯却羡鳴鳩拙人生值遇行樂耳世事悠悠無可説<lb/>
<pb n="KR4h0117_WYG_168-2a"/>
偶有名酒須盡歡醉後嗚嗚呼耳熱君不見戍卒征南<lb/>
凱未旋戎衣雖厚冷如鐡<lb/>
　　　寄友人<lb/>
漢上近多雨江頭應好風想君當此際掛席隨孤鴻翔<lb/>
龍壓大浪畫鷁凌長空男子四方志生時射桑蓬爾来<lb/>
何遲遲吾憂秪忡忡安得百頃田稍隣五老峰早賦歸<lb/>
去来同為採芝翁<lb/>
　　　讀史<lb/>
<pb n="KR4h0117_WYG_168-2b"/>
婁敬脱輓輅獨建金城安韓信出羈旅遽上將軍壇謀<lb/>
出萬乗驚名飛百夫嘆丈夫松桂姿直氣虹霓蟠得時<lb/>
樹功業未謝婁與韓<lb/>
　　　次韻堯民同年<lb/>
飛雪鱠長鯨浮蛆撥新酒故人不我過絶壁頻回首北<lb/>
崗無斷絶參錯紛燕豆觸日事斬新愴懐治平舊龍飛<lb/>
第一牓四百如蘭友勁氣沮金石髙文爛星斗我衰也<lb/>
久矣彫落㡬無有未去真厚顔欲歸猶掣肘盤根發餘<lb/>
<pb n="KR4h0117_WYG_168-3a"/>
刃想見敏㨗手江河被郛郭雲霧生户牖顧瞻良集易<lb/>
嘆息幽期後吟到詩輙成吾窮久箝口<lb/>
　　　答同舎㳺凝池<lb/>
仙宫神靈之所宅樓閣倚天一千尺先生好㳺猶挾冊<lb/>
藜莧不慙吾鼎食凝祥池頭三月春腰金騎狨多貴人<lb/>
天邉五岳煙霞闇海上三山雨露新蛺蝶能飛燕能舞<lb/>
鳯凰在雲鴻在渚仙人驂鸞入雲霧寂寂不聞青鳥語<lb/>
洞天落晚日沈沈漁舟縹緲桃源深紅玊坐㸔花着子<lb/>
<pb n="KR4h0117_WYG_168-3b"/>
青雲行見葉成隂疾雷怒飛風雨急瘦馬不行歸斾濕<lb/>
投閒一日須一来嵗時變化猶呼吸<lb/>
　　　栽竹<lb/>
一生正能着㡬屐曠逹人稱阮遥集何可一日無此君<lb/>
風流我愛王參軍夏葛冬裘吾便足由来世間無可欲<lb/>
但栽翠竹滿東林我日對之歌且吟<lb/>
　　　送潁叔帥臨洮<lb/>
風如疾雷雹如芋積雪如坵壅道路蔣侯車馳挽不住<lb/>
<pb n="KR4h0117_WYG_168-4a"/>
見説西人復嘯聚目視隂山欲飛去蔣侯文如江海注<lb/>
一决萬里無盡處筆落在紙成雲霧氣吞雲夢八九數<lb/>
力轉邱山縳螭虎終日笑言公不怒三軍號令成樽爼<lb/>
羗戎膽落汗流泝邉人乃至歌五袴昔誇禁中得頗牧<lb/>
今見南陽稱召杜前席宣室疑巳暮勒功燕然無可慕<lb/>
歸来徧作人間雨杕杜吾當為君賦<lb/>
　　　彦衡約飲湖亭行不及赴<lb/>
主人欲留客其意良已厚行子念于役奔命惟恐後張<lb/>
<pb n="KR4h0117_WYG_168-4b"/>
帆半夜起<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若驚蓬走盈盈水中蓮鬰鬰堤上栁相别<lb/>
不相見已行更回首人生如朝露理固無可乆可為惟<lb/>
為徳萬一或不朽行也死後已庶猶無大咎君恩不勝<lb/>
報聊一報我友<lb/>
　　　行西城<lb/>
我將行西城曲指計日月汝来今㡬時已卜錢塘别吾<lb/>
衰况多病苒苒鬢已雪安能久去汝漫自投羈紲田園<lb/>
茍可飯聲利非吾屑與汝歸去来相㸔至耆耋蒼茫尚<lb/>
<pb n="KR4h0117_WYG_168-5a"/>
無涘空復愁如結<lb/>
　　　漢上謁劉執中<lb/>
塵土能汚人有如衣匪澣驅車出闉闍縦目盡江漢漁<lb/>
舟泛青雲瀟灑雁為伴蘆花如飛雪時逐風散漫可憐<lb/>
獨清人憔悴行澤畔<lb/>
　　　菊苖<lb/>
重陽黄菊花零落殆無有㣲陽動淵泉嫩葉出枯朽青<lb/>
青好顔色寂寂霜雪後物理如轉環人生豈能久<lb/>
<pb n="KR4h0117_WYG_168-5b"/>
　　　採葵<lb/>
古人採薇蕨我亦愛斯葵能隨朝陽傾不為秋露萎烹<lb/>
調戒中厨聊以燕母慈拔根取亷名未愧魯公儀<lb/>
　　　途中和君時<lb/>
聞君欲脂車輾轉寐不安憂心頑如石百計不可寛鳲<lb/>
鳩祗在桑歸雁乃雲端一瞻百嘆息强飲終無歡<lb/>
　　　寄君時四章章四句<lb/>
我脂我車陟彼髙岡母也吾懐匪居或忘我帆我舟汎<lb/>
<pb n="KR4h0117_WYG_168-6a"/>
彼大江母也吾憂食匪或皇我池有魚亦可以羮何必<lb/>
鮪及魴叔兮其歸哉我田有菽茍可以食何必稻與粱<lb/>
叔兮其歸哉<lb/>
　　　自吉泛舟入贛<lb/>
我行欲従車好風苦相招謂言困行役厭此道路遥駸<lb/>
駸四駱馬終日在岧嶤簿書更追隨精耗髪欲焦乃復<lb/>
汎柏舟錦幔蘭為橈是時春始和暖風秀陵苕彼栁已<lb/>
青青彼桃已夭夭王事敢不修我飲歌且謡彼不知之<lb/>
<pb n="KR4h0117_WYG_168-6b"/>
者謂我士也驕不知非所知我兹以逍遥<lb/>
　　　逰峴山<lb/>
去年冬少雪二月春始晴南逰峴首山東下石頭城揉<lb/>
藍染江水爛錦貼園英幽亭一杯酒不用千載名<lb/>
　　　冬日道中作<lb/>
夜卧衾裯单不敢嗟體寒晨餐蔬食㣲不敢嘆腹飢重<lb/>
念飢寒民亦有甚我身我心若嗟吁彼俗當何如<lb/>
　　　長蘆阻風<lb/>
<pb n="KR4h0117_WYG_168-7a"/>
縦目江南路繫船淮上村長蘆雲作陣髙栁石為根浪<lb/>
逐江風急湖連海水渾雪霜千雨散征鼓萬兵屯蒲藻<lb/>
魚逰處泥沙鳥篆㾗參差隣畫舫咫尺想空門貝葉有<lb/>
秘語韋編無近言漫瞻雙去翼空飾兩朱轓好在彌天<lb/>
釋何如炙輠髠濁清羅酒斚南北看風幡敬信無非事<lb/>
精㣲詎可論孤忠天未棄尚合辱垂恩<lb/>
　　　宿金鈎館<lb/>
絶域三千里窮村五七家雲深無去雁日暮有棲鴉霧<lb/>
<pb n="KR4h0117_WYG_168-7b"/>
擁雲垂野霜連月在沙夜長無復寐寂寞聽寒笳<lb/>
　　　恵州<lb/>
霧暗山千疊氷寒水一涯風髙天作雪日晩露迷沙居<lb/>
士身如夢行人驛是家青燈無意緒㸃㸃自成花<lb/>
　　　和章承議通判来章<lb/>
近水班荆坐緣山柱杖行雲煙窺勝槩風雨聽寒聲久<lb/>
累維摩病多慙衛玠清波瀾終未息衮衮共勞生<lb/>
　　　雲蓋寺詩<hi>并序</hi>
<pb n="KR4h0117_WYG_168-8a"/>
　　唐浄圎禪師初自石霜来得乳蘿洞喜之将宅焉初<lb/>
　　至蛇蚖塞路矯然怒視師師以法語告蛇引去既宿<lb/>
　　而斃師為焚之旦視無遺燼有三泉出焉左者黒右<lb/>
　　者清中者白師既築室從者如歸市逮今遂為名刹<lb/>
舊日蛇蚖穴今時薝蔔林寒泉三井舊髙閣五峰深翠<lb/>
竹娟娟老長松漠漠隂鳯凰池好在誰得老師心<lb/>
　　　道中<lb/>
湖天冬不雪山地晩多風岸草猶全綠村花或自紅差<lb/>
<pb n="KR4h0117_WYG_168-8b"/>
池嵗聿暮寂寞雨其濛南北隨蓬轉浮生寄寓中<lb/>
　　　内鄉招提寺<lb/>
滛雨宿蕭寺白雲思楚山病催顔色老淚裏鬂毛班流<lb/>
水終何事飛禽倦未還夢歸無别處鷲嶺鳯林闗<lb/>
　　　途中早起寄兄弟<lb/>
為惜庭闈别方驚道路難醉憐山月古病怯野風寒駐<lb/>
馬詢農耜臨溪問釣竿新詩如有得寫染寄歸翰<lb/>
　　　送巖夫庭佐歸寧<lb/>
<pb n="KR4h0117_WYG_168-9a"/>
春雨傷行色秋風問後期欲吟黄烏意更遺白華詩家<lb/>
塾求吾友親庭寄所思獨吟城壁晩始悟角聲悲<lb/>
　　　接伴太傳離新館其兄迓于途<lb/>
使者乗軺至將軍走馬迎侏離何所語踴躍不勝情寓<lb/>
目鴻雁澤傷心枤杜行天乎非有間我老獨無兄<lb/>
　　　夜泊睦州桐江<lb/>
一水連銀漢千山擁古城客乗清夜息舟倚碧溪横皓<lb/>
月危峰影清風細浪聲嘔啞殊俗語慘淡異鄉情<lb/>
<pb n="KR4h0117_WYG_168-9b"/>
　　　余十一月甲申以使来武岡坐茅茨之室逼閭<lb/>
　　　　閻之陋無故人徃来之樂懐羈旅不足之情<lb/>
　　　　于是有逰古山之寺在縣西十五里而山水<lb/>
　　　　俊拔深秀亦有可愛者因留置酒抵暮還驛<lb/>
　　　　而作是詩<lb/>
淡日沙村晚霜晴溪路遥蠻人瞻虎節田父看星軺使<lb/>
指勤咨問君恩費養調畏途諳跋渉遺策問蒭蕘臘近<lb/>
雲長暝春遲雪未消逺空低幕帟疊嶂露瓊瑶板屋誰<lb/>
<pb n="KR4h0117_WYG_168-10a"/>
家舎茅簷何處橋梅香浮逺水藤古上重霄細草眠黄<lb/>
犢巔崖落皂鵰兒童晴出牧婦女晚歸樵椎髻騎吹笛<lb/>
斑衣行踏謡封疆連五嶺習俗帶三苖狐鼠威溪老豺<lb/>
狼脱洞驕今當䝉潤澤乆已静氛妖歌舞隨鄉地耕桑<lb/>
託聖朝威儀欣用夏姓氏耻稱傜僧至不千里寺名非<lb/>
一朝小亭浮草莽髙閣出岧嶤泉細能沾潤峰危欲動<lb/>
揺㑹觀禪味足還見講花飄茶汎波無跡香深篆未消<lb/>
逺逰貪物象久客厭塵囂子羙詩千首淵明醉一瓢儻<lb/>
<pb n="KR4h0117_WYG_168-10b"/>
来淹白晝輕去恨連宵野色隨行李灘聲逐畫橈舄歸<lb/>
鳬漠漠旌旋雨蕭蕭淡月生昭曠青燈照寂寥嵗時惟<lb/>
箭激江海秪萍漂洪井連廬阜蒲山近斗杓且従周夢<lb/>
去莫作楚辭招<lb/>
　　　在合肥幕中有作<lb/>
幕府開雄盛朋逰望俊髦雙松鬬氷雪一鶚出蓬蒿春<lb/>
雨吟花蔕秋霜滿蟹螯山川留翰墨天地入風騷感慨<lb/>
驚多變㣲生病一號酒巵餘寂淡詩筆恵英豪憂思生<lb/>
<pb n="KR4h0117_WYG_168-11a"/>
心腑塵埃上鬂毛簿書今日困道路此身勞小雨開濡<lb/>
滯清飈散鬱陶小亭山可見従此欲登髙<lb/>
　　　送劉器之待制知真定府<lb/>
時平謀帥重侍従輟名卿龍種三千騎虬髯十萬名紅<lb/>
蓮王儉幕細栁亞夫營側道諸侯謁還鄉故老迎試詢<lb/>
三將宅應過五梁城漫樂潭園勝難忘魏闕情守株嗟<lb/>
我老杖鉞壯公行秪恐非朝夕君王召賈生<lb/>
　　　和春城北<lb/>
<pb n="KR4h0117_WYG_168-11b"/>
春光未恣看已復見春深水漲千溪綠松低一路隂簿<lb/>
書淹世態雞黍亂鄉心莫廢清和飲枝頭李可沈<lb/>
　　　和晩北園<lb/>
天氣非相逼東風巳自歸樂逰終少及世事故多違桃<lb/>
杏春如在溪山暑尚㣲早期筌楫泛頻縦角觴飛<lb/>
　　　和祖道國門外文淵子至東父餞席上贈别<lb/>
行李隨長道飄蓬笑賤官望雲瞻白日臨水看驚瀾鳥<lb/>
語如知節花開尚怯寒莫嫌春色淺留到後園看<lb/>
<pb n="KR4h0117_WYG_168-12a"/>
　　　陳師道教授示黄梅詩次韻呈正夫學士<lb/>
羙色絶殊衆暗香時着人齊州終自别不比嶺頭春可<lb/>
但深宜晩須知巧耐寒北人渾未試秪作棣棠看<lb/>
　　　大小沙陀二首<lb/>
南障古北口北控大沙陀土地稻粱少嵗時霜雪多古<lb/>
来長用武今日許通和豈乏驃姚將君王悟止戈<lb/>
大小沙陀深沒膝車不留蹤馬無跡曲折多途人易惑<lb/>
自上髙岡認南北大風吹沙成瓦礫頭面瘡痍手皴坼<lb/>
<pb n="KR4h0117_WYG_168-12b"/>
層氷峩峩霜雪白狼顧鳥行愁覆溺一日不能行一驛<lb/>
吾聞治生莫如嗇<lb/>
　　　和漢廣席上賦<lb/>
秀色霜滋重餘香露洽鮮鵠巢靈殻媚蟾窟夜珠圎丹<lb/>
橘非優貢蟠桃亦浪仙無嗟後林盾未至太清天<lb/>
　　　龍泉一首<lb/>
秋風入泉野吹散菊花芳萬里無人處千枝秪自香風<lb/>
流憶彭澤時節念重陽物意雖寥寂能忘酒一觴<lb/>
<pb n="KR4h0117_WYG_168-13a"/>
　　　和君時余未至君時言有羣鵲集<lb/>
舊重千金諾元為五日期水清氷破玉巖潤石凝脂命<lb/>
駕不嫌遽舎車空悔遲多慙無道力有徃鵲先知<lb/>
　　　和君時弟韻<lb/>
流火退縮金盛强郊原日夜生寒凉棃垂栗皴橙柚香<lb/>
田家笑語炊黄粱山水秀澈摇秋光重巖細菊斑斑黄<lb/>
萬象呈露無遯蔵時和嵗豐辰亦良脂車與子逰上方<lb/>
吐論縦横氣軒昻書帙羅列圗畫張睥睨孔孟窺虞唐<lb/>
<pb n="KR4h0117_WYG_168-13b"/>
偃息道奥緣禪牀苒苒定看移星霜<lb/>
　　　逰西山示同志<lb/>
我少及長従公逰我今老矣公白頭淵明彭澤不歸去<lb/>
太史周南方滯留愛山興與精神聚形骸自笑縻珪組<lb/>
欲騎馬去陟彼砠空羡鴻飛在于渚西山第一列洞天<lb/>
别有日月無嵗年洪崖巳成丹竈藥瑶池每賦白雲篇<lb/>
嘒嘒蟬噪竹枝露斑斑豹宿顛崖霧伯兮伯兮歸弗遽<lb/>
人間旱嵗須霖雨秋雨辛勤開菊花春風取次生蘭芽<lb/>
<pb n="KR4h0117_WYG_168-14a"/>
我雖調公不敢易龍駒㑹去超胡沙<lb/>
　　　使北有懐<lb/>
長年日戲老莱衣不忍此身終日違今日馬頭燕北去<lb/>
不堪頻望白雲飛白雲汝飛去何許悠悠㑹到江南路<lb/>
朔風吹淚灑大河直與波瀾競東注<lb/>
　　　皇帝郊祀禮畢詣景陵㳟謝次履中學士<lb/>
黎明駕出告熈成朝野人呼萬嵗聲日上天門春意近<lb/>
雪殘宫瓦曉寒生六龍寵䕶隨天仗三爵恩容醉御觥<lb/>
<pb n="KR4h0117_WYG_168-14b"/>
德似坵山毫未報白頭知愧不知榮<lb/>
　　　和瑛師<lb/>
江湖日夜着東流水上乾坤一㸃浮隔浦雲山隨客歩<lb/>
近村花竹慰人愁同舟自有林宗在結社還須恵逺逰<lb/>
酒興正酣歸更懶坐看凉月上滄洲<lb/>
　　　送宗文先軰<lb/>
夫子聲名二十年塵埃歎息欲華顛相如舊有凌雲賦<lb/>
靖節今無種秫田南國寂寥歸見雁北風悲壯屢聞蟬<lb/>
<pb n="KR4h0117_WYG_168-15a"/>
思量世事真如幻合置窮愁頓酒邉<lb/>
　　　萬安道中<lb/>
上下雞籠牛口灘灘頭濯濯雨聲寒氣蒸曉日雲無際<lb/>
波漾春風雪未乾落絮並花浮逺水飛鷗隨鷺落驚湍<lb/>
扁舟稳泛滄浪逺珍重嚴陵一釣竿<lb/>
　　　嘗約誼父同逰龍泉奔走失期故作是詩奉和<lb/>
　　　　元韻<lb/>
野寺幽幽隐翠嵐山川形勢盡東南吟隨野竹吾懐愜<lb/>
<pb n="KR4h0117_WYG_168-15b"/>
醉啜溪泉此意堪樂事難并真可惜登髙能賦亦曽諳<lb/>
逰従欲盡林間勝雨氣渾渾滿古潭<lb/>
　　　送望之郎中提舉舒州靈仙觀<lb/>
江干逺别㡬秋螢汴曲相逢眼更青余志自能同豹變<lb/>
弋人安得望鴻冥風流綠蟻千鐘酒香火黄庭一巻經<lb/>
祗恐諸公還薦鶚未容輕去老巖扄<lb/>
　　　山林<lb/>
鶴瘦松枯不自禁窮愁千緒欲相侵山林誰識謝公意<lb/>
<pb n="KR4h0117_WYG_168-16a"/>
風月獨髙梁甫吟行視水㾗嗟不息静看雲影愛無心<lb/>
懶隨塵土趨時態欲就絲桐丐古音<lb/>
　　　暮雨<lb/>
暮雨忽隨江上舟寒風髣髴轉清秋興隨煙月成千首<lb/>
醉忤鶯花長四愁不繫可憐波上葉忘機應喜海邉鷗<lb/>
一聲畫角吹魂夢散落淮天曉未收<lb/>
　　　和張侍讀總翠亭<lb/>
城隅東北起危亭卧棟飛簷控地形萬井不蔵平野綠<lb/>
<pb n="KR4h0117_WYG_168-16b"/>
一湖纔見逺山青春歸㑹圃低華幄雨歇寒蕪露翠屏<lb/>
日暮登臨望樓闕誤隨飛鳥下南溟<lb/>
　　　至雄州寄諸弟并呈諸友<lb/>
馬頭今日過中都到得雄州更有書道路莫嗔音問少<lb/>
天寒沙漢雁全疎<lb/>
　　　和國信子育元韻<lb/>
雪餘税馬立孱顔望盡南垂北際山一叚黄雲凝不散<lb/>
邉人説是瓦橋闗<lb/>
<pb n="KR4h0117_WYG_168-17a"/>
　　　二月己亥曉出城祀髙禖<lb/>
淡雲斜月曉昬昬風物遲廽認故園竹葉宻蔵林下寺<lb/>
桃花低映水邉村<lb/>
塵沙騎馬聽溪流淡薄春風却似秋坐憶洞庭波萬頃<lb/>
灘聲長在釣魚舟<lb/>
塵土冥冥二月風寥寥天外有歸鴻松隂想見芝山路<lb/>
隔浦溪花岸岸紅<lb/>
　　　景繁見和再用前韻馳寄<lb/>
<pb n="KR4h0117_WYG_168-17b"/>
魚飛鯨躍出波瀾獨立蓬莱縹緲間㑹有清詩寄蘆竹<lb/>
能無歸夢到溪山<lb/>
　　　和執中及謝檢法<lb/>
三年不見洛陽花今日襄陽看轉嘉奔走簿書長似夢<lb/>
不知春巳滿人家<lb/>
　　　北風<lb/>
北望南淮雲更遮别離方覺路為賒深林青杏還争熟<lb/>
淺水紅蓮亦自花<lb/>
<pb n="KR4h0117_WYG_168-18a"/>
　　　泊真州新河亭<lb/>
鬂毛垂雪欲毶毶道路風波老不堪繫纜短亭聊自慰<lb/>
青山數㸃見江南<lb/>
　　　蘆花<lb/>
風起蘆花散雪紛紛故着枯槎曉日曚曨照處十分認<lb/>
作梅花<lb/>
　　　沙栁<lb/>
沙陀秪見塵土栁色如逢故人憶着千條萬葉金明馳<lb/>
<pb n="KR4h0117_WYG_168-18b"/>
道青春<lb/>
　　　擬田園樂二首<lb/>
買田何須近郭作屋却要依山青松共我終始白鳥隨<lb/>
人徃還<lb/>
山色依雲闇淡溪聲漱玉玲瓏孤笛醉吹明月扁舟卧<lb/>
釣秋風<lb/>
　<lb/>
　石倉歴代詩選巻一百六十八<lb/>
</p>
<p>
</p>
  </div>
</body>
</text>
</TEI>
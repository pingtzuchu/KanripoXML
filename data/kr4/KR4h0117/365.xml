<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十五</head> <lb/>
    <p>
<pb n="KR4h0117_WYG_365-1a"/>
欽定四庫全書<lb/>
　石倉歴代詩選巻三百六十五<lb/>
　　　　　　　　　　　　明　曹學佺　編<lb/>
　明詩初集八十五<lb/>
　　張無為<hi>龍虎山人天師四十三代孫</hi>
　　　次韻蘇素菴先生雜詩<lb/>
微月生東海明河澹疎星露華集灌木衰草隂蛩鳴虚<lb/>
襟坐長夜撫慨攄餘情萬有等埃腐云胡勞死生悲懽<lb/>
<pb n="KR4h0117_WYG_365-1b"/>
偶大夢歳月徒斯征感此奚足歎百年同醉醒<lb/>
　　　次韻蘇素菴先生詠古<lb/>
先主志復漢屈身知下士卓哉卧龍君功烈昭文史圖<lb/>
略過孫曹桑田足資已凛凛出師言忠貞見生死<lb/>
　　　過錢塘<lb/>
越上曽遊地年深感寂寥山光隨浦盡海色共天遥古<lb/>
刹藏秋樹寒江送暮潮故人渾不見愁緒酒難消<lb/>
　　　山莊留别滕用衡王汝玉<lb/>
<pb n="KR4h0117_WYG_365-2a"/>
憶昨京華歎轉蓬山莊相訪水雲通杯前秋葉鳬鷖渚<lb/>
橋外霜梧鸛鶴風城郭凋零無謝朓詩書博雅有王充<lb/>
萍蹤况復分南北湖上離情滿目中<lb/>
　　　題徂徠秀色松<lb/>
虎頭白首乆云别愛此百尺真蒼虬煙濤洶湧度靈籟<lb/>
月影微茫吹素秋廟堂豈乏梁棟用丘壑只應氷雪留<lb/>
空山使我増太息畢宏韋偃今誰流<lb/>
　　　春曉<lb/>
<pb n="KR4h0117_WYG_365-2b"/>
弱柳揺煙落絮輕緑隂初長小池平杜鵑啼處催春急<lb/>
不是東風太薄情<lb/>
　　周思得<hi>字養真錢塘人歴事五朝夀算極多</hi>
　　　黙齋<lb/>
化機無停運四序迭推遷萬彚遂生育彼蒼乃黙然嗟<lb/>
君禀至性頴悟探幽𤣥遺榮猶脱屣九還得真傳一室<lb/>
人罕至雙砌緑苔縁虚庭松子落簾隙蛛絲懸幽蘭媚<lb/>
深谷明珠潛九淵更當究𤣥微拂袖凌紫煙<lb/>
<pb n="KR4h0117_WYG_365-3a"/>
　　　叱虎<lb/>
西塞山前日將暮剪尾咆哮正當路腥風一陣心膽怖<lb/>
眼中寧有狐與兎雙瞳照人驚電飛磨牙吮齒生寒威<lb/>
當年褒鄂氣如爾爾獨啖人何所為<lb/>
　　　夢遊仙洞<lb/>
石磴盤雲曲曲迴洞門髙下碧桃開琪花瑶草連溪澗<lb/>
不見仙人跨鶴來<lb/>
　　　其二<lb/>
<pb n="KR4h0117_WYG_365-3b"/>
雲樹蒼茫月正明座中還遇董雙成玉簫吹罷桃花落<lb/>
猶記霓裳譜曲聲<lb/>
　　　其三<lb/>
仙人醉卧碧嵓秋白日倒掛嵓西頭猛虎一聲驚不醒<lb/>
西風吹夢落瀛洲<lb/>
　　張全一<hi>號三丰寳雞人</hi>
　　　楊州瓊花<lb/>
瓊枝玉樹識仙家未信人間有此花清致不沾凡雨露<lb/>
<pb n="KR4h0117_WYG_365-4a"/>
髙標猶帶古煙霞厯年既乆何曽老舉世無雙莫漫誇<lb/>
便欲載回天上去還從博望借靈槎<lb/>
　　胡濙<lb/>
　　　訪張三丰至祥符寺見留題<lb/>
交情乆已念離羣獨向山中禮白雲龍送雨來留客住<lb/>
鹿銜花至與僧分疎星出竹昏時見流水鳴渠静後聞<lb/>
却意故人知此隠題詩誰似鮑參軍<lb/>
　　鄧羽<hi>南海人武當道士前青陽縣令</hi>
<pb n="KR4h0117_WYG_365-4b"/>
　　　暢情<lb/>
花無長在樹人無長在世有花須當賞有酒須當醉秋<lb/>
霜上鬢來春風吹不去<lb/>
　　　寫懐<lb/>
道人不作槐根夢一片虚頑太古心無雪可催蒼檜老<lb/>
有家原住白雲深山頭月落虎長嘯海面風生龍自吟<lb/>
世上何人窺此意野花啼鳥是知音<lb/>
　　章志宗<hi>字清源號逍遥習五雷法</hi>
<pb n="KR4h0117_WYG_365-5a"/>
　　　山居<lb/>
人市事何雜山居日倍長柴門無過客花草自生香<lb/>
　　　詠杖頭童子<lb/>
出入不離手行蔵頼爾扶莫辭行路逺應念老人孤下<lb/>
水測深淺探朋窺有無待㸔仙詔下攜汝上清都<lb/>
　　　夀蔵<lb/>
尋得佳山水窮年得所依鑿苔開塜塔種樹作簾幃莫<lb/>
訝滕公喜休教莊老譏他年仙化去還有鶴飛歸<lb/>
<pb n="KR4h0117_WYG_365-5b"/>
　　　林泉<lb/>
一炷清香一巻經琳琅振響徹雲扄仙人跨鶴凌風下<lb/>
玉笛雙吹入紫庭<lb/>
　　　山中秋日<lb/>
山中秋日冷蕭蕭一谷寒雲伴寂寥黄菊傲霜花半老<lb/>
緑荷翻雨葉將彫煙霞遁迹規模小鉛汞還丹嵗月遥<lb/>
試向西皇問消息青天端不負窮樵<lb/>
　　　應世<lb/>
<pb n="KR4h0117_WYG_365-6a"/>
新營茅屋兩三間不着丹青也好㸔翠竹黄花閒裏翫<lb/>
髙山流水静中彈幾回大醉非干酒一任閒眠總是丹<lb/>
萬慮不侵心自樂數聲啼鳥韻林端<lb/>
　　　夜坐<lb/>
牕間獨坐意翛翛一盞寒燈伴寂寥風是故人能自至<lb/>
月為佳客不須邀金甌泛酒飄春霧石鼎烹茶響夜潮<lb/>
千巻蘂珠閒誦罷紛紛鸞鶴下青霄<lb/>
　　　林泉髙興<lb/>
<pb n="KR4h0117_WYG_365-6b"/>
山中無事日如年物外家風别一天嘉樹飄香來石几<lb/>
竒花弄影拂香筵呼童汲水烹新茗與客吟詩改舊聨<lb/>
滿目縱横皆自得㸔雲閒對落花眠<lb/>
　　　至人<lb/>
至人尚髙㓗不為名利關開廬卧白雲把酒對南山南<lb/>
山青崒嵂流水聲潺湲泠然清我心我心今正閒但得<lb/>
心中好何妨頭上斑<lb/>
　　　不言錢<lb/>
<pb n="KR4h0117_WYG_365-7a"/>
阮籍性嗜酒嵇康不言錢二公生頗異誰云賢不賢我<lb/>
無嗣宗才亦無夷甫權懶向陌中走秪愛山中眠釀泉<lb/>
成美酒作詩成長篇求道心是道脩仙身是仙不蘄皇<lb/>
命召須待玉音宣何時出世間騎鶴上青天<lb/>
　　　春晝<lb/>
刺桐花開春晝長粉蝶雙飛過短墻萬彚喧囂誰張主<lb/>
布谷催耕春正忙黄鸝啼散暮天碧白鳥㸃破春山蒼<lb/>
三春可景好人意安得長䋲繫太陽大哉化工陶萬物<lb/>
<pb n="KR4h0117_WYG_365-7b"/>
蠢動臭腐皆生光人生有如石中火隨生隨滅何遑遑<lb/>
細推物理探元化日向東風吹幾場<lb/>
　　　四皓奕棊圖<lb/>
何事山中閒奕棊顔如丹渥鬢如絲不將白眼㸔浮世<lb/>
且向山中歌紫芝歌紫芝心蕩蕩嬴秦殘忍知不知若<lb/>
無張子房安肯出彤墀羽翼太子難動移雖有繒繳將<lb/>
安施扶弱安劉今幾時畫中見之恍在斯問之不答亦<lb/>
不顧妙算還他一着竒<lb/>
<pb n="KR4h0117_WYG_365-8a"/>
　　　示邀飲者<lb/>
一日清閒一日仙本圖將息養殘年鄙夫不觧神仙意<lb/>
往往催人上酒筵<lb/>
　　　落花<lb/>
庭前俄見衆花開陣陣飄香入座來何事東風太無藉<lb/>
紛紛吹落滿蒼苔<lb/>
　　盧大雅<hi>亦龍虎山人</hi>
　　　題錢塘勝覽圖<lb/>
<pb n="KR4h0117_WYG_365-8b"/>
南渡衣冠委草萊危亭髙處海門開雲霞都邑雄中國<lb/>
月露軒牕逼上台春夢已隨流水去寒潮空領夕陽來<lb/>
小樓題畫因惆悵豈獨昆明有刼灰<lb/>
　　　舟中寄張外史<lb/>
棹郎催踏春溪舫阻我辭君散木亭江水未應春去漲<lb/>
郷山偏向别時青煙波釣艇新衝雨河漢仙槎舊犯星<lb/>
輸與仙都吉居士一簾山雨聴鵞經<lb/>
　　　頂山<lb/>
<pb n="KR4h0117_WYG_365-9a"/>
路轉青楓逕泉通古石橋規模靈隠小景像上方遥書<lb/>
壁藤牽袂尋源草没鏕毎懐登覽日東海暮生潮<lb/>
　　　子游舊宅<lb/>
列國雄吞際人材北學難凄凉吴邑里惆悵魯衣冠舊<lb/>
宅歸蓬顆新祠倚杏壇一橋通夾巷蔽井樹隂寒<lb/>
　　　追哭張伯雨外史<lb/>
身似浮雲年在吴玉鈎橋外是西湖花前微雨白鵞帖<lb/>
樓上好風金鴨爐李泌只宜留北闕劉郎那得老𤣥都<lb/>
<pb n="KR4h0117_WYG_365-9b"/>
人情翻似東流水洗出青天一鳥孤<lb/>
　　　姑蘇懐古<lb/>
胥目懸門烏喙過至今哀怨入吴歌山河不為興亡改<lb/>
城社其如感慨何廢苑春深芳草滿荒臺秋盡夕陽多<lb/>
醉來一覺扁舟夢也勝豪華逐逝波<lb/>
　　　挽鐵崖先生<lb/>
玉笙聲㫁泣龍君撼樹蚍蜉謾作羣一代春秋尊正統<lb/>
兩朝冠冕在斯文他年有約尋圓澤後世何人識子雲<lb/>
<pb n="KR4h0117_WYG_365-10a"/>
舊業門生今幾在下車空拜馬陵墳<lb/>
　　　答王叔潤<lb/>
天禄然藜嬾校經扁舟隨處入鷗汀西風舉扇無王導<lb/>
東海移家有管寧溪雨初晴雲更白湖霜未落草猶青<lb/>
客樓寂寞江天外幾度遥瞻處士星<lb/>
　<lb/>
　<lb/>
　<lb/>
<pb n="KR4h0117_WYG_365-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻三百六十五<lb/>
</p>
<p>
</p>
  </div>
</body>
</text>
</TEI>
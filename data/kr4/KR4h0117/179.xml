<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷一百七十九上</head> <lb/>
    <p>
<pb n="KR4h0117_WYG_179-1a"/>
欽定四庫全書<lb/>
　石倉歴代詩選卷一百七十九上<lb/>
　　　　　　　　　　　　明　曹學佺　編<lb/>
　宋詩五十六上<lb/>
　　呂祖謙<lb/>
　　　送宋子華通判長沙<hi>代叔祖知錄作</hi>
騷人故悲秋九辨播三楚宋公舊題壁文彩照潭府千<lb/>
載得君侯遙遙接華緒還當初秋天又進湖湘艣當家<lb/>
<pb n="KR4h0117_WYG_179-1b"/>
多勝事此役可兼取江山日日新似若相勞苦木脱獻<lb/>
羣峯雲生失前浦况持别乗權光華動徒旅元戎下分<lb/>
庭百吏羣趨廡後車載仁風習習被南土預知潢池盗<lb/>
無復驚枹鼓政當勸賣劒不必禁挾弩入獻有訏謨論<lb/>
賞駢圭組臨分一杯酒不為離愁舉<lb/>
　　　送丘宗卿博士出守嘉禾<lb/>
檇李國西門道里去天咫訟庭人摩肩客館舟銜尾凉<lb/>
燠變須㬰風俗怵駭視心平理自見周道本如砥堂下<lb/>
<pb n="KR4h0117_WYG_179-2a"/>
萬休戚堂上一笑嚬是心茍不存對面越與秦豚魚尚<lb/>
可孚况此能言民君看津頭柳葉葉皆相親奮髯疾抵<lb/>
几解衣徐探雛古來多快士氣吞兩輪朱簿書高沒人<lb/>
迎筆風摧枯自許豈不豪歲晏終何如<lb/>
　　　城樓<lb/>
城峻先迎月簾疎不隔風棋聲傳下界雁影沒長空島<lb/>
嶼秋光裏樓臺海氣中登臨故待晩雨外夕陽紅<lb/>
　　　野步<lb/>
<pb n="KR4h0117_WYG_179-2b"/>
石梁俯清流苔髪明可數茆簷春晝長寂寂亭陰午鳥<lb/>
啼花徑深風絮浩無主幽人不可覿棋聲時出戸<lb/>
　　　鞏采若府推母錢夫人挽章<lb/>
内助功推冠名成父子間中原遺俗盡舊族素風還石<lb/>
窌天開邑宮門日綴班光華竟何許夕照在西山<lb/>
　　　王龜齡詹事挽章<lb/>
諸老收聲盡佳城又到公蒼天那可問吾道竟成窮旌<lb/>
卷莆田雨簫橫霅浦風今年襟上淚三哭萬夫雄<lb/>
<pb n="KR4h0117_WYG_179-3a"/>
　　　魏元履國録挽章<lb/>
麻衣見天子拜䟽不知休落落山林氣拳拳畎畆憂極<lb/>
知千載遇政用一身酬繞舍閩溪水朝宗日夜流<lb/>
　　　題歸菴<lb/>
雲壁開蒼峽風林卷翠濤諸松皆老大一嶂獨孤高發<lb/>
典雖公等尋幽許我曹秋光端可賦不是楚人騷<lb/>
　　　王通直挽章<lb/>
近來南國冡半是北人墳異縣誰憐我同鄉又失君深<lb/>
<pb n="KR4h0117_WYG_179-3b"/>
居傳雅尚堅坐挹清芬日落長安第三槐拂暮雲<lb/>
　　　與同館遊張氏園分韻得日字<lb/>
出日厭囂塵入門倦佔俾駕言城北園滯思頓消釋方<lb/>
池環脩篁廣陌衛行栗先雪梅已苞後霜草猶茁上躋<lb/>
極高明旁穿復深密主人真喜事秀句屢盈帙招呼文<lb/>
字飲及此三餘日山林與鐘鼎零茂本非匹斯遊豈偶<lb/>
然書板記甲乙<lb/>
　　　寄章冠之<lb/>
<pb n="KR4h0117_WYG_179-4a"/>
章侯平生一詩囊酬風酢月徧四方浩歌姑熟酒淋浪<lb/>
醉呼太白同舉觴遂登浮玉臨渺茫江濤挾筆益怒張<lb/>
沙頭倚檣樂未央興闌忽上秋浦航門前槐花日夜黃<lb/>
閉門琢詩聲繞梁白袍紛紛渠自忙飄然邂逅非所望<lb/>
自言久厭世鎖韁合眼已夢廬山蒼君才甚碩氣方剛<lb/>
身雖欲隠文則彰江湖故人半朝行左推右挽摩天翔<lb/>
而我戢翼甘摧藏不能與俗相迎將徑當行前掃山房<lb/>
俟君功成還故鄉却駕柴車迎路傍<lb/>
<pb n="KR4h0117_WYG_179-4b"/>
　　　送栁嚴州解官趨朝<lb/>
一葉初秋已趣裝璽書頻下駐歸艎少留北闕三年最<lb/>
多借西州半歲強身外寵榮元自薄眼前凋瘵故難忘<lb/>
書囊知有朝天草豈是中和樂職章<lb/>
　　　蘇仁仲計議挽章<lb/>
幽棲略具便休官帝遣蒲輪喚不還大似文元居道院<lb/>
又如白傅過香山夢囘帷幄青冥上醉墮風波浩蕩間<lb/>
向使胸中有榮辱那能八十鬂毛斑<lb/>
<pb n="KR4h0117_WYG_179-5a"/>
　　　其二<lb/>
登門疇昔奉從容婺越之間一水通今日江東無賀老<lb/>
去年牀下拜龐公舊來論議多遺落新出傳聞或異同<lb/>
已矣從誰判真贋汗青連屋未施功<lb/>
　　　向運使挽章<lb/>
㦸衣翻户映庭槐使節州符未展才文獻定知丞相似<lb/>
淵源還自洛陽來異端惑世深于蠱古學違時冷若灰<lb/>
從此湖人識䘮禮凛然治命手親裁<lb/>
<pb n="KR4h0117_WYG_179-5b"/>
　　　何茂恭母王夫人挽章<lb/>
南朝人物盛諸何壽母皤然樂事多堂下無憂萱㺯色<lb/>
天邊有信桂交柯黃金籯滿經方重白玉樓成恨未磨<lb/>
空誦安仁舊時賦版輿零落故山阿<lb/>
　　　次韻葉丞相陳尚書遊南園<lb/>
樂事良辰古所難三分春色一分寛潤花雨過紅裙濕<lb/>
倚竹風斜翠袖寒自有南堂誰舉白可無東絹為施丹<lb/>
兩翁醉墨曾題品便作平泉草木看<lb/>
<pb n="KR4h0117_WYG_179-6a"/>
　　　送喻叔竒通判㑹稽<lb/>
鳴騶前日餞出使椎鼓今日送作州㑹稽别駕官尚薄<lb/>
道傍羡者何其稠版輿有親餘九十東南之美供甘柔<lb/>
先春鑄牙入午啜破臘箭茁充晨羞况復詩壇執牛耳<lb/>
所至風月相獻酬千巖萬壑徧題品㑹有采者人名遒<lb/>
　　　賀車駕幸秘書省二首<lb/>
麟臺高柳識雕輿共記中興幸省初黃道再傳天子蹕<lb/>
青編重入史臣書需雲下際君恩盛晨露高張樂節舒<lb/>
<pb n="KR4h0117_WYG_179-6b"/>
若寫鴻猷參大雅定非周鼓頌田漁<lb/>
　　　其二<lb/>
紫清丹極與天隣闔闢乾坤繫笑嚬獨為斯文囘一顧<lb/>
坐令吾道重千鈞先王舊物參差見列聖明謨次第陳<lb/>
墨客區區感榮遇豈知深意在彛倫<lb/>
　　　西興道中<lb/>
鳬鶩迎船似有情隨波故起綠粼粼野花照水開無主<lb/>
誰信春歸已兩旬<lb/>
<pb n="KR4h0117_WYG_179-7a"/>
　　　春日三首<lb/>
短短菰蒲綠未齊汀洲水暖雁行低柳陰小艇無人管<lb/>
自送流花下别溪<lb/>
一川曉色鷺分去兩㟁煙光鶯喚來徑欲卜居從釣叟<lb/>
垂楊缺處竹門開<lb/>
簷鐸無聲鳥語稀徑深鐘梵出花遲日長徧遶溪南寺<lb/>
未信東風屬酒旗<lb/>
　　　晩春<lb/>
<pb n="KR4h0117_WYG_179-7b"/>
風絮流花一任渠北窗高卧綠陰初閉門春色閒中老<lb/>
為謝平生董仲舒<lb/>
　　　遊絲<lb/>
遊絲浩蕩醉春光倚頼微風故故長幾度鶯聲留欲住<lb/>
又隨飛絮過東牆<lb/>
　　　祭酒芮公既沒四年門人吕某始以詩哭之<lb/>
少年把筆追班揚咳唾珠璣落四方歲晩寒窗渾忘却<lb/>
瓦爐香細雨聲長<lb/>
<pb n="KR4h0117_WYG_179-8a"/>
　　　其二<lb/>
聞人有善已伸睂倒廩傾囷更不疑菶菶萋萋竟何許<lb/>
巻阿空老鳳皇枝<lb/>
　　　其三<lb/>
先生墓木已成圍弟子摧頹晝掩扉大雪繁霜心境寂<lb/>
有時清夢尚摳衣<lb/>
　　　送朱叔賜赴閩中幕府二首<lb/>
止戈堂上履聲閒飛葢相追杳靄間君到定知難入眼<lb/>
<pb n="KR4h0117_WYG_179-8b"/>
倚天灊霍是家山<lb/>
路逢十客九青衿半是同窗舊弟兄最憶市橋燈火静<lb/>
巷南巷北讀書聲<lb/>
　　　題劉氏緑映亭二首<lb/>
凉葉飜飜不受塵芒鞋藤杖及清晨開窗小放前溪入<lb/>
澄綠光中獨㟁巾<lb/>
鷺浴魚跳在鏡屏搖青浮碧太鮮明牆東種得陰成幄<lb/>
隔葉看來却有情<lb/>
<pb n="KR4h0117_WYG_179-9a"/>
　　　夜宿浦城魚梁徐刪定子出示林謙之挽其父<lb/>
　　　　二詩時謙之方按刑廣東有懐次韻<lb/>
五年不説空山雨今夜魚梁著釣船為問故人今徤否<lb/>
桄榔葉暗瘴江邊<lb/>
　　　何叔京挽章<lb/>
傾葢黃亭夜翛然澗壑姿倚天惟直榦到地絶傍枝亹<lb/>
亹今何許悠悠只自知寒碑卧風雨千載有深期<lb/>
　附楊廷秀<lb/>
<pb n="KR4h0117_WYG_179-9b"/>
　　　和仲良春晚即事<lb/>
貧難䀻歡伯病敢跨連錢夢豈花邊到春俄雨裏遷一<lb/>
犂關五秉百箔候三眠只有書生拙窮年墾紙田<lb/>
　　　蠟梅<lb/>
栗玉圓雕蕾金鈿細着行來從真蠟國自號小黃香夕<lb/>
吹撩寒馥晨曦透暖光南枝本同姓喚我作他楊<lb/>
　　　雪<lb/>
夜映非真曉山明不覺遙儘寒無禁爽且落未須銷夢<lb/>
<pb n="KR4h0117_WYG_179-10a"/>
怯心仍愛顏衰酒易消毛錐自堪戰底事乞人饒<lb/>
　　　又<lb/>
細聽無仍有貪看立又行落時晨轉暗積處夜還明幸<lb/>
自漫山好何能到夏清似知吾黨意未遣日華晴<lb/>
　　　中秋前一夕翫月<lb/>
月擬來宵好吾先此夕遭纔升半璧許己復一輪高遷<lb/>
坐還相就羣飛影莫逃望秋惟有此徹夜敢辭勞<lb/>
　　　過揚子江<lb/>
<pb n="KR4h0117_WYG_179-10b"/>
秖有清霜凍太空更無吹面荻花風天開雲霧東南碧<lb/>
日射波濤上下紅千古英雄鴻去外六朝形勝雪晴中<lb/>
携瓶自汲江心水要試煎茶第一功<lb/>
　　　梅花下小飲<lb/>
今年春在臘前囘恠底空山見早梅數㸃有情撩面過<lb/>
一花無頼背人開為携竹葉澆瓊樹旋折氷葩浸玉杯<lb/>
近節雨晴誰料得明朝無興也重來<lb/>
　　　克信弟坐上賦梅花<lb/>
<pb n="KR4h0117_WYG_179-11a"/>
月波成露露成霜借與南枝作淡粧寒入玉衣燈下薄<lb/>
春撩雪骨酒邊香却于老樹半枯處忽見一梢如許長<lb/>
道是疎花不解語伴人醒醉替人狂<lb/>
　　　送丘宗卿帥蜀<lb/>
人似隆中漢卧龍韻如江左晉諸公四川全國牙旗底<lb/>
萬里長江羽扇中玉壘頓清開宿霧雪山増重起秋風<lb/>
近來廊廟多西帥出相誰言只在東<lb/>
　　　普明寺見梅<lb/>
<pb n="KR4h0117_WYG_179-11b"/>
城中忙失探梅期初見僧窗一兩枝猶喜相看那恨晩<lb/>
故應更好半開時今冬不雪何關事作伴孤芳却欠伊<lb/>
月落空山正幽獨慰存無酒且新詩<lb/>
　　　又送張桂州<lb/>
抛官九載卧柴荆有底生涯了此生白鷺鸕鷀䨇屬玉<lb/>
青鞋布襪一笭箵贛江府主憐逋客樽酒綈袍篤舊情<lb/>
天上故人今又去碧雲西望暮山横<lb/>
　　　深閨<lb/>
<pb n="KR4h0117_WYG_179-12a"/>
深閨寂寞幾經春自學琵琶曲調新雪滿寥天悲入塞<lb/>
聲傳漢月遠隨人芳心有怨聲聲促纎指關情字字真<lb/>
莫向潯陽江上聽空教司馬淚沾巾<lb/>
　　　閨怨<lb/>
零落廻文織錦梭綺窗殘燭暗銀河陰迷小院秋雲重<lb/>
響碎空堦夜雨多芳夢已離雕玉被餘香猶在織金羅<lb/>
白頭吟罷増惆悵幾度相思鬂欲皤<lb/>
　　　題釣臺<lb/>
<pb n="KR4h0117_WYG_179-12b"/>
蟬冠未必似羊裘出處當時已熟籌但得諸公依日月<lb/>
寧妨老子卧林丘賢豪陳迹千年在香火空山萬木秋<lb/>
自笑黃塵吹鬂客競來祠下繫孤舟<lb/>
　　　上龜山寺<lb/>
菜花開處認遺基荒屋殘僧未忍離寺燼丙丁應有數<lb/>
㟁分南北最堪悲金鈴塔上如相語鐵佛風前亦歛睂<lb/>
野匠不知行客意競磨濃墨打頑碑<lb/>
　　　明發南屏<lb/>
<pb n="KR4h0117_WYG_179-13a"/>
新晴在在野花香過雨迢迢沙路長兩度立朝今結局<lb/>
一生行客老還鄉猶嫌數騎駝書劄剰喜千山入肺腸<lb/>
到得江頭船上望休將白髮照滄浪<lb/>
　　　夜坐<lb/>
所至留連不計程兩年堅卧厭南征荒城日短深山静<lb/>
野寺人稀鸛雀鳴藥裹向人閒自好文書到眼病猶明<lb/>
較量定力差精進夜夜蒲團坐五更<lb/>
　　　贈胡衡仲<lb/>
<pb n="KR4h0117_WYG_179-13b"/>
風騷堂上徑雄趨不作俳辭笑矣乎紙落煙雲春醉旭<lb/>
氣含蔬笋薄僧殊夜來霜月千家滿雨後風埃半㸃無<lb/>
安得與君幽討去一觴清詠惱西湖<lb/>
　　　傷春<lb/>
凖擬今春樂事濃依然枉却一東風年年不帶看花眼<lb/>
不是愁中即病中<lb/>
　　　松聲<lb/>
松本無聲風亦無適然相值兩相呼非金非石非關竹<lb/>
<pb n="KR4h0117_WYG_179-14a"/>
萬頃銀濤啓五湖<lb/>
　　　雨<lb/>
一畨暑雨一畨凉真是令人愛日長隔水風來知有意<lb/>
剛吹十里藕花香<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_179-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百七十九上<lb/>
<pb n="KR4h0117_WYG_179-15a"/>
欽定四庫全書<lb/>
　石倉歴代詩選卷一百七十九下<lb/>
　　　　　　　　　　　　明　曹學佺　編<lb/>
　宋詩五十六下<lb/>
　　呂本中<lb/>
　　　寄臨川學者四首<lb/>
我思臨川居欲徃意未歉每懷二三子歲月多荏苒後<lb/>
生慎所習譬若絲在染未須極軒昂且欲知收歛舉動<lb/>
<pb n="KR4h0117_WYG_179-15b"/>
思古人此志疇不遠以視庸俗輩江海較深淺<lb/>
世人爭錙銖未語色己變居然面頸赤自處亦猥賤寧<lb/>
知烈士胷自有堅志願一介不妄取萬鍾非所羡古人<lb/>
有伯夷名冠太史傳<lb/>
見人輙有求所以百慮非但能守簟瓢何事不可為愚<lb/>
夫飽欲死壯士固常飢出門萬里途其亦慎所之<lb/>
莫惜一日勤而忘終身憂農夫力耕作念必望有秋目<lb/>
前戒鹵莽久後當倍收少年不努力長大復何求<lb/>
<pb n="KR4h0117_WYG_179-16a"/>
　　　出門見明月<lb/>
出門見明月入門思故人故人如此月一見一囘新明<lb/>
月相見多故人相見少問爾何因縁長似此月好故人<lb/>
在何處南北東西路明月在咫尺夜夜庭前樹<lb/>
　　　雨後江上有懐<lb/>
落日滿寒雨長江收夕霏定知聊復别敢望不相違野<lb/>
鳥晴相喚殘雲晩自飛殷勤兩山口好為放晴暉<lb/>
　　　海陵書懐<lb/>
<pb n="KR4h0117_WYG_179-16b"/>
萬事不如意自然生白鬚極知少餘韻何敢厭窮途土<lb/>
俗尊魚婢生涯欠木奴東行見李白誰為致區區<lb/>
　　　宜章元日<lb/>
東風初解凍桃李已經春避地逢雞日傷時感雁臣城<lb/>
南馳敵騎江外踐飛塵顦顇成無用虛煩淚濕巾<lb/>
　　　雪盡<lb/>
雪盡寒仍在園荒春欲歸晴空落鴈少古木聚鴉稀肺<lb/>
病猶宜酒嚢空合典衣碧雲愁不見千里故山薇<lb/>
<pb n="KR4h0117_WYG_179-17a"/>
　　　送常子正赴召<lb/>
屬者居閒久今來促召頻但能消黨論便足掃邊塵衆<lb/>
水因歸海殊塗必問津如何令强敵敢謂漢無人<lb/>
　　　其二<lb/>
疾病老逾劇交親窮轉疎惟公不變舊怪我未安居日<lb/>
月干戈裏江山瘴癘餘因行見李白寂莫問何如<lb/>
　　　還韓城<lb/>
乍喜全家脱虛疑匹馬奔乾坤德盛大盗賊爾猶存稻<lb/>
<pb n="KR4h0117_WYG_179-17b"/>
瓏秋仍旱溪流晩自渾素冠兼白髮愁絶更誰論<lb/>
　　　丁未二月上旬日<lb/>
厄運雖云極羣公莫自疑民心空有望天道本無知野<lb/>
帳留華屋青城挿皂旗燕雲舊耆老寧識漢官儀<lb/>
　　　兵亂後雜詩三首<lb/>
晩逢戎馬際處處聚兵時後死翻為累偷生未有期積<lb/>
憂全少寐經劫抱長飢欲逐英雄後同盟起義師<lb/>
海上盟猶在長驅出不虞是誰遺此患故使亂中都官<lb/>
<pb n="KR4h0117_WYG_179-18a"/>
府室如罄人家錐也無有司少恩惠何忍復追呼<lb/>
蝸舍嗟蕪沒孤城亂定初籬根留敝屨屋角得殘書雲路<lb/>
慚高鳥淵潛羡巨魚客來闕佳致親為摘山蔬<lb/>
　　　海陵雜興<lb/>
紛紛五代亂離偏一旦雲開復見天草木百年新雨露<lb/>
車書萬里舊山川尋常巷陌猶簮紱取次園林亦管絃<lb/>
人老太平春未老鶯花無恙日高眠<lb/>
　　　秋後竹夫人<lb/>
<pb n="KR4h0117_WYG_179-18b"/>
與君宿昔尚同牀正坐西風一夜凉便學短檠牆角棄<lb/>
不如團扇箧中藏人情易變仍如此世事多虞秖自傷<lb/>
却笑班姬與陳后一生辛苦望專房<lb/>
　　　　探花<lb/>
謾遣兒童掃雪開却穿籬落看春囘溪山冷淡泥三尺<lb/>
故舊飄零酒一杯止買芒鞵供踏雪更携藜杖去尋梅<lb/>
玉川縱老生涯在時有隣僧送米來<lb/>
　　　　謝勝尉送梅<lb/>
<pb n="KR4h0117_WYG_179-19a"/>
破帷冷落不禁風疾病深藏太好慵俄有梅花來曲巷<lb/>
喜聞春信出初冬未須趂雪爭光覩尚恐衝寒不滿容<lb/>
㑹約君家好兄弟他年樽酒更相從<lb/>
　　　苦雨<lb/>
雨添東澗連西澗雲㫁前山起後山野水到門人去盡<lb/>
昬煙迷樹鳥飛還江天日月渾無色客路風埃只強顔<lb/>
舞石至今隨燕乳裁詩不復哭龍慳<lb/>
　　　栁州開元寺夏雨<lb/>
<pb n="KR4h0117_WYG_179-19b"/>
風雨翛脩似晩秋鴉歸門掩伴僧幽雲深不見千巖秀<lb/>
水漲初聞萬壑流鐘喚夢囘空悵望人傳書至竟沈浮<lb/>
虎頭燕頷非吾相莫羡班超拜列侯<lb/>
　　　西歸舟中懐通泰諸君<lb/>
一雙一隻路傍堠乍有乍無天際星亂葉入船侵破衲<lb/>
疾風吹水擁枯萍山林何謝誰方駕詩語曹劉可乞靈<lb/>
酒盌茶甌俱不厭為公醉倒為公醒<lb/>
　　　用寄璧上人韻范元實趙才仲及從叔知止<lb/>
<pb n="KR4h0117_WYG_179-20a"/>
故人瓶鍚各西東吾道從來冀北空病去漸于文字懶<lb/>
愁來猶覺歲時攻江囘夜雨千巖黒霜著高林萬葉紅<lb/>
政好還家君未肯莫教慚愧北忩風<lb/>
　　　張褘秀才乞詩<lb/>
白蓮菴中張居士夢㫁世間風馬牛風塵表物自無意<lb/>
神仙中人聊與遊澄江似趂北城眺苦雨不放南山秋<lb/>
君當先行我繼徃句吳東亭泊小舟<lb/>
　　　孟明田舍<lb/>
<pb n="KR4h0117_WYG_179-20b"/>
未嫌衰病出無車尚喜冬來食有魚徃事高低孤枕夢<lb/>
故人南北數行書茅茨獨倚風霜下稉稻微收雁鶩餘<lb/>
欲識淵明只公是邇來吾亦愛吾廬<lb/>
　　　雨後至城外<lb/>
日日思歸未就歸只今行路已沾衣江村過雨蓬蔴亂<lb/>
野水連天鸛鶴飛塵務却嫌經意少故人新更得書稀<lb/>
鹿門縱隠猶多事苦向人前較是非<lb/>
　　　宿州初暑<lb/>
<pb n="KR4h0117_WYG_179-21a"/>
暑氣侵人始欲愁簟瓢窮巷不堪憂亂蟬泊雨林塘静<lb/>
密徑吹花草樹幽春盡茆簷深著燕日高田水故飛鷗<lb/>
莫欺湫隘無餘地待借元龍百尺樓<lb/>
　　　春静<lb/>
花氣自來深户裏鳥聲長在遠林中班班葉影垂新蔭<lb/>
曵曵絲光入素空<lb/>
　　　探春<lb/>
揺曵風頭欲振枯柳梢垂髮不勝梳從來輕薄纔先發<lb/>
<pb n="KR4h0117_WYG_179-21b"/>
誰記秋霜墜葉初<lb/>
　　　無題<lb/>
異域安知鼎重輕禍胎元是漢公卿襄陽耆舊惟龎老<lb/>
受禪碑中無姓名<lb/>
　附胡銓詩<hi>字衡仲號澹菴</hi>
　　　和林和靖八梅<lb/>
感時濺淚幾時乾顧影伶俜獨立難自恐迹孤無與對<lb/>
誰憐族冷不勝寒未應一世供愁㫁長願三更秉燭看<lb/>
<pb n="KR4h0117_WYG_179-22a"/>
雨過花邊行更好猶嫌子美借銀鞍<lb/>
　　　其二<lb/>
風亭小立夢初殘歩歩凌空對廣寒照眼雙明清可掬<lb/>
閒情一味澹相看曉縈瑞霧黏初潤晴映高雲薄未乾<lb/>
三嗅臨風思無限蘂宮遥夜酒初䦨<lb/>
　　　其三<lb/>
暗裏尋春自不迷照空焉用夜然臍欲危疎朶風吹老<lb/>
太痩長條雨颭低孤艶幾時同把盞野香猶記助看題<lb/>
<pb n="KR4h0117_WYG_179-22b"/>
唐人未識高標在浪自紛紛説李蹊<lb/>
　　　其四<lb/>
痩吟幽翫有餘妍更向高人獨樂園無垢未應經露沭<lb/>
不淄寧信受塵昬春風自識明妃面夜雨能清水部魂<lb/>
挿向膽瓶看更好凛如明水薦靁樽<lb/>
　　　其五<lb/>
當年曽見鳳城頭入骨貪看興未休小摘欲論千種恨<lb/>
微吟先喚一畨愁每嫌俗物薫心醉長願清馨滿世留<lb/>
<pb n="KR4h0117_WYG_179-23a"/>
穠李倚風棃帶雨比方應合面騂羞<lb/>
　　　其六<lb/>
縞羣練帨照釵荆霜竹寒松秀色并八詠格髙凌太白<lb/>
千林地逈切西清着枝有味知深意欹屋無言似薄情<lb/>
日暮水邊空悵望渾如湘浦見皇英<lb/>
　　　其七<lb/>
一年佳處早梅時勾引風情巧釣詩未分霜凌禁痩朶<lb/>
漸看春入奈愁枝晩尤竒特憐無伴夜欠分明祗自私<lb/>
<pb n="KR4h0117_WYG_179-23b"/>
冷落便須憑酒煖從今鄒律未消吹<lb/>
　　　其八<lb/>
紛紛紅紫勿相猜自古騷人酷嗜梅皁葢折花憐老杜<lb/>
黃梅時雨憶方囘一生耐凍天憐惜滿世趨炎我獨來<lb/>
桃李爭春身老大急須吟醉莫停杯<lb/>
　　　追和東坡雪詩<lb/>
為瑞應便種麥鴉餘光猶得映書車也知一臘要三白<lb/>
故作六霙先百花授簡才慳慙賦客披簑句好憶漁家<lb/>
<pb n="KR4h0117_WYG_179-24a"/>
擬酤斗酒聽琴操三百青銅落畵义<lb/>
　　　過三衢呈劉其父<lb/>
别離如許每引領邂逅幾何還着鞭微服過宋我何敢<lb/>
大國賜秦公不然衰鬂凋零已子後高名崒嵂方丁年<lb/>
即看手握天下砥山中宰相從雲眠<lb/>
　　　雷州和朱或秀才詩時欲渡海<lb/>
何人着眼覷征驂頼有新詩作指南螺髻層層明晚照<lb/>
蜃樓隠隠倚晴嵐仲連蹈海徒虛語魯叟乗桴亦謾談<lb/>
<pb n="KR4h0117_WYG_179-24b"/>
争似澹菴乘興徃銀山千疊酒微酣<lb/>
　　　和李參政泰發送行韻<lb/>
落網端從一念差崖州前定復何嗟萬山行盡逢黎母<lb/>
雙井渾疑到若耶山鬼可人曽入夢相君談易更名家<lb/>
此行所得誠多矣更願從公北泛槎<lb/>
　　　遊白龍洞<lb/>
懸崕怪石水潺潺宜有神龍隠此間窮勝不妨歸險洞<lb/>
尋春那止看羣山攀龍行即天邊去躍馬聊同野外還<lb/>
<pb n="KR4h0117_WYG_179-25a"/>
好景良辰適相㑹一樽聊共水雲閒<lb/>
　　　買愁村<lb/>
北徃常思聞喜縣南來怕入買愁村區區萬里天涯路<lb/>
野草芳煙正斷腸<lb/>
　按公力闢和議上書乞斬秦檜坐竄嶺海二十餘年<lb/>
　檜死乃移衡州張宣公謂秦檜之柄國如此其久只<lb/>
　成就得胡澹菴一人孝宗始召用至從官<lb/>
　<lb/>
<pb n="KR4h0117_WYG_179-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百七十九下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百七十六</head> <lb/>
    <p>
<pb n="KR4h0117_WYG_376-1a"/>
欽定四庫全書<lb/>
　石倉歴代詩選巻三百七十六<lb/>
　　　　　　　　　　　　明　曹學佺　編<lb/>
　明詩次集十<lb/>
　　岳正<lb/>
　　　遊栢林寺<lb/>
曉從招提遊同袍勝雲集中有緇衣流恐是遁逺匹儒<lb/>
釋偶相忘賔主情更密飯我蒲香饌坐我沈檀室相携<lb/>
<pb n="KR4h0117_WYG_376-1b"/>
歴觀覽繼目了無極載登大雄殿俯瞰衆僧窟光輝互<lb/>
吞吐金碧委狼籍一區足衆巧富麗難具述撫此百感<lb/>
生徘徊以終日<lb/>
　　　秋潦有感<lb/>
積潦未經日誰教水蟲遊薄暮積潦沍水蟲隨已休乃<lb/>
知造物者不獨于蜉蝣蟠桃三千年靈椿五百秋風霜<lb/>
既歴歴歲月亦悠悠自是由乗除舉世驚短脩遂令得<lb/>
失徒浪喜還浪愁達人觀大化委心任去留<lb/>
<pb n="KR4h0117_WYG_376-2a"/>
　　　感懷<lb/>
黄金沽白酒買醉不買醒青春浪成老緑髪餘幾莖歴<lb/>
觀古今人誰許完好名相思復相念展轉難為情中夜<lb/>
耿無寐起坐待天明<lb/>
　　　春日雜興和陳宣之韻<lb/>
嗟嗟荆山玉璞中美不揚何殊瓦與礫棄置官道傍一<lb/>
朝秦相國琢成龍鳯章沐浴獻天子千載仰餘光<lb/>
　　　其二<lb/>
<pb n="KR4h0117_WYG_376-2b"/>
姣姣閨中女玉質世無竝却嫌脂粉惡反為顔色病况<lb/>
有蘭蕙心平生抱貞静擇對嫁已晩卿家何日聘<lb/>
　　　其三<lb/>
煮革能成膠刳樹乃成漆以膠投漆中不見有痕迹古<lb/>
人不可作古道不可述忍為纎纎徒熟路生荆棘<lb/>
　　　四皓圖<lb/>
漢髙騎馬鞭羣雄駕馭不到商山中山中潛龍惜鱗甲肯<lb/>
與走狗同牢籠野雞宫中顔色老恩愛何人為最好戚<lb/>
<pb n="KR4h0117_WYG_376-3a"/>
姬未彘惠統危鶴書急走商山道山中潛龍始一來楚<lb/>
歌楚舞雙徘徊撫圖令人長歎息歎息留侯真有才<lb/>
　　　題冬日聚禽圖<lb/>
隂風吹天天欲裂混沌怕死方愁絶潛將元氣閉重淵<lb/>
化工倔强時偷泄附炎物態本尋常何怪衆禽争向陽<lb/>
紅毛翠鬛莫指數醉眼僅識雙鴛鴦聲噤不聞鸜鵒語<lb/>
羽揺空見鶺鴒忙白頭毣毣營栖息黄口飛飛恣頡頏<lb/>
髙岡梧桐結實未待爾招吾丹鳯凰<lb/>
<pb n="KR4h0117_WYG_376-3b"/>
　　　欽州命下太夫人宜有萬里之憂正以不孝跽<lb/>
　　　　謝太夫人慨然自慰且有義命之誡拜違之<lb/>
　　　　旦又戒家人以勿泣為送直沽舟中韻以記之<lb/>
臨别慈親意分明義割恩是非如可辯得䘮豈須論在<lb/>
汝須安命諸孫足應門古來軻母訓何必勝斯言<lb/>
　　　小屋<lb/>
小屋剛容我閒居怕見人蹉跎過半世疎散又三春性<lb/>
懶將成癖心安不覺貧廣堂雖可愛難得保天真<lb/>
<pb n="KR4h0117_WYG_376-4a"/>
　　　閒雲<lb/>
閒雲不作雨天際恣悠揚變化隨風勢浮華借日光最<lb/>
宜真逸玩不慰老農望薄暮渾忘散依依綴月傍<lb/>
　　　小西湖<lb/>
性僻躭山水莆陽不負吾林巒清欲滴城郭隠如無天<lb/>
險關形勝坤靈效畫圖亭臺粗㸃綴即是小西湖<lb/>
　　　桃源圖<lb/>
小槳輕揺帆半斜仙山似有浮雲遮前溪後溪響流水<lb/>
<pb n="KR4h0117_WYG_376-4b"/>
千樹萬樹開桃花圖畫已成晉故事風俗還是秦人家<lb/>
退之元亮不可問小立空庭謾自嗟<lb/>
　　　燕臺懷古<lb/>
督亢陂荒蔓草生廣陽宫廢故垣平秋風易水人何在<lb/>
午夜蘆溝月自明召伯封疆經幾換荆卿事業尚虚名<lb/>
黄金不置髙臺上似怪年來士價輕<lb/>
　　　夜雨呈同志<lb/>
雨中燈火夜堂深無限閒愁損客心獻玉不逢經兩刖<lb/>
<pb n="KR4h0117_WYG_376-5a"/>
屠龍學得破千金生逢鄧禹應相笑老學南陽祗謾吟<lb/>
滿目風塵雙短鬂為誰蕭索不勝簪<lb/>
　　　聞劉東周黄門歸自海外乞私印石<lb/>
玉節凌風度尾閭洪濤幾犯雪山如島夷路犒羞魚饋<lb/>
國主郊迎服象輿歸槖避嫌無薏苡遐荒諳俗有圖書<lb/>
滄洲文石堪鐫印乞取龍驤壓載餘<lb/>
　　　送齊經歴還嘉興<lb/>
吳越風煙檇李偏逶迤緑水泛紅蓮誰能長揖諸侯幕<lb/>
<pb n="KR4h0117_WYG_376-5b"/>
君更能兼闔府賢北闕朝紳歸未得南洲賔榻故長懸<lb/>
使君喜是吾鄉彦薦稿行看到日邊<lb/>
　　　賀楊宗器侍講<lb/>
仙籍由來不易攀蓬萊髙拱五雲間一朝拜舞承綸綍<lb/>
十載清華任往還夜直篝燈書日厯早朝簪筆侍天顔<lb/>
莫嫌寂寞羈英俊祗是顔郎鬂未斑<lb/>
　　　方氏貞節詩<lb/>
　　太孺人某氏贈兵科給事中方君稜配四川參議<lb/>
<pb n="KR4h0117_WYG_376-6a"/>
　　　輔之母年十八歸方氏閲嵗給事溺死參議其<lb/>
　　　遺孤也孺人不辱其夫又成其子詩以詠之<lb/>
結髪初成燕爾婚已將心事許深恩箜篌竟作憑河别<lb/>
精衞長銜渡海寃孟母教還成令子趙孤存不藉公孫<lb/>
髙風千古清人骨貞節無慙號徳門<lb/>
　　　天順元年七月十一日左遷欽州同知十四日<lb/>
　　　　出城親交無敢送者欽天監漏刻博士馬敬<lb/>
　　　　瞻遺詩一首宿張家灣舟中用韻<lb/>
<pb n="KR4h0117_WYG_376-6b"/>
被罪承恩嶺外遊思鄉何處仲宣樓風霜萬里蠻荒夜<lb/>
煙雨三江澤國秋不信功名成夢覺早將身世等雲浮<lb/>
令人却羡桐江叟長擁羊裘把釣鈎<lb/>
　　　八月五日獄中作<lb/>
只合栖遲隴畝間情同毛義偶為官謀身自信機心拙<lb/>
報國寧辭行路難尚想珮環趨北闕可堪縲絏縶南冠<lb/>
坐來簡㸃平生事談笑今朝死去安<lb/>
　　　遊盤谷有感<lb/>
<pb n="KR4h0117_WYG_376-7a"/>
早聞盤谷序昌黎今日追遊信馬蹄河出孟門知地險<lb/>
山連王屋覺天低時當春暮花争發路入林深鳥亂啼<lb/>
髙處不堪頻眺望邊城猶未息征鼙<lb/>
　　　遊崆峒山<lb/>
古殿金容鎖閴寥斷碑多是記前朝桃源已覺茫無路<lb/>
蓬鬂誰能老不凋𤣥鶴幾年巢石竇翠華何日度仙橋<lb/>
鼎湖龍去仙蹤逺留與山僧避俗囂<lb/>
　　　重遊王母宫<lb/>
<pb n="KR4h0117_WYG_376-7b"/>
緑鬂朱顔一様妝侍兒誰是段安香仙家謾詫長春在<lb/>
祠宇重來比舊荒武帝豈知桃核異穆王空辦馬蹄忙<lb/>
煙霞不改回山色依舊蒼茫下夕陽<lb/>
　　　送定西蔣侯出鎮甘肅<lb/>
重鎮雄藩最上游三邊西去是甘州封疆出塞猶千里<lb/>
人物中興第一流公暇含毫吟蟋蟀日長麾羽練貔貅<lb/>
涇陽部曲今猶在應説風流似祖侯<lb/>
　　　莆陽迎春<lb/>
<pb n="KR4h0117_WYG_376-8a"/>
萬里飄風一逐臣帝教重起牧吾民非才媿竊天邊寵<lb/>
病體難勝海上春簫鼓暫同田舍樂庖厨不减布衣貧<lb/>
故園松菊應無恙總辦芳心待主人<lb/>
　　　南山登髙和周太守韻<lb/>
羅衣不怯曉寒侵山寺追陪五馬臨總是龍山遺俗㑹<lb/>
須知雞黍故人心歸田莫待桑榆晩為客應慚歲月深<lb/>
寄語西風休落㡌孟嘉頭已不勝簪<lb/>
　　　送周廷粲起復知饒州<lb/>
<pb n="KR4h0117_WYG_376-8b"/>
憶昔同探杏苑春相逢半是惜春人我歸仍守漁磯舊<lb/>
君去重分虎竹新贈别辭荒慚芍藥頌功心切讚麒麟<lb/>
番陽便是登仙路莫向湖頭再問津<lb/>
　　　送李行素封君携其子東陽編修茶陵訪祖<lb/>
帝許南還著錦衣故山喬木坐増輝途從白馬湖邊過<lb/>
身與蒼龍闕暫違幾處聚觀元獻雋千年争訝令威歸<lb/>
秋風肯念并州舊莫謂衡陽少雁飛<lb/>
　　　九日<lb/>
<pb n="KR4h0117_WYG_376-9a"/>
雨中籬菊破輕黄風外金橙試逺香欲上龍山髙處望<lb/>
不勝秋色逼重陽<lb/>
　　　送俞士栗歸南都<lb/>
勝遊眼界隘寰區如意聲髙缺唾壺聞道上林花最好<lb/>
又逢春色到皇都<lb/>
扁舟東去背西風數幅輕帆一望中飛盡蘆花霜欲下<lb/>
帯將秋色過江東<lb/>
靈槎明日渡江南天上風情想盡諳記得霓裳三兩調<lb/>
<pb n="KR4h0117_WYG_376-9b"/>
等閒休便向人談<lb/>
碧波晴映舞衣斑家住秦淮占一灣莫道紫芝隨處有<lb/>
鍾山元不是商山<lb/>
　　　花鳥圖<lb/>
侍宴歸來簇絳雲夜深冷露透猩裠阿環喚醒紗厨夢<lb/>
閒拂菱花照宿醺<lb/>
霜染平江翠欲飛波心夜半度靈妃可憐一掬蒼梧淚<lb/>
拭徧當年舊製衣<lb/>
<pb n="KR4h0117_WYG_376-10a"/>
姑射仙人跨翠鸞風前環珮響珊珊玉簫吹徹江南意<lb/>
孤夢回時月正寒<lb/>
　　　題蘭<lb/>
曾倚東風嗅國香星軺此日度沅湘于今客裏看圖畫<lb/>
搔首無言祗自傷<lb/>
　　　過東昌柬徐太守同年<lb/>
二十年前杏苑春使君同是看花人一麾今日東昌守<lb/>
羞把文章謁後塵<lb/>
<pb n="KR4h0117_WYG_376-10b"/>
　　　莆陽郡齋觀物有感<lb/>
野鹿將羔晩飲溪溪邊草樹路途迷童奴採與松花食<lb/>
只在吾家草屋西<lb/>
石泓終日小魚遊雲起風生水更幽抛飯飼時争出吸<lb/>
胡僧過説是靈湫<lb/>
　　　丁亥南山登髙<lb/>
又是登髙第二回功名心事已全灰此時償却山靈債<lb/>
明日放歌歸去來<lb/>
<pb n="KR4h0117_WYG_376-11a"/>
忽驚佳節是重陽旋買村醪旋撥忙爛醉巳拚明日了<lb/>
任他人笑使君狂<lb/>
　　　題邢克寛太守梅花<lb/>
美人家住古羅浮鐵石肝腸不解愁羌笛一聲清夢破<lb/>
也隨春色到蘇州<lb/>
　　　致仕後戲作<lb/>
五十歸來謝世紛百年勞逸喜平分不應更受先生號<lb/>
去與青山管白雲<lb/>
<pb n="KR4h0117_WYG_376-11b"/>
雲山到處供詩料花鳥隨時換樂歌若説不貪誰肯信<lb/>
世間聲色較偏多<lb/>
　　　雙燕<lb/>
小堂新敞未為華雙燕頻來語似誇爾欲營巢無不可<lb/>
去年今日在誰家<lb/>
　　　寄袁永州<lb/>
山不疑人人自疑蒼梧被枉已多時零陵召父經遊地<lb/>
莫向愚溪强賦詩<lb/>
<pb n="KR4h0117_WYG_376-12a"/>
　　　盛子昭畫<lb/>
半世生涯落水鄉也曾輕犯横波狂日西松影長千尺<lb/>
閒倚秋空數雁行<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_376-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻五十七</head> <lb/>
    <p>
<pb n="KR4h0117_WYG_057-1a"/>
欽定四庫全書<lb/>
　石倉歴代詩選巻五十七<lb/>
　　　　　　　　　　　　明　曹學佺　編<lb/>
　中唐十一<lb/>
　　栁宗元<hi>字子厚河東人</hi>
　　　法華寺石門精舍<lb/>
拘情病幽鬱曠志寄髙爽願言懐名緇東峰旦夕仰始<lb/>
欣雲雨霽尤恱草木長道同有愛弟披拂恣心賞松溪<lb/>
<pb n="KR4h0117_WYG_057-1b"/>
<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱入石棧夤縁上蘿葛緜層甍莓苔侵標牓宻林互<lb/>
對聳絶壁儼雙敞塹峭出䝉蘢墟嶮臨滉瀁稍疑地脉<lb/>
斷悠若天梯往結構罩羣崕迴環驅萬象小刼不逾瞬<lb/>
大千若在掌體空得化元觀有遺細想喧煩困蠛蠓跼<lb/>
蹐疲魍魎寸進諒何營尋直非所枉探竒極遥矚窮妙<lb/>
閟清響理㑹方在今神開庶殊曩兹游茍不嗣浩氣竟<lb/>
誰養道異誠所希名賓匪余仗超攄藉外褒俛黙有内<lb/>
朗鑑爾揖古風終焉乃吾黨潛軀委韁鎖髙步謝塵坱<lb/>
<pb n="KR4h0117_WYG_057-2a"/>
蓄志徒為勞追蹤將焉倣淹留值頺暮眷戀睇遐壌映<lb/>
日雁連軒翻雲波泱漭殊風紛巳萃鄉路悠且廣羈木<lb/>
畏漂浮離旌倦揺蕩昔人歎違志出處今巳兩何用期<lb/>
所歸浮圖有遺像幽蹊不盈尺虚室自函丈微言信可<lb/>
傳申旦稽吾顙<lb/>
　　　逰朝陽巖遂登西亭<lb/>
謫棄殊隠淪登涉非逺郊所懷緩伊鬱詎欲肩夷巢髙<lb/>
巖瞰清江幽壑潛神蛟開曠延陽景迴薄攅林梢西亭<lb/>
<pb n="KR4h0117_WYG_057-2b"/>
構其巔反宇臨呀庨背瞻星辰興下見雲雨交惜非吾<lb/>
鄉土得以䕃菁茅羈貫去江介世仕尚函崤故墅即灃<lb/>
川數畆均肥磽臺館葺荒丘池塘䟽沈㘭㑹有圭組戀<lb/>
遂貼山林嘲薄軀信無庸瑣屑劇斗筲囚居固其宜厚<lb/>
羞乆巳包庭除植蓬艾隟牖懸蠨蛸所頼山水客扁舟<lb/>
枉長梢挹流敵清觴掇野代嘉肴適道有髙言取樂非<lb/>
絃匏逍遥屛幽昧澹泊辭喧呶晨雞不余欺風雨聞嘐<lb/>
嘐再期永日閒提挈移中庖<lb/>
<pb n="KR4h0117_WYG_057-3a"/>
　　　湘口館瀟湘二水所㑹<lb/>
九疑濬傾奔臨源委縈迴㑹合屬空曠泓澄停風雷髙<lb/>
館軒霞表危樓臨山隈兹辰始澂霽纎雲盡褰開天秋<lb/>
日正中水碧無塵埃杳杳漁父吟呌呌羇鴻哀境勝豈<lb/>
不豫慮分固難裁升髙欲自舒彌使逺念來歸流駛且<lb/>
廣汎舟絶沿洄<lb/>
　　　南澗中題<lb/>
秋氣集南澗獨逰亭午時迴風一蕭瑟林影乆參差始<lb/>
<pb n="KR4h0117_WYG_057-3b"/>
至若有得稍深遂忘疲羈禽響幽谷寒藻舞淪漪去國<lb/>
魂巳逺懷人淚空垂孤生易為感失路少所宜索寞竟<lb/>
何事徘徊祗自知誰為後來者當與此心期<lb/>
　　　逰石角過小嶺至長烏村<lb/>
志適不期貴道存豈偷生乆忘上封事復笑昇天行竄<lb/>
逐宦湘浦揺心劇懸旌始驚陷世議終欲逃天刑嵗月<lb/>
殺憂慓慵踈寡將迎追逰疑所愛且復舒吾情石角恣<lb/>
幽步長烏遂遐征磴迴茂樹斷景宴寒川明曠望少行<lb/>
<pb n="KR4h0117_WYG_057-4a"/>
人時聞田鸛鳴風篁冒水逺霜稻侵山平稍與人事間<lb/>
益知身世輕為農信可樂居寵真虚榮喬木餘故國願<lb/>
言果丹誠四支反田畆釋志東臯耕<lb/>
　　　構法華寺西亭<lb/>
竄身楚南極山水窮險艱步登最髙寺蕭散任踈頑西<lb/>
垂下斗絶欲似窺人寰反如在幽谷榛翳不可攀命童<lb/>
恣披剪葺宇横斷山割如判清濁飄若昇雲間逺岫攢<lb/>
衆頂澄江抱清灣夕照臨軒墜栖鳥當我還<lb/>
<pb n="KR4h0117_WYG_057-4b"/>
　　　覺衰<lb/>
乆知老㑹至不謂便見侵今年宜未衰稍巳來相尋齒<lb/>
踈髮就種奔走力不任咄此可奈何未必傷我心但願<lb/>
得美酒朋友常共斟是時春向暮桃李生繁隂日照天<lb/>
正緑杳杳歸鴻吟出門呼所親扶杖登西林髙歌足自<lb/>
快商頌有遺音<lb/>
　　　旦擕謝山人至愚池<lb/>
新沐換輕幘曉池風露清自諧塵外意况與幽人行霞<lb/>
<pb n="KR4h0117_WYG_057-5a"/>
散衆山迥天髙數雁鳴機心付當路聊適羲皇情<lb/>
　　　首春逢耕者<lb/>
南楚春候早餘寒巳滋榮土膏釋原野百蟄競所營綴<lb/>
景未及郊穡人先偶耕園林幽鳥囀渚澤新泉清農事<lb/>
誠素務羈囚阻平生故池想蕪沒遺畆當榛荆慕隠既<lb/>
有繫圖功遂無成聊從田父言欵曲陳此情眷然撫耒<lb/>
耜迴首煙雲横<lb/>
　　　溪居<lb/>
<pb n="KR4h0117_WYG_057-5b"/>
乆為簮組累幸此南夷謫閒依農圃隣偶似山林客曉<lb/>
耕翻露草夜榜響溪石來往不逢人長歌楚天碧<lb/>
　　　初夏雨後尋愚溪<lb/>
悠悠雨初霽獨繞清溪曲引杖試荒泉解帯圍新竹沈<lb/>
吟亦何事寂寞固所欲幸此息營營嘯歌静炎燠<lb/>
　　　韋使君黄溪祈雨見召從行至祠下口號<lb/>
驕陽愆嵗事良牧念菑畬列騎低殘月鳴笳度碧虚稍<lb/>
窮樵客路遥駐野人居谷口寒流浄叢祠古木踈焚香<lb/>
<pb n="KR4h0117_WYG_057-6a"/>
秋霧濕奠玉曉光初肸蠁巫言報精誠禮物餘恵風仍<lb/>
偃草靈雨㑹隨車俟罪非真吏翻慚奉簡書<lb/>
　　　秋曉行南谷經荒村<lb/>
杪秋霜露重晨起行幽谷黄葉覆溪橋荒村惟古木寒<lb/>
花踈寂寞幽泉微斷續機心乆巳忘何事驚麋鹿<lb/>
　　　中夜起望西園值月上<lb/>
覺聞寒露墜開户臨西園寒月上東嶺泠泠疎竹根石<lb/>
泉逺逾響山鳥時一喧倚楹遂至旦寂寞將何言<lb/>
<pb n="KR4h0117_WYG_057-6b"/>
　　　零陵春望<lb/>
平野春草緑曉鶯啼逺林日晴瀟湘渚雲斷岣嶁岑仙<lb/>
駕不可望世途非所任凝情空景慕萬里蒼梧隂<lb/>
　　　法華寺西亭夜飲<lb/>
祗樹夕陽亭共傾三昧酒霧暗水連階月明花覆牖莫<lb/>
厭樽前醉相㸔未白首<lb/>
　　　戲題階前芍藥<lb/>
凡卉與時謝妍華麗兹晨欹紅醉濃露窈窕留餘春孤<lb/>
<pb n="KR4h0117_WYG_057-7a"/>
賞白日暮暄風動揺頻夜窓藹芳氣幽卧知相親願致<lb/>
溱洧贈悠悠南國人<lb/>
　　　湘岸移木芙蓉植龍興精舍<lb/>
有美不自蔽安能守孤根盈盈湘西岸秋至風露繁麗<lb/>
影别寒水穠芳委前軒芰荷諒難雜反此生髙原<lb/>
　　　早梅<lb/>
早梅發髙樹迥映楚天碧朔吹飄夜香繁霜滋曉日欲<lb/>
為萬里贈杳杳山水隔寒英坐銷落何用慰逺客<lb/>
<pb n="KR4h0117_WYG_057-7b"/>
　　　南中榮橘柚<lb/>
橘柚懐貞質受命此炎方宻林耀朱緑晩嵗有餘芳殊<lb/>
風限清漢飛雪滯故鄉攀條何所歎北望熊與湘<lb/>
　　　芙蓉亭<lb/>
新亭俯朱檻嘉木開芙蓉清香晨風逺溽采寒露濃瀟<lb/>
灑出人世低昻多異容甞聞色空喻造物誰為工留連<lb/>
秋月晏迢逓來山鐘<lb/>
　　　苦竹橋<lb/>
<pb n="KR4h0117_WYG_057-8a"/>
危橋屬幽徑繚繞穿踈林迸籜分苦節輕筠抱虚心俯<lb/>
瞰涓涓流仰聆蕭蕭吟差池下煙日嘲哳鳴山禽諒無<lb/>
要津用栖息有餘隂<lb/>
　　　田家三首<lb/>
蓐食狥所務驅牛向東阡雞鳴村巷白夜色歸暮田札<lb/>
札耒耜聲飛飛來烏鳶竭兹筋力事持用窮嵗年盡輸<lb/>
助徭役聊就空自眠子孫日巳長世世還復然<lb/>
籬落隔煙火農談四隣夕庭際秋蟲鳴踈麻方寂歴蠶<lb/>
<pb n="KR4h0117_WYG_057-8b"/>
絲盡輸稅機杼空倚壁里胥夜經過雞黍事筵席各言<lb/>
官長峻文字多督責東鄉後租期車轂陷泥澤公門少<lb/>
推恕鞭扑恣狼藉努力慎經營肌膚真可惜迎新在此<lb/>
嵗惟恐踵前跡<lb/>
古道饒蒺藜縈迴古城曲蓼花被隄岸陂水寒更緑是<lb/>
時收穫竟落日多樵牧風髙榆栁踈霜重棃棗熟行人<lb/>
迷去住野鳥競栖宿田家笑相念昬黒慎原陸今年幸<lb/>
小豐無厭饘與粥<lb/>
<pb n="KR4h0117_WYG_057-9a"/>
　　　酬婁秀才寓居開元寺早秋月夜病中見寄<lb/>
客有故園思瀟湘生夜愁病依居士室夢繞羽人丘味<lb/>
道憐知止遺名得自求壁空殘月曙門掩候蟲秋謬委<lb/>
雙金重難徴雜佩酬碧霄無枉路徒此助離憂<lb/>
　　　初秋夜坐贈吴武陵<lb/>
稍稍雨侵竹翻翻鵲驚叢美人隔湘浦一夕生秋風積<lb/>
霧杳難極滄波浩無窮相思豈云逺即席莫與同若人<lb/>
抱竒音朱絃絙枯桐清商激西顥汎灔凌長空自得本<lb/>
<pb n="KR4h0117_WYG_057-9b"/>
無作天成諒非功希聲閟大樸聾俗何由聡<lb/>
　　　晨詩超師院讀禪經<lb/>
汲井漱寒齒清心拂塵服閒持貝葉書步出東齋讀真<lb/>
源了無取妄跡世所逐遺言兾可㝠繕性何由熟道人<lb/>
庭宇静苔色連深竹日出霧露餘青松如膏沐澹然離<lb/>
言說悟恱心自足<lb/>
　　　贈江華長老<lb/>
老僧道機熟語黙心皆寂去嵗别舂陵沿流此投跡室<lb/>
<pb n="KR4h0117_WYG_057-10a"/>
空無侍者巾屨惟挂壁一飯不願餘跏趺便終夕風牕<lb/>
踈竹響露井寒松滴偶地即安居滿庭芳草積<lb/>
　　　零陵贈李卿元侍御簡吴武陵<lb/>
理世固輕士棄捐湘之湄陽光竟四溟敲石安所施鎩<lb/>
羽集枯榦低昻互鳴悲朔雲吐風寒寂歴窮秋時君子<lb/>
尚容與小人守兢危慘悽日相視離憂坐自滋樽酒聊<lb/>
可酌放歌諒徒為惜無恊律者窈眇絃吾詩<lb/>
　　　界圍巖水簾<lb/>
<pb n="KR4h0117_WYG_057-10b"/>
界圍滙湘曲青壁環澄流懸泉粲成簾羅注無時休韻<lb/>
磬叩凝碧鏘鏘徹巖幽丹霞冠其巔想像凌虚㳺靈境<lb/>
不可狀鬼工諒難求楚臣昔南逐有意仍丹丘今我姑<lb/>
北旋新詔釋縲囚采真誠眷戀許國無淹留再來寄幽<lb/>
夢遺貯催行舟<lb/>
　　　再至界圍巖水簾遂宿巖下<lb/>
發春念長違中夏欣再覩是時值物秀杳若臨𤣥圃歊<lb/>
陽訝垂冰白日驚雷雨笙簧潭際起鶴鶴雲間舞古昔<lb/>
<pb n="KR4h0117_WYG_057-11a"/>
凝青枝隂草濕翠羽蔽空素彩列激浪寒光聚的皪沈<lb/>
珠淵鏘鳴捐佩浦幽巖畫屛倚新月玉鈎吐夜涼星滿<lb/>
川忽疑眠洞府<lb/>
　　　寄韋珩<lb/>
初拜栁州出東郊道旁相送皆賢豪迴眸炫晃别羣玉<lb/>
獨赴異域穿蓬蒿炎煙六月咽口鼻胷鳴肩舉不可逃<lb/>
桂州西南又千里灕水鬬石麻蘭髙隂森野葛交蔽日<lb/>
懸蛇結虺如蒲萄到官數宿賊滿野縛壯殺老啼且號<lb/>
<pb n="KR4h0117_WYG_057-11b"/>
朝行夜坐設方畧籠銅枹鼓手所操竒瘡釘骨狀如箭<lb/>
鬼手脫命爭纎毫今年噬毒得霍疾支心攪腹㦸與刀<lb/>
邇來氣少筋骨露蒼白瀄汨盈顛毛君今矻矻又竄逐<lb/>
辭賦巳復窮詩騷神兵妙畧頻破虜四溟不日清風濤<lb/>
聖恩倘忽念行葦十年踐踏久巳勞幸因觧網入鳥獸<lb/>
畢命江海終逰遨願言未果身益老起望東北心滔滔<lb/>
　　　聞黄鸝<lb/>
倦聞子規朝暮聲不意忽有黄鸝鳴一聲夢斷楚江曲<lb/>
<pb n="KR4h0117_WYG_057-12a"/>
滿眼故園春意生目極千里無山河麥茫際天揺青波<lb/>
王畿優本少賦役務閒酒熟饒經過此時晴煙㝡深處<lb/>
舍南巷北遥相語翻日迥度昆明飛凌風邪㸔細栁翥<lb/>
我今誤落千萬山身同傖人不思還鄉禽何事亦來此<lb/>
令我生心憶桑梓閉聲迴翅歸務速西林紫椹行當熟<lb/>
　　　楊白花<lb/>
楊白花風吹渡江水坐令宫樹無顔色揺蕩春風千萬<lb/>
里茫茫曉日下長秋哀歌未斷城鵶起<lb/>
<pb n="KR4h0117_WYG_057-12b"/>
　　　漁翁<lb/>
漁翁夜傍西巖宿曉汲清湘然楚竹煙銷日出不見人<lb/>
欸乃一聲山水緑迴㸔天際下中流巖上無心雲相逐<lb/>
　　　梅雨<lb/>
梅實迎時雨蒼茫值晩春愁深楚猿夜夢斷越雞晨海<lb/>
霧連南極江雲暗北津素衣今盡化非為帝京塵<lb/>
　　　北還登漢陽北原題臨川驛<lb/>
驅車方向闕迴首一臨川多壘非余恥無謀終自憐亂<lb/>
<pb n="KR4h0117_WYG_057-13a"/>
松知野寺餘雪記山田惆悵樵漁事今還又落然<lb/>
　　　酬徐二中丞普寜郡内池館即事見寄<lb/>
鵷鴻念舊行虚館對芳塘落日明朱檻繁花照羽觴泉<lb/>
歸滄海近樹入楚山長榮賤俱為累相期在故鄉<lb/>
　　　奉和周二十二丈酬彬州侍郎衡江夜泊得韶<lb/>
　　　　州書并附當州生黄茶一封率然成篇代意<lb/>
　　　　之作<lb/>
丘山仰徳耀天路下征騑夢喜三刀近書嫌五載違凝<lb/>
<pb n="KR4h0117_WYG_057-13b"/>
情江月落屬思嶺雲飛㑹入司徒府還邀周掾歸<lb/>
　　　衡陽與夢得分路贈别<lb/>
十年顦顇到秦京誰料翻為嶺外行伏波故道風煙在<lb/>
翁仲遺墟草樹平直以慵踈招物議休將文字占時名<lb/>
今朝不用臨河别垂淚千行便濯纓<lb/>
　　　登栁州城樓寄漳汀封連四州<lb/>
城上髙樓接大荒海天愁思正茫茫驚風亂颭芙蓉水<lb/>
宻雨斜侵薜荔牆嶺樹重遮千里月江流曲似九迴腸<lb/>
<pb n="KR4h0117_WYG_057-14a"/>
共來百越文身地猶自音書滯一鄉<lb/>
　　　栁州寄丈人周韶州<lb/>
越絶孤城千萬峰空齋不語坐髙舂印文生緑經旬合<lb/>
硯匣留塵盡日封梅嶺寒烟藏翡翠桂江秋水露鰅鱅<lb/>
文人本自忘機事為想年來憔悴容<lb/>
　　　得盧衡州書因以詩寄<lb/>
臨蒸且莫歎炎方為報秋來雁幾行林邑東迴山似㦸<lb/>
䍧牱南下水如湯蒹葭淅瀝含秋霧橘柚玲瓏透夕腸<lb/>
<pb n="KR4h0117_WYG_057-14b"/>
非是白蘋洲畔客還將逺意問瀟湘<lb/>
　　　别舍弟宗一<lb/>
零落殘魂倍黯然雙垂别淚越江邉一身去國六千里<lb/>
萬死投荒十二年桂嶺瘴來雲似墨洞庭春盡水如天<lb/>
欲知此後相思夢長在荆門郢樹烟<lb/>
　　　春懐故國<lb/>
九扈鳴巳晚楚鄉農事春悠悠故池水空待灌園人<lb/>
　　　零陵早春<lb/>
<pb n="KR4h0117_WYG_057-15a"/>
問春従此去幾日到秦原憑寄還鄉夢殷勤入故園<lb/>
　　　江雪<lb/>
千山鳥飛絶萬逕人蹤滅孤舟蓑笠翁獨釣寒江雪<lb/>
　　　入黄溪聞猿<lb/>
溪路千重曲寒猿何處鳴逐臣淚巳盡虚作斷腸聲<lb/>
　　　長沙驛前南樓感舊<lb/>
海鶴一為别存亡三千秋今來數成淚獨上驛南樓<lb/>
　　　夏晝偶作<lb/>
<pb n="KR4h0117_WYG_057-15b"/>
南州溽暑醉如酒隠几熟眠開北牖日午獨覺無餘聲<lb/>
山童隔竹敲茶臼<lb/>
　　　銅魚使赴都寄親友<lb/>
行盡闗山萬里餘到時閭井是荒墟附庸惟有銅魚使<lb/>
此後無因寄逺書<lb/>
　　　種木槲花<lb/>
上苑年年占物華飄零今日在天涯祗應長作龍城守<lb/>
剰種庭前木槲花<lb/>
<pb n="KR4h0117_WYG_057-16a"/>
　　　栁州二月榕葉落盡偶題<lb/>
宦情羇思共悽悽春半如秋意轉迷山城過雨百花盡<lb/>
榕葉滿庭鶯亂啼<lb/>
　　　與浩初上人同㸔山寄京華親友<lb/>
海畔尖山似劒鋩秋來處處割人腸若為化得身千億<lb/>
散作峰頭望故鄉<lb/>
　　　過衡州見新花開却寄弟<lb/>
故國名園久别離今朝楚樹發南枝晴天歸路好相逐<lb/>
<pb n="KR4h0117_WYG_057-16b"/>
正是峰前迴雁時<lb/>
　　韓愈<hi>字退之南陽人</hi>
　　　猗蘭操孔子傷不逢時作<lb/>
蘭之猗猗揚揚其香不采而佩于蘭何傷今天之旋其<lb/>
曷為然我行四方以日以年雪霜貿貿薺麥之茂子如<lb/>
不傷我不爾覯薺麥之茂薺麥之有君子之傷君子之<lb/>
守<lb/>
　　　岐山操周公為太王作<lb/>
<pb n="KR4h0117_WYG_057-17a"/>
我家于豳自我先公伊我承序敢有不同今狄之人將<lb/>
土吾疆民為我戰誰使死傷彼岐有岨我往獨處爾莫<lb/>
余追無思我悲<lb/>
　　　秋懷<lb/>
窓前兩好樹衆葉光薿薿秋風一披拂䇿䇿鳴不巳微<lb/>
燈照空牀夜半偏入耳愁憂無端來感歎成坐起天明<lb/>
視顔色與故不相似羲和驅日月疾急不可恃浮生雖<lb/>
多途趋死惟一軌胡為浪自苦得酒且歡喜<lb/>
<pb n="KR4h0117_WYG_057-17b"/>
　　　其二<lb/>
秋氣日惻惻秋空日凌凌上無枝上蜩下無盤中蠅豈<lb/>
不感時節耳目去所憎清曉巻書坐南山見髙稜其下<lb/>
澄湫水有蛟寒可罾惜哉不得往豈謂吾無能<lb/>
　　　其三<lb/>
離離掛空悲慼慼抱虚警露泫秋樹髙蟲弔寒夜永斂<lb/>
退就新懦趨營悼前猛歸愚識夷塗汲古得脩綆名浮<lb/>
猶有耻味薄真自幸庶幾遺悔尤即此是幽屛<lb/>
<pb n="KR4h0117_WYG_057-18a"/>
　　　其四<lb/>
秋夜不可晨秋日苦易暗我無汲汲志何以有此憾寒<lb/>
雞空在栖缺月煩屢瞰有琴具徽絃再鼓聴愈澹古聲<lb/>
久埋滅無由見真濫低心逐時趨苦勉祗能暫有如乗<lb/>
風船一縱不可攬不如覷文字丹鉛事㸃勘豈必求贏<lb/>
餘所要石與甔<lb/>
　　　贈孟郊<lb/>
長安交㳺者貧富各有徒親朋相過時亦合取相娱陋<lb/>
<pb n="KR4h0117_WYG_057-18b"/>
室有文史髙門有笙竽何能辨榮悴且欲分賢愚<lb/>
　　　落葉一首送陳羽<lb/>
落葉不更息斷蓬無復歸飄颻終自異邂逅暫相依悄<lb/>
悄深夜語悠悠寒月輝誰云少年别流淚各霑衣<lb/>
　　　同冠峡<lb/>
南方二月半春物亦巳少維舟山水間晨聴聴百鳥宿<lb/>
雲尚含姿朝日忽升曉羇旅感和鳴囚拘念輕矯潺潺<lb/>
淚久迸詰曲思増繞<lb/>
<pb n="KR4h0117_WYG_057-19a"/>
　　　合江亭<lb/>
紅亭枕湘江蒸水㑹其左瞰臨眇空闊緑浄不可唾維<lb/>
昔經營初邦君實王佐翦林遷神祠買地費家貨梁棟<lb/>
宏可愛結構麗匪過伊人去軒騰兹宇遂頺挫老郎來<lb/>
何暮髙唱乆乃和樹蘭盈九畹栽竹逾萬个長綆汲滄<lb/>
浪幽蹊下坎坷波濤夜俯聴雲樹朝對卧初如遺宦情<lb/>
終乃最郡課人生誠無幾事往悲豈那<lb/>
　　　陪杜侍御逰湘西兩寺獨宿有題<lb/>
<pb n="KR4h0117_WYG_057-19b"/>
長沙千里平勝地猶在險况當江闊處斗起勢匪漸深<lb/>
林髙玲瓏青山上琬琰路窮臺殿闢佛事煥且儼剖竹<lb/>
走源泉開廊架崖丆是時秋之殘暑氣尚未斂羣行忘<lb/>
後先困息棄拘檢客堂喜空涼華榻有清簟澗蔬煑蒿<lb/>
芹水果剥菱芡伊余夙所慕陪賞亦云沗幸逢車馬歸<lb/>
獨宿門不掩山樓黑無月漁火燦星㸃夜風一何喧杉<lb/>
檜屢磨颭猶疑在波濤怵愓夢成魘静思屈原沈逺憶<lb/>
賈誼貶椒蘭争妬忌絳灌共讒諂誰令悲生腸坐使淚<lb/>
<pb n="KR4h0117_WYG_057-20a"/>
盈臉翻飛乏羽翼指摘困瑕玷珥貂藩維重政化類分<lb/>
陜禮賢道何優奉已事苦儉大厦棟方隆巨川檝行剡<lb/>
經營誠少暇游晏固巳歉旅程愧淹留徂嵗嗟荏苒平<lb/>
生毎多感柔翰遇頻染展轉嶺猿鳴曙燈青晱晱<lb/>
　　　烽火<lb/>
登髙望烽火誰謂塞塵飛王城富且樂曷不事光輝勿<lb/>
言日巳暮相見恐行稀願君熟念此秉燭夜中歸我歌<lb/>
寜自感乃獨淚霑衣<lb/>
<pb n="KR4h0117_WYG_057-20b"/>
　　　縣齋讀書<lb/>
出宰山水縣讀書松桂林蕭條捐末事邂逅得初心哀<lb/>
狖醒俗耳清泉潔塵襟詩成有共賦酒熟無孤斟青竹<lb/>
時黙釣白雲日幽尋南方本多毒北客恒懼侵謫譴甘<lb/>
自守滯留愧難任投章類縞帶佇答逾兼金<lb/>
　　　新竹<lb/>
筍添南階竹日日成清閟縹節巳儲霜黄苞猶掩翠出<lb/>
欄抽五六當戸羅三四髙標凌秋嚴貞色奪春媚稀生<lb/>
<pb n="KR4h0117_WYG_057-21a"/>
巧補林併出疑争地縱横乍依行爛漫忽無次風枝未<lb/>
飄吹露粉先涵淚何人可攜翫清景空瞪視<lb/>
　　　從仕<lb/>
居閒食不足從仕力難任兩者皆害性一生恒苦心黄<lb/>
昬歸私室惆悵起歎音棄置人間世古來非獨今<lb/>
　　　過南陽<lb/>
南陽郭門外桑下麥青青行子去未巳春鳩鳴不停秦<lb/>
商邈既逺湖海浩将經孰忍生以慼吾其寄餘齡<lb/>
<pb n="KR4h0117_WYG_057-21b"/>
　　　早赴街西行香贈盧李二中舍人<lb/>
天街東西異祗命遂成逰月明御溝水蟬吟堤樹秋老<lb/>
僧情不薄僻寺境還幽寂寥二三子歸騎得相收<lb/>
　　　天星送楊凝郎中賀正<lb/>
天星牢落雞喔咿僕夫起餐車載脂正當窮冬寒未巳<lb/>
借問君子行安之㑹朝元正無不至受命上宰須及期<lb/>
侍從近臣有虚位公今此去歸何時<lb/>
　　　鳴雁<lb/>
<pb n="KR4h0117_WYG_057-22a"/>
嗷嗷鳴雁鳴且飛窮秋南去春北歸去寒就暖識所依<lb/>
天長地闊棲息稀風霜重苦稻粱微毛羽催落身不肥<lb/>
徘徊反顧羣侣違哀鳴欲下洲渚非江南水闊朝雲多<lb/>
草長沙軟無網羅閒飛静集鳴相和違憂懐恵性匪他<lb/>
凌風一舉君謂何<lb/>
　　　岣嶁山<lb/>
岣嶁山尖神禹碑字青石赤形模竒科斗拳身薤倒披<lb/>
鸞飄鳳泊拏虎螭事嚴跡秘鬼莫窺道人獨上偶見之<lb/>
<pb n="KR4h0117_WYG_057-22b"/>
我來咨嗟涕漣洏千搜萬索何處有森森緑樹猿猱啼<lb/>
　　　杏花<lb/>
居鄰北郭古寺空杏花兩株能白紅曲江滿園不可到<lb/>
㸔此寜避雨與風二年流竄出嶺外所見草木多異同<lb/>
冬寒不暖地恒泄陽氣發亂無全功浮花浪蘂鎮長有<lb/>
纔開還落瘴霧中山榴躑躅少意思照耀黄紫徒為叢<lb/>
鷓鴣鈎輈猿叫歇杳靄深谷攅青楓豈如此樹一來翫<lb/>
若在京國情何窮今旦胡為忽惆悵萬片飄泊随西東<lb/>
<pb n="KR4h0117_WYG_057-23a"/>
明年花發應更好道人莫忘隣家翁<lb/>
　　　感春<lb/>
洛陽東風幾時來川波岸栁春全迴宫門一鎖不復啟<lb/>
雖有九陌無塵埃䇿馬上橋朝日出樓閣赤白正崔嵬<lb/>
孤吟屢闋莫與和寸恨至短誰能裁<lb/>
　　　酬司門盧世兄雲夫院長望秋作<lb/>
長安雨洗新秋出極目寒鏡開塵函終南曉望蹋龍尾<lb/>
倚天更覺青巉巉自知短淺無所補從事乆此守朝衫<lb/>
<pb n="KR4h0117_WYG_057-23b"/>
歸來得便即逰覽暫似壯馬脱重銜曲江荷花盖十里<lb/>
江湖生長思莫緘樂逰下矚無逺近緑槐萍合不可芟<lb/>
白首寓居誰借問平地寸步扄雲巖雲夫吾兄有狂氣<lb/>
嗜好與俗殊酸鹹日來省我不肯去論詩說賦相喃喃<lb/>
望秋一章巳驚絶猶言低抑避謗䜛若使乗酣騁雄怪<lb/>
造化何以當鐫鑱嗟我小生值强伴怯膽變勇神明鑒<lb/>
馳坑跨谷終未悔為利而止真貪殘髙揖羣公謝名譽<lb/>
逺追甫白感至諴樓頭完月不共宿其奈就缺行㩥㩥<lb/>
<pb n="KR4h0117_WYG_057-24a"/>
　　　木芙蓉<lb/>
新開寒露叢逺比水間紅豔色寜相妬嘉名偶自同采<lb/>
江官渡晚搴木古祠空願得勤來㸔無令便逐風<lb/>
　　　送李員外院長分司東都<lb/>
去年秋露下羇旅逐東征今嵗春光動驅馳别上京飲<lb/>
中相顧色送後獨歸情兩地無千里因風數寄聲<lb/>
　　　自袁州還京行次安陸先寄随州周員外<lb/>
行行指漢東暫喜言笑同雨雪離江上蒹葭出夢中面<lb/>
<pb n="KR4h0117_WYG_057-24b"/>
猶含瘴色眼巳見華風嵗暮難相值酣歌未可終<lb/>
　　　送桂州嚴大夫<lb/>
蒼蒼森八桂兹地在湘南江作青羅帶山如碧玉篸戸<lb/>
多輸翠羽家自種黄甘逺勝登仙去飛鸞不假驂<lb/>
　　　左遷至藍闗示姪孫湘<lb/>
一封朝奏九重天夕貶潮州路八千欲為聖明除敝事<lb/>
肯將衰朽惜殘年雲横秦嶺家何在雪擁藍關馬不前<lb/>
知汝逺來應有意好收吾骨瘴江邉<lb/>
<pb n="KR4h0117_WYG_057-25a"/>
　　　量移袁州張韶州端公以詩相賀因酬之<lb/>
明時逺逐事何如遇赦移官罪未除北望詎令隨塞雁<lb/>
南遷纔免𦵏江魚將經貴郡煩留客先恵髙文謝起余<lb/>
暫欲繫船韶石下上賔虞舜整冠裾<lb/>
　　　花島<lb/>
蜂蝶去紛紛香風隔岸聞欲知花島處水上覓紅雲<lb/>
　　　月池<lb/>
寒池月下明新月池邊曲若不妬清妍却成相映燭<lb/>
<pb n="KR4h0117_WYG_057-25b"/>
　　　次硖石<lb/>
數日方離雪今朝又出山試憑髙處望隐約見潼闗<lb/>
　　　題楚昭王廟<lb/>
丘墳滿目衣冠盡城闕連雲草樹荒猶有國人懐舊徳<lb/>
一間茅屋祭昭王<lb/>
　　　湘中酬張十一功曹<lb/>
休垂絶徼千行淚共汎清湘一葉舟今日嶺猿兼越鳥<lb/>
可憐同聴不知愁<lb/>
<pb n="KR4h0117_WYG_057-26a"/>
　　　湘中<lb/>
猿愁魚踊水翻波自古流傳是汨羅蘋藻滿盤無處奠<lb/>
空聞漁父扣舷歌<lb/>
　　　榴花<lb/>
五月榴花照眼明枝閒時見子初成可憐此地無車馬<lb/>
顛倒青苔落絳英<lb/>
　　　春雪<lb/>
新年都未有芳華二月初驚見草芽白雪却嫌春色晚<lb/>
<pb n="KR4h0117_WYG_057-26b"/>
故穿庭樹作飛花<lb/>
　　　題于賔客莊<lb/>
榆莢車前盖地皮薔薇蘸水筍穿籬馬蹄無入朱門跡<lb/>
縱使春歸可得知<lb/>
　　　晚春<lb/>
草樹知春不乆歸百般紅紫鬭芳菲楊花榆莢無才思<lb/>
惟觧漫天作雪飛<lb/>
　　　落花<lb/>
<pb n="KR4h0117_WYG_057-27a"/>
巳分將身著地飛那羞踐蹋損光輝無端又被春風誤<lb/>
吹落西家不得歸<lb/>
　　　早春<lb/>
天街小雨潤如酥草色遥㸔近却無最是一年春好處<lb/>
絶勝煙栁滿皇都<lb/>
　<lb/>
　<lb/>
　<lb/>
<pb n="KR4h0117_WYG_057-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百十八</head> <lb/>
    <p>
<pb n="KR4h0117_WYG_218-1a"/>
欽定四庫全書<lb/>
　石倉歴代詩選巻二百十八<lb/>
　　　　　　　　　　　　明　曹學佺　編<lb/>
　宋詩九十五<lb/>
　　吳龍翰<lb/>
　　　飲馬長城窟<lb/>
漢兵北伐胡飲馬長城窟此城何以髙鋪填戰夫骨此<lb/>
池何以深戰血化為汁秋風吹水腥馬聞亦辟易馬渇<lb/>
<pb n="KR4h0117_WYG_218-1b"/>
可奈何要馬載金戈長安有遊冶走馬燕支坡<lb/>
　　　嘉禾沈園<lb/>
景物何其異虚岩人力成清池沈鳥影髙樹落蟬聲花<lb/>
日樓䑓麗香風簾幙輕客来堪一借莫恡百杯傾<lb/>
　　　重陽客中<lb/>
客裏重陽近他鄉酒易沽秋風詩鬢短寒夜客燈孤笋<lb/>
笠月穿破荷衣霜打枯有懐吟不就端不為催租<lb/>
　　　感興<lb/>
<pb n="KR4h0117_WYG_218-2a"/>
閉門逃俗客携酒過禪闗竈古茶烟斷碑殘雨蘚瘢秋<lb/>
僧行影痩夜鶴病翎寒片月隨人到孤琴對佛弹<lb/>
　　　詩境<lb/>
流水環詩境未容塵土侵步迂莎徑曲坐占草堂深秋<lb/>
句蛩分和山杯鳥勸斟好懐無客共相對一瑶琴<lb/>
　　　謾題<lb/>
放曠疎林下清風吹鬢毛傍梅讀周易對酒歌離騷詩<lb/>
思秋雲淡古懐明月髙五湖天地别烟水緑平篙<lb/>
<pb n="KR4h0117_WYG_218-2b"/>
　　　夏日書事<lb/>
園林數間屋長掩竹笆籬亭栁拂棋局瓶花落硯池蝶<lb/>
狂如被酒蟬咽似吟詩脱帽掛岩石凉颸入鬢絲<lb/>
　　　寄題友梅堂友梅廼吳竹洲之孫<lb/>
公昔洲多竹而孫梅作堂月窗傳痩影風壑度寒香友<lb/>
也真魚水兄兮可雁行相看動吟興時吐玉琳琅<lb/>
　　　吳越歸秋晚<lb/>
湖海歸来晩園荒菊幾叢秋山吟骨痩霜葉醉顔紅弔<lb/>
<pb n="KR4h0117_WYG_218-3a"/>
影寒溪上懐人落日中青燈滋味永不用哭途窮<lb/>
　　　樂府三首<lb/>
妾心江㟁石千古無變更郎心江上水倐忽風波生<lb/>
製衣寄夫婿妾有氷雪叚中間連理樹不忍剪交斷<lb/>
殘月小樓西鵑啼思欲迷妾夫在天南何不那邉啼<lb/>
　　　俠客行<lb/>
擊筑復擊筑欲歌雙淚橫寳刀重如命命如鴻毛輕<lb/>
　　　牛首山觀揚子江<lb/>
<pb n="KR4h0117_WYG_218-3b"/>
巨靈擘破此山石鞭起九龍入空碧山分為兩合不成<lb/>
夹住長江數千尺九道驚湍相擊撞雷聲怒發誰敢當<lb/>
金牛恠獸不可數往往殺氣侵肌凉嗚呼蜀道古来難<lb/>
燒棧能斷人往還一夫可敵百夫勇天險惟有秦函闗<lb/>
固知長江當城壁立此界限分南北東南王氣無窮年<lb/>
此江未必成桑田君不見逆亮百萬鼓腥風海鰍出鬬<lb/>
天掃空書生不能長鎗與大劔只坐帷幄收奇功<lb/>
　　　題國直先伯祖海潮賦後<lb/>
<pb n="KR4h0117_WYG_218-4a"/>
銀山突兀滄海頭夜半鼓噪萬貔貅争雄角力轉坤軸<lb/>
旋磨塵世偕浮漚朝朝暮暮自消長誰言于此隨海鰍<lb/>
鴟革裹尸已塵土未必怨怒卒不休看公立論屈前軰<lb/>
筆端有力挽萬牛孤峰絶㟁氣象古亦復燦燦珊瑚鈎<lb/>
分明掘見隂陽根判斷造化之深幽𤣥機發泄天帝嗔<lb/>
此文政恐雷電收不然亦似畫鳥跡長夜鬼哭聲啾啾<lb/>
公自騎鯨去不返滿江明月蘆花秋<lb/>
　　　西湖曲<lb/>
<pb n="KR4h0117_WYG_218-4b"/>
十里風光烟水白嵳峩帝城紫霧隔笛聲吹斷蒲葉風<lb/>
鷺飛界破青山色湖波鱗鱗織成縠翠葢紅幢機上簇<lb/>
長安富児美少年馬蹄踏踏香塵撲畵舫誰家窈窕娘<lb/>
半額鵞黃時様粧玉手折花嬌無力花枝半折銀絲長<lb/>
隔花躊躇意相屬稍稍談笑聞餘香頽陽西落漢水逺<lb/>
無計問覓雙瓊璫巫山髙哉但入夢安得挿翮飛其傍<lb/>
君不見吳姬采蓮自唱曲君王尚在舟中宿<lb/>
　　　春晩郊行<lb/>
<pb n="KR4h0117_WYG_218-5a"/>
芒鞋竹杖出柴闗簡㸃園林脚不閒翠幄初張花作局<lb/>
錦䙀成列笋為班烟波鷗鷺春風外桑柘牛羊夕照間<lb/>
埜興不須邀客共芳樽濁酒對黃山<lb/>
　　　秋日遊竹㑹寺<lb/>
竹樹隂隂古道場野仙仙去地荒凉晩山俱似佛頭緑<lb/>
秋草不如僧髪長白堕莫辭今日醉黃花仍作去年香<lb/>
禪翁留客殷勤甚相對藤牀語夕陽<lb/>
　　　嚴陵釣䑓<lb/>
<pb n="KR4h0117_WYG_218-5b"/>
青壁千尋屹曉寒何年人挿釣魚竿烟霞不受衣冠玷<lb/>
天地那如簑笠寛幸有同肩黃屋貴不妨伸脚白雲端<lb/>
能令漢室祗增重可作巢由一例看<lb/>
　　　夜泊富陽<lb/>
片帆東去逐鷗輕消得天公十日晴新酒一壺詩幾首<lb/>
故鄉千里月初更烟收山翠揩摩浄風軟江波熨貼平<lb/>
苦是狂懐費消遣船頭吹笛到天明<lb/>
　　　散髪<lb/>
<pb n="KR4h0117_WYG_218-6a"/>
玲瓏窗户午晴時散髪林間自一奇鳥睡香奩花影動<lb/>
蟬吟凉境栁隂移髙山流水琴三疊明月清風酒一巵<lb/>
是要閉門妨俗客休令到眼敗吾詩<lb/>
　　　行春次俞兄韻<lb/>
幾日春愁不出行園林又是了清明春風桃李一塲夢<lb/>
夜月江山千古情吟倚長松伺鶴到坐分危石看雲生<lb/>
此懐不觧自拈出謾譜離騷入笛聲<lb/>
　　　其二<lb/>
<pb n="KR4h0117_WYG_218-6b"/>
多謝春風相此行馬蹄十里殘陽明故人楊栁正年少<lb/>
知已青山舊日情思滿天涯芳草逺望窮江際暮雲生<lb/>
同来佳客自不俗相對松隂聽瀑聲<lb/>
　　　坐中詠蟬韻得飢字<lb/>
兩翼纔乾殻已離便升林木最髙枝銀牀梧落秋風裏<lb/>
金掌盤欹曉露時斷續翻成無調曲悲凉拈出苦吟詩<lb/>
前身應是夷齊輩髙臥西山自忍飢<lb/>
　　　白紵詞<lb/>
<pb n="KR4h0117_WYG_218-7a"/>
吳宮烟水碧迢迢如鱗金屋凌琅霄北方佳人顔如花<lb/>
素衣濯濯明朝霞雲母屏風珍珠箔香銷金鴨春寒薄<lb/>
璧月流光羅綺筵白紵舞殘西月落君看月落夜潮平<lb/>
吳江濶兮越江深吳王醉去越王醒<lb/>
　　　贈劉後村<lb/>
騎却青鸞上禁林崖崖聲價重于金花磚日轉瓊箋暖<lb/>
蓮燭星歸玉漏沈翰墨挈来三昧手絲綸畵出九重心<lb/>
春風已築沙堤路天上虚皇屬意深<lb/>
<pb n="KR4h0117_WYG_218-7b"/>
　　　晩舟過臨平<lb/>
烟鐘喚起夕陽愁𣺌𣺌臨平春事幽惟有風蒲愛吟客<lb/>
㟁邉撩亂綰行舟<lb/>
　　　春晚留淮上<lb/>
淮山歴歴春雲澹淮水湯湯夜月輝此處杜鵑啼不到<lb/>
江南行客未成歸<lb/>
　　　拜林和靖墓<lb/>
老鶴髙飛入白雲空餘殘照管孤墳清風千古鎮長在<lb/>
<pb n="KR4h0117_WYG_218-8a"/>
見著梅花如見君<lb/>
　　　久客買舟西還<lb/>
萬里烟波興𣺌然愁心繫住㶚橋邉歸装詩少不成載<lb/>
自拗梅花凑滿船<lb/>
　　　宮人斜<lb/>
碧玉重重鎮墓門鯢膏㸃火照黃昬春風幾度生芳草<lb/>
還似君王舊日恩<lb/>
　　　嚴灘對月憶雪壺六弟<lb/>
<pb n="KR4h0117_WYG_218-8b"/>
仝君看月此徘徊今夜月明君不来安得清光刀剪破<lb/>
為分一半到泉䑓<lb/>
　　　水邉早梅<lb/>
數花黯淡帶寒烟漏泄春光矮屋邉㑹被清池寫疎影<lb/>
一枝分作兩枝妍<lb/>
　　　題王荆公讀書堂<lb/>
六籍紛紛盡可奴翻騰字説乃菑畬可知山半青燈夜<lb/>
只讀商君一巻書<lb/>
<pb n="KR4h0117_WYG_218-9a"/>
　　　繁昌道中<lb/>
江晴日暖竹為輿獵獵春風載此臞凑入灞橋成一畫<lb/>
楊花吹雪糝吟鬚<lb/>
　　　張麗華墓<lb/>
金井轆轤春夢殘香魂飛不到長安君王為虜妾為土<lb/>
夜月分為兩地寒<lb/>
　　　草堂<lb/>
蒼烟落日草堂深淺淺寒侵白玉簪等客不來童睡去<lb/>
<pb n="KR4h0117_WYG_218-9b"/>
自揺脩竹和新吟<lb/>
　　　春寒<lb/>
二月漫漫雪滿山羣芳擔閣未堪觀亭間酌酒且沈醉<lb/>
要為小園花暖寒<lb/>
　　　樓居狂吟<lb/>
茒篷悔著市㕓間長與青山面目慳突兀小樓初結就<lb/>
藤牀石枕卧看山<lb/>
湖海真成萬里遊寒風吹破黑貂裘歸來卧占樓千尺<lb/>
<pb n="KR4h0117_WYG_218-10a"/>
夢落滄波明月舟<lb/>
樓間丹壁富藏書悞學相如賣子虚何不買牛勤教子<lb/>
邵平𤓰地要人鋤<lb/>
覓得樓中一覺眠將身化蝶入壺天平生睡債何時足<lb/>
春在梅花紙帳邊<lb/>
　　附李燾詩<lb/>
　　　客懷五首<lb/>
久客墮塵土幽居懷翠微只餘清夜夢長作故山歸菊<lb/>
<pb n="KR4h0117_WYG_218-10b"/>
巳開三徑松應長十圍晨鐘忽驚覺猶有露霑衣<lb/>
寂寞三秋節凄涼萬里風關河盡形勝人物幾英雄秦<lb/>
葉隨流水周禾滿故宫此心懸魏闕夢遶浙西東<lb/>
壯矣府中縣索如城外村墨池今掃迹石笋舊餘根風<lb/>
急漢絃斷雨多秦鏡昬新秋一懷古情緒若為論<lb/>
雨意忽如此客愁將奈何出門誰可詣掩巻獨高歌塵<lb/>
世兔三穴古人蓬一窠區區奚足道黙黙幸無它<lb/>
長憶在家好巳知從仕難紛紛猶嚇鼠悄悄政栖鸞忘<lb/>
<pb n="KR4h0117_WYG_218-11a"/>
意躡高位敢言卑小官世途真甚隘懷抱應須寛<lb/>
　　　過淨名院觸目都似曾到問訊乃非也戲題絶<lb/>
　　　　句<lb/>
入門髣髴記曾來問訊山僧始此囘却覓舊遊無是處<lb/>
只應形似遣人猜<lb/>
世間形似巧迷人總是安排底處真縱復非真猶足喜<lb/>
得來聊寄夢中身<lb/>
　　附鞏仲至詩<hi>東平人學于東萊</hi>
<pb n="KR4h0117_WYG_218-11b"/>
　　　曉起甘蔗洲<lb/>
曉起東風惡晴嵐忽變昏船隨山共走霧與水相吞鉦<lb/>
鼓遥知寨桑麻畧辯村雨來無準則容易濕柴門<lb/>
　　　夜雨曉起方覺<lb/>
夜雨鳴簷送五更不驚高卧最多情忩間細視花無恙<lb/>
牆外隨聽屐有聲數把柔絲堤栁嫩一奩方鏡閘波清<lb/>
出門眼界殊明潔但覺春寒處處生<lb/>
　　　晨征<lb/>
<pb n="KR4h0117_WYG_218-12a"/>
靜觀羣動亦勞哉豈獨吾為旅食催雞唱未圓天巳曉<lb/>
蛙鳴初散雨還來清和入序殊無暑小滿先時政有雷<lb/>
酒賤茶饒新麵熟不妨乘興且徘徊<lb/>
　　　離建<lb/>
旅中多得早朝晴野潤衣襟苦未清時時數㸃雨猶落<lb/>
隠隠一聲雷不驚山入夏來差覺老花從春去久無情<lb/>
長汀又涉來時路麥隴桑村小問程<lb/>
　　附徐致中詩<lb/>
<pb n="KR4h0117_WYG_218-12b"/>
　　　夏日懷美<lb/>
流水階除靜孤眠得自由月生林欲曉雨過夜如秋逺<lb/>
憶荷花浦誰憐杜若洲良宵恐無夢有夢即俱遊<lb/>
　　　夏夜同靈暉有作奉寄翁趙二友<lb/>
齋居惟少睡露坐得論文涼夜如清水明河似白雲宿<lb/>
禽翻樹覺幽磬度溪聞欲識他鄉思斯時共憶君<lb/>
　　　初夏遊謝公巖<lb/>
又取紗衣換天時起細風清陰花落後長日鳥啼中水<lb/>
<pb n="KR4h0117_WYG_218-13a"/>
國乘舟樂巖扉有路通州民多到此猶自憶髯公<lb/>
　　　夏日湖上訪隠士<lb/>
煩暑何能避孤舟訪隠人水鄉菱藕熟晴野稻苖新為<lb/>
學師前輩談空悟宿身鏡湖三百頃不似此湖濵<lb/>
　　　又寄<lb/>
庭深自無暑苔徑復縈紆賔客不長到兒童自可娛荷<lb/>
花晴帶粉蒲葉晚凝珠與我城闉隔兹歡想不殊<lb/>
　　　山居<lb/>
<pb n="KR4h0117_WYG_218-13b"/>
栁竹藏花塢茅茨接草池開門驚燕子汲水得魚兒地<lb/>
僻春猶靜人閒日自遲山禽啼忽住飛走又相隨<lb/>
　　　登横碧軒繼趙昌甫作<lb/>
步陟高高寺徐行不用扶青天晴又雨山色有還無句<lb/>
向閒中覓茶因醉後呼所懷論未足何乃又征途<lb/>
　　　不食姑<lb/>
惟誦天童呪飲泉能不飢只縁多自譽畨以致人疑賦<lb/>
質全如鶴謀生却似龜緑華通籍後會報女仙知<lb/>
<pb n="KR4h0117_WYG_218-14a"/>
　　　六月歸途<lb/>
星明殘㸃數峰晴夜靜微聞水有聲六月行人須早起<lb/>
一天涼露濕衣輕宦情每向途中薄詩句多于馬上成<lb/>
故里諸公應念我稻花香裏計歸程<lb/>
　　附姜䕫詩<lb/>
　　　范大㕘入覲頗愛鄙作以詩謝之<lb/>
問句石湖老如將日指標枯中説滋味高處戒虚驕頗<lb/>
喜唐音近寧論漢道遥正聲今在耳萬樂聽簫韶<lb/>
<pb n="KR4h0117_WYG_218-14b"/>
　　　小孫納婦<lb/>
慶事集朋親孫枝喜氣新歌雲停碧落舞雪眩青春暖<lb/>
日花君子清樽酒聖人一春行樂地不負牡丹辰<lb/>
　　　呈方叔<lb/>
聱牙落魄一閒官職事何嘗見一班不是論松須説劍<lb/>
若非尋壑即觀山閒看落葉隨風去冷笑奔雲送雨還<lb/>
更有劉巖楊處士伴渠癡坐老花間<lb/>
　　　夏日奉天台禄<lb/>
<pb n="KR4h0117_WYG_218-15a"/>
青天揮箑卧藤牀翠袖攜壺過酒漿蝟腹出波烹芡實<lb/>
褭蹄和露擘蓮房相呼時入雞豚社獨坐曾無鴈鶩行<lb/>
便是赤城真隠吏不須劉阮更相將<lb/>
　　　冬夜不寐<lb/>
宵柝迢迢警睡魔靜思甘分老林坡忍飢但有嵇康嬾<lb/>
扣角曾無寗戚歌不起妄心思世事只將閒意養天和<lb/>
時人休説長生術學著長生事轉多<lb/>
　　　閒詠<lb/>
<pb n="KR4h0117_WYG_218-15b"/>
虚糜廪禄飲醇醪不押文書不坐曹簡㸃園花為日課<lb/>
裒尋詩草計年勞仍將書册供慵卧時喚杯盤佐老饕<lb/>
感激大恩何以報惟祈聖壽與天高<lb/>
　　　負暄<lb/>
不是羲和徳澤流寒鄉何處覓温柔絶憐天上黄綿襖<lb/>
大勝人間紫綺裘旋挾胡牀隨影轉更攜書巻與閒謀<lb/>
天和妙處誰能會欲獻君王却自羞<lb/>
　　　和陸放翁見寄<lb/>
<pb n="KR4h0117_WYG_218-16a"/>
遥知三逕長荒苔解組東歸亦快哉津㟁紛紛羣吏去<lb/>
船頭衮衮好山來平時佳客應相過勝日清樽想屢開<lb/>
若許詩篇數還往直須追挽古風回<lb/>
　　　和陸放翁<lb/>
午庭風雨撼高槐一洗城頭十丈埃老子坐閒尋句好<lb/>
故人門外寄詩來勁鋒久服穿楊妙鈍思深慚擊鉢催<lb/>
清佩左符君未可要聽吟思發春雷<lb/>
　　　寄汪尚書<lb/>
<pb n="KR4h0117_WYG_218-16b"/>
五十年間歎濶疎相忘兩地復江湖書來筆底驚强徤<lb/>
詩去吟邊想步趨好對青山看歌舞莫嫌紅粉笑髭鬚<lb/>
鳯毛巳有哦松韻尚記金華舊範模<lb/>
　　　送朝天集歸楊誠齋<lb/>
翰墨塲中老斵輪縱横一筆掃千軍年年花月無閒日<lb/>
處處江山怕見君箭在的中非爾及風行水面偶成文<lb/>
先生只可三千首回施江東日暮雲<lb/>
　石倉歴代詩選巻二百十八<lb/>
</p>
<p>
</p>
  </div>
</body>
</text>
</TEI>
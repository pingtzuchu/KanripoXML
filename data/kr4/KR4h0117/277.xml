<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻二百七十七</head> <lb/>
    <p>
<pb n="KR4h0117_WYG_277-1a"/>
欽定四庫全書<lb/>
　石倉厯代詩選巻二百七十七<lb/>
　　　　　　　　　　　　明　曹學佺　編<lb/>
　元詩四十七<lb/>
　　天如和尚<lb/>
　　　示友人<lb/>
塵網苦多累暫閒如脱羈胡為塵外迹而乃東西馳聚<lb/>
談每倉卒既遠翻多思眼前失真宰身外何求知百骸<lb/>
<pb n="KR4h0117_WYG_277-1b"/>
如僕馬勢合聊相隨氣運忽遷謝一散無重期來日不<lb/>
可待去日不可追靜縁當自保世故方無涯<lb/>
　　　登西林<lb/>
沉鬱難自居偶思散遐矚拄杖登西林斷崖倚修竹崖<lb/>
上叢花開飛禽自相逐崖下清川流水光泛嘉木四月<lb/>
風雨多平野一時綠長嘯白日低烟雲起空谷俯視萬<lb/>
化間勞生亦何足<lb/>
　　　夜坐聞蛩<lb/>
<pb n="KR4h0117_WYG_277-2a"/>
山人坐樹陰樹轉月當午江市夜猶喧笙歌雜砧杵寒<lb/>
蛩亦何情唧唧如共語前聲稍悲悽後聲轉哀苦人心<lb/>
汝莫知汝語人莫取萬類各有私悲歡豈同趣茫茫元<lb/>
化中同一風氣使何如悟天真隨分樂生死<lb/>
　　　送時無擇維那歸閩<lb/>
百計歸難禁生縁樂未窮聽鐘椰葉雨欹枕荔花風客<lb/>
久閩音化交深楚俗通片帆明日遠雲斷海天空<lb/>
　　　重登秋月樓<lb/>
<pb n="KR4h0117_WYG_277-2b"/>
病力甦新雨登樓㸔夕陽㟁移江市遠洲接柘園長村<lb/>
晩烟催暝水陰雲送凉客中情味熟隨地得相忘<lb/>
　　　篳篥引　西瑛懶雲窩距余禪室半里許時相<lb/>
　　　過從吹篳篥以為供復于余言有所需乃賦長<lb/>
　　　歌以贈<lb/>
西瑛為我吹篳篥發我十年夢相憶錢塘月夜鳳凰山<lb/>
曽聽酸齋吹鐵笛初吹一曲江風生餘響入樹秋嗚咽<lb/>
再吹一曲江潮驚愁雲忽低霜月黑坐中聽者六七人<lb/>
<pb n="KR4h0117_WYG_277-3a"/>
半是江湖未歸客歡者狂歌繞樹行悲者垂頭泪沾膝<lb/>
我時靜對同學人斂襟共坐松根石脱畧悲歡萬念消<lb/>
悟聲無性聞無跡<lb/>
　　　呉松江觀閘<lb/>
呉松江水急如箭昔見畵圖今識面百川應命爭先趨<lb/>
東注海門如赴戰海波怒發驅潮頭戰退呉松水倒流<lb/>
江潮一日兩相鬬萬古不决如寇讐江水清兮潮水濁<lb/>
江水不似潮水惡惡潮推出海中洲堆積江面成山丘<lb/>
<pb n="KR4h0117_WYG_277-3b"/>
官憂水害難疏鑿横江四閘同時作潮來下閘潮平開<lb/>
閘内不通潮往囘潮波怒息捲底去閘門又見江波怒<lb/>
閘上盤渦萬陣分閘下狂瀾萬騎奔萬雷吼兮萬鼓發<lb/>
石走沙飛亂戈甲黄河衝破華山根健瀑擘開青玉峽<lb/>
人言水性險且凶不知水與人情同情濤識浪怒且憤<lb/>
不在江潮在方寸水險尚可避人險終難知人爭額額<lb/>
罔晝夜水爭尚有潮平時<lb/>
　　　送甘茂實入京<lb/>
<pb n="KR4h0117_WYG_277-4a"/>
我不願送君行愛君筆硯傾平生我不願留君住男兒<lb/>
四十當强仕盛時天下文軌同萬國軒裳滿都市願君<lb/>
走馬燕山頭語動人主旋封侯風葉兮颼颼江波兮悠<lb/>
悠丈夫萬里更萬里一飲百斗空離愁<lb/>
　　　遊三相臺示甘楊諸友臺乃姚崇牛僧孺劉沆<lb/>
　　　　讀書處也<lb/>
我登三相臺南望雙㢲峰俯視下界如凌空開元老樹<lb/>
可百丈斷崕盡日呼顛風甘郎攀果學猿掛楊子枕石<lb/>
<pb n="KR4h0117_WYG_277-4b"/>
飛泉中垂藤離地坐我穏袒跣長嘯如乘龍嗚呼昔人<lb/>
不再得臺上土花幾秋色前身不與後身期白雲豈識<lb/>
羅衣客<lb/>
　　　贈奕士高顯卿<lb/>
對客將為顯卿歌顯卿去兮吾奈何商山莫招象山暮<lb/>
當代如卿亦難遇不須殺活談兵圍我以氣色觀神機<lb/>
秋鷹失兔草莽動斷道夜雪行人稀丹還金鼎㑹龍虎<lb/>
海國破浪孤篷歸太初一黑盪摩裏萬化白戰摶空起<lb/>
<pb n="KR4h0117_WYG_277-5a"/>
何曽一路無死生觀者紛紛少知此西來訪古崑崙丘<lb/>
拔劒夜舞呼蒼虬登白鶴兮問王屋汗漫長歌紫芝曲<lb/>
相逢安得聞此歌共笑人間殘局多<lb/>
　　　和送梁壽川之任南康醫教<lb/>
君不見眼前病癖無全人又不見杏林種雨年年新豈<lb/>
如梁君小試醫國手飄飄捧檄行青春行行東向廬江<lb/>
路星渚風烟彭蠡樹雙池看瀑九江晴五老聞鐘亂山<lb/>
暮我憐民物瘡痍深養生未必非其心元陽扶植起枯<lb/>
<pb n="KR4h0117_WYG_277-5b"/>
朽一草已足酬千金莫辭印綬非君意虎溪未許陶公<lb/>
醉㑹看採藥上蓬萊長裾曳破燕山翠<lb/>
　　　上海舟中即事<lb/>
烏溪出閘催雙櫓急趂回潮下黄浦午前期到上洋城<lb/>
生怕潮來近亭午夜潮已落㟁痕高風捲浪花翻雪滷<lb/>
渡頭趂度人如雞水行泥行亦良苦西岸衝波遠入村<lb/>
東㟁湧沙作林圃㟁上居民無定蹤頗怪潮行無定所<lb/>
吾年五十遊上洋今歲重來五十五豈無玉雪美少年<lb/>
<pb n="KR4h0117_WYG_277-6a"/>
向來一揖成千古亦有䲭張萬石家勢去一朝無寸土<lb/>
噫吁嘻人生幻化若浮雲陵谷變遷何足數<lb/>
　　　城南樓<lb/>
城南樹尾花風晴城南樹下漁舟行隔溪竹屋數家酒<lb/>
矮籬路轉人縱横仙山石洞在眼底塔竿倒影滄波明<lb/>
相期待渡日已晩坐看平野青烟生<lb/>
　　　真州送别悦希雲<lb/>
長淮㟁㟁飄風沙沙根吹出青蘆芽我行送君君送我<lb/>
<pb n="KR4h0117_WYG_277-6b"/>
笑語在眼心天涯三界如夢宅四大如漚花東來西去<lb/>
問歸路不知何處真吾家<lb/>
　　　其二<lb/>
欲別不別重相擕別思已逐寒雲飛飛雲一去不可得<lb/>
千村萬落明斜暉回頭望呉山滿目青依依亦如送我<lb/>
望我去立盡風烟未忍歸<lb/>
　　　其三<lb/>
年時度雪西峰顛蒲團永夜青燈前坐談生死念如水<lb/>
<pb n="KR4h0117_WYG_277-7a"/>
鐵石未比肝腸堅人事有遷謝散聚終隨縁山川可棄<lb/>
友可別初心未可輕相捐<lb/>
　　　送止照歸古洪曲江<lb/>
暮雲飛上錢王臺亂峰蘸碧湖光開六橋秋色看政好<lb/>
之子不肯重裵囘百年萬事烟雨過鄉井一念終難灰<lb/>
浩歌出門送歸去夢斷楚水何時來<lb/>
　　　又<lb/>
抖擻天目蒲花團摩挲鐵脊氷霜寒豪來意氣隘湖海<lb/>
<pb n="KR4h0117_WYG_277-7b"/>
歸思浩蕩如奔湍樟陰樓殿曲江曲聽鐘聽雨吟燈殘<lb/>
此時㑹有㑹心處傾倒客路情懐看<lb/>
　　　入仙洞山<lb/>
入山隠隠如聞雷山雞角角隨人飛松風洗我市喧耳<lb/>
松露灑我青蘿衣平生結習重幽賞㑹景㑹物情依依<lb/>
誰能歌紫芝我當歌采薇招呼雲外青鸞歸<lb/>
　　　遊茅山雲林清逺之館<lb/>
華陽有客似重來新見雲林别館開寒日半巖松鶴起<lb/>
<pb n="KR4h0117_WYG_277-8a"/>
腥風萬壑雨龍回琴牀流露滋瑤草丹鼎飛春上玉梅<lb/>
居者未知清且遠人間咫尺望蓬萊<lb/>
　　　次韻送古潛縣宰<lb/>
解印遄歸意若何山人長憶舊相過詞鋒稍見禪機熟<lb/>
案牘不如吟巻多花雨聽鶯春滿酒栁風迴馬月搖波<lb/>
賞心樂事皆勲業畱與溪翁溪女歌<lb/>
　　　徑山送瓌上人歸呉門<lb/>
呉門長想是吾州城北城南半舊遊佛塔分標林野寺<lb/>
<pb n="KR4h0117_WYG_277-8b"/>
客帆飛遶市河樓送君忽覺襟期動老我難忘脚債酬<lb/>
七十二峰看橘柚買舟重約太湖秋<lb/>
　　　送鄉僧昱曉林<lb/>
海雨吹花雪作堆那時敲我竹門開自憐水國三千里<lb/>
也有鄉僧問路來<lb/>
　　　其二<lb/>
風沙風葉攪征衣今日江頭送汝歸西望故鄉何處是<lb/>
楚天漠漠片雲飛<lb/>
<pb n="KR4h0117_WYG_277-9a"/>
　　　其三<lb/>
鄉人問我幾時還向道如今又入山一箇蒲團半間屋<lb/>
呉松江上九峰間<lb/>
　　　登茅山天市壇四首<lb/>
天市危闌倚碧空兩京山水見㝠濛東來十日風霜路<lb/>
只在寒嵐一抺中<lb/>
白雲剪作瑤壇雪寒旭蒸開玉洞花山北山南看更好<lb/>
炊烟朶朶是仙家<lb/>
<pb n="KR4h0117_WYG_277-9b"/>
一片松林又一宫開門面面看茅峰意行恍惚廬山路<lb/>
歸飯僧分上下鐘<lb/>
郭仙清夜扣舷時萬籟秋笙月一池千載誰傳靈鳳曲<lb/>
羽童吟作步虚詞<lb/>
　　　一峰雲外菴和韻<lb/>
碧虹分兩半山橋橋下春雷捲怒濤老衲定回推户看<lb/>
隔溪開盡野櫻桃<lb/>
竹屋茶香滿澗烟緑杉深處響流泉目前有法誰能説<lb/>
<pb n="KR4h0117_WYG_277-10a"/>
落日㣲風一樹蟬<lb/>
平田水語稻花香半解蘿衣受晩凉景物雙清秋正好<lb/>
亂山雲外又斜陽<lb/>
　　　湖村菴即事<lb/>
日度斜塘水氣昏石橋髙栁對柴門霜風攪樹葉如雨<lb/>
忽見一帆來遠村<lb/>
竹根吠犬隔溪西湖雁聲高木葉飛近聽始知雙櫓響<lb/>
一燈浮水夜船歸<lb/>
<pb n="KR4h0117_WYG_277-10b"/>
　　　訪仙洞山舟次大溪口<lb/>
窈窕仙家何處尋夕陽明滅亂雲深大溪横斷青山合<lb/>
一路風帆入樹林<lb/>
　　　師子林即景<lb/>
鳥啼花笑屋西東柏子烟青芋火紅人道我居城市裏<lb/>
我疑身在萬山中<lb/>
素壁光搖眼倍明隔簾風樹弄新睛樹根蛙鼓鳴殘雨<lb/>
恍惚南山水樂聲<lb/>
<pb n="KR4h0117_WYG_277-11a"/>
半簷落日晒寒衣一鉢香羮野蕨肥春雨春烟二三子<lb/>
水西原上種松歸<lb/>
道人肩水灌畦蔬托鉢船歸粟有餘飽飯禪和無一事<lb/>
遶池分食餧遊魚<lb/>
卧雲冷室睡魔醒殘漏聲聲促五更一夢又如過一世<lb/>
東方日出是來生<lb/>
斜梅勢壓石䦨干花似垂頭照影㸔白晝雲陰天欲雪<lb/>
半池星斗逼人寒<lb/>
<pb n="KR4h0117_WYG_277-11b"/>
雪深三尺閉柴荆歲晩無心打葛藤立雪堂前人不見<lb/>
秀雲峰是白頭僧<lb/>
　　附萬松禪師詩<lb/>
　　　示門人偈<lb/>
輕烟薄霧實難描更有何人手段饒驚起暮天沙上雁<lb/>
雙雙飛去上雲霄<lb/>
　　　示本果尼<lb/>
一花開發衆花鮮花謝菩提果自圓肯向給孤林下坐<lb/>
<pb n="KR4h0117_WYG_277-12a"/>
清香拂拂滿祗田<lb/>
　　　示徒<lb/>
安然坐定困茫茫滯寂沉空正念忘未待放㕘閒雜話<lb/>
可憐空度好時光<lb/>
　　　又<lb/>
四肢輕健好㕘禪大道何曽薄少年七歲黄梅人未老<lb/>
歸來松柏已蒼然<lb/>
　　　讚釋迦出山相<lb/>
<pb n="KR4h0117_WYG_277-12b"/>
衆生未度出雲霞一見明星眼底砂大地雪山春色轉<lb/>
人間何必見拈花<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選卷二百七十七<lb/>
</p>
<p>
</p>
  </div>
</body>
</text>
</TEI>
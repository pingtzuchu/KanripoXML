<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四</head> <lb/>
    <p>
<pb n="KR4h0117_WYG_004-1a"/>
欽定四庫全書<lb/>
　石倉歴代詩選巻四<lb/>
　　　　　　　　　　　　明　曹學佺　編<lb/>
　晉詩二<lb/>
　　陶淵明<lb/>
　　　停雲四章<lb/>
　　停雲思親友也罇湛新醪園列初榮願言不從歎<lb/>
　　息彌襟<lb/>
<pb n="KR4h0117_WYG_004-1b"/>
靄靄停雲濛濛時雨八表同昬平路伊阻静寄東軒春<lb/>
醪獨撫良朋悠邈搔首延佇<lb/>
停雲靄靄時雨濛濛八表同昬平陸成江有酒有酒閒<lb/>
飲東窗願言懷人舟車靡從<lb/>
東園之樹枝條再榮競用新好以招余情人亦有言日<lb/>
月于征安得促席説彼平生<lb/>
翩翩飛鳥息我庭柯歛翮閒止好聲相和豈無他人念<lb/>
子實多願言不獲抱恨如何<lb/>
<pb n="KR4h0117_WYG_004-2a"/>
　　　時運四章<lb/>
　　時運游暮春也春服既成景物斯和偶影獨游欣<lb/>
　　慨交心<lb/>
邁邁時運穆穆良朝襲我春服薄言東郊山滌餘靄宇<lb/>
曖㣲霄有風自南翼彼新苗<lb/>
洋洋平津乃漱乃濯邈邈遐景載欣載矚稱心而言人<lb/>
亦易足揮兹一觴陶然自樂<lb/>
延目中流悠悠清沂童冠齊業閒詠以歸我愛其静寤<lb/>
<pb n="KR4h0117_WYG_004-2b"/>
寐交揮但恨殊世邈不可追<lb/>
斯晨斯夕言息其廬花藥分列林竹翳如清琴横牀濁<lb/>
酒平壺黄唐莫逮慨獨在余<lb/>
　　　榮木四章<lb/>
　　榮木念将老也日月推遷已復有夏總角聞道白<lb/>
　　首無成<lb/>
采采榮木結根于兹晨耀其華夕已喪之人生若寄顦<lb/>
顇有時静言孔念中心悵而<lb/>
<pb n="KR4h0117_WYG_004-3a"/>
采采榮木于兹託根繁華朝起慨暮不存貞脆由人禍<lb/>
福無門匪道曷依匪善奚敦<lb/>
嗟子小子稟兹固陋徂年既流業不増舊志彼弗舍安<lb/>
此日富我之懷矣怛焉内疚<lb/>
先師遺訓余豈云墜四十無聞斯不足畏脂我名車策<lb/>
我名驥千里雖遥孰敢不至<lb/>
　　　酬丁柴桑二章<lb/>
有客有客爰來爰止秉直司聰于惠百里飡勝如歸聆<lb/>
<pb n="KR4h0117_WYG_004-3b"/>
善若始<lb/>
匪惟諧也屢有良由載言載眺以寫我憂放歡一遇既<lb/>
醉還休實欣心期方從我遊<lb/>
　　　荅龎㕘軍六章<lb/>
　　龎為衛軍㕘軍從江陵使上都過潯陽見贈<lb/>
衡門之下有琴有書載彈載詠爰得我娛豈無他好樂<lb/>
是幽居朝為灌園夕偃蓬廬<lb/>
人之所寳尚或未珍不有同愛云胡以親我求良友實<lb/>
<pb n="KR4h0117_WYG_004-4a"/>
覯懷人歡心孔洽棟宇惟隣<lb/>
伊余懷人欣徳孜孜我有㫖酒與汝樂之乃陳好言乃<lb/>
著新詩一日不見如何不思<lb/>
嘉遊未斁誓將離分送爾于路銜觴無欣依依舊楚邈<lb/>
邈西雲之子之遠良話曷聞<lb/>
昔我云别倉庚載鳴今也遇之雪霰飄零大藩有命作<lb/>
使上京豈忘宴安王事靡寧<lb/>
慘慘寒日肅肅其風翩彼方舟容裔江中朂哉征人在<lb/>
<pb n="KR4h0117_WYG_004-4b"/>
始思終敬兹良辰以保爾躬<lb/>
　　　歸鳥四章<lb/>
翼翼歸鳥晨去于林遠之八表近憇雲岑和風不洽翻<lb/>
翮求心顧儔相鳴景庇清隂<lb/>
翼翼歸鳥載翔載飛雖不懷遊見林情依遇雲頡頏相<lb/>
鳴而歸遐路誠悠性愛無遺<lb/>
翼翼歸鳥馴林徘徊豈思天路欣及舊棲雖無昔侣衆<lb/>
聲毎諧日夕氣清悠然其懷<lb/>
<pb n="KR4h0117_WYG_004-5a"/>
翼翼歸鳥戢羽寒條遊不曠林宿則森標晨風清興好<lb/>
音時交矰繳奚施已巻安勞<lb/>
　　　遊斜川<lb/>
　　辛丑嵗正月五日天氣澄和風物閒美與二三隣<lb/>
　　曲同遊斜川臨長流望曽城魴鯉躍鱗于将夕水<lb/>
　　鷗乗和以翻飛彼南阜者名實舊矣不復乃為嗟<lb/>
　　歎若夫曽城傍無依接獨秀中臯遥望靈山有愛<lb/>
　　嘉名欣對不足率爾賦詩悲日月之遂往悼吾年<lb/>
<pb n="KR4h0117_WYG_004-5b"/>
　　之不留各疏年紀鄉里以記其時口<lb/>
開嵗倐五日吾生行歸休念之動中懷及辰為兹遊氣<lb/>
和天惟澄班坐依遠流弱湍馳文魴閒谷矯鳴鷗迥澤<lb/>
散游目緬然睇曾丘雖㣲九重秀顧瞻無匹儔提壺接<lb/>
賓侣引滿更獻酬未知從今去當復如此不中觴縱遥<lb/>
情忘彼千載憂且極今朝樂明日非所求<lb/>
　　　荅龎㕘軍<lb/>
　　三復来貺欲罷不能自爾隣曲冬春再交欵然良對<lb/>
<pb n="KR4h0117_WYG_004-6a"/>
　　忽成舊游俗諺云數面成親舊况情過此者乎人<lb/>
　　事好乖便當語離楊公所歎豈惟常悲吾抱疾多<lb/>
　　年不復為文本既不豐復老病繼之輒依周孔往<lb/>
　　往之義且為别後相思之資<lb/>
相知何必舊傾葢定前言有客賞我趣毎毎顧林園談<lb/>
諧無俗調所説聖人篇或有數斗酒閒飲自歡然我實<lb/>
幽居士無復東西縁物新人惟舊弱毫多所宣情通萬<lb/>
里外形迹滯江山君其愛體素來㑹在何年<lb/>
<pb n="KR4h0117_WYG_004-6b"/>
　　　五月旦作和戴主簿<lb/>
虚舟縱逸棹回復遂無窮發嵗始俛仰星紀奄將中南<lb/>
窗罕悴物北林榮且豐神淵寫時雨晨色奏景風既來<lb/>
孰不去人理固有終居常待其盡曲肱豈傷冲遷化或<lb/>
夷險肆志無窊隆即事如已高何必升華嵩<lb/>
　　　和劉柴桑<lb/>
山澤久見招胡事乃躊躇直為親舊故未忍言索居良<lb/>
辰入竒懷挈杖還西廬荒塗無歸人時時見廢墟茅茨<lb/>
<pb n="KR4h0117_WYG_004-7a"/>
已就治新疇復應畬谷風轉凄薄春醪解飢劬弱女雖<lb/>
非男慰情良勝無栖栖世中事嵗月共相疎耕織稱其<lb/>
用過此奚所須去去百年外身名同翳如<lb/>
　　　酬劉柴桑<lb/>
窮居寡人用時忘四運周櫚庭多落葉慨然知已秋新<lb/>
葵鬱北牖嘉穟養南疇今我不為樂知有來嵗不命室<lb/>
携童弱良日登遠游<lb/>
　　　和郭主簿<lb/>
<pb n="KR4h0117_WYG_004-7b"/>
藹藹堂前林中夏貯清隂凱風因時來迴飈開我襟息<lb/>
交游閒業卧起弄書琴園蔬有餘滋舊穀猶儲今營已<lb/>
良有極過足非所欽春秫作美酒酒熟吾自斟弱子戲<lb/>
我側學語未成音此事真復樂聊用忘華簪遥遥望白<lb/>
雲懷古一何深<lb/>
　　　贈羊長史<lb/>
　　左軍羊長史銜使秦川作此與之<lb/>
愚生三季後慨然念黄虞得知千載外正賴古人書賢<lb/>
<pb n="KR4h0117_WYG_004-8a"/>
聖留餘跡事事在中都豈忘游心目闗河不可踰九域<lb/>
甫已一逝將理舟輿聞君當先邁負疴不獲俱路若經<lb/>
商山為我少躊躇多謝綺與甪精爽今何如紫芝誰復<lb/>
採深谷久應蕪駟馬無貫患貧賤有交娱清謡結心曲<lb/>
人乖運見疎擁懷累代下言盡意不舒<lb/>
　　　癸卯十二月中作與從弟敬遠<lb/>
寢跡衡門下邈與世相絶顧盻莫誰知荆扉書常閉凄<lb/>
凄嵗暮風翳翳經日雪傾耳無希聲在目皓已潔勁氣<lb/>
<pb n="KR4h0117_WYG_004-8b"/>
侵襟袖簞瓢謝屢設蕭索空宇中了無一可悦歴覽千<lb/>
載書時時見遺烈高操非所攀深得固窮節平津茍不<lb/>
由栖遲詎為拙寄意一言外兹契誰能别<lb/>
　　　與殷晉安别<lb/>
　　殷先作晉安南府長史掾因居潯陽後作太尉叅<lb/>
　　軍移家東下作此以贈<lb/>
遊好非久長一遇盡殷勤信宿酬清話益復知為親去<lb/>
嵗家南里薄作少時隣負杖肆游從淹留忘宵晨語黙<lb/>
<pb n="KR4h0117_WYG_004-9a"/>
自殊勢亦知當乖分未謂事已及興言在兹春飄飄西<lb/>
來風悠悠東去雲山川千里外言笑難為因才華不隱<lb/>
世江湖多賤貧脱有經過便念來存故人<lb/>
　　　於王撫軍座送客<lb/>
秋日凄且厲百卉具已腓爰以履霜節登高餞將歸寒<lb/>
風冐山澤游雲倐無依洲渚思綿邈風水互乖違瞻夕<lb/>
欲良讌離言聿云悲晨鳥暮來還懸車斂餘暉逝止判<lb/>
殊路旋駕悵遲遲目送回舟遠情隨萬化遺<lb/>
<pb n="KR4h0117_WYG_004-9b"/>
　　　始作鎮軍㕘軍經曲阿作<lb/>
弱齡寄事外委懷在琴書被褐欣自得屢空常晏如時<lb/>
來茍㝠會宛轡憇通衢投策命晨裝暫與園田踈眇眇<lb/>
孤舟逝綿綿歸思紆我行豈不遥登降千里餘目倦川<lb/>
途異心企山澤居望雲慙高鳥臨水愧游魚真想初在<lb/>
襟誰謂形迹拘聊且憑化遷終返班生廬<lb/>
　　　辛丑嵗七月赴假還江陵夜行塗口作<lb/>
閒居三十載遂與塵事㝠詩書敦宿好林園無俗情如<lb/>
<pb n="KR4h0117_WYG_004-10a"/>
何捨此去遥遥至南荆叩枻新秋月臨流别友生凉風<lb/>
起將夕夜景湛虚明昭昭天宇濶晶晶川上平懷役不<lb/>
遑寐中宵尚孤征商歌非吾事依依在耦耕投冠旋舊<lb/>
墟不為好爵縈養真衡茅下庶以善自名<lb/>
　　　乙已嵗三月為建威㕘軍使都經錢溪<lb/>
我不踐斯境嵗月好已積晨夕看山川事事悉如昔㣲<lb/>
雨洗高林清飈矯雲翮眷彼品物存義風都未隔伊余<lb/>
何為者勉勵從兹役一形似有制素襟不可易園田日<lb/>
<pb n="KR4h0117_WYG_004-10b"/>
夢想安得久離析終懷在歸舟諒哉宜霜栢<lb/>
　　　詠二踈<lb/>
大象轉四時功成者自去借問衰周來㡬人得其趣游<lb/>
目漢廷中二踈復此舉高嘯返舊居長揖儲君傅餞送<lb/>
傾皇朝華軒盈道路離别情所悲餘榮何足顧事勝感<lb/>
行人賢哉豈常譽厭厭閭里歡所營非近務促席延故<lb/>
老揮觴道平素問金終寄心清言曉未悟放意樂餘年<lb/>
遑恤身後慮誰云其人亡久而道彌著<lb/>
<pb n="KR4h0117_WYG_004-11a"/>
　　　桃花源詩<lb/>
　　晉太元中武陵人捕魚為業縁溪行忘路之遠近忽<lb/>
　　逢桃花林夾岸數百歩中無雜樹芳草鮮美落英繽<lb/>
　　紛漁人甚異之復前行欲窮其林林盡水源便得一<lb/>
　　山山有小口髣髴若有光便捨船從口入初極狹纔<lb/>
　　通人復行數十歩豁然開朗土地平曠屋舍儼然有<lb/>
　　良田美池桑竹之屬阡陌交通雞犬相聞其中往來<lb/>
　　種作男女衣著悉如外人黄髪垂髫並怡然自樂見<lb/>
<pb n="KR4h0117_WYG_004-11b"/>
　　漁人乃大驚問所從來具荅之便要還家設酒殺雞<lb/>
　　作食村中聞有此人咸來問訊自云先世避秦時亂<lb/>
　　率妻子邑人來此絶境不復出焉遂與外人間隔問<lb/>
　　今是何世乃不知有漢無論魏晉此人一一為具言<lb/>
　　所聞皆歎惋餘人各復延至其家皆出酒食停數日<lb/>
　　辭去此中人語云不足為外人道也既出得其船便<lb/>
　　扶向路處處誌之及郡下詣太守説如此太守即遣<lb/>
　　人隨其往尋向所誌遂迷不復得路南陽劉子驥髙<lb/>
<pb n="KR4h0117_WYG_004-12a"/>
　　尚士也聞之欣然親往未果尋病終後遂無問津者<lb/>
嬴氏亂天紀賢者避其世黄綺之商山伊人亦云逝往<lb/>
迹浸復湮來逕遂蕪廢相命肄農耕日入從所憇桑竹<lb/>
垂餘䕃菽稷隨時藝春蠶收長絲秋熟靡王税荒路曖<lb/>
交通雞犬互鳴吠爼豆猶古法衣裳無新製童孺縱行<lb/>
歌斑白歡游詣草榮識節和木衰知風厲雖無紀厯誌<lb/>
四時自成嵗怡然有餘樂于何勞智慧竒蹤隱五百一<lb/>
朝敞神界淳薄既異源旋復還幽蔽借問游方士焉測<lb/>
<pb n="KR4h0117_WYG_004-12b"/>
塵囂外願言躡輕風高舉尋吾契<lb/>
　　　九日閒居<lb/>
　　余閒居愛重九之名秋菊盈園而持醪靡由空服<lb/>
　　九華寄懐于言<lb/>
世短意常多斯人樂久生日月依辰至舉俗愛其名露<lb/>
凄暄風息氣徹天象明往燕無遺影來雁有餘聲酒能<lb/>
祛百慮菊為制頹齡如何蓬廬士空視世運傾塵爵恥<lb/>
虚罍寒華徒自榮歛襟獨閒謡緬焉起深情棲遲固多<lb/>
<pb n="KR4h0117_WYG_004-13a"/>
娱淹留豈無成<lb/>
　　　歸田園居五首<lb/>
少無適俗韻性本愛丘山誤落塵網中一去三十年羈<lb/>
鳥戀舊林池魚思故淵開荒南野際守拙歸園田方宅<lb/>
十餘畆草屋八九間榆栁䕃後園桃李羅堂前曖曖遠<lb/>
人村依依墟里煙狗吠深巷中雞鳴桑樹顛戸庭無塵<lb/>
雜虚室有餘閒久在樊籠裏復得返自然<lb/>
野外罕人事窮巷寡輪鞅白日掩荆扉虚室絶塵想時<lb/>
<pb n="KR4h0117_WYG_004-13b"/>
復墟曲中披草共來往相見無雜言但道桑麻長桑麻<lb/>
日已長我土日已廣常恐霜霰至零落同草莽<lb/>
種豆南山下草盛豆苗稀晨興理荒穢帶月荷鋤歸道<lb/>
狹草木長夕露沾我衣衣沾不足惜但使願無違<lb/>
久去山澤遊浪莽林野娛試携子姪輩披榛步荒墟徘<lb/>
徊丘壟間依依昔人居井竈有遺處桑竹殘朽株借問<lb/>
採薪者此人皆焉如薪者向我言死没無復餘一世異<lb/>
朝市此語真不虚人生似幻化終當歸空無<lb/>
<pb n="KR4h0117_WYG_004-14a"/>
悵恨獨策還﨑嶇歴榛曲山澗清且淺遇以濯吾足漉<lb/>
我新熟酒隻雞招近局日入室中闇荆薪代明燭歡來<lb/>
苦夕短已復至天旭<lb/>
　　　諸人共游周家墓栢下<lb/>
今日天氣佳清吹與鳴彈感彼栢下人安得不為歡清<lb/>
歌散新聲緑酒開芳顔未知明日事余襟良已殫<lb/>
　　　移居二首<lb/>
昔欲居南村非為卜其宅聞多素心人樂與數晨夕懷<lb/>
<pb n="KR4h0117_WYG_004-14b"/>
此頗有年今日從兹役敝廬何必廣取足蔽牀席隣曲<lb/>
時時來抗言談在昔竒文共欣賞疑義相與析<lb/>
春秋多佳日登高賦新詩過門更相呼有酒斟酌之農<lb/>
務各自歸閒暇輒相思相思則披衣言笑無厭時此理<lb/>
將不勝無為忽去兹衣食當須紀力耕不吾欺<lb/>
　　　癸卯嵗始春懷古田舍二首<lb/>
在昔聞南畆當年竟未踐屢空既有人春興豈自免夙<lb/>
裝晨吾駕啓塗情已緬鳥弄歡新節泠風送餘善寒竹<lb/>
<pb n="KR4h0117_WYG_004-15a"/>
被荒蹊地為罕人遠是以植杖翁悠然不復返即理愧<lb/>
通識所保詎乃淺<lb/>
先師有遺訓憂道不憂貧瞻望邈難逮轉欲志常勤秉<lb/>
耒歡時務解顔勸農人平疇交遠風良苗亦懷新雖未<lb/>
量嵗功即事多所欣耕種有時息行者無問津日入相<lb/>
與歸壺漿勞近隣長吟掩柴門聊為隴畆民<lb/>
　　　已酉嵗九月九日<lb/>
靡靡秋已夕凄凄風露交蔓草不復榮園木空自凋清<lb/>
<pb n="KR4h0117_WYG_004-15b"/>
風澄餘滓杳然天界高哀蟬無歸響叢雁鳴雲霄萬化<lb/>
相尋繹人生豈不勞從古皆有没念之中心焦何以稱<lb/>
我情濁酒且自陶千載非所須聊以永今朝<lb/>
　　　庚戌嵗九月中於西田穫早稻<lb/>
人生歸有道衣食固其端孰是都不營而以求自安開<lb/>
春理常業嵗功聊可觀晨出肆㣲勤日入負耒還山中<lb/>
饒霜露風氣亦先寒田家豈不苦弗獲辭此難四體誠<lb/>
乃疲庶無異患干盥濯息簷下斗酒散襟顔遥遥沮溺<lb/>
<pb n="KR4h0117_WYG_004-16a"/>
心千載乃相闗但願長如此躬耕非所歎<lb/>
　　　飲酒<lb/>
　　余閒居寡歡兼此夜已長偶有名酒無夕不飲顧<lb/>
　　影獨盡忽焉復醉既醉之後輒題數句自娛紙墨<lb/>
　　遂多辭無詮次聊命故人書之以為歡笑爾<lb/>
衰榮無定在彼此更共之邵生瓜田中寧似東陵時寒<lb/>
暑有代謝人道每如兹逹人解其會逝將不復疑忽與<lb/>
一觴酒日夕歡相持<lb/>
<pb n="KR4h0117_WYG_004-16b"/>
積善云有報夷叔在西山善惡茍不應何事立空言九<lb/>
十行帶索飢寒况當年不賴固窮節百世當誰傳<lb/>
道喪向千載人人惜其情有酒不肯飲但顧世間名所以<lb/>
貴我身豈不在一生一生能復㡬倐如流電驚鼎鼎百<lb/>
年内持此欲何成<lb/>
栖栖失羣鳥日暮猶獨飛徘徊無定止夜夜聲轉悲厲<lb/>
響思清遠去來何依依自植孤生松歛翮遥來歸勁風<lb/>
無榮木此䕃獨不衰托身已得所千載不相違<lb/>
<pb n="KR4h0117_WYG_004-17a"/>
結廬在人境而無車馬喧問君何能爾心遠地自偏採<lb/>
菊東籬下悠然見南山山氣日夕佳飛鳥相與還此中<lb/>
有真意欲辨已忘言<lb/>
秋菊有佳色裛露掇其英汎此忘憂物遠我遺世情一<lb/>
觴雖獨進杯盡壺自傾日入羣動息歸鳥趨林鳴嘯傲<lb/>
東軒下聊復得此生<lb/>
青松在東園衆草没竒姿凝霜殄異類卓然見高枝連<lb/>
林人不覺獨樹衆乃竒提壺掛寒柯遠望時復為吾生<lb/>
<pb n="KR4h0117_WYG_004-17b"/>
幻夢問何事紲塵羈<lb/>
清晨聞叩門倒裳往自開問子為誰歟田父有好懷壺<lb/>
漿遠見候疑我與時乖繿縷茅簷下未足為高棲一世<lb/>
皆尚同願君汨其泥深感父老言稟氣寡所諧紆轡誠<lb/>
可學違已詎非迷且共歡此飲吾駕不可回<lb/>
有客常同止趣舍邈異境一士長獨醉一夫終年醒醒<lb/>
醉還相笑發言各不領規規一何愚兀傲差若頴寄言<lb/>
酣中客日没燭當炳<lb/>
<pb n="KR4h0117_WYG_004-18a"/>
子雲性嗜酒家貧無由得時賴好事人載醪祛所惑觴<lb/>
來為之盡是諮無不塞有時不肯言豈不在伐國仁者<lb/>
用其心何嘗失顯黙<lb/>
羲皇去我久舉世少復真汲汲魯中叟彌縫使其淳鳳<lb/>
鳥雖不至禮樂暫得新洙泗輟㣲響漂流逮狂秦詩書<lb/>
復何罪一朝成灰塵區區諸老翁為事誠殷勤如何絶<lb/>
世下六籍無一親終日馳車走不見所問津若復不快<lb/>
飲空負頭上巾但恨多謬誤君當恕醉人<lb/>
<pb n="KR4h0117_WYG_004-18b"/>
　　　擬古<lb/>
仲春遘時雨始雷發東隅衆蟄各濳駭草木縱横舒翩<lb/>
翩新來燕雙雙入我廬先巢固尚在相將還舊居自從<lb/>
分别來門庭日荒蕪我心固匪石君情定何如<lb/>
迢迢百尺樓分明望四荒暮作歸雲宅朝為飛鳥堂山<lb/>
河滿目中平原獨茫茫古時功名士慷慨争此塲一旦<lb/>
百嵗後相與還北邙松栢為人伐高墳互低昻頽基無<lb/>
遺主遊魂在何方榮華誠足貴亦復可憐傷<lb/>
<pb n="KR4h0117_WYG_004-19a"/>
東方有一士被服常不完三旬九遇食十年着一冠辛<lb/>
苦無此比常有好容顔我欲觀其人晨去越河闗青松<lb/>
夾路生白雲宿簷端知我故來意取琴為我彈上絃驚<lb/>
别鶴下絃操孤鸞願留就君住從今至嵗寒<lb/>
日暮天無雲春風扇㣲和佳人美清夜逹曙酣且歌歌<lb/>
竟長歎息持此感人多皎皎雲間月灼灼葉中華豈無<lb/>
一時好不久當如何<lb/>
少時壯且厲撫劒獨行遊誰言行遊近張掖至幽州飢<lb/>
<pb n="KR4h0117_WYG_004-19b"/>
食首陽薇渴飲易水流不見相知人惟見古時丘路邊<lb/>
兩高墳伯牙與莊周此士難再得吾行欲何求<lb/>
　　　雜詩<lb/>
白日淪西河素月出東嶺遥遥萬里輝蕩蕩空中景風<lb/>
來入房戸夜中枕席冷氣變悟時易不眠知夕永欲言<lb/>
無余和揮杯勸孤影日月擲人去有志不復騁念此懷<lb/>
悲凄終曉不能静<lb/>
憶我少壯時無樂自歡豫猛志逸四海騫翮思遠翥荏<lb/>
<pb n="KR4h0117_WYG_004-20a"/>
苒嵗月頹此心稍已去值歡無復娱每每多憂慮氣力<lb/>
漸衰損轉覺日不如壑舟無須㬰引我不得住前途當<lb/>
幾許未知止泊處古人惜寸隂念此使人懼<lb/>
昔聞長者言掩耳每不喜奈何五十年忽已親此事求<lb/>
我盛年歡一毫無復意去去轉欲遠此生豈再值傾家<lb/>
時作樂竟此嵗月駛有子不留金何用身後置<lb/>
我行未云遠回顧慘風凉春燕應節起高飛拂塵梁邊<lb/>
雁悲無所代謝歸北鄉離鵾鳴清池暑月經秋霜愁人<lb/>
<pb n="KR4h0117_WYG_004-20b"/>
難為辭遥遥春夜長<lb/>
　　　詠貧士<lb/>
萬族各有託孤雲獨無依曖曖空中滅何時見餘暉朝<lb/>
霞開宿霧衆鳥相與飛遲遲出林翮未夕復來歸量力<lb/>
守故轍豈不寒與飢知音茍不存已矣何所悲<lb/>
凄厲嵗云暮擁褐曝前軒南圃無遺秀枯條盈北園傾<lb/>
壺絶餘瀝闚竈不見煙詩書塞座外日昃不遑研閒居<lb/>
非陳厄竊有愠見言何以慰吾懷賴古多此賢<lb/>
<pb n="KR4h0117_WYG_004-21a"/>
袁安困積雪邈然不可干阮公見錢入即日棄其官芻<lb/>
藳有常温採莒足朝餐豈不實辛苦所懼非飢寒貧富<lb/>
當交戰道勝無戚顔至徳冠邦閭清節映西闗<lb/>
仲蔚愛窮居遶宅生蒿蓬翳然絶交游賦詩頗能工舉<lb/>
世無知者止有一劉龔此士胡獨然實由罕所同介焉<lb/>
安其業所樂非窮通人事固以拙聊得長相從<lb/>
　　　讀山海經<lb/>
孟夏草木長遶屋樹扶踈衆鳥欣有託吾亦愛吾廬既<lb/>
<pb n="KR4h0117_WYG_004-21b"/>
耕亦已種時還讀我書窮巷隔深轍頗迴故人車歡言<lb/>
酌春酒摘我園中蔬㣲雨從東來好風與之俱汎覽周<lb/>
王傳流觀山海圖俯仰終宇宙不樂復何如<lb/>
　　　悲從弟仲徳<lb/>
銜哀過舊宅悲淚應心零借問為誰悲懷人在九㝠禮<lb/>
服名羣從恩愛若同生門前執手時何意爾先傾在數<lb/>
竟未免為山不及成慈母沈哀疚二𦙍纔數齡雙位委<lb/>
空館朝夕無哭聲流塵集虚座宿草旅前庭階除曠游<lb/>
<pb n="KR4h0117_WYG_004-22a"/>
跡園林獨餘情翳然乘化去終天不復形遲遲將迴步<lb/>
惻惻悲襟盈<lb/>
　　　擬挽歌辭三首<lb/>
有生必有死早終非命促昨暮同為人今旦在鬼録魂<lb/>
氣散何之枯形寄空木嬌兒索父啼良友撫我哭得失<lb/>
不復知是非安能覺千秋萬嵗後誰知榮與辱但恨在<lb/>
世時飲酒不得足<lb/>
在世無酒飲今但湛空觴春醪生浮蟻何時更能嘗肴<lb/>
<pb n="KR4h0117_WYG_004-22b"/>
案盈我前親舊哭我傍欲語口無音欲視眼無光昔在<lb/>
高堂寢今宿荒草鄉一朝出門去歸來夜未央<lb/>
荒草何茫茫白楊亦蕭蕭嚴霜九月中送我出遠郊四<lb/>
面無人居高墳正嶣嶤馬為仰天鳴風為自蕭條幽室<lb/>
一已閉千年不復朝千年不復朝賢逹將奈何向來相<lb/>
送人各自還其家親戚或餘悲他人亦已歌死去何所<lb/>
道託體同山阿<lb/>
　　殷仲文<lb/>
<pb n="KR4h0117_WYG_004-23a"/>
　　　南州相公九井作<lb/>
四運雖鱗次理化各有凖獨有清秋日能使高興盡景<lb/>
氣多明遠風物自凄𦂳爽籟驚幽律哀壑叩虚牝嵗寒<lb/>
無早秀浮榮甘夙隕何以標貞脆薄言寄松菌哲匠感<lb/>
蕭晨肅此塵外軫廣筵散泛愛逸爵紆勝引伊余樂好<lb/>
仁惑祛吝亦冺猥首阿衡朝將貽匈奴哂<lb/>
　　謝混<lb/>
　　　遊西池<lb/>
<pb n="KR4h0117_WYG_004-23b"/>
悟彼蟋蟀唱信此勞者歌有來豈不疾良遊常蹉跎逍<lb/>
遥越城肆願言屢經過迴阡被陵闕高臺眺飛霞惠風<lb/>
蕩繁囿白雲屯曾阿景昃鳴禽集水木湛清華褰裳順<lb/>
蘭沚徙倚引芳柯美人愆嵗月遲暮獨如何無為牽所<lb/>
思南榮戒其多<lb/>
　　湛方生<lb/>
　　　廬山神仙詩<lb/>
　　序曰尋陽有廬山者盤其彭蠡之西其崇標峻極<lb/>
<pb n="KR4h0117_WYG_004-24a"/>
　　辰光隔輝幽澗澄深積清百仞若乃絶阻重險非<lb/>
　　人迹之所遊窈窕冲深常含霞而貯氣真可謂神<lb/>
　　明之區域列真之苑囿矣太元十一年有樵採其<lb/>
　　陽者于時鮮霞褰林傾暉映岫見一沙門披法服<lb/>
　　獨在巖中俄頃振裳揮錫凌巖直上排丹霄而輕<lb/>
　　舉起九折而一指既白雲之可乗何帝鄉之足<lb/>
　　逺哉窮目蒼蒼翳然滅跡詩曰<lb/>
吸風𤣥圃飲露丹霄室宅五岳賓友松喬解纓復褐辭<lb/>
<pb n="KR4h0117_WYG_004-24b"/>
朝歸藪門不容軒宅不盈畆茂草籠庭滋蘭拂牖開櫺<lb/>
攸瞻坐對川阜心焉孰託託非空有素構易抱𤣥根難<lb/>
朽即之匪遠可以長久<lb/>
　　　帆入南湖<lb/>
彭蠡紀三江廬岳王衆阜白沙浄川路青松蔚巖首此<lb/>
水何時流此山何時有人運互推遷兹器獨長久悠悠<lb/>
宇宙中古今迭先後<lb/>
　　　天晴詩<lb/>
<pb n="KR4h0117_WYG_004-25a"/>
屏翳寢神轡飛㢘收靈扇青天瑩如鏡凝津平如研落<lb/>
帆修江渚悠悠極長眄清氣朗山壑千里遥相見<lb/>
　　　遊園詠<lb/>
諒兹境之可懷究川阜之竒勢水窮清以徹鑒山隣天<lb/>
而無際乘初霽之新景登北館以悠矚對荆門之孤阜<lb/>
傍魚陽之秀岳乘夕陽而含詠杖輕策以行遊襲秋蘭<lb/>
之流芬幕長椅之森修任緩步以升降歴丘墟而四周<lb/>
智無涯而難恬性有方而易適差一毫而遽乖徒理存<lb/>
<pb n="KR4h0117_WYG_004-25b"/>
而事隔故羈馬思其華林籠雉想其臯澤矧流客之歸<lb/>
思豈可㤀于疇昔<lb/>
　　蘇彦<lb/>
　　　七月七日詠織女<lb/>
火流凉風至少昊協素藏織女思北沚牽牛歎南陽時<lb/>
來嘉慶集整駕巾玉箱瓊珮垂藻蕤霧裾結雲裳金翠<lb/>
耀華輜軿轅散流芳釋轡紫㣲庭解衿碧琳堂歡讌未<lb/>
及究晨暉照扶桑仙童唱清道盤螭起騰驤悵悵一宵<lb/>
<pb n="KR4h0117_WYG_004-26a"/>
促遲遲别日長<lb/>
　　陸沖<lb/>
　　　雜詩二首<lb/>
命駕遵長途綿邈途難尋我行亦何艱山川阻且深洿<lb/>
澤無夷軌重巒有層隂零雨淹中路𤣥雲蔽高岑俯悼<lb/>
孤行獸仰歎偏翔禽空谷回倒景流風漂哀音羈旅淹<lb/>
留久悵望愁我心<lb/>
肆觀野原外放心希太和景嶽造天漢豐林冐重阿清<lb/>
<pb n="KR4h0117_WYG_004-26b"/>
芬乘風散豔藻映渌波<lb/>
　　張駿<lb/>
　　　東門行<lb/>
勾芒御春正衡紀運玉瓊明庶起祥風和氣翕來征慶<lb/>
雲䕃八極甘雨潤四坰昊天降靈澤朝日耀華精嘉苗<lb/>
布原野百卉敷時滎鳩鵲與鶖黄間闗相和鳴菉萍覆<lb/>
靈沼香花揚芳馨春遊誠可樂感此白日傾休否有終<lb/>
極落葉思本莖臨川悲逝者節變動中情<lb/>
<pb n="KR4h0117_WYG_004-27a"/>
　　支遁<lb/>
　　　四月八日讚佛詩<lb/>
三春迭云謝首夏含朱明祥祥令日泰朗朗𤣥夕清菩<lb/>
薩彩靈和眇然因化生四王應期來矯掌承玉形飛天<lb/>
鼔弱羅騰櫂散芝英綠瀾頹龍首縹蘂翳流泠芙蕖育<lb/>
神葩傾柯獻朝榮芬津霈四境甘露凝玉瓶珍祥盈四<lb/>
八𤣥黄曜紫庭感降非情想恬怕無所營𤣥根泯靈府<lb/>
神條秀形名圓光朗東旦金姿艶春精含和總八音吐<lb/>
<pb n="KR4h0117_WYG_004-27b"/>
納流芳馨跡隨因溜浪心與太虚㝠六度啓窮俗八解<lb/>
濯世纓慧澤融無外空同忘化情<lb/>
　　　五月長齋詩<lb/>
炎精育仲氣朱離吐凝陽廣漢潛凉變凱風乘和翔令<lb/>
月肇清齋徳澤潤無疆四部欽嘉期潔己升雲堂静宴<lb/>
和春暉夕陽厲秋霜蕭條詠林澤恬愉味城傍逸容研<lb/>
冲賾綵綵運宫商匠者握神標乘風吹𤣥芳淵汪道行<lb/>
深婉婉化理長亹亹維摩虚徳音暢遊方罩窂妙傾𤣥<lb/>
<pb n="KR4h0117_WYG_004-28a"/>
絶致由近藏略略㣲容簡八言振道綱掇煩練陳句臨<lb/>
危折婉章浩若驚飈散冋若揮夜光寓言豈所託意得<lb/>
筌自喪霑濡妙習融靡靡輕塵亡蕭索情牖頽寥朗神<lb/>
軒張誰謂㝠津遐一悟可以航願為海遊師櫂柂入滄<lb/>
浪騰波濟漂客𤣥歸會道場<lb/>
　　　八闗齋詩三首<lb/>
　　問與何驃騎期當為合八闗齋以十月二十二日集<lb/>
　　同意者在吳縣土山墓下三日清晨為齋始道士白<lb/>
<pb n="KR4h0117_WYG_004-28b"/>
　　衣凡二十四人清和肅穆莫不静暢至四日朝衆賢<lb/>
　　各去余既樂野室之寂又有掘藥之懐遂便獨住于<lb/>
　　是乃揮手送歸有望路之想静拱虚房悟外身之真<lb/>
　　登山採藥集巖水之娱遂援筆染翰以慰二三之情<lb/>
建意營法齋里仁契朋儔相與期良晨沐浴造閒丘穆<lb/>
穆升堂賢皎皎清心修窈窕八闗客無楗自綢繆寂黙<lb/>
五習真亹亹勵心柔法鼔進三勸激切清訓流悽愴𢎞<lb/>
願濟闔堂皆同舟明明𤣥表聖應此童䝉求存誠夾室<lb/>
<pb n="KR4h0117_WYG_004-29a"/>
裏三界讚清休嘉祥歸宰相藹若慶雲浮<lb/>
三晦啟前朝雙懺暨中夕鳴禽戒朗旦備禮寢𤣥役蕭<lb/>
索庭賓離飄颻隨風適踟蹰岐路隅揮手謝内析輕軒<lb/>
馳中田習習陵電擊息心投佯步零零振金策引領望<lb/>
征人悵恨孤思積咄矣形非我外物固已寂吟咏歸虚<lb/>
房守真玩幽賾雖非一往遊且以閒自釋<lb/>
靖一潛蓬廬愔愔詠初九廣莫排林篠流飈灑隙牖從<lb/>
容遐想逸採藥登崇阜﨑嶇升千尋蕭條臨萬畆望山<lb/>
<pb n="KR4h0117_WYG_004-29b"/>
樂榮松瞻澤哀素栁解帶長陵岥婆娑清川右泠風解<lb/>
煩懷寒泉濯温手寥寥神氣暢欽若盤春藪逹度㝠三<lb/>
才恍惚喪神偶遊觀同隱丘愧無連化肘<lb/>
　　　詠懷詩五首<lb/>
傲兀乘尸素日往復月旋弱喪困風波流蕩逐物遷中<lb/>
路高韻益窈窕欽重𤣥重𤣥在何許採真遊理間茍簡<lb/>
為我養逍遥使我閒寥亮心神瑩含虚映自然亹亹沈<lb/>
情去彩彩沖懷鮮踟蹰觀象物未始見牛全毛鱗有所<lb/>
<pb n="KR4h0117_WYG_004-30a"/>
貴所貴在忘筌<lb/>
端坐隣孤影渺罔𤣥思劬偃蹇收神轡領畧綜名書涉<lb/>
老咍雙𤣥披莊玩太初詠發清風集觸思皆恬愉俯欣<lb/>
質文蔚仰悲二匠徂蕭蕭柱下迥寂寂䝉邑虚廓矣千<lb/>
載事消液歸空無無矣復何傷萬殊歸一途道會貴㝠<lb/>
想罔象掇𤣥珠悵怏濁水際㡬忘映清渠反鑒歸澄漠<lb/>
容與含道符心與理理密形與物物疎蕭索人事去獨<lb/>
與神明居<lb/>
<pb n="KR4h0117_WYG_004-30b"/>
晞陽熙春圃悠緬歎時往感物思所託蕭條逸韻上尚<lb/>
想天台峻髣髴巖階仰泠風灑蘭林管瀨奏清響霄崖<lb/>
育靈藹神蔬含潤長丹砂暎翠瀨芳芝曜五爽苕苕重<lb/>
岫深寥寥石室朗中有尋化士外身解世網抱朴鎮有<lb/>
心揮𤣥拂無想隗隗形崖頹冋冋神宇敞宛轉元造化<lb/>
縹瞥隣大象願投若人蹤高步振策杖<lb/>
閑邪託静室寂寥虚且真逸想流巖阿朦朧望幽人慨<lb/>
矣𤣥風濟皎皎離染純時無問道者行歌將何因靈溪<lb/>
<pb n="KR4h0117_WYG_004-31a"/>
眇驚浪四岳㡑埃塵余將遊其嵎解駕輟飛輪芳泉代<lb/>
甘醴山果兼時珍修林暢輕跡石宇庇㣲身崇虚習本<lb/>
照損無歸昔神曖曖煩情故零零沖氣新近非域中客<lb/>
遠非世外臣憺怕無為徳孤哉自有隣<lb/>
坤基葩簡秀乾光流易頴神理速不疾道會無陵騁超<lb/>
超介石人握𤣥攬機領余生一何散分不諮天挺沈無<lb/>
㝠到韻變不揚蔚炳冉冉年往逡悠悠化期永翹首希<lb/>
𤣥津想登故未正生途雖十三日已造死境願得無身<lb/>
<pb n="KR4h0117_WYG_004-31b"/>
道高栖沖黙靖<lb/>
　　　述懷詩二首<lb/>
翔鸞鳴崑崿逸志騰㝠虚惚怳迴靈翰息肩棲南嵎濯<lb/>
足戲流瀾採練銜神蔬高吟潄芳醴頡頏登神梧蕭蕭<lb/>
猗明翩眇眇育清軀長想𤣥運夷傾首俟靈符河清誠<lb/>
可期戢翼令人劬<lb/>
總角敦大道弱冠弄雙𤣥逡巡釋長羅高步尋帝先妙<lb/>
損階𤣥老忘懷浪濠川逹觀無不可吹累皆自然窮理<lb/>
<pb n="KR4h0117_WYG_004-32a"/>
增靈薪昭昭神火傳熙怡安沖漠優游樂静閒膏腴無<lb/>
爽味婉孌非雅絃恢心委形度亹亹隨化遷<lb/>
　　　詠利城山居<lb/>
五嶽盤神基四瀆涌查津動求目方智黙守標静仁茍<lb/>
不宴出處託好有常因尋元存終古洞往想逸民玉潔<lb/>
箕巖下金聲瀨沂濱捲華藏紛霧振褐拂埃塵跡從尺<lb/>
蠖屈道與騰龍伸峻無單豹伐分非首陽真長嘯歸林<lb/>
嶺瀟灑任陶鈞<lb/>
<pb n="KR4h0117_WYG_004-32b"/>
　　惠遠<lb/>
　　　廬山東林雜詩<lb/>
崇巖吐清氣幽岫棲神跡希聲奏羣籟響出山溜滴有<lb/>
客獨㝠遊徑然忘所適揮手撫雲門靈闗安足闢流心<lb/>
叩𤣥扄感至理弗隔孰是騰九霄不奮沖天翮妙同趣<lb/>
自均一悟超三益<lb/>
　　　報羅什偈一首<lb/>
本端竟何從起滅有無際一㣲涉動境成此頹山勢惑<lb/>
<pb n="KR4h0117_WYG_004-33a"/>
相更相乘觸理自生滯因縁雖無主開途非一世時無<lb/>
悟宗匠誰謂握𤣥契末問尚悠悠相與期暮嵗<lb/>
　　廬山諸道人<lb/>
　　　遊石門詩<lb/>
　　石門在精舍南十餘里一名障山基連大嶺體絶衆<lb/>
　　阜闢三泉之㑹並立而開流傾巖𤣥映其上䝉形表<lb/>
　　于自然故因以為名此雖廬山之一隅實斯地之竒<lb/>
　　觀皆傳之于舊俗而未覩者衆將由懸瀨險峻人獸<lb/>
<pb n="KR4h0117_WYG_004-33b"/>
　　迹絶逕迴曲阜路阻行難故罕經焉釋法師以隆安四<lb/>
　　年仲春之月因詠山水遂振錫而遊于時交徒同趣<lb/>
　　三十餘人咸拂衣晨征悵然増興雖林壑幽邃而開<lb/>
　　塗競進雖乘危履石並以所悦為安既至則援木尋<lb/>
　　葛歴險窮崖猿臂相引僅乃造極于是擁勝倚巖<lb/>
　　詳觀其下始知七嶺之美藴竒于此雙闕對峙其前<lb/>
　　重巖映帶其後巒阜周迴以為障崇巖四營而開宇<lb/>
　　其中則有石臺石池宫館之象觸類之形致可樂也<lb/>
<pb n="KR4h0117_WYG_004-34a"/>
　　清泉分流而合注渌淵鏡浄于天池文石發彩煥若<lb/>
　　披面檉松芳草蔚然光目其為神麗亦已備矣斯日<lb/>
　　也衆情奔悦矚覽無厭遊觀未久而天氣屢變巖霧<lb/>
　　塵集則萬象隠形流光迴照則衆山倒影開闔之際<lb/>
　　狀有靈焉而不可測也乃其將登則翔禽拂翮鳴猿<lb/>
　　厲響歸雲迴駕想羽人之來儀哀聲相和若𤣥音之<lb/>
　　有寄雖髣髴猶聞而神以之暢雖樂不期歡而欣以<lb/>
　　永日當其冲豫自得信有味焉而未易言也退而尋<lb/>
<pb n="KR4h0117_WYG_004-34b"/>
　　之夫巖谷之間㑹物無主應不以情而開興引人致<lb/>
　　深若此豈不以虚明朗其照閒邃篤其情耶並三復<lb/>
　　斯談猶昧然未盡俄而太陽告夕所存已往乃悟幽<lb/>
　　人之𤣥覽逹恒物之大情其為神趣豈山水而已哉<lb/>
　　于是徘徊崇嶺流目四矚九江如帶丘阜成垤因此<lb/>
　　而推形有巨細智亦宜然迺喟然歎宇宙雖遐古今<lb/>
　　一契靈鷲邈矣荒途日隔不有哲人風跡誰存應深<lb/>
　　悟逺慨焉長懐各欣一遇之同歡感良辰之難再情<lb/>
<pb n="KR4h0117_WYG_004-35a"/>
　　發于中遂共詠之云爾<lb/>
超興非有本理感興自生忽聞石門遊竒唱發幽情褰<lb/>
裳思雲駕望崖想曾城馳步乘長巖不覺質有輕矯首<lb/>
登靈闕眇若凌太清端坐運虚論轉彼𤣥中經神仙同<lb/>
物化未若兩俱㝠<lb/>
　　帛道猷<lb/>
　　　陵峯採藥觸興為詩<lb/>
連峯數千里修林帶平津雲過遠山翳風至梗荒榛茅<lb/>
<pb n="KR4h0117_WYG_004-35b"/>
茨隱不見雞鳴知有人閒步踐其徑處處見遺薪始知<lb/>
百代下故有上皇民<lb/>
　　謝道韞<lb/>
　　　登山<lb/>
峩峩東嶽高秀極冲青天巖中間虚宇寂寞幽以𤣥非<lb/>
工復非匠雲構發自然氣象爾何物遂令我屢遷逝將<lb/>
宅斯宇可以盡天年<lb/>
　　　擬嵇中散詠松<lb/>
<pb n="KR4h0117_WYG_004-36a"/>
遥望山上松隆冬不能凋願想遊下憇瞻彼萬仞條騰<lb/>
躍未能升頓足俟王喬時哉不我與大運寧飄颻<lb/>
　　桃葉<lb/>
　　　荅圑扇歌三首<lb/>
七寳畫圑扇粲爛明月光與郎却暄暑相憶莫相忘<lb/>
青青林中竹可作白圑扇動揺郎玉手因風託方便<lb/>
圑扇復團扇持許自障面憔悴無復理羞與郎相見<lb/>
　　　獨漉篇<lb/>
<pb n="KR4h0117_WYG_004-36b"/>
獨漉獨漉水深泥濁泥濁尚可水深殺我雍雍雙雁遊<lb/>
戲田畔我欲射雁念子孤散翩翩浮萍得風揺輕我心<lb/>
何合與之同并空牀低帷誰知無人夜衣錦繡誰别偽<lb/>
真刀鳴箾中倚牀無施父寃不報欲活何為猛猛斑斑<lb/>
遊戲山間虎欲囓人不避豪賢<lb/>
　　　晉白紵舞歌詩<lb/>
輕軀徐起何洋洋高舉兩手白鵠翔宛若龍轉乍低昻<lb/>
凝停善睞容儀光如推若引留且行隨世而變誠無方<lb/>
<pb n="KR4h0117_WYG_004-37a"/>
舞以盡神安可忘晉世方昌樂未央質如輕雲色如銀<lb/>
愛之遺誰贈佳人制以為袍餘作巾袍以光軀巾拂塵<lb/>
麗服在御會佳賓醪醴盈樽美且淳清歌徐舞降祗神<lb/>
四座歡樂胡可陳<lb/>
雙袂齊舉鸞鳳翔羅裠飄颻昭儀光趨步生姿進流芳<lb/>
鳴絃清歌及三陽人生世間如電過樂時每少苦日多<lb/>
幸及良辰耀春華齊倡獻舞趙女歌羲和馳景逝不停<lb/>
春露未晞嚴霜零百草凋索花落英蟋蟀吟牖寒蟬鳴<lb/>
<pb n="KR4h0117_WYG_004-37b"/>
百年之命忽若傾早知迅速秉燭行東造扶桑遊紫庭<lb/>
西至崑崙戲曾城<lb/>
　　吳聲歌曲<lb/>
　　　子夜歌<lb/>
始欲識郎時兩心望如一理絲入殘機何悟不成匹<lb/>
前絲斷纒綿意欲結交情春蠶易感化絲子已復生<lb/>
郎為傍人取負儂非一事攡門不安横無復相闗意<lb/>
我念歡的的子行由豫情霧露隱芙容見蓮不分明<lb/>
<pb n="KR4h0117_WYG_004-38a"/>
昔别雁集渚今還燕巢梁敢辭嵗月久但使逢春陽<lb/>
　　雜曲歌辭<lb/>
　　　西洲曲<lb/>
憶梅下西洲折梅寄江北單衫杏子紅雙鬢鴉雛色西<lb/>
洲在何處兩槳橋頭渡日暮伯勞飛風吹烏臼樹樹下<lb/>
即門前門中露翠鈿開門郎不至出門採紅蓮採蓮南<lb/>
塘秋蓮花過人頭低頭弄蓮子蓮子青如水置蓮懷袖<lb/>
中蓮心徹底紅憶郎郎不至仰首望飛鴻鴻飛滿西洲<lb/>
<pb n="KR4h0117_WYG_004-38b"/>
望郎上青樓樓高望不見盡日欄干頭欄干十二曲垂<lb/>
手明如玉巻簾天自高海水揺空綠海水夢悠悠君愁<lb/>
我亦愁南風知我意吹夢到西洲<lb/>
　　　東飛伯勞歌<lb/>
東飛伯勞西飛燕黄姑織女時相見誰家兒女對門居<lb/>
闔顔發豔照里閭南窗北牖桂月光羅帷綺帳脂粉香<lb/>
女兒年㡬十五六窈窕無雙顔如玉三春已暮花從風<lb/>
空留可憐誰與同<lb/>
<pb n="KR4h0117_WYG_004-39a"/>
　　　樂辭<lb/>
繡幙圍風香耳節朱絲桐不知理何事淺立經營中愛<lb/>
惜加窮袴妨閑託守宫今日牛羊上丘隴當年近前面<lb/>
發紅<lb/>
　　　休洗紅二首<lb/>
休洗紅洗多紅色淡不惜故縫衣記得初按茜人夀百<lb/>
年能㡬何後來新婦今為姿<lb/>
休洗紅洗多紅在水新紅裁作衣舊紅畨作裏迴黄轉<lb/>
<pb n="KR4h0117_WYG_004-39b"/>
綠無定期世事返復君所知<lb/>
　　　襄陽兒童歌<lb/>
山公出何許往至高陽池日夕倒載歸酩酊無所知時<lb/>
時能騎馬倒着白接䍦舉鞭向葛疆何如并州兒<lb/>
　　　武陵人歌<lb/>
　　黄閣武陵記曰有緑蘿山側巖垂水懸蘿百里許<lb/>
　　得明月池碧潭鏡澈百尺見底素巖若雪松如挿<lb/>
　　翠流風叩柯有絲桐之韻土人為之歌曰<lb/>
<pb n="KR4h0117_WYG_004-40a"/>
仰兹山兮迢迢層石構兮嵯峨朝日麗兮陽巖落景梁<lb/>
兮隂阿鄣壑兮生音吟籟兮相和敷芳兮綠林恬淡兮<lb/>
潤波樂兹潭兮安流緩爾櫂兮詠歌<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_004-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷四<lb/>
</p>
<p>
</p>
  </div>
</body>
</text>
</TEI>
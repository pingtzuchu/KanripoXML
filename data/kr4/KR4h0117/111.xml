<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百十一</head> <lb/>
    <p>
<pb n="KR4h0117_WYG_111-1a"/>
欽定四庫全書<lb/>
　石倉歴代詩選巻一百十一<lb/>
　　　　　　　　　　　　明　曹學佺　編<lb/>
　宗風<lb/>
　　三祖鑑智禪師信心銘<lb/>
至道無難惟嫌揀擇但莫憎愛洞然明白毫釐有差天<lb/>
地懸隔欲得現前莫存順逆違順相爭莫為心病不識<lb/>
𤣥㫖徒勞念靜圓同太虚無欠無餘良由取捨所以不<lb/>
<pb n="KR4h0117_WYG_111-1b"/>
如莫逐有縁勿住空忍一種平懐泯然自盡<lb/>
　　　又<lb/>
心動歸止止更彌動惟滯兩邉寧知一種一種不通兩<lb/>
處失功遣有没有從空背空多言多慮轉不相應絶言<lb/>
絶慮無處不通歸根得㫖隨照失宗須臾返照勝却前<lb/>
空<lb/>
　　　又<lb/>
二由一有一亦莫守一心不生萬法無咎無咎無法不<lb/>
<pb n="KR4h0117_WYG_111-2a"/>
生不心能由境滅境逐能沈境由能境能由境能欲知<lb/>
兩段元是一空<hi>叶</hi>一空同兩齊含萬象不見精麄寧有<lb/>
偏黨<lb/>
　　　又<lb/>
大道體寛無易無難小見狐疑轉急轉遲執之失度必<lb/>
入邪路放之自然體無去住任性合道逍遥絶惱繫念<lb/>
乖真昬沈醜好不用勞神枉自疎親欲取一乗勿捨六<lb/>
塵<lb/>
<pb n="KR4h0117_WYG_111-2b"/>
　　　又<lb/>
六塵不惡還同正覺智者無為愚人自縳法無異法妄<lb/>
生愛着將心用心豈非大錯夢幻空花何勞把捉得失<lb/>
是非一時放却眼若不睡諸夢自除心若不異萬法自<lb/>
如<lb/>
　　　又<lb/>
一如體𤣥兀爾忘縁萬法齊觀歸復自然一切不留無<lb/>
可記憶虚明自照不勞心力一即一切一切即一但能<lb/>
<pb n="KR4h0117_WYG_111-3a"/>
如是何慮不畢信心不二不二信心言語道斷非去來<lb/>
今<lb/>
　右三祖僧璨大師雖以隋大業二年示寂然賜謚入<lb/>
　塔實唐𤣥宗開元年也信心銘以傳四祖道信道信<lb/>
　大師迺為述之云<lb/>
　　神秀禪師題廊壁偈<lb/>
身是菩提樹心如明鏡臺時時勤拂拭勿使惹塵埃<lb/>
　　六祖慧能禪師題和<lb/>
<pb n="KR4h0117_WYG_111-3b"/>
菩提本無樹明鏡亦非臺本來無一物何處惹塵埃<lb/>
　　　説法偈<lb/>
心地含諸種普雨悉皆生頓悟華情已菩提果自成<lb/>
　　牛頭法融禪師答博陵王問<lb/>
法性本基業夢境成差互實相微細身色心常不悟忽<lb/>
逢混沌士哀怨愍羣生託疑廣設問抱理内常明生死<lb/>
幽徑徹毁譽心不驚野老顯分答法相媿來儀䝉發羣<lb/>
生藥還如色性為<lb/>
<pb n="KR4h0117_WYG_111-4a"/>
　　牛頭智威禪師與慧忠問答<lb/>
人生莫繫念念成生死河輪迴六趣海無見出長波<hi>師</hi>
念想由來幻性自無終始若得此中意長波當自止<hi>忠</hi>
余本性虚無縁妄生人我如何息妄情還歸空處坐<hi>師</hi>
虚無是實體人我何所存忘情不須息即汎般若船<hi>忠</hi>
　　洪州法達禪師述<lb/>
經誦三千部曹谿一句亾未明出世指寧歇累生狂羊<lb/>
鹿牛權設初中後善揚誰知火宅内元是法中王<lb/>
<pb n="KR4h0117_WYG_111-4b"/>
　　信州智常禪師參六祖祖示以偈<lb/>
不見一法存無見大似浮雲遮日面不知一法守空知<lb/>
還如太空生閃電此之知見瞥然興錯認何曾解方便<lb/>
汝當一念自知非自已靈光常顯見<lb/>
　　明州布袋和尚口占<lb/>
一鉢千家飯孤身萬里遊青天覩人少問路白雲頭<lb/>
　　潭州隱山和尚<lb/>
三間茅屋從來住一道神光萬境閒莫把是非來辨我<lb/>
<pb n="KR4h0117_WYG_111-5a"/>
浮生穿鑿不相關<lb/>
　　江西道一禪師示衆<lb/>
心地隨時説菩提亦秖寧事理俱無礙當生即不生<lb/>
　　趙州從諗禪師將遊五臺學人作偈留之<lb/>
無處青山不道場何須䇿杖禮清涼雲中縱有金毛現<lb/>
正眼傍觀非吉祥<lb/>
　　　集諗師句<lb/>
石幢子被風吹折丈六金身煩惱招若與空王為弟子<lb/>
<pb n="KR4h0117_WYG_111-5b"/>
莫教心病最難療<lb/>
　　長沙招賢禪師偈<lb/>
學道之人不識真祇為從前認識神無始劫中生死本<lb/>
痴人喚作本來人<lb/>
　　　又<lb/>
百尺竿頭未得休堂堂有路少人遊禪師願達南泉去<lb/>
滿目青山萬萬秋<lb/>
　　福州龜山正元禪師示徒偈<lb/>
<pb n="KR4h0117_WYG_111-6a"/>
滄溟幾度變桑田惟有虚空獨湛然已到㟁人休戀篾<lb/>
未曾度者要須船<lb/>
　　龜山智具禪師示徒偈<lb/>
心本絶塵何用洗身中無病豈求醫欲知是佛非身處<lb/>
明鏡高懸未照時<lb/>
　　　示衆偈<hi>時值武宗沙汰作</hi>
勅命如雷下翠微風前垂淚脱禪衣雲中有寺不容住<lb/>
塵裏無家何處歸<lb/>
<pb n="KR4h0117_WYG_111-6b"/>
　　　又<lb/>
明月分形處處新白衣寧墜解空人誰言在俗妨修道<lb/>
金粟曾為居士身<lb/>
　　河中府公畿和尚偈語<lb/>
有名非大道是非俱不禪意識箇中意黄葉上啼錢<lb/>
　　福州靈雲志勤禪師悟道偈<lb/>
三十年來尋劔客幾囘落葉又抽枝自從一見桃花後<lb/>
直到如今更不疑<lb/>
<pb n="KR4h0117_WYG_111-7a"/>
　　秀州華亭徳誠禪師示衆<lb/>
千尺絲綸直下垂一波纔動萬波隨夜靜水寒魚不食<lb/>
滿船空載月明歸<lb/>
　　鼎州李翺刺史嚮藥山𤣥化<lb/>
鍊得身形似鶴形千株松下兩函經我來問道無餘説<lb/>
雲在青天水在缾<lb/>
　　潭州石霜山慶諸禪師<lb/>
　　　頌洞山五位王子誕生<lb/>
<pb n="KR4h0117_WYG_111-7b"/>
九重密處復何宣挂弊由來顯妙傳秖奉一人天地貴<lb/>
從他諸道自分權紫羅帳合君臣隔黄閣簾垂禁制全<lb/>
為汝方隅官屬戀遂將黄葉止啼錢<lb/>
　　南嶽𤣥泰禪師畬山謡<lb/>
畬山兒畬山兒無所知年年斫斷青山<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>就中最好衡<lb/>
嶽色杉松利斧摧貞枝靈禽野鶴無因依白雲迴避青<lb/>
煙飛猿猱路絶岩崖出芝术失根茆草肥年年斫罷仍<lb/>
再鉏千秋終是難復初又道今年種不多來年更斫當<lb/>
<pb n="KR4h0117_WYG_111-8a"/>
陽坡<lb/>
　　張拙呈禪月大師<lb/>
光明寂照徧河沙凡聖含靈共我家一念不生全體現<lb/>
六根纔動被雲遮斷除煩惱重増病趣向真如亦是邪<lb/>
隨順世縁無罣礙湼槃生死等空花<lb/>
　　袁州木平山善道禪師詠<lb/>
木平山裏人貌古言復少相看陌路同論心秋月皎壊<lb/>
衲線非蠶助歌聲有鳥城闕今日來一漚曾已曉<lb/>
<pb n="KR4h0117_WYG_111-8b"/>
　　永嘉真覺大師證道歌<lb/>
君不見絶學無為閒道人不除妄想不求真無明實性<lb/>
即佛性幻化空身即法身法身覺了無一物本源自性<lb/>
天真佛五藴浮雲空去來三毒水泡虚出没要證實相<lb/>
無人法刹那滅却阿鼻業若將妄語誑衆生自招㧞舌<lb/>
塵沙劫頓覺了如來禪六度萬行體中圓夢裏明明有<lb/>
六趣覺後空空無大千無罪福無損益寂滅性中莫問<lb/>
覔比來塵鏡未曾磨今日分明須剖析誰無念誰無生<lb/>
<pb n="KR4h0117_WYG_111-9a"/>
若實無生無不生喚取機關木人問求佛施功早晩成<lb/>
放四大莫把捉寂滅性中隨飲啄諸行無常一切空即<lb/>
是如來大圓覺決定説表真乗有人不肯任情徴直截<lb/>
根源佛所印摘葉尋枝我不能摩尼珠人不識如來蔵<lb/>
裏親收得六般神用空不空一顆圓光色非色宗亦通<lb/>
説亦通定慧圓明不滯空非但我今獨達了河沙諸佛<lb/>
體皆同<lb/>
　　寒山子雜詩<lb/>
<pb n="KR4h0117_WYG_111-9b"/>
重巖我卜居鳥道絶人迹庭際何所有白雲抱幽石住<lb/>
兹凡幾年屢見春冬易寄語鐘鼎家虚名定何益<lb/>
　　　其二<lb/>
可笑寒山道而無車馬蹤聮溪難記曲疊嶂不知重泣<lb/>
露千般草吟風一様松此時迷徑處形問影何從<lb/>
　　　其三<lb/>
欲得安身處寒山可長保微風吹幽松近聽聲愈好下<lb/>
有珽白人喃喃讀黄老十年歸不得忘却來時道<lb/>
<pb n="KR4h0117_WYG_111-10a"/>
　　　其四<lb/>
山中何太冷自古非今年沓嶂恒凝雪幽林每吐煙草<lb/>
生芒種後葉落立秋前此有沈迷客窺窻不見天<lb/>
　　　其五<lb/>
城中娥睂女珠珮何珊珊鸚鵡花前弄琵琶月下彈長<lb/>
歌三月響短舞萬人看未必長如此芙蓉不耐寒<lb/>
　　　其六<lb/>
吾家好隠淪居處絶囂塵踐草成三徑瞻雲作四隣助<lb/>
<pb n="KR4h0117_WYG_111-10b"/>
歌聲有鳥問法語無人今日娑婆樹幾年為一春<lb/>
　　　其七<lb/>
琴書須自隨禄位用何為投輦從賢婦巾車有孝兒風<lb/>
吹曝麥地水溢沃魚池常念鷦鷯鳥安身在一枝<lb/>
　　　其八<lb/>
鸚鵡宅西國虞羅捕得歸美人朝夕弄出入在庭幃賜<lb/>
以金籠貯扄哉損羽衣不如鴻與鵠颻颺入雲飛<lb/>
　　　其九<lb/>
<pb n="KR4h0117_WYG_111-11a"/>
家住緑岩下庭蕪更不芟新藤垂繚繞古石竪巉岩山<lb/>
菓獼猴摘池魚白鷺銜仙書一兩巻樹下讀喃喃<lb/>
　　　其十<lb/>
茅棟野人居門前車馬踈林幽偏聚鳥溪濶本蔵魚山<lb/>
菓攜兒摘臯田共婦鋤家中何所有惟有一牀書<lb/>
　　　其十一<lb/>
登陟寒山道寒山路不窮谿長石磊磊澗濶草濛濛苔<lb/>
滑非關雨松鳴不假風誰能超世累共坐白雲中<lb/>
<pb n="KR4h0117_WYG_111-11b"/>
　　　其十二<lb/>
獨卧重巖下蒸雲晝不消室中雖暡靉心裏絶喧囂夢<lb/>
去遊金闕魂歸度石橋抛除閙我者歴歴樹間瓢<lb/>
　　　其十三<lb/>
相喚採芙蓉可憐清江裏遊戲不覺暮屢見狂風起浪<lb/>
捧鴛鴦兒波揺鸂鶒子此時居舟楫浩蕩情無己<lb/>
　　　其十四<lb/>
出生三十年常遊千萬里行江碧草合入塞紅塵起鍊<lb/>
<pb n="KR4h0117_WYG_111-12a"/>
藥空求仙讀書兼詠史今日歸寒山枕流以洗耳<lb/>
　　　其十五<lb/>
以我栖遲處幽深難可論無風蘿自動不霧竹長昬澗<lb/>
水縁誰咽山雲忽自屯午時庵内坐始覺日頭暾<lb/>
　　　其十六<lb/>
今日岩前坐坐乆煙雲収一道清溪冷千尋碧嶂頭白<lb/>
雲朝影靜明月夜光浮身上無塵垢心中那更憂<lb/>
　　　其十七<lb/>
<pb n="KR4h0117_WYG_111-12b"/>
花上黄鶯子間關聲可憐美人顔似玉對此弄鳴絃翫<lb/>
之能不足眷戀在齠年花飛鳥亦散灑淚春風前<lb/>
　　　其十八<lb/>
歲去換愁年春來物色鮮山花笑緑水巖樹舞青煙蜂<lb/>
蝶自云樂禽魚更可憐朋遊情未已徹曉不能眠<lb/>
　　　其十九<lb/>
一向寒山坐淹留三十年昨來訪親友大半入黄泉漸<lb/>
滅如殘燭長流似逝川今朝對孤影不覺鬢雙懸<lb/>
<pb n="KR4h0117_WYG_111-13a"/>
　　　其二十<lb/>
徒閉蓬門坐頻過嵗月遷惟聞人作鬼不見鶴成仙念<lb/>
此那堪説隨緣須自憐迴瞻郊郭外古墓犂為田<lb/>
　　　其二十一<lb/>
層層山水秀煙霞鎻翠微嵐拂紗巾濕露霑蓑草衣足<lb/>
躡遊方履手執古藤枝更觀塵世外夢境復何為<lb/>
　　　其二十二<lb/>
誰家長不死死去亦何均始憶七尺軀俄成一聚塵黄<lb/>
<pb n="KR4h0117_WYG_111-13b"/>
泉無日曉青草有時春行到傷心處松風愁殺人<lb/>
　　　其二十三<lb/>
卜擇幽居地天台更莫言猿啼谿霧冷嶽色草門連竹<lb/>
葉覆松室開池引澗泉已甘休萬事採蕨度殘年<lb/>
　　　其二十四<lb/>
時人尋雲路雲路杳無蹤山高多嶮峻澗濶少玲瓏碧<lb/>
嶂前兼後白雲西復東欲知雲路在雲路在虚空<lb/>
　　　其二十五<lb/>
<pb n="KR4h0117_WYG_111-14a"/>
山客心悄悄常嗟嵗序遷辛勤采芝术搜斥詎成仙庭<lb/>
廓雲初巻林明月正圓不歸何所為桂樹相留連<lb/>
　　　其二十六<lb/>
有一餐霞子其居諱俗遊論時實蕭爽在夏亦如秋幽<lb/>
澗常瀝瀝高松風颼颼其中半日坐忘却百年愁<lb/>
　　　其二十七<lb/>
我見世間人茫茫走路塵不知此中事將何為去津榮<lb/>
華能幾日眷屬片時親縱有千斤金不如林下貧<lb/>
<pb n="KR4h0117_WYG_111-14b"/>
　　　其二十八<lb/>
去年春鳥鳴此時思弟兄今年秋菊爛此時思發生緑<lb/>
水千場咽黄雲四面平哀哉百年内腸斷憶咸京<lb/>
　　　其二十九<lb/>
我聞天台山山中有琪樹永言欲攀上莫繞石橋路縁<lb/>
此生悲歎幸居將已暮今日觀鏡中颯颯鬢垂素<lb/>
　　　其三十<lb/>
寒山栖隠處絶得世人過時逢林内鳥相共唱山歌瑞<lb/>
<pb n="KR4h0117_WYG_111-15a"/>
草聨谿谷老松枕嵯峨可觀無事客憩歇在岩阿<lb/>
　　　其三十一<lb/>
寒巖深更好無人行此道白雲高岫閒青嶂孤猿嘯我<lb/>
更何所親暢志自宜老形容寒暑遷心珠甚可保<lb/>
　　　其三十二<lb/>
欲向東巖去于今無量年昨來扳葛上半路困風煙徑<lb/>
窄衣難進苔粘履不前住兹丹桂下且枕白雲眠<lb/>
　　　其三十三<lb/>
<pb n="KR4h0117_WYG_111-15b"/>
白雲高嵯峨緑水蕩潭波此處聞漁父時時鼓棹歌聲<lb/>
聲不可聽令我愁思多誰謂雀無角其如穿屋何<lb/>
　　　其三十四<lb/>
千雲萬水間中有一閒士白日遊青山夜歸岩下睡倐<lb/>
爾過春秋寂然無塵累快哉何所依靜若秋江水<lb/>
　　　其三十五<lb/>
高高峰頂上四顧極無邉獨坐無人知孤月照寒泉泉<lb/>
中且無月月自在青天吟此一曲歌歌中不是禪<lb/>
<pb n="KR4h0117_WYG_111-16a"/>
　　　其三十六<lb/>
自羡山間樂逍遥無倚托逐日養殘軀閒思無所作時<lb/>
披古佛書往往登石閣下窺千尺崖上有雲盤礴寒月<lb/>
冷颼颼身似孤飛鶴<lb/>
　　　其三十七<lb/>
棲遲寒岩下偏訝最幽竒攜籃採山茹挈籠摘菓歸蔬<lb/>
齋敷茅坐啜啄食紫芝清沼濯瓢鉢雜和煮稠稀當陽<lb/>
擁裘坐閒讀古人詩<lb/>
<pb n="KR4h0117_WYG_111-16b"/>
　　　七言雜詩<lb/>
一住寒山萬事休更無雜念掛心頭閒于石壁題詩句<lb/>
任運還同不繫舟<lb/>
　　　其二<lb/>
余家本住在天台雲路煙深絶客來千仭巖巒深可遯<lb/>
萬重谿澗石樓臺<lb/>
　　拾得詩<lb/>
君見月光明照燭四天下圓輝掛太虚瑩淨能瀟灑人<lb/>
<pb n="KR4h0117_WYG_111-17a"/>
道有虧盈我見無衰謝狀似摩尼珠光明無晝夜<lb/>
　　　又<lb/>
迢迢山徑險萬仭復多危石橋莓苔緑時見片雲飛瀑<lb/>
布懸如練月影落潭輝更登華頂上猶待孤鶴期<lb/>
　　雪峰義存祖師偈<lb/>
天色晴明緑嶂分色身趨背底辛勤法門一悟無生指<lb/>
萬里虚空絶㸃雲<lb/>
　　　自述<lb/>
<pb n="KR4h0117_WYG_111-17b"/>
思量未到雪峰時愛把浮生取次疑及至法門非法法<lb/>
到頭無我亦無師<lb/>
　　永明延夀禪師上堂<lb/>
孤猿呌落中巖月野客吟殘半夜燈此境此時誰得意<lb/>
白雲深處坐禪僧<lb/>
　　歸宗芝禪師結菴絶頂<lb/>
千峰頂上一間屋老僧半間雲半間昨夜雲隨風雨去<lb/>
到頭不似老僧閒<lb/>
<pb n="KR4h0117_WYG_111-18a"/>
　　法昌遇禪師上堂語<lb/>
春山青春水緑一覺南柯夢初足攜笻縱歩出松門是<lb/>
處桃英香馥郁因思昔日靈雲老三十年來無處討如<lb/>
今競愛摘楊花紅香滿地無人掃<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_111-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百十一<lb/>
</p>
<p>
</p>
  </div>
</body>
</text>
</TEI>
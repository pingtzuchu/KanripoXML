<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百三十二</head> <lb/>
    <p>
<pb n="KR4h0117_WYG_331-1a"/>
欽定四庫全書<lb/>
　石倉歴代詩選巻三百三十二<lb/>
　　　　　　　　　　　　明　曹學佺　編<lb/>
　明詩初集五十二<lb/>
　　胡翰<hi>字仲申金華人</hi>
　　　之子于征美監胄陳生也陳生歸省其母奉養<lb/>
　　　　于京師故勗其行以慰其母心焉<lb/>
之子于征有楚者衣翼彼北風翩其以歸豈忘在公爰<lb/>
<pb n="KR4h0117_WYG_331-1b"/>
恤爾私惟皇有命來慰母思之子于征言汎其艫明發<lb/>
于越夕濟西吳薄登于畿安車載驅惟皇有命将母來<lb/>
居之子有母令儀有怭養則有禄皇斯爾錫曷以報之<lb/>
顧懷罔極竭爾臣節迺殫子職<lb/>
　　　新城頟頟<lb/>
新城頟頟孰究安宅帝綏東人命我邦伯邦伯莅止作<lb/>
之司轄慎迺夙夜奮其桓撥弓矢斯抗戈銃孔鑠冦來<lb/>
授首開門可斫新城膴膴疇敢余侮邦伯惟翰遵養其<lb/>
<pb n="KR4h0117_WYG_331-2a"/>
旅野無舉燧田有棲稌偃旗臥鼓不試亦武如彼雷行<lb/>
濡以甘雨民斯樂胥帝靡東顧自東徂西自南徂北芒<lb/>
芒禹迹肇我邦域我民綏矣我公歸矣令聞令望執徳<lb/>
不回受禄不貲公則有之民何貺之薄言酬之惟天子<lb/>
是毗下民是宜<lb/>
　　　鬱鬱孤生桐<lb/>
鬱鬱孤生桐託根鄒嶧顛皎皎白素絲出自岱畎間一<lb/>
朝奉庭貢妙合良自然桐以為君琴絲以為君絃中含<lb/>
<pb n="KR4h0117_WYG_331-2b"/>
希世音置君離别筵征馬慘不嘶僕夫跪當前君行千<lb/>
里道豈惜一再彈南風日渺渺清商動山川和者昔已<lb/>
寡聴者今亦難<lb/>
　　　人生苦偪側<lb/>
人生苦偪側莫處蠻觸間殺機起不測朝夕相搆患尺<lb/>
書下齊城丸土封秦闗用意何崎嶇舉世當其賢湯泉<lb/>
自長温蕭丘自長寒天地有至性貧賤吾所安<lb/>
　　　維南有佳鞠<lb/>
<pb n="KR4h0117_WYG_331-3a"/>
維南有佳鞠風露發清妍離離絲玉樹粲粲黄金錢色<lb/>
含坤裳美質抱日精圓藴靈自女几滋布瀰樊川既入<lb/>
神后品還充仙子飱中夀登百嵗上夀延千年千年與<lb/>
百嵗何異瞬息間獨有幽貞節可比金石堅託以奉君<lb/>
子嵗晏期弗諼<lb/>
　　　擬古<lb/>
一夕復一夕一朝非一朝昨見春花開忽睹秋葉飄人<lb/>
非金石姿安得長不凋窮年事觚翰駕言逺遊遨手提<lb/>
<pb n="KR4h0117_WYG_331-3b"/>
具櫑劍拂拭鸊鵜膏含精變光彩上薄青雲霄願君勿<lb/>
棄置佩此長在腰南山有猛虎西江有長蛟斫蛟取猛<lb/>
虎始貴非鈆刀<lb/>
　　　其二<lb/>
白馬誰家子翩翩新少年寶帶千金裘鞍垂兩櫜鞬五<lb/>
侯争馳鞚七族莫比肩來往長楊間捷出飛鳥先朝從<lb/>
羽林獵夜展秦樓筵前楹列庭實中庖具珍鮮趙女舞<lb/>
雙袖吳姬調七絃張急調髙起酒盡意彌堅恨無美人<lb/>
<pb n="KR4h0117_WYG_331-4a"/>
贈中激壯士肝暌離各自愛重來還復然<lb/>
　　　其三<lb/>
節節復促促雄鳴雌自續借問此何音有鳥人不畜三<lb/>
文被身體五采爛盈目聲諧九成奏靈出衆羽族自從<lb/>
阿閣傾再改岐山卜千年不來儀四野多<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>贕世徳誠<lb/>
已微天路清且穆願因東南風吹度玉笙曲<lb/>
　　　其四<lb/>
長安萬里堠日日送逺行輕車列千駟驃騎懸雙旌西<lb/>
<pb n="KR4h0117_WYG_331-4b"/>
出横門道意氣傾公卿鈹㦸夾左右部曲聯若星疾驅<lb/>
呼延塞深入休屠城旄頭無時落邊風旦暮驚刻功燕<lb/>
然石受爵天子廷<lb/>
　　　其五<lb/>
梧桐生朝陽不附衆木林上枝拂雲漢下根固重隂嵗<lb/>
久林質古斵為姚氏琴朱絃絙横理加以玉與金徽軫<lb/>
何粲粲清談揚妙音重華不可見懷思意何深<lb/>
　　　其六<lb/>
<pb n="KR4h0117_WYG_331-5a"/>
千里不唾井與君相别難風塵雖異路恒願同悲歡在<lb/>
金莫為玦在玉當為環聯以翠織成宛轉衣帶間相望<lb/>
燕與越寸心良自堅日入已三商憂來翻百端遥遥託<lb/>
清夢不知寒夜闌<lb/>
　　　其七<lb/>
日長自愛惜夜長復悽惻人生幾何時少壯已非昔凉<lb/>
風動萬里起念南與北山川路杳杳車馬去不息燕趙<lb/>
髙聲名荆揚壯材力仲尼七十説未遇身削跡為雲不<lb/>
<pb n="KR4h0117_WYG_331-5b"/>
上天焉能雨八極<lb/>
　　　其八<lb/>
昔聞崑山禾結實大如黍一食能療飢再飱可輕舉大<lb/>
和溢肌髮含真逐仙侣左盼東華君右招西王母蒼籙<lb/>
手共開金冊笑相旅后皇降嘉種寧遣同宿莽杲杲晨<lb/>
出日祁祁載隂雨煦被非一朝長此千萬古<lb/>
　　　其九<lb/>
飲酒須飲醇結交須結真貌合不足貴言合寧可珍長<lb/>
<pb n="KR4h0117_WYG_331-6a"/>
安桃李樹家家自陽春常時握手者孰是同心人吳中<lb/>
有雙劍一奉洛陽賔精靈颯然合萬里情相親<lb/>
　　　東望赤城山送人<lb/>
東望赤城山逺在滄海頭雨雪方霏霏行人不可留衣<lb/>
裳好結束文采珊瑚鈎早傳一禮書為報東諸侯書報<lb/>
東諸侯藿食懷逺憂鄭䖍所臨郡山多少田疇居民煮<lb/>
海水海盡民始瘳丹丘有羽人嵗晏長悠悠<lb/>
　　　游仙詩<lb/>
<pb n="KR4h0117_WYG_331-6b"/>
夙志慕仙術笑傲人間春朝陪瑶池燕暮揚滄海塵道<lb/>
逢安期生遨遊乗采雲粲然啓玉齒遺我紫金文天地<lb/>
此中畢世大不得聞受之今十年留待逍遥君青鳥從<lb/>
西來飛去扶桑津寄書久不到白首悲秦人<lb/>
　　　寄陳子尚録事<lb/>
東甌有一士周遊吳楚間一嵗一歸養四十來作官人<lb/>
生貴得意寄書忽長歎芳蘭委蔓草霜露復摧殘寸心<lb/>
欲焉託相望隔山川出門道路修起伏千萬端直性不<lb/>
<pb n="KR4h0117_WYG_331-7a"/>
得遂此道自古然寄書當路者下流良獨難<lb/>
　　　至正壬辰之春余臥病始起遭時多故奔走山<lb/>
　　　　谷間觸物興懷忽復成什合而命之曰雜興<lb/>
早嵗苦憂患况兹抱沈疴展轉不能寐夙夜如枕戈骨<lb/>
肉交相持朋友亦屢過感時寒燠易無乃久愆和石閭<lb/>
有三秀崑丘多玉禾達人貴知命永言心匪他<lb/>
　　　其二<lb/>
病起不飲酒客來意何如四座皆春風燕燕深相於富<lb/>
<pb n="KR4h0117_WYG_331-7b"/>
有富貴交賤有貧賤趨古意吾所愛今人寧見迂忘情<lb/>
衡門下言笑色專腴忽淹嵇康駕何煩翟公書水煩魚<lb/>
不大馭促馬已疲法令貴寛厚牛毛安所施秦風蕩六<lb/>
合賦役懸髙卑料民事隠覈簿書日孜孜君卿嘗見嗟<lb/>
諒者以為宜共執如張弓後來誰弛之詩人詠豈弟勞<lb/>
人千載思<lb/>
　　　其三<lb/>
縁山列城郭嵗久亦已頽羽檄來何方工作殷如雷六<lb/>
<pb n="KR4h0117_WYG_331-8a"/>
丁運巨石泉扉蕩然開不知誰家墳暴露骨與骸古碑<lb/>
置城頭歎息三徘徊死者何所知但為生者哀巴陵韓<lb/>
希孟淑質自天挺一為軍中虜視死猶一暝寔云瑚璉<lb/>
器不肯作溺皿借此清江水𦵏我全首領願魂化精衛<lb/>
填海起成嶺皇天如有知許我血面請書帛字不滅千<lb/>
嵗光炯炯躑躅戎馬間丈夫可以警<lb/>
　　　其四<lb/>
野王有二老矯若雙鳳雛不棲惡木枝寧啄中田稃翺<lb/>
<pb n="KR4h0117_WYG_331-8b"/>
翔千仞上覽徳周八區赤符啟帝子鏘其應瑶圖一鳴<lb/>
洞黈纊再舉凌天衢飄颻不可縶漢網亦已疎至哉髙<lb/>
尚風念此其誰歟恐非嚴光倫意乃董公徒<lb/>
　　　其五<lb/>
偶家長山下遂與世途逺泉聲挂屋角曉見池水滿日<lb/>
出生清華風來送餘善大化無端倪寧謂心有眼牀頭<lb/>
遺古書嵗月忽已晚玩之不能了聖哲有憂患<lb/>
　　　臥龍岡觀賈秋壑故第<lb/>
<pb n="KR4h0117_WYG_331-9a"/>
宋祚移東南會稽國内地白日照城郭相君開甲第蜿<lb/>
蜒臥龍岡髙出列雉背審曲立萬楹増雄踰九陛飛栱<lb/>
凌丹霞交疏激清吹上極髙明居下有幽深隧栖甲戒<lb/>
不虞為計亦已至以此忠社稷寧復憂隕墜揚揚昧所<lb/>
圖擾擾復多制崦嵫日西薄祝栗風南厲魯港十萬師<lb/>
聞鉦一聲潰木披本先蠧堤壞川如沛詩人謹厲階人<lb/>
禍豈天意至今王夷甫百罰有餘戾摩挲岡頭石零落<lb/>
重奎字山川一何悠蒼莽鴻飛外舊時賀老湖酒船總<lb/>
<pb n="KR4h0117_WYG_331-9b"/>
堪繫吾寧慕賢達聊以抒長慨<lb/>
　　　吕梁洪<lb/>
河水趨山東四曠無險塞吕梁扼其衝凜若萬强敵水<lb/>
勢與石鬬終古怒未息舟行齦齶間衆挽不餘力進始<lb/>
踰跬步退忽落千尺長年起相語兹土神所職登祠奉<lb/>
嘉薦拜跪陳下臆船頭勇牽纜檣表髙挂席好風東南<lb/>
來送我天北極叱馭誠足欽垂堂詎遑恤昔聞莊叟言<lb/>
有山在離石懸水三十仞魚鼈皆辟易孰隳天地性遂<lb/>
<pb n="KR4h0117_WYG_331-10a"/>
拯生民溺鴻飛九州野吾願觀禹迹<lb/>
　　　夜過梁山濼<lb/>
日落梁山西遥望夀張邑洸河帶濼水百里無原隰葭<lb/>
菼參差交舟楫窈窕入劃若厚土裂中含元氣濕浩蕩<lb/>
無端倪飄風向帆集野濶天正昬過客如鳥急往時冠<lb/>
帶地孰踵萑蒲習肆噬劇跳梁潛謀固坏蟄古云萃淵<lb/>
藪豈不増怏悒蛙鳴夜未休農事春告及渺焉江上懷<lb/>
起向月中立<lb/>
<pb n="KR4h0117_WYG_331-10b"/>
　　　益清堂為國子生張伯髙賦<lb/>
髙堂思何浩宛若臨瑶池碧水皆種蓮垢氛安得緇玉<lb/>
質皎自内朱華爛相輝不矜顔色麗豈憂零落滋馨香<lb/>
無時發窈窕随風吹堂中有美人佩服芳菲菲興言誰<lb/>
與晤慨慕此良時寧無百年賞願結千載期流芳在人<lb/>
世樹徳諒如斯<lb/>
　　　書黄賀州平蠻事後<lb/>
荆楚綿百越襟帶極遐裔連山限車轍外薄海無際風<lb/>
<pb n="KR4h0117_WYG_331-11a"/>
氣何紛厖羣蠢動相噬古雖郡縣置畫地出租税負險<lb/>
恒自固犬牙植形勢聚若蜂螘來散如鳥鼠逝堯仁不<lb/>
能覆往往思一薙懸兵萬里外暴露䝉瘴癘亦有内齊<lb/>
民詿誤混狂猘巢穴牢弗破根本先自殪天遺槃瓠種<lb/>
出入民患害聖哲戒不虞窮討諒非計皇靈冒下土赫<lb/>
赫火俱厲日月所出入有生盡懷徠賔賀崎嶇間苞蘗<lb/>
久聯締遣吏得黄侯為國開信誓王師不血刃緩頰下<lb/>
椎髻列功奏天子璽書逺頒賚賜以大銀盌副之金帛<lb/>
<pb n="KR4h0117_WYG_331-11b"/>
對嶺海數十城安得百其喙我聞范史言此屬非難制<lb/>
力弱校弄薄非可羌戎例漢廷慎擇守祝良復誰繼侯<lb/>
今鬚盡白侯心甚豈弟分符浙水上應念東人勩蠻猺<lb/>
尚有知東人敢忘惠作詩勸不隕庶以示來世<lb/>
　　　西村老人隠居<lb/>
振轡起陳力投簪遂辭禄吾今見伊人逍遥在郊牧令<lb/>
節春載陽芳辰日初旭鳥鳴髙樹顛牛飲澗溪曲翳翳<lb/>
桑柘隂藹藹禾牟熟耰耔返故畬經過候新躅髙榻生<lb/>
<pb n="KR4h0117_WYG_331-12a"/>
風凉練衣無暑溽披帙欣自悟臨觴復誰屬情真不肅<lb/>
客意豁已忘俗列生談力命老氏貴止足<lb/>
　　　夜宿寶石精舍<lb/>
出郭随穉子薄暮投山扉葉落故園樹危柯風更悲勞<lb/>
生各已息不知夜何其上人池閣中燈火深相依盈樽<lb/>
豈無酒多病久不持啖我園中菓飽我以豆糜出户見<lb/>
明月踏月褰裳衣悠悠故意長落落新知稀冉冉嵗云<lb/>
暮百爾慎所歸<lb/>
<pb n="KR4h0117_WYG_331-12b"/>
　　　京口紀行<lb/>
大江風西來波濤一何浩我舟不得發徘徊越昬曉衡<lb/>
運已朔易曜靈忽東杲早出南徐州草乾霜露少慘慘<lb/>
沙塵飛軋軋車輪繞寒氣來薄人重裘僅如縞日髙衆<lb/>
鳥翔天末孤帆杳川流與岡勢合沓自回抱人生大塊<lb/>
間孰能出其表勉為辛苦行益見顔色槁人言野多虎<lb/>
前驅善相保顧非千金軀祇欲仗穹昊共子陳此情歸<lb/>
來臥蓬島<lb/>
<pb n="KR4h0117_WYG_331-13a"/>
　　　南京遇蘇平仲編修<lb/>
南州苦寒月雨雪久不雱風沙滿長道四顧心飛揚君<lb/>
子有行役束書歸故鄉故鄉浙水上逺在天一方父母<lb/>
及兄弟昔别今五霜我昨來自東音問不得将為言起<lb/>
居好良足慰子腸巍巍帝王都濟濟人物場噦噦争先<lb/>
鳴翩翩迺髙翔六館走相送如惜孤鳳皇惜兹嵗華晚<lb/>
眷彼川路長臥聴吳門鐘歸共越人航上堂拜家慶兄<lb/>
弟同樂康歡言酌春酒拜舞迎春陽願言千丈暉長照<lb/>
<pb n="KR4h0117_WYG_331-13b"/>
百年觴<lb/>
　　　歸故山<lb/>
西阜髙見日今朝故山裏萬木風已微白雲忽孤起池<lb/>
邊記昔行城郭無人至三秋相望深獨抱悠悠意出郭<lb/>
懷所親復上橋南路大田美多稼嘉澤何愆度人皆望<lb/>
秋實凄其已風露策杖陂中行低徊亦奚故<lb/>
　　　命童<lb/>
今晨雨新歇日出東南隅草樹有佳色當軒散紛敷歡<lb/>
<pb n="KR4h0117_WYG_331-14a"/>
言命童僕治我園中蔬幸此琴冊暇且復一荷鉏雖有<lb/>
黽勉勞良足具中㕑但恐惡草長不治成荒蕪世事每<lb/>
如此豈敢忘勤劬<lb/>
　　　青霞洞天偕章三益僉事觀石橋<lb/>
太末一為客倏忽三四齡常恐𤣥髮變未諧滄海情今<lb/>
晨屬休暇文彦皆合并方舟濟沙步飛葢指巖扃青霞<lb/>
天之表赤日午正停息隂無擇木抱渴無藏氷寧知大<lb/>
火維有此真福庭巨石跨千尺如梁架青冥深疑地肺<lb/>
<pb n="KR4h0117_WYG_331-14b"/>
開洞見天光明玉樹交左右禽鳥無一聲凉風度澗水<lb/>
炎濁蕩然清昔聞偶奕者坐穏交心兵相持執方急旁<lb/>
睨躭若醒柯爛胡不歸海枯固其恒蠻觸遞翻覆大化<lb/>
何由停不如飲美酒且置石間枰<lb/>
　　　張節婦<lb/>
人生為夫婦結髮相因依恩愛在偕老零落中路歧夕<lb/>
坐守空閨晨興簪惡笄身為張氏婦㷀立将安歸願言<lb/>
持寸心如石無改移上奉百嵗姑下哺兩男兒兒雖媵<lb/>
<pb n="KR4h0117_WYG_331-15a"/>
所出孰匪夫體遺烝嘗茍有託門户亦足持瞻望恐弗<lb/>
及劬勞庸敢辭鄉人敬婦徳縣官尊母儀二子伯與仲<lb/>
孝思長不衰相見髮種種猶説襁褓時故家海東頭波<lb/>
濤誠渺瀰獨有雙柏舟可以濟艱危行者曽弗操令人<lb/>
怨蛾眉<lb/>
　　　桐谷山房<lb/>
客從山中來為言山中居種樹不作琴清隂常繞廬翛<lb/>
然窗几間中有竹素書上窺聖人奥下抉百氏殊寥寥<lb/>
<pb n="KR4h0117_WYG_331-15b"/>
千古意問子今何如勿學臧與谷亡羊苦多途願企心<lb/>
齋人不逺復爾初歸撫庭前柯應見雙鳳雛<lb/>
　　　南箕長好風<lb/>
南箕長好風東畢復好雨隂魄生自西終夕成乖阻悠<lb/>
悠望彼蒼脈脈不得語起坐酌酒漿北斗在庭户<lb/>
　　　冬日何可愛<lb/>
冬日何可愛夏日何可畏矯首問羲和羲和不停轡寒<lb/>
燠相代更天運自有常但惜愛日短不及畏日長<lb/>
<pb n="KR4h0117_WYG_331-16a"/>
　　　日出照髙樹<lb/>
日出照髙樹翳翳緑當户端居念友生淹泊何處所西<lb/>
路阻且長東流莽回互豈云阻音容亦乃乏書素懷徳<lb/>
必有鄰興言自中古振衣起行行見此褐之父<lb/>
　　　示項生<lb/>
去日不可追來日猶可期朝采六萟英夕玩忘其疲海<lb/>
當衆水積聖亦途人為挾冊自有得焉用比臯䕫<lb/>
　　　其二<lb/>
<pb n="KR4h0117_WYG_331-16b"/>
明招山中人髙義無等倫恨子弗見之一去五百春我<lb/>
學如贅疣未成先誤身誤身身不淑誤世心不仁<lb/>
　　　其三<lb/>
大音在天地浩浩空山河作者推李杜千古未足多至<lb/>
哉風與雅采之委巷歌世人事琱琢伐柯徒伐柯<lb/>
　　　其四<lb/>
嚴霜十二月雞鳴思逺道逺道方迢迢客行何草草朅<lb/>
從汴水來復鼔秦淮棹秦淮梅栁樹物色今年早<lb/>
<pb n="KR4h0117_WYG_331-17a"/>
　　　湘筠辭<lb/>
湘之山兮西迤湘之水兮東騖何箘簵兮孔多望不極<lb/>
兮湘之浦帝子去兮雲中俾夫人兮延佇曽莫樹兮椒<lb/>
蘭又莫檻兮蘅杜載雨兮載隂滔滔乎誰與度将以遺<lb/>
子兮琅玕抱幽貞兮永固<lb/>
　　　風雷引<lb/>
烈烈兮轟轟為飈兮為霆迅發兮震雷驚薄太虚兮下<lb/>
上聲謂天懠兮孔仁孰司柄兮赫厥靈民無愕兮載寧<lb/>
<pb n="KR4h0117_WYG_331-17b"/>
威既揚兮沛澤零<lb/>
　　　長清操<lb/>
河之水清兮清且漣漪我泳其流兮而原之不知我飲<lb/>
而監兮我何求思勗兮勗兮母揚其波兮母淈其泥<lb/>
　　　思沂操　曽氏有居越者睠焉不忘魯之舊鄉<lb/>
　　　　余以聖賢之道不下帶而存也作思沂操以<lb/>
　　　　廣其志云<lb/>
沂之水兮泱泱曷不歸兮以浣我裳我思兮孔長沂之<lb/>
<pb n="KR4h0117_WYG_331-18a"/>
水兮湜湜曷不歸兮以沐我徳我思兮心惻沂可思兮<lb/>
亦可泝予鼔而舞兮喟吾之與兮<lb/>
　　　越水操<lb/>
越水浟浟兮不可以方舟旋桓有魚兮不可以為鱐九<lb/>
罭寸目兮豈不密且周惟魴及鮪兮竭澤是求有獺有<lb/>
獺兮復跂于洲<lb/>
　　　長山操<lb/>
長山之下兮翳翳其木易于原田兮亦有嘉穀孰馮于<lb/>
<pb n="KR4h0117_WYG_331-18b"/>
陵穿予之屋不以我為虞兮反縱爾毒匪兕匪虎兮曽<lb/>
莫我敢逐<lb/>
　　附宋璲詩<hi>字仲珩文憲公之子</hi>
　　　寄張允載兼東項思復<lb/>
憶昔到京畿與子寓官廨一見即相歡不翅舊交快維<lb/>
時困道塗驅車久行邁忽逢弛擔初欣若身脱械握手<lb/>
坐氍毹欵語慰疲憊情投比黏膠意愜甚搔疥項君數<lb/>
過予滯下喜方瘥三人互談<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>何殊合糾繣驂鑣出游<lb/>
<pb n="KR4h0117_WYG_331-19a"/>
街古蹟探其怪路入青蓮宫駐足聴梵唄薄晚始旋邸<lb/>
傾倒形忘瘵周詳論書譜從容説詩派凡習尚浮華遺<lb/>
音日已壞作者固繁夥咸韶混夷靺瀾倒并波随疇能<lb/>
捄危敗顧余樗散材頻年處卑隘枘鑿乖方圓甘遭世<lb/>
倒賣人将競嘲譏子乃敦教誡苦言加箴規黙黙使心<lb/>
解酒酣示新篇辭源極滂湃却類任公子投竿下羣犗<lb/>
應似萟嘉禾薅治絶稊稗讀之神駭驚秋蛩罷嘶喝政<lb/>
圖籍薰陶别還隔遥界欲叩寢食安但復占爻卦浦汭<lb/>
<pb n="KR4h0117_WYG_331-19b"/>
守衡茒無從豁矇瞶譬諸鐵在爐伊誰鼔風鞴况乃患<lb/>
沈疴軀命猶纎芥侵尋閲暑寒孱弱乏剛夬精神盡凋<lb/>
耗面目多腫膾布衾暖閣眠藥裹晴簷曬年來獲告瘳<lb/>
書齋仍掃灑猿鶴亦爭慶似索煙霞債綴賦詠雕蟲攻<lb/>
篆學垂韮有時看飛泉四山寂無㕦思取古遺經一覽<lb/>
適灸嘬蘭膏繼日晷矻矻警昬懈視已常欿然進業慚<lb/>
質䪥志須成絲枲未能脱菅蒯篤信宴安中懷毒劇蜂<lb/>
蠆蚤暮自深省此語諒非躗近聞子亦歸親朋樂情話<lb/>
<pb n="KR4h0117_WYG_331-20a"/>
千里感貽書殷勤馳一介而翁幸康强愧缺牀下拜<lb/>
　　　春夜詞<lb/>
春閣凝温翠雲繞五色流蘇垂嫋嫋美人自脱玉花鈿<lb/>
子帳香棲緑衣鳥銅鳬漏聲夜初墜紅暈揺晴燃蠟火<lb/>
欲寄相思無鯉魚月色棃花然朶朶謾将軟帶結同心<lb/>
開簾微步鞦韆隂芳眠未穏鴛鴦枕早樹重重啼翠禽<lb/>
　　　采桑曲<lb/>
桑芽露春微似粟小姑把蠶試新浴素翎頻掃細于蟻<lb/>
<pb n="KR4h0117_WYG_331-20b"/>
嫰葉纎纎初上指朝采桑暮采桑采桑不得盈頃筐差<lb/>
将辛苦向姑語妾命自知桑葉比家中蠶早未成眠大<lb/>
姑已賣新絲錢岸上何人紫花馬却欲抛金桑樹下<lb/>
　　劉璉<hi>字夢藻文成之子</hi>
　　　遣懷<lb/>
緑鳬水中遊白鶴雲間飛霄漢有修程焉能顧卑微浩<lb/>
蕩展羽翰崑丘以為期鵰鶚趨下風罻羅絶張弛倏忽<lb/>
萬里餘摧頽不知歸空林有故巢繁霜日霏霏孤雌哺<lb/>
<pb n="KR4h0117_WYG_331-21a"/>
黄口啁唽将疇依豈如戲蘋荇雙棲在漣漪<lb/>
　　　白楊河<lb/>
白楊河下春水碧白楊河邊多估客東風二月栁條新<lb/>
却念行人千里隔岸上居人纔數家茒茨深處見桃花<lb/>
小婦河邊汲新水老翁門外看雛鴉桑苗青青麥苗緑<lb/>
牛羊散落村墟牧行客年年任往來居人自住楊河曲<lb/>
　<lb/>
　<lb/>
<pb n="KR4h0117_WYG_331-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百三十二<lb/>
</p>
<p>
</p>
  </div>
</body>
</text>
</TEI>
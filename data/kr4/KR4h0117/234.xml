<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十四</head> <lb/>
    <p>
<pb n="KR4h0117_WYG_234-1a"/>
欽定四庫全書<lb/>
　石倉歴代詩選巻二百三十四<lb/>
　　　　　　　　　　　　明　曹學佺　編<lb/>
　元詩四<lb/>
　　許衡<lb/>
　　遊黄華<lb/>
我生愛林泉俗事常鞅掌十年苦煩劇一念愈傾仰峰<lb/>
巒看畵圖雲烟入想像乆成心上癖欲忍不可強頼有<lb/>
<pb n="KR4h0117_WYG_234-1b"/>
平生歡恒以善相長携我遊黄華一洗塵慮爽行行歎<lb/>
竒絶舉目皆勝賞鏡䑓聳百嶮瀑布落千丈石苔積重<lb/>
痕溪風動幽響使我躁競息居然心志廣恍如夢中身<lb/>
翺翔千古上回首聲利場誰應脱塵網<lb/>
　　　訓子<lb/>
干戈恣爛熳無人救時屯中原竟失鹿滄海變飛塵我<lb/>
身揣何能僅存亂後身遺芳藉祖德隂理出先人俯仰<lb/>
意油然此樂誰與倫家無儋石儲心有天地春况對汝<lb/>
<pb n="KR4h0117_WYG_234-2a"/>
二子豈復知吾貧願汝學古人古道淳且真勿憚攻苦<lb/>
辛當思過乃親身在畎畆間不忘君與民功名戒乘㨗<lb/>
以此書諸紳<lb/>
　　　有感<lb/>
嬌兒未成人病苦不肯退憂傷動中懐惨惨心欲碎老<lb/>
妻情更惡中夜泣相對何如早還歸山陽墳隴在平生<lb/>
所願心展轉不得遂十年誤同遊回首只多愧病連肝<lb/>
肺深愁覺妻子累悠悠故鄉情滴滴眼中淚<lb/>
<pb n="KR4h0117_WYG_234-2b"/>
　　　其二<lb/>
歸興不可遏歸期待何時悠悠故鄉心一夕千里馳西<lb/>
風動霄漢惨惨令人悲况我多病身天涯久棲遲交游<lb/>
義難忘豈忍輕别離重念丘隴逺嬌兒正愚癡因循死<lb/>
異邑後世將安遺所願經營日及此未全衰樹桑墻以<lb/>
下開畦水之湄既得舒困難且可為鎡基<lb/>
　　　送竇清淑<lb/>
初來識君面此行見君心匡時有長策慮逺憂且深俗<lb/>
<pb n="KR4h0117_WYG_234-3a"/>
親取近效雅意入幽沈人生貴所依所依貴知音知音<lb/>
得長布身將比黄金我本貧賤士多思委相尋未能辦<lb/>
一飯胡為遽分襟征鴻出逺塞西風動疎林去去渺萬<lb/>
里何年酒同斟含情望無極白雲障孤岑<lb/>
　　　别西山<lb/>
大山如蹲龍小山如踞虎烟嵐鬱蒼翠逺近互呑吐我<lb/>
來蘇門居遨遊成樂土策杖望朝雲捲簾看暮雨佳意<lb/>
豁塵腥勝槩入談麈使我鬱陶消不覺勞瘵愈生平鄙<lb/>
<pb n="KR4h0117_WYG_234-3b"/>
吝心一洗出千古回首聲名人何殊坐囹圄逺役非素<lb/>
懐况兼跋渉苦吟鞭裊春風遲遲如去魯芳菲二三月<lb/>
追遊盛桃塢歸來願無違一樽相對舉<lb/>
　　　其二<lb/>
所愛林慮山不處要路津兹焉幾千古絶彼朝市塵我<lb/>
來成素交淡淡日益親形骸兩相忘誰主誰復賔充然<lb/>
樂我飢怡然棲我神朝光連暮色佳意含餘春心境一<lb/>
融㑹世味殊非真奕奕草木光熈熈禽鳥馴衆物欣有<lb/>
<pb n="KR4h0117_WYG_234-4a"/>
托吾廬行亦新詩書詠而歸㸃也為何人<lb/>
　　　觀物<lb/>
行路紛如縷間闗權與數翻成拙者謀一徃竟不悟我<lb/>
始窺其端居寛尚盤桓盤桓非怯爾後事當無難<lb/>
　　　其二<lb/>
萬物備吾身身貧道未貧觀時見物理主静得天真心<lb/>
爽星辰夜情欣草木春自憐離亂後能作太平人<lb/>
　　　其三<lb/>
<pb n="KR4h0117_WYG_234-4b"/>
事物形雖同中間勢各異推遷無寧期倐忽已易位智<lb/>
者識機微安焉處平易人生貴無私莫使聞見累<lb/>
　　　北門觀漲<lb/>
雨水添新漲陂湖没舊㾗人迷堤口路船上樹頭村歲<lb/>
事知前悞秋耕未可論誰憐徭役苦天亦恡深恩<lb/>
　　　憶賈君玉<lb/>
賈君清介士吾軰鮮能羣守志王元伯甘貧范史雲銅<lb/>
䑓書廢讀東郡酒方醺何日尋先約青燈共夜分<lb/>
<pb n="KR4h0117_WYG_234-5a"/>
　　　不寐<lb/>
秋宵初感慨展轉不成眠老况青燈外羈愁白髪邊蹉<lb/>
跎嗟徃事安穩憶歸年却起開門望霜清月滿天<lb/>
　　　别友人<lb/>
良朋不易得此去復誰羣别酒無勞勸濃愁巳自醺間<lb/>
闗花外鳥冷淡日邊雲莫唱陽闗徹離愁忍更聞<lb/>
　　　擬贈曹彦澤<lb/>
益友重曹君標孤出世氛壮懐期逺術髙誼薄層雲惡<lb/>
<pb n="KR4h0117_WYG_234-5b"/>
亂求山隱親賢願德薫我生良有幸歲晩此同羣<lb/>
　　　喜秋晴<lb/>
苦雨傷秋稼朝雲忽放晴碧空雲盡捲滄海日初升久<lb/>
客天涯興耕夫隴上情雞豚并社酒處處是歡聲<lb/>
　　　趙氏南庄<lb/>
曉起北窓凉清談戢羽觴入簾花氣重落地燕泥香夢<lb/>
裏青山小吟還白日長秋風載書籍相對築茅堂<lb/>
　　　登東城<lb/>
<pb n="KR4h0117_WYG_234-6a"/>
歩履上東城秋風晩更清亂雲隨日下荒草過堤平野<lb/>
逈寛凝佇詩成促後生何當常似此慰我病中情<lb/>
　　　游北觀<lb/>
扶杖古城荒飄然意可傷道宫烟鎖樹農舍雨頽墻捕<lb/>
吏翻疑冦平人却笑狂長吁空仰首天際正蒼蒼<lb/>
　　　和吳行甫雨雹韻<lb/>
青山偃蹇與世疎只將秀色供吾徒知君如我有山癖<lb/>
深探逺討吾不如金燈峰山詩千首掛鏡䑓前一杯酒<lb/>
<pb n="KR4h0117_WYG_234-6b"/>
人間萬事盡浮雲故人曽為相思否雲邊鸞鳯玉鞭鳴<lb/>
跛鼈蹣跚疊<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>生天末碧雲凝逺思夕陽無語下西城<lb/>
　　　病中雜言二首<lb/>
磊落青山萬仞髙虚崖絶險駭猿猱從誰得上巖龕住<lb/>
免我從來俗事勞曉日烟霞明澗壑霽天霏靄散林臯<lb/>
休言只好寛凝佇滿地干戈學善迯<lb/>
　　　又<lb/>
春來秋去客中情轉首光隂十歲經學苦煉成心下赤<lb/>
<pb n="KR4h0117_WYG_234-7a"/>
愁多消却鬢邊青眼前世事畨棋局夢裏家山憶畵屏<lb/>
何日歸同林下友笑談書史復忘形<lb/>
　　　遊孫氏别墅<lb/>
聞道孫家别業新招呼諸子共尋春紅韜瘦藟花初動<lb/>
黄染輕梢柳未勻興况便為生意好風光殊比畵圖真<lb/>
何當對此常無事慰我年來老病身<lb/>
　　　病中有感<lb/>
十載天涯别故園今年憔悴不堪論病來與死傳消息<lb/>
<pb n="KR4h0117_WYG_234-7b"/>
老去無家遺子孫里巷歡游頻入夢春城凝眺獨消魂<lb/>
如何藉我知音力五畝歸耕沁北村<lb/>
　　　遊黄華宫<lb/>
聞道黄華山水好兹來一覧氣増豪鏡䑓對聳千峰起<lb/>
瀑水驚噴萬仞髙曉色雲烟生洞府霽天霏靄散林臯<lb/>
憑誰早遂終焉計日日登臨不惮勞<lb/>
　　　學題武郎中桃溪歸隱圖<lb/>
門外鞦韆擺翠烟籬邉雞犬亦閒閒更教爛熳花千樹<lb/>
<pb n="KR4h0117_WYG_234-8a"/>
對着縈紆水一灣好景已憑摩詰畵他年重約長卿還<lb/>
尋思此世人心别又愛功名又愛山<lb/>
　　　用行甫韻<lb/>
蛟鼉不肯脱淵深鳥雀還知宿茂林笑我羈孤成蹇蹇<lb/>
于今衰老復駸駸愁多未易追前事病久猶當屈壯心<lb/>
聞道西溪田可得安栖從此得追尋<lb/>
　　　中秋不見月繼竇先生韻<lb/>
撥去塵機得暫閒秋蟾思比去年看誰知黯黯隂雲合<lb/>
<pb n="KR4h0117_WYG_234-8b"/>
故作凄凄夜色寒好友不來誰酩酊詩人徒想自䦨干<lb/>
世間萬事渾難定付與無心却較安<lb/>
　　　晩歩西溪<lb/>
拉友西溪徃歩聫溪邊佳景麗秋天日回林影蒼烟外<lb/>
風轉灘聲白鳥前迅走雙輪機磨巧連安獨木小橋偏<lb/>
老年活計尋幽隱湏擬為氓置一㕓<lb/>
　　　答董瑞卿<lb/>
何人竪起掌中堅檐穩推髙與頃連渉世更誰如我拙<lb/>
<pb n="KR4h0117_WYG_234-9a"/>
保身從昔慕君賢青山有約期終老白日無功閲舊編<lb/>
慙負新詩酬未得祗容竭刀効耕田<lb/>
　　　登天王䑓<lb/>
樓閣荆榛幾變更登臨祗見古人情當年勝迹無人問<lb/>
依舊春風草又生<lb/>
　　　宿卓水<lb/>
寒缸挑盡已殘更竹有清聲月自明一夜客窓眠不穩<lb/>
却聼山犬吠柴荆<lb/>
<pb n="KR4h0117_WYG_234-9b"/>
　　　其二<lb/>
水自清聲竹有風我來端欲豁塵䝉明朝杖履西城路<lb/>
悵望家山翠靄中<lb/>
　　　大暑登東城<lb/>
三丈危城日暮登炎威殊不霽憑陵何時太華髙峰上<lb/>
細嚼松隂六月冰<lb/>
　<lb/>
　石倉歴代詩選巻二百三十四<lb/>
</p>
<p>
</p>
  </div>
</body>
</text>
</TEI>
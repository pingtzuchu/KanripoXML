<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百六十三</head> <lb/>
    <p>
<pb n="KR4h0117_WYG_263-1a"/>
欽定四庫全書<lb/>
　石倉歴代詩選巻二百六十三<lb/>
　　　　　　　　　　　　明　曹學佺　編<lb/>
　元詩三十三<lb/>
　　許謙<lb/>
　　　白鳥二章章八句<lb/>
嗷嗷哀鳴遷于壤木豈無好逑敦彼獨宿渴飲而泉飢<lb/>
啄而粟聊樂我員亦曷云足<lb/>
<pb n="KR4h0117_WYG_263-1b"/>
鴻鴈在渚鶺鴒在原物以羣分維性是便爾鳴雝雝爾<lb/>
懷急難無胥逺矣今亶其然<lb/>
　　　鬱松贈陶思齊任通波驛長<lb/>
鬱鬱喬松在彼中林斵之礱之以榱以楹我材既良胡<lb/>
寧靡成日居月諸亦迭而逝謀猶孔臧庶拔斯萃奮然<lb/>
于懷耿耿寤寐泛彼栢舟集于西流征夫遑遑予取予<lb/>
求爾言毋暴我心則休遙遙道途跬步斯舉悠悠天衢<lb/>
始振其羽聿其問津雲漢之渚<lb/>
<pb n="KR4h0117_WYG_263-2a"/>
　　　酬潘明之<lb/>
鴻鵠凌青霄燕雀巢白屋凌霄志寥廓巢屋亦云足故<lb/>
人𣺌天涯嵗月如轉燭昔為交手歡今成㫁腸曲嵩華<lb/>
日以髙江漢日以卑道異謀不同何日傷别離書成情<lb/>
未盡路逺夢更迷相思溪水頭猶如送君時<lb/>
　　　題曹提領湘靈廟聞樂見燈詩巻<lb/>
重華陟遐方馬斃車折軸娥英失所天往殉行且哭黛<lb/>
凝衡山雲泪染湘江竹夫君不可見異穴嘆同穀廟食<lb/>
<pb n="KR4h0117_WYG_263-2b"/>
三千年境土惠徼福事久竟忘哀幻化驚耳目音響鈞<lb/>
天和光景清夜燭誰能寫新聲如彼涓在濮<lb/>
　　　遣興<lb/>
秋日常苦短秋夜不可闌葉鳴迅風晚蟲怨零露寒月<lb/>
白天炯炯振衣起盤桓山川出浮滓翳彼明不完幽興<lb/>
中道絶百感來無端何當誅豐隆致身無羽翰清光亦<lb/>
何私不照方寸丹<lb/>
猗猗澧有蘭馥馥沅有芷獵獵石上蒲泛泛水中芰鮮<lb/>
<pb n="KR4h0117_WYG_263-3a"/>
鮮三徑菊旎旎百畮蕙采掇集衆芳粲爛成雜佩佩服<lb/>
何所從將以待君子<lb/>
蓬生衆麻中不扶能自直寒忩效蠧鑽孤陋寡聞識古<lb/>
來貴尚友萬善在熏炙古人不可見今人豈易得千載<lb/>
遙相思空使我心惻<lb/>
春風榮衆芳秋露悴百草羲和策日月急疾雨飛鳥枯<lb/>
桑號天風俛仰波浩𣺌氣流物隨化金石不自保人生<lb/>
寄蜉蝣時邁胡不老天地有終窮微眇何足道<lb/>
<pb n="KR4h0117_WYG_263-3b"/>
乾坤無停運清氣日夜生人居覆載間所息能不萌握<lb/>
機養天和持守如捧盈得䘮固有命寵辱何足驚一身<lb/>
磐石重萬鍾浮雲輕丈夫有志願誰謂吾無成<lb/>
　　　次韻<lb/>
朔風漠沙白瘴日越茘丹出門萬里道爭似二頃田拜<lb/>
塵素所薄知命復何言鄙夫競聲利石火寒無煙清風<lb/>
桐江水捷徑終南山丈夫時用舍所貴無泚顔得喪固<lb/>
一瞬芳臭俱百年坦途有覆轍窮哭誰復憐乾坤𣺌無<lb/>
<pb n="KR4h0117_WYG_263-4a"/>
際我身蝨其間浩氣貫元化漸著豈不闗見可乃合道<lb/>
行險祗自殘平生作霖志詎肯懷土安風雲有嘉㑹時<lb/>
至容何難君看激海鵬振翮青霄端<lb/>
　　　贈江行父<lb/>
有朋逺方來傾盖語己契紛紛燕雀間聴此孤鶴唳中<lb/>
扃湛淵水窺測𣺌無際接人氣雖和自律言頗厲為言<lb/>
君子交相與期晚嵗珠玉生光輝顧我形頗穢<lb/>
海為百川歸流派各有源清濁豈不異皆可觀其瀾威<lb/>
<pb n="KR4h0117_WYG_263-4b"/>
儀動三千意象非一端要知霄壤隔乃在毫釐間畢公<lb/>
勤小物垂訓古不刋<lb/>
　　　穎川趙璉從予遊逾二載復同夜坐草亭考索<lb/>
　　　　理義始至大辛亥十月癸未至皇慶壬子五<lb/>
　　　　月癸丑而止誦講之餘時相與步武庭中倚<lb/>
　　　　樹凝立仰觀俯察莫匪佳趣間以所見輯成<lb/>
　　　　韻語得十餘篇於璉之行書以贈之<lb/>
宵漏四十餘疾急不可駐役夫昧昏夜戍柝迷夙暮商<lb/>
<pb n="KR4h0117_WYG_263-5a"/>
頌歌悠揚未足發歸趣竹徑流疎螢蕉葉㵼清露咿咿<lb/>
逺雞鳴蠅聲無乃誤<lb/>
　　　送李榮甫知事遷淮西<lb/>
長松生岡陵質與風木異春和猶凜然況處風霜地塵<lb/>
埃飛六月豈足為我穢一雨洗蒼蒼凌空氣尤厲<lb/>
淮水出桐柏浙江發東陽期㑹至滄海千里遙相望源<lb/>
澄撓不濁水徳固可量願將此清泠溥施彼一方<lb/>
　　　放牛圖<lb/>
<pb n="KR4h0117_WYG_263-5b"/>
木葉紅欲落野草青未枯健犢起跳浪脱梏行江隅牧<lb/>
人善防閑為擇牧與蒭母牛徐掉尾喣嫗鳴相呼阿童<lb/>
得所托静中樂華胥豈惟置蓑笠乾坤一蘧廬茍能物<lb/>
付物拱黙湛如愚<lb/>
　　　思逺樓<lb/>
𤣥樓矗城端簷影墮水涯慿闌對堤草鳴櫓飛浪花舊<lb/>
聞㑹昌湖一望十里賖藩籬孰定地相入如犬牙河間<lb/>
尋丈波僅可通行艖芙蕖己銷落寒水浮枯葭佳景不<lb/>
<pb n="KR4h0117_WYG_263-6a"/>
及逺興思重咨嗟夫人各有思所異正與邪潮汐蕩漓<lb/>
薄鄭衛生淫哇君子善發慮身通心則遐徘徊興未己<lb/>
古木啼昏鴉<lb/>
　　　中川龍翔興慶寺<lb/>
孤嶼浮中川晝夜汨潮汐何年地維裂中㫁洲渚失兩<lb/>
峰峙東西蔽影互朝夕浮屠據稜層梵宇絢金碧飛龍<lb/>
迫風雷曽此一憩息昔時梐枑居今作大士室了師擇<lb/>
靈地為假蛟鼉窟聚沙合舊港連亘如片石山扉夜無<lb/>
<pb n="KR4h0117_WYG_263-6b"/>
闗神物便入出亂流攜故老一一訪陳迹軒亭倚葭葦<lb/>
濤浪倚几席豫章號棲風蓧蕩翳寒日慿髙慨今古天<lb/>
海相蕩激景在人易非悠悠意何極<lb/>
　　　暮過東津館<lb/>
薄暮下通津灘急舟劇箭漁燈互明滅隴月時隠見清<lb/>
颸從東來涼風襲我面目送兩山青天長淨如練<lb/>
　　　遊鍾山至八公徳水<lb/>
悠悠鍾山雲朝夕碍我目褰衣試一往行與雲相逐驅<lb/>
<pb n="KR4h0117_WYG_263-7a"/>
馬出東門十里至山麓幽人昔已古誰能繼芳躅猿鶴<lb/>
乘古林鼪鼯嘯深木彼哉西方人胡為擅斯谷豈云事<lb/>
幽棲政爾眩華屋泓泉抱何徳濁熱供一沃巖回屐欲<lb/>
倦小憩倚脩竹涼颸自披襟佳興亦云足<lb/>
　　　舟中雜興<lb/>
冉冉江上蘆離離路傍草霜露侵衣裳何用涉逺道鴻<lb/>
鴈方有序孤飛任林表豈不顧其羣長風翮難矯<lb/>
亭亭嶺上雲𤣥鶴相與飛俛啄戀故巢不得從雲歸秋<lb/>
<pb n="KR4h0117_WYG_263-7b"/>
風颺黄葉飄颻各何之籝糧事逺遊在昔聞㫁機棲鳥<lb/>
辭茂林徘徊更依違悠悠兩江水共此明月輝<lb/>
嵐煙紫崔嵬波月光滉瀁星宿懸虚篷雲雨暗逸槳震<lb/>
澤商氣深雄風駕濤浪白鷗與蒼鴈來往同簸蕩呉潮<lb/>
海門濶飛雪噴秋響重重越山迎汨汨溪流上舟行歴<lb/>
旬日佳景閲萬狀孤征抱結思所感重悽愴安得同心<lb/>
人詠歌共清賞<lb/>
　　　送胡秋白衢州學正<lb/>
<pb n="KR4h0117_WYG_263-8a"/>
東陽有佳士簪盍鍾山下變文摛風雲論事共樽斚為<lb/>
言諸孫行二妙皆作者有懷不可見情若江流瀉今此<lb/>
逢少君秋月澄霽野儒術久不振屏棄如土苴泮林雖<lb/>
儲材樲棘亂梧檟固當距陂行扶植歸大雅太末古名<lb/>
邦生才今豈寡善性水同趨範模待良冶<lb/>
　　　採藥<lb/>
亭亭北山松宿靄䕃深碧蒼根走虯龍巨幹盤鐵石平<lb/>
生棟梁具不受霜雪厄兔絲得所附裊裊掛千尺流脂<lb/>
<pb n="KR4h0117_WYG_263-8b"/>
入九地千嵗化琥珀我欲掇其英俯仰費捜擿紅爐轉<lb/>
丹砂石髓變金液但恐茫昧間圖驥不可索意長時苦<lb/>
促雙髩日夜白刀圭或可試習習在兩腋蓬萊三萬里<lb/>
詎謂弱水隔他時來山中故老應不識<lb/>
　　　種松<lb/>
青松如秧針植在山之蹊豈惟娯心目嵗寒以為期未<lb/>
飽雨露恩那識棟梁姿蓬蒿塞三徑埋没誰復知秋風<lb/>
隕百草秀色不少衰雖然咫尺根已見佳種竒君看二<lb/>
<pb n="KR4h0117_WYG_263-9a"/>
十年腰大數十圍雪霜挺堅操雲漢擎髙枝時有白鶴<lb/>
來凡鳥那堪棲兔絲與凌霄冉冉相附依青松本貞固<lb/>
不逐衆物移大器固晚成何用嫌暮遲願言堅汝節黽<lb/>
勉待嵗時<lb/>
　　　對竹<lb/>
主人樹脩竹近在桃李塲賦性雖不同相友庸何傷陽<lb/>
春破桃李紅白爭低昂無言自成蹊相媚色與香何心<lb/>
伴幽獨徒引蝶蜂忙此君心本虚寧逐春風狂咄嗟桃<lb/>
<pb n="KR4h0117_WYG_263-9b"/>
與李開落那能常<lb/>
　　　寄友人<lb/>
丹鳳止髙岡衆鳥甘戢羽昂昂九皋鶴下上得所附江<lb/>
南竹實多朝陽自軒翥延頸戛然鳴四顧失其侣豈不<lb/>
念相從天濶無處所鳳兮歸何時恥與燕雀伍<lb/>
　　　又用韻遣興<lb/>
秋山撼虚林秋水揚素波緩衣踞蟠石怡眄庭樹柯芳<lb/>
景良可惜去日亦已多天寒道路逺奈此兩髩何興來<lb/>
<pb n="KR4h0117_WYG_263-10a"/>
勿引酒醉飲空悲歌丈夫有志適慷慨捫太阿<lb/>
　　　暮春郊外<lb/>
行行多勝事石竇濺流泉白鳥浮雲外青山落日邊風<lb/>
平花委地野迥草連天春事成牢落人生一夢然<lb/>
　　　遊智者寺<lb/>
風日景颼颼松隂繫紫騮白雲千載寺黄葉四山秋地<lb/>
勝樓臺接林深虎豹遊人生自可樂此外復何求<lb/>
　　　蕭兄臨行索詩即席賦贈<lb/>
<pb n="KR4h0117_WYG_263-10b"/>
相逢嗟久别歸路復匆匆我愧今原憲君非舊阿䝉山<lb/>
風驚落木江日數飛鴻舟颺西流水明朝定向東<lb/>
　　　花溪道中<lb/>
板橋横古渡村野帶平林野鴨寒塘靜山禽曉樹深雨<lb/>
微風栗烈雲暗雪侵尋安道門前水清遊豈獨吟<lb/>
天寒道路逺此去復何求適意真為樂浮生底用憂雲<lb/>
容低野樹風力逆溪流喜見梅花笑相迎傍驛樓<lb/>
　　　浦川方仲觀入城從學繼入公門今歸侍親求<lb/>
<pb n="KR4h0117_WYG_263-11a"/>
　　　　詩<lb/>
百里來為學違親半載餘暮雲飛故里秋露浥行車紅<lb/>
葉蟬聲老黄花鴈影疎漢朝尊吏事何必業詩書<lb/>
　　　秋夜<lb/>
月落忩仍暗燈殘巻未收家人催杼軸穉子伺更籌冷<lb/>
露蟲摶夜悽風樹怯秋百年一瞬目萬慮幾搔頭<lb/>
　　　過太湖<lb/>
周迴萬水入逺近數州環南極疑無地西浮真際山三<lb/>
<pb n="KR4h0117_WYG_263-11b"/>
江歸漢表一徑界河間白浪秋風疾漁舟意尚閒<lb/>
　　　酬潘明之<lb/>
華亭谷深紫烟濕老鶴唳空眼垂碧功名千嵗衣染墨<lb/>
遼陽骨換今幾日華表時來語消息九皋胎化頂未丹<lb/>
海門雲冷髙飛難嘎然長鳴飲清湍何當天風吹羽翰<lb/>
方壺圓嶠同盤桓<lb/>
　　　逰龍回寺碧雲有何無適草書<lb/>
蒼鱗作霖回壑裏竟化長岡飛不起何年老僧飛錫來<lb/>
<pb n="KR4h0117_WYG_263-12a"/>
强架檐楹萬山底碧雲石梯如登天俯視竹樹行其巔<lb/>
巖巒起伏呈怪狀壯若羣馬奔吾前何仙仙去不復返<lb/>
滿壁龍蛇驚醉眼可憐一半委塗泥況復阽危混苔蘚<lb/>
山翁摸榻妙入神永和繭紙且逼真勸君勿辭一日力<lb/>
為我留為百世珍君不見二王舊帖皆殘編至今不惜<lb/>
千金傳<lb/>
　　　立秋日寄趙璉<lb/>
蘭皋慘碧烟萋萋徘徊不忍竟與違欲窮目力望江水<lb/>
<pb n="KR4h0117_WYG_263-12b"/>
江風故挾雙舟飛歸來復對呶呶者思才俯首西忩下<lb/>
廏中駿足逐春風執策臨之盡凡馬拂硯挑燈披竹素<lb/>
朝昏總是懷人處有時獨倚西南樓不見冥鴻北征路<lb/>
　　　送諸暨俞州判<lb/>
北風蕭蕭吹江蘆清霜載道氷在鬚奚奴束書催上車<lb/>
政成巻斾歸京都暨陽眇處天一隅里閭凋瘵煩爬梳<lb/>
負戈攘臂衆暴寡探囊胠篋争捐軀天民秉彛同好徳<lb/>
椎牛端為飢寒驅倅州寛惠别淑慝癉惡豈必連妻孥<lb/>
<pb n="KR4h0117_WYG_263-13a"/>
甘棠蔽芾有餘䕃百里寧謐無援桴存心忠孝本天性<lb/>
為政固與常人殊壽昌自樂歸河中希文隠憂居江湖<lb/>
白雲舍近畢至願青霄路迥寧躊躇<lb/>
　　　馮公嶺<lb/>
層巒疊嶂危相倚亂若飄風湧秋水寒松荒草間蒼黄<lb/>
照眼崢嶸三十里初如井底觀空虚一峰巍然中獨尊<lb/>
榮回百折至絶頂俯視衆嶺來兒孫人言此山挿霄漢<lb/>
馬不容鞭僕夫嘆攀援何異蜀道難氣竭神疲背流汗<lb/>
<pb n="KR4h0117_WYG_263-13b"/>
熟視徐行路覺平心寛意適步更輕志須預定自逺到<lb/>
世事豈得終無成我來正値窮冬月倚杖巖前嚼松雪<lb/>
午店煙生野飯香陽坡日近梅花發寄語悠悠行路人<lb/>
乾坤設險君勿嗔胸中芥蔕未盡去須信坦道多荆榛<lb/>
　　　題姑蘇臺<lb/>
姑蘇城上姑蘇臺青山百里娥眉開平郊如掌思清逺<lb/>
昔人樂極曽生哀大讐未復敵不死壯志消磨侈心起<lb/>
㑹稽捷甲功自多種蠡深謀誠未已不知佳冶能傾國<lb/>
<pb n="KR4h0117_WYG_263-14a"/>
暮暮朝朝醉春色勲臣抉眼視東門越女還為越人得<lb/>
只今興廢總成空惟餘碧草搖凄風可憐千古臺前水<lb/>
不洗當年甬東恥<lb/>
　　　友人招飲榴花下<lb/>
獰風惡雨消餘春春歸到處成清隂萬枝濃綠幻春色<lb/>
絳葩丹蕊俄森森祝融行部過九地誤縱炬火燒園林<lb/>
艶籹炙日色更好泠泠著雨紅尤深浩歌相對作痛飲<lb/>
有花為伴非孤斟支頥半醉不成夢恍惚參錯供微吟<lb/>
<pb n="KR4h0117_WYG_263-14b"/>
只愁明日便搖落徘徊欲去還重臨㑹須秋風折珠實<lb/>
當載樽酒相追尋<lb/>
　　　贈王斗山<lb/>
骨肉斯文氣味投春風芹藻憶同遊故人别後無青眼<lb/>
此日相逢盡白頭匣劒光横南斗夜鳳梧隂冷峴山秋<lb/>
惟應且試連鼇手未許江干下直鈎<lb/>
　　　三月十五夜登迎華觀<lb/>
夜深來此倚欄干千里樓臺俯首看月到中天花影正<lb/>
<pb n="KR4h0117_WYG_263-15a"/>
露零平地草光寒氣清更覺山川近意逺從知宇宙寛<lb/>
長嘯一聲雲外落幾家兒女夢初殘<lb/>
　　　青田大鶴洞<hi>有華法善試劒石舊有𤣥鶴巢于上復有青牛在下</hi>
榕影扶疎路九回仙家那復著塵埃山間田在牛終隠<lb/>
石上巢空鶴下來丹竈無灰惟白草劒鋒遺跡自蒼苔<lb/>
洞中道士今何處三扣雲闗杳莫開<lb/>
　　　放棹行<lb/>
安溪湖平行棹多黄頭䜿兒倚棹歌梅花照眼送寒色<lb/>
<pb n="KR4h0117_WYG_263-15b"/>
酒暈著臉生春和炎涼世態翻覆手江水長静風吹波<lb/>
出門一笑天萬里白鷗浩蕩知吾何<lb/>
　　　西山萬象寺<lb/>
亂峰盡處接浮雲東望悠悠萬事陳百里江流縈縞帶<lb/>
滿城居室比魚鱗野僧倚竹嘯留客山鳥穿林啼喚人<lb/>
落日亭中一杯酒何年復此對晴春<lb/>
　　　九月十七日登清涼寺翠微亭故址<lb/>
梵宇崢嶸枕上頭倚風極目立荒丘黄花覆地初經雨<lb/>
<pb n="KR4h0117_WYG_263-16a"/>
白鴈横雲逺帶秋城廓己非山故在江淮失險水空流<lb/>
衲僧八十仍多病收泪殷勤説故侯<lb/>
　　　次韻王中齋登拱翠樓<lb/>
曽醉危樓坐石坡彈筝擊缶醉婆娑蓬飛已改流年髩<lb/>
木老猶存舊日柯紅樹參差秋水逺碧山髙下夕陽多<lb/>
此時還縱西風眼共倚闌干起浩歌<lb/>
　　　秋暮有懷<lb/>
十二欄干倚翠微露華寒重逼羅衣碧天連水思空逺<lb/>
<pb n="KR4h0117_WYG_263-16b"/>
衰草滿庭人未歸秋雨樓臺幾寂寞春風院落自芳菲<lb/>
㝠鴻應有青霄侣為隔閒雲尚獨飛<lb/>
　　　即席用蘇世賢韻送郭子昭<lb/>
攬轡春風入駿蹄兩堤煙栁䕶晴溪黄鶯自有留人意<lb/>
相對殘紅不忍啼<lb/>
落花髙下弄菲菲多少離愁付笛吹别後故人休忘却<lb/>
與君重賦渭城詩<lb/>
　　　哭空谷師<lb/>
<pb n="KR4h0117_WYG_263-17a"/>
𤣥鴈離羣得意飛稻梁秋静羽毛微不知何處逢繒繳<lb/>
雲冷空江夜不歸<lb/>
霜入楓林葉己丹風鳴籟動助悲酸山人歸去鶴空怨<lb/>
清夜月髙榕影寒<lb/>
　　　次韻潘明之秋思<lb/>
西風冉冉髩毛侵鳳老梧衰鎖夕隂倚遍闌干重回首<lb/>
㫁鴻千里暮雲深<lb/>
　　　舟中贈璉<lb/>
<pb n="KR4h0117_WYG_263-17b"/>
行人流水共悠悠雨洒溪風萬㸃愁别棹不來天欲暮<lb/>
倚舷無語看浮漚<lb/>
　　　夜過黄泥渡<lb/>
夜深風息水安流白鴈黄蘆滿眼秋行李蕭蕭官棹穏<lb/>
卧看明月過真州<lb/>
　<lb/>
　<lb/>
　石倉歴代詩選巻二百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百三十七</head> <lb/>
    <p>
<pb n="KR4h0117_WYG_336-1a"/>
欽定四庫全書<lb/>
　石倉歴代詩選巻三百三十七<lb/>
　　　　　　　　　　　　明　曹學佺　編<lb/>
　明詩初集五十七<lb/>
　　唐肅<hi>字處敬會稽人</hi>
　　　園隠<lb/>
所性愜園田樊生真我師吾不如老圃取譏甘仲尼窈<lb/>
窕白龍岡四時自成畦中央據茒堂可以坐吟詩有客<lb/>
<pb n="KR4h0117_WYG_336-1b"/>
忽枉尋華軒駐金羈問我何所樂俛首不答之答之豈<lb/>
無言吾方抱瓮疲<lb/>
　　　次張藻仲從軍<lb/>
殺氣與雲平南征更北征搴旗朝陷陣飛騎夜追兵青<lb/>
認烽煙熟紅看戰血生車連魚腹道舟下石頭城露布<lb/>
轅門曙鐃歌朔雨晴還将忠義骨博取鼎彞名<lb/>
　　　偕朱伯賢王叔潤過怤上人庵分得出字<lb/>
幽埜接重郛窮冬變陽律爰從隠者徒過憩禪子室翩<lb/>
<pb n="KR4h0117_WYG_336-2a"/>
翩花雨滿冉冉佛香出止水不生瀾空林長見日觀習神<lb/>
宇澄言忘道機密由來𤣥度髙獨愛支郎逸<lb/>
　　　會上人臨流亭<lb/>
長川流亹亹華構鬱翹翹翬飛涵緑浄洞敞納鮮猋遥<lb/>
窺衆峰碧仰睇孤雲飄開簾聞驚鷺俯檻見游鯈杜蘅<lb/>
既春敷芰荷復夏饒以兹悟物理於焉解天弢微吟既<lb/>
窈窕永歎遂逍遥何當往濯纓與子願同袍<lb/>
　　　過漂母墓<lb/>
<pb n="KR4h0117_WYG_336-2b"/>
昨日下淮河船河流混混不見天逆風一日行十里黄<lb/>
牛黑驢牽不前今日過韓信城城邊草荒田不耕人傳<lb/>
韓信此寄跡至今城留韓信名當時乞食向漂母母哀<lb/>
王孫心獨苦一朝富貴報千金不記淮隂少年侮我來<lb/>
不弔韓将軍悲歌獨弔漂母墳英雄貧賤少知已不在<lb/>
男兒在女子<lb/>
　　　題張孟兼所注謝翺西臺慟哭記後<lb/>
宫中六更初罷鼓藍田璽玉沈崖浦廬陵忠肝一斗血<lb/>
<pb n="KR4h0117_WYG_336-3a"/>
去作燕然山下土桐江木落秋日頽有客歌上嚴光臺<lb/>
石根敲斷鐵如意萬里此魂招不來西風又涸灤河水<lb/>
故老寥寥知者幾珍重睢陽季葉孫箋簡能裨兩朝史<lb/>
　　　題趙仲庸所畵滚塵馬<lb/>
匹馬滚塵誰所寫天水王孫最文雅王孫系宋不系唐<lb/>
那識唐人與唐馬左輔白沙白於雪四十萬頭名各别<lb/>
廏中此馬帝長騎一色紫霞名叱撥奚官似𨽻王毛仲<lb/>
左手執刷右持鞚沙平草暖不被鞍蒭荳飽來筋力縱<lb/>
<pb n="KR4h0117_WYG_336-3b"/>
翻身倒𥪡踣鐵蹄霧尾風鬃亂不齊元是滇池赤龍種<lb/>
猶思躍浪湧春泥太平無事征戰少青絲絡頭可終老<lb/>
不似交河赴敵時夜蹴層氷僵欲倒<lb/>
　　　題畫<lb/>
春齋晝坐花落初客來示予古畵圖圖中人物誰所模<lb/>
衣冠似是兩晉餘中牀獨踞美丈夫烏紗籠髮虬髯鬚<lb/>
右手摘阮意自如左手控絃分疾徐遶牀六人皆麗姝<lb/>
纎腰鬌結長裠裾一擎羽扇立牀隅一負塵拂髹柄朱<lb/>
<pb n="KR4h0117_WYG_336-4a"/>
左右二姬意態舒一垂短袂一褰襦一姬手中紙筆俱<lb/>
濡毫展幅若有需一姬執器製特殊非箭非籥非笙竽<lb/>
紛然列侍艷且都争妍競巧為王娛當時士尚談清虚<lb/>
内實多欲不可袪公忠世許王司徒亦有短轅金犢車<lb/>
還客此圖起長吁恬澹寡欲世豈無<lb/>
　　　長安古意<lb/>
長安二月三月時千門萬户春風吹綺構瑶臺相照耀<lb/>
香車寶馬並馳驅馳驅照耀皆豪貴九棘三槐夾三市<lb/>
<pb n="KR4h0117_WYG_336-4b"/>
鼎食鐘鳴将相家朱簾繡柱王侯第王孫公子盛繁華<lb/>
山珍海錯棄泥沙銀鞍斜度官溝栁丹轂横移上苑花<lb/>
花紅栁緑春明媚嬌鳥亂啼花雨細瓊宫錦殿傍雲開<lb/>
鼉鼓龍簫震天起美人内屋艷神仙鉛華絃轉春争妍<lb/>
燁燁珠屏交綵幄隠隠羅幃分玳筵蘭殽桂酒芬芳發<lb/>
象筯瑶杯光彩徹翠釜金罍不暫停雕盤玉盌分成列<lb/>
迴瞻複道接飛甍都城佳氣正氤氲雙龍絳闕凌青漢<lb/>
九鳳紅樓徹紫雲紫雲翠霧碧煙空文窗藻檻何玲瓏<lb/>
<pb n="KR4h0117_WYG_336-5a"/>
流鶯獨遶昭陽殿芳草深迷長樂宫漢代中興富名将<lb/>
百戰功成心益壯閒來賭酒聚歡娛意氣相排不相讓<lb/>
半酣竟上寶釵樓赤欄四面俯皇州一羣粉黛成歌舞<lb/>
十種風流坐勸酬樓前兩兩鴛鴦度樓下雙雙鳳皇舉<lb/>
鳴璫背解玉纎輕弄色凝情羞不語就中心事可誰同<lb/>
平明扶上玉花驄自言百世無衰老自謂千載長英雄<lb/>
可憐光景留難住秋風一夕生庭樹歌亭寂寞荒草寒<lb/>
舞榭蕭條殘葉暮昨日紅顔美少年今朝潦倒那能數<lb/>
<pb n="KR4h0117_WYG_336-5b"/>
将軍舍外無人過廷尉門前堪雀羅吁嗟盛時不復作<lb/>
金莖銅狄随消磨君不見廣成山中白雲宿安期海上<lb/>
顔如玉軒轅已駕鼎湖雲漢武終歸茂陵麓别來倏忽<lb/>
三千年海水幾度桑田緑<lb/>
　　　秋江曲<lb/>
妾家住銀塘石楠秋葉香憶君蕩槳去江水與愁長西<lb/>
風夜泣葓花露鴨觜岸低人不度冷莎如箴刺煙素鴛<lb/>
鴦飛來鸂鶒去<lb/>
<pb n="KR4h0117_WYG_336-6a"/>
　　　和牛士良<lb/>
咽咽銅虬水瀏瀏青瑣風掖斜觀斗轉簾疎望月空出<lb/>
門步清影循階行露叢睠此光霽景感予微眇躬觀國<lb/>
豈非願懷親方蔚忡<lb/>
　　　劉松年仙居圖<lb/>
曽出大茅君峰頭卧古雲鳥青呼作使鶴白養成羣客<lb/>
較丹砂法童窺玉劵文近來煙火斷花氣作爐醺<lb/>
　　　宿真慶庵<lb/>
<pb n="KR4h0117_WYG_336-6b"/>
落日古城隂蕭蕭竹樹深雨花知佛境流水識禪心月<lb/>
到翻經榻苔縁掛壁琴不因支許輩那得遂幽尋<lb/>
　　　登蜀阜寺閣<lb/>
同登梵閣孤往事問浮圖山色元來蜀江聲直到吳風<lb/>
簷鈴半落雨壁畵全無萬法俱空寂何煩起嘆吁<lb/>
　　　送王生從軍<lb/>
羽箭風含鏃雕旗露拂竿分畨知将勇選士屬才難箸<lb/>
為籌邊借碑因紀績刋少年相贈意别把劍花看<lb/>
<pb n="KR4h0117_WYG_336-7a"/>
　　　題髙彦實所藏桃源圖<lb/>
衣冠人物總秦餘千樹桃花䕶隠居不識三章新約法<lb/>
猶存萬卷未燒書水通煙澗纔容棹草暖晴岡可命車<lb/>
不似阿房三百里重瞳一火便成墟<lb/>
　　　菜薖六器銘<lb/>
　　　　鋤<lb/>
墾而植本斯立培而厚蘖斯茂衡從淺深母爾茍<lb/>
　　　　瓮<lb/>
<pb n="KR4h0117_WYG_336-7b"/>
泉之容伊徳之充泉之吐伊澤之溥其繘勿羸其絜勿<lb/>
墜勿事乎桔橰之機<lb/>
　　　　刃<lb/>
惡草之滋賴汝之剪夷弗剪弗夷則茅塞其蹊<lb/>
　　　　筐<lb/>
掇其美毋以下體斂其實勿滿而溢虚而受之乃其徳<lb/>
左之右之慎爾執<lb/>
　　　　釡<lb/>
<pb n="KR4h0117_WYG_336-8a"/>
溉于斯烹于斯我有㫖畜甘如飴彼鼎食者殆而<lb/>
　　　　盤<lb/>
脂勿我惡兮羶勿我慕兮惟味道之助兮<lb/>
　　　題畵<lb/>
煙舫一翁垂釣霜橋兩客樵琴千重萬重山色十里五<lb/>
里桑隂<lb/>
　　　陶穀郵亭圖<lb/>
紫鳳檀槽緑髮娼玉堂見慣可尋常作歌未必腸能斷<lb/>
<pb n="KR4h0117_WYG_336-8b"/>
明日聴歌更斷腸<lb/>
　　附唐之淳<hi>字愚士肅之子官至翰林侍讀</hi>
　　　會慶堂<lb/>
飄飄山上雲乃在谷中藏風吹萬里去何當還舊鄉阿<lb/>
翁昔居鄉黑髮在髙堂手栽堂前樹日夕望隂凉不意<lb/>
偶飄逐雲路浩茫茫阿翁今來歸樹已如人長閭里相<lb/>
慶賀出入有輝光東畝種菽粟西畝種稻粱南畝種菅<lb/>
麻北畝種柔桑收稻持作飯繅絲持作裳上以輸井税<lb/>
<pb n="KR4h0117_WYG_336-9a"/>
下以奉烝嘗阿翁有兩兒兩兒復有郎蟄蟄宅中居婉<lb/>
婉有義方阿翁升堂坐子孫列兩傍阿翁出門去扳輿<lb/>
相扶将日入始言歸侍婢獻羮湯人生貴慶樂此樂殊<lb/>
未央傳與翁後人守之慎勿忘<lb/>
　　　送楊如愚之長沙教授<lb/>
除目下楓宸江帆掛晚春長沙今夜月大谷去年人太<lb/>
守分賔席諸生揖路塵莫嫌卑濕地岳麓在湘濵<lb/>
　　　長安留題<lb/>
<pb n="KR4h0117_WYG_336-9b"/>
晚閣疎鐘午店雞客途風物賸堪題蒲萄引蔓青縁屋<lb/>
苜蓿垂花紫滿畦雁塔雨痕迷鳥篆龍池栁色送鶯啼<lb/>
前朝冠葢多黄土翁仲凄凉石馬嘶<lb/>
　<lb/>
　<lb/>
　<lb/>
　<lb/>
　石倉歴代詩遐巻三百三十七<lb/>
</p>
<p>
</p>
  </div>
</body>
</text>
</TEI>
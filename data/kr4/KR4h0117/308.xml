<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百八</head> <lb/>
    <p>
<pb n="KR4h0117_WYG_308-1a"/>
欽定四庫全書<lb/>
　石倉歴代詩選巻三百八<lb/>
　　　　　　　　　　　　明　曹學佺　編<lb/>
　明詩初集二十八<lb/>
　　王鈍<lb/>
　　　題襄縣張醫人所藏續弦圖<lb/>
伊人在空谷灑落非塵襟寫懷無俗物手摩嶧陽琴況<lb/>
有芝蘭客賞玆山水音松風起坐隅寒泉瀉遥岑檿絲<lb/>
<pb n="KR4h0117_WYG_308-1b"/>
忽㫁絶愴彼聽者心安得鸞膠續一洗桑間吟<lb/>
　　　偶書<lb/>
客從蜀道來偪仄連雲步棧高天與齊復值悲風暮心<lb/>
旌屢動揺毛髪森然竪徬徨無所之顛沛同朝露幸安<lb/>
平地居誓不出庭户如何好事人強迫風濤路見者笑<lb/>
無知行者非不懼居易以俟命行藏安所遇<lb/>
　　　秋江釣隠圖<lb/>
紅葉照青山空江淨如練危磯繞寒水釣客乃時彦風<lb/>
<pb n="KR4h0117_WYG_308-2a"/>
吹布褐單露滴竿頭線魚肥食亦美淡然無所羨塵鞅<lb/>
幸不羈何慮身名賤囘首顧茅簷妻孥日相見就中有<lb/>
真樂風波看欲遍白鷺與沙鷗慎莫非熊薦<lb/>
　　　過嚴陵臺<lb/>
先生漢隠者志不事王侯炎劉甫中興絶蹟依巢由一<lb/>
竿釣烟雨淡然披羊裘物色時見訪意尚山水留客星<lb/>
動薇垣於焉近宸旒帝欲與共治張目無所酬浩然拂<lb/>
袖歸笑撫桐江流吁㣲包荒量苦節何能周高臺倚雲<lb/>
<pb n="KR4h0117_WYG_308-2b"/>
漢無復綸與鈎清風久不磨漢徳同悠悠我適過其下<lb/>
寫此舒離憂<lb/>
　　　寫懷<lb/>
嗟予蓬梗身居竈無黔突道路行難盡山水看來熟囘<lb/>
首望白雲老淚空盈目閩闗告在邇日遠黄茅屋母衰<lb/>
難就養子幼未撫育浩然天壤間何以慰幽獨乾坤㑹<lb/>
清寧竒材秉鈞軸於焉返衡門歸耕乃吾福<lb/>
　　　過錢清驛詢其故乃漢㑹稽太守劉寵棄錢之<lb/>
<pb n="KR4h0117_WYG_308-3a"/>
　　　　所也<lb/>
錢清題驛額徃事人未忘昔云劉㑹稽為政循且良山<lb/>
村犬不吠境土樂耕桑𤓰代期不去士民徒徬徨欲留<lb/>
留未得餞别别可傷慇懃舉槃實而乃具孔方嗟彼田<lb/>
舍翁心誠禮未當賢哉劉㑹稽遇之何周詳不矯亦不<lb/>
激義氣若春陽怡然選其最謝去投滄浪水以錢愈清<lb/>
錢以水亦彰寥寥千載下孰不誦遺芳傳舍竝坦途軺<lb/>
車走周行好詢錢清故刻骨銘肝腸異時任司牧肻染<lb/>
<pb n="KR4h0117_WYG_308-3b"/>
銅臭殃<lb/>
　　　唐人牧馬圖<lb/>
兔髯香染松烟濕腕底龍媒驚霹靂雲箋半幅秋水横<lb/>
霜蹄曉踏榮波立圉人持箠唐衣冠恍疑毛仲臨雕鞍<lb/>
當時駿骨豈易得遺形獨頼曹與韓我今按圖嘆竒絶<lb/>
真如目覩雙騠駃憶昔吳門疋練過光芒閃爍明於雪<lb/>
夫何路險鹽車隨伯樂不遇知者誰又思燕臺有高價<lb/>
郭隗一去無良媒華陽春雨生芳草水暖沙平渾不擾<lb/>
<pb n="KR4h0117_WYG_308-4a"/>
此圖此景着意深冀北凡羣愁欲老<lb/>
　　　胡琴行<lb/>
館陶廵簡鄩州客煑酒烹羊留悦懌席前白髪老伶人<lb/>
手操胡琴聲裂帛初如巖溜響秋風又若林鶯調曉舌<lb/>
嚶嚶咿咿離鸞鳴切切嘈嘈丹鳳别座中萬壑松濤生<lb/>
鶴夢驚迴山月白憶昔戎王馬上彈紫塞風寒霜草折<lb/>
旃廬再鼓明姬愁黒河水淺波聲咽流落中原今㡬年<lb/>
北鄙宫商猶未絶高山流水更無聞别恨離情轉悲切<lb/>
<pb n="KR4h0117_WYG_308-4b"/>
我胸磊落雖難平自許肝腸如削鐵肯為兒女生悲酸淚<lb/>
痕輕漬青衫血君不見江州司馬好襟懷至今恨壓潯<lb/>
陽月<lb/>
　　　益陽道中<lb/>
山行將半載兩過益陽軍廢宅消兵燹荒田照夕曛馬<lb/>
衝松嶺霧鳥動竹溪雲心為陶甄迫寒泉耳倦聞<lb/>
　　　至平泉<lb/>
為愛平泉景依稀類午芹龍祠新壯觀孔廟舊遺文村<lb/>
<pb n="KR4h0117_WYG_308-5a"/>
舍魚鱗次山泉燕尾分獨憐崖畔栢晩翠礙行雲<lb/>
　　　蒙亳道中<lb/>
半生空落魄千里㡬迍邅有夢莊周蝶無縁老子仙草<lb/>
花開霽雪野樹鬱晴烟風景鄉闗近毋勞聽杜鵑<lb/>
　　　太康道中<lb/>
城郭千年舊村墟百戰餘客途迷草徑民舍結茅廬野<lb/>
燒驚文雉河氷帶錦魚莫輕傷徃事空惹淚沾裾<lb/>
　　　丙寅春三月至皂林驛晨霜如雪<lb/>
<pb n="KR4h0117_WYG_308-5b"/>
江南三月半草際尚鋪霜料峭人猶怯乖違事可傷春<lb/>
風虛館舍冬月舊衣裳總是調元責何勞問彼蒼<lb/>
　　　過蘇州無錫<lb/>
溪橋渾甃石野渡盡横船旅驛三吳㑹人家一輞川春<lb/>
潮隨急雨晚樹淡輕烟莫説江南好翻愁聽杜鵑<lb/>
　　　彭澤憶古<lb/>
五栁今何在孤城夕照間折腰羞為米矯首賦歸山出<lb/>
岫閒雲懶投林倦鳥還嵗寒籬下菊猶有傲霜顔<lb/>
<pb n="KR4h0117_WYG_308-6a"/>
　　　正旦與同寅遊虎跑寺<lb/>
聨轡出城西山光水色低客懷高鳥過人跡亂雲迷緑<lb/>
樹藏僧寺蒼苔印馬蹄歸來頭上雨催句路成泥<lb/>
　　　安化山行二首<lb/>
萬山高處雨聲寒倦客天涯興已䦨地隔湖湘書故遠<lb/>
雲連巴蜀道應難曽悲夜月青衫濕又怯秋風白苧單<lb/>
松菊成荒歸未得病軀深悔誤儒冠<lb/>
山行苦厭路横斜歴徧湖湘未到家雨脚傍人雲礙馬<lb/>
<pb n="KR4h0117_WYG_308-6b"/>
樹根成磴地蟠蛇老添鬢髪莖莖雪秋染楓林樹樹霞<lb/>
陟屺望來空淚眼雁書何日到天涯<lb/>
　　　過湘潭<lb/>
短棹輕蓑汎汎舟滿江烟雨雪初收天旋岸轉疑行馬<lb/>
心曠神閒愧野鷗雲抹山腰凝暮靄浪添沙觜漾春流<lb/>
不知何處歸帆急逺掛瀟湘一段愁<lb/>
　　　臘月二十五日食竹笋菜薹因以記之<lb/>
可怪湖南氣候偏隆冬草木緑參天菜花開徧江頭圃<lb/>
<pb n="KR4h0117_WYG_308-7a"/>
竹笋穿通嶺外田空谷鳥啼無雪積清流魚躍少冰堅<lb/>
當時孝子稱王孟難顯啼寒臥凍賢<lb/>
　　　寧鄉夜雪<lb/>
雪敲庭竹韻蕭蕭衾鐵生寒轉寂寥蜀道難行山更險<lb/>
鄉關無信地應遥旅懷渾似烏驚月世事還如鹿覆蕉<lb/>
莫把青銅臨曉看朱顔今夜半成凋<lb/>
　　　雪中憶舊嵗<lb/>
匝地彤雲玉屑霏園林無處不芳菲逋仙興在梅花老<lb/>
<pb n="KR4h0117_WYG_308-7b"/>
謝女才高栁絮飛山市冷迷樵子徑江村寒壓釣翁磯<lb/>
却思去嵗文園醉半夜醒來尚着衣<lb/>
　　　雪中作<lb/>
凍結冰壺一樣竒銀河冰剪玉花飛山中自是迷樵徑<lb/>
水際應難認釣磯道路有塵俱皎潔園林無樹不芳菲<lb/>
騎驢且莫尋梅看醉臥村翁正掩扉<lb/>
　　　密縣令號葦巢<lb/>
結葦棲身太古淳華堂㡬見海飛塵笑攜琴鶴為良友<lb/>
<pb n="KR4h0117_WYG_308-8a"/>
擬卜雲松作近鄰白露慣經霜葉老秋風難破屋茅貧<lb/>
芳馨自可同蘭室舒巻從來别有春<lb/>
　　　迴大名黄金堤<lb/>
黄金堤上栁如烟中有人家屋數椽牛犢放將春暮草<lb/>
兒童耕徧雨晴田落花流水非塵迹舞燕啼鶯若洞天<lb/>
此處更無官府擾也應劉阮悞求仙<lb/>
　　　過直沽<lb/>
直沽東望海茫茫北運當年億萬糧吳地廣收新䆉稏<lb/>
<pb n="KR4h0117_WYG_308-8b"/>
燕雲難䕶舊帆檣潮生海月人烟靜浪捲秋風水氣凉<lb/>
葦屋野人埀淚説雕梁畫棟乆成荒<lb/>
　　　過武夷山<lb/>
清江碧嶂武夷山快我平生愛慕間始信神仙真窟宅<lb/>
恍疑猿鶴有鄉闗光生丹井烟霞重雨過虹橋翠黛閒<lb/>
却笑藍輿遠遊客偷尋泉石慰衰顔<lb/>
　　　神光寺<lb/>
山上祗園小市㕓最竒城郭遶林泉天開圖畫三千界<lb/>
<pb n="KR4h0117_WYG_308-9a"/>
海刼桑田㡬萬年老觀雲嵓留虎臥定光雷石起龍眠<lb/>
獨憐有髪僧何異無計來叅面壁禪<lb/>
　　　元日烏撒<lb/>
二十三年洪武春自憐常作遠遊人椒觴阻薦萱堂酒<lb/>
劒佩空霑驛路塵萬里雲南新報㨗千場塞北舊傷神<lb/>
綿綿烏撒青山外笑煞華筵慶壽賔<lb/>
　　　過趙州<lb/>
兵後人家住近屯數椽茒屋不成村開渠旋引山頭水<lb/>
<pb n="KR4h0117_WYG_308-9b"/>
編竹常修舍外門烟火比鄰新聚樂干戈遍地舊傷魂<lb/>
太平有象今伊始好學堯民答聖恩<lb/>
　　　雲居菴<lb/>
三茅觀右闢禪居脩竹長松畫不如佛閣倚天塵世少<lb/>
僧窗留月鏡臺虚淡烟翠靄無還有蒼狗浮雲捲復舒<lb/>
却笑無心來出岫為尋真境藉肩輿<lb/>
　　　中秋不見月<lb/>
白苧衫輕不耐凉滿庭踈雨月無光山河影没秋纔半<lb/>
<pb n="KR4h0117_WYG_308-10a"/>
鼓角聲寒夜未央丹藥杵閒𤣥兔歇桂花香靄素娥藏<lb/>
乘槎便欲浮銀渚乞取清輝照四方<lb/>
　　　題戒上人萬松巢<lb/>
萬箇長松障俗緣嵗寒貞節要同堅裁雲補衲山餘晷<lb/>
留鶴為賓月在天眼底雪霜空似玉耳邉琴瑟本無弦<lb/>
莫教風送江濤急只恐聲繁聒老禪<lb/>
　　　延平道中<lb/>
紅紅白白滿山花萬品争春亦可嗟我欲問名渾不曉<lb/>
<pb n="KR4h0117_WYG_308-10b"/>
方知生意浩無涯<lb/>
　　　題畫三首<lb/>
水色山光别樣天人家籬落小溪邉無由攜杖尋春去<lb/>
漫著衰翁憶輞川<lb/>
數椽茅屋傍重山流水桃花隔世間溪上有人方待渡<lb/>
栁陰那許小舟閒<lb/>
古木千章屋數椽此君顔色最宜憐怡情不獨琴書事<lb/>
隔㫁紅塵有翠烟<lb/>
<pb n="KR4h0117_WYG_308-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_308-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百八<lb/>
</p>
<p>
</p>
  </div>
</body>
</text>
</TEI>
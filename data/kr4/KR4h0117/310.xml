<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百十</head> <lb/>
    <p>
<pb n="KR4h0117_WYG_310-1a"/>
欽定四庫全書<lb/>
　石倉歴代詩選巻三百十<lb/>
　　　　　　　　　　　　明　曹學佺　編<lb/>
　明詩初集三十<lb/>
　　藍仁<lb/>
　　　宿瑞巖寺<lb/>
再宿東山寺前遊四十年風塵凡㡬變衣法已三傳竹<lb/>
逕消殘雪松門隠暮烟虎溪送客處尚憶遠公禪<lb/>
<pb n="KR4h0117_WYG_310-1b"/>
　　　寄余復嬰<lb/>
道士清溪住扁舟久未囘井垂霜後橘門掩雨前苔鳬<lb/>
舄長相候魚書杳不來虹橋他日宴又負紫霞杯<lb/>
　　　人日偶成<lb/>
七日本宜晴愁人風雨聲厨烟侵几濕簷瀑隔窗鳴楊<lb/>
栁顰何事梅花笑不成呼兒催酌酒一醉百憂輕<lb/>
　　　代毛生荅<lb/>
浮世容身狹韶光過眼非瓦盆盛社酒槲葉製秋衣禮<lb/>
<pb n="KR4h0117_WYG_310-2a"/>
樂休拘束漁樵乞放歸前林逐麋鹿未與素心違<lb/>
　　　經趙師節故居<lb/>
五畆城邉宅過門憶徃年病抛詩社巻貧索酒家錢故<lb/>
道能追轍新聲不改絃鹿門秋月色長照德公阡<lb/>
　　　寄李孟和<lb/>
同學朝冠士投簪㡬日歸里中朱紱少世上白頭稀隴<lb/>
黍登新酒池荷足故衣夕陽天際鳥還向北林飛<lb/>
　　　題周子冶先世聽雨堂巻<lb/>
<pb n="KR4h0117_WYG_310-2b"/>
蕭颯階前雨髙堂坐夜深聲聲羈客耳滴滴故鄉心池<lb/>
草難成夢燈花伴苦吟西風忒無賴更送遠鴻音<lb/>
　　　寫懷<lb/>
門户艱難久田園寂寞多有兒長逺出無酒可高歌晚<lb/>
景依松菊秋風襲芰荷平生耕學志到此兩蹉跎<lb/>
　　　其二<lb/>
辛苦憐愚子他鄉久滯留斑衣頻入夢白髪更多愁汀<lb/>
樹寒聲早籬花晚色幽重陽一杯酒歸趂故園秋<lb/>
<pb n="KR4h0117_WYG_310-3a"/>
　　　春日<lb/>
陋巷㫁人行柴門不用扄衰年栢酒緑春日菜盤青強<lb/>
飲隣翁對長歌稚子聽午窗閒試墨只寫相牛經<lb/>
　　　閒詠<lb/>
衰病身為累窮愁嵗又除枕干隣境静卜宅遠村居海<lb/>
舶追編户山田責簿書有兒長不暇休問過庭疎<lb/>
　　　其二<lb/>
散步尋詩社驅愁借酒兵雪寒松不改烟暖草㣲榮已<lb/>
<pb n="KR4h0117_WYG_310-3b"/>
卜槃中隠休傳谷口耕素琴將在手得趣自希聲<lb/>
　　　題伯頴雲林茆屋圖<lb/>
中林避世士茆屋一間雲雨笠尋芝采晴窗究典墳竹<lb/>
深羊仲至𤓰熟邵平分但有卑棲處長隨鹿豕羣<lb/>
　　　秋江待渡<lb/>
野水蒼茫夕雲山慘淡秋暫停征路䇿遥喚隔溪舟茆<lb/>
店關門早僧鐘出寺幽衰年懷遠道禁得暮歸愁<lb/>
　　　偶成<lb/>
<pb n="KR4h0117_WYG_310-4a"/>
有力皆從戌無資亦轉官明時同際遇老境自艱難地<lb/>
遠春多瘴林深晚更寒瀼西禾未得牛痩稻畦乾<lb/>
　　　題吳德暘山水小景<lb/>
雲山分遠近水石助清幽老眼看名畫深懷似故丘草<lb/>
迷行鶴逕藤引釣魚舟賣藥忘機者無人識伯休<lb/>
　　　送程志𤣥入山<lb/>
西山入武夷峰轉路逶迤月下驂黄鶴風前歌紫芝石<lb/>
泉宜洗耳丹竈逺尋師老我空慙汝塵埃未有期<lb/>
<pb n="KR4h0117_WYG_310-4b"/>
　　　次雲松訪復嬰宿萬年宮<lb/>
聞道神仙叩洞門清溪古木路斜分桃花滿地飛紅雨<lb/>
橘樹高崖漲緑雲講罷先天烟篆冷夢囘斜月玉笙聞<lb/>
高秋也欲扶衰病共候山中白馬君<lb/>
　　　擬登武夷昇真不果<lb/>
三十六年懷此山重來白髪換朱顔庭栽松樹參天長<lb/>
舟逐桃花失路還人世又經滄海淺仙家長與白雲閒<lb/>
丹爐尚許尋餘藥蜕骨蒼崖翠壁間<lb/>
<pb n="KR4h0117_WYG_310-5a"/>
　　　病起偶成<lb/>
春來春去太匆匆九十光陰臥病中緩歩也愁平地險<lb/>
加餐不與舊年同生憎野草侵人緑可惜殘花過眼空<lb/>
昨日隣家偶相值不知何處一衰翁<lb/>
　　　適南峯寺<lb/>
杖藜驚起鹿麋羣古寺尋幽日乍曛山磵雪添三尺水<lb/>
竹房僧借半間雲林深已覺嵐光重市遠都忘俗事紛<lb/>
髣髴廬山還栗里過橋疑有虎聲聞<lb/>
<pb n="KR4h0117_WYG_310-5b"/>
　　　九日西莊懷弟<lb/>
衰年無力遠登臨短杖扶持叩竹扄雨過林間雙澗碧<lb/>
雲消天際一峯青黄花寂寞憎詩痩白髪凄凉畏酒醒<lb/>
心把茱茰思骨肉雁聲孤起夕陽汀<lb/>
　　　擬時事經故居<lb/>
世事浮雲變換多歸耕仍覓舊烟蓑城邉老屋他人住<lb/>
溪上荒園此日過社燕已非尋主入林鶯還是為誰歌<lb/>
角巾喜有隣翁在閒與庭前盼樹柯<lb/>
<pb n="KR4h0117_WYG_310-6a"/>
　　　書懷呈時中<lb/>
詩書耕稼趣難忘訓子呼孫也自忙盡日不談當世事<lb/>
衰年還寫養生方菜羮蔬食時偏爽莞席藤衾夢更長<lb/>
近喜鄰居彭處士休官相伴老柴桑<lb/>
　　　追懷天壺舊遊用前韻<lb/>
天壺不似在人寰湧翠飛流面面寒石逕似梯同鳥上<lb/>
洞門無鎖有猿看何年瑶草尋金磵舊日仙桃捧玉盤<lb/>
宴罷流霞分手後獨因高興更憑欄<lb/>
<pb n="KR4h0117_WYG_310-6b"/>
　　　懷張兼善<lb/>
社酒醒來曽送客秋山望㫁未還家雨聲門巷瀟瀟葉<lb/>
霜信園林采采花念我草堂初伐木候君松逕自煎茶<lb/>
角巾藜杖隨詩興十里青山日未斜<lb/>
　　　贈吳彦敬<lb/>
卜居何論買山錢喜有南隣二仲賢門徑新開初種竹<lb/>
池塘分㫁半栽蓮客來酒缶牆頭過兒學書籖架上懸<lb/>
况是世交同繼業林間猿鳥倍欣然<lb/>
<pb n="KR4h0117_WYG_310-7a"/>
　　　贈薛錬師<lb/>
　　汪月閒先居西山數年後往金蟾峰解化有讖云<lb/>
　　三十年後吾當重來相見故及之<lb/>
長年何處得真傳徑入名山住十年共説墨符能役鬼<lb/>
又㕘丹訣擬神仙吹簫坐乆雲生石錬藥眠遲月滿天<lb/>
我亦願遊方外者安期應笑早華顛<lb/>
　　　次韻雲松西山春遊<lb/>
摩挲老眼倦編蒲雨過山窗兀坐孤松帶浮雲張翠葢<lb/>
<pb n="KR4h0117_WYG_310-7b"/>
草承殘露綴明珠鳥鳴轉覺林塘靜花發方知節候殊<lb/>
張籍題詩工古澹愛來同賦輞川圖<lb/>
　　　催黄仲文寄南山别墅圖<lb/>
一段南山畫不成王維天趣與經營水清磐石思垂釣<lb/>
花落空村見偶耕青嶂白雲仙掌逈淡烟疎雨輞川明<lb/>
欲催下筆留真迹先許題詩助有聲<lb/>
　　　寄雲松<lb/>
雲松隠者巢居處上有屏山下藉溪花逕夕陽眠鹿豕<lb/>
<pb n="KR4h0117_WYG_310-8a"/>
釣磯春雨集鳬鷖十年種术春林遠萬巻藏書草屋低<lb/>
久欲相從叩羲畫負苓長徃碧巖西<lb/>
　　　紙被<lb/>
採得仙巖不老藤蒸雲煮雪揭輕氷光浮一片昆山玉<lb/>
煖壓三冬内府綾衣被生靈真有道巻舒明晦亦堪徵<lb/>
衰年朽骨寒尤甚自擁蒙頭到日升<lb/>
　　　寄林信夫<lb/>
一官江北佐鳴絃消息時因過客傳不信阮生悲失路<lb/>
<pb n="KR4h0117_WYG_310-8b"/>
自甘陶令賦歸田榕窗茶熟烟棲屋荔浦帆歸月在船<lb/>
憶昔過門慚二仲蒼蒼風景舊山川<lb/>
　　　九日書懷寄余復嬰<lb/>
自摘黄花泛石泉南山對我興悠然功名不是平生事<lb/>
詩酒難忘未死年更老定知形似鶴苦吟方鍊骨成仙<lb/>
武夷九曲秋風裏一嘯洪崖共拍肩<lb/>
　　　賦網巾<lb/>
白頭難掩雪霜蹤纎手穿成絡索同暎帶暮年徴矍鑠<lb/>
<pb n="KR4h0117_WYG_310-9a"/>
遮藏秋色久蓬鬆牽絲祇訝蛛臨户覧鏡翻慚鶴在籠<lb/>
便與黄花相見好寧愁破㡌落西風<lb/>
　　　代題六朝遺秀圖<lb/>
石頭城下轉孤蓬滿眼興亡六代宮吳晉山川非舊國<lb/>
宋齊陵墓但秋風犧牲不入諸天界花月高歌永夜中<lb/>
欲問漁翁渾不識年年江上蓼花紅<lb/>
　　　挽雪舟鍊師<lb/>
三年屢報枉柴門一日俄傳起土墳棺舉空衣無弟子<lb/>
<pb n="KR4h0117_WYG_310-9b"/>
匣藏遺劍有諸孫鑑湖一曲秋風興庾嶺千枝夜月魂<lb/>
化鶴縱歸華表上人民城郭更堪言<lb/>
　　　題秋山訪隠圖<lb/>
草堂聞有故人尋野店山橋轉石林眇𦕈白雲行逕逺<lb/>
蕭蕭黄葉閑門深脱巾自漉牀頭酒賣藥新修壁上琴<lb/>
世事匆匆良㑹少一宵論盡十年心<lb/>
　　　寄明之弟<lb/>
秋風長作客南望一沾巾茆屋生春草歸來相對貧<lb/>
<pb n="KR4h0117_WYG_310-10a"/>
　　　南村<lb/>
亂來村野㡬家全近長丁男亦戍邉辦得軍裝牛巳賣<lb/>
門前荒草是官田<lb/>
　　　除夜憶小兒泊峽口<lb/>
除夜孤燈對短篷浮生元不定西東㫁猿何處驚殘夢<lb/>
風雨瀟瀟宿峽中<lb/>
　　　滁州作<lb/>
移根巖壑帶風烟千丈干霄野老傳莫向長安城下種<lb/>
<pb n="KR4h0117_WYG_310-10b"/>
王孫只擲買花錢<lb/>
　　　秋山道中<lb/>
門前虎跡山家曉林杪猿聲客路秋古木寒烟孤戍近<lb/>
小橋流水數村幽<lb/>
　　　重賦紙帳<lb/>
數幅秋藤拂地齊匡牀閒對竹爐低山中一枕梅花月<lb/>
不識雞聲送馬蹄<lb/>
　　　次韻雲松雨中書懷<lb/>
<pb n="KR4h0117_WYG_310-11a"/>
雲深不見樹頭山偶對朝暉一破顔處處林塘春水滿<lb/>
此心猶愧白鷗閒<lb/>
　　　其二<lb/>
蓬蒿不剪藥畦荒午夢醒來草滿堂㡬樹幽花都落盡<lb/>
秖因風雨妬年光<lb/>
　　　其三<lb/>
生涯谷口子真田詩興門前阿對泉不信老年無一事<lb/>
夕陽窗下理殘篇<lb/>
<pb n="KR4h0117_WYG_310-11b"/>
　　　書懷<lb/>
世事春氷漸漸消不知今日有明朝留連老景尋詩巻<lb/>
料理衰顔種藥苗<lb/>
　　　贈雲壑<lb/>
望水尋山不憚遥白雲紅樹喜相招夢囘茆屋瀟瀟雨<lb/>
又得留君住一宵<lb/>
　　　病中<lb/>
朽骨不禁風露冷衰容更畏雪霜繁呼兒欲問春深淺<lb/>
<pb n="KR4h0117_WYG_310-12a"/>
栁絮棃花巳滿園<lb/>
　　　其二<lb/>
暖日茆簷病骨輕杖藜徐起踏青行一聲似曲穿花過<lb/>
何處飛來谷口鶯<lb/>
　　　題小幅雪景<lb/>
湖邉倒樹玉為槎樹底茆簷路半斜飢鶴翅寒飛不去<lb/>
伴人閒立看梅花<lb/>
　　　題荷池白鷺<lb/>
<pb n="KR4h0117_WYG_310-12b"/>
西風雨過藕花稀湛湛池波見雪衣老眼不知元是畵<lb/>
移笻欲近畏驚飛<lb/>
　　　黄仲文寄墨竹<lb/>
一幅飛鵞寫輞川高情相許已三年春風傳得平安報<lb/>
剪與淇園半畆烟<lb/>
　<lb/>
　<lb/>
　石倉歴代詩選巻三百十<lb/>
</p>
<p>
</p>
  </div>
</body>
</text>
</TEI>
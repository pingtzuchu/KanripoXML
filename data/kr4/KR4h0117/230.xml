<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十</head> <lb/>
    <p>
<pb n="KR4h0117_WYG_230-1a"/>
欽定四庫全書<lb/>
　石倉歴代詩選巻二百三十<lb/>
　　　　　　　　　　　　明　曹學佺　編<lb/>
　宋詩一百七<lb/>
　　僧保暹<lb/>
　　　秋逕<lb/>
杉竹清陰合閒行意有憑凉生初過雨靜極忽歸僧蟲<lb/>
跡穿幽穴苔痕接㫁稜翻思深隠處峰頂下層層<lb/>
<pb n="KR4h0117_WYG_230-1b"/>
　　僧古懐<lb/>
　　　原上秋草<lb/>
秋來深徑裏老病眼慵開户外行人絶林間朔吹回亂<lb/>
蛬鳴古塹殘日照荒臺惟有他山約相親入望來<lb/>
　　僧秘寅<lb/>
　　　山中<lb/>
結茅臨水石淡寂益閒吟久雨寒蟬少空山落葉深危<lb/>
樓乘月上逺寺聴鐘尋昨得江山信期來此息心<lb/>
<pb n="KR4h0117_WYG_230-2a"/>
　　僧宇昭<lb/>
　　　曉發山居<lb/>
蓐食小人家寒燈碎落花雞鳴窗半曉路暗月西斜世<lb/>
故欺懐抱風霜近嵗華劇憐詩思苦悽惻向長沙<lb/>
　　僧惠洪<lb/>
　　　早行<lb/>
失枕驚先起人家半夢中聞雞憑早晏看斗辯西東轡<lb/>
濕知行露衣单怯曉風秋陽弄光影忽吐半林紅<lb/>
<pb n="KR4h0117_WYG_230-2b"/>
　　僧宇昭<lb/>
　　　夕陽<lb/>
向夕江天逈微微接水平帶帆歸極浦隨客上荒城雲<lb/>
外僧看落山西鳥過明何人對幽怨苒苒敗莎并<lb/>
　　　贈魏野<lb/>
别業惟栽竹多閒亦好奇試泉尋寺逺買鶴到家遲藥<lb/>
就全離母詩髙祇教兒未能終住此共有海山期<lb/>
　　　塞上贈三太尉<lb/>
<pb n="KR4h0117_WYG_230-3a"/>
飛將是嫖姚行營已近遼河氷堅度馬塞雪密藏鵰敗<lb/>
卒殘旗在全軍列帳遙傳呼更號令今夜取天驕<lb/>
　　　塞上贈王太尉<lb/>
嫖姚立大勲萬里絶塵氛馬放降來地鵰閑戰後雲月<lb/>
侵孤壘沒燒徹逺蕪分不慣為邊客宵笳懶欲聞<lb/>
　　　寄題武當郡守吏隠亭<lb/>
郡亭傳吏隠閒自使君心巻幕知來客懸燈見宿禽茶<lb/>
煙逢石㫁棋響入花深㑹逐南帆便乘秋寄此吟<lb/>
<pb n="KR4h0117_WYG_230-3b"/>
　　　留題承㫖宋侍郎林亭<lb/>
翰苑營嘉致到來山意深㑹茶多野客啼竹半沙禽雪<lb/>
溜懸危石棋燈射逺林言詩素非苦虚答侍臣心<lb/>
　　僧修睦<lb/>
　　　宿岳陽開元寺<lb/>
竟日凭虚欄何當興歎頻往來人自老今古月長新風<lb/>
逆沈魚唱松疎露鶴身無眠鐘又動㡬客在迷津<lb/>
　　僧景雲<lb/>
<pb n="KR4h0117_WYG_230-4a"/>
　　　老僧<lb/>
日照西山雪老僧門始開凍瓶黏柱礎宿火陷爐灰童<lb/>
子病歸去鹿麋寒入來齋鐘知漸近枝鳥下生臺<lb/>
　　僧子蘭<lb/>
　　　華嚴寺望樊川<lb/>
萬木葉初紅人家樹色中疎鐘搖雨脚積水浸雲容雪<lb/>
磧迴寒雁村燈促夜舂舊山歸未得生計欲何從<lb/>
　　尚顔<lb/>
<pb n="KR4h0117_WYG_230-4b"/>
　　　夷陵即事<lb/>
不難饒白髪相續是灘波避世嫌身晩思家乞夢多暑<lb/>
衣經雪著凍研向陽呵豈能臨岐路還聞聖主過<lb/>
　　僧虚中<lb/>
　　　贈栖禪上人<lb/>
巖房髙且靜住此㡬寒暄鹿嗅安禪石猿啼乞食村朝<lb/>
陽生樹罅古路透雲根獨步閒相覔凄凉碧洞門<lb/>
　　僧清尚<lb/>
<pb n="KR4h0117_WYG_230-5a"/>
　　　贈樊川長老<lb/>
瘦顔諸骨現滿面雪毫埀坐石鳥疑死出門人謂癡照<lb/>
身潭入楚浸影檜生隋太白曽經夏清風凉四肢<lb/>
　　<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>晝<lb/>
　　　書惠崇師房<lb/>
詩名在四方獨此寄閒房故域寒濤濶春城夜夢長禽<lb/>
聲沈逺木花影動回廊㡬為分題客殷勤掃石牀<lb/>
　　　寄懐古<lb/>
<pb n="KR4h0117_WYG_230-5b"/>
見說鵰陰僻人煙半雜羌秋深邊日短風動曉笳長樹<lb/>
勢分孤壘河流出逺荒遙知林下客冷苦夜禪忘<lb/>
　　　送嗣端東歸<lb/>
逺念生泉石人中事欲銷巻衣城木落尋寺海山遙帆<lb/>
影迷寒雁經聲隠暮潮後期俱未定况我鬢先凋<lb/>
　　　送可倫赴廣南轉運凌使君見招<lb/>
别語畏殘漏心懸瘴海邊回期無定日去路極遙天苦<lb/>
霧沈山郭寒沙漲隰田㡬宵尋使府清話廢閒眠<lb/>
<pb n="KR4h0117_WYG_230-6a"/>
　　　早春闕下寄觀公<lb/>
客心長念隠早晩得書招看月前期阻論山靜㑹遙微<lb/>
陽生逺道殘雪下中宵坐見青門栁依依又結條<lb/>
　　僧保暹<lb/>
　　　宿宇昭師房<lb/>
與我難忘舊多期宿此房卧雲歸未得靜夜話空長草<lb/>
際沈螢影杉西露月光天明共無寐南去水茫茫<lb/>
　　　送簡長上人之洛陽<lb/>
<pb n="KR4h0117_WYG_230-6b"/>
閒身無所滯獨去背春城望越鄉心㫁迎嵩隠思生野<lb/>
禪依樹逺中飯傍泉清相府如投刺分題有竺卿<lb/>
　　　早秋閒寄宇昭<lb/>
窗虚枕簟明㣲覺早凉生深院無人語長松滴雨聲詩<lb/>
來禪外得愁入靜中平逺念西林下相思合慰情<lb/>
　　僧文兆<lb/>
　　　宿西山精舍<lb/>
西山乘興宿靜稱寂寥心一徑杉松老三更雨雪深草<lb/>
<pb n="KR4h0117_WYG_230-7a"/>
堂僧語息雲閣磬聲沈未遂長棲此雙峯待曉尋<lb/>
　　　送簡長師之洛<lb/>
動靜非常態超然西去心水期經洛聽雲約到嵩吟齋<lb/>
訪煙村逺禪依竹寺深秪應風雅道相府是知音<lb/>
　　僧行肇<lb/>
　　　郊居吟<lb/>
静室簾孤捲幽光墜露多徑寒杉影轉窗晩雪聲過茗<lb/>
味沙泉合罏香竹靄和遙懐起深夕舊寺隔滄波<lb/>
<pb n="KR4h0117_WYG_230-7b"/>
　　　酬贈夢真上人<lb/>
禪舍因吟往晴來坐徹宵春通三徑晩家别九江遙巢<lb/>
重禽初宿窗明葉旋飄住期應未定謝守有詩招<lb/>
　　　送文光上人西遊<lb/>
髙木墜殘霖關河入逺心嵩遊忘楚夢華近識秦音塔<lb/>
古懸圖認碑荒背燒尋幾思興替事獨上灞陵吟<lb/>
　　僧簡長<lb/>
　　　送僧南歸<lb/>
<pb n="KR4h0117_WYG_230-8a"/>
漸老念鄉國先歸獨羨君呉山全接漢江樹半藏雲振<lb/>
鍚林煙斷添缾澗月分重棲上方定孤狖雪中聞<lb/>
　　　送行禪師<lb/>
南國山重疊歸心向石門寄禪依鳥道絶食過漁村楚<lb/>
雲黏缾凍江沙濺衲昬白雲深隱處枕上海濤翻<lb/>
　　僧惟鳳<lb/>
　　　與行肇師宿廬山棲賢寺<lb/>
氷瀑寒侵室圍爐靜話長詩心全大雅祖意會諸方磬<lb/>
<pb n="KR4h0117_WYG_230-8b"/>
斷危杉月燈殘古塔霜無眠向遙夕又約去衡陽<lb/>
　　　寄希晝<lb/>
間中吟鬂改多事與心違客路逢人少家書入闕稀秋<lb/>
聲落晚木夜魄透寒衣幾想林間社他年許共歸<lb/>
　　　弔長禪師<lb/>
霜鐘侵漏急相弔晩悲濃海客傳遺偈林僧冩病容潄<lb/>
泉流落葉定石集鳴蛩回首雲門望殘陽下遠峯<lb/>
　　僧惠崇<lb/>
<pb n="KR4h0117_WYG_230-9a"/>
　　　訪楊雲卿淮上别墅<lb/>
池近得頻到相携向野亭河分岡勢㫁春入燒痕青望<lb/>
久人收釣吟餘鶴振翎不愁歸路晩明月上前汀<lb/>
　　　贈文兆<lb/>
偶依京寺住誰復得相尋獨鶴窺朝講隣僧聽夜琴注<lb/>
缾沙井逺鳴磬雪房深久與松蘿别空懸王屋心<lb/>
　　僧宇昭<lb/>
　　　寄保暹師<lb/>
<pb n="KR4h0117_WYG_230-9b"/>
吟會失秋期荒山寄病時客髭生白早叢木落青遲渇<lb/>
狖窺莎井隂蟲占菊籬歸心何以見霜月下天涯<lb/>
　　　幽居即事<lb/>
掃苔人迹外漸老喜深藏路僻間行逺春晴晝睡長餘<lb/>
花畱暮蝶幽草戀殘陽盡日空山下孤禪念石霜<lb/>
　　僧懐古<lb/>
　　　寺居寄簡長<lb/>
雪苑東山寺山深少往還紅塵無夢想白日自安間杖<lb/>
<pb n="KR4h0117_WYG_230-10a"/>
履苔痕上香燈樹影間何須更飛錫歸隱沃洲山<lb/>
　　　居天柱山<lb/>
四野豁家庭柴門夜不扄水邊成半偈月下了殘經雖<lb/>
逐諸塵轉終當一念醒未知斯㫖者萬役盡勞形<lb/>
　　僧智圓<lb/>
　　　贈聞聰師<lb/>
澹然塵慮絶禪外苦風騷性覺眠雲僻名因背俗髙水<lb/>
煙蒸紙帳寒髪澀銅刀幾宿秋江寺間吟聽夜濤<lb/>
<pb n="KR4h0117_WYG_230-10b"/>
　　僧遵式<lb/>
　　　酬伉上人<lb/>
鳥卧清間極誰能更似君山光晴後見瀑響夜深聞拾<lb/>
句書幽石收茶踏亂雲江頭待無事終學弃人羣<lb/>
　　　贈智倫弟<lb/>
溪竹擁疎簾溪雲冷不厭千巖惟虎伴一講許詩兼煮<lb/>
茗歊氷柱看經就雪簷有時開靜户寒日下峯尖<lb/>
　　僧道溍<lb/>
<pb n="KR4h0117_WYG_230-11a"/>
　　　再遊鶴林寺<lb/>
招隱山南寺重來嵗已寒風林驚墜雪雨澗咽飛湍壁<lb/>
暗詩千首霜清竹萬竿東軒謫仙句洗眼共君看<lb/>
　　僧清順<lb/>
　　　書景舒庵壁<lb/>
大布君能衣始知蠶口非冡間容一榻身外只三衣䕶<lb/>
戒避生草淨心觀落暉寂寥能自守今世固應稀<lb/>
　　僧惠洪<lb/>
<pb n="KR4h0117_WYG_230-11b"/>
　　　贈尼昧上人<lb/>
不著包頭絹能披壊衲衣愧無灌溪辯敢對末山機未<lb/>
肯題紅葉終期老翠微余今倦行役投杖夢煙霏<lb/>
　　僧善權<lb/>
　　　寄致虚兄<lb/>
避㓂經重險懐君屢陟岡空餘接淅飯無復宿舂糧衣<lb/>
袂饒霜露柴荆足虎狼春來何所恨棣蕚政含芳<lb/>
　　僧元肇<lb/>
<pb n="KR4h0117_WYG_230-12a"/>
　　　虎丘<lb/>
滄海何年湧秦傳虎踞丘池空劒光冷墳闕鬼吟愁石<lb/>
礙樓臺側煙深草木浮呉人貪勝槩春盡亦來遊<lb/>
　　　徑山<lb/>
東西两徑幽嵗晩得同遊壑霽隂猶在溪雲凍不浮鳥<lb/>
驚樵斧重猿掛樹枝柔怕有梅花發因行到水頭<lb/>
　　僧善珍<lb/>
　　　山行晩歸<lb/>
<pb n="KR4h0117_WYG_230-12b"/>
藥徑入雲林晩晴扶杖吟照泥星復雨經朔月猶隂樹<lb/>
折憐巢覆泉清見葉沈愛閒自如此不是學灰心<lb/>
　　　春寒<lb/>
松間燈夕過顧影在天涯雪暝迷歸鶴春寒誤早花艱<lb/>
難知世味貧病厭年華故國風塵外無人可問家<lb/>
　　僧自南<lb/>
　　　廣潤寺新寮<lb/>
客不赴齋招𡨕心坐寂寥青山若厭看白日也難消鷺<lb/>
<pb n="KR4h0117_WYG_230-13a"/>
起衝荷葉蟲行蝕菊苗何年稱老宿來住此間寮<lb/>
　　僧簡長<lb/>
　　　贈浩律師<lb/>
浩也毘尼學精於玉帳嚴蟻酣停掃砌燕乳記鈎簾茶<lb/>
鼎敲氷煮花壺漉水添夢回池草緑忍踐緑纎纎<lb/>
　　僧道溍<lb/>
　　　夏日龍井書事四首<lb/>
翠樹髙蘿結晝隂驕陽無地迫吾身石崖細聽紅泉落<lb/>
<pb n="KR4h0117_WYG_230-13b"/>
林果初嘗碧奈新揮麈已欣從惠逺談經終恨少遺民<lb/>
何時暫着登山屐來㟁烏紗漉酒巾<lb/>
雨氣千巖爽氣新孤懐入夜與誰隣風蟬故故頻移樹<lb/>
山月時時自近人禮樂汝其攻我短形骸吾已付天真<lb/>
露華漸冷飛蚊息窗裏吟燈亦可親<lb/>
自憐多病畏炎曦長夏投蹤此最宜青石白沙含淺瀨<lb/>
碧梧蒼竹聒凉颸雲中雞犬聽難辨谷口漁樵問不知<lb/>
斑杖芒鞋隨步逺歸來煙火認茅茨<lb/>
<pb n="KR4h0117_WYG_230-14a"/>
却來人外慰棲遲谷逺山長萬事遺好鳥未嘗吟俗韻<lb/>
白雲還解弄奇姿藤花冉冉青當戸竹色娟娟碧過籬<lb/>
不羡故人探禹穴短橈孤榜逐漣漪<lb/>
　　僧如璧<lb/>
　　　次韻答呂居仁<lb/>
向來相許濟時功大似頻伽響逺空我已定交木上座<lb/>
君猶求舊管城公文章不療百年老世事能排雙頰紅<lb/>
好貸夜窗三十刻胡牀趺坐究幡風<lb/>
<pb n="KR4h0117_WYG_230-14b"/>
　　　再次前韻<lb/>
曾將千古較窮通芥孔能容幾許空借問折腰辭五斗<lb/>
何如攘臂取三公四時但覺風雨過一飯何須刀几紅<lb/>
要識壞魔三昧力更培根撥待春風<lb/>
　　僧顯萬<lb/>
　　　送炭與湘山西堂惠然師<lb/>
紛紛向火乞兒多獨有君如擇乳鵞萬鍛爐中尋粲可<lb/>
一堆灰裏撥隂何雪欹敗屋閑犀柄草卧空庭任雀羅<lb/>
<pb n="KR4h0117_WYG_230-15a"/>
亟送烏薪相煖熱恐隨春夢入南柯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_230-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻二百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百十六</head> <lb/>
    <p>
<pb n="KR4h0117_WYG_416-1a"/>
欽定四庫全書<lb/>
　石倉歴代詩選巻四百十六<lb/>
　　　　　　　　　　　　明　曹學佺　編<lb/>
　明詩次集五十<lb/>
　　王鏊<lb/>
　　　玉泉亭<lb/>
燕山自西來連峰劃中絶有泉出其間終古流不歇石<lb/>
縫潄潺湲螭頭瀉幽咽羅注粲成簾激射噴為雪怒聲<lb/>
<pb n="KR4h0117_WYG_416-1b"/>
亦砰鍧靜性終昭晰肺腸藉洗湔毛髮歸瑩澈珠體碎<lb/>
復圎玉流方似折緬懐六龍來坐覺萬象别天光借澄<lb/>
明日影増蕩潏幡幢亂山椒貔貅徧林樾誰知百年後<lb/>
尚覩孤亭臲悠悠彼漁竿盈盈者仙襪不忍向唾洟胡<lb/>
能斯厲揭虎跑真浪傳趵突差可啜醉破劉伶醒病失<lb/>
相如渴衛公遞莫通陸子評久缺何當擕一罌歸洗人<lb/>
間熱<lb/>
　　　匏菴和樂天五十入歸來因同賦<lb/>
<pb n="KR4h0117_WYG_416-2a"/>
五十八歸來于我似差速其如迂懶性世事昧五六多<lb/>
病况早衰鬚鬢失舊緑辭家今幾年但視庭前木寸根<lb/>
手自栽今已如立竹從公歸去兮家住湖山足<lb/>
　　　京口别秉之弟<lb/>
相送不知逺直到江頭住遥遥一片心隨我江北去子<lb/>
心在江北我心在江南身心不相謀日夕長酣酣<lb/>
　　　宿遷别安隱兄<lb/>
年年積相思兄南弟在北一朝兄北來弟作江歸客弟<lb/>
<pb n="KR4h0117_WYG_416-2b"/>
北兄復南草草途中見見時未交言船開激如箭<lb/>
　　　喜雨<lb/>
無才甘遐遺因以靜自適長衢立馬疎深巷來轍隔雨<lb/>
餘草木長樹杪棃欲坼煩襟忽然醒如饗九鼎食新涼<lb/>
不嫌貧于我亦有獲屏書去不觀兀坐面東壁水深䵷<lb/>
欲嗚日入鳥還息為謝揚子雲無𤣥安取白<lb/>
　　　除夜<lb/>
明朝成四十學道得蹉跎世事只如此流光柰爾何髪<lb/>
<pb n="KR4h0117_WYG_416-3a"/>
從前日短愁向此時多獨飲屠蘇酒臨風一浩歌<lb/>
　　　自都下還吳寄翰林劉景元謝于喬二同年<lb/>
大通橋下水送我到蘇州君心與之同滔滔日夜流千<lb/>
山萬山隔不斷天南天北長悠悠長安車塵髙十丈回<lb/>
首湖山幾興望楓橋忽聽寒山鐘却望燕南在天上白<lb/>
玉堂黄金闕君在京華我吳越雁飛木落洞庭波雞鳴<lb/>
海色長安月<lb/>
　　　風琴<lb/>
<pb n="KR4h0117_WYG_416-3b"/>
天風泛絃絃自鳴案間雲影波紋驚非韶非濩非咸英<lb/>
依然誰倡還誰賡不為音節音節成乃知自有無聲聲<lb/>
一洗世上琵琶箏<lb/>
　　　青山<lb/>
青山上有一片石我醉欲眠此其席舉眼望天蒼蒼色<lb/>
世間何處有此適歌聲不斷雲自飛天風飄飄吹我衣<lb/>
山雨欲來還不歸<lb/>
　　　雲山圗<lb/>
<pb n="KR4h0117_WYG_416-4a"/>
逺山隱隱半欲沒近山巍巍髙獨出近山逺山出沒間<lb/>
霧歛烟霏兩明滅山南山北殷其雷天雨欲來還不來<lb/>
餘暉倒映半巖赤靈籟中含萬壑哀縈迴鳥道梯空去<lb/>
忽有人家傍山住懸崖一道玉泉飛小橋厯厯行人度<lb/>
愁心三疊江上山世無燕許誰能賦<lb/>
　　　胡人歸朝歌<lb/>
家遥遥在何許北斗南箕各鄉土惟有老身從漢來椎<lb/>
髻氈裘能漢語當時從駕土木間匈奴驅我不得還朝<lb/>
<pb n="KR4h0117_WYG_416-4b"/>
看鷂兒嶺暮宿木葉山昔聞青冢今始覩幾過蘇卿持<lb/>
節處朔風獵獵寒鴈飛聽罷胡笳淚如注此間洵樂漢<lb/>
自親呼韓猶作南朝賓欵闗不用通事語三十年前我<lb/>
漢人<lb/>
　　　對月有懐秉之<lb/>
當時月出東海頭我居燕南子蘇州燕吳萬里同見月<lb/>
兩人不見心悠悠豈知今宵月如舊照我兩人同舉酒<lb/>
今照兩人喜昔照兩人悲臨風舉酒還問月悲喜惟應<lb/>
<pb n="KR4h0117_WYG_416-5a"/>
有月知月明三五圓又缺遂使人間有離别碣石南頭<lb/>
震澤西兩地愁心還望月欲知乃兄别後何所為月下<lb/>
杯酒長獨持<lb/>
　　　即事<lb/>
忽而晴忽而雨細雨霏霏洗殘暑天意隂晴兩不期人<lb/>
事炎涼遽如許黄葉秋林蟬獨語<lb/>
　　　送鍾欽禮還㑹稽<lb/>
㑹稽山人其姓鍾丹青之外詩仍工若耶溪上㺯雲水<lb/>
<pb n="KR4h0117_WYG_416-5b"/>
誰將姓氏徹九重文華殿前見天子受釐三日居齋宫<lb/>
東廂落筆風雨集指盼屢得迴重瞳重瞳一一分甲乙<lb/>
御筆親書為第一峰巒慘淡李營丘烟雲滅沒王摩詰<lb/>
詔令内府賜麟蹏又向邊城落戎籍山人拜舞前致詞<lb/>
草茅何幸逢明時金坡玉鎻天上見惜臣老矣無能為<lb/>
鑑湖一曲臣所好細草幽花夢中到勅賜烏紗作外臣<lb/>
白石清泉恣游釣雲浩浩江悠悠山人去矣誰為留人<lb/>
生雖云故鄉樂大隠金門亦不惡君不見東方朔<lb/>
<pb n="KR4h0117_WYG_416-6a"/>
　　　顧都憲竹間書屋<lb/>
淮之水去悠悠君家正住淮水頭宅邊不種凡草木脩<lb/>
竹森森如立玉年深春雨長兒孫遂使長淮比淇澳竹<lb/>
間有屋小如舟積書之多如鄴侯手開三徑誰許到惟<lb/>
有二仲時從游我生好竹仍好書何年歸去山中居<lb/>
　　　四月九日與秉之進之過通安橋顧氏因偕𤣥<lb/>
　　　　敬登陽山絶頂次日過虎山橋七寳泉至靈<lb/>
　　　　巖山而還<lb/>
<pb n="KR4h0117_WYG_416-6b"/>
陽山髙哉幾千丈箭缺遥瞻在天上一朝置我箭缺傍<lb/>
坐覺諸山皆退讓太湖汀瀅平於鏡夫椒包山近相並<lb/>
山腰鳥道何盤盤十歩九折行且歎昌黎正逢衡嶽霽<lb/>
太白休歌蜀道難夫差悔悟苦不早公孫白骨纒荒草<lb/>
子胥伯嚭兩丘墟天地茫茫人易老劃然長嘯來悲風<lb/>
一杯敬酧浮丘公何時借我緑玉杖從此拄過扶桑東<lb/>
詩成西日下山去回視山椒但烟霧<lb/>
　　　春波書屋為屠司宼題<lb/>
<pb n="KR4h0117_WYG_416-7a"/>
平湖渺渺春波緑榆栁低垂洲渚曲洲傍茅屋是誰家<lb/>
言是屠公舊書屋屠公致身廊廟裏猶有讀書心未已<lb/>
牙籖縹軸置兩頭充棟多還比鄴侯湖水平春日晴船<lb/>
頭置書篷底讀吾伊聲和滄浪曲<lb/>
　　　送僧歸洞庭<lb/>
好古多游寺懐山喜見僧此來成北道好去問南能施<lb/>
飯逢溪濾函經被雨騰誰同西崦裏竹屋夜深燈<lb/>
　　　歸省過太湖<lb/>
<pb n="KR4h0117_WYG_416-7b"/>
十年塵土面一洗向清流山與人相見天將水共浮落<lb/>
霞漁浦晚斜日橘林秋信美仍吾土如何不少留<lb/>
　　　送孫廷憲訓導之夏口<lb/>
好在孫明復臯比夏邑臨春歸孟瀦野雲散碭山隂梁<lb/>
宋詩書古江淮控帶今睢陽雙廟在為我一追尋<lb/>
　　　哭遜之振之兄<lb/>
少小嬉遊熟中年隔絶多兄今長已矣吾此復如何書<lb/>
至猶疑信悲來欲嘯歌惟餘寸心在歲晩諒無他<lb/>
<pb n="KR4h0117_WYG_416-8a"/>
　　　甘露寺<lb/>
頗憶登臨勝拏舟復此過吕劖傷斷隴梁刻認餘波海<lb/>
霧晴嘘蜃江風夜吼鼉孫劉何處問狠石臥荒坡<lb/>
　　　焦山<lb/>
還將雙鬢白坐眺一峰青江海交流處乾坤着此亭山<lb/>
形雄虎勢雨氣挾龍腥四顧皆榛莽難尋瘞鶴銘<lb/>
　　　夜泊方橋<lb/>
天暝去程逺扁舟宿雁沙風烟漁浦樹汀水野人家不<lb/>
<pb n="KR4h0117_WYG_416-8b"/>
識剡溪路空懐博望槎隣邦猶蹇澀况欲走天涯<lb/>
　　　金山<lb/>
大江中峙小崐崘勢壓洪濤幾欲犇萬古乾坤鎮南北<lb/>
一方鐘鼓自晨昏雲低北固山爭出潮落東洋海半吞<lb/>
汲得中泠自煎試月團新賜出詞垣<lb/>
　　　登西馬塢<lb/>
直上髙山望五湖雲飛盡處是姑蘇人家隱隱烟中見<lb/>
帆影依依天際無俯仰兩間雙短鬢徃來千古一蘧廬<lb/>
<pb n="KR4h0117_WYG_416-9a"/>
仲淹自是多憂者廊廟江湖恐未殊<lb/>
　　　陪夏憲副正夫遊石湖<lb/>
東風湖上試春衫樹杪飛橋破石嵒廢宅草深悲徃事<lb/>
斷碑苔没認餘劖上方雲影層層塔震澤波光隱隱帆<lb/>
弔古登髙興無限歸途西日在松杉<lb/>
　　　三十五初度<lb/>
人生七十古來少嗟我如今已半之來日更添如許久<lb/>
餘生能得幾多時功名似鷁長遭退學問如船逆上遲<lb/>
<pb n="KR4h0117_WYG_416-9b"/>
萬事悠悠只如此青山能負白雲期<lb/>
　　　遼城懐古<lb/>
並馬尋涼過逺郊閒從野叟問前朝雨摧故壘逢遺鏃<lb/>
月暗荒臺夢墮翹千古河山還王氣一時士馬亦天驕<lb/>
如何宋紀年三百獨讓周師過瓦橋<lb/>
　　　送戚時望僉憲之湖廣<lb/>
逢君未久送君行十載同年幾日情平獄舊推于定國<lb/>
監司新過漢陽城雁回千里書應寄春到三湘草自生<lb/>
<pb n="KR4h0117_WYG_416-10a"/>
收拾楚材歸藥籠湖南賔客總知名<lb/>
　　　李承芳承箕下第以詩投贈酬之<lb/>
青藜入夜晃秋毫兩意相求苦不遭神駿並為千里足<lb/>
驪黄真誤九方臯亡弓亦得君誠達當局還迷我亦勞<lb/>
把酒題詩成一笑楚天空濶雁行髙<lb/>
　　　葉文莊公夫人夀詞<lb/>
文莊老去吾猶及夢想依稀記尚真挾䇿未能為弟子<lb/>
升堂還得拜夫人中吳文獻家聲逺少宰丹青貌像親<lb/>
<pb n="KR4h0117_WYG_416-10b"/>
一曲南飛憑去鶴西風江上采蘋蘩<lb/>
　　　題夏正夫遊石湖虎丘詩巻<lb/>
石湖烟水虎丘山上國還從展巻端髙人過作十日飲<lb/>
故事留與他年觀亦知南國有西子誰為東山無謝安<lb/>
更欲相從尋勝處髙崖磨認墨痕殘<lb/>
　　　雨忩詩意<lb/>
對牀此夜彭城雨流落千秋伯仲情燈火五更雙夢短<lb/>
江湖萬里一身輕吳雲未薄燕鴻冷薊樹初殘越鳥驚<lb/>
<pb n="KR4h0117_WYG_416-11a"/>
我亦緬懐終鮮恨西堂獨夜正愁生<lb/>
　　　送同年范以貞還任寧國<lb/>
不見范侯來已久忽聞髙論尚孱顔榜中漸覺同年少<lb/>
席上難逢半日閒到任祗嘗寧國水題詩時對敬亭山<lb/>
謝公遺刻煩收拾多在荒烟野草間<lb/>
　　　姚少師像<lb/>
下馬摩挲讀古碑咨詢徃事幾人知獨留滿月龕中像<lb/>
便是凌烟閣上姿頰隱三毛還可識功髙六出本無竒<lb/>
<pb n="KR4h0117_WYG_416-11b"/>
一朝社稷歸真主依舊臞然老衲師<lb/>
　　　送劉侍講景元使交南<lb/>
莫辭旌斾拂炎蒸專對還推賜也能石過鬱林真可載<lb/>
山髙銅柱更須登中朝正朔行無外絶徼殊妝覩未曽<lb/>
别後玉堂長見夢富良江上夜深燈<lb/>
　　　送吕丕文給事使交南<lb/>
乾德初升九五爻使臣頒朔到南交尚方瑞獸新裁服<lb/>
炎海人魚定入庖歲貢包茅連路側春歸行李落梅梢<lb/>
<pb n="KR4h0117_WYG_416-12a"/>
還朝借我南遊録土俗民風要一鈔<lb/>
　　　送蔡進之還洞庭<lb/>
夢魂長達太湖邊折栁官亭又一年家世西來峰縹緲<lb/>
客心東去水潺湲林間詩社誰為長吳下鄉音我亦便<lb/>
撩亂烟花過寒食東風胥口喚行船<lb/>
　　　送王允常僉事之廣東<lb/>
椰葉桄榔五嶺南使君曽此駐帷襜法冠直指新峩廌<lb/>
包匭生黎舊貢蚺不信鰐魚還作祟只應泉水便知㢘<lb/>
<pb n="KR4h0117_WYG_416-12b"/>
殊方風土須珍重莫為溪山久滯淹<lb/>
　　　送馮原孝知揚州<lb/>
東南佳麗隔江分我昔登臨倚半曛𤓰歩帆檣天末見<lb/>
竹西鼓吹月中聞髙名自昔推揚一健足他年失冀羣<lb/>
父老要知新太守聰明慈愛漢馮君<lb/>
　　　送建德尹蔣文廣致政還光福<lb/>
京塵衮衮鬢毛斑朝奉除書暮乞還三徑已嫌陶令晚<lb/>
一丘長伴謝公閒仍知建德非吾土免使移文自北山<lb/>
<pb n="KR4h0117_WYG_416-13a"/>
光福楊梅今正熟氷盤歸薦鶴頭丹<lb/>
　　　陳員外于章分司蕪湖<lb/>
東風吹浪碧粼粼君去分司正值春聞説為闗非舊日<lb/>
追思省試是比隣官曹正對蕪湖好飲興初嘗采石醇<lb/>
若遇經過頻借問行船多有洞庭人<lb/>
　　　送張時學知遂安任叔順知定海<lb/>
五色依然過眼迷常時文彩映玻瓈誰能滅没空驪壯<lb/>
又是連蜷賦彩霓七里灘揺江月冷四明山壓海天低<lb/>
<pb n="KR4h0117_WYG_416-13b"/>
自慚未得為知巳臨别新詩亦漫題<lb/>
　　　贈顧鏞<lb/>
玉山人去草堂存及見濠梁幾世孫傾盖途中成舊識<lb/>
僑居淮上是清門前朝舊事猶能記南國遺風且莫論<lb/>
莫怪題詩多感慨曽于名勝集中翻<lb/>
　　　宿龍潭驛<lb/>
崩崖百丈俯驚湍未到先憂到却安夜枕江聲宜客夢<lb/>
午忩山色任人看欲尋徃事空題壁不廢公程且解鞍<lb/>
<pb n="KR4h0117_WYG_416-14a"/>
眼底桑田與滄海人間得失浩漫漫<lb/>
　　　舟發龍潭驛<lb/>
王氣東南日夜浮畫船簫鼓向神州山當好處如曽識<lb/>
江到平時只似游兩岸人家從北固六朝王業付東流<lb/>
天風莫送征帆急景物詩家要細收<lb/>
　　　秉之送至京口别去有詩和之<lb/>
隔江相送望蕪城四海悠悠見汝情事觸悲歡心易醉<lb/>
别牽南北夢先驚日邊莫負看花約湖上還尋種橘盟<lb/>
<pb n="KR4h0117_WYG_416-14b"/>
惆悵金山一回首秋風獨作薊門行<lb/>
　　　寄題拱北樓<lb/>
紫微華盖擁宸居拱北樓成勢有餘沽水遶城斜作字<lb/>
人家濱海半為漁草間狐鼠收妖氣天上風雲賀寵除<lb/>
記得泊舟衰草岸月明槐樹影踈踈<lb/>
　　　送吳編修克温歸省宜興<lb/>
玉堂退直幾相從茗盌薫爐坐晏舂逺别芳洲生杜若<lb/>
清詞秋水出芙蓉交情淡愛周公瑾宦况輕懐邴曼容<lb/>
<pb n="KR4h0117_WYG_416-15a"/>
問罷起居還就道渭陽雲樹思重重<lb/>
　　　送同年俞副使濬之四川兵備<lb/>
控帶西南坐上游安危須共主分憂蜀人到老懐張詠<lb/>
邊計從前仗武侯地逺烏蠻耕傍早天髙白帝鎮横秋<lb/>
雪山不見南來雁書寄同年幾日收<lb/>
　　　送李文選惟誠册封岷府<lb/>
使節南行振玉珂湘江木落洞庭波漢朝赤土分封逺<lb/>
楚國青茅入貢多夢渚草長歸眺望蕪湖家近好經過<lb/>
<pb n="KR4h0117_WYG_416-15b"/>
却嫌選部仍虚席不得淹留奈爾何<lb/>
　　　海月菴觀燈<lb/>
蓮花深屋賞來曽茗盌寒漿渴飲氷月好自尋燈作伴<lb/>
雪寒惟許酒為朋興同老子復不淺年與先生自此升<lb/>
東壁餘光願終照夜深羸馬慣能乗<lb/>
　　　宿樊都尉翠微山莊<lb/>
攢峰缺處望亭臺石室金堂為客開坐見野雲從地起<lb/>
臥聞山雨到忩來秋聲颯㳫驚濤洶暝色巃嵸逺壑哀<lb/>
<pb n="KR4h0117_WYG_416-16a"/>
自笑詩人能好事連宵抱被宿崔嵬<lb/>
　　　宜晚軒<lb/>
旋鉏荒穢彊名園小結茅茨便作軒行處藤枝還自倚<lb/>
吟餘貝葉亦時翻閒居未擬潘生賦知足先師老氏言<lb/>
長者有車時見過願聞何處是真源<lb/>
　　　送倪尚書之南京<lb/>
暫擕堂印過江東冢宰權分位望同留守地當分陜重<lb/>
為官誰在故鄉中家傳舊有尚書履保傅新加太子宫<lb/>
<pb n="KR4h0117_WYG_416-16b"/>
半世趨朝今少憩鍾山閒對黒頭公<lb/>
　　　過西洞庭徐氏<lb/>
早從胥口望巃嵸舟入青溪曲曲通一片湖山歸手内<lb/>
萬家烟火隔雲中范公憂莫闗廊廟楚客音還愛土風<lb/>
林屋有田吾欲老那因一水限西東<lb/>
　　　林屋洞次傅水部韻<lb/>
隔凡深處禹書存尚有神靈為守門穴底玉泉流作汞<lb/>
巖前璧月過留痕燕飛尚騐晴為雨龍戰猶疑數在坤<lb/>
<pb n="KR4h0117_WYG_416-17a"/>
聞説遥遥天漢接胸中雲夢幾須吞<lb/>
　　　金山<lb/>
石徑纔窮忽又通重重臺閣半浮空一林蒼翠瀟湘雨<lb/>
萬頃青黄䆉稏風鈴語上方雲氣白詩題壊壁蘚痕紅<lb/>
未留玉帶空歸去慚愧山僧問長公<lb/>
　　　登萬夀寺佛閣<lb/>
吳城第一好山川半醉來登意豁然天際雲開雙塔影<lb/>
城頭日出萬家烟宋朝故老空遺宅吴下叢林不記年<lb/>
<pb n="KR4h0117_WYG_416-17b"/>
今日雙鳬同眺望分明身現宰官前<lb/>
　　　送王尚書之南京戸部<lb/>
重瞳回處識顔卿計相元知屬老成執法久推于定國<lb/>
工詩還許謝宣城掖門曉色常參語祖道秋風忽餞行<lb/>
財賦東南今竭矣送君回首不勝情<lb/>
　　　海月菴觀燈<lb/>
新樣驚看出洱河九華光彩未云多時逢王月春猶淺<lb/>
㑹在公家歲獨多雲母障開星亂㸃天機文斷水微波<lb/>
<pb n="KR4h0117_WYG_416-18a"/>
九衢車馬人人樂不飲其如此夜何<lb/>
　　　奉和屠侍郎元勲謁陵<lb/>
鬱葱佳氣繞諸陵玉室金堂見始曽倦足行驚氷棧滑<lb/>
瘦肩吟對晚山嶒月斜殿角東西磬星散林間逺近燈<lb/>
抱膝何人發長嘯石門吾欲訪孫登<lb/>
　　　遊太湖<lb/>
茫然不省是人間却有人家住近灣一處便須終日坐<lb/>
百年能得幾時閒將開復合雨餘雨乍有忽無山外山<lb/>
<pb n="KR4h0117_WYG_416-18b"/>
安得扁舟如范蠡行尋七十二孱顔<lb/>
　　　己巳五月東歸<lb/>
家住東山歸去來十年波浪與塵埃頭顱今日巳如許<lb/>
勲業古人安在哉滄海巨帆晴望濟長途疲馬早思回<lb/>
閒非閒是俱抛却濯足滄浪坐釣臺<lb/>
　　　宿堯峰寺<lb/>
堯峰自在諸天上半醉來登不用扶思入湖天同浩蕩<lb/>
望窮雲樹轉糢糊五更客夢侵雲冷一片禪心對月孤<lb/>
<pb n="KR4h0117_WYG_416-19a"/>
自是世縁猶未了幾時同此結跏趺<lb/>
　　　宿華嚴寺<lb/>
歸來每向招提宿心若閒雲着處安已到山家無去住<lb/>
偶聞塵世有悲歡烟霞自可通禪觀草木還應識宰官<lb/>
少小來遊今白髮幾迴臨去重盤桓<lb/>
　　　訪元德<lb/>
樓臺疊疊路重重家住横山第幾峰半壑夕陽垂橘柚<lb/>
五湖烟水浸芙蓉神仙未覺三山逺榮貴甘辭萬戸封<lb/>
<pb n="KR4h0117_WYG_416-19b"/>
返棹匆匆重回首白雲天際杳難從<lb/>
　　　越來溪懐古<lb/>
吳國江山亦壯哉一朝誰信越兵來旌旗尚動春波影<lb/>
歌舞翻成子夜哀徃事悠悠餘敗壘傷心脉脉自登臺<lb/>
姑蘇麋鹿何須恨聞道阿房也作灰<lb/>
　　　過黄墅沈氏阻風望洞庭甚近而不能至<lb/>
茅堂宛在碧山腰山下行人不受招梁作虹蜺應可渡<lb/>
水如衣帶却成遥清風入夜生蘋末細雨扶春上栁條<lb/>
<pb n="KR4h0117_WYG_416-20a"/>
不是休文能醉我平生磊塊仗誰澆<lb/>
　　　和錢元抑投贈<lb/>
虞人雅自重齊旌小奏由來止一成蕙帳久孤黄鶴怨<lb/>
蓼灘先赴白鷗盟春山丐竹眠思䕃曉井擔泉汲愛清<lb/>
舊日著書今亦懶聊從靜裏息餘生<lb/>
　　　訪徐季子于𤓰涇<lb/>
太湖東轉碧溪斜來訪南州孺子家舊學不嫌樊氏稼<lb/>
閒情兼理邵平𤓰畫船載酒人如玉醉筆題詩墨似鴉<lb/>
<pb n="KR4h0117_WYG_416-20b"/>
好約年年為此㑹前村踏雪有梅花<lb/>
　　　遊天池和仲山韻<lb/>
小輿詰屈穿雲岑愛此巃嵸萬石林迴溪倒挂松樹老<lb/>
絶嶂半染蓮花深尋幽偶值此日暇訪古正惬平生心<lb/>
天池小立戒歸去夜來風雨聞龍吟<lb/>
　　　徴明飲怡老園有詩次其韻<lb/>
吳王銷夏有殘闉特起幽亭據要津剰水繞時傷徃事<lb/>
危檣缺處見行人緑楊動影魚吹日紅藥留香蝶䕶春<lb/>
<pb n="KR4h0117_WYG_416-21a"/>
為問午橋閒相國自非劉白更誰親<lb/>
　　　靈巖山<lb/>
天末遥瞻塔影層今朝擕酒試同登吳中信是佳山水<lb/>
人世依然感廢興草滿琴堂微有字鳥啼禪院寂無僧<lb/>
懸崖斧鑿紛如雪何處題詩記我曽<lb/>
　　　留别王濬之和文定公韻<lb/>
小隱何年荻扁來陽城湖畔草堂開團蒲曲几凝香寢<lb/>
町畽芳畦癭石臺雪滿山隂王子至日斜滁上醉翁回<lb/>
<pb n="KR4h0117_WYG_416-21b"/>
銅缾早漏春消息欲取寒香入酒杯<lb/>
　　　贈仲山<lb/>
東風漠漠動江蘺夾浦橋邊二月時花外小車來每早<lb/>
竹西髙閣臥偏遲山横爽氣閒支笏座按新腔自補詞<lb/>
聞有還丹須乞與市中誰者是安期<lb/>
　　　與宜興邵天錫小飲象鼻嶺<lb/>
漠漠輕隂雨復晴晴時還不廢郊行困依石几嵐侵座<lb/>
醉吸湖波灔入觥小圃芳畦春事動落霞孤鶩暮山横<lb/>
<pb n="KR4h0117_WYG_416-22a"/>
何如罨畫溪邊路共坐蘭舟蕩月明<lb/>
　　　與謝憲副德温遊陽山箭缺至半山寺而止<lb/>
箭缺攙天知幾重半山聊復憩吾慵孤臣何處埋幽憤<lb/>
髙閣閒來坐晏舂深院潺湲鳴剖竹懸崖矹硉偃長松<lb/>
迴船又過楓橋去臥聽寒山寺裏鐘<lb/>
　　　將遊毛公壇宿包山寺明日雨不克徃<lb/>
毛公已去有仙壇眼見亭臺欲到難翠壑蒼厓增惝恍<lb/>
玉芝瑶草長闌干洞無金鑰誰能闖井有靈砂尚可餐<lb/>
<pb n="KR4h0117_WYG_416-22b"/>
傳語仙翁莫終弃當時雞犬從劉安<lb/>
　　　次師陳西干草堂韻<lb/>
晏子家居不厭囂年來市價識偏饒忩禽曉下窺青案<lb/>
門栁時過刺酒橈剰水尚紆吳子國小山寧受越人招<lb/>
紅闌緑浪姑蘇境寳帶西來第幾橋<lb/>
　　　得孫喜而有作<lb/>
七十年來孫始見啼聲一聽便開眉家藏萬巻真堪託<lb/>
庭植三槐宿所期膝上久拚文若坐日前聊慰右軍思<lb/>
<pb n="KR4h0117_WYG_416-23a"/>
三朝袍笏吾無用付汝他年佐盛時<lb/>
　　　野航<lb/>
野航誰謂小恰受野人身披衣欲何向五湖烟水濱<lb/>
　　　贈朱相之分司蕪湖<lb/>
蕪湖小縣駐皇華江上青山正對衙此地知君非久住<lb/>
庭前石竹為誰花<lb/>
　　　至徐州口占<lb/>
日日拖舟莽蒼間荒郊四顧但榛菅朝來雨歇篷忩外<lb/>
<pb n="KR4h0117_WYG_416-23b"/>
正見徐州一帶山<lb/>
　　　飲陳以嚴頷孫堂<lb/>
雲母屏深燭影斜德星還聚太丘家庭前玉樹森森立<lb/>
池上超宗敢漫誇<lb/>
　　　夜過西虹橋<lb/>
破楚橋邊歩偶停夜船燈火散如星館娃歌舞今何處<lb/>
留得吳歌與客聽<lb/>
　　　過長江<lb/>
<pb n="KR4h0117_WYG_416-24a"/>
微風細浪平如席金山焦山纔只尺羣山簇簇天際浮<lb/>
㸃染長江好顔色<lb/>
　　　明月灣石板<lb/>
巨石陂陀板樣平三山當面看雲生何當子夜重來此<lb/>
濯足滄浪對月明<lb/>
　　　野人獻菊碧色每叢作雙鳥並立名鴛鴦菊為<lb/>
　　　　之賦詩<lb/>
枝頭兩兩立東西知是鴛鴦不獨栖一種貞心誰得侣<lb/>
<pb n="KR4h0117_WYG_416-24b"/>
廬江小吏仲卿妻<lb/>
　　　次林見素中丞見寄之韻<lb/>
山林滋味老尤長肯羨裴家翠錦坊却羨雲莊千顆玉<lb/>
炎風五月擘紅香<lb/>
　　　二月真適園梅花盛開<lb/>
萬株香雪立春風背倚斜陽暈酒紅把酒花間花莫笑<lb/>
風光還屬白頭翁<lb/>
　　　又<lb/>
<pb n="KR4h0117_WYG_416-25a"/>
春來何處能竒絶金谷梁園俱漫説誰信吾家五畝園<lb/>
解貯千株萬株雪<lb/>
　　　朱半山輓詞<lb/>
晩從秦晉結葭莩紹也他年可不孤回首玉山人去逺<lb/>
夷亭斜日雨疎疎<lb/>
　　　又<lb/>
幾迴折簡荷招要八月西風看弄潮今日稽山無賀老<lb/>
畫船空指半山橋<lb/>
<pb n="KR4h0117_WYG_416-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百十六<lb/>
</p>
<p>
</p>
  </div>
</body>
</text>
</TEI>
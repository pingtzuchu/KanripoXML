<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百十三</head> <lb/>
    <p>
<pb n="KR4h0117_WYG_213-1a"/>
欽定四庫全書<lb/>
　石倉歴代詩選巻二百十三<lb/>
　　　　　　　　　　　　明　曹學佺　編<lb/>
　宋詩九十<lb/>
　　文天祥<lb/>
　　　送行中齋<lb/>
秋氣晩正烈客衣早知寒把衣不能别更盡此日歡出<lb/>
門一萬里風沙浩漫漫豈無兒女情為君思汎瀾百年<lb/>
<pb n="KR4h0117_WYG_213-1b"/>
有時盡千載無餘歡明明君臣義公獨為其難寧受百<lb/>
折苦願持一寸丹會須撫巻人孤燈起長歎<lb/>
　　　其二<lb/>
神龍蕩失水馴擾終未得威鳯雖在藪肯顧雞鶩食所<lb/>
以古之人受變心不易亳鼎已遷周西山竟肌瘠豫子<lb/>
身自漆萇𢎞血成碧何嘗怨廢興而或二心跡堅白不<lb/>
在緇羔裘良自惜此義公素明俗見或未識<lb/>
　　　其三<lb/>
<pb n="KR4h0117_WYG_213-2a"/>
嗟予抱區區疇昔同里閈過從三十年知心不知面零<lb/>
落忽重逢家亡市朝變惸惸蹈海餘踽踽南冠殿劇談<lb/>
泥塗際握手鞍馬倦依依斯文意苦恨十年晚魯仲偶<lb/>
不逢隨世本非願靈胥目未抉端欲詣所見及兹萬里<lb/>
别一夕腸百轉予生諒須臾孤感横九縣庶幾太尉事<lb/>
萬一中丞傳<lb/>
　　　題宣州疊嶂樓<lb/>
初日照高樓輕烟在疎樹峨峨逺岫出泯泯清江去簷<lb/>
<pb n="KR4h0117_WYG_213-2b"/>
隙委殘籀屋隅連宿莽薈蔚互低昂熹微分散聚城郭<lb/>
諒非昔山川儼如故童鬢巳零落姝顔慰遲暮沈沈澹<lb/>
忘歸欲歸重囘顧<lb/>
　　　東方有一士<lb/>
萬金結遊俠千金買歌舞丹青映第宅從者塞衢路身<lb/>
為他人役名聲落塵土他人一何傷富貴還自苦東方<lb/>
有一士敗垣半風雨不識絲與竹飛雀滿庭户晨餐或<lb/>
不飽夜夢無驚寤此事古來多難與俗人語<lb/>
<pb n="KR4h0117_WYG_213-3a"/>
　　　送劉其發入蜀<lb/>
秋風淒巳寒蜀道阻且長虎狼伏原野欲濟川無梁客<lb/>
從何處來云我之西方蕭蕭驌驦鳴熠熠湛盧光昔時<lb/>
榮華地今為爭戰塲將軍揚天戈壯士發戎行江南有<lb/>
羈鳥悠悠懷故鄉駕言與子遊雲天何茫茫<lb/>
　　　發魚臺<lb/>
晨炊發魚臺碎雨飛擊面團團四野周㝠㝠萬象變疑<lb/>
是江南山烟霧昏不見豈知此中原今古經百戰英雄<lb/>
<pb n="KR4h0117_WYG_213-3b"/>
化為土飛霧灑郊甸天寒日欲短遊子淚如霰<lb/>
　　　發陵州<lb/>
中原似滄海萬頃與雲連大明朝東出皎月正在天逺<lb/>
樹亂如㸃桑麻鬱蒼煙一鴈入高空千鴉落平田我行<lb/>
天地中如蟻磨上旋雨痕留故衣霜氣襲重氊健馬嘶<lb/>
北風潛魚樂深淵噫哉南方人回首空自憐<lb/>
　　　發潭口<lb/>
吹面北風來拂鬢堅氷至軒冕委道途衮繡易氊毳百<lb/>
<pb n="KR4h0117_WYG_213-4a"/>
年雜醜好始酧四方志浩歌激浮雲亭亭復攬轡羲馭<lb/>
幾曾停誰當掃幽翳<lb/>
　　　贈許柏溪惟一<lb/>
長風吹飛藿清蛚吟野草流光速代謝興懷令人老遊<lb/>
子中夜起悠悠酣且歌明月委清照江湖秋涉多豈無<lb/>
臨緇魚亦有邯鄲酒懷古招王孫登高重回首<lb/>
　　　題周山甫錦繡段<lb/>
客從西北來遺我錦繡段上有雙鳯凰文彩何燦燦置<lb/>
<pb n="KR4h0117_WYG_213-4b"/>
之篋笥中嵗月亦巳晏天孫顧七襄雷電下河漢鳯凰<lb/>
忽飛去遽然失把玩貧家機杼寒秋蟲助余歎<lb/>
　　　題高君寳紺泉<lb/>
渟渟巖下泓澄碧落梧影寒瑶披清猋殘月照濎濙俯<lb/>
淵測浮雲流日蕩苕穎向來滄浪歌孺子不可詗載霑<lb/>
衣上塵懷古意深永招招素心人相期發深省<lb/>
　　　山中感興<lb/>
載酒之東郊東郊草新緑一雨生江波洲渚失其足青<lb/>
<pb n="KR4h0117_WYG_213-5a"/>
春豈不惜行樂非所欲采芝復采芝終朝不盈掬大風<lb/>
從何來竒響振空谷我馬言𤣥黄息我西山麓<lb/>
　　　其二<lb/>
山中有流水霜降石自出驟雨東南來消長不終日故<lb/>
人書問至為言北風急山深人不知塞馬誰得失挑燈<lb/>
看古史感淚縱横發幸生聖明時漁樵以自適<lb/>
　　　其三<lb/>
桃花何夭夭楊栁何依依去年白鳥集今年黄鵠飛昔<lb/>
<pb n="KR4h0117_WYG_213-5b"/>
為江上潮今為山中雲江上潮有聲山中雲無情一年<lb/>
足自念況復百年長但存松柏心天地真茫茫<lb/>
　　　贈蜀醫鍾正甫有感<lb/>
炎皇覽衆草異種多西州為君望岷峨使我雙淚流向<lb/>
來秦越人朝洛夕邯鄲子持鵲經來自西亦徂南江南<lb/>
有羈羽豈不懷故營何當同皇風六氣和且平<lb/>
　　　正氣歌<lb/>
　　余囚北庭坐一土室室廣八尺深可四尋單<lb/>
<pb n="KR4h0117_WYG_213-6a"/>
　　低小白間短窄汗下而幽暗當此夏日諸氣萃<lb/>
　　然雨潦四集浮動牀几時則為水氣塗泥半<lb/>
　　朝蒸漚歴瀾時則為土氣乍晴暴熱風道<lb/>
　　四塞時則為日氣簷隂薪㸑助長炎虐時<lb/>
　　則為火氣倉腐寄頓陳陳逼人時則為米氣<lb/>
　　駢肩雜遝腥臊汙垢時則為人氣或圊溷浮<lb/>
　　屍或腐鼠雜出時則為穢氣疊是數氣當之者<lb/>
　　鮮不為厲而余以孱弱俯仰其間于兹二年矣<lb/>
<pb n="KR4h0117_WYG_213-6b"/>
　　是殆有養致然然爾亦安知所養何哉孟子曰我<lb/>
　　善養吾浩然之氣彼氣有七吾氣有一以一敵七<lb/>
　　吾何患焉况浩然者乃天地之正氣也作正氣歌<lb/>
　　一首<lb/>
天地有正氣雜然賦流形下則為河嶽上則為日星于<lb/>
人曰浩氣沛乎塞蒼㝠皇路當清夷含和吐明庭時窮<lb/>
節乃見一一垂丹青在齊太史簡在晉董狐筆在秦張<lb/>
良椎在漢蘇武節為嚴將軍頭為嵇侍中血為張睢陽<lb/>
<pb n="KR4h0117_WYG_213-7a"/>
髯為顔常山舌或為遼東帽清操厲氷雪或為出師表<lb/>
鬼神泣壯烈或為渡江楫慷慨吞胡羯或為擊賊笏逆<lb/>
豎頭破裂是氣所磅薄凜烈萬古存當其貫日月死生<lb/>
安足論地維賴以立天柱賴以尊三綱實係命道義為<lb/>
之根嗟余遘陽九𨽻也實不力楚囚纓其冠傳車送窮<lb/>
北鼎鑊甘如飴求之不可得陰房閴鬼火春院閟天黑<lb/>
牛驥同一皁雞棲鳯凰食一朝濛霧露分作溝中瘠如<lb/>
此再寒暑百沴自辟易嗟哉沮洳塲為我安樂國豈有<lb/>
<pb n="KR4h0117_WYG_213-7b"/>
他繆巧陰陽不能賊顧此耿耿存仰視浮雲白悠悠我<lb/>
心悲蒼天曷有極哲人日巳逺典刑在夙昔風簷展書<lb/>
讀古道照顔色<lb/>
　　　余自高亭山為北所留深悔一出之誤聞故人<lb/>
　　　　劉小村陳蒲塘引兵而南流涕不自堪<lb/>
只把初心看休將近事論誓為天出力疑有鬼迷魂明<lb/>
月夜推枕春風晝閉門故人萬山外俯仰向誰言<lb/>
　　　余以議論太烈北愈疑憚不得歸闕將校官屬<lb/>
<pb n="KR4h0117_WYG_213-8a"/>
　　　　日以叛去世道可歎<lb/>
悠悠天地濶世事與誰論清夜為揮涕白雲空斷魂死<lb/>
生蘇子節貴賤翟公門前輩如瓶戒無言勝有言<lb/>
　　　天台杜滸字貴卿號梅壑糾合四千人欲救王<lb/>
　　　　室當國者不知省正月十三日見余於西湖<lb/>
　　　　上余嘉其有志奬異之十九日客贊余使北<lb/>
　　　　梅壑斷斷不可客逐之去余果為北所留後<lb/>
　　　　二十日驅余北行諸客皆散梅壑憐余孤苦<lb/>
<pb n="KR4h0117_WYG_213-8b"/>
　　　　慨然相從天下義士也朝㫖特改宣教郎除<lb/>
　　　　禮兵架閣文字<lb/>
仗節辭王室悠悠萬里轅諸君皆雨别一士獨星言啼<lb/>
鳥亂人意落花銷客魂東坡愛巢谷頗恨晚登門<lb/>
　　　聞雞<lb/>
軍中二十日此夕始聞雞塵暗天街靜沙長海路迷銅<lb/>
駞隨雨落鐵騎向風嘶曉起呼詹尹何時脱蒺藜<lb/>
　　　平江府<lb/>
<pb n="KR4h0117_WYG_213-9a"/>
樓臺俯舟楫城郭滿干戈故吏歸心少遺民出涕多鳩<lb/>
居無鵲在魚網有鴻過使遂睢陽志安危今若何<lb/>
　　　沈頥家　余回京口北人欵之府中余不得離<lb/>
　　　　㟁上得沈頥家坐卧北不意余為逃計也<lb/>
孤舟霜月迥曉起入柴門斷㟁行簪影荒畦落履痕江<lb/>
山渾在眼宇宙付無言昨夜三更夢春風滿故園<lb/>
　　　長溪道中和張自山韻<lb/>
夜靜吳歌咽春深碧血流向來蘇武節今日子長遊海<lb/>
<pb n="KR4h0117_WYG_213-9b"/>
角雲為㟁江心石作洲丈夫竟何事底用泣神州<lb/>
　　　即事<lb/>
去年傷北使今日歎南馳雲濕山如動天低雨欲垂征<lb/>
夫行未已遊子去何之正好王師出崆峒麥熟時<lb/>
　　　英徳道中<lb/>
海近山如沃林深屋半蕪乾坤正風雨軒冕總泥途自<lb/>
歎鳶肩薄誰憐鶴影孤少年狂不醒夜夜夢伊吾<lb/>
　　　别里中諸友<lb/>
<pb n="KR4h0117_WYG_213-10a"/>
青山重囘首風雨暗啼猿楊栁溪頭釣梅花石上尊故<lb/>
人無復見烈士尚誰言長有歸來夢衣冠滿故園<lb/>
　　　建康<lb/>
金陵古㑹府南渡舊陪京山勢猶盤礴江流巳變更健<lb/>
兒徙幽土新鬼哭臺城一片清溪月偏于客有情<lb/>
　　　真州驛<lb/>
山川如識我故舊更無人俯仰干戈跡往來車馬塵英<lb/>
雄遺算晚天地暗愁新北首燕山路凄涼夜向晨<lb/>
<pb n="KR4h0117_WYG_213-10b"/>
　　　固陵道中<lb/>
九天雲下垂一雨作秋色塵埃化泥塗原野轉蕭瑟十<lb/>
里一雙堠狐兔卧荆棘見説數年來中州乍蘇息<lb/>
　　　發東阿<lb/>
東原深處所時或見人煙秋雨桑麻地春風桃李天貪<lb/>
程頻問堠快馬緩加鞭多少飛檣過噫吁是北船<lb/>
　　　保州太祖墓<lb/>
我行保州塞御河直其東山川猶有靈佳氣何鬱葱顧<lb/>
<pb n="KR4h0117_WYG_213-11a"/>
我巾車囚厲氣轉秋蓬辦香欲往拜惆悵臨長空<lb/>
　　　除夜<lb/>
門掩千山黑孤燈伴不眠故鄉在何處今夕是窮年住<lb/>
世真無係為囚巳自然勞勞空嵗月得死似登仙<lb/>
　　　元日<lb/>
慙愧雲臺客飄零雪滿氊不圖朱鳥影猶見白蛇年宫<lb/>
殿荒烟隔門庭宿草連乾坤自春色囘首一澘然<lb/>
　　　送曹大著知廣徳軍<lb/>
<pb n="KR4h0117_WYG_213-11b"/>
暫屈瀛洲客來臨汭水民山川歸史記岳牧屬詞人館<lb/>
舍朋簪舊都門祖帳新儒林官可紀何止更稱循<lb/>
　　　題陳國秀小園<lb/>
長鶴展輕翮逺棲松桂林故宇入清夢盤盤入苦心中<lb/>
林風月賒十畝團幽陰林下有竒士繞樹從之吟<lb/>
　　　聽羅道士琴<lb/>
斷崖千仞碧下有寒泉落道人揮絲桐清風轉寥廓飄<lb/>
飄襟袂舉氷紈不禁薄紫烟䕶丹霞雙舞天外鶴<lb/>
<pb n="KR4h0117_WYG_213-12a"/>
　　　題吳城山<lb/>
龍行人鬼外神在地天間彭蠡石砮出洞庭商舶還秋<lb/>
風黄鵠逺春雨白鷗閒雲際青如粟河流接海山<lb/>
　　　予鄧峒　巽齋歐陽先生為吟鄧峒賦詩以孝<lb/>
　　　　子慈孫望于人先生之盛心也敢不拜手敬<lb/>
　　　　贊鄧君勉之<lb/>
乃翁猶旅殯霜露幾焄蒿日與清江逺雲連桂嶺高時<lb/>
無郭元振夢有令狐綯目斷方田墓招魂我欲騷<lb/>
<pb n="KR4h0117_WYG_213-12b"/>
　　　文山即事<lb/>
宇宙風煙濶山林日月長開灘通燕尾伐石割羊腸盤<lb/>
谷堪居李廬山偶姓康知名總閒事一醉棹滄浪<lb/>
　　　山中和韻<lb/>
白扇揮殘暑青鞋踏嫩晴花牀尋小隠石鼎引長鳴紗<lb/>
帽有時去酒壺惟意傾山僧癡與坐閒却痩彌明<lb/>
　　　病中又賦<lb/>
驟雨知何處一溪秋水生苦吟肩鶴痩多病耳蟬鳴隠<lb/>
<pb n="KR4h0117_WYG_213-13a"/>
几惟便睡挑書正倦行山深明月夜丏我半忩清<lb/>
　　　别謝愛山<lb/>
君今拂衣去我獨枕書眠一片過林雨數聲當戸蟬情<lb/>
長空有恨吟苦不成篇後會知何日西風老雁天<lb/>
　　　病愈簡劉小村<lb/>
倦餘心似醉病起首如蓬黄竹斷橋雨白蘋長笛風僊<lb/>
僊鷗屨舞咄咄鴈書空孤負秋來眼閒挑爨下桐<lb/>
　　　病坐偶成<lb/>
<pb n="KR4h0117_WYG_213-13b"/>
蕭蕭秋夜涼明月入我戸攬衣起中庭仰見牛與女坐<lb/>
久寒露下悲風動紈素不遇王子喬此意為誰語<lb/>
　　　曉起<lb/>
逺寺鳴金鐸疎忩試寳熏秋聲江一片曙影月三分倦<lb/>
鶴行黄葉癡猿坐白雲道人無别事抱膝看囘文<lb/>
　　　拜羅氏百嵗母之明日主人舉酒客張千載心<lb/>
　　　　賦詩某喜贊不自巳見之趂韻<lb/>
翠微三島近畫閣五雲横春氷鷗聲滑夕陽鴉背明尊<lb/>
<pb n="KR4h0117_WYG_213-14a"/>
前持一笑花下卧餘酲曾見瑶池母不為虚此生<lb/>
　　　醉清湖上三日存叟獨不在坐即席有懷<lb/>
石鼎吟方透瑶觴醉未䦨疎林花宻綴舊壘燕新安春<lb/>
半湖山好夜深江海寒王孫隔芳草初月正相看<lb/>
　　　題楚觀樓<lb/>
西風吹感慨曉氣薄登臨半壁楚雲立一川湘雨深乾<lb/>
坤横笛影江海倚樓心遺恨飛鴻外南來訪逺音<lb/>
　　　余題鬱孤泉五湖翁姚濂為之和翁官滿歸里<lb/>
<pb n="KR4h0117_WYG_213-14b"/>
　　　　因韻䞇别并謝前辱<lb/>
巢龜君住好涌翠我來遲夜雨呼三韭春風試一旗飛<lb/>
花行客夢芳草故人思何日五湖上同看浴海曦<lb/>
　　　用韻謝前人<lb/>
兹遊良邂逅吾道未逶遲斗野横雙劍牛津直兩旗北<lb/>
風應小住明日便相思輸與君家近扶桑五色曦<lb/>
　　　海上<lb/>
天邊青鳥逝海上白鷗馴王濟非癡叔陶潛豈醉人得<lb/>
<pb n="KR4h0117_WYG_213-15a"/>
常須報國可隠即逃秦身世何時定挑燈看劍頻<lb/>
　　　泰和<lb/>
書生曾擁碧油幢恥與羣兒共豎降漢節幾囘登快閣<lb/>
楚囚今度過澄江丹心不改君臣誼清淚難忘父母邦<lb/>
莫訝鄉人知我痩經旬絶粒坐篷忩<lb/>
　　　和中齋韻<lb/>
功業飄零五丈原如今局促傍誰轅俛眉北去明妃淚<lb/>
啼血南飛望帝魂骨肉凋殘惟我在形容變盡只聲存<lb/>
<pb n="KR4h0117_WYG_213-15b"/>
江流千古英雄恨蘭作行舟栁作樊<lb/>
　　　有感<lb/>
石郎草草割山川一落人手三百年八州風雨暗連天<lb/>
三皇五帝如飛烟人人野祭伊水邊春秋斷爛不復傳<lb/>
白頭潦倒今魯連夜深危坐日晏眠<lb/>
　　　和蕭安撫平林送行圖<lb/>
得失元來付塞翁何心桃李問東風人皆有喜榮三仕<lb/>
我尚無文謝五窮秘苑固知朋可正畏途猶恐甲方衷<lb/>
<pb n="KR4h0117_WYG_213-16a"/>
欲酧長者殷勤祝坎止流行學四忠<lb/>
　　　題碧落堂<lb/>
大厦新成燕雀歡與君聊此共清閒地居一郡樓臺上<lb/>
人在半空煙雨間修復盡還今宇宙感傷猶記舊江山<lb/>
近來又報秋風𦂳頗覺憂時鬢欲斑<lb/>
　　　和韻送逸軒劉民章<lb/>
少日屠龍事巳勞送人千里發江濤蓬萊地近風方細<lb/>
閶闔門開日正高春裏看花須欵欵雨中剪韭且陶陶<lb/>
<pb n="KR4h0117_WYG_213-16b"/>
金吾巳辦長安月雙鳯扶雲立海鼇<lb/>
　　　山中即事<lb/>
攜壺藉草醉斜陽白鶴飛來月下雙蘆葉西風驚别浦<lb/>
芭蕉夜雨隔疎忩千年帝子朱簾夢一曲仙人鐵笛腔<lb/>
若問山翁還痩否手持漁竹下寒江<lb/>
　　　送人往湖南<lb/>
鴈拖秋月洞庭邊客路凄涼野菊天雲隔酒樽横北海<lb/>
風吹藜杖落西川夜深鬼火千山雪春後鵑花一樹烟<lb/>
<pb n="KR4h0117_WYG_213-17a"/>
為我祝融峰上看朝暾白處禮蓬仙<lb/>
　　　七月十三夜用燈牌字韻<lb/>
赤壁當年賦子虚西風忽復到菰蒲蟾蜍影裏千秋鑑<lb/>
蟋蟀聲中七月圖詩思飄飄入雲漢歌聲隠隠動江湖<lb/>
萬家簫鼔連燈火見説年來此事無<lb/>
　　　挽李制帥<lb/>
世變江河渺未涯如公真是濟時危幾年荆益龍驤譽<lb/>
一日瀟湘鵩䜟悲天下皆傳清獻節人心自有武侯碑<lb/>
<pb n="KR4h0117_WYG_213-17b"/>
郎君昔共慈恩約投淚西風寄些詞<lb/>
　　　贈周東卿畫魚<lb/>
觀君瀟湘圖起我濠上心短褐波濤舊秋雨菰蒲深<lb/>
　　　禪闗<lb/>
秋風吹日上禪闗路入松花第一灣只願四時烟霧少<lb/>
滿城樓閣見青山<lb/>
　　　塵外<lb/>
半山風雨截江城未脱人間總是塵中夜起看衣上月<lb/>
<pb n="KR4h0117_WYG_213-18a"/>
青天如水露華新<lb/>
　　　雲端<lb/>
半空夭矯起層臺傳道劉安車馬來山上自晴山下雨<lb/>
倚欄平立看風雷<lb/>
　　附謝枋得詩<hi>字公直别號疊山文節其門人私諡也信之弋陽人宋亡不仕元迫之絶</hi>
　　<hi>粒而死</hi>
　　　謝人冬至送酒鴨<lb/>
陽復且閉關萬物畏坤含雙鳬飛天外鶩食何貪婪儒<lb/>
<pb n="KR4h0117_WYG_213-18b"/>
道又一泰十年亂愈餤誰家讀書堂庭階無青藫此時<lb/>
談詩書蓮經提魚籃平生太𤣥文知者無一譚之子愛<lb/>
野鶩驥駒舞兩驂厚顔酒食饌不獵懸鶉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寒威甚毒<lb/>
矢三杯勝七䤴爛醉尋梅花登峰吾尚堪<lb/>
　　　菖蒲歌<lb/>
有物竒峭天琢成有草夭夭冬夏青人言菖蒲非一種<lb/>
上品九節通仙靈異根不帶塵埃氣孤操愛結泉石盟<lb/>
明忩淨几有宿契花林草砌無交情夜深不嫌霜露重<lb/>
<pb n="KR4h0117_WYG_213-19a"/>
晨光疑有白雲生神農巳知入本草靈均蔽賢遺騷經<lb/>
幽人躭翫發仙興方士服餌延脩齡綵鸞紫鳯琪花苑<lb/>
赤虬玉麟芙蓉城上界真人好清淨見此靈苖當大驚<lb/>
我欲攜之朝太清瑶草不敢專芳馨玉皇一笑留香案<lb/>
錫與有道者長生人間千花萬草儘榮艷未必敢與此<lb/>
草爭高名<lb/>
　　　荆棘中杏花<lb/>
牆東荒蹊抱村斜荆棘狼籍盤根芽何年丹杏此留種<lb/>
<pb n="KR4h0117_WYG_213-19b"/>
小紅濈濈爭春華野人慣見謾不省獨有詩客來咨嗟<lb/>
天真不到鉛粉筆富艷自是宫闈花曲池芳徑非夙昔<lb/>
蒼苔濁酒同天涯京師惜花如惜玉曉檐賣徹東西家<lb/>
杏花看紅不看白十日忙殺遊春車誰家園裏有此樹<lb/>
鄭重巳著重幃遮阿嬌新寵貯金屋明妃逺嫁愁清笳<lb/>
落花縈簾拂牀席亦有飄泊沾泥沙天公無心物自物<lb/>
得意未用相凌誇黄昏人歸花不語惟有落月啼棲鴉<lb/>
　　　崇真院絶粒偶書付兒煕之定之并呈張蒼峰<lb/>
<pb n="KR4h0117_WYG_213-20a"/>
　　　　劉洞齋華雨<lb/>
西漢有臣龔勝卒閉門不食十四日我今半月忍渴飢<lb/>
求死不死更無術精神常與天往來不知飲食為何物<lb/>
若非功行積未成便是業債償難畢太清羣仙宴會多<lb/>
鳯簫龍笛鳴瑶瑟豈無道兄相提攜騎龍直上寥天一<lb/>
　　　和道士陳天隠<lb/>
學道無魔道不成神人得計是無名光風自覺長瀟灑<lb/>
明月何曾有死生早悟梅山難養性何如福地别尋盟<lb/>
<pb n="KR4h0117_WYG_213-20b"/>
梅花香裏堪聫句莫笑人間石鼎鳴<lb/>
　　　送程楚翁逺遊<lb/>
近日人傳庾嶺梅南枝落盡北枝開長安舊日元無此<lb/>
盡是江南人送來<lb/>
　　　寄謝叔魯<lb/>
紅葉飄揺霜露清去年今日正同行夜來似與君相見<lb/>
明月一忩梅影横<lb/>
　　　桃<lb/>
<pb n="KR4h0117_WYG_213-21a"/>
尋得桃源好避秦桃紅又見一年春花飛莫遣隨流水<lb/>
怕有漁郎來問津<lb/>
　　　蠶婦吟<lb/>
子規啼徹四更時起視蠶稠怕葉稀不信樓頭楊栁月<lb/>
玉人歌舞未曾歸<lb/>
　<lb/>
　<lb/>
　<lb/>
<pb n="KR4h0117_WYG_213-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百十三<lb/>
</p>
<p>
</p>
  </div>
</body>
</text>
</TEI>
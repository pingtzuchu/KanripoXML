<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百二十五</head> <lb/>
    <p>
<pb n="KR4h0117_WYG_225-1a"/>
欽定四庫全書<lb/>
　石倉歴代詩選巻二百二十五<lb/>
　　　　　　　　　　　　明　曹學佺　編<lb/>
　宋詩一百二<lb/>
　　黄希旦<lb/>
　　　性慵<lb/>
性慵人事拙思向逺山居欲得是非少先宜來往疎善<lb/>
鄰惟水竹良友秪琴書冷淡生涯外逍遥一室虚<lb/>
<pb n="KR4h0117_WYG_225-1b"/>
　　　頥眞亭<lb/>
剪去舊蒿萊開亭養聖胎閉關虚室白隱几寸心灰月<lb/>
上池浮露風生竹掃苔悠悠奔競者何處問丹臺<lb/>
　　　春日書懐和韻<lb/>
二月又將半閒居興若何芳菲殊未賞泥濘阻相過華<lb/>
砌饒苔蘚柴門長薜蘿韶顏須自惜隨分樂天和<lb/>
　　　采藥<lb/>
采藥山中去扳躋不覺賒深源無俗迹滿地是靈芽巖<lb/>
<pb n="KR4h0117_WYG_225-2a"/>
逈陰留雪溪澄淨見沙可憐名利客應笑此生涯<lb/>
　　　和人秋感<lb/>
烈士感秋興高吟擊太阿功名辜壯志歲月歎流波永<lb/>
巷蛩初響荒堦葉漸多靈槎如可約從此汎銀河<lb/>
　　　水心亭<lb/>
爲愛方池淨危亭此構新寒光揺玉鑑晴色戲金鱗月<lb/>
上驪宮曉蓮開水府春主人能息慮四座絶風塵<lb/>
　　　詠竹<lb/>
<pb n="KR4h0117_WYG_225-2b"/>
生涯何所有滿砌植琳琅痩影碎秋月徤梢横曉霜且<lb/>
從喧鳥雀終待集鸞凰吟遶都忘却誰知此興長<lb/>
　　　二月春將半三首<lb/>
二月春將半幽居掩竹齋自慙疎懶甚苔蘚滿空堦<lb/>
二月春將半農畊細雨中花前輕薄子醉倒笑春風<lb/>
二月春將半霖霪雨尚寒松黄収拾晩狼籍滿金壇<lb/>
　　　贈逸人<lb/>
白雲處士入雲中三尺焦琴百尺松長嘯一聲寒澗逺<lb/>
<pb n="KR4h0117_WYG_225-3a"/>
千厓萬壑起清風<lb/>
　　　寄贈寶幢修山主<lb/>
瑶幢眞勝槩晦迹一禪翁語黙呈心印縱横振祖風晝<lb/>
閒人事外夜静月華中若問春來意松青百卉紅<lb/>
　　　秋日登樓<lb/>
高閣倚斜陽登臨覺倍凉殘蟬空自咽歸燕爲誰忙蔽<lb/>
日雲頭猛沿山雨脚長竹邨溪上影髣髴似瀟湘<lb/>
　　　懐中孚<lb/>
<pb n="KR4h0117_WYG_225-3b"/>
暌違雖未久南走夢魂多客路隨飄梗年光歎擲梭葉<lb/>
凋隋苑樹風走洞庭波舊約龍山會歸來赴若何<lb/>
　　　晩眺<lb/>
晩凉思逺眺策杖出松林車馬自來往路岐横古今商<lb/>
飈未落葉永巷巳鳴砧自笑眠雲客因時感激深<lb/>
　　　寄友人<lb/>
性僻少知已惟君日往還聽琴憐寂静賒酒笑艱難俗<lb/>
眼從他白吾儕且任閒生涯人莫問到處有雲山<lb/>
<pb n="KR4h0117_WYG_225-4a"/>
　　　簡襲慶齋主人<lb/>
雨過浮山好無如襲慶齋主人操大雅樓閣俯蒼厓檻<lb/>
碧揺新柳庭黄發嫰槐登臨詩酒興此際與誰偕<lb/>
　　　逺遊<lb/>
自在逺遊去閒門誰見過援琴空轉軫對酒不成歌秋<lb/>
景生新桂凉風撼敗荷天涯誰是侶歲暮莫蹉跎<lb/>
　　　秋半<lb/>
晩吹生叢竹凄凉又半秋年華驚倐忽人事覺淹留林<lb/>
<pb n="KR4h0117_WYG_225-4b"/>
噪殘蟬急山光暮雨收登臨將眺望煙霧閉層樓<lb/>
　　　古意<lb/>
大道長閒閒人心自艸艸天地固無私賢愚同一老誰<lb/>
信丹丘人顏色常美好我亦斯人徒相從須及早君看<lb/>
東流波日夜長浩浩<lb/>
　　　寄益老侍官南康<lb/>
匡山勝槩昔賢欽今日多君復訪尋李白書堂螢自照<lb/>
樂天禪室月空臨澗松巖檜當年色霧鶴霜猿此際音<lb/>
<pb n="KR4h0117_WYG_225-5a"/>
莫對他山忘故里武夷秋晩洞雲深<lb/>
　　　竹洞<lb/>
竹洞新開碧玉林徑幽疑入五華深夜篩明月一天静<lb/>
晝擁青雲四座陰剪杖佇看雷雨化迎風時聽鳳凰吟<lb/>
煙霞不用重關閉塵俗誰能此訪尋<lb/>
　　　燈夕和韻<lb/>
年年此夕鬨閭閻豈料閒居興自恬競逐艷陽遊冶去<lb/>
寧知華髪等閑添火連夜市曾無禁燈混星文不可占<lb/>
<pb n="KR4h0117_WYG_225-5b"/>
聞道玉樓歡宴處夜䦨猶未捲珠簾<lb/>
　　　讀禪月集<lb/>
唐末髙僧號貫休篇章激切近詩流煙華雪月何妨咏<lb/>
水竹雲林不礙遊蜀國至今名籍甚蘭溪當日蹟淹留<lb/>
此心彈指雖云妙爭奈闍黎未㸃頭<lb/>
　　　閒居<lb/>
艸堂嘯傲動經年巳把生涯付自然謾費工夫披古籍<lb/>
懶通名字謁時賢爐中閒養陰陽火身外誰求子母錢<lb/>
<pb n="KR4h0117_WYG_225-6a"/>
寄語王褒如著論不同呼吸學神仙<lb/>
　　　寄李尊師<lb/>
底事悠悠信莫聞還疑深入武陵源幾年江上秋風夜<lb/>
故國閩中暮雨村塵世功名寧自笑蓬壺㫖趣有誰論<lb/>
路岐無盡人空老白髪慈親奈倚門<lb/>
　　　謝人惠星冠<lb/>
學道多年尚屈蟠豈勝仙伯贈峩冠曉簪乍覺星攢頂<lb/>
夜戴偏宜月滿壇對鑑寧煩朋友正避時羞爲利名彈<lb/>
<pb n="KR4h0117_WYG_225-6b"/>
豫思他日雲林下輕罩紗巾鶴髪寒<lb/>
　　　幔亭<lb/>
曾孫嘗會幔亭中脯擘麒麟酒滿鐘宴罷不知消息處<lb/>
至今鄉老望孤峰<lb/>
　　　讀方干詩<lb/>
數篇騷雅名雖逺三拜逢迎禮過差補得唇來身已老<lb/>
灌園何苦更咨嗟<lb/>
　　　和賈鴻舉移竹<lb/>
<pb n="KR4h0117_WYG_225-7a"/>
琳房珠館何虚寂寶砌無塵苔蘚碧仙翁倚檻静吟哦<lb/>
却憶篔簹拂巖石勁節虚心守歲寒未嘗暫變風霜色<lb/>
移來迢遞不辭勞深根訝向瑶臺植漸承春意葉青青<lb/>
時惹天香煙羃羃月籠翠影尚蕭踈露被繁枝纔滴瀝<lb/>
迎風閒夜擬龍吟結實他年期鳳食非才終約老煙霞<lb/>
此際謬當親採擇寄言紅紫莫相猜彼此無情䝉化力<lb/>
逢時剪拂任他人沈去葛陂都咫尺<lb/>
　　　感時行<lb/>
<pb n="KR4h0117_WYG_225-7b"/>
勸君莫種木槿花朝榮暮落堪咨嗟勸君種取亭亭竹<lb/>
霜繁風勁依然綠誰不見陳餘張耳輩當面論交旋踵<lb/>
背又不見管鮑光武與嚴光貧賤富貴難相忘英聲獨<lb/>
與天地長令人萬古遥相望不可得見空徬徨<lb/>
　　　觀申公山水<lb/>
申公山水老更狂躭躭巨耳雙瞳方生涯秃筆數千管<lb/>
欲與造化争毫芒長煙三素挂四壁經營指㸃何安詳<lb/>
凝神净慮偶得意一灑混沌開𤣥黄須㬰三才及萬類<lb/>
<pb n="KR4h0117_WYG_225-8a"/>
迤邐筆下分低昂水寒石痩老木恠蒹葭岸古天蒼蒼<lb/>
伊余本是山間叟對此直欲乘風翔咫尺杳然數萬里<lb/>
直疑跳入壺中藏<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_225-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百四</head> <lb/>
    <p>
<pb n="KR4h0117_WYG_204-1a"/>
欽定四庫全書<lb/>
　石倉歴代詩選巻二百四<lb/>
　　　　　　　　　　　　明　曹學佺　編<lb/>
　宋詩八十一<lb/>
　　王十朋<lb/>
　　　觀國朝故事<lb/>
昔在元祐初朝廷用老成元惡首竄殛賢雋偕彚征簾<lb/>
帷八年政内外咸清明四夷各自守天下幾太平紹聖<lb/>
<pb n="KR4h0117_WYG_204-1b"/>
黨論起曲學尊金陵忠良投海島黨籍編姓名春秋亦<lb/>
獲罪學者專三經心術遂大壊風俗從此傾養成前日<lb/>
禍中原厭羶腥我欲著一書善惡深勸懲姦䛕誅朽骨<lb/>
潛德發幽馨六賊未足罪禍端首熙寧<lb/>
　　　送凌知監赴玉環次覺無象韻<lb/>
晨興趣行裝秋色滿離席悲風苦送聲短晷頻移刻蘭<lb/>
舟薄暮發去去轉遐僻極目望官所沈沈煙靄積清有<lb/>
濯纓水白有漱齒石悠然水石間宦情閒自適朝焉遊<lb/>
<pb n="KR4h0117_WYG_204-2a"/>
其南暮焉戯其北彼㣲山中鳥亦將識公徳公無賦歸<lb/>
去田園付人役<lb/>
　　　𤣥鳥至<lb/>
昆蟲方啟戸𤣥鳥亦知辰去自盲風候來逢化日春深<lb/>
條煙雨濕廣厦羽毛新故壘尋遺跡雕梁拂舊塵早鶯<lb/>
宜結友秋雁不同賓嘉爾能知義無忘舊主人<lb/>
　　　其二<lb/>
孟夏遊㑹稽禾稼方薿薿南風翼新苗生意殊未已重<lb/>
<pb n="KR4h0117_WYG_204-2b"/>
來覺非久相去百日耳黄雲萬頃空蘋末凉風起園林<lb/>
亦揺落觸目成疑似人生過隙駒容華烏足恃朱顔向<lb/>
迷塗奔走不停軌得失無榮辱歸來實堪喜<lb/>
　　　其三<lb/>
直道疾伊優壯懐増靡曼海上豕方牧夜中牛屢飯半<lb/>
生營一名偃蹇未如願青銅忽自照白髪巳堪歎斥鷃<lb/>
適蓬蒿大鵬摶九萬物情貴得所奚用求自獻富貴似<lb/>
可喜貧賤亦何怨<lb/>
<pb n="KR4h0117_WYG_204-3a"/>
　　　其四<lb/>
秋懐蟲共悲秋夜鶴同警輝輝玉繩低耿耿銀漢永静<lb/>
思鳬舄喬遐慕螭蟠猛途逺慵著鞭井深艱下綆鳥倦<lb/>
當知還馬失亦云幸窮通委大命塵慮可深屏窗几生<lb/>
新凉燈火照初暝省已有昨非探懐無宿穎<lb/>
　　　其五<lb/>
古書恣掀翻古意薄窺瞰心將遊寂寞語復攻苦淡實<lb/>
淺名忌浮才疎得懲濫守志懼不堅入道恐成暫性天<lb/>
<pb n="KR4h0117_WYG_204-3b"/>
戒戕賊心猿思繫纜有友頻琢磨無官自校勘澹然學<lb/>
揚雄不恨儲無甔<lb/>
　　　甽畆<lb/>
甽畆有遺士妄懐葵藿心朝夕傾太陽不耐氛穢侵肝<lb/>
膽有古劒願言决羣隂兹志尚鬱鬱抱膝我悲吟<lb/>
　　　其二<lb/>
古道日云邈古意誰復知陽春漠無和流水空含悲郢<lb/>
曲變新調鄭聲入朱絃喟然三歎餘黙與羲黄期<lb/>
<pb n="KR4h0117_WYG_204-4a"/>
　　　其三<lb/>
飛飛古帝魂哀哀寄春怨異鄉節物新故國人事變訴<lb/>
亡誰肯憐啼苦血空濺雲安再拜人傷哉不復見<lb/>
　　　其四<lb/>
周公代武王大義一古傳人孰無兄弟急難斯見焉願<lb/>
懐周公心無愧詩人言<lb/>
　　　其五<lb/>
儒冠誤身世偃蹇二十年豈不懐明主富貴乃在天平<lb/>
<pb n="KR4h0117_WYG_204-4b"/>
生學忠孝自致無由前青燈照長夜感激徒自憐<lb/>
　　　思友<lb/>
夜雨暗㸃滴窗風冷掀翻藜牀寤幽獨好夢俄驚殘故<lb/>
人在何處逺隔煙水村欹枕不復見傷心涕汎瀾<lb/>
　　　遊簫峰<lb/>
蠟屐穿雲去山深喜路通人家煙色裏古寺水聲中金<lb/>
濺星猶在丹成竈已空吹簫人不見臺下想仙風<lb/>
　　　宿黄巖妙智院<lb/>
<pb n="KR4h0117_WYG_204-5a"/>
問訊開山始於今二百年徑幽㣲見竹社廢尚遺蓮觀<lb/>
頌思元老遊庵憶舊禪匆匆一宿客未盡滌塵縁<lb/>
　　　種蘭有感<lb/>
誰擢深林秀遥分奕葉芳秉殊溱上客握擬殿中郎眼<lb/>
淨見幽韻心清聞逺香當門不可種踐履恐成傷<lb/>
　　　剡溪舟中有感<lb/>
更作遊吳客重登入越船西風桑葉岸細雨菊花天旅<lb/>
思秋徧惡鄉心夜不眠錢塘江上月行見十分圓<lb/>
<pb n="KR4h0117_WYG_204-5b"/>
　　　遊西岑遇雨<lb/>
西岑風物秋更嘉杖藜出郭歡無涯深村有酒隔煙渚<lb/>
共乘小艇穿蘆花羅裾綽約越溪女茆舍迫窄吳儂家<lb/>
牀頭新釀喜正熟千金倒甕傾流霞天公妬我一日樂<lb/>
俄然雨脚來如麻醉歸扶路泥没肱冠巾不整頭鬖髿<lb/>
人生貴在適意耳安能局縮身如蝸杖頭有錢即相覔<lb/>
明日更泛仙源槎<lb/>
　　　林知常惠白酒六尊仍示酒法作十韻以謝之<lb/>
<pb n="KR4h0117_WYG_204-6a"/>
老去生涯付杯酒種秫辛勤三百畆東皋遺法嗟失傳<lb/>
蜜汁虀漿不通口邇來軟飽經月無豈有清歡對朋友<lb/>
百錢强就村媪醉終夜蔬腸作雷吼先生祗把文字耕<lb/>
妙意能施杜康手憐我新愁餘萬斛那更澆腸無五斗<lb/>
分惠青州六從事秘法兼蒙傳肘後便同北海歌不空<lb/>
免似東坡歎烏有嗟余偃蹇老更饕感激故人情意厚<lb/>
㑹須繪遣白衣來籬畔黄花欲重九<lb/>
　　　再用前韻述懐并簡諸友<lb/>
<pb n="KR4h0117_WYG_204-6b"/>
太白徉狂喜杯酒元龍豪氣耻求畆揮毫爛吐風月篇<lb/>
濟世高談霸王口古人可作誰與歸白也吾師登可友<lb/>
萬言窗下杯水冷百尺樓頭鼻聲吼丈夫未遇聊爾耳<lb/>
肯向權門思灸手淨掃一室安吾貧晝閱詩書夜星斗<lb/>
休論天生與作佛靈運甘居丈人後吾儕慎分慕富貴<lb/>
鳴鼓定須攻冉有但願相從文字樂交情合向窮中厚<lb/>
　　　途中見早梅<lb/>
山行初逢建子月始見寒梅第一枝遥想吾廬亦如此<lb/>
<pb n="KR4h0117_WYG_204-7a"/>
誰能千里贈相思梅花正發思家切竹間水際出横枝<lb/>
暗香疎影和新月自是離情禁不得觸物那㸔此時節<lb/>
春前臘後定歸來要㸔溪上千株雪<lb/>
　　　左原紀異<lb/>
　　樂清之東地名左原中有古井深數丈時冬旱水<lb/>
　　枯泉僅盈掬有女子數人提罌而汲綆絶罌墮俄<lb/>
　　有男子銳然解衣入井取之既而石陷聲震山谷<lb/>
　　井深而石重咸謂壓者必虀粉矣越三日事聞於<lb/>
<pb n="KR4h0117_WYG_204-7b"/>
　　邑尉周公以職事來環井而視惻然嗟悼命僕夫<lb/>
　　具畚鍤挾石取骸將以葬焉自旦逮午猶未及尸<lb/>
　　俄而役者驚相告曰井底有聲其鬼物乎公曰此<lb/>
　　陷不死須吾以生於是捐已資募能出之者衆力<lb/>
　　爭奮頭顱稍露而語可辨矣土石撼動勢將復壓<lb/>
　　救者驚潰公乃振衣梵香叩井而拜命工植板以<lb/>
　　捍石危而不墮益以緡錢㗖役夫俾蹈死以救公<lb/>
　　未飯吏以進郤之曰必活人而後食日没井昏繼<lb/>
<pb n="KR4h0117_WYG_204-8a"/>
　　之以燭用長綆繫衾挽而出之觀者數百人歡呼<lb/>
　　震動嗟異其事且以手加額曰公真仁人也能活<lb/>
　　人如此其家左原去井所爲近獲終日從公於井<lb/>
　　旁目擊其事作詩一篇以紀之時紹興乙亥仲冬<lb/>
　　四日也公名邵字嘉成婺州永康人<lb/>
君不見温公年方髫齓時奮然擊甕活小兒至今遺事<lb/>
在圖畫活人手段良可竒又不見耿恭昔年因疏勒孤<lb/>
城鑿井踰千尺整衣一拜精誠通俄頃枯泉爲飛液樂<lb/>
<pb n="KR4h0117_WYG_204-8b"/>
清有地名左原地幽井古知幾年一朝陷溺誰氏子萬<lb/>
石壓腦沈黄泉路隔幽㝠生望絶三宿沈魂豈能活鬼<lb/>
神欲救功莫施天遣仁人爲之出彩捧來臨驅五丁抉<lb/>
石求尸俄有聲頭顱半露語未辨人疑鬼物相視驚拯<lb/>
溺辛勤功未果土圯石欹紛欲墮爭言陷者不復生救<lb/>
者旋遭頽壓禍梅仙惻然臨井旁焚香再拜祈彼蒼散<lb/>
金募衆蹈死救手植板榦加隄防土石相銜危不倒虀<lb/>
粉餘生僅能保須臾奪命鬼窟中萬口歡呼喜填道翕<lb/>
<pb n="KR4h0117_WYG_204-9a"/>
然輿論咸竒公異事行將逹帝聰感物誠居耿恭上活<lb/>
人手與温公同况公才學俱超絶吏隠那能久淹屈使<lb/>
君前日飛鶚章蒞事詳明巳廉潔鯫生桑梓居此間具<lb/>
書目見非妄傳太史採詩倘見取願付銀筆書青編<lb/>
　　　柘溪道傍有斑竹百餘挺瀟灑可愛與先之賞<lb/>
　　　　翫移時因念鄉間無是種約異日移其根余<lb/>
　　　　戯誦君㸔江上千竿竹不是男兒淚㸃斑之<lb/>
　　　　句遂發一笑既而作數語解異世婦人之嘲<lb/>
<pb n="KR4h0117_WYG_204-9b"/>
　　　　且志不必移根也<lb/>
男兒有淚不染竹當作包胥賈生哭湘源移種雖可愛<lb/>
節目尚餘兒女態誰能千里移此根出門又恐添啼痕<lb/>
不如還家種慈竹簷前不厭千竿緑<lb/>
　　　送曹大夫赴行在所<lb/>
西北連年殺氣高羣盗横行如蝟毛廉頗李牧不世出<lb/>
吾皇側席心焦勞汾陽自古多壯士曹侯意氣千人豪<lb/>
年今四十猶偃蹇拊髀長歎淹龍韜慨然揮袂謁行在<lb/>
<pb n="KR4h0117_WYG_204-10a"/>
報國巳淬腰間刀登壇拜將預指日㸔君舉手清風濤<lb/>
　　　晝卧書懐<lb/>
書齋終日無人過閉戸便便事高卧炎蒸爍體汗流珠<lb/>
蚊蚋費拍蠅勞驅南窗清風可供客一枕萬錢無計得<lb/>
夢魂未到鄉無何起來搔首空吟哦<lb/>
　　　懐歸預别同舍<lb/>
長念雙親垂素髪不奉甘㫖幾旬月溪山雖好何如歸<lb/>
吾心已逐秋雲飛欲别良朋重嗚咽催人啼鳥聲何切<lb/>
<pb n="KR4h0117_WYG_204-10b"/>
明日琴書隨我東何時樽酒重相逢<lb/>
　　　家童拾栗因念亡兒作數語以寫鍾情之悲<lb/>
去年覔栗嫌汝痴責汝曽賦淵明詩今年栗熟不汝見<lb/>
淒然白骨埋荒陂西風簌簌黄葉飛家僮拾栗門前歸<lb/>
汝兄汝妹爭來取汝父傷心淚如雨<lb/>
　　　傷時感懐<lb/>
帝鄉五載亂離中億萬蒼生逃竄空二聖逺征沙漠北<lb/>
六龍遥渡浙江東斬姦盍請朱雲劒射敵宜張李廣弓<lb/>
<pb n="KR4h0117_WYG_204-11a"/>
借問秦庭誰慟哭草茆無路獻孤忠<lb/>
　　　脩竹<lb/>
我得家傳好此君剰栽千挺拂青雲塵埃不掃自然去<lb/>
風月有餘誰可分萬籜蒼龍春後見滿軒鳴玉夜深聞<lb/>
時時助我毫端興宜與江山共䇿勲<lb/>
　　　夜雨述懐<lb/>
夜深風雨撼庭芭喚起新愁似亂麻夢想尚疑身是蝶<lb/>
雨蘇方悟影非蛇澆腸竹葉頻生暈照眼銀缸自結花<lb/>
<pb n="KR4h0117_WYG_204-11b"/>
我在故鄉非逆旅寧煩杜宇喚歸家<lb/>
　　　族兄文通贈山茶<lb/>
野性無端喜種花吾兄偏爲贈山茶鶯聲老後移雖晚<lb/>
鶴頂丹時㸔始嘉雨葉鱗鱗成小蓋春枝艶艶首羣葩<lb/>
自慚欲報無瓊玖來往同㸔本一家<lb/>
　　　宿浮橋<lb/>
落日丹丘下西江十里西浮橋通古道逆旅傍清溪夜<lb/>
静水聲細曉隂山色迷吾鄉在何處天逺白雲低<lb/>
<pb n="KR4h0117_WYG_204-12a"/>
　　　納凉偶成<lb/>
架松却煩暑梳竹來清風頑然七尺軀寄此㣲凉中高<lb/>
枕傲有道深杯醉無功山林足餘樂此興誰吾同<lb/>
　　　紅梅<lb/>
桃李莫相妬天姿元不同猶餘霜雪態未肯十分紅<lb/>
　　　海棠<lb/>
欲與春爭媚嫣然一笑芳雨中如有恨疑是爲無香<lb/>
　　　題靈峰<lb/>
<pb n="KR4h0117_WYG_204-12b"/>
家在梅溪水竹間穿雲蠟屐可曽閒雁山新入春遊眼<lb/>
却笑平生未見山<lb/>
三宿靈峰不爲禪茶甌隨分結僧縁明朝杖屨丹丘往<lb/>
帶得煙霞過海船<lb/>
　　　次夜余宿湖南夢齡猶在别業再和前韻寄之<lb/>
一襟秋色巳凄然雲水初空眼界田那更蕭蕭風雨夜<lb/>
弟兄分影隔湖眠<lb/>
　　　題劉阮祠用過仙人渡韻<lb/>
<pb n="KR4h0117_WYG_204-13a"/>
澗水桃花路易迷不同人世下成蹊自從重入山中去<lb/>
煙雨深深鎖舊溪<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_204-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百四<lb/>
</p>
<p>
</p>
  </div>
</body>
</text>
</TEI>
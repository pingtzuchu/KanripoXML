<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻九十一</head> <lb/>
    <p>
<pb n="KR4h0117_WYG_091-1a"/>
欽定四庫全書<lb/>
　石倉歴代詩選巻九十一<lb/>
　　　　　　　　　　　　明　曹學佺　編<lb/>
　晚唐十八<lb/>
　　李咸用<hi>仕至推官有抄沙集</hi>
　　　闗山月<lb/>
離離天際雲皎皎闗山月羌笛一聲來白盡征人髮嘹<lb/>
唳孤鴻髙蕭索悲風發雪壓塞塵清鵰落沙場闊何當<lb/>
<pb n="KR4h0117_WYG_091-1b"/>
胡無人荷戈朝鳳闕<lb/>
　　　雞鳴曲<lb/>
海樹相扶烏影翹戴紅拍翠聲嘐嘐鴛瓦凍危金距趫<lb/>
誇紅鬬氣争相高漏殘雨急風蕭蕭患亂忠臣欺寶刀<lb/>
霜濃月薄星昭昭太平才子能歌謡山翁夢斷出衡茅<lb/>
谷口霧中飢虎號離人枕上心忉忉<lb/>
　　　江南曲<lb/>
江南四月薰風低江南女兒芳步齊晚雲接水共𣺌瀰<lb/>
<pb n="KR4h0117_WYG_091-2a"/>
逺沙疊草空萋萋白苧不堪論古意數花猶可醉前溪<lb/>
孤舟有客歸未得鄉夢欲成山鳥啼<lb/>
　　　煌煌京洛行<lb/>
長安近甸巡遊徧洛陽尋有黄龍見千乗萬騎如雷轉<lb/>
差差清蹕祥煙巻百司舊分當王殿太平官屬無遺彦<lb/>
歌鐘沸激香塵散晨旗隠隠羅軒冕周公舊跡生紅蘚<lb/>
瀍澗波光春照晚但聽嵩山萬嵗聲將軍旗鼓何時偃<lb/>
　　　緋桃花歌<lb/>
<pb n="KR4h0117_WYG_091-2b"/>
上帝春官思麗絶夭桃變態來新悦便是花中傾國容<lb/>
牡丹露泣長門月野樹滴殘龍戰血曦車碾下朝霞屑<lb/>
惆悵東風未解狂争敎比物芳草歇<lb/>
　　　塘上行<lb/>
横塘日澹秋雲隔浪織輕颸羅幕幕紅綃撇水蕩舟人<lb/>
畫樓摻摻柔荑白鯉魚虚擲無消息花老蓮疎愁未摘<lb/>
却把金釵打綠荷懊惱露珠穿不得<lb/>
　　　長歌行<lb/>
<pb n="KR4h0117_WYG_091-3a"/>
要衣須破束欲炙須解牛當年不快意徒為他人留百<lb/>
嵗之約何悠悠華髮星星稀滿頭蛾睂螓首聊我仇圓<lb/>
紅闕白令人愁何不夕引清奏朝翠樓逢花便折遇勝<lb/>
遊鼓腕騰棍晴雷收舞腰困裊垂楊柔象筯擊碎歌勿<lb/>
休玉山未倒非風流眼前有物俱是夢莫將身作黄金<lb/>
讎<lb/>
　　　逺公亭牡丹<lb/>
雁門禪客吟春亭牡丹獨逞花中英雙成膩臉偎雲屏<lb/>
<pb n="KR4h0117_WYG_091-3b"/>
百般姿態因風生延年不敢歌傾城朝雲暮雨愁娉婷<lb/>
蘂繁蟻脚粘不行甜迷蜂醉飛無聲廬山根脚含精靈<lb/>
發妍吐秀叢君庭湓江太守多閒情闌朱遶絳留輕盈<lb/>
潺潺緑醴當風傾平頭奴子啾銀笙紅葩艶艶交童星<lb/>
左文右武憐君榮白銅鞮上慚清明<lb/>
　　　秋夕<lb/>
寥廓秋雲薄空庭月影微樹寒棲鳥密砌冷夜蛩稀曉<lb/>
角軍容肅疎鐘客夢歸吟餘何所憶聖主尚宵衣<lb/>
<pb n="KR4h0117_WYG_091-4a"/>
　　　邊城聽角<lb/>
戍樓鳴畫角寒露滴金槍細引雲成陣髙催雁著行喚<lb/>
廻邊將夢吹薄曉蟾光未遂終軍志何勞思故鄉<lb/>
　　　寄楚瓊上人<lb/>
遥知無事日静對五峰秋鳥隔寒煙語泉和夕照流凭<lb/>
闌疎磬盡瞑目逺雲收幾度超人句風髙白雪浮<lb/>
　　　遊寺<lb/>
無家身自在時得到蓮宫秋覺暑衣薄老知塵世空幽<lb/>
<pb n="KR4h0117_WYG_091-4b"/>
情憐水石野性似萍蓬是處堪閒坐與僧行住同<lb/>
　　　春日<lb/>
浩蕩東風裏徘徊無所親危城三面水古樹一邊春衰<lb/>
世難修道花時不稱貧滔滔天下者何處問通津<lb/>
　　　送従兄坤載<lb/>
忍淚不敢下恐兄情更傷别離當亂世骨肉在他鄉語<lb/>
盡意不盡路長愁更長那堪回首處殘照落衣裳<lb/>
　　　秋日訪同人<lb/>
<pb n="KR4h0117_WYG_091-5a"/>
忽憶金蘭友攜琴去自由逺尋寒澗碧深入亂山秋見<lb/>
後却無語别來長獨愁幸逢三五夕露坐對㝠搜<lb/>
　　　送錢契明尊師歸廬山<lb/>
瘦倚青竹杖爐峰指欲歸霜粘行日屨風暖到時衣凭<lb/>
檻雲還在攀松鶴不飛何曾有别恨楊栁自依依<lb/>
　　　贈任肅<lb/>
白髪休相待青雲有路岐莫言多事日虚擲少年時松<lb/>
色寒中出人情難後知聖朝公道在中鵠勿差池<lb/>
<pb n="KR4h0117_WYG_091-5b"/>
　　　送曹稅<lb/>
摻袂向春風何時約再逢若教相見密肯恨别離重芳<lb/>
草漁家路殘陽水寺鐘落帆當此處吟興不應慵<lb/>
　　　贈來鵬<lb/>
黙坐非闗悶凝情秪在詩庭閒花落後山静月明時答<lb/>
客言多簡尋僧步稍遲既同和氏璧終有玉人知<lb/>
　　　登樓值雨<lb/>
江徼多佳景秋吟興未窮送來松檻雨半是蓼花風猛<lb/>
<pb n="KR4h0117_WYG_091-6a"/>
浪驚翹鷺昏煙呌斷鴻不知今夜客幾處卧寒空<lb/>
　　　送趙舒處士歸廬山<lb/>
歸岫香爐碧行吟步益遲諸侯師不得樵客偶相隨思<lb/>
舊江雲斷談𤣥岳月移秪應張野輩異代作心知<lb/>
　　　冬夕喜友生至<lb/>
天涯行欲徧此夜故人情鄉國别來久干戈還未平燈<lb/>
殘偏有熖雪甚却無聲多少新聞見應須語到明<lb/>
　　　寄嵩陽隠者<lb/>
<pb n="KR4h0117_WYG_091-6b"/>
昔年江上别初入亂離中我住匡山北君之少室東信<lb/>
來經險道詩半憶皇風何事猶髙卧巖邊夢未通<lb/>
　　　和脩睦上人聽猿<lb/>
禪客聞猶苦是聲應是啼自然無穏夢何必到巴溪疎<lb/>
雨灑不歇廻風吹暫低此宵秋欲半山在二林西<lb/>
　　　秋興<lb/>
木葉亂飛盡故人猶未還心雖遊紫闕時合在青山近<lb/>
寺僧隣静臨池鶴對閒兵戈如未息名位莫相闗<lb/>
<pb n="KR4h0117_WYG_091-7a"/>
　　　秋日疾中寄諸同志<lb/>
閒居無勝事公幹卧來身門静秋風晩人稀古巷深花<lb/>
疎籬菊色葉减井梧陰賴有斯文在時時得共尋<lb/>
　　　題陳正字山居<lb/>
怪來忘禄位習學近瀟湘見處雲山好吟中嵗月長花<lb/>
光籠晚雨樹影浸寒塘幾日憑欄望歸心自頡頏<lb/>
　　　江行<lb/>
瀟湘無事後征棹復嘔啞髙岫留斜照歸鴻背落霞魚<lb/>
<pb n="KR4h0117_WYG_091-7b"/>
殘沙岸草蝶寄洑流槎共説干戈苦汀洲减釣家<lb/>
　　　酬鄭進士九江新居見寄<lb/>
躡屐扣柴闗因成盡日閒獨聽黄鳥語深似白雲間萍<lb/>
沼寛於井莎城緑當山前期招我作此景得吟還<lb/>
　　　訪友人不遇<lb/>
出門無至友動即到君家空掩一庭竹去看何寺花短<lb/>
僮應捧杖穉子學擎茶吟罷留題處苔階日影斜<lb/>
　　　小雪<lb/>
<pb n="KR4h0117_WYG_091-8a"/>
散漫陰風裏天涯不可收壓松猶未得撲石暫能留閣<lb/>
静縈吟思途長拂旅愁崆峒山北面早想玉成丘<lb/>
　　　和人遊東林<lb/>
一従張野卧雲林勝槩誰人更解尋黄鳥不能言往事<lb/>
白蓮虚發至如今年年上國榮華夢世世髙流水石心<lb/>
始欲共君重悵望紫霄峰外日西沉<lb/>
　　　自君之出矣<lb/>
自君之出矣鸞鏡空塵生思君如明月明月逐君行<lb/>
<pb n="KR4h0117_WYG_091-8b"/>
　　　早行<lb/>
北吹微微動旅情不堪分手在平明寒雞不待東方曙<lb/>
喚起征人踏月行<lb/>
　　鄭巢<lb/>
　　　泊靈溪館<lb/>
孤吟疎雨絶荒館亂峰前曉鷺棲危石秋萍滿敗船溜<lb/>
従華頂落樹與赤城連已有求閒意來期在暮年<lb/>
　　　題崔中丞北齋<lb/>
<pb n="KR4h0117_WYG_091-9a"/>
湖近草侵庭秋來宦況清寒潮添井味逺漏帶松聲放<lb/>
巻聽泉坐尋僧踏雪行何年各無事髙論宿青城<lb/>
　　　送象上人還山中<lb/>
竹錫與袈裟靈山滿夕霞泉㾗生淨蘚燒力落寒花髙<lb/>
户閒聽雪空牕静擣茶終期宿華頂迢遞説三巴<lb/>
　　　送魏校書赴夏口従事<lb/>
西風吹逺蟬驛路在雲邊獨夢諸山外髙吟二水前夜<lb/>
燈分楚塞秋角滿湘船郡邑多巖竇何妨便學仙<lb/>
<pb n="KR4h0117_WYG_091-9b"/>
　　　寄貞法師<lb/>
廵禮知難盡幽人見亦稀幾年潭上過寧待雪中歸逺<lb/>
瀑穿經室寒螿發定衣無因尋道者獨坐對松扉<lb/>
　　　哭虚海上人<lb/>
一化西風外禪流派稍分買碑行暮雨斵石𦵏寒雲静<lb/>
户闗松色荒齋聚鳥羣朗吟聲不倦髙傳有遺文<lb/>
　　　送韋弇<lb/>
挂席曙鐘初家山半在吳㯭聲過逺寺江色潤秋蕪陂<lb/>
<pb n="KR4h0117_WYG_091-10a"/>
鶴巢城木邊鴻宿岸蘆知君當永使獨自入菱湖<lb/>
　　　送袁肇歸山陰<lb/>
論文意有違寒雨灑行衣南渡久誰語東山今獨歸河<lb/>
帆因樹落沙鳥背潮飛若值雲門侣多應宿翠㣲<lb/>
　　　送僧歸富春<lb/>
憶過僧禪處遥山抱竹門古房闗蘚色秋逕掃潮㾗石<lb/>
浄聞泉落沙寒見鶴翻終當従此望更與道人言<lb/>
　　　送人赴舉<lb/>
<pb n="KR4h0117_WYG_091-10b"/>
篇章動玉京墜葉滿遥程舊國與僧别秋江罷釣行馬<lb/>
過隋代寺檣出楚山城應近嵩陽宿潛聞瀑布聲<lb/>
　　　秋思<lb/>
寒蛩鳴不定郭外水雲幽南浦雁來日北牕人卧秋病<lb/>
身多在逺生計少於愁薄暮西風急清砧響隔樓<lb/>
　　　秋日陪姚郎中登郡中南亭<lb/>
雲水生寒色髙亭發逺心雁來疎角韻槐落减秋陰隔<lb/>
石嘗茶坐當山抱瑟吟久知瀟灑意不似有朝簮<lb/>
<pb n="KR4h0117_WYG_091-11a"/>
　　　贈蠻僧<lb/>
南海何年過中林一磬㣲病逢秋雨發心逐暮潮歸久<lb/>
卧前朝寺猶逢故國衣近來慵步履石蘚遶柴扉<lb/>
　　　楚城秋夕<lb/>
故苑多愁夕西風落葉黄寒江侵霧月曉角滿城霜弟<lb/>
姪來書少闗河去路長幾時停桂楫故國隔瀟湘<lb/>
　　　瀑布寺貞上人院<lb/>
林疎多暮蟬師宿北山烟古壁燈薫畫秋琴雨潤絃竹<lb/>
<pb n="KR4h0117_WYG_091-11b"/>
間窺逺鶴瀑上取寒泉西嶽沙房住歸期更幾年<lb/>
　　　送靈溪李侍郎<lb/>
貂裘離闕下初佐漢元勲河偃流澌疊沙晴逺樹分牛<lb/>
羊歸暮靄鼓角調寒雲中夕蕭闗宿邊聲不可聞<lb/>
　　　宿天竺寺<lb/>
暮過潭上寺獨宿白雲間鐘磬遥連樹星河半隔山石<lb/>
中泉闇落松外户初闗却憶終南裏前秋此夕還<lb/>
　　　送省空上人歸南嶽<lb/>
<pb n="KR4h0117_WYG_091-12a"/>
言歸衡嶽寺舊院樹𡨕𡨕坐石縫孤衲尋龕補壊經嶠<lb/>
雲籠曙磬潭卉著秋瓶誰伴髙牕宿禪衣挂草亭<lb/>
　　　送琇上人<lb/>
古殿焚香外清羸坐石稜茶烟開瓦雪鶴迹上潭冰孤<lb/>
磬侵雲動靈山隔水登白雲歸意逺舊寺在廬陵<lb/>
　　　送人南遊<lb/>
南京路悄然欹石潄流泉逺寺寒雲外揚帆暑雨前雁<lb/>
行廻曉岫蜃色上湖田更想清吟處多同隠者眠<lb/>
<pb n="KR4h0117_WYG_091-12b"/>
　　　題崔行先石室别墅<lb/>
山空水遶籬幾日此棲遲採菊頻秋醉留僧擬夜棊桂<lb/>
陰生野菌石縫結寒澌更喜連幽洞惟君與我知<lb/>
　　　送李式<lb/>
瀟湘路沓然清興起秋前去寺多隨磬看山半在船緑<lb/>
雲天外鶴紅樹雨中蟬莫使遊華頂逍遥更過年<lb/>
　　　陳氏園林<lb/>
當門三四峰髙興幾人同尋鶴新泉外留僧古木中蟬<lb/>
<pb n="KR4h0117_WYG_091-13a"/>
鳴槐葉雨魚散芰荷風多喜陪幽賞清吟遶石叢<lb/>
　　　送邊使<lb/>
關河度幾重邊色上離容灞水方為别沙場又入冬曙<lb/>
鵰廻大斾夜雪没前峰漢使多長策須令逺國従<lb/>
　　　和姚郎中題凝公院<lb/>
石房寒竹連白晝坐㝠然片衲何山至空堂幾夜禪葉<lb/>
侵經上字冰結硯中泉雪夕誰同話懸燈古像前<lb/>
　　　送姚郎中罷郡遊越<lb/>
<pb n="KR4h0117_WYG_091-13b"/>
逍遥方罷郡髙興接東甌幾處行杉逕何時宿石樓潮<lb/>
聲穿古竇華影在空舟惆悵雲門路無因得従遊<lb/>
　　　送衡州薛従事<lb/>
吟去望雙旌滄洲晚氣清遥分髙岳色逓出逺蟬聲楚<lb/>
霽雲連寺湘寒浪伯城孤猿不可聽白髮應時生<lb/>
　　王周<lb/>
　　　泊姑孰口<lb/>
杳杳金陵路難禁欲斷魂雨晴山有態風晩水無㾗逺<lb/>
<pb n="KR4h0117_WYG_091-14a"/>
色千檣岸愁聲一笛村如何遣懐抱詩畢自開樽<lb/>
　　　富池口<lb/>
扁舟閒引望望極更盤桓山密礙江曲雨多饒地寒短<lb/>
莎烟苒苒驚浪雪漫漫欲冩愁何限鄉闗在一端<lb/>
　　　題㕔壁<lb/>
永日無他念孤清吏隠心竹聲并雪碎溪色共烟深數<lb/>
息閒凭几緣情黙寄琴誰知同寂寞相與結知音<lb/>
　　　西山晚景和<lb/>
<pb n="KR4h0117_WYG_091-14b"/>
一片殘陽景朦朧淡月中蘭芽紆嫰紫棃頰抹生紅琴<lb/>
阮資清格冠簮養素風烟霄半知已吏隠少相同<lb/>
　　　早春西園<lb/>
引步攜笻竹西園小逕通雪欹梅蔕緑春入杏梢紅静<lb/>
意崖穿溜孤愁笛破空如何將此景收拾向圖中<lb/>
　　　采桑女<lb/>
采桑知蠶飢投梭惜夜遲誰誇羅綺叢新畫學月眉<lb/>
　　　渡溪<lb/>
<pb n="KR4h0117_WYG_091-15a"/>
渡溪溪水急水濺羅衣濕日暮猶未歸盈盈水邊立<lb/>
　　　霞<lb/>
拂拂生殘暉層層如裂緋天風剪成片疑作仙人衣<lb/>
　　　巴江<lb/>
巴江江水色一帶濃藍碧仙女瑟瑟衣風梭晩來織<lb/>
　　　湖口驛<lb/>
柴桑分色載圖經屈曲山光展畫屏最是蘆洲東北望<lb/>
人家殘照隔烟汀<lb/>
<pb n="KR4h0117_WYG_091-15b"/>
　　　宿疎陂驛<lb/>
秋染棠棃葉半紅荆州東望草平空誰知孤宦天涯意<lb/>
微雨瀟瀟古驛中<lb/>
　　　再經秭歸<lb/>
總角曾隨上峽船尋思如夢可凄然夜深孤館重來宿<lb/>
枕底灘聲似舊年<lb/>
　　　巫山公署壁有無名山戲書二韻<lb/>
南陵直上路盤盤平地凌雲勢萬端堪笑巴民猶不厭<lb/>
<pb n="KR4h0117_WYG_091-16a"/>
更嫌山少畫來看<lb/>
　　　㑹噲岑山人<lb/>
渝州江畔忽相逢説隠西山最上峰畧坐移時又分别<lb/>
片雲孤鶴一枝笻<lb/>
　　　䕫州病中<lb/>
隠几經旬疾未痊寒燈孤驛若為眠郡樓昨夜西風急<lb/>
一　一更籌到枕前<lb/>
　　　無題二首<lb/>
<pb n="KR4h0117_WYG_091-16b"/>
冰雪肌膚力不勝落花飛絮遶風亭不知何事鞦韆下<lb/>
蹙破愁眉兩㸃青<lb/>
棃花如雪已相迷更被驚烏半夜啼簾巻玉樓人寂寂<lb/>
一鈎新月未沉西<lb/>
　　　道中未開木杏花<lb/>
粉英香萼有千般無限行人立馬看村女浴蠶桑柘緑<lb/>
枉將顔色忍春寒<lb/>
　　　大石嶺驛梅花<lb/>
<pb n="KR4h0117_WYG_091-17a"/>
仙中姑射接瑶姬成陣清香擁路岐半出驛牆誰畫得<lb/>
雪英相倚兩三枝<lb/>
　　　和杜運使巴峽地暖節物與中土異黯然有感<lb/>
垂栁參差破緑芽此中依約欲飛花春光是處傷離别<lb/>
何況歸期未有涯<lb/>
　　于鄴<lb/>
　　　西還<lb/>
不繫與舟閒悠悠吳楚間羞將新白髮却到舊青山一<lb/>
<pb n="KR4h0117_WYG_091-17b"/>
葉初飛樹幾人同入闗長安家尚在秋至又西還<lb/>
　　　東門路<lb/>
東門車馬路此路在浮沉白日若不落紅塵應更深從<lb/>
來名利計惟見寵辱驚所以青青草年年生漢陰<lb/>
　　　客中<lb/>
楚人歌竹枝遊子淚沾衣異國久為客寒宵方夢歸一<lb/>
封書未返千樹葉齊飛南過洞庭水更應消息稀<lb/>
　　　孤雲<lb/>
<pb n="KR4h0117_WYG_091-18a"/>
南北各萬里有雲心更閒因風離海上伴月到人間洛<lb/>
浦少髙樹長安無舊山徘徊不可駐漠漠更東還<lb/>
　　　夜與故人別<lb/>
白日去難駐故人非舊容今宵一别後何處復相逢過<lb/>
楚水千里到秦山幾重語來天又曉月落滿城鐘<lb/>
　　　南遊<lb/>
窮秋幾日雨處處生蒼苔舊國寄書後涼天方雁來露<lb/>
繁山草濕洲暖水花開去盡同行客一帆猶未回<lb/>
<pb n="KR4h0117_WYG_091-18b"/>
　　　洛陽道<lb/>
浮世若浮雲千回故復新旋添青草塜更有白頭人嵗<lb/>
暮客將老雲晴山欲春行行車與馬不盡洛陽塵<lb/>
　　　題華山麻處士<lb/>
貴賤各擾擾皆逢朝市間到此鳥無跡始知君獨閒冰<lb/>
破聽敷水雪晴看華山西牕寂寞處而我坐忘還<lb/>
　　　書懐<lb/>
長安多路岐西去欲何依浮世只如此舊山長憶歸自<lb/>
<pb n="KR4h0117_WYG_091-19a"/>
離京國久應巳故人稀好與孤雲住孤雲無是非<lb/>
　　　逺水<lb/>
悔作望南浦望中生逺愁因知人易老為有水東流欲<lb/>
附故鄉信不逢歸客舟萋萋兩岸草又度一年秋<lb/>
　　　贈隠者<lb/>
石室掃無塵人寰與此分飛來南浦樹半是華山雲浮<lb/>
世幾多事平生俱不聞寒川滿西日空照雁成羣<lb/>
　　　山上樹<lb/>
<pb n="KR4h0117_WYG_091-19b"/>
日暖山上路鳥啼知已春忽逢幽隠處如見獨醒人石<lb/>
冷開常晩風多落亦頻樵夫應不識嵗久伐為薪<lb/>
　　　路旁草<lb/>
春至始青青香車碾巳平不知山下穏來遶路旁生毎<lb/>
嵗有人去何時無馬行應隨塵與土吹滿洛陽城<lb/>
　　　江樓春望<lb/>
樓下長江路舟車晝不閒鳥聲非故國春色是他山一<lb/>
望雲復水幾重河與闗愁心隨落日萬里各西還<lb/>
<pb n="KR4h0117_WYG_091-20a"/>
　　　秋夕聞雁<lb/>
星漢欲沉盡誰家砧未休忽聞涼雁至如報桂陵秋千<lb/>
樹又黄葉幾人新白頭洞庭今夜客一半却登舟<lb/>
　　　夜泊湘江<lb/>
北風吹楚樹此地獨先秋何事屈原恨不隨湘水流涼<lb/>
天生半月竟夕伴孤舟一作南行客無成空白頭<lb/>
　　　感情<lb/>
青山長寂寞南望獨髙歌四海故人盡九原新塜多西<lb/>
<pb n="KR4h0117_WYG_091-20b"/>
沉浮世日東注逝川波不使年華駐此生看幾何<lb/>
　　　春雨函谷<lb/>
幾度作遊客客行長苦辛愁看函谷路老盡布衣人嵗<lb/>
逺闗猶困時移草亦春何當名利息遣此絶征輪<lb/>
　　　寄友人<lb/>
長安清渭東遊子迹重重此去紅塵路難尋君馬蹤昔<lb/>
時輕一别漸老貴相逢應戀嵩陽住嵩山有古松<lb/>
　　　尋僧不遇<lb/>
<pb n="KR4h0117_WYG_091-21a"/>
數歇度烟水漸非塵俗間泉聲入秋寺月色徧寒山石<lb/>
路幾回雪竹房猶閉關不知雙樹客何處與雲閒<lb/>
　　　天南憶故人<lb/>
獨行千里塵軋軋轉征輪一别巳多日總看成老人洞<lb/>
庭雪不下故國草應春二月烟波暖南風生緑蘋<lb/>
　　　南遊有感<lb/>
杜陵無厚業不得駐車輪重到曽遊處多非舊主人東<lb/>
風千嶺樹西日一洲蘋好度湘江水湘江水復春<lb/>
<pb n="KR4h0117_WYG_091-21b"/>
　　　詠蟬<lb/>
江頭一聲起芳嵗已難留聽此髙林上遥知故國秋應<lb/>
催風落葉似勸客廻舟不是新蟬苦年年自有愁<lb/>
　　　題長春宫<lb/>
莫問古宮名古宮空有城惟應東去水不改舊時聲<lb/>
　　　髙樓<lb/>
逺天明月出照此誰家樓上有羅衣色涼風吹不休<lb/>
　　伍喬<lb/>
<pb n="KR4h0117_WYG_091-22a"/>
　　　冬日道中<lb/>
去去天涯無定期瘦童羸馬共依依暮烟江口客來絶<lb/>
寒葉嶺頭人住稀帶雪野風吹旅思入雲山火照行衣<lb/>
釣臺吟閣滄洲在應為初心未得歸<lb/>
　　　僻居秋思寄友人<lb/>
門巷秋歸更寂寥雨餘閒砌委蘭苗夢廻月夜蟲吟壁<lb/>
病起茅齋藥滿瓢澤國舊遊關逺思竹林前㑹負佳招<lb/>
身名未立猶辛苦何許流年晩鬂凋<lb/>
<pb n="KR4h0117_WYG_091-22b"/>
　　　寄落星史虚白處士<lb/>
白雲峰下古溪頭曾與提壺爛熳遊登閣共看彭蠡水<lb/>
圍爐相憶杜陵秋棊𤣥不厭通髙品句妙多容隔嵗酬<lb/>
别後相思時一望暮山空碧水空流<lb/>
　　　僻居酬友人<lb/>
僻居雖愛近林泉幽逕閒居碧蘚連向竹掩扉隨鶴息<lb/>
就溪安石學僧禪古琴帶月音聲亮山果經霜氣味全<lb/>
多謝故交憐朴野隔雲時復寄佳篇<lb/>
<pb n="KR4h0117_WYG_091-23a"/>
　　　遊西山龍泉禪寺<lb/>
疊巘層峰坐可觀枕門流水更潺湲曉鐘聲徹洞溪逺<lb/>
夏木影籠軒檻寒幽逕乍尋衣屨潤古堂頻宿夢魂安<lb/>
因嗟城郭營營事不得長遊空鬢殘<lb/>
　　　宿灊山<lb/>
一入仙山萬慮寛夜深寧厭倚虚欄鶴和雲影宿髙水<lb/>
人帶月光登古壇芝术露濃溪塢白薜蘿風起殿廊寒<lb/>
更陪羽客論真理不覺初鐘叩曉殘<lb/>
<pb n="KR4h0117_WYG_091-23b"/>
　　　九江旅夜寄山中故人<lb/>
弱栁風髙逺漏沉坐來難便息愁吟江城雪盡寒猶在<lb/>
客舍燈孤夜正深塵土積年粘旅服闗山無處寄歸心<lb/>
此時遥羡閒眠侣静掩雲扉卧一林<lb/>
　　　遊西禪<lb/>
逺岫當軒列翠光髙僧一衲萬縁忘碧松影裏地長潤<lb/>
白藕花中水亦香雲自雨前生淨石鶴于鐘後宿長廊<lb/>
遊人戀此吟終日盛暑樓臺早有涼<lb/>
<pb n="KR4h0117_WYG_091-24a"/>
　　　寄史處士<lb/>
長羡閒居一水湄吟情髙古有誰知石樓待月横琴久<lb/>
漁浦經風下釣遲僻塢落花多掩徑舊山殘燒幾侵籬<lb/>
松門别後無消息早晚重應躡屐隨<lb/>
　　劉兼<lb/>
　　　送文英大師<lb/>
屈指平陽别社蓮蟾光一百度曽圓孤雲自在知何處<lb/>
薄宦參差亦信緣山郡披風方穆若花時分袂更凄然<lb/>
<pb n="KR4h0117_WYG_091-24b"/>
揺鞭相送嘉陵岸廻首羣峰隔翠烟<lb/>
　　　春怨<lb/>
繡林紅岸落花鈿故去新來感自然絶塞杪春悲漢月<lb/>
長林深夜泣湘絃錦書雁斷應難寄菱鏡鸞孤貌可憐<lb/>
獨倚畫屏人不㑹夢魂纔到戌樓邊<lb/>
　　　秋夕書事<lb/>
揺落江天萬木空雁行斜戛塞垣風征閨搗月離愁逺<lb/>
舊館眠雲旅夢通郢客豈能陪下里臯禽争肯戀樊籠<lb/>
<pb n="KR4h0117_WYG_091-25a"/>
此心曠蕩誰相許盡在南華十巻中<lb/>
　　　晩樓寓懐<lb/>
薄暮疎林宿鳥還倚樓垂袂復憑欄月沉江底珠輪淨<lb/>
雲鎖峰頭玉葉寒劉毅暫貧雖壯志馮唐將老自低顔<lb/>
無言獨對秋風立擬把朝簪換釣竿<lb/>
　　　貴遊<lb/>
繡衣公子宴池塘淑景融融萬卉芳珠翠照天春未老<lb/>
管絃臨水日初長風飄栁線金成穗雨洗棃花玉有香<lb/>
<pb n="KR4h0117_WYG_091-25b"/>
醉後不能離綺席擬憑青帝繫斜陽<lb/>
　　　中春宴遊<lb/>
二月風光似洞天紅英翠萼簇芳筵楚王雲雨迷巫峽<lb/>
江令文章媚蜀箋歌黛久顰春岫斂舞衣新繡曉霞鮮<lb/>
酒闌香袂初分散笑指漁翁立暮煙<lb/>
　　　登樓寓望<lb/>
憑髙多是偶汍瀾紅葉何期客思殘萬疊雲山供逺恨<lb/>
一軒風物送秋寒背琴鶴客歸松逕横笛牛童卧蓼灘<lb/>
<pb n="KR4h0117_WYG_091-26a"/>
獨倚郡樓無限意夕陽西下水漫漫<lb/>
　　　夢歸故園二首<lb/>
桐葉飛霜落井欄菱花藏雪忍相看夜牕颯颯揺風竹<lb/>
秋枕迢迢夢故山臨水釣舟横葦岸隔溪禪侶啟柴闗<lb/>
覺來依舊三更月離緒鄉心起萬端<lb/>
舊館秋寒一夢長水簾疎影入廻塘宦情率爾拖漁艇<lb/>
客恨依然在燕梁白鷺獨飄山面雪紅蕖全謝鏡中霜<lb/>
起來不語無人㑹醉倚東軒半夕陽<lb/>
<pb n="KR4h0117_WYG_091-26b"/>
　　　玉燭花<lb/>
裊裊香英三四枝亭亭紅艷照堦墀正當晩檻初開處<lb/>
恰似春闈就試時少女不吹方熠爚東君偏惜未離披<lb/>
夜深斜倚朱欄外擬把隣光借與誰<lb/>
　　　春晩閒望<lb/>
東風滿地有棃花祗把琴心殢酒家立處晩樓横短笛<lb/>
望中春草接平沙雁行斷續晴天逺燕翼參差翠幕斜<lb/>
歸計未成頭欲白釣舟煙浪思無涯<lb/>
<pb n="KR4h0117_WYG_091-27a"/>
　　　寄酬滑州文秀大師<lb/>
分飛屈指十三年菡萏峰頭别社蓮薄宦偶然來左蜀<lb/>
孤雲何事在南燕一封瑶簡音初達兩處金沙色共圓<lb/>
珍重湯休惠佳句郡齋吟久不成眠<lb/>
　　　送二郎君歸長安<lb/>
我兒辭去淚雙流蜀郡秦川兩處愁紅葉滿山歸故國<lb/>
黄茅徧地往他州荷衣曉挂慙官吏菱鏡秋窺訪鬢髹<lb/>
好向雲泉營舊隠莫敎莊叟畏犧牛<lb/>
<pb n="KR4h0117_WYG_091-27b"/>
　　　登郡樓書懐<lb/>
偶奉綸書蒞旭川郡樓嘉致盡依然松欹鳥道雲藏寺<lb/>
月滿漁舟水浸天望帝古祠花簇簇錦城歸路草芊芊<lb/>
有時倚檻垂雙袂故國風光似眼前<lb/>
　　　郡樓閒望書懐<lb/>
郡城樓閣遶江濱風物清秋入望頻銅鼔祭龍雲塞廟<lb/>
蘆花飄市雪粘人蓮披浄沼羣香散鷺㸃寒煙玉片新<lb/>
歸去杜陵池館在且將朝服拂埃塵<lb/>
<pb n="KR4h0117_WYG_091-28a"/>
　　　郡齋寓興<lb/>
依約樊川似旭川郡齋風物盡蕭然秋庭碧蘚鋪雲錦<lb/>
晩閣紅蕖簇水仙醉筆語狂揮粉壁歌梁塵亂拂花鈿<lb/>
情懐放蕩無羇束地角天涯亦信縁<lb/>
　　　春宵<lb/>
春雲春日共朦朧滿院棃花半夜風宿酒未醒珠箔巻<lb/>
艷歌初闋玉樓空五湖范蠡才堪重六印蘇秦道不同<lb/>
再取素琴聊假寐南柯靈夢莫相通<lb/>
<pb n="KR4h0117_WYG_091-28b"/>
　　　春遊<lb/>
栁成金穗草如茵載酒尋花共賞春自入醉鄉君莫問<lb/>
十年風景在三秦<lb/>
　　　春夜<lb/>
薄薄春雲籠皓月杏花滿地堆香雪醉垂羅袂倚朱欄<lb/>
小數玉仙歌未闋<lb/>
　<lb/>
　石倉歴代詩選巻九十一<lb/>
</p>
<p>
</p>
  </div>
</body>
</text>
</TEI>
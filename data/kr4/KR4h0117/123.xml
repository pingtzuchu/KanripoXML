<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百二十三</head> <lb/>
    <p>
<pb n="KR4h0117_WYG_123-1a"/>
欽定四庫全書<lb/>
　石倉歴代詩選巻一百二十三<lb/>
　　　　　　　　　　　眀　曹學佺　編<lb/>
　晩唐拾遺十<lb/>
　　韋處厚<lb/>
　　　盛山詩<lb/>
初映鈎如線終銜鏡似鈎逺澄秋水色髙倚曉河流<lb/>
　　　　右隠月岫<lb/>
<pb n="KR4h0117_WYG_123-1b"/>
激竹縈飛箭浮溝泛滿巵将來山太守早向習家池<lb/>
　　　　右流杯渠<lb/>
噴日舒紅景通蹊茂綠隂終期王母摘不羨武陵深<lb/>
　　　　右桃塢<lb/>
疏鑿徒爲巧圓窪自可澄倒花紛錯秀鑑月静涵冰<lb/>
　　　　右胡蘆沼<lb/>
褊地難層土因厓遂削成淺深嵐嶂色盡向此中呈<lb/>
　　　　右琵琶臺<lb/>
<pb n="KR4h0117_WYG_123-2a"/>
　　李躔<lb/>
　　　天長路别朱大<lb/>
驛騎難随伴尋山半憶君蒼崕殘月路猶數過溪雲<lb/>
　　　酬朱門<lb/>
十夜郡城宿苦吟身未閒那堪西郭别雪路問看山<lb/>
　　楊凌<lb/>
　　　送客徃睦州<lb/>
水濶盡天南孤舟去渺然驚秋路傍客日暮數聲蟬<lb/>
<pb n="KR4h0117_WYG_123-2b"/>
　　　送客之蜀<lb/>
西蜀三千里巴南水一方曉猿天際斷夜月峽中長<lb/>
　　栁中庸<lb/>
　　　江行<lb/>
繁隂乍隠洲落葉初飛浦蕭蕭楚客帆暮入寒江雨<lb/>
　　張起<lb/>
　　　春情<lb/>
畫閣餘寒在新年舊燕歸梅花猶帶雪未得試春衣<lb/>
<pb n="KR4h0117_WYG_123-3a"/>
　　胡幽貞<lb/>
　　　題西施浣紗石<lb/>
一朝入紫宫萬古遺芳塵至今溪邊花不敢嬌青春<lb/>
　　呂羣<lb/>
　　　題僧院<lb/>
路行三蜀盡身及一陽生頼有殘燈火相依坐到眀<lb/>
　　王軒<lb/>
　　　題西施石<lb/>
<pb n="KR4h0117_WYG_123-3b"/>
嶺上千峰秀江邉細栁春今逢浣紗石不見浣紗人<lb/>
　　徐希仁<lb/>
　　　招玉川子詠新文<lb/>
清氣宿我心結爲清泠音一夜吟不足君來相和吟<lb/>
　　鞠信陵<lb/>
　　　長安道<lb/>
朱門映綠楊雙闕抵通莊玉佩聲逾逺紅塵猶自香<lb/>
　　文宗<lb/>
<pb n="KR4h0117_WYG_123-4a"/>
　　　宮中題<lb/>
輦路生春草上林花發時慿高何限意無復侍臣知<lb/>
　　段成式<lb/>
　　　哭李羣玉<lb/>
曾話黄陵事今爲白日催老無兒女累誰哭到泉䑓<lb/>
　　任蕃<lb/>
　　　惜花<lb/>
無語與花别總憐枝上紅眀年又相見還恐是愁中<lb/>
<pb n="KR4h0117_WYG_123-4b"/>
　　崔道融<lb/>
　　　春歸二首<lb/>
寒食月明雨落花香滿泥佳人持錦字無雁寄征西<lb/>
欲剪宜春字春寒入剪刀遼陽在何處莫㤀寄征袍<lb/>
　　崔櫓<lb/>
　　　述懐<lb/>
白首成何事無歡可替悲空餘酒中興猶似少年時<lb/>
　　武瓘<lb/>
<pb n="KR4h0117_WYG_123-5a"/>
　　　感事<lb/>
花開蝶滿枝花謝蝶還稀惟有舊巢燕主人貧亦歸<lb/>
　　孟遲<lb/>
　　　壮士吟<lb/>
壮士何曾悲悲即無囘期如何易水上未歌淚先垂<lb/>
　　高駢<lb/>
　　　笻竹杖寄僧<lb/>
堅輕笻竹杖一枝有九節寄與沃州人閒歩秋山月<lb/>
<pb n="KR4h0117_WYG_123-5b"/>
　　　送春<lb/>
無語共春别傷心枝上紅來年又相見還恐是愁中<lb/>
　　張儼<lb/>
　　　謁先主廟<lb/>
雄名垂竹帛荒陵壓阡陌終古更何聞悲風入松栢<lb/>
　　薛瑩<lb/>
　　　錦<lb/>
軋軋弄寒機功多力漸㣲惟憂機上錦不稱舞人衣<lb/>
<pb n="KR4h0117_WYG_123-6a"/>
　　　前山<lb/>
只謂一蒼翠不知猶數重晚來雲映處更見兩三峰<lb/>
　　　發交州日留題觧鍊師房<lb/>
久喜房廊接今成道路賖眀朝囘首處此地是天涯<lb/>
　　裴夷直<lb/>
　　　揚州寄諸子<lb/>
千里隔煙波孤舟宿何處遥思耿不眠淮南夜風雨<lb/>
　　朱景𤣥<lb/>
<pb n="KR4h0117_WYG_123-6b"/>
　　　望蓮臺<lb/>
秋䑓好登望菡蓞發清池半似紅顔醉凌波欲暮時<lb/>
　　潘佐<lb/>
　　　送人住宣城<lb/>
江畔送行人千山生暮氛謝安團扇上爲畫敬亭雲<lb/>
　　竇裕<lb/>
　　　洋州館亭吟<lb/>
家依楚水㟁身寄洋州館望月獨相思塵襟淚㾗滿<lb/>
<pb n="KR4h0117_WYG_123-7a"/>
　　朱光弼<lb/>
　　　銅雀妓<lb/>
魏王銅雀妓日暮管絃清一見西陵樹心悲舞不成<lb/>
　　　宮詞<lb/>
夢裏君王近宮中河漢高秋風能再熱團扇不辭勞<lb/>
　　王𤣥<lb/>
　　　聽琴<lb/>
拂塵開按匣何事獨顰睂古調聲不樂正聲君自知<lb/>
<pb n="KR4h0117_WYG_123-7b"/>
　　任生<lb/>
　　　題升山<lb/>
城外升山寺城中望宛然及登無半日欲到已經年<lb/>
　　成文幹<lb/>
　　　江上楓<lb/>
江楓自蓊鬱不競松筠力一葉落漁家斜陽帶秋色<lb/>
　　　夜夜曲<lb/>
自從君去夜錦幌孤蘭麝欹枕對銀缸秦筝綠窗下<lb/>
<pb n="KR4h0117_WYG_123-8a"/>
　　左偃<lb/>
　　　言懐别同志<lb/>
漸老將誰託勞生每自慚何當重擕手風雨滿江南<lb/>
　　　送君去<lb/>
關河月未曉行子心已急佳人無一言獨背殘燈泣<lb/>
　　何仲言<lb/>
　　　苑中見羙人<lb/>
羅袖風前卷玉釵林中燿團扇承落花復持掩靣笑<lb/>
<pb n="KR4h0117_WYG_123-8b"/>
　　　邊城思<lb/>
栁黄未吐葉水綠半含苔春色邉城動客思故鄉來<lb/>
　　　爲人妾怨<lb/>
機中刺繡所窗下朝粧處未憶神已傷欲忘悲不去<lb/>
　　　閨怨<lb/>
閨閤行人斷房櫳月影斜誰能北窗下獨對後園花<lb/>
　　郭翰<lb/>
　　　答織女<lb/>
<pb n="KR4h0117_WYG_123-9a"/>
人世将天上由來不可期誰知一囘顧更作兩相思<lb/>
贈枕猶香澤啼衣尚淚㾗玉顔霄漢裏空有徃來魂<lb/>
　　陸暢<lb/>
　　　驚雪<lb/>
怪得北風急前庭如月暉天人寧許巧剪水作花飛<lb/>
　　　聞早蟬<lb/>
落日早蟬急客心聞更愁一聲來枕上夢裏故園秋<lb/>
　　丘丹<lb/>
<pb n="KR4h0117_WYG_123-9b"/>
　　　奉酬韋應物<lb/>
露滴梧葉鳴風秋桂花發中有學仙侶吹簫弄山月<lb/>
　　　聽江笛送陸侍御<lb/>
離樽聞夜笛寥亮入寒城月落車馬散悽惻主人情<lb/>
　　張碧<lb/>
　　　貧女<lb/>
豈是昧容華豈不知機織自是生寒門良媒不相識<lb/>
　　　幽思<lb/>
<pb n="KR4h0117_WYG_123-10a"/>
金爐煙靄微銀缸殘影滅出户獨徘徊落花滿眀月<lb/>
　　蒼頭捧劔<lb/>
　　　偶題<lb/>
青鳥銜葡萄飛上金井欄羙人恐驚去不厭捲簾看<lb/>
　　　江南十二月節氣詩共韻聨和<lb/>
　　鮑防<lb/>
　　　正月<lb/>
江南孟春天荇葉大如錢白雪粧楳樹青袍似葑田<lb/>
<pb n="KR4h0117_WYG_123-10b"/>
　　謝良輔<lb/>
　　　二月<lb/>
江南仲春天細雨色如煙疎爲武昌栁布作石門泉<lb/>
　　嚴維<lb/>
　　　三月<lb/>
江南季春天蓴菜細如絃湖邉草作逕湖上葉如船<lb/>
　　賈弇<lb/>
　　　四月<lb/>
<pb n="KR4h0117_WYG_123-11a"/>
江南孟夏天慈竹笋如編蜃氣為樓閣蛙聲作管絃<lb/>
　　樊珣<lb/>
　　　五月<lb/>
江南仲夏天時雨下如川盧橘垂金弹甘蕉吐白蓮<lb/>
　　范燈<lb/>
　　　六月<lb/>
江南季夏天身熱汗如泉蚊蚋成雷澤袈裟作水田<lb/>
　　鄭槩<lb/>
<pb n="KR4h0117_WYG_123-11b"/>
　　　七月<lb/>
江南孟秋天稻花白如氊素腕慚新藕殘粧妬晩蓮<lb/>
　　沈仲昌<lb/>
　　　八月<lb/>
江南仲秋天鱏鼻大如船雷是樟亭浪苔爲界石錢<lb/>
　　劉蕃<lb/>
　　　九月<lb/>
江南季秋天栗實大如拳楓葉紅霞舉蘆花白浪川<lb/>
<pb n="KR4h0117_WYG_123-12a"/>
　　謝良輔<lb/>
　　　十月<lb/>
江南孟冬天荻葦軟如綿綠絹芭蕉裂黄金橘柚懸<lb/>
　　呂渭<lb/>
　　　十一月<lb/>
江南仲冬天紫蔗節如鞭海将鹽作雪山用火耕田<lb/>
　　丘丹<lb/>
　　　十二月<lb/>
<pb n="KR4h0117_WYG_123-12b"/>
江南季冬天紅蟹大如鯿湖水龍為鏡爐峰氣作煙<lb/>
　　張賁<lb/>
　　　送人西歸<lb/>
孤雲獨鳥本無依江海重逢故舊稀楊栁漸䟽蘆葦白<lb/>
可堪斜日送君歸<lb/>
　　鄭璧<lb/>
　　　和襲羙索友人酒<lb/>
乗興閒來小謝家便裁詩句乞榴花邴原雖不無端醉<lb/>
<pb n="KR4h0117_WYG_123-13a"/>
也要臨風從鹿車<lb/>
　　嚴惲<lb/>
　　　惜花<lb/>
春光冉冉歸何處更向花前把一盃盡日問花花不語<lb/>
爲誰零落爲誰開<lb/>
　　孫光憲<lb/>
　　　竹枝詞<lb/>
闔門風暖落花乾飛過江城雪不寒獨有晚來臨水驛<lb/>
<pb n="KR4h0117_WYG_123-13b"/>
閒人多凭赤欄干<lb/>
萬株枯槁怨亡隋似弔吴臺各自垂好是淮隂明月裏<lb/>
酒樓横笛不勝吹<lb/>
　　牟曾<lb/>
　　　謁華州李相不遇<lb/>
老夫三日門前立珠箔銀屏晝不開詩卷卻抛書袋裏<lb/>
匹如閒看華山來<lb/>
　　高蟾<lb/>
<pb n="KR4h0117_WYG_123-14a"/>
　　　華清宮<lb/>
何事金輿不再遊翠鬟丹臉豈勝愁重門深鎻禁鐘後<lb/>
月滿驪山宮樹秋<lb/>
　　　旅夕<lb/>
風散古坡驚宿雁月臨荒戍起啼鵶不堪吟斷無人見<lb/>
時復寒燈落一花<lb/>
　　　春<lb/>
眀月斷魂青藹藹平蕪歸思綠迢迢人生莫遣顔如雪<lb/>
<pb n="KR4h0117_WYG_123-14b"/>
縦得東風也不消<lb/>
　　　秋<lb/>
陽羨溪聲冷駭人洞庭山翠晚凝神天將金玉爲風露<lb/>
曾予高秋幾度貧<lb/>
　　　灞陵亭<lb/>
一條歸夢朱絃直一片離心白羽輕眀日灞陵新霽後<lb/>
馬頭煙樹綠相迎<lb/>
　　　落花<lb/>
<pb n="KR4h0117_WYG_123-15a"/>
一葉落時空下淚三春歸盡復何情無人共得東風語<lb/>
半日樽前計不成<lb/>
　　　下第後上高侍郎<lb/>
天上碧桃和露種日邉紅杏倚雲栽芙蓉生在秋江上<lb/>
不向東風怨未開<lb/>
　　司馬禮<lb/>
　　　宮怨<lb/>
栁色参差掩畫樓曉鶯啼送滿宮愁年年花落無人見<lb/>
<pb n="KR4h0117_WYG_123-15b"/>
空逐春泉出御溝<lb/>
　　　秋日懐儲嗣宗<lb/>
故人北遊乆不囘霜雁南度聲何哀相思聞雁更惆悵<lb/>
却向單于臺下來<lb/>
　　　夜聽李山人弹琴<lb/>
瑶琴夜久絃秋清楚客一奏湘煙生曲終聲盡意不盡<lb/>
月照竹軒紅葉眀<lb/>
　　崔道融<lb/>
<pb n="KR4h0117_WYG_123-16a"/>
　　　長門怨<lb/>
長門花泣一枝春爭奈君恩别處新錯把黄金買詞賦<lb/>
相如自是薄情人<lb/>
　　　寒食客中有懐<lb/>
江上聞鶯禁火時百花開盡栁依依故園兄弟别來久<lb/>
應到清眀猶望歸<lb/>
　　　郊居友人相訪<lb/>
柴門深掩古城秋背郭縁谿一徑幽不有小園新竹色<lb/>
<pb n="KR4h0117_WYG_123-16b"/>
君家那肯暫淹留<lb/>
　　　鏡湖雪霽貽方干<lb/>
天外曉嵐和雪望月中歸棹帶氷行相逢半醉吟詩苦<lb/>
應抵寒猿裊樹聲<lb/>
　　高駢<lb/>
　　　歩虛詞<lb/>
青谿道士人不識上天下天鶴一隻洞門㴱鎻碧窗寒<lb/>
滴露研朱㸃周易<lb/>
<pb n="KR4h0117_WYG_123-17a"/>
　　　山亭夏日<lb/>
綠樹隂濃夏日長樓臺倒影入池塘水精簾動㣲風起<lb/>
滿架薔薇一院香<lb/>
　　　訪隠者不遇<lb/>
落花流水認天台半醉閒吟獨自來惆悵仙翁何處去<lb/>
滿庭紅杏碧桃開<lb/>
　　　赴西川途經虢縣作<lb/>
亞夫重過桺營門路指岷峨隔暮雲紅額少年遮道拜<lb/>
<pb n="KR4h0117_WYG_123-17b"/>
殷勤認得舊將軍<lb/>
　　　錦城寫望<lb/>
蜀江波影碧悠悠四望煙花匝郡樓不㑹人家多少錦<lb/>
春來盡挂樹梢頭<lb/>
　　崔櫓<lb/>
　　　暮春對花<lb/>
病香無力被風吹多在青苔少在枝馬上行人莫囘首<lb/>
斷君腸是欲殘時<lb/>
<pb n="KR4h0117_WYG_123-18a"/>
　　　華清宮四首<lb/>
銀河漾漾月暉暉樓礙星邊織女機横玉呌雲清似水<lb/>
滿空霜逐一聲飛<lb/>
障掩金鷄蓄禍機翠環西拂蜀雲飛殊簾一閉朝元閣<lb/>
不見人歸見燕歸<lb/>
草遮回磴絶鳴鑾雲樹深深碧殿寒眀月自來還自去<lb/>
更無人倚玉欄干<lb/>
門横金鎻悄無人落日秋風渭水濵紅葉下山寒寂寂<lb/>
<pb n="KR4h0117_WYG_123-18b"/>
濕雲如夢雨如塵<lb/>
　　孟遲<lb/>
　　　廣陵城<lb/>
紅遶高臺綠遶城城邉春草傍墻生隋家不向此中盡<lb/>
汴水應無東去聲<lb/>
　　　長信宮<lb/>
君恩已盡欲何歸猶有殘香在舞衣自恨身輕不如燕<lb/>
春來還遶御簾飛<lb/>
<pb n="KR4h0117_WYG_123-19a"/>
　　　宮人斜<lb/>
雲惨煙愁苑路斜路傍丘塚盡宫娃茂陵不是同歸處<lb/>
空寄香魂著野花<lb/>
　　　閨情<lb/>
山上有山歸不得江湖暮雨鷓鴣飛蘼蕪亦是王孫草<lb/>
莫送春香入客衣<lb/>
　　盧隠<lb/>
　　　長安親故<lb/>
<pb n="KR4h0117_WYG_123-19b"/>
楚蘭不佩佩吴鈎帶酒城頭别舊逰年事已多筋力在<lb/>
試將弓箭到并州<lb/>
　　吴仁璧<lb/>
　　　客路<lb/>
人寰急景如波委客路浮雲似葢輕囘首故山天外碧<lb/>
十年無計卻歸耕<lb/>
　　　南徐題友人郊居<lb/>
門前樵徑連江寺岸下漁磯繫海槎待到秋深好時節<lb/>
<pb n="KR4h0117_WYG_123-20a"/>
與君長醉隠侯家<lb/>
　　　賈誼<lb/>
扶持一䟽滿遺編漢陛前頭正少年誰道恃才輕綘灌<lb/>
却將惆悵弔湘川<lb/>
　　　金錢花<lb/>
淺綘濃香㡬朶匀日鎔金鑄萬家新堪疑劉寵遺芳在<lb/>
不許山隂父老貧<lb/>
　　　秋日聽僧弹琴<lb/>
<pb n="KR4h0117_WYG_123-20b"/>
金徽玉軫韻泠然言下浮生指下泉恰稱秋風西北起<lb/>
一時吹入碧湘煙<lb/>
　　孫魴<lb/>
　　　栁枝詞<lb/>
靈和風暖太昌春舞線揺絲向昔人何似曉來江雨後<lb/>
一行如畫隔遥津<lb/>
彭澤初栽五樹時只應閒看一枝垂不知天意風流處<lb/>
要與佳人學畫睂<lb/>
<pb n="KR4h0117_WYG_123-21a"/>
暖傍離亭静拂橋入流穿檻綠隂揺不知落日誰相送<lb/>
魂㫁千條與萬條<lb/>
　　盧殷<lb/>
　　　奉和<lb/>
鳥臺上客紫髯公共捧天書静鏡中桃葉不須歌白紵<lb/>
耶溪暮雨起樵風<lb/>
　　趙璜<lb/>
　　　題七夕圖<lb/>
<pb n="KR4h0117_WYG_123-21b"/>
帝子吹簫上翠微秋風一曲鳯凰歸明年七月重相見<lb/>
依舊高懸織女機<lb/>
　　錢珝<lb/>
　　　蜀國偶題<lb/>
忽憶明皇西幸時暗傷濳恨竟誰知佩蘭應語宫臣道<lb/>
莫向金盤進荔枝<lb/>
　　　未展芭蕉<lb/>
冷燭無煙綠蠟乾芳心猶卷怯春寒一緘書札藏何事<lb/>
<pb n="KR4h0117_WYG_123-22a"/>
㑹被東風暗折看<lb/>
　　李拯<lb/>
　　　朝退望終南山<lb/>
紫宸朝罷綴鴛鸞丹鳯樓前駐馬看惟有終南山色在<lb/>
晴明依舊滿長安<lb/>
　　張泌<lb/>
　　　寄人<lb/>
别夢依依到謝家小廊囘合曲欄斜多情只有春庭月<lb/>
<pb n="KR4h0117_WYG_123-22b"/>
猶爲離人照落花<lb/>
　　裴澈<lb/>
　　　弔孟昭圗<lb/>
一章何罪死何名投水惟君與屈平從此蜀江煙雨後<lb/>
杜鵑啼作兩般聲<lb/>
　　楊鴻<lb/>
　　　晴望九華山<lb/>
九華閒望簇青虛氣象羣峰盡不如惆悵南朝挂冠吏<lb/>
<pb n="KR4h0117_WYG_123-23a"/>
無人觧向此山居<lb/>
　　沈彬<lb/>
　　　弔邉人<lb/>
殺聲沈夜野風悲漢月高時望不歸白骨已枯沙上艸<lb/>
家人猶自寄寒衣<lb/>
　　李昭象<lb/>
　　　寄尉遲侍御<lb/>
我眠青嶂弄澄潭君戴貂蟬白玉篸應向謝公樓上望<lb/>
<pb n="KR4h0117_WYG_123-23b"/>
九華山色在西南<lb/>
　　朱景𤣥<lb/>
　　　宿新安村歩<lb/>
淅淅寒流漲淺沙月明空渚徧蘆花離人偶宿孤村下<lb/>
永夜間砧一兩家<lb/>
　　唐求<lb/>
　　　題常樂寺<lb/>
桂冷香聞十里間殿臺渾不似人寰日斜囘首江頭望<lb/>
<pb n="KR4h0117_WYG_123-24a"/>
一片閒雲落後山<lb/>
　　　巫山下<lb/>
細腰宮盡舊城摧神女歸山更不來惟有楚江斜日裏<lb/>
至今猶自繞陽臺<lb/>
　　滕濳<lb/>
　　　鳯歸雲二首<lb/>
金井欄邊見羽儀梧桐枝上宿寒輝五陵公子憐文彩<lb/>
畫與佳人刺繡衣<lb/>
<pb n="KR4h0117_WYG_123-24b"/>
飲啄蓬山最上頭和煙飛下禁城秋曾将㺯玉歸雲去<lb/>
金翿斜開十二樓<lb/>
　　紇千著<lb/>
　　　古僊詞<lb/>
珠幡絳節曉霞中漢武清齋待少翁不向人間戀春色<lb/>
桃花自滿紫陽宮<lb/>
　　李歸唐<lb/>
　　　失鷺鷥<lb/>
<pb n="KR4h0117_WYG_123-25a"/>
惜養年來嵗月深籠開不見意沈吟也知祗在秋江上<lb/>
眀月蘆花何處尋<lb/>
　　盧弼<lb/>
　　　和李秀才邉庭四時怨<lb/>
春衣昨夜到榆關故國煙花想已殘少婦不知歸未得<lb/>
朝朝應上望夫山<lb/>
盧龍塞外草初肥雁乳平蕪曉不飛鄉國近來音信㫁<lb/>
至今猶自著寒衣<lb/>
<pb n="KR4h0117_WYG_123-25b"/>
八月霜飛栁徧黄蓬根吹斷雁南翔隴頭流水關山月<lb/>
泣上龍堆望故鄉<lb/>
朔風吹雪透刀瘢飲馬長城窟更寒夜半火來知有敵<lb/>
一時齊保賀蘭山<lb/>
　　吉師老<lb/>
　　　鴛鴦<lb/>
江島濛濛煙靄㣲綠蕪深處刷毛衣渡頭驚起一雙去<lb/>
飛上文君舊錦機<lb/>
<pb n="KR4h0117_WYG_123-26a"/>
　　裴瑶<lb/>
　　　闔閭城懐古<lb/>
五湖春水接遥天國破君亡不記年惟有妖娥曾舞處<lb/>
古臺寂寞起愁煙<lb/>
　　楊玢<lb/>
　　　長安舊居<lb/>
四隣侵我我從伊畢竟須來未有時試上含元殿基望<lb/>
秋風秋草正離離<lb/>
<pb n="KR4h0117_WYG_123-26b"/>
　　杜常<lb/>
　　　華清宮<lb/>
行盡江南數十程曉風殘月入華清朝元閣上西風急<lb/>
都入長楊作雨聲<lb/>
　　尤啓中<lb/>
　　　湘妃席上<lb/>
常說仙家事不同偶陪花月此宵中錦屏銀燭皆堪恨<lb/>
惆悵紗窗向曉風<lb/>
<pb n="KR4h0117_WYG_123-27a"/>
　　易偲<lb/>
　　　題袁州龍興寺<lb/>
百尺古松松下寺寳幡珠葢盡珊珊閒庭甘露㡬囘落<lb/>
青石綠苔猶未乾<lb/>
　　成文幹<lb/>
　　　煎茶<lb/>
嶽寺春深睡起時虎跑泉畔思遲遲蜀茶倩箇雲僧碾<lb/>
自拾孤松三四枝<lb/>
<pb n="KR4h0117_WYG_123-27b"/>
　　　松<lb/>
大夫名價古今聞盤屈孤貞更出羣将謂嶺頭聞得了<lb/>
夕陽猶挂數枝雲<lb/>
　　　新燕<lb/>
纔離海島宿江濱應夢笙歌作近隣咸省雕梁並頭語<lb/>
畫堂中有未歸人<lb/>
　　　遊紫陽宫<lb/>
古殿煙霞簇畫屏直疑蹤跡到蓬瀛碧桃滿地眠花鹿<lb/>
<pb n="KR4h0117_WYG_123-28a"/>
深院松窗𢷬藥聲<lb/>
　　滕白<lb/>
　　　題汶川村居<lb/>
種茶巖接紅霞塢灌稻泉生白石根皤腹老翁睂似雪<lb/>
海棠花下戲兒孫<lb/>
　　李九齡<lb/>
　　　登昭福寺樓<lb/>
旅懐秋興正無涯獨倚危樓四望賖谷變陵遷何處問<lb/>
<pb n="KR4h0117_WYG_123-28b"/>
滿川空有舊煙霞<lb/>
　　　山中寄友人<lb/>
亂雲堆裏結茆廬己與紅塵跡漸踈莫問野人生計少<lb/>
窗前流水枕邉書<lb/>
　　周濆<lb/>
　　　逄隣女<lb/>
日髙隣女笑相逄漫束羅裠半露胸莫向秋池照綠水<lb/>
参差羞殺白芙蓉<lb/>
<pb n="KR4h0117_WYG_123-29a"/>
　　左偃<lb/>
　　　寄鍳上人<lb/>
一從携手阻戈鋋屈指如今已十年長記二林同宿夜<lb/>
竹齋聽雨静忘眠<lb/>
　　　江上晩泊<lb/>
寒雲淡淡天無際片帆落處沙鷗起水濶風高日復斜<lb/>
扁舟獨宿蘆花裏<lb/>
　　　送人<lb/>
<pb n="KR4h0117_WYG_123-29b"/>
一莖兩莖華髪生千枝萬枝棃花白春色江南獨未歸<lb/>
今朝又送還鄉客<lb/>
　　盧士衡<lb/>
　　　僧房聽雨<lb/>
古寺松軒雨聲别寒窗聽久詩魔發記得前年在赤城<lb/>
石樓夢覺三更雪<lb/>
　　潘咸<lb/>
　　　舟行<lb/>
<pb n="KR4h0117_WYG_123-30a"/>
平沙極浦無人度猶繫孤舟寒草西半夜起看潮上月<lb/>
萬山中有一猿啼<lb/>
　　徐凝<lb/>
　　　漢宮曲<lb/>
水色簾前流玉霜趙家飛燕侍昭陽掌中舞罷簫聲絶<lb/>
三十六宫秋夜長<lb/>
　　　八月望夕雨<lb/>
今年八月十五夜寒雨瀟瀟不可聞如練如霜在何處<lb/>
<pb n="KR4h0117_WYG_123-30b"/>
吴山越水萬重雲<lb/>
　　　嘉興寒食<lb/>
嘉興郭裏逄寒食落日家家拜掃囘惟有縣前蘇小小<lb/>
無人送與紙錢來<lb/>
　　　寄白司馬<lb/>
三條九陌花時節萬户千車看牡丹爭遣江州白司馬<lb/>
五年風景憶長安<lb/>
　　　寄海嶠丈人<lb/>
<pb n="KR4h0117_WYG_123-31a"/>
萬大只愁滄海淺一身誰測嵗年遥自言來此雲邉住<lb/>
曽㸔秦王樹石橋<lb/>
　　　七夕<lb/>
一道鵲橋横渺渺千聲玉佩過玲玲别離還有經年客<lb/>
悵望不如河鼓星<lb/>
　　　讀逺書<lb/>
兩轉三囘讀逺書畫簷愁見燕歸初百花時節教人懶<lb/>
雲髻朝來不欲梳<lb/>
<pb n="KR4h0117_WYG_123-31b"/>
　　　荆巫夢思<lb/>
楚水白波風嫋嫋荆門暮色雨瀟瀟相思合眼夢何處<lb/>
十二峰高巴字遥<lb/>
　　　浙東故孟尚書種栁<lb/>
孟家種栁東城去臨水逶迤思故人不似當時大司馬<lb/>
重來得見漢南春<lb/>
　　　過馬當<lb/>
風波隐隐石蒼蒼送客靈鴉拂去檣三月盡頭雲葉秀<lb/>
<pb n="KR4h0117_WYG_123-32a"/>
小姑新著好衣裳<lb/>
　　　洛城秋砧<lb/>
三川水上秋砧發五鳯樓前眀月新誰為秋砧眀月夜<lb/>
洛陽城裏更愁人<lb/>
　　　憶紫溪<lb/>
長憶紫溪春欲盡千巖交映水囘斜巖空水滿溪自紫<lb/>
水態更籠南燭花<lb/>
　　　語兒見新月<lb/>
<pb n="KR4h0117_WYG_123-32b"/>
㡬處天邉見新月經過草市憶西施娟娟水宿初三夜<lb/>
曾伴愁蛾到語兒<lb/>
　　馬逄<lb/>
　　　宫詞二首<lb/>
金吾持㦸䕶軒<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>天樂傳教萬姓瞻樓上羙人相倚㸔<lb/>
紅粧透出水晶簾<lb/>
玉樓天半起笙歌風送宫人笑語和月影殿開聞曉漏<lb/>
水精簾捲近秋河<lb/>
<pb n="KR4h0117_WYG_123-33a"/>
　　韋氷<lb/>
　　　和若邪女子題三鄉驛<lb/>
來時歡笑去時哀家國迢迢向越臺待寫百年幽思盡<lb/>
故宫流水莫相催<lb/>
　　王涯<lb/>
　　　秋夜曲二首<lb/>
丁丁漏水夜何長漫漫輕雲露月光秋逼暗蟲通夕響<lb/>
寒衣未寄莫飛霜<lb/>
<pb n="KR4h0117_WYG_123-33b"/>
桂魄初生秋露㣲輕羅已薄未更衣銀筝夜久殷勤弄<lb/>
心怯空房不忍歸<lb/>
　　　宫詞<lb/>
春來新挿翠雲釵尚著雲頭踏殿鞋欲得君王囘一顧<lb/>
争扶玉輦下金堦<lb/>
五更初起覺風寒香炷燒來夜已殘欲捲珠簾驚雪滿<lb/>
自将紅燭上樓看<lb/>
銀瓶瀉水欲朝粧燭焰紅高粉壁光共怪滿身珠翠冷<lb/>
<pb n="KR4h0117_WYG_123-34a"/>
黄花瓦上有新霜<lb/>
禁樹傳聲在九霄内中殘火獨遥遥千官待取門猶閉<lb/>
未到宫前下馬橋<lb/>
　　劉言史<lb/>
　　　過春秋峽<lb/>
峭壁蒼蒼苔色新無風晴景自勝春不知何事幽巖裏<lb/>
臘月開花似北人<lb/>
　　　冬日峽中旅泊<lb/>
<pb n="KR4h0117_WYG_123-34b"/>
霜月明明雪復殘孤舟夜泊使君灘一聲鐘出逺山裏<lb/>
暗想雪窗僧起寒<lb/>
　　　泊花石浦<lb/>
舊業叢臺廢苑東㡬年爲梗復爲蓬杜鵑啼斷囘家夢<lb/>
半在邯郸驛樹中<lb/>
　　　越井臺望<lb/>
獨立陽臺望廣州更添羇客異鄉愁晚潮未至早潮落<lb/>
井邑暫依沙上頭<lb/>
<pb n="KR4h0117_WYG_123-35a"/>
　　　桂江逄王使君旅櫬歸<lb/>
故人丹旐出南威少婦随䘮哭漸歸遥想北原新壠上<lb/>
日寒光淺水松稀<lb/>
　　　病中客㪚後言懐<lb/>
華髪離披卧滿頭暗蟲衰艸入鄉愁枕前人去空庭暮<lb/>
又見芭蕉白露秋<lb/>
　　　偶題<lb/>
得罪除名謫海頭驚心無暇與身愁中使不知何處住<lb/>
<pb n="KR4h0117_WYG_123-35b"/>
家書莫寄向春州<lb/>
　　李翺<lb/>
　　　奉酬劉言史宴光風亭<lb/>
閏餘春早景沈沈禊飲風亭恣賞心紅袖青娥留永夕<lb/>
漢隂寧肯羨山隂<lb/>
　　張登<lb/>
　　　招客遊寺<lb/>
江城吏散倦春隂山寺鳴鐘隔雨深招取遺民赴僧社<lb/>
<pb n="KR4h0117_WYG_123-36a"/>
竹堂分坐靜看心<lb/>
　　楊憑<lb/>
　　　雨中怨秋<lb/>
辭家逺客愴秋風千里寒雲與斷蓬日暮隔山投古寺<lb/>
鐘聲何處雨濛濛<lb/>
　　楊凝<lb/>
　　　春怨<lb/>
花滿簾櫳欲度春此時夫壻在咸秦綠窗孤枕難成寐<lb/>
<pb n="KR4h0117_WYG_123-36b"/>
紫燕䨇飛似㺯人<lb/>
　　　送客入蜀<lb/>
劔閣迢迢夢想間行人歸路遶梁山眀朝騎馬揺鞭去<lb/>
秋雨槐花子午關<lb/>
　　楊凌<lb/>
　　　眀妃曲<lb/>
漢國眀妃去不還馬䭾絃管向隂山匣中雖有菱花鏡<lb/>
羞對單于照舊顔<lb/>
<pb n="KR4h0117_WYG_123-37a"/>
　　段文昌<lb/>
　　　尋龍華山寺廣宣上人<lb/>
十里惟聞松桂風江山忽轉見龍宫正與休師方話舊<lb/>
風煙㡬度入樓中<lb/>
　　劉皁<lb/>
　　　長門怨<lb/>
涙滴長門愁夜長愁心和雨到昭陽淚㾗不學君恩斷<lb/>
拭却千行更萬行<lb/>
<pb n="KR4h0117_WYG_123-37b"/>
　　崔䕶<lb/>
　　　題都城南荘<lb/>
去年今日此門中人靣桃花相映紅人靣不知何處去<lb/>
桃花依舊笑春風<lb/>
　　裴交㤗<lb/>
　　　長門怨<lb/>
自閉長門經㡬秋羅衣濕盡淚還流一種蛾睂明月夜<lb/>
南宫歌管北宫愁<lb/>
<pb n="KR4h0117_WYG_123-38a"/>
　　韋臯<lb/>
　　　贈玉簫青衣名玉指環<lb/>
黄雀銜來已數春别時留觧贈佳人長江不見魚書至<lb/>
爲遣相思夢入秦<lb/>
　　崔向<lb/>
　　　題越王臺<lb/>
越井岡頭松栢老越王臺上生秋草古木多年無子孫<lb/>
牛羊踐踏成官道<lb/>
<pb n="KR4h0117_WYG_123-38b"/>
　　崔郊<lb/>
　　　贈去婢<lb/>
公子王孫逐後塵綠珠垂淚滿羅巾侯門一入深如海<lb/>
從此蕭郎是路人<lb/>
　　　梁州曲二首<lb/>
關山萬里逺征人一望關山淚滿巾青海戍頭空有月<lb/>
黄沙磧裏本無春<lb/>
高檻連天望武威窮隂拂地戍金㣲九城絃管聲遥發<lb/>
<pb n="KR4h0117_WYG_123-39a"/>
一夜關山雪滿飛<lb/>
　　胡幽貞<lb/>
　　　喜韓少府見訪<lb/>
忽間梅福來相訪笑著荷衣出草堂兒童不慣見車馬<lb/>
走入蘆花深處藏<lb/>
　　　觀諸妓繡様<lb/>
日暮堂前花蘂嬌争拈小筆上牀描繡成安向春園裏<lb/>
引得黄鶯下栁條<lb/>
<pb n="KR4h0117_WYG_123-39b"/>
　　　小兒垂釣<lb/>
蓬頭穉子學垂綸側坐莓苔草映身路人借問遥招手<lb/>
恐畏魚驚不應人<lb/>
　　孫叔向<lb/>
　　　送咸安公主<lb/>
鹵薄遲遲出國門漢家公主嫁烏孫玉顔使向穹廬去<lb/>
衛霍空成明主恩<lb/>
　　王初<lb/>
<pb n="KR4h0117_WYG_123-40a"/>
　　　立春後作<lb/>
東君珂珮響珊珊青馭多時下九關方信玉霄千萬里<lb/>
春風猶未到人間<lb/>
　　　春日詠梅花<lb/>
青帝來時值逺芳殘花殘雪尚交光隔年擬待春消息<lb/>
得見春風已斷腸<lb/>
　　衛象<lb/>
　　　古詞<lb/>
<pb n="KR4h0117_WYG_123-40b"/>
鵲血雕弓濕未乾鸊鵜新染劔光寒遼東老将鬂成雪<lb/>
猶向旄頭夜夜看<lb/>
　　宣宗<lb/>
　　　題涇縣水西寺<lb/>
大殿連雲接賞谿鐘聲還與鼔聲齊長安若問江南事<lb/>
説道風光在水西<lb/>
　　栁公權<lb/>
　　　代宫嬪<lb/>
<pb n="KR4h0117_WYG_123-41a"/>
不分前時忤主恩已甘寂寞守長門今朝卻得君王顧<lb/>
重入椒房拭淚㾗<lb/>
　　盧肇<lb/>
　　　登祝融寺蘭若<lb/>
祝融絶頂萬餘層策杖攀蘿歩歩登行到月宫霞外寺<lb/>
白雲相伴兩三層<lb/>
　　段成式<lb/>
　　　題石泉蘭若<lb/>
<pb n="KR4h0117_WYG_123-41b"/>
矗竹爲籬松作門石楠隂底藉芳蓀方袍近日少平叔<lb/>
注得逍遥無處論<lb/>
　　　怯酒<lb/>
大白東西飛正狂新篘石凍雜花香詩中反語常廻避<lb/>
猶怯花前唤索郎<lb/>
　　　觀碁<lb/>
閒對奕楸傾一壺黄羊枰上㡬成都他時謁帝銅池曉<lb/>
便賭宣城太守無<lb/>
<pb n="KR4h0117_WYG_123-42a"/>
　　　題谷隠蘭若<lb/>
風惹閒雲半谷隂巖西隠者醉相尋草衰乍覺徑增險<lb/>
葉盡却疑溪不深<lb/>
　　　柔卿觧籍戲呈飛卿<lb/>
出意挑鬟一尺長金爲鈿鳥簇釵梁鬰金種得花茸細<lb/>
添入春衫領裏香<lb/>
　　　猿<lb/>
却憶書齋值晩晴挽枝閒嘯激蝉清影沈巴峽夜巖色<lb/>
<pb n="KR4h0117_WYG_123-42b"/>
蹤絶石瑭寒瀬聲<lb/>
　　　折楊栁<lb/>
枝枝交影鎻長門嫩色曾霑雨露恩鳯輦不來春欲盡<lb/>
空留鶯語到黄昬<lb/>
嫩葉初齊不耐寒風和時節玉欄干君王去日曾攀折<lb/>
泣雨傷春翠黛殘<lb/>
㣲黄纔綻未成隂繡户珠簾相映深長恨早梅無頼極<lb/>
先将春色出前林<lb/>
<pb n="KR4h0117_WYG_123-43a"/>
　　　哭李羣玉<lb/>
酒裏詩中三十年縱横唐突世喧喧明時不作禰衡死<lb/>
傲盡公卿歸九泉<lb/>
　　　醉中吟<lb/>
只愛糟牀滴滴聲長愁聲絶又醒醒人間榮辱不常定<lb/>
惟有南山依舊青<lb/>
　　　桃源僧舍看花<lb/>
前年帝里探春時寺寺名花我盡知今日長安已灰燼<lb/>
<pb n="KR4h0117_WYG_123-43b"/>
忍能南國對芳枝<lb/>
　　來鵠<lb/>
　　　遊魚<lb/>
弄萍隈荇思夷猶掉尾揚鬐逐漫流應怕碧巖巖下水<lb/>
浮藤如線月如鈎<lb/>
　　任翻<lb/>
　　　題台州寺<lb/>
絶頂新秋生夜凉鶴翻松露滴衣裳前峰月映半江水<lb/>
<pb n="KR4h0117_WYG_123-44a"/>
僧在翠㣲開竹房<lb/>
　　張演<lb/>
　　　社日<lb/>
鵞湖山下稻梁肥豚柵雞栖對掩扉桑柘影斜春社散<lb/>
家家扶得醉人歸<lb/>
　　王嵒<lb/>
　　　貧女<lb/>
難把菱花照素顔試臨春水挿花看木蘭船上遊春女<lb/>
<pb n="KR4h0117_WYG_123-44b"/>
笑指荆釵下逺灘<lb/>
　　曹生<lb/>
　　　别李源<lb/>
身前身後事茫茫欲話因緣恐斷腸吴越溪山尋已徧<lb/>
却回溪棹上瞿塘<lb/>
　　方壺居士<lb/>
　　　隋堤詞<lb/>
嘗憶江都大業秋曾隨鑾蹕戲龍舟傷心一覺興亡夢<lb/>
<pb n="KR4h0117_WYG_123-45a"/>
隄栁無情識世愁<lb/>
　　衡山舟子<lb/>
　　　舟行作<lb/>
野鵲灘西一棹孤月光遥接洞庭湖堪嗟廻雁峰前過<lb/>
望斷家山一字無<lb/>
　<lb/>
　<lb/>
　<lb/>
<pb n="KR4h0117_WYG_123-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百二十三<lb/>
</p>
<p>
</p>
  </div>
</body>
</text>
</TEI>
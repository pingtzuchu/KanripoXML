<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻七十</head> <lb/>
    <p>
<pb n="KR4h0117_WYG_070-1a"/>
欽定四庫全書<lb/>
　石倉歴代詩選巻七十<lb/>
　　　　　　　　　　　　明　曹學佺　編<lb/>
　中唐二十四<lb/>
　　姚合<hi>陜州人</hi>
　　　寄楊茂卿校書<lb/>
去年别君時同宿黎陽城黄河凍欲合船入冰罅行君<lb/>
為使滑州我來西入京丈夫不泣别傍人嘆無情到京<lb/>
<pb n="KR4h0117_WYG_070-1b"/>
就省試落籍先有名還家豈無路羞為路人輕决心住<lb/>
城中百敗望一成腐草衆所棄猶能化為螢豈我愚暗<lb/>
身終久不發明所悲道路長親愛難合并安得如白日<lb/>
逺見君儀形<lb/>
　　　寄主客張郎中<lb/>
年長方慕道金丹事參差故園歸未得秋風思難持蹇<lb/>
拙公府棄朴靜高人知以我齊杖履昏旭詎相離吟詩<lb/>
紅葉寺對酒黄菊籬所賞未及畢後遊良有期粲粲華<lb/>
<pb n="KR4h0117_WYG_070-2a"/>
省步屑屑旅客姿未同山中去固當殊路岐<lb/>
　　　寄秋拾遺時為魏州從事<lb/>
少在兵馬間長還繫戎職雞飛不得逺豈要生羽翼三<lb/>
年城中游與君最相識應知我中腸不茍念衣食主人<lb/>
樹勲名欲滅天下賊愚雖乏智謀願陳一人力人生須<lb/>
氣徤飢寒困不得寐當一席寛覺乃千里穿古人不懼<lb/>
死所懼死無益至交不可合一合難離坼君嘗相勸勉<lb/>
苦語毒胸臆百年心共聞誰限河南北<lb/>
<pb n="KR4h0117_WYG_070-2b"/>
　　　秋中寄崔道士<lb/>
貧居雀喧噪况乃靜巷陌夜眠睡不成空庭聞露滳傍<lb/>
有一杯酒歡然如對客月光久逾明照見室中白平生<lb/>
志舒豁難可似茲夕四肢得自便雖勞不為役故人山<lb/>
中住善治身心䇿五榖口不嘗比僧更閒寂我今暫得<lb/>
安目謂脫幽戚君身長逍遥日月爭老得<lb/>
　　　寄賈島浪仙<lb/>
悄悄掩門扉窮窘自維縶世途已昧履生計復乖緝踈<lb/>
<pb n="KR4h0117_WYG_070-3a"/>
我非常性端峭爾孤立徃還縱云久貧蹇豈自習所居<lb/>
率荒野寧似在京邑院落夕彌空蟲聲雁相及衣巾半<lb/>
僧施蔬藥常自拾凜凛寢席單翳翳竈煙濕頽籬里人<lb/>
度敗壁鄰燈入曉思已暫舒暮愁還更集風凄林葉萎<lb/>
苔糝行徑澁海嶠誓同歸橡栗充朝給<lb/>
　　　所居秋夕寄李廓<lb/>
覉滯多共趣屢屢同室眠稍暇更訪詣寧惟候招延愧<lb/>
君備蔬藥識我性所便罷吏童僕去灑掃或自專古巷<lb/>
<pb n="KR4h0117_WYG_070-3b"/>
人易息踈逈自江邊幸當中秋夕復此無雲天月華更<lb/>
漏清露葉光彩鮮四鄰亦悄悄中懐益纒綿茲境罕能<lb/>
致居閒得彌偏數盃罷復飲共想山中年<lb/>
　　　莊居野行<lb/>
客行野田間比屋皆閉戸借問屋中人盡去作啇賈官<lb/>
家不稅商税農復作苦居人盡東西道路侵壠畝採玉<lb/>
上山顛探珠入水府邊兵索衣食此物同泥土古來一<lb/>
人耕三人食猶飢如今千萬家無一把鋤犂我倉常空<lb/>
<pb n="KR4h0117_WYG_070-4a"/>
虛我田生蒺藜上天不雨粟何由活蒸黎<lb/>
　　　題宣義池亭<lb/>
春入池亭好風光暖更鮮尋芳行不極逐勝坐還遷細<lb/>
草亂如髪幽禽鳴似絃苔文翻古篆石色學秋天花落<lb/>
能漂酒萍開觧避船暫來還差疾久住合成仙迸笋搘<lb/>
堦起垂藤壓樹偏此生應借看自計買無錢<lb/>
　　　送裴中丞赴華州<lb/>
我夢何曽應看君渡滻川自無仙掌分非是聖心偏徑<lb/>
<pb n="KR4h0117_WYG_070-4b"/>
草多生藥庭花半落泉人間有此郡况在鳳城邊<lb/>
　　　送宋慎言<lb/>
童稚便知聞如今祗有君百篇詩盡和一盞酒湏分驛<lb/>
路多連水州城半在雲離情同落葉向晩更紛紛<lb/>
　　　送右司薛員外赴處州<lb/>
懐中天子書腰下使君魚瀑布和雲落仙都與世踈逺<lb/>
程兼水陸半載在舟車相送難為别南風入夏初<lb/>
　　　送殷堯藩侍御遊山南<lb/>
<pb n="KR4h0117_WYG_070-5a"/>
詩境西南勝秋深晝夜蛩人家連水影驛路在山峰地<lb/>
靜雲生石天寒雪覆松我為公府繫不得此相逄<lb/>
　　　送潘傳秀才歸宣州<lb/>
李白墳三尺嵯峨萬古名因君還故里為我弔先生晴<lb/>
日移虹影空山聚鶴聲老郎閒未得無計此中行<lb/>
　　　送韋瑶校書赴越<lb/>
寄家臨禹穴乗傳岀秦關霜落橘滿地潮來帆近山相<lb/>
門賓益貴水國事多閒晨省高堂後餘歡盃酒間<lb/>
<pb n="KR4h0117_WYG_070-5b"/>
　　　送清靜闍黎歸浙西<lb/>
大地無生理呉中豈是歸自翻貝葉偈人施福田衣夏<lb/>
盡灘聲岀潮來日色微郡齋師去後寂寞夜吟稀<lb/>
　　　送馬戴下第客遊<lb/>
昨來送君處亦是九衢中此日殷勤别前時寂寞同鳥<lb/>
啼寒食雨花落暮春風向晩離人起筵收盞未空<lb/>
　　　寄陸渾縣尉李景先<lb/>
薄俸還同請惟君獨自閒地偏無驛路藥賤管仙山月<lb/>
<pb n="KR4h0117_WYG_070-6a"/>
色生松裏泉聲在石間吟詩復飲酒何事更相關<lb/>
　　　郡中書事寄黙然上人<lb/>
郡中饒野興過客亦淹留看月江樓曉尋山石徑秋竟<lb/>
歸何處老誰免此生愁長愛東林子安禪百事休<lb/>
　　　寄李頻<lb/>
閉門常不出惟覺長庭莎朋友來看少詩書臥讀多命<lb/>
隨才共薄愁與醉相和鄭重君名字新登甲乙科<lb/>
　　　寄賈島<lb/>
<pb n="KR4h0117_WYG_070-6b"/>
寂寞荒原下南山祗隔籬家貧惟我竝詩好復誰知草<lb/>
色無窮處蟲聲少歇時朝昏鼓不到閒臥益相宜<lb/>
　　　寄無可上人<lb/>
十二門中寺詩僧寺獨幽多年松色别後夜磬聲秋見<lb/>
世慮皆盡來生事更修終湏執瓶鉢相逐入牛頭<lb/>
　　　寄友人<lb/>
日暮掩重扉抽簮復解衣漏聲林下靜螢色月中微秋<lb/>
霽露華結夜深人語稀殷勤故山路誰與我同歸<lb/>
<pb n="KR4h0117_WYG_070-7a"/>
　　　贈常州院僧<lb/>
一住毗陵寺師應祗信縁院貧人施食<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>靜鳥窺禪古<lb/>
磬聲難盡秋燈色更鮮仍聞開講日湖上少魚船<lb/>
　　　武功縣中作二首<lb/>
日岀方能起庭前看種莎吏來山鳥散酒熟野人過岐<lb/>
路荒城少煙霞逺縣多同官數相引下馬上西坡<lb/>
朝朝眉不展多病怕逄迎引水逺通澗壘山高過城秋<lb/>
燈照樹色寒雨落池聲好是吟詩夜披衣坐到明<lb/>
<pb n="KR4h0117_WYG_070-7b"/>
　　　閒居<lb/>
不自識踈鄙終年住在城過門無馬跡滿宅是蟬聲帶<lb/>
病吟雖苦休官夢已清何當學禪觀依止古先生<lb/>
　　　揚州春詞二首<lb/>
廣陵寒食天無露復無煙暖日凝花柳春風散管絃園<lb/>
林多是宅車馬少於船莫喚遊人住遊人困不眠<lb/>
滿郭是春光街衢上亦香竹風輕履舄花露膩衣裳谷<lb/>
鳥鳴還艶山夫到亦狂可憐遊賞地焬帝國傾亡<lb/>
<pb n="KR4h0117_WYG_070-8a"/>
　　　題李頻新居<lb/>
賃居求勝處深僻任人嫌葢地花如繡當門竹勝簾勸<lb/>
僧嘗藥酒教僕辦書簽庭際山宜小休令着石添<lb/>
　　　過天津橋晴望<lb/>
閒立津橋上寒光動逺林皇宫對嵩頂清洛貫城心雪<lb/>
路初晴岀人家向晩深自從王在鎬天寳至如今<lb/>
　　　暮春書事<lb/>
窮巷少芳菲蒼苔一徑微酒醒聞客别年長送春歸宿<lb/>
<pb n="KR4h0117_WYG_070-8b"/>
願眠雲嶠浮名繫鏁闈未因丞相庇難得脫朝衣<lb/>
　　　九日憶硯山舊居<lb/>
帝里閒人少誰同把酒杯硯山籬下菊今日㡬枝開曉<lb/>
角驚眠起秋風送病來長年歸思切更値雁聲催<lb/>
　　　除夜<lb/>
衰殘歸未遂寂寞此宵情舊國當千里新年隔數更寒<lb/>
猶近北峭風漸向東生誰見長安陌晨鐘度火城<lb/>
　　　吟詩臺<lb/>
<pb n="KR4h0117_WYG_070-9a"/>
幽島蘚層層詩人日日登坐危石是榻吟冷唾成冰靜<lb/>
對惟秋水同來只老僧竹枝題寄處小篆復誰能<lb/>
　　　竹裏徑<lb/>
一徑嬋娟裏惟聞靜者知跡深苔長處步狹笋生時高<lb/>
是連幽樹窮應到曲池紗巾靈壽杖行樂復相宜<lb/>
　　　遊終南山<lb/>
䇿杖度溪橋雲深步數勞青猿吟嶺際白鶴坐松梢天<lb/>
外浮煙逺山根野水交自縁名利繫好此結蓬茆<lb/>
<pb n="KR4h0117_WYG_070-9b"/>
　　　早夏郡樓宴集<lb/>
官散有閒情登樓步稍輕牕雲帶雨氣林鳥雜人聲曉<lb/>
日襟前度微風酒上生城中㑹難得掃壁各書名<lb/>
　　　郡中西園<lb/>
西園春欲盡芳草徑難分靜語惟幽鳥閒眠獨使君宻<lb/>
林生雨氣古石帶潮文雖去清秋逺朝朝見白雲<lb/>
　　　酬李廓精舎南臺望月見寄<lb/>
看月空門裏詩家境有餘露寒僧梵出林靜鳥巢踈逺<lb/>
<pb n="KR4h0117_WYG_070-10a"/>
色當秋半清光勝夜初獨無臺上思寂寞守吾廬<lb/>
　　　喜賈島雨中訪宿<lb/>
雨裏難逄客閒吟不復眠蟲聲秋併起林色夜相連愛<lb/>
酒此生裏趨朝未老前終湏携手去滄海棹魚船<lb/>
　　　送友人遊蜀<lb/>
送君一壺酒相别野庭邊馬上過秋色舟中到錦川峽<lb/>
猿啼夜雨蜀鳥噪晨煙莫便不迴首風光從幾年<lb/>
　　　寄永樂長官殷堯藩<lb/>
<pb n="KR4h0117_WYG_070-10b"/>
故人為吏隠高臥簿書間遶院惟栽藥逄僧只說山此<lb/>
宵歡不接窮歳信空還何計相尋去嚴風雪滿關<lb/>
　　　寄蔡州蔣亭兼簡田使君<lb/>
幾嵗亂軍裏蔣亭名不銷無人知舊徑有藥長新苖樹<lb/>
宿山禽靜池通野水遥何因同此醉永望思蕭條<lb/>
　　　山居寄友生<lb/>
獨在山阿裏朝朝遂性情曉泉和雨落秋草上墻生因<lb/>
客始沽酒借書方到城詩情聊自遣不是趂聲名<lb/>
<pb n="KR4h0117_WYG_070-11a"/>
　　　武功縣中作<lb/>
縣去帝城逺為官與隠齊馬随山鹿放雞雜野禽棲遶<lb/>
舍惟藤架侵堦是藥畦更師嵇叔夜不擬作書題<lb/>
守拙天然性為官是事踈惟尋向山路不寄入城書因<lb/>
病多收藥縁溪學釣魚養身成好事此外更空虚<lb/>
微官如馬足祗是在泥塵到處貧随我終年老趂人簿<lb/>
書銷眼力盃酒耗心神早作歸休計深幽樂此身<lb/>
客至皆相笑詩書滿臥牀愛閒求病暇因醉與官妨鬂<lb/>
<pb n="KR4h0117_WYG_070-11b"/>
髪寒惟短衣衫瘦漸長自嫌多簡束不似舊來狂<lb/>
鄰里皆相愛門開數見過秋凉送客逺夜靜詠詩多就<lb/>
架題書目尋欄記藥窠到官無别事種得滿庭莎<lb/>
窮逹天應與人間事莫論微官從似客逺縣豈勝村竟<lb/>
日多無食連宵不閉門齋心調筆硯惟寫五千言<lb/>
作吏荒城裏窮愁欲不勝病多惟識藥年老漸親僧夢<lb/>
覺空堂月詩成滿硯冰故人多得路寂寞不相稱<lb/>
　　　題杭州南亭<lb/>
<pb n="KR4h0117_WYG_070-12a"/>
舊隠即雲林思歸日日深如今來此地無復有前心古<lb/>
石生靈草長松栖異禽暮潮簷下過濺浪濕衣襟<lb/>
　　　和裴令公遊南莊憶白二十韋七二賢客<lb/>
四郊初雨歇高樹滳猶殘池滿紅蓮濕雲收綠野寛花<lb/>
開半山曉竹動數村寒闘雀翻衣袂驚魚觸釣竿罇前<lb/>
多野客膝下盡郎官斸石通泉脉移松岀藥欄關東分<lb/>
務重天下似公難半醉思韋白題詩染彩翰<lb/>
　　　送崔𤣥亮赴果州冬夜宴韓卿宅<lb/>
<pb n="KR4h0117_WYG_070-12b"/>
蘭燭照重茵飛盃復㡬分主人寒不寢上客曉離羣騎<lb/>
吏縁青壁旌旗度白雲劒銘生蘚色巴字疊冰文華省<lb/>
思仙佀疲民愛使君汵汵惟自適郡邸有誰聞<lb/>
　　　題山寺<lb/>
千重山崦裏樓閣影參差未暇尋僧院先看置寺碑竹<lb/>
深行漸暗石穏坐多時古塔蟲蛇善隂廊鳥雀癡雲開<lb/>
開上界近泉落下方遲為愛青桐葉題滿樹詩<lb/>
　　　送劉禹錫郎中赴蘇州<lb/>
<pb n="KR4h0117_WYG_070-13a"/>
州城全是故呉宮香徑難尋古蘚中雲水計程千里逺<lb/>
軒車送别九衢空鶴聲高下聽無盡潮色晨昏望不同<lb/>
太守吟詩人自理小齋閒臥白蘋風<lb/>
　　　送林使君赴邵州<lb/>
詔書飛下五雲間才子分符不等閒驛路算程多是水<lb/>
州圖管地少於山岡頭斑竹尋應遍洞裏丹砂自採還<lb/>
清淨化人人自理終朝無事更相關<lb/>
　　　送别友人<lb/>
<pb n="KR4h0117_WYG_070-13b"/>
獨向山中覔紫芝山人勾引住多時摘花浸酒春愁盡<lb/>
燒竹煎茶夜臥遲泉落林梢多碎滳松生石底足傍枝<lb/>
明朝却欲歸城市問我來時總不知<lb/>
　　　送僧貞實歸杭州天竺<lb/>
石橋菴裏最清凉聞說茆菴寄上方林外猿聲連院磬<lb/>
月中潮色到禪牀他生念我身何在此世惟師性亦忘<lb/>
九陌相逄千里别青山重疊樹蒼蒼<lb/>
　　　寄東都白賔客居易<lb/>
<pb n="KR4h0117_WYG_070-14a"/>
闕下髙眠過十旬南宫印綬乞離身詩中得意應千首<lb/>
海内嫌官只一人賓客分司真是隠山泉遶宅豈辭貧<lb/>
竹齋晩起多無事惟到龍門寺裏頻<lb/>
　　　杭州官舎偶書<lb/>
錢塘刺史謾題詩貧褊無恩懦少威春盡酒杯花影在<lb/>
潮迴畫檻水聲微閒吟山際邀僧上暮入林中看鶴歸<lb/>
無術理人人自理朝朝漸覺簿書稀<lb/>
　　　送源中丞赴新羅<lb/>
<pb n="KR4h0117_WYG_070-14b"/>
赤墀賜對使殊方官重霜臺紫綬光玉節在船清海怪<lb/>
金凾開詔拜夷王雲晴漸覺山川異風便那知道路長<lb/>
誰得似君將雨露海東萬里灑扶桑<lb/>
　　　賞春<lb/>
閒人祗是愛春光迎得春来喜欲狂買酒怕遲令走馬<lb/>
看花嫌逺自移牀嬌鶯語足方離樹戲蝶飛高始過墻<lb/>
顛倒醉眠三數日人間百事不思量<lb/>
　　　秋中夜坐<lb/>
<pb n="KR4h0117_WYG_070-15a"/>
踈散永無事不眠常夜分月中松露滳風引鶴同聞<lb/>
　　　老馬<lb/>
臥來扶不起惟向主人嘶惆悵東郊道秋來雨作泥<lb/>
　　　古碑<lb/>
荒田一片石文字滿青苔不是逄閒客何人肯讀來<lb/>
　　　太尉李德裕自城外拜辭後歸弊居瞻望音徽<lb/>
　　　　即書一絶寄上<lb/>
千騎紅旗不可攀水頭獨立暮方還人家怪我渾如病<lb/>
<pb n="KR4h0117_WYG_070-15b"/>
罇酒休傾筆硯閒<lb/>
　　　和前吏部韓侍郎夜泛南溪<lb/>
辭得官來疾漸平世間難有此高情新秋月滿南溪裏<lb/>
引客乗船處處行<lb/>
　　　送賈島及鐘渾<lb/>
日日攻詩亦自强年年供應在名塲春風驛路歸何處<lb/>
紫閣山邊是草堂<lb/>
　石倉歴代詩選巻七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百十六</head> <lb/>
    <p>
<pb n="KR4h0117_WYG_315-1a"/>
欽定四庫全書<lb/>
　石倉歴代詩選巻三百十六<lb/>
　　　　　　　　　　　明　曹學佺　編<lb/>
　明詩初集三十六<lb/>
　　練子寧<lb/>
　　　題黄彦成雲林小隱<lb/>
有客素肥遯幽居愛林廬結屋依陋巷種樹繞城隅浮<lb/>
雲南山來清隂覆其閭老栁帶寒色芳蘭露春腴窗深<lb/>
<pb n="KR4h0117_WYG_315-1b"/>
不知曉樹密室自虚甘貧意自適守道樂有餘娛賔非<lb/>
㫖酒飽食但園蔬流水赴大壑翔禽戀髙株物性各有<lb/>
遂誰能常宴如所以古人隱為時而巻舒商嶺豈髙蹈<lb/>
渭陽非逺漁惟有巢由子千載烈丈夫<lb/>
　　　駿馬歌<lb/>
君不見穆王八駿遊天路跡徧寰宇尚無度㑹同王母<lb/>
宴瑶池賴得君牙挽周祚又不見明皇幸蜀八馬龍天<lb/>
寳不及開元中漁陽鼙鼓烟塵黒玉環妖血鞍韀紅君<lb/>
<pb n="KR4h0117_WYG_315-2a"/>
看玉蹄三十二莫是披風逐電驥殘陽一片雨餘天芳<lb/>
草何年牧窮地幽姿逸態汗血新風鬃霧鬛騰踏勻一<lb/>
嘶一躍各有趣或行或止森同羣奚官控出塵飛動豈<lb/>
是造父王毛仲麒麟雖在地上行光價合為天下重摩<lb/>
空猛氣猶騰驤出世即論周與唐吾皇不受千里獻黄<lb/>
金樂施涓人方駿兮駿兮渥洼種際㑹風雲擅才勇還<lb/>
君此畵歌我辭玉勒長嘶毛髮竦<lb/>
　　　水竹居詩<lb/>
<pb n="KR4h0117_WYG_315-2b"/>
髙人結宇修篁裏軒户玲瓏映流水庭皋月轉翠隂生<lb/>
溪上風回青浪起翠隂青浪映窗扉曲徑臺深客到稀<lb/>
林下移牀揮麈坐沙頭繫艇釣魚歸柴門無事臨流敞<lb/>
髙卧支頥聴清響千山暮雨石泉通一夜春雷籜龍長<lb/>
几席清幽俗事疎波光盡日映圖書何年得遂辭塵坱<lb/>
杖䇿相從此卜居<lb/>
　　　待月歌<lb/>
天風吹桂香夜久露華結清興誰與同停杯待明月明<lb/>
<pb n="KR4h0117_WYG_315-3a"/>
月須臾海上來青天一望無塵埃人看明月皎如昨月<lb/>
照人間知㡬回人生何用歎與嗟月本無心尚圓缺玉<lb/>
兎搗藥能長生不管麻姑鬂如雪月既照我飲我且為<lb/>
月歌舉杯勸月月亦喜清波歴亂揚金波願把紫鸞笙<lb/>
雙吹向寥廓直上蓬萊第一峯坐聴霓裳奏仙樂<lb/>
　　　樵谷歌為雙峯饒子𢎞賦<lb/>
金川南上佳山水翠壁丹崖相對起玉山三十六芙蓉<lb/>
都入樵翁笑談裏藤蘿縛屋薜荔衣朝往青崖曛暮歸<lb/>
<pb n="KR4h0117_WYG_315-3b"/>
松隂遺世時髙枕谷口行歌日看棋昔年我作金門客<lb/>
素衣半化緇塵黒當時拄笏望西山始信漁樵不輕得<lb/>
今年奉勅又朝天手展詩囊索贈篇移文未許山靈誚<lb/>
伐木終期友道全丈夫出處須知命軒冕山林總天定<lb/>
他年我亦謝官歸遲爾長鑱緑蘿逕<lb/>
　　　三月望日與饒隱君子宏遊玉笥山<lb/>
我懐謝康樂獨往遊名山身同雪舟繫心與浮雲閒清<lb/>
風淡蕩灑六合令我興在雲松間玉山髙與南斗齊雲<lb/>
<pb n="KR4h0117_WYG_315-4a"/>
錦照耀廬山低三十六峯凌虹霓飛湍噴雪臨迴溪長<lb/>
松挂月青猿啼上有梅仙採藥之幽棲下有蕭雲讀書<lb/>
之故基洞天石扇杳莫測瑶草謾長三春荑我欲因之<lb/>
覽八荒手拂青蘿眠石牀回飈吹散碧天霧清㝠倒瀉<lb/>
澄湖光作為玉山謡寄之雙峯客興來攜妓秋復春笑<lb/>
殺東山謝安石<lb/>
　　　玉山謡贈時憲<lb/>
我所思兮玉山之岧嶤粲芙蓉兮凌丹霄謫仙一去已<lb/>
<pb n="KR4h0117_WYG_315-4b"/>
千載至今誰續廬山謡熊侯家住劍江側慣掃秋山之<lb/>
黛色聞余此興為寫之彷彿梅仙舊時宅梅仙兮何在<lb/>
邈清風兮滄海蹇夷猶兮孤舟弔遺跡於千載舟中所<lb/>
載非凡流羌故人兮李與周按玉笙兮明月下黄鵠兮<lb/>
清秋洞天兮石扇蒼崖兮路轉横余劍兮視八荒訪蓬<lb/>
萊兮㡬清淺張侯兮昻藏驂白鶴兮青霓裳窺玉梁之<lb/>
寳笈醉石髓之瓊漿千岩萬轉路莫測酒酣一笑三山<lb/>
窄待得君王賜鑑湖錦袍重訪山中客<lb/>
<pb n="KR4h0117_WYG_315-5a"/>
　　　輞川釣者圖<lb/>
家住璜溪上金川似輞川凉風垂釣坐明月棹歌還緑<lb/>
水雕胡飯金鱗縮項鯿鑑湖如可乞相與頌堯天<lb/>
　　　與謝伯大㑹宿石溪寺次日贈竹隱上人<lb/>
髙僧號竹隱開寺大江邉如意懸書室袈裟上釣船樓<lb/>
臺開世界龍象接人天記得連牀處松風夜不眠<lb/>
　　　贈魯生師徳東遊<lb/>
羡子多才藝臨風感慨深琴彈别鶴操聲作老龍吟落<lb/>
<pb n="KR4h0117_WYG_315-5b"/>
落平生志悠悠太古心東遊萬里道到處遇知音<lb/>
　　　贈郡庠張允真作蘭巻<lb/>
楚楚張公子山林興甚長行舲思澧浦隨筆寫沅湘劍<lb/>
㦸青雲濕衣衫夕露凉伯英書法在奕葉繼遺芳<lb/>
　　　戲簡文儀歸郊居督工刈稻<lb/>
丹桂映秋楓江村九月中思歸縁穫稻憂國願為農霜<lb/>
薄蒹葭渚秋髙鴻雁風齊眉如有饋應不媿梁鴻<lb/>
　　　周子林讀書樓<lb/>
<pb n="KR4h0117_WYG_315-6a"/>
藏書貽矩誨僻地起髙樓月露連書蓄星河拂檻流蘭<lb/>
膏長照夜竹簟正宜秋忩逈伊吾逺簷髙緯絡愁分隂<lb/>
思積學暇日坐消憂<lb/>
　　　廷試作<lb/>
天子臨軒䇿治安近臣如雨侍金鸞百年禮樂成周典<lb/>
一代威儀陋漢官文氣夜連奎璧動龍光晴射斗牛寒<lb/>
董生莫負天人䇿學術須期百世看<lb/>
　　　出試閣早朝<lb/>
<pb n="KR4h0117_WYG_315-6b"/>
銀燭光中烏夜啼棘闈清撤候晨雞西窗聴雨妨清夢<lb/>
上苑看花憶舊題王氣曉瞻雙闕上文星夜貫五雲西<lb/>
明朝珂珮朝天去金殿春風玉筍齊<lb/>
　　　讀書臺<lb/>
閒抱瑶琴訪百花上人還與論三車能分香積厨中飯<lb/>
慣煑孤山雨後茶洗墨池荒秋草合讀書臺古夕陽斜<lb/>
壁間正好題詩句留取他年䕶絳紗<lb/>
　　　小姑山<lb/>
<pb n="KR4h0117_WYG_315-7a"/>
姑石嵯峨不可攀粧臺更在白雲間瓊林下壓龍蛇窟<lb/>
鐵鎻髙懸虎豹闗使客未鳴蒼玉珮江妃先嚲緑雲鬟<lb/>
江南莫道無形勢笋立天門第一班<lb/>
　　　送人之官<lb/>
雨霽清流玉滿川錦衣携袂立沙邉旋沽南石橋頭酒<lb/>
聊送東風江上船行色一枝春在栁去程千里水連天<lb/>
待看考績歸來日細聴鶯聲奏管絃<lb/>
　　　牡丹為黄公器詠<lb/>
<pb n="KR4h0117_WYG_315-7b"/>
不因紅紫競芳菲似與天公别有期金縷織成雲外錦<lb/>
珊瑚長出海中枝一欄國色君須記滿袖天香我所思<lb/>
陪賞喜同諸俊彦醉歌渾似洛陽時<lb/>
　　　淦江書屋為李宅賦<lb/>
故人家住大江邉又踏鷗波已七年養鶴亭深栽竹地<lb/>
讀書窗裊煑茶烟論交有道慚垂顧推轂無能與薦賢<lb/>
莫道相從忘夙昔梅花冰雪嵗寒天<lb/>
　　　乙丑三月訪子白兄于秦淮橋<lb/>
<pb n="KR4h0117_WYG_315-8a"/>
五月南風水倒流秦淮橋下問扁舟穿花燕子羽毛濕<lb/>
隔水人家門巷幽心憶庭闈瞻楚樹身陪冠冕侍瀛洲<lb/>
吾兄歸去如相問衣綵終期慰白頭<lb/>
　　　近郭産瑞蓮二枝同鄒孟彰楊徳顯何仕璉賦<lb/>
羅襪香塵太液池凌波化作玉蓮枝始知秦虢承恩日<lb/>
不似皇英望狩時翠袖相携誇窈窕銀屏雙倚鬬腰枝<lb/>
明年獻頌甘泉裏朱草嘉禾未足期<lb/>
　　　賦得孟義科斗送監生楊仲文歸台州親迎<lb/>
<pb n="KR4h0117_WYG_315-8b"/>
孤石巉岩出紫烟雲根遺墨尚依然文章豈在龜疇下<lb/>
形質還存鳥跡前汲冡秋風思汗簡魯堂春雨閟韋編<lb/>
郎君歸去和鳴後織作機中錦字傳<lb/>
　　　送周望往四川<lb/>
駟馬橋邉秋水波郎君此去意如何衡陽雁陣驚寒早<lb/>
巫峽猿啼入夜多一水東來通漢沔衆山西上接岷峨<lb/>
少陵祠宇清溪曲為瀉瓊漿試一過<lb/>
　　　贈醫士習以質<lb/>
<pb n="KR4h0117_WYG_315-9a"/>
藥爐丹火映晴霞見説桐林是習家衣拂松雲窺石髓<lb/>
瓢分崖瀑飯胡麻豈無董奉林中杏亦有安期海上瓜<lb/>
待我蟾宫通桂籍從君金液鍊金花<lb/>
　　　送人之京<lb/>
天子龍飛辟俊才金灘江上錦帆開龍泉劍自豐城出<lb/>
明月珠從合浦來王氣曉浮鳷鵲觀文章宵應鳯皇臺<lb/>
錦袍公子仙丹侣金榜東風取火催<lb/>
　　　㶚陵樵牧為謝伯大賦<lb/>
<pb n="KR4h0117_WYG_315-9b"/>
新築茒堂面翠㣲㶚陵風景更依稀拾薪路險莓苔滑<lb/>
放犢林深笋蕨肥卜式肯將金換爵買臣安用錦為衣<lb/>
他年斤斧相尋處牛角懸書候夕暉<lb/>
　　　郡庠胡子温以楊侯所題弓裘賦遂為書此<lb/>
七寳雕弓鵲血紅使君髙誼孰能同鼎湖猶憶封侯壯<lb/>
蛟浦徒誇漢武雄空谷扣絃驚夜月上林飛箭待秋鴻<lb/>
桑弧自有平生志未數麒麟第一功<lb/>
　　　解嘲<lb/>
<pb n="KR4h0117_WYG_315-10a"/>
秋來逸興浩如雲閒拂霜華看劍紋莫怪風流謝安石<lb/>
未應憔悴沈休文驊騮神駿寧論肉鵰鶚身輕更出羣<lb/>
千載征南不穿札至今猶作晉元勲<lb/>
　　　送周子澄之歴城<lb/>
難兄佐邑持風裁令弟辭家篤友于風雨㡬年疎共被<lb/>
闗河千里轉征車天垂鉅野河流急秋逈江南木葉疎<lb/>
他日到官煩問訊琴堂詩思夜何如<lb/>
　　　次答本素上舍<lb/>
<pb n="KR4h0117_WYG_315-10b"/>
滿城車馬自相求髙卧衡門四壁秋翡翠蘭苕嗟後識<lb/>
蒹葭玉樹愧同游葛洪峯下雲連岫陶侃臺西月滿樓<lb/>
不有故人能見問此中髙處有誰儔<lb/>
　　　杏林書屋為姜思彦賦<lb/>
萬巻堆牀樂有餘年來種杏繞階除開花每見蜂環屋<lb/>
結實嘗聞虎守株窗下簡編勤肄習籠中藥物富收儲<lb/>
朝廷政在需材急安用藏名好學居<lb/>
　　　寄曽得之<lb/>
<pb n="KR4h0117_WYG_315-11a"/>
髙鳥知還久倦飛分甘萬里邁王畿虎頭食肉侯何用<lb/>
雞舌含香事已違愽望尋源經月去長卿為蜀暫時歸<lb/>
寄言玉笥雲中客終擬相從採蕨薇<lb/>
　　　洪武庚午元日試筆<lb/>
扶桑日轉曉曈曈千樹梅花雪未融酌酒吟春瞻北極<lb/>
升堂賀嵗遇東風天垂華盖青雲近地接仙源玉澗通<lb/>
二頃石田今廢盡獨持書劍望年豐<lb/>
　　　送淦城百花寺僧竹峯請度牒南歸<lb/>
<pb n="KR4h0117_WYG_315-11b"/>
風入苕嶤紫禁長五雲垂影絢天光緇衣素識龍鸞氣<lb/>
墨版新承雨露香杯渡海門秋渺渺錫飛淮甸月蒼蒼<lb/>
賜還有待南歸日為訪支公卧石牀<lb/>
　　　早朝和友人徐子權韻<lb/>
曈曈旭日上東山金鎻齊開虎豹闗霧靄爐烟當鳯扆<lb/>
風傳臚唱肅鵷班呈来八駿花前簇朝散千官柳外還<lb/>
回望蓬萊猶咫尺薰絃奏撤五雲間<lb/>
　　　和韻答傅彦武<lb/>
<pb n="KR4h0117_WYG_315-12a"/>
放逐南還孺子鄉扣舷誰與泛滄浪有懐採藥尋方士<lb/>
無復聫班侍子皇夜雨桐花當户落春風蘭茞隔簾香<lb/>
讀書未了平生志深愧雲林卧石牀<lb/>
　　　罷直圖<lb/>
草詔下金鑾宫槐白露寒紫騮驕不控明月在欄干<lb/>
　　　為百華寺竹峯上人題梅二首<lb/>
粲粲珠璣服娟娟玉雪姿東風庾嶺路春色在南枝<lb/>
勁節傲風霜出花粲瓊玉春滿九霞觴羅浮新酒熟<lb/>
<pb n="KR4h0117_WYG_315-12b"/>
　　　山水小景<lb/>
玉笥諸峯翠逼天鶴汀鳬渚近相連老翁日暮不歸去<lb/>
釣得槎頭縮項鯿<lb/>
　　　題墨梅<lb/>
姑射山人玉佩環瓊簫和月上青鸞素衣不受緇塵染<lb/>
留與江南嵗晏看<lb/>
　　　郭子成入闗詩巻<lb/>
岳翁乗棹章江日曽約先人泊畵船若問周南留滯者<lb/>
<pb n="KR4h0117_WYG_315-13a"/>
不才金匱守遺編<lb/>
先人交契若雲烟最説君家外舅賢我有愁心似征雁<lb/>
隨君千里到秦天<lb/>
　　　秋日作<lb/>
水精簾動桂花風湘簟凉生八月中魄落西窗銀燭裏<lb/>
烏絲雪蠒寄秋鴻<lb/>
　　　重午日答友人<lb/>
青鳥新傳錦字詩髙情非是故相違歌鐘滿坐風流客<lb/>
<pb n="KR4h0117_WYG_315-13b"/>
不稱山人鶴氅衣<lb/>
　　　奉題匏菴所藏畵二首<lb/>
鶴羽翛翛弄月明篔簹谷裏暮寒生慿誰截作參差玉<lb/>
吹出伶倫嶰谷聲<lb/>
百尺長松石上栽紫雲深䕶碧崔嵬緑簑坐釣磐陀石<lb/>
細雨斜風不肯回<lb/>
　　　題梅<lb/>
月逢三五光纔滿梅遇陽回始着花禪定湛然忘色相<lb/>
<pb n="KR4h0117_WYG_315-14a"/>
不知疎影上袈裟<lb/>
　　　又<lb/>
老禪心跡本來空却與寒梅臭味同昨夜苦吟清不寐<lb/>
雪花開徧月明中<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_315-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百十六<lb/>
</p>
<p>
</p>
  </div>
</body>
</text>
</TEI>
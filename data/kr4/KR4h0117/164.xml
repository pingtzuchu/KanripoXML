<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百六十四</head> <lb/>
    <p>
<pb n="KR4h0117_WYG_164-1a"/>
欽定四庫全書<lb/>
　石倉歴代詩選巻一百六十四<lb/>
　　　　　　　　　　　　明　曹學佺　編<lb/>
　宋詩四十一<lb/>
　　陳與義<lb/>
　　　試院春晴<lb/>
今日天氣佳忽思賦新詩春光挾晴色併上桃花枝白<lb/>
雲浩浩去天色青陸離餘霏遇晩日彩翠紛新竒天公<lb/>
<pb n="KR4h0117_WYG_164-1b"/>
出變化驚倒癡絶兒逶迤或耐久美好固暫時平生一<lb/>
枝笻穏處念力衰澹然意已足却赴青燈期<lb/>
　　　休日早起<lb/>
曨曨窓影來稍稍禽聲集開門知有雨老樹半身濕劇<lb/>
讀了無味逺遊非所急蒲團著身寛安取萬户邑開鏡<lb/>
白雲度捲簾秋光入飽受今日閒明朝復羈縶<lb/>
　　　夜步堤上<lb/>
旋買青芒鞵去踏沙頭月爭教冠葢地著此影突兀樹<lb/>
<pb n="KR4h0117_WYG_164-2a"/>
寒棲鳥動風轉孤管發月色夜夜佳人生事如髪夢中<lb/>
續清遊濃露濕銀闕<lb/>
　　　題唐希雅畫寒江圖<lb/>
江頭雲黄天醖雪樹枝慘慘凍欲折耐寒野鴨不知歸<lb/>
猶向沙邊弄羽衣黄茅終日不自力影亂弱藻相因依<lb/>
惟有蒼石如卧虎不受陰晴與寒暑舟中過客莫敢言<lb/>
閒伴長江了今古<lb/>
　　　渡江<lb/>
<pb n="KR4h0117_WYG_164-2b"/>
江南非不好楚客自生哀搖檝天平渡迎人樹欲來雨<lb/>
餘吳岫立日照海門開雖異中原險方隅亦壯哉<lb/>
　　　連雨書事<lb/>
九月逢連雨蕭蕭穏送秋龍公無乃倦客子不勝愁雲<lb/>
氣昬城壁鐘聲咽寺樓年年授衣節牢落向他州<lb/>
　　　寒食<lb/>
草草隨時事蕭蕭傍水門濃陰花照野寒食柳圍村客<lb/>
袂空佳節鶯聲忽故園不知何處笛吹恨滿清樽<lb/>
<pb n="KR4h0117_WYG_164-3a"/>
　　　雨<lb/>
沙岸殘春雨茅簷古鎮官一時花迸淚萬里客憑欄日<lb/>
晚薔薇重樓髙燕子寒惜無陶謝手盡可破憂端<lb/>
　　　晩步<lb/>
畎畝意不適出門聊散愁雨餘山欲近春半水爭流衆<lb/>
籟夕還作孤懐行轉幽溪西篁竹亂微徑雜歸牛<lb/>
　　　雨<lb/>
雲物淡清曉無風溪樹閒柴門對急雨壯觀滿空山春<lb/>
<pb n="KR4h0117_WYG_164-3b"/>
發蒼茫内鳥鳴篁竹間兒童笑老子衣濕不知還<lb/>
　　　雨思<lb/>
小閣當喬木清溪抱竹林寒聲日暮起客思雨中深行<lb/>
李妨幽事䦨干試獨臨終然遊子意非復昔人心<lb/>
　　　雨中<lb/>
北客霜侵鬢南州雨送年未聞兵革定從使嵗時遷古<lb/>
澤生春靄髙空落暮鳶山川含萬古鬱鬱在樽前<lb/>
　　　將次葉城道中<lb/>
<pb n="KR4h0117_WYG_164-4a"/>
荒野少人去竹輿伊軋聲晴雲秋更白野水暮還明寂<lb/>
寞信吾道淹留諳物情王喬有餘舄借我一東征<lb/>
　　　宿資聖院閣<lb/>
暮投山崦寺髙處絶人羣逺岫林間見微泉舍後聞閣<lb/>
虚雲亂入江闊野横分欲與僧為記今年懶作文<lb/>
　　　道中寒食二首<lb/>
飛絮春猶泠離家食更寒能供幾嵗月不辦了悲歡刺<lb/>
史葡萄酒先生苜蓿盤一官違壯節百慮集征鞍<lb/>
<pb n="KR4h0117_WYG_164-4b"/>
斗粟淹吾駕浮雲笑此生有詩酬嵗月無夢到功名客<lb/>
裏逢歸雁愁邊有亂鶯楊花不解事更作倚風輕<lb/>
　　　連雨書事<lb/>
風伯方安卧雲師亦少饕氣連河漢潤聲到竹松髙老<lb/>
雁猶貪去寒蟬遂不號相悲更相失滿眼楚人騷<lb/>
　　　試院書懐<lb/>
細讀平安字愁邊失嵗華疎疎一簾雨澹澹滿枝花投<lb/>
老詩成癖經春夢到家茫然十年事倚杖數棲鴉<lb/>
<pb n="KR4h0117_WYG_164-5a"/>
　　　春雨<lb/>
花盡春猶冷羈心只自驚孤鶯啼永晝細雨濕髙城擾<lb/>
擾成何事悠悠送此生蛛絲閃夕霽隨處有詩情<lb/>
　　　岸幘<lb/>
岸幘立清曉山頭生薄陰亂雲交翠壁細雨濕青林花<lb/>
落客心碎鳥啼春意深窮鄉愁節換時得一閒吟<lb/>
　　　雨<lb/>
雲起谷全暗雨晴山復明青春望中色白澗晚來聲逺<lb/>
<pb n="KR4h0117_WYG_164-5b"/>
樹鳥羣集髙原人獨耕老夫逃世日堅坐聽陰晴<lb/>
　　　晚晴野望<lb/>
洞庭微雨後涼氣入綸巾水底歸雲亂蘆叢返照新遙<lb/>
汀横薄暮獨鳥度長津兵甲無歸日江湖送老身悠悠<lb/>
兼倚杖悄悄自傷神天意蒼茫裏村醪亦醉人<lb/>
　　　年華<lb/>
去國頻更嵗為官不救飢春生殘雪外酒盡落梅時白<lb/>
日山川映青天草木宜年華不負客一一入吾詩<lb/>
<pb n="KR4h0117_WYG_164-6a"/>
　　　金潭道中<lb/>
晴路籃輿穏舉頭閒望賖前崗春泱漭後嶺雪槎牙海<lb/>
内兵猶壯村邊嵗自華客行驚節序回眼送桃花<lb/>
　　　别吕伯恭<lb/>
樽酒相逢地江楓欲盡時猶能十日客共出數年詩供<lb/>
世無筋力驚心有别離好為南極柱深慰旅人悲<lb/>
　　　感事<lb/>
喪亂那堪說干戈竟未休公卿危北去江漢故東流風<lb/>
<pb n="KR4h0117_WYG_164-6b"/>
斷黄龍府雲移白鷺洲云何舒國步特底副君憂世事<lb/>
非難料吾生本自浮菊花紛四野作意為誰秋<lb/>
　　　聞王道濟陷敵<lb/>
海内堂堂友如今在敵圍虚傳袁盎脫不見華元歸浮<lb/>
世身難料危途計易非雲孤馬息嶺老涕不勝揮<lb/>
　　　過孔雀灘贈周靜之<lb/>
海内無堅壘天涯有近親不辭供笑語未慣得慇懃舟<lb/>
楫深宜客溪山各放春髙眠過灘浪已寄百年身<lb/>
<pb n="KR4h0117_WYG_164-7a"/>
　　　蠟梅<lb/>
智瓊額黄且勿誇回眼視此風前葩家家塗黄作杏帶<lb/>
嵗嵗逢梅是蠟花世間真偽非兩法映日細看真是蠟<lb/>
我今嚼蠟已甘腴况此有韻蠟不如只愁繁香欺定力<lb/>
薰我欲醉須人扶不辭花前醉倒卧經月是酒是香君<lb/>
試别<lb/>
　　　次韻富季申主簿花<lb/>
東風知君將出遊玉人迥立林之幽欹墻數苞乃爾痩<lb/>
<pb n="KR4h0117_WYG_164-7b"/>
中有萬斛江南愁君哦新詩我聽熒句裏無塵春色靜<lb/>
人人索笑那得禁獨為君詩起君病欲語未語令人嗟<lb/>
桃李回看眼底沙同心不見昭儀種五出時驚公主花<lb/>
典衣重作明朝約聊復寛君念歸洛笛催疎影日更疎<lb/>
快飲莫教春寂寞<lb/>
　　　送王周士赴發運司屬官<lb/>
寧食三斗塵有手不揖無詩人寧飲三斗醋有耳不聽<lb/>
無味句墻東草深蘭發薰君先夢我我夢君小窓誦詩<lb/>
<pb n="KR4h0117_WYG_164-8a"/>
燈花喜窓外北風怒未已書生得句勝得官風其少止<lb/>
盡人歡五更月暈一千丈明日君當泛淮浪去去三十<lb/>
六策中第一買酒鏖北風<lb/>
　　　立春雨<lb/>
衡山縣下春日雨逺映青山絲様斜容易江邊欺客况<lb/>
分明沙際濕年華竹林路隔生新水古渡船空集亂鴉<lb/>
未暇獨憂巾一角西溪當有續開花<lb/>
　　　觀雨<lb/>
<pb n="KR4h0117_WYG_164-8b"/>
山客龍鍾不解耕開軒危坐看陰晴前江後嶺通雲氣<lb/>
萬壑千林送雨聲梅壓竹枝低復舉風吹山角晦還明<lb/>
不嫌大地無乾處正要羣龍洗甲兵<lb/>
　　　送客出城西<lb/>
鄧州誰亦解丹青畫我羸驂晩出城殘年政爾供愁過<lb/>
末路那堪送客行寒日滿川分衆色暮林無葉寄秋聲<lb/>
垂鞭歸去重迴首意落西南計未成<lb/>
　　　清明<lb/>
<pb n="KR4h0117_WYG_164-9a"/>
雨晴閒步澗邊沙行入荒林聞亂鴉寒食清明驚節序<lb/>
暖風遲日醉棃花書生投老王官谷壯士偷生漂母家<lb/>
不用鞦韆與蹴踘只將詩句答年華<lb/>
　　　對酒<lb/>
陳留春色撩詩思一日捜腸一百迴燕子初歸風不定<lb/>
桃花欲動雨頻來人間多待須微禄夢裏相逢記此杯<lb/>
白竹扉前容醉舞煙光渺渺望髙臺<lb/>
　　　以事走郊外示友<lb/>
<pb n="KR4h0117_WYG_164-9b"/>
二十九年知已非今年依舊壯心違黄塵滿面人猶去<lb/>
紅葉無言秋又歸萬里天寒鴻雁瘦千村嵗暮鳥烏微<lb/>
往來屑屑君應笑要就南池照客衣<lb/>
　　　龍門<lb/>
不到龍門十載强斷崖依舊立斜陽金銀佛寺浮佳氣<lb/>
花木禪房接上方羸馬乍來還竟去流鶯多處最難忘<lb/>
老僧不作留人意坐水看山白髪長<lb/>
　　　登岳陽樓<lb/>
<pb n="KR4h0117_WYG_164-10a"/>
洞庭之東江水西簾旌不動夕陽遲登臨吳蜀横分地<lb/>
徙倚湖山欲暮時萬里來遊還望逺三年多難更憑危<lb/>
白頭弔古風霜裏老木滄波無限悲<lb/>
　　　除夜<lb/>
城中爆竹已殘更朔吹翻江意未平多事鬢毛隨節換<lb/>
盡情燈火向人明比量舊嵗聊堪喜流轉殊方又可驚<lb/>
明日岳陽樓上去島湖煙霧看春生<lb/>
　　　元日<lb/>
<pb n="KR4h0117_WYG_164-10b"/>
五年元日只流離楚俗今年事事非後飲屠蘇驚已老<lb/>
長乘舴艋竟安歸攜家作客真無賴學道刳心却自違<lb/>
汀草㟁花知節序一身千恨獨霑衣<lb/>
　　　雨晴<lb/>
天缺西南江面清纎雲不動小灘横墻頭語雀衣猶濕<lb/>
樓外殘雷氣未平盡取微涼供穏睡急捜竒句報新晴<lb/>
今宵絶勝無人共卧看星河盡意明<lb/>
　　　懐天經智老因以訪之<lb/>
<pb n="KR4h0117_WYG_164-11a"/>
今年二月凍初融睡起苕溪緑向東客子光陰詩巻裏<lb/>
杏花消息雨聲中西庵禪伯還多病北柵儒仙只固窮<lb/>
忽憶輕舟尋二子綸巾鶴氅試春風<lb/>
　　　寓居劉倉廨中晩步過鄭倉臺上<lb/>
紗巾竹杖過荒陂滿面春風二月時世事紛紛人易老<lb/>
春陰漠漠絮飛遲士衡去國三間屋子美登臺七字詩<lb/>
草遶天西青不盡故園歸計入支頥<lb/>
　　　重陽<lb/>
<pb n="KR4h0117_WYG_164-11b"/>
去嵗重陽已百憂今年依舊歎羈遊籬底菊花惟解笑<lb/>
鏡中頭髪不禁秋涼風又落宫南木老雁孤鳴漢北州<lb/>
如許行年那可記謾排詩句寫新愁<lb/>
　　　舟行遣興<lb/>
㑹稽尚隔三千里臨賀初盤一百灘殊俗問津言語異<lb/>
長年為客路岐難背人山嶺重重去照鷁梅花樹樹殘<lb/>
酌酒柁樓今日意題詩船壁後來看<lb/>
　　　次韻尹潛感懐<lb/>
<pb n="KR4h0117_WYG_164-12a"/>
胡兒又看遶淮春歎息猶為國有人可使翠華周㝢縣<lb/>
誰持羽扇靜風塵五年天地無窮事萬里江湖見在身<lb/>
共說金陵龍虎氣故臣迷路感煙津<lb/>
　　　眼疾<lb/>
天公嗔我眼常白故著昬昬阿堵中不怪㕘軍騎瞎馬<lb/>
但妨中散送飛鴻著籬令惡誰能對損讀方竒定有功<lb/>
九惱從來為佛種㑹知那律證圓通<lb/>
　　　秋夜<lb/>
<pb n="KR4h0117_WYG_164-12b"/>
中庭淡月照三更白露澄空河漢明莫遣西風吹葉盡<lb/>
却愁無處著秋聲<lb/>
　　　清明<lb/>
街頭女兒雙髻鴉隨蜂趂蝶學妖邪東風也作清明節<lb/>
開徧來禽一樹花<lb/>
　<lb/>
　<lb/>
　石倉歴代詩選巻一百六十四<lb/>
</p>
<p>
</p>
  </div>
</body>
</text>
</TEI>
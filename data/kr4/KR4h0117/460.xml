<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六十</head> <lb/>
    <p>
<pb n="KR4h0117_WYG_460-1a"/>
欽定四庫全書<lb/>
　石倉歴代詩選巻四百六十<lb/>
　　　　　　　　　　　　明　曹學佺　編<lb/>
　明詩次集九十四<lb/>
　　魯鐸<lb/>
　　　入院言志<lb/>
聖明重輔理推心任儒臣玉堂敞北扉儲養歸陶鈞商<lb/>
家禮三俊周室須常人肆今黄閣老藹藹伊周倫而我<lb/>
<pb n="KR4h0117_WYG_460-1b"/>
樗散質亦與名材掄賴兹揩範在啓發傾倉囷豈徒事<lb/>
文字衣鉢傳經綸我生頗辛苦所懷非憂貧願言䇿駑<lb/>
蹇周道隨清塵<lb/>
　　　讀李詩<lb/>
天地獨長乆謂亦終銷鎔朝菌同一盡何必論喬松誰<lb/>
云李太白曠達擅高踪有酒不自飲乃勸羲和龍麻姑<lb/>
既霜鬢誰能駐顔容<lb/>
　　　送友人歸武功<lb/>
<pb n="KR4h0117_WYG_460-2a"/>
庭臯鳴落木游人感秋風援琴起中夜鮮復襟期同寒<lb/>
蛩響簷側髙鴈翔雲中鷄鳴戒行李微日東窗紅游從<lb/>
集盤榼酒盡情未終行人難久留矯首成西東願言尺<lb/>
素書歲歳常相通<lb/>
　　　題壁間竹<lb/>
繄誰融心神寫此萬竿竹我逐南薰來炎歊正三伏開<lb/>
軒一披襟灑然在淇澳中宵起攬衣乘月看未足髙歌<lb/>
武公詩清風動林麓<lb/>
<pb n="KR4h0117_WYG_460-2b"/>
　　　連雨中因讀少陵大雨詩次韻一首<lb/>
崇朝雨不斷螻蟈仍嗷嗷屋瓦欲自潰誰其事甄陶莓<lb/>
苔近几榻紺碧縁巾袍睠彼瓜荳畦渥然起叢蒿桑樗<lb/>
未及肩頃復過簷高乳鴉苦沾濕垂翅仰母號庭前有<lb/>
馴鶴戞然思林臯西疇𣺌畔岸嘉禾戰風濤東隣失墻<lb/>
壁入夜㪺引勞籬落濫盆盎飄忽輕一毛溝塍慢啓閉<lb/>
吾方笑兒曹十日行不雨桔橰應爾操<lb/>
　　　三農苦<lb/>
<pb n="KR4h0117_WYG_460-3a"/>
癸未四月雨併遺東作忙盛夏雨不嗣連月恣恒暘鄰<lb/>
湖㪺數級安問陂與塘髙秋報淫雨宵晝聲浪浪山村<lb/>
早焦槁自無卒歳望原田所灌溉糜爛無登塲澤農陷<lb/>
巨浸什一罹死亡貧者為耕治鬻兒營種糧廼今益窮<lb/>
迫骨肉矧異方富者憂盜賊撲刼羣虎狼向聞司租使<lb/>
適經川澤鄉芃芃賞禾黍詎信愬灾荒三農苦復苦天<lb/>
髙難自明未論死溝壑官租何由償仰首向天泣旻天<lb/>
但蒼蒼<lb/>
<pb n="KR4h0117_WYG_460-3b"/>
　　　雜感<lb/>
晉室失其馭所資惟賢豪謝公負雅量人士歸臯牢聲<lb/>
樂自滿耳舉世方驚濤安能縮首尾共作寒蟲號清顔<lb/>
照木石東山為増髙肥水了大事餘筭曽無勞髙崧豈<lb/>
具眼嘲戲同兒曹<lb/>
　　　其二<lb/>
東村有松檜西村滿楊柳我家住村東來徃村西久浮<lb/>
陽起郊原游衍及親友取蔭東西村常倒尊中酒風霜<lb/>
<pb n="KR4h0117_WYG_460-4a"/>
倐摧厲此意遂相負吾廬翳松檜搖落殊未有<lb/>
　　　其三<lb/>
端居有所思所思在長安冉冉歳云暮夢想接容顔緘<lb/>
書不我遺悵此别恨端徙倚向幽獨喟然傷心肝<lb/>
　　　其四<lb/>
孟冬天氣肅朝霜被蕪萊寒泉細無聲鶗鴂鳴何哀遲<lb/>
遲歳華晩芳意忽已摧撫景生感傷幽思何能裁<lb/>
　　　其五<lb/>
<pb n="KR4h0117_WYG_460-4b"/>
城居苦塵事去作䢵上遊驅車未及半且復泛輕舟峩<lb/>
峩五華山杳杳三澨流山水清且閒俛仰見沈浮媿無<lb/>
經世才空有杞人憂潦倒終宇宙道廢何能酧<lb/>
　　　其六<lb/>
懷人不能寐被衣彈鳴琴鳴琴若作意中夜發孤音美<lb/>
人在何許遙憶湘水陰征鴻去不返雙魚逝何深引領<lb/>
重躑躅幽恨獨難任<lb/>
　　　伏生傳經圖<lb/>
<pb n="KR4h0117_WYG_460-5a"/>
祖龍火中書作堆阿房相繼為塵灰九旬老儒食漢粟<lb/>
元自咸陽坑外囘向來傳道心自許挾書律在無儔侣<lb/>
太常掌故來何遲舌固猶存難正語閨中弱息諳聖謨<lb/>
口相授受曾何拘删書門下誰復在一女擬當三千徒<lb/>
掌故心神只方筞耳目何嘗滯聲色楚國雖亡見倚相<lb/>
孔堂未上聞金石謾道方言多異同濟南不與頴川通<lb/>
子襄科斗人不識考論文義終誰功天為斯文存一綫<lb/>
漢人及見先生面吾今尚恨禮殘樂不傳當時試問寧<lb/>
<pb n="KR4h0117_WYG_460-5b"/>
徒然<lb/>
　　　李在山水行<lb/>
高秋爽氣生林末山色朝來如黛潑西風洗天無閒雲<lb/>
萬里天心正開豁羣峰盡處見平原漠漠寛閑水上村<lb/>
村西返照界斜影千尋石壁當溪翻隔溪誰子愛林麓<lb/>
直旁陰崖結茅屋墻支亂石就廻岩門向清流只横木<lb/>
水禽獲水飛仍低小舟度晩蒼波迷行人趂渡半不及<lb/>
夜來應借山家棲何物李在善模寫欲與造化混真假<lb/>
<pb n="KR4h0117_WYG_460-6a"/>
安得此境置吾人一時突兀千萬厦沃壤連溪山復深<lb/>
安居粒食生林林眼前寒士皆大庇杜陵千載同吾心<lb/>
　　　添綫詞<lb/>
寒日趂天無約摸短長那遣忙人覺漢宫相語驚翠娥<lb/>
繡綫朝來添㡬何昭陽宫門在何處歳晩無由通線路<lb/>
憑誰却問承恩人逺近何如天度數<lb/>
　　　為劉鶴厓題吳偉畫<lb/>
吳生筆有神無慚呼小仙一泉片石世奔走此圖揮灑<lb/>
<pb n="KR4h0117_WYG_460-6b"/>
仍何年縮來嶰谷三湘地柴桑栗里依稀是箇中物色<lb/>
寧徒似伶倫老技痒王孫胡不歸泉明醉眼欲盈把渾<lb/>
疑風露侵人衣虛堂坐對意更逺九方輪扁俱天機<lb/>
　　　金瓶牡丹<lb/>
沉香亭外饒春風名花種種無雷同清平有樂媚妃子<lb/>
君王帶笑廻重瞳是誰忍愛各剪摘蠟封挿向金瓶中<lb/>
天香國色乃如許打剥定藉花神功寧知中人十家賦<lb/>
纔供深色花一叢長安愛花已成俗不隨兒女唯韓公<lb/>
<pb n="KR4h0117_WYG_460-7a"/>
我從千載嗟徃事愛花竊比濓溪翁<lb/>
　　　燕泉為子元何少宰作次厓翁韻<lb/>
出堂古書帶新注時時傳向人間去山中有水名燕泉<lb/>
護繞山人注書處堂前洗硯動廻塘墨瀋涓涓欲濫觴<lb/>
積流到海變海色河伯天吳驚大方山人為霖躡臺省<lb/>
手挹天瓢入虛洞稿枯萎薾足沾濡困暍沈痾快涼冷<lb/>
忽憶泉頭書滿家蓮開魚泳近横槎眼前用世功已就<lb/>
鏡裏流年鬢未華試問登崇何歳月童年文擊南宫節<lb/>
<pb n="KR4h0117_WYG_460-7b"/>
今古勲庸校蚤遲燕泉大與磻溪别<lb/>
　　　輓楊處士詩<lb/>
幽人舊隱洞庭北山靈獨許心相得幽人今葬山之陽<lb/>
汀蘭岸芷無顔色佳兒挾䇿游神州南歸却抱終天憂<lb/>
從今愁見舊風物不上岳陽城上樓<lb/>
　　　說劍次韻劉用章<lb/>
人間劍客何有邪試聽說劍多浮華由來神物本天造<lb/>
刜鍾切玉寧須嗟鵜膏腥穢無所用陰風撲眼飛寒花<lb/>
<pb n="KR4h0117_WYG_460-8a"/>
千年老蛟潛海底劍芒射水蛟應死君家古劍眞龍泉<lb/>
苔斑土繡須料理床頭白日動地雷萬金寶匣防批摧<lb/>
㑹當提去信君手蛟螭授首非君誰<lb/>
　　　漁景<lb/>
桃栁穠纎含曉濕篷背晴曦晒簑笠汀洲草芳鳬雁飛<lb/>
江風撲岸炊煙急中湖布網却伊誰作力包羅意恐遲<lb/>
春深欲勸同休息正是魚龍孕子時<lb/>
　　　其二<lb/>
<pb n="KR4h0117_WYG_460-8b"/>
湖天映雪如銀甕湖水朝來欲成凍潭底寒魚貴似金<lb/>
髙人夙約遙相送推窗慰勞氷在鬚仍促僮奴辦早厨<lb/>
隔汀為問㡬家住曉㸑都生烟火無<lb/>
　　　陳竹坡夀詩分題得竹逕琅玕合<hi>子雨贊善父</hi>
竹坡先生賸幽暇種竹成林繞精舍舍傍引水作方池<lb/>
竹底泠泠細泉㵼先生看竹樂有餘不羨豪奢起臺榭<lb/>
開逕因裁嶰谷筩賞心累駐山陰駕緑玉陰森難比倫<lb/>
秪須箇箇連城價衝牙編磬聲戞摩璆琳琬琰光交射<lb/>
<pb n="KR4h0117_WYG_460-9a"/>
春風長兒移上林琪花瓊樹枝相亞貞懷度世肅霜辰<lb/>
清思滿襟明月夜節間詩刻共輝暎窗裏圖書得因藉<lb/>
三湘渾欲接風烟六逸還應忘秋夏閽者寧容俗客通<lb/>
園丁未許凡禽下酒力微消衣色寒茶烟初斷棋聲罷<lb/>
千年難老棲鳯枝蒲柳楓楸㡬凋謝先生合是竹中仙<lb/>
住世逍遙人不訝誰當從之乞拄杖試向葛陂看龍化<lb/>
　　　劉尚寶克柔邀同其父友桂翁遊牛首獻花岩<lb/>
　　　　次白樓韻<lb/>
<pb n="KR4h0117_WYG_460-9b"/>
牛首花岩景如許有美符卿遙作主星言速客更輿親<lb/>
天為清塵夜來雨溪毛野蓛紛采掇脆碧柔青積箱筥<lb/>
若翁與客興俱豪攀壁緣崖色無沮伐木鳴鶯歴杳深<lb/>
問梓尋橋看仰俯林幽花鳥不辨名壑轉烟霞各為所<lb/>
題名塔頂恣危升窺燈佛洞聊凝佇奇觀書葉詩屢成<lb/>
小憇班荆杯輙舉離離天際見㠶來忽忽空中聽人語<lb/>
要知㑹合不尋常試指鄉山列寰宇坐來卿月在尊罍<lb/>
更吸清暉照肝腑<lb/>
<pb n="KR4h0117_WYG_460-10a"/>
　　　橘柚<lb/>
橘柚同年種新梢競過墻未輸武陵絹初試洞庭霜岩<lb/>
蜜堪齊味金丸合避黄朝來持斗酒資爾聽鶯簧<lb/>
　　　夜凉<lb/>
止林足山水五月能夜凉江長船侵樹雲疎月到床坐<lb/>
深心隕火吟劇鬢増霜近有勲堪䇿新松翠作行<lb/>
　　　送李明府擢興國<lb/>
晚結使君知方憐進級遲誰云遷轉日却是别離時五<lb/>
<pb n="KR4h0117_WYG_460-10b"/>
馬驕難縶雙魚逺未期漢庭歸又近何以慰吾私<lb/>
　　　丁丑至日寫懷<lb/>
海内今多事寰中又一陽病常如影在日未及愁長法<lb/>
駕臨烽塞人煙斷水鄉登臺望雲物風雪正茫茫<lb/>
　　　次韻虞司訓<lb/>
秋日江風好㠶開桂棹閒暫因看逺岫不覺過重灣浦<lb/>
樹濃兼澹沙禽去復還清懷收景物塵俗詎應關<lb/>
　　　過小孤<lb/>
<pb n="KR4h0117_WYG_460-11a"/>
算驛常年定征帆隔月開寧知大寒後纔過小孤來五<lb/>
兩占風變三陽擁歲囬江山倘延我更為一持杯<lb/>
　　　送康華伯歸武功<lb/>
抱屈君何似鯤魚尚北溟壯心霜劍白舊業曉燈青歸<lb/>
夢緣先壠離歌忽短亭清才當用世誰復徇山靈<lb/>
　　　六十庚辰除夕用五十韻<lb/>
流年經六十病與世相違朋舊容疎懶林丘隔是非形<lb/>
常忘彼我佩豈賴弦韋醉向屠蘇席春盤野菜肥<lb/>
<pb n="KR4h0117_WYG_460-11b"/>
　　　次鍾歸州韻時鍾歸自外簾<lb/>
有美歸州牧乘秋訪釣灘函開青桂藉舟艤白蘋灣且<lb/>
復臨岐醉休歌行路難衰遲幸相慰時遣素書還<lb/>
　　　次韻送子文<lb/>
承明丹詔下仗斧却南行霜露嚴秋令星河驗曉晴滇<lb/>
池寒水淨粤嶺野花明况逐潘輿去鄉人與有榮<lb/>
　　　出郭次爾錫韻宗易同和<lb/>
城外韶光好相將二月過煖宜鴉乳早春被桞争多籠<lb/>
<pb n="KR4h0117_WYG_460-12a"/>
燭防村暝簪花感鬢皤詩須陶謝賦吾為楚聲歌<lb/>
　　　湯陰次韻<lb/>
野人爭席後倦客憶家時白鳥湘雲外青蘋漢水湄飲<lb/>
餘中聖酒歌盡逺遊辭懶性無他羨泥中曵尾龜<lb/>
　　　閒居<lb/>
别墅仍書屋閒居興頗奇野山爭入座田水暗通池鳥<lb/>
語花深處魚遊月上時坐闌還散步聊復有新詩<lb/>
　　　田水南憲副寄題書院詩二首次韻謝之<lb/>
<pb n="KR4h0117_WYG_460-12b"/>
書屋水雲東軒車路忽通煙霄十年别鰕菜一尊同問<lb/>
俗先民隱論詩到國風向來多獻納臺省竟需公<lb/>
　　　其二<lb/>
夢野臺東地山人池上園饌分魚食慣衣礙果枝繁鶯<lb/>
樹新簧發鷗沙古篆存水南題品在野趣溢清言<lb/>
　　　義臺為壻郭廷貴作次舊韻<lb/>
林巷仍逃俗結茅池上臺果花從牖入巢鳥隔江囘徑<lb/>
僻苔全合風徐萍半開偶嗔雙舞鶴曉踐菊塍頽<lb/>
<pb n="KR4h0117_WYG_460-13a"/>
　　　送孫懋仁守信陽<lb/>
申州每憶經行處出守憐君近故鄉九曲春流繞阡陌<lb/>
三關風氣䕶城隍耕桑只似巡南楚甘㫖何妨到北堂<lb/>
亦有峴山堪勒石路人休漫說襄陽<lb/>
　　　悶城登妙山次范以載韻<lb/>
千尋峰頂立斜陽指㸃方隅認故鄉山勢北來蟠地逺<lb/>
雁行南去繞天長寒溪周折泉逾碧霜樹蕭森葉盡黄<lb/>
俯仰乾坤無限意百年勲業愧堂堂<lb/>
<pb n="KR4h0117_WYG_460-13b"/>
　　　岳陽望君山次韻<lb/>
歸槎泊近岳陽城城上登樓逸興生春渚霧連芳草合<lb/>
風船影沒亂㠶輕百年不盡憂時意千載空懸弔古情<lb/>
獨喜軒轅丹井在夜深猶有蟄龍聲<lb/>
　　　蘭谷為吉水廖祖傚作<lb/>
青郊車馬競尋芳誰道幽蘭可谷量山暖英靈常欲醉<lb/>
風廽草木盡成香郭生翡翠何勝詠謝氏階庭未足方<lb/>
見說楚人滋九畹扁舟還擬泛沅湘<lb/>
<pb n="KR4h0117_WYG_460-14a"/>
　　　與方沙河謁張文愍墓前韻<lb/>
文愍墳頭野草荒穹碑十數倚殘陽拜臺樵牧時相戲<lb/>
祭案牲醪久未香表卧寒烟無語鶴路横頑石是眠羊<lb/>
憑君擺落興衰意醉就邯鄲道士床<lb/>
　　　張魁山判官攝縣<lb/>
君侯判沔共稱賢臺檄還兼縣宰權地接郡郊連雨澤<lb/>
天從郎位借星躔路人盡道遷階近野老爭誇得惠專<lb/>
守令之間見龔卓新收故事更堪傳<lb/>
<pb n="KR4h0117_WYG_460-14b"/>
　　　孫懋仁沱西别業<lb/>
屋邊沱水日淙淙風物元應擅楚邦蘭芷生連垂釣石<lb/>
鳬鷖栖近讀書窗城東曉色聞孤角畦外春流帶九江<lb/>
為約扁舟他日㑹狂歌來和郢人腔<lb/>
　　　送胡廷和得告歸歙<lb/>
北扉中秘日委蛇誰遣同袍又别離司馬病容青鏡改<lb/>
狄公心事白雲知秦淮野水秋通閘建業檣風夜引旗<lb/>
我有思親無限意隨君先到漢江湄<lb/>
<pb n="KR4h0117_WYG_460-15a"/>
　　　倫伯疇修撰使安南<lb/>
萬里安南薄大瀛王臣遣諭出槐㕔香生曉殿衣初賜<lb/>
光照晴郊節暫停宇内自應同化日斗南今復見文星<lb/>
羊城桑梓還増價天使稱觴上鯉庭<lb/>
　　　送范靜之秋官便道展墓<lb/>
天王封册重宗盟選使西曹得老成范氏子孫看百祿<lb/>
漢家恩禮厚東平方持玉節浮槎去却與青春作伴行<lb/>
見說焚黄更乘便九原松柏被光榮<lb/>
<pb n="KR4h0117_WYG_460-15b"/>
　　　送魏德卿<lb/>
故人久坐青油幕京國重逢喜盡情長劍暫從天外倚<lb/>
短檠還入夜深明兒童漸長鄉音改俸禄雖貧宦況清<lb/>
閫外更聞資上畧龍堆青海避先聲<lb/>
　　　次韻徐原忠<lb/>
篷門未欵鶴光知己有園深出應遲松逕露晞行藥後<lb/>
藕汀風動納涼時夜仍秉燭翻疑夢春許看花更作期<lb/>
休倚清時催病客新文容有北山移<lb/>
<pb n="KR4h0117_WYG_460-16a"/>
　　　中秋待月飲城上次韋菴韻<lb/>
髙城隱隱月朧朧此夕秋光正及中雙寺曉鐘還入市<lb/>
三湖新漲欲連空歌傳内侍憐蘓老興發南樓憶庾公<lb/>
愁病強挑壺矢戰敢將全勝論成功<lb/>
　　　九日用舊韻<lb/>
九日園亭獨舉杯夕陽餘興復登臺清池白鳥聯翩下<lb/>
曲逕黄花爛熳開儒術無功慚潦倒帝鄉多病喜歸來<lb/>
澆畦弄釣堪消日不道無情歲月催<lb/>
<pb n="KR4h0117_WYG_460-16b"/>
　　　暮春即事<lb/>
書籤藥裹近藜牀睡起虛齋日正長科斗池塘古文字<lb/>
倉庚庭院沸笙簧林陰坐久衣裾潤花逕行多屐齒香<lb/>
病得賜骸耽勝事擬將芹曝報吾皇<lb/>
　　　留别喬白岩王陽明次白樓韻<lb/>
十年聚少别常多緑鬢重看總向皤勝地有招還逺赴<lb/>
高軒無事亦頻過離觴又對鍾山月驛棹遙生漢水波<lb/>
詩社儘收佳句在相思隨處一長歌<lb/>
<pb n="KR4h0117_WYG_460-17a"/>
　　　次韻虞司訓新秋夜坐<lb/>
時序新權又蓐收煩歊初散夜光浮夢驚寥廓一聲笛<lb/>
興在武昌千尺樓南樹枝閒栖鵲定内家屏冷早螢流<lb/>
朝來喜得虞卿訊新著書成病亦瘳<lb/>
　　　次韻童編修士疇<lb/>
涼颷入夜奪南薰林壑朝來半白雲太華玉蓮思摘實<lb/>
小山藂桂欲流芬齊紈楚簟行辭御雲鴈風蟬不斷聞<lb/>
秋興總教詩思劇賞音今日賴逢君<lb/>
<pb n="KR4h0117_WYG_460-17b"/>
　　　九日園亭用杜牧之韻<lb/>
揮翰題糕手欲飛菊邊香霧正霏微誰從今日仍辭醉<lb/>
不道常年苦憶歸短屐未妨逢細雨殘尊還可待斜暉<lb/>
官貧猶勝陶彭澤剛得東籬有白衣<lb/>
　　　九日東莊用前韻<lb/>
丹楓零落白雲飛别墅風長酒力微坐待池菱炊飯出<lb/>
行逢野菊戴花歸沙鷗貪㸔臨秋水林鵲從教亂夕暉<lb/>
朝市久違疎散性欲從漁父問荷衣<lb/>
<pb n="KR4h0117_WYG_460-18a"/>
　　　中秋風雨有懷<lb/>
節序無情鬢有霜中秋風雨向昏黄尊前舊社人千里<lb/>
雲外新聲雁一行病起未能攜楚瀝興闌何處據胡床<lb/>
諸孫僅慰而翁意燈火西窗夜正涼<lb/>
　　　壽顧處士次陳子雨學士韻<lb/>
靜觀今古似圍棋袖手誰論下着遲翠籠早收雲裏藥<lb/>
素盤時薦谷中芝飛花學舞隨瓊斚急雨催詩漲墨池<lb/>
玉樹階庭知㡬許漆園長映大椿枝<lb/>
<pb n="KR4h0117_WYG_460-18b"/>
　　　得告後用范以載侍御盧溝壁間韻<lb/>
病思無端鬢有華乞身剛喜得還家緣深雲夢澤中水<lb/>
心醉武陵溪上霞諳道豈眞須老驥入林聊復羨歸鴉<lb/>
東岡舊業堪衣食種稻條桑更藝麻<lb/>
　　　邊汝嘉園亭雨後即事<lb/>
山際殘雲放夕暉竹亭移席栁風微半開紅藥香初散<lb/>
並坐黄鸝濕未飛勝㑹秪慚詩力薄芳時寧覺賞心違<lb/>
主人為客添清味旋剪階東韭葉肥<lb/>
<pb n="KR4h0117_WYG_460-19a"/>
　　　許州風節亭次韻劉東之御史美之正郎<lb/>
煩囂何處可披襟風節亭中散竹陰地僻本無塵俗氣<lb/>
夜涼先見歳寒心風傳逺笛情何限月轉長梢坐益深<lb/>
安得題詩更明日滿墻揮翰學來禽<lb/>
　　　喜晴再次前韻<lb/>
夜分猶自亷纎雨忽聽朝來皷角鳴天末浮雲歸逺浦<lb/>
海東華日上高城衝泥騄駬還驕氣愁濕黄鸝作喜聲<lb/>
揮筞偶成如意舞五雲深處是神京<lb/>
<pb n="KR4h0117_WYG_460-19b"/>
　　　哭周天兆<lb/>
玉堂得告病初深歸卧南池白璧沈梁月疑瞻千里面<lb/>
江雲空寄百年心新阡起表人爭讀舊館留詩客自吟<lb/>
我按越聲歌楚些海天愁絶晝陰陰<lb/>
　　　野望<lb/>
東風吹雨宿塵輕膴膴村原正曉晴逺樹有花皆辨色<lb/>
好峰無數不知名雲開鴈鶩横長塞草緑牛羊上廢城<lb/>
欲向燕山還極目夕陽時候更分明<lb/>
<pb n="KR4h0117_WYG_460-20a"/>
　　　陵祀次温民懷見贈韻<lb/>
寢殿春開祀禮成青林列炬散公卿啼猿不盡垂胡恨<lb/>
班馬惟聞隔澗聲陶器應當流水設野田還想歴山耕<lb/>
泰陵又長新松柏灑淚蒼崖夕照明<lb/>
　　　次韻何湖東見寄<lb/>
三冬文史粗酧意千里音書慰所知秋水夢陪菰米飯<lb/>
春園慚負杏花枝平生温飽元非志前軰經綸自有基<lb/>
心許扁舟同晩節藕花風北水東涯<lb/>
<pb n="KR4h0117_WYG_460-20b"/>
　　　憶爾錫西莊舊游<lb/>
下馬山堂犬亦迎來遊年例近清明杏花深處聞幽鳥<lb/>
溪水東頭上古城㸃筆欲題青竹徧流觴時覺玉壺輕<lb/>
不應全廢今年約芍藥開時尚一行<lb/>
　　　田舍<lb/>
山人田舍水東涯草野盤飱頗自頥醅熟新鰕方製米<lb/>
麥秋鮮鱔亦成絲香攢翠角菱收日光爛銀船藕上時<lb/>
供奉曽叨大官饌衰遲剛與此相宜<lb/>
<pb n="KR4h0117_WYG_460-21a"/>
　　　暮春城西即事用少陵韻<lb/>
春去春來失送迎送春今歲到春明絮辭官栁欲迷路<lb/>
花戀御溝還出城攜榼未論燕釀薄試衣渾愛越羅輕<lb/>
蠶眠麥秀西原暮記得農桑為此行<lb/>
　　　次惟明韻<lb/>
與君合志復同年爾汝忘從揔丱前北郭林丘頻徃返<lb/>
東岡泉石更延緣行藏意氣寧相逺老大頭顱忽自憐<lb/>
早晩投簮還舊隱葛巾藜杖共悠然<lb/>
<pb n="KR4h0117_WYG_460-21b"/>
　　　東莊<lb/>
窗外羣峰逺更佳吾廬自可號山家飛來好鳥尋常語<lb/>
移種新藂次第花木客每因求石蜜販夫頻到送溪茶<lb/>
不妨兼有漁翁樂秋水東湖一釣槎<lb/>
　　　次九叔松石翁所遺韻<lb/>
宦海清聲不愧天中年歸袖已飄然秋花盈把陶翁逕<lb/>
春水平湖賀監船教子頖宫期逺大作賔鄉讌禮周旋<lb/>
葛巾藜杖從容地共指人間自有仙<lb/>
<pb n="KR4h0117_WYG_460-22a"/>
　　　次韻李巨川遊東禪<lb/>
舊遊煙景到仍迷歲月重驚㡬攝提同濟叨隨元禮棹<lb/>
幽尋疑入武陵溪華軒古塔從登眺好鳥穠花費品題<lb/>
隱隱湖心來徃路路人堪號使君隄<lb/>
　　　何湖東先生約社有作次韻<lb/>
長安多病憶松筠詔許還家感聖神草閣枕書常謝客<lb/>
花谿行藥或逢人吟當未穩仍侵夜飲但微醺不負春<lb/>
慚愧耆英招入社重裁野服芰荷新<lb/>
<pb n="KR4h0117_WYG_460-22b"/>
　　　大椿洞<lb/>
當岩開洞據空明幽事關心病亦輕樹杪煙輕茶欲沸<lb/>
石傍苔破笋初生山童池汲時兼釣林鳥簷栖夜不驚<lb/>
忽訝笙簧自何許荆扉西畔起松聲<lb/>
　　　次韻秦鳯山中丞留題<lb/>
前駈駐馬問林塘遙望褰帷見繡裳松逕畫輪重有轍<lb/>
草亭詩刻舊凝香官階秪任歸青簡民隱還應入皂囊<lb/>
慚愧山人疎懶慣旋求巾舄為君忙<lb/>
<pb n="KR4h0117_WYG_460-23a"/>
　　　送韋菴歸番禺<lb/>
楚遊千里計江程天屬相違此合并漢室郎占天上宿<lb/>
荀家孫是膝前星試周喜看先持印問政何殊舊過庭<lb/>
歸共親知談樂事玉缸須待倒南溟<lb/>
　　　九日值連雨用古韻<lb/>
佳辰准擬酒腸寛連雨翻教減笑歡桂玉屢遲中婦饋<lb/>
莓苔欲上野人冠塲無露積妨秋穫篋未成衣犯曉寒<lb/>
稍喜黄花解人意含章有意候晴看<lb/>
<pb n="KR4h0117_WYG_460-23b"/>
　　　東莊漫述<lb/>
秋交伏窮殊未涼避暑却過湖東莊梧桐下影忽復薄<lb/>
絡緯作聲何太長身本無能合教懶鬢不為愁還自蒼<lb/>
未怕鄰翁約做社香秔紫秫皆登塲<lb/>
　　　東溪小景<lb/>
閒遡東風去溪頭千樹花停舟偶然坐日暮未還家<lb/>
　　　梅莊<lb/>
主人方濯纓寒花照芳芷未惜春樹殘上有青青子<lb/>
<pb n="KR4h0117_WYG_460-24a"/>
　　　姪壻胡瑞棹汀索詠<lb/>
幽人居棹汀汀户相還徃醉後棹歌囘月照青蘋上<lb/>
　　　鳬洲即事<lb/>
見說瓜堪摘閒過洲上來小船風打去半日未能囘<lb/>
　　　散歩<lb/>
細草緣蹊軟晴朝歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>遲徃來深樹裏嗁鳥不曽知<lb/>
　　　陵祀次景伯時編修韻<lb/>
滿路東風桃杏花春光渾在野人家湘江游子緣渠惱<lb/>
<pb n="KR4h0117_WYG_460-24b"/>
憶得林間與水涯<lb/>
　　　山水小景為孫太常題<lb/>
猶記當年過郢中清溪周折碧山重聞歌白雪陽春曲<lb/>
深樹層軒隔九峰<lb/>
　　　桃溪<lb/>
世路悠悠已倦遊桃溪深處草堂幽東風自解幽人意<lb/>
不遣飛花逐水流<lb/>
　　　宿彭澤<lb/>
<pb n="KR4h0117_WYG_460-25a"/>
柳岸蘆汀秋水生官舟才泊暮鐘鳴無人為問陶彭澤<lb/>
萬里長江天際横<lb/>
　　　登臺<lb/>
穿松入竹逕迂迴潛繞坡陀却上臺茶熟山童無覔處<lb/>
東園花裏去還來<lb/>
　　　種芙蓉<lb/>
東園花放白交紅終日哦詩錦繡中却恐高秋向寥落<lb/>
繞池千本種芙蓉<lb/>
<pb n="KR4h0117_WYG_460-25b"/>
　　　許秉之移居月光臺<lb/>
臺上草堂臺下田臨湖引水自豐年尋常坐倦抛書去<lb/>
萬頃滄波一釣船<lb/>
　　　春日書院<lb/>
門巷青苔隔路蹊小桃開滿磬池西枕書眠着無人喚<lb/>
花裏東風百舌啼<lb/>
　　　剪春羅花開<lb/>
花神巧事不勝多又逐天孫弄玉梭野服自來便卉葛<lb/>
<pb n="KR4h0117_WYG_460-26a"/>
曉窗休更剪春羅<lb/>
　　　月夜園池泛舟<lb/>
戴月乘風弄小航橋南新水沒菰蔣廻橈更度荷花渚<lb/>
涼露滿身襟袖香<lb/>
　　　九月三日芙蓉與菊同開<lb/>
黄花開不待重陽亦有芙蓉不待霜為憶宣和新譜裡<lb/>
已將金鈿對紅粧<lb/>
　　　領孫<lb/>
<pb n="KR4h0117_WYG_460-26b"/>
緑池繞逕恣閒行已有園中正晩晴學語小孫多亊甚<lb/>
牽衣隨處問花名<lb/>
　　　東湖書院<lb/>
山圍書院好峰多行處新詩日㡬何中有幽棲人不到<lb/>
緑蘿深洞白雲窩<lb/>
　　　寶珠山茶戲作<lb/>
季倫當日鬬豪華戚里珊瑚信手撾誰道漢濵窮措大<lb/>
寶珠無數不曽誇<lb/>
<pb n="KR4h0117_WYG_460-27a"/>
　　　張處士輓詩<lb/>
古姆山頭歌大招閬風何處獨逍遙愁雲晝合江天暗<lb/>
摸索風前酹酒瓢<lb/>
　　　剪金花<hi>即王不留行</hi>
剪金元是俗相稱病客相逢莫諱名天上乞歸曽累疏<lb/>
君王非是不留行<lb/>
　　　杭雙溪憲長寄示江行詩次韻<lb/>
新秋江月送官舟綵鷁青簾擁皂樓夜半棹歌誰省記<lb/>
<pb n="KR4h0117_WYG_460-27b"/>
有人閒卧白蘋洲<lb/>
　　　初夏即事<lb/>
木天清絶稱劬書何處齋軒更此如乳燕夢閒人莫到<lb/>
緑槐風細碧窗虛<lb/>
　　　夢梅花<lb/>
故園梅樹開花未頗怪南枝入夢勤此夢定知何處應<lb/>
畫中逢見笛中聞<lb/>
　　　采石<lb/>
<pb n="KR4h0117_WYG_460-28a"/>
謫仙佯醉上天時采石江頭捉月騎千古何從見顔色<lb/>
夜深江月正堪疑<lb/>
　　　外舅挽章<lb/>
一官遙郡乞身囘舊業南湖只釣臺今日湖濵黯風雪<lb/>
豈堪還見白鷗來<lb/>
　　　又次鍾歸州新春見懷韻<lb/>
㡬時不得巴東信江郡紅梅已復新走傍長亭求驛使<lb/>
為傳臨水一枝春<lb/>
<pb n="KR4h0117_WYG_460-28b"/>
　　　䕶樹<lb/>
緣村乞樹繞園栽紅白花教取次開培築未周風雪到<lb/>
擁簑編箔夜深囘<lb/>
　　　横州<lb/>
來迎官吏說横州遙立蒼厓石上頭也欲乘髙閒縱目<lb/>
黄昏風雨暗江樓<lb/>
　<lb/>
　石倉歴代詩選巻四百六十<lb/>
</p>
<p>
</p>
  </div>
</body>
</text>
</TEI>
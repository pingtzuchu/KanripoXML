<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0117_WYG_402-1a"/>
欽定四庫全書<lb/>
石倉厯代詩選巻四百二<lb/>
　　　　　　　　　　　　明　曹學佺　編<lb/>
　明詩次集三十六<lb/>
　　陳維裕<lb/>
　　　送何敬止之安慶<lb/>
久別愁契濶一見情轉紓如何未幾月䇿馬復馳驅曉<lb/>
出都門道和風吹長裾載酒雙玊壺酌君聊踟蹰好鳥<lb/>
<pb n="KR4h0117_WYG_402-1b"/>
對離席垂楊發清渠把酒未成醉却憶相交初癸酉嵗<lb/>
大比就試來于于當時誇特達抱負期共攄荆山君獻<lb/>
璞滄海我遺珠彼此或阻隔蹉跎音信疎君教錢塘上<lb/>
巍然道自居湖蘇齊經學河汾播名譽我今忝登第乗<lb/>
驄長安衢相逢話疇昔屈指十載餘公邸且為樂忽聞<lb/>
䧏除書宦轍豈常聚仕途隨所如恪共各自勉離別安<lb/>
足吁安慶俗齊魯諸生器璠璵到時正三月杏壇化日<lb/>
舒臯比坐容與函丈爭摳趨師道素所講熟路馳輕車<lb/>
<pb n="KR4h0117_WYG_402-2a"/>
長養九霄翥變化北溟魚倘因閒暇日尺書多寄予<lb/>
　　　同寅寄書以詩代答<lb/>
有使自東來附書三兩封各有平安字捧至柏臺中開<lb/>
緘是誰傳乃我平生友別來未幾時殷勤問安否友情<lb/>
既具陳國事更諄諄誓欲誅奸宄何曾顧微身讀罷置<lb/>
袖中引領深相憶小人重名利君子懐恥惜而我二三<lb/>
人許國亦已深賢勞敢自任靖共持此心歎息猶未已<lb/>
使者告歸去走筆題數言于以道情素<lb/>
<pb n="KR4h0117_WYG_402-2b"/>
　　　題九鷥圖<lb/>
周人詠振鷺潔白與人比魯人詠振鷺舞者持其羽孰<lb/>
謂彼微禽往往在所取而今畫圖中三三見栖止皎皎<lb/>
毛羽鮮粲粲頂絲美玩之有深意可以朂君子<lb/>
　　　送副使鄧崇政<lb/>
聖人御皇極治世躋虞唐天下皆鼔舞四夷盡來王夫<lb/>
何有小醜邇者自荆襄弄兵敢稱亂嘯聚成猖狂郡邑<lb/>
為騷動居民廢耕桑事聞上震怒愚民凟天常即日命<lb/>
<pb n="KR4h0117_WYG_402-3a"/>
大將十乘先啓行又命大司馬同行總其綱師出在嚴<lb/>
翼不可無預防汝端作御史汝往繩怠遑臣端拜稽首<lb/>
感激懐忠良戮力仗天威同心靖一方凱旋論功賞陞<lb/>
秩沭恩光荆南既已定西邊復擾攘豈曰聖明世屢見<lb/>
叛封疆蠢爾亡命徒招呼聚山岡不知聖恩撫漸有牙<lb/>
距張倚險肆剽掠邊人亦憂惶天子曰無恐一將足以<lb/>
當蒞軍遣元帥機務屬都堂糾察命臣端汝有聞湖湘<lb/>
汝行務敬戒毋使妄殺傷命下咸發憤車馬出煌煌荷<lb/>
<pb n="KR4h0117_WYG_402-3b"/>
戈忘辛苦厯險經雪霜深入抵巢穴驅戮如犬羊渠魁<lb/>
受拘縶餘衆無潛藏邊塵成晏堵中外皆樂康捷聞天<lb/>
子喜有功當盡償次第見陞賞大小無遺忘汝端兩效<lb/>
職與汝金腰黄陜右邇邊境汝曹多名望汝作臬府副<lb/>
職任汝自强再拜受恩命吉日戒行裝舉手謝朝列馳<lb/>
驅辭帝鄉七月時雨霽都門秋氣凉路㫄擁冠葢祖道<lb/>
陳壺觴相送不忍別攜手上河梁北風來拂拂河水流<lb/>
湯湯斗酒傾未已斾帆風中颺共言當此去何以答聖<lb/>
<pb n="KR4h0117_WYG_402-4a"/>
皇當知職分盡安肯負寸長皇皇夙夜際肅肅寅畏將<lb/>
寃民頌定國奸貪避張綱殷勤同年友勸勉陳詩章<lb/>
　　　栢臺感興<lb/>
晨坐栢臺上栢樹隂且濃羣鴉方蔽集曉日初曈曈風<lb/>
吹栢樹枝玊露滴臺中臺下有芳葩朝來不禁風一動<lb/>
盡披靡况能保隆冬於焉重有感使我德愈充若無歲<lb/>
寒操對此亦何容<lb/>
　　　其二<lb/>
<pb n="KR4h0117_WYG_402-4b"/>
南國有佳人安居在深闈貞靜備淑德婉孌多令姿中<lb/>
饋素所諳女紅亦其宜奈何家貧薄良媒不相知桃夭<lb/>
未見賦摽梅已愆期隣人為興歎彼心終不移嫁郎須<lb/>
柯斧大節安可虧世間茍得者視之良忸怩<lb/>
　　　寄弟養志<lb/>
別汝一載餘思汝心轉切不知汝在家所為何事業男<lb/>
兒貴立身出處當豪傑汝志素云養汝性亦不拙勉勵<lb/>
方成人優游總無益旦夕奉親餘無令廢書籍青春不<lb/>
<pb n="KR4h0117_WYG_402-5a"/>
再至歲月莫虚擲有司取人才文章要矜式熟路馳輕<lb/>
車任爾隨所適非我私杜譔乃我所親厯萬里寄汝言<lb/>
為我銘胸臆<lb/>
　　　送金少卿尊甫致南安太守歸政<lb/>
都門七月天氣凉榴花落盡楊葉黄送君載酒都門道<lb/>
疋馬此時思舊鄉君家金陵江上住家世冠裳朝夕聚<lb/>
蠧簡牙籖滿几牀芝蘭玊樹當庭户自昔聰明夐不羣<lb/>
讀書萬巻思匡君三策袖中未及獻一官贊務攄忠勤<lb/>
<pb n="KR4h0117_WYG_402-5b"/>
九年出補南安守籍籍聲名滿人口列郡官僚不敢欺<lb/>
繞村黎庶皆耕耨黎庶耕耘歲每登黄堂白晝清如氷<lb/>
門無私謁心常泰獄少寃民訟不興邇來考績朝帝所<lb/>
卧轍攀轅民父母共願眼前留冦恂毋令去後思何武<lb/>
黄門有子久鳴珂逺來相見情如何人爭京國誇橋梓<lb/>
君却還山慕薜蘿平明躍馬長安路綵繩玊壺酒如乳<lb/>
遙波落木愴離情明月白雲引歸趣鳳皇山南白鷺洲<lb/>
昔年別處今白頭秣陵風景常在目却羡長江天際流<lb/>
<pb n="KR4h0117_WYG_402-6a"/>
　　　送丘黄門甥林士元歸閩<lb/>
南閩九月天尚熱北京九月寒將迫北居南人却憶家<lb/>
一日梁橋幾人別君家舊住閩山陬柴門流水清且幽<lb/>
薰風琴韻林間石清晝書聲松下樓黄門舅氏真儒者<lb/>
每日相親情更雅春山載酒共追隨曲几新詩興來寫<lb/>
一從去作青瑣郎螭頭載筆侍君王幾年㑹面不可得<lb/>
萬里相思道路長相思萬里情無已跋渉擔簦遊帝里<lb/>
都城城北忽相逢傾葢論情一何喜朝回日日相歡娯<lb/>
<pb n="KR4h0117_WYG_402-6b"/>
花下酌酒斟滿壺長安曉月隨吟步公邸春風拂坐裾<lb/>
寸心乍伸歡未久又向都門惜分手滿天秋氣盡白雲<lb/>
幾處微霜脆疎柳男兒讀書須成名看汝骨骼何崢嶸<lb/>
相期折桂朝金闕還言似舅即賢甥<lb/>
　　　夜坐<lb/>
公館歲將䦨更深不覺寒宦情甘寂莫民隱苦艱難渡<lb/>
近潮聲逼窗疎夜色殘何人沽美酒小酌蹔成歡<lb/>
　　　題李叔玊太守園<lb/>
<pb n="KR4h0117_WYG_402-7a"/>
不羡諸侯貴還尋畎畝春開軒臨緑野鑿沼養紅鱗橘<lb/>
子經霜熟梅花近臘新興來多妙句倡和屬何人<lb/>
　　　寄表弟謝仲平<lb/>
内弟吾鄉彦多才學亦優㡬年客京國那肯謁諸侯齊<lb/>
魯觀風過江湖覽勝遊琴樽今未共回首暮雲浮<lb/>
　　　又<lb/>
為客江南地蹉跎兩見梅舊鄉殊在望家信數傳來晩<lb/>
浪隨風急朝霜似雪堆良朋懐未巳悵望獨徘徊<lb/>
<pb n="KR4h0117_WYG_402-7b"/>
　　　送趙廷振令海豐<lb/>
無諸城外逼初冬送客南行思不窮近㟁蘆花飄淺素<lb/>
平山楓葉墜殘紅地連百粤通閩嶠路出三陽是海豐<lb/>
君去治民須德化蠻歌和處草從風<lb/>
　　　題李梅庵太守園亭<lb/>
歸來林下自仙流結構茅亭事事幽二頃稻田春徧種<lb/>
一區蔬圃熟堪収甕頭酒美臨池酌花下詩成與客酬<lb/>
此外紅塵都不到何妨山水恣夷猶<lb/>
<pb n="KR4h0117_WYG_402-8a"/>
　　曹南詠柳<lb/>
雙河流水日悠悠曉際微濛片月幽色映石橋宜客坐<lb/>
光搖蘆渚駭魚遊幾家砧杵聞前㟁何處書聲起近樓<lb/>
五馬觀風人早起也宜清興豁吟眸<lb/>
　　　又<lb/>
桑柘成林一望遙長村景物此時饒初生細葉籠朝露<lb/>
下長柔枝近野橋秋社散時人踏影春蠶眠起女攀條<lb/>
從今民免無衣歎善政行看播頌謠<lb/>
<pb n="KR4h0117_WYG_402-8b"/>
　江田陳氏家傳云公諱維裕字饒初自幼力學通經<lb/>
　史善古文詞精于篆隸天順庚辰成進士廷試對䇿<lb/>
　稱㫖擢河南道監察御史特㫖凡天下大小官員不<lb/>
　法者得以便宜糾核公既承知遇慷慨直言章疏無<lb/>
　虚日居官廉介端勁執而不回遇事立㫁人服其當<lb/>
　雖戚畹大臣一無所回互海内望其丰裁奉詔典試<lb/>
　兩京時曹石用事請託不阿仍抗章劾之曹石環泣<lb/>
　上前泥首訴寃不為之動云<lb/>
<pb n="KR4h0117_WYG_402-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_402-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻四百二<lb/>
</p>
<p>
</p>
  </div>
</body>
</text>
</TEI>
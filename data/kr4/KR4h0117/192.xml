<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百九十二</head> <lb/>
    <p>
<pb n="KR4h0117_WYG_192-1a"/>
欽定四庫全書<lb/>
　石倉歴代詩選巻一百九十二<lb/>
　　　　　　　　　　　　明　曹學佺　編<lb/>
　宋詩六十九<lb/>
　　黄　幹<lb/>
　　　答曽伯玉借長編<lb/>
白露下百草迅商薄脩林幽人起長歎感此節物深攬<lb/>
衣自徘徊撫劒還悲吟丈夫各有志莫作兒女心渉逺<lb/>
<pb n="KR4h0117_WYG_192-1b"/>
當疾驅畏影須就隂願言理輕車去上南山岑<lb/>
　　　九日早發桃枝嶺<lb/>
登山豈不樂况此風露清排簷夜雨滴詰旦天空明歡<lb/>
然金石交要我林泉盟支笻趂漫汗勇往不計程一水<lb/>
何縈紆千峯擁峥嶸仰視流雲馳俯聽幽壑鳴班荆得<lb/>
所適斗酒聊共傾人生㑹有累聚散如浮萍今晨諧勝<lb/>
逰異日難忘情意愜各賦詩庶以紀此行<lb/>
　　　道間觀瀑布<lb/>
<pb n="KR4h0117_WYG_192-2a"/>
行行益以逺愜此心期幽一徑險復夷千林宻相樛回<lb/>
首天際山矗靣懸飛流銀潢倚石壁玉龍下山湫光摇<lb/>
日璀璨勢急風颼飀可望不可親神往形獨留眷言桃<lb/>
枝山久懐卜築謀豈無一日閒努力窮㝠搜<lb/>
　　　十二日復歸桃枝嶺<lb/>
大溪章溪溪水清上寮下寮山路平三山屹立相犄角<lb/>
百里連亘如長城仰干雲霄不盈尺俯視天髙浮寸碧<lb/>
閒雲呑吐溢澗谷飛泉噴灑下石壁中有一山名芙蓉<lb/>
<pb n="KR4h0117_WYG_192-2b"/>
端冕正色羣山空望之令人起敬悚僧言直與衡嶽同<lb/>
坡陀突兀作雲洞虎豹蹲踞棲鸞鳯聞道前朝開闢日<lb/>
曽住浮屠幾千衆我来巳作五日行皇天一雨復一晴<lb/>
穹林杳靄非人世手執羣仙朝玉京曉来更向山前去<lb/>
忽到山翁棲隠處却憶桃源洞裏人日出煙銷忘舊路<lb/>
　　　侍文公飲浮翠用劉叔通韻<lb/>
凉風振幽壑隂雲翳前山髙懐勵清秋適意林莽間煙<lb/>
横萬家井水淨䨥溪灣徒倚暮忘歸人境相與閒逰子<lb/>
<pb n="KR4h0117_WYG_192-3a"/>
獨何為千里方言還陪此杖屨遊忘彼道路艱心期更<lb/>
他嵗依巖結柴闗<lb/>
　　　讒人<lb/>
監謗兆周蹙偶語擠秦亡古風下刺上國步安且强靖<lb/>
康發深痛熈豐啓餘殃惜哉天子明未免讒者傷讒者<lb/>
亦何為君子名愈彰<lb/>
　　　拜文公先生墓下<lb/>
暝投大林谷晨登崒如亭髙墳鬱嵯峨百拜雙淚零白<lb/>
<pb n="KR4h0117_WYG_192-3b"/>
楊自蕭蕭宿草何青青悲風振林薄猿鳥為悲鳴音容<lb/>
久寂寞欲語誰為聽空使千載後儒生抱遺經<lb/>
　　　與胡伯履<lb/>
白露下百草𤣥雲翳崇岡逰子暮何之倐若孤鴈翔朝<lb/>
發長沙渚夕息湘山陽飛鳴念儔侣慷慨増悲傷故人<lb/>
懐我深逺寄金玉章開緘且疾讀慰此飢渇腸是時焞<lb/>
中火朔風掃枯黄嵗月能幾何臯蘭結㣲霜脂車策良<lb/>
馬日暮道正長徒僕審驅馳前途畏榛荒劣質苦難任<lb/>
<pb n="KR4h0117_WYG_192-4a"/>
白雲懐故鄉南山一舎隔矯首空西望<lb/>
　　　送章元徳司理罷官歸永嘉<lb/>
送君北門坡遥望東甌路峨峨白鶴嶺渺𣺌飛鸞度上<lb/>
有虎豹號下有蛟龍怒車馬堅且良維檝夙巳具褰裳<lb/>
涉其險萬古不足懼世路劇羊腸皦皦誠易汙但能心<lb/>
無愧窮達安所遇毋為婉孌者暫蹶輙驚顧生平麋鹿<lb/>
姿處世歎多忤胡為展良覿握手便如故髙懐發鍼石<lb/>
正論諧韶濩情親復告别欲語誰與晤乾坤一逆旅日<lb/>
<pb n="KR4h0117_WYG_192-4b"/>
月雙脱兔寒儒守蓬蓽白首困章句期君以逺大庶足<lb/>
慰遲暮<lb/>
　　　訪髙僉判所居<lb/>
逺樹分髙下平洲半有無短亭低宻竹小艇隠寒蘆轉<lb/>
浪魚深入斜陽鴉亂呼自慙貴公子未老賦歸歟<lb/>
　　　甲子語溪閔雨<lb/>
檣頭五兩摇空飛船頭百丈牽何遲數篙塘水清可涉<lb/>
故鄉千里歸何時<lb/>
<pb n="KR4h0117_WYG_192-5a"/>
　　　其二<lb/>
塘中龍骨髙數層龜坼田中縱復横青裙箬笠倚車卧<lb/>
但有空車無水聲<lb/>
　　　其三<lb/>
牛女盈盈河漢旁清風肅肅吹羅裳朱門達旦聽歌曲<lb/>
莫遣濃隂蔽夜凉<lb/>
　　　謝潘謙之<lb/>
生平不作温飽計嵗晩寧愁衣褐無一夜嬌兒啼徹曉<lb/>
<pb n="KR4h0117_WYG_192-5b"/>
始知寒色已侵膚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百九十二<lb/>
</p>
<p>
</p>
  </div>
</body>
</text>
</TEI>
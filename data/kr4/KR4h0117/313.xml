<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百十四</head> <lb/>
    <p>
<pb n="KR4h0117_WYG_313-1a"/>
欽定四庫全書<lb/>
　石倉歴代詩選卷三百十四<lb/>
　　　　　　　　　　　　明　曹學佺　編<lb/>
　明詩初集三十四<lb/>
　　貝瓊<lb/>
　　　雜詩<lb/>
祖龍帝六合不暇談黃虞且復求神仙入海窺方壺置<lb/>
酒阜鄉亭超然忘故都空畱赤玉舄安期今有無<lb/>
<pb n="KR4h0117_WYG_313-1b"/>
　　　又<lb/>
種桑飼春蠶桑葉何沃若種𤓰待秋摘𤓰蔓何漠漠春<lb/>
秋各有獲在野猶可樂君㸔金張館草深狐兎宅<lb/>
結束將何之龍門訪陳迹戒途及良辰置酒别親戚迢<lb/>
迢越千里人馬疲登陟大江不可濟天方限南北悵然<lb/>
迴吾駕去從山林適<lb/>
　　　眞眞曲<lb/>
　　姚文公為承㫖時一日玉堂燕集聲伎畢奏有眞<lb/>
<pb n="KR4h0117_WYG_313-2a"/>
　　眞者操南音公疑而問之泣對曰妾建寧人西山<lb/>
　　之苗裔也父司筦庫于濟寧坐盗用縣官財賣妾<lb/>
　　以償遂流落籍中公謂翰林属官王棟曰汝無妻<lb/>
　　以此姬配汝吾即其父也貲裝皆出於公棟字棣<lb/>
　　華後官至翰林待制噫以西山之賢子孫陵遲疑<lb/>
　　不至於此然辱于始而正於終是亦天也篔谷筆<lb/>
　　談記其事予乃賦四十二韻而沉鬱悽婉亦足以<lb/>
　　盡其大畧矣<lb/>
<pb n="KR4h0117_WYG_313-2b"/>
斷絲棄道邊何日緣長松墮羽别炎洲不復巢梧桐請<lb/>
君且勿飲聽我歌懊憹在昔全盛時冠葢紛相從盤游<lb/>
易水上意氣天山雄金刀手割鮮酒給葡萄濃坐有一<lb/>
枝春秀色不可䨇娉婷劉碧玉綽約商玲瓏寶髻金雀<lb/>
釵已覺燕趙空或聞操南音未解歌北風上客驚且疑<lb/>
姓字初未通問之慙復泣乃起陳始終妾本建寧女遠<lb/>
出西山翁父母生妾時謂是金母童梨花鎖院落燕子<lb/>
窺簾櫳迢迢官朔方南歸山水重侵貸國有刑桎梏加<lb/>
<pb n="KR4h0117_WYG_313-3a"/>
父躬鬻女以自贖白璧淪泥中秋娘教歌舞聲價傾新<lb/>
豐永為倡家婦遂屬梨園工覽鏡拂新翠吹簫和小紅<lb/>
身居十二樓屢入明光宮京華多少年門外嘶青驄自<lb/>
傷妾薄命失路隨秋蓬不如孟光醜猶得嫁梁鴻客聞<lb/>
為三歎祖德寧未崇回黃忽變綠人事何匆匆有客傷<lb/>
緹縈無人憐蔡邕遣使白丞相削籍歸舊宗小史三十<lb/>
餘勿恨相如窮配汝執箕帚今夕㸔乗龍鴛鴦竝玉樹<lb/>
鸚鵡開金籠銀甲不復整紅牙不復從提甕自汲水絺<lb/>
<pb n="KR4h0117_WYG_313-3b"/>
綌亦御冬應非事羊侃頗類歸建封琵琶感商婦老大<lb/>
猶西東崔徽怨顦顇浪寫丹青容依依章臺柳落絮杳<lb/>
無蹤小妾恨題驛竟與瓊奴同時多困坎坷事或欣遭<lb/>
逢焉知百尺井歘登羣玉峰借問為者誰内相姚文公<lb/>
　　　飲酒<lb/>
六龍驟朝暮百川無西迴所以陶阮軰落魄事酒杯共<lb/>
盡生者樂勿為死者哀借問東方朔桃花今幾開秦皇<lb/>
及漢武求仙亦荒哉弱水三萬里何處登蓬萊與君且<lb/>
<pb n="KR4h0117_WYG_313-4a"/>
一適隨意坐蒼苔<lb/>
　　　耕樂軒<lb/>
隱者東海頭安時事耕鑿有田百畆餘相率治墝埆我<lb/>
稼没牛腹我書掛牛角三洲雷雨均既耕必有穫吹簫<lb/>
賽田祖操豚不為薄上給縣官租酣歌見真樂江南風<lb/>
景異况乃賦歛數連雲桑柘盡池臺總零落尚恐兵未<lb/>
休遠近無土著全生虎豹羣豈忍厭藜藿<lb/>
　　　乙巳除夕<lb/>
<pb n="KR4h0117_WYG_313-4b"/>
春風何處來庭草忽已碧不惜流年馳感此千里客管<lb/>
葛樹功名孔顔豐道德低回違宿願覽鏡䨇鬢白高堂<lb/>
夜張筵新酒行琥珀得失誰與論浩歌永今夕<lb/>
　　　題尚北海聽雨軒<lb/>
海門飛雨集高棟有餘清斜侵虚壁過遠逗大江平簷<lb/>
花朝亂滴庭葉夜俱鳴凉知蘇道暍潤喜躍園英微茫<lb/>
空暝色蕭瑟自繁聲飛葢阻來遊獨坐軫深情<lb/>
　　　丙午七夕<lb/>
<pb n="KR4h0117_WYG_313-5a"/>
生寡縻祿情不復就羈洩曝衣記蚤秋置酒陶喜節曲<lb/>
無二八舞味薦水羞潔輕紈怯迅飈明燭欺初月林鳥<lb/>
戾且飛𤣥蟬凄更咽主賓聊晤語兒女空感别耿耿候<lb/>
䨇星漏終河漢没<lb/>
　　　蘭<lb/>
叢蘭何青青羅生滿中澤阿那風葉翻葳蕤露房折芳<lb/>
潔終自持光榮諒誰飾勿為時所化歲晩同荆棘<lb/>
　　　懷夏士文<lb/>
<pb n="KR4h0117_WYG_313-5b"/>
樓船昔西邁霜䧏百草衰日月一何遒子行忽經時衆<lb/>
綠榮枯條谷鳥鳴且悲豺虎塞道路鬱鬰勞我思我思<lb/>
晨復夜諒匪渇與饑行人發呉門消息安可知且復慰<lb/>
其私豈敢言是非惜哉無六翮念子何當歸雲中有黃<lb/>
鵠㑹啣東南飛<lb/>
　　　瀟湘夜雨<lb/>
江空夜如何急雨千里洒水生黃陵廟雲暗蒼梧野鼓<lb/>
瑟來湘靈移舟近漁者重華不可見竹上涙如寫<lb/>
<pb n="KR4h0117_WYG_313-6a"/>
　　　漁村夕照<lb/>
羲和忽西匿阡陌散餘輝澄江度䨇翼遥峰明半規孤<lb/>
煙野店起歸人一何遲遺榮羡父老衰白無所悲<lb/>
　　　題綠綺軒<lb/>
朱絲操白雪白鶴舞婆娑猶聞廣陵散不廢懊憹歌風<lb/>
來茂苑樹月落洞庭波不見古人久焉知古意多<lb/>
　　　仲冬秋涇客舍<lb/>
水涸天始寒爽氣薄絺綌空林無榮木斥鹵草俱白紛<lb/>
<pb n="KR4h0117_WYG_313-6b"/>
紛各有營驅馬不得息嗟予亦何者惨惨長路側饑寒<lb/>
恒累之豈不厭所歴北風來廣漠徒御皆少色踟躇但<lb/>
四顧白日忽西匿山川莽悠悠沿洄良未極索羣中野<lb/>
獸逐侶南去翼誰能獨無情歸哉山中宅<lb/>
　　　皂林驛<lb/>
朝發白水村夕次皂林驛水腥無飲馬林黒有歸翮昔<lb/>
時兵交地白骨如山積萬竈今已夷風亭煥新飾居人<lb/>
尚星散父老悲故迹團團闗山月夜逐南征客<lb/>
<pb n="KR4h0117_WYG_313-7a"/>
　　　春日宴滄洲詩<hi>并引</hi>
　　歲在著雍涒灘春三月一日筠谷高士合賓客叙<lb/>
　　兄弟飲於滄洲一曲平地湧翠高閣延青圓景中<lb/>
　　天繁隂四合微飈遠激幽芳襲人清醥在壺嘉殽<lb/>
　　既旅徵蟋蟀之刺儉美伐木之求友終宴忘疲遷<lb/>
　　坐復酌鳴葭間發協朱鳯之相和舞袖䨇回翩驚<lb/>
　　鴻之欲舉嗚呼蘭亭金谷㑹豈能常滄海流沙兵<lb/>
　　猶未息懟神仙之無驗宜曠逹以為高用綴新篇<lb/>
<pb n="KR4h0117_WYG_313-7b"/>
　　以紀雅集詩曰<lb/>
天濶無畱雲山明洗新黛過從屬休假置酒滄洲㑹柔<lb/>
荑綠堪藉雜英紅尚在累觴既不辭秉燭還相對清彈<lb/>
促哀響祕舞呈脩態蘭亭今已矣金谷徒増慨大化㑹<lb/>
有終四時寧復貸厭厭夜無歸從人譏倒載<lb/>
　　　采芝生詩<lb/>
功名不可恃利祿恒為愆舉世紛螘集伊人倐鴻騫十<lb/>
年不出户上友綺與園金芝敷九葩煌煌生石間朝陽<lb/>
<pb n="KR4h0117_WYG_313-8a"/>
晞宿露光輝一何鮮采之備服食度世希神仙永謝塵<lb/>
市人振衣百尺巔黄虞悵已遠肆志獨超然<lb/>
　　　讀史自諷<lb/>
周爕久不仕身屈名四馳𤣥纁一旦至舉族更勸之安<lb/>
知脩道者出處亦有時慨然中途返獨守東岡陂<lb/>
　　　久客始歸寓井西舊宅述懷<lb/>
在路日思歸已倦風水艱前經石門店喜見西南山憶<lb/>
我初去鄉忽忽三十年兒童盡成老比隣無復存阡陌<lb/>
<pb n="KR4h0117_WYG_313-8b"/>
迷東西甲第空毁坦秋風落古木方池榮夏蓮倐忽驚<lb/>
世換豈獨遇神仙蕭蕭井西宅白晝惟高眠所欣無維<lb/>
執貧賤何足歎<lb/>
　　　晨興在殳山作<lb/>
夜雨四簷絶坐待扶桑暾天高無餘滓初景方晏温黃<lb/>
鸝萃霜木白雁來寒門所欣居處幽已忘趨走煩時枉<lb/>
道人過或逢田父言傷哉亂離後衣冠今幾存賦歛日<lb/>
已亟何地為桃源結茅向絶境牧豕學公孫<lb/>
<pb n="KR4h0117_WYG_313-9a"/>
　　　早春<lb/>
山寒花尚遲雪霽江已綠懷新感遊子哢節喧衆族且<lb/>
同尊爼樂幸免章綬束更擬登前峰青郊可遊目<lb/>
　　　擬出塞曲<lb/>
翩翩荆楚士結束赴幽州將軍豈樂戰匈奴為我仇已<lb/>
通大月氐更取烏珠畱驅馬白狼北洗兵青海頭歸來<lb/>
飲高廟庶雪平城羞<lb/>
　　　送呉濬仲<lb/>
<pb n="KR4h0117_WYG_313-9b"/>
弱冠知君名五十始逢君南宫托同宿十日披清文及<lb/>
我備脩纂缺近幽蘭芬兹言歸故鄉告别那忍聞甡甡<lb/>
中林鹿猶能念其羣况我同心友去住從此分夜度浙<lb/>
江水朝㸔天姥雲春禽正<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>夏木方欣欣安得遂同<lb/>
載歸耦沮溺耘<lb/>
　　　出都門一首寄張孟兼主事<lb/>
日落宿都門雞鳴發淳化城南夜來雨連山色如赭青<lb/>
松夾高崗煙火通旅舍到家須十日畬田熟秋稼如何<lb/>
<pb n="KR4h0117_WYG_313-10a"/>
山巨源未知嵇叔夜野鶴終去人疲牛豈勝駕寄書謝<lb/>
所親吾今老林下<lb/>
　　　初冬<lb/>
一氣變昏旦洞房風露凄田禽亦已化秋蘭同蒺藜為<lb/>
客久成老懷人終未夷慘慘白日暮迢迢歸路迷世衰<lb/>
不獲騁天遠何由稽永思讀書臺言采山中荑<lb/>
　　　擬東野<lb/>
破屋夜通月霜氣刀稜稜病骨不受寒卒歲仍無繒殘<lb/>
<pb n="KR4h0117_WYG_313-10b"/>
燈吐復翳僵卧如凍蝇事業漸蒸沙文章空縷冰已失<lb/>
國士意頗為年少陵長歌獨慷慨坐候東方升<lb/>
　　　送錢公擇還象山<lb/>
金陵一杯酒送子歸海隅五月南風正荷花滿鏡湖登<lb/>
堂酌春酒上奉䨇親娯但惜千里别莫贈鮫人珠雖同<lb/>
天地間一旦呉越殊皎皎渥洼子翩翩丹穴雛悵然不<lb/>
得從遠望白雲孤<lb/>
　　　禮部員外張惟中七月十二日暮歸賦詩八韻<lb/>
<pb n="KR4h0117_WYG_313-11a"/>
秋至星火流病覺中歲劇成均忝分教才非一狐腋日<lb/>
入欣蹔休野老或争席清談雜虚無以永風月夕百年<lb/>
㑹有盡富貴非所適鳴蟲亦知候倦鳥思假息脫冠已<lb/>
童然如何拘百役酒醉不復言道固存目擊<lb/>
　　　秋懷<lb/>
露下百草變淒淒天地秋亦如中年客玉顔安可畱山<lb/>
鳴迅商激水涸行潦收恩方改團扇意復存敝裘梧桐<lb/>
葉盡脫孤雛夜啾啾光景忽已逝感之䨇涕流<lb/>
<pb n="KR4h0117_WYG_313-11b"/>
　　　題畵竹<lb/>
　　太史公紀渭川千畆竹此圖僅盈尺而遠意不翅<lb/>
　　千畆觀其毫枝髪葉歴歴可見於秋煙暮雨外筆<lb/>
　　法視古亦精已寓目久之遂起於余兩山之興徑<lb/>
　　欲買舟歸卧其所云<lb/>
市朝非素心林壑契𤣥賞讀書甘寂寞宻竹更蕭爽衝<lb/>
人虎豹經閉户蠨蛸網寒梢朽不蠧野笋苞初長風生<lb/>
回鶴夢月出聞猿響如何猶戀祿廐馬存病顙相期結<lb/>
<pb n="KR4h0117_WYG_313-12a"/>
二仲兹焉共來徃<lb/>
　　　題朱孟辯層巒圖<lb/>
疊嶂何崔嵬遠近皆可數不學王宰遲棄墨如棄土林<lb/>
藏風雨黒石戴冰雪古初疑造化鍾已覺精靈聚遥思<lb/>
兩山下流泉細通圃茅屋今何如人去苔生户<lb/>
　　　古意<lb/>
春風天上來滿城紅與紫如何朝暮間飄落隨流水堂<lb/>
前兩冬青霜雪猶不死向來三月時誰言及桃李<lb/>
<pb n="KR4h0117_WYG_313-12b"/>
　　　滁陽驛<lb/>
羣山繞滁州城郭帯林壑豈惟居人稠遂使遊子樂苜<lb/>
蓿青滿野羊馬盛幽朔况酌豊泉下懷賢意蕭索<lb/>
　　　雪蓬小朶歌送奎方舟還靈鷲<lb/>
蓬婆雪嶺高崔嵬橫絶青天飛鳥囘山中小朶更竒陗<lb/>
石作蓮花千葉開巨靈擘山斷山脉一峰夜向東南擲<lb/>
千秋乾竺空有名萬里峨眉盡無色攢青疊翠分西湖<lb/>
洞口白猿猶可呼咸和之年有慧理卓鍚尚愛飛來孤<lb/>
<pb n="KR4h0117_WYG_313-13a"/>
木杯高僧兩睂雪身如濁水青蓮潔繙經石上不知年<lb/>
桂子年年落秋月<lb/>
　　　鳯凰山歌<lb/>
大城周迴三百雉紫薇閣對呉山起天目西來為鳯凰<lb/>
蒼然不過錢塘水玉輦金輿北去賒行人折盡上陽花<lb/>
杜鵑夜呌葛洪井燕子春歸蘇小家燕歸不識更新主<lb/>
王氣淒凉作風雨城南楊柳鬱金黃一束纖腰為誰舞<lb/>
　　　題王立本山水圖<lb/>
<pb n="KR4h0117_WYG_313-13b"/>
我有愛山癖每欲名山去秦溪一日寄新圖欹枕高堂<lb/>
覩雲霧何年王宰畱眞跡青城天彭接太白金堂石室<lb/>
猶可識大樹小樹叅天直千盤百折分秋毫木客時與<lb/>
行人遭一門通天劒閣險三峽漲雪瞿塘高小舟如鳬<lb/>
争入浦嘔啞卧聽䨇鳴櫓拾遺近在浣花溪却靣龍湫<lb/>
結茅宇豺狼塞路何由通采芝亦有商山翁安得相從<lb/>
向絶境振衣千仞來天風<lb/>
　　　張静婉采蓮曲<lb/>
<pb n="KR4h0117_WYG_313-14a"/>
妾長平康里能舞復能歌髻斜梳墮馬睂淺約彎蛾陌<lb/>
上遊人顧門前俠客過塗黃初拜月拾翠欲淩波已知<lb/>
一身重不受千金喚十五事秋娘十六歸羊偘願妾比<lb/>
䨇蓮為君朝暮鮮君能重妾綢繆意别起高樓大道邊<lb/>
春乗油壁香車出夜入流蘇甲帳眠高樓下俯平湖濶<lb/>
照妾濃妝並淡抹五月平湖水正深盪舟相逐起䨇禽<lb/>
置酒都門歌激烈丈夫得官貴少年腐儒窮經空白髪<lb/>
　　　題子昻秋林早行圖<lb/>
<pb n="KR4h0117_WYG_313-14b"/>
北上莫渡河龍門如天誰敢過西遊莫趨蜀瞿塘如馬<lb/>
誰敢觸大星未落月掛樹行人出門向何處日日西東<lb/>
徃復來青山不斷天涯路天涯路險更無窮破裘羸馬<lb/>
怯秋風日高茅屋猶未起愧爾山中白髪翁<lb/>
　　　團扇詞<lb/>
團扇何皎潔誤放雪與月雪當有時汚月亦有時缺妾<lb/>
恨似天長君恩成雨絶昨夜秋風長信來星河已見西<lb/>
南回妾有新詞詎堪冩夜撲流螢玉堦下<lb/>
<pb n="KR4h0117_WYG_313-15a"/>
　　　山市晴嵐<lb/>
山光洗新黛好雨不崇朝日遲䝉薄霧天近靄微霄茅<lb/>
茨猶隱約金翠鬱岧嶤前峰恐無路有客度危橋<lb/>
　　　遠浦歸帆<lb/>
楚客發天際揚帆入三湘回首青山遠忽已過涔陽晩<lb/>
樹何歴歴歸思浩茫茫永愧波上鷗漁父共相忘<lb/>
　　　董迯行<lb/>
北風破肉邊兵利漢將驅人死邊地丈夫四出婦女號<lb/>
<pb n="KR4h0117_WYG_313-15b"/>
長安十日城門閉夜入南山忍衝虎尚勝迢迢隨捕擄<lb/>
城中有地盡蓬蒿城下何人種禾黍夜聞董迯四靣歌<lb/>
却思鄉土淚滂沱<lb/>
　　　雨中<lb/>
江南正月如臘月花開未開春尚慳空中白雨急飛瀑<lb/>
海上黒雲深抱山老夫閉門愁不出十日西窗聽蕭瑟<lb/>
公卿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馬五更朝且獨高眠舒我膝銅雀破瓦不補天<lb/>
哦詩强學號風蟬荒村無路竹雞喚載酒何人尋鄭䖍<lb/>
<pb n="KR4h0117_WYG_313-16a"/>
白頭為農計亦足棄書耕田買黃犢<lb/>
　　　穆陵行<lb/>
　　至元中畨僧楊璉眞伽利宋諸陵寶玉因倡妖言<lb/>
　　惑主盡發<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宮之在㑹稽者斷理宗頂骨為飲器<lb/>
　　璉敗歸内府九十年矣洪武二年正月詔宣國公<lb/>
　　求之得於僧汝訥所乃命葬金陵聚寶山立石以<lb/>
　　表之余感而賦詩一首<lb/>
六陵草沒迷東西冬青花落陵上泥黒龍斷首作飲器<lb/>
<pb n="KR4h0117_WYG_313-16b"/>
風雨空山魂夜啼當時直恐金棺腐鑿石通泉下深固<lb/>
一聲白雁度江來寶氣竟逐妖僧去金屋猶思宮女侍<lb/>
玉衣無復祠官䕶可憐持比月氐王寧飼烏鳬及狐兎<lb/>
眞人歘見起江東鐵馬九月踰崆峒百年朽骨却南還<lb/>
雨花臺下開幽宮流螢夜飛石虎殿江頭白塔今不見<lb/>
人間萬事安可知杜宇聲中淚如霰<lb/>
　　　題火龍烹茶圖<hi>并引</hi>
　　右火龍烹茶圖葢寫古帝王事而斷縑落粉半為<lb/>
<pb n="KR4h0117_WYG_313-17a"/>
　　好事裂去獨有茶具及黃衣中使拱而立者二人<lb/>
　　烹茶者二人曲江錢善定為唐之𤣥宗豈嘗見其<lb/>
　　全歟然人物位置要非院工所及未暇考譜以實<lb/>
　　之姑為賦詩一首題其左云<lb/>
松聲一作秋濤雄銅龍吐火鱗甲紅黃衣中使備玉食<lb/>
泉出金沙甘露濃春風一旗色尚活建溪山人雨前掇<lb/>
蓬萊殿裏沃蕉餘玉盌分沾侍臣渇名花喚起海棠魂<lb/>
細葉未數丁香根宮中一日歌舞散世上千秋圖畵存<lb/>
<pb n="KR4h0117_WYG_313-17b"/>
開元盛事何人省書生亦解誇䨇井空山掃葉燒破鐺<lb/>
閉門讀書秋夜永<lb/>
　　　虀甕吟<lb/>
清江老人腹空洞白首談經恥無用酒酣入水問河神<lb/>
乞我黃虀三百甕平生不羡將軍腹冰壺先生眞我族<lb/>
山妻日宴且朝飱露葉桑根甘勝肉君不見海上巨族<lb/>
如公侯詔書夜遣官兵収<lb/>
　　　余避地千金圩屢游殳史兩山酒酣興發賦詩<lb/>
<pb n="KR4h0117_WYG_313-18a"/>
　　　　一首惜山中無賞音者空桑亦同於瓦器耳<lb/>
　　　　姑錄以自娯云<lb/>
神人夜割蓬萊股蒼然尚作青獅舞殳基得道此飛騰<lb/>
煙火千家自成塢前年盗起官軍下存者如星纔四五<lb/>
我來欲置讀書牀出入未愁穿猛虎山寒月黒無人聲<lb/>
夾道長松作風雨佩環何日歸公主泉下桐棺閟千古<lb/>
放浪豈知公與侯玉臺王母自千刼海屋老人今幾籌<lb/>
青春無價須秉燭明朝花落令人愁<lb/>
<pb n="KR4h0117_WYG_313-18b"/>
　　　題徐復初參政驄馬圖<lb/>
青驄萬里來安西五花滿身玉削蹄將軍大雪騎出塞<lb/>
風鬃未洗龍城泥何人落筆通造化天上房星䧏中夜<lb/>
朱衣老奚驚有神不獨開元數曹霸漠南漠北千帳空<lb/>
將軍賜爵論邊功此馬豈與凡馬同解鞍落日從遠放<lb/>
黃金臺高春草豐<lb/>
　　　胡䖍雪獵圖為徐復初賦<lb/>
太古天驕宅幽朔平沙四靣無城郭生兒豈識種禾黍<lb/>
<pb n="KR4h0117_WYG_313-19a"/>
走狗呼鷹共為樂北風颾颾大雪濕越塹凌岡馬蹄急<lb/>
弓開滿月不虚發赤豹𤣥熊號且立日暮兩狼歸掛鞍<lb/>
燕支勸酒左右彈一時快意良不惡金刀割鮮行玉盤<lb/>
君不見漢家天子獵四海塞下將軍歸奏凱青丘雲夢<lb/>
何足誇猛虎長鯨肉俱醯<lb/>
　　　十月三日過梧桐涇時官籍僕彦宅妾龎氏唐<lb/>
　　　　氏自經感而賦之<lb/>
天寒水清石齒齒杏葉初黃豆花紫舞榭歌臺不見人<lb/>
<pb n="KR4h0117_WYG_313-19b"/>
頭白烏啼月明裏當時豪俠輕五侯一榮一枯八十秋<lb/>
綠珠亦解死金谷草露作涙無時流<lb/>
　　　送迮士霖歸天台<lb/>
赤城雲氣神仙家千樹萬樹蟠桃花十二樓䑓起花外<lb/>
石門水長通胡麻當時劉郎亦草草出山却憶山中好<lb/>
莫信丹丘日月長玉人已共桃花老山空水流雲自飛<lb/>
劉郎㸔花須早歸<lb/>
　　　題華山圖<lb/>
<pb n="KR4h0117_WYG_313-20a"/>
太華五千仞石色青如苔嶄然表西極肇自鴻濛開河<lb/>
流破石雷霆激父老空談巨靈跡山寒五月疑清秋鳥<lb/>
飛不度仙掌側我欲上從羽客雲臺間銕鎖高懸尚可<lb/>
攀千葉池蓮食之久不死明星玉女相徃還相往還人<lb/>
間萬刼纔一息峰頭大笑驚下方日落咸陽秋草碧<lb/>
　　　贈乗槎客<lb/>
六月淮南不知暑閉門日日風和雨乗槎仙客何處來<lb/>
把酒張燈連夜語酒酣示我榰機石曽到天河見河鼔<lb/>
<pb n="KR4h0117_WYG_313-20b"/>
人門倐忽三千秋弱水三枯海鼇腐呉争越戰空陳迹<lb/>
山繞錢塘作龍虎柳外樓臺十萬户太平重自南朝數<lb/>
呉娘玉靣勝梨花解向尊前胡旋舞樂極哀來泪相續<lb/>
城郭秋深半禾黍内前樹老啼寒鴉山月無情照今古<lb/>
白首相㸔亦偶然忘形何必論賓主天為酒星地酒仙<lb/>
麒麟將相皆黃土約我他年一櫂歸西湖煙浪從漁父<lb/>
　　　題趙子昻松石修篁圖<lb/>
白髪王孫老薊門逢人只說山中趣酒酣落筆有天機<lb/>
<pb n="KR4h0117_WYG_313-21a"/>
寫作隂厓百年樹一株偃蹇龍蛇影繞屋風聲三伏冷<lb/>
流脂入地成琥珀死骨經雷縮人癭森森竹石俱蒼然<lb/>
一日坐我天姥前王孫跨鶴歸何年山空月明啼杜鵑<lb/>
　　　送王克讓員外赴陜<lb/>
貂裘萬里獨衝寒舊是含香漢署官白雪作花人靣落<lb/>
青山如鳯馬頭㸔闗中相國資王猛海内蒼生望謝安<lb/>
應念東南有遺逸採芝深谷尚盤桓<lb/>
　　　寄内弟陸熈之<lb/>
<pb n="KR4h0117_WYG_313-21b"/>
我别禦兒溪上宅月當二十四迴新如何萬國尚戎馬<lb/>
即恐四隣非昔人簫鼓誰家猶作社樓臺廢苑不成春<lb/>
夜寒憶爾無由見悵望黃姑析木津<lb/>
　　　題雲溪耕隱<lb/>
屋外青山青似蓮雲溪隱者即神仙桑麻杜曲非無地<lb/>
雞犬桃源别有天載酒隣翁時叩户賣魚溪女不論錢<lb/>
卧龍何事煩三顧祗合隆中老歲年<lb/>
　　　題丁成之清樾軒<lb/>
<pb n="KR4h0117_WYG_313-22a"/>
九龍山前處士宅草堂低小盡青苔樹隂滿地日不到<lb/>
水氣著人秋已回無數黃鸝相對語有時翠碧忽飛來<lb/>
移牀與客竹間坐千里好風何快哉<lb/>
　　　雲間見李克敏將歸呉陵作詩為别<lb/>
與子西東二十霜尚思年少醉錢塘人間日月如行客<lb/>
馬首山川忽異方歴歴早鶯初變語翩翩歸雁未成行<lb/>
明朝陌上重分袂更盡呉姬酒一觴<lb/>
　　　靈鷲觀燈<lb/>
<pb n="KR4h0117_WYG_313-22b"/>
天樂風傳應壑雷鷲峰春色似蓬萊一天象緯迎秋轉<lb/>
千月龍宮徹夜開西國胡僧依樹坐上方玉女散花來<lb/>
夜深借榻山房宿更欲題詩到二臺<lb/>
　　　七夕<lb/>
滄江雨歇暑漸微銀牀一葉迎秋飛牽牛相對織女出<lb/>
明月不照征夫歸寸心耿耿祗自苦䨇鬂蕭蕭今更稀<lb/>
仰候神光向中夜秋螢暗度鴛鴦機<lb/>
　　　二月十六日雨中遣興<lb/>
<pb n="KR4h0117_WYG_313-23a"/>
城頭落日啼乳鴉城中煙火冷千家斷雲漠漠夜還合<lb/>
急雨紛紛風更斜世亂不歸空洒淚春深何處獨㸔花<lb/>
白龍堆前水二尺明日泛舟擕紫霞<lb/>
　　　清明日陪楊鐵崖飲城東門是日風雨<lb/>
盪舟撾鼔出東門怪雨盲風野色昏海上一春猶作客<lb/>
樓頭三日共開樽青山石馬新人塜錦樹黃鸝舊相園<lb/>
快意百年須痛飲轉頭何處不銷魂<lb/>
　　　重午<lb/>
<pb n="KR4h0117_WYG_313-23b"/>
北里共持菖歜酒南翁未解木棉裘白波青嶂三呉地<lb/>
恠雨盲風五月秋揮淚幾時朝鳯闕招魂何處覔龍舟<lb/>
海橊一㸃紅如火時序催人共白頭<lb/>
　　　白蓮<lb/>
太液初花宿露團香濃粉淡不勝寒金莖側瀉仙人掌<lb/>
玉葉危擎帝子冠水濶天空愁欲墮風清月落好誰㸔<lb/>
西湖腸斷西施采一曲菱歌唱未闌<lb/>
　　　錢塘秋夕<lb/>
<pb n="KR4h0117_WYG_313-24a"/>
殘蠟無光小院幽梧桐一樹更蕭颼西陵風雨來清夜<lb/>
南國山河入素秋雞唱四隣呼客夢雁回千里帯邊愁<lb/>
可憐季子貂裘敝遲暮何為賦遠遊<lb/>
　　　遣興<lb/>
我住雲間今四秋恰如杜甫在秦州賦詩黃耳塜前去<lb/>
打鼓白龍潭上遊暮景飛騰如過翼此身浩蕩一虚舟<lb/>
黃塵九陌繞車葢且伴老翁隨海鷗<lb/>
　　　客居<lb/>
<pb n="KR4h0117_WYG_313-24b"/>
移家處士橋西畔六月蒲蓮暗野塘乳鴨成花能黒白<lb/>
風蟬隔葉自宮商買田不待沾微祿垂釣須教具小航<lb/>
自比成都浣花叟旁入應是笑清狂<lb/>
　　　風涇定光寺周回三里皆荷花彷彿有錢塘西<lb/>
　　　　湖之勝與筠谷高士同賦<lb/>
南風隔浦聞花氣菡蓞紅開十里花宮女三更環白帝<lb/>
洞庭千頃落明霞鑿池不待煩靈運載酒渾疑過若耶<lb/>
何日與君追勝賞滿船明月唱呉娃<lb/>
<pb n="KR4h0117_WYG_313-25a"/>
　　　初冬口號<lb/>
朝來吉語解離憂四海銷兵戰伐休地闢堯封皆内屬<lb/>
江通禹鑿已安流復見老生談爼豆遂聞壯士脱兠鍪<lb/>
種𤓰好覔青門地我亦為園學故侯<lb/>
　　　答宇文仲美<lb/>
五兩夜逐秋鴻徂十年避兵無定居君今不奏子虚賦<lb/>
我亦終返班生廬<graphic n="KR2230" url="https://raw.githubusercontent.com/kanripo/KR-Gaiji/master/images/KR2230.png" mimeType="image/png"/>鴟如斗足野飯江魚研玉分王餘<lb/>
更種南山豆一頃試㸔兒子帯經鋤<lb/>
<pb n="KR4h0117_WYG_313-25b"/>
　　　冬日漫興<lb/>
天隂十日猶未解臘月荆揚氣候偏雨合樹聲來夜半<lb/>
風催花信立春前酒徒已老今何處狂客不歸殊可憐<lb/>
山茶一株欲爛熳百壺畱我醉新年<lb/>
　　　寄陳性天<lb/>
汎掃天壇事老君即從年少悟竒文青童汲井朝分乳<lb/>
玉女裁衣夜染雲水上赤魚還可駕山頭白鶴自成羣<lb/>
遥知客去能長嘯月冷天空半嶺聞<lb/>
<pb n="KR4h0117_WYG_313-26a"/>
　　　雨中書懷<lb/>
漢苑秦宮跡已陳金沙一簇為誰新山河有恨空懷古<lb/>
風雨無情只送春南國鷓鴣愁北客東家蝴蝶過西隣<lb/>
尊前莫唱昇平曲白髪秋娘也自顰<lb/>
　　　雨夜<lb/>
寒夜悲吟似夜蛩銀釭何事結花紅愁聽風雨三更盡<lb/>
夢在波濤一葉中神女佩環歸楚館鮫人機杼静珠宮<lb/>
連隂未解何由旦翅濕南飛萬里鴻<lb/>
<pb n="KR4h0117_WYG_313-26b"/>
　　　至日<lb/>
獨客無家望轉迷山空木落氣淒淒愁催短髪渾如鶴<lb/>
病覺長身不稱犀書斷薊門天萬里棹經秦樹雪千溪<lb/>
何由去學神仙術一鼎丹砂夜自泥<lb/>
　　　送桑子村歸縻塘<lb/>
書囊未了復晨雞歲暮扁舟出大溪司馬倦從枚乗客<lb/>
伯鸞欣對孟光妻山通石屋風煙合海接天河日月低<lb/>
一路梅花千樹雪春來約我酒重擕<lb/>
<pb n="KR4h0117_WYG_313-27a"/>
　　　十二月廿六日蔡叔庸至剪燭聽雨<lb/>
水氣昏昏接海邊清江狂客繫呉船天風十日河冰碎<lb/>
夜雨三更瀑布懸寂寂春光歸柳上匆匆離色在花前<lb/>
故人著屐能相過剪燭西窗話昔年<lb/>
　　　題山水四景<lb/>
雨前雨後花滿川春風浩蕩殊可憐山人日高眠不起<lb/>
勸酒提壺花紅裏<lb/>
青林五月不知暑玉女曬衣中夜雨客至清談酒更添<lb/>
<pb n="KR4h0117_WYG_313-27b"/>
白楊梅煮薦呉鹽<lb/>
田家酒熟當早歸天氣漸凉催授衣一夜西風破霜蕋<lb/>
芳菲不共芙蓉死<lb/>
天雲漠漠四野低大山小山玉笋齊春還何處尋消息<lb/>
花發枝南與枝北<lb/>
　<lb/>
　<lb/>
　石倉歴代詩選巻三百十四<lb/>
</p>
<p>
</p>
  </div>
</body>
</text>
</TEI>
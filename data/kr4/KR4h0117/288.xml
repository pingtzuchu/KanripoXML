<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百八十八</head> <lb/>
    <p>
<pb n="KR4h0117_WYG_288-1a"/>
欽定四庫全書<lb/>
　石倉歴代詩選巻二百八十八<lb/>
　　　　　　　　　　　　明　曹學佺　編<lb/>
　明詩初集八<lb/>
　　劉崧<lb/>
　　　門有車馬客<lb/>
門有車馬客光彩一何都謂從天上來意氣傾萬夫銀<lb/>
鞍耀流星丹轂夾華月白馬驕且馳浮雲遞明滅鳴鞘<lb/>
<pb n="KR4h0117_WYG_288-1b"/>
赴咸陽執㦸趨承明二十事征戰三十成功名出䕶塞<lb/>
上軍入典禁中直五侯與七貴調笑同出入相如早還<lb/>
蜀季子終相秦如何衡門士抱膝長苦辛<lb/>
　　　將進酒<lb/>
髙堂帟帳圍暖烟繁絃急管喧兩筵主人敬客奉觴酒<lb/>
再拜客前百千壽玻瓈鴨緑鵞乳黄紫檀夜壓松花香<lb/>
吳姫窈窕解歌舞眉黛嬌春凝煖光古來豪傑重然諾<lb/>
意氣相傾等山嶽腰間自有雙吳鈎換酒醉君君莫愁<lb/>
<pb n="KR4h0117_WYG_288-2a"/>
　　　東方行<lb/>
東方閃閃啼早鴉美人愁眠隔忩紗桐華樹下人來往<lb/>
銀牀轆轤夢中響<lb/>
　　　鳳笙曲<lb/>
洪水蕩八極丹霞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>五城仙人從東來邀我吹鳯笙鳯<lb/>
凰雙飛錦翼明三十六管排崢嶸長風卷入碧雲裏仙<lb/>
仗忽擁千霓旌六龍騁駕若木晴仙樂沓奏天中京雙<lb/>
成起舞韓衆聽此曲佀是升天行天門窈窕九陛平聞<lb/>
<pb n="KR4h0117_WYG_288-2b"/>
有雷皷相砰鍧手招仙人馭竒氣乃是山中龍虎精張<lb/>
公鍊丹金液成洞門石室餘秋聲雲中仙駕如可待願<lb/>
逐盧敖遊太清<lb/>
　　　照鏡曲<lb/>
蟠螭雙銜錦帶紅粧臺刻玉秋玲瓏綵雲忽開紫鸞舞<lb/>
明月夜墮香奩中美人粧罷房櫳杳鸚鵡呼寒帳中曉<lb/>
拍簇花迎笑靨開低飛黛緑秋娥小滿庭桃李各嬌春<lb/>
顧影含羞便惱人愁來獨掩雲屏宿手持寳釵扣寒玉<lb/>
<pb n="KR4h0117_WYG_288-3a"/>
吳綿蜀粉暗消磨淚滿菱花奈别何不知昨夜愁深淺<lb/>
但覺朝來華髪多<lb/>
　　　古離别<lb/>
天蒼蒼地靡靡東西相距幾萬里日月來往朝夕間遊<lb/>
子一去何當還羅衣血淚紅斑斑芳塵掩鏡愁朱顔昔<lb/>
時送别長安道幾見春風蕩芳草金鞍錦韉不可期紫<lb/>
燕黄鸝坐中老知君自有心賤妾空自憐一束錦字書<lb/>
何能到君邊海中珊瑚泥底藕不見青天終不朽<lb/>
<pb n="KR4h0117_WYG_288-3b"/>
　　　江南弄<lb/>
江浦晴雲作水流鴛鴦哺雛花滿頭沙堤十里寒溘溘<lb/>
湘娥踏漿揺春愁菖蒲葉齊寳刀緑珮魚雙煎琪花玉<lb/>
酸風吹雨不見人一夜啼痕繡叢竹<lb/>
　　　長相思<lb/>
長相思乃在青天之外碧海之湄我欲見之望不極側<lb/>
身太息涕漣洏昔與君别者驅車臨路岐車塵向南起<lb/>
迥風吹滅之君行遥遥邈不可持含悲蓄憤鬱其累累<lb/>
<pb n="KR4h0117_WYG_288-4a"/>
瞻彼出月弦望有時乃靡朝夕如渴如飢落葉飄颻寧<lb/>
返枝東流之水無還期重華一去萬里絶湘江秋竹何<lb/>
離離寧為懊惱曲莫奏長相思思長意逺君不知妾心<lb/>
所陳多苦辭<lb/>
　　　烏夜啼贈友人别<lb/>
華燈張筵促弦急隔簾霜落風吹入琴中彈得烏夜啼<lb/>
啼聲夜寒髙復低林烏何來飛撥刺夜半啞啞聲不歇<lb/>
姑蘇城上拂黄雲銅雀枝邊繞明月行漸逺聲漸稀揚<lb/>
<pb n="KR4h0117_WYG_288-4b"/>
綵各自東西飛東邊日中有伴侶看汝飛鳴日邊去<lb/>
　　　題唐子華江居平逺圗<lb/>
宛其長洲在彼中流上列灌木旁引髙丘彼君子居于<lb/>
林之右言敞東軒緬覿平岫盤石在渚叢䕃在門有風<lb/>
夏凉維日冬温豈無方舟可以遊釣言曳其杖於焉遐<lb/>
眺油油行雲靡靡逝波嵗既晏矣云如之何鳥鳴于谷<lb/>
魚麗于罶君子之居君子之友<lb/>
　　　題蘭<lb/>
<pb n="KR4h0117_WYG_288-5a"/>
山則有石谷則有蘭我思美人兹之永嘆<lb/>
奕奕翠羽翹翹紫㽔何以求之山阿水涯<lb/>
迴風猗猗白石皜皜山中無人念此芳草<lb/>
深林之幽式聞其香安得佩之蓉裾芰裳<lb/>
　　　題山雲居圖為樊都事仲郛賦<lb/>
我居何所南山之下油油者雲窈窈其阻衡門在阿翳<lb/>
彼嘉林上有鳴鳥懷之好音良晨載與游睇川沚榛湧<lb/>
<graphic n="KR2398" url="https://raw.githubusercontent.com/kanripo/KR-Gaiji/master/images/KR2398.png" mimeType="image/png"/>綿有客戾止琴瑟在庭清樽載羅掃地布席援絃咏<lb/>
<pb n="KR4h0117_WYG_288-5b"/>
歌我歌我酧白雲在谷聊可為娱孰云不足雲之升矣<lb/>
風或颺之曽于是處而忘世為凄其渰矣雨亦濡只羣<lb/>
生烝烝澤施曷已雲歛而舒山髙以深彼君子兮悠悠<lb/>
我心<lb/>
　　　古詩奉寄徐南卿鄒致和二賢良<lb/>
凉風吹庭樹摵摵鳴未已中宵起彷徨所思在君子君<lb/>
子昔言别二月栁始青栁今成枮枝白露泫以零合并<lb/>
良獨難日月行當晩自非木石心誰得不懷逺<lb/>
<pb n="KR4h0117_WYG_288-6a"/>
　　　其二<lb/>
攜書出重門擬寄南飛翼書中有深情不道長相憶相<lb/>
憶不相見思攀芳桂枝人言道路逺持此將安之豈無<lb/>
清夜夢東渡章江水水深愁復迷一夕思千里<lb/>
　　　其三<lb/>
長林何逶迤下蔭清溪流芳苕戒墮露黄鳥復鳴秋逺<lb/>
色正蒼蒼衆木一何稠星垂水面白雲落岩口幽思得<lb/>
良友晤可以汎方舟<lb/>
<pb n="KR4h0117_WYG_288-6b"/>
　　　其四<lb/>
巒巒山陰竹結根廣庭阿宻雪掩茂葉微風振纎柯秀<lb/>
色正周列繁陰亦旁羅君子抱幽素終然葆真和熒熒<lb/>
澗底花靡靡園中莎及時詎不榮晏嵗當如何<lb/>
　　　次王子啓夜坐懷曠伯逵<lb/>
褰帷惜良夜起坐臨清池窈窕月奩合逶迤雲佩垂䖝<lb/>
響初寒候烏啼欲曙時况復念良友遲回勞所思<lb/>
　　　桃源<lb/>
<pb n="KR4h0117_WYG_288-7a"/>
青林被重岡蒼石立絶磵㝠㝠松風迥髙蔓弱可綰驅<lb/>
車鶴嶺下沮洳濕危棧微茫烟霞集披靡杉筠間髙秋<lb/>
灝氣豁秀色紛屬盻芸芸澼纊子渉水恒及骭山女行<lb/>
負薪結髪垂兩丱年豐稉稻足食狃芻與豢呼吏不及<lb/>
門征租少稽慢銀坑重茶賦往往先月辦縁山八九家<lb/>
大耕習薅鏟土屋桑樹髙雞鳴日方晏清霜落原菽夕<lb/>
露沾畦莧吁嗟避秦人歴世乃多患豈知太平俗鎧甲<lb/>
未甞擐永宜曠士懷樂此謝㳺宦<lb/>
<pb n="KR4h0117_WYG_288-7b"/>
　　　苦熱<lb/>
髙館閟煩歊蹙蹙思一騁葉定風乍稀蟬鳴晝方永西<lb/>
偏梧桐樹疎薄不布影移牀坐嘆息仰見繡谷嶺汗滋<lb/>
苦流踝髪短厭垂領黄葛秋未成烏㡌時一整遐思翠<lb/>
竹林下蔭青苔井脩綆絡銅鉼時來潄清泠<lb/>
　　　題髙人汎舟圖為鐵柱左煉師賦<lb/>
刺篙度迴渚解帶㑹微風仰視青天髙浩歌秋水中滄<lb/>
江渺空碧嘉樹發霜紅𤣥境有至樂伊人若鳬翁遐思<lb/>
<pb n="KR4h0117_WYG_288-8a"/>
青玉佩應過紫霞宮<lb/>
　　　過南訓訪友同王子與羅子理分韻得滿字<lb/>
連阜衍平臯深林閟虚館揚襟暢遐思散帙延清款溪<lb/>
蓴花羃羃田黍實纂纂逕迴阡彌永水落澗初滿載欣<lb/>
秋稼登矧愜人事罕欲往悲曠途言歸理脩疃<lb/>
　　　貧居二首<lb/>
種瓜苦不實閒草各已花抱鋤忍朝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>對之以長嗟蓬<lb/>
門晝長掩游釡亦有蝸破屋乃無茆雨來安可遮聊持<lb/>
<pb n="KR4h0117_WYG_288-8b"/>
手中巻展玩至日斜榮枯與得喪來往寧有涯悠然達<lb/>
其㑹憂戚焉能加<lb/>
　　　又<lb/>
種麥在髙丘丘長草生滿秋餘乃無雨秀色遂枯短朝<lb/>
行壠間蹊暮息林下疃荷鋤待春風時至諒不逺東鄰<lb/>
桃李花終嵗實纂纂生理寧獨艱如何樂疎散<lb/>
　　　嵗暮南歸留别蕭翀諸友<lb/>
旅寐不能旦披衣坐牀帷屋角曉色動鳥鳴已多時起<lb/>
<pb n="KR4h0117_WYG_288-9a"/>
坐出庭際雲物正華滋殘雪未盡消羣山鬱參差即此<lb/>
念故圍焉得不懷思豈曰無尊酒足以懽相持矧屬嵗<lb/>
運周返駕固其宜理䇿望前路揖君從此辭窮簷有稚<lb/>
子但訝歸來遲<lb/>
　　　登北岩眺望因投巨石宛轉為戲<lb/>
自愛北岩秀縁雲窮翠微迴見大江流獨立一振衣崖<lb/>
表人迹絶燒餘寒草稀繞澗聆暗泉攀蘿憩危磯投石<lb/>
轉隂壑霆擊星火飛竒探恣游衍興愜忘嶮﨑日暝思<lb/>
<pb n="KR4h0117_WYG_288-9b"/>
更尋逍遥望月歸<lb/>
　　　陪陳尹飲江上雨過夜歸明日賦此<lb/>
渡江雲㫁橋把酒風振袂芳園遂幽尋良友適逺至諧<lb/>
談且云懽酬勸忽已醉一雨洗塵襟千山拂凉翠柘林既<lb/>
迴薄蘭渚復延企月轉城東門蕭蕭送歸騎<lb/>
　　　題春山樓觀圖<lb/>
川光媚春陽岩溜含夕響林花間欲飛江草暗方長迢<lb/>
遞樓觀陰峰迴見仙掌<lb/>
<pb n="KR4h0117_WYG_288-10a"/>
　　　題筠軒<lb/>
脩竹夏向深層軒晝逾靜沈沈幽蔭交洒洒衆緑凈微<lb/>
風枕簟入落日琴尊並攬枝發清嘯撫節延孤咏悵望<lb/>
生夕霏幽期在蘿逕<lb/>
　　　夏日同歐陽仲元羅子理鄧崇志會飲林屋得<lb/>
　　　　紫字<lb/>
幽居帶林皋烟草共墟里兩日不相承鳥啼春竹紫川<lb/>
平雨初集日落風更起悵望城市遥青山隔流水<lb/>
<pb n="KR4h0117_WYG_288-10b"/>
　　　題吴氏宗夏所作秋林髙館圖<lb/>
江皋秋氣澄林屋帶幽夐霜餘羣木歛日落衆山靜浟<lb/>
浟舟泛葉湛湛水涵鏡歸鳥愁暝啼飛鴻淡遥映市朝<lb/>
從兹逺輪鞅焉得競釣懷渭濱叟耕憶谷口鄭彼美孰<lb/>
與期援琴發孤咏<lb/>
　　　戲題訪戴圖<lb/>
大雪滿天地髙興何悠哉終然不相見獨棹月中回人<lb/>
言越溪春酒熟山花開此時風日好何事不能來<lb/>
<pb n="KR4h0117_WYG_288-11a"/>
　　　送樓徵士叔真歸金華曾侍郎邀賦<lb/>
祖帳出都門鴉啼掖垣曙春從天上歸人望山中去離<lb/>
亭烟栁變極浦風帆暮亦欲把蘿衣空傷别瓊樹<lb/>
　　　題秋江待渡圖為蕭學士賦<lb/>
小航衝風岸將及行人下馬沙頭立水濶雲深野渡閒<lb/>
天寒日暮歸心急人生行役安可休到江路盡還通舟<lb/>
誰能褁足山中老不識風波一日愁<lb/>
　　　題堵炳所畵扇面山水為李鴻漸賦<lb/>
<pb n="KR4h0117_WYG_288-11b"/>
紫崖碧嶂連雲樹白石青莎並江路采樵客去洞門深<lb/>
出郭人歸烟水暮兩崖之間髙且虚有亭翼然誰所居<lb/>
山花當户可載酒芳草滿庭宜讀書<lb/>
　　　漁家樂題漁樂圖為曽朝佐郎中賦<lb/>
漁家樂船裏為家無土著朝朝日日大江邊長江短汊<lb/>
從灣泊醉眠飽食托烟波却笑傍人事耕作月明篷上<lb/>
蘆花飛雨打船頭楓葉落蘆花飛出水鱖魚秋正肥侵<lb/>
晨相喚提網去薄暮放歌收釣歸夫妻白首長相聚有<lb/>
<pb n="KR4h0117_WYG_288-12a"/>
脚何曽踏山路教兒打網莫種田長江有水無荒年<lb/>
　　　三峯樵者歌為宗原張員外賦<lb/>
若有樵者清且閒遊棲乃在三峰山雨餘濯足深澗底<lb/>
日髙伐木喬林間人生出處若雲變買臣㑹稽君不見<lb/>
秖今懷綬作員郎却望三峰思故鄉<lb/>
　　　題山水畵<lb/>
小山削玉搏空青大山錯繡開帷屏劃然千丈崖壁立<lb/>
下有流水當髙亭亭中幽人顔色好城市何年迹如掃<lb/>
<pb n="KR4h0117_WYG_288-12b"/>
長江日落澹浮雲極浦春回滿芳草深林窈窕仙路遥<lb/>
谷口雪明雙板橋便攜緑玉上絶頂閒聽松風吹洞簫<lb/>
　　　次周所安寄短歌<lb/>
周郎春興醲如酒繞屋陂塘種楊栁憶曽相過賞東風<lb/>
手引流霞㪺北斗當時不省生逺愁花下起舞回髙秋<lb/>
長松挂月出石嶺清夜醉倒東溪頭别來幾度秋風發<lb/>
却怪音書望中絶行人馬上念鄉闗九月居庸洒飛雪<lb/>
羨君一門如棣花石室舊藏書五車昨來寄我三百字<lb/>
<pb n="KR4h0117_WYG_288-13a"/>
字墨矯矯猶翻鴉我漸衰邁成漂泊釣水耕山負前約<lb/>
山林嘯傲日方長慎勿白首悲馮唐<lb/>
　　　題秋色平逺圖贈王孟謙歸四明<lb/>
我家住在澄江畔村北村南去山逺春風桑柘連麥畦<lb/>
秋雨菰蒲隔松坂幾回欲起看山樓未成忽作神京遊<lb/>
至今夢落珠浦曲如見秀色天中浮昨來驅馬趨燕北<lb/>
霜草風沙總悽惻汪郎為寫平逺圖恍似江南帶秋色<lb/>
横坡㫁岸相灣碕危石臨水如蹲犀松陰二客茅屋底<lb/>
<pb n="KR4h0117_WYG_288-13b"/>
無乃相對方吟詩我欲呼之從此起便踏漁舟弄烟水<lb/>
月明吹篴下平川卧看青天千萬里情不得遂將奈何<lb/>
忽復秋霜雙髩皤歸田已知生計晩濫禄頗覺憂慮多<lb/>
君歸四明滄海上惜别臨圖倍惆悵他年載酒看荷花<lb/>
賀鑑湖邊定相訪<lb/>
　　　磨劍歌<lb/>
我行四方如飄風袖有古劍蒼精龍何年塵土凝不滅<lb/>
苔花繡澁青芙蓉往者提擕訪嵩嶽手抉飛泉向空落<lb/>
<pb n="KR4h0117_WYG_288-14a"/>
劃然掣㫁青絲懸直恐乗流遂騰躍青天白日交風霆<lb/>
我方赤手試發硎陰紋差差吐寒月碧縵隠隠棑疎星<lb/>
揺拽千仞崖動蕩九澤水腥浪迴天倒海流陽侯夜哭<lb/>
魚龍死歸來䍡<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>青玉函紫雲為束黄金緘不願輕汚<lb/>
佞臣血千年萬年保冰雪<lb/>
　　　所思曲寄曠伯達<lb/>
我所思兮西山之美人愛而不見勞我心美人娟娟隔<lb/>
雲林昔别遺我雙南金東風吹行雲飄忽在逺道緑髪<lb/>
<pb n="KR4h0117_WYG_288-14b"/>
青蛾眉念此顔色好秋風八月芙蓉開憶君寄書南浦<lb/>
來芙蓉寒死十月露復忽寄書重相催我行十八灘灘<lb/>
水流浩浩青天急雪亂迴風白日驚雷撼崇島上有嫋<lb/>
嫋之緑蘿下有汎汎之迴波𤣥猿暝啼江月出獨不見<lb/>
之愁奈何愁奈何風瀟瀟山中嵗晏不可以逺招鴈鴻<lb/>
茫茫隔烟水楊栁颯颯悲河橋願攜雙綺羅贈此逺别<lb/>
者新愁𣺌如霧千里不得寫早晩下南津預將書報君<lb/>
江空日暮不可見望望西山多白雲<lb/>
<pb n="KR4h0117_WYG_288-15a"/>
　　　織女吟贈黄進賢<lb/>
憶昔束髪初嬌倚雲錦機折花事戲劇笑詫身上衣一<lb/>
從十五時學向機中織絲短愁苦長梭緩心轉急永夜<lb/>
蘭燈懸洞房門前桐葉零秋霜霜寒手凍絲緒亂絡緯<lb/>
悲啼金井牀春花更疊黄金縷花底青鸞蹴烟霧東風<lb/>
何日天上來擬奉君王宴歌舞十日滿匹恒苦遲一夕<lb/>
停梭生網絲持刀沈吟剪秋水粉泪欲落愁風吹逺懷<lb/>
素心人邈在千里道何因托交歡持此永相保東鄰小<lb/>
<pb n="KR4h0117_WYG_288-15b"/>
姬昔同年至今盛飾為母憐幾回月髙明杼柚正是他<lb/>
家夜彈曲<lb/>
　　　送焦廷璋之洪<lb/>
𤣥冬山谷寒崔嵬北風吹雪從天來居人屏縮不出户<lb/>
子有逺行良苦哉道路蒼茫嵗云暮甚欲留君不能住<lb/>
仙槎江口石潭深南望不見青楓樹送行却過東城頭<lb/>
更上橋西沽酒樓樓前無數白雲闕磊落如對三神州<lb/>
當歌置酒忽不樂少小無成總蕭索長轅短棹日紛紜<lb/>
<pb n="KR4h0117_WYG_288-16a"/>
山雨江雲謾如昨聞昔爾祖出牧時我家大父而翁師<lb/>
清尊畵㦸照白髪二老風流如見之舊家文物今何在<lb/>
霜露荒荒歳年改珠林孫子真可憐羨爾承宗振光采<lb/>
君家巷北我巷南古藤秋樹寒交參賤貧奔走少相聚<lb/>
摠有至樂何由堪昨者誦君新句好於我還能慰枯槁<lb/>
雪消南浦柂樓髙憶爾離愁滿秋草<lb/>
　　　寄贈張隠君<lb/>
仙人身著紫綺裘昨者來自南陵州南陵之山髙百尺<lb/>
<pb n="KR4h0117_WYG_288-16b"/>
中有疊嶂之危樓烟光湧翠當碧落石瀑飛嶂鳴清秋<lb/>
庾公謝眺招不起至今山水令人愁飄然戲笙鶴南過<lb/>
三湘去落日下洞庭長歌攬巫楚楚王臺榭杳靄間青<lb/>
鳥飛去何時還三十六天朱陵洞七十二峰南岳山娟<lb/>
娟緑蘿裳嫋嫋臨流女倐忽如飄風白波愁日暮重華<lb/>
之琴不復鼓靈瑟年年泣秋雨仙人自是留侯徒口誦<lb/>
黄石相傳書左按鈞天之廣樂右接竒肱之飛車魚龍<lb/>
掀舞明月下坐使千古成須臾我思仙人碧雲裏再拜<lb/>
<pb n="KR4h0117_WYG_288-17a"/>
揚言慚仰視瑶草春香石洞霞白榆夜浸天河水天河<lb/>
水流無盡時織女秋鬂應成絲若過扶桑定相待我欲<lb/>
乗槎浮東海<lb/>
　　　題唐子華江干幽居圖為余子芳賦<lb/>
山風不作衆壑靜江雨初飛入寒暝緑浦迢迢碧草交<lb/>
丹崖窈窈青林並金牛石前螺子岡子行何時歸故鄉<lb/>
野航把釣秋水逈江亭讀書春晝長<lb/>
　　　題平川雪霽圖為張用可縣丞賦<lb/>
<pb n="KR4h0117_WYG_288-17b"/>
南天北風暗吹雪川上遥峰互明滅雲陰欲墮曉光迷<lb/>
河流不動層冰結魚龍下蟄深澤冷鴻鴈啼饑眼流血<lb/>
千村萬落連蒼莽驚沙枯樹相凄切行人稍出皴手足<lb/>
悵望林居總愁絶我家邈在武山東屋前石岸多青楓<lb/>
野橋渡溪沙路逺皆與此圖風景同窮年念此政欲返<lb/>
寒色恍入虚庭中長鑱劚藥崖谷滑短褐負薪環堵空<lb/>
閉門且爾暫投息㑹見日出光曨曨<lb/>
　　　題楊竒琛所藏山水圖歌<lb/>
<pb n="KR4h0117_WYG_288-18a"/>
我本白雲人愛住青山下五嶽尋幽未憶歸川崖歴壑<lb/>
窮秋夏曽看絶壁明髙霞秀色照耀金蓮花洞前逺訪<lb/>
丹泉井谷口時逢白鹿車鹿車東渡溪流淺瑶草春香<lb/>
緑如剪海門日出天雞鳴手接飛蘿上層巘是時笙鶴<lb/>
從天來徑欲浮海觀蓬萊雲路微茫波浪濶使我嘆息<lb/>
空徘徊十年汨没塵埃裏却看丹青心獨喜問君何處<lb/>
得此圖髣髴林蠻烟霧起雖無秀絶凌衡岷㸃染亦復<lb/>
窮其真深林脩竹草亭靜似是水邊修褉人蒼苔白石<lb/>
<pb n="KR4h0117_WYG_288-18b"/>
臨流路亦欲相呼抱琴去晴天指㸃北飛鴻應識雲中<lb/>
舊行處<lb/>
　　　題紈扇畵景贈易茂才<lb/>
故人髙興蟠雲林門對三山之碧岑却憶秋風相過日<lb/>
溪口繫船黄葉深石潭買魚雨羃羃松岡躍馬烟沈沈<lb/>
翠屏千丈天上落十日縹緲窮登臨當時感激戀岑寂<lb/>
常恐寇盜相陵侵落霞遥憐烽火赤白雲獨擁髙崖陰<lb/>
忽復山城五月暑思挹風露清煩襟偶持紈扇寫秋樹<lb/>
<pb n="KR4h0117_WYG_288-19a"/>
已覺幽思迴蕭森天清遥見寒澤鴈日落如聞秋岸砧<lb/>
寄君重寫千里意感我昔别多愁心交交林間雙鳴禽<lb/>
臨風忽來遺好音青松白石可娱老從爾唱和山中吟<lb/>
　　　題沙村江樓歌為劉方東賦<lb/>
朝遊雲亭夕憇鳯岡河水浩浩山蒼蒼白虹東來盤九<lb/>
曲日出霞明見秋緑雕甍碧瓦歘飛翻百尺層樓起林<lb/>
麓樓中仙人烏角巾調笑日與雲山親滿筵歌舞客如<lb/>
霧中有萬斛江南春昨來登臨九月暮落鴈横江隠霜<lb/>
<pb n="KR4h0117_WYG_288-19b"/>
樹錦袍夜冷燭光殘北斗欹斜挂瓊户我欲援君緑綺<lb/>
琴為君一鼓清愁心白沙翠竹自江路金谷銅駝非故<lb/>
林吁嗟昔賢困羈旅仲宣能賦終懷土何如對此日髙<lb/>
歌手挽松蘿看烟雨東南豺虎日紛紛幾時書劍罷從<lb/>
軍鵞鼻峰頭望明月雞棲潭上釣寒雲<lb/>
　　　贈呉生九成<lb/>
吳郎去亂八載强求友讀書心不忘偶臨白鷺看流水<lb/>
却望紫鱗思故鄉故鄉湘南百餘里明月千村照荆杞<lb/>
<pb n="KR4h0117_WYG_288-20a"/>
石橋山北多園田花開㑹見歸來年<lb/>
　　　賦澄江贈友人别<lb/>
澄江之水清如油春瀾漫漫光欲流微風忽動白鷗渚<lb/>
明月正上金魚洲洲前美人採舟發起唱吳歌踏江月<lb/>
别愁深淺君自知江流不㫁長相思<lb/>
　　　風筝曲<lb/>
緝麻合線長百丈要繫風箏待晴放有風須及清明前<lb/>
作得鮎魚愛新様全身糊紙竹縛匡兩旗横張垂尾長<lb/>
<pb n="KR4h0117_WYG_288-20b"/>
手中緩放莫教卷風力漸舒飛漸逺猶嫌平隴去不髙<lb/>
走上山頭如掣鼇盤空一㸃正揺曳欲墮更舉何滔滔<lb/>
時人勿用旁驚睨質薄材輕等兒戲乗時容易上雲霄<lb/>
失勢終然在平地明日落花花雨寒過却清明風力闌<lb/>
蕭條㫁線挂虚壁溝中破紙無人拾<lb/>
　　　題進馬圖<lb/>
拳毛赤騧初來進西人自控中官引虎氣深騰紫禁門<lb/>
龍光暗掣青絲紖玉鞭金鐙調馬時天子親御和鸞宜<lb/>
<pb n="KR4h0117_WYG_288-21a"/>
香街十二栁如霧太液宮前花滿枝神物飛騰那可測<lb/>
電掃風馳周四極時來顧影只長嘶太僕圉人騎不得<lb/>
　　　題華陽彭𤣥明所畵秋山圖<lb/>
我不識華陽彭煉師見畫雲山想句曲數峰暝色入遥<lb/>
浦六月泉聲動虛谷紫霞樓觀當落日似有幡幢出林<lb/>
木海邊鼇首戴雲紅天際蛾眉拂秋緑昔聞天台鴈蕩<lb/>
相鈎連雲氣來往駕飛仙㫁橋溪澗路如棘嗟爾策蹇<lb/>
歸何年秋風湖曲波如烟我思東泛吳江船買魚沽酒<lb/>
<pb n="KR4h0117_WYG_288-21b"/>
緑荷渚吹笛夜下松門前便尋煉師覔𤣥鶴却訪華陽<lb/>
窺洞天<lb/>
　　　題桃花珍禽圖<lb/>
山桃花開紅滿枝珍禽啄花光陸離嫋嫋欲立不自持<lb/>
吳堤十里錦作帷憶曽半醉倒接䍦走馬挾彈歸來時<lb/>
還見踏飜紅雲飛<lb/>
　　　出蒲嶺晩投鍾寨<lb/>
亂石閟岩扄蒼烟擁翠屏稻田宜晩赤山木自冬青客<lb/>
<pb n="KR4h0117_WYG_288-22a"/>
去衝蠻霧人來覩使星秖慚過冀北猶擬泛滄溟<lb/>
　　　題李時畵山水圖寄贈羅脩己<lb/>
雪擁蓮花嶂霞明楓樹林江侵沙㠘濶泉落洞門深栁<lb/>
色催移棹松陰帶抱琴新亭無限好何日共登臨<lb/>
　　　清明對酒<lb/>
榆火報清明雲天霽景澄菱花愁夜雨桑葉愛春晴燕<lb/>
說興亡恨蛙占水旱聲可能忘世慮呼酒聽流鶯<lb/>
　　　和蕭用文寒夜聞風之作<lb/>
<pb n="KR4h0117_WYG_288-22b"/>
洶洶松濤合潺潺竹溜分已憐寒夜入况是客窓聞月<lb/>
黒烏號子天髙鴈失羣凄凉江海意對酒正思君<lb/>
　　　寒夜感興和廖子所<lb/>
浦月初沈後林霜欲下時空餘清夜永不盡故園思旅<lb/>
鴈驚寒慘鄰雞戒曉遲牀帷憐稚子此意未能知<lb/>
　　　過王氏南園看竹劉以和攜酒至共酌林間<lb/>
禁得南園筍新成數百竿何年通一徑長有客來看露<lb/>
葉沾重席烟梢拂小冠風湍聽不定况復近江干<lb/>
<pb n="KR4h0117_WYG_288-23a"/>
　　　又<lb/>
磊磊蒼苔石娟娟翠篠林圃畦分曉色鄰屋借秋隂日<lb/>
轉遊絲細天寒聚雀深獨無三畝地種汝伴清吟<lb/>
　　　舟夜次查口柬蕭鵬舉<lb/>
扁舟㳂緑㠘雙櫓折蒼波秋氣水邊早月明江上多魚<lb/>
龍今夜冷鴻鴈幾時過去住闗幽興欹眠聽棹歌<lb/>
　　　題山水小景<lb/>
倚石羣松秀横江五栁繁水侵陶令宅山掩謝公村浴<lb/>
<pb n="KR4h0117_WYG_288-23b"/>
鷺依晴槳啼鶯近晩尊亂餘寧復此展卷一消魂<lb/>
　　　雷鳴磜上對雪<lb/>
誰能思更往瞑入楚江空捲席聽春雪移船避朔風依<lb/>
人汀草緑著意渚桃紅觸景成孤寂悠悠去住同<lb/>
　　　黄坊<lb/>
風色愁將夕離人欲㫁魂雲深疑積水烟淡識孤村釣<lb/>
艇遥相並沙鷗故不喧忽思攜稚子踏雪過南園<lb/>
　　　遊臨溪寺和鍾學正韻<lb/>
<pb n="KR4h0117_WYG_288-24a"/>
澗遶西流水門臨北向山渡橋驚鳥散掃石愛僧閒霧<lb/>
薄林花紫春深石笋斑雲峰如可問杖䇿未須還<lb/>
　　　初遊長興寺<lb/>
一路縈紆入羣峰迤邐開樹連山路合溪帶石橋回烟<lb/>
火依農屋雲霞隠佛臺如何千載下不見有人來<lb/>
　　　宣溪餞李提舉一初席中和王子讓<lb/>
客有東歸思維舟向浦橋江聲翻石面雲氣閣岩腰悵<lb/>
飲淹泥潦歸程問野樵釃歌莫催發晴景在朝朝<lb/>
<pb n="KR4h0117_WYG_288-24b"/>
　　　送李敬之赴廣西帥府<lb/>
帥府西開控百蠻故人捧檄上遥闗春回桂海雲垂地<lb/>
夜入榆溪月滿山客路獨行青嶂外人家多在白雲間<lb/>
南征定有詩千首憑寄秋來驛使還<lb/>
　　　題畫松<lb/>
巫峽荆門不可尋坐憐孤嶂動雲林夜寒或與蛟龍鬬<lb/>
秋暝應聞虎豹吟千嵗茯苓山下老一時絲蔓雨中深<lb/>
野橋寂寞雲根冷最憶停驂弄晩陰<lb/>
<pb n="KR4h0117_WYG_288-25a"/>
　　　題快閣<lb/>
快閣西南引興長髙城落日晩蒼凉江通牛吼疑巴峽<lb/>
山入龍門似太行季子敝裘終相國長卿駟馬未還鄉<lb/>
登臨日對芳樽酒莫遣秋風近緑楊<lb/>
　　　送周徳剛歸九江并柬其兄仲常<lb/>
君家伯仲才名盛賤子東南道路窮往昔永懷千里别<lb/>
秖今謾想一尊同蒼葭水驛青鳬雨落木山城白鴈風<lb/>
嵗晏林居定相憶九江消息若為通<lb/>
<pb n="KR4h0117_WYG_288-25b"/>
　　　寄范實夫<lb/>
細雨柴門生逺愁向來詩帙若為酧林花落處頻中酒<lb/>
海燕飛時獨倚樓北郭晩晴山更逺南塘春盡水爭流<lb/>
可能相别還相憶莫遣楊花笑白頭<lb/>
　　　舒君彦許送菊未至<lb/>
故人許送南園菊可趂重陽十日開謾擬客忩能暫醒<lb/>
豈縁秋雨故遲來山含霧氣通書幌雲湧川光落酒盃<lb/>
寂寞西齋林下路新詩惆悵為君裁<lb/>
<pb n="KR4h0117_WYG_288-26a"/>
　　　五月十日雨讌集周氏亭子適溪水暴至不得<lb/>
　　　　歸因留夜宴樂甚後數日叔用將之豫章次<lb/>
　　　　韻贈答且以識感也<lb/>
楊栁河橋維客舟送君此去憶重遊青霄雙闕連雲起<lb/>
五月滄江帶雪流嶺外簡書前日至湘南兵革幾時收<lb/>
羈懷早已無聊賴憑寄新詩過石頭<lb/>
　　　晩興<lb/>
髙館沈沈當翠微晩凉幽興莫相違亂螢出草光不定<lb/>
<pb n="KR4h0117_WYG_288-26b"/>
獨鳥度溪風乍稀北港泉聲喧野碓東家月色凈柴扉<lb/>
遥憐兒女當忩小憶我經年行未歸<lb/>
　　　寄贈旴江郡教劉公稷<lb/>
十年不見劉文學白髪新來幾許長官舍曉晴槐葉暗<lb/>
泮林春雨杏花香聽泉定過麻姑洞看月還尋華子岡<lb/>
山屐酒壺從倒載昔賢髙詠故難忘<lb/>
　　　贈别屈悠然歸豫章<lb/>
雲松軒館凈林扉十日尋幽且未歸坐對清秋桑落酒<lb/>
<pb n="KR4h0117_WYG_288-27a"/>
行褰髙樹薛蘿衣石欄度曲凉風動竹屋吹燈夕漏稀<lb/>
自是使君能好客故人何事苦相違<lb/>
　　　登鬱孤臺<lb/>
石面層灘似虎牢盤渦東峽見周遭背城二水合流逺<lb/>
隔岸五峰相對髙神闕紫烟棲鸛雀浮梁白日偃鯨鰲<lb/>
來遊最愛西洲上千樹東風散碧桃<lb/>
　　　題山水畫<lb/>
山岡盤盤多樹林江水湛湛愁人心赤雲樓觀落日外<lb/>
<pb n="KR4h0117_WYG_288-27b"/>
白石溪澗長松陰啼猿虚疑近翠壁飛鳥劃恐迴髙岑<lb/>
野亭春色苦無頼忽憶故人思逺尋<lb/>
　　　題引翠樓柬張元善<lb/>
盡道樓居思不羣滿樓山色翠紛紛髙崖斜日含丹霧<lb/>
碧嶂清秋起暮雲江上捲簾通雨氣月中看劍動星文<lb/>
來遊定覔張公子載酒題詩過夜分<lb/>
　　　贈董宗文歸省樂安<lb/>
董生讀書赤嶺西尋常閉户足幽棲雲中沙鴈驚寒落<lb/>
<pb n="KR4h0117_WYG_288-28a"/>
江上野禽愁暝啼親養何由沾禄秩旅遊終日愧塗泥<lb/>
老翁望子行不至日日看雲攜杖黎<lb/>
　　　贈魏伯諒歸豫章<lb/>
十月清霜逐鴈飛旅遊空復嘆多違野林寒色催黄落<lb/>
石屋秋陰近翠微聚散總怜今日異登臨徒感故人稀<lb/>
將軍宴客偏愁别更換歌辭看舞衣<lb/>
　　　贈慧上人<lb/>
仙槎江口槎溪寺幾度停舟訪未能頗恨頻年為逺客<lb/>
<pb n="KR4h0117_WYG_288-28b"/>
喜從他郡識髙僧雲霞色暎禪房衲星月光涵古殿燈<lb/>
何日却飛真錫返故山蒼木翳寒藤<lb/>
　　　送何天碧歸龍虎山<lb/>
道人九月江東去二十四岩烟霧深落日横峰看鴈度<lb/>
清霜碧樹聽猿吟山中紫术堪為酒竈底丹砂可化金<lb/>
淮海風塵愁復别重尋還許托雲林<lb/>
　　　畣王孟極過訪荷山書館不遇之作<lb/>
王氏才華擅世傳臨澴文物故依然山中夜雪明書帙<lb/>
<pb n="KR4h0117_WYG_288-29a"/>
溪上春雲壓釣舩深巷鳥啼花似雨平原人去草如烟<lb/>
荷峰亭館能來數悵望髙車落照邊<lb/>
　　　題珠林江口謝公廟與曠伯逵同賦<lb/>
倒石源頭野廟開亂餘臨眺獨興哀晩山隔岸雲霞出<lb/>
秋水滿江鳬鴈來王氣已消陳帝壘客愁長遶越王臺<lb/>
烽烟西北猶傳警擊節酣歌首獨回<lb/>
　　　奉和李府判行善九日遊三華山<lb/>
仙居逺在三華頂使節真成九日遊别洞幡幢通上界<lb/>
<pb n="KR4h0117_WYG_288-29b"/>
亂山烽火隔南州雕弓隠月啼猿晩玉帳連雲㫁鴈秋<lb/>
聞說岩扉題句後綵霞長䕶殿西頭<lb/>
　　　題草堂<lb/>
胡君舊宅龍江上五月清風一草堂霧隠松蘿分曉蔭<lb/>
雨翻蘭杜浥秋香連峰當户明書幌流水交渠映筆牀<lb/>
此日從公趨幕府能忘髙咏向滄浪<lb/>
　　　承練教授伯上由南岡市出州途中有作寄<lb/>
　　　　示依韻奉賦<lb/>
<pb n="KR4h0117_WYG_288-30a"/>
龍州春浪緑逶迤腸㫁行人欲發時芳草獨當沙際出<lb/>
閒花偏向雨中宜極知庾信詩能賦謾笑劉伶鍤自隨<lb/>
寂寞珠林舊茅屋可能維楫赴幽期<lb/>
　　　寄謝同遊諸子<lb/>
草滿柴門晝不開喜聞維棹故人來江頭送酒穿林竹<lb/>
寺裏題詩破石苔斜日鳬鷖寒影亂㫁雲鴻鵠暮聲哀<lb/>
蕭閒自極登臨興飛蓋南溪莫謾催<lb/>
　　　奉答王<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>顔秣塘山中寄示之作<lb/>
<pb n="KR4h0117_WYG_288-30b"/>
鳥啼林館落花深長羨閒居物外心老去鹿門尋舊隠<lb/>
愁來巴里足新音鏡中白髪霜初破帳裏清燈月共臨<lb/>
寄逺謾勞春興發何時載酒出山陰<lb/>
　　　快閣僧房夜賞瓶中牡丹賦呈王使君<lb/>
折得嬌紅馬上歸天香繚亂入春衣玉欄曉露寒初破<lb/>
金谷晴雲暖欲飛宴罷最宜燈下見亂餘應恠草間稀<lb/>
洛陽池館今何似誰念題詩送落暉<lb/>
　　　題山水畫<lb/>
<pb n="KR4h0117_WYG_288-31a"/>
江上青山山外峰水邊亭榭記行蹤天垂瀑布青雲㫁<lb/>
日射滄波紫霧重松掩鶴巢翻薜茘栁欹漁艇並芙蓉<lb/>
抱琴已嘆歸來晩何事幽人獨不逢<lb/>
　　　過沙村聞思菴因記往年孫理問奉㕘政全公檄<lb/>
　　　　命駐兵山中招徠東南之負固者時余客軍<lb/>
　　　　中留劉君方東所常從孫侯遊菴中溪山不<lb/>
　　　　殊風塵方張懷念今昔因賦詩柬劉併識余思<lb/>
故人孫宰憶同遊躍馬分麾駐上頭塞外旌旂非舊日<lb/>
<pb n="KR4h0117_WYG_288-31b"/>
山中鐘磬自清秋雲松暝合侵崖徑霜葉寒飛撲澗流<lb/>
滿眼風塵愁更住為君惆悵獨登樓<lb/>
　　　入城<lb/>
江水依然抱石磯獨行空感舊遊非晩山當户日初落<lb/>
秋草滿城人未歸田鼠引羣穿井出山雞求食傍簷飛<lb/>
向來車馬東門路忽憶朋遊泪滿衣<lb/>
　　　和彭伯圻由武溪寄示<lb/>
惆悵溪南寄短吟春光還共客愁深孤舟人去江浮雨<lb/>
<pb n="KR4h0117_WYG_288-32a"/>
二月鶯啼花滿林載酒已怜行處逺駕車猶擬夢中尋<lb/>
越王臺下東流水不盡當時送别心<lb/>
　　　送僧惟善歸省豫章<lb/>
龍門徑裏雨如烟雲木蒼蒼呌杜鵑江上客懷悲往事<lb/>
山中草色記流年飛花雪片沾離席垂栁春陰拂畵舩<lb/>
忽憶鍾陵烽火後湖東水長浸瓜田<lb/>
　　　九日卧病戲柬王伯衢<lb/>
重陽獨卧髙齋雨此日兼懷故里秋滿眼菊花愁共把<lb/>
<pb n="KR4h0117_WYG_288-32b"/>
多情藥物慰相求江湖又報兵戈合田野何由瘴癘收<lb/>
聞說西樓賓客盛昨朝攜酒上牛頭<lb/>
　　　水口田家<lb/>
水口山腰三四家楓林茅屋帶蒼葭野人敲火夜然竹<lb/>
溪女踏雲朝浣紗水落寒潭魚可捕草肥秋壠兔堪罝<lb/>
有時刀槊還登砦雞犬蕭蕭隔暮霞<lb/>
　　　喜家僮至<lb/>
西行幾日離柴扉還說來時燕子飛日射水田禾葉暗<lb/>
<pb n="KR4h0117_WYG_288-33a"/>
雨浮山壠豆花肥池魚吹水春萍薄野鳥窺巢夏菓稀<lb/>
早晩歸來酒應熟相攜稚子笑牽衣<lb/>
　　　八月十五夜承夏仲寅停舟邀飲江上有作和韻<lb/>
㫁岸荒榛一片秋駐帆感子意綢繆幾家明月窺瑶席<lb/>
此夜清風動綵舟桂影拂雲通海色角聲如雨說邊愁<lb/>
多情共對金陵酒腸㫁他年獨倚樓<lb/>
　　　奉和彭伯圻過流江相尋不遇之作<lb/>
十年江海舊相知何事重逢竟後期亂定總知為客慣<lb/>
<pb n="KR4h0117_WYG_288-33b"/>
别來惟恨寄書遲帆開極浦雲飛處酒醒空山月上時<lb/>
聞有早梅花底約夢回長是詠君詩<lb/>
　　　訪王子讓大村幽居借書戲題壁間<lb/>
村前流水宛如環村後荒城隠可攀當户雨苔雙石峻<lb/>
隔江烟栁數風閒杖黎麥隴秋霜後尊酒茅堂夕照間<lb/>
聞有古書人少見柴門客去又長闗<lb/>
　　　三月十五日陪南溪諸公載酒渡溪至山下掃墳<lb/>
晴日出烟三丈髙踏青相喚過東皋亂紅㸃地忽飄雨<lb/>
<pb n="KR4h0117_WYG_288-34a"/>
新緑滿山如湧濤幾處松間登麥飯何人地下醉香醪<lb/>
若為招得浮丘伯乗月吹笙戲碧桃<lb/>
　　　正月二十二日赴容州道中<lb/>
一十日春饒霽景數千里路信郵亭野花有恨何勞白<lb/>
山水無名只解青殘月哀猿啼嫋嫋暮烟孤鵠去冥冥<lb/>
南京三月歸期早應及聞鶯侍紫庭<lb/>
　　　寄水南劉叔和羅恵卿併古城竺西上人<lb/>
故園一别向秋風無數離愁逐㫁鴻鏡裏髪從今日白<lb/>
<pb n="KR4h0117_WYG_288-34b"/>
尊前花憶去年紅鹿門杳杳遺龎德廬阜蒼蒼閟逺公<lb/>
相憶何由謝塵鞅暮雲愁絶大江東<lb/>
　　　題蜀山草堂為上人賦<lb/>
上人草堂風物清秖言陽羨是青城誰知習隠孤峰下<lb/>
猶有懷鄉萬里情坐石翻經延月上臨流曳杖看雲生<lb/>
幾時却汎吳江棹來聽松門澗瀑聲<lb/>
　　　將至東阿喜望隔河榖城諸山<lb/>
一望川原蒼莾間天低風定凍雲間河經南堰還歸海<lb/>
<pb n="KR4h0117_WYG_288-35a"/>
路出東阿始見山野雪漸消沙隠隠燒烟初散草斑斑<lb/>
遥憐黄石遺祠在千古髙明不可攀<lb/>
　　　南溪館中和答湯生元哲<lb/>
江上攜書猶昨日山中對酒又今年春來花鳥傷新詠<lb/>
老去魚䖝憶舊箋珠浦舟回明月夜金華劍倚白雲天<lb/>
登臨不盡懐賢意指㸃飛鴻若個邊<lb/>
　　　過石頭岡下訪表兄蕭則善因賦一首<lb/>
石頭岡下水潺潺隨母歸寧憶往還少日嬉遊今白髪<lb/>
<pb n="KR4h0117_WYG_288-35b"/>
殘年悵望舊青山碧桃溪洞春雲裡修竹園林夕照間<lb/>
老我驅馳慚宅相多君深隠靜柴闗<lb/>
　　　昭君詞<lb/>
承詔辭君闕銜悲入塞城可憐沙上月渾似漢宮明<lb/>
　　　題春江垂釣圖<lb/>
坐把釣魚竿虚潭翠如瀉輕舟浮不動只有松陰下<lb/>
　　　獨坐<lb/>
饑雀聚簷楹庭虚凍色明松下無人跡時聞墮雪聲<lb/>
<pb n="KR4h0117_WYG_288-36a"/>
　　　古意二首<lb/>
閒倚白玉牀低頭看深井銅瓶且莫下亂我晨粧影<lb/>
　　　又<lb/>
駐馬挽金鞭為君彈四弦洛陽官道直莫過酒樓前<lb/>
　　　同舒伯源自雙溪口渡橋登髙山望幽谷諸峯<lb/>
坐石弄芳草渡溪行翠微西峰月未上獨自看雲歸<lb/>
　　　題墨竹<lb/>
娟娟青竹枝兀兀蒼石頂翠袖倚深林秋髙露華冷<lb/>
<pb n="KR4h0117_WYG_288-36b"/>
　　　峭壁蒼蒼翠色新<lb/>
岩石下陰陰猗蘭緑如剪花發人不知秋香入苔蘚<lb/>
　　　風含翠籜娟娟淨<lb/>
閒聞竹上雨疑是花間露何以遺所思秋風颯遲暮<lb/>
　　　二蕙<lb/>
婉孌兩相依芳心不自違月明蒼玉珮風巻緑蘿衣<lb/>
　　　題雨竹圖<lb/>
恠石凝雲氣横枝浥露香故人𣺌何許秋意滿瀟湘<lb/>
<pb n="KR4h0117_WYG_288-37a"/>
　　　為黄巽成題墨竹<lb/>
過雨琅玕潤凌風翡翠寒何年滄海上拾得㫁漁竿<lb/>
　　　題蕭與靖所藏古潭墨竹<lb/>
壓地欹枝重淋漓亂葉低深林春雨過似聽竹雞啼<lb/>
　　　又<lb/>
峭直餘髙節蒼寒只舊叢暮年霜雪意未可薄簑翁<lb/>
　　　夜月舟行<lb/>
逺林烟羃羃宿草露涓涓沙渚鷺初起漁舟人未眠<lb/>
<pb n="KR4h0117_WYG_288-37b"/>
　　　九日絶句一首依韻奉答許存札教授<lb/>
臨水結幽想看山懷逺情遥怜南向鴈一一背邊城<lb/>
　　　題秋江圖為陳煉師賦<lb/>
霜樹雲峰隠翠烟長風吹起鴈翩翩道人心事如秋水<lb/>
看到南華第幾篇<lb/>
　　　題飛霞圖為江煉師賦<lb/>
海上羣峰映紫霞五雲樓觀是仙家誰吹玉笛春風起<lb/>
千樹碧桃都作花<lb/>
<pb n="KR4h0117_WYG_288-38a"/>
　　　題江虚白懸岩蘭竹<lb/>
懸雲翠壁三千尺浥露幽蘭四五花安得乗風裁紫玉<lb/>
月明吹向玉宸家<lb/>
　　　步月<lb/>
乗凉步月過西鄰草露霏微濕葛巾一逕竹陰無犬吠<lb/>
飛螢來往暗隨人<lb/>
　　　窺圃<lb/>
園瓜寒蔓早離披山藥秋藤已倒垂小雨暗沾花下逕<lb/>
<pb n="KR4h0117_WYG_288-38b"/>
閒雲深䕶竹間池<lb/>
　　　奉和廖教授相過不遇之作<lb/>
手撚菊花歌竹枝秋光月色儘相宜如何數載西溪上<lb/>
只隔芙蓉喚不知<lb/>
　　　題三笑圖<lb/>
三人同笑不同心墨本流傳漫至今何似青蓮李居士<lb/>
猿啼月出過東林<lb/>
　　　春日承鵬舉過余林居<lb/>
<pb n="KR4h0117_WYG_288-39a"/>
想見北岩雲錦堆野花如雪照人開雲峰寺裏啼鶯早<lb/>
定約清明載酒來<lb/>
　　　題尚仲份為陳孔碩作松岸輕舟圖<lb/>
青山何處是幽居生事深林老向疎安得短篷仍載酒<lb/>
松江雪裡釣鱸魚<lb/>
　　　題髙彦敬青山白雲圖<lb/>
松橋石瀬雨潺潺杉檜陰森暮色還誰共西樓一尊酒<lb/>
白雲堆裡看青山<lb/>
<pb n="KR4h0117_WYG_288-39b"/>
　　　楊栁曲<lb/>
種栁城南河水傍常年二月好春光晴風暖日無聊頼<lb/>
只聽鶯聲也㫁腸<lb/>
　　　又<lb/>
金縷織成歌舞衣年年江上惜春暉無端心性輕離别<lb/>
待得花開只解飛<lb/>
　　　春日寄李子翀<lb/>
春水滿江魚子肥春雲匝地鴈羣歸客懷誰遣愁花雨<lb/>
<pb n="KR4h0117_WYG_288-40a"/>
草色無端近竹扉<lb/>
　　　正月十九日<lb/>
金魚洲下放船開華石潭邊看雨來愛殺南天雙白鷺<lb/>
青山盡處却飛回<lb/>
　　　謾題<lb/>
四郭青山處處同客懷無計畣秋風數家茅屋清溪上<lb/>
千樹蟬聲落日中<lb/>
　　　小雨約李克正過池上<lb/>
<pb n="KR4h0117_WYG_288-40b"/>
溪南雲隔數青峰别館秋光也自濃細雨不嫌沙路濕<lb/>
明朝池上看芙蓉<lb/>
　　　出溪<lb/>
潺潺陂水落蒼灣行子經年且未還千里贑江何處是<lb/>
㫁腸空見越王山<lb/>
　　　題竹石圖<lb/>
石上晴雲故不飛蕭蕭空翠濕人衣湘娥未解臨江佩<lb/>
西望蒼梧何日歸<lb/>
<pb n="KR4h0117_WYG_288-41a"/>
　　　題青山白雲圖<lb/>
石林烟霧冷㝠㝠一舸西風過洞庭日暮白雲飛去後<lb/>
江南無數亂山青<lb/>
　　　題枯木竹石<lb/>
曽聽楚人歌竹枝横江秋靜月明時只今漂泊春風裏<lb/>
緑滿南園總不知<lb/>
　　　又<lb/>
平沙竹樹晩毿毿楚客維舟近峽南忽憶微雲將雨過<lb/>
<pb n="KR4h0117_WYG_288-41b"/>
滿林秋色照江潭<lb/>
　　　題竹石圖贈陳仲實之南安<lb/>
寫得幽忩竹石圖琅玕青碧間珊瑚明朝却度南闗去<lb/>
何處榕陰聽鷓鴣<lb/>
　　　君子堂夜起<lb/>
風亂殘燈自掩扉夜寒遊子嘆無衣池南落盡芙蓉葉<lb/>
滿地月明霜正飛<lb/>
　　　題江景畫<lb/>
<pb n="KR4h0117_WYG_288-42a"/>
澗邊白石明於雪林下清風冷似秋落鴈圓沙江路轉<lb/>
短篷烟雨憶曽遊<lb/>
　　　題蕭曙所藏曽同可畵水<lb/>
輕濤暗浪互奔驅極浦蒼烟澹有無欲采白蘋愁日暮<lb/>
一帆秋雨過南湖<lb/>
　　　松雲軒<lb/>
何處飛來野鶴羣踏翻松頂翠紛紛清陰不動凉如水<lb/>
自掃緑苔眠白雲<lb/>
<pb n="KR4h0117_WYG_288-42b"/>
　　　題秋江小景<lb/>
秋水無波凈落暉江沙雲樹轉依微望中一片瀟湘意<lb/>
無數征帆逐鴈飛<lb/>
　　　題文溪道院<lb/>
桂花風定暮雲閒夜靜江聲鶴未還天上月明秋似水<lb/>
時聞玉珮出松闗<lb/>
　　　過栁溪道院<lb/>
岸上誰家掩素扉鳥啼渾似惜春暉日斜深巷無人過<lb/>
<pb n="KR4h0117_WYG_288-43a"/>
時見梨花一片飛<lb/>
　　　過江南髙城訪孫景賢知事途中有作<lb/>
渡江一望一咨嗟水遶田園逕路斜多謝野人相指别<lb/>
青松嶺外第三家<lb/>
　　　月落<lb/>
月落荒村夢自驚隔忩人靜一燈明狂風忽起樓西樹<lb/>
聽得枯枝墮瓦聲<lb/>
　　　題秋江小景畵<lb/>
<pb n="KR4h0117_WYG_288-43b"/>
美人鳴弦思瀟湘斜飛金鴈不成行夜深彈徹烏栖曲<lb/>
月照寒江萬樹霜<lb/>
　　　度三華飛仙橋因憶往年同遊者<lb/>
步轉危橋入紫烟曽登絶頂望飛仙五人同賞今誰在<lb/>
試數重來十五年<lb/>
　　　戲題蕭子所書舍<lb/>
尋山衝雨過甘溪欲訪蕭郎路轉迷閒殺門前春水緑<lb/>
釣竿還在栗原西<lb/>
<pb n="KR4h0117_WYG_288-44a"/>
　　　蒼石峽中見道人菴居隔水山花盛開<lb/>
蒼石峽中花藥欄舊時草屋傍岩安道人去後松橋㫁<lb/>
縱有花開隔水看<lb/>
　　　石塘山家<lb/>
隴麥髙低逕路斜小池楊栁帶人家東菑午餉柴門靜<lb/>
一犬籬根卧落花<lb/>
　　　玉隆山晩望<lb/>
山路初晴槲葉香青林赤磧帶横岡玉隆山後平田少<lb/>
<pb n="KR4h0117_WYG_288-44b"/>
栁下人家是石塘<lb/>
　　　題三岡寺<lb/>
石橋流水帶人家紫殿春陰閣岸沙啼鳥數聲山雨歇<lb/>
門前落盡白桐花<lb/>
　　　燈花<lb/>
閉門坐待月光斜應念行人未到家好是客忩殘酒醒<lb/>
一簾風露看燈花<lb/>
　　　重遊洞𤣥壇<lb/>
<pb n="KR4h0117_WYG_288-45a"/>
河水西邊萬木羣三間茅屋祀真君仙家閒靜無塵榻<lb/>
自掃青苔坐白雲<lb/>
　　　題墨竹贈曽同升<lb/>
朗石溪頭君故家前朝文物自清華幾回想踏橋邊路<lb/>
翠竹瀟瀟覆白沙<lb/>
　　　題明皇優戲圖<lb/>
臂袒紅衫側皂冠翩躚跌舞樂初攅笛聲一片宮前起<lb/>
應說秋風蜀道難<lb/>
<pb n="KR4h0117_WYG_288-45b"/>
　　　題雨竹<lb/>
滄波石面晩陰凉翠篠娟娟過雨香何許鷓鴣啼不㫁<lb/>
黄陵祠下是三湘<lb/>
　　　入髙州界值雨<lb/>
路入髙州石逕微紫崖崩處黒雲飛行人初發青山下<lb/>
盡折芭蕉作雨衣<lb/>
　　　過雷陽有懷永年胡倉使奉寄一絶<lb/>
去年與子南京别知領鹽倉白石場萬里相尋不相見<lb/>
<pb n="KR4h0117_WYG_288-46a"/>
獨騎官馬過雷陽<lb/>
　　　題沈子仁青山白雲圖<lb/>
野橋流水亂浮花深巷垂楊淺蔭沙秖恨小船呼不應<lb/>
隔江茅屋似吾家<lb/>
　　　嵗暮戲柬天英上人<lb/>
殘年寄食尚天涯風裂禪衣面撲沙還憶故山晴雪裏<lb/>
閒拖錫杖看梅花<lb/>
　　　入東平渡北闗外長橋見採樵氷上者<lb/>
<pb n="KR4h0117_WYG_288-46b"/>
橋跨平湖一鏡開羣鷗欲下正徘徊蕭蕭蘆葦層冰上<lb/>
猶有樵人踏雪來<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百八十八<lb/>
</p>
<p>
</p>
  </div>
</body>
</text>
</TEI>
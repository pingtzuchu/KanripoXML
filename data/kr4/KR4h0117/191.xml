<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百九十一</head> <lb/>
    <p>
<pb n="KR4h0117_WYG_191-1a"/>
欽定四庫全書<lb/>
　石倉歴代詩選巻一百九十一<lb/>
　　　　　　　　　　　　明　曹學佺　編<lb/>
　宋詩六十八<lb/>
　　劉克莊<lb/>
　　　荔支巖<hi>洞内小石如荔支者無數</hi>
異境閟神竒一罅通深阻呀然張蟾吻光怪腹中貯始<lb/>
来尚覿面稍進但聆語廻頭失塵世束緼行里所石房<lb/>
<pb n="KR4h0117_WYG_191-1b"/>
容十客石柱徑丈許眠獒若將吠堕果疑可咀平生聞<lb/>
化城今見玉樓櫓陟髙既趫捷循狹或傴僂忽逢路窮<lb/>
處淺浪隔洲渚心知仙聖居欲到無飛羽向非新燭力<lb/>
往還何異瞽重遊儻未卜聊向詩中覩<lb/>
　　　伏波巖<lb/>
懸崖萬仭餘江流繞其趾仰視不見天森秀拔地起中<lb/>
間既深豁旁竇皆竒詭惜哉題識多蒼玉半鑱毁安得<lb/>
巨靈鑿永削崖谷趾緬懐馬伏波往事可追紀千層戍<lb/>
<pb n="KR4h0117_WYG_191-2a"/>
浪泊樓船下湟水<lb/>
　　　棲霞洞<lb/>
往聞耆老言兹洞深無際闇中或識路塵外别有世繼<lb/>
思絶人事齎糧窮所詣棋終出易迷炬絶入難繼孤亭<lb/>
渺雲端于焉小休憇憑髙眺城闕擾擾如聚蚋盡捐滓<lb/>
穢念遂有飛舉勢山靈娟清逰雨意来極鋭濛濛濕莎<lb/>
草浥浥凉松桂暝色不可留悵望巖扉閉<lb/>
　　　五月二十七日遊諸洞<lb/>
<pb n="KR4h0117_WYG_191-2b"/>
来南百慮拙所得惟幽尋矧余玉雪友共此丘壑心江<lb/>
亭俯虚曠穴室窮邃深是時薄雨収白靄籠青岑棄輿<lb/>
追野歩却扇開風襟炎方豈必好差逺鼙鼓音且願海<lb/>
氛息莫問神州沈徘徊惜景短留滯畏老侵昨逰感鶯<lb/>
哢今至聞蟬吟常恐官事縶佳日妨登臨譬如逃學兒<lb/>
汲汲貪寸隂何因釋膠擾把臂偕入林<lb/>
　　　戴秀巖<hi>戴秀者兵卒也得道于此</hi>
兹巖視諸峯厥狀尤峥嶸舊為碧蘚封新有朱棧横縻<lb/>
<pb n="KR4h0117_WYG_191-3a"/>
腰尚恐堕束炬劣可行外狹中乃寛始闇俄忽明仰窺<lb/>
神魄悸俯顧形殻輕遂覽丹爐基㣲聞玉鼔聲源深足<lb/>
力盡路黑雲氣生不辨晝夜分恍疑世代更嘗聞學神<lb/>
仙所得由専精豈吾諸名士羡彼一老兵欣然約同志<lb/>
嗣此將尋盟安知無白鹿絶頂来相迎<lb/>
　　　和太白潯陽紫極宫感秋<lb/>
翰林兩仙人偶来聴風竹蕭蕭玉千竿采采緑一掬少<lb/>
時負不羣中嵗乃見獨嗟余長十年所至戀三宿徑當<lb/>
<pb n="KR4h0117_WYG_191-3b"/>
還笏歸奚俟揲蓍卜夜郎與儋耳老大費往復宜州殿<lb/>
其後路險車又覆山中采芝去舎下炊粱熟<lb/>
　　　宿庄家<lb/>
茅茨迷詰曲度谷復踰陂世上事如許山中人不知牛<lb/>
羊晴卧野鵞鶩晩歸池精識為農意秋輸每及時<lb/>
　　　黄檗山<lb/>
出縣半程遥松間認粉標峰排神女峽寺創徳宗朝鸛<lb/>
老巢髙木僧寒曬堕樵早知人世淡来住退居寮<lb/>
<pb n="KR4h0117_WYG_191-4a"/>
　　　晩春<lb/>
花事匆匆了人家割麥初雨多田有鸛潮小市無魚秃<lb/>
筆回僧簡褎衣看古書經年稀見客磬折轉生疎<lb/>
　　　蒜嶺<lb/>
到此思家切寒衣半淚㾗燒餘山頂禿潮至海波渾僕<lb/>
怕昬無店人言近有村吾生輸野老笑語掩柴門<lb/>
　　　張麗華墓<lb/>
臺上栢蕭蕭空堂閉寂寥芳魂三尺土往事幾回潮堕<lb/>
<pb n="KR4h0117_WYG_191-4b"/>
翠尋難見埋紅恨未消猶勝江令在白首入隋朝<lb/>
　　　二將<hi>石俁韓仔</hi>
二將同時死路人聞亦哀力窮鏖轉急圍厚突難開戰<lb/>
骨尋應在殘兵間有廻傷心郵遞裏隔日捷書來<lb/>
　　　哭呉杞<lb/>
七十未陞舎目深雙鬂殘病中依佛寺死處近嚴灘俗<lb/>
薄揮金少家貧返骨難遺言令火𦵏聞者鼻皆酸<lb/>
　　　勝業寺<lb/>
<pb n="KR4h0117_WYG_191-5a"/>
寺創于何代問僧皆不知槎牙夏后栢殘缺柳侯碑雪<lb/>
過禪堂冷氷餘嶽路危上封猶未到太息負心期<lb/>
　　　逰水東諸洞次同逰韻<lb/>
桂山前未到今日是初逰招鶴登青巘呼龍俯碧湫深<lb/>
溪通秉炬小竇劣容舟豈敢輕題詠同官盡柳侯<lb/>
　　　郊行<lb/>
薄有西風意郊行得自娯山晴全體出樹老半身枯林<lb/>
轉亭方見江侵路欲無何妨橋纜斷小艇故堪呼<lb/>
<pb n="KR4h0117_WYG_191-5b"/>
　　　清惠廟<lb/>
来訪古祠宫迢迢過水東一條溪不斷數里竹方通巫<lb/>
拜分餘胙商行禱順風粧樓空百尺半仆夕陽中<lb/>
　　　嚴闗新洞<lb/>
羽客初尋見因于此葺廬未能平險峻先擬架空虚磴<lb/>
路樵相引山名尉自書看来臨驛道未必有仙居<lb/>
　　　哭章泉<lb/>
小扉通水竹幽絶少比鄰家似巢棲者詩非火食人于<lb/>
<pb n="KR4h0117_WYG_191-6a"/>
今無宿士若昔有先民强作徴君誄居然語未親<lb/>
　　　送趙叔愚赴潯州理掾<lb/>
未奉三雍對聊為五筦行鄉書踰嶺少詩思入湘清逺<lb/>
宦身差穏中州事日生向来幾離别此㑹最闗情<lb/>
　　　送趙守仲冶<lb/>
放逐諳時態惟侯意味長醴為狂客設羹許老人甞南<lb/>
國留棠舎西郊閉草堂臨期先作惡未可倚剛膓<lb/>
　　　送陳霆之官連州<lb/>
<pb n="KR4h0117_WYG_191-6b"/>
郡接湖南境孤城若箇邊茆寮愁問宿峽石善驚船官<lb/>
小無迎吏詩工有續編古人髙妙處不過覽山川<lb/>
　　　送王梅州<lb/>
州境與潮鄰徐行止浹旬瘴鄉均一氣鹽子亦吾民日<lb/>
晏烟嵐斂兵餘戸口貧定將田里事閉閣細條陳<lb/>
　　　其二<lb/>
禍始自三槍菑猶被一方帝將安渤海君肯薄淮陽老<lb/>
手何由斵新眉尚費粧漢庭褒郡最早晩入為郎<lb/>
<pb n="KR4h0117_WYG_191-7a"/>
　　　早行<lb/>
店媪明燈送前村認未真山頭雲似雪陌上樹如人漸<lb/>
覺髙星少纔分逺燒新寧須看堠子来往暗知津<lb/>
　　　暝色<lb/>
暝色千村樹遥峯帶淺霞荷鋤歸别墅乞火到鄰家戍<lb/>
鼓聞更逺昬燈見字斜小軒風露冷自起灌蘭花<lb/>
　　　北山作<lb/>
骨法枯閒甚惟堪作隠君山行忘地脈夜坐認天文字<lb/>
<pb n="KR4h0117_WYG_191-7b"/>
痩偏題石詩寒半説雲近来仍善瞶外事不曽聞<lb/>
　　　郭璞墓<lb/>
先生精數學卜穴未應疎因捋虎鬚死還尋魚腹居如<lb/>
何師鬼谷却去友靈胥此理憑誰説人方寳𦵏書<lb/>
　　　堯廟<lb/>
帝與天同大天存帝亦存桑麻通絶徼簫鼔出深村水<lb/>
至孤亭合山居列岫尊尚餘土階意樵牧踐籬藩<lb/>
　　　贈髙九萬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>寄孫季蕃作<lb/>
<pb n="KR4h0117_WYG_191-8a"/>
諸人凋落盡髙叟亦中年行世有千首買山無一錢紫<lb/>
髯長拂地白眼冷看天古道㣲如綫吾徒各勉<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
　　　仝孫季藩逰净居寺<lb/>
滿院静沈沈㣲聞有梵音不来陪客語因恐壊禪心俗<lb/>
姓歸全少家門悟已深戒衣皆自納因講始停針<lb/>
　　　客中<lb/>
漂泊何須逺離鄉即旅人炊薪甞海品書刺謁田鄰婦<lb/>
寄寒衣少山来曉夢頻小兒仍病瘧詩句竟無神<lb/>
<pb n="KR4h0117_WYG_191-8b"/>
　　　春暮<lb/>
一畆青苔半落英蜂忙蝶懶互卿卿燕泥乾後兒初落<lb/>
魚尾輕時子徧成閒拂午窗驚野馬夢逰天竺聴華鯨<lb/>
舎南有柳纎纎在不奈雙蟬占取鳴<lb/>
　　　雪<lb/>
衰同無葉報蕭颼卧聽窗聲作許愁檠暗冷光侵研几<lb/>
瓦疎飛片落香篝病思結客逰梁苑往愛提軍入蔡州<lb/>
也欲訪梅湖畔去黄塵滿袖欲盟鷗<lb/>
<pb n="KR4h0117_WYG_191-9a"/>
　　　遇雨<lb/>
與客同登萬仭崖蔽天風雨驀然来六丁白晝誅炎魃<lb/>
百怪蒼淵起蟄雷毒蟒噴時林盡黒怒龍裂處石中開<lb/>
吾生不及觀河决得賦斯遊亦壯哉<lb/>
　　　瑞香<lb/>
一樹婆娑整復斜多君輟贈到田家自慚甕牖繩樞子<lb/>
不稱香囊錦<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>花小借暖風為破蕚旋澆新水待抽芽<lb/>
丁寧童子勤封植留與甘棠一様誇<lb/>
<pb n="KR4h0117_WYG_191-9b"/>
　　　漁梁<lb/>
春泥滑滑雨絲絲一路隂寒少霽時水入陂渠喧似瀑<lb/>
雲從山掩上如炊燎衣去傍田家火灸燭来看野店詩<lb/>
落盡梅花心事惡獨搔蓬鬢繞殘枝<lb/>
　　　冶城<lb/>
斷鏃遺鎗不可求西風古意滿原頭孫劉數子如春夢<lb/>
王謝千年有舊逰髙塔不知何代作清笳如訴昔人愁<lb/>
神州只在闌干北幾度来時怕上樓<lb/>
<pb n="KR4h0117_WYG_191-10a"/>
　　　鄭寜示邊報走筆戲贈<lb/>
曽客嫖姚與伏波慣騎生馬擁琱戈金臺有命終須築<lb/>
鐵硯無功亦且磨見説帛書来汝洛又傳氊帳迫淮河<lb/>
只今西北多機㑹吾子南歸竟若何<lb/>
　　　醴陵客店<lb/>
野郭依稀隔渡頭解鞍来倚店家樓欲攀桂樹吟招隠<lb/>
因看梅花賦逺逰市上俚音多楚語橋邊碧色是湘流<lb/>
直南鄉國幾千里目送羇鴻起暮愁<lb/>
<pb n="KR4h0117_WYG_191-10b"/>
　　　寒食清明<lb/>
寂寂柴門村落裏從教挿柳寄年華禁烟不到粤人國<lb/>
上塚亦携龎老家漢寢唐陵無麥飯山蹊野徑有棃花<lb/>
一尊徑藉青苔卧莫管城頭奏暮笳<lb/>
　　　落梅<lb/>
一片能教一斷腸可堪平砌更堆墻飄如遷客来過嶺<lb/>
墜似髙人去赴湘亂㸃莓苔多莫數偶粘衣袖久仍香<lb/>
東風謬掌花權柄却忌孤髙與主張<lb/>
<pb n="KR4h0117_WYG_191-11a"/>
　　　其二<lb/>
昨夜尖風幾陣寒心知清物久留難枝疎似被金刀剪<lb/>
片細疑經玉杵殘痛叱山童持帚去苛留野客坐苔看<lb/>
月中徙倚憑空樹也勝吳兒賞牡丹<lb/>
　　　老馬<lb/>
脊瘡蹄蹇瘦闌干火印年深字已漫野澗有氷朝洗怯<lb/>
破坊無壁夜嘶寒身同退卒支殘料眼見新駒鞁寳鞍<lb/>
昔走塞垣如抹電安知末路出門難<lb/>
<pb n="KR4h0117_WYG_191-11b"/>
　　　老妓<lb/>
籍中歌舞昔傳聲顦顇猶存態與情愛説舊官當日寵<lb/>
偏呼狎客小時名薄鬟已脱梳難就半被常空睡不成<lb/>
却羡鄰姬門戸熟隔墻張燭到天明<lb/>
　　　老儒<lb/>
向来嵗月雪螢邊老去生涯井臼前舉孝㢘科非復古<lb/>
給靈夀杖定何年空蟠萬卷終無用專巧三塲恐未然<lb/>
猶記兒時聞緒論白頭那敢負師𫝊<lb/>
<pb n="KR4h0117_WYG_191-12a"/>
　　　老僧<lb/>
半間古屋冷颼颼死盡同㕘偶獨留昔已尋師逺行脚<lb/>
今惟見佛小低頭殘經無用聊收取破衲難縫且着休<lb/>
年少還知貧道苦曽同王謝二公逰<lb/>
　　　老奴<lb/>
少賤腸枵破褐單傍人門戸活飢寒自從毁齒初成券<lb/>
直至長鬚尚不冠冷炙時霑筵上餕秃芒旋掃臼邊殘<lb/>
他時縱取封侯印僅得君王踞厠看<lb/>
<pb n="KR4h0117_WYG_191-12b"/>
　　　老妾<lb/>
傷春感舊似中酲樂器全抛曲譜生自少抱衾無怨色<lb/>
間時擁髻尚風情曽陪太尉斟還唱猶記司空眼與聲<lb/>
着主衣裳為主夀莫如琴客别宜城<lb/>
　　　老兵<lb/>
音擁琱戈射鐵簾可堪蓬鬢照氷髯金瘡常有些兒痛<lb/>
鐵甲今難寸許添至老安能希駱甲從初悔不事䝉恬<lb/>
莫嗟身上衣裘薄猶向官中請半縑<lb/>
<pb n="KR4h0117_WYG_191-13a"/>
　　　丙辰元日<lb/>
免騎朝馬趂南衙五見空村換嵗華旋遣尉人挑薺菜<lb/>
虛勞座客頌椒花不施行馬鈞編戸雖飲屠蘇殿一家<lb/>
二十宦逰今七十却于身外復何加<lb/>
　　　宿千嵗庵聽泉<lb/>
因愛庵前一脈泉襆衾来此借房眠驟聞將謂溪當戸<lb/>
久聽翻疑屋是船變作怒聲猶壯偉滴成細㸃更清圓<lb/>
君看昔日蘭亭帖亦把湍流替管絃<lb/>
<pb n="KR4h0117_WYG_191-13b"/>
　　　贈陳起<lb/>
陳侯生長紛華地却似芸香自沭薰鍊句豈非林處士<lb/>
鬻書疑是穆㕘軍雨簷兀坐忘春去雪屋清談至夜分<lb/>
何日我閒君閉肆扁舟同泛北山雲<lb/>
　　　南浦亭寄所思<lb/>
只是從前瘦病身官卑活計太清貧買来晉帖多成贋<lb/>
吟得唐詩轉逼真生擬棄家尋劒客死當移冢近騷人<lb/>
秋風爛熳吹雙鬢目送停雲欲愴神<lb/>
<pb n="KR4h0117_WYG_191-14a"/>
　　　老歎<lb/>
肘後竒書懶更開只今年鬢巳相催但聞方士騰空去<lb/>
不見童男入海廻無藥能留炎帝在有人曽哭老𥅆来<lb/>
醉鄉一路差堪向終擬劉伶冢畔埋<lb/>
　　　烏石山<lb/>
客子家山亦此峰可堪投宿聽疎鐘旋沽村酒開霜柿<lb/>
欲訪禪扉隔暮松鄉信寫成無便寄寒衣著綻倩人縫<lb/>
逺来只為營瓜圃不是貪渠萬户封<lb/>
<pb n="KR4h0117_WYG_191-14b"/>
　　　鳯凰臺晚眺<lb/>
經月疎行臺上路秣陵城郭忽秋風馬嘶衛霍空營裏<lb/>
螢起齊梁廢苑中野寺舊曽開玉帳翠華乆不幸離宫<lb/>
小儒記得隆興事閒對山僧説魏公<lb/>
　　　烏石山<lb/>
兒時逃學頻来此一一重尋盡有蹤因漉戯魚羣下水<lb/>
縁敲響石鬬登峯熟知舊事惟鄰叟催去韶華是暮鐘<lb/>
畢竟世間何物夀寺前雷仆百年松<lb/>
<pb n="KR4h0117_WYG_191-15a"/>
　　　葺居<lb/>
兵火間闗鬢欲絲歸来聊卜草堂基架留手澤書堪閲<lb/>
㸑有躬耕米可炊畏濕先開通水竇貪明稍砍近簷枝<lb/>
旋移梅樹臨窗下凖備花時要索詩<lb/>
　　　去春<lb/>
去春烽火照江邊曽草軍書夕廢眠萬里旌旗真屬命<lb/>
一丘耕釣且随縁偶然謝客原非病間亦尋僧不為禪<lb/>
尚有惜花情味在銅缾終日玩芳妍<lb/>
<pb n="KR4h0117_WYG_191-15b"/>
　　　宿囊山懐洪岳二上人<lb/>
憶在山中識二僧一亡一已拂衣行壁間笠徙名藍掛<lb/>
寺外松過夀塔生隴月定知今夕恨澗泉猶咽舊時聲<lb/>
隔房侍者皆新剃不似閒人却有情<lb/>
　　　方寺丞新第<lb/>
一生不蓄買田錢華屋何心亦偶然客至多逢僧在坐<lb/>
釣歸惟許鶴随船按行花木皆良友主掌湖山有宿縁<lb/>
京洛貴人金谷裏安知世上有林泉<lb/>
<pb n="KR4h0117_WYG_191-16a"/>
　　　方寺丞<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>子初成<lb/>
舟成莫厭野人過久欲從公具釣蓑積雨晴来湖面濶<lb/>
殘花落盡樹隂多新營小店皆依柳舊有危亭尚隔荷<lb/>
所恨前峯含暝色不然和月宿烟波<lb/>
　　　答翁定<lb/>
牢落祠官冷似秋賴詩消遣一襟愁喜延明月常開戸<lb/>
貪對青山懶下樓客詫瀑竒邀往看僧誇寺僻約来遊<lb/>
何當與子分峯隠飢嗅岩花渇飲流<lb/>
<pb n="KR4h0117_WYG_191-16b"/>
　　　送葉知郡<lb/>
家在春風住二年借侯無路意悽然到来不飲官中水<lb/>
歸去難謀郭外田燈逺村民多㸃㙮擔輕津吏易排船<lb/>
壺公亦似追程送青過囊山古寺前<lb/>
　　　仙逰縣<lb/>
不見層崗與複巖眼中夷曠似江南烟收緑野連青嶂<lb/>
樹闕朱橋映碧潭丞相無家曽住寺徴君有字尚留庵<lb/>
荒山數畆如堪買徑欲誅茆老一龕<lb/>
<pb n="KR4h0117_WYG_191-17a"/>
　　　被酒<lb/>
酒戸當年頗著聲可堪病起困飛觥醉呼褚令為傖父<lb/>
狂喚桓公作老兵舊有崢嶸皆鏟去新無壘塊可澆平<lb/>
投牀懶取騷經看只嗅棃花解宿酲<lb/>
　　　薔薇花<lb/>
浥露含風匝樹開呼童净掃架邊苔湘紅染就髙張起<lb/>
蜀錦機成乍剪来公子為貪桃夾道貴人偏愛藥翻堦<lb/>
寧知野老茆茨下亦有繁英送一盃<lb/>
<pb n="KR4h0117_WYG_191-17b"/>
　　　送李用之察院赴潮州<lb/>
烏府名臣暫擁麾霜稜聊復變春熈行人猶謂驄當避<lb/>
聖世初無鱷可移粤俗相携看上日韓祠配食付他時<lb/>
極知不作周南滯禁闥須君補闕遺<lb/>
　　　送陶仁父<lb/>
自古送行情味惡君行快似泛仙槎新班人少先投卷<lb/>
下水船輕易到家南浦不堪延草色西湖尚可及荷花<lb/>
諸君若問栖栖者為説吟詩兩鬢華<lb/>
<pb n="KR4h0117_WYG_191-18a"/>
　　　移竹<lb/>
借居未定先栽竹為愛疎聲與薄隂一日暫無能鄙吝<lb/>
數竿雖小亦蕭森窗間對取添詩料郭外移来費俸金<lb/>
自笑明年何處在虛簷風至且披襟<lb/>
　　　訪李鋼草堂不遇<lb/>
細路縈紆入野田遥瞻竹樹已欣然青苔地滑跌盧老<lb/>
蒼耳林深迷謫仙不羡玉堂在天上徑須茆屋占雲邊<lb/>
極知謝客非為亢貪看林花聽澗泉<lb/>
<pb n="KR4h0117_WYG_191-18b"/>
　　　友人李先輩丑父嘗以夷成詩二帙示余莫知<lb/>
　　　　為何人所作心甚愛之過延平客有袖詩一<lb/>
　　　　章見訪始知夷成者盖葉君之别號也鬚髮<lb/>
　　　　皓然矣詩與人皆可重因用其韻為謝<lb/>
筋力都非少壯時不煩攬鏡覺吾衰展禽出仕曽三已<lb/>
表聖歸休有四宜飽閲交情悲世道差强人意賴君詩<lb/>
此生到死慙三士本自難招况易麾<hi>端平初元召審八士余預馬惟張洽</hi>
　<hi>趙端頥范炎三君子力辭不至</hi>
<pb n="KR4h0117_WYG_191-19a"/>
　　　題小室<lb/>
巳向深林卓小庵是中僅可着禪龕士師何止三無愠<lb/>
中散居然七不堪一去重華那復得方當盛漢勿多談<lb/>
近来弟子俱行脚誰伴山僧面壁㕘<lb/>
　　　其二<lb/>
阡陌東西山北南半生常帶散人銜何曽雲夢芥八九<lb/>
一任狙公芋四三閣上大夫投欲死甕間吏部寢方酣<lb/>
可憐子駿無家法下見先人面有慚<lb/>
<pb n="KR4h0117_WYG_191-19b"/>
　　　鏵觜<hi>史禄渠至此分水</hi>
世傳靈渠自秦始南引灕江㑹湘水楚山憂赭石畏鞭<lb/>
鑿崖通塹三百里篙師安知有史禄割牲沈幣祀瀆鬼<lb/>
我舟閣淺懐若人要是天下竒男子只今渠廢無人脩<lb/>
嗟乎秦史未易訾<lb/>
　　　築城行<lb/>
萬夫喧喧不停杵杵聲丁丁驚后土徧村開田起窑竈<lb/>
望青斫木作樓櫓天寒日短工役急白棒呵責如風雨<lb/>
<pb n="KR4h0117_WYG_191-20a"/>
漢家丞相方憂邊築城功髙除美官舊時廣野無城處<lb/>
而今烽火列屯戍君不見髙城齾齾如魚鱗城中蕭疎<lb/>
空無人<lb/>
　　　運糧行<lb/>
極邊官車守戰場次邊丁壯俱運糧縣符旁午催調發<lb/>
大車小車聲軋軋霜寒晷短路仍滑擔夫肩穿牛蹏脱<lb/>
鳴呼漢軍何日屯渭濱營中子弟皆耕人<lb/>
　　　寄衣曲<lb/>
<pb n="KR4h0117_WYG_191-20b"/>
征夫去時著紵葛征夫未囬天雨雪夜呵刀尺製寒衣<lb/>
兒小却倩人封題上有淚㾗不教洗征夫見時認針指<lb/>
殷勤着向邊城裏莫遣寒風吹腠理江南江北一水間<lb/>
古人萬里戍玉闗<lb/>
　　　破陣曲<lb/>
黄旗一片邊頭廻兩河百郡送欵来至尊御殿受捷奏<lb/>
六軍張凱聲如雷元戎劍履雲臺上麾下偏裨皆將相<lb/>
腐儒筆力尚跌宕燕山之銘髙十文<lb/>
<pb n="KR4h0117_WYG_191-21a"/>
　　　戊辰書事<lb/>
詩人安得有春衫今嵗和戎百萬縑從此西湖休挿柳<lb/>
剰栽桑樹養呉蠶<lb/>
　　　晚春<lb/>
書幌泠泠子夜風杜鵑啼月小墻東江南詞客惜春老<lb/>
清曉披衣拾堕紅<lb/>
　　　臨溪寺<lb/>
一徑松花颭紫苔東風落盡佛前梅道人深掩禪闗坐<lb/>
<pb n="KR4h0117_WYG_191-21b"/>
莫聽鶯聲出定来<lb/>
　　　碧波亭<lb/>
了却文書上馬遲白蘋洲畔有心期斜陽忽到傳觴處<lb/>
落盡棃花啼子規<lb/>
　　　豫章溝<lb/>
溝水泠泠草樹香獨穿支徑入垂楊薺花滿地無人見<lb/>
惟有山蜂度短墻<lb/>
　　　西山<lb/>
<pb n="KR4h0117_WYG_191-22a"/>
絶頂遥知有隠君餐芝種秫鹿為羣多應午竈茶烟起<lb/>
山下看来是白雲<lb/>
　　　宫詞四首<lb/>
出海新蟾玉半鈎風翻荷蕩起栖鷗女郎定有穿針約<lb/>
偷看明河記立秋<lb/>
凉殿吹笙露滿天木樨花發月初圓君王少御珊瑚枕<lb/>
多就宫人玉臂眠<lb/>
一夜秋風入碧梧蟬聲永巷月華孤幾回夢裏羊車過<lb/>
<pb n="KR4h0117_WYG_191-22b"/>
又是銀牀轉轆轤<lb/>
先帝宫人總道粧遥瞻靈柏淚成行舊恩恰似薔薇水<lb/>
滴在羅衣到死香<lb/>
　　　病起<lb/>
病裏登樓怯曉風愛他殘雪映前峰旁人休問何郎瘦<lb/>
不見梅花過一冬<lb/>
　　　滄浪館夜歸<lb/>
萬匹沙場似電奔轟天笳吹簇轅門而今出借東家馬<lb/>
<pb n="KR4h0117_WYG_191-23a"/>
煙雨孤行小麥村<lb/>
　　　西風<lb/>
性愛芙蓉淡復穠倚欄終日待西風池邊數本無消息<lb/>
愁絶東家半樹紅<lb/>
　　　嵗晚書事<lb/>
荒苔野蔓上籬笆客至多疑不在家病眼看人殊草草<lb/>
隔林迢逓見梅花<lb/>
嵗晚郊居苦寂寥日髙鹽酪去城遥深深榕徑苔墻裏<lb/>
<pb n="KR4h0117_WYG_191-23b"/>
忽有銀釵呌賣樵<lb/>
　　　久旱即事<lb/>
暘烏下飲百川空民自祠龍禱社公豈是長官渾忘却<lb/>
水車聲不到城中<lb/>
　　　宿别瀑上<lb/>
十里荒荆手共開屐㾗厯厯在青苔山中猿鳥愁余去<lb/>
争問先生幾日回<lb/>
　　　謝墳<lb/>
<pb n="KR4h0117_WYG_191-24a"/>
一月山行未有梅曉来戯着小詩催謝家墳寺更衣處<lb/>
初見牆西半樹開<lb/>
　　　湘潭道中即事<lb/>
敗絮龍鍾擁病身十分寒事在湘濵若非野店拈官歴<lb/>
不記今朝是立春<lb/>
　　　衡永道中<lb/>
過了衡陽鴈北廻鄉書迢逓託誰哉嶽山石鼔皆辭去<lb/>
惟有湘江作伴来<lb/>
<pb n="KR4h0117_WYG_191-24b"/>
　　　深溪驛<lb/>
苔滿朱扉半闔開更無人跡獨徘徊湘江臨别如相語<lb/>
早買扁舟出嶺来<lb/>
　　　秦城<lb/>
缺甓殘磚無處尋當年築此慮尤深君王自向沙丘死<lb/>
何必區區守桂林<lb/>
　　　書壁<lb/>
緑衣蒲屨小綸巾四壁清風一榻塵誰謂先生貧到骨<lb/>
<pb n="KR4h0117_WYG_191-25a"/>
百金新聘竹夫人<lb/>
　　　褉亭<lb/>
年年春草上亭基父老猶能説左思寂寞當時修褉處<lb/>
一間茆屋兩殘碑<lb/>
　　　桐廬<lb/>
桐廬道上雪花飛一客騎驢覓雪詩亦有扁舟簑笠興<lb/>
江行恰怕子陵知<lb/>
　　　馬上口占<lb/>
<pb n="KR4h0117_WYG_191-25b"/>
陌上鞦韆索漸收金鞭懶逐少年逰晚風細落棃花㸃<lb/>
飛上春衫總是愁<lb/>
　　　芙蓉<lb/>
湖上秋風起櫂歌千株映柳更依荷老来不作繁華夢<lb/>
一樹池邊已覺多<lb/>
　　　悼阿駒二首<lb/>
北轍南轅有返期吾兒掣手去何之夢中玉雪来懐抱<lb/>
愁絶林鐘喚醒時<lb/>
<pb n="KR4h0117_WYG_191-26a"/>
人生憂患本無涯强取瞿𣆀語自排吾母白頭尤念我<lb/>
呑聲不敢惱慈懐<lb/>
　　　桐廬舟中即事<lb/>
車前鸞㡌同聲散闗外華簪一揖休惟有浙江潮好事<lb/>
肯随逐客到嚴州<lb/>
　　　江山道中<lb/>
純年未覺中年暖薄酒難禁二月寒可惜一溪桃李樹<lb/>
貪程不得過橋看<lb/>
<pb n="KR4h0117_WYG_191-26b"/>
　　　春隂<lb/>
春隂欺得病夫身偶值晴天一欠伸客舎無誰相管領<lb/>
半簷紅日苦留人<lb/>
　　　潮惠道中<lb/>
春深絶不見妍華極目黄茆際白沙幾樹半天紅似染<lb/>
居人云是木綿花<lb/>
　　　木蘭詩<lb/>
出塞男兒勇還鄉女子身尚能逢北敵斷不慕東鄰<lb/>
<pb n="KR4h0117_WYG_191-27a"/>
　　　鶯梭<lb/>
擲柳遷喬大有情交交時作弄機聲洛陽三月春如錦<lb/>
多少功夫織得成<lb/>
　　　飲方園<lb/>
纔入中年㑹面難誰知白首此團欒不妨時駕柴車出<lb/>
只作初騎竹馬看<lb/>
　　　蜂媒<lb/>
蜜口傳来好信通為花評品嫁東風香鬚粘得花英去<lb/>
<pb n="KR4h0117_WYG_191-27b"/>
疑是纒頭利市紅<lb/>
　　　梅<lb/>
籬邊屋角立多時試為騷人拾唾遺不信西湖髙士死<lb/>
梅花寂寞便無詩<lb/>
　　　秋晩<lb/>
江頭落日照平沙潮退漁舟閣岸斜白鳥一雙臨水立<lb/>
見人驚起入蘆花<lb/>
　　　芙蓉<lb/>
<pb n="KR4h0117_WYG_191-28a"/>
池上秋開一兩叢寧妨冷淡伴詩翁而今縱有看花意<lb/>
不愛深紅愛淺紅<lb/>
　　　秋風<lb/>
黄葉蕭蕭忽滿街獨騎痩馬豫章臺莫將宋玉心中事<lb/>
吹上潘安鬢上來<lb/>
　　附方信儒詩<lb/>
　　　題龍隠巖<lb/>
春波飽㣲緑斗柄含空明方舟貫巖腹鵞鸛相酬鳴仰<lb/>
<pb n="KR4h0117_WYG_191-28b"/>
窺穹窿頂宛轉百怪呈僅餘鱗甲碎不見頭角獰下闖<lb/>
清泠淵演迤萬頃澄但同魚鳥參勿遣蛟龍驚抉苔撫<lb/>
竒篆倚棹看題名三將標竒勲自與山不傾誰歟贅小<lb/>
築政恐山靈嗔南澗更幽絶仙佛依峥嶸太虚可為室<lb/>
豈復資欒楹乳泉助茗椀中有氷雪清何須驂鸞去此<lb/>
即白玉京鼎来不速客抱琴勿遲迎愛此無絃曲巖溜<lb/>
同一聲為君洗塵耳喚我詩魂醒祗愁白衣到好句無<lb/>
由成<lb/>
<pb n="KR4h0117_WYG_191-29a"/>
　　　又<lb/>
石門元不鎖巖屋本無基九夏花猶在千年樹倒垂僧<lb/>
閒方定起客到每歸遲甚欲眠蓬葉沿崖續斷碑<lb/>
　　　桂州黄潭舜祠<lb/>
西風攪桂樹落日明楓林逰子懐歸期余悲𣺌登臨虞<lb/>
山一何髙湘水一何深英皇僅枯冢寂寞薰兮琴我欲<lb/>
奏古曲俗耳更洼淫古器不可見聊作相思吟相思長<lb/>
相思相思無古今一歌衆鳥聽再歌萬籟音推手君勿<lb/>
<pb n="KR4h0117_WYG_191-29b"/>
歌有酒且孤斟落落此時意寥寥千載心五絃毋庸絶<lb/>
四海誰知音<lb/>
　　　題雲巖軒<lb/>
不用窮探費杖藜隠然林壑挾重陴曽遵月洞千巖上<lb/>
更看雲巖一叚竒拂拭軒窗容俎豆發揮泉石借聲詩<lb/>
瞿曇頗似知人意已約梅花帶雪移<lb/>
　　　玩珠巖<lb/>
歸舟多載小江春重訪東巖舊履痕揷水峭崖猶有路<lb/>
<pb n="KR4h0117_WYG_191-30a"/>
垂天怪石本無根金華仙伯真知已薏苡將軍足斷魂<lb/>
安得北山公可作倩渠移取向家園<lb/>
　　　題龍隠巖<lb/>
愛山那怕走千回生怕前驅後騎催石上參差鱗甲動<lb/>
眼中在處畵圖開驂鸞未辨乗風去浮鷁何妨載雨来<lb/>
人事百年俱變滅祇應題字不塵埃<lb/>
　　　又<lb/>
雨脚初收魚尾霞滿溪流水半溪花尋源曽識武陵洞<lb/>
<pb n="KR4h0117_WYG_191-30b"/>
泛宅如浮苕霅花但得嵌空元有路何如峭絶不容車<lb/>
道人辛苦經雲水成塔從来是劫沙<lb/>
　　　逰中隠巖至新洞作<lb/>
尋徧洞天三十六蒼靈獨閟此巖扉旋除野草開新逕<lb/>
遮莫寒滕刺客衣嵗月偶同題壁字烟霞似不放人歸<lb/>
把茅欲作開山主已落瞿曇第二機<lb/>
　<lb/>
　石倉歴代詩選卷一百九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百二十六</head> <lb/>
    <p>
<pb n="KR4h0117_WYG_325-1a"/>
欽定四庫全書<lb/>
　石倉歴代詩選卷三百二十六<lb/>
　　　　　　　　　　　　明　曹學佺　編<lb/>
　明詩初集四十六<lb/>
　　孫炎<lb/>
　　　迎日詞<lb/>
鳳炙兮麟脯瑶席兮桂俎樂萬舞兮如雲吹笙竽兮龍<lb/>
二女千孑孑兮載以輿六蒼虬兮歴天衢雲霈霈兮夜<lb/>
<pb n="KR4h0117_WYG_325-1b"/>
未艾執長轡兮久相待<lb/>
　　　題好溪圖送憲使王繼先<lb/>
君乗馬望君來栝蒼下君乘舟望君來好溪頭好溪水<lb/>
生玳瑁魚好溪水生明月珠好溪水生青珊瑚使君來<lb/>
此月再樞惟飲此水無一需使君之清水不如臨别贈<lb/>
君青絲轡隨君馬頭行萬里相思之心有如水<lb/>
　　　宛轉詞<lb/>
流黄機響春閨織成㓜時華綵衣玉為容水為瞳二十<lb/>
<pb n="KR4h0117_WYG_325-2a"/>
嫁與梁家鴻妾鼔瑟郎鼔琴海枯石爛同一心雲母屏<lb/>
夜向𡨕郎是明月妾是星鞭珊瑚障流蘇郎騎髙馬妾<lb/>
坐車女蘿枝延兎絲綿纒到老郎自知徑寸珠水中居<lb/>
團圓到老妾不知<lb/>
　　　贈黄鍊師<lb/>
留侯弟子有初平九嵗從師住玉京天與數書皆鳥跡<lb/>
家傳一劍是龍精瑶池桃實無消息海水桑田又淺清<lb/>
我為紫芝歌此曲夜深相答洞蕭聲<lb/>
<pb n="KR4h0117_WYG_325-2b"/>
　　　龍灣城<lb/>
龍灣城壯如鐵城下是長江城頭有明月月色照人心<lb/>
不移江水長流無盡時<lb/>
　　　寳劍歌<lb/>
寳劍光耿耿佩之可以當一龍直是隂山太古雪為誰<lb/>
結此青芙蓉明珠為寳錦為帶三尺枯蛟出氷海自從<lb/>
虎革裹干戈飛入芒碭育光彩青田劉郎漢諸孫傳家<lb/>
惟有此物存匣中千年睡不醒白帝血染桃花痕山童<lb/>
<pb n="KR4h0117_WYG_325-3a"/>
神全眼如日時見蜿蜒走虗室我逢龍精不敢彈正氣<lb/>
直貫青天塞還君持之獻明主若嵗大旱為霖雨<lb/>
　　　哀孫炎　　　　　　　　　夏允中<lb/>
垂老戎馬間相知復何有㓜與孫炎交于今俱白首炎<lb/>
也雅好詩落魄惟躭酒醉中有神助不放持杯手才豪<lb/>
不受羈焉肻事田畝精勤脱頴出盤錯迎刃剖浪迹帝<lb/>
王州結交英俠藪喈喈朝陽桐濯濯新春栁南北暗兵<lb/>
塵妖星下天狗我皇入金陵一見顔色厚髙談天下計<lb/>
<pb n="KR4h0117_WYG_325-3b"/>
響若洪鐘叩即拜丞相掾奉身事明后再分太守符兼<lb/>
綰都官綬括蒼實重地豹虎白日吼皇曰汝孫炎其往<lb/>
總制某再拜謝不敏寵命敢虚受一年風俗淳二年民<lb/>
物阜三年逺人歸上表請官守文章曹劉亞政事龔黄<lb/>
右舊嵗過金華與炎適相偶寒燈夜半花春盤雪中韭<lb/>
終宴竟忘疲落月斜半岫臨分各上馬攬轡復立久為<lb/>
言有小女離家方襁負今來已五周見父能認否未必<lb/>
到家期封書附姑舅置書篋笥間纔隔兩月後墨色尚<lb/>
<pb n="KR4h0117_WYG_325-4a"/>
尚未乾語音猶在口胡為内變生哭我平生友復恐是<lb/>
夢中仰天當戸牖斗柄昏建辰月魄夕在酉廼知真死<lb/>
矣慟哭吞聲嘔復聞遇害時扞刀落雙肘奮怒髪衝冠<lb/>
大罵血漂臼維時東南天彗出芒如帚淫淫苦雨愁曄<lb/>
曄驚雷走魂兮早歸來空山不可狃我過誰與規我病<lb/>
誰云灸春酒釀薔薇酹子墳山首西京七葉貂零落成<lb/>
草莽既有千載名焉用百年夀峩峩馮公巖與子同不<lb/>
朽<lb/>
<pb n="KR4h0117_WYG_325-4b"/>
　　附劉叔讓<hi>廣陵人</hi>
　　　憶弟<lb/>
漂泊嗟吾老羈遲見汝難西風鴻鴈急落日鶺鴒寒渭<lb/>
北書長絶滇南涙不乾朝思兼夕夢懐抱幾時寛<lb/>
　　　夜雨述懐<lb/>
憶昔馳驅不自由山林猿鶴笑無謀十年世事渾如夢<lb/>
一夜雨聲都是愁南詔羈栖傷短鬢東湖寥落憶扁舟<lb/>
釣磯别後知無恙虚負同盟有鷺鷗<lb/>
<pb n="KR4h0117_WYG_325-5a"/>
　　　題鎮南門城樓<lb/>
排空雉堞接層樓薄暮登臨萬古愁紅樹一村蒲甸晚<lb/>
黄雲滿地僰田秋江通平緬蠻煙重山聳哀牢毒霧収<lb/>
極目鄉關何處是西風衰草思悠悠<lb/>
　　　送吳素齋還淮安<lb/>
誰識齋居託意深翛然不受一塵侵半窗晴旭閒觀易<lb/>
滿座秋風靜鼔琴䇿馬已聞辭僰道揚舲還喜到淮隂<lb/>
劉伶臺下多春色行樂應知稱素心<lb/>
<pb n="KR4h0117_WYG_325-5b"/>
　　附逯昶<hi>字光古覃懷人</hi>
　　　畵眉<lb/>
妾欲畵短眉恐不合時伴妾欲畵長眉恐人笑疎散請<lb/>
郎臨粧臺隨意畵長短<lb/>
　　　舟下淮水<lb/>
伐鼔下淮津川光回暮色數峯雲外青一鳥沙上白悠<lb/>
悠水驛浮颭颭風帆側舟人不敢停知我歸朝客<lb/>
　　　宿山中寺<lb/>
<pb n="KR4h0117_WYG_325-6a"/>
山中有蘭若龍象輝金碧泉邊佳茗香竹下幽人迹堂<lb/>
新瓦易茅砌古苔侵石喜為老僧留同坐風雨夕<lb/>
　　　徳公院<lb/>
翛然青蓮宇水遶山相向老僧不出門林下樂清曠今<lb/>
日有誰來題詩在竹上<lb/>
　　　閨怨<lb/>
露華粉濕啼清曉井梧凉思風嫋嫋朱簾不捲玉鈎垂<lb/>
當窗𤨏語青禽小榴裙半皺睡新起臨鏡芙蓉裊秋水<lb/>
<pb n="KR4h0117_WYG_325-6b"/>
侍兒為整緑雲鬟不使蘭膏汚纎指堂中寳瑟柱新移<lb/>
一曲未終顰黛眉薄情自是遲歸得翻恨人間有别離<lb/>
　　　芙蓉辭<lb/>
碧空零下露漙漙深院風回簾幙寒初日弄光曲池上<lb/>
琉璃甃瑩雕闌干妖姬睡起淨粧洗顧影盈盈媚秋水<lb/>
可憐傾國黙含情下蔡陽城迷惑死一笑嫣然忽向人<lb/>
胭脂肌肉緑羅裙相逢不忍遽相捨只恐飛歸化綵雲<lb/>
　　　使回沂州<lb/>
<pb n="KR4h0117_WYG_325-7a"/>
穆陵關下路數騎復南歸雲氣來蒙羽人煙入海沂晚<lb/>
田禾刈盡霜樹葉凋稀家擬明朝到吟鞭可緩揮<lb/>
　　　訪友人居<lb/>
携書訪故人豈憚往來頻潭淨開天鏡山昏著霧巾林<lb/>
居常掃葉石徑不吹塵幽僻宜淪隠時時得句新<lb/>
　　　郊墟池館<lb/>
何人小池館閒得在郊墟花晚留棲蝶萍朝見躍魚山<lb/>
墀滋蘚暈老竹帯蟲書自計無錢買憑誰可借居<lb/>
<pb n="KR4h0117_WYG_325-7b"/>
　　　晚宿王衡家<lb/>
應役城中久何能得避喧登樓山遶縣出郭樹連村僧<lb/>
舍竹松院人家𤓰菜園晚來投舊館童子笑開門<lb/>
　　　遊廣東清逺峽山寺<lb/>
寂寂長林下僧房鎻碧苔樹枝猿掛折花片鳥銜來池<lb/>
溢流過水爐存爇後灰賦詩殊未就徙倚故遲回<lb/>
　　　登浪穹縣䕶民寺<lb/>
浪穹西阜寺獨眺有餘情落日秋山色西風古樹聲征<lb/>
<pb n="KR4h0117_WYG_325-8a"/>
衣憐舊敝客路喜新晴洗鉢焚香事誰能了此生<lb/>
　　　逰寺寄統有宗集仲祥<lb/>
出郭獨閒行招提可散情雲來羣壑暗日下半川明靜<lb/>
院莓苔色深林鳥雀聲新茶僧採得更汲澗泉烹<lb/>
　　　古淵房閒書和韻<lb/>
禪房碧樹深坐久語幽禽葉罅日穿透林端雲過隂筆<lb/>
新微蘸墨書故少生蟫僧有思鄉者時時效越吟<lb/>
　　　月堂室中閑題<lb/>
<pb n="KR4h0117_WYG_325-8b"/>
清心投靜室童子啓雲關秋色老棲樹夕陽明在山高<lb/>
崖泉落響逺漢鳥飛還擾擾紅塵裏無如僧最閒<lb/>
　　　簡澤雨田<lb/>
花時曽惜别菊候又相逢落日深山道清風古寺鐘往<lb/>
來非定迹彼此是衰容何日隨師去棲禪共竹松<lb/>
　　　呂氏水石居<lb/>
可愛閒居事事幽隂森水石帯林丘風來觸樹花飄席<lb/>
客到開窗山入樓獨鶴立當生蘚地雙鷗浮近采菱舟<lb/>
<pb n="KR4h0117_WYG_325-9a"/>
怡怡兄弟同行樂更看詩篇日唱酬<lb/>
　　　江堤晚眺<lb/>
江堤聊上適離情葭菼無窮一望平逺樹天邊歸鳥沒<lb/>
孤村雨外夕陽明海門帆去衝秋色沙嘴潮來激怒聲<lb/>
佇立南雲重回首依微尚見晉陵城<lb/>
　　　晚思<lb/>
斜日下巖阿山家暗翠蘿杖藜臨水立啼鳥在林多溪<lb/>
上無人渡秋風揚素波<lb/>
<pb n="KR4h0117_WYG_325-9b"/>
　　　渉溪<lb/>
晝渉溪方淺暮臨溪忽深水猶如此急安可測人心<lb/>
　　　挽逯光古　　　　　　日本僧大用<lb/>
氣宇真豪邁孤超傲世時㝠鴻冲漢志野鶴出塵姿筆<lb/>
勢雲煙起詩名草木知論交三十載死别抱深悲<lb/>
　<lb/>
　<lb/>
　石倉歴代詩選卷三百二十六<lb/>
</p>
<p>
</p>
  </div>
</body>
</text>
</TEI>
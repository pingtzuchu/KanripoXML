<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百九十二</head> <lb/>
    <p>
<pb n="KR4h0117_WYG_292-1a"/>
欽定四庫全書<lb/>
　石倉歴代詩選巻二百九十二<lb/>
　　　　　　　　　　　　明　曹學佺　編<lb/>
　明詩初集十二<lb/>
　　髙啟<lb/>
　　　上之回<lb/>
聖主重行幸六虯法乾旋北巡初避暑東祠已祈年羣<lb/>
官從清塵粲若星麗天前揚豹尾竿左靡魚須旃瀚海<lb/>
<pb n="KR4h0117_WYG_292-1b"/>
通漢月蕭關絶胡煙願奉千齡樂皇躬長泰然<lb/>
　　　君子有所思行<lb/>
騁望京輔地金城千里餘峩峩松柏陵靄靄桑柘墟明<lb/>
堂表青陽飛觀切紫虛況有戚里第髙樓夾清渠愛妾<lb/>
舞羅縠嬖奴鳴珮琚東園賜秘器上林乗副車𤣥運有<lb/>
恒旋盛時無久居勿嗤城南巷寂寞揚雄廬<lb/>
　　　長門怨<lb/>
憎寵一時心塵生舊屋金苔滋銷履迹花遠度鑾音暮<lb/>
<pb n="KR4h0117_WYG_292-2a"/>
雀重門迥秋螢别殿隂君明猶不察妬極是情深<lb/>
　　　塞下曲<lb/>
日落五原塞蕭條亭堠空漢家好逺略籍役滿山東去<lb/>
年出飛狐今年出雲中得地不足耕殺人以為功登髙<lb/>
望衰草感嘆意何窮<lb/>
　　　羅敷行<lb/>
陌上三月時柔桑多綠枝攜筐行采葉日暮畏蠶饑君<lb/>
來駐車馬相逢在桑下謾說同心言不是知音者君貴<lb/>
<pb n="KR4h0117_WYG_292-2b"/>
多輝光妾賤無紅妝自信田間婦難從天上郎長安畵<lb/>
樓宇無限如花女使君當早歸莫共羅敷語<lb/>
　　　王明君<lb/>
都門塵拂春風面臨别看花淚如霰君王惆悵惜蛾睂<lb/>
不是前時畵中見白髪呼韓感漢恩寧胡謾號閼支尊<lb/>
氊裘肉食日勝貴不如但嫁巫山村黄沙白雪無城闕<lb/>
手冷鵾弦夜彈歇相隨萬里到穹廬只有長門舊時月<lb/>
　　　行路難<lb/>
<pb n="KR4h0117_WYG_292-3a"/>
君不見盤中鯉蹔失風波登俎几君不見枝上蜩纔出<lb/>
糞壤凌雲霄推移變化詎可測勿謂明日同今朝出乗<lb/>
高車入大馬半是當年徒步者范叔曾逃客溺餘衞青<lb/>
亦在人笞下悠悠行路莫相欺為雌為雄未可知<lb/>
　　　怨歌行<lb/>
妾始充下陳嬌容常自持上宫三千妓一一妒蛾睂絃<lb/>
急有斷聲鏡暗無妍姿遂令開時花遽作落後枝昨夕<lb/>
歌吹歡今夕蛩語悲從來班倢伃不勝趙昭儀<lb/>
<pb n="KR4h0117_WYG_292-3b"/>
　　　蒿里<lb/>
素驂駕廣栁蕭蕭出城闉𤣥廬儼象設猶恐死有神古<lb/>
原閉愁寃荒草不得春一作泉下客長違室中親昔興<lb/>
每待旦今卧焉知晨斂衣已成灰含具仍作塵家門諒<lb/>
不逺欲歸竟何因平生所愛物娛玩由他人哀哉此里<lb/>
中同逝壯老均聖賢亦豈免聞道庶可珍<lb/>
　　　少年行<lb/>
下直平明出禁門千塲縱賭共王孫寶刀不敢將輸卻<lb/>
<pb n="KR4h0117_WYG_292-4a"/>
明日沙塲欲報恩<lb/>
　　　長相思<lb/>
長相思思何長愁如天絲遠悠揚搖風曳日不可量不<lb/>
能絆去足惟解結離腸關山碧雲看欲暮空幃坐掩荃<lb/>
蘭香長相思思何長<lb/>
　　　雙桐生空井<lb/>
雙生碧玉樹竝覆黄金井根通夕潤深葉帶朝光冷應<lb/>
有感秋人時來鑑愁影<lb/>
<pb n="KR4h0117_WYG_292-4b"/>
　　　征婦怨<lb/>
良人不願封侯印虎符遠發當番陣幾夜春閨惡夢多<lb/>
竟得將軍軍覆信身沒猶存舊戰衣東家火伴為收歸<lb/>
妾生不識邊庭路尋骨何由到武威紙幡剪得招魂去<lb/>
只向當時送行處<lb/>
　　　車遙遙<lb/>
鵾雞啼霜海城白征夫趣裝牛上軛天生兩轂轉長途<lb/>
那得令君不為客出門已遠第一程耳中鳴鐸漸無聲<lb/>
<pb n="KR4h0117_WYG_292-5a"/>
房户寧嗟寂寞守山川惟念苦辛行欲車不行願車覆<lb/>
還愁損我車中玉安得身如路傍草相隨千里車前綠<lb/>
　　　邯鄲才人嫁為厮養卒婦<lb/>
妾能擫趙瑟舊得君王眷更衣直夜房侍酒登春殿出<lb/>
宫非故顔里婦猶相羨叢臺罷往夢破屋流螢見末路<lb/>
多若斯紛紛貴成賤<lb/>
　　　秋江曲送顧使君<lb/>
秋江月滿秋潮大江上行人待潮過别離休説渡江難<lb/>
<pb n="KR4h0117_WYG_292-5b"/>
半日順風船穏坐楚江茫茫葭菼平使君來時雄雉鳴<lb/>
子弟從軍隔江去幾家猶住夕陽城水田雖荒飯常足<lb/>
芡米夜舂二十斛誰道繁華不及前户無征税官無獄<lb/>
渡江渡江君莫留江北樂似江南秋<lb/>
　　　寒夜吟<lb/>
月下凍痕生緑井隔簾霜片飛無影樹枝風息轉迎寒<lb/>
愁人如鳥棲未安夜短夜長應獨覺熒熒殘燭嗚嗚角<lb/>
　　　春江行<lb/>
<pb n="KR4h0117_WYG_292-6a"/>
春江南北疑無㟁緑草緑波連不斷一女紅妝出浣紗<lb/>
恰如鏡裏見桃花裌衣猶冷過寒食雲渡春隂半江黑<lb/>
浦口風多潮正深輕舟搖蕩似人心鷓鴣暮啼歸路逺<lb/>
飛絮茫茫楚江苑<lb/>
　　　養蠶詞<lb/>
東家西家罷來往晴日深窻風雨響二眠蠶起食葉多<lb/>
陌頭桑樹空枝柯新婦守箔女執筐頭髪不梳一月忙<lb/>
三姑祭後今年好滿簇如雲蠒成早簷前繰車急作絲<lb/>
<pb n="KR4h0117_WYG_292-6b"/>
又是夏税相催時<lb/>
　　　採茶詞<lb/>
雷過溪山碧雲暖幽叢半吐槍旗短銀釵女兒相應歌<lb/>
筐中摘得誰最多歸來清香猶在手高品先將呈太守<lb/>
竹爐新焙未得嘗籠盛販與湖南商山家不解種禾黍<lb/>
衣食年年在春雨<lb/>
　　　擬古<lb/>
嵯峨雲間樓俯視層城隂綺户相洞開清飇拂羅襟上<lb/>
<pb n="KR4h0117_WYG_292-7a"/>
有離居婦哀歌撫弦琴不知中怨誰掩抑一何深初為<lb/>
郢中唱再奏邯鄲吟不惜努力歌寫作絶代音風吹落<lb/>
君耳萬里知愁心曲盡思寂寥青天日西沈<lb/>
　　　其二<lb/>
東井不可飲威弧孰能張虛名竟何用千古同悲傷與<lb/>
君初結歡金石比中腸恩情忽乖分相望阻川梁閨門<lb/>
尚難越況彼道路長不如雲中雁迴飛自隨陽<lb/>
　　　其三<lb/>
<pb n="KR4h0117_WYG_292-7b"/>
美人一相見遺我白玉環上有雙雕龍遊戲在雲間持<lb/>
此感深意佩結無時閒玉以比貞潔環以明不絶雲龍<lb/>
永相從誰能使離别<lb/>
　　　其四<lb/>
黄鳥鳴春陽流芳滿西園攀條日已暮悵惋不能言禦<lb/>
寒必重裘涉道斯雙轅離居非君子何以解憂煩煩憂<lb/>
日已積佳期日已失思君如蓬萊可望不可即區區儻<lb/>
見察憔悴甘自畢<lb/>
<pb n="KR4h0117_WYG_292-8a"/>
　　　寓感三首<lb/>
蚩蚩此羣氓幾人出其儔誰云抱智慮乃足資勞憂晨<lb/>
秣思逺騁宵披務窮搜懷古復慨今百念紛自投樛擾<lb/>
得喪間若與方寸仇安知廣成子冥卧崑崙丘無營亦<lb/>
無想八表獨神遊<lb/>
攬轡登太行遙望落北州崤函正西峙黄河復東流百<lb/>
城無遺堵雲煙莽相繆朝作冠葢塲暮為狐兔丘昔人<lb/>
争此地干戈迭相讎當其得意時連陌擁鳴騶百年奄<lb/>
<pb n="KR4h0117_WYG_292-8b"/>
忽盡魂魄空來游曷見采芝叟冥棲無所求<lb/>
頹陽在川上𤣥蟬夕鳴悲嫋嫋風起波翻翻葉辭枝曠<lb/>
望天宇内沈寥此何時朱火已盈謝清商屆其期覽鏡<lb/>
忽自嗟緑鬢生素絲萬物有榮悴造化豈吾私<lb/>
　　　始發南門晩行道中<lb/>
歳暮寒亦行征人有常期辭我家鄉樂適彼道路危酒<lb/>
闌别賓親驅車出郊岐我馬力未痛已越山與陂回頭<lb/>
望髙城落日雲樹滋遭亂既少安謀生復多饑途逢往<lb/>
<pb n="KR4h0117_WYG_292-9a"/>
來人孰不為此馳遠游亦吾志去矣何勞悲<lb/>
　　　渡浙江宿西興民家<lb/>
掛帆無天風到岸日已夕捨舟理輕裝欲問古鎮驛渢<lb/>
渢灘聲迴莽莽山氣積僕夫夜畏虎告我勿遠適望林<lb/>
投人家炊黍旋敵石寒眠多虛警我體若畏席誰云别<lb/>
家遙數日已在客今宵始驚嘆東西大江隔<lb/>
　　　夜抵江上候船至曉始行<lb/>
夜辭西陵館霜谷猿叫歇津卒未具舟天險不可越漁<lb/>
<pb n="KR4h0117_WYG_292-9b"/>
商雜候渡寒立沙上月蒼煙隠遙汀益覺湖漲闊開橈<lb/>
散驚鳬海色曙初發朧曨前山來稍稍後嶺沒中流聞<lb/>
鼔角隔岸見城闕客路得奇觀臨風悶俱豁<lb/>
　　　宿湯氏江樓夜起觀潮<lb/>
舟師夜驚呼隔浦亂燈集潮聲若萬騎怒奪海門入初<lb/>
來聽猶逺忽過睇無及震搖髙山動噴灑明月濕霜風<lb/>
助翻江蛟龍苦難蟄應知隂陽氣來往此呼吸登樓覺<lb/>
神壯憑險方迥立何處望靈旗煙中去波急<lb/>
<pb n="KR4h0117_WYG_292-10a"/>
　　　雜咏<lb/>
朝臨髙堂上俯仰崇岡下春暉何悠悠清川自東㵼陽<lb/>
和發卉物時澤均播灑如何及芳晨蕭條俱空野願言<lb/>
釋拘局登髙騁吾馬曠地不見人憂心何由寫興謝固<lb/>
其常吾將尤誰者<lb/>
　　　題綠綺軒<lb/>
幽抱時欲寫帷中有鳴弦一彈落一葉庭樹坐蕭然寂<lb/>
寂山水夜迢迢河漢天憶聽烏啼起南軒秋未眠<lb/>
<pb n="KR4h0117_WYG_292-10b"/>
　　　登景閣夜宴<lb/>
王孫喜留宴開閣望明河是夕月微暈凉風池上多棲<lb/>
禽翻暗叢駭魚動圓波清景厭絲竹雅咏答髙歌尊酌<lb/>
願勿間良宵易蹉跎預憂别在旦車馬層城阿<lb/>
　　　暮歸<lb/>
朝出雞始啼暮歸烏欲棲我身本無役胡為亦東西徒<lb/>
步二十年風埃面空黧入門聞鄰杵秋氣凜以凄芙蓉<lb/>
墜廢沼絡緯鳴中閨壯志苦不遂歌吟夜燈低富貴固<lb/>
<pb n="KR4h0117_WYG_292-11a"/>
有日我志焉能迷笑向細君道勿為翁子妻<lb/>
　　　送蜀山人歸吳興兼簡菁山静者<lb/>
南浦無碧草征鴻晨稍飛何當杪秋節臨水送將歸既<lb/>
來不能淹君心應好違惻惻袂始判遙遙帆已微天髙<lb/>
桂樹落人在山中稀還尋同袍者更製薜蘿衣<lb/>
　　　㑹宿城西客樓送王太史<lb/>
君來歡不足君去憂何遽共聽楓橋鐘留連恐將曙蛩<lb/>
鳴故苑草鳥起髙城樹明日獨登樓歸帆𣺌何處<lb/>
<pb n="KR4h0117_WYG_292-11b"/>
　　　出郊抵東屯二首<lb/>
朝服久已解儼然山澤臞欲狎林野人相歡混賢愚朝<lb/>
來此水濵髙歌步踟蹰忽逢一田父舍耕拜路隅疑我<lb/>
是長官恠我體貌殊我已釋所有彼我未忘歟<lb/>
坐久體不適巻書出柴關臨流偶西望正見秦餘山野<lb/>
淨寒木疎川長暝禽還此中忽有得怡然散襟顔<lb/>
　　　鳴山書舍圖為黄君伯淵賦<lb/>
伯鸞鬻舂地井臼有遺跡之子學幽棲托蹤在林石清<lb/>
<pb n="KR4h0117_WYG_292-12a"/>
風竹林曉片月蘿逕夕遙想一齋空圖書滿牀積<lb/>
　　　春草軒雨中懷王太史<lb/>
西軒罷琴坐涼思欺白苧颯颯樹聲繁秋風滿池雨蓮<lb/>
衰少暗馥禽靜多幽語對此闕良儔當歡反傷緒<lb/>
　　　次徐山人與倪雲林贈答<lb/>
昔遊紫藤塢空山鶴鳴秋相望隠人居興闌竟回舟邇<lb/>
來獲晤賞𤣥談劇風流每欲開南軒招我共偃休天寒<lb/>
鴻鴈鳴芰荷落長洲豈無一釣船訪子溪水頭終慚文<lb/>
<pb n="KR4h0117_WYG_292-12b"/>
墨牽只尺成阻修聽雨掩閣卧觀泉上巖游朝覽贈答<lb/>
篇詞藻誇兩優我本丘壑人猿鶴肯見留擬結歳宴期<lb/>
壺觴展綢繆況聆西澗濵禪宫閟清幽夜看太湖月遲<lb/>
我同登樓<lb/>
　　　蘭室為袁省郎賦<lb/>
湘臯春水深澧浦秋風早如何庭户間芳㽔獨妍好不<lb/>
有君子心憔悴同芳草<lb/>
　　　題曹氏春江雲舍<lb/>
<pb n="KR4h0117_WYG_292-13a"/>
遙波靄微雲禽寒少相語君家在空濶欲往迷洲渚紛<lb/>
紛樹離霧稍稍花滴雨日暮坐相思江東渺何許<lb/>
　　　蘿徑<lb/>
幽溪入蘿蔦幾曲到巖扉夏鳥頻啼處隂隂花墜稀知<lb/>
當煙暝後從此荷樵歸<lb/>
　　　茶軒<lb/>
摘芳試新泉手滌林下器一榻鬢絲傍輕煙散遙吹不<lb/>
用醒吟魂幽人自無睡<lb/>
<pb n="KR4h0117_WYG_292-13b"/>
　　　過立公房<lb/>
空院閉深竹幽花發孤妍春隂鳥語寂風磬時泠然非<lb/>
兹絶塵地何以寄髙禪<lb/>
　　　送芑上人東歸<lb/>
浮雲如飛鳥相聚安可常偶來雲巖寺幾日共徜徉我<lb/>
去師亦歸澗户欲荒涼池卧孤塔影庭棲雙桂香重過<lb/>
應未期悠然山水長<lb/>
　　　送王主簿之歸安<lb/>
<pb n="KR4h0117_WYG_292-14a"/>
我歌栁惲詩送子南汀發山城逢社雨緑樹啼鶯歇留<lb/>
連孤艇遲怊悵雙壺竭髙士尚為薄休慚府中謁無事<lb/>
坐閒㕔彈琴看明月<lb/>
　　　甪里村<lb/>
髙皇本壯士提劍定四方晩為兒女情悲歌起彷徨愛<lb/>
子欲建儲寵姬方侍側顧驚四老人謂已成羽翼大臣<lb/>
豈不諫孰能幹天機彼翁何為者足見人心歸始潛避<lb/>
秦君終出安漢嗣世羅焉能羈舒巻聊自肆我來甪里<lb/>
<pb n="KR4h0117_WYG_292-14b"/>
村如入商顔山紫芝日巳老黄鵠何時還斯人神仙徒<lb/>
千載形不滅猶想蒼巖中白頭卧松雪<lb/>
　　　毛公壇<lb/>
欲觀漢壇符東上縹緲峰葛花墜寒露夕飲清心胷月<lb/>
出太湖水鶴鳴空澗桐真境久寂寥蒼苔閟靈蹤嘗聞<lb/>
綠毛叟變化猶神龍世人豈得見偶許樵夫逢攀隂力<lb/>
易疲探𤣥志難從歸出白雲外空聞仙觀鐘<lb/>
　　　西齋池上芙蓉<lb/>
<pb n="KR4h0117_WYG_292-15a"/>
池荷已衰颯孤艷仍獨在滄洲逺夢違風露妍姿改窈<lb/>
窕徒自媚寂寞還誰待此地托根偏非無美人採<lb/>
　　　客有不樂者<lb/>
客有不樂者黙坐空堂幽明燈照孤影對酒不能酬風<lb/>
雨忽夜至單衣颯驚秋葉隕已慽慽蟲鳴尚悠悠於當<lb/>
屬有念苦願君聲收讀書仰千古命駕志九州孰云吾<lb/>
多智有已不解謀冥飛既難攀茍得亦可羞<lb/>
　　　天平山<lb/>
<pb n="KR4h0117_WYG_292-15b"/>
入山旭光迎出山月明送十里松杉風吹醒塵土夢兹<lb/>
山凡幾到題字徧巖洞陽崖樹冬榮隂谷泉下凍怪石<lb/>
立誰扶靈草生豈種白雲蓊然來諸峰欲浮動髙鶻有<lb/>
危樓幽禽無俗哢凌蘇知履滑披嵐覺裘重嘗登最上<lb/>
顛遠見湖影空漁樵出渚孤鳥雀歸村衆還尋老僧居<lb/>
隔竹聽清誦慰我躋攀勞為設茶筍供幾年歴憂歡造<lb/>
物若揶弄迷途遠山林遲暮堪自訟難追謝公游空發<lb/>
阮生慟身今解組紱明時愧無用閒持九節笻尋訪事<lb/>
<pb n="KR4h0117_WYG_292-16a"/>
狂縱石屋秋可眠山猿許分共<lb/>
　　　送張文學之檇李<lb/>
回川帶綠樹窈窕雙鳴禽江郭去非逺傷離空滿襟林<lb/>
中古殿靜池上高齋隂應想彈琴士杏花春雨深<lb/>
　　　越來溪<lb/>
溪上山不改溪邊臺已傾越兵來處路流水尚哀聲昨<lb/>
日荷花生今朝菱葉死亡國不知誰空令怨溪水<lb/>
　　　南峰寺<lb/>
<pb n="KR4h0117_WYG_292-16b"/>
樵歸衆山昏天峰尚餘影欲投石門宿更度西南嶺逺<lb/>
聞雲間鐘蘿逕入寺氷懸燈照靜室一禮支公影鳥鳴<lb/>
澗壑幽泉響窗户冷對此問山僧何如沃州境<lb/>
　　　寒泉<lb/>
逺絡叢峰間平流盤石上月照欲成潭風吹不生浪聲<lb/>
兼寒葉下色映秋苔漲野客照羸顔曾來倚笻杖<lb/>
　　　支遁庵<lb/>
閒登待月嶺逺扣棲雲關石室閉千載高僧猶未還殘<lb/>
<pb n="KR4h0117_WYG_292-17a"/>
鐙黄葉下古座青苔間不見跏趺影鶴鳴空此山<lb/>
　　　靈巖寺響屧廊<lb/>
君王厭絲竹鳴屧時清耳獨步六宫春香塵不能起那<lb/>
知未旋踵麋鹿游遺址響沈明月中跡泯荒苔裏<lb/>
　　　夜飲余左司宅得細字<lb/>
春㑹非有期春愁本無際焉知君子堂此夕相與詣燈<lb/>
銷月窺欄角警霜委砌舞影憐鶴長吟聲笑蠅細鄰雞<lb/>
易催旦共歡休復寐喪亂得幽歡疇云匪良計<lb/>
<pb n="KR4h0117_WYG_292-17b"/>
　　　劉凝之騎牛圖<lb/>
夫子初亦仕弦歌潁之湄園廬忽在念解綬言歸期方<lb/>
春養孤犢既耕亦以騎春風草茫茫出游徧山陂田家<lb/>
有美酒輒醉不復疑當昔天聖間實號休明時豈無理<lb/>
人術終恐塵鞅縻嗟今屬喪亂懷策競欲施清芬逺莫<lb/>
挹載誦廬山詩<lb/>
　　　剡原九曲四首<lb/>
欲知溪流長百轉來越嶠舟行安能極嵐路入斜照清<lb/>
<pb n="KR4h0117_WYG_292-18a"/>
景不足娛昔人豈辭詔石硯久難磨空林閉遺廟<lb/>
山折水蹔旋山開水仍往東陂堰初成秋色瀰然廣碧<lb/>
蘿花茸茸月映石壁上何時試沿洄一理煙中舫<lb/>
密篠覆碕岸石穴黝而深居人負薪歸駐聽風水音回<lb/>
看蓮花峰靄靄生夕隂不有僧鐘來髙路誰能尋<lb/>
危梁渡清瀨逶迤入前渚犬鳴樹蒙籠煙景暗墟聚雨<lb/>
中耕叟歌月下歸人語欲尋仙尉蹤凄涼一茅宇<lb/>
　　　懷徐七<lb/>
<pb n="KR4h0117_WYG_292-18b"/>
哀鴻巳鳴渚落葉初覆陌故園當授衣却思逺行客客<lb/>
行已日遠我思日已積東南望歸棹鳥去煙波夕憂來<lb/>
不成言懷抱空戚戚豈無一尊酒黄花為誰摘<lb/>
　　　獨步登西丘<lb/>
幽卧意不適出門聊獨行惻惻田野中斜徑多不平逶<lb/>
迤登逺丘迢遞望髙城風交二麥動煙迥孤花明偶逢<lb/>
植杖翁疑是古耦耕欲問恐相誚歸來悵中情<lb/>
　　　栁絮<lb/>
<pb n="KR4h0117_WYG_292-19a"/>
輕盈易飄泊思逐春雲亂已拂武昌門還縈灞陵岸沙<lb/>
頭雀啄墮水面魚吹散官樹曉茫茫哀歌腸欲斷<lb/>
　　　送蕭隠君自句曲經吳歸維揚<lb/>
適從江東來復作江北去來去逐江雲蕭蕭舊巾屨身<lb/>
帶煙蘿雨初下大茅峰孤帆拂楚樹遲聽廣陵鐘去家<lb/>
忽來歸憐君似黄鶴日暮渺相思淮南桂花落<lb/>
　　　賦得真娘墓送蟾上人之虎丘<lb/>
色相終壞滅佳人能久妍斷碑山寺裏小冢竹林邊蘭<lb/>
<pb n="KR4h0117_WYG_292-19b"/>
葉春風帶苔花暮雨鈿情留吳苑客夢逐楚臺仙髙僧<lb/>
方宴坐身在散花天<lb/>
　　　送倪雅<lb/>
交游結深歡離别生逺念聊持毛子檄蹔脱劉生劍南<lb/>
風栁下亭杯動江色灧山遙馬望驛日落蟬鳴店此去<lb/>
漸成名驅馳君勿厭<lb/>
　　　秋日山中<lb/>
山澤含霧雨偶來若居夷我無逺游志何與親愛離暑<lb/>
<pb n="KR4h0117_WYG_292-20a"/>
退初可喜秋來轉堪悲壯顔豈草木憔悴同此時中心<lb/>
與百憂日暮如有期悄悄出空宇悠悠適荒陂阨窮勿<lb/>
復嘆天欲昌吾詩<lb/>
　　　宿幻住棲雲堂<lb/>
窗白鳥聲曉殘鐘渡溪水此時憂夢迴獨在空山裏松<lb/>
巖留佛燈葉地響僧履余心方正寂無使羣動起<lb/>
　　　曉起春望<lb/>
今朝有春意原野晴始緑疎花未破煙新禽稍鳴旭物<lb/>
<pb n="KR4h0117_WYG_292-20b"/>
情各欣榮客意胡刺促居閒厭寂寞從仕愁羈束兩事<lb/>
不可齊人生苦難足安得長放歌花開酒醅熟<lb/>
　　　陳氏秋容軒<lb/>
西郊莽迢遞川樹凝煙景雨過落紅蕖斜陽半江冷蟬<lb/>
鳴山欲暗鴈去天逾永孤客對蕭條應嗟鏡中影<lb/>
　　　雨中遣興<lb/>
積雨坐無悶端然便寂寞好鳥不頻啼閒花最遲落行<lb/>
園毎度徑望岫時登閣只此可終朝何當有樽酌<lb/>
<pb n="KR4h0117_WYG_292-21a"/>
　　　聞鐘<lb/>
迢迢煙際發隠隠巖中應初來覺寺遙乍歇看山暝惆<lb/>
悵未眠人空齋幾迴聽<lb/>
　　　池上晩<lb/>
春晩思悠悠閣前池水流新蒲風葉響如對野塘秋野<lb/>
塘前歳路已隔歸舟度鳥下獨回頭青山杳然暮<lb/>
　　　醉歸夜醒聞雨<lb/>
覺來聞雨聲燈輝耿殘夜窗間有危葉暗助瀟瀟下不<lb/>
<pb n="KR4h0117_WYG_292-21b"/>
記醉歸時寢齋如客舍<lb/>
　　　和張羽懷吳興舊游之作效其體<lb/>
城貫緑川長朱閣暎飛梁鶯嬌山唱度蓮豔水嬉張花<lb/>
童搦翠管桑婦挈銀筐若溪酒脂碧顧渚茗旗香擇勝<lb/>
事未厭驚亂意俄傷回看舊游地秋草變凄涼<lb/>
　　　綠水園宴集<lb/>
平居寡良㑹艱哉況兹時幸逢金閨英中筵接光儀名<lb/>
園遇修禊景麗春陽熈綠芷榮曲沼朱華敷廣墀情宣<lb/>
<pb n="KR4h0117_WYG_292-22a"/>
寄髙文憂襟為之披觴來不敢訴慮此朋歡虧何由淹<lb/>
返斾頹光願遲遲<lb/>
　　　送程較理游江上<lb/>
風亭裊離管草綠江水暮送此南浦人孤帆雨中渡别<lb/>
傷足自緩前驛花滿路春叢戀山鸎晩絮迷汀鷺我今<lb/>
獨愁居芳月誰與度佇立望遙波相思積煙霧<lb/>
　　　僧齋聞雨<lb/>
寂寂初罷語悠悠未成眠髙齋有春雨夜半落燈前已<lb/>
<pb n="KR4h0117_WYG_292-22b"/>
傷花委樹復臆水盈田老衲獨無聽繩牀方坐禪<lb/>
　　　見耕者<lb/>
兹晨有佳興挈杖行逺墟春耕稍已出土脈向暖舒嚶<lb/>
嚶鳥囀谷瀏瀏泉鳴渠歳功自兹始為農亦良劬而我<lb/>
惰四體偃息在敝廬饑匱固當爾無為嘆踟蹰<lb/>
　　　雨中書湖上漁家壁<lb/>
漁舍煙不起瀟瀟雨初暝孤客與羣鷗寒依葦間聽山<lb/>
昏望易失波動愁難定歸思滿蒼茫空憐去帆迥<lb/>
<pb n="KR4h0117_WYG_292-23a"/>
　　　至蓮村<lb/>
昔愛兹里幽誓將搆蓬廬孰云墜世網重到十載餘喪<lb/>
亂喜獨完煙火靄舊墟柴門在深巷落日榆栁疎鄰翁<lb/>
念契濶攜筐饋雙魚苦問客何事顔貌與昔殊焉知涉<lb/>
艱難多戚長少娛貧賤非所恥中情在閒居願翁勿相<lb/>
誚終當遂吾初<lb/>
　　　雨中登白蓮閣望故園<lb/>
亭亭髙閣上渺渺清川曲日暮靄羇愁蘺蘅雨中綠聞<lb/>
<pb n="KR4h0117_WYG_292-23b"/>
鐘僧已返荷笠人猶牧歸棹獨難尋江南望雲木<lb/>
　　　尋照公<lb/>
逺尋林下僧不識林下路隔雲孤磬響因到繙經處相<lb/>
對竟忘言夕陽在祇樹<lb/>
　　　遊靈巖賦得越來溪<lb/>
越女游未去越兵嗟已來青山舊溪上無復見樓臺過<lb/>
客空惆悵荷花秋自開<lb/>
　　　雨中客僧舍<lb/>
<pb n="KR4h0117_WYG_292-24a"/>
客夢方蹔適竹間風雨驚起登林端閣迢遞望層城景<lb/>
寒川樹疎野晦原煙平不邀釋子語何以緩羈情<lb/>
　　　東坡路上阻水<lb/>
不覺去村逺瀟瀟栁間步江雨夜來多春流稍侵路褰<lb/>
裳自可涉不待漁舟渡<lb/>
　　　始聞夏蟬<lb/>
翾翾纔得蜕咽咽未成喧翳葉誰能見南風綠繞軒乍<lb/>
驚變節物還念别郊園何待當秋聽方令羈思繁<lb/>
<pb n="KR4h0117_WYG_292-24b"/>
　　　將往海上舟行雨投僧舍<lb/>
沙響聞雨來中途生旅愁遙尋晩林磬蹔駐寒塘舟窗<lb/>
下一僧老竹間雙鳥幽誰言阻遠去翻使得佳遊<lb/>
　　　江上晩晴<lb/>
江虹斷雨脚返景明虛理宿鳥亂歸村幽人獨臨水漁<lb/>
舟隔浦飯烟火蘆中起閒吟望逺岑綬步尋芳芷此夕<lb/>
遇新晴憂懷偶然喜<lb/>
　　　冒雨暮歸過白沙湖<lb/>
<pb n="KR4h0117_WYG_292-25a"/>
天寒滿湖雨獨棹東歸急遙望氷邊村蕭條暮煙濕家<lb/>
人應候我深暎柴扃立<lb/>
　　　送袁憲史由湖廣調福建<lb/>
只謂逺游苦寧知逺游樂君今萬里歸顔色殊不惡自<lb/>
言楚帆開初别鳳凰臺采石月下過匡廬天際來試沽<lb/>
彭澤酒憔悴陶家栁最愛小姑妍臨行復回首逺逐繡<lb/>
衣游閒登黄鶴樓千峰漢陽晩一鴈洞庭秋西上荆門<lb/>
渚銀釵見巴女歌斷竹枝詞江陵夜風雨看盡幾多山<lb/>
<pb n="KR4h0117_WYG_292-25b"/>
今朝始得還秋風吹驛騎又欲度閩關閩關聞更好瘴<lb/>
霧晨收早椰子美如漿蘭花多似草嗟余戀故鄉不肯<lb/>
涉津梁把酒看君去相思空斷腸<lb/>
　　　曉卧丁校書軒<lb/>
窗月澹欲失曨曨逼初曙屋外鳥聲多應知有嘉樹殘<lb/>
香掩幽寢未事澄紛慮頗似宿東巖僧齋竹深處<lb/>
　　　水上盥手<lb/>
盥手愛春水水香手應綠紜紜細浪起杳杳游魚伏怊<lb/>
<pb n="KR4h0117_WYG_292-26a"/>
悵坐沙邊流水去難掬<lb/>
　　　秋日端居<lb/>
秋意日蕭索郊園霜露餘出游無山水聊復守吾廬巷<lb/>
轍久已斷山瓢仍屢虛非甘寂寞者誰樂此閒居<lb/>
　　　晩步游褚家竹亭<lb/>
落日猶半野閒來潭上游非因戀幽賞聊欲散煩憂澄<lb/>
波魚噞夕荒竹鳥吟秋不是愚溪上胡為吾久留<lb/>
　　　早發土橋<lb/>
<pb n="KR4h0117_WYG_292-26b"/>
空山逺無驛逆旅聊可宿懷征候鳴雞燃帶續我燭僕<lb/>
夫昨行苦爛漫睡正熟呼之愧怱怱推車出茅屋髙巖<lb/>
尚懸斗深谷未升旭欲亟去仍遲怪石暗崩觸思當在<lb/>
家樂日晏始舒足胡為此行邁霜露勞局促王事靡敢<lb/>
辭非關徇微禄<lb/>
　　　寓天界寺雨中登西關<lb/>
片雲出鐘山隂滿江東曉幽人閣上寒風雨啼鸎少紅<lb/>
塵禁陌淨綠樹層城繞不為怨春徂離懷自憂悄<lb/>
<pb n="KR4h0117_WYG_292-27a"/>
　　　送陳四秀才還吳<lb/>
君是故鄉人同作他鄉住同來不同返惆悵臨分處手<lb/>
把長干花回望長洲樹恐起憶家心愁題送君句<lb/>
　　　送周四孝亷後酒醒夜聞鴈聲<lb/>
别時酒忽醒客去惟空舍風雪鴈聲來寒生石城夜遙<lb/>
憶渡江船正泊楓林下<lb/>
　　　洪武二年八月十三日元史成中書表進詔賜<lb/>
　　　　纂修之士一十八人銀幣且引對上奬諭擢<lb/>
<pb n="KR4h0117_WYG_292-27b"/>
　　　　授庶職老病者則賜歸于鄉閲二日中秋諸<lb/>
　　　　君以史事甫成而佳節適至又樂寵賜之優<lb/>
　　　　渥而惜同局之將違也乃即所寓天界佛寺<lb/>
　　　　之中庭致酒為翫月之賞分韻賦詩以紀其<lb/>
　　　　事啟得衢字云<lb/>
聖主念前鑒述作徵名儒羣來髙館間厠跡愧我愚孰<lb/>
謂此責輕毫端有褒誅書成進丹陛召對共拜趨去留<lb/>
雖不同雨露均沾濡已淹三時勞可廢一夕娛況逢端<lb/>
<pb n="KR4h0117_WYG_292-28a"/>
正月當空照睂鬚流光滿金界境與人間殊廣庭布長<lb/>
筵嘉肴薦芳腴豈惟多士集亦有名僧俱興酣貴形忘<lb/>
諧笑不復拘觴行豈辭數仰看轉斗樞明晨即分袂此<lb/>
樂誠須臾<lb/>
　　　答定水寺芑公<lb/>
日晏初出院閒齋一蕭然忽枉名僧書始知在清泉憶<lb/>
昔雲巖居共締林中緣夏隂繞澗吟秋霽開閣眠暌合<lb/>
苦難常别來歳頻遷趣同貴道在跡異慙名牽明日出<lb/>
<pb n="KR4h0117_WYG_292-28b"/>
東海想照空山禪無因荷衣襆往禮髙峰前<lb/>
　　　過白鶴溪<lb/>
昨發白鷺洲今過白鶴溪溪流幾迴轉只在晉陵西月<lb/>
出女猶浣雲深猿自啼茅峰雖咫尺無計躡丹梯<lb/>
　　　至吳松江<lb/>
江淨涵素空髙帆漾天風澄波三百里歸興與無窮心<lb/>
期弄明月迢遞辭金闕晩色海霞銷秋芳渚蓮歇久别<lb/>
釣魚磯今朝始拂衣忘機舊鷗鳥相見莫驚飛<lb/>
<pb n="KR4h0117_WYG_292-29a"/>
　　　始歸田園<lb/>
辭秩還故里永言遂遐心豈欲事髙蹇居崇自難任清<lb/>
晨問田廬荒溪尚能尋秋蟲語左右翳翳桑麻深别來<lb/>
幾何時舊竹已成林父老喜我歸攜榼來共斟問知天<lb/>
子聖歡然散顔襟相期畢租税歳暮同謳吟<lb/>
　　　答張院長雨中見懷<lb/>
林園寢扉掩閒坐道心生山藥翻寒色塘漪含曉清乍<lb/>
違枉芳札逺憶愧深情此日知同寂梧窗聽雨聲<lb/>
<pb n="KR4h0117_WYG_292-29b"/>
　　　施澤阻風<lb/>
客行阻風濤捨舟步江側芳村經戰餘草木盡愁色夜<lb/>
投土屋中月出林半黑燃薪燎我衣炊黍作我食夜長<lb/>
關塞寒歸夢何由得遙想倚閭親中宵淚横臆<lb/>
　<lb/>
　<lb/>
　<lb/>
　石倉歴代詩選巻二百九十二<lb/>
</p>
<p>
</p>
  </div>
</body>
</text>
</TEI>
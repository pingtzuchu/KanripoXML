<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百四十一</head> <lb/>
    <p>
<pb n="KR4h0117_WYG_241-1a"/>
欽定四庫全書<lb/>
　石倉歴代詩選巻二百四十一<lb/>
　　　　　　　　　　　　明　曹學佺　編<lb/>
　元詩十一<lb/>
　　盧琦<lb/>
　　　題待月亭巻<lb/>
郡西古招提樓臺跨城邑小亭僅數椽日斜晚凉入君<lb/>
侯曽此遊徘徊松下立開樽待明月月來海風急俗韻<lb/>
<pb n="KR4h0117_WYG_241-1b"/>
忽已消素光良可挹天容萬里浄露氣千松濕酒闌賔<lb/>
客歡詩就鬼神泣蹇余塵土蹤驅馳慚靡及時來弄清<lb/>
暉每擬續佳什文園多病早浣花百憂集願言問嬋娟<lb/>
何當謝羈縶<lb/>
　　　贈逸巖道人<lb/>
逸巖方外士鶴髪雙眼碧常登虎山巔一覽天地窄飄<lb/>
然駕雲還來作龍江客門前海潮生屋上嵐翠滴開窗<lb/>
寫黄庭汲澗煮白石嗟余乖微尚十載事行役何時濯<lb/>
<pb n="KR4h0117_WYG_241-2a"/>
塵纓從子叩𤣥賾<lb/>
　　　題陳允中山居<lb/>
山妍雨初暗洞窈雲常暝琤琤碧澗流落落青松影遊<lb/>
咏有高人誅茅臨複嶺開窗嵐翠香展巻白日永興來<lb/>
即吟詩客至但烹茗抱琴戒出遊蕙帳夜深冷<lb/>
　　　贈白雲<lb/>
白雲亦何閒竟日不下山時從修竹裏相伴一僧還悠<lb/>
悠覆松頂渺渺歸岫間奔走塵俗者視君何厚顔<lb/>
<pb n="KR4h0117_WYG_241-2b"/>
　　　白雲精舍<lb/>
幽齋白雲裏苔徑隱林樾空堦落葉多深竹書聲歇嵐<lb/>
光翠以流爐烟瞑常結凉飈拂長林猶疑絃吹發<lb/>
　　　蔣阜叢林<lb/>
沈沈青蓮宇隱隱聞疎鐘桂殿荒蘚碧蘭堦落葉紅水<lb/>
聲出溪竹石瀬鳴寒松東林有佳興解綬來相從<lb/>
　　　禪巖夕照<lb/>
空巖夕照沒寒棲野僧定歸鳥帶殘光連雲度蘿逕禪<lb/>
<pb n="KR4h0117_WYG_241-3a"/>
房掩暮山楓林起烟磬幽人獨去來凭軒足清興<lb/>
　　　寄張子震<lb/>
南浦多芳草東風又落花相思頻入夢見說欲回家竒<lb/>
字從人問新醅為客賖自慚羈旅者猶滯錦江涯<lb/>
　　　答王經歴庭訓<lb/>
數日不相見文園病若何山城春事晚竹屋雨聲多幕<lb/>
府官如水門庭雀可羅東家有賀老杖屨肯相過<lb/>
　　　遊吳廷用南庄<lb/>
<pb n="KR4h0117_WYG_241-3b"/>
公事多餘暇看山到逺村雲荘依竹見樵徑過橋分野<lb/>
水晴舂碓巖松晝掩門所欣花縣邇歸路任黄昬<lb/>
　　　鞦韆<lb/>
緑窗美人閉深院燕語鶯啼春事半畵欄睡足四無人<lb/>
空與東君說幽怨綵繩嬝嬝挂青烟羅襪纎纎翻翠袖<lb/>
紅籹高出牆頭花繡帶斜飛亭際栁香風蕩漾春誰主<lb/>
願學飛僊飛不去黄昬溪月浸棃花背立鞦韆悄無語<lb/>
　　　秋蚊<lb/>
<pb n="KR4h0117_WYG_241-4a"/>
茉莉堂前月華吐飛蚊擾擾晴雷怒深閨小玊焚椒蘭<lb/>
繡幙穿簾栁花度芙蓉夜卧銀燭滅綠紗如烟罩香雪<lb/>
潛身飛入羅扇風耳畔營營宵不絶瓊肌一咂雨夢回<lb/>
玉腕斜批守宫血屋外寒蟬自清素夜夜長吟飲花露<lb/>
　　　練湖曲<lb/>
練湖七月凉雨過白水蕩蕩紅芙蓉芙蓉紅盡早霜下<lb/>
鴛鴦飛去何匆匆茜裙女兒弄虚碧鳴榔聲斷無消息<lb/>
清波小藻出銀魚落日銀山秋欲滴望湖接山雲茫茫<lb/>
<pb n="KR4h0117_WYG_241-4b"/>
鳥飛不盡青天蒼丹陽使者坐白日小吏開甕春酒香<lb/>
倚欄半醉風吹醒萬頃湖光落天影挂冠何日隱江南<lb/>
短褐綸竿上漁艇<lb/>
　　　和韻答白明之<lb/>
君厭區區簿領勞詩人相對便揮毫幽居最喜青山色<lb/>
熟睡不知紅日高夜雨江湖談舊事秋風庭院試新袍<lb/>
笑他名利途中客一似扁舟駕海濤<lb/>
　　　汀州道中<lb/>
<pb n="KR4h0117_WYG_241-5a"/>
七閩窮處古汀州萬壑千巖草樹稠嵐氣滿林晴亦雨<lb/>
溪聲近驛夜如秋雲間僧舍時聞犬兵後人家盡買牛<lb/>
但得龔黄為太守邊方從此永無憂<lb/>
　　　臨河城外别丁景文<lb/>
六月騎馬奔出郭故人相送高洋橋百年古郡千峰遶<lb/>
萬頃平田十里遙客懐欲别且須酒溪月自來何待招<lb/>
後夜相思定何處羣山疊疊雨瀟瀟<lb/>
　　　贈片雲上人<lb/>
<pb n="KR4h0117_WYG_241-5b"/>
曽憶相逢月臺下清談猶自帶烟霞避喧却愛山中寺<lb/>
訪舊還尋海上槎石鼎烹茶分野水紙窗敲燭看簷花<lb/>
定知歸去松蘿宻猶向雲間採藥芽<lb/>
　　　依韻答歐士中<lb/>
客舍凄凉生緑蕪經年祗傍野人居樽空但買隣家酒<lb/>
巷僻應回長者車白鳥夢殘楓樹冷黄花香老竹籬疎<lb/>
相逢且莫談離别一别如今十載餘<lb/>
　　　病中懐王徳輝<lb/>
<pb n="KR4h0117_WYG_241-6a"/>
憶與故人分袂日遊魚吹浪動新荷一年又見黄花老<lb/>
兩地相思白髪多月落千峰霜滿樹雨餘溪上水生波<lb/>
知君囊底詩偏好寄與茅齋敵病魔<lb/>
　　　和朱仲綱赴杭韻<lb/>
客中送子西陵渡落日寒烟滿翠微美玊無瑕和氏泣<lb/>
蓴鱸有興季鷹歸江城雁過秋生樹野店雞鳴月在衣<lb/>
壮歲功名須努力只今捜士到柴扉<lb/>
　　　中秋寓逕江張伯雅席上作<lb/>
<pb n="KR4h0117_WYG_241-6b"/>
征衫一路拂輕埃袖得嵐光渡水來月色不如今夜好<lb/>
客懐應為故人開香隨桂子雲間落夢逐潮聲海上廻<lb/>
醉倚西風賦離别明年何處共銜杯<lb/>
　　　寧徳寄呈鄭徳和參政統兵古田<lb/>
省垣徵發羽書忙賤子元宵到上方光滿玉田千嶂月<lb/>
寒生瓦屋五更霜野人巳厭干戈苦官馬仍愁道路長<lb/>
珍重老僧為相報元戎先已到杉洋<lb/>
　　　松江道中<lb/>
<pb n="KR4h0117_WYG_241-7a"/>
兩袖西風此地過清秋八月滿烟波秔田萬頃連天逺<lb/>
茅屋千家近水多買得鱸魚供晚餉聴殘稚子唱吳歌<lb/>
年來自笑行蔵拙獨立篷窗對素娥<lb/>
　　　題元符宫東秀軒又名日觀<lb/>
茅山山下種玉地道士闢為東秀軒五色彩雲開日觀<lb/>
萬株秋露濕雲根竹園笋出牛穿角松樹年深鶴長孫<lb/>
一道天河横屋過奎光垂地映堂門<lb/>
　　　客中書懐<lb/>
<pb n="KR4h0117_WYG_241-7b"/>
上東門外千山雨馬上氊衣病不勝每歲奔馳成底事<lb/>
半生辛苦負殘經江村水退魚生釡野店厨空鼠食燈<lb/>
多少客愁那遣得故園東畔菊層層<lb/>
　　　山行雜詠<lb/>
拂拂輕風谷雨初緑楊堤上步紆徐竹林生笋長過母<lb/>
巢燕撲蟲歸哺雛雨散溪流平㟁漲雲開巖樹倚天孤<lb/>
慿誰喚起王摩詰寫入秋毫作畵圖<lb/>
　　　再遊南庄<lb/>
<pb n="KR4h0117_WYG_241-8a"/>
飛鳯山南樹色蒼疎籬野屋對蒲塘巖雲掩日收殘暑<lb/>
溪雨廻風生午涼手種晩菘盈囿嫩飯炊新稻滿厨香<lb/>
叩門休認催租吏願借竹林飛羽觴<lb/>
　　　夢中得二句云萬里春潮隨月上數聲漁笛隔<lb/>
　　　　溪聞覺而足云<lb/>
竹篷窗外雨紛紛清夜詩人思不羣萬里春潮隨月上<lb/>
數聲漁笛隔溪聞夢回身世猶蓬島望斷山家只白雲<lb/>
最喜遭逢聖明世擬將事業對明君<lb/>
<pb n="KR4h0117_WYG_241-8b"/>
　　　題全安庄<lb/>
野寺尋真幽更幽僧知敬客喜來遊疎鐘㡬杵江山暮<lb/>
落雁一聲天地秋野鳥有情憐我去林花濺淚為誰愁<lb/>
而今惆悵滄洲别不識重來有日不<lb/>
　　　過吳江<lb/>
興隨流水共悠悠此地蘆花正滿洲落日片㠶千里暮<lb/>
西風長笛數聲秋衣冠空帶英雄淚湖海難消浩蕩愁<lb/>
吹罷欲尋沽酒處傍人遙指隔江樓<lb/>
<pb n="KR4h0117_WYG_241-9a"/>
　　　寒夜懐京和韻<lb/>
帝京别乆夢想同鬱葱佳氣凌青空石麟銅雀動凉月<lb/>
玊樓珠箔來天風宫壺龍滴曉漏盡玊階馬滑春雪融<lb/>
錦衣高唱少年子銀甕索酒蒲萄宫<lb/>
　　　阻風崔鎮有感<lb/>
大風吹河河倒行阻風時節近清明南人北人俱上塚<lb/>
桃花杏花開滿城雖云宦遊俱作客便覺此日難為情<lb/>
河魚村酒亦足醉頼有同舟好弟兄<lb/>
<pb n="KR4h0117_WYG_241-9b"/>
　　　陸徳陽杭州新居<lb/>
武林城下文章客移得幽居近碧灣聞說梅花開欲遍<lb/>
一舟衝雨到孤山<lb/>
　　　錢舜舉木芙蓉<lb/>
紅粧初映酒杯酣斜倚西風轉不堪霜後池塘秋欲盡<lb/>
令人惆悵憶江南<lb/>
　　　畵梅<lb/>
枝頭春雪瑩芳樽綽約氷姿襲醉魂翠羽影殘清夢覺<lb/>
<pb n="KR4h0117_WYG_241-10a"/>
滿天霜月正黄昏<lb/>
　　附貫雲石<lb/>
　　　桃花巖　白兆山桃花巖太白有詩近人建長<lb/>
　　　　庚書院來京師時中書平章白雲相其成求<lb/>
　　　　詩於詞林臣李秋谷程雪樓陳北山元復初<lb/>
　　　　趙子昻張希孟與僕同賦詩<lb/>
美人一别三千年思美人兮在我前桃花染雨入白兆<lb/>
信知人世逃神僊空山亭亭伴朝暮老樹悲啼發紅霧<lb/>
<pb n="KR4h0117_WYG_241-10b"/>
為誰化作神仙區十丈風烟挂淮浦暖翠流香春自活<lb/>
手撚殘霞背天末㡬回雲外落清嘯美人天上騎丹鶴<lb/>
神遊八極栖此山流水杳然心自閒解劔狂歌一壺外<lb/>
知有洞府無人間酒酣仰天呼太白眼空四海無纎物<lb/>
明月滿山招斷魂春風何處求顔色<lb/>
　　　美人篇<lb/>
仙風雕雪玲瓏温呉姬剪月纎纎昬行雲補髻翠光滑<lb/>
鳯凰呌落空山月手摘閒愁八字分春山恨重畫不伸<lb/>
<pb n="KR4h0117_WYG_241-11a"/>
肌濃汗膩朱粉勻背人揮淚妝無痕霜刅自裂石榴裠<lb/>
閉門不識諸王孫緑烟熏透藍田玉羅帶隨風換妝束<lb/>
飛鳥銜怨過長門芳菲不忍辭華屋連環步窄玉珮響<lb/>
霓裳袖濶春風長釧鬆腕瘦覺多情舉手搔天天亦痒<lb/>
錦香帳冷蘭燈沈落花不入芙蓉衾三山路杳銀河深<lb/>
彩鸞高訴愁人心天與美人傾國色不如更與美人節<lb/>
夢裏梅花夢外身萬古千年對明月<lb/>
　　　君山行<lb/>
<pb n="KR4h0117_WYG_241-11b"/>
北溟魚背㡬千里負我大夢遊弱水蓬萊隔眼不盈拳<lb/>
碧落香銷吹不起茜裙女兒懐逺遊逺人不歸明月羞<lb/>
寳釵綰髻翠欲流風鬟十二照暮秋女媧煉石補天手<lb/>
手拙石開露天醜瓊樓玊字亦人間直指示君君見否<lb/>
斯須魚去夢亦還白雲與我遊君山<lb/>
　　　别離情<lb/>
吁别離之苦兮蒼梧之野春草青黄陵廟前春水生日<lb/>
暮湘裙動輕翠玉樹亭亭染紅淚又聞垓下虞姬泣斗<lb/>
<pb n="KR4h0117_WYG_241-12a"/>
帳初驚楚歌畢佳人閣淚弃英雄劔血不銷原草碧何<lb/>
物謂之别離情肝腸剥剥如銅聲不如斫其竹剪其草<lb/>
免使人生為情老<lb/>
　　　送王繼學<lb/>
玉京高處雪流脂連挿雞冠綠鬂垂蹀躞有泥歌獨漉<lb/>
琵琶無夢說相思黒河舊樂催填譜白海名花擬進詞<lb/>
羽獵上林俱罷賦卿雲何以報明時<lb/>
　　　無題次馬伯庸韻<lb/>
<pb n="KR4h0117_WYG_241-12b"/>
翠簾匝匝䕶朱光千葉宫桃滿院香閬苑有鸞通尺素<lb/>
虚橋無鵲寄流黄上林賦罷歸巴蜀興慶詞工謫夜郎<lb/>
不是月中親度曲世人那解聴霓裳<lb/>
相期來似石城潮目望晴虹結綵橋却月睂愁歌漸逺<lb/>
凌波步近意非遙抽琴有恨廻青角疊袖無塵轉緑腰<lb/>
弄玊最憐隨鳯去秋來誰與伴吹簫<lb/>
白髪詞臣兩耳垂華腴堆笏陋牛醫宫娥引燭催麻日<lb/>
院吏傳更寫制時蠟撚花生秋夕賜翠標疊勝歲華移<lb/>
<pb n="KR4h0117_WYG_241-13a"/>
低頭欲說唐朝舊願侍虚皇進玊巵<lb/>
　　　蘆花被　過梁山泊有漁翁織蘆花為被僕尚<lb/>
　　　　其清欲易之以紬者翁曰君尚吾清願以詩<lb/>
　　　　輸之遂賦果却紬<lb/>
採得蘆花不涴塵翠蓑聊復藉為裀西風刮夢秋無際<lb/>
夜月生香雪滿身毛骨已隨天地老聲名不讓古今貧<lb/>
青綾莫為鴛鴦妬欸乃聲中别有春<lb/>
　<lb/>
<pb n="KR4h0117_WYG_241-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百四十一<lb/>
</p>
<p>
</p>
  </div>
</body>
</text>
</TEI>
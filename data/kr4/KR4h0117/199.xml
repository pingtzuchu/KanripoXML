<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百九十九</head> <lb/>
    <p>
<pb n="KR4h0117_WYG_199-1a"/>
欽定四庫全書<lb/>
　石倉歴代詩選巻一百九十九<lb/>
　　　　　　　　　　　　明　曹學佺　編<lb/>
　宋詩七十六<lb/>
　　王庭珪<lb/>
　　　夜歸西園獨歩<lb/>
清夜遊西園竹影亂秋月穹色湛虚明林光益竒絶人<lb/>
間睡方濃那知此時節坐觀衡陽移領列風煙别沆瀣<lb/>
<pb n="KR4h0117_WYG_199-1b"/>
洗天宇一飲醒毛髪氣與南山髙青蒼助施設池塘收<lb/>
緑淨星斗轉空濶微雲㸃太清須㬰亦自滅明朝問此<lb/>
境勝處不可説却恐雞三號開門走車轍<lb/>
　　　遊貢游洞<lb/>
竄身楚西極幽竒頗窮歴况此古道傍横天竦蒼壁何<lb/>
年始開鑿工如鬼鑱刻飛空數百丈突出清鯨額那知<lb/>
風雨時雲雷非窟宅事跡堕𣺌茫探討失圖籍豈無髙<lb/>
世士于此煉金液不能乆徘徊上馬空歎息<lb/>
<pb n="KR4h0117_WYG_199-2a"/>
　　　江亭侯施倅醇翁阻水漲作詩寄之<lb/>
夜雨漲溪碧天明望歸舟飛帆出木杪浩蕩兀中流洪<lb/>
崖仙人姿謂落滄海遊興盡却回棹待此霖潦收抱琴<lb/>
出竹迎倒披翠雲裘風濤正可乆煙波生暮愁<lb/>
　　　送謝夢叟昆仲之湘江<lb/>
蠟屐訪窮巷脂車戴曉星哦詩添些語望岳挿清㝠烽<lb/>
火連蠻徼樓船壯洞庭瀟湘多夜雨羡爾對牀聽<lb/>
　　　送客<lb/>
<pb n="KR4h0117_WYG_199-2b"/>
東門楊栁陌車騎散林坰草緑古今道馬嘶長短亭人<lb/>
歸天北闕使動斗南星送客何年了春蘋又滿汀<lb/>
　　　春日遊鴿湖山<lb/>
風起羣木末花開兩壁香山深雲影變人靜鳥聲長紺<lb/>
殿横崖起飛泉噴玉光扣門僧出定彈指下禪牀<lb/>
　　　送劉禹鍚之官五羊<lb/>
南海千山外東風幾驛催嶺頭梅雨歇旗尾瘴煙開蠻<lb/>
徼無塵起中原有使來時應問消息會向日邉回<lb/>
<pb n="KR4h0117_WYG_199-3a"/>
　　　郭教授南窗置酒觀競渡次坐客劉時舉韻<lb/>
一飲徑一石此風誰敢陪日移林影轉船劈浪紋開銀<lb/>
燭自相映玉山何用推廣文官獨冷頼此酒盈杯<lb/>
　　　題宣和御畫<lb/>
玉鎖宫扉三十六誰識連昌滿宫竹内苑寒梅欲放春<lb/>
龍池水暖鴛鴦浴宣和殿後新雨晴兩鵲飛來向東鳴<lb/>
當時妙手貌不成君王筆下春風生長安老人眼曽見<lb/>
萬嵗山頭翠華轉恨臣不及宣政初痛哭天涯觀畫圖<lb/>
<pb n="KR4h0117_WYG_199-3b"/>
　　　仙人春宴曲<lb/>
髙樓玉珮揺春風銀槽壓雨珍珠紅天留曉月十分魄<lb/>
飛光下照仙人宫瑶姬半醉撾鼉鼓綵鳳吹笙黄鶴舞<lb/>
雙成翠袖織藕絲麻姑行厨擗麟脯金盤燒蠟夜未央<lb/>
從妃進果蟠桃香坐上花開人未老他日重來花更好<lb/>
三千年後忽相逢再約羣仙醉蓬島<lb/>
　　　觀駱元直經進江南形勢圖<lb/>
異時漢網疎天討胡兒馬囓江南草石頭重戍豈無兵<lb/>
<pb n="KR4h0117_WYG_199-4a"/>
將軍不識丹陽道至今戰骨埋秋霜傷心不忍問耆老<lb/>
龍蟠虎踞昔何雄赤壁濡須在眼中潯陽江水射蛟處<lb/>
旌旗拂天來向東艨艟塞川不敢下昔人曽此破曹公<lb/>
横江九道波翻屋試請輕兵渡淮曲夜入長安人不知<lb/>
應見畫圖心巳熟他日將軍按此圖鼓行而西如破竹<lb/>
　　　和劉美中尚書聽寳月彈桃源春曉<lb/>
何年鑿源開混茫桃花兩片吹紅香煙消逺浦生微陽<lb/>
漁舟誤行溪水長溪回岸轉山隙光疑有絳闕仙人房<lb/>
<pb n="KR4h0117_WYG_199-4b"/>
居民爭出羅酒漿花間笑語音琅琅抱琴釋子眉髪蒼<lb/>
響泉韻罄鳴長廊能談徃事悲孟當昔時臺治今耕桑<lb/>
又如勇士赴敵塲坐令遊子思故鄉清猿抱木號鴻荒<lb/>
孤吟劃見丹鳳翔曲終待月西南廂重調十指初不忙<lb/>
如見古畫秦衣裳春天百鳥爭頡頏桃源歸來今已忘<lb/>
彈到落花空斷腸<lb/>
　　　寅陂行　安成西有寅陂溉田萬二千畝廢乆<lb/>
　　　　官失其籍大姓専之陂傍之田嵗比不登邑<lb/>
<pb n="KR4h0117_WYG_199-5a"/>
　　　　丞趙君搜訪耆老盡得古跡浚港築堤躬視<lb/>
　　　　阡陌灌注先後各有繩約是嵗紹興十三年<lb/>
　　　　適大旱而寅陂田萬二千畝苗獨不槁民頌<lb/>
　　　　歌之國家方下勸農之詔法有農田水利實<lb/>
　　　　丞職也然縁是而偽自増飾以䝉褒顯者世<lb/>
　　　　不為怪由是水利為虚名今寅陂功績崇崛<lb/>
　　　　丞不肯自言部使者終不及省察某出城别<lb/>
　　　　君東門外逢寅陂之民塞路涕泣言此為敘<lb/>
<pb n="KR4h0117_WYG_199-5b"/>
　　　　其事作寅陂行紹興癸亥十月望日書<lb/>
安成城頭烏夜宿啼烏未起雞登木傾村入城來送丞<lb/>
馬首摩肩袂相屬但覩龎眉不識名何事老翁出山谷<lb/>
老翁持酒前致詞家住西村大江曲大江兩岸皆腴田<lb/>
古有寅陂置官屬自從陂廢田亦荒官中無人開舊瀆<lb/>
丞沿故道堰横流陂傍秔稻年年熟今年雖旱翁不憂<lb/>
田頭已打新舂穀誰云此陂㑹當復老父曽聞兩黄鵠<lb/>
嗟哉如君職不荒躬行阡陌勸農桑監司項背只相望<lb/>
<pb n="KR4h0117_WYG_199-6a"/>
風謡滿路胡不聽胡不聽寅陂行<lb/>
　　　題羅疇老家明妃辭漢圖<lb/>
明妃辭漢出宫門豐容靚飾朝至尊至尊左右皆動色<lb/>
明妃欲語復吞咽三千娥眉塞天閽帝獨不識王昭君<lb/>
顧影徘徊復良乆尚冀君王一回首當時自倚絶世姿<lb/>
不將賂結毛延壽可憐朱網畫香車却來逺嫁呼韓邪<lb/>
不如歸州舊村女三幅羅裙兩髻丫陌上花開大堤暖<lb/>
細雨春風歸緩緩寧從禁籞落胡沙長路漫漫碧雲斷<lb/>
<pb n="KR4h0117_WYG_199-6b"/>
忽看漢月臨氊裘淚濕彈絲錦臂鞲龍眠㑹作無聲句<lb/>
寫得當時一叚愁<lb/>
　　　同陳思忠訪洪覺範<lb/>
尋春反向僧房卧無乃行藏與時左起來刮目覽新詩<lb/>
花壓䦨干夢初破黄葉丹楓屬興深吁然莫測楚人心<lb/>
恵休島可没已乆二百年來無此音我氣未衰詞頗弱<lb/>
欲借席前籌一着終朝巖下不逢人苔色應嗔馬蹄削<lb/>
　　　送李亭仲赴荆南辟<lb/>
<pb n="KR4h0117_WYG_199-7a"/>
少年膽氣横秋煙腰間櫑具森龍泉出門萬里探虎穴<lb/>
錦帶雕鞍明積雪洞庭木葉飛霜風將軍秉旄西擊戎<lb/>
旌旗戈甲照湖海欃槍欲滅胡天空須君磨盾作露布<lb/>
挿羽來奏明光宫<lb/>
　　　麗人行<hi>讀大業拾遺作</hi>
桃葉山前宫漏遲宫人傍輦持花枝君王喜憑絳仙立<lb/>
殿脚爭畫雙長眉欲把琵琶彈出塞結綺臨春時事改<lb/>
井邉忽見張麗華忍聽後庭歌一再<lb/>
<pb n="KR4h0117_WYG_199-7b"/>
　　　早行<lb/>
羣雞鼓翼天欲光井上梧桐生微凉殘星爛爛或出没<lb/>
初日淡淡開青蒼楚妃臺邉曉雲碧伏波廟前秋草黄<lb/>
騷人辛苦拾何物沅有芷兮今已香<lb/>
　　　和韻胡敦實少年行<lb/>
酒酣坐待東方髙臂膺走逐城南豪灣弓射殺白額虎<lb/>
醉騎歸馬雪花毛日暮黄雲動天色易水迷魂招不得<lb/>
莫學并州遊俠兒徒費黄金飾韀勒<lb/>
<pb n="KR4h0117_WYG_199-8a"/>
　　　題劉端禮歩芳橋<lb/>
橋上畫欄低壓水青龍影落芙蕖底欲渡芙蕖望翠微<lb/>
波面紅雲映屐齒洛浦清流古有神羅襪凌波生暗塵<lb/>
東昏戲作錦地茵金蓮襯歩如花人而今此事堕渺莽<lb/>
但有荷花開蕩漾試穿芒屩踏風煙安用紫絲連歩障<lb/>
　　　送向豐之<lb/>
君家梁苑妙人物刼來封胡咸勃萃子今二十能綴文<lb/>
詩如陣馬雄馳突此去荆湖道路長要吟秋水動三湘<lb/>
<pb n="KR4h0117_WYG_199-8b"/>
歸時蕉葉應黄落賸拾騷人春草香<lb/>
　　　過劉美中新居<lb/>
亂碧峰頭水拍堤白沙寒竹淨柴扉晨光破霧千山出<lb/>
絶壁盤雲一雁飛窗外煙霞舒錦綺坐中談笑落珠璣<lb/>
江邉野老逢人説待看追烽入翠微<lb/>
　　　再次前韻<lb/>
湘水清如碧玉環湘妃淚染竹痕斑此時遊宦非髙志<lb/>
何日抱琴歸故山雁塔共題雙闕際馬蹄同下五雲間<lb/>
<pb n="KR4h0117_WYG_199-9a"/>
今朝顦顇荆湖外却望烟霄歎未還<lb/>
　　　再過東岡<lb/>
物色江寒楓葉凋江邉微雨暮瀟瀟白沙翠竹舊行路<lb/>
碧水朱欄新渡橋盡室當時避征戰十年間事付漁樵<lb/>
如今傑屋明人眼一笑端能覆酒瓢<lb/>
　　　别葛徳裕主簿<lb/>
官冷身閒簿領稀時從物外赴襟期憑君少緩青絲鞚<lb/>
為我聊傾碧玉巵野寺石泉秋煮茗松窓雪屋夜論詩<lb/>
<pb n="KR4h0117_WYG_199-9b"/>
懸知别後東風近先寄寒梅第一枝<lb/>
　　　和葛徳裕别後用舊韻見寄<hi>阿吉徳裕子也</hi>
渝川咫尺杳如期雞黍猶堪勅婦炊旋滴銀槽將進酒<lb/>
細傾金屈倒垂巵閒為洛下諸生詠突過黄初數子詩<lb/>
阿吉想能騎竹馬鳳雛低映碧梧枝<lb/>
　　　題郭秀才釣亭<lb/>
野濶江寒一雁飛碧蘆花老鱖魚肥遶欄緑水秋初淨<lb/>
滿棹白蘋人未歸醉任狂風揭茅屋卧聽殘雪打簑衣<lb/>
<pb n="KR4h0117_WYG_199-10a"/>
他年欲訪沙頭路曽自携竿扣竹扉<lb/>
　　　次韻江正邦<lb/>
盧溪春水欲平堤滿徑蓬蒿竹掩扉齋舘静無塵土雜<lb/>
盤飱喜有藥苗肥君尋甘露峰前住人似山隂雪夜歸<lb/>
江海未應終寂寞鶴書將下釣璜磯<lb/>
　　　正邦聞王師來駐辭歸禾山次韻以别<lb/>
潘才如海渺無堤肯顧衡茆竹裏扉閒釣一溪春水緑<lb/>
尚容三寸白魚肥忽傳銅虎天邉下共探驪珠夜半歸<lb/>
<pb n="KR4h0117_WYG_199-10b"/>
此去煙塵猶未靜何時馬跡破苔磯<lb/>
　　　送李成叔歸峽江兼簡蕭𢡟徳<lb/>
平生未見嵇中散野鶴軒昂識季昆江表今無耆舊在<lb/>
中郎尚有典刑存螺川汗灸書千巻玉澗船歸酒一樽<lb/>
獨羡氷清蕭處士通家能入李膺門<lb/>
　　　春日横山堂有懐謝直夫用前韻奉寄<lb/>
解道澄江元有聲東山出處更闗情髙吟正憶西堂夢<lb/>
妙語仍逢春草生沙尾斷篷垂釣逺峰頭晩日落船明<lb/>
<pb n="KR4h0117_WYG_199-11a"/>
不將軍騎驚猿鶴巖谷猶傳此叚清<lb/>
　　　次韻黄元授見訪<lb/>
中興人物起紛紛應有竒才合致君仰視孰為真漢相<lb/>
夜行何識故將軍且騎駿馬天邉路莫話髙樓日暮雲<lb/>
年少功名方入手勒移休動北山文<lb/>
　　　次韻胡觀光長慶寺早起<lb/>
曉天樓殿倚空虚尚見星辰落落踈鵲動髙林人起後<lb/>
馬嘶殘月客行初偶來作尉聊驅盗豈謂論功得謗書<lb/>
<pb n="KR4h0117_WYG_199-11b"/>
但使一方無犬吠即看黄紙下新除<lb/>
　　　送胡邦衡之新州貶所<lb/>
囊封初上九重闗是日清都虎豹閒百辟動容觀奏牘<lb/>
幾人囘首愧朝班名髙北斗星辰上身堕南州瘴海間<lb/>
不待他年公議出漢廷行召賈生還<lb/>
　　　其二<lb/>
大厦元非一木支身將獨力拄傾危癡兒不了公家事<lb/>
男子要為天下竒當日姦諛皆膽落平生忠義只心知<lb/>
<pb n="KR4h0117_WYG_199-12a"/>
端能飽喫新州飯在處江山足䕶持<lb/>
　　　和曹温如都監恵詩<lb/>
兩脚虚随匹馬塵江湖嵗晩始謀身籬邉日醉陶元亮<lb/>
窗外夜呼祁孔賔倒著敝衣迎好客急搜竒句發陽春<lb/>
阿瞞豈但能横槊文彩風流世有人<lb/>
　　　二月二日出郊<lb/>
日頭欲出未出時霧失江城雨脚微天忽作晴山捲幔<lb/>
雲猶含態石披衣煙村南北黄鸝語麥隴髙低紫燕飛<lb/>
<pb n="KR4h0117_WYG_199-12b"/>
誰似田家知此樂呼兒吹笛跨牛歸<lb/>
　　　從叔君冕見訪山間自云平生躬耕釣無求于<lb/>
　　　　人中有至樂令某作詩寫其蕭散之狀為賦<lb/>
　　　　此篇<lb/>
青鞵布襪緑簑衣滿目秋江白鳥飛小楫扁舟乗興出<lb/>
斜風細雨釣魚歸有間茆屋臨蒼巘尋箇樵夫上翠微<lb/>
閒趂牧童吹短笛倒騎牛背入柴扉<lb/>
　　　和劉端禮避地初歸見訪<lb/>
<pb n="KR4h0117_WYG_199-13a"/>
庭前喜鵲亂棲鴉知有隣翁酒易賒老瓦盆随田舍飲<lb/>
半溪雲屬野人家莫將棘手迎西日來倚危欄詠落霞<lb/>
無奈醉歸燈火亂僕夫爭路向江沙<lb/>
　　　和裴主簿九日<lb/>
欲上髙髙嶺路微踈林蔽日尚堪依楓江水冷天初靜<lb/>
桐井霜乾葉亂飛籬下採花人獨秀山頭落㡌客何稀<lb/>
金壺倒盡重沽酒莫惜朝來更典衣<lb/>
　　　送頔子還廬陵<lb/>
<pb n="KR4h0117_WYG_199-13b"/>
東歸未辦武陵舟送汝翻成一叚愁雪㸃敝裘騎瘦馬<lb/>
春寒幾日到荆州湖山天濶洞庭野吳楚月明黄鶴樓<lb/>
莫苦回瞻白雲嶺是行聊學子長遊<lb/>
　　　次韻楊廷秀求近詩<lb/>
聞説學詩如學仙怪來詩思𣺌無邉自憐猶裹癡人骨<lb/>
豈意妄得麻姑鞭曽似千軍初入陣清于三峽夜流泉<lb/>
只今老鈍無新語楓落吴江恐誤傳<lb/>
　　　楊文發自長沙相别忽來權邑恵詩次其韻<hi>公來</hi>
<pb n="KR4h0117_WYG_199-14a"/>
　　　　<hi>權邑官妓逃亡略盡</hi>
湘水東邉喚渡舟湘天欲暮使人愁豈期陶令來為縣<lb/>
應念龎公不入州索我題詩今老矣看君下筆幾時休<lb/>
論文把酒誠堪樂莫嘆樽前欠狄秋<lb/>
　　　和劉喬卿雪詩<hi>紫極真人吹簫雪降則止</hi>
柴門忽啓玉為闗疑是新移海上山野寺僧居銀窟裏<lb/>
廣寒宫在月明間老農擊鼓迎豐嵗紫極吹簫近帝寰<lb/>
臘後東風將解凍已看峰頂露孱顔<lb/>
<pb n="KR4h0117_WYG_199-14b"/>
　　　中夜起坐惜春亭月照酴醿清香郁然因成四<lb/>
　　　　韻<lb/>
袖手歸來避世塵酴醿對坐惜餘春靚粧不入市廛眼<lb/>
幽韻只應丘壑人醉喚江梅君益友力移亭竹我比隣<lb/>
天公着意憐詩客月色西窗一夜新<lb/>
　　　謁魏彦成郎中<lb/>
病夫投老入城闉到處逢人説使君豈料騎驢衝大尹<lb/>
政須扛鼎識竒文池生春草何曽夢楓落吳江誤所聞<lb/>
<pb n="KR4h0117_WYG_199-15a"/>
更願兼收湖海士當令冀北馬空羣<lb/>
　　　王主簿清暑閣<lb/>
褦襶趨程作熱官何如避暑得清安輕隂畫出三湘境<lb/>
爽氣能為六月寒自有薫風生屋角不須纎手捧氷盤<lb/>
欄干半倚紅塵外卧聽江聲瀉碧湍<lb/>
　　　次韻常徳府葛倅見寄<lb/>
武陵旌節控湘西通守仍兼把一麾玉帳静談千里月<lb/>
銅符遥鎮五溪夷漂流欲識荆州靣飢渇正如桑下兒<lb/>
<pb n="KR4h0117_WYG_199-15b"/>
仰止門墻訴羈旅窮愁那復有佳詞<lb/>
　　　贈李子安<lb/>
窮居未有四立壁負郭兼無二頃田擬劚雲根結茆屋<lb/>
不知誰贈買山錢<lb/>
　　　和鄭元清同遊殷仲堪讀書臺<lb/>
晉國衣冠掃地空漁歌長在水雲中倚欄欲問興亡事<lb/>
木末瑠璃墜曉風<lb/>
　　　次韻盧元贊江亭即事<lb/>
<pb n="KR4h0117_WYG_199-16a"/>
春盡江頭日已低半天垂栁拂雲齊流鶯向晩渾無頼<lb/>
隔水飛來枝上啼<lb/>
　　　其二<lb/>
江水磨銅鑑面寒釣魚人在蓼花灣雲開貪看新月上<lb/>
不覺小舟流下灘<lb/>
　　　次韻劉恵直梅花<lb/>
雪壓寒梢玉作容嶺頭相見又東風人間欲問春消息<lb/>
半在竹橋溪影中<lb/>
<pb n="KR4h0117_WYG_199-16b"/>
　　　夜郎歸日答葛令恵詩<lb/>
七載投荒萬里餘交游半作曉星踈門前梅栁換新葉<lb/>
忽得故人相問書<lb/>
　　　贈寫真胡生<lb/>
誤着儒衣到骨窮兒童拍手笑衰翁釣魚艇子今無恙<lb/>
置我五湖煙雨中<lb/>
　　　謁僧恵端不遇<lb/>
僧扉深倚碧巖隈何處看雲乆未回日暮鳴鐘應不語<lb/>
<pb n="KR4h0117_WYG_199-17a"/>
嗔人馬跡涴蒼苔<lb/>
　　　和答邦直<lb/>
恵愛如蘭正吐芽芳風吹落幾千家明年催直金鑾殿<lb/>
龍口飄香看百花<lb/>
　　　和劉元弼見招<lb/>
玉壺沽酒挈青絲及取春風花發時便把一樽留客醉<lb/>
莫教紅雨洗殘枝<lb/>
　　　歩芳園<lb/>
<pb n="KR4h0117_WYG_199-17b"/>
宻栽桃李礙車輪栁下風微不動塵已辦尋春雙蠟屐<lb/>
飛花滿地草如茵<lb/>
　　　茉莉花<lb/>
纎雲捲盡日西流人在瑶池宴未休王母欲歸香滿路<lb/>
曉風吹下玉搔頭<lb/>
　<lb/>
　<lb/>
　石倉歴代詩選巻一百九十九<lb/>
</p>
<p>
</p>
  </div>
</body>
</text>
</TEI>
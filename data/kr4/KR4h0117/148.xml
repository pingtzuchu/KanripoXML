<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷一百四十八</head> <lb/>
    <p>
<pb n="KR4h0117_WYG_148-1a"/>
欽定四庫全書<lb/>
　石倉歴代詩選卷一百四十八<lb/>
　　　　　　　　　　　　明　曹學佺　編<lb/>
　宋詩二十五<lb/>
　　陳襄<lb/>
　　　洛陽曲<lb/>
有客頓征轡暮宿洛陽堤洛陽繁華地慨然心傷悲憶<lb/>
昔季倫家朱門鼎貴時錦步四十里冠葢相追隨寵移<lb/>
<pb n="KR4h0117_WYG_148-1b"/>
百琲珠醉擊珊瑚枝一旦委溝壑身隨朝露晞綺樓日<lb/>
顛仆金谷無人歸綠珠千古魂散作香塵飛荒榛塞中<lb/>
道惟有寒螿啼嗟哉百世後驕奢徒爾為<lb/>
　　　幽菊<hi>幽菊燕貢士也因以送之</hi>
有幽斯菊濯濯其芳烝爾髦士惟其修兮有美于鄉照<lb/>
余無以説兮惟醴之觴<lb/>
有幽斯菊燁燁其華烝爾髦士惟其施兮有顯于家往<lb/>
余無以將兮惟古之歌<lb/>
<pb n="KR4h0117_WYG_148-2a"/>
　　　送關都官致仕<lb/>
　　鴻鳥于飛送關公也公能以禮致仕惜其有老成<lb/>
　　德不衰不養于朝天子不用古禮留之故作是詩<lb/>
　　也<lb/>
鴻鴈于飛歸戾于澤君子于田亦適維則旅力不愆曷<lb/>
云其極庶民之耋職自為愚君子之耋其德有濡旅力<lb/>
不愆曷云其劬有堅松柏君子斧之有實秠稷農夫有<lb/>
之天子有老曷其與歸野有白駒來食我麰君子之往<lb/>
<pb n="KR4h0117_WYG_148-2b"/>
胡為不留我心悠悠為天子之憂<lb/>
　　　樓上曲<lb/>
金徒抱箭寒更起寂寞孤城一千里嫦娥擎出月華來<lb/>
白玉樓臺瑩如水上有佳人紅粉粧妙年學得吹霓裳<lb/>
呼兒將出紫玉笛一聲天外流宮商宮商欲盡何幽咽<lb/>
曲調不成聲斷絶羅衣掩淚愁向天手把瑤華歌一闋<lb/>
寒蟾出兮明星稀良人阻兮天一涯憑軒遙望兮心傷<lb/>
悲願隨鴻鵠兮髙飛<lb/>
<pb n="KR4h0117_WYG_148-3a"/>
　　　荔枝歌<lb/>
番禺地僻嵐煙鏁萬樹纍纍産嘉果漢宮墜落金莖露<lb/>
秦城散起驪山火炎炎六月朱明天映日僊枝紅欲燃<lb/>
自古清芬不能遏留得嘉名為椹仙上皇西去楊妃死<lb/>
巒海迢迢千萬里華清宮闕閴無人南來不見紅塵起<lb/>
至今榮植徧閩州離離朱寔繁星稠一日為君空變色<lb/>
千里憑誰速置郵可憐錦幄神仙侶為飲凝漿滌煩暑<lb/>
綺筵不惜十千錢酩酊秦樓桂花醑秦樓女子繡羅裳<lb/>
<pb n="KR4h0117_WYG_148-3b"/>
鳯簫嗚咽流宮商醉歌一曲荔枝香席上少年皆斷腸<lb/>
　　　古靈山試茶歌<lb/>
乳源淺淺交寒石松花墮粉愁無色明星玉女跨神雲<lb/>
鬬剪輕羅縷殘碧我聞巒山二月春方歸苦霧迷天新<lb/>
雪飛仙鼠潭邊蘭草齊霧牙吸盡香龍脂轆轤繩細井<lb/>
花暖香塵散碧瑠璃椀玉川氷骨照人寒瑟瑟祥風滿<lb/>
眼前紫屏冷落沈水煙山月堂軒金鴨眠麻姑癡煮丹<lb/>
巒泉不識人間有神仙<lb/>
<pb n="KR4h0117_WYG_148-4a"/>
　　　遊宜興法藏院觀杜紫菊花<lb/>
山茶花開菊花紫青桂童童立花裏柔姿翠幹已可憐<lb/>
更傍幽叢看花蘂山僧揖我臨堦坐眼到欄邊心即喜<lb/>
便欲攜歸種郡齋忍令此地風煙埋<lb/>
　　　此景<lb/>
晩崿殘霞斷晴空宿靄收緑蕪天共遠明月水同流落<lb/>
葉填秋望孤碪答旅愁提壺伴詩筆獨醉庾公樓<lb/>
　　　幽齋<lb/>
<pb n="KR4h0117_WYG_148-4b"/>
幽徑絶塵蹤莓苔上粉墉秋聲連夜雨寒色一溪松學<lb/>
有書千卷歡無酒萬鐘雲屏孤夢斷寂寞掩巫峯<lb/>
　　　金華山人<lb/>
幽居倚翠巒塵事不相干天地醉來小琴碁靜裏歡雨<lb/>
苔春徑綠風竹夜窓寒若問長生術金爐有寶丹<lb/>
　　　和鄭閎中仙居<lb/>
我愛仙居好園池日退居馴禽來鶴鶴野水進徐徐草<lb/>
樹通樵採桑麻有老鋤猶言民未樂更待寢刑書<lb/>
<pb n="KR4h0117_WYG_148-5a"/>
　　　黑崖道中作<lb/>
陰山沙漠外六月苦行人水迸金蓮曉湯回鐵脚春馬<lb/>
飢思漢草僕病卧胡塵夜夢京華阻披衣望北辰<lb/>
　　　水口贈别大吉祖師長老<lb/>
直向此間明縱橫語論精山中曽出海世上未知名一<lb/>
雨春溪漲千峯曉雪晴臨分無别説相送水邊行<lb/>
　　　舟次巴峽<lb/>
江流何險阻次第入三巴崖斷時無路山深更有家隣<lb/>
<pb n="KR4h0117_WYG_148-5b"/>
蔬饒竹笋鄉果足枇杷况有荆州醖淹留不用嗟<lb/>
　　　觀海<lb/>
天柱支南極蓬山壓巨鼇雲崩石道險潮落海門髙客<lb/>
館聞鼉鼓秋風憶蟹螯倚欄望鄉野千里楚江臯<lb/>
　　　九日與浦城縣學諸生遊南峯院<lb/>
九日黃花節新樽緑蟻浮投壺鳴魯鼓歌者似商謳諸<lb/>
子衣冠盛先儒禮樂修西巖山景好為爾作陽秋<lb/>
　　　送别探得南字<lb/>
<pb n="KR4h0117_WYG_148-6a"/>
謫宦情牢落窮通理更諳讀書不廢事道古亦何慙昔<lb/>
喜隣州守嘗陪後乘驂西湖遊未厭北海飲方酣躡屐<lb/>
扳雲嶠捫蘿訪竹庵鷺濤千頃雪鷲嶺萬堆藍聲遇時<lb/>
難一暌離嵗忽三陪京方接畛歸省㑹同參士子文宗<lb/>
愈朝廷禮問耼好留君左右俄領郡東南嵗旱錢仍貴<lb/>
民飢命不堪下車寛賦役露冕訓田蠶畫舸乘春别新<lb/>
書卜日覃牙旗風發發瑞節虎躭躭龍鳯呉王國煙霞<lb/>
古佛龕荷香輕泛浦桂子靜飄嵐草澤行吟苦蘭陔奉<lb/>
<pb n="KR4h0117_WYG_148-6b"/>
養甘子文無愠色夷甫足清談物外㝠天籟樽前據石<lb/>
楠惟應憐舊尹漁釣負江潭<lb/>
　　　悼古<lb/>
碧城樓角重凝眸迤邐平原接古丘七國戰爭人不見<lb/>
六朝興廢水長流遠煙芳草年年事明月清天夜夜愁<lb/>
范蠡功成在何處五湖波上一扁舟<lb/>
　　　春日賞林亭<lb/>
把酒春亭覽衆芳水精簾箔逗山光孤松冷落千年換<lb/>
<pb n="KR4h0117_WYG_148-7a"/>
野槿紛華一日香緑圃煙深迷蛺蝶曲池波暖睡鴛鴦<lb/>
文園莫惜驦裘費買取宜城作醉鄉<lb/>
　　　寄遠<lb/>
飛鵲翩翩暮欲棲楚天新月射璇題袖中已滅三年字<lb/>
心曲惟通一㸃犀步障影迷金谷路桃花香隔武陵溪<lb/>
瑤華好折無人寄腸㫁江樓百尺梯<lb/>
　　　織女<lb/>
明河清淺曙星稀一夕歡娯一嵗違不是盈盈隔流水<lb/>
<pb n="KR4h0117_WYG_148-7b"/>
多應軋軋廢殘機人間累鵲經秋㑹天上奔龍逐曉歸<lb/>
期約黃姑重相見伯勞東翥燕西飛<lb/>
　　　夜意<lb/>
薰爐香燼蕙煙沈凜冽寒生翡翠衾月國音塵千里絶<lb/>
仙山樓閣五雲深離懷暗耿金壺漏獨夢多驚玉女碪<lb/>
騎省中郎才調逸擬將文筆賦秋心<lb/>
　　　和正辭職方以濬河留滯<lb/>
萬鍤如雲濬禹溝荀卿橋畔艤行舟珠躔合照賢人聚<lb/>
<pb n="KR4h0117_WYG_148-8a"/>
銀漢無波海客留且作東山攜妓樂未應南浦送君愁<lb/>
辛夷花發春醅熟只俟郊原雨少休<lb/>
　　　依韻和通判徐郎中毗陵重陽<lb/>
自愴宫車别帝臺寄言籬菊不須開心䘮忍到行春浦<lb/>
耳病慵攜遲月杯天色陰沈鳴鴈過物華零落暗蛩催<lb/>
却輸小杜憐嘉節酩酊齊山夜始迴<lb/>
　　　和通判九月望日始見菊花<lb/>
月滿霜飛菊始華幽叢冷落帶煙斜籬邊過却重陽酒<lb/>
<pb n="KR4h0117_WYG_148-8b"/>
澤畔誰憐野草花湖學先生歸解組安州司户老居家<lb/>
皆因晩節無人用隕涕臨風為爾嗟<lb/>
　　　登雄州南門偶書呈知府張皇城<lb/>
城如銀甕萬兵環悵望孤城野蓼間池面綠陰通易水<lb/>
樓頭青靄見狼山漁舟掩映江南浦使驛差池古北關<lb/>
雅愛六韜名將後塞垣無事虎貔閒<lb/>
　　　使還咸熙館道中作<lb/>
土曠人稀使驛賖山中殊不類中華白沙有露鴛鴦泊<lb/>
<pb n="KR4h0117_WYG_148-9a"/>
芳草無情妯娌花氊館夜燈眠漢節石梁秋吹動胡笳<lb/>
歸來覽照看顔色斗覺霜毛兩鬢加<lb/>
　　　重陽閣下和同舍<lb/>
君逢佳節憶還家我亦淹留感嵗華清禁讎書驚白髮<lb/>
故園吹帽負黃花謝安行有登山屐揚子居無載酒車<lb/>
何日得歸溪上隠大收圖史作生涯<lb/>
　　　和程大卿遊鳳池院<lb/>
白雲深處一軒開鳳去池空折野梅山入九龍爭夭矯<lb/>
<pb n="KR4h0117_WYG_148-9b"/>
路盤千騎久徘徊煙嵐翠入樽前滴水石清從澗底來<lb/>
誰與忘機此棲息笑看林鳥下生臺<lb/>
　　　東園觀雪<lb/>
風毛雨絮小園東天幙低垂慘澹空蘋浦萬家雲覆瓦<lb/>
花溪千樹玉彫籠穿林已奪春梅早夾隴潛滋夏麥豐<lb/>
湘酌狐衣雖可賦豈無損瘠在溝中<lb/>
　　　古城<lb/>
蘆葦蕭疎天氣清水含山色照重城綠蕪何處管絃地<lb/>
<pb n="KR4h0117_WYG_148-10a"/>
碧落舊時鐘鼓聲三峽橋邊秋雨過六鼇宮裏夜潮生<lb/>
蕭郎秦女無歸約十二樓臺空月明<lb/>
　　　和子瞻㳂牒京口憶西湖寒食出遊見寄二首<lb/>
乞得湖山養病身花時曽共憶行春鶯鳴幽谷還遷木<lb/>
觱沸清泉復采芹皂葢尋芳丘有李綵樓觀戲巷無人<lb/>
錦河公子歸何晩獨念溝中菜色民<lb/>
　　　其二<lb/>
春陰漠漠燕飛飛可惜春光與子違半嶺煙霞紅斾入<lb/>
<pb n="KR4h0117_WYG_148-10b"/>
滿湖風月畫船歸緱笙一闋人何在遼鶴重來事已非<lb/>
猶憶去年題别處鳥啼花落客沾衣<lb/>
　　　和子瞻㳂牒京口憶吉祥牡丹見寄<lb/>
新接枝頭色倍添馬蹄尋處帽欹簷春工别與鉛華麗<lb/>
佛地偏資好相嚴紅蘂欲開丹未渥素香堪茹雪非甜<lb/>
詩翁何事辜真賞不許浮根浪發黏<lb/>
　　　常州郡齋<lb/>
史君非是愛山閒道在盈虚消息間不見白雲無一事<lb/>
<pb n="KR4h0117_WYG_148-11a"/>
等閑為雨却歸山<lb/>
　　　過罨畫溪<lb/>
五雲無處問新亭月裏乘舟夜半行不見藤花相掩映<lb/>
鄉人遙指畫溪名<lb/>
　　　余自白陽馳謁宜都周夢得長官飲于清江亭<lb/>
　　　　愛其山水之勝留<lb/>
丹山西去水東流亭在山南隔蓼洲船繫白楊歸不得<lb/>
清江如畫主人留<lb/>
<pb n="KR4h0117_WYG_148-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百四十八<lb/>
</p>
<p>
</p>
  </div>
</body>
</text>
</TEI>
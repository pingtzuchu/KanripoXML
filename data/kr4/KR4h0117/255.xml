<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷二百五十五</head> <lb/>
    <p>
<pb n="KR4h0117_WYG_255-1a"/>
欽定四庫全書<lb/>
　石倉歴代詩選卷二百五十五<lb/>
　　　　　　　　　　　　明　曹學佺　編<lb/>
　元詩二十五<lb/>
　　何中<lb/>
　　　墨梅<lb/>
客携數尺紙手展墨色鮮江梅發疎花蕭然瞰清川淡<lb/>
月掛寒枝孤幽弄芳妍豈非立凋後或是標春先日月<lb/>
<pb n="KR4h0117_WYG_255-1b"/>
相往還何用悲歲年此花于兹時好脩乃獨賢處士窮<lb/>
幽居羈臣懷左遷裁詩孤山雪擁屩羅浮煙我今亦何<lb/>
恨仰視空青天世俗不貴真共把墨粉傳𤣥帝雖令嚴<lb/>
此花不俱𤣥子何幻素質物性亦復然夢中如聞香殘<lb/>
更悟醉眠<lb/>
　　　穆山山中<lb/>
江南有丘壑我生良獨閒秋風二三友朅來遊兹山山<lb/>
深不見寺但見飛泉寒蛇行兩山掖天風鳴珮環青煙<lb/>
<pb n="KR4h0117_WYG_255-2a"/>
從何來堕我前林端未知有往否鐘磬猶未殘長歌萬<lb/>
谷應仰見數峰攢紆餘緣澗入側步寒雲闗豁然得空<lb/>
曠聊復解破顏殿靜蘚花潤松危鶴聲乾僧寶烱數珠<lb/>
相我盤礴觀大開雙白眼應接幾青鬟<lb/>
　　　遊燒香寺于道傍折桂而歸遂賦<lb/>
欲捐世間憂徑尋林下寺古松工聽法幽鳥靜通慧鐘<lb/>
傳靖國聲苔識先朝事山僮偵茶候道人玩香穟囘看<lb/>
爭奪區始了西來意無生安得滅有患非所致金仙一<lb/>
<pb n="KR4h0117_WYG_255-2b"/>
何高淡然無可累茫茫壙大劫幽草供深翠出門見東<lb/>
村孤吹隨風駛前林衆木竒醲薰隱幽桂飄揚滿虚空<lb/>
狂逐浩無際冥㕘超欲仙持玩倐已逝<lb/>
　　　烏石山天王寺<lb/>
天王小精廬山角臨城闉古稱藩服雄畢境環相陳塔<lb/>
影六七枝瓦縫千萬鱗煙明南臺樹潮壯方山津老僧<lb/>
肯前揖似余異人人指㸃壁間畵脩廡行逡巡觀音大<lb/>
自在維摩妙悲顰蒼然古木陰寒山若可親板扉幾尊<lb/>
<pb n="KR4h0117_WYG_255-3a"/>
者一一皆風神老僧太息言劫餘偶遺珍從今幾年算<lb/>
此壁終成塵余笑謂老僧子意亦良勤適見俄已失當<lb/>
悟無還真<lb/>
　　　雪中重過黃沙<lb/>
環環磴屢折剡剡峰爭廻木陰與石浹梅花抱泉開長<lb/>
思黃沙好每待春雪來陽和發坤厚寒霙失貞材引雲<lb/>
賈餘勇阥飈行新媒重成一川雪步步當徘徊杉竹懸<lb/>
明氷琚璵遞清哀叢石動溪響呌吭出林隈含欣耦孤<lb/>
<pb n="KR4h0117_WYG_255-3b"/>
策迎賞刓蒼苔夙昔多親友兹焉起余懷<lb/>
　　　浴侯官湯泉<lb/>
天氣稍清穆槳聲泊荒津湯泉冽山半取徑娛幽淪解<lb/>
帶散疎髪掊漪澡閒身暢然肢體舒灑若襟懷新其下<lb/>
多嘉樹細花落繽紛和風來樹間芳氣通微辛繁陰屢<lb/>
移席我令鳴鳥親無爲急行邁殷勤謝舟人<lb/>
　　　閤皂山鳲水臺<lb/>
兩山阨一峽幾丈落寒水蜀灘春濤壯吳江夜潮起靜<lb/>
<pb n="KR4h0117_WYG_255-4a"/>
聽得天韻冥㕘洞𤣥理遽得還末能淹囘成自喜幸兹<lb/>
有臺亭綠蔭極清美霏霏林香生郁郁山光委本非塵<lb/>
土胷偶此一流憇所聞盡心聞我耳毋煩洗<lb/>
　　　除日文江書懷<lb/>
馳外心久息求安志恒違江受風雪壓帆從波浪飛眄<lb/>
彼東山雲妄行已足非為誰餞殘臘蕩漾不知歸沈沈<lb/>
州郭暝黯黯煙火稀流坎理多悟孤暌情自微<lb/>
　　　樟樹鎮五公寺<lb/>
<pb n="KR4h0117_WYG_255-4b"/>
久幽厭拘維蹔弛欣舒散近闗得禪扉擇步歷蒼蘚沈<lb/>
沈松陰重灧灧水光遠殘花起餘香乳禽響新囀虚廊<lb/>
清晝長高僧坐談簡學空素所昧慮妄還自遣移晷始<lb/>
知歸生煙滿林晚<lb/>
　　　戊子十一月二十四日拜疊山先生于雙桐驛<lb/>
　　　　葢先伯見山同丙辰理宗親擢也先生敘舊<lb/>
　　　　好言同心焉明日中賦二詩為别<lb/>
吳門白日落孤妾悲洞房徙倚無所歸朔風滿羅裳昔<lb/>
<pb n="KR4h0117_WYG_255-5a"/>
為春柳陰今作秋菊黃芳景不速盡愁心與俱長逝者<lb/>
魂魄在九京共徜徉粲粲河吐水蕭蕭天雨霜出門即<lb/>
遠道死生永相望<lb/>
　　　遊芙蓉山<lb/>
十里五里石一步一長嗟行行山轉高悠悠日將斜縈<lb/>
折抵深谷直下十數家來往自成村桃柳映桑麻崖杉<lb/>
老絳葉石㯶垂枯花陰凝四時雪陽燄一川霞誰令余<lb/>
到此幽意浩無涯行將辨畚鍤來此耕山畬<lb/>
<pb n="KR4h0117_WYG_255-5b"/>
　　　其二<lb/>
岧岧青芙蓉峻秀琢寒玉危流千丈飛鏗鍧石相觸幽<lb/>
閟魚龍宮荒寒霧雨蓄凄神不可留前登散遐矚參差<lb/>
雜花動香氣汎深谷日照丹霞開萬峰洗晴綠同心有<lb/>
長鑱緩尋靈藥斸葛仙早見招庶得從所欲<lb/>
　　　其三<lb/>
側足上翠微石磴八九折開盡滿崖花坐來羣香歇遊<lb/>
目盡遠空亂數碧簪列草木頗葱蘢雲興復霞蔚不知<lb/>
<pb n="KR4h0117_WYG_255-6a"/>
十日雨還長幾枝蕨山中無事業持用慰採擷盈筐歸<lb/>
路遙忽見滿山月<lb/>
　　　其四<lb/>
日月碧山去香草生還踏幽禽識履聲閒鳴故相狎意<lb/>
行不知遠清嘯得虚答石上綠雲生巖下紫煙合莫負<lb/>
今日晴聊折山花㰱<lb/>
　　　歲晩詠懷<lb/>
陰風入空林𤣥雲羃平野薄帷負閟寒飛雪鳴古瓦抱<lb/>
<pb n="KR4h0117_WYG_255-6b"/>
衾不成温孤懷浩難寫荒荒豺虎區三殤無遺者王風<lb/>
不列國安得猶存雅黃竹聲久沈傷來淚盈把<lb/>
　　　又<lb/>
天霜不停威寒韭日以槁厲飈竟吹脱未許依叢老南<lb/>
山多白石終歲常皜皜乃知得至靜超然全所保妄盡<lb/>
無非天心寧不違道凋落奚足懷鍾山有神草<lb/>
　　　松野即事<lb/>
娛心仗老笻細數諸峰影微煙過前樹淡日在半嶺幽<lb/>
<pb n="KR4h0117_WYG_255-7a"/>
鳥識歸宿遑恤雲路永冥鴻各有見日邊半行整出處<lb/>
無定期是非諒難省<lb/>
　　　又<lb/>
山窗一叢蕙脩葉吐紫蕤或云斷續花我亦豈敢疑楚<lb/>
澤多芳草真偽奚難知浮俗尊虚明君子傷令姿博觀<lb/>
貴自得清芬良在兹<lb/>
　　　秋日山行雜興<lb/>
獨往非避俗散懷聊尋芳流風淡翠麓理䇿秋路長蒼<lb/>
<pb n="KR4h0117_WYG_255-7b"/>
石含幽色樛木落寒香一片太古雲化為孤鳳翔忽然<lb/>
歸紫霄蕩瀼不可望浩歌向夕霽敢事接輿狂<lb/>
　　　又<lb/>
山囘杉熛清崖傾花雨下詎知吾道非偶然適曠野磊<lb/>
落寓隕星赴流飲奔馬風微葉時落磴寒雪自灑孤松<lb/>
縈蘿轉幽峰抱嵐灺景晦良遇稀心異真賞寡舉手謝<lb/>
時人巖陰栖古瓦<lb/>
　　　白馬篇<lb/>
<pb n="KR4h0117_WYG_255-8a"/>
冥冥子䂓林蕭蕭綠楊路白馬誰家兒揚鞭西南去去<lb/>
去知何為不辭還濘苦陰陽速相禪乾坤幾新故丈夫<lb/>
慎馳騖出門已艱步悠悠獨鳥沒霧暗連村樹<lb/>
　　　文江夜舟<lb/>
北斗一何渴下飲空江流南雁知何愁相喚不自休東<lb/>
浦征人歸孤燈出籬幽西淵捕魚急飛火走一舟漢皇<lb/>
極寛仁今年租稅憂有生亦擾擾吾道更悠悠<lb/>
　　　曉發辭夫磯時李洞溉之友先行<lb/>
<pb n="KR4h0117_WYG_255-8b"/>
荻暗雞鳴村平臯下殘月參差隣舫語艣聲帶潮發露<lb/>
華望中白蓬陰散秋髪沙鳥知曙鳴海雲上空滅念我<lb/>
前行友青山已飛越遲爾及相携無嗟賞心歇<lb/>
　　　龍潭阻風夜興<lb/>
水宿滯前期前津北風惡林寒燈影深莎雞滿籬落荒<lb/>
忽寄孤逈凄清愧離索年光星河轉夜氣衣裘覺乍駭<lb/>
勁翮翻俄驚大魚躍潮痕侵柳根移船避沙閣<lb/>
　　　早發東阿午經東平晚宿汶上是日雪<lb/>
<pb n="KR4h0117_WYG_255-9a"/>
嚴裝齊地曉投館魯鄉暮天寒客心速雪下車聲去迷<lb/>
獸出桑畦流人披野路淺靄須城山斜橋汶津樹前聖<lb/>
有遺業惝惘經行處荷蓧與耦耕何其得深趣<lb/>
　　　南浦旅懷<lb/>
鄉近歲已闌猶為候風客落霙葢蓬深三日不知息浦<lb/>
樹分城煙水明遠沙色滿筐紅燭枝渡人隔村夕久滯<lb/>
妻孥望孤還友朋惜音形兩暌離情生自難抑<lb/>
　　　登九仙山<lb/>
<pb n="KR4h0117_WYG_255-9b"/>
吾宗九仙人煉藥此山上𣺌𣺌嘉遯心披煙一相訪海<lb/>
門葱蘢外山氣嵽嵲狀測日明遠潮歸霞委孤嶂塵緣<lb/>
誤良契仙事敦夙尚何處乘鯉歸微風起清漾<lb/>
　　　早起<lb/>
覺來日已升花梢衆禽語何許白浮萍池間散還聚起<lb/>
見梅已空夜來幾更雨魚行春到水草暖香在露溪上<lb/>
人語喧樵薪滿沙路<lb/>
　　　菊<lb/>
<pb n="KR4h0117_WYG_255-10a"/>
我耕不半畆黄花列千叢蕭條變衰時一夕萬里風立<lb/>
孤不作難英英異風骨君看墻東客夜寒步霜月<lb/>
　　　春風如少年効程漢翁<lb/>
春風如少年狂逐無定處垂楊曲江堤細草東郊路秪<lb/>
言今似昔不悟新非故流水何時歸殘鶯數聲暮<lb/>
　　　招仙觀<lb/>
逶迤溪南路窅窕招仙谷空堂兩道人殘棋映深竹一<lb/>
葉響疎籬雙鴉啼高屋出門隨歸人遠燒在山麓<lb/>
<pb n="KR4h0117_WYG_255-10b"/>
　　　發新淦金水亭<lb/>
振衣上野航囘首謝山阪日淡秋水空風清片帆遠沙<lb/>
光侵㟁發峰影隨人轉前渡煙火深離亭路今緬<lb/>
　　　登李白酒樓<lb/>
當時謫仙人四海蜚英聲偶然此一醉遂有無窮名叔<lb/>
世尊放曠中度翻為輕頽波浩難返憂思誰能平<lb/>
　　　述懷<lb/>
文藻風流盡天機定偶然自憐有今日猶復望他年道<lb/>
<pb n="KR4h0117_WYG_255-11a"/>
遠雲千里樓危雪滿川春還問消息好去落梅邊<lb/>
　　　淮安道中<lb/>
鐘聲起前林悠悠向南客天垂大野高月淡行路白雞<lb/>
犬淮上村雲霞海邊色舊時塞垣地來往人馳驛<lb/>
　　　朱方偶作<lb/>
雪餘春水生日上暖雲泮杳靄松林中柴扉起樵㸑新<lb/>
粧携童稚隣曲欣年換坎坎村鼓鳴沙頭酒聲亂<lb/>
　　　正月五日吾族諸老儒服縱遊<lb/>
<pb n="KR4h0117_WYG_255-11b"/>
縱遊二十士遠賞物華新好是小蘭若一來中聖人桃<lb/>
源在何處流水不勝春歸路狂歌甚欹斜烏角巾<lb/>
　　　幽尋<lb/>
意適可幽尋天空晚氣沈鷗飛一川逈花落五雲深庾<lb/>
子江南恨瓊奴柱下吟野風吹我老鴻雁有餘音<lb/>
　　　晚興<lb/>
雁背霜花落吟悲興自如天虚鱗甲動山老鬂毛疎斷<lb/>
隴暮歸客寒溪人自漁蒼茫閉籬落政爾緩羊車<lb/>
<pb n="KR4h0117_WYG_255-12a"/>
　　　春郊<lb/>
湖海獨垂釣風雲入短蓑燕來春已去花少雨偏多一<lb/>
飲捐愁却千杯奈醉何青山如有意對我獨高歌<lb/>
　　　又<lb/>
試數亂離年傷情更惘然牛羊荒草樹天地老風煙白<lb/>
骨蒼苔外山花野水邊幽禽未栖宿來往自翩翩<lb/>
　　　喜雨<lb/>
雲葉來西北風聲乍疾徐冥冥天下雨湛湛圃中蔬書<lb/>
<pb n="KR4h0117_WYG_255-12b"/>
傳堪經世乾坤且助鋤欲言無與領獨立看芙蕖<lb/>
　　　竒石<lb/>
竒石爭迎立青杉互引前泠泠兩溪水淡淡一峰煙閒<lb/>
作題巖字時逢採藥仙蒼崖忽陡絶松影亦颸然<lb/>
　　　山中<lb/>
何處征徭急兹山水石竒鳥鳴新葉長磴仄斷雲移趺<lb/>
坐天正碧起行風自遲徑穿松罅去巾袂罥蛛絲<lb/>
　　　南居寺<lb/>
<pb n="KR4h0117_WYG_255-13a"/>
閉户未從容出門誰適從聊隨碧溪轉忽與白鷗逢小<lb/>
雨十數㸃淡煙三四峰幽尋趣未已山寺已鳴鐘<lb/>
　　　病中感懷<lb/>
多病他鄉外孤懷始覺愁山圍雙鷺曉門閉一蟬秋遇<lb/>
合馮生鋏勲名季子裘悠悠耦耕者端暇為人謀<lb/>
　　　陳家源<lb/>
恐是仙源裏山從洞口開茅簷無客到稚子恠人來塘<lb/>
綠魚迎日林清鳥啄苔欲令幽賞足石道泝縈迴<lb/>
<pb n="KR4h0117_WYG_255-13b"/>
　　　其二<lb/>
翠霧斷崖側丹霞流水西竹從幽處密松自古來欹落<lb/>
葉半蔵路清風時滿溪仙家元不遠未許衆人知<lb/>
　　　龍池寺蒲石<lb/>
底列貪竒意吾行亦偶然尋泉經絶壑看石到幽禪鳥<lb/>
語前林日雞聲曲巷煙偶逢樵客到共坐偃松邊<lb/>
　　　立秋夕作<lb/>
但覺焦源苦何當沛澤流夕風微報響古木暗蔵秋末<lb/>
<pb n="KR4h0117_WYG_255-14a"/>
事冥難測閒心遠作愁亂山高下碧煙靄澹浮浮<lb/>
　　　送人歸臨川<lb/>
金河疎柳外去櫂響流澌為客有歸日送人愁别時寒<lb/>
雲隨雁遠南雪到山遲舊隱書無態行蔵莫豫期<lb/>
　　　江中<lb/>
掛席亂驚湍曾過此渡難潮歸揚子晚山入秣陵寒聽<lb/>
語知鄉近忘年計日寛穩行隨夜泊煙火滿江干<lb/>
　　　鄱陽湖中除夕<lb/>
<pb n="KR4h0117_WYG_255-14b"/>
除夕生能幾誰無骨肉親望鄉偏恨路在遠欲遺身湖<lb/>
雪殘波㟁船燈獨夜人淹旬須一刻珍重故園春<lb/>
　　　行樂<lb/>
行樂當幽賞晴峰帶雪欹水香梅落處沙潤草生時事<lb/>
識心仍累生添疾早衰深村紅葉路樵牧轉相知<lb/>
　　　辛亥元夕<lb/>
頑坐故貪黙忽行時自言寒沙梅影路微雪酒香村時<lb/>
序鬂髪改人家童稚喧街頭試燈候不到郭西門<lb/>
<pb n="KR4h0117_WYG_255-15a"/>
　　　贈李仲元<lb/>
曾逢偏意悟顔面費追思把酒忽相語計年深自悲亂<lb/>
山蔵路遠秋水去城遲若到寒溪上教兒䕶菊籬<lb/>
　　　别唐仲謙<lb/>
記名長似識相見始慚非每到極言罷却欣幽聽稀日<lb/>
明山氣改江靜水痕歸添得今朝别城陰空掩扉<lb/>
　　　水口夜思<lb/>
牢落不成寐荔陰寒石磯潮生灘響盡海近夜凉歸旅<lb/>
<pb n="KR4h0117_WYG_255-15b"/>
思隨時改鄉音逐遞非燕南與粤北秪足費征衣<lb/>
　　　吳仲谷來喜雨<lb/>
山居難適俗到縣動經年偶出成竒事相看各粲然酒<lb/>
深孤匊外燈淡小樓偏草草荀陳夕他時倘有傳<lb/>
　　　除夕<lb/>
厯厯諸除夕蘧廬是處安翻因歸路近始覺到家難浦<lb/>
隔雁聲落篷孤燈影寒家人應共説賓閣尚盤桓<lb/>
　　　偶書<lb/>
<pb n="KR4h0117_WYG_255-16a"/>
桐寒葉落風菊淨花開雨掩映半畦秋好竹三四五對<lb/>
此憔悴人忽笑不復語<lb/>
　　　皈信寺近曾文照公墓次<lb/>
綠柘茅舍村青山晩煙度何處櫂歌還直入深林去隔<lb/>
阪數聲鐘鴉啼翰林墓<lb/>
　　　宿田家<lb/>
村暗煙火生林深雞犬靜麥花如積雪月色淡相映隣<lb/>
家夜汲歸寒蟲滿幽徑<lb/>
<pb n="KR4h0117_WYG_255-16b"/>
　　　漢宮春<lb/>
君不見漢宮六六多佳麗露花半染雲裾翠少翁招得<lb/>
夫人魂孤鸞夜啼月波堕趙家姊妹專風流雙蛾不識<lb/>
人生愁芙蓉並蔕欹一朶西飛青鳥徒離憂飛龍翩翩<lb/>
上天去雲幕椒房土花雨堕膩埋胭恨未消香魂尚寄<lb/>
寒莖舞人間炎日焦衆芳肯隨葵藿來傾陽柔情幽怨<lb/>
透地脉煙幃寂寞彊成粧誰吹舊曲緣雲切寸心婉婉<lb/>
應愁絶綠羅幾疊御賜衣紅綃半㸃守宮血空留媚臉<lb/>
<pb n="KR4h0117_WYG_255-17a"/>
栖餘妍遙憶羊車望幸年至今一片巫山雨化為飛泪<lb/>
徒潜然故家陵苑孤雲外綠樹如雲草如海殷勤惟有<lb/>
虞美人同向墻陰弄晴靄<lb/>
　　　春怨<lb/>
洛人傾國賞牡丹東西繡轂家家園黄鸝紫燕新得意<lb/>
柔雲如酥花迷魂遊人寂寂歸何處花亦年年占風雨<lb/>
江南却遇李龜年蘇州空感楊開府誰吹玉笛斷人腸<lb/>
斜橋淺淺流水香惟有千年老銅狄看盡人間幾夕陽<lb/>
<pb n="KR4h0117_WYG_255-17b"/>
　　　用歐陽文忠公神清洞韻題羅士鼎所蔵米元<lb/>
　　　　暉神清洞圖<lb/>
穎陽之山翠煙深仙人不見勞我心叢峰峩峩照空廓<lb/>
白雲時飛石欲落此中不到人間客採藥歸來花滿石<lb/>
想當飛舄堕層崖數聲清嘯驚瑤臺緱山蒼蒼今在眼<lb/>
舉手招之殊未來頴陽之山夜鶴飛仙人不見歸何時<lb/>
神清之洞有幽客應向洞中煮白石洞前巖下仙家春<lb/>
幾片落花雜飛溜高下樓臺縹緲霞綠樹不老青山夀<lb/>
<pb n="KR4h0117_WYG_255-18a"/>
王生邢子意殊勤恨我隔此浮空塵安得碧雲千萬疊<lb/>
栖此人間謫堕身元暉昔作西江客夜飛墨花曉無跡<lb/>
春風留此二百年幸是山中至人識有千黄金雙白璧<lb/>
鵞溪白蠒纔數尺頴陽山高風露寒幾處高堂掛生色<lb/>
　　　塞野縱目<lb/>
讀書萬卷不經濟懶境最佳工坐睡手持綠玉信步行<lb/>
穿破麥花到林際縈廻空谷含休光隱映深松發清吹<lb/>
北風掠野牧者誰牛影參差霜草悴一牛閒卧意方安<lb/>
<pb n="KR4h0117_WYG_255-18b"/>
童子何知鞭已至囘頭一望盡天南高下千峰灑濃翠<lb/>
　　　冲虚宫景真堂<lb/>
怡山東麓堂靜深欲尋真景真難尋華鐘時發貞明韻<lb/>
秀木遞懸天監陰天風飂飂吹余髪戲綰幽藤作條脫<lb/>
騎鳳簫驚烏石雲降龍劒照鼓山月丹爐藥竈長周旋<lb/>
六時采擷三芝鮮蓬萊書札失幽約幾度歸潮深碧煙<lb/>
　　　古秋夜長晴雨<lb/>
雲浪流碧虚雨花散前除西風紅葉石欄曲盡併寒聲<lb/>
<pb n="KR4h0117_WYG_255-19a"/>
歸綺疏囘文讀罷雙蛾歛城上啼烏稀漏㸃東家嬌小<lb/>
乍迎郞沈水銀篝殘晚粧燈裏鏡臺閒自照紅顔相似<lb/>
夜偏長<lb/>
　　　高囦春冬歌<lb/>
春風東來汎幽谷出門一笑人間綠新雨池塘柳帶鶯<lb/>
嫩雲洲渚沙眠犢一簑一笠東西村天高地下斯人存<lb/>
歸來醉醒聊隨意翠樹無言花滿門<lb/>
　　　其二<lb/>
<pb n="KR4h0117_WYG_255-19b"/>
寒鴉萬㸃落葉赤山風蕭蕭野日白池上梅花俱有情<lb/>
林間茅舍元無客人言梅花知歲寒花亦偶然氷雪間<lb/>
向來羣芳令欲盡蘭芽已動春將還<lb/>
　　　題江南煙雨騎驢圖<lb/>
風發發雨瀟瀟渡船未度山相招騎驢不知前路遙前<lb/>
路遙抵何處南山之南且穩住莫向長安街上去京尹<lb/>
今無韓吏部<lb/>
　　　黃河道<lb/>
<pb n="KR4h0117_WYG_255-20a"/>
黄河道漠漠黄沙覆枯草依然南北兩空堤堤上耕人<lb/>
長桑棗人心百計當若為古來河水今南移平原縣前<lb/>
好沽酒車夫鞭驢莫囘首<lb/>
　　　由寶塘舟行至臨汝<lb/>
盧鴻十志看不足愛雪貪行雪相逐晴風吹散北山寒<lb/>
三十六陂水初綠黄洲拏得罩篷船松筠繚繞煙成淵<lb/>
陂聲疊下灘聲惡鮑照却歌行路難<lb/>
　　　送李仲章遠遊<lb/>
<pb n="KR4h0117_WYG_255-20b"/>
風笛無聲笑指空出門誰碍更求通一帆千里客何遠<lb/>
王氣雄圖江自東赤壁驚烏飛夜月衡陽歸雁落秋風<lb/>
人間興廢不須問詩在江潭柳影中<lb/>
　　　秋懷<lb/>
萬壑東歸晝夜流人間自是本無愁不悲白骨塌秋井<lb/>
尚恨華屋歸山丘此事直須一杯酒只今何用萬里侯<lb/>
明朝且可尋黃獨荷鍤徑往西山秋<lb/>
　　　其二<lb/>
<pb n="KR4h0117_WYG_255-21a"/>
采采蘋花可佩香依依橘柚未全黃人行塞北非征戍<lb/>
雁過江南有稻梁短笛疎鐘來别浦亂鴉飛鶩共斜陽<lb/>
西風擾擾知何似看見黃花滿地霜<lb/>
　　　雨中<lb/>
雨滿寒空風滿林閉門十日長悲吟不知補袞從誰語<lb/>
尚許傾陽見寸心書史軒窗雲氣潤蕙蘭蹊徑蘚花深<lb/>
好風為我吹晴未欲釣清溪坐柳陰<lb/>
　　　其二<lb/>
<pb n="KR4h0117_WYG_255-21b"/>
炎夏如秋氣已遷老天竒變亦多端山横北牗陰雲合<lb/>
人對南山暮雨寒江海窮居無米易古今隨意得詩難<lb/>
巖花落盡幽禽語坐擁千林俯碧欄<lb/>
　　　八月二十八日<lb/>
黃竹哀歌世偶傳佳期應待後千年曲江宮外看蒲柳<lb/>
凝碧池邊聽管絃古往今來人化鶴天長地久帝為鵑<lb/>
蓬萊水淺應聞似徐福歸舟已失仙<lb/>
　　　夜立<lb/>
<pb n="KR4h0117_WYG_255-22a"/>
冥冥無復辨秋毫天映諸峰湧翠濤萬里明河流眼去<lb/>
三更獨雁倚風高南隣絺綌秋難貸隔舍歌呼夜更豪<lb/>
只有殷勤木上坐共聽枯葉響蕭騷<lb/>
　　　曉晴<lb/>
雨意將闌天自休頻穿詰曲聽鈎輈千山欲曙微霞吐<lb/>
萬木含春濕翠浮孤塔遠知城尚近空江猶似古來流<lb/>
遶汀花落白于雪掠地風來嚴似秋<lb/>
　　　次韻彭希爽吳景傳約遊穆山<lb/>
<pb n="KR4h0117_WYG_255-22b"/>
穆山祗在白雲隈擘石為門任去來兩澗寒聲通法席<lb/>
數峰秋影散香臺林蔵僧梵含風遠嶺隔山樵戴月囘<lb/>
此地能令高興别中秋時近桂初開<lb/>
　　　舟中<lb/>
竦立去帆波渺渺深籠寒靄樹稀稀象牙潭上風初急<lb/>
龍霧洲前雪亂飛山掩孤鐘分響到沙明叢雁逐行歸<lb/>
雕房熾炭行時令阿那癡漁擁斷磯<lb/>
　　　答清江皮季賢見寄<lb/>
<pb n="KR4h0117_WYG_255-23a"/>
古人千里夢相求咫尺翻增隔絶愁雲䕶牋題醒處墨<lb/>
雨深樹色綠邊樓文章正法追前哲句律新功却俗流<lb/>
為問幾時談到劇夀楓南畔菊花秋<lb/>
　　　送族弟元迪<lb/>
老去逢人怯送行弟兄分手若為情明時難使高才隱<lb/>
為客當令遠業成桂嶺寒煙通郢樹逍遙夜雨入彭城<lb/>
明朝便自堪囘首不待秋風過雁聲<lb/>
　　　題崔伯明詩卷<lb/>
<pb n="KR4h0117_WYG_255-23b"/>
海底珊瑚不易收俄然在手醒雙眸媧皇煉石天無璺<lb/>
織女機絲月共秋一草作花生自别三年刻楮巧堪羞<lb/>
客窗燈影誰為伴雨響空欄徹夜流<lb/>
　　　由清江赤城觀至寶塔寺暮歸樟鎮<lb/>
自笑野人多野思並村隨處意閒閒赤城觀裏折丹桂<lb/>
寶塔寺前迎晚山隔水歸樵分路散衝嵐飛鳥認林還<lb/>
秪言十里街頭近不計黄昬便掩闗<lb/>
　　　酬揭曼碩贈别<lb/>
<pb n="KR4h0117_WYG_255-24a"/>
來日君還在我前歸時我獨占君先氷寒斷道鳴駝外<lb/>
雪暗空村落雁邊畵省諸公扶日月南州孤客記山川<lb/>
松聲多處黄精好舉手青霞始學仙<lb/>
　　　任城南<lb/>
自愛清遊自愴神五千里外獨歸身馬嘶平野呼鷹吏<lb/>
犬吠寒沙射雁人直北闗山初合凍近南氣候漸知春<lb/>
蒼苔白石梅花路長憶驅車魯水濱<lb/>
　　　秋夜獨立有懷<lb/>
<pb n="KR4h0117_WYG_255-24b"/>
秋老谿貧獨夜時卭枝移徧響蟲飛山城鼔疊月生海<lb/>
林屋燈寒風動扉帶雪闗河人别久隔天書札雁來稀<lb/>
忘情每有難忘者黄葉一庭霜滿衣<lb/>
　　　偶成<lb/>
初啼山鳥篆香斜荏苒明時翫歲華三日雨深春在水<lb/>
一林煙濕暖生花尋盟舊卷鈎簾展開禁新醅隔竹賖<lb/>
却憶去年歸漸近半篷殘雪上寒沙<lb/>
　　　陳虚一尊師山房雨後<lb/>
<pb n="KR4h0117_WYG_255-25a"/>
一片閒心倚石壇千峰向背碧當軒海門雨氣懸虹影<lb/>
洞府香風粲鶴言絶艷槿花深映户生紅荔子密圍村<lb/>
早知千里移家近久辦黄岡十畆園<lb/>
　　　得家信<lb/>
俗尚難公不取諧木陰深處玩蒼苔身抛世累終相著<lb/>
心怯鄉書重一開極目雲天鴉陣黒滿林風雨雁聲來<lb/>
平生最有看花癖何處溪頭發早梅<lb/>
　　　新淦阪步作<lb/>
<pb n="KR4h0117_WYG_255-25b"/>
松筠色潤翠成圍鵞鴨聲多水漸肥隔縣販人爭野路<lb/>
迎年浣女試新衣暖煙黄柳知春到殘雪青山伴客歸<lb/>
茅屋酒旗隨處有悠悠世事儘相違<lb/>
　　　閤皂山福地<lb/>
兩崖松竹綠蕭蕭時聽巖陰響野樵鶴信蚤歸題籙客<lb/>
蜂房分綴鍊丹寮晉時月在淦源淺粤國雲通勾漏遙<lb/>
仙馭肯忘橋鼎地風笙清夜落璿霄<lb/>
　　　舟夜<lb/>
<pb n="KR4h0117_WYG_255-26a"/>
拓去篷窗月滿襟蕭蕭驚雁堕哀音不知天意何倉卒<lb/>
數疊寒雲萬里陰<lb/>
　　　海棠<lb/>
㝠鴻銜子錦川來嫋嫋柔紅無數開花睡未醒春未透<lb/>
半空飛雨暗蒼苔<lb/>
　　　江行<lb/>
悠悠行客漸黄昬隔浦人家已掩門誰與飛漚遊海上<lb/>
亂鴉無數下西村<lb/>
<pb n="KR4h0117_WYG_255-26b"/>
　　　雪<lb/>
天風搖動玉京移九野蒼茫竟大竒老樹細觀猶似昔<lb/>
好山無處不堪疑<lb/>
　　　夕陽<lb/>
斜陽盡入笛聲中兩㟁樵漁一水通楊柳已疎楓漸落<lb/>
黃花渾未識秋風<lb/>
　　　次史葯房池上即事韻<lb/>
萬蘂蜚香百草芽簾旌不動柳陰斜幽禽還識欄邊客<lb/>
<pb n="KR4h0117_WYG_255-27a"/>
曾立東風仗外花<lb/>
　　　秋原<lb/>
稻花香裏聽潺湲路入高原犢草閒生長太平無所用<lb/>
且隨殘照看秋山<lb/>
　　　初春<lb/>
年華將去野梅知春色初來柳眼移偶到前村閒指㸃<lb/>
數峰殘雪淡晴時<lb/>
　　　雨中遣興<lb/>
<pb n="KR4h0117_WYG_255-27b"/>
萬里千巖夢寂寥飛淙落澗夜蕭蕭覺來忽聽兒童語<lb/>
昨日榕陰在石橋<lb/>
　　　題瀟湘秋色圖<lb/>
瑤瑟無聲水自流黃蘆紅葉滿汀洲蘋花欲採無尋處<lb/>
　一片閒情萬古愁<lb/>
　　　䢴溝<lb/>
衰柳殘荷併慘然青山隔㟁弄嬋娟多情惟有䢴溝水<lb/>
長送江南過客船<lb/>
<pb n="KR4h0117_WYG_255-28a"/>
　　　微雨<lb/>
一天微雨濕芳塵紅綠相依幾處春家在海棠花下住<lb/>
傷心長是未歸人<lb/>
　　　放船<lb/>
晩色重重放客舟輕風吹漾落潮流林巒盡異來時路<lb/>
知是明朝到福州<lb/>
　　　豫章登舟作<lb/>
城南無樹識神仙閒往閒來四十年西㟁青山東㟁塔<lb/>
<pb n="KR4h0117_WYG_255-28b"/>
為誰相對老秋煙<lb/>
　　　象牙潭<lb/>
水禽兩兩樹三三近浦遙峰隔嫩嵐新換一天秋色别<lb/>
短篷行過象牙潭<lb/>
　　　自笑<lb/>
世情多識事多諳長對雲山共笑談煮石採芝隨意足<lb/>
憑君莫唱望江南<lb/>
　石倉歴代詩選巻二百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百四十四</head> <lb/>
    <p>
<pb n="KR4h0117_WYG_144-1a"/>
欽定四庫全書<lb/>
　石倉歴代詩選巻一百四十四<lb/>
　　　　　　　　　　　　明　曹學佺　編<lb/>
　宋詩二十一<lb/>
　　曾鞏<lb/>
　　　宿尊勝院<lb/>
朝寒陟山砠宵雨集僧堂敝衣葢苦短客卧夢不長雄<lb/>
風樹間吼枯槁簸欲僵向來雪雲端葉下百仞隍起攀<lb/>
<pb n="KR4h0117_WYG_144-1b"/>
蒼厓望正受萬慮戕歲運忽當爾我顔安得芳傳聞羨<lb/>
門仙飛身憩蒼蒼誰能乞其靈相與超八方<lb/>
　　　苦雨<lb/>
霧圍南山鬱㝠㝠狹谷荒風驅水聲秪疑日失黄道去<lb/>
又見雨含滄海生如催病骨夜寒入似送客心衰思驚<lb/>
揚州青銅不忍照應有白鬢添數莖<lb/>
　　　南軒<lb/>
林端青崖軒慘淡寒日暮鳴鳩已安巢飛鵲尚求樹物<lb/>
<pb n="KR4h0117_WYG_144-2a"/>
情限與奪兹理奚以據諒知巧者勞豈得違所賦久無<lb/>
胸中憂頗識書上趣聖賢雖山丘相望心或庶<lb/>
　　　歎嗟<lb/>
夜歎不為絺綌單晝嗟不為薇蕨少天弓不肯射妖星<lb/>
攙搶久已纒朱鳥徐揚復憂羽蟲孽襄漢正病昭回杳<lb/>
誰為肉食不知憂更看北極羣陰繞<lb/>
　　　山檻小飲<lb/>
變秋長雲豪灑雨北風壯餘熇尚争威積晦頗異狀山<lb/>
<pb n="KR4h0117_WYG_144-2b"/>
囘攢楓顛屋立懸狖上飲檻聚石為歌筵注溪嘗歡言<lb/>
久諠譁罷興一惆悵旅人正飄颻豈得諧放蕩<lb/>
　　　上翁嶺<lb/>
放車秋厓望所得過舊聞初凝古軸畫山水秋毫分時<lb/>
見厓下雨多從衣上雲八荒正搖落獨餘草木薰但覺<lb/>
耳目勝未知筋力勤顛毛已種種世患方紛紛何當嘯<lb/>
吟此日與樵蘇羣<lb/>
　　　寄舍弟<lb/>
<pb n="KR4h0117_WYG_144-3a"/>
新霖洗窮臘東南始知寒驚我千里意覺汝征途難空<lb/>
江挂風席扁舟與誰安羇旅費亦久槖衣豈無單我意<lb/>
生惻惻為之却朝餐人生飄零内何處懷抱寛己期採<lb/>
芝藥握手青霞端無令及門喜淹留雪霜殘<lb/>
　　　寫懷<lb/>
荒城絶所之嵗暮浩多思病眼對湖江孤吟寄天地用<lb/>
心長者間己與兒女異況排千年非獨抱六經意終非<lb/>
常情度豈補當世治幽懷但自信徃事徒空議天昬繁<lb/>
<pb n="KR4h0117_WYG_144-3b"/>
霜多節老寒日駛局促去朋友咄唶牽夢寐論道欲忘<lb/>
筌豈必在文字<lb/>
　　　靖安幽谷亭<lb/>
横江捨輕楫對面見青山行盡車馬塵豁見水石寰地<lb/>
氣方以潔崖聲落潺潺誰為千家縣正在清華間風煙<lb/>
凜人心世慮自可刪況無訟訴囂得有觴詠閒常疑此<lb/>
中吏白首豈思還<lb/>
　　　江湖<lb/>
<pb n="KR4h0117_WYG_144-4a"/>
江湖俗畏遠幽好自相宜論迹異驚衆辭囂如避時優<lb/>
遊可以學薇蕨易為私胡然弃回櫂霜雪有驅馳<lb/>
　　　上人<lb/>
金節横光馬珂閙瑞鶻宮袍腰玉繞煙沙轣轆髙軒過<lb/>
路上千人瞻羽纛瑤魁精彩浮蒼龍江城四面生春風<lb/>
城中壞屋書籖碧有客苦吟連旦夕麻衣塵暗抱書泣<lb/>
嵗暮黄粱不供食白日曈曨望龍坂坐上一言寒口暖<lb/>
西入天關灑霖雨須惜窮鱗在泥土<lb/>
<pb n="KR4h0117_WYG_144-4b"/>
　　　送陳商學士<lb/>
栁黄半出年將破溪溜浸苔强萬箇溪頭蒲葦各萌芽<lb/>
山梅最繁花己墮物色撩人思易狂況躋别館清何那<lb/>
城東日晩公將去纛影未離愁四座公于萬事不彫鐫<lb/>
心意恢恢無坎坷來從奎璧光鋩下笑倚樽筵成郡課<lb/>
嗟余齪齪才性下棄置合守丘樊餓公持姓名動人主<lb/>
袚飾寧嫌筆端挫從今清夜思江路夢送公船先北過<lb/>
　　　送僧晩容<lb/>
<pb n="KR4h0117_WYG_144-5a"/>
飛光無停芳嵗闌羣陽不行寒氣動疎篁有韻窓含雪<lb/>
重幕無温筆棲凍蕭條山草葉始枯綽約江梅蘂先弄<lb/>
無人為我取酒斟有客來前乞詩送多情為客不能已<lb/>
捲紙連書筆鋒縱七言百字拙且卑俗眼方憎汝休重<lb/>
　　　遊瑯瑯山<lb/>
飛光洗積雪南山露崔嵬長淮水未綠深塢花已開遠<lb/>
聞山中泉隠若氷谷摧初誰愛蒼翠排空結樓臺䡾䡾<lb/>
架梁棟輝輝刻瓊瑰先生鸞鳳姿未免燕雀猜飛鳴失<lb/>
<pb n="KR4h0117_WYG_144-5b"/>
其所徘徊此山隈萬事于人身九州一浮埃所要挾道<lb/>
德不愧丘與回<lb/>
　　　東津歸催呉秀才寄酒<lb/>
荒城懶出門常掩春氣欲歸寒不歛東鄰咫尺猶不到<lb/>
況乃傍溪潭石險風光得暖才幾日不覺溪山碧于染<lb/>
欣然與客到西岸衣幘不避塵泥㸃谷花洲草盛萌芽<lb/>
髙下迸生如刻剡柳條前日尚憔悴時節與催還荏苒<lb/>
沙禽翅羽亦已好争趂午暄浮翠㶑君厨山杏舊所識<lb/>
<pb n="KR4h0117_WYG_144-6a"/>
速致百壺須灔灔心知萬事難刻畫惟有醉眠知不忝<lb/>
預愁酩酊苦太熱己令灑屋鋪風簟<lb/>
　　　桐樹<lb/>
棄地瓦礫間兹桐偶誰樹憶見擁西牆俄成劃煙霧得<lb/>
時花葉鮮照影清泉助當軒蔽赤日對兹消百慮惜哉<lb/>
稟受弱妄使鸞鳳顧商聲動猶微秀色觸己沮泫摧亂<lb/>
繁條逼迫畏清露暄晴幸未闋飄落儻可拒噫號衝飈<lb/>
回激射陰霰聚此勢復可言瞪觀空薄暮<lb/>
<pb n="KR4h0117_WYG_144-6b"/>
　　　聽鵲寄家人<lb/>
鵲聲喳喳寧有知家人聽鵲占歸期物情固不等人事<lb/>
爾意自驚思别離秋風粲粲正可愛黄菊芙蓉開滿枝<lb/>
春風千樹變顔色遠水静照紅霞衣梧桐楊柳豈知數<lb/>
沙歩露冷銀牀欹新黄暗綠各自媚爛漫未減春風時<lb/>
誰言秋物不可賞人意自移隨盛衰山田正冷酒味美<lb/>
禾黍半收雞鶩肥霜棃野栗處處有雪蜜薦口清杳隨<lb/>
鄉園物物可想見我意祗隨魂夢飛家人未用占鵲語<lb/>
<pb n="KR4h0117_WYG_144-7a"/>
應到歸時春亦歸<lb/>
　　　麻姑山送南城尉羅君<lb/>
麻姑之路摩青天蒼苔白石松風寒峭壁直上無攀援<lb/>
懸磴十步九屈盤上有錦繡百頃之平田山中遺人耕<lb/>
紫煙又有白玉萬仞之飛泉噴崖直瀉蛟龍淵豐堂廣<lb/>
殿何言言階脚插入斗牛間樛枝古木不記年空槎呺<lb/>
然卧道邊幽花自嬋娟林深為誰妍但見塵消境静翔<lb/>
白鶴吟清猿鶵禽乳鹿徃徃嘷荒顛却視來徑如縁絙<lb/>
<pb n="KR4h0117_WYG_144-7b"/>
千重萬疊窮崖巒下有荆呉粟粒之羣山又有甌閩一<lb/>
髪之平川奕棋縱横遠近布城郭魚鱗參差髙下分岡<lb/>
原千竒萬異可意得墨筆盡秃誰能傳丈夫舒卷要宏<lb/>
達世路俯仰多拘牽偶來到此醒心目便欲洗耳辭囂<lb/>
喧羅夫子一日遠補東南官愛此層崖峻壑之秀發開<lb/>
軒把酒可縱觀喜此披霄插漢之夐起出門舉足得徃<lb/>
還羅夫子一尉龍蛇方屈蟠此邦人人衣食足闔境年<lb/>
年枹鼓閒几案剸裁得休暇山水登躡遺紛煩我行送<lb/>
<pb n="KR4h0117_WYG_144-8a"/>
之思故園引領南望心長懸<lb/>
　　　明妃曲二首<lb/>
明妃未出漢宫時秀色傾人人不知何況一身辭漢地<lb/>
驅令萬里嫁畨兒喧喧鐵騎方滿眼皎皎丹心欲語誰<lb/>
延壽爾能私好惡令人不自保妍蚩丹青有迹尚如此<lb/>
何況無形論是非黄雲塞路鄉國遠鴻鴈在天音信稀<lb/>
幾成新曲無人聽彈向東風空淚垂<lb/>
　　　其二<lb/>
<pb n="KR4h0117_WYG_144-8b"/>
蛾睂絶世不可尋能使花羞在上林自信無由汙白玉<lb/>
向人不肯用黄金一辭椒屋風塵遠去託氊廬沙磧深<lb/>
直欲論情通漢地獨能將恨寄胡琴但取當時能託意<lb/>
不論何代有知音豈知泯泯沈煙霧獨有明妃傳至今<lb/>
　　　七月一日休假作<lb/>
初秋尚苦暑歸沭乃君恩地閒少來客日晏猶閉門家<lb/>
乏念藜藿開顔無一樽況復辭貌拙敢隨車馬奔盥濯<lb/>
何所事讀書坐前軒豈堪當世用空味古人言頗喜市<lb/>
<pb n="KR4h0117_WYG_144-9a"/>
朝内獨無塵土喧終年但如此真竊大官餐<lb/>
　　　李節推亭子<lb/>
旴江郭東門江水湛虚碧東南望羣峯連延倚天壁長<lb/>
林相蔽虧蒼翠浮日夕青㝠窓户寒居者非咫尺子初<lb/>
得從誰有此煙霧宅燕坐遠世喧及門無塵客築亭更<lb/>
求深緩帶聊自適時花笑婀娜山鳥吟格磔家釀熟新<lb/>
樽歡言命良席故已輕華簪寧論珍拱璧我亦有菑田<lb/>
相望在阡陌安得巾紫車過從佇三益<lb/>
<pb n="KR4h0117_WYG_144-9b"/>
　　　秋夜露坐<lb/>
白雲飛尚低清露泫猶早風來亦依微濁暑焉得掃客<lb/>
堂虚四楹灑水恨枯槁喜兹宵漏初露坐散襟抱河明<lb/>
帶飛觀通遲月白道顧盼塵慮銷瓶泉謝頻倒恨無同<lb/>
聲人詩義與探討踟躇拂方牀歸卧夢亦好<lb/>
　　　過介甫歸偶成<lb/>
結交謂無嫌忠告期有補直道詎非難盡言竟多迕知<lb/>
者尚復然悠悠誰可語<lb/>
<pb n="KR4h0117_WYG_144-10a"/>
　　　瞿秘校新授官還南豐<lb/>
柳色映馳道水聲通御溝雖喜芳物盛未同故人遊叩<lb/>
門忽去我躍馬振輕裘佩印自兹始過家當少留中園<lb/>
何時到薇蕨亦己柔山翠入幽屐渚香浮迴舟阡陌有<lb/>
還徃壺觴時獻酬應笑子雲閣寂寥誰見求<lb/>
　　　南湖行<lb/>
二月南湖春雨多春風蕩漾吹湖波著紅少年里中出<lb/>
百金市上裁輕羅插花步步行看影手中掉旗唱呉歌<lb/>
<pb n="KR4h0117_WYG_144-10b"/>
放船縱櫂鼓聲促蛟龍擘水争馳逐倐親忽遠誰可追<lb/>
朝在西城暮南溪奪標得雋惟恐遲雷轟電激使人迷<lb/>
紅簾彩舫觀者多美人坐上揚雙蛾斷瓶取酒飲如水<lb/>
盤中白笋兼青螺生長江湖樂卑濕不信中州天氣和<lb/>
　　　其二<lb/>
東南溪水來何長若耶清明宜靚粧南湖一吸三百里<lb/>
古人已疑行鏡裏春風來吹不生波秀壁如奩四邉起<lb/>
蒲芽荇蔓自相依躑躅夭桃開滿枝求羣白鳥映沙去<lb/>
<pb n="KR4h0117_WYG_144-11a"/>
接翼黄鸝穿樹飛我坐荒城苦卑濕春至花開曽未知<lb/>
蕩槳如從武陵入千花百草使人迷山回水轉不知遠<lb/>
手中紅螺豈須勸輕舟短楫此溪人相要水上亦湔裙<lb/>
家住横塘散時晩分明笑語隔溪聞<lb/>
　　　芙蓉臺<lb/>
芙蓉花開秋水冷水面無風見花影飄香上下兩嬋娟<lb/>
雲在巫山月在天清瀾素礫為庭户羽葢霓裳不知數<lb/>
臺上遊人下流水柱脚亭亭挿花裏闌干飲酒櫂女歌<lb/>
<pb n="KR4h0117_WYG_144-11b"/>
臺北臺南花正多莫笑來時常著屐綠柳牆連使君宅<lb/>
　　　送李撰赴舉<lb/>
湖水碧槐花黄山川搖落窓户凉宿雲星稀日東出青<lb/>
㝠風髙鴈南翔華堂昨夜讀書客疋馬今朝遊大梁風<lb/>
鋩拂塵見飛影把握驚人持夜光康衢四闢通萬里天<lb/>
駟得地方騰驤我留東山意頗卓屏棄外慮無毫芒子<lb/>
能相從味冲漠捉箠勿暫遲歸裝<lb/>
　　　送陳郎中還京兼過九江新宅<lb/>
<pb n="KR4h0117_WYG_144-12a"/>
艤舟金碧照溪沙帆上風吹五兩斜罷郡紫泥催向闕<lb/>
過江紅斾引還家祗將舊社人攜酒應喜新林樹著花<lb/>
莫作山齋久留意中臺虚位歴清華<lb/>
　　　遣興<lb/>
青燈鬬䑕窺寒硯落月啼烏送迥笳江漢置身貧作客<lb/>
溪山合眼夢還家百憂忽忽丹心破萬事悠悠兩鬢華<lb/>
誰與建帆先度鳥更無留滯向天涯<lb/>
　　　盆池<lb/>
<pb n="KR4h0117_WYG_144-12b"/>
環環清泚旱猶深柄柄芙蓉近可尋蒼壁巧藏雲影入<lb/>
翠奩微帶蘚痕侵能供水石三秋興不負江湖萬里心<lb/>
照影獨憐身老去日添華髮已盈簪<lb/>
　　　贈彈琴者<lb/>
至音淡薄誰曽賞古意飄零自可憐不似秦箏能合意<lb/>
滿堂傾耳十三絃<lb/>
　　　秋日感事示介甫<lb/>
秋日氣已盛陰蟲朝暮聲煙雲斷溪樹風雨入山城沙<lb/>
<pb n="KR4h0117_WYG_144-13a"/>
磧有遺虜旌旗多遠行生民苦未息吾黨恥論兵<lb/>
　　　詶材叔江西道中作<lb/>
枉渚荒源百里間草根輕燒舊痕乾入陂野水冬來淺<lb/>
對樹諸峯雪後寒塢笛最宜風外聽嶺松初得醉中看<lb/>
行尋故友心無事不覺西遊道路難<lb/>
　　　送雙漸之漢陽<lb/>
楚國封疆最上流夾江分袂兩諸侯何年南狩風檣出<lb/>
六月西來雪浪浮夏口樓臺供夕望秦川風物待春遊<lb/>
<pb n="KR4h0117_WYG_144-13b"/>
可能頻度漁陽曲不負當年鸚鵡洲<lb/>
　　　贈䕶仁監院<lb/>
人貧舉世今為甚僧事新年始更多食糲衣穿雖擾擾<lb/>
搆虚基險自峩峩誅茅改築君初有繫馬長吟我暫過<lb/>
但覺滿山金碧洞不知誰到為煙蘿<lb/>
　　　西園席上<lb/>
省閣名郎國羽儀瀛洲仙客衆蓍龜山溪向日花開早<lb/>
海嶠經寒酒熟遲下榻笑談紅斾偃引觴醒醉玉釵隨<lb/>
<pb n="KR4h0117_WYG_144-14a"/>
惟慙别乗疎頑甚滿足塵埃更有詩<lb/>
　　　過髙士坊<lb/>
一畝蕭然絶世喧抗懷那肯就籠樊功名晚更為餘事<lb/>
菑異初嘗出至言郡閣已空徐孺榻里人猶識鄭公門<lb/>
斯丈未喪如繇我後代當知李仲元<lb/>
　　　錢塘上元夜祥符寺陪咨臣郎中文燕席<lb/>
月明如晝露華濃錦帳名郎笑語同金地夜寒消美酒<lb/>
玉人春困倚東風紅雲燈火浮滄海碧水樓臺浸遠空<lb/>
<pb n="KR4h0117_WYG_144-14b"/>
白髮蹉跎歡意少强顔猶入少年叢<lb/>
　　　酬王徽之汴中見贈<lb/>
黄流渾渾來沙際佳氣葱葱近日邊河漢槎雖通遠客<lb/>
蓬萊路未縱歸船山城劇飲銷紅燭水驛髙吟擘彩殘<lb/>
老去相逢情自密不關清賞合留連<lb/>
　　　雪後同徐秘丞皇甫節推孔教授北園晩步<lb/>
沙草正黄瀕海意江梅還白故園情循除遠水春前急<lb/>
郭繞春山雪後明林影易斜寒日短角聲吹去暮雲平<lb/>
<pb n="KR4h0117_WYG_144-15a"/>
最慚佳客忘形契肯伴衰翁著屐行<lb/>
　　　早起行香<lb/>
枕前吹落小梅花起見中庭月未斜微破宿雲猶度雁<lb/>
欲深煙柳已藏鴉井轤聲急推寒玉籠燭光繁秉絳紗<lb/>
行到市橋人語密馬頭依約對朝霞<lb/>
　　　和陳郎中<lb/>
材薄安時甘寂寞身閒乗興喜登臨毎尋香草牽狂思<lb/>
曽向幽蘭費苦吟明月幾人非按劒髙山從古少知音<lb/>
<pb n="KR4h0117_WYG_144-15b"/>
數篇清絶賡歌意黙見馮唐異俗心<lb/>
　　　閲武堂<lb/>
五湖坏冶歸皇極萬里車書共太平胡馬不闚光禄塞<lb/>
漢家常隸羽林兵柳間自詫投壺樂桑下方安佩犢行<lb/>
髙枕四封無一事腐儒何幸偶專城<lb/>
　　　鵲山亭<lb/>
大亭孤起壓城顛屋角峩峩插紫煙濼水飛綃來野岸<lb/>
鵲山浮黛入晴天少陵騷雅今誰和東海風流世謾傳<lb/>
<pb n="KR4h0117_WYG_144-16a"/>
太守自吟還自笑歸時乗月尚留連<lb/>
　　　環波亭<lb/>
水心還有拂雲堆日日應須把酒杯楊柳巧含煙景合<lb/>
芙蓉争帶露華開城頭山色相圍出簷底波聲四面來<lb/>
誰信瀛洲未歸去兩州俱得小蓬萊<lb/>
　　　水香亭<lb/>
臨池飛構鬱岧嶤欞檻無風影自搖羣玉過林抽翠竹<lb/>
雙虹垂雨跨平橋煩依美藻魚争餌清見寒沙水滿橈<lb/>
<pb n="KR4h0117_WYG_144-16b"/>
莫問荷花開幾曲但知行處異香飄<lb/>
　　　静化堂<lb/>
脩簷䡾䡾背成陰行盡松篁一徑深好鳥自飛還自下<lb/>
白雲無事亦無心客來但飲平陽酒衙退常攜靖節琴<lb/>
世路人情方擾擾兹遊須抵萬黄金<lb/>
　　　凝香齋<lb/>
毎覺西齋景最幽不知官是古諸侯一尊風月身無事<lb/>
千里耕桑嵗有秋雲水醒心鳴好鳥玉沙清耳漱寒流<lb/>
<pb n="KR4h0117_WYG_144-17a"/>
沈煙細細臨黄卷疑在香爐最上頭<lb/>
　　　西湖納凉<lb/>
問吾何處避炎蒸十頃西湖照眼明魚戲一篙新浪滿<lb/>
鳥啼千步綠陰成虹腰隠隠危橋出鷁首峩峩畫舫行<lb/>
最喜晩凉風月好紫荷香裏聽泉聲<lb/>
　　　酬强幾聖<lb/>
俯仰林泉繞舍清經年閒卧濟南城山田雨足心無事<lb/>
水榭花開眼更明新霽煙雲飛觀出晩凉歌吹畫橋横<lb/>
<pb n="KR4h0117_WYG_144-17b"/>
寄聲裴令樽前客秪欠髙談一座傾<lb/>
　　　甘露寺多景樓<lb/>
欲收嘉景此樓中徙倚闌干四望通雲亂水光浮紫翠<lb/>
天含山氣入青紅一川鐘唄淮南月萬里帆檣海外風<lb/>
老去衣衿塵土在秪將心目羨㝠鴻<lb/>
　　　雨中王駕部席上<lb/>
鳩鳴連日始成陰薄雨聊寛望嵗心浴鴈野塘新浪細<lb/>
藏鴉宮柳嫰條深春寒巧放花遲發人老嗟辭酒滿斟<lb/>
<pb n="KR4h0117_WYG_144-18a"/>
英雋並遊知最幸名園偷暇更追尋<lb/>
　　　送陳世脩<lb/>
沙渚鴻飛入楚雲遠林樵爨宿煙昏娟娟野菊經秋澹<lb/>
漠漠蒼江帶雨渾歸路賞心應駐節客亭離思暫開樽<lb/>
莫嗟問俗淹翔久從此頻繁不次恩<lb/>
　　　峴山亭置酒<lb/>
石磴縈迴入杳㝠筠松髙下簇虚亭春歸野路梅初白<lb/>
雪盡沙田麥正青馬窟飛雲臨畫棟鳳林斜日照疎櫺<lb/>
<pb n="KR4h0117_WYG_144-18b"/>
長年酒量殊山簡却上籃輿恨獨醒<lb/>
　　　遊東山<lb/>
虞寄庵餘蘚徑通滿山臺殿出青紅難逢堆案文書少<lb/>
偶見凭欄笑語同梅粉巧含溪上雪柳黄微破日邊風<lb/>
從今準擬頻行樂日伴樽前白髮翁<lb/>
　　　聖泉寺<lb/>
笑問并兒一舉鞭亦逢佳景暫留連清㝠日抱山腰閣<lb/>
碧野雲含石眼泉躡屐路通林北寺落帆門繫海東船<lb/>
<pb n="KR4h0117_WYG_144-19a"/>
閩王舊事今何在惟有前村供佛田<lb/>
　　　出郊<lb/>
葛葉催畊二月時斜橋曲岸馬行遲家家賣酒清明近<lb/>
紅白花開一兩枝<lb/>
　　　壽聖院昌山主静軒<lb/>
一峯瀟灑背城陰碧瓦新堂地布金花落禪衣松砌冷<lb/>
日臨經帙紙窓深幽棲鳥得林中樂燕坐人存世外心<lb/>
應似白蓮香火社不妨籃轝客追尋<lb/>
<pb n="KR4h0117_WYG_144-19b"/>
　　　和史館相公上元觀燈<lb/>
九衢仙仗豫遊歸寶燭星繁換夕暉傳醆未斜清禁月<lb/>
散花還拂侍臣衣天香暗度金虯煖宫扇雙開彩鳳飛<lb/>
法曲世人聽未足却迎朱輦下端闈<lb/>
　　　集賢院春燕呈諸同舍<lb/>
御爐風細麝煙浮法樂聲和酒味柔冠劒九重霄漢路<lb/>
鶯花三月帝王州重廊四合盤龍幕當殿雙髙彩鳳樓<lb/>
歸去人人誇雨露總含歡喜躍驊騮<lb/>
<pb n="KR4h0117_WYG_144-20a"/>
　　　題饒君茂才葆光庵<lb/>
適意藜羮與布裘結廬人境地還幽清談汝水孤猿夜<lb/>
爽氣麻源一葉秋應有風騷歸健筆可無尊酒付扁舟<lb/>
因君更起家園興夢寐思從几杖遊<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_144-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百四十四<lb/>
</p>
<p>
</p>
  </div>
</body>
</text>
</TEI>
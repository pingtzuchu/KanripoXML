<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六十七</head> <lb/>
    <p>
<pb n="KR4h0117_WYG_467-1a"/>
欽定四庫全書<lb/>
　石倉歴代詩選巻四百六十七<lb/>
　　　　　　　　　　　　明　曹學佺　編<lb/>
　明詩次集一百一<lb/>
　　靳貴<lb/>
　　　讀史有感<lb/>
聖王御神器發政先施仁井田給饔飱雞犬供晨昏父<lb/>
母視赤子寧忍一夫貧囹圄竟空虚良用教化淳後人<lb/>
<pb n="KR4h0117_WYG_467-1b"/>
戴黄屋理道遂因循刀筆吏作相法律勞心神民始自<lb/>
生息貧富誰能均㷀獨尤可憐糠粃度秋春一飽且不<lb/>
遂七尺安能珍豈不愧為盜飢寒誠逼身縣官弗矜恤<lb/>
法網仍逡巡彼民何獨辜展轉秦復秦撫巻歌康衢永<lb/>
懷陶唐民<lb/>
　　　和張司馬仲湜韻送工部梁主事叔永還南京<lb/>
　　　　叔永厚齋閣老之弟予辛未門生<lb/>
嶺南人物孰與京虞廷鳯翥非鴻征未論甲第多豪俊<lb/>
<pb n="KR4h0117_WYG_467-2a"/>
且説君家好弟兄君家年少今阿衡三年不見荆花明<lb/>
池塘得句仍同被江海聞歌正濯纓政成書最誰為首<lb/>
我亦嘗叨稱賀酒徳星午夜聚台垣太史占天曾見否<lb/>
風光莫戀雨花臺玉京未必多塵埃試看少傳登庸日<lb/>
也自南都奉詔來<lb/>
　　　築城謡為何石首浹作富城即石首也<lb/>
朝築城民爭馳暮築城民忘疲朝朝暮暮聽指麾役民<lb/>
之力民不知倐爾百雉臨江湄盜不敢問矧敢窺何令<lb/>
<pb n="KR4h0117_WYG_467-2b"/>
尹來何遲昔無食今有魚昔敝袴今錦裾富城名不<lb/>
虚岌岌鐵不如千秋萬嵗奠我居<lb/>
　　　送歸徳太守張信卿詩<lb/>
黄河之水天上來孤城歸徳當其災耄倪往往化魚鼈<lb/>
官府處處生蒿萊水頭低者已十丈俯視城中翻作杯<lb/>
産鼃沈竈乃常事此民此地真危哉城邊父老泣相語<lb/>
黄河之水有時去爭如官吏險於河暴斂强征誰敢拒<lb/>
鬻男質女尚催科平地黄河可奈何黄河不治民不死<lb/>
<pb n="KR4h0117_WYG_467-3a"/>
若治黄河死更多傳語州民莫怨煎新來太守才且賢<lb/>
豺狼斂跡河伯遯行見擊壤歌堯年<lb/>
　　　宿河西務<lb/>
兩宿河西務離心日幾囘望凝天闕近門訝使車來寒<lb/>
氣著人薄晴光向客開明朝須早發疋馬上金臺<lb/>
　　　贈王君秉哲出宰耒陽時子大化解元方游南<lb/>
　　　　監<lb/>
雙鳬忽飛去天際羨王喬客坐青氊舊賢關玉樹遥湘<lb/>
<pb n="KR4h0117_WYG_467-3b"/>
流環古縣山色入層霄佇見鳴琴日絃歌樂事饒<lb/>
　　　壽王翁守愚<lb/>
故族推嚴父名鄉得大賓桑麻三世業花鳥一江春老<lb/>
徤何煩杖安居不問津神仙元有種子晉是何人<lb/>
　　　夜與孫九峰吏侍論丘深庵太學故事慨然興<lb/>
　　　　仰乃用壁間黎太僕先生韻贈孫<lb/>
空庭坐秋夜茅塞賴君開酷暑何方去秋風此又來口<lb/>
碑真勝石心醉不縁杯雪掩深庵冷誰當為育才<lb/>
<pb n="KR4h0117_WYG_467-4a"/>
　　　席上飲沂姪酒<lb/>
瑞雪從天降歡聲動地來朔風猶臘鼓和氣巳春臺玉<lb/>
樹層層起瓊花細細開甕頭三白色與爾且銜杯<lb/>
　　　送蘭孝先還廣陵<lb/>
正好論心又欲行江風不盡别離情十年交誼推平仲<lb/>
一郡才華重長卿樹遶帆檣隔𤓰渚天低睥睨見蕪城<lb/>
相思有意君知否九曲亭前看月明<lb/>
　　　同顧徳光陶公輔飲唐良伯一泓清可軒夜歸<lb/>
<pb n="KR4h0117_WYG_467-4b"/>
　　　　作<lb/>
清可亭中待月遲風光疑是影蛾池一尊興與陶元亮<lb/>
三絶人憐顧凱之華燭揺心分暝色薰風吹爽入吟髭<lb/>
歸來不盡追陪意夢裏猶𢋫席上詩<lb/>
　　　舟至河西務喜而有作<lb/>
蘭舟綵纜百夫牽帶月衝風路幾千自計迂疎成底事<lb/>
敢圖温飽愧前賢千峰似逐孤帆轉一水能隨曲㟁旋<lb/>
誰道禁城猶百里寸心先倚五雲邊<lb/>
<pb n="KR4h0117_WYG_467-5a"/>
　　　小傳見托冗未果作詩以謝之<lb/>
文逋朱謝苦君煩祗為疎慵獨負言管仲舊勞知鮑叔<lb/>
朱清自合傳宗元藥爐夜靜窺丹母竹院春暄數鶴孫<lb/>
還憶江頭為别處淡烟斜日水雲村<lb/>
　　　壽楊碧川先生叔母<lb/>
萊妻陶母任稱賢曾似夫人樂事全地隔蓬瀛才一水<lb/>
眼看簪笏巳三傳兒童也解歌麟趾天地從教醉鶴年<lb/>
好釀碧川供壽酒南薰嵗嵗醉華筵<lb/>
<pb n="KR4h0117_WYG_467-5b"/>
　　　送盛秋亭兼柬吳克温<lb/>
趨庭有夢天應覺故遣東風送畫船冗我尚逋端友詠<lb/>
祝君頻寄惠山泉松忩滴露臨蘇帖月榭分光校楚編<lb/>
間過義興吳季子相思煩為道懸懸<lb/>
　　　和王守溪先生獨居寫懷<lb/>
退直鑾坡日己昏晴天月色照朱門離愁正自憑詩遣<lb/>
清樂終難與衆論望重調羮歸未遂情深陟岵夢猶存<lb/>
何當載酒春風坐暫借青氊半席温<lb/>
<pb n="KR4h0117_WYG_467-6a"/>
　　　送吳君還宜興<lb/>
才到京華便欲歸野人元不慕輕肥張公洞口鷗羣集<lb/>
揚子江頭鶴子飛白首最宜藤竹杖紅塵難澣薜蘿衣<lb/>
却思彈鋏歌魚者俛首依人果是非<lb/>
　　　送劉衡仲知濬縣<lb/>
朔風寒日送君行翻覺春陽滿斾旌吏事太丘應有譜<lb/>
文章小宋亦知名天連北極郎星近地入中朝故俗更<lb/>
不獨秉驄膺召易頌聲先喜慰難兄<lb/>
<pb n="KR4h0117_WYG_467-6b"/>
　　　碧渠詩為李君宗朝賦<lb/>
白雲深處有山莊分得滄溟入小塘水面雨翻菱葉亂<lb/>
門前風送稻花香竹牀不作勞生夢石枕惟藏種樹方<lb/>
愧我素飱無寸補明農何日共徜徉<lb/>
　　　用涯翁韻贈國儀<lb/>
盟在雞壇未忍寒世情翻覆見交難椒花生菜他鄉會<lb/>
桑梓松蘿舊日歡青眼相逢惟子在素絲無斁許誰看<lb/>
遥知五馬行春地花滿江城月正團<lb/>
<pb n="KR4h0117_WYG_467-7a"/>
　　　沙道中病足劉美之約同年攜酒問之以喉痛<lb/>
　　　　不赴戲柬<lb/>
下堂君巳無憂色辟穀吾非學異方難覓醉鄉嘲跛履<lb/>
且憑毛頴話中腸合簪此日真無分高興他時尚可償<lb/>
漫有尊前好風景已將詩力讓劉郎<lb/>
　　　送仲與立<lb/>
暫違仍擬叙陳雷忽見新除事可猜驛路蕭條憐逺謫<lb/>
離筵落寞愧遲來易明任是遭無妄政美應教誦有臺<lb/>
<pb n="KR4h0117_WYG_467-7b"/>
不久定知還賈誼别情雲樹自難裁<lb/>
　　　使節還鄉為丁應韶主事作<lb/>
手持綸綍過庭闈忠孝如君兩不違負弩漫勞誇漢節<lb/>
稱觴先喜著萊衣胎禽引子排雲下老鳯教雛向日飛<lb/>
莫道簡書催又别北山猶勝未能歸<lb/>
　　　用前韻雨中紀事<lb/>
天公應是起潛蚪故遣風雷振六幽匝地雨聲喧水國<lb/>
漲天雲氣失江樓坐妨耘務憂田父徧禱神祠走郡侯<lb/>
<pb n="KR4h0117_WYG_467-8a"/>
頓掃頑雲囘日馭令人却憶段公游<lb/>
　　　寓仁濟莊贈何竹逸<lb/>
竹林鶴髮翁迓我南山下把酒對澄江相與説禾稼<lb/>
　　　寄錢君宗允<lb/>
我在紅塵君碧山漫無音信報平安知君不是忘情者<lb/>
却為情多下筆難<lb/>
　　　寄水西唐居士<lb/>
十畝青山萬頃田春來時放米家船鳯毛更在雲霄上<lb/>
<pb n="KR4h0117_WYG_467-8b"/>
何用蓬壺别問仙<lb/>
　　　題淵明對菊圖<lb/>
栗里風光别後詩清樽獨詠晚香時折腰欲問歸來意<lb/>
只許東籬老菊知<lb/>
　　朱諫<hi>字君佐永嘉人</hi>
　　　趙澗邊葉丹厓在鴈山未回詩以寄之<lb/>
老懷絶馳驅閒居少來往枕石松下眠步屧林間響携<lb/>
農看芳田喜見稻苗長種秫既有秋此外復何想意逐<lb/>
<pb n="KR4h0117_WYG_467-9a"/>
浮雲去隨君到空山興劇足力疲不能强躋扳去為十<lb/>
日期期盡君當還幽齋倚修竹遲爾論金丹<lb/>
　　　趙雲溪白扇<lb/>
我作滄海遊曾到鮫人室鮫人織素綃惠我盈一尺製<lb/>
為合歡扇清風生兩腋不見馬上塵意與林泉適北忩<lb/>
伴高眠微涼動衾席何物最相宜獨有謝公屐兼之上<lb/>
翠微可以周八極<lb/>
　　　短簫鐃歌<lb/>
<pb n="KR4h0117_WYG_467-9b"/>
天子用虎臣敵愾建竒績委身守四夷四夷皆辟易歸<lb/>
來賜彤弓醉酒兼飽徳綺筵羅金殿簫鼔沸雲日同心<lb/>
發和氣歡聲自盈溢咸願竭股肱干城効微力<lb/>
　　　寄趙雲溪<lb/>
今日若耶溪不見採蓮女但見蕩舟人獨坐孤篷底放<lb/>
歌趂長風餘音逐流水一曲歌未終白日落西海紅顔<lb/>
不再妍青春豈長在蓮花空自開溪聲終不改<lb/>
　　　漢世有道士將貝多子種于嵩山一嵗三花色<lb/>
<pb n="KR4h0117_WYG_467-10a"/>
　　　　白而香蓋仙種也<lb/>
外域貝多子一年三度花花開如白雪皎皎當仙家鶴<lb/>
背致嘉種麻姑分露華托根嵩山下匝地生金沙我欲<lb/>
居少室操瓢飲流霞三十六峰前來往隨雲車醉卧三<lb/>
花下與世隔喧譁<lb/>
　　　秋水鸂鶒圖<lb/>
古石斑斑簇紋蘚樹葉蒼蒼著秋淺鸂鶒沈浮水氣涼<lb/>
桂花散落天香逺年華易謝秋易殘傷心不獨凋朱顔<lb/>
<pb n="KR4h0117_WYG_467-10b"/>
宋玉如今巳塵土空有辭賦留人間秋鳥向人鳴秋花<lb/>
促人老商聲下林端金風剪芳草杜陵詩興知若何愁<lb/>
緒如絲亂懷抱<lb/>
　　　贈黄萬峰<lb/>
大山若遊龍蜿蜒直落蒼海中小山若奔馬遲迴蹴踏<lb/>
青雲下會稽分支到天姥鴈宕盤根接𤣥圃丹丘仙人<lb/>
居紫嵓玉液金砂映忩戸淡淡松竹陰日與紅塵逺悠<lb/>
悠杖屨間安知有軒冕柴門不聽車馬聲春風滿地黄<lb/>
<pb n="KR4h0117_WYG_467-11a"/>
鶯鳴門前芳草倚天碧酒壺自對南山傾<lb/>
　　　桑下雉雞圖<lb/>
華蟲刷羽驕春陽雄飛呼雌下山梁灌木叢花動顔色<lb/>
錦雲爛漫呈天章朝飛不見牧犢子援琴誰復諧宫商<lb/>
何似中牟得春暖馴行啄食依柔桑高墉一射呈餘巧<lb/>
繁弱漫誇弓力强雉子斑傳畫工筆畨思往事皆塵迹<lb/>
　　　遊鴈山與橋姪<lb/>
天柱峰前多古木芙蓉庵下仙人宿春風吹落碧桃花<lb/>
<pb n="KR4h0117_WYG_467-11b"/>
子規啼裂山頭竹十年來往龍湫上一兩芒鞵一枝杖<lb/>
飛流千尺落深潭白雪紛紛洒青嶂白髮看山愁日短<lb/>
好景招人及春暖我家小阮帶青錢提壺又向花間轉<lb/>
老夫樂事在天倫人間此樂方為真<lb/>
　　　乗槎圖<lb/>
仙人御風行萬里九土茫茫盡煙霧張騫有術却乗槎<lb/>
飄然直上天河去順流更欲下崑崙霞衣又拂三株樹<lb/>
莫將勝事論有無直對芳樽詠佳句<lb/>
<pb n="KR4h0117_WYG_467-12a"/>
　　　江村即事<lb/>
江頭拳石穩且平水光不動江無聲沙頭細草樹陰宻<lb/>
白鷗自傍沙邊行野色萋萋及春暮浮雲片片隨風生<lb/>
老態疎慵厭塵事釣竿且復尋滄溟<lb/>
　　　憶鴈山梅雨潭<lb/>
老樹蘢葱染春碧烟霧濛濛羃高石山人愛看梅雨潭<lb/>
葛袖芒鞋喜沾濕懸河一道從天來搗崖砯石如奔雷<lb/>
風迴電轉忽飄散細如洒雪輕如埃波光日影逺相盪<lb/>
<pb n="KR4h0117_WYG_467-12b"/>
彷彿烟花吹復迴銜杯仰面坐莓苔貪看未盡日巳頽<lb/>
深流自在白髪翁念之不覺令人哀<lb/>
　　　明月海棠圖<lb/>
太液池邊月欲墜海棠花下楊妃醉月照金閨春夜長<lb/>
花近玉闌嬌欲睡東風淡蕩沈香亭花間恐有流鶯鳴<lb/>
玉笛聲隨落花去月明不見牽牛星玉人巳去春無主<lb/>
御溝春暖空流水舊時明月空自圓花若含羞向誰語<lb/>
　　　漁村晚照圖<lb/>
<pb n="KR4h0117_WYG_467-13a"/>
落日遥遥江水緑一葉扁舟當華屋漁翁生計等浮漚<lb/>
醉來每向滄洲宿野店炊烟羃高樹罷釣收綸且歸去<lb/>
蒼鷗泛泛似留人逝水無情向何處世人皆巧我獨拙<lb/>
鼔枻清歌日光没磻溪舊事總不知手把深杯對明月<lb/>
　　　聽吕秉建彈三絃<lb/>
三絃本是邊城樂誰與流傳到南越清歌妙手坐繩牀<lb/>
午夜高樓對明月初聞環珮鳴仙子空中行綵雲吹未<lb/>
散羅襪香塵生忽如猛將馳甲兵萬騎鐵馬相縱横搴<lb/>
<pb n="KR4h0117_WYG_467-13b"/>
旗直出玉關道瞋目咤叱龍沙亭悲來轉作戍婦愁關<lb/>
山月照塞草秋鴈度瀟湘惜孤影猿啼三峽澄江流劃<lb/>
然一聲震高木子規啼裂山頭竹銀河倒翻柝木津天<lb/>
孫似向樓邊哭山中秋氣如水涼非此何由慰幽獨君<lb/>
能洗我氷炭腸邀君且就樓中宿絃停月落簾半垂童<lb/>
子燒茶茶正熟<lb/>
　　　題章千峰畫竹<lb/>
千峰道人畫墨竹瀟湘虚映君山緑孤舟半夜錦瑟鳴<lb/>
<pb n="KR4h0117_WYG_467-14a"/>
綵雲欲斷湘妃哭竹枝裊裊青接天湘南湘北皆春煙<lb/>
昔年我作上游客吹簫月下開樓船歸來不覺成白首<lb/>
舊日竹枝還在否蘭香兩㟁鷓鴣啼亦有遊人來載酒<lb/>
千峰叟不獨㑹題詩亦擅丹青手鴈宕山頭千萬竿請<lb/>
君寫意憑高阜貌我同為嵗寒友<lb/>
　　　芭蕉美人圖<lb/>
何處飛來減春色一葉芭蕉轉深碧薰風忩下似酒濃<lb/>
玉顔一醉嬌無力芭蕉正好忩下看翠眉掩映憑欄干<lb/>
<pb n="KR4h0117_WYG_467-14b"/>
莫遣西風剪梧葉滿庭白露生清寒君不見玉環舊日<lb/>
看牡丹玻瓈進酒君王歡馬嵬山前墮青草香囊不返<lb/>
蓬萊魂至今野燒連高原圖畫芭蕉何足言<lb/>
　　　村居<lb/>
萬山不斷雲氣横芳洲若浮江水清昨夜涼風起天末<lb/>
一方落葉皆秋聲落葉飄飄風不定巖下名花開巳淨<lb/>
髙亭美酒須少年白髮朝來滿明鏡千金不惜買歌舞<lb/>
貴賤同歸一坏土江南風月閒處多結伴遨遊莫相負<lb/>
<pb n="KR4h0117_WYG_467-15a"/>
　　　寄京口丁㸃白憲副舊守温州<lb/>
㸃白先生歸去來海邦山色空崔嵬舊時桃李滿城郭<lb/>
紛紛還向春風開先生門栽五株栁頭戴葛巾手持酒<lb/>
仰觀宇宙薄浮雲富貴於吾復何有楊子長江遶書屋<lb/>
一㸃金山隔脩竹鱸魚作膾白似銀萵笋堆盤爛于玉<lb/>
先生此樂當何如屈指萬古惟陶朱我有扁舟欲相訪<lb/>
白蘋秋水連三吳<lb/>
　　　甌泉别墅<lb/>
<pb n="KR4h0117_WYG_467-15b"/>
羅浮山下春泥滑白鹿城邊江水濶鳬鷖鸂鶒亂晴波<lb/>
極浦潮聲來聒聒幽人把釣竿編竹為長筏鯉魚尺半<lb/>
强浪逐桃花發鼔枻歌滄浪江空挂明月月色亂楊花<lb/>
悠悠作飛雪<lb/>
　　　東崑為盤城張君賦<lb/>
崑岡原在盤城東璠璵吐綵如長虹卞和巳化泉下土<lb/>
紛紛肉眼空相逢岡頭有地堪種竹岡下有地堪種粟<lb/>
隱君自足了平生海門月出來書屋<lb/>
<pb n="KR4h0117_WYG_467-16a"/>
　　　憶靈巖<lb/>
曾到靈巖寺斜陽帶晚鴉山童掃僧舍茗椀對殘花拄<lb/>
杖看危石移尊就淺沙題詩轉相憶惆悵老年華<lb/>
　　　清明日泊揚子江<lb/>
楊栁夾江青東風潮正平雲間旋蜃市沙際聽鼉更萬<lb/>
水俱東逝孤舟更北征不知時序改今日是清明<lb/>
　　　入清河<lb/>
栁葉初凝緑桃花正滿林河流移故道海色變層陰午<lb/>
<pb n="KR4h0117_WYG_467-16b"/>
夜一帆月征人萬里心風沙吹欲老短髮不勝簪<lb/>
　　　過筠石山居<lb/>
何地是蓬萊雲煙萬里開山花敷緑草竹影掃蒼苔鷗<lb/>
鳥隨風去蘭橈逐浪迴隔江新酒熟誰與一銜杯<lb/>
　　　武夷回宿䕶國寺<lb/>
九曲循溪下長橋卧彩虹客懷憐蟋蟀秋意在梧桐古<lb/>
寺鐘初定虚忩日正中翻然動歸思新水送孤篷<lb/>
　　　期章千峰諸社長同遊鴈山<lb/>
<pb n="KR4h0117_WYG_467-17a"/>
風雨滿西樓松間細水流獨懸孺子榻誰泛剡溪舟佳<lb/>
境能留客深杯可散愁待君攜杖屨同去看龍湫<lb/>
　　　寓江心寺<lb/>
孤嶼清秋夜星河萬里槎江山如有約雲水暫為家白<lb/>
髮隨鷗鳥輕舟採石華秋風動歸思淅瀝響蒹葭<lb/>
　　　登白巖龍潭夜歸<lb/>
春盡花無信山深客到稀夕陽還命酒細葛又裁衣樹<lb/>
影浮蒼靄燈花下翠微百年塵外意一醉即忘歸<lb/>
<pb n="KR4h0117_WYG_467-17b"/>
　　　金陵廣上諸僚友押韻促筆催粧<lb/>
睡起楊妃太液東海棠初試晚粧紅遏雲愛聽歌喉響<lb/>
待月休教花影重金屋阿嬌猶對鏡玉樓翡翠未開籠<lb/>
琵琶半掩勞呼喚司馬青衫濕處同<lb/>
　　　陪萬五溪學憲至鴈山<lb/>
鴈山山下惠風和野老追隨使節過海氣盡消波色定<lb/>
楝花纔落鳥聲多林烟漠漠春將别世路紛紛髮易皤<lb/>
借取僧房同一宿夜涼明月下庭柯<lb/>
<pb n="KR4h0117_WYG_467-18a"/>
　　　題珍溪朱南鳯書院<lb/>
鴈蕩諸峰盡向西芙蓉水落到珍溪瓊枝玉樹連書屋<lb/>
白石清泉帶栁堤雨過杏川看犢飲春深草閣聽鶯啼<lb/>
眼前即是神仙地何必桃源更問蹊<lb/>
　　　雙溪隱居三首<lb/>
竹屋藏書是隱君雙溪水落碧沄沄交流轉映忩前栁<lb/>
秀色平分海上雲碧月影連芳草渡菱歌聲動白鷗羣<lb/>
蘭舟曉起隨漁父濯足歸來日又曛<lb/>
<pb n="KR4h0117_WYG_467-18b"/>
蘆花飛處鴈初來萬里長空霽色開淅淅涼風起高木<lb/>
瀼瀼白露下蒼苔青天半覆龍宫上斜日驚看鳥道回<lb/>
鴈蕩南頭緱嶺北此中佳境即蓬萊<lb/>
落日西林樹影斜一川新水上平沙眼中萬事真如寄<lb/>
湖上孤舟可當家銀漢不流天似洗水禽無語浪生花<lb/>
張騫原是忙中客西域歸來又泛槎<lb/>
　　　西臯别盤石朱堯清<lb/>
西岑落葉正紛紛江上風高起白雲錦席淹留當嵗暮<lb/>
<pb n="KR4h0117_WYG_467-19a"/>
畫船揺曳又黄昏歌聲欲動城邊浪雁影遥分塞上羣<lb/>
共踏紫陽山下路自知年力不如君<lb/>
　　　送朱先生北上<lb/>
謝公亭下大江流子晉簫臺落葉秋九月菊花開滿路<lb/>
一天明月照孤舟小姬度曲還傾酒佳客看山獨倚樓<lb/>
楩梓定為廊廟器老夫自合住丹丘<lb/>
　　　冬日奚蘭室老友見訪喜而有作<lb/>
江村寒月客來稀坐對梅花半掩扉燈火最憐清夜話<lb/>
<pb n="KR4h0117_WYG_467-19b"/>
溪山偏愛故人歸酒尊欲盡還堪瀉世路無情巳息機<lb/>
相見不須悲白髪山林鐘鼎總成非<lb/>
　　　章孝夫鴈麓山莊<lb/>
陰陰竹樹遶山根石徑雲深蕩北村無數落花浮水面<lb/>
盡隨鷗鳥到柴門鈎簾靜對千峰月種藥新開五畝園<lb/>
長日南忩事高卧漫將風景説桃源<lb/>
　　　雲石圖為黄煉師賦<lb/>
蓬萊山上白雲宫彷彿仙家遇赤松嵗改不妨瑶草緑<lb/>
<pb n="KR4h0117_WYG_467-20a"/>
春來又見小桃紅丹砂曾問容成子玉液真傳白兔翁<lb/>
欲把青囊與君説年來萬慮巳成空<lb/>
　　　屏西<lb/>
錦屏秀色如霞綺誰結幽亭近夕陽山勢北來連紫極<lb/>
海波東起浴扶桑青蓮開處秋雲冷白石歌殘午夜長<lb/>
巳向南忩事高卧漫將泉石傲羲皇<lb/>
　　　松軒<lb/>
長松千尺倚華軒軒外松陰五畝園睡鴨未醒雲滿地<lb/>
<pb n="KR4h0117_WYG_467-20b"/>
主人相對酒盈尊香浮碧落紅塵逺影射虚忩白晝昏<lb/>
欲向徂徠訪仙跡試將丹訣就君論<lb/>
　　　寄楓林徐月湖<lb/>
芳時不戀人浮雲空在目獨自把深杯醉向花間宿<lb/>
　　　僧拜石<lb/>
高躡禮斗壇俯身向南極顧影落東暝來蹤自西域<lb/>
　　　贈趙雲溪<lb/>
孤館秋高月色寒相逢同作客中歡後期只在東山下<lb/>
<pb n="KR4h0117_WYG_467-21a"/>
一架薔薇帶月看<lb/>
　　　寄孫南江僉憲<lb/>
再到山中訪紫霞紺園衰草夕陽斜舊時僧鶴歸何處<lb/>
獨立溪橋數落花<lb/>
　　　春夜獨坐<lb/>
花送春香入酒甌山頭明月下簾鈎綵雲一片隨風散<lb/>
誰伴歌聲出小樓<lb/>
　　　瑶川新漲同魏海南泛舟<lb/>
<pb n="KR4h0117_WYG_467-21b"/>
草暖風和二月天江南蝦菜不論錢前溪昨夜添新漲<lb/>
一葉中流范蠡船<lb/>
　　　夜坐<lb/>
金爐火盡不聞香銀燭無光春夜長想見落花千萬朶<lb/>
盡隨風雨下池塘<lb/>
　　　玉女峰次湛塘韻<lb/>
淡粧初出蕊珠宫翠壁丹崖想像中好似麻姑駕蓬海<lb/>
海波清淺日輪紅<lb/>
<pb n="KR4h0117_WYG_467-22a"/>
　　　同白總戎泛海觀漁<lb/>
避塵無路却尋仙老去生涯落海邊春水接天晴日暖<lb/>
白鷗多趂釣魚船<lb/>
　　　湖南草堂為陳君賦<lb/>
曉日初臨紫翠重竒峰萬朶削芙蓉浮雲半在藤蘿上<lb/>
𤣥晏先生一畝宫<lb/>
　<lb/>
　<lb/>
<pb n="KR4h0117_WYG_467-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百六十七<lb/>
</p>
<p>
</p>
  </div>
</body>
</text>
</TEI>
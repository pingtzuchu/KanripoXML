<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百六十一</head> <lb/>
    <p>
<pb n="KR4h0117_WYG_161-1a"/>
欽定四庫全書<lb/>
　石倉歴代詩選巻一百六十一<lb/>
　　　　　　　　　　　　明　曹學佺　編<lb/>
　宋詩三十八<lb/>
　　陳師道<lb/>
　　　規禪停雲齋<lb/>
淨居衆天人宫殿隨所適少仕老不歸重門閉榛棘道<lb/>
人秀叢林妙語出禪寂是身如浮雲隨處同建立平生<lb/>
<pb n="KR4h0117_WYG_161-1b"/>
與二子嗜好用一律我此復助縁語綺已多責何年一<lb/>
把茅據坐孤崒嵂<lb/>
　　　次韻晁無斁夏雨<lb/>
咫尺隔山海作書問如何蟻垤既畜糧蛙窟如鳴鼉積<lb/>
暑天復雨斧斫仍手摩東臯繁草木蘭艾不同科驚魚<lb/>
畏宻罟獨鳥鳴南柯稍無蟲飛喧復覺蟬語多卧聞夜<lb/>
來雨歸種故山禾<lb/>
　　　和黄預感秋<lb/>
<pb n="KR4h0117_WYG_161-2a"/>
宿雲䕶朝霜秋陽佐殘暑蠅癡驅復來汗下拭莫禦庭<lb/>
梧自黄隕風過成夜語黄生多新詩如盆蠒抽緒意合<lb/>
無古今投暗有迎拒晩炊鄰僧米晝拾徂公芧門有曲<lb/>
逆車謗甚北山女寧為溝中斷不作太倉䑕老退無好<lb/>
懐續明然兩炬搔首不成眠寒蟲促機杼<lb/>
　　　和魏衍三日<lb/>
林花女頰紅春水𤓰頭緑步蹇我三休來周君一足苦<lb/>
嗟所歴小不盡千里目暮景向昬鴉歸途取修竹<lb/>
<pb n="KR4h0117_WYG_161-2b"/>
　　　陳留市隠者<lb/>
陳留人物後疑有隠屠耕斯人豈其偶滿腹一杯羮婷<lb/>
婷小家子與君同醉醒薄暮行且歌問之諱姓名子豈<lb/>
達者歟槁竹聊一鳴老生何所因稍稍聲過情閉門十<lb/>
日雨吟作飢鳶聲詩書工發冢刀籋得養生飛走不同<lb/>
穴孔突寧暇黔<lb/>
　　　城南寓居<lb/>
遊子暮何歸韋杜城南村秋水深可測挽衣踏行雲道<lb/>
<pb n="KR4h0117_WYG_161-3a"/>
暗失歸處棲鳥故不喧牛羊閉籬落稚子猶在門<lb/>
　　　送蘇公知杭州<lb/>
平生羊荆州追送不作逺豈不畏簡書放麑誠不忍一<lb/>
代詎數人百年能幾見昔為馬口銜今作禁門鍵夏雨<lb/>
五月涼中宵潮汐滿風帆目力窮江空嵗徂晩<lb/>
　　　次韻蘇公西湖觀月聽琴<lb/>
清湖納明月逺覽無留雲人生亦何須有酒與桐君平<lb/>
生今不飲意得同酣醺清言氷玉質壊衲山水紋殫精<lb/>
<pb n="KR4h0117_WYG_161-3b"/>
有後悟畜耳無前聞潛魚避流光歸鳥投重昬信有千<lb/>
丈清不如一尺渾<lb/>
　　　次韻蘇公涉頴<lb/>
衝風不成寒脱木還自竒坐看白日晚起行清頴湄路<lb/>
暗鳥遺音江清魚弄姿宇定怪物變意行覺舟遲公與<lb/>
兩公子妙語含風漪但怪笑談劇莫知賔主誰得句未<lb/>
肯吐鬱鬱見睫眉相從能幾何行樂當及兹<lb/>
　　　和魏衍三日<lb/>
<pb n="KR4h0117_WYG_161-4a"/>
堤沙泥盡未及塵江波不動風生紋虎頭魚尾不知數<lb/>
朱旗一㸃來奔雲春容已老有餘態袚禊雖古無前聞<lb/>
踏青摸石修袐祝落日帶雨催行人聽詩對月兩不厭<lb/>
頗覺過目徒紛紛君不見天寳杜陵一老叟才大屈宋<lb/>
堪為偶<lb/>
　　　和魏衍聞鶯<lb/>
春力著人朝睡重葉底黄鸝鳴自送緑幕朱欄日觀明<lb/>
回廊側户風簾動昨夜春回到寒谷好鳥飛來把修竹<lb/>
<pb n="KR4h0117_WYG_161-4b"/>
整翰厲觜初一鳴已落君詩專妙獨退紅著緑愁緒昬<lb/>
後時獨立知何言側聽不盡已飛去懐抱此時誰與論<lb/>
　　　舟中<lb/>
野火燒原雉昬雊黄塵漲天牛亂鬬江間無日不風波<lb/>
老去何時脱奔走詩書滿腹不及口遮日寧須釣竿手<lb/>
愧爾茅簷炙背人仰看青天搔白首<lb/>
　　　次韻無斁雪後<lb/>
閉閣春雲薄開門夜雪深江梅猶故意湖雁起歸心草<lb/>
<pb n="KR4h0117_WYG_161-5a"/>
潤留餘瀝窓明度積陰殷勤報春信屋角有來禽<lb/>
　　　雪後黄樓寄梅山居士<lb/>
林廬煙不起城郭嵗將窮雲日明松雪溪山逗晩風人<lb/>
行圖畫裏鳥度醉吟中不盡山陰興天留憶戴公<lb/>
　　　秋懐示黄預<lb/>
窓鳴風歴耳道壊草侵衣月到千家靜林昬一鳥歸㝠<lb/>
㝠塵外趣稍稍眼中稀送老須公等秋棊未解圍<lb/>
　　　寄潭州張芸叟<lb/>
<pb n="KR4h0117_WYG_161-5b"/>
湖嶺一都㑹西南更上遊秋盤堆鴨脚春味薦猫頭宣<lb/>
室思來暮蒸池得借留孰知為郡樂不動越鄉愁<lb/>
　　　除棣學<lb/>
老作諸侯客貧為一飽謀折腰真耐辱捧檄敢輕投早<lb/>
作千年調中懐萬斛愁暮年隨手盡心事計盟鷗<lb/>
　　　除官<lb/>
扶老趨巖石徐行及聖時端能幾字正敢恨十年遲肯<lb/>
著金根誤寧辭乳嫗譏向來憂畏斷不盡鹿門期<lb/>
<pb n="KR4h0117_WYG_161-6a"/>
　　　早春<lb/>
度臘不成雪迎年遽得春氷開還舊緑魚喜躍修鱗㟁<lb/>
柳絲絲發羈愁處處新老懐吾自異不是故逢人<lb/>
　　　夏日即事<lb/>
柳絮隨風盡歡娛過眼空窮多詩有債愁極酒無功家<lb/>
在斜陽外人歸滿月中肝腸渾欲破魂夢更無窮<lb/>
　　　次韻夏日江村<lb/>
漏屋簷生菌臨江樹作門巻簾通燕子織竹䕶雞孫向<lb/>
<pb n="KR4h0117_WYG_161-6b"/>
夕微涼發相逢故意存何當加我嵗從子問乾坤<lb/>
　　　秋懐<lb/>
稍稍昬煙集鼕鼕一再更短檠看細字髙枕忘平生來<lb/>
鶴妨身健新蟾嗔眼明已須甘酒力不用占時名<lb/>
　　　除夜<lb/>
七十已强半所餘能幾何懸知暮景促逾覺後生多遁<lb/>
世名為累留年睡却魔西歸端著便老子不婆娑<lb/>
　　　除夕對酒贈少章<lb/>
<pb n="KR4h0117_WYG_161-7a"/>
嵗晩身何托燈前客未空半生憂患裏一夢有無中髪<lb/>
短愁催白顏衰酒借紅我歌君起舞潦倒畧相同<lb/>
　　　元日<lb/>
老境難為節寒梢未得春一官兼利害百慮孰疎親積<lb/>
雪無歸路扶行有醉人望鄉仍受嵗回首向松筠<lb/>
　　　雪中寄魏衍<lb/>
薄薄初經眼輝輝已映空融泥還結凍落木更沾叢意<lb/>
在千年表情生一念中遙知吟榻上不道絮因風<lb/>
<pb n="KR4h0117_WYG_161-7b"/>
　　　雪<lb/>
初雪已覆地晩風仍積威木吟端自許鳥起懶成飛寒<lb/>
巷聞晨吠鄰家有夜歸不無慚敗絮未易泄牛衣<lb/>
　　　雪意<lb/>
睡眼拭朦朧開門雪已濃客來迷舊徑虎過失新蹤浦<lb/>
逺渾無鶴林疎只有松借留如不解酒興若為慵<lb/>
　　　其二<lb/>
榆關書不到雪又滿平蕪指冷頻呵玉胷寒屢掩酥緑<lb/>
<pb n="KR4h0117_WYG_161-8a"/>
斟冬至酒紅擁夜深爐塞上風沙惡征衣得達無<lb/>
　　　十五夜月<lb/>
向老逢清節情懐托素輝飛螢元失照重露已沾衣稍<lb/>
稍孤光動沈沈衆籟微不應明白髪似欲勸人歸<lb/>
　　　放衆<lb/>
施食烏鳶喜持經鳥雀聽杖藜矜矍鑠顧影失伶俜門<lb/>
靜行隨月窓虚卧見星擁衾眠未穏艱阻飽曽經<lb/>
　　　送秦覯<lb/>
<pb n="KR4h0117_WYG_161-8b"/>
士有從師樂外人那得知欲行天下獨惟有俗間疑秋<lb/>
入川原秀風連鼓角悲折腰無寸補寧惜曳裾遲<lb/>
　　　送外舅郭大夫夔路提刑<lb/>
天險連三峽官曹據上游百年雙鬢白萬里一身浮可<lb/>
使人無訟寧煩意外憂平生晏平仲能費幾狐裘<lb/>
　　　别劉郎<lb/>
一别已六載相逢有餘哀公私兩多事災病百相催無<lb/>
酒與君别有懐向誰哀深知百里逺肯為老夫來<lb/>
<pb n="KR4h0117_WYG_161-9a"/>
　　　别鄉舊<lb/>
數有中年别寛為滿嵗期能無魚口厄聊復雁門踦齒<lb/>
脱心猶壯秋清意自悲平時郡文學鄧禹復安知<lb/>
　　　别負山居士<lb/>
田園相與老此别意如何更病可無醉猶寒已自和髙<lb/>
名胡未廣詩句尚能多沙草東山路應須一再過<lb/>
　　　老柏<lb/>
嵗月那能記風霜亦飽經輝輝垂重露㸃㸃泊流螢色<lb/>
<pb n="KR4h0117_WYG_161-9b"/>
與江波共聲留靜夜聽轉因枯槁後潤澤出新青<lb/>
　　　歸雁<lb/>
弧矢千夫志瀟湘萬里秋寧為寳箏柱肯作帛書郵逺<lb/>
道勤相喚羈懐誤作愁聊寛稻粱意寧復網羅憂<lb/>
　　　和黄充實詠榴花<lb/>
春去花隨盡紅榴暖欲然後時何所恨處獨不祈憐葉<lb/>
葉自相偶重重久更鮮流珠沾暑雨改色淡朝煙<lb/>
　　　病起<lb/>
<pb n="KR4h0117_WYG_161-10a"/>
今日秋風裏何縁此病翁力微雖杖起心在與誰同注<lb/>
水瓶花醒吹薪鼎藥空百年先得老三敗未為窮<lb/>
　　　懐逺<lb/>
海外三年謫天南萬里行生前只為累身後更須名未<lb/>
有平安報空懐故舊情斯人有如此無復涕縱横<lb/>
　　　南豐先生挽詞<lb/>
早棄人間事真從地下遊丘原無起日江漢有東流身<lb/>
世從違裏功名取次休不應須禮樂始作後生仇<lb/>
<pb n="KR4h0117_WYG_161-10b"/>
　　　丞相温公挽詞<lb/>
百姓歸周老三年待魯儒世方隨日化身已要人扶玉<lb/>
几雖來晚明堂訖受圖心知愛諸葛終不羨曹蜍<lb/>
　　　其二<lb/>
少學真成已中年謂著書輟耕扶日月起廢極吹嘘約<lb/>
志寧論晩成功不願餘一為天下慟不敢愛吾廬<lb/>
　　　别寳講主<lb/>
此處相逢晩他鄉有勝縁呪功先伏猛戒力得扶顛暫<lb/>
<pb n="KR4h0117_WYG_161-11a"/>
息三支論重㕘二祖禪夜牀鞋脚别何日著行纒<lb/>
　　　山口<lb/>
重霧真成雨疎簾不隔風青林擁紅樹家鶩雜賔鴻漁<lb/>
屋渾連水晴湖半落虹往來成一老猶在客途中<lb/>
　　　鉅野少泊<lb/>
滿巷牽絲直平湖墜鏡清順流風借便捷路雪初晴鳥<lb/>
度欲何向鷗來只自驚有行真快意安得易為情<lb/>
　　　河上<lb/>
<pb n="KR4h0117_WYG_161-11b"/>
背水連漁屋横河架石梁窺巢鳥鵲競過雨艾蒿光鳥<lb/>
語催春事窓明報夕陽還家慰兒女歸路不應長<lb/>
　　　野望<lb/>
霜葉紅于染吹花落更馨平江行詰屈小徑夾葱青度<lb/>
鳥開愁眼遙山入畫屏畏人惟可飲從俗却須醒<lb/>
　　　西湖<lb/>
小徑才容足寒花自送香宫池下鳬雁荒塚上牛羊有<lb/>
子吾甘老無家去未量三年哦五字草木借餘光<lb/>
<pb n="KR4h0117_WYG_161-12a"/>
　　　湖上<lb/>
湖上難為别梅梢已著春林喧烏啄啄風過水鱗鱗縁<lb/>
有三年盡情無一日親白頭厭奔走何地與為隣<lb/>
　　　寓目<lb/>
曲曲河回復青青草接連去帆風力滿來雁雪聲先野<lb/>
曠低歸鳥江平進晩船望鄉從此始留眼未須穿<lb/>
　　　和章秀才晩遊九曲院<lb/>
冷落叢祠晩回還峽路賒平荷留夜雨驚鳥過隣家雲<lb/>
<pb n="KR4h0117_WYG_161-12b"/>
暗重重樹風開旋旋花病軀無俗事詩得後歸鴉<lb/>
　　　後湖晩出<lb/>
水淨偏明眼城荒可當山青林無盡意白鳥有餘閒身<lb/>
致江湖上名成伯季間目隨征雁盡坐待暮鴉還<lb/>
　　　晩坐<lb/>
柳弱知春色梅寒釀雪花溪明數積石月過戀平沙病<lb/>
減還増藥年侵却累家後歸棲未定不但指昬鴉<lb/>
　　　寒夜<lb/>
<pb n="KR4h0117_WYG_161-13a"/>
留滯常思動艱虞却悔來寒燈挑不焰殘火撥成灰凍<lb/>
水滴還歇風簾捲復開孰知文有忌情至自生哀<lb/>
　　　宿濟河<lb/>
燭暗人初寂寒生夜向深潛魚聚沙窟墜鳥滑霜林稍<lb/>
作他年計初回萬里心還家祇有夢更著曉寒侵<lb/>
　　　寄晁無斁春懐<lb/>
稍聽春鳥語丁寧乂見官池出斷氷雪後踏青誰與共<lb/>
花邊著語老猶能笑談莫倦尋常聽山院終同一再登<lb/>
<pb n="KR4h0117_WYG_161-13b"/>
今日已知他嵗恨搶榆况是復飛騰<lb/>
　　　九日寄秦少游<lb/>
疾風迴雨水明霞沙步叢祠欲暮鴉九日清樽欺白髪<lb/>
十年為客負黄花登髙懐逺心如在向老逢辰意有加<lb/>
淮海少年天下士可能無地落烏紗<lb/>
　　　寄送定州蘇尚書<lb/>
初聞簡策侍前旒又見衣冠送作州北府時清惟可飲<lb/>
西山氣爽更宜秋功名不朽聊通籍海道無違具一舟<lb/>
<pb n="KR4h0117_WYG_161-14a"/>
枉讀平生三萬巻禦寒當復敝貂裘<lb/>
　　　庚辰三月晩登白門閒望<lb/>
重門傑觀屹相望表裏山河自一方小市張燈歸興動<lb/>
輕衫當户晩風長孤臣白首逢新政遊子青春見故鄉<lb/>
富貴本非吾輩事江湖安得遂相忘<lb/>
　　　和黄預七夕<lb/>
盈盈一水不斯須經嵗相過自作疎坐待常禽報佳㑹<lb/>
徑須飛雨洗香車超騰水部陳篇上收拾愚溪作賦餘<lb/>
<pb n="KR4h0117_WYG_161-14b"/>
信有神仙足官府我寧辛苦守殘書<lb/>
　　　次韻李節推九日登山<lb/>
平林廣野騎臺荒山寺鳴鐘報夕陽人事自生今日意<lb/>
寒花只作去年香巾欹更覺霜侵鬢語妙何妨石作腸<lb/>
落木無邊江不盡浮生此日更須忙<lb/>
　　　次韻何子温祈晴<lb/>
虎節當關信不傳瓣香纔上已回天驅除霧雨還朝日<lb/>
蓄縮波濤復二川奪目光華聞秀句堆場藁秸驗豐年<lb/>
<pb n="KR4h0117_WYG_161-15a"/>
從今更上中和頌少費將軍九萬箋<lb/>
　　　和和叟梅花<lb/>
百卉前頭第一芳低臨粉水浸寒光卷簾初認雲猶凍<lb/>
逆鼻渾疑雪亦香鼎實自期終有待天真不假更勻妝<lb/>
江南望斷無來使且伴詩翁入醉鄉<lb/>
　　　雪後<lb/>
送往開新雪又晴應留勝白待春青稍回杉色和梅怨<lb/>
併得朝看與暮聽已覺庭泥生鳥跡遽修田事帶朝星<lb/>
<pb n="KR4h0117_WYG_161-15b"/>
暮年功利歸持律不是騷人故獨醒<lb/>
　　　早起<lb/>
鄰雞接響已三鳴殘㸃依稀煞五更寒氣挾霜侵敗絮<lb/>
賔鴻將子度微明有家無食惟髙枕百行千窮只短檠<lb/>
翰墨日疎身日逺世間那得尚虚名<lb/>
　　　送王元均貶衡州兼寄元龍<lb/>
先生秀句滿江東二子縁渠得再窮詩禮向來堪發冢<lb/>
孫劉能使不為公炎方瘴癘消軒豁故國山河閱始終<lb/>
<pb n="KR4h0117_WYG_161-16a"/>
傳語元龍要相識江湖春動有來鴻<lb/>
　　　絶句<lb/>
里中餽杏得嘗新馬首相逢始見春勤苦著書如作吏<lb/>
世間誰是最閒人<lb/>
　　　絶句<lb/>
書當快意讀易盡客有可人期不來世事相違每如此<lb/>
胸懐百嵗幾曽開<lb/>
　<lb/>
<pb n="KR4h0117_WYG_161-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百六十一<lb/>
</p>
<p>
</p>
  </div>
</body>
</text>
</TEI>
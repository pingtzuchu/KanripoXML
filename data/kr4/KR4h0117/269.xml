<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百六十九</head> <lb/>
    <p>
<pb n="KR4h0117_WYG_269-1a"/>
欽定四庫全書<lb/>
　石倉歴代詩選巻二百六十九<lb/>
　　　　　　　　　　　　明　曹學佺　編<lb/>
　元詩三十九<lb/>
　　戴良<lb/>
　　　山有杞<lb/>
山有杞于吳之里君子至止可以宴喜水有魚于吳之<lb/>
墟君子止居可以宴胥于山于水有軒膴膴何斯違斯<lb/>
<pb n="KR4h0117_WYG_269-1b"/>
莫或遑處于水于山有亭閑閑何斯違斯莫或遑安安<lb/>
其可懷耄將至矣今也不樂歲月逝矣爰作斯圗式歌<lb/>
且謡願言公退惟以逍遥其樂也哉<lb/>
　　　巫山高<lb/>
巫山望欲極神女出何遲朝暮自雲雨君王徒夢思魂<lb/>
乘林樹合心著峽猿悲婉孌陽臺夜不知今是非<lb/>
　　　鴻雁生塞北行<lb/>
鴻雁何從來千里度江湘當春既北飛渉秋復南翔豈<lb/>
<pb n="KR4h0117_WYG_269-2a"/>
不念鄉塞所至逐炎凉客子别家久遙遙征路長朝逰<lb/>
齊魯國暮行吳越鄉何思㧞泰茅惟憂繫否桑壯心移<lb/>
歲華徂貌委年霜蓬飛繞本根蕖落戀舊房此邦雖樂<lb/>
土故鄉焉可忘<lb/>
　　　艾如張<lb/>
翠為衿錦為衣朝朝暮暮澤水飛澤中青草深且茂莫<lb/>
聽爾媒登壟雊壟頭西接桃李場蓬藋艾盡有羅張羅<lb/>
雖可避機莫測爾誤觸之恐身傷請看舊日張羅處祥<lb/>
<pb n="KR4h0117_WYG_269-2b"/>
鳳㝠鴻不肯顧<lb/>
　　　朱鷺<lb/>
朱鷺何從止去啄金堤飲玉水朝隨赤雁暮碧鷄蕩漾<lb/>
驚波不得棲有時挾子上林去網絲紛紛復難避不如<lb/>
斂翅江海湄逺却幽并㳺俠兒<lb/>
　　　白頭吟<lb/>
莫把白頭吟來調綠綺琴蜀客當年聘私室兩情總向<lb/>
琴中得誰信黄金買賦時巳是青蛾辭寵日兎絲春來<lb/>
<pb n="KR4h0117_WYG_269-3a"/>
託女蘿雪霜未至尚纒柯若箇人心如草木不到白頭<lb/>
妾遭逐妾有嫁時緑玉簮時時插髻悅君心一朝墜地<lb/>
雙股折恰似君心中道絶我簮縱折猶共藏君心一絶<lb/>
去他鄉<lb/>
　　　感懷<lb/>
杪歲屬搖落青蒲忽青青萌達未幾日大火巳南明天<lb/>
運一如是廢興安得停商郊遷夏鼎殷士祼周京冀方<lb/>
旣巳没亳社亦云平務光真達道敝屣薄時榮<lb/>
<pb n="KR4h0117_WYG_269-3b"/>
　　　又<lb/>
時秋救邊急喧呼聞㸃兵荒城接沙漠羣馬盡嘶鳴荷<lb/>
㦸者誰子贏糧將逺征借問何所之天驕窺漢城西奔<lb/>
丁零塞北走單于亭窮冬氷雪交殊方不可行骨肉兩<lb/>
决絶悲極哭無聲怯卒當勁虜投魚饇長鯨己分沙場<lb/>
死㬥骨無完形驅車舎之去不忍聽此聲聖人御宇内<lb/>
早使太階平<lb/>
　　　又<lb/>
<pb n="KR4h0117_WYG_269-4a"/>
𤣥圃有丹木八榦何亭亭光同白玉潤液比碧瑤清不<lb/>
知何年代産此至陽精仙經所甞言服之可千齡吾將<lb/>
具舟檝涉海掇其英<lb/>
　　　又<lb/>
良辰豈長遇隂晦在須㬰今日弗為樂明旦恐不如都<lb/>
門多佳麗清囀當座隅促席道平素况有高士俱列俎<lb/>
過三鼎傾酒盡百壺揮金娛心意慷慨不畱儲達人毎<lb/>
滔蕩俗士恒自拘白頭懷轗軻撫己一長吁<lb/>
<pb n="KR4h0117_WYG_269-4b"/>
　　　又<lb/>
落葉響空山羇鳥號窮林此時單居婦哀怨起瑤琴清<lb/>
商逐風轉三嘆有餘音分明曲中意感此離恨深空床<lb/>
亦易守時寒難獨禁凉飈一夕起達曙懐重衾君固執<lb/>
高節詎知傷妾心<lb/>
　　　又<lb/>
家藏兩寳劍巳合雌與雄潛鋒在金匣謂當長相從何<lb/>
言風雨夕化作雙蛟龍一逰吳水西一落豐城東相去<lb/>
<pb n="KR4h0117_WYG_269-5a"/>
邈千里時時氣上衝神物終不隔歲晏㑹當逢<lb/>
　　　又<lb/>
㳺魚返于淵飛鳥歸于山行子别鄉國既久何當還日<lb/>
落長風起稜稜氣遂寒居人息深帷浮客未遑餐憂虞<lb/>
銷素質風霜凋夙顔惟餘一寸心歲暮保貞堅<lb/>
　　　逰大慈山<lb/>
水行境謂盡陸出路旋通乃即蒼松逕步入青蓮宫連<lb/>
嶂既崷崒宻林亦葱蘢地涉清浄界身㳺紫翠重臨流<lb/>
<pb n="KR4h0117_WYG_269-5b"/>
玩廣沼企石眺竒峰寒鏡湛秋夕碧玉劃晴空入寺瞻<lb/>
象教尋僧叩禪宗契理巳無像觀念豈有窮願絶區中<lb/>
縁永依塵外蹤嗒然遺身世年齊天地終<lb/>
　　　逰天童山<lb/>
避囂去城市遣悶在川岑遂申獨徃意行此無盡林松<lb/>
篁儼映鬱蒼翠邈深沈九隴山巳見三生石可尋列障<lb/>
圍招提傑閣俯嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>池光亂塔影澗流傳聲音龍化井<lb/>
巳竭虎去泉徒深周顧信靈迹遲畱多賞心念未委塵<lb/>
<pb n="KR4h0117_WYG_269-6a"/>
妄事可息煩襟即理茍巳協何用戀華簮<lb/>
　　　贈别汪定海<lb/>
前舟巳云發後舟更誰待春事動江臯客愁滿山海别<lb/>
晷只須㬰㑹期知何在亦既違素心安得顔不改<lb/>
　　　又<lb/>
故人忽巳别兀兀吾何適暮投甬東路不見徃來迹古<lb/>
寺靜脩廊空齋冷虚壁獨有階上苔猶如舊時碧<lb/>
　　　題盤隱軒<lb/>
<pb n="KR4h0117_WYG_269-6b"/>
曲蹊繚深碧逥澗澄遙清誰知慈水上亦有盤谷名慕<lb/>
巢屏世喧等李薄時榮仿像中原路迢遰太行行軒居<lb/>
儼映蔚甍棟歘峥嶸暑檻停緑樹夕堦飄素英一翁臨<lb/>
暮齒二𦙍當弱齡秫醑報初熟瓢斚自同傾厭厭簡素<lb/>
展寂寂塵事冥窺鳥感歸翼觀魚悟潛形既巳愜時物<lb/>
亦復諧友生琴書許交錯辭翰俾縱横老我記曽逰遥<lb/>
途阻重征溪山寄幽夢林堂畱恨情可隨東浦月流光<lb/>
到君庭<lb/>
<pb n="KR4h0117_WYG_269-7a"/>
　　　逰定水<lb/>
常公開化地源師講經處人物有古今山川無新故槖<lb/>
駞既西峙鳴鸛亦東翥清泉冽廣沼蒼松夾永路入寺<lb/>
結青蓮㕘方薫玉樹三足想後因四禪感前悟此生眞<lb/>
幻化學道奈遲暮感歎顧昔心悵然起遐慕<lb/>
　　　題蘭芳齋<lb/>
靄靄高齋暮浮㳺此空林不遣蘭為友孰可與同心緑<lb/>
艷嫓秋色紫葩搖夕隂芳意徒自負幽期竟安尋以之<lb/>
<pb n="KR4h0117_WYG_269-7b"/>
念身世三嘆援孤琴猗猗不成操豈謂無知音<lb/>
　　　書畫舫宴集分得澹字<lb/>
平生學巳誤末齡道逾貶久酣世味醲益羨朋交淡座<lb/>
既接簮纓享復與昌歜偶㑹情即親未識氣已感驚鱗<lb/>
樂連藻倦翮媚叢菼既忝末席歡不飲吾何敢<lb/>
　　　龜毛廬<lb/>
倦逰去朝市委懷在田園既悟執㦸疲益知荷蓧賢夙<lb/>
晨飯牛出夕曛負耒還春作固云力秋斂未盈㕓求贏<lb/>
<pb n="KR4h0117_WYG_269-8a"/>
豈其願拙業乃所安不見龜上毛成氊亦良難<lb/>
　　　對春雪一首寄梧竹翁<lb/>
常時寒巳收今兹隂尚結惜此艷陽天盡付蕭騷雪穿<lb/>
花適自亂雜雨詎成潔獨有灞橋人詩思益清絶<lb/>
　　　畱别白沙諸友<lb/>
頻年接歌笑誰忍隔音形一為寒窶迫頓忘離别情春<lb/>
帆巳駕浦晨皷亦催程可得重相過同聽夜潮聲<lb/>
　　　又<lb/>
<pb n="KR4h0117_WYG_269-8b"/>
雨暗長江日鐘動寒城曙居人息深閣逰子行多露冥<lb/>
冥見煙花曖曖想雲樹不道絶逰從晨昏自難度<lb/>
　　　和陶淵明雜詩<lb/>
大鈞播萬類飄忽如風塵為物在世中倐焉成我身弟<lb/>
兄與妻子於前定何親生同屋室處死與丘山隣彼蒼<lb/>
無私力宵盡巳復晨獨有路旁堠長閱徃來人<lb/>
　　　又<lb/>
羲馭不肯遲榮瘁詎可量舉頭望穹昊日月巳宿房隕<lb/>
<pb n="KR4h0117_WYG_269-9a"/>
霜凋衆類慘慘未渠央李梅忽冬實又復值愆陽物化<lb/>
茍如此祗亂我中腸<lb/>
　　　又<lb/>
朝耕谷口田暮採陌上桑歲晩望有收嗟哉成粃糠白<lb/>
頭去逐食所謀惟稻粱嗷嗷天海際何異鴈隨陽昨宵<lb/>
得竒夢可喜復可傷為言東海上却粒有其方早晚西<lb/>
王母酌以瑤池觴<lb/>
　　　又<lb/>
<pb n="KR4h0117_WYG_269-9b"/>
天地有常運隂陽無定端夏蟲時不永安覩歲月遷嗟<lb/>
我在世中倐忽巳華顛何能得仙訣拾取朝霞飡蓬萊<lb/>
去此近欲徃無由縁從今棄諸事盡付悟眞篇<lb/>
　　　又<lb/>
秦灰未遽冷於古何所稽前行有衢路徃徃變巖崖我<lb/>
來一問津感嘆傷人懷是道在天地大可六合彌諸儒<lb/>
拾煨燼破裂日愈離遂令高世才放蕩莫控羈時無洛<lb/>
中叟此事諒終虧<lb/>
<pb n="KR4h0117_WYG_269-10a"/>
　　　和淵明擬古<lb/>
我昔年少時高視隘八荒惟思涉險道誰能戒垂堂南<lb/>
轅與北軌所歴何杳茫一旦十年後盡化爭戰場豈無<lb/>
英雄士幾人歸北邙撫此重長嘆壯志失軒昻斂退就<lb/>
衡宇蹙蹙守一方徃事且棄置身在亦奚傷<lb/>
　　　又<lb/>
勸君勿沈憂沈憂損天和尊中有美酒胡不飲且歌我<lb/>
觀此身世變幻一何多無相亦無壊信若空中花戚戚<lb/>
<pb n="KR4h0117_WYG_269-10b"/>
以終老君今其奈何<lb/>
　　　又<lb/>
墻頭有叢菊粲粲誰復採蹉跎歲年晩香色日以改我<lb/>
欲一徃問渺渺阻煙海遙知霜霰繁莖葉不余待亦既<lb/>
輕去國巳矣今何悔<lb/>
　　　和淵明飲酒<lb/>
幽蘭在浚谷衆卉沒其英清風一吹拂卓然見高情萬<lb/>
物皆有時泰至否自傾蟄雷聲久閟未必先春鳴有酒<lb/>
<pb n="KR4h0117_WYG_269-11a"/>
且歡酌何用嘆此生<lb/>
　　　又<lb/>
三春布陽徳萬物發華滋凌霄直微類近亦附喬枝低<lb/>
迷衆無覩高出乃見竒煌煌九霄中榮夸遽爾為我道<lb/>
似不爾一笑懸吾羈<lb/>
　　　又<lb/>
我如北塞駒困此東南道有力不獲騁長鳴至于老苒<lb/>
苒隂陽移萬物逓榮槁既無騰化術此身豈長好一朝<lb/>
<pb n="KR4h0117_WYG_269-11b"/>
委運徃恐遂失吾寳何當攜麯生縱浪逰八表<lb/>
　　　又<lb/>
靡靡歲云晏此巳非吾時深居執蕩志逝將與世辭破<lb/>
屋交悲風得處正在兹握粟者誰子無煩决所疑道喪<lb/>
士失已節義久吾欺於心茍不愧窮達一任之<lb/>
　　　又<lb/>
老我愛窮居蓬蒿繞荒宅與世罕所同車馬絶來迹寓<lb/>
形天壤内幾人年滿百顧獨守區區保此堅與白若復<lb/>
<pb n="KR4h0117_WYG_269-12a"/>
不醉飲此生端足惜<lb/>
　　　和淵明移居<lb/>
昔我客華嶼古寺分半宅窮年無俗調看山閱朝夕如<lb/>
何舎之去遙遙從兹役朋逰方餞送賦詩仍設席共言<lb/>
新居好今更勝疇昔高歌縱逸舟持用慰離析<lb/>
　　　和淵明連雨獨飲<lb/>
陶翁固貧士異患猶不干公田足種秫亦且居一官我<lb/>
無半畆宅三旬纔九餐况多身外憂有甚饑與寒委懷<lb/>
<pb n="KR4h0117_WYG_269-12b"/>
窮櫩下何以開此顔清風颯然至高歌吾掩關<lb/>
　　　題巽上人㳺息軒<lb/>
名山鬱岧嶤飛軒起𢎞敞覺花墮檻明忍草縁堦長日<lb/>
落萬壑冷風振百泉響掃庭驅虎出倚欄延月上雲影<lb/>
共棲息山光同偃仰晩磬度筠清夕窓舎澗爽偶造幽<lb/>
人境獲陪芳景賞談𤣥悟道言觀妙滅塵想良逰雖暫<lb/>
適多累詎長徃所以俗中人昏昏在天壤<lb/>
　　　周伯温侍御席上賦<lb/>
<pb n="KR4h0117_WYG_269-13a"/>
淅淅扇晨飈塗塗散暝霏翳翳繁隂結凄凄陽卉腓開<lb/>
冬感徂物高㑹洽音徽嘉肴薦文理芳醑獻蘭巵列坐<lb/>
侍星弁駢筵簉緋帷綺席全當牖朱簾半隱扉已酣亭<lb/>
上酌復玩軒中竒美話既愉心麗句更流思清事古難<lb/>
偶歡合情所希及今不為樂後兹將待誰但乏瓊玖報<lb/>
虚蒙桃李施惟祝養生年黄髮以為期<lb/>
　　　逰湖上諸山<lb/>
澄湖總地徳連山雄㝢縣嵐氣川上浮林影波中見東<lb/>
<pb n="KR4h0117_WYG_269-13b"/>
臨帶吳㑹北拒衿楚甸上峙岫如複下亘水成練參差<lb/>
窺粉堞出沒露丹殿宏麗邁前聞逰觀踰昔踐君侯挺<lb/>
竒興軒葢此追衍雲隨朱斾揚路繞頳霞轉五藥芳可<lb/>
采三芝秀堪搴升高望己騁即卑趣仍展願言謝羈纒<lb/>
久兹事攀援結網政未能臨淵亦徒羨<lb/>
　　　同楊文舉提學㳺虎丘<lb/>
疲榮厭府寺思閒愛林丘今晨偶從告薄言為兹逰輿<lb/>
馬出城郭冠葢集朋儔尋雲共陟峴吟風同倚樓池浸<lb/>
<pb n="KR4h0117_WYG_269-14a"/>
劍光冷石拱講堂幽丘虎餘昔勢憨泉溢前流舊聽己<lb/>
咸踐新賞復旁搜樹杪吳岫出天末楚雲浮睇逈距遙<lb/>
甸臨卑撫平疇萬象固如昨六龍寧暫畱且兹酌芳醴<lb/>
相從滌繁憂豈不念行役天道良悠悠<lb/>
　　　對雨金達可送酒至<lb/>
星躔離夜月桂渚發朝雷族雲起泉室零雨下陽臺飄<lb/>
簷方似霧集地復如埃空濛迷野鶩沾洒雜階苔旅人<lb/>
乏愉悅孤館獨徘徊久缺清酤至忽值白衣來豈不欲<lb/>
<pb n="KR4h0117_WYG_269-14b"/>
為酌因君停玉杯<lb/>
　　　徐叔度遺紈扇<lb/>
團團七華扇名在制久缺感君裂紈素與蒙却煩暍入<lb/>
手訝如珪暎容疑學月玩之炎氣消握之㣲風發却願<lb/>
暑長在無使君暫歇<lb/>
　　　次韻宿西山<lb/>
旦棹東湖澨暝策西山麓林光漏月清水影漾天緑初<lb/>
風草故和窮律轉新肅悲來攅人懷山房不成宿<lb/>
<pb n="KR4h0117_WYG_269-15a"/>
　　　題陳敬初小丹丘<lb/>
遙遙念鄉縣晩志重仙靈結搆避公館卧㳺資赤城瀾<lb/>
漫泉湧渠合㳫雲翼櫺峭崿天末起飛流戸外清山川<lb/>
隔舊賞庭院暢新情静有幽事悅動無塵慮縈何必踐<lb/>
台嶽兹道可長生<lb/>
　　　治圃詩<lb/>
三春豐雨澤晨興觀我畦嘉蔬有餘滋草盛相與齊戮<lb/>
力治荒穢指景光巳西好月因時來歸路杳然迷暮鳥<lb/>
<pb n="KR4h0117_WYG_269-15b"/>
尋舊林晚獸遵故蹊我亦息㣲勞去去安吾棲<lb/>
　　　又<lb/>
長夏罕人事齋居有餘閒北窓多悴物且遂灌吾園攅<lb/>
根既舒達積葉亦蔥芊瓜瓞繞畦長新葵應節鮮抱甕<lb/>
一回視生意盈化先在我豈不勞即境多所歡悠悠千<lb/>
載間樊生信為賢<lb/>
　　　又<lb/>
苒苒素秋節凄凄天宇清挈杖視西園俛仰傷我情藜<lb/>
<pb n="KR4h0117_WYG_269-16a"/>
藿日就凋惟見野草青草青亦幾日霜露早已零萬物<lb/>
㑹有終人生無久榮功勛茍不建未若託林埛所以荷<lb/>
簣翁長歌悲磬聲吾其理吾圃聊以隱自名<lb/>
　　　又<lb/>
窮冬霜露下谷風轉凄其以今四運周感兹百卉腓披<lb/>
榛歸北囿墟里故依依桑竹餘朽株䑓榭有遺基野老<lb/>
相與至嘲諧談昔時談罷輙引觴陶然無所思紛紜世<lb/>
中事寒暑相盛衰此理茍不勝役役徒爾為既以適吾<lb/>
<pb n="KR4h0117_WYG_269-16b"/>
願何能忽去兹<lb/>
　　　上天池<lb/>
良游思已愜勝地喜仍踐筍輿穿竹行雲路盤空轉蓮<lb/>
峰見崒嵂天池覩清淺石竒斜匝林徑古曲藏蘚躊蹰<lb/>
日巳晏沾洒露猶泫回駕諒難淹逸趣嘆莫展理亂良<lb/>
未形得喪竟誰辨寄言同懷客且兹息疲蹇<lb/>
　　　夜泊吳江長橋宿垂虹亭<lb/>
閃閃練月宵稜稜素秋節舎棹上孤亭臨江候歸客佳<lb/>
<pb n="KR4h0117_WYG_269-17a"/>
人殊未來幽意為誰適徘徊當夜半彷彿去天尺仰接<lb/>
銀河横俯照星緯逼直疑穹壤連豈有人世隔飄飄形<lb/>
若蛻眇眇思何極居然怯風露聊復就衾席亦既不成<lb/>
寐將何慰兹夕頼有同心人連床話疇昔<lb/>
　　　遊吳山承天觀<lb/>
石逕趨巍宮雲甍倚層壁昔聞帝子遊今見羽人宅鱗<lb/>
居庭際擁蜃閣忩外闢複嶺曲且盤喬林隱復直路縈<lb/>
賞心侣谷館咀芝客即近已欣覯撫逺亦驚覿離離越<lb/>
<pb n="KR4h0117_WYG_269-17b"/>
樹青渺渺海門白乘風遲來潮倚月候歸汐徘徊憶天<lb/>
險俯仰峙地徳于時將指使暫此盪塵臆豈無犬馬情<lb/>
終負煙霞癖何當解朝組相從隱仙籍<lb/>
　　　入湖源<lb/>
榜舟渡長浦搔首望遙山西界出吳道東臨入越關到<lb/>
家諒匪逺䟦馬勢不前懷禄吾豈敢行路古所難獨有<lb/>
山上雲既出復知還<lb/>
　　　次場口<lb/>
<pb n="KR4h0117_WYG_269-18a"/>
久宦迷故都故都在何處驅車向隣壤頭白不知路長<lb/>
林日夕行曠野東西顧方逺嘆途阻逾近覆心懼豈無<lb/>
入林翮莫與歸颷遇<lb/>
　　　望九靈山<lb/>
九靈眇何許連峰高不極依稀接逺霧仿像起寒色我<lb/>
家是山下别來歲頻易屋廬閒鳥聲冢墓遺獸跡可望<lb/>
不可至空多故鄉憶<lb/>
　　　贈婦<lb/>
<pb n="KR4h0117_WYG_269-18b"/>
單居易為久仳别難處心而况我佳儷有若比翼禽暮<lb/>
棲必並枝朝啄常共林中道一分散曠世絶形音跂彼<lb/>
雙雎鳩翻飛河之潯徘徊逐儔侣每與同浮沈今我反<lb/>
不如迢迢江與岑可能施兩翮乗風起相尋<lb/>
　　　傷李氏妾<lb/>
皎皎彼姝子粲粲美容華鮮肌映朝日惠質鬭晴葩借<lb/>
問何從來生自公侯家一為箕帚役斂已絶矜誇居處<lb/>
辭曩貴食飲避前奢柰何九秋霜竟殞三春花時時想<lb/>
<pb n="KR4h0117_WYG_269-19a"/>
爾形撫膺嘆以嗟<lb/>
　　　又<lb/>
凉風撼房闥朗月照簾櫳佳人巳㝠㝠髣髴覩爾容入<lb/>
室撫遺跡茵在惜床空海濶無回波葉落豈畱蓬茫茫<lb/>
百年内私懷誰克從<lb/>
　　　泛海<lb/>
仲夏發㑹稽乍秋别勾章擬杭黒水海首渡青龍洋南<lb/>
條山已斷北界水何長逺近浪為國周圍天作疆川后<lb/>
<pb n="KR4h0117_WYG_269-19b"/>
偶安恬天吳亦屏藏蕩槳乗月疾掛席逐風揚零露拂<lb/>
蟠木旭日耀扶桑我行無休隙此去何渺茫東海蹈仲<lb/>
連西溟遁伯陽輕名冀道勝重己企時康孰謂情可陳<lb/>
旅念坐自傷<lb/>
　　　望大牢山<lb/>
稍入東膠界即見大牢山峰攅侔劍㦸嶂疊類雲煙稜<lb/>
稜插巨海渺渺漾中川波濤共突兀天日相澄鮮氓居<lb/>
接島嶼觀宇連術阡既館茹芝士亦巢遁世賢客行積<lb/>
<pb n="KR4h0117_WYG_269-20a"/>
昏旦水宿倦舟船兹山思獨徃結茅徴願言柁師不我<lb/>
從太息歸中原<lb/>
　　　抵膠州<lb/>
舟行無休期晨夜涉風水蹈越歴吳鄉乗楚造齊鄙逗<lb/>
浦波尚險即陸路纔砥依稀見州郭倉皇問官邸土牆<lb/>
訝半頺草屋驚全圯所幸民俗淳梢使客情喜北來既<lb/>
旬月西去尚幾里嚴程謂已近危途方始此沮洳浩茫<lb/>
茫菅茅複靡靡幽燕去魂斷伊洛望心死日暮坐空牀<lb/>
<pb n="KR4h0117_WYG_269-20b"/>
浩然念枌梓<lb/>
　　　詠懷<lb/>
結廬在西市藝藿仍種葵謂將究安宅何意逢亂離三<lb/>
年去復還隣室無一遺所見但空巷垣牆亦盡頺久之<lb/>
得荒徑披拂認門基我屋雖僅存藿悴葵亦衰本自住<lb/>
山澤此悔将何追<lb/>
　　　又<lb/>
庭前兩竒樹常有好容色年年遇雪霜誰謂寒可易大<lb/>
<pb n="KR4h0117_WYG_269-21a"/>
道久已喪末路多凉德狐裘取適體誰念窮途客古有<lb/>
延陵子使還過徐國徐君骨云朽信義逾感激解劍掛<lb/>
高樹至寳非所惜此士難再逢四顧吾安適<lb/>
　　　和沈休文雙溪八詠<lb/>
被褐守山東山東古於越州城冒陘峴嵐氣屢興没剖<lb/>
竹曰有行思君不能發指途期䦨暑下車己凉月汲黯<lb/>
薄淮陽子牟戀魏闕豈伊念川途固亦悲朝列日月倘<lb/>
垂照猶堪慰寂蔑<lb/>
<pb n="KR4h0117_WYG_269-21b"/>
　　　寄宋潛溪<lb/>
孤鴻失儔侣連翩洲渚湄自知羽翮短不與同奮飛寄<lb/>
聲奮飛者當慎子所之煙波𣺌無從雲路逈難依雲路<lb/>
多鷹隼煙波有虞機<lb/>
　　　又<lb/>
昔與君别日妾蠶初弄絲何意時運傾寒衣今巳治衣<lb/>
成向誰寄冬雪旦夕飛雪飛猶自可時去端足悲韶顔<lb/>
忌凋落華志驚變衰安得君子心不隨年歲移<lb/>
<pb n="KR4h0117_WYG_269-22a"/>
　　　還舊居<lb/>
自我逺行游故廬今始歸如何廿載間舊事都巳非曳<lb/>
杖過比隣相呼尋故知不見垂白翁但見初長兒我園<lb/>
既稍葺我田亦就治種秫釀美酒拾薪煑豆糜一笑集<lb/>
親朋相從説暌離以之感疇昔俛仰多所悲人生一世<lb/>
中所憂渴與饑力耕給其用此外更何思便當息吾駕<lb/>
皓首以為期<lb/>
　　　田居<lb/>
<pb n="KR4h0117_WYG_269-22b"/>
我生非匏𤓰於世可無食躬耕實所慕戮力歸稼穡當<lb/>
春土脉動農事滿阡陌晨興負耒去日入弗遑息我苗<lb/>
今已長我耕有餘隙斗酒勞近隣隻鷄餉過客人生但<lb/>
如是亦足慰平昔此意誰復知千載惟沮溺<lb/>
　　　答李寧之<lb/>
涸鱗思赴海倦翮念歸山如何逺遊客歲久不知還世<lb/>
途方擾擾豺虎尚為患久嫌軍務勞翻羡為客閒夜雨<lb/>
滴愁夢晨風颯頺年丈夫雖耿介亦或多苦顔而我承<lb/>
<pb n="KR4h0117_WYG_269-23a"/>
結隣獨喜相追攀未堅金石交巳枉瑤華篇時時感嘉<lb/>
貺相視兩悽酸豈不欲為答情深諒難宣<lb/>
　　　節婦操為賈妻作<lb/>
父母嫁妾時遺妾雙鴛綺雙鴛既同生亦復與同死當<lb/>
知妾有夫結言亦如此妾夫今在逺妾身今獨止恐為<lb/>
行露侵莫與雙鴛齒飲恨赴長川川竭恨乃巳<lb/>
　　　立秋日言懷<lb/>
六龍不可頓四序忽復移氣變感人心愴然已秋時池<lb/>
<pb n="KR4h0117_WYG_269-23b"/>
荷挺素質園葵曄芳蕤豈無一日好不久還當衰覽物<lb/>
惜年邁撫景傷志違日暮坐空堂此懷當告誰<lb/>
　　　中秋無酒<lb/>
彼節忽己易吾年信難留含情及𤣥夜逝將秉燭遊皎<lb/>
皎明月光照我城南樓常時猶足賞矧乃當素秋東隣<lb/>
有美酒飲之袪百憂客來無由得虚使時運流未知明<lb/>
年月還如此夜不既虚行樂志空歎將誰尤<lb/>
　　　遊赤松山分韻得弟字<lb/>
<pb n="KR4h0117_WYG_269-24a"/>
旦發東郭門晩憇北山址乍離城市喧益羡丘壑美舎<lb/>
車陟嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>停䇿玩清泚遊目蒼崖顛放情白雲裏攀林<lb/>
感落英渉澗悲逝水冀憑棲遁蹤徃遇㝠寂士忽見山<lb/>
阿人彷彿君平起何當乘素煙相與嚼丹蕋牧羊事巳<lb/>
乖鍊石情徒止長揖謝荒祠永愧爾兄弟<lb/>
　　　别宋潛溪<lb/>
昨宵郡齋宿今旦赴行舟官程不敢違可使須臾畱掩<lb/>
泣别故交强顔逐前儔未嘗去鄉邑詎能千里遊金陵<lb/>
<pb n="KR4h0117_WYG_269-24b"/>
古帝鄉雄跨東南州至今列甲第燁燁居公侯冠葢若<lb/>
雲擁車馬如川流厚禄不虚授高才將見收如何獨多<lb/>
念去去懷百憂<lb/>
　　　寄王子充<lb/>
燕燕何從來其羽巳差池飛入華堂内意在巢君帷君<lb/>
帷豈不好傷哉非故知引去方未能欲畱復迴疑噭噭<lb/>
追晨風翾翾空暮闈<lb/>
　　　送人赴廣信軍幕<lb/>
<pb n="KR4h0117_WYG_269-25a"/>
慊慊促夜絃翩翩戒晨軸臨分將列觴指景念出宿羈<lb/>
思無定端官程有成速含思登迴陌抱疢度遙陸前峰<lb/>
日銜岫後蹊風出谷將投近村去惟見逺煙緑冰溪渺<lb/>
森沈玉山鬱駢矗方逺悲路長逾前嘆期促保障固優<lb/>
暇邊情易翻覆贊政諒匪難布徳在所朂古來固疆圉<lb/>
豈皆藉頗牧<lb/>
　　　送人從戎<lb/>
世事諒難必伊人去從戎平生二三策乃用軍帳中東<lb/>
<pb n="KR4h0117_WYG_269-25b"/>
郊已春陽北陌尚寒風千里違鄴城幾日到邊封漢幟<lb/>
正星羅淮騎亦雲從巳入青油幕猶帶駢角弓願言帷<lb/>
幄士勉贊戎馬功但期膺厚賞不忌捐薄躬庶幾邊上<lb/>
人咸識爾為雄<lb/>
　　　贈賈思誠<lb/>
短願本有涯長憂自無端道心日逈絶衰病坐連綿瑤<lb/>
琴廢不理金鏡掩莫看誰能蠲兹疾併用駐吾顔澡真<lb/>
藉靈草測化竒神丹神丹法已閟靈草名尚傳或求向<lb/>
<pb n="KR4h0117_WYG_269-26a"/>
蓬島或採自鐘山何彼巫咸輩竟隳伎術間楚辭稱九<lb/>
折周禮稽十全問名未為悅染味方自嘆賈生妙斯理<lb/>
輶使旌其賢莫言相遇易知音古猶難<lb/>
　　　寄友分韻得枝字<lb/>
彼山猶有崖此木猶有枝而我懷所思憂來獨無時我<lb/>
有澤上蘭春至尚猗猗折柔欲有贈延意及秋期秋期<lb/>
日已逝蘭葉日已衰人生非草木勿為寒暑移<lb/>
　　　城東㑹飲送王天錫<lb/>
<pb n="KR4h0117_WYG_269-26b"/>
隂崖斂暝霏霜陸耀晴晛蕭蕭落木多緜緜衰草遍開<lb/>
冬感徂物列飲㑹羣彦美醑溢流霞妍談粲餘絢時髦<lb/>
非我匹清樽豈余戀行矣送將歸悵然罷歡宴引領阻<lb/>
雲從搔首歎蓬轉<lb/>
　　　送劉彦英東還<lb/>
轉蓬無定在飄颻將何之未遽離本根賴有囬飈吹在<lb/>
昔從一官整駕來南陲何意十載畱竟負三年期上有<lb/>
垂白親下有初長兒平生已艱瘁况復當亂離及兹神<lb/>
<pb n="KR4h0117_WYG_269-27a"/>
武師拓地如拾遺遂令客行士秋晏薄言歸慈母既生<lb/>
還弱子亦抱持歌舞入故都志願幸無違鴻鵠遊四海<lb/>
鷦鷯守一枝寧守卑棲分不隨鴻鵠飛<lb/>
　　　舟發嚴陵承以愚天錫諸公追餞<lb/>
祇役旋故都艤舟析親知臨岐辱飲餞舉觴念暌離躑<lb/>
躅東城闉徘徊江水湄頺陽無停照别晷有成期屏跡<lb/>
堪養疴樂道可忘飢持此特久息豈伊聊暫違願君崇<lb/>
令德蜚聲慰暮遲<lb/>
<pb n="KR4h0117_WYG_269-27b"/>
　　　舟次蘭隂憶寄君善敬德濬仲諸友<lb/>
曉㠶發嚴瀨暝棹次蘭隂悲歌泛洄渚引領睇長林眷<lb/>
言遵舊蹊欲徃訪所欽水行厭棲薄室邇阻窺臨川静<lb/>
集潛虬林茂萃鳴禽獨無羣居志感嘆難為心<lb/>
　　　苦齋<lb/>
薄遊倦簮履斂性偃林阿羣峰既旁繞衆卉亦前羅暄<lb/>
風改故栢㣲陽變陳蘿荼生縁堦上櫟長䕃軒多察性<lb/>
搴柔葉辨味掇芳柯苦節既可貞佳名矢弗訛享歜寵<lb/>
<pb n="KR4h0117_WYG_269-28a"/>
王使集蓼奠皇家尊盛猶若兹疵賤將柰何願賜卜身<lb/>
訣庶免後賢嗟<lb/>
　　　看松菴<lb/>
結搆在中林林木何離離簷隅聳喬幹庭際俯樛枝蜿<lb/>
蜿鹿尾揚矯矯龍形垂稠隂暗軒戸積髓滑堦基美人<lb/>
遊未還素心適在兹豈不念封植無由敦佳期岱畎稱<lb/>
夏書徂徠詠周詩屈身古則然違志今豈非急雪交横<lb/>
至嚴飈左右吹所貴貞白質不為寒歲欺<lb/>
<pb n="KR4h0117_WYG_269-28b"/>
　　　同子充濬仲遊北山夜宿覺慈院<lb/>
窮年厭喧囂今晨愜遊衍豈伊清曠懷直為朋知展指<lb/>
途陽巳昇入谷光未顯涉流既百折尋山亦千轉停策<lb/>
樹頻倚攀林芳屢搴路夷始出幽山暝復凌緬佛廬既<lb/>
栖薄僧榻聊息偃地僻心自怡俗逺慮乃遣明發有佳<lb/>
趣勝處將歴踐<lb/>
　　　徃山洞<lb/>
既停九龍䇿瀝醑禮前賢復尋三洞蹊秉玉朝羣仙羣<lb/>
<pb n="KR4h0117_WYG_269-29a"/>
仙去綿邈遺跡費采甄標峰絢霞外裂竇綵雲間旁聽<lb/>
流活活俯瞰深淵淵脊曲駭初入膝阻艱屢遷躧逈方<lb/>
蠖伸縁隅乃猴牽冥行路易失前𨗳火頻然傾壁見斜<lb/>
倚危室覩孤圓穴杳石如透潭空海疑連涉深怯龍躍<lb/>
出險怵途慳紆徐度虚隙恍惚脱重泉僕御矜乍徃朋<lb/>
徒慶生還夙志愛游役芳時屢徂諐流光忽我邁踐勝<lb/>
及兹年栖息固有期遲暮復何言二皇倘可值頺齡庶<lb/>
能延<lb/>
<pb n="KR4h0117_WYG_269-29b"/>
　　　登鹿田<lb/>
山北倦游覽山南縱攀援苔滑豈可步蘿弱猶足捫力<lb/>
竭轉脩蹊險盡得平原排峰作郛郭列岫代墉垣披拂<lb/>
趨蘭社靡迤入松門竒石既羅逕初篁亦當軒鹿耕事<lb/>
固逺仙化跡還存野田遺舊場孤塚秘精魂感徃情巳<lb/>
劇懷來念彌敦學道值時阻攝生逢景奔何能棄縁業<lb/>
即此窮朝昏<lb/>
　　　贈别祝彦明<lb/>
<pb n="KR4h0117_WYG_269-30a"/>
悵望臨荒蹊驅馳騁遐步江紆練月初山標綵霞暮天<lb/>
長路易迷水深舟難度征人去不息僕夫倦相顧此時<lb/>
悲送君安能髪不素<lb/>
　　　白紵歌<lb/>
闔廬宫中夜撾皷宫樹烏啼月未午玉缸提來酒如乳<lb/>
白紵衣成向君舞美人醉起行步難腰間珂珮聲珊珊<lb/>
肯縁嬌愛減君歡寳釵墮地不敢言宫中門戸多無數<lb/>
君恩反覆日幾度明朝重著舞時衣心中已道不相宜<lb/>
<pb n="KR4h0117_WYG_269-30b"/>
　　　當窓織<lb/>
當窓織貧家女兒堪嘆息隔牆惟聽伊軋聲墮珥欲收<lb/>
應不得兩日織成花錦段盡輸上官猶誡緩夫婿復來<lb/>
催上機豈念身穿藍縷衣君不見富家娘不識蠶桑著<lb/>
綉裳<lb/>
　　　凉州行<lb/>
凉州城頭聞打皷凉州城北角聲苦羽書昨夜到西京<lb/>
敵兵巳犯凉州城凉州兵氣若雲黒百萬人家皆巳没<lb/>
<pb n="KR4h0117_WYG_269-31a"/>
漢軍西出笛聲哀敵騎聞之去復來年年此地成邊土<lb/>
竟與敵人相間處敵人有婦能漢音漢女亦解調敵琴<lb/>
調敵琴按敵譜夫婿從軍半生死美人踏筵尚歌舞君<lb/>
不見古來邊頭多戰場生男豈如生女强<lb/>
　　　題平章公所藏天馬圖<lb/>
君不見余吾水中天馬出赤鬛縞身朱兩翼割玉為鞍<lb/>
鞲不得錦衣使者捷若飛紫韁金勒看君騎却憶拂林<lb/>
初獻時鳯城五門平旦啓馳道行驕轡耳耳路旁見者<lb/>
<pb n="KR4h0117_WYG_269-31b"/>
誰不喜衆中牽出朝未央揮霧流沬滿道香毛帶恩波<lb/>
眩日光龍眠老子識馬意行過天閑重回視白筆描成<lb/>
落人世我公購之灤水濱百金市畫冀得眞奔霄追電<lb/>
何足云從今吹笛大軍起料知一日行千里塞上擒王<lb/>
獻天子<lb/>
　　　湖州行送人作郡<lb/>
湖州歲歲修城堡敵騎時燒城外草城外居民如野鹿<lb/>
目睽睽兮尾促促去輸官稅輸不足半在軍中半在獄<lb/>
<pb n="KR4h0117_WYG_269-32a"/>
獨畱新婦餉姑前也執呉綃供稅錢吳綃巳盡歸未得<lb/>
復到官家候消息我相聞之憂爾湖命選賢侯此剖符<lb/>
賢侯若為湖作主便湏罷却徴求苦畱得湖民障兹土<lb/>
　　　題顧氏長江圖<lb/>
天下幾人畫山水虎頭子孫世莫比何年冩此長江圖<lb/>
多少江山歸筆底巴陵三峽天所開逺勢似向岷峨來<lb/>
洞庭瀟湘僅毫末楚客湘君安在哉江上一朝風雨急<lb/>
老我曾來踏舟立皷枻既聞潭畔吟抱琴復聽竹間泣<lb/>
<pb n="KR4h0117_WYG_269-32b"/>
别來幾日世巳非忽此披圖憶曩時早知避地多處所<lb/>
肯逐紅塵千里歸林下一夫巾屨似亦有舟人與漁子<lb/>
能添野老煙波裏便與同生復同死<lb/>
　　　題出射圖<lb/>
玉門關南百草腓玉門關此鬬兵稀邊頭無事秋馬肥<lb/>
將軍出射沙塵瀰一人據鞍執大旗翩然前𨗳疾若飛<lb/>
一人引弰如附枝一人放箭箭不知後有兩人蹙騎追<lb/>
側身㧞鏃恐鏃遺玉門關城逈且巍一時士馬何神竒<lb/>
<pb n="KR4h0117_WYG_269-33a"/>
我來塞外撫邊陲曾揮此馬看君騎為君取酒盡千巵<lb/>
醉裏争誇戰勝歸到今巳是十年期畫家所冩是耶非<lb/>
却憶當初親見時<lb/>
　　　題打毬圖<lb/>
健兒撃毬世未見人馬盤盤若風旋場中一㸃走如飛<lb/>
三人躍馬争先馳兩人翻身驚且嘆前視後視迴迴轉<lb/>
平沙蹙踏黄入天肯使蒼鷹飛向前身忘激射但狂走<lb/>
未知毬落誰人手君不見秦失其鹿人共逐劉項雌雄<lb/>
<pb n="KR4h0117_WYG_269-33b"/>
幾翻覆<lb/>
　　　經金繩廢寺<lb/>
寂寞唐朝寺頻年客到稀空山孤殿在荒逕一僧歸苔<lb/>
色驕秋雨松聲振夕暉驚烏初有託近亦出林飛<lb/>
　　　歲暮感懷<lb/>
移家東海上汨没度危時草市腥江鮑民居雜島夷衣<lb/>
冠隨俗變姓字畏人知保巳無深計翻言命可疑<lb/>
　　　客居<lb/>
<pb n="KR4h0117_WYG_269-34a"/>
漂流何所徃寂寞住湖隂道路無知巳飢寒亂此心草<lb/>
枯春牧逺浪濶夜漁深豈憚艱虞事衰年自不禁<lb/>
　　　辛亥除夕<lb/>
湖海風雲暗道途霜雪清如何一年盡翻使百愁生俗<lb/>
薄乖歸計時危緩去程家人團坐夜應悉旅中情<lb/>
　　　訪止公於文溪<lb/>
杖錫遊兹地過從動隔年巳無離别想那有去來縁心<lb/>
事青山外禪機白石前偶來非道意敢借慧燈燃<lb/>
<pb n="KR4h0117_WYG_269-34b"/>
　　　除夜客中<lb/>
歲月遽如許蹉跎老却人一年惟此夜明日又逢春湖<lb/>
海未歸客風塵多病身感時渾不寐燈火獨相親<lb/>
　　　郡齋度歲<lb/>
失脚雙溪路今經兩度春不堪飛雪夜還作望鄉人世<lb/>
事方如夢生涯笑此身惟應兩蓬鬢不負嵗華新<lb/>
　　　寄寧之鵬南兄弟<lb/>
攜家非得計世亂麤求安有季俱行役誰人救急難月<lb/>
<pb n="KR4h0117_WYG_269-35a"/>
從愁裏没雪向望中寒昨夜鄉書到知君不忍看<lb/>
　　　又<lb/>
一自干戈後先廬幾處存遽成豺虎峽愁殺鶺鴒原歲<lb/>
酒空兹夕春風非故園憂來無避處只是倚衡門<lb/>
　　　投同僉公<lb/>
授鉞幾専征分藩復此行身為漢飛將家若魯諸生秘<lb/>
畧三邊靖妖氛一劍横巳多門下客持筆待成名<lb/>
　　　郡齋守歲<lb/>
<pb n="KR4h0117_WYG_269-35b"/>
守歲寒齋裏開盤試奠辛杯行猶是臘酒醒即逢春天<lb/>
地長為客風塵嘆此身歲時追徃事獨有老隨人<lb/>
　　　送歸安丞<lb/>
之子官何處湖流一舸通汀洲蘋影外城郭水光中夜<lb/>
泛苕溪月春吟箬下風若逢陳太守為報巳衰翁<lb/>
　　　送趙司令<lb/>
自入驃姚幙從軍凡幾年却縁鹽筴利去讀海王篇蜃<lb/>
氣侵官舎鮫人迎渡船看君年未艾暫出莫悽然<lb/>
<pb n="KR4h0117_WYG_269-36a"/>
　　　除夜客中<lb/>
已就長途徃堪憐暮景斜一年惟此夜千里更誰家戀<lb/>
困心空赤憂時髪巳華此身如可乞只合老煙霞<lb/>
　　　歲暮畱别<lb/>
從宦不得意歲闌聊復歸親朋隨地有情誼似君稀舟<lb/>
小容分榻裘單許借衣平生歲寒意臨別重依依<lb/>
　　　自定川入海<lb/>
乍離東海郡又上北溟船紅見波中日青窺水際天鄉<lb/>
<pb n="KR4h0117_WYG_269-36b"/>
關千里隔身世一㠶懸鄉信何從達歸鴻落照前<lb/>
　　　至膠州<lb/>
自入東膠路鄉邦此地賖人悲西候日㠶際北溟霞民<lb/>
俗農為業州城土作家驛樓何處是庭樹暮棲鴉<lb/>
　　　宿高密<lb/>
客路信悠悠荒城許暫投黄塵齊地晚紅葉海邦秋燈<lb/>
影明官驛鐘聲度縣樓去家今幾許猶自夢東州<lb/>
　　　寓昌樂<lb/>
<pb n="KR4h0117_WYG_269-37a"/>
淮海來時路東西幾日程一年行萬里數口託孤城邯<lb/>
水方馳箭崤函未罷兵餘年已無幾坐此欲何成<lb/>
　　　次益都<lb/>
使傳來遙甸征車馳近埛茅廬城外市楊樹驛邊亭淄<lb/>
水穿原緑牛山入郡青西遊應未遂又復渡滄溟<lb/>
　　　次韻寄陳大㕘<lb/>
仙風久仰羽人丘功業今歸戸牖侯萬事糺紛難辟榖<lb/>
一秋衰謝獨登樓思閒巳蠟遊山屐願治方資濟海舟<lb/>
<pb n="KR4h0117_WYG_269-37b"/>
聞説中營頻倚注文園肺病幾時瘳<lb/>
　　　次韻游上方<lb/>
故人邀我破愁顔風磴雲巖尚可攀五色蓬萊常近郭<lb/>
一湖波浪欲浮山江臯極目雙楓赭澗道傷心細菊斑<lb/>
作客異鄉俱老大乗時吟賞不知還<lb/>
　　　登大牢山<lb/>
海上名山誰作隣數峰高起自為羣林明夜見水底日<lb/>
浪動朝疑巖下雲渺渺乾坤何處辨迢迢齊楚此中分<lb/>
<pb n="KR4h0117_WYG_269-38a"/>
那看回首東南地烽火連年警報聞<lb/>
　　　宿高密<lb/>
杳杳山城倚暮天依依墟里見寒煙海邦出息空今日<lb/>
齊地徴求異昔年俗鄙誰歌招隱曲道窮虚誦卜居篇<lb/>
故鄉回望在天末一片歸心對月懸<lb/>
　　　營丘<lb/>
空壕廢堞繞營丘一望凄然使我愁賜履封侯千古在<lb/>
尋盟霸業此時休鴉啼古木西膠暮鴈落平蕪北海秋<lb/>
<pb n="KR4h0117_WYG_269-38b"/>
回首江南萬餘里異鄉如此若為畱<lb/>
　　　北海郡<lb/>
齊國西行幾日程平原望望怯初行雨途車過泥藏轍<lb/>
晴巷馬來塵滿城野色北連三晉逺河流東注兩淮清<lb/>
中原土俗古云樂老我今多萬里情<lb/>
　　　偶書<lb/>
自從北渡浣紗溪十載家山入望低失學巳憐元亮子<lb/>
長齋應愧太常妻百年世事醯鷄變一夜鄉心謝豹啼<lb/>
<pb n="KR4h0117_WYG_269-39a"/>
却向歸途望遼鶴白頭和淚寫凄迷<lb/>
　　　寄沈隱君<lb/>
故人家住白雲隈占此崖盤與澗迴風挾水聲歸逕竹<lb/>
日將山影上階苔律書在箧身同棄瑞檢堆床手自開<lb/>
聞說蓬瀛從此達湏騎白鹿訪君來<lb/>
　　　晩至永樂<lb/>
江干細路走羊腸逺逐鐘聲到上方水荇暝時雲淡淡<lb/>
逕松深處月蒼蒼佛廬夜續傳燈火僧榻寒薰小篆香<lb/>
<pb n="KR4h0117_WYG_269-39b"/>
何用别尋天竺去人言此地即慈航<lb/>
　　　寄丁鶴年<lb/>
衡門之下可棲遲且抱遺經住海涯東漢已編高士傳<lb/>
西方仍誦美人詩衰年避地方蓬轉故國傷心忽黍離<lb/>
天末秋風正瀟瑟斷鴻聲徹暮雲悲<lb/>
　　　梅簷為天叙師賦<lb/>
上人曽住大梅山坐看簷梅眼欲穿白足亂迷行道日<lb/>
寳花輕墮講經天肯將素服欺塵夢只許清香入梵筵<lb/>
<pb n="KR4h0117_WYG_269-40a"/>
看到常師成熟後方知此道有眞傳<lb/>
　　　寄俞伯熊兼柬李仲彬<lb/>
東郭先生最老成天才久巳負時名能詩不減唐工部<lb/>
解飲渾如晉步兵塞上征鴻高避弋海東歸鶴暗聞聲<lb/>
比隣喜有知心客一夜彈碁直到明<lb/>
　　　懷宋庸菴<lb/>
麥秀歌殘巳白頭逢人猶自說東周風塵澒洞遺黎老<lb/>
草木凋傷故國秋祖逖念時空擊檝仲宣多難獨登樓<lb/>
<pb n="KR4h0117_WYG_269-40b"/>
何當去逐騎麟客被髪同為汗漫逰<lb/>
　　　懷滑攖寧<lb/>
海日蒼涼兩鬢絲異鄉飄泊巳多時欲為散木居官道<lb/>
故托長桑說上池蜀客著書人豈識韓公賣藥世偏知<lb/>
道途同是傷心者只合相從賦黍離<lb/>
　　　宗道師曾許尋鄭元秉春草圖見寄詩以促之<lb/>
平生不識鄭山輝冩草成圖偶見之恍惚鵞羣翻水日<lb/>
依稀鴻爪印沙時康成巳矣空書帶靈運悽其但夢池<lb/>
<pb n="KR4h0117_WYG_269-41a"/>
寸楮尺縑能寄否敢憑歸鴈致深期<lb/>
　　　哭趙太初<lb/>
蒲團兀坐幾經春獨把南華味道眞已薄丹砂勾漏令<lb/>
空憐白髪杜陵人山中舊别期猶在世上遊名跡易陳<lb/>
楚些吟成無處寄暮雲回首泣沾巾<lb/>
　　　訪楊季常於陳山回途有述<lb/>
為憶幽人八十餘片㠶來訪水南居巳知揚子門多酒<lb/>
誰信馮驩食有魚一代定歸名士傳百篇眞授伏生書<lb/>
<pb n="KR4h0117_WYG_269-41b"/>
前朝人物今無幾獵罷猶堪載後車<lb/>
　　　詠懷古迹<lb/>
客來偏自說姑蘇吊古令人百感俱祇訝當年嘗越膽<lb/>
那堪此日聽吳趨荒臺鹿下江聲咽古木烏啼月影孤<lb/>
欲問闔閭埋𦵏地五湖東畔巳荒蕪<lb/>
　　　秦湖漁隱為袁桂芳賦<lb/>
履運應成昔名湖尚說秦避時端有意把釣可無人若<lb/>
士居姚水遺風似舜民地雖占越土境實異河濱已忝<lb/>
<pb n="KR4h0117_WYG_269-42a"/>
歸漁業何言託隱淪月浮孤艇夜雨著短蓑春泊渚多<lb/>
依藻窺汀或傍筠羽沈疑中餌絲動訝拖鱗竭澤知難<lb/>
脫殃池數乍屯競多聲失厲得雋語忘嗔獺怨誅求盡<lb/>
龍嫌蕩漾頻腥風連巷陌穢浪接沙塵水際呼兒急牆<lb/>
頭換酒新謳歌便野習嗜好任天眞行嫓清狂客名傳<lb/>
放逐臣家臨煙浦近門對雪漚馴釣渭心徒苦興周跡<lb/>
巳陳子陵辭漢日賀老别唐辰事業今如是棲遲固足<lb/>
珍青雲人既逺白首我還親衰謝無知己飄零偶問津<lb/>
<pb n="KR4h0117_WYG_269-42b"/>
但期連郡邑豈料結比隣<lb/>
　　　瀟湘夜雨<lb/>
洒江思巳悲入夜聲轉急還憶在荆南卧聽湘妃泣<lb/>
　　　駱鄭二君子見訪賦絶句<lb/>
客路誰為骨肉親兩君邂逅結比隣相交自可到頭白<lb/>
世亂還家有幾人<lb/>
　　　又<lb/>
欲具盤飡餉故知村荒市逺只隨宜家人不解艱虞事<lb/>
<pb n="KR4h0117_WYG_269-43a"/>
猶想客來如舊時<lb/>
　　　又<lb/>
白首相逢能幾迴羨君仍作等閒來明年此日知何處<lb/>
且向空庭嗅落梅<lb/>
　　　旅懷<lb/>
春半家書預作期長兒十月送寒衣江空野曠無消息<lb/>
踏遍蒼苔人獨歸<lb/>
　　　又<lb/>
<pb n="KR4h0117_WYG_269-43b"/>
數口迢迢寄海邊鄉心客計兩茫然老妻豈悉未歸意<lb/>
將謂飄蓬似徃年<lb/>
　　　又<lb/>
獨向荒村歌竹枝寒煙暮雨不勝悲平生一種凄凉態<lb/>
豈料偏歸老大時<lb/>
　　　憶汪遯齋<lb/>
四明羈客近如何别去今纔一月過記得小齋多野思<lb/>
豆花隂裏唱離歌<lb/>
<pb n="KR4h0117_WYG_269-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_269-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百六十九<lb/>
</p>
<p>
</p>
  </div>
</body>
</text>
</TEI>
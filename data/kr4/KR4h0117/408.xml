<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百八</head> <lb/>
    <p>
<pb n="KR4h0117_WYG_408-1a"/>
欽定四庫全書<lb/>
　石倉歴代詩選巻四百八<lb/>
　　　　　　　　　　　　明　曹學佺　編<lb/>
　明詩次集四十二<lb/>
　　張弼<lb/>
　　　酬楊編脩維新<lb/>
灼灼東風桃縞縞西園李采采諒匪艱舉手聊漫爾云<lb/>
胡自束縳企望邈千里齒髪易衰謝嵗月不我俟抗走<lb/>
<pb n="KR4h0117_WYG_408-1b"/>
京華塵欵曲謝知己素心為我傾瑶琴為我理言别川<lb/>
途長夢寐相汝爾申棖致教言出處貴正始螻蟻知隂<lb/>
晴孔翠擇棲止明珠與珊瑚乃在滄海底努力慎所之<lb/>
六籍固根柢再拜置懷心察察聲在耳歸雁西北翔作<lb/>
報心懷耻惴惴畏迷方身先雞鳴起<lb/>
　　　答胡廷慎進士<lb/>
村居斷來往攤書校陶隂寥寥三百載誰鼔紫陽琴螢<lb/>
爝無逺照轉展費沈吟新聲亂古雅嘈嘈或愔愔念昔<lb/>
<pb n="KR4h0117_WYG_408-2a"/>
與君期迪我以妙音中道忽仳離宿疚鬱中襟支離事<lb/>
鉛槧何以希回參湛湛圖靈髙淵淵滄溟深栖栖坐遲<lb/>
暮鶗鴂鳴芳林<lb/>
　　　東山勝集<lb/>
金昊澄新霽凉飇襲衣裳謾赴樽俎召靡靡東山陽弛<lb/>
策馬徐進㣲吟興騫翔岧嶤古招提熠燿揭龍章萬松<lb/>
䕃虧蔽彌望鬱以蒼轉轉紆石磴遥遥躐重岡山人導<lb/>
歩逺爰覿神閟藏蜿蜓功徳水一匊清肺腸席苔薄留<lb/>
<pb n="KR4h0117_WYG_408-2b"/>
憩競掇澗芷芳緬懷昔人迹訊之已昧茫而予自慶幸<lb/>
幸際時樂康幽夏歸一統文軌同萬方<lb/>
　　　竹詠<lb/>
擊節歌離騷湘靈招不得開門看明月幽篁倚蒼石春<lb/>
風千萬花花落春無迹此君冷淡姿常有好顔色<lb/>
　　　紅梅贈同年翁僉事<lb/>
庾嶺小紅梅風標天下絶昨日幸同歡今日傷離别玉<lb/>
笛兩三聲吹落胭脂雪寫以贈知心相携共明月<lb/>
<pb n="KR4h0117_WYG_408-3a"/>
　　　送陳公甫膺聘之京<lb/>
勢利不我惕貧賤不我戚委曲義理途飄然若無迹問<lb/>
我今行藏而我亦未識扁舟渉江湖皓歌秋月白<lb/>
　　　夢奚元啟<lb/>
曲江池畔龍化魚明光宫前重獻書丈夫意氣薄霄漢<lb/>
徤翮不受樊籠拘歸來吳門領烟月三尺劒光飛列缺<lb/>
不容匣底繡紫苔要封塞外天驕血我曽曵裾趨後塵<lb/>
壺觴瓢墨時相親荆卿臺前雪没脛狂遊不惜肌膚皴<lb/>
<pb n="KR4h0117_WYG_408-3b"/>
南薫樓頭一分手過隙光隂白駒走翠簾兩度見飛螢<lb/>
消息不聞空仰斗今夜翩然入夢魂五色彩筆扛崑崙<lb/>
白日下照寸心苦好風吹入金馬門金馬之門在天上<lb/>
䨇䨇玉人笑相向夢回海角只孤吟千里百里相思心<lb/>
霜花滿地月華白悠悠何處鳴寒砧<lb/>
　　　張行人銀漢遨遊圖<lb/>
東溟仙人事遊冶穩騎六氣如馴馬䨇袂翩翩歴紫清<lb/>
回看一道銀河瀉河中誰泛蓮葉舟玉節翠旂張使者<lb/>
<pb n="KR4h0117_WYG_408-4a"/>
昔日靈槎已腐爛換得蓮舟更瀟灑天孫投杼笑相迎<lb/>
與汝一别三千齡我欲贈爾支機石寧勞逺訪嚴君平<lb/>
　　　雲山圖<lb/>
楚人談匡廬越人談天姥何如對此雲山圖為我胸中<lb/>
洗塵土山青青兮雲英英樹蒼蒼兮泉泠泠小橋曲徑<lb/>
數十轉百畝石田如掌平茅屋參差出林罅雞犬聲中<lb/>
雜人籟鴨舌沙頭竹葉舟紫蠏銀鱸不論價我慚詩債<lb/>
百不酬久無清興筆亦羞看此圖中堪避俗可能借我<lb/>
<pb n="KR4h0117_WYG_408-4b"/>
三間樓固不學東山之安石亦不望南陽之武侯鑽研<lb/>
章句咀陳腐獨慕萬古情悠悠行當了此念拂袖尋浮<lb/>
丘青鸞白鶴許我駕飄然逕入雲山遊匡廬天姥有佳<lb/>
處處處小住三千秋<lb/>
　　　題畵<lb/>
大山如龍欲飛去小山盤盤如虎踞近山晴露兩三峰<lb/>
逺水㣲茫不知數劉君家住山之陬蒼藤古木凉隂稠<lb/>
歩月頻穿花裏逕看雲别起水邊樓隔林松吹含清響<lb/>
<pb n="KR4h0117_WYG_408-5a"/>
古色莓苔和雨長案頭六籍時巻舒沙上羣鷗日來往<lb/>
近年得志上天衢皇華四牡常馳驅道逢江隂何太守<lb/>
為寫江南山水圖朝回挂向碧忩曉滿幅烟嵐静悄悄<lb/>
坐中都似舊遊蹤只欠清音一啼鳥<lb/>
　　　送僧還邵武<lb/>
義師彈琴兼寫竹指端觸處清風足廣陵明月十二樓<lb/>
瓊裾仙袂同追遊瀟湘晴雲數千里桂楫蘭舟弄烟水<lb/>
梵餘定起白晝長㝠心今古何茫茫我賦新詩送君去<lb/>
<pb n="KR4h0117_WYG_408-5b"/>
靈風忽偃忩前樹<lb/>
　　　漁舟<lb/>
溪光欲沈風色惡後船來傍前船泊老婦煮糜糜太薄<lb/>
船頭大孥先一杓篷底小孥苦啼索須待郎飡為汝嚼<lb/>
連日天寒魚數縮買酒無資人寂寞還勝趨官走城府<lb/>
忍凍吞飢受鞭扑嗚嗚競唱漁家樂<lb/>
　　　石鐘山歌<lb/>
昔官左轄湖湘去彭蠡風髙帆不駐回頭空戀石鐘山<lb/>
<pb n="KR4h0117_WYG_408-6a"/>
白鷗飛斷迷烟樹朅來量移江之西石鐘山上幾栖遲<lb/>
時聞鐘聲發山谷緩復急兮髙復低恍如野寺僧喚粥<lb/>
髙棟懸莛時一觸又如鳴佩趨鴛班五雲䨇闕聲催促<lb/>
前呵暫止問山翁翁云此處無金鐘巖下玲瓏石作竇<lb/>
江風鼔浪相激衝遂令天然至音起何煩協律分條理<lb/>
烟波客夢㡬回驚塵土勞心頓時洗乃知鐘名不我欺<lb/>
委蛇石磴尋古碑蔓草垂蘿古碑没剔蘚漫閱前賢詩<lb/>
　　　贈王鎮撫<lb/>
<pb n="KR4h0117_WYG_408-6b"/>
天狼睒睒時出没弧矢光芒正蓬㶿九重厲精康庶物<lb/>
蒐羅才俊罔遺逸爪牙世臣襲華秩感恩思奮心如惄<lb/>
握劒提戈聲啐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我苖斯薅髪斯櫛腥羶汛掃南北一<lb/>
露布奏捷星馳疾喜動天顔重進秩虎符煒煌耀朱芾<lb/>
丈夫才氣斯弗屈汗簡垂名皦于日<lb/>
　　　梅嶺<lb/>
梅山巨石當關口只容疋馬單人走五丁一旦揮金鎚<lb/>
百尺嵯峨復何有碎石填澗澗亦平又令陡岸添圩城<lb/>
<pb n="KR4h0117_WYG_408-7a"/>
昔年險處今平地晝夜輪蹄自在行<lb/>
　　　題畵<lb/>
逺山如飛近山走茫茫白雲三萬畝小橋盡日無人行<lb/>
孤舟自碇清溪口似聞烏啼猿嘯哀長林宿莽驚風來<lb/>
令人灑然毛骨爽不知身在黄金臺金臺紅塵深百丈<lb/>
騎馬東西事鞅掌見圖喚起山澤心枯腸騷然詩句癢<lb/>
揮毫聊問許郢州何時約伴作清遊我歌爾謡齊拍掌<lb/>
笑看黄河西北流<lb/>
<pb n="KR4h0117_WYG_408-7b"/>
　　　西施菊<lb/>
西風吹破胭脂蕚館娃佳人醉顔渥蘇臺麋鹿渾不知<lb/>
自有陶翁供笑謔莫信此翁清且貧花前時復賦閒情<lb/>
東籬落日㡬醒醉却笑鴟夷空醜名<lb/>
　　　花鳥二首<lb/>
天台山裏劉郎來元都觀裏劉郎去人來人去花不知<lb/>
金衣鳥啼春滿樹緑忩孤眠如玊人聞道春歸未識春<lb/>
欲起推忩看花鳥還将羅扇障流塵<lb/>
<pb n="KR4h0117_WYG_408-8a"/>
青青幽禽豈凡翼傳書曽謁秋風客廷臣宫妾藹如雲<lb/>
只有偷桃小兒識流光忽忽能㡬時舊日桃花無一枝<lb/>
幽篁獨抱嵗寒節飛來與鳳同棲遲<lb/>
　　　花朝期錢世恒御史不至<lb/>
北土花朝草木青南土花朝草木盡滿庭新緑啼孤鶯<lb/>
美人不來空有信悵然酌我金藤巵頽然隱几夢見之<lb/>
覺來不見倍相思嶺南嶺北雨絲絲<lb/>
　　　禽言<lb/>
<pb n="KR4h0117_WYG_408-8b"/>
得過且過飲啄隨時朝暮得隴望蜀徒爾為未知是福<lb/>
還是禍得過且過<lb/>
泥滑滑兮行不得郭公提壺勸君喫脫布袴渉水難不<lb/>
如歸去聊安息<lb/>
　　　次韻葉太守郡齋述懷<lb/>
黄覇還朝日空餘海國春吟囊偏覺滿行李共知貧笑<lb/>
别三江月俄為千里人平生一孤劒不避霍家親<lb/>
　　　送郎中吳行徳還南京<lb/>
<pb n="KR4h0117_WYG_408-9a"/>
聖主龍飛日英才豹變時北來天浩蕩南去路逶迤栁<lb/>
影家家畵花香處處詩南宫印如斗指日待君持<lb/>
　　　上巳日<lb/>
上巳今朝是蘭亭不可尋一為京洛客幾負故園心緑<lb/>
水鷗盟逺黄塵馬首深題詩難盡興展畵看山林<lb/>
　　　送徐仲廣歸姑蘇<lb/>
醉坐春風棹春波照眼明正當欣賞處又惨别離情𣺌<lb/>
𣺌飛花逺萋萋芳草平少年懷璧去有待價連城<lb/>
<pb n="KR4h0117_WYG_408-9b"/>
　　　和浦憲副述懷<lb/>
昔在西臺日閉門甘守貧滿朝求識靣同巷懶呈身氷<lb/>
蘗常如舊烟花自換新且須傳酒頌何必論錢神<lb/>
　　　寄徐時用<lb/>
同邸每同遊别來俱白頭古心遭俗罵老眼閱時流明<lb/>
月三江棹清風百尺樓更期東海上鶴氅伴閒鷗<lb/>
　　　溪居<lb/>
聞說幽人屋門前碧玉流鴨頭㣲映雪鵜尾淺含秋無<lb/>
<pb n="KR4h0117_WYG_408-10a"/>
際迷青草多情縱白鷗素衣何用染相對自悠悠<lb/>
　　　雪後有感<lb/>
海國偶行眺悽悽感物華春分還有雪寒食尚無花村<lb/>
落四五里㸑烟三兩家荒林翳斜日處處閙歸鴉<lb/>
　　　送瓊州守<lb/>
滄海隔瓊山憐君幾往還蒲帆一萬里竹屋兩三間首<lb/>
化鯨鯤窟心歸鴛鷺班春風杏花信又促覲天顔<lb/>
　　　寓館述懷<lb/>
<pb n="KR4h0117_WYG_408-10b"/>
為客京華若轉篷移家又向玊河東謾凭白眼看新緑<lb/>
懶着青鞋踏軟紅三月風光渾夢鹿半生辛苦尚雕蟲<lb/>
牀頭舊醖江南味且約心知一醉同<lb/>
　　　栽杏遷居春坊之右廂作<lb/>
御河東畔春坊裏借得閒齋寄此身偶見移來山杏好<lb/>
買栽寧計客嚢貧孤根元荷乾坤力嫩蘂都含雨露春<lb/>
擬醉紅雲香霧底曲江風景一畨新<lb/>
　　　用韻寄林亨大<lb/>
<pb n="KR4h0117_WYG_408-11a"/>
引蔓髙枝笑女蘿元龍豪氣未消磨赤貧何必逢人說<lb/>
清興時還對酒歌五夜客愁聞蟋蟀九天風信送鴐鵞<lb/>
男兒須了人間事不信流光一擲梭<lb/>
　　　用韻簡全聰二上人<lb/>
同著緇衣遯緑蘿晋書唐律共磋磨僧中今見大小朗<lb/>
世上争傳長短歌適意豈無千里駿聽經應有一䨇鵞<lb/>
偷閒欲結東林社須得䟽盤貯水梭<lb/>
　　　渡江<lb/>
<pb n="KR4h0117_WYG_408-11b"/>
楊子江頭幾問津風波依舊客愁新西飛白日忙于我<lb/>
南去青山冷向人孤枕不勝鄉國夢敝裘空惹帝城塵<lb/>
交遊落落俱星散吟對沙鷗一愴神<lb/>
　　　宜興好寄弋陽尹李端卿兼柬諸公<lb/>
吳中山水宜興好曽在京華得飽聞踪跡十年嗟未到<lb/>
風烟一壑要平分筍鑱茶焙銅官雨荷葢蘭舟洴浰雲<lb/>
更問東坡田可贖便教兒子早耕耘<lb/>
　　　徐氏賞銅絲燈<lb/>
<pb n="KR4h0117_WYG_408-12a"/>
太平京國萬家燈東巷徐家最有名金網漏光華月小<lb/>
繡旛拖影綵雲輕樽前何用蛾眉舞筆底能令鬼膽驚<lb/>
試問去年同賞者天涯星散不勝情<lb/>
　　　滕王閣次韻<lb/>
滕王髙閣楚江涯此日來遊夙願諧逺近山川供酒案<lb/>
古今人物在詩牌乾坤有意留陳迹嵗月無情感壮懷<lb/>
欲倚梅仙黄鶴去五雲深處拜堯階<lb/>
　　　和廣東按察使閔朝英<lb/>
<pb n="KR4h0117_WYG_408-12b"/>
南海黄柑逺見分幾回貪嚼苦思君孤鶯愁坐蕭蕭雨<lb/>
老鶴髙飛𣺌𣺌雲花判最能明國法草書何足張吾軍<lb/>
一尊庾嶺梅花月共醉清風却舞裠<lb/>
　　　陳公甫寓寺連日不見寄之<lb/>
何事今朝阻笑談凄風寒雨暗江南百年事業知多少<lb/>
九月光隂又廿三緑酒且教人酩酊黄花自笑鬢䰐鬖<lb/>
晚晴還過周臺宿細與崆峒道士叅<lb/>
　　　與陳公甫飲懷賀克恭給事荘孔易司副<lb/>
<pb n="KR4h0117_WYG_408-13a"/>
章江禪院雨聲秋緑水黄花話舊遊賀老曠懷應我念<lb/>
荘生髙論許誰酬乾坤古氣䨇龍劒江海長流萬里舟<lb/>
去雁來鴻無信息夕陽孤倚斗南樓<lb/>
　　　寄建昌太守秦廷招<lb/>
老守題詩寄少游天涯幾度斷鴻秋丹心自許乾坤識<lb/>
白髪誰憐嵗月流蓴菜關情千里外杜鵑驚夢五更頭<lb/>
章江北繞人南去獨倚斜陽鐡柱樓<lb/>
　　　照鏡<lb/>
<pb n="KR4h0117_WYG_408-13b"/>
覽鏡今朝忽見吾欣然對語共盧胡鬅鬙鬢髪乃如此<lb/>
磊落肝腸還在無敝郡窮民真愧赧清心直道太迂踈<lb/>
秋風有便不歸去空負松江巨口鱸<lb/>
　　　次丘時雍太守<lb/>
輕風細雨晚涼餘摵摵庭梧葉漸疎念我此時來手筆<lb/>
愛君何日到肩輿欺人嵗月翩翩爾隨世功名碌碌如<lb/>
矯首番湖㡬千里傷心歸雁一行書<lb/>
　　　與桑民懌宿别<lb/>
<pb n="KR4h0117_WYG_408-14a"/>
送别江頭意不堪僧房留宿快清談髩毛零落風前鷺<lb/>
心緒悠揚水上蠶司馬竒文空自賞元龍豪氣卧能諳<lb/>
一梳曉月催行李水自北流人自南<lb/>
　　　次錢世恒繡衣<lb/>
六年作郡幸清安筆興詩懷不屬官酒遇故人隨量飲<lb/>
花當好處及時看鱸肥松水家千里馬倦梅關路九盤<lb/>
京國舊遊如夢寐未知何日罄交歡<lb/>
　　　送石廷堅進士出宰上杭<lb/>
<pb n="KR4h0117_WYG_408-14b"/>
三禮聲華聞九州杭溪作宰邁時流鐡爐賦足民無恙<lb/>
銅鼓山鳴嵗有秋不愧王喬曽賜履慵看卓茂早封侯<lb/>
兩京襟佩紛如雨回首春風憶舊遊<lb/>
　　　登東山送馮掌教<lb/>
一迴相見一清吟短髪繁霜嵗月侵浪迹祗憐南又北<lb/>
曠懷誰信古猶今越王臺北秋風早張相祠前暮雨深<lb/>
莫問元都癡道士紅塵回首欲投簪<lb/>
　　　張丞相祠<lb/>
<pb n="KR4h0117_WYG_408-15a"/>
丞相新祠何處尋梅花嶺上最髙岑雲封一室藏金鑑<lb/>
泉滴層階奏玊琴後世競傳開路蹟當時未盡補天心<lb/>
竹批兩耳青螺逺獨立西風慨古今<lb/>
　　　偶賦<lb/>
過嶺囊箱下瀨船丁夫晝夜少安眠薄田蕩盡猶輸稅<lb/>
惡客頻來横索錢窮髪東南皆赤子舉頭西北有青天<lb/>
不才無計蘇民困食禄乘軒自赧然<lb/>
　　　題金蓮寺壁<lb/>
<pb n="KR4h0117_WYG_408-15b"/>
南安北寺足徜徉公務清遊兩不妨玊版禪師叅茗汁<lb/>
金蓮侍者供檀香墨花灑灑孤亭雨劒影翩翩五嶺霜<lb/>
分付山林老猿鶴須分一半作黄堂<lb/>
　　　飲顧天祥家<lb/>
仲冬風日似深秋白鶴城隂好放舟天地有期誰不盡<lb/>
溪山如畵我來遊詩懷酒興逢青眼舞影歌聲醉白頭<lb/>
三弄梅花促歸去一天明月更相留<lb/>
　　　續夢<lb/>
<pb n="KR4h0117_WYG_408-16a"/>
買斷秋光不用錢祗憑酒斚與詩篇青簾艇子蘋香裏<lb/>
錦瑟佳人菊影邊興到不辭松寺逺醉來還愛竹輿便<lb/>
也知白髪非春事自與西風結曉縁<lb/>
　　　送客歸閩<lb/>
白雁風髙秋氣凉畵船東下斾央央張翰江上蓴偏美<lb/>
陶令籬邊菊正香稽首不勝恩浩蕩掛冠一任鬢蒼浪<lb/>
何時騎馬來尋訪欖葉隂中吸荔漿<lb/>
　　　緑滙堂新成<lb/>
<pb n="KR4h0117_WYG_408-16b"/>
别館新開緑水濵蕭然無處着囂塵清風時作酒邊伴<lb/>
酷暑不欺林下人猶未忘機鷗鳥舞時常得食鴄鶵親<lb/>
天涯故舊休憐我老齒還能嚼紫蓴<lb/>
　　　淮安雪夜<lb/>
自怪平生酒量慳舟中無事可消閒雜書數巻看來厭<lb/>
名紙千繙寫付還篷背雪聲何颯沓牀前燈影半闌珊<lb/>
瓦爐砂礶空相對誰在春風醉夢間<lb/>
　　　渡江<lb/>
<pb n="KR4h0117_WYG_408-17a"/>
篷底茶香酒夢醒大江風急正揚舲浪花作雨汀烟濕<lb/>
沙鳥迎人水氣腥三國舊愁春草碧六朝遺恨曉山青<lb/>
不知别後東湖上誰愛菱歌倚棹聽<lb/>
　　　遊小崑山<lb/>
小崑山勢卧麒麟獨角撑空甓塔新北崦榛篁三佛地<lb/>
西村秔秫百家春陸機舊宅空餘草張翰歸舟却有蓴<lb/>
沈醉臨流還濯足青鞋猶恐涴黄塵<lb/>
　　　春暮述懐<lb/>
<pb n="KR4h0117_WYG_408-17b"/>
旅館孤吟思惘然抱書時讀枕書眠萋萋芳草日将暮<lb/>
㸃㸃飛花春可憐家信不來江雁杳鄉心正切海鱸鮮<lb/>
欲沽一斗花前醉自笑青衫不值錢<lb/>
　　　送楊将軍帥邊<lb/>
獨携長劒守窮邊洮水岷山路幾千五月氊裘走氷雪<lb/>
三更笳鼔報烽烟巴茶宛馬師僧寺羗語畨文譯史傳<lb/>
自昔班超身未老玊門關外聖明憐<lb/>
　　　陳粹之鴛湖寓居<lb/>
<pb n="KR4h0117_WYG_408-18a"/>
青雲人借白雲居似欲逃名半老漁但覺蘧蘧成夢過<lb/>
何曽咄咄向空書鴛湖泛月狂歌甚虎阜穿雲小醉餘<lb/>
負我同年歎離索金鼇閣下候肩輿<lb/>
　　　棠溪景五首<lb/>
悠悠下村徑望望皆烟樹何處讀書聲山禽忽飛去<lb/>
潮去閘頭淺潮來閘頭深淺深渾有定不似世人心<lb/>
登登度西岡恰與詩景㑹歸鳥下幽叢斜陽在岡背<lb/>
白鷺宿寒塘寒塘浸明月懊恨少年心分明鏡中雪<lb/>
<pb n="KR4h0117_WYG_408-18b"/>
滄海明月來古戍行人静驚見張顛書滿地藤蘿影<lb/>
　　　畵虎<lb/>
羣虎人所畏人怒羣虎戮試看堂室間坐卧斕斑褥<lb/>
　　　古意<lb/>
桔橰如離腸轣轤千萬轉只見山髙低不見路近逺<lb/>
　　　畵景<lb/>
艤棹荻花灣相期且未還不須愁日落明月在東山<lb/>
　　　留别江西諸公<lb/>
<pb n="KR4h0117_WYG_408-19a"/>
送别章江門何須折楊栁天涯去住情春風幾回首<lb/>
　　　道中口號<lb/>
昔從此路來今從此路去東海舊綸竿還挂珊瑚樹<lb/>
　　　題畵<lb/>
江上新涼霽色開緑雲深樹見樓臺老漁未肯抛簑笠<lb/>
還恐輕雷送雨來<lb/>
　　　又<lb/>
雲杉如薺屋如蚶詰曲溪流瀉碧潭獨立小橋吟不盡<lb/>
<pb n="KR4h0117_WYG_408-19b"/>
挿天晴翠太湖南<lb/>
　　　題畵贈張憲副廷芳<lb/>
山水情懷軒冕身抗塵終不混流塵西湖十里梅花月<lb/>
來伴扁舟載鶴人<lb/>
　　　春晝<lb/>
落花飛絮促春隂倚徧東風傷客心欲試青衫無酒伴<lb/>
城南草色自深深<lb/>
　　　春山<lb/>
<pb n="KR4h0117_WYG_408-20a"/>
青染螺鬟春又歸巖花徑草靄斜暉謝公自有登山屐<lb/>
誰向閒門踏蘚衣<lb/>
　　　春燕<lb/>
春雨秋風底事忙棲身自欲向昭陽誰憐江外初歸日<lb/>
巢壘未成空繞梁<lb/>
　　　訪人不值<lb/>
茫茫滄海兩浮萍多謝風波偶合并别後相尋不相見<lb/>
風波依舊是無情<lb/>
<pb n="KR4h0117_WYG_408-20b"/>
　　　胡陵城<lb/>
漢楚英雄逝水東蕭蕭荒壘幾秋風金戈鐡馬酣争地<lb/>
付與尋常負米翁<lb/>
　　　西浦盟鷗<lb/>
吟弄清風緑水塘白鷗時拂芰荷裳年來不獨忘機事<lb/>
一箇閒身亦自忘<lb/>
　　　書童志昻詩後<lb/>
雪貌霞裾一美人只将遺珮寄情親湘臯有路無由見<lb/>
<pb n="KR4h0117_WYG_408-21a"/>
㡬度東風草自春<lb/>
　　　羅袍<lb/>
鴨緑羅袍魚口開重教補綴不須裁眼前多少鶉衣者<lb/>
太守真慚襪線才<lb/>
　　　俞舜卿僉憲許柑未送詩以促之<lb/>
南海黄柑未見分舉杯空望嶺頭雲元宵燈火相将近<lb/>
空手歸來惱細君<lb/>
　　　曉行<lb/>
<pb n="KR4h0117_WYG_408-21b"/>
曉行梅嶺鷓鴣啼草樹蒼涼路欲迷莫道哥哥行不得<lb/>
馬蹄南北又東西<lb/>
　　　仙茅<lb/>
庾嶺仙茅舊有名隨時采服髪長青使君昨日纔持去<lb/>
今日書來乞墓銘<lb/>
　　　懷友<lb/>
飛來𣺌𣺌送春歸忽漫鈎簾對夕暉竹下小池䨇翡翠<lb/>
銜魚飛過緑苔磯<lb/>
<pb n="KR4h0117_WYG_408-22a"/>
　　　絶句<lb/>
空濛山色晴還雨繚繞溪流直又斜短杖㣲吟過橋去<lb/>
東風滿路紫藤花<lb/>
　　　送杭州别駕陳鼎叔之任<lb/>
蘇公堤上栁依依聞說年來已半稀君向春風好培植<lb/>
莫教庭院獨芳菲<lb/>
　　　方文美畵<lb/>
花落春歸客未歸仲宣樓上倚斜暉故園遥在三江外<lb/>
<pb n="KR4h0117_WYG_408-22b"/>
緑徧蘼蕪燕子飛<lb/>
　　　紙鳶送陸文質之京<lb/>
百尺東風舞紙鳶無端聲到别離邊人生自是無根蔕<lb/>
却被功名一線牽<lb/>
　　　春日偶成<lb/>
盤薄乾坤萬古心無由輸寫强登臨蜂房晴日蛙聲雨<lb/>
都付先生自在吟<lb/>
　石倉歴代詩選巻四百八<lb/>
</p>
<p>
</p>
  </div>
</body>
</text>
</TEI>
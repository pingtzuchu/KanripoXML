<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百七</head> <lb/>
    <p>
<pb n="KR4h0117_WYG_307-1a"/>
欽定四庫全書<lb/>
　石倉歴代詩選巻三百七<lb/>
　　　　　　　　　　　　明　曹學佺　編<lb/>
　明詩初集二十七<lb/>
　　李勝原<lb/>
　　　山行<lb/>
逕入雲深處行行日欲斜山環六七里溪遶兩三家隔<lb/>
竹聞飛瀑隨風看落花村翁偶相值且與話桑麻<lb/>
<pb n="KR4h0117_WYG_307-1b"/>
　　　望黄山<lb/>
望中何處是黄山山色空濛紫翠間六六竒峯開海島<lb/>
重重彩霧擁仙闗雨腥洞口龍應出月冷松梢鶴未還<lb/>
我欲乘風凌絶頂軒轅雲駕直須攀<lb/>
　　　過郭公嶺題山店壁<hi>時戊戌年二十三同方林諸公訪胡元帥</hi>
薄暮風前暑氣收扶笻嶺上縱吟眸一團林麓雲深處<lb/>
三兩人家山盡頭無酒可沽酬舊識有詩聊寫記曽遊<lb/>
丈夫未必輕年少寶劒龍光射斗牛<lb/>
<pb n="KR4h0117_WYG_307-2a"/>
　　　湖口渡江過江州<lb/>
曉衝湖口發殘月五更前勒馬問寒戍隔江呼渡船劎<lb/>
鋒淬淮水旗影壯山川祖逖應如是吾心亦慨然<lb/>
　　　晩上江州<lb/>
去去潯陽江水長望中風物轉堪傷玉樓金屋成荒土<lb/>
古木寒鴉空夕陽城市高低三十里人家興廢㡬多場<lb/>
英雄草昧𤓰分處大業終歸是聖皇<lb/>
　　　過石几嶺莊舍漫書<lb/>
<pb n="KR4h0117_WYG_307-2b"/>
少年意氣本豪雄望望雲霄第㡬重身計獨憐長在客<lb/>
世情何似早歸農一犂新雨春耕足半醉香醪逸興濃<lb/>
寄語諸公秋有望黄雞白酒記相逢<lb/>
　　　九日偕楊大使張河泊李通判黨縣尹諸公宴<lb/>
　　　　飲漫述短篇<lb/>
誰家老圃饒秋色青蕋重陽不堪摘淵明何不早辭歸<lb/>
把酒花前還約客菊花菊花須早開客來且與相徘徊<lb/>
風枝露蕋各生態不妨日日供樽罍諸君意氣自豪放<lb/>
<pb n="KR4h0117_WYG_307-3a"/>
一詠一觴足吟賞揮毫肻讓謫仙才舉杯不盡劉伶量<lb/>
君不見牛山之泣情何傷龍山㡌落興何狂臺前戲馬<lb/>
亦豪傑登高囊佩茱茰香嗟我年年長在客淮水淮山<lb/>
浮梗迹故園三徑已荒凉如此良辰莫虚擲<lb/>
　　　登浙源嶺半山庵<lb/>
萬山更深處云是浙之源山半庵初結林間霧欲昏清<lb/>
泉流石壁野犬吠柴門偶爾得佳句呼僮問酒樽<lb/>
　　　過羊二橋<lb/>
<pb n="KR4h0117_WYG_307-3b"/>
突兀此溪亭伊誰博濟心野禽時送語綠樹晝交陰流<lb/>
水有深淺青山無古今我來成小憇秋氣浄煩襟<lb/>
　　　涇縣白花橋舖候呂景初<lb/>
梨花飛雪栁飛綿風日晴和三月天滿眼溪山饒逸興<lb/>
一村桑柘帶朝烟吹醒旅夢誰家笛噪落夕陽何處蟬<lb/>
邈矣鍾期無覔處素琴張壁未須弦<lb/>
　　　寳應即景<lb/>
宿鷺眠鷗水滿田敗荷疎栁雨晴天帘招村市誰家酒<lb/>
<pb n="KR4h0117_WYG_307-4a"/>
風送帆檣何處船隔岸數聲牛背笛斜陽一抹渡頭烟<lb/>
滄洲風景那須畫著我居閒樂事便<lb/>
　　　客中遣興<lb/>
薫風初動日初長紅蹙榴花出短牆舊識不來情思懶<lb/>
北窗高枕臥羲皇<lb/>
　　　九月十五夜月蝕<hi>時寓淮安</hi>
萬里淵澄見斗參官城禁鼓二更深一輪蟾魄摩妖氣<lb/>
半夜金精犯太陰風露有聲秋耿耿山河無影暗沉沉<lb/>
<pb n="KR4h0117_WYG_307-4b"/>
凭欄何處孤吟客亟欲圓囘補缺心<lb/>
　　　覔竹<lb/>
為愛君家千箇竹吾廬欲致兩三竿不栽也恐令人俗<lb/>
多覔何妨著地寛未擬叢中畱鳳宿且看根下有龍蟠<lb/>
願分風月歸吟韻共結堅盟到嵗寒<lb/>
　　　白燕<lb/>
年年春社渡江津變化烏衣國裏身畫棟營巢情有訴<lb/>
緇衣換白浄無塵衘泥立幕雙環玉掠水穿花一剪銀<lb/>
<pb n="KR4h0117_WYG_307-5a"/>
莫是舊時王謝宅閒披縞素不驚人<lb/>
　　　睡燕<lb/>
新壘營成得所依羽翰嬌嬾傍簾幃閒思渡海兼天遠<lb/>
夢想衘泥帶雨歸宿去巢中隨蝶化覺來花外引雛飛<lb/>
臨風試聽呢喃語似向東君説是非<lb/>
　　　送淮安刺史乃弟歸<lb/>
十里長亭聽馬嘶送君把酒過河堤離心遠逐東淮水<lb/>
為報平安到隴西<lb/>
<pb n="KR4h0117_WYG_307-5b"/>
　　　過湖西失水道有作寄沈孟剛<lb/>
扁舟一棹過湖西蘆葦叢深去路迷劉阮天台更何處<lb/>
重來難覔舊桃溪<lb/>
平湖遠掛一帆風烟水茫茫入望中水道忽迷天又晩<lb/>
蘆花深處問漁翁<lb/>
　　　雜詠<lb/>
折得野棠花半開媚人顔色傍樽罍東風瞰我燈前醉<lb/>
又送啼鵑雨後來<lb/>
<pb n="KR4h0117_WYG_307-6a"/>
　　　書田家壁<lb/>
四顧溪山景物嘉歡同野老話桑麻數聲雞犬白雲塢<lb/>
半畆池塘青草蛙官税早償農力足茅簷低逐竹籬斜<lb/>
我來應作田園主宛是柴桑處士家<lb/>
　　　過龍門灘同元帥叔至應天府<lb/>
浪拍龍門亂石灘滿篷風雨聽潺湲東迎麻口一村水<lb/>
西望涇陽數㸃山千古詩名留白下半生心事損朱顔<lb/>
短吟寄語巖棲士莫道功名只等閒<lb/>
<pb n="KR4h0117_WYG_307-6b"/>
　　　采石<lb/>
夜深風静水無波獨立江頭且浩歌買酒放懷人醉後<lb/>
滿船無奈月明何袁宏泊渚名猶在溫嶠燃犀恨已多<lb/>
明日江頭掛帆去興來重淬劒鋒多<lb/>
　　　壬子春同方虎輕過桃嶺次韻<lb/>
繫馬山前嶮欲攀山深忽聽水潺湲烟霞掩映層巒外<lb/>
樓閣參差古樹間仙境已知塵世隔俗人不到洞門閒<lb/>
我來駐屐仍畱句驚起潛龍湧出闗<lb/>
<pb n="KR4h0117_WYG_307-7a"/>
　　　題旌德三溪驛舍<lb/>
十里長亭路行行驄馬嘶桑麻蔽平野潦水漲前溪一<lb/>
曲晩蟬噪數聲山鳥啼公行從此過得興自吟題<lb/>
　　　濟南午日同郭掾郎遊龍洞二首<lb/>
駐馬探龍洞﨑嶇石路分數家新草舍十里舊烟村更<lb/>
有東山屐須開北海樽神仙此佳境何必問桃源<lb/>
　　　其二<lb/>
今日端陽作勝遊行行馬上縱吟眸㡬層古塔崖髙處<lb/>
<pb n="KR4h0117_WYG_307-7b"/>
一窟清泉山盡頭龍去洞寒雲氣濕客來風静鳥聲幽<lb/>
石邉滿把蒲觴泛頓覺滿懷無限秋<lb/>
　　　魯港<lb/>
一日風帆駕雪濤晚來牽纜此江臯遠山雲外横千里<lb/>
新水船頭長半篙鷗鳥驚飛前渚去烏鴉又向隔林號<lb/>
倚篷酒醒寒相逼喚起山童整敝袍<lb/>
　　　鶴珠潭<lb/>
鶴珠潭深水澄碧下有層瀾㡬千尺泥沙安得蛟龍蟠<lb/>
<pb n="KR4h0117_WYG_307-8a"/>
雲日時看魚鳥閒茅屋人家水西曲門前緑草眠黄犢<lb/>
好風肻便掛征帆陵山載酒遊仙巖<lb/>
　　　涇縣即事<lb/>
古木荒碑對縣門數家烟火自黄昏河流故遶山邉市<lb/>
驛路斜通郭外村烟雨園林梅結子春風籬落竹生孫<lb/>
愁看市井蕭條甚䘮亂曽經㡬戍屯<lb/>
　　　龍灣江口作<lb/>
滚滚紅塵兩鬢斑經年為客滯江闗夢馳鄉井今歸去<lb/>
<pb n="KR4h0117_WYG_307-8b"/>
恨逐江雲㡬徃還野色帶烟迷雁渚櫓聲揺月出龍灣<lb/>
一樽自酌堪消遣囘首揚州數㸃山<lb/>
　　　題馮進士養質山水畵<lb/>
青山疊疊静當户長松挺挺凌烟雨數椽茅屋竹樹間<lb/>
中有高人抱幽趣翠巖丹壑深㡬重水遶人家隔秋浦<lb/>
石巖突兀不可攀茫茫遠水難為渡瑶草琪花滿澗阿<lb/>
彩霞瑞靄開林塢山中採藥人未還夭桃穠李迷歸路<lb/>
馮君抱負經濟才緑袍新著登天府奈何亦有丘壑情<lb/>
<pb n="KR4h0117_WYG_307-9a"/>
持兹圖繪索余句披圖便覺逸思飄荏苒巾袍襲烟霧<lb/>
山明水秀有如此恨不攜家此中住<lb/>
　　　壬午至家除夕作<lb/>
嵗除燈火夜紛譁湖海歸來兩鬢華舊日題詩何遜宅<lb/>
今年守嵗阿戎家梅花與我老來壯椒頌驚人興自賖<lb/>
羅拜諸孫如竹立笙歌簇擁醉流霞<lb/>
　<lb/>
　<lb/>
<pb n="KR4h0117_WYG_307-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百七<lb/>
</p>
<p>
</p>
  </div>
</body>
</text>
</TEI>
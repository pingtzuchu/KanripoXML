<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百六十九</head> <lb/>
    <p>
<pb n="KR4h0117_WYG_469-1a"/>
欽定四庫全書<lb/>
　石倉歴代詩選巻四百六十九<lb/>
　　　　　　　　　　　　明　曹學佺　編<lb/>
　明詩次集一百三<lb/>
　　王九思<lb/>
　　　白頭吟<lb/>
種花不盈藩種槿常滿園結髮為夫婦中道相棄捐今<lb/>
為陌路塵昔為比翼鳥鳥飛東西去芳華不自保盈盈<lb/>
<pb n="KR4h0117_WYG_469-1b"/>
白玉片落落長松枝松枝附女蘿白玉生瑕疵春風透<lb/>
綺疏纎帷鑒明月獨坐彈鳴琴曲哀絃易絶晨興汲井<lb/>
水當窓理素絲素絲結易解君心諒難移白頭誓偕老<lb/>
理無乖隔萌衆女善謡諑情愛一時傾妾身如舜華君<lb/>
心若流水流水去不返舜華亦徒爾浮雲起西北遥望<lb/>
涕汎瀾思君君不知賤妾當何言<lb/>
　　　夏夜<lb/>
時雨浄飄塵東方出明月明月照我懐况復㣲風發仰<lb/>
<pb n="KR4h0117_WYG_469-2a"/>
觀星宿稀斗柄空中揭鳴蟲各及時栖鳥巢深樾桃李<lb/>
競春榮坐見羣芳歇人非金石姿憂傷徒自伐得酒且<lb/>
為樂無勞悲素髮<lb/>
　　　吕子仲木遣其弟持書見訪酬答來意<lb/>
佳人抱沈疴髙卧涇川潯閉户理瑶瑟寥寥稀賞音白<lb/>
雲宿髙槐清風吹古岑茅簷流月輝照見千載心戀故<lb/>
結遐夢道長違盍簪暮秋仲氏至恍如顔色臨遺我尺<lb/>
素書琤然璆與琳上言長相思乃在終南隂再拜謝仲<lb/>
<pb n="KR4h0117_WYG_469-2b"/>
氏此意良已深我欲徃報之愧乏雙南金含情靡終極<lb/>
坐晩楓樹林<lb/>
　　　花下對酒憶康五<lb/>
林棲鮮儔侣芳醑仰獨親繁香媚旭景嘉賞及兹辰習<lb/>
習谷風發萋萋卉木春黄鳥鳴枝間翩然求其羣對此<lb/>
豈不樂念彼同心人夙志干泰清麗藻回天文久要意<lb/>
不薄惠言蘭吐芬室逺心徒勞追趨靡所因安得驂雲<lb/>
霓頃刻馳見君<lb/>
<pb n="KR4h0117_WYG_469-3a"/>
　　　對菊有懐諸友<lb/>
東籬零露滋秋色燦盈目仙姿有殊類宻葉映深緑時<lb/>
維霖潦收欣看<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>釀熟引觴聊自酌玩此羣芳馥白雲<lb/>
何英英南山亦矗矗㣲風吹我衿飄飄絶煩熇杖藜行<lb/>
且謡清商發新曲仰視歸雁翔翩翩亦何速慨我平生<lb/>
親佳人在空谷逸氣蛟龍騰貞懐鸞鳯伏川原邈相隔<lb/>
鶼蟨不可屬徘徊日空暮歎息倚修竹<lb/>
　　　北遊<lb/>
<pb n="KR4h0117_WYG_469-3b"/>
僕失夙嚴駕曰予徂渭陽出郭縱遐眺原野何茫茫是<lb/>
時春氣浮雪融塵不揚條風應候至征雁復北翔汩汨<lb/>
水泉鳴岸栁柔且黄感兹悅心意寧知道路長因思在<lb/>
環堵俛仰徒面牆安得長出遊撫景以徜徉<lb/>
　　　春日宴集示諸友<lb/>
嘉辰苦遄逝為樂當及時韶華盈陋園良朋復在兹列<lb/>
坐茂樹隂瀟灑多令儀時羞薦芳馨濁醪引滿巵物菲<lb/>
意乃勤主獻賔不辭珍葩映虚牖好鳥鳴髙枝感兹發<lb/>
<pb n="KR4h0117_WYG_469-4a"/>
天籟鏗然吐麗詞謙謙二三子盈盈氷雪姿嵗寒盟勿<lb/>
渝好爵吾與縻<lb/>
　　　過慶善宫<lb/>
皇天頗厭亂太宗當其衝天歌起晉陽矯矯雲中龍乃<lb/>
知溝澮間神物固難容誕育在兹壤山川靈氣鍾清渭<lb/>
環其區終南如堵墉遺宫閴蕭爽朝暮聞清鐘宫前斷<lb/>
碑卧雨深苔蘚封土民或拜舞卜嵗求豐凶樵牧不敢<lb/>
入亦欽王者蹤客從滸西來經此南課農下馬瞻閟像<lb/>
<pb n="KR4h0117_WYG_469-4b"/>
進止還肅雝<lb/>
　　　彭麓山房宴集<lb/>
空有紅珊瑚盈盈髙數尺持之博村酤反為農夫搤相<lb/>
逢不一醉别後怨疇昔我今有美酒來坐松下石勸君<lb/>
君不飲騎馬将安適不見桃李花落盡五侯宅<lb/>
　　　懐粹夫<lb/>
悠悠勞我思美人在河内偃息明月嵓飱霞吸沆瀣隔<lb/>
别數經秋嵗序不少貸伯勞與飛燕東西歎違背願為<lb/>
<pb n="KR4h0117_WYG_469-5a"/>
比翼鳥飛遊洽情愛<lb/>
　　　四皓圖歌<lb/>
征夫血染長城地諸生魄落咸陽市博浪沙中客漫驚<lb/>
商顔山下人先避沐猴授首烏江底汗馬論功未央裏<lb/>
上皇生兒與仲多戚姬有子真如意鼎足揺揺誰與扶<lb/>
吃口期期亦是愚赤松黄石有仙訣具書奉幣奔山嵎<lb/>
冥鴻徒侣雲間落野鷄母子宫中躍漢庭羅網竟何為<lb/>
商山芝草仍堪嚼芝草㡬莖經㡬春商山此日無此人<lb/>
<pb n="KR4h0117_WYG_469-5b"/>
楸枰散亂隨流水松桂蕭條空白雲髙車駟馬憂方大<lb/>
龍湫虎穴人争坐立志不從東海遊甘心况受西山餓<lb/>
千古閒情笑我癡四翁不見使人思聊對畫圖歌一曲<lb/>
疑聞風雨下長陂<lb/>
　　　催官軍赴潁上歌<lb/>
銀鞍繡甲劍在腰馬鳴十里風蕭蕭羽旗猶轉杏花塢<lb/>
鐵騎先過楊栁橋将軍妙手逞輕㨗一箭飛落雙皂鵰<lb/>
道傍觀者衆如堵奔走流汗喜欲舞老父嘆息忽不樂<lb/>
<pb n="KR4h0117_WYG_469-6a"/>
暮年今見持戈斧七日賊圍潁上縣一縣萬人命如線<lb/>
聞説提兵李僉事日夜登城奮孤戰城中婦子愁唧唧<lb/>
恨不人人生羽翼晨炊走汲井水竭夜號聲繞春雲黒<lb/>
步兵間道單身出簡書馬上飛來急豈謂轅門坐風雨<lb/>
不念愁城卧荆棘叢侍郎馬都督請君早發元戎纛浄<lb/>
掃煙塵四十里我亦西歸杜陵曲<lb/>
　　　周将軍歌<lb/>
十五學擊劍二十學用兵猿肱燕頷将門種丹書紫誥<lb/>
<pb n="KR4h0117_WYG_469-6b"/>
金匱盟大明天子自神武日向虞階舞干羽渥洼龍駒<lb/>
滿帝閑越裳翡翠來天府長纓欲請繫單于廟堂勿用<lb/>
開疆土嵗月悠悠老将至封侯萬里無由遂被酒酣歌<lb/>
缺唾壺臨風雄辯揮如意大兒蟠胸五千巻紅雲留侍<lb/>
通明殿元孫指掌八陣圖青春拜受将軍弁将軍卜築<lb/>
淮水濆買田盖屋栖白雲刁斗漫隨程不識園林恰似<lb/>
何将軍垂楊裊裊細煙霧短竹瀟瀟繁雨露芰荷香散<lb/>
碧池風琴樽興戀青山暮山中甲子經七旬堂下曾孫<lb/>
<pb n="KR4h0117_WYG_469-7a"/>
看㡬度劍舞時令膽氣粗鏡光長許仙顔駐跨馬夜射<lb/>
南山石韝鷹曉獵中山兎射獵年年樂未央山谷小虜<lb/>
今跳梁棘門覇上真兒戲野草飛沙空戰場浮生感歎<lb/>
雪盈首世事蹉跎栁生肘掃塵時復看龍泉安得将軍<lb/>
却少年<lb/>
　　　畫葡萄引<lb/>
漢武惟知貴異物博望常勞使西域大夏康居産富饒<lb/>
胡桐檉栁非竒特獨取葡萄入漢宫遂遣天王親外國<lb/>
<pb n="KR4h0117_WYG_469-7b"/>
當年肉味厭侯王今日霜根徧西北吾家十畝後園裏<lb/>
長條㡬架南山側龍鬚時裊水風斜馬乳盡垂秋雨色<lb/>
故園一别驚風雨畫圖相對思鄉土青錢已辦顧河舟<lb/>
白首行看住草樓但願千缸釀春酒未須一斗博凉州<lb/>
　　　同康侯觀胡公泉歌<lb/>
鄠西丈八村東側平地湧泉映空碧繞岸圓甃數十圍<lb/>
澄波到底餘五尺石罅暗瀉東北流旱亦不竭潦不溢<lb/>
東北萬頃樹𥝧稏嵗資灌溉䝉膏澤泉頭廟貌祀胡公<lb/>
<pb n="KR4h0117_WYG_469-8a"/>
嵗久傾圯委岡脊康侯歎息語父老新廟亟成何煥赫<lb/>
侯來呼我共遊眺匆匆下馬日已夕刲羊釃醑妥靈畢<lb/>
下走覓泉憩苔石水面緑萍命掃拭雲影天光可指畫<lb/>
泉眼觱拂底見沙荇根游泳鰍與鯽時維二月雨新霽<lb/>
花栁映帶春拍拍汲泉煑茗試一啜頓覺清風生兩腋<lb/>
康侯興狂起欲舞嘯歌聲激浪花白人言康侯文雅世<lb/>
無匹只恐天子召之臺端簪白筆難戀此泉常挾客<lb/>
　　　春暮歎和對山子<lb/>
<pb n="KR4h0117_WYG_469-8b"/>
春風吹白日飄蕩無停時明朝忽復見日出青春不返<lb/>
那得知楊栁隂隂一徑㣲落花游絲雙燕飛桑落酒香<lb/>
碧玉壺美人不來空我思印佩纍纍五陵客自快㡬時<lb/>
翻自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>何如扁舟泛五湖長遊不受人促迫磊落誰似<lb/>
滸西君春日題詩許我聞欲擬剪裁那可得恍惚變化<lb/>
春空雲<lb/>
　　　滸西行和對山子<lb/>
猛虎伏空山怒廢千夫力虎心如我知日久亦可㥾吁<lb/>
<pb n="KR4h0117_WYG_469-9a"/>
嗟世人心反覆安究極對酒休憂白髮新看花且趂青<lb/>
春色鷽鳩斥鷃亦能樂扶揺何必垂天翼滸西夫子藐<lb/>
世人胸中别有千斛春文章氣凌漢太史斜斗書輕王<lb/>
右軍飄風自北來寄我雙錦文邀我去遊滸西曲花前<lb/>
坐玩湋水紋泥封未破桑落酒錦瑟先招翡翠裠我亦<lb/>
平生愛歌舞向來慷慨成虚語千里命駕羞吕生雪夜<lb/>
王猷誰復許白駒皎皎食君場風流盧駱王與楊棲息<lb/>
忽看夜月滿登眺不知春日長春日同遊各盡興夜月<lb/>
<pb n="KR4h0117_WYG_469-9b"/>
多情還舉觴太平不飲果何待顧乃真醉非徉狂君不<lb/>
見古來治老苦無藥坐見桑榆影閃爍子有酒食當及<lb/>
時何不鼓瑟日喜樂笑我田舎翁未能游雀躍不及諸<lb/>
君山水情亦有草堂在西郭<lb/>
　　　南山行寄熊子修<lb/>
我病一月不出户雲夢先生逺相訪殷勤兩度入我室<lb/>
我聞談笑覺清爽興來挾客南山遊隂翳經旬忽開朗<lb/>
老天有意山靈喜蒼翠排空待吟賞草堂寺中參古塔<lb/>
<pb n="KR4h0117_WYG_469-10a"/>
紫閣峰前眺仙掌陸海混茫萬餘里瀑布飛來㡬千丈<lb/>
先生興狂渾欲飛醉拈彩筆掃翠㣲瑶草瓊葩盡收拾<lb/>
奚囊背得南山歸遺却兩枝在茅屋琅玕五色炫人目<lb/>
世人不識雲夢仙燕雀紛紛逐鴻鵠吁嗟乎天風一朝<lb/>
鴻鵠起燕雀紛紛亦徒耳<lb/>
　　　聞賊至登夀州南樓野望<lb/>
極目川原外無言自愴神雲山晴見楚煙樹逺浮秦平<lb/>
地干戈滿臨風羽檄頻西飛羨歸鳥隨意過城闉<lb/>
<pb n="KR4h0117_WYG_469-10b"/>
　　　入闗<lb/>
客子來何暮闗門愧昔賢首陽祠未逺商洛路依然飛<lb/>
鳥三峰外孤城落照前終軍今白首非復棄繻年<lb/>
　　　夏日樓居漫興<lb/>
世泰容吾拙官閒似隠居苦吟遲得句倦讀卧看書山<lb/>
色憑欄外花香退食餘老親身更健千里寄雙魚<lb/>
　　　憶昔<lb/>
憶昔瀛州選凄凉老鳯羣欲将淮海淚哭向泰陵雲王<lb/>
<pb n="KR4h0117_WYG_469-11a"/>
國風雷少昆岡玉石焚數竒千古恨不獨漢将軍<lb/>
　　　滸西庄春日行樂詞<lb/>
渭北神仙府春來樂事多花枝侵舞榭日色艷宫羅麗<lb/>
曲嬌鶯妬紅顔細馬䭾更憐明月上流影入金波<lb/>
　　　又<lb/>
金馬當朝彦銀魚隔嵗焚髙樓丹鳯麓閒卧碧山雲湘<lb/>
瑟春風度秦筝月夜聞太平無一事只合醉朝曛<lb/>
　　　周守惠茶謝答<lb/>
<pb n="KR4h0117_WYG_469-11b"/>
老去難勝酒閒來獨倚樓使君題玉版仙茗自金州春<lb/>
泛玉泉色香分漢水頭枯腸從此潤短咏若為酬<lb/>
　　　草堂别貞夫<lb/>
不盡登山興其如送爾情秋風臨路發征馬向人鳴白<lb/>
髮偏多恨皇華自有程相思虚夢寐迷却鳯凰城<lb/>
　　　答禹夫春興之作次其韻<lb/>
玉斚春醅緑金釵舞袖紅逺山凭雪檻佳景落詩筒桂<lb/>
子雲霄上荆花雨露中衡門三十載不出是英雄<lb/>
<pb n="KR4h0117_WYG_469-12a"/>
　　　柬康五<lb/>
冬徂春已半不得滸西書老恨追趨懶相思夢寐餘杏<lb/>
花開正好桑落興何如七十今年是應勞長者車<lb/>
　　　贈邵鍊師<lb/>
去夏長安别今春鄠杜逢暫留山閣住難繫野雲蹤避<lb/>
客封丹火談𤣥坐古松明歸栖隠地花鳥徧吳峰<lb/>
　　　過張時濟少陵山庄<lb/>
少陵野老去不返十畝山田多白雲新築茅堂爾為主<lb/>
<pb n="KR4h0117_WYG_469-12b"/>
獨栖嵓洞誰與羣夏日來就碧窓卧午風細灑青簟紋<lb/>
飄然夢覺坐苔石笑飲竹泉歌夕曛<lb/>
　　　符園對月<lb/>
㣲風裊裊動花園皓月娟娟照酒尊且聽玲瓏歌白雪<lb/>
寧勞阿叚報黄昬凉生芳草遊人卧影挂柔枝宿鳥翻<lb/>
乘興便為行樂地青鞵何必到龍門<lb/>
　　　沜東宴集值風雷大作<lb/>
日暮俄吹萬里風西原牛馬下巃嵸震雷挾雨千峰黑<lb/>
<pb n="KR4h0117_WYG_469-13a"/>
髙㟁飛花一澗紅掃興頓教棋局散停歌非為酒樽空<lb/>
須㬰玉宇還開霽皓月留人意未窮<lb/>
　　　無題<lb/>
寂寞西風翡翠樓黄昬斜抱玉箜篌彩鸞影逐秦簫斷<lb/>
紅葉心隨御水流天外行雲難入夢手中團扇易驚秋<lb/>
愁來只恐嫦娥笑明月疎簾不上鈎<lb/>
　　　詠華隂李太白<lb/>
騎驢寧避華隂令走馬曾於五鳯樓采石狂遊醉欲死<lb/>
<pb n="KR4h0117_WYG_469-13b"/>
長安不見却生愁名齊杜甫追風雅運落南箕起謗尤<lb/>
過客悲吟蓮嶽下問來元是謫僊流<lb/>
　　　詠華山陳圖南<lb/>
華山隠士羨圖南髙卧于今尚有龕花鳥多情誰作主<lb/>
雲霞無恙夢猶酣玉峰臨路空勞望鐵索懸厓不可探<lb/>
我欲東尋劉禹錫結茅同住碧巉巖<lb/>
　　　中秋不見月和答湘厓蒋子<lb/>
懶上元龍百尺樓清光不似去年秋南飛烏鵲渾無影<lb/>
<pb n="KR4h0117_WYG_469-14a"/>
斜倚䦨干恨轉幽縱有金罍誰共酌空聞玉漏換更籌<lb/>
嫦娥只在雲深處閉却廣寒應自愁<lb/>
　　　太㣲子過訪留詩因次韻以贈<lb/>
山下孤村水竹居城西樽酒渼陂魚青春不負岑參約<lb/>
彩筆今看杜甫書花栁半開風乍暖煙霞留住日無餘<lb/>
明宵又作懐人夢咫尺長安萬里如<lb/>
　　　洛原為白子賦<lb/>
僊楫已浮南渡水故家猶問北邙山迢迢嵗月遷移後<lb/>
<pb n="KR4h0117_WYG_469-14b"/>
隠隠鄉閭夢寐間風氣不隨金谷散雲仍今見玉麟還<lb/>
芳隣近接程門逈數仞宫牆尚可攀<lb/>
　　　秋興<lb/>
霜落長城萬草枯三邊兵甲盡防胡千年充國屯田計<lb/>
萬里嫖姚出塞圖寂寞魚龍沈瀚海哀鳴鴻雁憶菰蒲<lb/>
閒情欲共伊人語白露蒹葭水滿湖<lb/>
　　　二<lb/>
秋風昔伴逐臣回此日逢秋意轉哀貝錦有言䜛巷伯<lb/>
<pb n="KR4h0117_WYG_469-15a"/>
黄金無夢到燕臺土堦步月青藜杖草閣看花濁酒杯<lb/>
垂老光隂吾願足補天自有出羣才<lb/>
　　　寄謝李宗易<lb/>
白髮交情自布衣非闗出入在黄扉癡兒生死勞恩及<lb/>
老淚縱横豈浪揮萬里雲霄心轉切五更風雨夢初歸<lb/>
有時倚杖看台斗無限清光近紫㣲<lb/>
　　　聞貞夫将登華岳次韻一首寄上<lb/>
好竒無奈洛原子躡屐去登西華山懸石獨沿鐵索嶺<lb/>
<pb n="KR4h0117_WYG_469-15b"/>
浮雲笑指玉門闗身浮萬疊煙霞上語落三峰紫翠間<lb/>
欲喚謫仙沽一醉旗亭秋草雨斑斑<lb/>
　　　十四夜月與李二獻吉飲<lb/>
萬户秋風砧杵哀殊方今夕故人來竹間凉露瀟瀟下<lb/>
樓上浮煙細細迴地僻柴門無過客家貧樽酒有餘杯<lb/>
疎簾碧簟須同醉明月青天為爾開<lb/>
　　　顧孔昭出守馬湖<lb/>
東閣當年共詞賦嗟爾分曹違素心繡衣持斧郡國動<lb/>
<pb n="KR4h0117_WYG_469-16a"/>
桃李無言蹊徑深煙際乗舟去裊裊雲邊望闕常隂隂<lb/>
漢官獨重二千石行路不難休苦吟<lb/>
　　　春興<lb/>
巴城寂寂帶江樓城下清江不斷流鳥道入雲通白帝<lb/>
漁歌終日起滄洲英雄不廢嚴顔廟割據深知漢主憂<lb/>
修竹早梅俱有意少年春復與同遊<lb/>
　　　二<lb/>
憶在梁園詩興發康王城北見黄河信陵公子蕭條盡<lb/>
<pb n="KR4h0117_WYG_469-16b"/>
白髮侯生感慨多落日酒酣提劍舞中流風起扣舷歌<lb/>
十年徒侣仍稀濶裊裊行雲奈爾何<lb/>
　　　三<lb/>
文皇有意築燕城隔斷祁連百萬兵宫闕九重懸象魏<lb/>
河山千古奠神京匈奴近入雲中塞大将誰屯細栁營<lb/>
總制獨推少司馬不知烽燧㡬時平<lb/>
　　　雪夜<lb/>
張生愛雪真成癖雪夜顛狂走未休焉得此時同載酒<lb/>
<pb n="KR4h0117_WYG_469-17a"/>
翩然乘興一登舟寒窓自照疎燈坐布被聊為穉子謀<lb/>
舟到山隂即回首却令千載慕王猷<lb/>
　　　趙汝承郡閣燕集次韻<lb/>
遷客當年去國時西風灑淚滿瑶巵屋梁夜月懐人夢<lb/>
一日三秋采葛詩淮海蒼茫歸棹久山林疎散入城遲<lb/>
考槃徐孺今誰是下榻陳蕃荷爾私<lb/>
　　　杏村卜築次韻<lb/>
壮夫生世豈無家宦海乘桴未有涯新築傳言丹荔好<lb/>
<pb n="KR4h0117_WYG_469-17b"/>
故山回首白雲遮廟堂正爾需才俊雨露今看沐寵嘉<lb/>
霞艷早裁西蜀錦春風先到上林花<lb/>
　　　戍樓角<lb/>
裊裊空中雲隠隠樓上角西風吹不斷時向雲邊落<lb/>
　　　壬戌元宵應制<lb/>
龍池春早月華新煙霧香生輦路塵一夜六宫歌舞倦<lb/>
晨朝還有聽鷄人<lb/>
　石倉歴代詩選巻四百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百五</head> <lb/>
    <p>
<pb n="KR4h0117_WYG_305-1a"/>
欽定四庫全書<lb/>
　石倉歴代詩選巻三百五<lb/>
　　　　　　　　　　　　明　曹學佺　編<lb/>
　明詩初集二十五<lb/>
　　管訥<lb/>
　　　素堂<lb/>
湘水之涘衡山之陽有美一人於焉構堂維榱維桷匪<lb/>
雕匪斵不尚其華迺欲其朴堂之翼翼人之諄諄匪謀<lb/>
<pb n="KR4h0117_WYG_305-1b"/>
自適爰以養親于時興止于時甘㫖朝夕弗違惟親之<lb/>
喜委順在天竆達是宜居易而行心毋外馳奢則蠱情<lb/>
儉以養德用戒後昆服之無斁<lb/>
　　　白馬篇<lb/>
白馬行且嘶玉勒錦障泥揚鞭羽林郎宿衛通金閨一<lb/>
朝赴邉急轉戰玉闗西長戈揮白日高旌卷彩霓驅山<lb/>
填火井累石起雲梯烽舉星芒亂弓開月影低分符降<lb/>
赤勒飛箭定吽黎功許韓彭竝名與衛霍齊主恩諒可<lb/>
<pb n="KR4h0117_WYG_305-2a"/>
報國難詎難擠孰甘局鄉邑門巷閉蒿藜<lb/>
　　　遠遊篇<lb/>
御風日萬里逍遥登遠遊竦身青㝠表瞬息四顧周目<lb/>
力隘八極壯志局九州泰山小封垤滄海渺浮漚俯視<lb/>
澒洞間萬彚等蜉蝣浩歌挾洪㟁長嘯訪浮丘廻飊欵<lb/>
閶闔謁帝十二樓酌我紫霞觴遺我青鳳裘授以長生<lb/>
訣歴刼三千秋從兹謝流俗大塊同悠悠<lb/>
　　　少小從行伍二首<lb/>
<pb n="KR4h0117_WYG_305-2b"/>
少小從行伍而今作飲徒博錢尋劇孟買劒問風胡結<lb/>
伴軍中戲嗔人醉後扶黄金三萬鎰誓娶陸家姑<lb/>
少小從行伍千金辦武裝日騎官廏馬夜宿酒家娼知<lb/>
已寧論死臨危肻畏強蠻夷知姓字不敢犯封疆<lb/>
　　　銅爵妓<lb/>
銅爵高臺上西陵古墓邉君恩徒自重妾貌竟誰憐羞<lb/>
掩歌時扇愁登舞後筵惟餘漳浦月三五夜空圓<lb/>
　　　二隠圖<lb/>
<pb n="KR4h0117_WYG_305-3a"/>
溪上放舟廻山中負薪暇一笑偶相逢於焉遂清話寧<lb/>
知有秦晉況復論王霸囘首總忘機青山夕陽下<lb/>
　　　星夕<lb/>
牛渚清且淺鵲橋西復東黄姑仙駕動天女錦機空别<lb/>
淚零清露離魂慘驚風如何一水隔一㑹一匆匆<lb/>
　　　秋夜<lb/>
不寐耿長夜攬衣徒歔欷隂蟲吟近砌凉飊動踈幃素<lb/>
抱殊未釋清懽念多違豈惟南飛鵲兹夕無所依<lb/>
<pb n="KR4h0117_WYG_305-3b"/>
　　　寫懷<lb/>
朝迴憩公館殘陽坐來暝踈雨過髙林華月出東嶺流<lb/>
光晨復晡朱顏豈吾永故國歸何時悠然發深省<lb/>
　　　病後喜雨謝同寅紀善貝季翔見過<lb/>
夜月忽離畢今晨雨滂沱秋聲落庭樹水氣没池荷豈<lb/>
云三伏中感此凉意多神清體自適頓然釋煩疴明當<lb/>
謁公館仰謝數經過<lb/>
　　　曉起<lb/>
<pb n="KR4h0117_WYG_305-4a"/>
真館曉晴初官清遠塵俗怡然對簡編庶矣忘榮辱遥<lb/>
峰擁歸雲髙城淡㣲旭落盡凍青花江南雨新足<lb/>
　　　遊寶林寺<lb/>
金碧絢樓臺禪闗向此開水分雙澗出雲擁萬峰來古<lb/>
佛遺香火殘僧話刦灰黄塵吾老矣何幸一徘徊<lb/>
　　　獨坐<lb/>
獨坐茅堂上長吟不下牀亂書堆几席踈雨過陂塘野<lb/>
燕衝簾入河花度水香應須存晚計次第學耕桑<lb/>
<pb n="KR4h0117_WYG_305-4b"/>
　　　答友人雨中見寄<lb/>
雨聲連曉夕牢落閉幽扉屋漏頻移榻江寒更覔衣野<lb/>
烏飢自下水鳥濕還飛爾亦遺榮者終同理釣機<lb/>
　　　郊居<lb/>
春城俯平野草色靜柴門魚蟹舟中市桑麻屋後村遣<lb/>
兒招社飲為客置盤飱老計能如此陶然付一尊<lb/>
　　　贈洪山龍門海禪師侍者真淨<lb/>
祝髪名真淨從今淨巳真誦經當作佛持律定過人江<lb/>
<pb n="KR4h0117_WYG_305-5a"/>
月空中夜山花物外春龍門多寶藏種種是竒珍<lb/>
　　　送宗師還玉泉寺<lb/>
省師何處去古寺玉泉清山笠披雲過江船趂月行拈<lb/>
香叅祖塔乞食到王城此去傳心印應知道可成<lb/>
　　　夢遊洪山寺<lb/>
不到東巖閣重來又一年無縁能離俗有夢只棲禪客<lb/>
坐茶香裏僧行竹影邉夕陽天未晚幽思滿歸韀<lb/>
　　　齋居直館<lb/>
<pb n="KR4h0117_WYG_305-5b"/>
直館齋居夜心無一慮縈茶烟籠燭暗花月進窗明老<lb/>
去頭雖白官閒夢亦清明朝當署祝早起候宮城<lb/>
　　　雪谷為武昌奚瑄賦<lb/>
空谷幽人意閒雲靜者心石圍花下奕泉答竹間琴鶴<lb/>
影蒼巖遠雞聲碧樹深雖云住城市何異在山林<lb/>
　　　題蔡用強石城山房<lb/>
絶境羣峰合幽居一徑分巖花和雨落林鳥隔雲聞門<lb/>
熟呼猿果書香辟蠧芸不因徵召起終是遠人羣<lb/>
<pb n="KR4h0117_WYG_305-6a"/>
　　　過烏沙夾答諸僚友<lb/>
曉過烏沙夾秋風萬斛舟青天雲際雁白浪水中鷗兄<lb/>
弟皆良㑹江山足勝遊行行紅日近佳氣藹皇州<lb/>
　　　出都門<lb/>
天上還家日沙邊解纜時亂山含宿翠飛鳥戲晴絲野<lb/>
眺偏宜遠江行不厭遲正期遊汗漫何幸值雍熈<lb/>
　　　發新河次韻<lb/>
自忝王門禄頻年此地過秋風迴遠道暮雨宿新河白<lb/>
<pb n="KR4h0117_WYG_305-6b"/>
浪鷗邊小青山雁外多客杯相慰藉一酌總恩波<lb/>
　　　迴從經陽邏<lb/>
陽邏行將近淘金過淺灘草痕秋更碧江氣晚逾寒處<lb/>
世情尤拙還家跡易安客愁雖似海未敵酒杯寛<lb/>
　　　舟中寫示蕭雷二伴讀<lb/>
拜秩辭京國揚帆放使舟㣲茫烟外樹浩蕩雨中鷗詩<lb/>
美青山對杯空采石謀應將柁樓興一望楚天秋<lb/>
　　　曉發雷港<lb/>
<pb n="KR4h0117_WYG_305-7a"/>
月暗投寒港天明發曉途鷺應尋宿侶雁巳誤更奴霞<lb/>
暎沿汀蓼霜枯倚㟁蘆彭郎磯尚遠隠隠一山孤<lb/>
　　　題伴讀董時貢所藏山水<lb/>
公館多清暇林泉愜所探人家如谷口風景似江南㫁<lb/>
逕荒深蘚崩崖老巨楠鯨波通海去鳥道與雲叅江艇<lb/>
維晨渚巖扉掩暮嵐雨田收赤黍霜圃摘黄柑未染清<lb/>
霜屋先尋白石庵醉來休荷鍤老去願投簪許我閒身<lb/>
在從渠俗慮躭偶然忘世累聊復謝林慚<lb/>
<pb n="KR4h0117_WYG_305-7b"/>
　　　和吳教授過潯陽<lb/>
三旬辭幕府千里歴星霜水鸛和鳴艣風烏逐去檣還<lb/>
家趨鄂渚歸路過潯陽山立雙峰峭江分九派長雲泉<lb/>
髙噴薄烟樹遠㣲茫箬葉寒仍緑蓀花晩自芳守臣甘<lb/>
狥國遷客重離鄉簡册遺風節琵琶㫁淚行濕嵐郵傳<lb/>
外冷月戍樓旁老境頻過此懐賢易感傷<lb/>
　　　九月廿五日值余初度諸友以詩酒見壽於舟<lb/>
　　　　中賦五言長律一首以謝云<lb/>
<pb n="KR4h0117_WYG_305-8a"/>
老去逢初度那知在客邊清歡當此日嘉㑹勝常年古<lb/>
鼎名香爇高臺絳燭然仙庖能具饌官舫盛張筵新果<lb/>
登盤美佳殽入筯鮮慶行承綵帕壽祝荷華篇北斗長<lb/>
生外南山爛醉前交情何鄭重禮貌極周旋一府官僚<lb/>
盛千秋國主賢願同金石志永以保貞堅<lb/>
　　　永嘉裴季和家有竹居典簿中都國學種竹數<lb/>
　　　　竿想像故國之意<lb/>
客舍仍藏竹殷勤憶故園亂枝交窄逕輕篠拂卑垣曙<lb/>
<pb n="KR4h0117_WYG_305-8b"/>
色烟凝几秋聲月在門殺青編汗簡浮碧注山尊斸筍<lb/>
供春祀行庖具夕飧高人頻駐屐俗士竟迴轅雖與山<lb/>
林遠終無市井喧晉賢名未冺唐逸興猶存髣髴龜山<lb/>
路依稀雁蕩村南歸遂幽息投老更何論<lb/>
　　　墨窗為越人趙撝謙賦<lb/>
女媧立極㫁鼇足羲畫之先無刻木始觀鳥跡製文字<lb/>
夜鬼哭天天雨粟篆𨽻變化生八分行草復作何紛紛<lb/>
六書古制既茫昧載籍況遭秦火焚後之作者不可數<lb/>
<pb n="KR4h0117_WYG_305-9a"/>
形聲寥寥𣺌千古更論得法神妙間自信臨池心獨苦<lb/>
君居於越文獻邦家藏金石書滿窗磨穿青州老未巳<lb/>
萬斛巨鼎疇能扛吳興宗人巳物故淛河東西誰獨步<lb/>
君今有志繼絶學砥柱中流見孤注剡溪百番冰雪光<lb/>
𤣥霞一斗松煤香滿堂賓客看揮灑風雨颯颯龍鸞翔<lb/>
我嗟塗鴉手如棘屢欲從君問竒畫君還許我載酒來<lb/>
我捧千鍾勞君筆<lb/>
　　　尹母行<lb/>
<pb n="KR4h0117_WYG_305-9b"/>
雲間尹母年十七嫁夫三年夫病卒舅姑在堂兒在褓<lb/>
自分㷀㷀守空室家貧何以為生理紉縫得錢奉甘旨<lb/>
門外春風自往來寒心一寸如灰死<lb/>
　　　題胡長史雪舟卷<lb/>
萬里漫漫凍雲黒六花飄飄朔風急富春江頭行旅稀<lb/>
汀鳥沙禽飢不飛此時先生乘一舸擁鼻長吟篷底坐<lb/>
白鶴氅衣寒半披東西沿洄隨所之須臾雪深風轉大<lb/>
結纜歸來且高臥妻兒凍餓甘守貧升斗不思干故人<lb/>
<pb n="KR4h0117_WYG_305-10a"/>
東方日出徵書下縣官扣門來勸駕<lb/>
　　　哀雁吟<lb/>
　　隣有貞婦痛夫以刑死日夜號泣誓不再天余嘉<lb/>
　　其志為賦哀雁吟<lb/>
哀雁復哀雁雄雌不相違三春北去秋南歸年年稻粱<lb/>
充汝肥汝肥曷巳時安知矰繳不汝隨一朝弋雄孤其<lb/>
雌雌孤殊可傷夜夜啼秋霜楚天空濶雲水長誓不更<lb/>
逐羣侶翔花開滿春塘不愧鴛與鴦<lb/>
<pb n="KR4h0117_WYG_305-10b"/>
　　　姚氏野春堂<lb/>
野外茅堂不掩扉堂前風日散晴霏棃花門巷清明近<lb/>
春水池塘燕子飛每約鄰翁同社飲更從田畯勸農歸<lb/>
明朝我亦尋春去小試東風白苧衣<lb/>
　　　宴徐氏樓<lb/>
髙宴徐家池上樓座中賓客總風流東城美酒休辭醉<lb/>
南國佳人自解愁晴日遊絲當户落暖風香篆近簾浮<lb/>
歸時不用山公馬短棹春波正滿洲<lb/>
<pb n="KR4h0117_WYG_305-11a"/>
　　　和内兄金士簾清明日答張應辰見過<lb/>
雨晴江路少塵沙有客尋春到水涯風細遊絲低著草<lb/>
日斜歸鳥亂穿花青山㡬處無新塜喬木何人是故家<lb/>
倩得盤遊春髻子東風日日好將車<lb/>
　　　山水便面<lb/>
宣和便面何從得畫史當時屬有才紫翠峰巒天上落<lb/>
青紅樓閣樹頭開羣賢似向蘭亭㑹一老疑從栗里來<lb/>
安得從容隨杖屨輕舟日繫水雲隈<lb/>
<pb n="KR4h0117_WYG_305-11b"/>
　　　寄淞上友人<lb/>
憶昔都門把臂時殷勤索我送行詩客邊賴爾能相慰<lb/>
别後令人有所思芳草暮雲愁忽忽落花春雨鬢絲絲<lb/>
東歸艇子如堪買定擬尋君澱水湄<lb/>
　　　送兄勉翁自鳳陽囘淞<lb/>
把酒燈前醉復傾别離無限異鄉情一身千里乆為客<lb/>
百嵗㡬時長見兄春雨園廬青草遍暮雲丘隴紫芝生<lb/>
白頭遂我東轅日數畆圭田得耦耕<lb/>
<pb n="KR4h0117_WYG_305-12a"/>
　　　過洞庭<lb/>
湖上東風水似天渚花紅白共春妍蒼梧二女墳前路<lb/>
青草三閭廟下船鮫室綃機聲軋軋龍宫珠珮影娟娟<lb/>
官閒更遂南遊興借榻君山寺裏眠<lb/>
　　　題王秉正雲林清隠<lb/>
青林白谷水雲鄉隠者深居一草堂百道松泉當户落<lb/>
四時花雨入簾香門前車馬紅塵遠座上琴書白日長<lb/>
滿目故家風景在不須重畫輞川莊<lb/>
<pb n="KR4h0117_WYG_305-12b"/>
　　　送長史司吏吳永中役滿還廣東<lb/>
早春公館栁條黄清暇題詩送掾郎白髪簿書官事了<lb/>
青山風雨客程忙船從杜若芳洲發酒向桄榔小店嘗<lb/>
歸及墓田寒食後碧雲東望思茫茫<lb/>
　　　送寶曇應禪師遊峩嵋囘金陵<lb/>
峩嵋峰頂絶崚嶒不離塵凡不易登太古雪消丹壑裏<lb/>
普光天在白雲層神鐘日報齋頭飯聖火宵明佛殿燈<lb/>
六載下山非苦行怕人云是再來僧<lb/>
<pb n="KR4h0117_WYG_305-13a"/>
　　　和鶴年丁先生宿東巖韻兼呈洪山海禪師<lb/>
借榻東巖第㡬層山中王舍佛圖澄浮榮過眼寧非夢<lb/>
清苦前身本是僧齋罷雲扄時聽講詩成雪屋夜懸燈<lb/>
虎溪有約仍三笑自愧為官老未能<lb/>
　　　題修江王玠西山舊隠圖<lb/>
君家舊隠知何處遥隔修江紫翠岑金碧畫圖聊慰藉<lb/>
烟霞丘壑此登臨水花凝露魚依渚山葉鳴風犬吠林<lb/>
布襪青鞋歸及早莫教猿鶴怨秋深<lb/>
<pb n="KR4h0117_WYG_305-13b"/>
　　　雙竹<lb/>
玉立亭亭竝出林不於千畆競繁陰雲霄每引鳳凰下<lb/>
風雨或作蛟龍吟夷齊同隠高節在皇英對泣遺恨深<lb/>
何當分箇漁竿去獨釣渭川烟水潯<lb/>
　　　紙被<lb/>
萬杵霜藤練色勻巻舒盈幅淨無塵棃花夜暖雲迷夢<lb/>
栁絮春寒雪滿身未恠青綾能見妬也勝白㲲尚欺貧<lb/>
五更聽徹金門漏得似山林晏起人<lb/>
<pb n="KR4h0117_WYG_305-14a"/>
　　　木芙蓉<lb/>
渚宮仙子耐清寒笑倚西風臉渥丹絳節三朝瓊作珮<lb/>
霓裳一曲翠為盤夜霜漁屋燈前見秋水人家畫裏看<lb/>
可惜繁華易惆悵錦官城上夕陽殘<lb/>
　　　月中桂<lb/>
上界誰將此樹栽廣寒髙處古香來根從天地分時種<lb/>
花在山河影裏開白兔守株依貝闕青鸞銜子下瑶臺<lb/>
不知斫盡吳剛斧天上浮雲變㡬囘<lb/>
<pb n="KR4h0117_WYG_305-14b"/>
　　　燈花<lb/>
不假天工雨露栽銀缸火暖自然開兩莖朱草含烟秀<lb/>
一朶紅雲度水來春色半浮珠蓓蕾風情中結錦胚胎<lb/>
明朝喜事殷殷報莫遣芳心一寸灰<lb/>
　　　松窗聽雨為西安楊公圭賦<lb/>
草堂千箇種長松好雨時來紫閣峰聲到風枝驚睡鶴<lb/>
勢迴雲壑起潛龍暮樵隣父歸應濕晨汲家僮出更慵<lb/>
且喜官閒清兩耳逢人莫説大夫封<lb/>
<pb n="KR4h0117_WYG_305-15a"/>
　　　黄鶴樓<lb/>
黄鶴西飛去不囘青山高棟自崔嵬當年賣酒人何在<lb/>
今日題詩客又來舟繫城邉官栁發笛吹江上野梅開<lb/>
白雲只在䦨干外安得乘之遍九埃<lb/>
　　　北榭<lb/>
舊家行樂小亭臺珠箔青山罨畫開花月當時人巳散<lb/>
栁風今日燕還來舞鈿猶委宮牆草步障曽過輦路苔<lb/>
一代繁華易銷歇白榆霜冷雁聲哀<lb/>
<pb n="KR4h0117_WYG_305-15b"/>
　　　呂仙亭<lb/>
道人高坐朗吟亭古蹟因知此地靈劒氣飛來湘水白<lb/>
笛聲吹入楚山青階前丹棗何年熟枕上黄粱㡬日醒<lb/>
快我登臨塵事隔摩挲蒼蘚讀碑銘<lb/>
　　　辛未初度和季翔見夀<lb/>
日華初上萬年枝官滿雄藩未許辭初度今朝猶是客<lb/>
老來多累又添兒黄花醉我留連酒白雪驚人唱和詩<lb/>
珍重同袍交契在十年何日共襟期<lb/>
<pb n="KR4h0117_WYG_305-16a"/>
　　　陸氏滄浪漁隠<lb/>
子是天隨㡬葉孫家藏釣具至今存秋風鱸美時供饌<lb/>
春水鷗閒日到門泛宅豈殊居甫里放舟莫擬入桃源<lb/>
濯纓濯足都休論且對青山倒一尊<lb/>
　　　送監生馬駿赴京<lb/>
黄鶴磯頭上驛船柁樓撾鼓下晴川客行二月棃花後<lb/>
人别東風燕子前<lb/>
　　　伴讀周庠求題其師叙南遊克成先生雙溪草<lb/>
<pb n="KR4h0117_WYG_305-16b"/>
　　　　堂<lb/>
聞道雙溪似瀼西草堂小築足幽棲揚雄竒字知誰問<lb/>
杜甫新詩漫自題滿座荷風魚躍浪一簾花雨燕爭泥<lb/>
白頭無意蒲輪召只恐文光動壁奎<lb/>
　　　脩竹芙蓉<lb/>
水仙小隊自成雙裊裊霓旌引翠幢一夜湘君頭盡白<lb/>
西風離思滿秋江<lb/>
　　　題𤣥真詩意圖<lb/>
<pb n="KR4h0117_WYG_305-17a"/>
千峰雲氣涌如泉遠樹㣲茫㫁復連祇有大夫橋下路<lb/>
青山都屬釣魚船<lb/>
　　　墨桃花<lb/>
武陵仙子綘綃裳愛向春風試艶妝一自别來顏色改<lb/>
可堪憔悴見劉郎<lb/>
　　　贈别<lb/>
草色青青漢水新異鄉聽雨怕逢春客懷最是今年惡<lb/>
頻向東風送故人<lb/>
<pb n="KR4h0117_WYG_305-17b"/>
　　　書松雪翁墨蹟後<lb/>
吳興翰墨人間少白璧黄金價盡低今日鷗波亭下路<lb/>
王孫何處草萋萋<lb/>
　　　詠菊<lb/>
越娘初試素羅裳愛向秋風學靚妝一夜不勝瓊佩冷<lb/>
晩香亭館有新霜<lb/>
　　　紀夢<lb/>
小宴初䦨罷玉笙東風庭院好春情流鶯啼過樓東去<lb/>
<pb n="KR4h0117_WYG_305-18a"/>
一樹棃花正晩晴<lb/>
　　　京口懷季翔<lb/>
官栁烏啼曙色催滿衣風露早朝囘歸期想在重陽後<lb/>
為報黄花緩緩開<lb/>
　　　和鶴年先生訪補衲和尚詩<lb/>
半霄峰頂擁丹霞兩策登扳豈憚賒老衲倒穿迎户外<lb/>
山禽啼上石楠花<lb/>
　　　雲林先生小景為李至剛叅議題<lb/>
<pb n="KR4h0117_WYG_305-18b"/>
故叅池館錫山阿門逕寧容俗士過清閟閣空詩社散<lb/>
蛛絲窗户落花多<lb/>
　　　題奚瑄雲山佳處<lb/>
羣峰競秀遶儂家流水當門石逕斜閉户不知春巳去<lb/>
白雲滿地落松花<lb/>
　　　題畫<lb/>
柴門春盡動鷗波樹色山光雨後多老去無官長自在<lb/>
醉眠江閣聽漁歌<lb/>
<pb n="KR4h0117_WYG_305-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_305-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百五<lb/>
</p>
<p>
</p>
  </div>
</body>
</text>
</TEI>
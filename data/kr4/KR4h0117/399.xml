<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百九十九</head> <lb/>
    <p>
<pb n="KR4h0117_WYG_399-1a"/>
欽定四庫全書<lb/>
　石倉歴代詩選巻三百九十九<lb/>
　　　　　　　　　　　　明　曹學佺　編<lb/>
　明詩次集三十三<lb/>
　　姚綸<lb/>
　　　夫子學師襄琴圖<lb/>
周衰樂廢缺正聲幾湮沈茍無獨識者世逺將焉尋所<lb/>
以孔夫子俛學師襄琴初彈猗蘭操再鼔文王音至和<lb/>
<pb n="KR4h0117_WYG_399-1b"/>
格鳥獸蹌舞娯人心此圖寫遺意山高流水深披玩發<lb/>
長嘅視古猶視今<lb/>
　　　春閨怨<lb/>
春閨無人春日長鶯聲恰恰啼垂楊美人睡起倦梳洗<lb/>
芳容嬌褪梅花香緑雲鬅鬙釵半軃蛾眉蹙處開愁鎖<lb/>
繡奩塵掩秋月輝口脂紅淡櫻桃顆玉笙何處吹伊凉<lb/>
紫騮驕嘶隔粉牆停針懶刺雙鴛鴦倚欄躊躇空斷腸<lb/>
守宫㸃腕紅凝血一寸芳心萬愁結宜男正開郎不歸<lb/>
<pb n="KR4h0117_WYG_399-2a"/>
東風滿地梨花雪<lb/>
　　　雪景<lb/>
寒空飛雪滿天地玉壺中一色梨花月千家柳絮風山<lb/>
童候虚牖吟客載孤篷試問陽春曲何如白戰工<lb/>
　　　畫馬<lb/>
何年來駿骨畫史貌能真千里電一掣五花雲滿身香<lb/>
塵金谷道青草玉闗春獨立渾無侶長鳴似向人<lb/>
　　　華山高睡圖<lb/>
<pb n="KR4h0117_WYG_399-2b"/>
白雲深似海長日睡瞢騰脫㡌露雙髻支頥曲一肱聞<lb/>
鵑時已定化蝶夢無憑惆悵華山頂無人得解登<lb/>
　　　題畫<lb/>
風景蒼茫地人家遠近煙雲低長碍樹江濶欲浮天白<lb/>
日消棊局青山落釣船平生蕭散意對此轉堪憐<lb/>
　　　紅白荷花<lb/>
鏡底新粧扇底歌倚風無力舞婆娑醉來西子容偏媚<lb/>
老去秋娘鬂已皤霞暖繡衾春夢雨雪香羅襪曉凌波<lb/>
<pb n="KR4h0117_WYG_399-3a"/>
分明太液池頭見㸃染風流更覺多<lb/>
　　　城市山林為𤣥妙觀羽士賦<lb/>
步入東闗一徑深始知城市有山林黄梁不作塵中夢<lb/>
白日長閒世外心鳳載紫簫吹落月鶴窺香靄聽鳴琴<lb/>
人間只此為蓬島何用仙槎海上尋<lb/>
　　　雪洞<lb/>
一室穹窿䨱地圓宜留小榻坐神仙鑿開繭甕渾無物<lb/>
踏破氷壺別有天梅谷花香春似海棃雲夢穩夜如年<lb/>
<pb n="KR4h0117_WYG_399-3b"/>
㡬回酒醒燈殘後錯認璚樓深處眠<lb/>
　　　江湖勝覽卷<lb/>
江湖隨處豁吟眸不滿詩囊卒未休日下風雲瞻魏闕<lb/>
淮東歌舞認揚州一篷疎雨鷗邊晩千里殘霞鶩外秋<lb/>
見說武昌城畔柳尚含青眼待重遊<lb/>
　　　竹石山房<lb/>
山房種滿碧琅玕怪石相依更好看玊氣暖蒸雲五色<lb/>
翠梢晴弄日三竿白羊未化長眠雨綵鳳雙棲不畏寒<lb/>
<pb n="KR4h0117_WYG_399-4a"/>
補徧蒼天人不老清風日日報平安<lb/>
　　　聯璧巻<lb/>
仙子瑤臺玉一雙碧桃紅杏遞生香綘裠拂地春同步<lb/>
寶鏡開奩曉並粧織翠舞衫封蛺蝶泥金歌扇畫鴛鴦<lb/>
巻中乍識春風面惱我題詩一斷腸<lb/>
　　　醉月樓<lb/>
清夜何須秉燭遊且邀明月共觥籌口呑丹桂婆娑影<lb/>
手掬金莖沆瀣秋天上無梯登兔窟人間有地築糟丘<lb/>
<pb n="KR4h0117_WYG_399-4b"/>
醒來不記更深淺驚見東方白滿樓<lb/>
　　　秋閨怨<lb/>
黄葉滿階秋巳闌征人千里隔長安年年怨殺西風雁<lb/>
不送書來只送寒<lb/>
　　　脩竹仕女<lb/>
瑤臺無信托青鸞一寸芳心思萬端莫向東風倚脩竹<lb/>
翠衫禁得幾多寒<lb/>
　　　梅花小幅<lb/>
<pb n="KR4h0117_WYG_399-5a"/>
貪看璧月挂梢頭㡬向花前倚醉遊無柰翠禽啼處苦<lb/>
不容清夢到羅浮<lb/>
　　　團扇仕女<lb/>
濃黛消香淡兩蛾花隂試步學凌波專房自恃傾城色<lb/>
不怕凉風入扇羅<lb/>
　　姚綬<lb/>
　　　題湯公著都門話別<lb/>
憶昨都門別雨雪正霏霏今我湖上逢春風吹羅衣故<lb/>
<pb n="KR4h0117_WYG_399-5b"/>
里詎弗樂疎戚聚成圍藉草對山花羽觴急如飛一醉<lb/>
萬事忘扁舟蕩斜暉天涯同氣人濡滯未得歸處世誰<lb/>
足意相顧聊歔欷<lb/>
　　　為朱良貞題扇<lb/>
考亭夫子安亭來愛我溪上紅蓮開手搖羽扇坐忘暑<lb/>
戲折碧筒閒作杯碧筒杯寛任鯨吸却嫌玊童催飲急<lb/>
李云處世若大夢杜曰舉觴須累十白日欲下清風徐<lb/>
我懷與世同卷舒如何苦索題此扇大呼墨卿當醉餘<lb/>
<pb n="KR4h0117_WYG_399-6a"/>
為君遙想白鹿洞那得武夷清景共還期月夕究㕘同<lb/>
似此前脩足珍重<lb/>
　　　折枝芙蓉<lb/>
芙蓉花隔江水美人盈盈幾千里何年濯錦墮新紅水<lb/>
面西風吹不起我欲牽之在木末方舟翻愁江水濶何<lb/>
如只去采芳蘭落日望見湘南山九疑重華招不還萬<lb/>
竹灑淚空潸潸芙蓉花似人面柳眉不在秋時見墨池<lb/>
為爾閒寫生鴛鴦鎖合長生殿重咨嗟芙蓉花擲筆浩<lb/>
<pb n="KR4h0117_WYG_399-6b"/>
歌行踏沙<lb/>
　　　題畫為楊司訓作<lb/>
煙光漾風青入樓立馬回望湖山頭遊絲飄颻幾千丈<lb/>
不繫白日增人愁春愁大半行樂少渡口桃花鏡中老<lb/>
勸君盡醉如杜陵莫待春歸怨啼鳥<lb/>
　　　桐村小隱<lb/>
河流南入市逕路北通村新結草堂好舊栽桐樹繁兒<lb/>
童知稼穡鷗鷺識琴樽有客問竒字乘舟直到門<lb/>
<pb n="KR4h0117_WYG_399-7a"/>
　　　遊虎丘<lb/>
舟行忽到寺門前侵曉梳頭廢晏眠老去已閒題柱手<lb/>
平生多結看山縁苔茵坐藉生公石茗枕湯分陸羽泉<lb/>
如此深春如此樂還留餘興待明年<lb/>
　　　和靖觀梅<lb/>
人人盡識林和靖不識平生隱者心老去喜無封禪藁<lb/>
興來愁費愛山吟梅花香影依然在蔓草祠堂不可尋<lb/>
今日匆匆書弗盡六橋斜日滿疎林<lb/>
<pb n="KR4h0117_WYG_399-7b"/>
　　　菩提寺與雨菴夜話<lb/>
菩提絶似古招提兩屐行來自不迷舊伴閒雲歸竺國<lb/>
新添流水入曹溪何人謾放雙鳬去老我還同一鶴栖<lb/>
刻燭相看過夜半廿年心事重留題<lb/>
　　　奉寄荆門判俞君汝欽<lb/>
解攜三度見秋殘開過黄花獨倚䦨寄贈雖無青玉案<lb/>
相期惟有紫宸班書從回雁來千里望繞荆門隔萬山<lb/>
宣室求賢正如渴佇看明詔為催還<lb/>
<pb n="KR4h0117_WYG_399-8a"/>
　　　慈烏<lb/>
昔烏巢我樹母在慈烏來無母今何恃惟増返哺哀<lb/>
　　　折花仕女<lb/>
愛濯薔薇露凌晨試折來低鬟猶未挿含笑傍粧臺<lb/>
　　　題竹寄内弟公操<lb/>
憶共江南水竹居清風三逕黑甜餘而今對畫思兄弟<lb/>
縱有雙魚莫寄書<lb/>
　　　常山道中<lb/>
<pb n="KR4h0117_WYG_399-8b"/>
鳥未投林日未曛松頭野鶴自成羣肩輿歸去身强健<lb/>
處處青山有白雲<lb/>
　　　為僧題畫<lb/>
問渠何事懶參禪答我新來結懶縁窗外日高啼鳥亂<lb/>
擁衾猶伴白雲眠<lb/>
　　　枯木竹石圖<lb/>
秋風吹空古樹葉白雨壓低新竹枝淨掃石頭看霽色<lb/>
滿襟凉影鬢絲絲<lb/>
<pb n="KR4h0117_WYG_399-9a"/>
　　周鼎<lb/>
　　代方文美送滎陽隂璽下第歸<lb/>
與爾業同經同期虎㮄榮相看雖失意為别謾多情伐<lb/>
木歌黄鳥看花倒玉觥驅車向宛洛吾棹亦南征<lb/>
　　春日見楊花寄章文重<lb/>
見說浮萍草前身是此花但因隨驛騎轉覺戀鷗沙宛<lb/>
冉青春暮微茫落照斜憐予根蒂薄相值共天涯<lb/>
　　　赤壁圖<lb/>
<pb n="KR4h0117_WYG_399-9b"/>
月出大江流鶴鳴天宇秋霸圖餘赤壁逐客自黄州頫<lb/>
仰違金馬登臨命玉舟曹劉顧安在身世亦何求<lb/>
　　　淡菴<lb/>
尋君秋色裏煙雨舊柴扉婦具盤蔬出童攜市酒歸彈<lb/>
琴忘巧拙得句學陶韋笑指溪頭水交情似爾稀<lb/>
　　　怡榮<lb/>
何以悦親顔兒從闕下還玉壺春酒緑金織舞衣斑愷<lb/>
悌哦松外從容問膳間令人自興孝喜色滿家山<lb/>
<pb n="KR4h0117_WYG_399-10a"/>
　　　南浦煙篷<lb/>
推篷南浦上煙雨淡離愁蕭瑟菰蒲晩微茫澤國秋魚<lb/>
鹽通縣市簑笠語隣舟無限林泉意凭軒下白鷗<lb/>
　　　水榭荷風<lb/>
十頃澄波上何人為築臺藕花開自落鷗鳥去還來凉<lb/>
吹飄飄入疎窗面面開煩襟淨如洗更進碧筒杯<lb/>
　　　送黄給事暉奉使滿剌國封王<lb/>
遠國來王日深恩冊拜時璽書中禁出天語使臣知路<lb/>
<pb n="KR4h0117_WYG_399-10b"/>
指諸蕃近山行四牡遲故人青鎖夢無限五雲思<lb/>
　　　其二<lb/>
使節隨重譯皇仁被百蠻海天同日月風土異雲山驛<lb/>
騎孤城外樓船疊浪間歸將慕華事敷奏悦龍顔<lb/>
　　　送僧歸崑山<lb/>
乞食遍京畿春江一棹歸只留吟後槁不受施來衣物<lb/>
外機應息塵中跡漸稀玉峰知到日花雨積巖扉<lb/>
　　　贈別<lb/>
<pb n="KR4h0117_WYG_399-11a"/>
釃酒酹江波中流發浩歌孤舟天際遠芳草雨中多解<lb/>
劒酬知己題詩贈舞娥人生百年爾為樂莫蹉跎<lb/>
　　　高郵阻風騎行至界首驛<lb/>
䇿馬湖堤上來帆拂去鞍斷楂依浦溆衰柳映風湍軒<lb/>
冕追隨易庭闈致養難年年好秋色多在異鄉看<lb/>
　　　答王公佩見寄<lb/>
池上緑隂肥天涯客賦歸心隨流水遠跡與故人違千<lb/>
里復萬里斑衣當錦衣終焉林下夢不逐五雲飛<lb/>
<pb n="KR4h0117_WYG_399-11b"/>
　　　留別張廷端<lb/>
野亭芳樹下崖石大溪南客去閒秋色雲來作暮嵐誰<lb/>
家留信宿何處倚清酣拾得琅玕竹時時寄一函<lb/>
　　　夜坐<lb/>
不寐坐來久無家席屢移窗風書葉亂簷雨漏聲疑客<lb/>
鬢驚秋早鄉心欲旦遲扁舟滄海上誰和竹枝詞<lb/>
　　　春懐吳天使<lb/>
紫泥封詔下彤闈四牡騑騑出帝畿到處江山開霽色<lb/>
<pb n="KR4h0117_WYG_399-12a"/>
隨車花柳映春暉鶯啼水驛人相憶茘熟炎鄉客正歸<lb/>
珍重綈袍情戀戀此生慚與寸心違<lb/>
　　　寫懐<lb/>
終日攤書懶下樓春來懐抱冷于秋未能栗里歸元亮<lb/>
爭說新豐寓馬周兩屐青山應自遠半簾殘月為誰留<lb/>
東風莫遣楊花落飄蕩年年可暫休<lb/>
　　　武林歸興<lb/>
青山日日開圖畫住久山中亦厭看回首鄉園歸去好<lb/>
<pb n="KR4h0117_WYG_399-12b"/>
惱情風雨別離難悠悠杯酒陶潛醉戀戀綈袍范叔寒<lb/>
如此春光又啼鴂興來何必盡君歡<lb/>
　　　憩秦溪道院醉書壁間<lb/>
徐福樓船去不回海門東下浪如雷青鸞自傍瑤臺舞<lb/>
紅藥何須羯鼔催劫火凄凉化焦土重泉寂莫𦵏寒灰<lb/>
神仙未隔人間世爛熳花前酒一杯<lb/>
　　　聞教諭見訪<lb/>
故人風誼重丘山車騎遙臨巷陌間酌水也能留客醉<lb/>
<pb n="KR4h0117_WYG_399-13a"/>
看山何必待官閒傳呼列炬春生屋指㸃嚴城夜啓闗<lb/>
記得鴛鴦湖上月為君三日未言還<lb/>
　　　賀美之見訪<lb/>
賀家湖上看稽山影落芙蓉清鏡間天寶諸公同禍亂<lb/>
四明狂客自高閒翠華南幸幾亡國紫氣西來欲滿闗<lb/>
今我逢君重弔古酒船明月且忘還<lb/>
　　　安亭朱良貞母節義<lb/>
節于夫盡義于姑節義方能保二雛人隔古今名獨在<lb/>
<pb n="KR4h0117_WYG_399-13b"/>
月分圓缺影同孤未忘一日心先死相見重泉淚始無<lb/>
環燕紛紛爭入畫等閒曾有柏舟圖<lb/>
　　　陶耕學紅白荷花扇面<lb/>
欲語還停隔扇羅主家池館晩凉多紅顔自得南薰意<lb/>
皓齒偏能子夜歌忽憶綵雲湖上見恍疑瓊佩月中過<lb/>
淡粧濃抹多相似回首耶溪𣺌渌波<lb/>
　　　登靈巖山訪張伯雨墓<lb/>
飛神曾謁紫宸朝下上瑤天㡬泬寥火宅已空誰墮甑<lb/>
<pb n="KR4h0117_WYG_399-14a"/>
玊鈎初解自成橋千峰月色還相照萬古詩名耿不消<lb/>
欲共山頭黄鶴語飈輪何日可予招<lb/>
　　　陳希夷<lb/>
嶽蓮清入夢倦眼為誰開五季紛紛盡真成一覺來<lb/>
　　　武侯出師表<lb/>
王業偏安日文章爾獨醇諄諄似伊訓初志亦耕莘<lb/>
　　　書<lb/>
池水欲成墨古碑臨罷時閒從崖石上風雨挾蛟螭<lb/>
<pb n="KR4h0117_WYG_399-14b"/>
　　　畫<lb/>
畫裏還看畫都成物外春雲山落吾手非贋亦非真<lb/>
　　　野興<lb/>
鷗白野雲輕髙雲缺樹明無人到湖上聽我唱歌聲<lb/>
　　　睡起<lb/>
只為詩魔在昬昬眼倦開誰將春草色青入夢中來<lb/>
　　　晩坐<lb/>
胡牀高柳下團扇入懐新笑指纎纎月蛾眉學未真<lb/>
<pb n="KR4h0117_WYG_399-15a"/>
　　　寄陳秋鴻<lb/>
閒事莫輕渉困來思喫茶誰將雙蛺蝶管領野棠花<lb/>
　　　斑竹<lb/>
聞道湘妃淚如何染得成多應春夜雨消盡又還生<lb/>
　　　楊妃醉歸圖<lb/>
金鞍欲上更遲遲滿鐙春風擁侍兒一種餘酣消未得<lb/>
漁陽醒眼却多時<lb/>
　　　楊妃醉仆<lb/>
<pb n="KR4h0117_WYG_399-15b"/>
妖環不醉三郎醉銀燭高燒看海棠滿地閒雲扶不起<lb/>
楚臺無夢夢漁陽<lb/>
　　　王母蟠桃<lb/>
周王八駿不能留青鳥飛來漢殿秋自是桃花非一度<lb/>
等閒三被朔兒偷<lb/>
　　　楊花<lb/>
淡淡東風又落暉留春不住送春歸無人更上長亭飲<lb/>
惟有楊花在客衣<lb/>
<pb n="KR4h0117_WYG_399-16a"/>
　　　宫詞<lb/>
露下閒階華月明相呼女伴作雙行歸來小院閒相語<lb/>
幾度庭闈夢不成<lb/>
不敢殷勤拜露香滿衣凉月動輝光初時被選同年者<lb/>
巳有升居在繡房<lb/>
凖擬明當直曉班巧隨新様學宫鬟笑渠鴟吻東邊月<lb/>
也作西樓子夜彎<lb/>
莫打流鶯宫樹隂鳥中惟此鳳韶音時時啼向房櫳近<lb/>
<pb n="KR4h0117_WYG_399-16b"/>
免得春愁上妾心<lb/>
　　　蔡琰歸漢圖<lb/>
縱多文思出天機贏得胡笳淚滿衣萬里歸來身再辱<lb/>
不如青塜不言歸<lb/>
　　　子陵<lb/>
竹帛勲名已有人可無能友不能臣一絲千古桐江月<lb/>
多少清風激後塵<lb/>
　　　狄仁傑<lb/>
<pb n="KR4h0117_WYG_399-17a"/>
殘局爭看一子留唐臣終不為周謀夢回鸚鵡誰能識<lb/>
還倚雕籠説舊愁<lb/>
　　　唐太宗六驥<lb/>
百戰功成四海安君王方念守成難驊騮盡入飛龍廐<lb/>
時復牽來仗裏看<lb/>
　<lb/>
　<lb/>
　<lb/>
<pb n="KR4h0117_WYG_399-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百九十九<lb/>
</p>
<p>
</p>
  </div>
</body>
</text>
</TEI>
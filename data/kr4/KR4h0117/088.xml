<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻八十八</head> <lb/>
    <p>
<pb n="KR4h0117_WYG_088-1a"/>
欽定四庫全書<lb/>
　石倉歴代詩選巻八十八<lb/>
　　　　　　　　　　　　明　曹學佺　編<lb/>
　晚唐十五<lb/>
　　許棠<hi>字文化宣城人</hi>
　　　過洞庭湖<lb/>
驚波長不定半日鬢成斑四顧疑無地中流忽有山鳥<lb/>
髙還畏墜㠶逺却如閑漁父閒相引時歌浩渺間<lb/>
<pb n="KR4h0117_WYG_088-1b"/>
　　　登渭南縣樓<lb/>
近甸名偏著登城景最寛半空分太華極目是長安雪<lb/>
助河流漲人耕燒色殘閒来時甚少欲下重凭欄<lb/>
　　　送李頻之南陵主簿<lb/>
赴縣是還鄉途程豈覺長聽鶯離灞岸盪槳入陵陽野<lb/>
蕨生公署閒雲拂印牀晴天調膳外垂釣有池塘<lb/>
　　　早發洛中<lb/>
半夜發清洛不知過石橋雲増中岳大樹隠上陽遙塹<lb/>
<pb n="KR4h0117_WYG_088-2a"/>
黒初沈月河明欲認潮孤村人尚夢無處暫停橈<lb/>
　　　汝州郡樓望嵩山<lb/>
不共衆山同岧嶤出迥空幾層髙鳥外千仞此樓中澗<lb/>
落難歸地雲離但逐風惟應霄漢客絶頂路方通<lb/>
　　　將歸江南留别友人<lb/>
連春不得意所業轉疑非舊國亂離後新年惆悵歸雪<lb/>
開還楚地花惹别秦衣江徼多留滯髙秋㑹恐違<lb/>
　　　塞外書事<lb/>
<pb n="KR4h0117_WYG_088-2b"/>
征路出窮邊孤吟傍戍煙河光深蕩塞磧色迥連天殘<lb/>
日沈鵰外驚蓬到馬前空懐釣魚所未定卜歸年<lb/>
　　　日暮江上<lb/>
孤㠶收廣㟁落照在遙峰南北渡人少髙低歸鳥重潮<lb/>
回沙出樹雨過浦沈鐘漁父雖相問那能話所從<lb/>
　　　重歸江南<lb/>
無成歸故里不似在他鄉嵗月逐流水山川空夕陽潮<lb/>
迴迷古渡竹迸過隣牆耆舊来存省寛詞止淚行<lb/>
<pb n="KR4h0117_WYG_088-3a"/>
　　　寄黔南李校書<lb/>
從戎巫峡外吟興更應多郡響蠻江漲山昬蜀雨過公<lb/>
筵饒越咏土俗尚巴歌中夜懐吳夢知經灔澦波<lb/>
　　　題開明里友人居<lb/>
城中塵外住入望是田家井出深山水欄藏異國花風<lb/>
巢和鳥動雪竹向人斜来往惟君熟鄉園共海涯<lb/>
　　　寄盩厔薛能少府<lb/>
滿縣惟雲水何曽似近畿曉庭猿集慣寒署吏衙稀冰<lb/>
<pb n="KR4h0117_WYG_088-3b"/>
色封深澗樵聲出紫微時聞迎隠者依舊著山衣<lb/>
　　　題青山館<lb/>
境槩殊諸處依然是謝家遺文齊日月舊井照煙霞水<lb/>
隔平蕪逺山横度鳥斜無人能此隠来往謾興嗟<lb/>
　　　東歸次采石江<lb/>
東下經牛渚依然是故闗客程臨岸盡鄉思入鷗閒雨<lb/>
漲巴来浪雲増楚際山漁翁知未達相顧不開顔<lb/>
　　　登凌歊臺<lb/>
<pb n="KR4h0117_WYG_088-4a"/>
平蕪望己極況復倚凌歊江截吳山斷天臨楚澤遙雲<lb/>
㠶髙出樹水市迥分橋立久斜陽盡無言似寂寥<lb/>
　　　寄華隂劉拾遺<lb/>
堅心持諫諍自古亦艱難寄邑雖行化眠雲似去官河<lb/>
分中野斷岳入半天寒瀑布冰成日誰陪吟復看<lb/>
　　　隗囂宫晩望<lb/>
西顧伊蘭近方驚滯極邊水隨空谷轉山向夕陽偏磧<lb/>
鳥多依地胡雲不滿天秋風動衰草曠望一澘然<lb/>
<pb n="KR4h0117_WYG_088-4b"/>
　　　送厲校書從事鳯翔<lb/>
赴辟依丞相超榮事豈同城池當隴右山水是闗中日<lb/>
有来巴使秋髙出塞鴻旬休隨大斾應到九成宫<lb/>
　　　春夜同厲文學先輩㑹宿<lb/>
江漢久分路京闗重聚吟更為他夜約方盡昔年心月<lb/>
隔明河逺花藏宿鳥深無眠将及曙多是說山隂<lb/>
　　　泗上早發<lb/>
獨起無人見長河夜泛時平蕪疑自動落月似相隨楚<lb/>
<pb n="KR4h0117_WYG_088-5a"/>
外離空早闗西去巳遲漁歌聞不絶却軫洞庭思<lb/>
　　　邊城晩望<lb/>
廣漠杳無窮孤城四面空馬行髙磧上日墮迥沙中逼<lb/>
曉人移帳當川樹列風迢迢河外路知直去埪峒<lb/>
　　　白菊<lb/>
所尚雪霜姿非闗落帽期香飄風外别影到月中疑發<lb/>
在林凋後繁當露冷時人間稀有此自古乃無詩<lb/>
　　　成紀書事<lb/>
<pb n="KR4h0117_WYG_088-5b"/>
蹉跎逺入飛塵地荏苒將成白首翁三楚田園歸未得<lb/>
五原岐路去無窮天垂大野鵰盤草月落孤城角嘯風<lb/>
難問開元向前事依稀猶認隗囂宫<lb/>
　　　江上遇友人<lb/>
闗下分離日杏園花半開江邊相值夜榆塞鴈初来<lb/>
　　章碣<hi>錢塘人</hi>
　　　桃源<lb/>
絶壁相欹是洞門昔人從此入仙源數株花下逢珠翠<lb/>
<pb n="KR4h0117_WYG_088-6a"/>
半曲歌中老子孫别後自疑園吏夢歸来誰信釣翁言<lb/>
山前空有潺湲水猶遶當時碧樹村<lb/>
　　　曲江<lb/>
日照香塵逐馬蹄風吹浪濺幾迴隄無窮羅綺填花逕<lb/>
太半笙歌占麥畦落絮却籠他樹白嬌鶯更學別禽啼<lb/>
秖縁頻燕蓬洲客引得遊人去似迷<lb/>
　　　癸卯嵗毗陵㑹中貽同老<lb/>
玉皇恩詔别星班去壓徐方分野間有鳥却巢垂汴栁<lb/>
<pb n="KR4h0117_WYG_088-6b"/>
登樓盡到隔淮山旌旗漸向行時擁案牘應從到日閒<lb/>
想憶朝天獨吟坐旋攜新作過秦闗<lb/>
　　　雨<lb/>
低著煙花漠漠輕正看吟坐掩柴扄亂沾細網垂窮巷<lb/>
斜送隂雲入古㕔瑣却暮愁終不散添成春醉轉難醒<lb/>
霽来還有風流事重築南山一徧青<lb/>
　　　觀賜宴<lb/>
傾朝朱紫正駢闐紅杏青莎映廣筵不道樓臺無錦繡<lb/>
<pb n="KR4h0117_WYG_088-7a"/>
只愁塵土撲神仙魚銜嫰草浮池面蝶趂飛花到酒邊<lb/>
日醉驊騮相擁去幾人沈醉失金鞭<lb/>
　　　城東即事<lb/>
閒遊香陌鳯城東時暫開襟向逺風玉笛一聲芳草外<lb/>
錦鴛雙起碧流中苑邊花竹濃如繡渭北山川澹似空<lb/>
回首漢宫煙靄裏天河金閣未央宫<lb/>
　　　送謝進士還閩<lb/>
百越風煙接巨鼇還鄉心壯不知勞雷霆入地建溪險<lb/>
<pb n="KR4h0117_WYG_088-7b"/>
星斗逼人棃嶺髙却擁木綿吟麗句便攀龍眼醉香醪<lb/>
名場聲利喧喧在莫向林泉改鬢毛<lb/>
　　劉威<lb/>
　　　早秋遊湖上亭<lb/>
危亭秋尚早野思已無窮竹葉傾樽酒荷香滿座風曉<lb/>
煙孤嶼外歸鳥夕陽中漸愛湖光冷移舟月滿空<lb/>
　　　宿漁家<lb/>
竹屋清江上風煙四五家水園分芰葉隣界認蘆花雨<lb/>
<pb n="KR4h0117_WYG_088-8a"/>
到魚翻浪洲迴鳥傍沙月明何處去片片席㠶斜<lb/>
　　　傷春感懐<lb/>
花飛惜不得年長更堪悲春盡有歸日老来無去時風<lb/>
前千片雪鏡裏數莖絲腸斷青山暮獨攀楊栁枝<lb/>
　　　閏三月<lb/>
三年皆一閏此閏勝常時莫怪花開晚都縁春去遲節<lb/>
分炎氣近律應蕙風移夢得成胡蝶芳菲幸不遺<lb/>
　　　旅中早秋<lb/>
<pb n="KR4h0117_WYG_088-8b"/>
金威生止水爽氣徧瑤空草色蕭條路槐花零落風夜<lb/>
来萬里月覺後一聲鴻莫問前程事颯然沙上蓬<lb/>
　　　秋日寄陳景孚秀才<lb/>
征車日巳逺物候尚凄凄風葉青桐落露花紅槿低心<lb/>
隨秦國逺夢到楚山迷却恨銜蘆雁秋飛不向西<lb/>
　　　早秋西歸有懐<lb/>
求歸方有計惜别更堪愁上馬江城暮出郊山戍秋闇<lb/>
銷何限事白盡去年頭莫怪頻惆悵異鄉難再遊<lb/>
<pb n="KR4h0117_WYG_088-9a"/>
　　　七夕<lb/>
烏鵲橋成上界通千秋靈㑹此宵同雲收喜氣星橋滿<lb/>
雨拂香塵月殿空翠輦不行青草路金衣徒恨白榆風<lb/>
彩盤花閣無窮意只在遊絲一縷中<lb/>
　　　早秋歸<lb/>
數口飄零身未迴夢魂遙斷越王臺家書欲寄雁飛逺<lb/>
客恨正深秋氣来風解緑楊三署冷月當銀漢四山開<lb/>
茫茫歸路在何處砧杵一聲心巳摧<lb/>
<pb n="KR4h0117_WYG_088-9b"/>
　　　晩春陪王員外東塘遊宴<lb/>
水緑山青春日長政成因暇泛回塘初移栁㟁笙歌合<lb/>
欲過蘋洲羅綺香共濟已驚依玉樹隨流還許醉金觴<lb/>
一聲畫角嚴城暮雲雨分時滿路光<lb/>
　　　贈歐陽秀才<lb/>
桐上知音日下身道光誰不仰清塵偶来水館逢為客<lb/>
舊熟詩名似故人永日空驚滄海濶何年重見白頭新<lb/>
權門要路知無味閒伴山夫一夜貧<lb/>
<pb n="KR4h0117_WYG_088-10a"/>
　　秦韜玉<lb/>
　　　採茶歌<lb/>
天柱香芽露香發爛研瑟瑟穿荻篾太守憐才寄野人<lb/>
山窗碾破團團月倚雲便酌泉聲煮獸炭潛然蚌珠吐<lb/>
看著晴天早日明鼎中颯颯篩風雨老翠香塵下纔熟<lb/>
攪時遶筯天雲簇耽書病酒兩多情坐對閩甌睡先足<lb/>
　　　貧女<lb/>
蓬門未識綺羅香擬託良媒益自傷誰愛風流髙格調<lb/>
<pb n="KR4h0117_WYG_088-10b"/>
共憐時世儉梳粧敢將十指誇纎巧不把雙眉鬭畫長<lb/>
苦恨年年壓金線為他人作嫁衣裳<lb/>
　　　題竹<lb/>
削玉森森幽思清阮家髙興尚分明捲簾隂薄漏山色<lb/>
欹枕韻寒宜雨聲斜對酒缸偏覺好静籠棊局最能輕<lb/>
却驚九陌輪蹄外獨有溪煙數十莖<lb/>
　　　題刑部李郎中山亭<lb/>
儂家雲水本相知每到髙齋强展眉痩竹嚲煙遮板閣<lb/>
<pb n="KR4h0117_WYG_088-11a"/>
巻荷驚雨出盆池笑吟山色同欹枕閒背庭隂對覆棊<lb/>
不是主人多野興肯開青眼重漁師<lb/>
　　　亭臺<lb/>
雕楹累棟架崔嵬院宇生煙次第開為向西窗添月色<lb/>
豈辭南海取花栽意將畫地成幽沼勢擬驅山作小臺<lb/>
清鏡漸深官轉重春時長是别人来<lb/>
　　　釣翁<lb/>
一竿青竹老江隈荷葉衣裳自翦裁潭曲静懸絲影直<lb/>
<pb n="KR4h0117_WYG_088-11b"/>
風髙斜颭浪紋開朝攜輕櫂穿雲去暮背寒塘戴月回<lb/>
世上無窮嶮巇事算應難入釣船来<lb/>
　　　春雪<lb/>
雲重寒窗思寂寥玉塵如糝滿春朝花纔著地輕輕陷<lb/>
力不禁風旋旋銷惹砌任他香粉妬縈叢自學小梅嬌<lb/>
誰家醉巻珠簾看絃管堂深暖易調<lb/>
　　　鸚鵡<lb/>
每聞别雁競悲鳴却歎金籠寄此生早是翠襟争愛惜<lb/>
<pb n="KR4h0117_WYG_088-12a"/>
可堪丹觜強分明雲漫隴樹魂應斷歌按秦樓夢不成<lb/>
幸自禰衡人未識賺他詞賦被時輕<lb/>
　　　春逰<lb/>
選勝逢君叙解攜思和芳草逺煙迷小梅香裏黄鶯囀<lb/>
垂栁隂中白馬嘶春引美人歌板熟風牽公子酒旗低<lb/>
早知有此闗身事悔不前年住月溪<lb/>
　　　燕子<lb/>
不知大厦許棲無頻已銜泥入座隅曽與佳人並頭語<lb/>
<pb n="KR4h0117_WYG_088-12b"/>
幾回抛却繡功夫<lb/>
　　　秦嶺春日玩雪<lb/>
北闕同雲凍曉霞東風春雪滿山家瓊章定有千人和<lb/>
銀樹先開六出花<lb/>
　　　獨坐吟<lb/>
客愁不盡本如水草色含情更無已又覺春愁似草生<lb/>
何人種在情田裏<lb/>
　　殷文珪<lb/>
<pb n="KR4h0117_WYG_088-13a"/>
　　　行朝早春侍師門宴西溪席上作<lb/>
西溪水色浄于苔畫鷁横風絳帳開絃管旋飄蓬島去<lb/>
公卿皆似蘂宫来金鱗擲浪錢翻荇玉爵粘香雪汎梅<lb/>
三牓生徒逾七十豈期龍坂納非才<lb/>
　　　鸚鵡<lb/>
丹觜如簧翠羽輕隨人呼物旋知名金籠夜黯山西夢<lb/>
玉枕曉憎簾外聲才子好文看不足美人憐爾繡初成<lb/>
應縁似我邯鄲客相顧交交别有情<lb/>
<pb n="KR4h0117_WYG_088-13b"/>
　　　贈戰將<lb/>
緑沈槍利雪峰尖犀甲軍裝稱紫髯威懾萬人長凜凜<lb/>
禮延賓客毎謙謙陣前戰馬黄金勒架上兵書白玉籖<lb/>
不為已為儒子弟好依門下學韜鈐<lb/>
　　　八月十五夜<lb/>
萬里無雲鏡九州最團圓夜是中秋滿衣冰彩拂不落<lb/>
徧地水光疑欲流華嶽影寒清露掌海門風急白潮頭<lb/>
因君照我中心事減得愁人一夕愁<lb/>
<pb n="KR4h0117_WYG_088-14a"/>
　　　寄廣南劉僕射<lb/>
戰國從今却尚文品流才子作将軍畫船清宴蠻溪雨<lb/>
粉閣閒吟瘴嶠雲暴客卸戈歸恵政史官調筆待儒勲<lb/>
漢儀一化南人後牧馬無因更夜聞<lb/>
　　　經李翰林墓<lb/>
詩中日月酒中仙平地雄飛上九天身謫蓬莱金藉外<lb/>
寶裝方丈玉堂前虎靴醉索將軍脫鴻筆悲無令子傳<lb/>
十字遺碑三尺墓只應吟客弔秋煙<lb/>
<pb n="KR4h0117_WYG_088-14b"/>
　　　邊將别<lb/>
地角天涯倍苦辛十年鉛槧未酬身朱門泣别同鮫客<lb/>
紫塞遨遊逐雁臣漢将出師衝曉雪邊人奔馬撲征塵<lb/>
行行獨止干戈戚毳帳慿誰是主人<lb/>
　　　江南秋日<lb/>
水國由来稱道情野人經此頓神清一篷秋雨睡初起<lb/>
半硯冷雲吟未成青笠漁兒筒釣沒蒨衣菱女畫橈輕<lb/>
冰綃寫上江南景寄與遊梁病馬卿<lb/>
<pb n="KR4h0117_WYG_088-15a"/>
　　　覽陸龜䝉舊集<lb/>
先生文價沸三呉白雪千行酒一壺吟去星辰筆下動<lb/>
醉来嵩岳眼中無峭如謝檜虬繙活清似緱山鳯引孤<lb/>
身後讀遺封禪草何人尋得佐鴻圖<lb/>
　　　趙侍郎看紅白牡丹因寄楊狀頭贊圖<lb/>
遲開都為讓羣芳貴地栽成對玉堂紅艷褭煙疑欲語<lb/>
素華映月幾聞香翦裁偏得東風意澹薄似矜西子芳<lb/>
雄稱苑中為首冠年年長占斷春光<lb/>
<pb n="KR4h0117_WYG_088-15b"/>
　　　題湖州太學丘光庭博士幽齋<lb/>
舜軌堯文混九垓明重宏構集良材江邊雲卧如龍穏<lb/>
天外泥書遣鶴来五夜藥苗滋沆瀣四時花影䕃莓苔<lb/>
草𤣥門掩山中静軒蓋相過暫一開<lb/>
　<lb/>
　<lb/>
　<lb/>
　石倉歴代詩選巻八十八<lb/>
</p>
<p>
</p>
  </div>
</body>
</text>
</TEI>
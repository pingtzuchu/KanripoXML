<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百三十六</head> <lb/>
    <p>
<pb n="KR4h0117_WYG_236-1a"/>
欽定四庫全書<lb/>
　石倉歴代詩選巻二百三十六<lb/>
　　　　　　　　　　　　明　曹學佺　編<lb/>
　元詩六<lb/>
　　鄧文原<lb/>
　　　雨中次范德機見寄雜興韻<lb/>
窮巷積陰雨離居寡悰情安得壒埃風逍遙余上征長<lb/>
日有逝川春花無晩榮永懐山澤居好遯潛英聲於陵<lb/>
<pb n="KR4h0117_WYG_236-1b"/>
方灌園龎公不入城此意豈忘世詠歌以濯清今我夢<lb/>
江國噭噭鵜鴂鳴不憂芳草歇但恐白髪生歸休企前<lb/>
哲矢言著貞誠悠悠莫識察思子携手行<lb/>
　　　題丁氏松澗圖<lb/>
天目之峰凌紫烟下周林壑紆長川清池斗絶涵倒影<lb/>
神運直自疏鑿先彼美幽貞廬間房曲奥辛夷荃蒼官<lb/>
手植經幾年靈蚪夭矯今參天門前朝流暮流水但聞<lb/>
激石瀉瀬鳴濺濺山人養真衡茅下有書可讀琴可弦<lb/>
<pb n="KR4h0117_WYG_236-2a"/>
意行清澗曲長嘯松風前山月出林髙溪花弄春妍仙<lb/>
人欲來夜將半天空鶴唳山凄然飈塵大笑狂馳子口<lb/>
誦丹訣傳真𤣥我欲從之結隣屋得疏藥圃謀芝田<lb/>
　　　陪髙彦敬遊南山<lb/>
不到南山又二年離離秋草映寒泉東林蕭散開蓮社<lb/>
西晉風流棹酒船古寺雲烟終日合長松風雨半空懸<lb/>
謝公未了登臨興故向禪房借榻眠<lb/>
　　　都中送元傑道士南歸<lb/>
<pb n="KR4h0117_WYG_236-2b"/>
授節仙山得過家都門津柳動春華還鄉近似千年鶴<lb/>
奉使榮於八月槎古井雲封丹竈藥舊松風掃石壇花<lb/>
道人冠劒鳴瑤珮豈必髙車晝錦誇<lb/>
　　　奉題延祐宸翰<lb/>
　　欽惟仁宗上承祖武蒐羅俊彦求治匪寧尤尊禮<lb/>
　　儒臣務敦風化由是治書侍御史臣郭貫擢禮部<lb/>
　　尚書凡在選者六人惟貫進秩有加親洒宸翰昭示<lb/>
　　龍光忝備臣僚咸増鼓舞集賢直學士臣鄧文原<lb/>
<pb n="KR4h0117_WYG_236-3a"/>
　　謹拜手稽首而作詩曰<lb/>
宵旰需賢表薦紳秩宗首選贊華勛官聫天府璇璣象<lb/>
帝闡河圖琬琰文曽聽簫韶瞻曉日仰攀弓劒泣秋雲<lb/>
小臣作頌稱仁聖湛露承恩未足云<lb/>
　　　題小薛王畵鹿<lb/>
禮樂河間雅好儒曽陪校獵奉鑾輿晝長靈囿觀游後<lb/>
政暇嘉賔燕集餘蛺蝶圖工人去久騶虞詩好化行初<lb/>
宗藩翰墨留珎賞慿仗相如賦子虚<lb/>
<pb n="KR4h0117_WYG_236-3b"/>
　　　題謝氏通濟橋<lb/>
涔陽川上壓雲濤逈若仙山駕巨鼇甃石不愁僧路滑<lb/>
傾金寧計鬼工勞泛槎客去銀河近題柱人歸玉壘髙<lb/>
此地通津足佳興楚歌明月放輕舠<lb/>
　　　郎中蘇公哀挽<hi>志道</hi>
塞垣重鎮雪雲堆畫諾人稱幕府材流馬道艱逢歲儉<lb/>
涸魚民病得春回陽闗猶記歌三疊杜老俄成賦八哀<lb/>
夜静燕䑓山月冷祗疑化鶴一歸來<lb/>
<pb n="KR4h0117_WYG_236-4a"/>
　　　送李彦謙西䑓<lb/>
霜風十月長安道健鶻凌空净羽毛地控函闗西極重<lb/>
星聫執法太㣲髙鑄金古鼎奸先伏發刅新硎用欲韜<lb/>
雅志澄清付公等我懐江漢放漁舠<lb/>
　　　送鮮于伯機之官浙東<lb/>
衣冠文獻叅諸老䑓閣功名負此公十載黄塵看去馬<lb/>
萬山青眼送飛鴻揮毫對客風生座載酒論詩月滿篷<lb/>
昭世需材公論定起分春雨浙江東<lb/>
<pb n="KR4h0117_WYG_236-4b"/>
　　　送張綱父教官<lb/>
我友白蘋洲畔客忽凌風雪問征途南州歲晩尋髙士<lb/>
西塞煙深憶釣徒呼酒江船春水動讀書山館雨燈孤<lb/>
無錢自愧蘇司業聊賦驪駒為子娛<lb/>
　　　贈趙鍊師奉祠南海㑹稽<lb/>
函香南國羽衣師乘曉稽山謁禹祠使馭穩如乘白鶴<lb/>
仙都歸及采元芝文園進藁無封禪宣室求言有受釐<lb/>
書帛㑹同靈貺濶詞人休譔九歌辭<lb/>
<pb n="KR4h0117_WYG_236-5a"/>
　　　送白君舉<lb/>
崑崙西日水東溟何處清風起獨醒逺道雲煙今古樹<lb/>
行人朝暮短長亭草鋪平野春如剪花落重門晝自扄<lb/>
不有茅茨容嘯傲終南山色為誰青<lb/>
　　　送劉時可還括蒼兼寄洪中行<lb/>
洪郎不來魚雁稀君今歲暮告我歸故人青燈山水屋<lb/>
游子白苧風雪衣時俗俛仰妨道性聖哲出處存天機<lb/>
東還石門對飛瀑卧看寒月投窗扉<lb/>
<pb n="KR4h0117_WYG_236-5b"/>
　　　正旦有感<lb/>
干戈短景去匆匆回首南朝已夢中世事盡隨天道北<lb/>
春正依舊斗杓東一時玉燭堪調爕萬國車書想混同<lb/>
寂寞荒山老松樹看渠梅柳競春風<lb/>
　　　清明省墓<lb/>
短棹吳歌花滿川春帆愁斷蓼莪篇小溪蘋藻墦間祭<lb/>
春雨桑麻墓下田黄壤有靈終異土青山無樹半荒阡<lb/>
傷哉巴峽松楸路狐兎蒼寒六十年<lb/>
<pb n="KR4h0117_WYG_236-6a"/>
　　　送姚利用入京<lb/>
雪晴川净駕飛桅舟入河氷二月開壯士不縁弹鋏去<lb/>
故山曽見爛柯來上林淑氣催花柳盛代英雄擢草萊<lb/>
青眼諸賢如問訊為言衰病懶登䑓<lb/>
　　　子昂畵馬<lb/>
奔騰駿骨雲路長瀟灑神鬃風露凉沙場春牧草肥雨<lb/>
野徼秋嘶楓殞霜三闗戰士黄金甲五陵俠客紅絲韁<lb/>
朝羇暮絡祗腸斷華山煙樹遙蒼蒼<lb/>
<pb n="KR4h0117_WYG_236-6b"/>
　　　題陶淵明像<lb/>
詩中甲子春秋筆籬下黄花雨露枝便向斜川頻載酒<lb/>
風光不似義熈時<lb/>
　　附宋无詩<hi>字子虚吳郡人</hi>
　　　公莫舞<lb/>
公莫舞公莫舞鴻門王氣歸真主何人睚眦赤龍子手<lb/>
循玉玦目相語令公莫舞公楚舞劒光射日白虹吐人<lb/>
發殺機天不與撞斗帳中唉亞父霸業明朝棄如土<lb/>
<pb n="KR4h0117_WYG_236-7a"/>
　　　妾薄命<lb/>
雲母屏琢春氷鮫女織綃蟬翼輕比妾妾薄命比君君<lb/>
薄情紅綿拭鏡照膽明還疑妾貌非傾城傾城從來有<lb/>
人妬况復君心不如故故人心尚峰九疑新妾那能無<lb/>
故時補天天不髙填海海不深不食蓮菂不知妾心<lb/>
　　　烏夜啼<lb/>
露華洗天天堕水燭光燒雲半空紫西施夜醉芙蓉洲<lb/>
金絲玉簧咽清秋鼙鼓鞭月行春雷洞房花霧酣不回<lb/>
<pb n="KR4h0117_WYG_236-7b"/>
宫中夜夜啼栖烏美人日日歌吳歈吳王國破歌聲絶<lb/>
鬼火青熒生碧血千年壊塚穴狐兎烏銜紙錢掛枯樹<lb/>
髑髏無語滿眼泥曽見吳王歌舞時烏夜啼啼為誰身<lb/>
前歡樂身後悲空留琴怨傳相思烏夜啼啼别離<lb/>
　　　夷齊<lb/>
干戈爰及父君間叩馬難令木主還向使曽飡周粟活<lb/>
千年誰説首陽山<lb/>
　　　豫譲<lb/>
<pb n="KR4h0117_WYG_236-8a"/>
遇我從來國士希報仇伏劒未為非倘逢智伯重泉下<lb/>
莫訴深讐但擊衣<lb/>
　　　毛遂<lb/>
兩國從衡倚争臣誰為脫頴出囊珍縱饒得與銅盆㰱<lb/>
十九人皆碌碌人<lb/>
　　　王燭<lb/>
全齊拱手受燕兵義士能為國重輕七十二城皆北靣<lb/>
一時攄憤獨書生<lb/>
<pb n="KR4h0117_WYG_236-8b"/>
　　　甘羅<lb/>
函谷闗中富列侯黄童亦僭上卿謀此時園綺猶年少<lb/>
甘隱商山到白頭<lb/>
　　　馬援<lb/>
賈胡穴室寄殘軀心逐飛鳶堕海隅只為瘴郷無藥物<lb/>
故將薏苡當明珠<lb/>
　　　通子<lb/>
但覓家中棃栗嘗不拈紙筆學文章乃翁臨老投蓮社<lb/>
<pb n="KR4h0117_WYG_236-9a"/>
解舉籃輿亦自強<lb/>
　　　綠珠<lb/>
紅粉捐軀為主家明珠十斛委泥沙年年金谷園中燕<lb/>
銜取香泥𦵏落花<lb/>
　　　李三郎<lb/>
獨跨青騾棧閣間華清休憶夜鳴鸞空教萬馬盤旋舞<lb/>
不濟崎嶇蜀道難<lb/>
　　　徐佐卿<lb/>
<pb n="KR4h0117_WYG_236-9b"/>
化作遼東羽翼回適逢沙苑獵弦開寧知萬里青城客<lb/>
直待他年箭主來<lb/>
　　　闗盼盼<lb/>
妾未成灰鬢已霜啼紅十載唾茸窗香魂若作樓中燕<lb/>
一世孤飛不肯雙<lb/>
　　　泰娘<lb/>
太守風流寵泰娘歌成樂府屬劉郎一般女子臯橋住<lb/>
底事無人詠孟光<lb/>
<pb n="KR4h0117_WYG_236-10a"/>
　　　馮道<lb/>
亡國䧏臣固位難癡頑老子幾朝官朝梁暮晋渾閒事<lb/>
更捨殘骸與契丹<lb/>
　　　王介甫<lb/>
投老歸耕白下田青苖猶未罷民錢半山春色多桃李<lb/>
無奈花飛怨杜鵑<lb/>
　　　西湖<lb/>
故都日日望廻鑾錦繡湖山醉裏看戀着銷金鍋子帳<lb/>
<pb n="KR4h0117_WYG_236-10b"/>
龍沙忘却兩宫寒<lb/>
　　　王婉容<lb/>
貞烈那堪强暴求玉顔甘没塞垣秋孤墳若是隣青塜<lb/>
地下昭君亦見羞<lb/>
　　　秦少游女<lb/>
父貶滕隂老淚潸黄金誰贖蔡姬還看來一抹微雲恨<lb/>
直送娥眉出漢闗<lb/>
　　　岳武穆<lb/>
<pb n="KR4h0117_WYG_236-11a"/>
尅復神州指掌間永昌陵側詔師還丹心一片栖霞月<lb/>
猶照中原萬里山<lb/>
　　　陸君實<lb/>
六鼇海上失鑾輿天柱臣難隻手扶應有二姫魂尚在<lb/>
至今何處望蒼梧<lb/>
　<lb/>
　<lb/>
　<lb/>
<pb n="KR4h0117_WYG_236-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百三十六<lb/>
</p>
<p>
</p>
  </div>
</body>
</text>
</TEI>
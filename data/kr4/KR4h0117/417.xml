<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百十七</head> <lb/>
    <p>
<pb n="KR4h0117_WYG_417-1a"/>
欽定四庫全書<lb/>
　石倉歴代詩選卷四百十七<lb/>
　　　　　　　　　　　　明　曹學佺　編<lb/>
　明詩次集五十一<lb/>
　　文洪<lb/>
　　　對菊<lb/>
蓐收肅霜威草木咸凋瘁睠兹東籬叢孤芳可人意迎<lb/>
風散竒芬浥露含幽思吾生抱孤僻兹焉獨云契醉誦<lb/>
<pb n="KR4h0117_WYG_417-1b"/>
離騷經閒咏柴桑句外慕茍不羈蕭然有真味<lb/>
　　　三荒徑<lb/>
種竹滿東原清隂接隣壤三逕未全荒秋風吹灌莽不<lb/>
容車馬過幽人自來徃<lb/>
　　　常闗門<lb/>
青苔滿蘿逕白雲䕶雙扉非闗習性懶地偏人迹稀春<lb/>
風翠簾捲惟有燕來歸<lb/>
　　　西疇舎<lb/>
<pb n="KR4h0117_WYG_417-2a"/>
緑野佳雨霽芳條青鳥鳴東作念良日西疇課農耕丘<lb/>
園無俗事隴畝有閒情<lb/>
　　　棹舟溪<lb/>
清谿不可唾時時載輕舟鮮飇漾文裾弱槳依寒流禽<lb/>
魚共翔泳日晩更夷猶<lb/>
　　　窈窕谿<lb/>
平生謝幼輿寄情在一壑豈無治世才不易閒居樂酒<lb/>
醒山月髙松風自迴薄<lb/>
<pb n="KR4h0117_WYG_417-2b"/>
　　　宛轉歌<lb/>
宛轉復宛轉宛轉情無斷郎情似車輪妾情似香篆車<lb/>
停輪亦歇香盡篆亦滅郎情與妾情宛轉何時輟<lb/>
　　　友人陳君竹圃<lb/>
主人自種千頭竹手洗長竿結為屋層層蒼翠作深幃<lb/>
瑟瑟清風響寒玉湘雲一片蔽晴空卓午猶疑未晨旭<lb/>
炎炎赤日燒空時涼隂四布無纎燠也知髙興比王猷<lb/>
終日臨軒面晴緑<lb/>
<pb n="KR4h0117_WYG_417-3a"/>
　　　村墅雜咏<lb/>
春雨朝初霽居南似錦沙野猿窺落果林蝶戀殘花引<lb/>
水斜穿沼編籬密䕶家何憑消永日欹枕讀南華<lb/>
　　　其二<lb/>
納涼開北牖防雨覆西垣自得翻書趣渾忘對客言徑<lb/>
隂螻蟻集林暝鵓鳩喧分得清溪水時時灌藥園<lb/>
　　　其三<lb/>
楊栁津亭北幽軒瞰碧波緑鋪雲葉足紅落雨花多載<lb/>
<pb n="KR4h0117_WYG_417-3b"/>
鶴湖中放看猿澗底過有時擕短䇿松下聽山歌<lb/>
　　　畫景<lb/>
尺素山千頃雲多路更深人行巢鶴磴寺接掛猿林雨<lb/>
過朝添磵霞生晚䕶岑江南舊風景時得畫中尋<lb/>
　　　出白土<lb/>
晨興即長路曙色喜初分白土家家店青山處處墳虎<lb/>
踪當路見雞唱隔林聞遊子心中事悠然嶺上雲<lb/>
　　　書燈<lb/>
<pb n="KR4h0117_WYG_417-4a"/>
小小銀缸短短檠紙屏風定煖浮馨春花一穗吐金粟<lb/>
秋水半泓涵素星致用不宜筵上舞專功應廢案頭螢<lb/>
他年肯作墻根棄傳與兒曹照一經<lb/>
　　　北行道中述懐<lb/>
獨擕憔悴上京華行李三千北望賖親老誤將身許國<lb/>
歲殘時有夢還家聲催落木風添信隂結層空雪弄花<lb/>
客緒懨懨排不得坐籠紗帽自煎茶<lb/>
　　　髙郵湖<lb/>
<pb n="KR4h0117_WYG_417-4b"/>
參差城郭是髙郵望望平湖不盡頭初日蒼涼波底湧<lb/>
閒雲零亂水心浮平分烟樹藏村塢並立鸕鷀傍釣舟<lb/>
一笑乗風馳百里片帆回首失揚州<lb/>
　　　自君之出矣<lb/>
自君之出矣鸞鏡䕶常深留待君歸日持將照妾心<lb/>
　　　阻雨<lb/>
偶尋君至得身閒十載情悰一笑間天意不教人劇别<lb/>
斜風吹雨暗前山<lb/>
<pb n="KR4h0117_WYG_417-5a"/>
　　　宿遷夜行<lb/>
雲籠新月映青霄坐啓孤篷促去橈積雪滿川風色𦂳<lb/>
旅懐添得是今宵<lb/>
　　　漁歌<lb/>
斜陽詩思繞寒汀何處秋風欵乃聲水渺蒹葭情不極<lb/>
錦溪橋下白烟生<lb/>
　　文　林<hi>字宗儒洪長子</hi>
　　　冬日感興<lb/>
<pb n="KR4h0117_WYG_417-5b"/>
落木園林空方池水深碧物色垂澹蕩寂然屏人跡杖<lb/>
藜撫孤松箕踞松下石西山入懐青寒鳥歛歸翮浩浩<lb/>
宇宙間流光目相迫大化豈有終初陽濳地脉<lb/>
　　　永嘉縣齋寫懐<lb/>
墨綬垂青絲銅符寵郎秩駕言謝班行出領滄海邑脉<lb/>
脉辭親知依依去鄉國淛行共千里已在東南僻地逺<lb/>
形勢殊年貧正艱食自顧書生愚疇堪付休戚流移已<lb/>
懐慚征歛况余職平生跌宕懐雅志山水適及此東嘉<lb/>
<pb n="KR4h0117_WYG_417-6a"/>
遊清真信靈域豈無康樂情坐有民社責歛板事承迎<lb/>
鈎稽困文籍拂意不能歸自慚陶彭澤<lb/>
　　　答沈啓南<lb/>
天運有盈虚人苦不自足已登九列階仍顧千鍾禄黄<lb/>
鵠豈不髙中路將焉宿所以柴桑翁無心適華屋瀚海<lb/>
辭風波郊居夢花竹歛余百年身及此未危辱愧君先<lb/>
機言一紙百過讀<lb/>
　　　家居小樓㑹客分得足字<lb/>
<pb n="KR4h0117_WYG_417-6b"/>
宦遊本夙好負疴厭馳逐黽勉歸故園倦鳥今止宿朋<lb/>
舊月一飲值我㑹再續摘蔬夜猶鮮漉酒冬巳熟薄言<lb/>
讌樓居飽豈在粱肉白雲墮書几鳴鳩隔林屋過雨阻<lb/>
新暑首夏氣清淑及兹風日佳泥飲勿辭足<lb/>
　　　首夏齋居即事<lb/>
幽齋坐纎雨緑樹繚周垣青山在屋上好鳥如晤言一<lb/>
官居野寺性本愛丘園松花飽日食沆瀣供朝飱遊神<lb/>
羲皇上形槁心獨存緇塵暗岐路吾方掩柴門<lb/>
<pb n="KR4h0117_WYG_417-7a"/>
　　　與二弟汎舟遊吳氏東莊因寄匏菴<lb/>
縁城畛流水榆栁緑䕃門艤舟信登陟忽得吳公園小<lb/>
亭面髙岡蘿徑隱可捫青山出墻頭白雲宿籬根歌鶯<lb/>
滯池曲遊魚戲波渾繁景當首夏過雨氣微温老我獨<lb/>
已樂偕有弟與昆清唱散林木起行厯郊原日斜亂人<lb/>
影眷戀忘歸轅水木余夙好况兹故情敦主人方宦達<lb/>
樂事誰與論室邇人則遐相思黯銷魂出處各有㑹一<lb/>
笑傾餘樽<lb/>
<pb n="KR4h0117_WYG_417-7b"/>
　　　七里隆<lb/>
青山慊吾意舟子莫余違言兹隆中遊兀坐敞舷扉須<lb/>
臾來萬狀雲水鎮依依儼居方池中四面單翠幃偃仰<lb/>
斷且續髙下墮還飛插天蔽星斗伏地堪漁磯平平羅<lb/>
几案整整列鼓旗大將坐横劍萬馬紛而馳呀然散不<lb/>
收忽合如長圍如行圗畫中而罔筆墨畦平生跌宕懐<lb/>
老大丘壑姿不圗行役地乃與勝境期惜哉南北人安<lb/>
得久于斯<lb/>
<pb n="KR4h0117_WYG_417-8a"/>
　　　聞温州之命柬啓南<lb/>
野人安隴畝方春亟農工誰傳一尺詔置我樊籠中緬<lb/>
懐漢四皓亦有楚兩龔斯人咸肆志衰病顧登庸聖君<lb/>
豈不憐萬里誰為通新詩特勸駕慚愧石田翁<lb/>
　　　博平春半述懐<lb/>
土城半頽人十戸月出無烟望多樹樹枯自念天正寒<lb/>
雪消忽計春將暮却憐青帝亦世情可奈東風不相顧<lb/>
野老立庭言貌古漫呼爾汝忘官府府牒聫翩呵不辨<lb/>
<pb n="KR4h0117_WYG_417-8b"/>
從吏木僵心益苦真性不揖督郵怒獨抱瑶琴調鶴舞<lb/>
平生肯落塵網牽居然朗誦逍遥篇天地造化一鑪冶<lb/>
萬物銷鑄猶銅鉛嫫母施朱西子醜松栢黯淡桃李鮮<lb/>
浮雲富貴聊爾耳被酒北忩髙枕眠不能作書上宰相<lb/>
不能内徙如登仙不能飽和淵明詩不能遺愛受一錢<lb/>
簿書徃復祗押字官舎間寂如逃禪饑民且勿向我泣<lb/>
我不謀遷歛爾急今年休怨役不均新來縣官難處分<lb/>
　　　張憲副山水障子<lb/>
<pb n="KR4h0117_WYG_417-9a"/>
山髙出雲在平地千村萬落連春水乾坤氤氲元氣濕<lb/>
江湖滿地流瀰瀰糢糊雜樹緑滿眼毫末閒花紅半壘<lb/>
忽見芳洲草濼間微露樓臺烟雨裏山家茅屋晝不闗<lb/>
背暄髙閣深厓間山人對奕長不語客載小舟何時還<lb/>
斜橋引出瀼西路欹岸直抵涇南渡開圗恍入洞庭遊<lb/>
又似天台靈隱去耳邊汨汨聞溪聲堂上真疑結嵐霧<lb/>
蓬萊閬苑想在此青鞋布襪宜相顧試問神仙結遊伴<lb/>
却我冠裳塵土滿幾時置我圗畫中還似神仙更蕭散<lb/>
<pb n="KR4h0117_WYG_417-9b"/>
　　　留别滄州先生<lb/>
東去清風滿淛帆東甌更在淛東南班行已失羣公隊<lb/>
陋巷猶停長者驂中外于人何可擇卑微在我本來甘<lb/>
平生學道求無愧此去親民况所耽疎逺漸勞京國夢<lb/>
暌離偏惜故人談時名有忌愁多取宦業如禪且靜參<lb/>
縣僻還聞山水勝地連粗喜土風諳遥應到日思君地<lb/>
秋水凝神月滿潭<lb/>
　　　入雁蕩<lb/>
<pb n="KR4h0117_WYG_417-10a"/>
山深斷車馬雞犬亦蕭疎澗道散蒼莽峰巒翔紫虚扳<lb/>
援絶鳥道宛轉得僧廬不覺凌絶頂身寒雲滿裾<lb/>
　　　泰安靈巖寺<lb/>
疋馬强支持長途入翠微山髙日初上秋老樹還稀門<lb/>
外一溪隔林中孤衲依虚堂雲臥冷似醉未能歸<lb/>
　　　永嘉縣齋懐沈石田<lb/>
自古清暉地分官得永嘉秋深熱後雨霜薄樹猶花到<lb/>
海江流盡帶山城郭斜乗船看脩竹疑是到君家<lb/>
<pb n="KR4h0117_WYG_417-10b"/>
　　　宿青陽驛<lb/>
市冷人家靜途長客思増夜潮舟浸月寒渡水流氷破<lb/>
驛沈髙岸疎林見逺燈空囊寒食近瀚海一浮僧<lb/>
　　　濟寧<lb/>
客棹一身渺歸程千里多寒雲挾疎雨秋水逝洪波亭<lb/>
界短長道泉分南北河醉醒篷底坐何處起漁歌<lb/>
　　　靜海驛<lb/>
深夜驛途靜長河瀚海通舟明沈水月燈暗落潮風暝<lb/>
<pb n="KR4h0117_WYG_417-11a"/>
色浮烟外春光欲雨中年年苦行役踪跡任飄蓬<lb/>
　　　對飲<lb/>
行厨薄羅列僚友共徘徊心豁溪山淨酒酣風雨來長<lb/>
林孤鳥没近寺一僧回倚杖看城市黄埃漫作堆<lb/>
　　　京口公館柬楊應寧<lb/>
清明寂依舊旅館正思君春色計半去江聲來獨聞畏<lb/>
寒猶宿火移坐盼斜曛咫尺暌離地悠悠隔暮雲<lb/>
　　　金華道中憶君謙<lb/>
<pb n="KR4h0117_WYG_417-11b"/>
逺别輕千里經行厯萬山思君終夕坐出守幾時還隄<lb/>
栁吹花盡溪雲過雨閒南峰著書處夢裏更躋攀<lb/>
　　　喜桑民懌至自吳門<lb/>
奔走卑官歲再更江湖偏重别離情逢君怒罵為知已<lb/>
顧我摧頽負此生細雨燈花銷午夜青山詩思繞孤城<lb/>
自慚不是臨卭令潦倒安能重長卿<lb/>
　　　歲暮客錢塘邦彦徴君以詩招飲席間因次其<lb/>
　　　　韻<lb/>
<pb n="KR4h0117_WYG_417-12a"/>
隱君瀟灑有髙齋徑造何煩折簡催雪砌宜人寒不掃<lb/>
溪門待客夜還開離離燈火分春色奕奕梅花照酒杯<lb/>
笑殺山隂王長史不逢安道為誰來<lb/>
　　　醉翁亭<lb/>
翼翼丘亭倚磵濆亭前草樹澗前雲西南正據瑯琊勝<lb/>
今古難追六一文客散依然禽鳥樂山空獨有水泉聞<lb/>
蒼頭白髪聊能醉不是當時舊使君<lb/>
　　　答杜言符兼謝贈畫<lb/>
<pb n="KR4h0117_WYG_417-12b"/>
老淹牧圉敢言清祗覺驅馳負此生流水宦情秋澹薄<lb/>
碧山歸夢夜分明從前交誼誰能重眼底才名子不輕<lb/>
珍重新圗先到我淡烟疎樹不勝情<lb/>
　　　寺中春<lb/>
野寺沈深門半扄午忩慵起晩風輕雲開半壁夕陽出<lb/>
花落一庭春草生鳥掠池中得魚去鶴歸雲外傍僧行<lb/>
馬曹散吏真如隱咫尺山田帶雨耕<lb/>
　　　舟行與沈良臣相失<lb/>
<pb n="KR4h0117_WYG_417-13a"/>
别我天津買畫船暮雲横射夕陽穿坐因有約常虚左<lb/>
行為無心誤向前新雁呌空秋思集短篷驚雨夜燈懸<lb/>
逢君夢裏分明語猶滯垂楊古渡邊<lb/>
　　　乙夘初度<lb/>
五十一年真醉夢百年萬事亦空花江湖况味閒偏勝<lb/>
桑梓情懐老漸嘉白髪于人無假借青山還我作生涯<lb/>
不堪潦倒逢初度倦倚長林數夕鴉<lb/>
　　　停雲館初成<lb/>
<pb n="KR4h0117_WYG_417-13b"/>
林西隙地舊生涯小室幽軒次第加久矣青山終老願<lb/>
居然白板野人家百錢湖上輸竒石四季牆根樹雜花<lb/>
儘有功名都置郤酒杯詩巻送年華<lb/>
　　　寄徴明<lb/>
種菊庭中花有無小山松竹近何如痴抛獨樂了公事<lb/>
悔拾浮名别故廬伏臘正懸歸老計經秋不得寄來書<lb/>
眼昏頭白今如許料理而翁正在渠<lb/>
　　　答迓<lb/>
<pb n="KR4h0117_WYG_417-14a"/>
父老欣欣向我親爭看當日宰官身依然平昔丹心在<lb/>
只比從前白髪新行厯舊遊傷徃事不忘遺愛愧斯民<lb/>
春風二十年間夢却笑今來更任真<lb/>
　　　雁蕩<lb/>
肩輿倒輓百丈强鳥道斗絶縁青蒼風撩瀑布雨噴面<lb/>
天墮石梯雲滿裳谷中雞鳴萬籟寂澗底花發千巖香<lb/>
自慚凡骨不可住落日悵望仙人鄉<lb/>
　　　自遣<lb/>
<pb n="KR4h0117_WYG_417-14b"/>
從知假面類西涼未得逃名學楚狂坐受臺評非過論<lb/>
行應老子避新郎心懸魏闕雲霄逈夢落吳松烟水長<lb/>
細數不堪何止七彊顔一出愧嵇康<lb/>
　　　博平春日<lb/>
春風淡淡釀輕寒九十光隂巳半殘記得故鄉今上已<lb/>
畫船簫鼓薦春盤<lb/>
　　　借居龍泉庵<lb/>
冷官門戸可張羅曲徑春深長薜蘿不道夜來風雨惡<lb/>
<pb n="KR4h0117_WYG_417-15a"/>
松隂滿地落花多<lb/>
　　　寄石田<lb/>
秋風聞雁思無聊故國懐人首重搔吳楚相望一千里<lb/>
月明歸路不知遥<lb/>
　　文　森<hi>字宗嚴洪次子</hi>
　　　王將軍樓船歌<lb/>
江南古來傳綺語江南畫船如屋裏將軍總衛在江北<lb/>
百乗髙車馬千里五牙富貴地非宜雲海竹窩出新理<lb/>
<pb n="KR4h0117_WYG_417-15b"/>
揚川駊騀十丈蓮飛艣擘空如迸矢兩頭簫鼓沸中流<lb/>
兩岸行人看如市中間紗幕開暑風左邊設圗右邊史<lb/>
將軍受用通南北坐泛西湖與杭比還須一笑擅風流<lb/>
千古之中追郭李<lb/>
　　　登金山酌中冷泉<lb/>
中冷之泉甲天下今度來遊當盛夏山僧知我有泉癖<lb/>
忙汲深清緩傾瀉煎茶有法在吾手但恐世人知或寡<lb/>
酒餘一吸除百疴從此人間賤杯斚更呼陸羽同參𤣥<lb/>
<pb n="KR4h0117_WYG_417-16a"/>
凌風便欲飛上天下視江水空雲烟<lb/>
　　　沈啓南畫漁舟晚釣圗為毛貞夫同年題<lb/>
新豐酒波堪濯足塵土紅汚酒波緑粗豪飲客下馬來<lb/>
三觥五籌行促促何如並著春江船蒲茸紫立栁黄眠<lb/>
船頭釣得縮項鯿賣之儘可供酒錢夕陽射眼拉柁轉<lb/>
江光貼天孤鳥逺<lb/>
　　　憶西湖次韻<lb/>
我昔西湖弄烟水日日湖邊常早起擕朋最喜當暑徂<lb/>
<pb n="KR4h0117_WYG_417-16b"/>
得句每誇從醉裏昂頭崒嵂見髙峰舟行那計西與東<lb/>
荷花錦鋪香十里琳宫寳刹如迎逢望中更愛西天竺<lb/>
千仭插空青削玉萬家鱗次俱傍湖箇箇長松齊出屋<lb/>
别來屈指十五秋夢中徃徃時一遊蘇堤春色六橋酒<lb/>
繁華自昔同蘇州山水娛人人盡好如此西湖豈難到<lb/>
塵氛羈我嗟白頭江雲望斷空倚樓<lb/>
　　　送同年白鳳儀歸省<lb/>
曲江初讌罷羨子采蘭歸驛路沾青纜江花落綵衣閒<lb/>
<pb n="KR4h0117_WYG_417-17a"/>
居潘博士休沐謝𤣥暉他日徴才子相期入𤨏闈<lb/>
　　　見月<lb/>
今宵初見月最喜獨分明宿鳥從驚起浮雲莫遣生疎<lb/>
篁翻砌影寒雁落溪聲脉脉西堂下懐人百感生<lb/>
　　　九日登髙<lb/>
三載重陽菊開時不在家喜逢今日酒對此故園花野<lb/>
曠雲連樹天寒雁聚沙登臨無限意何處望京華<lb/>
　　　宿毗陵驛<lb/>
<pb n="KR4h0117_WYG_417-17b"/>
孤舟城下宿城漏滴寒更徃亊無人問幽懐忽自驚春<lb/>
星垂野動村火隔江明北雁無來耗篷忩夢不成<lb/>
　　　經張雨隱居<lb/>
白日生烟霧青山隱瀑泉髙名垂廣宇仙迹在遺編洞<lb/>
古疑無路花深别有天衡門下雞犬人去不知年<lb/>
　　　登樓<lb/>
闐闐擾擾晚來閒獨倚危樓一望間挈榼漫沽村市酒<lb/>
開忩正對夕陽山月來虚館誰家笛風度疎鐘到竹闗<lb/>
<pb n="KR4h0117_WYG_417-18a"/>
只有漁翁無簡束扁舟揺曵白雲灣<lb/>
　　　書館坐雨<lb/>
虚館坐來旬日雨紙忩深揜未曽開已知甲子全無准<lb/>
却怪燈花不易猜帶濕懶拖牀下履破愁頻弄掌中杯<lb/>
明朝雨散春還在擬向西山詠落梅<lb/>
　　　宿靈源寺<lb/>
家城歲晩欲迴舟山寺擕衾作夜遊愛月不妨寒歩影<lb/>
岸冠微覺露濡頭蒲團對語僧圍燭菊宴分題客詠秋<lb/>
<pb n="KR4h0117_WYG_417-18b"/>
怪是思清還廢寢鐘聲為破小堂幽<lb/>
　　　徴明姪薦授翰林兼修國史喜而賦詩<lb/>
紅燭髙燒夜着花阿咸聞薦入京華銀魚佩更通仙籍<lb/>
紫閣趨時草制麻太史名傳司馬氏東山屐倒謝𤣥家<lb/>
書來深慰家庭慶奕世恩光未有涯<lb/>
　　　送人還南康<lb/>
清波左蠡分秀色東林接日射金芙蓉香爐晩明滅<lb/>
　　　題畫<lb/>
<pb n="KR4h0117_WYG_417-19a"/>
石上收綸坐垂楊拂鬢絲閒情與幽思不復許人知<lb/>
　　　春日山行<lb/>
勝事春來日日忙梅花纔褪杏花香莫愁此後芳菲少<lb/>
又報東風到海棠<lb/>
　　　客夜聞蟲<lb/>
露洗秋庭月滿天草根吟苦斷還連在家猶自難禁汝<lb/>
客舎長宵况獨眠<lb/>
　　　乞歸<lb/>
<pb n="KR4h0117_WYG_417-19b"/>
江上鱸魚秋正肥季鷹安得不思歸自憐青鬢朝來改<lb/>
多病還應早拂衣<lb/>
　　　京師留别<lb/>
宦遊無緒厭塵氛夜夜家山夢白雲來日潞河理歸棹<lb/>
月明知我倍思君<lb/>
　　　遊西山歸泛石湖<lb/>
春聲病起到山家落盡山中桃李花十日徧遊那得盡<lb/>
村村塢塢焙山茶<lb/>
<pb n="KR4h0117_WYG_417-20a"/>
　　　臥病<lb/>
閒居抱病怯微寒匣裏隂符耻更看中酒畏風眠不起<lb/>
鳥啼花落又春殘<lb/>
　　　文氏家藏集畧<lb/>
淶水公洪字公大成化乙酉舉孝㢘署直𨽻淶水縣教<lb/>
諭公為人篤行勤學世稱醇儒雅好吟詠不事副墨興<lb/>
至成篇輙復散去所藏括囊稿盖十之一二云温州公<lb/>
林字宗儒淶水公之長子也成化壬辰進士博洽典籍<lb/>
<pb n="KR4h0117_WYG_417-20b"/>
有經濟才宰永嘉博平二邑有聲行取至京先是東省<lb/>
鎮守臣璫㢘得博平産棃大如瓶重一觔以上歛取充<lb/>
貢公恐害民令一夕伐去之璫怒行間欲危公幾不免<lb/>
乃稍遷南京太僕寺丞移疾家居久之起為温州太守<lb/>
卒於官中丞公森字宗嚴淶水公次子成化丁未進士<lb/>
授直𨽻慶雲縣知縣賑飢開河俱有惠政擢監察御史<lb/>
㑹冡宰缺有夤縁求進者公疏斥之且舉劉大夏周經<lb/>
可用下詔獄上詧其無他特笞而不問後因逆瑾擅權<lb/>
<pb n="KR4h0117_WYG_417-21a"/>
致仕再起陞南京太僕寺少卿考滿陞都察院僉都御<lb/>
史有疾乞休卒於家公為詩徃徃口占不留笥故所存<lb/>
僅百餘首<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_417-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百十七<lb/>
</p>
<p>
</p>
  </div>
</body>
</text>
</TEI>
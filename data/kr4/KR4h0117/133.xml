<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百三十三</head> <lb/>
    <p>
<pb n="KR4h0117_WYG_133-1a"/>
欽定四庫全書<lb/>
　石倉歴代詩選巻一百三十三<lb/>
　　　　　　　　　　　　明　曹學佺　編<lb/>
　宋詩十<lb/>
　　周惇頥<lb/>
　　　題瀼溪書堂<lb/>
元子溪曰瀼詩傳到于今此俗良易化不欺顧相欽廬<lb/>
山我所愛買田山之隂田間有清水清泚出山心山心<lb/>
<pb n="KR4h0117_WYG_133-1b"/>
無塵土白石照沈沈潺湲來數里到此始澄深書堂構<lb/>
其上隱几看雲岑倚梧或欹枕風月盈中襟有時吟復<lb/>
黙酒罷鳴幽琴數十黄卷軸賢聖談無音窗前即疇圃<lb/>
圃外桑麻林芋蔬可卒嵗絹布足衣衾吾樂盖易足名<lb/>
濓以自箴誰為相朝暮岸木寒蕭森<lb/>
　　　書窗夜雨<lb/>
秋風拂盡熱半夜雨淋漓遶屋樹芭蕉一枕高響圍恰<lb/>
似釣磯畔篷窗睡覺時<lb/>
<pb n="KR4h0117_WYG_133-2a"/>
　　　石塘橋晚釣<lb/>
濓溪溪上釣思歸復何為釣魚船去穩寵辱不相隨肯<lb/>
為爵禄重白髪猶羈縻<lb/>
　　　静思篇<lb/>
静思歸舊隱日出半山晴醉榻雲籠潤吟窗瀑㵼清得<lb/>
閒方達士失計只勞生朝市誰頭白車輪未曉鳴<lb/>
　　　贈譚虞部致仕<lb/>
清時望郎貴白首故鄉歸有子紆藍綬將孫著綵衣松<lb/>
<pb n="KR4h0117_WYG_133-2b"/>
喬新道院鶴老舊漁磯知止自髙徳寜為遁者肥<lb/>
　　　天池<lb/>
斯須暮雲合白日無餘暉金波從地湧寶熖穿林飛僧<lb/>
言祗自在俗駭無因依禽鳥來吟宿相忘矢者機<lb/>
　　　逰大林<lb/>
三月山房暖林花互照明路盤層頂上人在半空行水<lb/>
色雲含白禽聲谷應清天風拂襟袂縹緲覺身輕<lb/>
　　　宿崇聖院<lb/>
<pb n="KR4h0117_WYG_133-3a"/>
公程無暇日暫得宿清幽始覺空門客不生浮世愁温<lb/>
泉喧古洞晚磬度危樓徹曉都忘寐心疑在沃州<lb/>
　　　題浩然閣<lb/>
劉侯戴武弁政則心吾儒士茂先興學子賢勤讀書猷<lb/>
為莫不善才力盖有餘西北方求帥林間寜久居<lb/>
　　　題寇順之道院壁<lb/>
一日復一日一杯復一杯青山無限好俗客不曾來往<lb/>
事已如此朱顔安在哉寄與地上客歴亂竟誰催<lb/>
<pb n="KR4h0117_WYG_133-3b"/>
　　　憶江西提刑何仲容<lb/>
蘭似香為友松何枯向春榮來天澤重殁去繡衣新晝<lb/>
作百年夢終歸千古塵痛心雙淚下無復見斯人<lb/>
　　　題春晚<lb/>
花落柴門掩夕暉昏鴉數㸃傍林飛吟餘小立闌干外<lb/>
遥見樵漁一路歸<lb/>
　　　題大顛壁<lb/>
退之自謂如夫子原道深排佛老非不識大顛何似者<lb/>
<pb n="KR4h0117_WYG_133-4a"/>
數書珍重更留衣<lb/>
　　　牧童<lb/>
東風放牧出長坡誰識阿童樂趣多歸路轉鞭牛背上<lb/>
笛聲吹老太平歌<lb/>
　　　經古寺<lb/>
琳宫金刹接林巒一徑潜通竹塢寒是處塵埃皆可息<lb/>
時清終未忍辭官<lb/>
　　　題鄷州仙都觀<lb/>
<pb n="KR4h0117_WYG_133-4b"/>
山盤江上虬龍活殿倚雲中洞府深欽想真風杳何在<lb/>
偃松喬柏共蕭森<lb/>
　　　宿山房<lb/>
久厭塵氛樂静年俸㣲猶乏買山錢徘徊真境不能去<lb/>
且寄雲房一榻眠<lb/>
　　　逰赤水縣龍多山書仙臺觀壁<lb/>
到官處處須尋勝惟此合陽無勝尋赤水有山仙甚古<lb/>
攀躋聊足到官心<lb/>
<pb n="KR4h0117_WYG_133-5a"/>
　　　和費君樂逰山之什<lb/>
雲樹巖泉景盡竒登臨深恨訪尋遲長樓未得題名記<lb/>
猶有君能雅和詩<lb/>
　　　江上别石郎中<lb/>
落葉蟬聲古渡頭沙灘人擁欲行舟别離情似長江水<lb/>
逺亦隨君日夜流<lb/>
　　　香林别趙閲道<lb/>
公暇相陪塵外逰朝天仍得送行舟軒車更命入山脚<lb/>
<pb n="KR4h0117_WYG_133-5b"/>
旌斾且從留渡頭精舍泉聲清㶁㶁髙林雲色淡悠悠<lb/>
談終宴罷愁分袂明日瞻思上郡樓<lb/>
　　　同石守逰山<lb/>
朝事誰知世外逰松杉影裏入吟幽爭名逐利千繩縛<lb/>
度水登山萬事休野鳥不驚如得伴白雲無語似相留<lb/>
傍人莫笑凭欄久為戀林居作退謀<lb/>
　　　任所寄鄉關故舊<lb/>
老子生來骨性寒宦情那改舊儒酸停杯厭飲香醪味<lb/>
<pb n="KR4h0117_WYG_133-6a"/>
舉筋常餐淡菜盤務劇不知筋力倦官清贏得夢魂安<lb/>
故人欲問近來况回首舂陵朝暮看<lb/>
　　附張載<lb/>
　　　載近觀漢魏而下樂府有名正而意調卒卑者<lb/>
　　　　嘗革舊辭而追正題意作樂府七篇<lb/>
靈旗指不庭方大風泱泱天外揚短簫歌歌愷康朝廷<lb/>
萬年繼明重光曾孫稼如茨梁家與萬邦純嘏有常<lb/>
　　　　　　　　　　　　　　　右短簫歌<lb/>
<pb n="KR4h0117_WYG_133-6b"/>
日重光天際翔願言貞明永瞻望月重輪淡溟淵願猶<lb/>
月之恒協帝儀中天　　　　　　　右日重光<lb/>
度關山循九州省耕寛徭詢明幽人為貴兮哀我人斯<lb/>
敢余休　　　　　　　　　　　　右度關山<lb/>
雞鳴嘐嘐兮台懐憂兄弟表裏兮台心求黄金門白玉<lb/>
堂置酒愷樂榮華有光桃傷李僵爾如或忘<lb/>
　　　　　　　　　　　　　　　右雞鳴<lb/>
對酒今朝樂時明昌物若人和台憂彌忘嘉與臣隣在<lb/>
<pb n="KR4h0117_WYG_133-7a"/>
帝讌樂允余武兮無荒　　　　　　右對酒今朝<lb/>
小雅廢兮東山不作哀我人斯皇心不樂烝哉斯人胡<lb/>
然而天兮王師於鑠　　　　　　　右燕歌行<lb/>
古風出東門我行樂中綦今歌東門行牽衣强留甘餔<lb/>
糜仗劔去予忽如遺時清君去予心哀<lb/>
　　　　　　　　　　　　　　　右東門行<lb/>
　　　移疾<lb/>
移疾謝華省問耕還敝舍扶持便疎慵曠僻逃將迓晝<lb/>
<pb n="KR4h0117_WYG_133-7b"/>
棊莎徑側暮粥桐隂下久矣澄清心永愧桑弧射<lb/>
　　　古樂府君子行<lb/>
君子防未然見㡬天地先開物象未形彌菑憂患前好<lb/>
賢立無方不恤流言喧將聖見亂人天厭懲孤偏竊攘<lb/>
豈予思𤓰李奚足論<lb/>
　　　孤宦<lb/>
孤宦殊方意自違隣光茲幸託餘輝人心識盡童心減<lb/>
世事諳多樂事稀直有嵗寒甘栢説終無春思惜花飛<lb/>
<pb n="KR4h0117_WYG_133-8a"/>
豈同毛刺墦間客向望他門卜所依<lb/>
　　　宿興慶池通軒示同志<lb/>
清湘庭下千竿竹百尺斑斕聳蒼玉通軒軒外萬頃陂<lb/>
陂接南山天與齊唐基一壊半禾黍舉目氣象增愁思<lb/>
我來正當揺落時塵埃七日無人知東平叔子信余友<lb/>
問學不厭堅相隨君莫痛兮鳳沼湮又莫悲兮花蕚墮<lb/>
所憂聖道久榛塞富貴浮雲眼空過明發余西叔且東<lb/>
髙談更為通宵坐<lb/>
<pb n="KR4h0117_WYG_133-8b"/>
　　　送蘇脩撰赴闕<lb/>
秦弊于今未息肩髙蕭從此法相沿生無定業田疆壊<lb/>
赤子存亡任自然<lb/>
　　　其二<lb/>
大道寜容小不同顓愚何敢與機通井疆師律三王事<lb/>
請議成功器業中<lb/>
　　　别館中諸公<lb/>
九天宫殿鬱岧嶤碧瓦參差迫絳霄藜藿野心雖萬里<lb/>
<pb n="KR4h0117_WYG_133-9a"/>
豈無清戀向皇朝<lb/>
　　　土牀<lb/>
土牀煙足紬衾暖瓦釡泉乾豆粥新萬事不思温飽外<lb/>
漫然清世一閒人<lb/>
　　　貝母<lb/>
貝母階前蔓百尋雙桐盤遶葉森森剛强顧我蹉跎甚<lb/>
時欲低柔警寸心<lb/>
　　　送吕晦叔赴河陽<lb/>
<pb n="KR4h0117_WYG_133-9b"/>
曉日都門颭斾旌晩風鐃吹入三城知公再為蒼生起<lb/>
不是尋常刺史行<lb/>
　　　贈司馬君實<lb/>
二龍閒卧洛波清今日都門獨餞行願得賢人均出處<lb/>
始知深意在蒼生<lb/>
　　　題館壁<lb/>
壁門金闕倚天開五見宫花落古槐明日扁舟江海去<lb/>
却從雲氣望蓬萊<lb/>
<pb n="KR4h0117_WYG_133-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_133-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百七十五</head> <lb/>
    <p>
<pb n="KR4h0117_WYG_375-1a"/>
欽定四庫全書<lb/>
　石倉歴代詩選巻三百七十五<lb/>
　　　　　　　　　　　　明　曹學佺　編<lb/>
　明詩次集九<lb/>
　　彭華<lb/>
　　　栁鷥為尹嗣昭題<lb/>
栁絲不動江流緩雙鷺飛來秋日晩平沙漠漠㸃寒煙<lb/>
亂石離離立蒼蘚静隨玉頂聽湍瀬飢引銀鉤啄清淺<lb/>
<pb n="KR4h0117_WYG_375-1b"/>
霜衣雪襟誰匹儔逸態閒情自幽逺君不見燕銜泥朝<lb/>
來暮去傍人棲又不見鶯亂啼間關宛轉無休時豈如<lb/>
此鳥獨凝寂不與衆禽上下相追隨周公稱大聖振鷺<lb/>
載頌詩君子歛徳容雅與物色宜尹侯家住大江西翛<lb/>
然自負氷霜姿潔白豈不與之齊為愛畫師林良者贈<lb/>
侯此畫真瀟灑堂上試令拂拭看彷彿清風白露寒<lb/>
　　　蘆下雁<lb/>
颯颯秋風起蕭蕭蘆葉疎江禽宿江渚俛仰恒自如夙<lb/>
<pb n="KR4h0117_WYG_375-2a"/>
性寡所營心閒貎亦舒如何路傍子咍爾食無魚<lb/>
　　　早朝<lb/>
曉來髙閣漏聲殘衞士初嚴虎豹關風颭龍旂廻日色<lb/>
雲移雉扇擁天顔衣冠趨拜金鑾殿劍珮分聨玉笋班<lb/>
快覩九重春欲徧願將春意到人間<lb/>
　　　送劉通判進香畢還任<lb/>
鼎湖龍去未移時千里名香手自持松栢路瞻雲五色<lb/>
蓬萊宫覩日重煕感時極欲酬明聖還郡何曾惜别離<lb/>
<pb n="KR4h0117_WYG_375-2b"/>
獨有竹林風月夜不堪回首重相思<lb/>
　　　十日發永州有感<lb/>
百年役役居塵世此日迢迢走傳車跬步不離三尺法<lb/>
尋常還帯數編書也知天際浮雲薄好是山中梁木疎<lb/>
回首長安將萬里心旌時為一躊躇<lb/>
　　　送林太守元美致仕<lb/>
太守平明獨上書東風解組賦歸與海邊舊種三珠樹<lb/>
門外新懸五馬車竹簟藤牀支枕後芒鞋布襪杖藜初<lb/>
<pb n="KR4h0117_WYG_375-3a"/>
北辰回首髙無極閒看浮雲自巻舒<lb/>
　　　三月朔登絶頂<lb/>
躡衣飛歩上山巔回首人間一惘然千里渺茫雲似水<lb/>
諸峰羅列樹連天風鳴石澗飛寒雨火伏丹爐裊篆煙<lb/>
何日歸休無一事閒身不惜訪羣仙<lb/>
　　　和答彦恭弟<lb/>
自笑為人癖更癡不才真恐負明時朝回髙枕從吾懶<lb/>
夢覺看雲正爾思春雨半酣桃浪濶秋風莫遣雁書遲<lb/>
<pb n="KR4h0117_WYG_375-3b"/>
早來共聽簫韶奏不獨虞廷有一夔<lb/>
　　　送李進士元<lb/>
上苑看花意未闌欣承恩詔賜歸還離筵巧對宫鶯醉<lb/>
逺棹斜迎乳燕閒捧日心懸霄漢上瞻雲興入翠微間<lb/>
到家應是無多暇又整朝衣謁聖顔<lb/>
　　附王㒜<hi>字廷貴武進人所著有思軒槁</hi>
　　　郊居寄張山人<lb/>
相去無十里别來餘兩旬卜居猶恨逺㑹晤莫辭頻紅<lb/>
<pb n="KR4h0117_WYG_375-4a"/>
葉經霜老黄花帯雨新東籬當此日應有白衣人<lb/>
　　　孟時寓臨安病中見寄<lb/>
悵望江南道憑誰一問安養疴猶假館馳思每凭欄梅<lb/>
雨孤山暝松風六月寒無端更憂國耿耿寸心丹<lb/>
　　　東昌夜發<lb/>
舟乗秋水發㠶飽晩風飛㟁近流螢度林深宿鳥歸農<lb/>
耕閒沃壤人語出柴扉北地驚寒早先時已授衣<lb/>
　　　宿沛縣泗亭驛<lb/>
<pb n="KR4h0117_WYG_375-4b"/>
維舟當泗水凉雨洗炎蒸砧杵孤城月漁舟别浦燈客<lb/>
愁閒可遣鄉夢逺難憑千古龍飛地令人感廢興<lb/>
　　　舊隠<lb/>
舊隠横山下林塘數畝寛地卑車馬寂江近水雲寒勲<lb/>
業羞銅鏡心期拂釣竿欲歸歸未得歌罷不成歡<lb/>
　　　江學士柬之僑居草亭<lb/>
何處堪吟眺逈然江上亭水連天去碧山冐雨來青好<lb/>
鳥鳴相和閒花落自馨更䦨宵燭起㸃㸃亂疎星<lb/>
<pb n="KR4h0117_WYG_375-5a"/>
　　　遊泰山<lb/>
一峰髙聳隘乾坤宇内名山此獨尊曙色凌晨開日觀<lb/>
嵐光經歲鎖天門逺疑雲霧人難到近若星辰手可捫<lb/>
七十二君封禪處空餘遺址蝕苔痕<lb/>
　　　宿靈巖寺<lb/>
一逕深通萬壑間翠微深處著禪關人從上界空中語<lb/>
雲自前峰闕處還古殿有基松葉暗斷碑無字蘚痕斑<lb/>
偶因王事勞行役也得浮生半日閒<lb/>
<pb n="KR4h0117_WYG_375-5b"/>
　　　送同年繆尚質行人歸吳<lb/>
憶從聨斾上京華已羡承恩兩過家祖席杯深浮竹葉<lb/>
故園春早見梅花馬頭驛路衝飛雪鳥影江天送落霞<lb/>
直欲因君寄鄉信來年我亦泛仙槎<lb/>
　　　雪中寫懷<lb/>
小齋連日故人稀雪滿江城積尚飛花撲半窗銀作片<lb/>
光揺四座玉成圍怯寒似覺春猶早獻瑞何憂歲薦飢<lb/>
不似豪家多燕樂也須斟酒奉慈闈<lb/>
<pb n="KR4h0117_WYG_375-6a"/>
　　　暇日過天寧東院<lb/>
棊局詩囊在處携投閒幾度過招提凉分半榻竹風細<lb/>
香散一簾花雨迷白石菴中曾讀易碧紗籠外更留題<lb/>
日斜又别髙僧去笑指前溪作虎溪<lb/>
　　　除夕有感<lb/>
去年除夕客金臺今夕江南予告回兩歲臘從愁裏過<lb/>
五更春入夢中來聲沈鼓角將殘漏淚滴屠蘇最後杯<lb/>
祗有梅花依舊好冐寒先放一枝開<lb/>
<pb n="KR4h0117_WYG_375-6b"/>
　　　秋來久與立之不㑹辱詩見寄<lb/>
客途連日阻相從信是髙踪未易逢深院棊聲常寂寂<lb/>
曲階花影自重重才因分定生來拙身為官閒老去慵<lb/>
擬向良宵賒月色清樽白下共移船<lb/>
　　　東臯草堂二首<lb/>
明時何處著遺賢路入東臯地自偏十畝山田和玉種<lb/>
數椽茅屋帯雲編畫中詩類王摩詰物外仙同葛稚川<lb/>
西祀東封知未了佳音端合為誰傳<lb/>
<pb n="KR4h0117_WYG_375-7a"/>
草堂不借浣花溪祇在荆溪溪水湄地僻境將心共逺<lb/>
山深雲與意俱遲采芝縱有飢堪療對竹應無俗可醫<lb/>
我亦平生愜真賞歸來已辦買山資<lb/>
　　　晩泊楊村<lb/>
蔡村纔過又楊村近海河流似馬犇百里桑麻迷緑野<lb/>
幾家燈火伴黄昏水因東折成丁字人自南來類鳥言<lb/>
明月滿蓬淸不寐戛然孤鶴奮髙鶱<lb/>
　　　過髙郵湖<lb/>
<pb n="KR4h0117_WYG_375-7b"/>
片㠶輕颺晩風前秋水微茫逺接天十里敗荷初過雨<lb/>
一堤衰栁尚含煙沽來濁酒能盈缶買得鮮鱗喜就船<lb/>
醉後郤思秦國士還從漁父説當年<lb/>
　　　錫山施醫官彦清以詩見貺奉答<lb/>
蓬萊未綴侍臣班浮世功名出處間老去俗塵終不染<lb/>
閒來幽事頗相關九重金闕身曾到百丈丹崖手亦攀<lb/>
别後可勝鄉國望白雲紅樹繞龍山<lb/>
　　　送載文宏<lb/>
<pb n="KR4h0117_WYG_375-8a"/>
名勝東南數㑹稽宦途應不憚驅馳地當山水俱佳處<lb/>
人到功名始遂時公事簡宜頻對酒客懷閒更好哦詩<lb/>
親交誼重君恩渥北望懸知有所思<lb/>
　　　雨中戲柬沈禹玉<lb/>
故人名重沈休文為問秋來瘦幾分山色捲簾猶可見<lb/>
雨聲欹枕不堪聞枯棊三百坐成隠美酒十千愁易醺<lb/>
客裏相逢須盡興莫教他日謾停雲<lb/>
　　　童太卿同年歸田<lb/>
<pb n="KR4h0117_WYG_375-8b"/>
駟馬髙車炫錦衣鄉人争迓長卿歸壯遊自慶平生遂<lb/>
勇退誰云此計非白首論交偏耐晩清樽嗣㑹莫教稀<lb/>
城南山色如圖畫何日相携上翠微<lb/>
　　　同考官黄教諭廷經還汜水<lb/>
雨餘秋色滿皇畿薦棘重圍掩夕扉為問捲簾燒燭處<lb/>
㸃頭曾復見朱衣<lb/>
　<lb/>
　石倉歴代詩選巻三百七十五<lb/>
</p>
<p>
</p>
  </div>
</body>
</text>
</TEI>
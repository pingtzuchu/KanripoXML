<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百九十三</head> <lb/>
    <p>
<pb n="KR4h0117_WYG_493-1a"/>
欽定四庫全書<lb/>
　石倉歴代詩選巻四百九十三<lb/>
　　　　　　　　　　　　　明　曹學佺　編<lb/>
　明詩次集一百二十七<lb/>
　　唐寅<lb/>
　　　短歌行<lb/>
尊酒前陳欲舉不能感念疇昔氣結心寃日月悠悠我<lb/>
生告遒民言無欺秉燭夜遊昏期在房蟋蟀登堂伐絲<lb/>
<pb n="KR4h0117_WYG_493-1b"/>
比簧庻永憂傷憂來如絲紛不可治綸山布谷欲出無岐<lb/>
熲熲若穴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>莫絶無言不疾䑕思泣血霜落飄颻鴉栖<lb/>
無巢毛羽單薄雌伏雄號縁子素纓灑掃中庭躑躑躅躅<lb/>
仰見華星來日苦少去日苦多民生安樂焉知其他<lb/>
　　　相逢行<lb/>
相逢狹邪間車窒馬不旋雖言異鄉縣豈非往世縁脱<lb/>
轂且巻鞭髙揖問君廛女弟新承寵阿兄李延年何以<lb/>
結歡愛渠盌出于闐女蘿與青松本是當纒綿<lb/>
<pb n="KR4h0117_WYG_493-2a"/>
　　　出塞<lb/>
烽火照𤣥兔嫖姚召僕夫朱家薦逋虜刀閒出黥奴六<lb/>
郡良家子三輔弛刑徒笳度烏啼曲旗參虎落圖寳刀<lb/>
裝鞸琫名駒被鏤渠摐金出孤竹飛旗掩二榆妖雲壓<lb/>
亡塞珥月照窮胡勤兵收日逐潜軍執骨都姑衍山重<lb/>
禪燕然石再刳功成肆郊廟雄郡却分符<lb/>
　　　其二<lb/>
烽火通麟殿嫖姚拜虎符馬聲分内廏旗影發前驅六<lb/>
<pb n="KR4h0117_WYG_493-2b"/>
郡良家子三輔弛刑徒夜帳傳刁斗秋風感蟪蛄功成<lb/>
築京觀萬里血糊塗<lb/>
　　　紫騮馬<lb/>
紫騮垂素韁光輝照洛陽連錢裁璧玉障泥圖鳯皇夜<lb/>
赴期門㑹朝逐羽林郎隂山烽火急展䇿願超驤<lb/>
　　　驄馬驅<lb/>
悠悠驄馬驅道阻歲云晚豈無同裘士念子不能飯木<lb/>
脱辭故枝去家日已逺鳴雞戒前道夕暝猶驅蹇筋力<lb/>
<pb n="KR4h0117_WYG_493-3a"/>
已非舊淚下不可巻<lb/>
　　　俠客<lb/>
俠客重功名西北請專征慣戰弓矢㨗酬知性命輕孟<lb/>
公好驚坐郭解始横行相將李都尉一夜出平城<lb/>
　　　隴頭<lb/>
隴頭寒多風卒伍夜相驚轉戰隂山道暗度受降城百<lb/>
萬安刀靶千金絡馬纓日晚塵沙合虜騎亂縱横<lb/>
　　　隴頭水<lb/>
<pb n="KR4h0117_WYG_493-3b"/>
隴水分四注隴樹雜雲煙磨刀共歛甲飲馬並投錢朔<lb/>
地風初合交河氷復堅寒禁不能語烏孫掠酒泉<lb/>
　　　白髪<lb/>
清朝攬明鏡𤣥首有華絲愴然百感興雨泣忽成悲憂<lb/>
思固逾度榮衛豈及衰夭壽不疑天功名須壯時凉風<lb/>
中夜發皓月經天馳君子重言行努力以自私<lb/>
　　　履吉王君以長句見贈作此為答<lb/>
歲月信言邁吾生已休焉春滋未淹晷暑退大火流灑<lb/>
<pb n="KR4h0117_WYG_493-4a"/>
掃庭户間整飾衣與裘𤣥鳥樂髙䕃攀援聊淹留仲尼<lb/>
悲執鞭富貴不可求楊朱泣路岐彷徨何所投<lb/>
　　　聞蛩<lb/>
孟夏蟋蟀鳴白露零蔓草四峕序相代候物興何早游<lb/>
子尚寒襦佇聽傷懷抱隙景無淹晷壯志坐衰老<lb/>
　　　夜中思親<lb/>
𤣥序潜代運穠華不久鮮仰視鴻雁征俯悼丘中賢迅<lb/>
駕杳難追庭止念周旋殺身良不惜顧乃二人憐嘉峕<lb/>
<pb n="KR4h0117_WYG_493-4b"/>
羞芰棗涕泗徒留連<lb/>
　　　傷内<lb/>
凄凄白露零百卉謝芬芳槿花易衰歇桂枝就銷亡迷<lb/>
塗無生駕欵欵何從將曉月麗塵梁白日照春陽撫景<lb/>
念疇昔肝裂魂飄揚<lb/>
　　　咏梅次楊亷夫韻<lb/>
北風着面刮起霜蜡月何處尋紅芳瘦笻曵盡湘竹節<lb/>
雙鞋踏倒江莎芒谿橋突兀田塍裂雪裏梅開梅勝雪<lb/>
<pb n="KR4h0117_WYG_493-5a"/>
不妨地上有微氷且是江南好明月羅浮仙子麗風韻<lb/>
廣平才人領花信胸中漫有銕石腸眼前且看鴉雛鬢<lb/>
三更炙燈雁足缸十千沽酒螭頭觴折得隴頭逢驛使<lb/>
先與天下頒春王衲衣結鶉何愁冷醉眼糢糊長不醒<lb/>
遊遍西湖夜繼明休把東風負俄頃<lb/>
　　　題五王夜燕圖<lb/>
積善坊中五王宅重樓複開輝金碧大衾長枕共春秋<lb/>
鬬雞走狗連朝夕花蕚樓前夜開燕沈水凝煙燈吐燄<lb/>
<pb n="KR4h0117_WYG_493-5b"/>
列坐申王與岐薛讓皇降席同南面昆侖琵琶凉州歌<lb/>
當時進御雜雲和宫聲不屬商聲暴琵聲起少琶聲多<lb/>
獨有汝陽知律吕曾把流離諫明主他日回鑾蜀道中<lb/>
不教審聽鈴淋雨<lb/>
　　　席上答王履吉<lb/>
我觀古昔之英雄忼慨然諾盃酒中義重生輕死知已<lb/>
所以與人成大功我觀今日之才彦交不以心惟以面<lb/>
面前斟酒酒未寒面未變時心已變區區已作老邨莊<lb/>
<pb n="KR4h0117_WYG_493-6a"/>
英雄才彦不敢當但恨今人不如古高歌伐木矢滄浪<lb/>
感君稱我為竒士又言天下無相似庸庸碌碌我何竒<lb/>
有酒與君斟酌之<lb/>
　　　七夕賦贈織女<lb/>
神雲矯矯月離離帝子飄颻即故期銀臺極夜留魚鑰<lb/>
珠殿繁更繞鳯旗靈津駕鵲將言就咸池沐髮㑹令晞<lb/>
含情忍態辭文席七襄仍弄昨朝絲<lb/>
　　　江南春次倪元鎮韻<lb/>
<pb n="KR4h0117_WYG_493-6b"/>
梅子墮花茭孕笋江南山郭朝暉静殘春鞵襪試東郊<lb/>
綠池横浸紅橋影古人行處青苔冷館娃宫鎖西施井<lb/>
低頭照井脱紗巾驚看白髮已如塵<lb/>
人命促如光隂急淚痕漬酒青衫濕少年已去追不及<lb/>
仰看烏沒天凝碧鑄鼎銘鐘封鬱邑功名讓與英雄立<lb/>
浮生聚散是浮萍何須日夜苦蠅營<lb/>
　　　姑蘇八詠<lb/>
天平之山何其髙巖巖空兀凌青霄風回松壑煙濤綠<lb/>
<pb n="KR4h0117_WYG_493-7a"/>
飛泉潄石穿平橋千峯萬峯如秉笏崚崚嶒嶒相壁立<lb/>
范公祠前映夕暉盤空翠黛寒雲濕　右天平山<lb/>
高臺築近姑蘓城千年不改姑蘓名畫棟雕楹結羅綺<lb/>
面面青山如翠屏呉姬窈窕稱絶色誰知一笑傾人國<lb/>
可憐遺址俱荒凉空林落日寒煙織　右姑蘓臺<lb/>
昔傳洲上百花開呉王游樂乘春來落紅亂㸃溪流碧<lb/>
歌喉舞袖相徘徊王孫一去春無主望帝春心歸杜宇<lb/>
啼向空山不忍聞凄凄芳草迷煙雨　右百花洲<lb/>
<pb n="KR4h0117_WYG_493-7b"/>
花開爛漫滿邨塢風煙酷似桃源古千林映日鶯亂啼<lb/>
萬樹圍春燕雙舞青山寥寂無煙埃劉郎一去不復來<lb/>
此中應有避秦者何須逺去尋天台　右桃花塢<lb/>
繁花漫道當年甚舉目荒凉秋色凜寳瑟已㫁鳯皇吟<lb/>
碧井空留麋鹿飲響屧長廊故幾閒於今惟見草斑斑<lb/>
山頭只有舊時月曽照呉王西子顔　右響屧廊<lb/>
金閶門外楓橋路萬家月色迷煙霧譙閣更殘角韻悲<lb/>
客船夜半鐘聲度樹色髙低混有無山光逺近成糢糊<lb/>
<pb n="KR4h0117_WYG_493-8a"/>
霜華滿天人怯冷江城欲曙聞啼烏　右寒山寺<lb/>
長洲苑内饒春色潑黛巒光翠如濕銀鞍玉勒鬬香塵<lb/>
多少遊人此中集薄暮山池風日和燕兒學舞鶯調歌<lb/>
當年勝事空陳迹至今遺恨流滄波　右長洲苑<lb/>
具區浩蕩波無極萬頃湖光净凝碧青山㸃㸃望中微<lb/>
寒空流浸連天白鴟夷一去經千年至今髙韻人猶傳<lb/>
呉越興亡付流水空留月照洞庭船　右洞庭湖<lb/>
　　　花下酌酒歌<lb/>
<pb n="KR4h0117_WYG_493-8b"/>
九十春光一擲梭花前酌酒唱髙歌枝上花開能幾日<lb/>
世上人生能幾何昨朝花勝今朝好今朝花落成秋草<lb/>
花前人是去年身去年人比今年老今日花開又一枝<lb/>
明日來看知是誰明年今日花開否今日明年誰得知<lb/>
天時不測多風雨人事難量多齟齬天時人事兩不齊<lb/>
莫把春光付流水<lb/>
　　　一年歌<lb/>
一年三百六十日春夏秋冬各九十冬寒夏熱最難當<lb/>
<pb n="KR4h0117_WYG_493-9a"/>
寒則如刀熱如炙春三秋九號温和天氣温和風雨多<lb/>
一年細筭良辰少况且難逢美景何美景良辰儻遭遇<lb/>
又有賞心并樂事不燒高燭照芳尊也是虚生在人世<lb/>
古人有言逹矣哉勸人秉燭夜遊來春宵一刻千金價<lb/>
我道千金買不回<lb/>
　　　一世歌<lb/>
人生七十古來少前除㓜年後除老中間光景不多時<lb/>
又有炎霜與煩惱花前月下得髙歌急須滿把金樽倒<lb/>
<pb n="KR4h0117_WYG_493-9b"/>
世上錢多賺不盡朝裏官多做不了官大錢多心轉憂<lb/>
落得自家頭白早春夏秋冬撚指間鐘送黄昏雞報曉<lb/>
請君細㸃眼前人一年一度埋芳草草裏髙低多少墳<lb/>
一年一半無人掃<lb/>
　　　把酒對月歌<lb/>
李白前時原有月惟有李白詩能説李白如今已仙去<lb/>
月在青天幾圓缺今人猶歌李白詩明月還如李白時<lb/>
我學孝白對明月月與李白安能知李白能詩復能酒<lb/>
<pb n="KR4h0117_WYG_493-10a"/>
我今百盃復千首我媿雖無李白才料應月不嫌我醜<lb/>
我也不登天子船我也不上長安眠姑蘓城外一茅屋<lb/>
萬樹桃花月滿天<lb/>
　　　怡古歌<lb/>
人心不古今非昨大雅所以久不作宣尼歎息觚不觚<lb/>
良為真純日雕琢大禹寳鼎沉泥沙宣王石鼔已剝落<lb/>
世間耳目狃時俗聞見安能免齷齪沛國劉君天下賢<lb/>
形體則人心則天好尚獨與時俗異神游直出羲皇前<lb/>
<pb n="KR4h0117_WYG_493-10b"/>
三王制作列鼎鼐四壁圖畫飛雲煙汗牛充棟不可計<lb/>
怡然尊偃於其間君之此志無人識我將管蠡聊窺測<lb/>
心期欲見古之人不見古人愛古物漢唐蕭曹與房杜<lb/>
夏商殷周并契稷上下三千六百年與君同心復同徳<lb/>
　　　妒花歌<lb/>
昨夜海棠初着雨數朶輕盈嬌欲語佳人曉起出蘭房<lb/>
折來對鏡比紅妝問郎花好奴顔好郎道不如花窈窕<lb/>
佳人見語發嬌嗔不信殘花勝過人將花揉碎擲郎前<lb/>
<pb n="KR4h0117_WYG_493-11a"/>
請郎今夜伴花眠<lb/>
　　　詠漁家樂<lb/>
世泰時豐芻米賤買酒頗有青銅錢夕陽半落風浪舞<lb/>
舟船入港無危顛烹鮮熱酒招知已滄浪迭唱仍扣舷<lb/>
醉來舉盞酹明月自謂此樂能通仙遙望黄塵道中客<lb/>
富貴於我如雲煙<lb/>
　　　悵悵詞<lb/>
悵悵莫怪少時年百文游絲易惹牽何歲逢春不惆悵<lb/>
<pb n="KR4h0117_WYG_493-11b"/>
何處逢情不可憐杜曲梨花盃上雪灞陵芳草夢中煙<lb/>
前程兩袖黄金涙公案三生白骨禪老後思量應不悔<lb/>
衲衣持盎院門前<lb/>
　　　七夕歌<hi>右係宋張文潜詩原本誤入</hi>
人間一葉梧桐飄蓐收行秋回斗杓神官召集役靈鵲<lb/>
直渡銀河横作橋河東美人天帝子機杼年年勞玉指<lb/>
織成雲霧紫綃衣辛苦無歡容不理帝憐獨居無與娛<lb/>
河西嫁與牽牛夫自從嫁後廢織絍綠鬢雲鬟朝莫梳<lb/>
<pb n="KR4h0117_WYG_493-12a"/>
貪歡不歸天帝怒責歸却踏來時路但令一歲一相見<lb/>
七月七日橋邊渡别多㑹少如奈何却憶從前歡愛多<lb/>
匆匆萬事説不盡玉龍已駕隨羲和河漢千官催曉發<lb/>
令嚴不肯輕離别便將淚作雨滂沱涙痕有盡愁無歇<lb/>
吾言織女君莫嘆天地無窮㑹相見猶勝姮娥不嫁人<lb/>
夜夜孤眠廣寒殿<lb/>
　　　聽弹琴瑟<lb/>
髙厦列明燈展瑟復張琴柔絲亂弱指遞節赴繁音寳<lb/>
<pb n="KR4h0117_WYG_493-12b"/>
雁難齊布金星合漫尋相逢且相樂不惜解羅襟<lb/>
　　　送王履約㑹試<lb/>
雨雪闗河晚風沙鴻雁來送君將寳劍携手上金臺錦<lb/>
繡三千牘天人第一才揚雄新賦就聲價重蓬萊<lb/>
　　　遊焦山<lb/>
亂流尋梵刹灑酒瀉襟期西北分天塹東南缺地維高<lb/>
臺平落鶩清磬起潜螭千古基王業來遊有所思<lb/>
　　　桃花庵與祝希哲諸君同賦<lb/>
<pb n="KR4h0117_WYG_493-13a"/>
茅茨新卜築山木野花中燕婢泥銜紫狙公葉獻紅梅<lb/>
梢三鼔月栁絮一簾風匡廬與衡岳彷彿夢相通<lb/>
　　　其二<lb/>
列座分髙下桮盤集俊賢五陵通俠逸四姓號神仙春<lb/>
月襟期好秋風卞射聯遙知文集處伐木有詩篇<lb/>
　　　其三<lb/>
泉源深逶迤嘉樹亂芳妍地縮武陵脈軒開鬱藍天寄<lb/>
情聊虴蜢隨手奏觥船别譔游仙調臨池促管絃<lb/>
<pb n="KR4h0117_WYG_493-13b"/>
　　　馬<lb/>
天上飛龍廏闗西犢鼻騧承恩披玉凳弄影浴金沙舞<lb/>
獻甘泉酒驕嗛内苑花丹青流落處駑馬尚堪誇<lb/>
　　　送行<lb/>
宰落三盃酒飄颻一葉舟行人還逺路寒色上貂裘此<lb/>
日傷離别還家足唱酬蕭齋煩掃榻為我醉眠謀<lb/>
　　　題畫<lb/>
鞋襪東城路清河四月時游姬香滿袖明月水平池畫<lb/>
<pb n="KR4h0117_WYG_493-14a"/>
燭留餳市酸風颭酒旗少年行樂地不許衆人知<lb/>
　　　題谿山疊翠巻<lb/>
春林通一徑野色此中分鶴跡松隂見泉聲竹裏聞草<lb/>
青經宿雨山紫帶斜曛采藥知何處柴門掩白雲<lb/>
　　　詠春江花月夜<lb/>
麝月重輪三五夜玉人聯槳出靈娥内家近製河汾曲<lb/>
樂府新諧役鄧歌十里花香通綵殿萬枝燈焰照春波<lb/>
不闗仙客饒芳思晝短歡長奈樂何<lb/>
<pb n="KR4h0117_WYG_493-14b"/>
　　　登吳王郊臺<lb/>
昔人築此不論程今日牛羊向上行吳兒越女齊聲唱<lb/>
菱葉荷花無數生南山含雨眉俱潤西湖映日掌同平<lb/>
本由萬感銷非易詎言哀樂過羣情<lb/>
　　　虎丘汎舟<lb/>
朱明麗景屬炎州蘭橈桂檝遂娯遊逐䕃追飈暫容與<lb/>
回波轉藻若夷猶日承綺扇釵光發山入仙桮酒氣柔<lb/>
幸奉瑤麾論所願皓首期言伏此丘<lb/>
<pb n="KR4h0117_WYG_493-15a"/>
　　　遊金山<lb/>
孤嶼崚嶒挿水心亂流携酒試登臨人間道路江南北<lb/>
地上風波世古今春日客途悲白髮給園兵燹廢黄金<lb/>
闍黎肯借翻經榻煙雨來聽龍夜吟<lb/>
　　　焦山<lb/>
鹿裘髙士帝王師井竈猶存舊隠基日轉露臺明野溆<lb/>
潮隨齋磬韻江湄天從西北開天塹地向東南缺地維<lb/>
翹首三山何處所卻看身世使人悲<lb/>
<pb n="KR4h0117_WYG_493-15b"/>
　　　廬山<lb/>
匡廬山髙髙幾重山雨山煙濃復濃移家未住屏風疊<lb/>
騎驢來看香爐峯江上烏㡌誰渡水岩際白衣人采松<lb/>
古句留崖磨歲月讀之漫滅為修容<lb/>
　　　嚴灘<lb/>
漢皇故人釣魚磯魚磯猶昔世人非青松滿山響樵斧<lb/>
白舸落日曬客衣眠牛立馬誰家牧鸂䳵鸕鷀無數飛<lb/>
嗟余漂泊隨饘粥𣺌𣺌江湖何所歸<lb/>
<pb n="KR4h0117_WYG_493-16a"/>
　　　觀鰲山四首<lb/>
禁篽森嚴夜泬寥燈山忽見翠岧嶤六鰲並駕神仙府<lb/>
雙鵲聯成帝子橋星振珠光鋪錦繡月分金影亂瓊瑤<lb/>
顧身已自登緱嶺何必秦姬奏洞簫<lb/>
金吾不禁夜三更寳斧修成月倍明鳯蹴燈枝開夜殿<lb/>
龍銜火樹照春城蓮花捧上霓裳舞松葉纒成熱戲棚<lb/>
杯進紫霞君正樂萬民齊口唱昇平<lb/>
仙殿深嚴號太霞寳燈髙下綴霛柤沉香連理三珠樹<lb/>
<pb n="KR4h0117_WYG_493-16b"/>
結綵分行四照花水激葛陂龍化杖月明緱嶺鳯隨車<lb/>
簫韶沸處開宫扇法仗當墀雁隊斜<lb/>
上元佳節麗仙都内殿歡游愜睿圖壁際金錢銜鸑鷟<lb/>
氷中銕網出珊瑚鼓將百戲分為埒燈把三山挈入壺<lb/>
不是承恩參勝賞歌謠安得繼康衢<lb/>
　　　霜中望月悵然興懷<lb/>
髙天綠色静沈沈銀月飛光綵霧深來鴻去雁無留影<lb/>
鳴機急杵動愁心色連太液珠迷海影照扶桑雪作林<lb/>
<pb n="KR4h0117_WYG_493-17a"/>
不是王生悲異國自緣風物重霑衿<lb/>
　　　和沈石田落花詩<lb/>
夕陽芳草笛悠悠春事驚看又轉頭淅瀝風光搖草樹<lb/>
驂驔時節逐川流臨階忍數脂千片遶樹空煩繡半鈎<lb/>
九十繁華梭脱手多情又作一番愁<lb/>
谿水東流日轉西杏花零落草凄迷山翁既醒依然醉<lb/>
野鳥如歌復似啼六代寢陵埋國媛五侯車馬鬬家㜎<lb/>
隣東謝却看花伴陌上無心手共攜<lb/>
<pb n="KR4h0117_WYG_493-17b"/>
春歸不得駐須臾花落仍知剰有無新草漫侵天際綠<lb/>
衰顔仍改鏡中朱映門未遇偷香掾墜溷番成逐臭夫<lb/>
無限傷心多少淚朝來枕上眼應枯<lb/>
蟄燕還巢未定時山翁散社醉扶兒紛紛花事成無賴<lb/>
黙黙春心怨所私雙臉胭脂開北地五更風雨葬西施<lb/>
匡牀自拂眠青晝一縷茶煙颺鬢絲<lb/>
天涯晻溘碧雲横春社園林紫燕輕桃葉參差誰問渡<lb/>
杏花零落憶題名日髙蘚雜蝸黏壁雨過鶯啼葉滿城<lb/>
<pb n="KR4h0117_WYG_493-18a"/>
邀得大堤諸女伴踏歌何處和盈盈<lb/>
節當寒食半隂晴花與蜉蝣共死生白日急隨流水去<lb/>
青鞋空作踏莎行收燈院落雙飛燕細雨樓臺獨囀鶯<lb/>
休向東風訴恩怨自來春夢不分明<lb/>
紅塵拂面望春門綠草齊腰金谷園鶴篆遍書苔滿徑<lb/>
犬聲遙在月明邨春風院院深籠鎖細雨紛紛欲斷魂<lb/>
拾得殘紅忍抛却阿咸頭上伴銀旛<lb/>
春來赫赫去匆匆刺眼繁華轉眼空杏子單衫初脱暖<lb/>
<pb n="KR4h0117_WYG_493-18b"/>
梨花深院自多風燒燈坐盡千金夜對酒空思一㸃紅<lb/>
倘是東君問魚雁心情説在雨聲中<lb/>
舊酒新啼滿袖痕憐香惜玉竟難存鏡中紅粉春風面<lb/>
燭下銀屏夜雨軒奔月已慿丹換骨墜樓端把死酬恩<lb/>
長洲日暮生芳草消盡江淹黯黯魂<lb/>
滿堂歡笑强相陪别有愁腸日九回時序又驚梁燕乳<lb/>
年華偏愛隙駒催香消衣帶傷腰瘦夢㫁遼陽沒信來<lb/>
門掩黄昏花落盡牛酥且薦掌中杯<lb/>
<pb n="KR4h0117_WYG_493-19a"/>
貌嬌命薄兩難全月暗花殘謝世緣年老盧姬悲晚嫁<lb/>
日髙黄鳥喚春眠人生自古稀七十斗酒何論價十千<lb/>
痛惜穠纎又遲莫好燒銀燭覆<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>舩<lb/>
花落花開總屬春開時休羡落休嗔好知青草骷髏塜<lb/>
就是紅樓掩面人山屐已教休汎蠟柴車從此不須巾<lb/>
仙塵拂却同歸盡墜處何須論厠茵<lb/>
桃蹊李徑謝春榮斗酒芳心與夜争陌上新陽麯塵暗<lb/>
墻頭圓月玉盤傾青帘巷陌無行跡繡褶腰肢覺瘦生<lb/>
<pb n="KR4h0117_WYG_493-19b"/>
莫道無情何必爾自緣我輩正鍾情<lb/>
惻惻悽悽憂自惔花枝零落鬢絲添週遮燕語春三月<lb/>
蕩漾波紋日半簾病酒不堪朝轉劇聽風且喜晚來恬<lb/>
綠楊影裏蒼苔上為惜殘紅手自拈<lb/>
春朝何處黙凭闌庭草驚看露已團花并淚絲飛㸃㸃<lb/>
絮飛眼纈望漫漫書當無意開孤憤帶有何心綰合歡<lb/>
且喜殘叢猶賸在好隨修竹報平安<lb/>
桃花净盡杏花空開落年年約畧同自是節臨三月暮<lb/>
<pb n="KR4h0117_WYG_493-20a"/>
何須人恨五更風撲檐直破簾衣碧上砌如欺地錦紅<lb/>
拾向砑羅方帕裏鴛鴦一對正當中<lb/>
　　　江南送春<lb/>
細雨簾櫳復送春倦遊肌骨對愁人一畨櫻筍江南節<lb/>
九十光隂鏡裏塵夜與琴心争宻燭酒和香篆送花神<lb/>
東君類我皆行客萍水相逢又一巡<lb/>
　　　與朱彦明諸子同遊寳叔寺<lb/>
箯輿銜尾試臨汀蘭若從頭遍扣扄晨唄香凝通殿霧<lb/>
<pb n="KR4h0117_WYG_493-20b"/>
夜漁燈散滿湖星登髙新酒傾鄼白弔古空山湧帝青<lb/>
又算一畨行樂處詩成吟與故人聽<lb/>
　　　西疇圖為王侍御作<lb/>
銕冠仙史隠城隅西近平疇宅一區凖例公田多種秫<lb/>
不教詩興敗催租秋成爛煑長腰米春作先驅兩髻奴<lb/>
鼓腹年年歌帝力不須祈糓幸操壺<lb/>
　　　題畫<lb/>
湖上仙山隔𣺌茫氛塵不上渡頭航白蘋開處藏漁市<lb/>
<pb n="KR4h0117_WYG_493-21a"/>
紅葉中間放鹿場落日沈沙罾有影新霜着樹橘生香<lb/>
遥聞逋老經行處芝草葳蕤滿路傍<lb/>
　　　題碧藻軒<lb/>
畫堂基搆畫船通碧水漣漪碧藻叢波弄日光翻上棟<lb/>
窻含煙景直浮空簾垂菡萏花開上魚戲闌干倒影中<lb/>
試倩詩人畧評品寧妨喚作水晶宫<lb/>
　　　正徳己夘承沈徵徳顧翰學置酌禪寺見招猥<lb/>
　　　　鄙杯酒狼藉作此奉謝<lb/>
<pb n="KR4h0117_WYG_493-21b"/>
陶公一飯期冥報杜老三杯欲托身今日給孤園共醉<lb/>
古來文學士皆貧就拈律句題行跡更乞侯鯖賜美人<lb/>
公道吾痴吾道樂要知朋友要情真<lb/>
　　　春日城西<lb/>
衣試新裁襪試穿闔閭城外暮春天閒書朱墨鄉邨斾<lb/>
互界青黄菜麥田食祿有方生樂土太平無象是豐年<lb/>
兆民仰賴君王慶難報惟擎額上拳<lb/>
　　　㪚歩<lb/>
<pb n="KR4h0117_WYG_493-22a"/>
吳王城裏栁成畦齊女門前水拍堤賣酒當壚人嬝娜<lb/>
落花流水路東西平頭衣襪和鞵試弄舌鈎輈繞樹啼<lb/>
此是吾生行樂處若為詩句不留題<lb/>
　　　松陵晩泊<lb/>
晚泊松陵繫短篷埠頭燈火集船叢人行煙靄長橋上<lb/>
月出蒹葭漫水中自古三江稱禹跡新濤五夜起秋風<lb/>
鱸魚味美邨醪賤放筯金盤不覺空<lb/>
　　　言懷二首<lb/>
<pb n="KR4h0117_WYG_493-22b"/>
田衣稻衲擬終身彈指流年了四旬善亦嬾為何况惡<lb/>
富非所願不憂貧山房一局金藤着野店三杯石凍春<lb/>
只此便為吾事辦半生落魄太平人<lb/>
笑舞狂歌五十年花中行樂月中眠漫勞海内傳名字<lb/>
誰論腰間缺酒錢詩賦自慚稱作者衆人多道我神仙<lb/>
閒時做得工夫處莫損心頭一寸天<lb/>
　　　别劉伯畊<lb/>
一别光輝二十年中間消息兩茫然忽銜敕命來英苑<lb/>
<pb n="KR4h0117_WYG_493-23a"/>
過訪貧家值暑天踏上青雲看鶚舉杯臨紅燭語蟬連<lb/>
料知别後應相念書贈江東日暮煙<lb/>
　　　雨中小集即事<lb/>
煙簑風笠走輿臺邀取羣公赴社來蕉葉共聽窻下雨<lb/>
蟹螯分弄手中杯能容緩步留夫子戲謔長眉老辯才<lb/>
酒散不妨無月色夾堤燈火棹舩回<lb/>
　　　漫興<lb/>
十載鉛華夢一場都將心事付滄浪内圍歌舞黄金盡<lb/>
<pb n="KR4h0117_WYG_493-23b"/>
南國飄零白髮長髀裏肉生悲老大斗間星暗誤文章<lb/>
不才剩得腰堪把病對緋桃簡藥方<lb/>
驅馳南北罨頭塵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>褸衣衫墊角巾萬㸃落花俱是恨<lb/>
滿杯明月即忘貧香燈不起維摩病櫻笋難消糓雨春<lb/>
鏡裏自看成一笑浮生傀儡局中人<lb/>
　　　春日寫懐<lb/>
新春踪跡轉飄篷春在鶯花野寺中昨日醉連今日醉<lb/>
千燈風接一燈風苦拈險韻邀僧和煖簇薰籠與妓烘<lb/>
<pb n="KR4h0117_WYG_493-24a"/>
寄問社中諸契友心情可與我相同<lb/>
　　　春江花月夜<lb/>
嘉樹鬱婆娑燈花月色和春江流粉氣夜水濕裙羅<lb/>
　　　其二<lb/>
夜霧沉花樹春江溢月輪歡來意不持樂極詞難陳<lb/>
　　　美人蕉<lb/>
大葉偏鳴雨芳心又展風愛他新綠好上我小庭中<lb/>
　　　題畫<lb/>
<pb n="KR4h0117_WYG_493-24b"/>
落日山逾碧孤亭景自幽蒼江寒更急客興自中流<lb/>
　　　馬<lb/>
草軟沙平桃李開春光先到李陵臺雪中一陣烏鴉起<lb/>
知是胡雛打獵來<lb/>
　　　題芭蕉仕女<lb/>
獸額朱扉小院深綠窻含霧静愔愔有人獨對芭蕉坐<lb/>
因為春愁不放心<lb/>
　　　題畫<lb/>
<pb n="KR4h0117_WYG_493-25a"/>
青藜拄杖尋詩處多在平橋綠樹中紅葉沒鞵人不到<lb/>
野棠花落一谿風<lb/>
長夏山邨詩興幽趂凉多在碧泉頭松隂滿地凝空翠<lb/>
肯逐朱門褦襶流<lb/>
獨木橋邊倚樹根古藤隂裏嘯王孫白雲紅樹知多少<lb/>
雞犬人家自一邨<lb/>
綠隂清晝白猿啼三峽橋邊路欲迷賴得泉聲引歸路<lb/>
幾回嗚咽認髙低<lb/>
<pb n="KR4h0117_WYG_493-25b"/>
端陽競渡楚江湄紈袴分曹唱健詞畫檝萬枝飛鷁送<lb/>
珠簾十二映娥眉<lb/>
雪壓江邨陣作寒園林俱是玉花攅急須沽酒澆清凍<lb/>
亦有疎梅喚客看<lb/>
鯉魚風急繫輕舟兩岸寒山宿雨收一抹斜陽歸雁盡<lb/>
白蘋紅蓼野塘秋<lb/>
空山春盡落花深雨過林隂綠玉新自汲山泉烹鳯餅<lb/>
坐臨谿閣待幽人<lb/>
<pb n="KR4h0117_WYG_493-26a"/>
草苫書齋石壘塘闌干委曲遶溪傍方牀石枕眠清晝<lb/>
荷葉荷花互送香<lb/>
　　　送陳憲章<lb/>
僧房酌酒送君行把臂西風無限情此際若為銷别恨<lb/>
兩行紅粉囀春鶯<lb/>
　　　玉芝為王麗人作<lb/>
玉芝仙子住瑤池池上多栽五色芝擣作千年合歡藥<lb/>
客沾風味盡相思<lb/>
<pb n="KR4h0117_WYG_493-26b"/>
　　　風雨淹旬厨煙不繼滌硯吮毫蕭條若僧因成<lb/>
　　　　絶句<lb/>
荒邨風雨雜鳴雞燎釡朝厨愧老妻謀寫一枝新竹賣<lb/>
市中笋價賤如泥<lb/>
　<lb/>
　<lb/>
　<lb/>
　石倉厯代詩選巻四百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百五十二</head> <lb/>
    <p>
<pb n="KR4h0117_WYG_452-1a"/>
欽定四庫全書<lb/>
　石倉歴代詩選卷四百五十二<lb/>
　　　　　　　　　　　　明　曹學佺　編<lb/>
　明詩次集八十六<lb/>
　　唐錦<lb/>
　　　題聽琴圗<lb/>
紙窗露濕金徽冷何處轆轤響銀井須臾松風拂座來<lb/>
夜烏啼碎梅花影柴扉寂寂春自遲流水髙山入夢思<lb/>
<pb n="KR4h0117_WYG_452-1b"/>
賞音無地尋知己欲買黄金鑄子期<lb/>
　　　題韓湘子像<lb/>
昌黎千載士虎踞白玉堂毛錐三寸奪造化抉剔海岳<lb/>
無晶光此事古來鬼神忌真宰泣訴令投荒頃刻花逡<lb/>
廵酒藍關雪花大于斗氷襯馬蹄凍欲僵等閒笑破山<lb/>
人口驅煙霧御氤氲仙耶非耶且勿論静裏悠悠誰似<lb/>
君<lb/>
　　　題黄鶴樓次西涯少師韻寄鳳山中丞<lb/>
<pb n="KR4h0117_WYG_452-2a"/>
扁舟鄂渚連宵泊一樽聊伴城樓鶴月光照人如鏡明<lb/>
水色涵空更澄廓樓背小亭白石鑿裂處似有藤蘿絡<lb/>
欲將勝致付毛生掌中酒杯且權閣凌晨歴覽週遭峰<lb/>
村歌野曲鳴商宫官清萬口託竒遇民隱九重偏易通<lb/>
戰馬千羣卧芳草山川二百皆春風瀕江小歉亦偶爾<lb/>
全活正頼青州翁中臺大夫南國彦胸中石渠有其半<lb/>
經綸餘滴灑秋風流水行雲看染翰名樓秀句兩争雄<lb/>
千載鶴詩今再見憑欄獨抱廟堂憂舉頭懶識江山面<lb/>
<pb n="KR4h0117_WYG_452-2b"/>
酒酣携笛傍梅花吹徹楚雲飛碎練不須髙語驚星辰<lb/>
聲名久已登霄漢<lb/>
　　　賞梅三首<lb/>
酷愛幽芳盡日看凍雲烘透粉㾗乾吟邊風勁愁聞角<lb/>
折處枝斜恐礙冠澹拂湘簾横月影薄裁呉苧䕶春寒<lb/>
含情莫怨相知晚欲補離騷似已難<lb/>
翠羽聲沈月向昬紙窗幽夢鎻香魂虬身染霧鱗猶濕<lb/>
獺髓塗霜玉未温忍凍欲償詩客債先春應識化工恩<lb/>
<pb n="KR4h0117_WYG_452-3a"/>
深山自笑無人問寂寂踈籬半掩門<lb/>
臨風脈脈度寒朝誰與花神破寂寥碧蘚封香春尚淺<lb/>
滄池浸影雪初消枝藏病鶴如憐瘦瓣落深宫欲鬬嬌<lb/>
遥想西湖明月夜幾人携酒踏溪橋<lb/>
　　　書韶州察院壁<lb/>
嶺南暮冬如暮春鳥聲百變殊可人上階芳草碧煙細<lb/>
入檻芭蕉羅扇新芙蓉灣頭花更好暖日晴波魚艇小<lb/>
忽憶江南開畵船錦雲十里湖山曉<lb/>
<pb n="KR4h0117_WYG_452-3b"/>
　　　小溪曉行<lb/>
望中漠漠總煙嵐風土殊方惜未諳詩為愁多添日課<lb/>
酒因情懶廢朝酣鳥争楝子和霜墮僧拾松枝帯葉擔<lb/>
漠漠江雲飛漸杳滿前新景向誰談<lb/>
　　　重陽賜燕<lb/>
鵠立仙班曉露寒燕傳天語下雲端糕聯紅玉炊新棗<lb/>
酒泛黄封出大官九奏鳳韶聲隱隱雙開雉尾影團團<lb/>
小臣何幸沾恩寵黙倚西風愧素餐<lb/>
<pb n="KR4h0117_WYG_452-4a"/>
　　　月殿秋香<lb/>
銀闕沈沈鎖嫩凉滿庭香雪綴嬌黄幾人礪斧誇呉健<lb/>
此夜登樓笑庾狂袖裏髙枝秋弄色眼中清影玉生光<lb/>
酒酣記得歸時路鶴背西風碧漢長<lb/>
　　　嶺南察院和郁道長韻<lb/>
歎息西風滯葛衣幾多情事與心違白雲萬里天如寄<lb/>
黄葉千林客未歸雁足有時憑附信鷗盟何日許忘機<lb/>
清髙偏愛陶彭澤三徑何曽着是非<lb/>
<pb n="KR4h0117_WYG_452-4b"/>
　　　初至湖南贈張汝楨道長<lb/>
黄葉滄洲動曉霜埋輪風采識張綱楚山雨過秋如洗<lb/>
夢澤煙消水亦香北獻皂囊驚絡繹南飛孤隼看翺翔<lb/>
曽聞太史傳新報執法連宵倍有光<lb/>
　　　慶祖道中<lb/>
擾擾黄塵道路長閒邊巢許笑人忙軒乘野鶴元非性<lb/>
服被林麋祗發狂煮石作羮山骨嫩掬泉澆耳水花香<lb/>
追思徃事仙凡隔獨立郵亭數雁行<lb/>
<pb n="KR4h0117_WYG_452-5a"/>
　　　次文峰先生秋興二首<lb/>
玊露新凉秋滿林曉風穿户氣蕭森寫懐詩句傳梧葉<lb/>
遣興壺觴傍竹隂夢短為懸經國慮年豐偏愜濟時心<lb/>
授衣節候知將近昨日紗帷透逺砧<lb/>
暮雲風急雁行斜客裏逢秋感歲華落葉響隨窗外雨<lb/>
枯枝飄作水中槎誰家斷續敲砧杵何處喧嘈競鼔笳<lb/>
頼有清香能慰藉石欄巖桂正開花<lb/>
　　　楚雄拜武侯祠<lb/>
<pb n="KR4h0117_WYG_452-5b"/>
策馬龍岡路轉西茂林脩竹暎榱題帳前雲傍爐煙起<lb/>
簷外風疑石馬嘶長恨袁曹真虺豕誰知陸呂亦鯨鯢<lb/>
堂堂兩表扶忠義日月光髙泰華低<lb/>
　　　東雲<lb/>
英英一朶伴朝暉挂影扶桑鶴未歸秋水虛明初擘絮<lb/>
春風淡蕩不成衣長疑青帝開簾幕每與幽人䕶釣磯<lb/>
只恐從龍行雨去故山清夢亦應稀<lb/>
　　　雨中哭子儼<lb/>
<pb n="KR4h0117_WYG_452-6a"/>
幾度長吟復短吁食牛汗血總成虛招魂夜拂新封土<lb/>
閣淚時翻舊讀書天地有愁誰似我海門無色月沈珠<lb/>
兒今何地為才鬼却怪秋來入夢踈<lb/>
　　　尋仙巻為陳相士作<lb/>
尋仙道人江海彦三島十洲渾走徧歸來自覺術有神<lb/>
隔牖能將色絲辨酒酣耳熱逞談鋒對人信口分猪龍<lb/>
雙瞳炯炯敵秋月世間安用窺青銅<lb/>
　　　登大伾山<lb/>
<pb n="KR4h0117_WYG_452-6b"/>
肩輿衝曉作山遊黄葉迎風面面秋過眼飛雲應我笑<lb/>
隔林啼鳥向人留石堦竹迸苔㾗破玉井龍歸雨氣收<lb/>
謾簡禹書尋徃迹茫茫何處是江流<lb/>
　　　度梅嶺<lb/>
誰云度嶺即炎方十月山橋滿屐霜蕉軃故衣羞戀綠<lb/>
菊留殘朶欲飛黄鷓鴣有意憐行客茅屋無煙鎖夕陽<lb/>
此日觀風増感慨馬蹄隨處有荒凉<lb/>
　　　書南康山中公館<lb/>
<pb n="KR4h0117_WYG_452-7a"/>
山館題詩已十年重來風景更凄然黄蒿滿地秋無主<lb/>
白水迷村冷浸煙烽火四郊頻送警江湖一念獨相牽<lb/>
飜思獻納當時曠策馬斜曛媿負暄<lb/>
　　　途中即事<lb/>
十載長安夢始醒武城絃誦沸新聲文章謾入宗工眼<lb/>
案牘何辭俗吏名楊栁着霜金縷脆木綿烘日粉雲輕<lb/>
故園謾有心如火未了平生報國情<lb/>
　　　竹亭<lb/>
<pb n="KR4h0117_WYG_452-7b"/>
懶將塵事溷幽懷遶屋琅玕手自栽碎影㸃窗秋月滿<lb/>
清聲入座午風來門深惟許王猷造徑僻曽看蔣詡開<lb/>
轉眼碧梢抽紫實傍雲須築鳳凰臺<lb/>
　　　玉泉上人<lb/>
泉水清於玉禪心淨似泉傳聞玊泉水曽吐鉢中蓮<lb/>
　　　近山<lb/>
卜得幽居傍翠屛澗泉偏愛枕邊聽曉來嵐氣衝簾入<lb/>
濕透牀頭相鶴經<lb/>
<pb n="KR4h0117_WYG_452-8a"/>
　　　柳燕<lb/>
芹泥銜罷東風軟舞趂綠隂嬌似懶飛來新壘立多時<lb/>
說盡閒愁春不管<lb/>
　　　蓮花<lb/>
薫風池館午雲凉紅玉層層沁水香疑是西施醉歸後<lb/>
笑將微露洗殘粧<lb/>
　　　西蘆<lb/>
水西叢葦隱君家門倚西風散雪花幾度夜深看雁集<lb/>
<pb n="KR4h0117_WYG_452-8b"/>
一鈎寒月映寒沙<lb/>
　　　西林<lb/>
髙樹踈隂送晚暉桑榆路近鶴先歸披襟偏愛秋風爽<lb/>
碧葉滿山雲亂飛<lb/>
　　　市隱<lb/>
滿城車馬任追攀静卧心閒夢亦閒門外紅塵三十丈<lb/>
垂簾如隔萬重山<lb/>
　　李學曽<lb/>
<pb n="KR4h0117_WYG_452-9a"/>
　　　送王秉衡道長出按陜西分韻得獨字<lb/>
有客秣驄馬豸冠被朱服駕言將何之先聲動華麓曾<lb/>
飛玉堂翰更累青瑣牘歴親郡縣政民瘼盡耳目所遭<lb/>
異坦阻平生耿介獨行行届髙秋風霜共潔肅狐狸安<lb/>
足問豺狼敢當陸按轡渭水濱雨餘桑麻綠我為西人<lb/>
喜重受清平福<lb/>
　　　送進賢王鑾秀才還家<lb/>
我初宰鍾陵省觀子之鄉邂逅識子廬喬木森蒼蒼云<lb/>
<pb n="KR4h0117_WYG_452-9b"/>
昔先大夫西臺古風霜驄馬揺嶺海節鉞綏徼方我晚<lb/>
不及見令聞猶揄揚鯉庭有遺訓世澤殊未央念子偉<lb/>
哉器恢廓不可量手挽百歩弓勁發直穿楊造物若不<lb/>
偶雲翮垂扶桑提槧入槐市萬卷重脩藏試歴司空曹<lb/>
才美寡頡頏新秋暑雨盡金飇動微凉倐爾發歸興一<lb/>
葦西江航匡廬滴層翠彭蠡涵晴光故籬燦佳菊聊以<lb/>
娯壺觴願言定夙志勿使舊業荒努茲少壯力青霄期<lb/>
激昻允允鹿鳴賓鼓瑟將承筐再尚大畜賢良馬逐康<lb/>
<pb n="KR4h0117_WYG_452-10a"/>
莊無墜燕翼謀乃足稱肯堂<lb/>
　　　寄題林子行草堂書屋<lb/>
西山有佳麓美人好爰居一椽宜偃蹇半畞常紆徐蔬<lb/>
藥剰雨畦稻粱足和畬縹囊貯蝌斗牙籖栖蠧魚豈羡<lb/>
鄴侯架爭訝孔明廬揮毫臨太𤣥閉門悟濳虛龍卧及<lb/>
脩義無乃時與俱披煙露華采凌空脫泥淤物滯固有<lb/>
化至理斯乗除願言早致力無徒惜居諸<lb/>
　　　祖教寺<lb/>
<pb n="KR4h0117_WYG_452-10b"/>
斗瓢方丈雪一枕華山雲道外元無道人間别有人閒<lb/>
中談物故静處着衣巾名利紛紛客徒奔陌上塵<lb/>
　　　送普安徐太守赴任<lb/>
補郡持新節醫民貯舊丹不孤明主託應使逺人安萬<lb/>
塢花迎暖千山鳥送寒五雲重囘首髙處倚欄干<lb/>
　　　其二<lb/>
公才文武備得郡稱臨邊化日囘寒谷清風拂瘴煙民<lb/>
淳稀訟牒政暇到詩篇坐對南榮木春鶯㸔早遷<lb/>
<pb n="KR4h0117_WYG_452-11a"/>
　　　送潘伯振掌科出守漢中<lb/>
祖帳人如玉燕山十里亭一樽花下倒五馬柳邊停隴<lb/>
樹遲春雨秦雲照福星莫嫌分鷺簉名在御前屏<lb/>
　　　送湛内翰原明出使安南時原明同迺堂還鄕<lb/>
萬里宣朝使爭㸔四牡騑睂開黄色霽身傍白雲飛化<lb/>
日寰中永文星海上輝行行重囘首仙仗倚皇扉<lb/>
　　　壬午年容縣舟次有感<lb/>
霜刃十年劒孤舟萬里程鄉心頻怏怏客鬂漸星星絶<lb/>
<pb n="KR4h0117_WYG_452-11b"/>
壁横窗暗髙灘入夢驚幾般縈恨處信是路難行<lb/>
　　　登釣臺<lb/>
五度臺前客而今正一登行沿蒼木底踏破白雲層爽<lb/>
氣消塵溽清風散鬱蒸漁竿真樂在歸把幾人曽<lb/>
　　　新秋度淮有感<lb/>
爽籟入孤舟長淮度急流九重天萬里一日客三秋舊<lb/>
篋將捐扇新衣欲製裘不堪清夢覺欹枕憶林丘<lb/>
　　　送黄才伯内翰出使湖藩便道歸省<lb/>
<pb n="KR4h0117_WYG_452-12a"/>
昨夜奎光透楚天使軺新遣鳯池仙宗藩大義憑誰重<lb/>
聖主深仁藉爾宣南海到時春酒熟北堂歡處彩衣鮮<lb/>
編摩紫禁遲班馬囘首梅關早着鞭<lb/>
　　　癸未九月寓京邸乞菊自賞<lb/>
菊是山中隱逸花山中乞得到官衙十年共賞人何在<lb/>
萬里孤吟恨轉賒俄向眼前驚物候還從鬂上惜霜華<lb/>
塵冠未卜何時掛歸去東籬傍酒家<lb/>
　　　送楊子山年兄廵撫貴州<lb/>
<pb n="KR4h0117_WYG_452-12b"/>
新承簡命逺驅馳肯道天家雨露私鷺簉幾年清地望<lb/>
豸冠今日重威儀入畨到處山河静萬里先聲草木知<lb/>
虛席廟廊應有待畵熊囘首莫愆期<lb/>
　　　送黄通理分教江華<lb/>
多君抱鐸向江華眼底青氊宦况賒劒倚寒光衡嶽路<lb/>
詩成月色洞庭槎軒齋夜雨九重夢桃李春風千樹花<lb/>
他日公孫開傑閣正看椽筆潤官家<lb/>
　　　九月二十四日遇萬壽節遥賀用前韻<lb/>
<pb n="KR4h0117_WYG_452-13a"/>
遥指紅雲望正陽祥風飛捲九衢霜洞開方丈三千界<lb/>
髙拱神堯十二章聖學漸看隨日進皇圗應祝與天長<lb/>
小臣何幸聨鵷鷺抖擻寒依日月光<lb/>
　　　酒後乞茶次楊子山<lb/>
樽罍拚倒劇歡娯渴想新茶走吏胥何處擎來仙掌露<lb/>
方憐分出内家儲醉魔降退瞢騰後詩興招囘爽快餘<lb/>
歸向小窗剪燈火翛然翻盡案頭書<lb/>
　　　送童大用秋官出守鎮逺<lb/>
<pb n="KR4h0117_WYG_452-13b"/>
都亭落日盡離觴潞渚晴波放畵航花擁旌旄催宦况<lb/>
雨敲燈火憶隣光須知大隱元兼吏肯道諸侯不似郎<lb/>
此去南州歌善政循良未必只龔黄<lb/>
　　　贈文昌邢景暘尹懷集<lb/>
十年鳴鹿已嘉賓萬里飛鳬又逺臣自古親民端是令<lb/>
於今為政幾稱神山城花暖遷鶯早海國雲連過雁頻<lb/>
君去不須多訪道而翁遺愛在西人<lb/>
　　　送鍾邦臣出守廣州用楊子山限韻<lb/>
<pb n="KR4h0117_WYG_452-14a"/>
光明如月静如秋詩滿行囊書滿篝宦况元從清處得<lb/>
民情偏向苦中求使君便是端陽彦聖主今無嶺外<lb/>
憂方岳古來多拜相道傍先問喘時牛<lb/>
　　　酬林伯喬兼呈楊掌科<lb/>
踈慵成癖喜成狂兩放閒情到野莊澗水半橋歸别壑<lb/>
山雲幾片度低墻歩旋花徑盤紆逺坐傍松隂笑語凉<lb/>
但願年年人似玉春風一度一尋芳<lb/>
　　　思鄉與伯喬子山限韻同賦<lb/>
<pb n="KR4h0117_WYG_452-14b"/>
浪曵長裾入帝京年來却恨少閒行鱸肥秋水無張翰<lb/>
瓜熟春田欠邵平親老憑誰娯晚景兒癡渾未識方名<lb/>
何當拂袖南山去無數松枝好挂纓<lb/>
　　　送瓊山林勉學分教贑庠<lb/>
乾坤萬古入枯枰今日憐君一着贏棐几晴窗温典故<lb/>
講堂朝鼓閱經生章江月色催詩早庾嶺梅花入夢清<lb/>
更喜檳榔椰子近每逄南客便多情<lb/>
　　　和祁惟學秋懷作柬林廷光年兄<lb/>
<pb n="KR4h0117_WYG_452-15a"/>
閒書咄咄歎休休一度西風一度愁四壁蛩聲寒夜杵<lb/>
千山雁影夕陽樓俄驚歲序過強半却憶韶華去不留<lb/>
誰道多情惟宋玊閒來我亦賦悲秋<lb/>
　　　和子衡九日韻<lb/>
把鏡霜毛幾種侵佳期怪底負登臨也知病酒能頹玉<lb/>
只恐寒花易落金杜甫多情憐歲月陶潜得趣戀山林<lb/>
明朝抖擻精神起籬下同君較淺深<lb/>
　　　重九書懷<lb/>
<pb n="KR4h0117_WYG_452-15b"/>
逺向山中拂䄂歸山中景槩只依依踈籬有約開黄菊<lb/>
小徑無緣到白衣囊裏自慚新句少尊前常恐舊人非<lb/>
狂來不用悲淪落直欲凌風上翠微<lb/>
　　　又自述兼訝子賢有約不至<lb/>
藥莒藤笻雜貝編藏名已分石泉邊蓬蒿有徑緣誰掃<lb/>
風月無人只自專花外昨朝青鳥信竹間何日紫騮鞭<lb/>
踈狂觧似饒清興翻笑山隂雪夜船<lb/>
　　　艤直沽用韻<lb/>
<pb n="KR4h0117_WYG_452-16a"/>
纔將十日别京華客裏乾坤感慨賒綠水青山天外畵<lb/>
白蘋紅蓼眼前花潮囘落日汀汌逺路入浮煙海國斜<lb/>
共說魚鹽有遺利豈應編户尚貧嗟<lb/>
　　　嘉靖甲申假歸十月十三沿杭城外望入西湖<lb/>
　　　　憶舊遊用韻寫意<lb/>
登臨勝槩自前年今日經過一悵然松下空留燒葉竈<lb/>
柳邊閒繫採菱船慵拈秃筆賡遺句悶對孤琴惜斷絃<lb/>
歸去白雲深處卧湖山從此負良緣<lb/>
<pb n="KR4h0117_WYG_452-16b"/>
　　　使經漷縣公亭偶興<lb/>
新秋攬轡問皇華眼底秋光萬里賒纂纂枝頭垂棗實<lb/>
毶毶階下㸃楊花四窗雲影回天霽一曲蟬聲送日斜<lb/>
喜向凉飇洗懷抱郵亭過客不須嗟<lb/>
　　　和韻答鄭别駕<lb/>
頻年抱病只偷安徑路蕭蕭草色殘頑僕白雲長不掃<lb/>
逹官青眼忽相看釀泉酒甕新蒭薄燒葉茶爐宿火寒<lb/>
故態未除還野老東窗一枕日三竿<lb/>
<pb n="KR4h0117_WYG_452-17a"/>
　　　送葉良臣掌科上巳郊行<lb/>
着起春衫帯小冠輕鞭瘦馬雪泥乾二十四畨春正好<lb/>
鶯花乞與眼前看<lb/>
　　　和段少參釣臺韻<lb/>
一片荒臺萬古尊青山如立水如奔登臨未盡孤舟興<lb/>
靄落煙横日已昬<lb/>
　　　南安太守留宴屢遭風雨有阻口占一絶<lb/>
淅淅西風惱客程黄堂招飲忽多情眼中傳得春消息<lb/>
<pb n="KR4h0117_WYG_452-17b"/>
官况梅花一様清<lb/>
　　　化州何二守邀飲石寧舖醉歸道中口占<lb/>
荒村有路接郵亭天假東南聚徳星尊酒未空心已醉<lb/>
夕陽囘首舊山青<lb/>
　<lb/>
　<lb/>
　<lb/>
　石倉歴代詩選巻四百五十二<lb/>
</p>
<p>
</p>
  </div>
</body>
</text>
</TEI>
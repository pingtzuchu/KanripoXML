<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷四百二十</head> <lb/>
    <p>
<pb n="KR4h0117_WYG_420-1a"/>
欽定四庫全書<lb/>
　石倉歴代詩選卷四百二十<lb/>
　　　　　　　　　　　　明　曹學佺　編<lb/>
　明詩次集五十四<lb/>
　　蕭顯<lb/>
　　　舟中寄答諸相知先生<lb/>
傷離懐故人無由一縮地和得相思詞殷勤附驛使詞<lb/>
中何所云交好情難昧落日動客愁臨風起遐思棹驚<lb/>
<pb n="KR4h0117_WYG_420-1b"/>
白鳥飜㟁轉青山厠隔水有煙蘿揺揺見蒼翠數日計<lb/>
行期流光若飛騎丈夫不家食到處聊適意况有臨分<lb/>
語矢言遵所示<lb/>
　　　即事<lb/>
遙憶江南景寒梅冬著花上元柑飽殻榖雨茗收芽此<lb/>
日聞邊雁廻風帯暮鴉歸山不輕出浄寂似僧家<lb/>
　　　鎭東樓同陳司馬飲<lb/>
登賞因逃暑吟哦幸遇君雨餘山水漲風細野芳芬近<lb/>
<pb n="KR4h0117_WYG_420-2a"/>
渚鷗尋侶排空雁逐羣庾公千載後髙興計誰分<lb/>
　　　種竹<lb/>
種竹西涯滿清風日在君故根依浄土新葉拂晴雲簇<lb/>
簇龍孫長翛翛鳯吹聞我行頻欲過藉此避塵氛<lb/>
　　　遊普定寺次方伯周子建韻<lb/>
坐閱殘經久興亡一夢中方塘澄水月曲澗響松風禪<lb/>
悟三乗妙心虛萬法空我來幽興發吟對晩霞紅<lb/>
　　　送鄭侍御坐失儀外補<lb/>
<pb n="KR4h0117_WYG_420-2b"/>
十年持豸斧到處即聲馳病骨崚層日天威戰慄時朝<lb/>
恭元自重聖澤本無涯暫借親民瘼無煩歎别離<lb/>
　　　䕃秀亭<lb/>
愛此園林好慿髙眼界餘鯨聲吞海濶鶴迹印沙虛午<lb/>
餉炊農飯晨興課子書天機自流動何必詠鳶魚<lb/>
　　　圍春庒山居<lb/>
過山庒便是十里路非遙白鶴鳴孤嶂清聲徹九霄海<lb/>
翁閒弄釣野水暗通橋明月清風侶來時不用邀<lb/>
<pb n="KR4h0117_WYG_420-3a"/>
　　　送劉信之分教雲陽<lb/>
宮漏催殘欲曙天儒官辭闕向西川過家白髮憐親老<lb/>
分教青衿得士賢舟出九江春見雁道經三峽曉聞鵑<lb/>
吾鄉自昔多才俊師席聲華到日邊<lb/>
　　　謁陵<lb/>
面辭丹陛謁皇陵十里橋前盡却乗國祚萬年綿大統<lb/>
鼎湖千載憶遐升更催玉漏猶殘滴班列丹霄最上層<lb/>
祀事已終歸去急擬陳哀頌愧非能<lb/>
<pb n="KR4h0117_WYG_420-3b"/>
　　　邀李西涯遊城西寺<lb/>
曉日聨鑣出帝州西園名勝共君遊看花已覺今非昨<lb/>
觀稼還知歳有秋果雜氷盤髙樹下酒分磁甕小橋頭<lb/>
投壺對奕心俱適㤀却人間别有愁<lb/>
　　　次王守俻韻<lb/>
草亭新構絶塵侵雅稱將軍逸樂心能以文謨資武畧<lb/>
頓令城市有山林秋清撫景詩頻詠公暇娛情酒謾斟<lb/>
晚節更憐叢菊在西風吹綻滿籬金<lb/>
<pb n="KR4h0117_WYG_420-4a"/>
　　　將至清泉懐諸相知<lb/>
朱函寳冊下堯廷千里兼程水陸經避節塵氛天外静<lb/>
對船山色雨中青源泉去我餘三日瀚海何人識二星<lb/>
尚憶昔年遊賞處一杯曾共醉林坰<lb/>
　　　題竹<lb/>
此地重逢挺節筠清風瀟灑最怡神十年濶别渾如舊<lb/>
竟日相看不厭頻采采鳯鸞鳴盛世珊珊環珮下嚴宸<lb/>
歳寒有約期無負遲暮林間定可親<lb/>
<pb n="KR4h0117_WYG_420-4b"/>
　　　示子孫<lb/>
尋常拂拭舊琴星心賞音諧手未停郭外探春花欲發<lb/>
庭前欺雪竹還青風囘海釣機心息月上山忩塵夢醒<lb/>
曉起教兒讀周昜客來休問太𤣥經<lb/>
　　　圍春莊雜感<lb/>
三十年來渉宦途乞歸華髮半頭顱依山結屋塵偏静<lb/>
臨水觀魚興不孤野老﨑嶇尋橡實林僧談笑斷松腴<lb/>
離家㡬作還家夢一夜團欒骨肉俱<lb/>
<pb n="KR4h0117_WYG_420-5a"/>
　　　其二<lb/>
六十九翁過洞仙杖藜渾不憚躋攀琴書携取消晴晝<lb/>
水石慿將慰老顔閒把綸竿清瀬處醉眠茅屋白雲間<lb/>
有時徙倚䦨干立目斷孤鴻天外還<lb/>
　　　南海<lb/>
入夜潮聲十里聞氣連霄漢自氤氲舟航吳越長風便<lb/>
襟帯幽燕孔道分蛟在室中吞怪物蜃成樓處見妖氛<lb/>
有時三島開晴霽彷彿羣仙擁綘雲<lb/>
<pb n="KR4h0117_WYG_420-5b"/>
　　　鎭東樓<lb/>
城上危樓控朔庭百蠻朝貢往來經八忩虚敞堪延月<lb/>
重檻髙寒可摘星風鼓怒濤驚海怪雷轟幽谷泣山靈<lb/>
㡬囘浩笑掀髯坐羗笛一聲天外聽<lb/>
　　　述事用唐人早朝詩韻<lb/>
春期巳盡曉猶寒吟徧羣峰獨倚欄桃種豈殊仙子宅<lb/>
松封曽號大夫官日長人静門重掩雨過苔深徑不乾<lb/>
愛此山林眞有癖早投簪紱未曽難<lb/>
<pb n="KR4h0117_WYG_420-6a"/>
　　　士常席上送乃兄士儀<lb/>
東樓杯酒惜離羣栁色春光日未分姜被劇談中夜雨<lb/>
祖鞭遙指出關雲山城朔雁聨翩起野店昬雞逺近聞<lb/>
邂逅别來相憶地醉歌終日任醺醺<lb/>
　　　即席贈士常<lb/>
病後休聞久廢詩強開涓滴共相知也堪筋力逢春健<lb/>
不為盤飱竟日辭庭雀脫籠舒倦翼轍鱗驚雨振枯鬐<lb/>
相看各有飛揚意醉解吳鈎贈别離<lb/>
<pb n="KR4h0117_WYG_420-6b"/>
　　　即席懐鳴治<lb/>
風流不見謝臨川俊逸空慚李謫仙得句向人誰可否<lb/>
論交于世幾方圓小車望斷幽花外短屐行來古樹邊<lb/>
落日在庭猶擁篲不勝春思滿離筵<lb/>
　　　元基席上再送士儀<lb/>
離席因君薦木桃碧缸新酒瀉春濤詩盟逓結東西社坐<lb/>
客平分上下曹簾動午風花氣暖几當晴日篆煙髙狂<lb/>
歌亦是驪駒曲三疊陽關意未豪<lb/>
<pb n="KR4h0117_WYG_420-7a"/>
　　　遊廣恩寺<lb/>
五粒松間一草亭四忩虗敞不須扄乾坤著此容吾到<lb/>
江海逢人笑我醒寥落東林修浄社摩挲華表蝕殘銘<lb/>
杏花滿地飄紅雪到手深杯莫放停<lb/>
　　　其二<lb/>
慣客山童說果名又將幽亊惱春情杏林百匝尋竒句<lb/>
竹院三囘說舊盟酒甕倒傾杳不斷花枝頻折意還生<lb/>
林鳩喚雨催行急敢為田家惜此聲<lb/>
<pb n="KR4h0117_WYG_420-7b"/>
　　　遊慈恩寺二首<lb/>
十年曾記此中遊今日重來未白頭楊栁柴門孤犬吠<lb/>
桔橰蔬圃一泉流行携野酌隨隂坐醉聽溪童隔水謳<lb/>
城市絶憐丘壑地不須更問五湖秋<lb/>
海水周遭寺若浮忽驚人世有滄洲塔鈴晝語諸天近<lb/>
石藉凉生五月秋鶴避茶煙歸别院燕衝花雨度重樓<lb/>
酒酣不盡登臨興擊節聊為馬上謳<lb/>
　　　永光寺送大叅周子建<lb/>
<pb n="KR4h0117_WYG_420-8a"/>
春風將觧潞河氷把酒分歧意未能山寺有僧畱夜榻<lb/>
野航無伴對寒燈江南芳草隨人緑海上遙山隔樹層<lb/>
踏徧中原今萬里五雲髙處看飛騰<lb/>
　　　端溪研<lb/>
千年山骨潄江流誰鑿端溪一片秋清潤每疑含宿霧<lb/>
澄泓長似注寒湫玉堂有客憑揮翰油幕何人待運籌<lb/>
因意通家王太史併將珠玉為君投<lb/>
　　　聽雨亭聨句<lb/>
<pb n="KR4h0117_WYG_420-8b"/>
咫尺知心念久違玉堂空負小盆池鳴階雨驟畱忩霽<lb/>
隔院香清許座移為惜殘紅還擁葢不須浮白已成詩<lb/>
明年此㑹應無阻珍重髙軒再過之<lb/>
　　　晩榆堂聨句<lb/>
吉日鳩工兆墨新旌麾忽過擁比隣敢云慶澤流來逺<lb/>
莫厭公餘到此頻采采鳯鸞能接武飛飛燕雀故依人<lb/>
吾家孫子休言隘玉宇瓊樓一様春<lb/>
　　　東樓聨句<lb/>
<pb n="KR4h0117_WYG_420-9a"/>
臨池老肘揮柔翰㸃綴深慚墨與丹妙到鍾王眞未昜<lb/>
飲兼文字古猶難谿雲過檻蛟龍近海宇當樓眼界寛<lb/>
一曲清歌時送酒倩誰移入畵圖看<lb/>
　　　過君山<lb/>
萬丈水晶宮一㸃青螺濕雲暗鼎龍歸竹隨湘女泣<lb/>
　　　老松<lb/>
材大難為用誰將此老悲空山獨髙潔不怕雪霜欺<lb/>
　　　小景雜咏<lb/>
<pb n="KR4h0117_WYG_420-9b"/>
木脫青山下亭開翠水涯孤舟蕩雙槳何處訪相知<lb/>
碧樹俯清流髙人爱獨坐讀罷發長吟不知斜日墮<lb/>
春思日無涯春園景最賖蜻蜓縁底事飛上海棠花<lb/>
　　　送劉令次陸鼎儀韻<lb/>
黄金臺上暮雲層惆悵無媒欠一登暫斂聲光歸舊洞<lb/>
縁蘿隂底看陽冰<lb/>
　　　圍春堂雜興<lb/>
數椽茅屋薜蘿深卧聽樵歌自逺林罷却琴書間却釣<lb/>
<pb n="KR4h0117_WYG_420-10a"/>
不知何處有機心<lb/>
采采黄花滿徑深蕭蕭紅葉滿秋林無端此日相思處<lb/>
千里書來一寸心<lb/>
　　　墨香亭<lb/>
白雲司逺望中深瑟瑟秋風奏晩林惆悵關門吟賞處<lb/>
滿籬黄菊故人心<lb/>
　　　題鄭時暉繡衣畵梅和張東海武選韻<lb/>
清夜珊珊響珮瑤羅浮夢斷酒初消羙人何處遊仙去<lb/>
<pb n="KR4h0117_WYG_420-10b"/>
獨有遺容傍野橋<lb/>
　　　遊武夷九曲和朱公先正韻<lb/>
九曲仙蹤䕶百靈仙童時弄玉簫清輕揺畵舫尋眞去<lb/>
時聽飛泉潄玉聲<lb/>
晴日曈曈薄暮開九灣新漲碧澶囘山靈莫道兹遊晩<lb/>
還許春風鼓枻來<lb/>
　蕭顯字文明山海衛人成化壬辰進士授兵科給事<lb/>
　中有武臣連中貴張大邊功欲邀厚賞公取其奏批<lb/>
<pb n="KR4h0117_WYG_420-11a"/>
　駁之直聲大振又上䟽陳時弊斥神姦左道語尤激<lb/>
　切一旦忽命中貴召至左順門面詰之公隨事應答<lb/>
　語意詳明乃䝉慰遣在職八年内㫖傳陞外任所司<lb/>
　擬隴州同知不報仍與逺地旋改鎭寧孝宗紀年量<lb/>
　移衢州府同知晉福建按察司僉事致仕歸築圍春<lb/>
　山堂以吟詠自適徐穆為之記年七十八而終公初<lb/>
　號履朴晩乃更為海鈞云<lb/>
　　賀　欽<hi>字克㳟廣寧衛人</hi>
<pb n="KR4h0117_WYG_420-11b"/>
　　　戲贈友人張解州<lb/>
平生少陵詩先生嗜之極方其得意時寧知有六籍吟<lb/>
哦固所愛句語肯輕擲未合此格調終年不下筆章成<lb/>
特示人蒼古多弗識朋儕無賞音撫簡自歎息懲此謝<lb/>
詩壇酒量空無敵我言楊子雲太𤣥終不匿今晦後應<lb/>
顯勸君無固必<lb/>
　　　自警<lb/>
我生幸為儒者流放心日夜胡能收聖域不逺去千里<lb/>
<pb n="KR4h0117_WYG_420-12a"/>
我田既荒安有秋適國迷途不知返作室無基良可憂<lb/>
年過半百尚如此轉眼光隂成白頭<lb/>
　　　偶成<lb/>
凌之滸兮一竿竹水洋洋兮山矗矗青瑣歸來三十秋<lb/>
閒雲野鳥相追逐日長午困憩茅軒聲利無關心自足<lb/>
終身得此復何求一任書香兒軰續<lb/>
　　　和答董桂岩同年<lb/>
謝病歸來巳十霜閒中飬就野夫狂每尋瑤草和成藥<lb/>
<pb n="KR4h0117_WYG_420-12b"/>
自剪青荷製作裳㡬曲枯桐秋月白一竿脩竹暮煙蒼<lb/>
鏡湖原是吾家水還擬扁舟泛渺茫<lb/>
　　　述懐<lb/>
壯歳辭青瑣還山坐白雲天時看代謝世事斷知聞菽<lb/>
水奉慈母詩書教後昆未能㤀鄙陋嘗獻野人芹<lb/>
　　　讀書<lb/>
清晨起坐小茅堂萬事無關一炷香展巻細觀前聖奥<lb/>
馳名敢學世人狂也知老病年光促争柰詩書意味長<lb/>
<pb n="KR4h0117_WYG_420-13a"/>
但願桑榆粗有得肯隨流俗歎斜陽<lb/>
　　　和番易守愚丘先生韻<lb/>
身到沈疴幸已瘳煙霞痼疾豈須憂非關遯世矜髙節<lb/>
自是匡時乏逺猷瑣闥兩年空竊祿雲山十載免包羞<lb/>
管寧本是遼東客不願重過五鳳樓<lb/>
　　　古澄丁聲逺來訪賦一律見遺因和二首<lb/>
大學陳東天下知抗章不怕忤當時折腰彭澤成何事<lb/>
囘首閭山有所思軒外孤松全晩節宅邊五桺散春絲<lb/>
<pb n="KR4h0117_WYG_420-13b"/>
歸來還是㤀機客傳語沙鷗莫浪疑<lb/>
曾見多人說舊知幾人能保歳寒時感君千里來相訪<lb/>
慰我終年病裏思元伯歡呼具雞黍鍾期静聽鼓鸞絲<lb/>
連牀幾夜無他語析盡羣經有宿疑<lb/>
　　　寄邵文明大尹<lb/>
鄉書曾得共推賢金牓題名子更先大尹有才還解組<lb/>
瑣闈無補早歸田利名風浪都無與泉石膏肓獨致偏<lb/>
同在故園不相見閭山遼水思悽然<lb/>
<pb n="KR4h0117_WYG_420-14a"/>
　　　傅彦明昆仲乆客維揚詩以寄之<lb/>
山人寄語三公子便買歸舟莫更畱南國可知春似錦<lb/>
高堂無柰雪盈頭黄金滿載皆由命白手還家豈足羞<lb/>
兄弟師生分非淺詩成四韻淚䨇流<lb/>
　　　與友人宴小莊<lb/>
瑣闥無堪早退藏衰年幸得病軀康分曹校射依芳樹<lb/>
對景開樽樂小莊休言席上杯盤惡且喜壺中歳月長<lb/>
况是吾人俱白首更憂何事不徜徉<lb/>
<pb n="KR4h0117_WYG_420-14b"/>
　　　和韻喜陳本仁相訪<lb/>
昔時與子共談經情分相投北斗城别我十年身巳逹<lb/>
聽君一律句尤清幽居忽訝高軒過多病深慚倒屣迎<lb/>
况遇故人丁大尹連牀同與話平生<lb/>
　　　再和番易守愚先生韻<lb/>
白雲堆裏得安身名利無干逺世塵静把簡編窺徃哲<lb/>
恒將菽水奉慈親江山秀麗詩懐壯窗戸清幽瑟調新<lb/>
幸有此般閒樂事任他人醉五陵春<lb/>
<pb n="KR4h0117_WYG_420-15a"/>
　　　溪上茅亭和士諮<lb/>
釣臺髙處小茅堂退士登臨歳月長假寐不為黄閣夢<lb/>
無營還笑白雲庄清風明月何須買綠水青山自可常<lb/>
三十年來無外事此心贏得不炎凉<lb/>
　　　題退休巻<lb/>
五十年來早退休三邊賢逹子為頭題詩每上春山寺<lb/>
載酒頻登夜月樓釣艇有時江上泛兵書盡日篋中收<lb/>
常憐李廣非知命抵死何曾到列侯<lb/>
<pb n="KR4h0117_WYG_420-15b"/>
　　　偶成<lb/>
年老睡還少夜長醒更多土床煙火足趺坐黙吟哦<lb/>
　　　水亭凉<lb/>
先生坐水亭三伏不知暑多少熱中人安得此閒處<lb/>
　　　小橋吟<lb/>
橋下寒塘浄橋邊風物清倚欄閒得句不入俗人情<lb/>
　　　花圃<lb/>
種得四時花終年香不絶有暇輙開樽何必逢佳節<lb/>
<pb n="KR4h0117_WYG_420-16a"/>
　　　晴樓<lb/>
高樓時一上眼界濶無涯望入遼天去悽然有所思<lb/>
　　　扇上釣魚圖<lb/>
江上釣魚翁不識家何處我恨凌溪來安得與君住<lb/>
　　　又<lb/>
倚杖看閭山垂綸釣凌水山頭宿霧開水靣清風起<lb/>
　　　題畵<lb/>
雲湧青山動橋横碧澗斜幽人無俗事拄杖去看花<lb/>
<pb n="KR4h0117_WYG_420-16b"/>
　　　人有以命狀呈者書一絶于後<lb/>
一卧雲山三十年飢飱糲飯渇清泉此生自信能知命<lb/>
莫把行藏更問仙<lb/>
　　　寄大尹邵文明<lb/>
長官辭縣賦歸來獨愛幽花手自栽何日一樽同笑傲<lb/>
東籬飽看帯霜開<lb/>
　　　挽同年羅一峰<lb/>
二十年前同及第數千里外歎離羣誰知竟作終天訣<lb/>
<pb n="KR4h0117_WYG_420-17a"/>
空對丹青泣暮雲<lb/>
　　　蕭文明書寄光風大字有作<lb/>
故人手寫光風字逺託征鴻寄草堂鐵畫銀鈎且休論<lb/>
高情雅意詎能當<lb/>
　　　伯初過訪畱飲賦詩<lb/>
退士卧聽傳呼聲驚起倒屣門前迎故人久别嘉㑹靣<lb/>
賦詩酌酒心相傾<lb/>
　　　人有求薦舉者題其書後<lb/>
<pb n="KR4h0117_WYG_420-17b"/>
半生榮辱㫁知聞逺處茅堂伴白雲何事利名塲裏客<lb/>
却將書札撓幽人<lb/>
　　　簡鄉親<lb/>
携壺欲就名園賞借問如今春淺深但得紅芳飛未盡<lb/>
便來枝下聽鳴禽<lb/>
　　　題晩菊<lb/>
豈必滿頭方足樂略敎經眼便堪竒如何不對重陽酒<lb/>
寂莫經旬見此枝<lb/>
<pb n="KR4h0117_WYG_420-18a"/>
　　　魚磯偶成<lb/>
何人笑我上魚磯本是窮荒一竹枝縱然有節中無物<lb/>
怪底長江舉釣絲<lb/>
　　　題萬佛堂壁<lb/>
雲端石洞可棲身水遶山圍賸得春傳語高僧休厭客<lb/>
西林曾寓著書人<lb/>
　　　賞花有跋<lb/>
落盡羣芳枝巳空遊人徃徃怨東風誰知寂莫幽園裏<lb/>
<pb n="KR4h0117_WYG_420-18b"/>
猶着楸花一樹紅<lb/>
　賀欽字克恭廣寧後屯衛人成化丙戌進士授戸科<lb/>
　給事中大旱上章脩德弭災宜以實心行實政勿事<lb/>
　虚文不報因夥疾歸少讀書毉無閭山之光明谷因<lb/>
　號毉閭山人公生平濳心理學與陳白沙羅一峰雅<lb/>
　稱同志雖數千里若一堂焉海内目為毉閭先生<lb/>
　<lb/>
　石倉歴代詩選巻四百二十<lb/>
</p>
<p>
</p>
  </div>
</body>
</text>
</TEI>
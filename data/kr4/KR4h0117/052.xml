<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷五十二</head> <lb/>
    <p>
<pb n="KR4h0117_WYG_052-1a"/>
欽定四庫全書<lb/>
　石倉歴代詩選卷五十二<lb/>
　　　　　　　　　　　　明　曹學佺　編<lb/>
　中唐六<lb/>
　　李嘉祐<hi>字從一趙州人</hi>
　　　江上曲<lb/>
江心澹澹芙蓉花江口蛾眉獨浣紗可憐應是陽臺女<lb/>
坐對鸕鷀嬌不語掩靣羞看北地人廻身忽作巫山雨<lb/>
<pb n="KR4h0117_WYG_052-1b"/>
蒼梧秋色不堪論千載依依帝子魂君看峰上斑斑竹<lb/>
盡是湘妃泣淚痕<lb/>
　　　傷吳中<lb/>
館娃宫中春已歸闔閭城頭鶯已飛復見花開人又老<lb/>
横塘寂寂栁依依憶昔吳王在宫闕館娃賣眼㸔花發<lb/>
舞袖朝欺陌上春歌聲夜怨江邉月古來人事亦猶今<lb/>
莫厭清觴與綠琴獨向西山聊一笑白雲芳草自知心<lb/>
　　　古興<lb/>
<pb n="KR4h0117_WYG_052-2a"/>
十五小家女雙鬟人不如蛾眉暫一見可直千金餘自<lb/>
從得向蓬萊裏出入金輿乗玉趾梧桐樹上春鴉鳴曉<lb/>
伴君王猶未起莫道君恩長不休媫妤圑扇苦悲秋君<lb/>
看魏帝鄴都裏唯有銅臺漳水流<lb/>
　　　送裴五歸京口<lb/>
君罷江西日家貧為一官還歸五陵去只向逺峰㸔暮<lb/>
色催人别秋風待雨寒遥知到三徑唯有菊花殘<lb/>
　　　送嚴維歸越州<lb/>
<pb n="KR4h0117_WYG_052-2b"/>
艱難只用武歸向淛河東松雪千山暮林泉一水通鄉<lb/>
心緣綠草野思看青楓春日偏相憶裁書寄剡中<lb/>
　　　送杜士瞻楚州覲省<lb/>
風流與才思俱似晉時人淮月歸心速江花入興新雲<lb/>
深滄海暮栁暗白田春共道官猶小憐君孝飬親<lb/>
　　　送裴宣城上元所居<lb/>
水流過海稀爾去換春衣淚向㯽榔盡身隨鴻雁歸莫<lb/>
思晴後發花怨雨中飛想到金陵渚酣歌對落暉<lb/>
<pb n="KR4h0117_WYG_052-3a"/>
　　　留别毗陵諸公<lb/>
久作涔陽令丹墀忽再還凄凉辭澤國離亂到鄉山北<lb/>
固灘聲滿南徐草色閒知心從此别相憶鬢毛斑<lb/>
　　　送岳州司馬弟之任<lb/>
岳陽天水外念爾一帆過野墅人煙逈山城雁影多有<lb/>
時巫峡色終日洞庭波丞相今為郡應無勞者歌<lb/>
　　　送張觀歸袁州<lb/>
羡爾湘東去煙花尚可親綠芳深映鳥逺岫逓迎人饑<lb/>
<pb n="KR4h0117_WYG_052-3b"/>
狖啼初日殘鶯惜暮春遙憐謝客興佳句又應新<lb/>
　　　送王正字山寺讀書<lb/>
欲究先儒教還過支遁居山階閒聽法竹逕獨㸔書向<lb/>
日荷新卷迎寒栁半疎風流有佳句不似帶經鋤<lb/>
　　　詠螢<lb/>
映水光難定凌虚體自輕夜風吹不滅秋露洗還明向<lb/>
燭仍分焰投書更有情猶將流亂影來此傍簷楹<lb/>
　　　至七里灘作<lb/>
<pb n="KR4h0117_WYG_052-4a"/>
遷客投于越臨江淚滿衣獨隨流水遠轉覺故人稀萬<lb/>
木迎秋序千峰駐晩暉行舟猶未已惆悵暮潮歸<lb/>
　　　暮秋遷客增思寄京華<lb/>
宋玉怨三秋張衡復四愁思鄉雁北至欲别水東流倚<lb/>
樹㸔黄葉逢人訴白頭佳期不可失落日自登樓<lb/>
　　　送蘇脩徃上饒<lb/>
愛爾無羈束雲山恣意過一身隨逺岫孤棹任輕波世<lb/>
事闗心少漁家寄宿多蘆花泊舟處江月奈人何<lb/>
<pb n="KR4h0117_WYG_052-4b"/>
　　　題王十九茒堂<lb/>
滿庭多種藥入里作山家終日能留客臨寒亦對花海<lb/>
鷗過竹㠘門栁拂江沙知爾卑棲意題詩美白花<lb/>
　　　送𢎞志上人歸湖州<lb/>
山林唯僻静行住不妨禅髙月穿松逕殘陽過水田詩<lb/>
從宿世悟法為本師傳能使南人敬脩持香火緣<lb/>
　　　送陸士倫宰義興<lb/>
陽羡蘭陵近髙城帶水閒淺流通野寺綠茗蓋春山長<lb/>
<pb n="KR4h0117_WYG_052-5a"/>
吏先愁罷遊人詎肯還知君日清净無事掩重闗<lb/>
　　　和張舎人中書宿直<lb/>
漢室留才子春宵直紫微對花閶闔静過竹吏人稀草<lb/>
詔催添燭將朝欲更衣玉堂宜嵗久且莫厭彤闈<lb/>
　　　司勲王郎中宅送韋九郎往濠州<lb/>
憐爾因同舎看書似外家出闗逢落葉傍水見寒花送<lb/>
遠添秋思將衰念歲華清淮倍相憶囘首莫令賒<lb/>
　　　晩春送吉校書歸楚州<lb/>
<pb n="KR4h0117_WYG_052-5b"/>
詩人饒楚思淮上及春歸舊浦菱花待閒門栁絮飛髙<lb/>
名鄉曲重少事道流稀定向漁家醉殘陽卧釣磯<lb/>
　　　送冷朝陽及第歸江寧<lb/>
髙第猶佳句諸生似者稀長安帶酒别建業候潮歸稚<lb/>
子歡迎棹隣人為掃扉含情過舊浦鷗鳥亦依依<lb/>
　　　送越州辛法曹之任<lb/>
但能一官適莫羡五侯尊山色垂趨府潮聲自到門緣<lb/>
塘剡溪路映竹五湖村王謝登臨處依依今尚存<lb/>
<pb n="KR4h0117_WYG_052-6a"/>
　　　送樊兵曹潭州謁韋大夫<lb/>
塞鴻歸欲盡北客始辭春零桂雖逢竹湘川少見人江<lb/>
花鋪淺水山木暗殘春脩刺轅門裏多憐爾為親<lb/>
　　　送兖州杜别駕之任<lb/>
停車邀別乗促軫奏胡笳若見楚山暮因愁浙水賒河<lb/>
堤上殘草村徑歴繁花更有堪悲處梁城春日斜<lb/>
　　　題裴十六少卿東亭<lb/>
平津舊東閣深巷見南山卷箔嵐煙潤扶忩竹影閒傾<lb/>
<pb n="KR4h0117_WYG_052-6b"/>
茶兼落㡌戀客不開闗斜照窺簷下川禽時往還<lb/>
　　　同皇甫侍御題薦福寺一公房<lb/>
虚室獨焚香林空静磬長閒窺數竿竹老在一繩牀啜<lb/>
茗翻真偈燃燈繼夕陽人歸遠相送歩履出廻廊<lb/>
　　　和都管苖員外秋夜寓直對雨簡諸知已<lb/>
多雨南宫夜仙郎寓直時漏長丹鳯闕秋冷白雲司螢<lb/>
影侵階亂鴻聲出苑遲蕭條吏人散小謝有新詩<lb/>
　　　送從弟歸河朔<lb/>
<pb n="KR4h0117_WYG_052-7a"/>
故鄉那可到令弟獨能歸諸將矜旄節何人重布衣空<lb/>
城流水在荒澤舊村稀秋日平原路蟲鳴桑葉飛<lb/>
　　　潤州楊别駕宅送蔣侍御收兵歸揚州<lb/>
沴氣清金虎兵威壮鐡冠揚旌川色暗吹角水聲寒人<lb/>
對輜軿醉花垂睥睨殘羡歸丞相閣空望舊門欄<lb/>
　　　仲夏江隂官舎寄裴明府<lb/>
萬室邊江次孤城對海安朝霞晴作雨濕氣晩生寒苔<lb/>
色侵衣桁潮痕上井欄題詩招茂宰念爾欲辭官<lb/>
<pb n="KR4h0117_WYG_052-7b"/>
　　　送袁員外宣慰勸農畢赴洪州使院<lb/>
聖主臨前殿殷憂遣使臣氣迎天詔喜恩發土膏春草<lb/>
色催歸棹鶯啼為送人龍沙多道里流水自相親<lb/>
　　　奉陪韋潤州遊鶴林寺<lb/>
野寺江城近雙旌五馬過禅心超忍辱梵語問多羅松<lb/>
竹閒僧老雲煙晩日和寒塘歸路轉清磬隔微波<lb/>
　　　送上官侍御赴黔中<lb/>
莫向黔中路令人到欲迷水聲巫峡裏山色夜郎西樹<lb/>
<pb n="KR4h0117_WYG_052-8a"/>
隔朝雲合猿窺曉月低南方饒翠羽知爾飲清溪<lb/>
　　　江隂<lb/>
西望香爐雪千峰晩色新白頭悲作吏黄紙苦催人多<lb/>
負登山屐深藏漉酒巾傷心公府内手板日相親<lb/>
　　　送友人入湘<lb/>
聞説湘川路年年苦水多猿啼巫峡雨月照洞庭波窮<lb/>
海人還去孤城雁共過青山不可極來往自蹉跎<lb/>
　　　同皇甫冉赴官留別靈一上人<lb/>
<pb n="KR4h0117_WYG_052-8b"/>
法許廬山逺詩傳休上人獨歸雙樹宿静與百花親對<lb/>
物雖留興觀空已悟身能令折腰客逕賞竹房春<lb/>
　　　送客遊荆州<lb/>
草色隨驄馬悠悠共出秦水傳雲夢曉山接洞庭春帆<lb/>
影連三峽猿聲在四隣青門一分首難見杜陵人<lb/>
　　　入睦州分水路憶劉長卿<lb/>
北闕忤明主南方隨白雲㳂洄灘草色應接海鷗羣建<lb/>
徳潮已盡新安江又分囘看嚴子瀨朗詠謝安又雨過<lb/>
<pb n="KR4h0117_WYG_052-9a"/>
暮山碧猿吟秋日曛吳洲不可到刷鬂為思君<lb/>
　　　送朱中舎遊江東<lb/>
孤城郭外送王孫越水吳洲共爾論野寺山邊斜有逕<lb/>
漁家竹裏半開門青楓獨映揺前浦白鷺閒飛過逺村<lb/>
若到西陵征戰處不堪秋草自傷魂<lb/>
　　　自蘇臺至望亭驛人家盡空春物增思悵然有<lb/>
　　　　作因寄從弟紓<lb/>
南浦菰蒲覆白蘋東吳黎庶逐黄巾野棠自發空流水<lb/>
<pb n="KR4h0117_WYG_052-9b"/>
江燕初歸不見人逺樹依依如送客平田渺渺獨傷春<lb/>
那堪囘首長洲苑烽火年年報虜塵<lb/>
　　　同皇甫冉登重𤣥閣<lb/>
髙閣朱欄不厭遊蒹葭白水繞長洲孤雲獨馬川光暮<lb/>
萬井千山海色秋清梵林中人轉静夕陽城上角偏愁<lb/>
誰憐逺作秦吳别離恨歸心雙淚流<lb/>
　　　題遊仙閣白公廟<lb/>
仙冠輕舉竟何之薜荔緣階竹映祠甲子不知風馭日<lb/>
<pb n="KR4h0117_WYG_052-10a"/>
朝昏唯見雨來時霓旌翠蓋終難過流水青山空所思<lb/>
逐客自憐雙鬂改焚香多負白雲期<lb/>
　　　送皇甫冉往安宜<lb/>
江臯盡日唯煙水君向白田何日歸楚地蒹葭連海逈<lb/>
隋家楊栁映堤稀津樓故市無行客山館荒城閉落暉<lb/>
若問行人與征戰使君雙淚定沾衣<lb/>
　　　晩發咸陽寄同院遺補<lb/>
咸陽晩眺淚堪垂征戰初休草色衰去路全無千里客<lb/>
<pb n="KR4h0117_WYG_052-10b"/>
秋田不見五陵兒秦家故事隨流水漢代髙墳對古碑<lb/>
廻首青山獨不語羡君談笑萬年枝<lb/>
　　　早秋京口旅泊章侍御寄書相問因以贈之時<lb/>
　　　　七夕<lb/>
移家避㓂逐行舟厭見南徐江水流吳越征徭非舊日<lb/>
秣陵凋弊不冝秋千家閉户無砧杵七夕何人望斗牛<lb/>
祇有同時驄馬客偏宜尺牘問窮愁<lb/>
　　　暮春宜陽郡齋愁坐忽聞枉劉七侍御新詩因<lb/>
<pb n="KR4h0117_WYG_052-11a"/>
　　　　以酬答<lb/>
子規夜夜啼櫧葉逺道逢春半是愁芳草伴人還易老<lb/>
落花隨水亦東流山臨睥睨恒多雨地接瀟湘畏及秋<lb/>
惟羡君為周柱史手持黄紙到滄洲<lb/>
　　　送從弟永任饒州錄事叅軍<lb/>
一官萬里向千溪水宿山行漁浦西日晩長煙髙㟁近<lb/>
天寒積雪逺峰低蘆花渚裏鴻相呌苦竹叢邊猿暗啼<lb/>
聞道慈親倚門待到時蘭葉正萋萋<lb/>
<pb n="KR4h0117_WYG_052-11b"/>
　　　送馬将軍奏事畢歸滑州使幕<lb/>
吳門别後蹈滄州帝里相逢俱白頭自歎馬卿常帯病<lb/>
還嗟李廣未封侯棠梨宫裏瞻龍衮細栁營前著豹裘<lb/>
想到滑臺桑葉落黄河東注荻花秋<lb/>
　　　春日思家<lb/>
自覺勞鄉夢無人見客心空餘庭草色日日伴愁襟<lb/>
　　　白鷺<lb/>
江南綠水多顧影逗輕波落日秦雲裏山髙奈若何<lb/>
<pb n="KR4h0117_WYG_052-12a"/>
　　　題前溪館<lb/>
兩年謫宦在江西舉目雲山望自迷今日始知風土異<lb/>
潯陽南去鷓鴣啼<lb/>
　　　過烏公山寄錢起員外<lb/>
雨過青山猿呌時愁人淚㸃石榴枝無端王事還相繫<lb/>
腸斷蒹葭君不知<lb/>
　　　寄王舎人竹樓<lb/>
傲吏身閒笑五侯西江取竹起髙樓南風不用蒲葵扇<lb/>
<pb n="KR4h0117_WYG_052-12b"/>
紗㡌閒眠對水鷗<lb/>
　　李端<hi>字正已嘉祐從子</hi>
　　　九日贈司空文明<lb/>
我有惆悵時待君醉時説長來逢九日難與菊花别摘<lb/>
却正開花暫言花未發<lb/>
　　　留别栁仲庸<lb/>
惆悵流水時蕭條背城路離人出古亭嘶馬入寒戍江<lb/>
海正風波相逢在何處<lb/>
<pb n="KR4h0117_WYG_052-13a"/>
　　　野亭三韻送錢員外<lb/>
野菊開欲稀寒泉流漸淺幽人歩林後歎此年華晩倚<lb/>
杖送行雲尋思故山逺<lb/>
　　　歸山招王逵<lb/>
日長原野静杖䇿歩幽巘雉雊麥苗隂蝶飛溪草晩我<lb/>
生好閒放此去殊未反自是君不來非闗故山逺<lb/>
　　　過谷口元贊善所居<lb/>
入谷詢君來秋泉已堪渉林間人獨坐月下山相接重<lb/>
<pb n="KR4h0117_WYG_052-13b"/>
露濕蒼苔明燈照黄葉故交一不見素髪何稠疉<lb/>
　　　東門送客<lb/>
綠楊新草路白髪故鄉人既壯還應老遊梁復滯秦逢<lb/>
花莫漫折能有㡬多春<lb/>
　　　送韓紳卿<lb/>
春雨昨開花秋霜忽沾草榮枯催日夕去住皆湏老君<lb/>
望漢家原髙墳漸成道<lb/>
　　　古離别<lb/>
<pb n="KR4h0117_WYG_052-14a"/>
水國葉黄時洞庭霜落夜行舟聞商估宿在楓林下此<lb/>
地送君還茫茫似夢間後期知㡬日前路轉多山巫峡<lb/>
通湘浦迢迢隔雲雨天晴見海橋月落聞津鼓人老自<lb/>
多愁水深難急流清霄歌一曲白首對汀洲<lb/>
　　　折楊栁送别<lb/>
東城攀栁葉柳葉低于草少壯莫輕年年輕易衰老楊<lb/>
栁發通塘登髙堪斷腸雨煙遥漠漠河樹近君鄉贈君<lb/>
折楊栁顔色豈能久上客莫沾巾佳人正廻首新栁送<lb/>
<pb n="KR4h0117_WYG_052-14b"/>
君行古栁傷君情突兀臨荒渡婆娑出舊營隋家兩岸<lb/>
盡陶宅五株平日暮偏愁望春山多鳥聲<lb/>
　　　妾薄命<lb/>
憶妾初嫁君花鬟如綠雲廻燈入綺帳轉面脱羅裙折<lb/>
歩教人學偷香與客熏容顔南國重名字北方聞一從<lb/>
失恩意轉覺自顦顇對鏡不梳頭倚忩空落淚新人莫<lb/>
恃新秋至㑹無春從來閉住長門者必是宫中第一人<lb/>
　　　巫山髙和皇甫拾遺<lb/>
<pb n="KR4h0117_WYG_052-15a"/>
巫山十二峯皆在碧虚中廻合雲藏日霏㣲雨帶風猿<lb/>
聲寒渡水樹色暮連空愁向髙唐望清秋見楚宫<lb/>
　　　送戴徴士還山<lb/>
柔桑錦臆雉相送到煙霞獨隠空山裏閒門㡬樹花草<lb/>
生楊栁岸鳥囀竹林家不是謀生拙無為未路嗟<lb/>
　　　送樂平苖明府<lb/>
本自求彭澤誰云道里賒山從石壁斷江向弋陽斜草<lb/>
色隨楓樹雲隂暗荻花諸侯舊調鼎應重宰臣家<lb/>
<pb n="KR4h0117_WYG_052-15b"/>
　　　送郭補闕歸江陽<lb/>
嘉陵天氣好百里見雙流帆影緣巴字鐘聲出漢州緑<lb/>
原春草晩蒼木暮猿愁正是風流地遊人易白頭<lb/>
　　　茂陵村行贈何兆<lb/>
春天黄鳥囀野逕白雲閒觧帶依芳草支頥想故山人<lb/>
行九州路樹老五陵間誰道臨卭遠相如自憶還<lb/>
　　　長安書事寄盧綸<lb/>
弱冠家廬岳從師嵗月深翻同老夫見殊寡少年心及<lb/>
<pb n="KR4h0117_WYG_052-16a"/>
此時方晏因之名亦沈趨途非要路避事樂空林素業<lb/>
在山下清泉當樹隂交遊既凋䘮離别代追尋向秀初<lb/>
聞笛鍾期久罷琴終期入靈洞相與錬黄金<lb/>
　　　送友之蜀<lb/>
東門春尚淺楊栁未成隂馬影愁斜日鶯聲怨故林隋<lb/>
宫江上逺梁苑雪中深獨有懐歸客難為欲别心<lb/>
　　　送客赴江陵寄郢州郎士元<lb/>
露下晩蝉愁詩人舊思秋沅湘莫留滯宛洛此遨遊飲<lb/>
<pb n="KR4h0117_WYG_052-16b"/>
馬逢黄菊離家值白頭竟陵明月夜為上庾公樓<lb/>
　　　雨後遊輞川<lb/>
驟雨歸山静頺陽入輞川㸔虹登野墅踏石過春泉紫<lb/>
葛藏仙井黄花出野田自知無路去廻歩就人煙<lb/>
　　　送友人南遊<lb/>
聞説湘川路年年古木多猿啼巫峡雨月照洞庭波窮<lb/>
海人還去孤城雁共過青山不可到來往獨蹉跎<lb/>
　　　寄上舎人叔<lb/>
<pb n="KR4h0117_WYG_052-17a"/>
車馬朝初下㸔山憶獨尋㑹知逢水盡且愛入雲深殘<lb/>
雨開斜日新蝉發逈林阮咸雖別巷遥識此時心<lb/>
　　　送丘丹歸江東<lb/>
故山霜落久才子憶荆扉旅舎尋人别秋田逐雁歸夢<lb/>
愁楓葉盡醉惜菊花稀肯學求名者經年未拂衣<lb/>
　　　送鄭侍御赴洪州<lb/>
草色隨驄馬悠悠共出秦水連雲夢曉山接洞庭春帆<lb/>
影連三峡猿聲在四隣青門一分手難見杜陵人<lb/>
<pb n="KR4h0117_WYG_052-17b"/>
　　　奉秘書元丞杪秋憶終南舊居<lb/>
髙門有才子能履古人踪白社陶元亮青雲阮仲容田<lb/>
園忽歸去車馬杳難逢廢巷臨秋水支頥向暮峰行魚<lb/>
避楊栁驚鴨觸芙蓉石竇紅泉細山橋紫霧重鳯雛終<lb/>
食竹鶴侣暫巢松願接煙霞賞羇離計未從<lb/>
　　　暮春尋終南栁處士<lb/>
龎眉一居士鶉服隠堯時種豆初成畆還丹舊日師入<lb/>
溪花逕逺向嶺鳥行遲紫葛垂苔壁青菰映栁絲偶来<lb/>
<pb n="KR4h0117_WYG_052-18a"/>
塵外事暫與素心期終恨遊春客同為嵗月悲<lb/>
　　　青龍寺題故曇上人房<lb/>
逺公留故院一逕雪中微童子逢皆老門人問亦稀翻<lb/>
經徒有處携履遂無歸空念尋巢鶴時来傍影飛<lb/>
　　　宿雲際寺贈深上人<lb/>
暫别青藍寺今來髪欲斑獨眠孤燭下風雨在前山壊<lb/>
宅終湏去空門不易還支公有方便一願啟𤣥闗<lb/>
　　　山中期張芬不至<lb/>
<pb n="KR4h0117_WYG_052-18b"/>
石堤春草碧雙燕向西飛悵望雲天暮佳人何處歸藥<lb/>
欄蟲網遍苔井水痕稀誰道嵇康嬾山中自掩扉<lb/>
　　　詶前大理評事張芬<lb/>
君家舊林壑寄在亂峰西近日春雲滿相思路亦迷聞<lb/>
鐘投野寺待月過前溪悵望成幽夢依依識故蹊<lb/>
　　　卧病別鄭錫<lb/>
病來無事喜多卧竹林閒此日一相見明朝還掩闗幽<lb/>
人愛芳草志士惜頽顔歲晏不我棄期君在故山<lb/>
<pb n="KR4h0117_WYG_052-19a"/>
　　　茂陵山行招金部韋員外<lb/>
宿雨朝來歇空山天氣清盤雲雙鶴下隔水一蝉鳴古<lb/>
道黄花落平蕪赤燒生茂陵雖有病猶得伴君行<lb/>
　　　送耿湋江外括圖書<lb/>
驅傳草連天囘風滿樹蝉将過夫子宅前問孝亷船漢<lb/>
史收三篋周詩採百篇别君終有淚不是怨流年<lb/>
　　　宿華陽洞寄元稱<lb/>
花洞晩隂隂仙壇隔杏林潄泉春谷冷擣藥夜牕深石<lb/>
<pb n="KR4h0117_WYG_052-19b"/>
上開山酒松間對玊琴戴家溪北住雪後去相尋<lb/>
　　　晩秋旅舎寄苗員外<lb/>
争途苦不前貧病遂車牽向暮同行客當秋獨長年晩<lb/>
花唯有菊寒葉已無蝉吏部逢今日還應甕下眠<lb/>
　　　早春雪夜寄盧綸呈秘書元丞<lb/>
聞君隨謝眺春夜宿前川看竹雲垂地尋僧雪滿船熊<lb/>
寒方入樹魚樂稍離泉獨是羇愁客唯知惜故年<lb/>
　　　元丞宅送朝濬及第東歸覲省<lb/>
<pb n="KR4h0117_WYG_052-20a"/>
登龍兼折桂歸去賞髙居舊楚楓猶暗前隋栁已疎月<lb/>
中逢海客浪裏得鄉書見説江邉住知君不厭魚<lb/>
　　　卧病寄閻寀<lb/>
病中貪好景强歩出幽居紫葛垂山徑黄花繞野渠荒<lb/>
林飛老鶴敗堰過遊魚縱憶同年友無人可寄書<lb/>
　　　遊終南山因寄蘇奉禮王尊師苖員外<lb/>
半嶺逢仙駕清晨獨採芝壺中開白日霧裏卷朱旗猿<lb/>
鳥知歸路松蘿見㑹時雞聲傳洞逺鶴語報家遲童子<lb/>
<pb n="KR4h0117_WYG_052-20b"/>
閒驅石樵夫樂看棋依稀醉後拜恍怫夢中辭海上終<lb/>
難接人間益自疑風塵甘獨老山水但相思願得燒丹<lb/>
訣流沙永侍師<lb/>
　　　山下泉<lb/>
碧水映丹霞濺濺度淺沙暗通山下草流出洞中花素<lb/>
色知雲落喧聲繞石斜明朝更尋去應到阮郎家<lb/>
　　　逢王泌自東京至<lb/>
逢君自鄉至雪涕問田園㡬處生喬木誰家在舊村山<lb/>
<pb n="KR4h0117_WYG_052-21a"/>
峯横二室水色映千門愁見游從處如今花正繁<lb/>
　　　送友人遊江東<lb/>
江上花開盡南行見杪春鳥聲悲古木雲影入通津反<lb/>
景斜芳草廻潮暗動蘋謝公今在郡應喜得詩人<lb/>
　　　送衛雄下第歸同州<lb/>
不才先上第詞客却空還邉地行人少平蕪盡日閒一<lb/>
蝉陂樹裏衆火隴雲間羡汝歸茅屋書牕見逺山<lb/>
　　　山中期吉中孚<lb/>
<pb n="KR4h0117_WYG_052-21b"/>
行人路不同花落到山中水暗蒹葭霧月明楊栁風年<lb/>
華驚已擲志業颯然空何必龍鍾後方期事逺公<lb/>
　　　雲際中峰<lb/>
自得中峰住深林亦閉闗經秋無客到入夜有僧還暗<lb/>
澗泉聲小荒村樹影閒髙牕不可望星月滿空山<lb/>
　　　贈衡岳隠禅師<lb/>
舊住衡州寺隨緣偶北來夜禅山雪下朝汲寺門開半<lb/>
偈傳初盡羣生意未囘唯當與樵者倚杖入天台<lb/>
<pb n="KR4h0117_WYG_052-22a"/>
　　　送何兆下第還蜀<lb/>
重江不可渉孤客莫晨装髙木莎城小殘星棧道長褭<lb/>
猿楓子落過雨荔枝香勸爾成都住丈翁有學堂<lb/>
　　　送新城戴叔倫<lb/>
遥想隋堤路春天楚國晴白雲當海斷青草隔淮生雁<lb/>
起斜還直潮廻逺復平萊蕪不可到一醉送君行<lb/>
　　　送雍丘任少府<lb/>
叢車餞才子路走許東偏遠水同春色繁花勝雪天鳥<lb/>
<pb n="KR4h0117_WYG_052-22b"/>
行侵楚邑樹影向殷田莫學生鄉思梅真正少年<lb/>
　　　送雍郢州<lb/>
厭郎思出守遂領漢東軍望月逢殷浩緣江送范雲城<lb/>
閒煙草徧浦逈雪林分誰伴樓中宿吟詩估客聞<lb/>
　　　岳陽逢司空文明得闗中書<lb/>
共有髫年故相逢萬里餘新春兩行淚舊國一封書夏<lb/>
口㠶初泊涔陽雁正疎唯應報杯酒暫食漢江魚<lb/>
　　　過宋州<lb/>
<pb n="KR4h0117_WYG_052-23a"/>
睢陽䧟虜日外絶救兵來世亂忠臣死時清明主哀荒<lb/>
郊春草徧古壘野花開欲為将軍哭東流水不廻<lb/>
　　　宿深上人房聽逺泉<lb/>
泉聲宜逺聽入夜對支公斷續來方盡潺湲咽又通何<lb/>
年出石下㡬里在山中君問源窮處禪聲與此同<lb/>
　　　與蕭逺上人遊少華山寄皇甫侍御<lb/>
尋危兼採藥渡水又登山獨與髙僧去逍遥落日間漸<lb/>
看閭里逺自覺性情閒廻首知音在因令悵望還<lb/>
<pb n="KR4h0117_WYG_052-23b"/>
　　　題崔端公園林<lb/>
上士愛清輝開門向翠微抱琴看鶴去枕石待雲歸野<lb/>
坐苔生席髙眠竹挂衣舊山東望逺惆悵暮花飛<lb/>
　　　留别故人<lb/>
此别不可道此心當語誰春風灞水上飲馬桃花時誤<lb/>
作好文士祇應遊宦遲留書下朝客我有故山期<lb/>
　　　都亭驛送郭判官之幽州幕府<lb/>
幕府叅戎事承明仗奏歸都亭使者出杯酒故人違細<lb/>
<pb n="KR4h0117_WYG_052-24a"/>
雨霑官騎輕風拂客衣還從大夫後吾黨亦尤輝<lb/>
　　　襄陽曲<lb/>
襄陽堤路長草碧栁枝黄誰家女兒臨夜妝紅羅帳裏<lb/>
有燈光雀釵翠羽動明璫欲出不出脂粉香同居女伴<lb/>
正衣裳中庭寒月白如霜賈生十八稱才子空得門前<lb/>
一斷腸<lb/>
　　　野寺病居嘉盧綸見訪<lb/>
青青麥隴白雲隂野寺無人春草深乳燕拾泥依古井<lb/>
<pb n="KR4h0117_WYG_052-24b"/>
鳴鳩拂羽歴花林千年駮蘚明山腹萬尺垂蘿入水心<lb/>
一卧漳濵今欲老誰知才子更相尋<lb/>
　　　送濮陽錄事赴忠州<lb/>
成名莫歎雙旌逺主印還為一郡雄赤葉黄花隨野㟁<lb/>
青山白水映江楓巴人夜話孤舟裏越鳥春啼衆壑中<lb/>
聞説古書多未校肯令才子久西東<lb/>
　　　宿淮浦憶司空文明<lb/>
愁心一倍長離憂夜思千重戀昔遊秦地故人成逺夢<lb/>
<pb n="KR4h0117_WYG_052-25a"/>
楚天凉雨在孤舟諸溪近海潮皆應獨樹邉淮葉盡流<lb/>
别恨最深何處冩前程唯有一登樓<lb/>
　　　夜投豐徳寺謁海上人<lb/>
半夜中峰有磬聲偶尋樵者問山名上方月晚聞僧語<lb/>
下界林疎見客行野鶴巢邊松最老毒龍潛處水偏清<lb/>
願得逺公知姓字焚香洗鉢過餘生<lb/>
　　　題故将軍荘<lb/>
曽將數騎過桑乾遥對单于飲馬鞍塞北征兒諳用劍<lb/>
<pb n="KR4h0117_WYG_052-25b"/>
闗西宿將許登壇田園蕪没歸耕晩弓箭凋疎出獵難<lb/>
唯有老身如刻畵猶期聖主解衣㸔<lb/>
　　　溪行逢雨與栁中庸<lb/>
日落衆山昏蕭蕭暮雨繁那堪兩處宿共聽一聲猿<lb/>
　　　聽筝<lb/>
鳴筝金粟柱素手玊房前欲得周郎顧時時誤拂絃<lb/>
　　　拜新月<lb/>
開簾見新月便即下階拜細語人不聞北風吹裙帶<lb/>
<pb n="KR4h0117_WYG_052-26a"/>
　　　送暕上人遊春<lb/>
獨將支遁去欲往戴顒家晴野人臨水春山樹發花<lb/>
　　　江上送客<lb/>
故人南去漢江隂秋雨蕭蕭雲夢深江上見人應下淚<lb/>
由來逺客易傷心<lb/>
　　　長門怨<lb/>
金壺漏盡禁門開飛燕昭陽侍寢廻隨分獨眠秋殿裏<lb/>
遥聞笑語自天來<lb/>
<pb n="KR4h0117_WYG_052-26b"/>
　　　送劉侍御<lb/>
㡬人同入謝宣城未及酬恩隔死生唯有夜猿知客恨<lb/>
嶧陽溪路第三聲<lb/>
　　盧綸<hi>字允言河中人</hi>
　　　大白西峰偶宿書懐<lb/>
弱齡兼昧鄙遇勝惟求止如何羇旅中得歩青㝠裏青<lb/>
㝠有佳叢氷雪兩仙翁毛節未歸海丹梯間倚空逍遥<lb/>
擬上清玉洞不知名醮罷雨當至客辭山忽明山明鳥<lb/>
<pb n="KR4h0117_WYG_052-27a"/>
聲樂日氣生石壑石壑樹翛翛白雲如水流白雲消散<lb/>
盡壠堠儼然秋積阻山河固綿聨烽戍稠五雲承廣畧<lb/>
四野失邊愁吁嗟繫塵役久負靈山迹芝术自芳香塵<lb/>
沙幾沈溺書此欲沾衣平生事毎違煙霄不可仰鸞鶴<lb/>
任追隨<lb/>
　　　桃源<lb/>
春雨夜不散夢中山亦隂雲中碧潭水路暗紅花林花<lb/>
木自深淺無人知古今<lb/>
<pb n="KR4h0117_WYG_052-27b"/>
　　　同吉中孚夢桃源<lb/>
夜静春夢長夢逐仙山客園林滿芝术雞犬傍籬栅㡬<lb/>
處花下人看予歎頭白<lb/>
　　　秋中野望寄舎弟綬兼令呈上西川尚書舅<lb/>
憂來思逺望髙處殊非愜夜露濕蒼山秋陂滿黄葉人<lb/>
隨雁迢逓棧與雲重疉骨肉暫分離形神遂疲薾紅旌<lb/>
渭陽騎㡬日勞登渉蜀道藹松筠巴江盛舟檝因求種<lb/>
𤓰利自喜歸耕㨗井臼賴依隣兒童亦勝汲塵容不在<lb/>
<pb n="KR4h0117_WYG_052-28a"/>
照雪鬂那堪鑷唯有飡霞心悠然與天接<lb/>
　　　遊石筍溪<lb/>
朝日照靈山山溪浩紛錯圖書無舊記鯀禹應新鑿雙<lb/>
壁㵼天河一峯吐蓮蕚潭心亂雪卷岩腹繁珠落彩蛤<lb/>
攢錦囊芳蘿嫋花索猿聲曝暘嶺龍宂腥隂壑静得漁<lb/>
者言閒聞祠山博欹松倚朱㦥廣石屯油幙國泰事留<lb/>
侯山春縱康樂間闗殊狀鳥爛熳無名藥欲騐少君方<lb/>
長吟大隠作旌幢不可駐古塞新沙漠<lb/>
<pb n="KR4h0117_WYG_052-28b"/>
　　　送顧秘書歸岳州<lb/>
黄葉落不盡蒼苔隨雨生當軒置尊酒送客歸江城竹<lb/>
裏聞機杼舟中見弟兄岳陽賢太守應為改鄉名<lb/>
　　　送夏侯校書歸華隂别墅<lb/>
山前白鶴村竹雪覆柴門候客定為黍務農因燎原乳<lb/>
氷懸暗井蓮石照晴軒貰酒隣里睦曝衣塲圃喧依然<lb/>
望君去予往亦黄昏<lb/>
　　　和考功員外杪秋憶終南舊居<lb/>
<pb n="KR4h0117_WYG_052-29a"/>
静憶溪邊宅知君許謝公曉霜凝耒耜初日照梧桐澗<lb/>
䑕喧藤蔓山禽竄石藂白雲當嶺雨黄葉繞階風野果<lb/>
垂橋上髙泉落水中懽榮來自間羸賤賞曽通月滿珠<lb/>
藏海天晴鶴在空餘音如可寄願得隠牆東<lb/>
　　　和太常王卿秋日即事<lb/>
嵩髙雲日明潘岳賦初成籬槿花無色階桐葉有聲絳<lb/>
紗垂簟净白羽拂衣輕鴻雁悲天逺龜魚覺水清别絃<lb/>
添楚思牧馬動邉情田雨農官問林風苑吏驚松篁終<lb/>
<pb n="KR4h0117_WYG_052-29b"/>
茂盛蓬艾自衰榮遥仰慿軒夕唯應善宋生<lb/>
　　　和太常李主簿秋中山下別墅即事<lb/>
清秋未㡬時宋玉已先知曠朗霞映竹澄明山滿池葺<lb/>
橋雙鶴赴收果衆猿隨韶樂方今奏雲林徒蔽虧<lb/>
　　　七夕詩<lb/>
祥光若可求閨女夜登樓月露浩方下河雲凝不流鉛<lb/>
華潛警曙機杼暗傳秋囘想斂餘睠人天俱向愁<lb/>
　　　閏月七夕<lb/>
<pb n="KR4h0117_WYG_052-30a"/>
凉風吹玉露河漢憶幽期星彩光仍隠雲容掩復離良<lb/>
宵驚曙早閏歲怨秋遲何事金閨子空傳得網絲<lb/>
　　　從軍行<lb/>
二十在邊城軍中得勇名巻旗收敗馬占磧擁殘兵覆<lb/>
陣烏鳶起燒山草木明塞閒思逺獵師老厭分營雪嶺<lb/>
無人跡氷河有雁聲李陵甘此没惆悵漢公卿<lb/>
　　　代員將軍罷戰後歸舊里贈朔北故人<lb/>
結髪事疆塲全生俱到鄉連雲防鐵嶺同日破漁陽牧<lb/>
<pb n="KR4h0117_WYG_052-30b"/>
馬胡天晩移軍磧路長枕戈眠古戍吹角立繁霜歸老<lb/>
勲仍在酬恩虜未㤀獨行過邑里多病對農桑雄劍依<lb/>
塵槖隂符寄藥囊空餘麾下將猶逐羽林郎<lb/>
　　　夜中得循州趙司馬侍郎書因寄囘使<lb/>
瘴海寄雙魚中宵逹我居兩行燈下淚一紙嶺南書地<lb/>
説炎蒸極人稱老病餘殷勤報賈傅莫共酒杯疎<lb/>
　　　尋賈尊師<lb/>
玉洞秦時客焚香映綠蘿新傳左慈訣曽與右軍鵞井<lb/>
<pb n="KR4h0117_WYG_052-31a"/>
臼隂苔徧方書古字多成都今日雨曽與酒相和<lb/>
　　　題李沆林園<lb/>
古巷牛羊出重門接栁隂閒㸔入竹路自有向山心種<lb/>
藥齊幽石耕田到逺林願同詞賦客得興謝家深<lb/>
　　　過司空曙村居<lb/>
南北與山隣蓬菴庇一身繁霜疑有雪枯草似無人遂<lb/>
性在耕稼所交惟賤貧何言張掾傲每重徳璋親<lb/>
　　　春日過李侍御<lb/>
<pb n="KR4h0117_WYG_052-31b"/>
髙栁滿春城東園有鳥聲折花朝露滴潄石野泉清心<lb/>
許陶令醉詩逢謝客呈應憐末行吏曽是魯諸生<lb/>
　　　同薜存誠登栖嵓寺<lb/>
衰蹇歩難前上山如上天塵泥來自晩猿鶴到何先萬<lb/>
壑應孤磬百花通一泉蒼蒼此明月下界正沈眠<lb/>
　　　泊楊子江岸<lb/>
山映南徐暮千帆八古津魚驚出浦火月照渡江人清<lb/>
鏡催雙髩滄波寄一身空憐莎草色長接故園春<lb/>
<pb n="KR4h0117_WYG_052-32a"/>
　　　送李端公<lb/>
故闗衰草徧離别自堪悲路出黄雲外人歸暮雪時少<lb/>
孤為客早多難識君遲掩淚空相向風塵何處期<lb/>
　　　送何召落第歸蜀<lb/>
褒斜行逺客棧道響危空路濕雲初上山明月正中水<lb/>
程通海貨地利雜吳風一别金門逺何人復薦雄<lb/>
　　　送元昱尉義興<lb/>
欲成雲海别一夜夢天涯白浪緣江雨青山繞縣花風<lb/>
<pb n="KR4h0117_WYG_052-32b"/>
標當劇歩冠帶稱儒家去矣謝親愛知子髪已華<lb/>
　　　落第後歸終南别業<lb/>
久為名所誤春盡始歸山落羽羞言命逢人强破顔交<lb/>
疎貧病裏身老是非間不及東溪月漁翁夜往還<lb/>
　　　卧病書懐<lb/>
苦心三十載白首遇艱難舊地成孤客全家賴釣竿貌<lb/>
衰緣藥盡起晩為山寒老病今如此無人更問㸔<lb/>
　　　送王錄事赴任蘇州<lb/>
<pb n="KR4h0117_WYG_052-33a"/>
古堤迎拜路萬里一㠶前潮作澆田雨雲成煮海煙吏<lb/>
閒唯重法俗富不憂邉西掖今宵詠還應寄阿連<lb/>
　　　慈恩寺石磬歌<lb/>
靈山石磬生海西海濤平處與山齊長眉老僧同佛力<lb/>
呪使鮫人往求得珠宂沈成綠浪痕天衣拂盡蒼苔色<lb/>
星漢徘徊山有風禪翁静扣月明中羣仙下雲龍出水<lb/>
鸞鶴交飛半空裏城精木魅不可聽落葉秋砧一時起<lb/>
花宫杳杳響泠泠無數沙門昏夢醒古廊燈下見行道<lb/>
<pb n="KR4h0117_WYG_052-33b"/>
疎林池邉聞誦經徒壯洪鍾秘髙閣萬金費盡工雕鑿<lb/>
豈如全質掛青松數葉殘雲一片峰吾師寳之夀中國<lb/>
願同刼石無終極<lb/>
　　　宴席賦得姚羙人拍筝歌<lb/>
出簾仍有鈿筝隨見罷翻令恨識遲微收浩腕纒紅袖<lb/>
深遏朱絃低翠眉忽然髙張應繁節玉指廻旋若飛雪<lb/>
鳯簫韶管寂不喧繡幕紗牕儼秋月有時輕弄和郎歌<lb/>
慢處聲遲情更多已愁紅臉能佯醉又恐朱門難再過<lb/>
<pb n="KR4h0117_WYG_052-34a"/>
昭陽伴裏最聪明出到人間纔長成遥知禁曲難翻處<lb/>
猶自君王說小名<lb/>
　　　難綰刀子歌<lb/>
黄金鞘裏青蘆葉麗若剪成銛且翣輕氷薄玉狀不分<lb/>
一尺寒光堪决雲吹毛可試不可觸似有䖝搜闕裂文<lb/>
淬之㡬墮前池水焉知不是蛟龍子割雞刺虎皆若空<lb/>
願應君心逐君指并州難綰竟何人毎成此物如有神<lb/>
　　　早春歸盩厔舊居却寄耿拾遺緯李校書端<lb/>
<pb n="KR4h0117_WYG_052-34b"/>
野日初晴麥隴分竹園千畆鹿成羣萬家廢井生新草<lb/>
一樹繁花對古墳引水忽驚氷滿澗向田空見石和雲<lb/>
可憐荒歲青山下惟有松枝好寄君<lb/>
　　　長安春望<lb/>
東風吹雨過青山却望千門草色閒家在夢中何日到<lb/>
春生江上㡬人還川源繚繞浮雲外宮闕參差落照間<lb/>
誰念為儒逢世難獨將衰鬢客秦闗<lb/>
　　　晩次鄂州<lb/>
<pb n="KR4h0117_WYG_052-35a"/>
雲開逺見漢陽城猶是孤㠶一日程估客晝眠知浪静<lb/>
舟人夜語覺潮生三湘愁鬢逢秋色萬里歸心對月明<lb/>
舊業已隨征戰盡更堪江上鼓鼙聲<lb/>
　　　夜投豐徳寺謁海上人<lb/>
半夜中峰有磬聲偶逢樵者問山名上方月曉聞憎語<lb/>
下界林疎見客行野鶴巢邉松最老毒龍潛處水偏清<lb/>
願得逺公知姓字焚香洗鉢過浮生<lb/>
　　　詶李端公野寺病居見寄<lb/>
<pb n="KR4h0117_WYG_052-35b"/>
野寺鐘昏山正隂亂藤髙竹水聲深田夫就餉還依草<lb/>
野雉驚飛不過林齋沐暫思同静室清羸已覺助禪心<lb/>
寂寞日長誰問疾料君惟取古方尋<lb/>
　　　長安疾後首秋夜即事<lb/>
几重深鎖禁城秋月過南官漸映樓紫陌夜深槐露滴<lb/>
碧空雲盡火星流清風刻漏傳三殿甲第歌鐘樂五侯<lb/>
楚客病來鄉思苦寂寥燈下不勝愁<lb/>
　　　至徳塗中書事却寄李僩<lb/>
<pb n="KR4h0117_WYG_052-36a"/>
亂離無處不傷情况復看碑對古城路繞寒山人獨去<lb/>
月臨秋水雁空驚顔衰重喜歸鄉國身賤多慚問姓名<lb/>
今日主人還共醉應憐世故一儒生<lb/>
　　　哭司農苗主簿<lb/>
原頭殯御繞新營原下行人望哭聲更想秋山連古木<lb/>
唯應石上見君名<lb/>
　　　逢病軍人<lb/>
行多有病住無糧萬里還鄉未到鄉蓬底哀吟古城下<lb/>
<pb n="KR4h0117_WYG_052-36b"/>
不堪秋氣入金瘡<lb/>
　　　春日憶司空文明<lb/>
桃李風多日欲隂百勞飛起落花深貧居静處難逢信<lb/>
知隔春山不可尋<lb/>
　　　曲江春望<lb/>
翠黛紅妝畵鷁中共驚雲色帶微風簫管曲長吹未盡<lb/>
花南水北雨濛濛<lb/>
　石倉歴代詩選巻五十二<lb/>
</p>
<p>
</p>
  </div>
</body>
</text>
</TEI>
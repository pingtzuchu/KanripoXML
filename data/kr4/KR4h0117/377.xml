<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百七十七</head> <lb/>
    <p>
<pb n="KR4h0117_WYG_377-1a"/>
欽定四庫全書<lb/>
　石倉歴代詩選巻三百七十七<lb/>
　　　　　　　　　　　　明　曹學佺　編<lb/>
　明詩次集十一<lb/>
　　朱純<lb/>
　　　夏人歌<lb/>
儀狄逺兮禹徳日彰禹澤涸兮醴酪洋洋舟楫敗兮沛<lb/>
難杭顧瞻亳邑兮懷樂邦<lb/>
<pb n="KR4h0117_WYG_377-1b"/>
　　　麥秀歌<lb/>
周道蕩蕩行邁靡靡載瞻故都中心傷只麥漸漸兮黍<lb/>
油油宫室圯兮為荒墟<hi>叶</hi>誰為此禍兮狡童之尤<lb/>
　　　黄澤謡<lb/>
皇人何之崑崙西皇人何樂黄之澤<hi>叶</hi>奔之以怡黄騟<lb/>
蹻肆志八絃周轍跡<hi>叶</hi>祈招祈招止皇于怠敖<lb/>
　　　煌煌京洛行<lb/>
伊洛深且廣王畿奠其陽炎劉建丕業定都繼周王重<lb/>
<pb n="KR4h0117_WYG_377-2a"/>
城抱宫觀迤邐遥相望嵯峨黄金闕璀璨白玉堂多士<lb/>
正駢集冠葢如雲翔文英聚東觀耆徳充上庠防邊盡<lb/>
衞霍定䇿皆平良垂拱正宸極淵穆詎可量宸遊布時<lb/>
令大駕馳上襄鸞輿儼儀從佩服何煌煌緘書封泰岳<lb/>
潔壇祀圓方靈祇盡來格至和兆嘉祥甘露粲華滋朱<lb/>
草粲竒英雨暘順時序下民歌樂康𤣥徳既昭晰至治<lb/>
孰與京纘承有賢嗣國運宜繁昌所以千載下奕奕垂<lb/>
休光<lb/>
<pb n="KR4h0117_WYG_377-2b"/>
　　　元夕同諸生遊城隍廟<lb/>
樓閣卧龍顛良宵境更偏瓊崖明霽雪綵樹散春煙瑞<lb/>
氣連蓬島歡聲動市廛靈區真勝絶遊客競喧闐側逕<lb/>
攢珠履平坡散錦韀鼓鐘喧下界燈火燦中天風引仙<lb/>
韶逺花隨舞妓旋香雲同馥郁人月共嬋娟亂沸笙歌<lb/>
海髙張錦繡筵千門同勝集四野樂豐年生意同羣卉<lb/>
妖氛浄八埏昇平端可頌㑹合况詞仙<lb/>
　　　觀燈<lb/>
<pb n="KR4h0117_WYG_377-3a"/>
春色滿侯家金蓮夜吐花香膏融絳液細燼落金沙閃<lb/>
閃明珠箔熒熒映碧紗煙凝微作暈燄煖欲成霞綰結<lb/>
流蘇重繽紛寳帯斜人看隘珠翠月出讓光華徧列雕<lb/>
闌䕶髙張繡幄遮休言非勅送吟對亦堪誇<lb/>
　　　登赭山<lb/>
湧出滄溟外孤髙色更佳氣通丹穴霧光映赤城霞碧<lb/>
嶂横遥漢紅泉落斷厓沙墩盡鹺户茒屋半漁家墜石<lb/>
藤還絡尖峰樹不遮林昏騰蜃氣浪捲露鯨牙烽起狼<lb/>
<pb n="KR4h0117_WYG_377-3b"/>
煙直帆翻海舶斜平沙層作籀鹹土潤生花晩渡喧商<lb/>
旅嚴城沸鼓笳獨行惟雁鶩四顧盡蒹葭蓬島知何處<lb/>
鄉園望轉賒離心正欲絶霜角起嘔啞<lb/>
　　　賦段七娘次娛清先生韻<lb/>
步窄倚嬌容霞裾拂地紅艷歌驚越女曼舞壓巴童衢<lb/>
栁籠朱閣湘桃燦綺櫳調人抛錦字揖客駐花驄翠軃<lb/>
鴉鬟重黄塗蝶粉濃簫聲清引鳯筝柱密排鴻篝煖沈<lb/>
檀火衣翻茉莉風金絲綃佩帯碧玉鏤脂筒臂冷新龍<lb/>
<pb n="KR4h0117_WYG_377-4a"/>
釧肌香薄䕶幪詩留紅葉上曲度綵雲中長儗文鴛並<lb/>
寧愁繡幄空含嬌迎李白誓死逐韓馮思結丁香蘂情<lb/>
緘荳䓻叢醉傳金錯落笑擷碧芎藭宴罷樓扄翠粧殘<lb/>
鏡掩銅帳羅垂掩冉漏板送丁東靄靄花凝霧離離月<lb/>
挂桐扇閒抛畫蝶簪滑褪青蟲重覆霞衾煖疑熏雪體<lb/>
融巫山妖夢斷雲雨濕衣緵<lb/>
　　　古宫怨<lb/>
濃粧耀日羅幃曉鴉髻盤雲金鳯小脂光一面惱人紅<lb/>
<pb n="KR4h0117_WYG_377-4b"/>
長恨海棠嬌艷少繡被重重覆錦茵麝臍龍惱香氤氲<lb/>
蜀絃新調作鶯語金蓮頻候羊車塵秋風吹散填河鵲<lb/>
深情竟負良宵約化作妖雲逐楚王金魚空鎖重門鑰<lb/>
　　　鳴雁篇<lb/>
雝雝鳴雁肅肅羽衣翺翔下上鳴聲偕避寒就暖向南<lb/>
國雲多水濶秔稻肥朝遊滄江曲夕止清鏡湄沙鷄野<lb/>
鷺未許為匹仇<hi>叶</hi>不解傳尺素詎令充奠儀漂泊野逸<lb/>
疇能羈嗟彼孔鸞文彩陸離俯仰雕籠匪人則飢顧爾<lb/>
<pb n="KR4h0117_WYG_377-5a"/>
鳴雁寧不慚羈縻雝雝鳴雁載鳴載飛天髙海濶任所<lb/>
之長年不用憂羅網成湯新政為爾施<lb/>
　　　天馬歌<lb/>
　　邑生陳天彞領鄉薦友人髙貴琦贈以天馬歌因和之<lb/>
漢家炎德昭華夏靈瑞紛紜自天下既報丹泉産玉芝<lb/>
還聞渥水生神馬萬里梯航進獻來窮荒大漠風沙開<lb/>
虬紋鳯臆世希有四方争覩真龍媒雄姿逸氣何颯沓<lb/>
虎豹怒震神靈懾蹴踏崑崙雲滿身飛揚瀚海氷生鬛<lb/>
<pb n="KR4h0117_WYG_377-5b"/>
君王曉起閶闔寒凭軒大閱開天顔圉官森立不敢近<lb/>
詔令拂拭歸天閑逸羣壓盡三千衆駑駘衮衮知何用<lb/>
飼秣寧論飽豆芻敷張正倚登髙頌玉鞍新被錦障泥<lb/>
振竦似嫌金絡羈紅光上噴精采動只欲變化隨龍飛<lb/>
平明校獵都門外羽林壯士金為鎧追風躡電萬騎從<lb/>
贏得天街沸人海吾皇重人不重物豈向遐方求駿骨<lb/>
既嗟周穆事荒淫仍悲漢武窮征伐髙臺正為求賢開<lb/>
黄金白璧如山堆君才倜儻况無匹早見飛騰躡上台<lb/>
<pb n="KR4h0117_WYG_377-6a"/>
　　　友人髙貴琦嘗作問薝蔔詩予為代答<lb/>
南薰播蕩來舜琴江村處處皆緑隂開花却喜值脩景<lb/>
托根况得依中林孤標挺挺同喬木密葉幽叢藹煙緑<lb/>
嫰蘂新裝淺淡金清肌瑩貼温柔玉當知異品來仙府<lb/>
凡草那能此清楚半開臨砌復臨池亂吐宜晴更宜雨<lb/>
長嗟時菊太鮮妍却笑疎梅頗寒苦蘭蕙雖云抱國香<lb/>
中含哀怨成千古丰姿炯然氷雪如麗非妖艷清非癯<lb/>
莫言此色世間有正恐異香天下無昔年梵宇聊相寄<lb/>
<pb n="KR4h0117_WYG_377-6b"/>
却嫌雲月多僧氣黄金布地非所榮幸有白蓮同臭味<lb/>
朅來移植向書寮灌溉栽培暮復朝芳心一㸃亦傾日<lb/>
祗縁顔色不似茙葵嬌從今永結林泉趣尚賴騷人屢<lb/>
相顧豈無周子愛蓮心正乏逋仙詠梅句名園嘉草多<lb/>
艷紅繁華嗜好人皆同歌扇纔抛海棠月舞衫又捲薔<lb/>
薇風兹晨清賞元非偶作詩遺問情何厚吟邊酒畔得<lb/>
從容一種幽情為君剖不願移栽向月宫瑶室徧開丹<lb/>
桂叢不願揚州比竒植瓊花亦是傾城色安得相携水<lb/>
<pb n="KR4h0117_WYG_377-7a"/>
仙共踏明月波浮世塵氛奈爾何<lb/>
　　　吟舫為陳太常賦<lb/>
先生不作蘇門嘯曾向皇家頌清廟一葉仙舟天上歸<lb/>
白首滄浪伴漁釣家住林逋舊宅東閒身逸跡寄孤篷<lb/>
臨流自得淵明賦憂國還存杜老風長歌一曲聲激烈<lb/>
行雲為遲山石裂敲舷擊榜送悠揚水底魚龍識音節<lb/>
月思風情奈爾何鶴汀鳬渚徧經過錦囊不用奚奴抱<lb/>
載得珠璣百斛多江南野客才蕭索自愧躭詩久成癖<lb/>
<pb n="KR4h0117_WYG_377-7b"/>
巴歌豈敢和陽春夜夜虹光望中隔<lb/>
　　　題枯木竹石<lb/>
槎枒老樹根盤錯翠筠静倚荆山璞竒材異寳世豈無<lb/>
却抱貞姿隠岩壑卞和不可作伶倫難再逢吁嗟世俗<lb/>
久聾瞶髙枝瑞鳯徒邕邕<lb/>
　　　雜詩<lb/>
聖道載六籍文辭既昭宣云何千載下坐使聚訟紛斵<lb/>
輪應心手解牛奏砉然傍觀徒駭愕至妙在不傳<lb/>
<pb n="KR4h0117_WYG_377-8a"/>
　　　其二<lb/>
詩教貴温柔平淡理自得紛紛媚學徒組綴間黄白夏<lb/>
韶閟希音齊竽聲正激聾俗詎易聰徒為師曠惜<lb/>
　　　其三<lb/>
祥麟竢時出威鳯覽徳輝在野詎非瑞奚用登天墀懷<lb/>
哉商山翁雲卧飱紫芝髙風薄宇宙千載疇能追<lb/>
　　　其四<lb/>
我愛越石父甘受縲絏羈道逢齊相國解驂與之歸入<lb/>
<pb n="KR4h0117_WYG_377-8b"/>
門禮稍疎飄然起前辭丈夫貴知己貧賤胡足悲<lb/>
　　　其五<lb/>
南山有佳木移栽玉堂隂既䝉陽和徳蓊然欲成林托<lb/>
根未及固霜雪忽見侵無由返故土空懷歲寒心<lb/>
　　　其六<lb/>
雲漢為天章昭昭麗蒼穹迴旋不暫息波流浩無窮大<lb/>
田正焦涸藴隆復蟲蟲不慰渇望心髙懸復何庸<lb/>
　　　其七<lb/>
<pb n="KR4h0117_WYG_377-9a"/>
子房有竒志功髙不自居晩從赤松遊竊笑淮隂愚煌<lb/>
煌漢家業終焉成覇圖神人固難遇授書非典謨<lb/>
　　　其八<lb/>
美人處深閨佩服麗且温自矜肌體香詎識荃與蘭遂<lb/>
令空谷士徒興過時歎<lb/>
　　　其九<lb/>
浮雲起山澤靄靄敷重隂迴薄徧太虚膚寸即成霖飄<lb/>
風使之漓跡滅不可尋偉哉賢達士澤物固其心遭時<lb/>
<pb n="KR4h0117_WYG_377-9b"/>
為巻舒陸沈詎無因誰言擊磬者不及南薰音<lb/>
　　　其十<lb/>
麗哉仙人居鬱鬱青雲端霞宫抱桂館璀璨明瑶環上<lb/>
有三秀草復有翠琅玕食之可長生豈謂蘇痌癏我嗤<lb/>
東方朔繆厠仙籍間既乏飱霞術空懷竊桃奸信知清<lb/>
都貴凡濁未易干何如處蓬室耕鑿心自安所以柴桑<lb/>
人盻柯足怡顔<lb/>
　　　鸚鵡美人圖<lb/>
<pb n="KR4h0117_WYG_377-10a"/>
禽荒古云戒而况在閨人深宫復何事閉門閲芳晨吾<lb/>
皇周南化内政日以新行將執筐筥擷彼南澗蘋<lb/>
　　　登龕山<lb/>
長江限吳越形勢一何雄夷島蒼茫外乾坤浩蕩中江<lb/>
連埋日霧汀暗走沙風忽起乗桴歎滄洲不可窮<lb/>
　　　九日登玩江橋<lb/>
獨上驛南樓憑髙散旅愁江山幾陳跡天地一浮漚且<lb/>
復簪黄菊何須歎白頭長歌少陵句詩思滿滄洲<lb/>
<pb n="KR4h0117_WYG_377-10b"/>
　　　登玩海樓<lb/>
旭日動滄溟樓髙曙色明煙霞千嶂合鐘鼓半空鳴天<lb/>
濶淮山逈雲連越樹平憑髙屢回首不盡望鄉情<lb/>
　　　湖上<lb/>
寥落暮天逈蒼茫湖水平秋雲開雁路凉雨静蟬聲坐<lb/>
石忘收釣臨流愛濯纓自縁躭野趣不是為逃名<lb/>
　　　詠泉次唐人韻<lb/>
詠美人咸識何須第品名蕩雲微有影流月浩無聲洞<lb/>
<pb n="KR4h0117_WYG_377-11a"/>
窅源難測溪廻勢漸平莫教輕浣濯混此一泓清<lb/>
　　　花香<lb/>
映日浮朱户隨風逗碧閨蝶薰終日醉鶯倦一春迷淡<lb/>
愛爐煙續濃憐舞袖携不堪微雨過涴却燕巢泥<lb/>
　　　賦得鳯皇臺送髙居豐之京<lb/>
髙臺寂寞鳯悠悠有客重來此地遊漢水直從天闕繞<lb/>
鐘山欲赴大江流英雄漫灑新亭淚雲樹猶含故壘愁<lb/>
壯志正宜鳴盛世聖人文教似西周<lb/>
<pb n="KR4h0117_WYG_377-11b"/>
　　　赤壁圖<lb/>
三國英雄骨已枯誰將遺跡繪新圖波迴斷岸江聲逺<lb/>
露白遥空鶴影孤東望有山遮故壘南飛無樹託棲烏<lb/>
清風明月依然在却屬扁舟載酒徒<lb/>
　　　錢塘懷古<lb/>
中原草木盡疑兵回首干戈滿汴京鳯駕逺巡愁雪擁<lb/>
龍樓髙倚看潮生九重已遂偷安計孤將徒存誓死盟<lb/>
試問六陵何處是隔江封樹起秋聲<lb/>
<pb n="KR4h0117_WYG_377-12a"/>
　　　讀余忠宣公傳<lb/>
羽書無路達深宫力障孤城勢轉窮卞壼一門甘死難<lb/>
張巡千載凛英風空期戎馬收江左又見真龍起泗中<lb/>
試看盡忠池上水當年劔血尚流紅<lb/>
　　　雪巢<lb/>
歲寒聊遂一枝棲回首塵寰久息機鳴鳯謾誇阿閣稳<lb/>
驚烏空繞月林飛梅花香暖春先透松籟聲沈鶴未歸<lb/>
幾夜展書當户讀六花光映薜蘿衣<lb/>
<pb n="KR4h0117_WYG_377-12b"/>
　　　遊絲<lb/>
紫陌遥看一縷微籠煙曳日轉依依不隨蛛網縈鈿盒<lb/>
肯逐鶯梭上錦機香罥落花低趂蝶暖隨柔絮欲沾衣<lb/>
無由繫得東君駕空向春風上下飛<lb/>
　　　船燈<lb/>
淮舟空說貫長虹驚見沈浮陸地中畫楫無聲揺月浪<lb/>
錦帆斜影掛炎風熒煌宜照楓橋泊灰燼難收赤壁功<lb/>
一路金蓮相映吐美人争唱滿江紅<lb/>
<pb n="KR4h0117_WYG_377-13a"/>
　　　春詞<lb/>
瑶瑟聲沈閉緑窗月明空吠隔花厖綵旛零落宜春字<lb/>
綃帳低迴照夜缸好夢每嫌鶯喚醒傷心况對燕飛雙<lb/>
奢雲艷雨情多少逺逐楊花渡楚江<lb/>
　　　搗衣<lb/>
淡月流輝照綺櫳夜深砧韻起丁東芙蓉凉透羅衫露<lb/>
蘭麝香揺玉釧風淨拂并刀裁素練頻添挂火試熏籠<lb/>
征衣可寄情難寄聊託魚緘一紙通<lb/>
<pb n="KR4h0117_WYG_377-13b"/>
　　　題畫<lb/>
閒隨白雲遊静對白雲語只恐出山來白雲竟無主<lb/>
　　　怨詞<lb/>
井上梧桐樹密葉何沈沈傷心昨夜月照見雙棲禽<lb/>
　　　滌場罷與隣翁飲酒樂甚効摩詰六言體賦詩<lb/>
　　　　二首<lb/>
桑柘萬家煙火郊原四散牛羊隣舂起處斜月社飲歸<lb/>
時夕陽<lb/>
<pb n="KR4h0117_WYG_377-14a"/>
白髪人人藜杖黄花日日清樽倒着接䍦歸去兒童一<lb/>
笑應門<lb/>
　　　天寳宫詞八首<lb/>
共聽蟾宫第一歌宴酣其奈月明何禁門深鎖無人入<lb/>
却許銜花野鹿過<lb/>
宫女新裝錦繡䙀綵輿行處沸歡聲胡兒笑向盆中浴<lb/>
不弄金錢解弄兵<lb/>
寵愛無過虢與秦翠華何事逺遊巡城都總有花如錦<lb/>
<pb n="KR4h0117_WYG_377-14b"/>
得似長生殿裏春<lb/>
長安回首戰塵中羅綺繁華一夕空惟有温泉舊時月<lb/>
逺隨車駕到扶風<lb/>
長安胡騎正啾啾塵暗宫花粉黛愁鳯輦不知何處去<lb/>
野鳥啼月上延秋<lb/>
賞月看燈樂未央忽驚鼙鼔動漁陽太真若更思鮮荔<lb/>
飛騎于今幸蜀忙<lb/>
落盡宫花輦路荒鑾輿西狩嶺雲長詞臣休望金鷄赦<lb/>
<pb n="KR4h0117_WYG_377-15a"/>
蜀道艱難勝夜郎<lb/>
玉環忍棄馬嵬坡南内歸來意若何落盡梧桐秋雨夜<lb/>
凄凉更比夀王多<lb/>
　　　四皓奕棋圖<lb/>
一局殘棋尚未終白頭何事到青宫可應千里㝠飛翼<lb/>
却墮留侯智網中<lb/>
　　　赤壁圖<lb/>
赤壁當年苦戰争曹公横槊賦詩成横江巨艦俄灰燼<lb/>
<pb n="KR4h0117_WYG_377-15b"/>
留得孤篷載月明<lb/>
　　　趙松雪畫馬<lb/>
白髪王孫舊宋人汴宫回首已成塵傷心畏見北來騎<lb/>
何事臨池為寫真<lb/>
　　附張燦<hi>字藴之嵊縣人</hi>
　　　君子有所思行<lb/>
騁駕向名都縱觀極西京煌煌九衢裏列第起朱甍虹<lb/>
梁駕層漢翬閣臨紫清髙槐蔭金溝弱栁垂雕楹前揚<lb/>
<pb n="KR4h0117_WYG_377-16a"/>
許史鑣後曳金張旌燕姬撫瑶瑟趙女彈鳴筝歡娛豈<lb/>
終極為樂擬千齡清川去悠悠白日光易傾金谷歎緑<lb/>
珠上蔡悲蒼鷹繁華會當歇大運有虧盈勿嗤黔婁室<lb/>
寂寞掩柴荆<lb/>
　　　壯士篇<lb/>
壯士三尺劔思欲從沛公項籍婦人仁不足與成功乾<lb/>
坤動殺機慘淡闘蛇龍縱觀天下勢形勝惟關中據險<lb/>
臨諸侯孰敢當吾鋒古來豪傑士不識刀與弓良平真<lb/>
<pb n="KR4h0117_WYG_377-16b"/>
壯夫籌畫在心胸樊灌鷹犬勞蕭何為發蹤君看帷幄<lb/>
裏實有萬夫雄<lb/>
　　　上彭使君<lb/>
昭代興賢日科名早擅場諫垣曾抗疏藝苑舊摛章博<lb/>
洽經偏熟恢宏器莫量立朝推骨鯁為郡屬才良越上<lb/>
宜劉寵臺中失范滂雙旌辭絳闕一鑑照黄堂草映朱<lb/>
輪碧花迎皂葢香専城勾踐國衣錦買臣鄉心捧天衢<lb/>
日威收柏府霜廉澄徹秋水愷悌藹春陽龔遂施為異<lb/>
<pb n="KR4h0117_WYG_377-17a"/>
陽城撫字忙珪璋傳令望奎璧燦餘光麥秀雖歌瑞芝<lb/>
生耻奏祥未誇東海尹思繼潁川黄鴛序終超㧞鴻聲<lb/>
逺播揚九重増眷注八邑遂耕桑凋瘵甦無跡疲癃起<lb/>
有方漸磨同化育滌濯付安康巨海思舟楫巖廊選豫<lb/>
樟經綸終大展九域頌虞唐<lb/>
　　　惱公詩題遊春士女圖<lb/>
睂黛彎新月瞳人剪碧波態濃娃館妓腰細楚宫娥緩<lb/>
踏金蓮步新翻白雪歌輕顰迷下蔡妙舞絶陽阿寢閣<lb/>
<pb n="KR4h0117_WYG_377-17b"/>
珠為網粧樓錦作窩梨花香粉破栁穗鬱金拖瑟柱鏘<lb/>
鸞鳯尊罍列象犧瑶釵横玉燕繡帔砑銀鵝小汗肌香<lb/>
膩微酣臉暈酡櫻唇朱滴滴鴉髻黑峩峩司馬憐琴癖<lb/>
周郎顧曲訛喜窺韓夀户怒擲㓜輿梭曉睡啼鶯喚春<lb/>
遊細馬䭾宓妃臨洛浦漢女出江沱拾翠煙堤蕙搴芳<lb/>
露渚荷畫船青雀舫綵騎玉蹄騧虢國輸粧靨羅敷避<lb/>
翠蛾使君逢調笑丞相近嗔呵絶艷方如此幽懷定若<lb/>
何琵琶勞問卜烏兎恐蹉跎睡鴨頻添火牽牛奈隔河<lb/>
<pb n="KR4h0117_WYG_377-18a"/>
封緘書荳䓻密意托絲蘿錦被薰濃麝霞漿酌叵羅流<lb/>
蘇垂嫋娜蜀綺疊坡陀井樹棲烏鵲筠籠睡八哥更壺<lb/>
催漏箭火樹爛瓊柯的的縁思合濛濛與醉和曲屏嫌<lb/>
夜短斗帳得春多海誓寧教爽山盟詎有他兩情成比<lb/>
翼萬事付蠻蝸蘭帯同心綰菱盤照膽磨豈徒消夙恨<lb/>
頓覺起微疴畫裏腸猶斷桑中句厭哦始知傾國貎能<lb/>
作合歡魔麗玉埋馨地秋娘瘞粉坡至今游冶客猶有<lb/>
酹蓬科<lb/>
<pb n="KR4h0117_WYG_377-18b"/>
　　　深宫春日行<lb/>
漢家飛樓凌紫煙盤空複道雲相連簫韶一聲落九天<lb/>
綵鳳驚起雙聨翩離宫三十六臺館百花叢裏迂遊輦<lb/>
栁色初迷太液池鶯聲正繞宜春苑美人如花舞娉婷<lb/>
手調朱絃彈玉筝内庭曲宴仙樂鳴歌曲共和昇平行<lb/>
六龍時巡出龍城還過崆峒尋廣成王母酌以瑶池九<lb/>
醖之霞觥三千綵女踏歌笑他日隨龍歸紫清<lb/>
　　　龍姑廟作神絃曲<lb/>
<pb n="KR4h0117_WYG_377-19a"/>
香熏畵壁光如漆旋風吹旛海腥入龍姑佩馬夜鈴釘<lb/>
飛裠織翠蘭葉濕海童騎魚歸杳㝠魚鬛鼓浪瑠璃聲<lb/>
鱗堂曲讌鼉鼓鳴燕酣喝潮潮倒行玉皇無勅催行雨<lb/>
淵都羣蛟眠貼尾廟下誰歌白石郎共賀雌龍産龍子<lb/>
　　　洞房曲<lb/>
鴉雛夜宿迷濛栁斗帳燒燈蠟光透銀罌注酒芙蓉香<lb/>
金絲檀槽為君奏歌喉窱窱鶯兒語象口吹香凝碧縷<lb/>
盤龍繡帯結同心牽惹巫雲隨峽雨歌聲未䦨香未滅<lb/>
<pb n="KR4h0117_WYG_377-19b"/>
曲屛生香暈眼纈小玉催鋪蜀錦衾紗窗影轉桐花月<lb/>
　　　春曉曲<lb/>
濛濛碧栁垂輕煙露花千朶臙脂鮮東風無力颺羅幕<lb/>
曉閣香温人正眠春眠更比春酣重情深每作相思夢<lb/>
間關黄鳥莫驚啼正是離人相見時海棠嬌多扶不起<lb/>
簾外日髙花影移<lb/>
　　　吳宫怨<lb/>
水殿新凉生白苧紫金鴛鴦錦雲裏吳王醉擁捧心人<lb/>
<pb n="KR4h0117_WYG_377-20a"/>
七寳牀中嬌不起粉黛三千鎖别宫畫船相憶采芙蓉<lb/>
芙蓉未老白露濃館娃嫋嫋生西風<lb/>
　　　宫人斜<lb/>
雷霆絶響山陵起三十六宫土花紫委環遺佩總成塵<lb/>
一抔黄土埋艷春蓬科栖煙竄狐鼠蕭颯酸風迷楚雨<lb/>
三更燐火作紗燈塜上嘍嘍話紅鬼<lb/>
　　　紫虚觀<lb/>
紫峰壇上鶴成羣碧洞靈芝産石根雲引晝陰歸竹塢<lb/>
<pb n="KR4h0117_WYG_377-20b"/>
水流春色出花源藥爐伏火仙留訣茶竈生煙客到門<lb/>
欲就上清傳寳籙未知何日謝塵喧<lb/>
　　　西溪晩歩<lb/>
空濶川原入望平晩來天色弄隂晴虹邊殘雨疎疎下<lb/>
鴉背斜陽閃閃明淺渚微波羣鷺浴斷堤髙栁一蟬鳴<lb/>
行吟澤畔非憔悴漁父無勞詠濯纓<lb/>
　　　楊白花<lb/>
輕盈楊白花風吹渡江去金屋閉重重莫鎖楊花住<lb/>
<pb n="KR4h0117_WYG_377-21a"/>
　　　媫妤春怨<lb/>
太液栁垂絲昭陽花滿枝如何長信草獨是見君遲<lb/>
　　　金井怨<lb/>
照井怨憔悴顧影空垂淚猶勝張麗華愴皇井中墜<lb/>
　　　明皇貴妃上馬圖<lb/>
七寳粧鞍蜀錦堆黄門扶鞚踏紅埃君王只顧蛾睂笑<lb/>
末路誰知到馬嵬<lb/>
　　　宋徽廟畫蘭<lb/>
<pb n="KR4h0117_WYG_377-21b"/>
御墨淋漓寫楚蘭披圖却憶政宣間分明一種湘纍怨<lb/>
萬里青城似武關<lb/>
　　　韓世忠湖上騎驢圖<lb/>
神州難復舊山河散盡熊貔事講和驢背看來猶矍鑠<lb/>
朝廷誰說召廉頗<lb/>
　<lb/>
　<lb/>
　石倉歴代詩選巻三百七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻八</head> <lb/>
    <p>
<pb n="KR4h0117_WYG_008-1a"/>
欽定四庫全書<lb/>
　石倉歴代詩選巻八<lb/>
　　　　　　　　　　　　明　曹學佺　編<lb/>
　梁詩二<lb/>
　　任昉<hi>字彦昇樂安博昌人</hi>
　　　奉和登景隂山<lb/>
物色感神遊升髙悵有閱南望銅駞街北走長楸埒别<lb/>
澗宛滄溟疏山駕瀛碣春鯨吐華浪司南動輕枻日下<lb/>
<pb n="KR4h0117_WYG_008-1b"/>
重門照雲開九華徹觀閣隆舊恩奉圖愧前哲<lb/>
　　　贈郭桐廬出谿口見候余既未至郭仍進村維<lb/>
　　　　舟乆之郭生方至<lb/>
朝發富春渚蓄意忍相思涿令行春返冠盖溢川坁望<lb/>
久方來萃悲歡不自持滄江路窮此湍險方自兹疊嶂<lb/>
易成響重以夜猿悲客心幸自弭中道遇心期親好自<lb/>
斯絶孤遊從此辭<lb/>
　　　贈徐徴君<lb/>
<pb n="KR4h0117_WYG_008-2a"/>
促生悲永路早交傷晚别自我隔容徽於焉徂嵗月情<lb/>
非山河阻意似江湖悅東臯有儒素杳與榮名絶曽是<lb/>
違賞心曷用箴余缺眇焉追平生塵書廢不閱信此伊<lb/>
能已懐抱豈暫輟何以表相思貞松擅嚴節<lb/>
　　　别蕭諮議<lb/>
離燭有窮輝别念無終緒岐言未及申離目已先舉揆<lb/>
景巫衡阿臨風長楸浦浮雲難嗣音徘徊悵誰與儻有<lb/>
闗外驛聊訪狎鷗渚<lb/>
<pb n="KR4h0117_WYG_008-2b"/>
　　　古意<lb/>
青絲控燕馬紫艾飾吴刀朝風吹錦帶落日映珠袍陸<lb/>
離闗右客照耀山西豪雖非學詭遇終是任逢遭人生會<lb/>
有死得處如鴻毛寧能偶鷄鶩寂寞隱蓬蒿<lb/>
　　王僧孺<hi>東海郯人</hi>
　　　中川長望<lb/>
長川杳難即四望渺無極安流寧可值憤風方未息危<lb/>
帆渡中懸孤光巖下昃㟁際樹難辨雲中鳥易識莫恨<lb/>
<pb n="KR4h0117_WYG_008-3a"/>
東復西誰知迂且直故鄉相思者當春愛顔色獨寫千<lb/>
行淚誰同萬里憶<lb/>
　　　詠𢷬衣<lb/>
足傷金管遽多愴緹光促露團池上紫風飄庭裏綠下<lb/>
機鶩西眺鳴砧遽東旭芳汗似蘭湯彫金辟龍燭散度<lb/>
廣陵音摻寫漁陽曲别鶴悲不己離鸞斷還續尺素在<lb/>
魚腸寸心慿雁足<lb/>
　　　與司馬治書同聞鄰婦夜織<lb/>
<pb n="KR4h0117_WYG_008-3b"/>
洞房風已激長廊月復清藹藹夜庭廣飄飄曉帳輕雜<lb/>
聞百蟲思偏傷一鳥聲鳥聲長不息妾心復何極猶恐<lb/>
君無衣夜夜當忩織<lb/>
　　　夜愁示諸賓<lb/>
簷露滴為珠池水合成璧萬行朝淚瀉千里夜愁積孤<lb/>
帳閉不開寒膏盡復益誰知心眼亂看朱復成碧<lb/>
　　　秋閨怨<lb/>
斜光隱西壁暮雀上南枝風來秋扇屏月出夜燈吹深<lb/>
<pb n="KR4h0117_WYG_008-4a"/>
心起百際遥淚非一垂徒勞妾辛苦終言君不知<lb/>
　　　詠寵姬<lb/>
及君髙堂還值妾妍粧罷曲房褰錦帳廻廊步珠屣玉<lb/>
釵時可挂羅襦詎難解冄顧連城易一笑千金買<lb/>
　　　春思絶句<lb/>
雪罷枝即青冰開水便緑復聞黄鳥聲全作相思曲<lb/>
　　　為徐僕射妓作<lb/>
日晚應歸去上客强盤桓稍知玉釵重漸見羅襦寒<lb/>
<pb n="KR4h0117_WYG_008-4b"/>
　　張率<hi>字士簡吴郡人</hi>
　　　逺期<lb/>
逺期終不歸節物坐將變白露愴單衣秋風息圑扇誰<lb/>
能久别離他鄉且異縣浮雲蔽重山相望何時見寄言<lb/>
逺期者空閨淚如霰<lb/>
　　　長相思二首<lb/>
長相思久離别美人之逺如雨絶獨延佇心中結望雲<lb/>
雲去逺望鳥鳥飛滅空望終若斯珠淚不能雪<lb/>
<pb n="KR4h0117_WYG_008-5a"/>
長相思乆别離所思何在若天垂鬱陶相望不得知玉<lb/>
階月夕映羅帷風夜吹長思不能寢坐望天河移<lb/>
　　栁惲<hi>字文暢河東解人</hi>
　　　江南曲<lb/>
汀洲採白蘋日暖江南春洞庭有歸客瀟湘逢故人故<lb/>
人何不返春花復應晚不道新知樂祇言行路逺<lb/>
　　　長門怨<lb/>
玉壺夜愔愔應門重且深秋風動桂樹流月搖輕隂綺<lb/>
<pb n="KR4h0117_WYG_008-5b"/>
簷清露溽網户思蟲吟歎息下蘭閤含愁奏雅琴何由<lb/>
鳴曉佩復得抱宵衾無復金屋念豈照長門心<lb/>
　　　度闗山<lb/>
少長倡家女出入燕南垂惟持徳自美本以容見知舊<lb/>
聞闗山逺何事總金覊妾心日已亂秋風鳴細枝<lb/>
　　　起夜來<lb/>
城南斷車騎閣道覆青埃露華光翠網月影入蘭臺洞<lb/>
房且莫掩應門或復開颯颯秋桂響非君起夜來<lb/>
<pb n="KR4h0117_WYG_008-6a"/>
　　　獨不見<lb/>
别島望雲臺天淵臨水殿芳草生未積春花落如霰出<lb/>
從張公子還過趙飛燕奉帚長信宫誰知獨不見<lb/>
　　　贈吴均三首<lb/>
寒雲晦滄洲奔潮溢南浦相思白露亭永望秋風渚心<lb/>
知别路長誰謂若燕楚闗候日遼絶如何附行旅願作<lb/>
野飛鳥飄然自輕舉<lb/>
逺遊濟伊洛秣馬渡清漳邯鄲饒美女艶色含春芳鼓<lb/>
<pb n="KR4h0117_WYG_008-6b"/>
瑟未成曲踏屣復翺翔我本遊客子情愛在淮陽新知<lb/>
誰不樂念舊苦人腸<lb/>
夕宿飛狐闗晨登磧礫坂形為戎馬倦思逐征旗逺邊<lb/>
城秋霰來寒鄉春風晚始信隴雪輕漸覺寒雲巻徭役<lb/>
命所當念子加餐飯<lb/>
　　　雜詩<lb/>
雲輕暮色轉草緑晨芳歸山墟罷寒晦園澤閏朝暉春<lb/>
心多感動睹物情復悲自君之去矣蘭堂罷鳴機徒知<lb/>
<pb n="KR4h0117_WYG_008-7a"/>
遊宦是不念别離非<lb/>
　　　七夕穿針<lb/>
代馬秋不歸緇紈無復緒迎寒理衣縫映月抽纖縷的<lb/>
皪愁睇光連娟思眉聚清露下羅衣秋風吹玉柱流隂<lb/>
稍已多餘光欲誰與<lb/>
　　　𢷬衣詩五首<lb/>
孤衾引紛緒獨枕愴憂端深庭秋草綠髙門白露寒思<lb/>
君起清夜促柱奏幽蘭不怨飛蓬苦徒傷蕙草殘<lb/>
<pb n="KR4h0117_WYG_008-7b"/>
行役滯風波游人淹不歸亭臯木葉下隴首秋雲飛寒<lb/>
園夕鳥集思牖草蟲悲嗟矣當春服安見禦冬衣<lb/>
鶴鳴勞永嘆採菉傷時暮念君方逺遊望妾理紈素秋<lb/>
風吹綠潭明月懸髙樹佳人飾净容招攜從所務<lb/>
步櫩杳不極離堂肅已扄軒髙夕杵散氣爽夜碪鳴瑶<lb/>
華隨步響幽蘭逐袂生踟蹰理金翠容與納宵清<lb/>
泛艶迴烟綵淵旋龜鶴文淒淒合歡袖冉冉蘭麝芬不<lb/>
怨杼軸苦所悲千里分垂泣送行李傾首遲歸雲<lb/>
<pb n="KR4h0117_WYG_008-8a"/>
　　庾肩吾<hi>字子慎新野人</hi>
　　　有所思<lb/>
佳人逺于隔乃在天一方望望江山阻悠悠道路長别<lb/>
前秋葉落别後春花芳雷嘆一聲響雨淚忽成行悵望<lb/>
情無極傾心還自傷<lb/>
　　　洛陽道<lb/>
徼道臨河曲層城傍洛川金門纔出栁桐井半含泉日<lb/>
起罘罳外車迴雙闕前潘生時未返遥心徒眷然<lb/>
<pb n="KR4h0117_WYG_008-8b"/>
　　　賦得横吹曲長安道<lb/>
桂宫連複道黄山開廣路逺聽平陵鐘遥識新豐樹合<lb/>
殿生光彩離宫起烟霧日落歌吹還塵飛車馬度<lb/>
　　　侍宴應令<lb/>
副君時暇豫曽城聊近遊清池寫飛閣踈樹出龍樓北<lb/>
陸冰方壯西園春欲周梅心芳屢動蒲節促難抽徒然<lb/>
欣竝命無以厠應劉<lb/>
　　　侍宴餞張孝總應令<lb/>
<pb n="KR4h0117_WYG_008-9a"/>
層臺臨迴漲耿耿晴烟上欲送分符人翻似河隄望寒<lb/>
雲暗積水秋雨蒙重嶂别念動神襟華文切離貺慙無<lb/>
寡和曲空陪郢中唱<lb/>
　　　三日侍蘭亭曲水宴<lb/>
䇿星依夜動鑾駕總朝遊旌門臨苑樹相風出鳳樓春<lb/>
生露泥泥天覆雲油油桃花舒玉澗栁葉暗金溝禊川<lb/>
分曲洛帳殿掩芳洲踊躍頳魚出參差絳棗浮百戲俱<lb/>
臨水千鍾共逐流<lb/>
<pb n="KR4h0117_WYG_008-9b"/>
　　　從皇太子出𤣥圃應令<lb/>
春光起麗譙屣步陟山椒閣影臨飛葢鸎鳴入洞簫水<lb/>
還登故渚樹長䕃前橋緑荷生綺葉丹藤上細苖顧循<lb/>
慙振藻何用擬瓊瑶<lb/>
　　　山池應令<lb/>
閬苑秋光暮金塘収潦清荷低芝葢出浪涌燕舟輕逆<lb/>
湍流棹唱帶谷聚笳聲野竹交臨浦山桐迥出城水逐<lb/>
雲峰闇寒隨殿影生<lb/>
<pb n="KR4h0117_WYG_008-10a"/>
　　　遊甑山<lb/>
平子去已久餘風今復追未必遊春草王孫自不歸路<lb/>
髙村反出林長鳥更稀寒雲間石起秋葉下山飛西河<lb/>
方閱訓詎得解朝衣<lb/>
　　　尋周處士𢎞讓<lb/>
試逐赤松遊披林對一丘梨紅大谷晚桂白小山秋石<lb/>
鏡菱花發桐門琴曲愁泉飛疑度雨雲積似重樓王孫<lb/>
若不去山中定可留<lb/>
<pb n="KR4h0117_WYG_008-10b"/>
　　　詠同泰寺浮圖<lb/>
望園臨奈苑王城對鄴宫還從飛閣内遥見崛山中天<lb/>
衣疑拂石鳯翅欲淩空雲甍猶帶雨蓮井不生桐盤承<lb/>
雲表露鈴搖天上風月出琛含采天晴幡帶虹周星疑<lb/>
更落漢夢似今通我后情初照不與伊川同方應捧馬<lb/>
出永得離塵蒙<lb/>
　　　賽漢髙廟<lb/>
昔在唐山曲今承紫貝壇寧知臨楚㟁非復望長安野<lb/>
<pb n="KR4h0117_WYG_008-11a"/>
曠秋先動林髙葉早殘塵飛逺騎沒日徙半峰寒徒然<lb/>
仰成誦終用試才難<lb/>
　　　經陳思王墓<lb/>
公子獨憂生丘壠擅餘名採樵枯樹盡犁田荒隧平寧<lb/>
追宴平樂詎想謁承明旦余來錫命兼言事結成飄颻<lb/>
河朔逺颭颷颶風鳴雁與雲俱陣沙將蓬共驚枯桑落<lb/>
古社寒鳥歸孤城隴水哀葭曲漁陽慘鼔聲離家來逺<lb/>
客安得不傷情<lb/>
<pb n="KR4h0117_WYG_008-11b"/>
　　　過建章故臺<lb/>
魯國觀遺殿韓城想舊臺仲宣原隰滿子建悲風來夏<lb/>
蓮猶反植秋窗尚左開圖雲仍溜雨畫水即生苔及君<lb/>
歡四望知余念七哀<lb/>
　　　和劉明府觀湘東王書<lb/>
陳王擅書府河間富典墳五車方累篋七閣自連雲松<lb/>
槧芳帙氣栢燻起㕑文羽陵青簡出媯泉緑字分方因<lb/>
接遊聖暫得奉朝聞峰樓霞早發林殿日先曛洛城復<lb/>
<pb n="KR4h0117_WYG_008-12a"/>
接限歸軒畏後羣<lb/>
　　　奉和春夜應令<lb/>
春牖對芳洲珠簾新上鈎燒香知夜漏刻燭驗更籌天<lb/>
禽下北閣織女入西樓月皎疑非夜林疎似更秋水光<lb/>
懸蕩壁山翠下添流詎假西園讌無勞飛葢遊<lb/>
　　　奉和太子納凉梧下應令<lb/>
北園凉氣早步輦暫逍遙避日交長扇迎風列短簫山<lb/>
帶彈琴曲桐横棲鳯條懸門開溜水錦石鎮浮橋黒米<lb/>
<pb n="KR4h0117_WYG_008-12b"/>
生菰葉青花出稻苗無因學仙藻雲氣徒飄颻<lb/>
　　　詠美人<lb/>
絳樹及西施俱是好容儀非闗能結束本是細腰肢鏡<lb/>
前難竝照相將映淥池看妝畏水動斂袖避風吹轉手<lb/>
齊裾亂横簮歴鬢垂曲中人未取誰看白日移不分他<lb/>
相識惟聴使君知<lb/>
　　　餞張孝總應令<lb/>
江上早寒生蕭條鐃管清别筵開帳殿離舟巻幔城前<lb/>
<pb n="KR4h0117_WYG_008-13a"/>
山黄葉起對㟁白沙驚臨渦同極望竊吹愧才輕<lb/>
　　　贈周處士<lb/>
九丹開石室三徑投荒林仙人翻可見隱士更難尋籬<lb/>
下黄花菊丘中白雪琴方欣松葉酒自和遊山吟<lb/>
　　　詠美人看畫應令<lb/>
欲知畫能巧喚取真來映竝出似分身相看如照鏡安<lb/>
釵等疎密著領俱周正不解平城圍誰與丹青競<lb/>
　　　和望月<lb/>
<pb n="KR4h0117_WYG_008-13b"/>
桂殿月偏来留光引上才圓隨漢東蚌暈逐淮南灰渡<lb/>
河光不濕移輪轍詎開此夜臨清景還承終宴杯<lb/>
　　　和徐主簿望月<lb/>
樓上徘徊月窗中愁思人照雪光偏冷臨花色轉春星<lb/>
流時入暈桂長欲侵輪願以重光曲承君歌扇塵<lb/>
　　　七夕<lb/>
玉匣巻懸衣針樓開夜扉姮娥隨月落織女逐星移離<lb/>
前忿促夜别後對空機倩語雕陵鵲填河未可飛<lb/>
<pb n="KR4h0117_WYG_008-14a"/>
　　　和晉安王詠燕<lb/>
可憐幕上燕差池弄羽衣夜夜同巢宿朝朝相對飛銜<lb/>
泥瞻樂善相賀奉英徽秋蟬行寂寞戀此未辭歸<lb/>
　　　春宵<lb/>
征人别來乆年芳復臨牖燭下夜縫衣春寒偏著手願<lb/>
及歸飛雁因書寄髙栁<lb/>
　　　冬曉<lb/>
鄰雞聲已傳愁人竟不眠月光侵曙後霜明落曉前縈<lb/>
<pb n="KR4h0117_WYG_008-14b"/>
鬟起照鏡誰忍挿花鈿<lb/>
　　　詠長信宫中草<lb/>
委翠似知節含芳如有情全由履迹少併欲上階生<lb/>
　　　賦得池萍<lb/>
風翻乍青紫浪起時疎密本欲嘆無根還驚能有實<lb/>
　　吴均<hi>字叔庠吴興故章人</hi>
　　　戰城南<lb/>
蹀躞青驪馬往戰城南畿五歴魚麗陣三入九重圍名<lb/>
<pb n="KR4h0117_WYG_008-15a"/>
慴武安將血汙秦王衣為君意氣重無功終不歸<lb/>
　　　入闗<lb/>
羽徼起邊庭烽火亂如螢是時張博望夜赴交河城馬<lb/>
頭要落日劒尾掣流星君恩未得報何論身命傾<lb/>
　　　梅花落<lb/>
終冬十二月寒風西北吹獨有梅花落飄蕩不依枝流<lb/>
連逐霜彩散漫下冰澌何當與春日共映芙蓉池<lb/>
　　　從軍行<lb/>
<pb n="KR4h0117_WYG_008-15b"/>
男兒亦可憐立功在北邊陣頭横却月馬腹帶連錢懐<lb/>
戈發隴坻乘凍至遼川微誠君不愛終自直如弦<lb/>
　　　胡無人行<lb/>
劒頭利如芒恒持照眼光鐵騎追驍虜金羈討黠𦍑髙<lb/>
秋八九月胡地早風霜男兒不惜死破膽與君嘗<lb/>
　　　雉朝飛操<lb/>
二月雉朝飛横行傍壠歸斜看水外翟側聽嶺南翬躞<lb/>
蹀恒欲戰耿耿恃彊威當令君見賞何辭碎錦衣<lb/>
<pb n="KR4h0117_WYG_008-16a"/>
　　　妾安所居<lb/>
賤妾先有寵蛾眉進不遲一從西北麗無復城南期何<lb/>
因暫艶逸豈為乏妍姿徒有黄昏望寧遇青樓時惟惜<lb/>
應門掩方餘永巷悲匡牀終不共何由横自私<lb/>
　　　陌上桑<lb/>
嫋嫋陌上桑䕃陌復垂塘長條映白日細葉隱鸝黄蠶<lb/>
饑妾復思拭涙且提筐故人寧知此離恨煎人腸<lb/>
　　　秦王巻衣<lb/>
<pb n="KR4h0117_WYG_008-16b"/>
咸陽春色芳秦帝巻衣裳玉簡茱茰匣金泥蘇合香初<lb/>
芳薫複帳餘輝耀玉牀當須晏朝罷持此贈華陽<lb/>
　　　攜手曲<lb/>
艶裔陽之春攜手清洛濵雞鳴上林苑薄暮小平津長<lb/>
裾藻白日廣袖帶芳塵故交一如此新知詎憶人<lb/>
　　　行路難五首<lb/>
洞庭水上一株桐經霜觸浪困嚴風昔時抽心耀白日<lb/>
今旦卧死黄沙中洛陽名工見咨嗟一剪一刻作琵琶<lb/>
<pb n="KR4h0117_WYG_008-17a"/>
白璧規心學明月珊瑚映面作風花帝王見賞不見忘提<lb/>
攜把握登建章掩抑摧藏張女彈殷勤促柱楚明光年<lb/>
年月月對君子遥遥夜夜宿未央未央綵女棄鳴箎争<lb/>
先拂拭生光儀茱茰錦衣玉作匣安念昔日枯樹枝不<lb/>
學衡山南嶺桂至今千載猶未知<lb/>
青瑣門外安石榴連枝接葉夾御溝金墉城西合歡樹<lb/>
垂條照綵拂鳳樓遊俠少年游上路傾心傾倒想戀慕<lb/>
摩頂至足買片言開胸瀝膽取一顧自言家在趙邯鄲<lb/>
<pb n="KR4h0117_WYG_008-17b"/>
翩翩舌杪復劒端青驪白駮的盧馬金羈緑輕紫絲鞶<lb/>
躞蹀横行不肯進夜夜汗血至長安長安城中諸貴臣<lb/>
争貴儒者席上珍復聞梁王好學問輕棄劒客如埃塵<lb/>
吾丘夀王始得意司馬相如適被申大才大辯尚如此<lb/>
何况我輩輕薄人<lb/>
君不見西陵田從横十字成陌阡君不見東郊道荒凉<lb/>
蕪没起寒烟盡是昔日帝王處歌姬舞女逹天曙今日<lb/>
翩妍少年子不知華盛落前去吐心吐氣與他人今旦<lb/>
<pb n="KR4h0117_WYG_008-18a"/>
迴惑生猶豫山中桂樹自有枝心中方寸自相知何言<lb/>
嵗月忽若馳君之情意與我離還君玳瑁金雀釵不忍<lb/>
見此使心危<lb/>
君不見長安客舍門倡家少女名桃根貧窮夜紡無燈<lb/>
燭何言一朝奉至尊至尊離宫百餘處千門萬戸不知<lb/>
曙惟聞啞啞城上烏玉欄金井牽轆轤丹梁翠柱飛流<lb/>
蘇香薪桂火炊雕胡當年翻覆無常定薄命為女何必<lb/>
麤<lb/>
<pb n="KR4h0117_WYG_008-18b"/>
君不見上林苑中客冰羅霧縠象牙席盡是得意忘言<lb/>
者探腸見膽無所惜白酒甜鹽甘如乳緑觴皎鏡華如<lb/>
碧少年持名不肯嘗安知白駒應過隙博山鑪中百和<lb/>
香鬱金蘇合及都梁逶迤好氣佳容貌經過青鎖歴紫<lb/>
房已入中山馮后帳復上皇帝班姬牀班姬失寵顔不<lb/>
開奉帚供養長信臺日暮耿耿不能寐秋風切切四面<lb/>
來玉階行路生細草金爐香炭變成灰得意失意須㬰<lb/>
頃非君方寸逆所裁<lb/>
<pb n="KR4h0117_WYG_008-19a"/>
　　　王侍中夜集<lb/>
抽蘭開石路剪竹製山扉文淪見綠水參差隱翠微西<lb/>
山採藥至東都謝病歸紡毛織野服縫芰作山衣欲知<lb/>
三青鳥簷上素雲飛<lb/>
　　　登鍾山燕集望西静壇<lb/>
客思何以緩春郊滿初律髙車陸離至駿騎差池出寶<lb/>
椀汎蓮花珍杯食竹實才勝商山四文髙竹林七復望<lb/>
子喬壇金繩藴緑帙風雲生屋宇芝映被仙室方隨鳯<lb/>
<pb n="KR4h0117_WYG_008-19b"/>
凰去悠然駕白日<lb/>
　　　與栁惲相贈答<lb/>
黄鸝飛上苑綠芷出汀洲日映昆明水春生鳷鵲樓飄<lb/>
颺白花舞瀾漫紫萍流書織迴文錦無因寄隴頭思君<lb/>
甚瓊樹不見方離憂<lb/>
鳴鞭適大阿聨翩渡漳河燕姬及趙女挾瑟夜經過纖<lb/>
腰曳廣袖半額畫長蛾客本倦遊者箕帚在江沱故人不<lb/>
可棄新知空復何<lb/>
<pb n="KR4h0117_WYG_008-20a"/>
　　　答栁惲<lb/>
清晨發隴西日暮飛狐谷秋月照層嶺寒風掃髙木霧<lb/>
露夜侵衣闗山曉催軸君去欲何之參差間原陸一見<lb/>
終無縁懐悲空滿目<lb/>
　　　贈任黄門<lb/>
相如體英彦左右生容輝已紆漢帝組復解梁王衣經<lb/>
過雲母扇出入千門扉連洲茂芳杜長門鬱翠微欲言<lb/>
終未敢徒然獨依依<lb/>
<pb n="KR4h0117_WYG_008-20b"/>
　　　酬周參軍<lb/>
日暮憂人起倚户悵無懽水傳洞庭逺風送雁門寒江<lb/>
南霜雪重相如衣服單沈雲隱喬樹細雨滅層巒且當<lb/>
對樽酒朱絃永夜彈<lb/>
　　　贈朱從事<lb/>
我行欲何之千里尋膠漆長葭歴渚生疎蒲綠㟁出裊<lb/>
裊能隨風離離堪度日客思已飄蕩相思復非一未得<lb/>
叙殷勤先作數行泣<lb/>
<pb n="KR4h0117_WYG_008-21a"/>
　　　贈揺郎<lb/>
星漢正參差佳人不在斯宿昔暫乖阻何異逺分離露<lb/>
染蘼蕪葉日照芄蘭枝風光已飄薄雲采復逶迤勞夢<lb/>
無人覺默默心自知<lb/>
　　　發湘州贈親故别<lb/>
相送出江潯淚下沾衣襟何用叙離别臨岐贈好音敬<lb/>
通才如此君山學復深明哲遂無賞文華空見沈古來<lb/>
非一日無事更勞心<lb/>
<pb n="KR4h0117_WYG_008-21b"/>
　　　同柳吴興何山集送劉餘杭<lb/>
王孫重離别置酒峰之畿逶迤川上草參差澗裏薇輕<lb/>
雲紉逺岫細雨沐山衣簷端水禽息窗上野螢飛君隨<lb/>
緑波逺我逐清風歸<lb/>
　　　送栁吴興竹亭集<lb/>
平原不可望波瀾千里直夕魚汀下戲暮雨簷中息白<lb/>
雲時去來青峰復負側躑躅牛羊下晦昧崦嵫色王孫<lb/>
猶未歸且聽西光匿<lb/>
<pb n="KR4h0117_WYG_008-22a"/>
　　　初至壽春作<lb/>
桓譚不賣交馮子任紆直浮沈逐波影飄揚恣風力北<lb/>
州少知舊南陽寡相識中駕每傾輪當騫復摧翼望美<lb/>
無津梁私自憐何極<lb/>
　　　入蘭臺贈王治書僧孺<lb/>
故人揚子雲校書麟閣下寂寞少交遊紛綸富文雅予<lb/>
為隴西使寓居洛陽社相思非不深行行避驄馬<lb/>
　　　酬聞人侍郎别<lb/>
<pb n="KR4h0117_WYG_008-22b"/>
悵人心不樂萬里向悠悠凌朝憇枉渚薄暮遵江洲君<lb/>
住青門上我發霸陵頭相思自有處春風明月樓<lb/>
整棹北川湄迴首望城邑林疎風至少山髙雲度急共<lb/>
懐萬里心各作千行泣欲見終無縁思君空佇立<lb/>
　　　贈鮑舂陵别<lb/>
落葉思紛紛蟬聲猶可聞水中千文月山上萬重雲海<lb/>
鴻來倐去林花合復分所憂别離意白露下霑裙<lb/>
　　　春詠<lb/>
<pb n="KR4h0117_WYG_008-23a"/>
春從何處來拂水復驚梅雲障青瑣闥風吹承露臺美<lb/>
人隔千里羅幃閉不開無由得共語空對相思杯<lb/>
　　何遜<hi>字仲言東海郯人</hi>
　　　銅雀妓<lb/>
秋風木葉落蕭瑟管絃清望陵歌對酒向帳舞空城寂<lb/>
寂簷宇曠飄飄帷幔輕曲終相顧起日暮松栢聲<lb/>
　　　擬輕薄篇<lb/>
城東美少年重身輕萬億柘彈隨珠丸白馬黄金飾長<lb/>
<pb n="KR4h0117_WYG_008-23b"/>
安九逵上青槐䕃道植轂撃晨已喧肩排暝不息走狗<lb/>
通西望牽牛亘南直相期百戲傍去來三市側象牀杳<lb/>
繡被玉盤傳綺食倡女掩歌扇小婦開簾織相看獨隱<lb/>
笑見人還斂色黄鵠悲故羣山枝詠新識鳥飛過客盡<lb/>
雀聚行龍匿酌羽方厭厭此時懽未極<lb/>
　　　望廨前水竹答崔録事<lb/>
蕭蕭藂竹映澹澹平湖浄葉倒漣漪文水漾檀欒影相<lb/>
思不會面相望空延頸逺天去浮雲長墟斜落景幽疴<lb/>
<pb n="KR4h0117_WYG_008-24a"/>
與嵗積賞心隨事屏鄉念一邅迴白髪生俄頃<lb/>
　　　暮秋答朱記室<lb/>
游揚日色淺騷屑風音勁寒潭見底清風色極天浄寸<lb/>
隂坐銷鑠千里長遼迥桃李爾繁華松栢余本性故心<lb/>
不存此髙文徒可詠<lb/>
　　　酬范記室雲<lb/>
林密戸稍隂草滋堦欲暗風光蕋上輕日色花中亂相<lb/>
思不獨懽佇立空為歎清談莫共理繁文徒可玩髙唱<lb/>
<pb n="KR4h0117_WYG_008-24b"/>
子自輕繼音予可憚<lb/>
　　　落日前墟望贈范廣州雲<lb/>
縁溝緑草蔓扶楥雜華舒輕煙澹栁色重霞映日餘遥<lb/>
遥長路逺寂寂行人疎我心懐碩徳思欲命輕車髙門<lb/>
盛遊侶誰肯進畋漁<lb/>
　　　道中贈桓司馬季珪<lb/>
晨纜雖同解晚洲阻共入猶如征鳥飛差池不可及本<lb/>
願申覊旅何言異翔集君渡北江時詎令南浦泣<lb/>
<pb n="KR4h0117_WYG_008-25a"/>
　　　夕望江橋示蕭諮議楊建康江主簿<lb/>
夕鳥已西度殘霞亦半消風聲動密竹水影漾長橋旅<lb/>
人多憂思寒江復寂寥爾情深鞏洛予念返漁樵何因<lb/>
適歸願分路一揚鏕<lb/>
　　　寄江州禇諮議<lb/>
自與君别離四序紛迴薄分手清江上念别猶如昨追<lb/>
憶邊城遊奚尋平生樂俱登巃嵸嶺共坐逶迤閣清吹<lb/>
或忘歸繁文時間作連鑣戲淺草遊幰遵長薄五載同<lb/>
<pb n="KR4h0117_WYG_008-25b"/>
衣裘一朝異暌索夫君頗留滯驂騑未沃若早秋正悽<lb/>
愴餘暉晚銷鑠林葉下仍飛水花披未落如何隔千里<lb/>
無由舉三爵因君奏采蓮為余吟别鶴<lb/>
　　　贈諸遊舊<lb/>
弱操不能植薄伎竟無依淺智終己矣令名安可希擾<lb/>
擾從役倦屑屑身事微少壯輕年月遲暮惜光輝一塗<lb/>
今未是萬緒昨如非新知雖己樂舊愛盡暌違望鄉空<lb/>
引領極目淚沾衣旅客長憔悴春物自芳菲㟁花臨水<lb/>
<pb n="KR4h0117_WYG_008-26a"/>
發江燕遶檣飛無由下征帆獨與暮潮歸<lb/>
　　　秋夕仰贈從兄寘南<lb/>
堦蕙漸翻葉池蓮稍罷花髙樹北風響空庭秋月華寸<lb/>
心懐是夜寂寂漏方賒撫弦乏歡娱臨觴獨歎嗟悽愴<lb/>
户涼入徘徊櫩影斜無為淹戚里見就還田家<lb/>
　　　南還道中送贈劉諮議别<lb/>
一官從府役五稔去京華遽逐春流返歸帆得望家天<lb/>
末静波浪日際斂煙霞㟁薺生寒葉村梅落早花遊魚<lb/>
<pb n="KR4h0117_WYG_008-26b"/>
上急水獨鳥赴行楂目想平陵柏心憶青門爪曲陌背<lb/>
通垣長墟扺狹斜善鄰談穀稼故老述桑麻寢興從閒<lb/>
逸視聽絶喧譁夫君日髙興為樂坐驕奢室墮傾城佩<lb/>
門交接幰車入塞長雲雨出國暫泥沙握手分岐路臨<lb/>
川何怨嗟<lb/>
　　　與沈助教同宿湓口夜别<lb/>
我爲潯陽客戒旦乃西遊君隨春水駚雞鳴亦動舟共<lb/>
泛湓之浦旅泊次城樓華燭已消半更人數唱籌行者<lb/>
<pb n="KR4h0117_WYG_008-27a"/>
從此别去去不淹留<lb/>
　　　與蘇九德别<lb/>
宿昔夢顔色咫尺思言偃何况杳來期各在天一面踟<lb/>
躇暫舉酒倐忽不相見春草似青袍秋月如團扇三五<lb/>
出重雲當知我憶君萋萋若被逕懐抱不相聞<lb/>
　　　贈韋記室黯别<lb/>
故人儻送别停車一水東去帆若不見試望白雲中促<lb/>
膝今何在銜杯誰復同水夜看初月江晚泝歸風無因<lb/>
<pb n="KR4h0117_WYG_008-27b"/>
生羽翰千里暫排空<lb/>
　　　渡連圻<lb/>
此山多靈異峻岨實非恒洑流自洄糾激瀨視奔騰懸<lb/>
崖抱竒崛絶壁駕崚嶒硣磟上争險岞崿下相崩百年<lb/>
積死樹千尺掛寒藤詭怪終不測迴沈意難登願欲書<lb/>
聞見聊以寄親朋<lb/>
　　　下方山<lb/>
寒鳥樹間響落星川際浮繁霜白曉㟁苦霧黒晨流鱗<lb/>
<pb n="KR4h0117_WYG_008-28a"/>
鱗逆去水瀰瀰急還舟望鄉行復立瞻途近更脩誰能<lb/>
百里地縈繞千端愁<lb/>
　　　春夕早泊和劉諮議落日望水<lb/>
旅人嗟倦遊結纜坐春洲日暮江風静中川聞棹謳草<lb/>
光天際合霞影水中浮單艫時向浦獨檝乍乘流孌童<lb/>
泣垂釣妖姬哭盪舟客心自有緒對此空復愁<lb/>
　　　嘲劉郎<lb/>
房櫳滅夜火窗戸映朝光妖女褰帷去躞蹀初下牀雀<lb/>
<pb n="KR4h0117_WYG_008-28b"/>
釵横曉鬢蛾眉艶宿妝稍聞玉釧逺猶憐翠被香寧知<lb/>
早朝客差池已雁行<lb/>
　　　詠照鏡<lb/>
朱簾旦初捲綺機晨未織玉匣開鑑影寶臺静臨飾對<lb/>
影獨含笑看花時轉側聊為出蠒眉試染夭桃色寶釵<lb/>
若可間金鈿畏相逼蕩子行未歸啼妝坐沾臆<lb/>
　　　擬青青河畔草轉韻體爲人作其人識節工歌<lb/>
春蘭日應好折花望逺道秋夜苦復長抱枕向空牀吹<lb/>
<pb n="KR4h0117_WYG_008-29a"/>
臺下促節不言於此别歌筵掩圑扇何時一相見絃絶<lb/>
猶依軫葉落纔下枝即此雖云别方我未成離<lb/>
　　　學古二首<lb/>
長安美少年羽騎暮連翩玉羈瑪瑙勒金絡珊瑚鞭陣<lb/>
雲横塞起赤日下城圓追兵待都䕶烽火望祁連虎落<lb/>
夜方寢魚麗曉復前平生不可定空信蒼浪天<lb/>
昔隨張博望辭帝長楊宫獨好西山勇思為北地雄十<lb/>
年事河外雪鬢别闗中季月邊秋重嚴野散寒蓬日隱<lb/>
<pb n="KR4h0117_WYG_008-29b"/>
龍城霧塵起玉關風全狐君已復半菽我猶空欲因上<lb/>
林雁一見平陵桐<lb/>
　　　春暮喜晴酬袁戸曹苦雨<lb/>
振衣喜初霽褰裳對晚晴落花猶未捲時鳥故餘聲春<lb/>
芳空悅目游客反傷情鄉園不可見江水獨自清願得<lb/>
同攜手歸望對都城<lb/>
　　　七夕<lb/>
仙車駐七襄鳯駕出天潢月映九微火風吹百和香來<lb/>
<pb n="KR4h0117_WYG_008-30a"/>
懽暫巧笑還淚已沾裳依稀如洛汭倐忽似髙唐别離<lb/>
未得語河漢漸湯湯<lb/>
　　　詠早梅<lb/>
兔園標物序驚時最是梅銜霜當路發映雪擬寒開枝<lb/>
横卻月觀花繞凌風臺朝洒長門泣夕駐臨卭柸應知<lb/>
早飄落故逐上春來<lb/>
　　　塘邊見古塜<lb/>
行路一孤墳路成墳欲毁空疑年代積不知陵谷徙幾<lb/>
<pb n="KR4h0117_WYG_008-30b"/>
逢秋葉黄驟見春流瀰金蠶不可織玉樹何時蕋陌上<lb/>
驅馳人笑歌自侈靡今日非明日所念誰憐此<lb/>
　　　登禪岡寺望和虞記室<lb/>
南望南郭門拱樹稍雲密北窗北溱道重樓霧中出接<lb/>
樹隱髙蟬交枝承落日光隂不可捨懐抱何由悉<lb/>
　　　答髙博士<lb/>
北窗凉夏首幽居多卉木飛蜨弄晚花清池映疎竹為<lb/>
宴得快性安閒聊鼓腹將子厭囂塵就予開耳目<lb/>
<pb n="KR4h0117_WYG_008-31a"/>
　　　贈王左丞<lb/>
櫩外鶯啼罷園裏日光斜游魚亂水葉輕燕逐風花長<lb/>
墟上寒靄曉樹没歸霞九華暮已隱抱鬱徒交加<lb/>
　　　敬酬王明府<lb/>
星稀初可見月出未成光澄江照逺火夕霞隱連檣賤<lb/>
軀臨不測玉體畏垂堂念别已零淚況乃思故鄉<lb/>
　　　日夕出富陽浦口和朗公<lb/>
客心愁日暮徙倚空望歸山煙涵樹色江水映霞暉獨<lb/>
<pb n="KR4h0117_WYG_008-31b"/>
鶴凌空逝雙鳬出浪飛故鄉千餘里兹夕寒無衣<lb/>
　　　臨行與故游夜别<lb/>
歴稔共追隨一旦辭羣匹復如東注水未有西歸日夜<lb/>
雨滴空堦曉燈暗離室相悲各罷酒何時同促膝<lb/>
　　　與胡興安夜别<lb/>
居人行轉軾客子暫維舟念此一筵笑分為兩地愁露<lb/>
濕寒塘草月映清淮流方抱新離恨獨守故園秋<lb/>
　　　見征人分别<lb/>
<pb n="KR4h0117_WYG_008-32a"/>
淒淒日暮時親賔俱竚立征人抜劒起兒女牽衣泣候<lb/>
騎出蕭闗追兵赴馬邑且當横行去誰論裹屍入<lb/>
　　　看伏郎新婚<lb/>
霧夕蓮出水霞朝日照梁何如花燭夜輕扇掩紅妝良<lb/>
人復灼灼席上自生光所悲髙駕動環珮出長廊<lb/>
　　　詠娼婦<lb/>
曖曖髙樓暮華燭帳前明羅帷雀釵影寳瑟鳯雛聲庭<lb/>
花枝上發新月霧中生誰念當窗牖相望獨盈盈<lb/>
<pb n="KR4h0117_WYG_008-32b"/>
　　　詠春雪寄族人治書思澄<lb/>
可憐江上雪迴風起復滅本欲映梅花翻悲似玉屑朝<lb/>
鶯日弄響暮條行可結咸言不適時安知非矯節<lb/>
　　　邊城思<lb/>
栁黄未吐葉水緑半含苔春色邊城動客思故鄉來<lb/>
　　　爲人妾怨<lb/>
燕戲還簷際花飛落枕前寸心君不見拭淚坐調絃<lb/>
　　　閨怨二首<lb/>
<pb n="KR4h0117_WYG_008-33a"/>
竹葉響南窗月光照東壁誰知夜獨覺枕前雙淚滴<lb/>
閨閣行人斷房櫳月影斜誰能北窗下獨對後園花<lb/>
　　　苑中見美人<lb/>
羅袖風中捲玉釵林下耀團扇承落花復持掩餘笑<lb/>
　　蕭子範<hi>字景則齊髙帝之孫</hi>
　　　羅敷行<lb/>
城南日半上微步弄妖姿含情動燕俗顧景笑齊眉不<lb/>
憂桑葉盡還憶畏蠶饑春風若有顧惟願落花遲<lb/>
<pb n="KR4h0117_WYG_008-33b"/>
　　　春望古意<lb/>
光景斜漢宫横梁照采虹春情寄栁色鳥語出梅中氛<lb/>
氲閨裏思逶迤水上風落花徒入戸何解妾牀空<lb/>
　　　望秋月<lb/>
河漢東西隂清光此夜出入帳華珠被斜筵照寳瑟霜<lb/>
慘庭上蘭風鳴簷下橘獨見傷心者孤燈坐幽室<lb/>
　　　夜聽雁<lb/>
天月廣庭輝遊雁犯霜飛連翩辭朔氣嘹唳獨南歸夜<lb/>
<pb n="KR4h0117_WYG_008-34a"/>
長寒復静燈光曖欲微悽悽不可聽何况觸愁機<lb/>
　　蕭子顯<hi>字景暢子範弟</hi>
　　　代美女篇<lb/>
邯鄲暫輟舞巴姬請罷絃佳人淇洧出艶趙復傾燕繁<lb/>
穠既為李照水亦成蓮朝酤成都酒暝數河間錢餘光<lb/>
幸未惜蘭膏空自煎<lb/>
　　　燕歌行<lb/>
風光遲舞出青蘋蘭條翠鳥鳴發春洛陽梨花落如雪<lb/>
<pb n="KR4h0117_WYG_008-34b"/>
河邊細草細如茵桐生井底葉交枝今看無端雙燕離<lb/>
五重飛樓入河漢九華閣道暗清池遥看白馬津上吏<lb/>
傳道黄龍征戍兒明月金波徒照妾浮雲玉葉君不知<lb/>
思君昔去栁依依至今八月避暑歸明珠蠶繭勉登機<lb/>
鬱金香蘤特香衣洛陽城頭雞欲曙丞相府中烏未飛<lb/>
夜夢征人縫狐貉私憐織婦裁錦緋吴刀鄭綿絡寒閨<lb/>
夜被薄芳年海上水中鳬日暮寒夜空城雀<lb/>
　　　春别三首<lb/>
<pb n="KR4h0117_WYG_008-35a"/>
翻鶯度燕雙比翼楊栁千條共一色但看陌上攜手歸<lb/>
誰能對此空相憶<lb/>
江東大道日華春垂楊挂栁掃輕塵淇水昨送淚沾巾<lb/>
紅妝宿昔已應新<lb/>
銜悲攬涕别心知桃花李花任風吹本知人心不如樹<lb/>
何意人别似花離<lb/>
　　蕭子雲<hi>字景喬子顯弟</hi>
　　　東郊望春詶王建安雋晚遊<lb/>
<pb n="KR4h0117_WYG_008-35b"/>
金塘緑泉滿上園梨蕋落蛺蝶戀殘花黄鶯對妖蕚芳<lb/>
菲滿郊甸恵風生蘭薄子家冠葢里我館幽棲郭緑楊<lb/>
垂長溪便橋限清洛相去能㡬許一水終疎索<lb/>
　　　贈海師遊甑山<lb/>
真心好邱壑偏悅幽棲人忽聞甑山旅萬里自相親泬<lb/>
寥晚霖霽重疊晴雲新秋至蟬鳴栁風髙霧起塵動余<lb/>
憶山思惆悵惜荷巾<lb/>
　　　落日郡西齋望海山<lb/>
<pb n="KR4h0117_WYG_008-36a"/>
漁舟暮出浦漢女採蓮歸夕雲向山合水鳥望田飛蟬<lb/>
鳴早秋至蕙草無芳菲故隱天山北夢想日依依<lb/>
　　蕭子暉<hi>字景光子雲之弟</hi>
　　　春宵<lb/>
夜夜妾偏棲百花含露低蟲聲繞春㟁月色思空閨傳<lb/>
語長安驛辛苦窑遼西<lb/>
　　　冬曉<lb/>
步欄光欲通曙鳥向西東燭滅傳餘氣帷香開曉風繁<lb/>
<pb n="KR4h0117_WYG_008-36b"/>
花無處盡還銷寒鏡中<lb/>
　　王籍<hi>字文海琅邪臨沂人</hi>
　　　櫂歌行<lb/>
揚舲横大江乘流任蕩蕩輕橈暮不息復逐夜潮上時<lb/>
見湘水仙恒聞解佩響<lb/>
　　　入若邪溪<lb/>
艅艎何汎汎空水共悠悠隂霞生逺岫陽景逐迴流蟬<lb/>
噪林逾静鳥鳴山更幽此地動歸念長年悲倦遊<lb/>
<pb n="KR4h0117_WYG_008-37a"/>
　　王訓<hi>字懐範暕長子</hi>
　　　度關山<lb/>
邊庭多警急羽檄未曽閒從軍出隴坂驅馬度闗山闗<lb/>
山恒晻靄髙峰白雲外遥望秦川水千里長如帶好勇<lb/>
自秦中意氣本豪雄少年便習戰十四已從戎昔年經<lb/>
上郡今嵗出雲中遼水深難渡榆闗斷未通折衝凌絶<lb/>
域流蓬警未息胡風朝夜起平沙不相識兵法貴先聲<lb/>
軍中自有程逗遛皆贖罪先登盡一城都護疲詔吏將<lb/>
<pb n="KR4h0117_WYG_008-37b"/>
軍擅發兵平盧疑縱火飛䲭畏犯營輕重一為虜金刀<lb/>
何用盟誰知出塞外獨有漢飛名<lb/>
　　　獨不見<lb/>
日晚宜春暮風軟上林朝對酒近初節開樓蕩夜嬌石<lb/>
橋通小澗竹路上青霄持底誰見許長愁成細腰<lb/>
　　　奉和率爾有詠<lb/>
殿内多仙女從來難比方别有當窗艶復是可憐妝學<lb/>
舞勝飛燕染粉薄南陽散黄分黛色薫衣雜棗香簡釵<lb/>
<pb n="KR4h0117_WYG_008-38a"/>
新輾翠試履逆填墻一朝恃容色非復守空房君恩若<lb/>
可恃願作雙鴛鴦<lb/>
　　　應令詠舞<lb/>
新妝本絶世妙舞亦如仙傾腰逐韻管斂袵聽張絃袖<lb/>
輕風易入釵重步難前笑態千金動衣香十里傳将持<lb/>
比飛燕定當誰可憐<lb/>
　　王筠<hi>字元禮一字徳柔琅邪人</hi>
　　　行路難<lb/>
<pb n="KR4h0117_WYG_008-38b"/>
千門皆閉夜何央百憂俱集斷人腸探揣箱中取刀尺<lb/>
拂拭機上斷流黄情人逐情雖可恨復畏邊逺乏衣裳<lb/>
己繰一蠒催衣縷復擣百合薫衣香猶憶去時腰大小<lb/>
不知今日身短長裲襠雙心共一抺袙複兩邊作八襊<lb/>
襻帶雖安不忍縫開孔裁穿猶未逹胸前却月兩相連<lb/>
本照君心不照天願君分明得此意勿復流蕩不如先<lb/>
含悲含怨判不死封情忍思待明年<lb/>
　　　和衛尉新渝侯巡城口號<lb/>
<pb n="KR4h0117_WYG_008-39a"/>
閶闔曖已昏鈎陳杳將暮棲鳥城上返晚雀林中度屯<lb/>
衛時巡警凝威肆安歩閣道趨文昌禁兵連武庫銅烏<lb/>
迎早風金掌承朝露罘罳分曉色睥睨生秋霧維城任<lb/>
寄隆空想靈均賦伊余方病免丘園保恬素<lb/>
　　　春日<lb/>
菤葹心未發蘼蕪葉欲齊春蠶方曳緒新燕正銜泥野<lb/>
雉呼雌雊庭禽挾子棲從君客梁後方書掩春閨山川<lb/>
隔道里芳草徒萋萋<lb/>
<pb n="KR4h0117_WYG_008-39b"/>
　　　秋夜二首<lb/>
九重依夜館四壁慘無暉招搖顧西落烏鵲向東飛流<lb/>
螢漸收火絡緯欲催機爾時思錦字持製行人衣所望<lb/>
丹心逹嘉客倘能歸<lb/>
露華初泥泥桂枝行悚悚煞氣下重軒輕隂滿四屋别<lb/>
寵増脩夜逺征悲獨宿愁牽翠羽眉淚滿横波目長門<lb/>
絶往來含情空杼軸<lb/>
　　　遊望<lb/>
<pb n="KR4h0117_WYG_008-40a"/>
落日照紅妝挾瑟當窗牖寧復歌蘼蕪惟聞歎楊栁結<lb/>
好在同心離别由衆口徒設露葵羮誰酌蘭英酒㑹日<lb/>
杳無期蕣華安得乆<lb/>
　　　代牽牛答織女<lb/>
新知與生别由來儻相值如何寸心中一宵懐兩事歡<lb/>
娱未繾綣倐忽成離異終日遥相望祗益生愁思猶想<lb/>
今春悲尚有故年淚忽遇長河轉獨喜涼颷至奔精<lb/>
翊鳯軫纖阿警龍轡<lb/>
<pb n="KR4h0117_WYG_008-40b"/>
　　　苦暑<lb/>
日坂散朱雰天隅斂青靄飛飈煥南陸炎津通北瀨繁<lb/>
星聚若珠密雲屯似葢月至每開襟風過時解帶<lb/>
　　　五日望採拾<lb/>
裁縫逗早夏點畫守初晨綃紈既妍媚脂粉亦香新長<lb/>
絲表良節命縷應嘉辰結蘆同楚客採艾異詩人折花<lb/>
競鮮彩拭露染芳津含嬌起斜盼斂笑動微嚬獻璫依<lb/>
洛浦懐珮似江濵須待恩光接中夜奉衣巾<lb/>
<pb n="KR4h0117_WYG_008-41a"/>
　　　奉酬從兄臨川桐樹<lb/>
伊昔擅羽儀待價龍門垂優游清露點徽穆恵風吹月<lb/>
上隂陽榦雲覆死生枝分子存高尚聊用影華池棲鸞<lb/>
既不重舞鶴復何施方同散木㸑清響竟誰知<lb/>
　　劉孝綽<hi>字孝綽本名冉彭城人</hi>
　　　夜聽妓賦得烏夜啼<lb/>
鵾絃且輟弄鶴操暫停徽别有啼烏曲東西相背飛倡<lb/>
人怨獨守蕩子殊未歸忽聞生離唱長夜泣羅衣<lb/>
<pb n="KR4h0117_WYG_008-41b"/>
　　　銅雀妓<lb/>
雀臺三五日弦吹似佳期况復西陵晚松風吹繐帷危<lb/>
絃斷復續妾心傷此時誰言留客袂還掩望陵悲<lb/>
　　　春日從駕新亭應制<lb/>
旭日輿輪動言追河曲遊紆餘出紫陌迤邐度青樓前<lb/>
驅掩蘭徑後乘歴芳洲春色江中滿日華巖上留江風<lb/>
傳葆吹巖華映采斿臨渦起睿作駟馬暫停輈侍從榮<lb/>
前阮雍容慙昔劉空然等彈翰非徒嗟未遒<lb/>
<pb n="KR4h0117_WYG_008-42a"/>
　　　陪徐僕射晚宴<lb/>
夫君追宴喜十日逓來過築室華池上開軒臨芰荷方<lb/>
塘交密篠對霤接繁柯景移林改色風去水餘波洛<lb/>
城雖半掩愛客待驪歌<lb/>
　　　太子洑落日望水<lb/>
川平落日迥殘照滿川漲復此淪波地𣲖别引沮漳耿耿<lb/>
流長脈熠熠動微光寒烏逐查漾饑鵜拂浪翔臨泛<lb/>
自多美况乃還故鄉榜人夜理檝櫂女闇成妝欲待春<lb/>
<pb n="KR4h0117_WYG_008-42b"/>
江曙争塗向洛陽<lb/>
　　　夕逗繁昌浦<lb/>
日入江風静安波似未流㟁迴知舳轉解纜覺船浮暮<lb/>
烟生逺渚夕鳥赴前洲隔山聞戌鼓傍浦喧棹謳疑是<lb/>
辰陽宿於此逗孤舟<lb/>
　　　發建興渚示到陸二黄門<lb/>
扁舟去平樂還顧極川梁猶聞棗下吹尚識杏間堂洛<lb/>
橋分曲渚官寺隱回塘客行裁跬步即事已多傷况復<lb/>
<pb n="KR4h0117_WYG_008-43a"/>
千餘里悲心未遽央<lb/>
　　　歸沐呈任中丞昉<lb/>
步出金華省還望承明廬壯哉宛洛地佳麗實皇居虹<lb/>
蜺拖飛閣蘭芷覆清渠圓淵倒荷芰方鏡寫簮裾白雲<lb/>
夏峰盡青槐秋葉疎自我從人爵蟾兔屢盈虚殺青徒<lb/>
已汗司舉未云書文昌愧通籍臨卭幸第如夫君多敬<lb/>
愛蟠木濫吹嘘時時釋簿領騶駕入吾廬自唾誠䃤砆<lb/>
無以儷璠璵但願長閒暇酌醴薦焚魚<lb/>
<pb n="KR4h0117_WYG_008-43b"/>
　　　淇上戲蕩子婦<lb/>
桑中始奕奕淇上未湯湯美人要雜佩上客誘明璫日<lb/>
暗人聲静微步出蘭房露葵不待動鳴琴無暇張翠釵<lb/>
挂已落羅衣拂更香如何嫁蕩子春夜守空牀不見<lb/>
青絲騎徒勞紅粉妝<lb/>
　　　古意<lb/>
燕趙多佳麗白日照紅妝蕩子十年别羅衣雙帶長春<lb/>
樓怨難守玉階空自傷復此歸飛燕銜泥繞曲房差池<lb/>
<pb n="KR4h0117_WYG_008-44a"/>
入綺幕上下傍雕梁故居猶可念故人安可忘相思昏<lb/>
望絶宿昔夢容光魂交忽在御轉側定他鄉徒然顧枕<lb/>
席誰與同衣裳空使蘭膏夜炯炯對繁霜<lb/>
　　　望月有所思<lb/>
秋月始纖纖微光垂步簷朣朧入牀簟髣髴鑒窗簾<lb/>
簾螢隱光息簾蟲映光織玉羊東北上金虎西南昃長<lb/>
門隔清夜髙堂夢容色如何當此時懐情滿胸臆<lb/>
　　劉孝儀<hi>字子儀本名潜字孝儀孝綽之弟</hi>
<pb n="KR4h0117_WYG_008-44b"/>
　　　行過康王故第苑<lb/>
入梁逢故苑度薛見餘宫尚識招賢閣猶懐愛士風靈<lb/>
光一超逺衡館亦蒙籠洞門餘舊色甘棠留故藂送禽<lb/>
悲不去過客慕難窮池竹徒如在林堂曖己空逺橋隔<lb/>
樹出迥澗隱㟁通芳流小山桂塵起大王風具物咸如<lb/>
此是地感余衷空想陵前劒徒悲壟上童<lb/>
　　　帆渡吉陽洲<lb/>
揚帆乘浪華撡鼓要風力近樹儵而遐遥山俄已逼欲<lb/>
<pb n="KR4h0117_WYG_008-45a"/>
比驚龍掣將頓陽烏翼客行悲道逺惟須前路極<lb/>
　　　詠織女<lb/>
金鈿已照曜白日未蹉跎欲待黄昏後含嬌渡淺河<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_008-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷十五</head> <lb/>
    <p>
<pb n="KR4h0117_WYG_015-1a"/>
欽定四庫全書<lb/>
　石倉歴代詩選卷十五<lb/>
　　　　　　　　　　　　明　曹學佺　編<lb/>
　初唐二<lb/>
　　虞世南<hi>字伯施浙江上虞人</hi>
　　　從軍行<lb/>
塗山烽候驚弭節度龍城冀馬樓蘭將燕犀上谷兵劒<lb/>
寒花不落弓曉月逾明凜凜嚴霜節冰壯黄河絶蔽日<lb/>
<pb n="KR4h0117_WYG_015-1b"/>
卷征蓬浮天散飛雪全兵值月滿精騎乘膠折結髪早<lb/>
驅馳辛苦事旌麾馬凍重關冷輪摧九折危獨有西山<lb/>
將年年屬數竒<lb/>
　　　出塞<lb/>
上將三略遠元戌九命尊緬懷古人節思酬明主恩山<lb/>
西多勇氣塞北有遊魂揚桴上隴坂勒騎下平原誓將<lb/>
絶沙漠悠然去玉門輕齎不遑舍驚䇿騖戎軒凜凜邊<lb/>
風急蕭蕭征馬煩雪暗天山道冰塞交河源霧鋒㸃無<lb/>
<pb n="KR4h0117_WYG_015-2a"/>
色霜旗凍不翻耿介倚長劒日落風塵昏<lb/>
　　　結客少年場行<lb/>
韓魏多竒節倜儻遺聲利共矜然諾心各負從横志結<lb/>
交一言重相期千里至綠沈明月弦金絡浮雲轡吹簫<lb/>
入吳市擊筑遊燕肆尋源博望侯結客遠相求少年懷<lb/>
一顧長驅背隴頭燄燄戈霜動耿耿劒虹浮天山冬夏雪<lb/>
交河南北流雲起龍沙暗木落雁門秋輕生殉知已非<lb/>
是為身謀<lb/>
<pb n="KR4h0117_WYG_015-2b"/>
　　　怨歌行<lb/>
紫殿秋風冷雕甍落日沈裁紈悽斷曲織素别離心掖<lb/>
庭羞改畫長門不惜金寵移恩稍薄情疎恨轉深香銷<lb/>
翠羽帳弦斷鳯凰琴鏡前紅粉歇階上緑苔侵誰言掩<lb/>
歌扇翻作白頭吟<lb/>
　　　門有車馬客<lb/>
陳遵重交結田蚡擅豪華曲臺臨上路高軒抵狹斜赭<lb/>
汗千金馬繡軸五香車白鶴隨飛葢朱鷺入鳴笳夏蓮<lb/>
<pb n="KR4h0117_WYG_015-3a"/>
開劒水春桃發綬花高談辯飛兎摛藻握靈虵逢恩出<lb/>
毛羽失路委泥沙<lb/>
　　　擬飲馬長城窟<lb/>
馳馬渡河干流深馬渡難前逢錦車使都䕶在樓蘭輕<lb/>
騎猶銜勒疑兵尚解鞍温池下絶澗棧道接危巒拓地<lb/>
勲未賞亡城律詎寛有月關猶暗經春隴尚寒雲昏無<lb/>
復影冰合不聞湍懷君不可遇聊持報一飱<lb/>
　　　飛來雙白鶴<lb/>
<pb n="KR4h0117_WYG_015-3b"/>
飛來雙白鶴奮翼遠凌煙俱棲集紫葢一舉背青田颺<lb/>
景過伊洛流聲入管絃鳴羣倒景外刷羽閬風前映海<lb/>
疑浮雪拂澗瀉飛泉燕雀寧知去蜉蝣不識還何言别<lb/>
儔侶從此間山川顧歩已相失徘徊各自憐危心猶警<lb/>
露哀響詎聞天無因振六翮輕舉復隨仙<lb/>
　　　賦得慎罰<lb/>
帝圖光往册上徳表鴻名道冠二儀始風高三代英樂<lb/>
和知化洽訟息表刑清罰輕猶在念勿喜尚留情明慎<lb/>
<pb n="KR4h0117_WYG_015-4a"/>
全無枉哀矜在好生五疵過亦察二辟理彌精幪巾示<lb/>
亷耻嘉石務詳平每削繁苛性常深惻隱誠政寛思濟<lb/>
猛疑罪必從輕于張懲不濫陳郭憲無傾刑措諒斯在<lb/>
歡然仰頌聲<lb/>
　　　奉和幽山雨後應令<lb/>
肅城隣上苑黄山邇桂宮雨歇連峰翠煙開竟野通排<lb/>
虛翔戲鳥跨水落長虹日下林全暗雲収嶺半空山泉<lb/>
鳴石澗地籟響巖風<lb/>
<pb n="KR4h0117_WYG_015-4b"/>
　　　賦得吳都<lb/>
畫野通淮泗星躔應斗牛玉牒𢎞圖表黄旗美氣浮三<lb/>
分開霸業萬里宅神州高臺臨茂苑飛閣跨澄流江濤<lb/>
如素葢海氣似朱樓吳趨自有樂還似鏡中遊<lb/>
　　　發營逢雨應詔<lb/>
豫遊欣勝地皇澤乃先天油雲隂御道膏雨潤公田隴<lb/>
麥霑逾翠山花濕更然稼穡良所重方復悅豐年<lb/>
　　　賦得臨池竹應制<lb/>
<pb n="KR4h0117_WYG_015-5a"/>
葱翠梢雲質垂彩映清池波泛含風影流揺防露枝龍<lb/>
鱗漾嶰谷鳳翅拂漣漪欲識凌冬性惟有歲寒知<lb/>
　　　侍宴應詔賦韻得前字<lb/>
芬芳禁林晚容與桂舟前横空一鳥度照水百花然綠<lb/>
野明斜日青山澹晩煙濫陪終宴賞握管類窺天<lb/>
　　　中婦織流黄<lb/>
寒閨織素錦含怨斂雙蛾綜新交縷澀經脆斷絲多衣<lb/>
香逐舉袖釧動應鳴梭還恐裁縫罷無信逹交河<lb/>
<pb n="KR4h0117_WYG_015-5b"/>
　　　奉和詠日午<lb/>
高天淨秋色長漢轉曦車玉樹隂初正桐圭影未斜翠<lb/>
蓋飛圓彩明鏡發輕花再中良表瑞共仰璧暉賒<lb/>
　　　侍宴歸雁堂<lb/>
歌堂面淥水舞館接金塘竹開霜後翠梅動雪前香鳬<lb/>
歸初命侶雁起欲分行刷羽同棲集懷恩愧稻粱<lb/>
　　　初晴應教<lb/>
初日明燕館新溜滿梁池歸雲半入嶺殘滴尚懸枝<lb/>
<pb n="KR4h0117_WYG_015-6a"/>
　　　春夜<lb/>
春苑月徘徊竹堂侵夜開驚鳥排林度風花隔水來<lb/>
　　　詠螢<lb/>
的歴流光小飄颻弱翅輕恐畏無人識獨自暗中明<lb/>
　　　詠蟬<lb/>
垂緌飲清露流響出疎桐居高聲自遠非是藉秋風<lb/>
　　　秋雁<lb/>
日暮霜風急羽翮轉難任為有傳書意聯翩入上林<lb/>
<pb n="KR4h0117_WYG_015-6b"/>
　　褚亮<hi>字希明浙江錢塘人</hi>
　　　賦得蜀都<lb/>
列宿光參井分芒跨梁岷沈犀對江浦駟馬入城闉英<lb/>
圖多霸跡歴選有名臣連騎簪纓滿含章詞賦新得上<lb/>
仙槎路無待訪嚴遵<lb/>
　　　奉和詠日午<lb/>
曦車日亭午浮箭未移暉日光無落照樹影正中圍草<lb/>
萎看稍靡葉燥望疑稀晝寢慙經笥暫解入朝衣<lb/>
<pb n="KR4h0117_WYG_015-7a"/>
　　　奉和望月應魏王教<lb/>
層軒登皎月流照滿中天色共梁珠遠光隨趙璧圓落<lb/>
影臨秋扇虛輪入夜弦所欣東館裏預奉西園篇<lb/>
　　　詠花燭<lb/>
蘭逕香風滿梅梁暖日斜言是東方騎來尋南陌車靨<lb/>
星臨夜燭眉月隱輕紗莫言春稍晩自有鎮開花<lb/>
　　　在隴頭哭潘學士<lb/>
隴底嗟長别流襟一慟君何言幽咽所更作死生分轉<lb/>
<pb n="KR4h0117_WYG_015-7b"/>
蓬飛不息悲松斷更聞誰能駐征馬囘首望孤墳<lb/>
　　　和御史韋大夫喜霽之作<lb/>
晴天度旅雁斜影照殘虹野淨餘煙盡山明遠色同沙<lb/>
平寒水落葉脆晩枝空白簡光朝幰彤騶出禁中息駕<lb/>
遊蘭坂彫文折桂叢無因輕羽扇徒自仰仁風<lb/>
　　　晩别樂記室彦<lb/>
窮途屬歲晩臨水忽分悲抱影同為客傷情共此時霧<lb/>
色侵虛牖霜氛冷薄帷舉袂慘將别停杯悵不怡風嚴<lb/>
<pb n="KR4h0117_WYG_015-8a"/>
征雁遠雪暗去蓬遲他鄉有岐路遊子欲何之<lb/>
　　魏徴<hi>字𤣥成鉅鹿人</hi>
　　　暮秋言懷<lb/>
首夏别京輔杪秋滯三河沈沈蓬萊閣日夕鄉思多霜<lb/>
剪凉地蕙風捎幽渚荷歲芳坐淪歇感此式微歌<lb/>
　　　述懷<lb/>
中原初逐鹿投筆事戎軒縱横計不就慷慨志猶存杖<lb/>
策謁天子驅馬出關門請纓繫南粤憑軾下東藩鬱紆<lb/>
<pb n="KR4h0117_WYG_015-8b"/>
陟高岫出没望平原古木鳴寒鳥空山啼夜猿既傷千<lb/>
里目還驚九折魂豈不憚艱險深懷國士恩季布無二<lb/>
諾侯嬴重一言人生感意氣功名誰復論<lb/>
　　顔師古<hi>原名籀以字行雍州人</hi>
　　　奉和正日臨朝<lb/>
七政璿衡始三元寶厯新負扆延百辟垂旒御九賓肅<lb/>
肅皆鴛鷺濟濟盛簪紳天涯致重譯日域獻竒珍<lb/>
　　陳叔逹<hi>字子聰長興人</hi>
<pb n="KR4h0117_WYG_015-9a"/>
　　　早春桂林殿應詔<lb/>
金鋪照春色玉律動年華朱樓雲似葢丹桂雪如花水<lb/>
岸銜階轉風條出柳斜輕輿臨太液湛露酌流霞<lb/>
　　　後渚置酒<lb/>
太渚初驚夜中流沸鼓鼙寒沙滿曲浦夕霧上耶溪岸<lb/>
廣鳬飛急雲深雁度低嚴關猶未遂此夕待晨雞<lb/>
　　　聽隣人琵琶<lb/>
本自龍門桐因妍入漢宮香縁羅袖裏聲逐朱絃中雖<lb/>
<pb n="KR4h0117_WYG_015-9b"/>
有相思韻翻將入塞同關山臨却月花蘂散迴風為將<lb/>
金谷引添令曲未終<lb/>
　　　詠菊<lb/>
霜間開紫蔕露下發金英但令逢採摘寧辭獨晩榮<lb/>
　　杜淹<hi>字執禮</hi>
　　　寄贈齊公<lb/>
冠蓋遊梁日詩書問志年佩蘭長坂上攀桂小山前結<lb/>
交淡若水履道直如絃此觀終未極于茲獨播遷赭衣<lb/>
<pb n="KR4h0117_WYG_015-10a"/>
登蜀道白首别秦川涙隨溝水逝心逐曉旌懸去去逾<lb/>
千里悠悠隔九天郊野間長薄城闕隱凝煙關門共月<lb/>
對山路與雲連此時寸心裏難用尺書傳<lb/>
　　王珪<hi>字叔介太原人</hi>
　　　詠淮隂侯<lb/>
秦王日凶慝豪傑爭共亡信亦胡為者劒歌從項梁項<lb/>
羽不能用脫身歸漢王道契君臣合時來名位彰北討<lb/>
燕承命東驅楚絶糧斬龍堰濉水摛豹潜夏陽功成享<lb/>
<pb n="KR4h0117_WYG_015-10b"/>
天禄建旗還南昌金千答漂母錢百酬下鄉吉凶成糾<lb/>
纒倚伏難預詳弓藏狡兔盡慷慨念心傷<lb/>
　　馬周<hi>字賓王清河人</hi>
　　　凌朝浮江旅思<lb/>
太清上初日春水送孤舟山遠疑無樹潮平似不流岸<lb/>
花開且落江鳥没還浮羈望傷千里長歌遣四愁<lb/>
　　蕭翼<lb/>
　　　答僧辯才探得招字<lb/>
<pb n="KR4h0117_WYG_015-11a"/>
邂逅欵良宵殷勤荷勝招彌天俄若舊初地豈成遥酒<lb/>
蟻傾還汎心猿躁似調誰憐失羣翼長苦業風飄<lb/>
　　孔紹安<hi>山隂人字未詳</hi>
　　　賦得結客少年場<lb/>
結客佩吳鈎横行度隴頭雁在弓前落雲從陣後浮吳<lb/>
師驚燧象燕將警奔牛轉蓬飛不息冰河結未流若使<lb/>
三邉定當封萬户侯<lb/>
　<lb/>
<pb n="KR4h0117_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻十五<lb/>
</p>
<p>
</p>
  </div>
</body>
</text>
</TEI>
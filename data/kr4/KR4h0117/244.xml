<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百四十四</head> <lb/>
    <p>
<pb n="KR4h0117_WYG_244-1a"/>
欽定四庫全書<lb/>
　石倉歴代詩選巻二百四十四<lb/>
　　　　　　　　　　　　明　曹學佺　編<lb/>
　元詩十四<lb/>
　　貢奎<lb/>
　　　天遊亭<lb/>
涼秋馬肥健山行快閒心斜陽衆峰出豈待窮追尋兹<lb/>
亭獨崔嵬超然散塵襟瑤漢湛虚碧靈飈蕩幽隂滉漾<lb/>
<pb n="KR4h0117_WYG_244-1b"/>
連沃野蒼茫俯喬林真遊本無馭妙道悟匪深麻姑去<lb/>
何年樓居集華簪棟宇墠高下薜蘿徑蕭森𤣥蟬解新<lb/>
蜕嘒嘒髙樹吟物理感時遷世轍徒駸駸懐哉學仙術<lb/>
孤雲度遙岑<lb/>
　　　秋日陪大學士趙公憩龍山𤣥真宫<lb/>
岩岩居庸關左挾飛仙居蒼茫四山合石逕穿盤紆人<lb/>
家稍相接林木何森敷觚稜生曉煙𤣥風凌紫虚念彼<lb/>
羽流集豈與世俗居溪流轉雲碾餘潤分園蔬鐘磬答<lb/>
<pb n="KR4h0117_WYG_244-2a"/>
空谷齋供薦芳腴穹碑紀宗傳道一教乃殊素餐貴<lb/>
崇本卒嵗事耕鋤漁父在何許空有桃林株坐慚秉<lb/>
文幹尸祿常曠迂日暮陟層巔丹霞成長裾遙睇空中<lb/>
雲超然能巻舒<lb/>
　　　虎林𤣥妙觀<lb/>
琳宮古崔嵬獨㨿山勝絶天光垂帝座照耀金碧色修<lb/>
廊接層崖俯目視深澤隂陰木葉暗石削蒼壁冽流泉<lb/>
出嵌空六月灑飛雪平生功名謀洗我肝肺熱同遊得<lb/>
<pb n="KR4h0117_WYG_244-2b"/>
幽人再拜摩斷碣興亡見唐漢髙爽了吳越更擬窮幽<lb/>
探馳景忽西滅<lb/>
　　　登虎丘山<lb/>
吉士雅巾履具舟約芳遊朝晴出西郭午凉登虎丘松<lb/>
逕度遙嶺歴此層級修當時吳王劒硎光裂岩幽平甸<lb/>
眺萬頃閒瞻煙樹稠頗聞山僧賢飛錫下林陬獨遺方<lb/>
丈室於焉集清流一簞可平生豈惜半日留煮茗試泉<lb/>
冽樊香延宿篝疎雨催晚歸隨波散浮漚<lb/>
<pb n="KR4h0117_WYG_244-3a"/>
　　　題董簡卿所藏瀟湘圖<lb/>
瀟湘在何處展巻心悠然是中浮雲飛上與蒼梧連憶<lb/>
昔弄扁舟載雪清江天湘君招不來眀月在我前㣲鐘<lb/>
破征夢落雁栖寒煙迴首行萬里攬衣羡孤騫可憐楚<lb/>
人辭憔悴窮嵗年圖畫豈不好此意誰復傳已矣三歎<lb/>
嗟臨風叩商絃<lb/>
　　　京城客館<lb/>
公宇日無事閱書稍怡情浩漫罔窮極静定悟始眀籠<lb/>
<pb n="KR4h0117_WYG_244-3b"/>
禽動幽響庭草遂微生俯念節物變宴處常愳盈寧復<lb/>
辭勞苦王事驅我行雨餘夕陽漏空雷殷殘聲暄爽倐<lb/>
未定雲勢方縱横訪遇當獲趣及兹煩抱嬰何時故園<lb/>
友濁酒與同傾<lb/>
　　　雪晴<lb/>
今晨持我書燕坐雪照屋閉門謝塵鞅展巻自朗讀衆<lb/>
説初若攻㝠思意纔復旭日上團團清泉渙春綠涓涓<lb/>
晴櫩溜洗眼濺飛瀑豈不事遊觀驅馬泥及腹永懐同<lb/>
<pb n="KR4h0117_WYG_244-4a"/>
袍士嵗晚在空谷好風忽東來起翫庭下竹<lb/>
　　　題雲東軒<lb/>
城中紛華地借屋得佳處居然俗士駕欲詣不知路門<lb/>
前柳隂深溪水清可度我行萬里倦頗覺懶成趣有時<lb/>
忽來坐談笑竟忘去孤雲遂閒適悵望心所寓平生曠<lb/>
蕩懐落筆題幽素要當居軒冕此理常自悟酒興方未<lb/>
闌青山任朝暮<lb/>
　　　邳州<lb/>
<pb n="KR4h0117_WYG_244-4b"/>
古城結危構交逵裒招延朱碧遞隠見岡迴勢蜿蜒填<lb/>
車縱横遊重屋光華鮮扣門多乞食民飢逺流遷桑柘<lb/>
重藹綠鬱鬱浮蒼煙念此萬里道我舟亦已旋雲樹列<lb/>
環岫晴鳬散平川烜赫驪珠光隨風堕靈篇神清契高<lb/>
㝠性歛涵靜淵出處古異途世故寧糺纒簡書誠可樂<lb/>
軒冕非自捐推篷晚逾恍凝霞助孤騫<lb/>
　　　袁伯長虞伯生始約同舟南歸既而伯生留京<lb/>
　　　　臨别以雲詩見贈舟中奉和以寄<lb/>
<pb n="KR4h0117_WYG_244-5a"/>
白雲起西南盤鬱中天臺下招笙鶴翔天風為之迴豈<lb/>
不從龍遊重輝挾崔嵬翔鶴若有歸華采同燦璀悠然<lb/>
忽萬里矧與丹鳯偕鳯栖東海瑶鶴啄北山萊企首思<lb/>
白雲鳴聲瀝餘哀所嗟變化神㣲雨朝暮來分陰䕶丘<lb/>
壑終復遊九垓藉彼明錦章舒巻慰好懐秋旻氣彌清<lb/>
短翮亦稍開㑹合須可期乗高共裴囘<lb/>
　　　秋懐<lb/>
瑤漢夜澄寂烈烈羣象嚴浮雲翕交互圓光尚㣲纎階<lb/>
<pb n="KR4h0117_WYG_244-5b"/>
蟲競鳴響濕螢度飛檐持志惕自警屏營以深潛驚飈<lb/>
度幽幌凝香啓方奩栩栩莊生蝶秉志能養恬雞鳴何<lb/>
孳孳憂心愧如惔<lb/>
　　　紀夢<lb/>
癡兒忽在眼夢覺萬里外寄身如浮雲起坐發長慨所<lb/>
以棄汝來恩義固有賴讀書雲林齋坐閱景明晦勤懶<lb/>
出天性責善係亦大我歸須可期秋江斫鱸鱠<lb/>
　　　答陳華仲<lb/>
<pb n="KR4h0117_WYG_244-6a"/>
海上三神山上有學仙侣泠泠紫簫聲吹作飛鳯語迴<lb/>
飈蕩溟海散落成烟雨豈無知音者一振九苞羽持之<lb/>
獻天庭上以奉明主<lb/>
　　　其二<lb/>
貧賤交有道富貴多異途所以古君子擇交嚴所趨霜<lb/>
劒閉寶室烈士發長吁隔世或相慕同居分越吳寥寥<lb/>
千載間羨彼管鮑徒<lb/>
　　　夢故人<lb/>
<pb n="KR4h0117_WYG_244-6b"/>
千里萬里道三年二年别鴻雁去復來我友音書絶夢<lb/>
中忽一見欲語情更切覺來失處所殘缸半明滅相思<lb/>
各天涯長夜寒慄冽風霜草木變貧賤不易節中心諒<lb/>
誰知素月當空潔<lb/>
　　　題淵明圖<lb/>
若士超世流高風凌飛仙倦懐經濟術嗜酒豈自然去<lb/>
之千歳間才賢孰相先畏途轍皇皇歸歟袖翩翩日暮<lb/>
孤雲飛黄花澹秋妍坐憐王𢎞輩矯首南山巔<lb/>
<pb n="KR4h0117_WYG_244-7a"/>
　　　即事<lb/>
藹藹羣樹林孤雲暮來歸紛紛飛鳥倦歛翮相因依臨<lb/>
軒方獨坐凉飈吹我衣物理固有常悠然悟其機山中<lb/>
何者樂躬耕自無飢百年事未晚寧勞歌昨非歸歟友<lb/>
田父一樽聊可揮<lb/>
　　　賦得新月<lb/>
團團故園月㣲鈎畫雲端孤舟天際來湖波正瀰漫但<lb/>
念時節流不畏道途難晚樹齊弄色晴飈驟生寒歸鳥<lb/>
<pb n="KR4h0117_WYG_244-7b"/>
哺高林稚子迎門歡夢中倐先至相思强加餐<lb/>
　　　送别劉道夫<lb/>
春晚益可愛綠陰蔽前郊念子暫時别我心已云勞浮<lb/>
雲始舒霽倐見疎雨飄暄爽驟變更豈異世俗交㣲飈<lb/>
起林杪清池樹光揺沈憂渺予心衰髪矧漸凋悵焉立<lb/>
斯須幽禽語嘐嘐<lb/>
　　　次韻牟成甫<lb/>
我屋靑山下江淨餘霞赤三年臥憂患迹絶城府入扁<lb/>
<pb n="KR4h0117_WYG_244-8a"/>
舟乘興來獵獵風滿席豈無知心人邂逅談燕集撫物<lb/>
空自嗟白鷗亦閒適虚名苦勞生干事竟何益<lb/>
　　　寄公瑾憲史<lb/>
緑隂蔽深院四月㣲雨寒羸驂借東隣欲出徒步難簷<lb/>
楹亦周流於焉足盤桓何苦戀㣲祿羨彼凌風翰向來<lb/>
二三友談經舌翻瀾蕭條天一涯出處隨所安念子知<lb/>
心者重是故時冠<lb/>
　　　集雲從山<lb/>
<pb n="KR4h0117_WYG_244-8b"/>
南土氣蒸溽城居厭喧卑官曹稍休暇寄此方駕馳側<lb/>
逕轉縈曲遙原雜林池煩纓濯微飈前瞻劃舒夷嶪嶪<lb/>
琳宇深松桂交樛枝鐘聲出修廊一飯若有期適意豈<lb/>
不樂營營竟何為虚談非世具勿遣俗士知素衷慕幽<lb/>
蹈終焉謝塵羇<lb/>
　　　雨中<lb/>
驟熱變風雨氣候一日殊緑樹擁如葢殘花落無餘閒<lb/>
居日偏永手把種藝書幽幽魚鳥適寂寂車馬疎田父<lb/>
<pb n="KR4h0117_WYG_244-9a"/>
二三輩濁酒時來俱愁陰每思霽微涼意稍舒攜笻獨<lb/>
延佇層雲起遙墟<lb/>
　　　送史高士謁吳閒閒<lb/>
春水武昌船帆飛敬亭雨孤城厭喧囂聽此檣燕語揮<lb/>
手謝時人開胸散煩暑煌煌闕下書曵曵雲間侣真人<lb/>
紫霞佩執簡授璇宇攬衣欲從之神交諒傾許霽雨沐<lb/>
霄容風微鵠初舉遊心愜高明脫屣邁行旅懐哉㑹何<lb/>
時酌彼盈樽醑<lb/>
<pb n="KR4h0117_WYG_244-9b"/>
　　　陳氏思蘭亭<lb/>
儼儼春服成浮雲澹微隂行隨越山曲修篁映疎林溪<lb/>
湍駭遊魚巖花觸飛禽物變理乃常於焉樂幽尋悠然<lb/>
斯亭上契彼往哲心豈不感陳迹志鬱匪所任猗蘭有<lb/>
時作亦以絃吾琴武夷參其前佇立企遙岑<lb/>
　　　送鄧提舉之官江浙<lb/>
天寒道路遥嵗晚風雨作虚名諒何為矧此懐抱惡子<lb/>
行既云邁離居愧余索物盛固有時空山正凋落<lb/>
<pb n="KR4h0117_WYG_244-10a"/>
　　　其二<lb/>
江湖起秋風眯目塵黯暵挂席飛雲顛行子歸意滿蹇<lb/>
予如病鶴欲往翅常短悵望不能休城高暮山逺<lb/>
　　　其三<lb/>
停車子踟蹰把袂我夷猶念此離别難况乃交契綢雨<lb/>
霽白雲飛日斜江樹浮望極意逾逺愁多身更留豈無<lb/>
負郭田何苦事逺遊歸來亦從人商歌激高秋<lb/>
　　　其四<lb/>
<pb n="KR4h0117_WYG_244-10b"/>
白雲一觴酒離思滄溟間子行勿復居念我何當還杳<lb/>
杳飛鴻書瑟瑟清鏡顔濳機不私貸歳月忽已闌贈之<lb/>
雲錦章譬彼蒼玉環何以解塵纓幽泉弄潺潺<lb/>
　　　贈碧溪翁<lb/>
雨霽秋色淨新涼方可人溪流碧如染照我鬚髮真平<lb/>
生作詩苦羞拂鏡中塵為向無菴説嵗晚願為隣<lb/>
　　　拜醮北觀<lb/>
齋罷敞春服趿履步修廊籠禽動新響雨餘竹風涼道<lb/>
<pb n="KR4h0117_WYG_244-11a"/>
人房更深爐煙引㣲香於焉謝塵鞅閒來日偏長<lb/>
　　　送劉道夫<lb/>
西菴松篁路雪消沙水清天寒行役倦酒醒别愁生落<lb/>
日横車影長雲送雁聲梅花應未發留待照春晴<lb/>
　　　秋日陪集賢學士趙公敬夫憩龍山𤣥真宫<lb/>
山轉疑無地人家近隔村野田秋穫盛岡路晚行喧川<lb/>
淨雲生石溪平水到門偶尋高士隠相見遂忘言<lb/>
　　　城南即事<lb/>
<pb n="KR4h0117_WYG_244-11b"/>
偶出城南去長郊花亂開春隂雲貼水日暮客登臺擾<lb/>
擾誰知已寥寥自感懐家書幾時發妻子勸歸來<lb/>
　　　贈孔令尹<lb/>
百里光山逺三年縣令賢人皆思舊徳我欲賦新田綠<lb/>
霧桑浮野黄雲稻際天風流昔潘岳空作種花傳<lb/>
　　　試院次韻答吳草廬先生<lb/>
蹔客留應喜微官去恨遲竹高當戸直花重向簾垂對<lb/>
酒驚人别看詩感嵗移山中足幽事猿鶴舊曾期<lb/>
<pb n="KR4h0117_WYG_244-12a"/>
　　　陽墅道中<lb/>
馬上千峰列溪行不盡源野船高似屋山縣小如村路<lb/>
繞田間曲池漫雨後渾靜來應最樂綠樹擁柴門<lb/>
　　　即事<lb/>
小雨春寒重吳蠶上箔遲枕欹清夢覺窗掩緑陰垂喜<lb/>
聽林鴉哺閒看蟻垤移相思故人逺誰與話心期<lb/>
　　　憶昔<lb/>
暗憶曽遊地遥看不盡天宿雲連野樹積雨聚溪船故友<lb/>
<pb n="KR4h0117_WYG_244-12b"/>
疎三益微官負十年閒居成癖性長日枕書眠<lb/>
　　　遊大梵寺<lb/>
逺客閒無計㣲官欲賦歸偶尋幽寺去頗覺俗情非涸<lb/>
澤飢鷹戀高空獨雁飛西風如有意向晚襲人衣<lb/>
　　　再和前韻三首<lb/>
喬木蒼煙合清江旅雁歸功名遺史在城郭舊人非家<lb/>
逺書猶隔春陰絮欲飛緇塵空滿眼終日到征衣<lb/>
清溪盤百曲虹影駕横槎春事怨行客夕陽啼亂鴉山<lb/>
<pb n="KR4h0117_WYG_244-13a"/>
眀分衆木天濶散悲笳却羨僧家勝推窗瞰水涯<lb/>
遨遊窮樂事模寫得新詩古寺看山後㣲風到竹時地<lb/>
幽塵不到人語燕歸遲向晚寒猶峭惟應客袖知<lb/>
　　　湖中<lb/>
片雲將雨過風急滯船行秋水㟁無際夕陽山自明沙<lb/>
平征雁落波靜宿鷗輕滿目篷窗興窮吟獨未成<lb/>
　　　居庸關早行<lb/>
茅屋聞雞起羸驂並轡行澗深孤碓響山暗數燈明細<lb/>
<pb n="KR4h0117_WYG_244-13b"/>
憶留題處空慚不棄名客愁偏切耳斜月候蟲鳴<lb/>
　　　槍竿嶺<lb/>
薄宦辭家逺經秋未得歸直隨山北去却背雁南飛川<lb/>
淨白雲起郊平紅樹㣲憶曾留宿處立馬認還非<lb/>
　　　濟州<lb/>
舊濟知何處新城久作州危橋通去驛高堰聚行舟市<lb/>
雜荆吳客河分兖泗流人煙多似簇䀨耳厭喧啾<lb/>
　　　郊行<lb/>
<pb n="KR4h0117_WYG_244-14a"/>
雙溪溪上路重到五年遲桑柘成陰處鶯花向老時泊<lb/>
舟隨㟁曲坐石看雲移政愛沙鷗狎驚飛底見疑<lb/>
　　　寄示師文妷<lb/>
川明山秀草花馥氣連鬱儀迴地軸晴嵐宿靄屯氤氲<lb/>
石根飛泉迸寒玉此中縹緲仙人居樓觀金碧繞翠竹<lb/>
我來曾住纔七日迴首人間白雲速飄搖金衣鶴雙飛<lb/>
白玉童吹紫鸞曲天聲忽逺奈别何青山送人秋思多<lb/>
作詩寄女仍自歌梅花零落雪吹盡願拾瑤草山之阿<lb/>
<pb n="KR4h0117_WYG_244-14b"/>
　　　謝李息齋惠墨竹<lb/>
湖州墨竹蘇州詩李侯二美能兼之長安塵中忽到眼<lb/>
坐我六月江南時幽人江南結林屋紫碧森森萬竿玉<lb/>
清風激昂此君語六月寒生不知暑只今見畫思故鄉<lb/>
博山日永凝清香人生萬事真適意相對悠然希坐忘<lb/>
　　　寒食掃松即事<lb/>
東風㣲㣲吹雨晴春山草暖雉飛鳴時哉物性各有適<lb/>
人生悲樂難為情客行十步九迴首寒食道旁多哭聲<lb/>
<pb n="KR4h0117_WYG_244-15a"/>
往年携手原上頭今年酹酒原上丘相逢須識夢中夢<lb/>
有聲莫帶愁中愁<lb/>
　　　題山水圖<lb/>
崖傾水涸石見底石上古樹蟠蒼虬風雲慘淡起白日<lb/>
發巻令我窮㝠捜樹傍衣冠二三子粉墨脱略神光浮<lb/>
垂竿散䇿百不憂安得一笑從之遊<lb/>
　　　濟州<lb/>
兖泗支流魯山麓㑹濟分河向南北扁舟高枕臥看山<lb/>
<pb n="KR4h0117_WYG_244-15b"/>
青入齊雲雨新沐六年歸老敬亭閒忘却塵埃道路間<lb/>
松聲入夢山巖裏驚散風帆去千里<lb/>
　　　無題<lb/>
馳道塵香逐玉珂丹樓花暖㺯雲和春風漸綠瀛州草<lb/>
細雨微生太液波月榭管絃鳴曙早水亭簾幙受寒多<lb/>
少年易動傷春感喚取佳人對酒歌<lb/>
　　　郊行<lb/>
馬上看山山不盡客中行路路偏長叢祠社散羣烏啄<lb/>
<pb n="KR4h0117_WYG_244-16a"/>
層漢秋高數雁翔疎雨著人絺袖濕㣲風吹面稻禾香<lb/>
迴岡偶憩幽塘上顛倒松陰百尺彊<lb/>
　　　久留翰院思歸<lb/>
日日思歸未有期夢魂幾度遶園池白雲滿地山深處<lb/>
紅日當簷雪霽時竹外板輿春步小花間銀燭夜筵遲<lb/>
好將烏鵲頻占喜便買歸舟泛碧漪<lb/>
　　　得家書<lb/>
睡起相思勞寸心捲簾無語立簷隂故人千里碧雲合<lb/>
<pb n="KR4h0117_WYG_244-16b"/>
斜日半川紅樹深江雁忽傳秋後信隴梅應待雪中尋<lb/>
天涯奔走成何事輸與寒窗抱膝吟<lb/>
　　　試院秋日即事<lb/>
薄遊時覺鬢毛蒼病怯西風夜更長官冷久無金馬夢<lb/>
院深惟有木犀香歸舟欲解天如水故友難忘客思鄉<lb/>
試問宋郎愁幾許雁聲何處起滄浪<lb/>
　　　邳州<lb/>
荒城十載路重經暫艤扁舟坐驛亭春到梅花何處白<lb/>
<pb n="KR4h0117_WYG_244-17a"/>
雪晴山色向人青驚心家逺書難寄迎面風寒酒易醒<lb/>
莫憶牽衣兒女態曉猿霜鶴笑林扃<lb/>
　　　送謝明逺之官平江<lb/>
碧波千頃照姑蘇目送危檣數幅蒲古寺雲遮丘臥虎<lb/>
荒臺葉落夜啼烏黒頭清鏡來勲業綠幕深衣入畫圖<lb/>
暇日過遊新得句秋風應寄故鄉鱸<lb/>
　　　送汪叔志之南安<lb/>
繞郭清溪帶路長衝寒極目送危檣水涯梅栁傳春信<lb/>
<pb n="KR4h0117_WYG_244-17b"/>
雪後樓臺照夕陽杜牧吟邊山鳥去謝公行處石苔蒼<lb/>
碧雲暮合天無際回首相思欲斷腸<lb/>
　　　槍竿嶺<lb/>
百折迴岡勢欲迷舉頭山市與雲齊經行絶似江南路<lb/>
落日青林杜宇啼<lb/>
　　　出郭<lb/>
水竹亭池十畆間當時誰似故園閒無端久客章江上<lb/>
却羨孤雲得往還<lb/>
<pb n="KR4h0117_WYG_244-18a"/>
　　　題清溪圖<lb/>
溪上桃花山下舟六朝遺事寄東流春風無限闗情處<lb/>
猿鶴依然識舊遊<lb/>
　　　梁山濼次袁伯長韻<lb/>
積水平蕪渺沒間夕陽漁市網如山扁舟却逐孤雲去<lb/>
得似鳬翁照影間<lb/>
帖帖汀荷望眼平㣲風疎雨葉香清令人忽憶西湖曲<lb/>
碧蓋紅粧短棹横<lb/>
<pb n="KR4h0117_WYG_244-18b"/>
　　　過廣徳<lb/>
黄塵鞍馬夕陽邊不到桐川十二年萬事只多新白髮<lb/>
虚名何日賦歸田<lb/>
　　　偶成<lb/>
㶑㶑横塘栁四圍雨餘來看綠陰肥燕翎拂處波如縠<lb/>
半幅深紅漾落暉<lb/>
　　　夜况<lb/>
北風塵海萬波回夜半西窗勢欲摧夢覺恍然超色界<lb/>
<pb n="KR4h0117_WYG_244-19a"/>
殘燈炯炯妙蓮開<lb/>
　　　池州郡齋除夜寄呈家君<lb/>
郡齋寥落夜無眠紙帳青燈思悄然不是今生惜今夕<lb/>
却緣明日是明年<lb/>
　　　寄友人<lb/>
别日苦多㑹日少平生知已最傷神王郎玉樹東風外<lb/>
只對梅花思若人<lb/>
　　　秋夜<lb/>
<pb n="KR4h0117_WYG_244-19b"/>
空牀坐對一燈青手擊蒲團醉欲醒夜半竹風如雨過<lb/>
起看明月步中庭<lb/>
　　　望池州山<lb/>
少年江上一官閒老去重來似夢間欲覔故人行樂處<lb/>
白雲遮盡九華山<lb/>
　　　題趙子昂所畫牧馬圖<lb/>
霧鬛雲鬃出帝閑誰將圖畫落人間奚官飽牧無餘事<lb/>
獨立春風憶華山<lb/>
<pb n="KR4h0117_WYG_244-20a"/>
　　　題梅溪深處<lb/>
古寺西邊望眼平人家何處斷橋横東風幾樹溪頭雪<lb/>
獨鶴歸来趂晚晴<lb/>
　　　春早<lb/>
病怯春寒睡起遲雨聲一夜漲清池梅花吹落無人管<lb/>
卻似階前雪舞時<lb/>
　　　謙上人<lb/>
西寺廊深日射塵維摩方丈四無隣㣲風盡捲飛花去<lb/>
<pb n="KR4h0117_WYG_244-20b"/>
半敞東窗映綠筠<lb/>
　　　絶句<lb/>
山雨鳴篷雁落沙新寒先到野人家病來誰似愁容痩<lb/>
霜樹蕭疎兩鬢華<lb/>
　　　紡績圖<lb/>
婦姑紡績夜闌時月落車寒手轉遲應愧西隣歌舞散<lb/>
酒酣春夢繞深帷<lb/>
　　附貢師泰<lb/>
<pb n="KR4h0117_WYG_244-21a"/>
　　　雜詠<lb/>
疎林收霽靄方池含密隂坐深清晝冷餘花散鳴禽緘<lb/>
情何所寄撫我緑綺琴世無鍾子期誰能復知音曲終<lb/>
一長歎悠悠千載心<lb/>
　　　章華<lb/>
靈王傾國崇臺宇按劍章華昵中土弁裳伏地走諸侯<lb/>
鐘鼓凌空震三楚騁驕不畏伍子謀落成乞與吳兵遊<lb/>
孤舟竟走江上路塊土獨占山中愁十年伯氣終蕭索<lb/>
<pb n="KR4h0117_WYG_244-21b"/>
回首華容歸不得飢魂漂泊啼秋煙細腰却舞新王前<lb/>
　　　朝陽<lb/>
神娥縹緲高唐上楚宫樓閣森相向丹楓蒼桂湧孤闕<lb/>
白石清江簇連嶂行雲㝠㝠飛雨寒孤猿咽咽秋花間<lb/>
翠鈿龍駕杳何處斷魂殘夢愁空山㣲臣宋玉誇能賦<lb/>
當日襄王豈真遇千古秋風恨未平高泉飛落三巴怒<lb/>
　　　黄金<lb/>
昭王鋭志移青社築土懸金奉賢者四方劍佩集强燕<lb/>
<pb n="KR4h0117_WYG_244-22a"/>
千里風塵馳駿馬郭君自舉先羣豪樂生獨步超凡曹<lb/>
酬恩一雪覇國恥建功並倚雲天高君臣意氣千年少<lb/>
落日荒凉沒秋草黄金買貴滿長安惆悵英雄布衣老<lb/>
　　　望思宫<lb/>
桐人氣迫前星黯思子宫成翠華晚高堂有恨碧草新<lb/>
大野無蹤金犢逺一朝㺯兵兒罪輕百年鍾愛天倫深<lb/>
林園魂魄夜寂寂湖城風雨秋隂隂漢宫樓觀連天起<lb/>
方士秉香召仙鬼望思望思歸不歸茂陵老淚如傾水<lb/>
<pb n="KR4h0117_WYG_244-22b"/>
　　　銅雀臺<lb/>
半空高棟翔金雀玉扆繐帷塵漠漠西陵老樹暝色寒<lb/>
長安賤妓春情薄曲終紅袖辭尊前簷傾斷甓飛人間<lb/>
分香老淚恨不滅秋風吹入苔花斑漢家一片當時土<lb/>
肯為奸雄載歌舞銷盡曹瞞萬古魂落日潼河咽寒雨<lb/>
　　　送顧仲莊之海北<lb/>
釣龍臺下與君别萬里東南何日還星斗動搖天在水<lb/>
海門空濶浪如山珊瑚寶樹來三島鸚鵡金籠出八蠻<lb/>
<pb n="KR4h0117_WYG_244-23a"/>
簫鼓船回應北上鳯池春早佩珊珊<lb/>
　　　送篤御史<lb/>
萬斛龍驤海上回除書忽報自天來紅蓮日轉神仙幙<lb/>
翠柏霜飛御史臺已喜文章收俊譽還因綱紀得長材<lb/>
風塵滿目難為别且盡江頭酒一杯<lb/>
　　　題張子固所藏鮮于墨蹟<lb/>
一自昭陵藏墨本書名誰復更超羣忽傳河朔專行草<lb/>
不讓吳興變𨽻分黄鵠夜深隨落月白鵞秋冷化孤雲<lb/>
<pb n="KR4h0117_WYG_244-23b"/>
風流賴有張公子雪繭封題比右軍<lb/>
　　　題二馬圖<lb/>
鐵塚騧連錢驄何年墮影江水中蒲梢西來八尺龍天<lb/>
閑十二為爾空五花雲錦吹東風<lb/>
　　附貢性之<lb/>
　　　西湖燕集分韻得南字<lb/>
我志在丘壑野性夙所躭今晨適休暇樂此風日堪而<lb/>
我二三友濟濟皆儒簪扶攜眺西郊到處窮幽探湖光<lb/>
<pb n="KR4h0117_WYG_244-24a"/>
淨澄練山色浮晴嵐林木葉已脫梅花蘂猶緘言瞻和<lb/>
靖祠芳草埋空函載登岳王墓老樹雲相參眼明三竺<lb/>
國金碧眩精藍商歌起樵牧淸梵來瞿曇方將履夷曠<lb/>
尋復躡巉巖去去不知逺落日山腳含美人具清讌畫<lb/>
舫如雲龕浮游六橋間水天遙共涵<lb/>
　　　賦得蛾眉亭送胡長史粹中之楚<lb/>
雙蛾横翠黛孤亭枕江流伊人適行邁於焉拽蘭舟山<lb/>
空夕煙歛月白水光浮永懐謫仙人浩歌動清秋風景<lb/>
<pb n="KR4h0117_WYG_244-24b"/>
詎不美公程靡遲留明發指武昌千里路悠悠言從夏<lb/>
口驛遄經鸚鵡洲王國寔重鎮屹然居上游皇圖永萬<lb/>
古輔翊在謀猷兹行亦已壯毋使増離憂<lb/>
　　　清江圖<lb/>
江驛背孤城江流遶舍清露枰松下奕驛騎栁邊行帆<lb/>
落晴窗影鐘傳雨寺聲堆床餘簡帙列坐總耆英燕語<lb/>
能留客鷗馴解結盟詩郵趨堠吏衙鼓集闗兵薄俸樽<lb/>
仍滿新知葢屢傾不才翻自愧何以答深情<lb/>
<pb n="KR4h0117_WYG_244-25a"/>
　　　題畫山水<lb/>
山水東南勝遊遨嵗月遷登高頻折屐載月屢移船鏡<lb/>
水荷花裏秦雲嶺樹邊猿偷霜果下鹿借石牀眠野趣<lb/>
閒誰適詩懐靜自便洞深通窈窕澗曲寫之𤣥采藥時<lb/>
逢虎看棋或遇仙僧留題竹字鶴避煮茶煙捷徑惟増<lb/>
愧移文只浪傳種桃春萬樹别有武陵天<lb/>
　　　題畫蘭竹<lb/>
幽蘭産空谷無人春自芳綠竹生石間節操凝冰霜樂<lb/>
<pb n="KR4h0117_WYG_244-25b"/>
此琴中調寘彼君子堂氣與質隨化歳晚同馨香采之<lb/>
可紉佩不采蘭何傷<lb/>
　　　題畫<lb/>
㣲雨歇清晝輕雲散薄隂人家隔西崦僧舍傍東林樵<lb/>
漁斷行屨山水空遺音軒冕詎不貴遊塵如海深披圖<lb/>
欲懐歸何以諧夙心<lb/>
　　　牧牛圖<lb/>
溪童飲牛渡溪水牛遇水深行復止人知水深牛不行<lb/>
<pb n="KR4h0117_WYG_244-26a"/>
誰識回頭顧其子桃林之野春雨晴燒痕囘綠春草青<lb/>
太守勸農當二月土膏肥暖牛可耕邯鄲城頭征戰息<lb/>
寗戚徒勞吟白石一聲笛裏太平歌牛背溪童自朝夕<lb/>
　　　唐馬圖<lb/>
開元天廄多良馬四十萬匹皆龍駒奚官牽出立仙仗<lb/>
箇箇五花雲錦如許教蒭粟官家給餵飼何曽敢相失<lb/>
花邊栁下恣長鳴不比駑駘甘伏櫪太平天子無戰爭<lb/>
四海久矣風塵清青絲絡頭玉為轡看花不出長安城<lb/>
<pb n="KR4h0117_WYG_244-26b"/>
世間豈無千里足往往徒遭奴𨽻辱如何獨領鳯池春<lb/>
慎勿從人厭羈束<lb/>
　　　宫梅圖<lb/>
璚樓夜寒銀漏澀滿地霜華月光白翠禽啼斷夢中魂<lb/>
窈窕虛窗碧紗隔千門深鎖含章宫未許人間識春色<lb/>
只愁笛裏曲聲哀零落香鈿㸃粧額<lb/>
　　　林壑深秀為鄧宗經賦<lb/>
芙蓉城郭自天成長日開軒看雨晴飛瀑曉翻千嶂雪<lb/>
<pb n="KR4h0117_WYG_244-27a"/>
驚濤秋湧萬松聲雙雙去鳥風中度一一遊人畫裏行<lb/>
濟世功成許歸隠肯教林壑負深盟<lb/>
　　　登越王臺次任一初韻<lb/>
芙蓉城郭自天開形勢盤囘亦壯哉風作鳴潮吹雨散<lb/>
山如走馬渡江來王圖霸業今何在越寺吳宫莫漫哀<lb/>
此日明年各何處更須扶醉一登臺<lb/>
　　　清燕堂<lb/>
江山深處畫堂深朋宴曽聞屢盍簮弈世衣冠惟望族<lb/>
<pb n="KR4h0117_WYG_244-27b"/>
百年桑梓尚喬林珠簾捲雨聽春晝寶鴨含煙散夕隂<lb/>
我亦有懐同笑語圖書堆裏坐鳴琴<lb/>
　　　送别<lb/>
江上船開起棹歌離愁無奈故人何桃花流水春三月<lb/>
楊栁東風雨一簑送别轉嗟形影獨相思從此夢魂多<lb/>
到時定有平淮䇿勲業終歸馬伏波<lb/>
　　　送陸景宣靖州從軍<lb/>
蠻荒溪洞極邊頭仗劒從軍憶壯遊楊栁春風千部落<lb/>
<pb n="KR4h0117_WYG_244-28a"/>
旌旗曉日萬貔貅路經彭蠡洲前過江自巴州峽外流<lb/>
早報達人歸聖化貂蟬從古出兠鍪<lb/>
　　　送戴伯貞簡校還廣西<lb/>
桂江煙水接瀟湘逐客歸來道路長巻裏謾多新製作<lb/>
篋中猶是舊衣裳逢人且説身如夢老我相看鬢已霜<lb/>
此去莫教音問隔雁飛今喜過衡陽<lb/>
　　　水竹軒<lb/>
萬竹瀟瀟水遶門九街車馬自晨昬晴天波影搖窗戸<lb/>
<pb n="KR4h0117_WYG_244-28b"/>
靜夜秋聲入夢魂曽為故人頻下榻每因佳客屢開樽<lb/>
百年清致今猶昔春雨深深長子孫<lb/>
　　　城南耕隠<lb/>
愛爾城南隠者居春田遶屋總膏腴兒孫候暖晨驅犢<lb/>
燈火分凉夜校書入社有懐占樂嵗趨朝無夢候公車<lb/>
相逢自歎飄零久投老歸來愧不如<lb/>
　　　次萍居留别韻<lb/>
且勿長亭折栁枝離筵已判酒如池因思㑹面難期處<lb/>
<pb n="KR4h0117_WYG_244-29a"/>
直使銜杯到醉時檣燕留人雙上下㟁花迎客半低垂<lb/>
計程明日毗陵道吟寄新詩欲倩誰<lb/>
　　　贈肖山劉縣丞<lb/>
野夫于世久無聞出郭欣逢父老論何事一從君作縣<lb/>
催租不識吏敲門夜燈機杼聲連屋春雨桑麻綠徧村<lb/>
他日循良應有傳肯將名節讓劉昆<lb/>
　　　有懐夏文度文表昆仲<lb/>
珍簟生凉簇浪紋寶爐香煖散晴薫葛巾白苧消三伏<lb/>
<pb n="KR4h0117_WYG_244-29b"/>
繭紙烏絲冩八分文字勇追韓吏部詩才清逼鮑參軍<lb/>
眼中年少多如許獨爾風流莫與羣<lb/>
　　　題畫<lb/>
樓倚溪頭水溪環竹外山扁舟垂釣者相對白鷗間<lb/>
　　　春山煙雨<lb/>
栁帶輕煙淡淡花含宿雨深深魚樂新添曉漲烏啼越<lb/>
覺春陰<lb/>
　　　題畫扇<lb/>
<pb n="KR4h0117_WYG_244-30a"/>
三間兩間茅屋五里十里松聲如此山中景色何時共<lb/>
我同行<lb/>
　　　東坡竹<lb/>
玉堂罷值獨歸遲墨瀋將秋入硯池坐到夜深清不寐<lb/>
鎖窗凉影碧參差<lb/>
　　　畫馬<lb/>
天閑牽出許奚官飲罷春流未解鞍記得曽陪仙仗立<lb/>
五雲深處隔花看<lb/>
<pb n="KR4h0117_WYG_244-30b"/>
　　　觀畫<lb/>
滚滚長江入窈㝠越山無數隔江青一雙白鳥誰驚起<lb/>
衝破蒼烟下别汀<lb/>
　　　題畫竹<lb/>
鷓鴣啼斷水龍吟舟過湘江夜雨深清思滿懐無著處<lb/>
閒將墨沼寫秋隂<lb/>
　　　釣魚圖<lb/>
賀監湖頭秋水清越王臺上秋月明偶因把釣忘歸去<lb/>
<pb n="KR4h0117_WYG_244-31a"/>
不是來沽隱士名<lb/>
　　　畫蘭<lb/>
林下佳人迥不常倚風無語淡生香憑誰寫作靈均賦<lb/>
為爾招魂到楚湘<lb/>
　　　蘭竹<lb/>
翠鸞飛下尾毿毿怪石巉巗倚碧潭一路鷓鴣啼不斷<lb/>
行人揮淚濕征衫<lb/>
　　　題畫<lb/>
<pb n="KR4h0117_WYG_244-31b"/>
擾擾黄塵沒馬鞍幾人消得此中閒綠隂清畫深如水<lb/>
飽看溪南雨後山<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷三百三十六</head> <lb/>
    <p>
<pb n="KR4h0117_WYG_335-1a"/>
欽定四庫全書<lb/>
　石倉歴代詩選卷三百三十六<lb/>
　　　　　　　　　　　　明　曹學佺　編<lb/>
　明詩初集五十六<lb/>
　　王澤<hi>字叔潤天台人</hi>
　　　題十八學士圖<lb/>
晉陽天人赤龍子按劍叱咤風雲起下嫌九土足腥穢<lb/>
欲将乾坤翻海洗妖蟆射殺落九重日月再啟光瞳瞳<lb/>
<pb n="KR4h0117_WYG_335-1b"/>
十八文星爛奎壁玉堂髙開連紫宫天生奇才真羽翼<lb/>
南金大珠何足惜鳳凰笙管宴彤庭日聴四海歌太平<lb/>
圖形更詔丹青手不獨雲臺畵将星君不見嬴家祖龍<lb/>
坑學士山下看𤓰同日死阿房壁土未曽乾草緑宫垣<lb/>
哭秋鬼<lb/>
　　　趙松雪八駿圖<lb/>
趙家王孫擅好書更復畵馬如江都嘗從玉堂罷春直<lb/>
慣寫天馬随監奴馬來西苑龍八尺勢或怒驚如鵲立<lb/>
<pb n="KR4h0117_WYG_335-2a"/>
似疑初浴滎河波身上龍紋五花濕王孫寫駿不寫形<lb/>
運思已入天機精都将臨池古書法落筆一掃千人驚<lb/>
今逢此圖乃八疋老我見之惟歎息人間駑駘漫紛紜<lb/>
天上龍紋誰購得憶昨八駿登瑶池崑崙萬里天西陲<lb/>
風行電邁景恍惚翠㽔不動天王旗古來八駿雖已矣<lb/>
房星在天還不死雄姿伏櫪世豈無胡乃惟稱穆天子<lb/>
　　　寄友人<lb/>
我本東海人家住東海頭自從丱角時便向西州遊邇<lb/>
<pb n="KR4h0117_WYG_335-2b"/>
來西遊十九載夜夜思歸夢東海此身厭逐戎馬間落<lb/>
魄惟存壯心在今年始欲向東還便将歸老天台山相<lb/>
随仙人養雞犬笑弄緑水桃花間况聞溪上桃已熟仙<lb/>
女嬋娟面如玉春風綰結雙緑鬟舞腰解按山鄉曲去<lb/>
年羣仙遥見招謂予自是王子喬山中何嘗識酒禁日<lb/>
日爛醉吹璚簫昨日纔經四明道故人相見驚絶倒間<lb/>
闗萬死得生還顔色還同舊時好忽聞天吳落海隅到<lb/>
海要拾明月珠大風三日撼天黑海底吹折紅珊瑚洪<lb/>
<pb n="KR4h0117_WYG_335-3a"/>
濤如山老蛟怒白日江臯塞烟霧仙山咫尺不得歸目<lb/>
送冥冥塞鴻去櫂舟惆悵却西回側望仙山心欲摧空<lb/>
懷帝子芙蓉闕遥望中天雨玉臺愁來昏昏枕書睡呼<lb/>
酒狂歌不成醉丈夫出處真可憐往往長遭不如意作<lb/>
書為謝丹霞仙金堂石室無清縁有心未罷秋來約更<lb/>
待秋風海月圓<lb/>
　　　寄泐季潭<lb/>
寶樹香雲合龍池緑水新凉多今夏雨僧少去年人一<lb/>
<pb n="KR4h0117_WYG_335-3b"/>
騎留京國雙鴻入塞塵西天幾萬里沙草濶無垠<lb/>
　　　宋徽宗畵瓶中桂花<lb/>
玉色官瓶出内家天香誰貯月中花六宫只愛新凉好<lb/>
不道金風捲翠華<lb/>
　　髙宗所書絹素杜律<lb/>
江頭宫殿日遲遲朝退千官黙坐時春盡龍沙無雁度<lb/>
尺縑惟寫少陵詩<lb/>
　　　李太白像<lb/>
<pb n="KR4h0117_WYG_335-4a"/>
春殿龍香試綵毫詩成奪得錦宫袍歸來笑擁如花妓<lb/>
臥看薔薇月上髙<lb/>
　　　小遊仙曲<lb/>
中山千日酒初醒知愛𤣥都夜景清起坐天門吹玉笛<lb/>
月中珠樹起秋聲<lb/>
獨步瑶壇歌洞章青天如水月華凉閒将一掬芙蓉露<lb/>
乞與神龍作雨香<lb/>
　　　竹枝青鳥<lb/>
<pb n="KR4h0117_WYG_335-4b"/>
阿母瑶池信不通茂林松柏老秋風野池春雨叢篁緑<lb/>
青鳥猶來認故宫<lb/>
　　附朱右<hi>字伯賢天台人</hi>
　　　将歸操<lb/>
河之深兮誰将厲之河之淺兮誰将揭之河洋洋兮不<lb/>
我濟之竭澤以漁兮蛟龍辟之覆巢殀胎兮鳳凰去之<lb/>
夫人有知兮余寔類之九州博大兮将余遂之<lb/>
　　　龜山操<lb/>
<pb n="KR4h0117_WYG_335-5a"/>
維龜有山造初鴻濛自龜之東淮夷來從膏澤既施草<lb/>
木實多周公上天奈龜山何<lb/>
　　　拘幽操<lb/>
羑之隂兮罘罘羑之室兮幽幽嗟室之人兮為死為囚<lb/>
匪惟伊愆兮實我之郵日月有明兮容先弗留<lb/>
　　履霜操<lb/>
驅車驅車車行無遲兒在中野父寧不悲驅車驅車車<lb/>
行無遲兒當有母孰使兒飢天生衆民罔不同仁風雨<lb/>
<pb n="KR4h0117_WYG_335-5b"/>
霜露實活我人民生有知以順陶鈞<lb/>
　　　殘形操<lb/>
狸維獸不見其首我夢之形吉凶曷究式協于占載觀<lb/>
其繇曰修爾躬自天之佑<lb/>
　　　過楊井山<lb/>
霧盡寒初退風清雨欲晴山田春飽水農舍早趨耕行<lb/>
李青霄近煙波白髮明正愁泥路滑林外竹雞聲<lb/>
　　　早起<lb/>
<pb n="KR4h0117_WYG_335-6a"/>
山樓早起已聞雞雪漏寒光月色低三黜有誰憐栁下<lb/>
四知徒自愧闗西街頭燈火催車馬城上風霜急鼔鼙<lb/>
臨鏡每慚多白髮校書何日對青藜<lb/>
　　　江上秋懷<lb/>
水國風髙木葉霜滿舟山色入荒凉小孤殘照收江左<lb/>
大别寒煙銷漢陽新飯軟炊菰米白濁醪香汎菊花黄<lb/>
故鄉千里空回首雲樹茫茫鬢髮蒼<lb/>
　　　江夜<lb/>
<pb n="KR4h0117_WYG_335-6b"/>
江山秋意滿虚舟坐對漁燈看碧流影浸星河天半落<lb/>
凉生風露雨初收椿庭有月烏啼夜椒圃無人鶴怨秋<lb/>
夢後鄉闗徒悵望越吟殘曲强消愁<lb/>
　　　憶鄉中諸故友<lb/>
東麓溪頭蟹渚隂故鄉幾度憶同襟詩聯石鼎秋燈冷<lb/>
韭剪春園夜雨深白髮每馳張長夢青山慵鼓伯牙琴<lb/>
客牀寥落情無賴月滿空梁强自吟<lb/>
　　　春懷<lb/>
<pb n="KR4h0117_WYG_335-7a"/>
舵樓空濶望京華蘆荻江風岸岸花山色漸濃昏霧簿<lb/>
水光遥動夕陽斜故鄉鴻雁書千里逺浦牛羊屋數家<lb/>
邊塞栁營多苜蓿石田徒憶舊桑麻<lb/>
　　　題畵蘭<lb/>
九畹香清露氣寒三湘月落淚痕乾楚天空濶秋無際<lb/>
誰復行吟澤畔看<lb/>
　　方行<hi>字明敏黄巖人</hi>
　　　古意<lb/>
<pb n="KR4h0117_WYG_335-7b"/>
青松百千尺亭亭蔽浮雲下有螻蟻穴上有烏鵲羣兔<lb/>
絲附其枝茯苓䕃其根盤踞託厚地實維造化神𤣥冬<lb/>
霜霰繁積雪埋崑崙萬卉皆凍死此物獨能存吾将比<lb/>
蟠木坐閲三千春<lb/>
　　　清麗曲<lb/>
江花繞瓊闕緑水帶珠樓開宴坐清夜飛觴凌素秋美<lb/>
人明月珮仙客紫雲裘生世真飄忽應當秉燭遊<lb/>
　　　懷丁鶴年髙士<lb/>
<pb n="KR4h0117_WYG_335-8a"/>
白雲生虚堂滄江夜來雨念子素抱清守道猶處女離<lb/>
别月幾圓流光歘如許佳期悵芳嵗緬懷在知已<lb/>
　　　和蒲菴禪師查峰夜夜坐二首<lb/>
在昔多宿願志藏巖壑間朝看飛鳥出暮逐浮雲還微<lb/>
雨南澗來凉飈滿空山振衣千仞外逸駕誰能攀<lb/>
人生固恒理萬化俱同源素抱既不展淹留復何言願<lb/>
期髙世翁談道窮晨昏空林冀有約違已非所論<lb/>
　　　贈相虚中上人<lb/>
<pb n="KR4h0117_WYG_335-8b"/>
一室安禪久三生結願頻傳經來帝子送食下天神水<lb/>
月虚空相山雲自在身慈航如可渡應許姓龎人<lb/>
　　　過太湖<lb/>
震澤留遺號行人指太湖封疆連舊壘形勢壓全吳水<lb/>
落魚龍蟄天寒雁鶩呼扁舟思范蠡吾亦老樵蘇<lb/>
　　　過延陵<lb/>
延陵懷季子遺跡古城東異代丹青在千年祭祀同髙<lb/>
情思挂劍逺識紀觀風欲問吳封處蒼煙落照中<lb/>
<pb n="KR4h0117_WYG_335-9a"/>
　　　寄蘇太史<lb/>
城隅分手地江上斷腸時感此一日舊坐令千里思青<lb/>
雲當自力白髮不須悲澤國多鴻雁南來好寄詩<lb/>
　　　留别選禪師<lb/>
分經蓮漏下幽徑石苔封却笑此時别更于何日逢敲<lb/>
門思看竹解榻愛聴松明發孤舟去江雲千萬重<lb/>
　　　題邊文進仙山樓觀圖<lb/>
仙人散髮懸雙瞳能移崑崙開華嵩為我一掃瀛洲趣<lb/>
<pb n="KR4h0117_WYG_335-9b"/>
中有千年不死青芙蓉飄飄煙霞入君手深林蔽羃桃<lb/>
源口蒼煙颯颯鸞競飛丹崖恍恍龍驚走赤城掩靄天<lb/>
姥迴石梁倒掛雙瓊臺桃花半壁鏡中見古木盡化青<lb/>
猿哀素娥迴飈下瑶殿明星玉女長相見邀余為作商<lb/>
山歌坐看桑田幾經變丹霞亂飛桂樹表手翳瓊枝拂<lb/>
瑶草天風吹入西瑶池王母秋眉颯衰老瑶池花暖春<lb/>
未凋三十六宫散瓊瑶青霓錦帔耀雲日上元月下來<lb/>
吹簫吹鳳簫兮繫霜絲君亦胡為弄參差他年倘惠金<lb/>
<pb n="KR4h0117_WYG_335-10a"/>
鵞蘂寄聲蓬島長相思<lb/>
　　　題吳彦嘉所藏張秋蟾龍圖<lb/>
張公畵龍人不識筆法逺自僧繇得掛向髙堂神鬼驚<lb/>
恍惚電光來破壁夜當渤澥開筆力元氣淋淫浸無極<lb/>
吞吐日月天地昏摩蕩雲雷太隂黑江翻石轉窈莫窮<lb/>
雪濤捲空銅柱側洞庭扶桑非爾誰顛倒滄溟為窟宅<lb/>
乃知前圖只數尺坐令萬里生古色何當置我君山湖<lb/>
上之髙峰聴此老翁吹鐵笛<lb/>
<pb n="KR4h0117_WYG_335-10b"/>
　　　觀吳孟周司訓真草書譜<lb/>
古來書學宗史籀竹簡遺文象科斗鍾張真草更入神<lb/>
片楮至今藏不朽先生下筆絶代無鳴玉綰結青珊瑚<lb/>
况聞篆𨽻太倔强百金一字傳東吳墨池浸沒𤣥兔穎<lb/>
魑魅反走空堂静金㦸交撑日月輪銀鈎倒畫龍蛇影<lb/>
歐虞褚薛真出羣精妙只數王右軍英姿老氣欲飛動<lb/>
懸珠快劍相紛紜嗚呼百世誰復識我今作歌重刻石<lb/>
莫同繭紙舊蘭亭閟入昭陵永難得<lb/>
<pb n="KR4h0117_WYG_335-11a"/>
　　　東歸謡送貝仲琚回吳中<lb/>
天目青逾藍上有危峰横空插漢髙巉巖滄海深莫測<lb/>
下有六鼇迭負蓬壺方丈于其側山峻極兮水波瀾千<lb/>
盤萬折行路難愁看混沌開鑿處尚有斧跡留人間殳<lb/>
山仙翁髮如雪胸蟠太和吐日月手中鍊石輕女媧五<lb/>
色曽将補天裂憶聞羽客從之遊青霞光亂雲錦裘金<lb/>
雞叫海白日慘桂樹四落空山愁昔年寒月照樽俎明<lb/>
珠百斛輕于土君山鐵笛悲向人羞殺堂前栁枝舞君<lb/>
<pb n="KR4h0117_WYG_335-11b"/>
歸東吳懷故廬明星古宅非吾居會稽泱漭淛江險誰<lb/>
探千載太史禹穴之遺書興因東歸發遂作東歸謡他<lb/>
年相憶五情熱應知淚濕雙龍綃<lb/>
　　　和馬貫五松小龍歌<lb/>
五松小姑龍帝女綽綽飛璫夜行雨天吳移海醉不歸<lb/>
江山千年作誰主漂星輾月流翠滑青霓曳裾玳窗八<lb/>
同心縷結寄玉郎複疊毾㲪製霞襪玉<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>轉水月獨漉<lb/>
綷䌨香裠蹙蘭屋閒擲明珠贈宓妃一片長眉寫新緑<lb/>
<pb n="KR4h0117_WYG_335-12a"/>
罘罳瑶殿罩何年排空鳳管衢九天割鮮不食起鳴絃<lb/>
水波帖玉無驚煙<lb/>
　　　送賈彦徳訓導霍丘<lb/>
中都會面得從容兩載同聴長樂鐘天近君門嚴虎豹<lb/>
地寛人海混魚龍承恩自合歸宣室論道安能在辟雍<lb/>
江栁春花増别恨白頭何日更相逢<lb/>
　　　送僧遊浙西<lb/>
可歎浮雲無定棲錫飛還向浙河西杯從揚子江中渡<lb/>
<pb n="KR4h0117_WYG_335-12b"/>
詩到生公石上題説法蓮臺花雨墜安禪芝室夜星低<lb/>
他年元亮如同社相送無勞限虎溪<lb/>
　　　送殷文學之闗中<lb/>
博士才名成老翁又随聲教向闗中百年禮樂今重見<lb/>
萬國車書喜會同泰華雲開仙掌出昆明水冷劫灰空<lb/>
他時太史瞻星地應説奎光聚井東<lb/>
　　　謝山中惠炭<lb/>
山木燒餘逺寄将色如𤣥玉淺含霜光浮上室三冬煖<lb/>
<pb n="KR4h0117_WYG_335-13a"/>
氣逼寒爐五夜長吐出葛洪驚滿口吞來豫讓豈充腸<lb/>
從今煨芋巖前客笑指松風石鼎香<lb/>
　　　陳虚中外史煮石窩<lb/>
仙人髙隠五雲邊煮石曽令夜不眠世上已聞飱玉法<lb/>
山中休種采芝田丹爐藥與青猿守瀛海書從白鶴傳<lb/>
歌罷洞章明月裏祇應微響落中天<lb/>
　　　山窗獨坐<lb/>
日落大江黑月上萬山静獨客坐寒窗孤雲起前嶺<lb/>
<pb n="KR4h0117_WYG_335-13b"/>
　　　楊栁詞二首<lb/>
韶華無限暗中消揺蕩春光幾萬條却怪晚來風定後<lb/>
雪花飛滿赤欄橋<lb/>
曲江南陌亂垂煙勾引春風入管絃惆悵幾株憔悴盡<lb/>
與人長繫别離船<lb/>
　　　題美人圖<lb/>
白玉簾開露氣浮芙蓉花近紫金鈎陽春一曲無人識<lb/>
空拂銀筝下翠樓<lb/>
<pb n="KR4h0117_WYG_335-14a"/>
　　　復和五松小龍女歌答盧軒<lb/>
東方龍君降靈女騰飈曳煙軋腥雨撲花掃海神亦悲<lb/>
玉帝封為九河主貝宫銅龍刺雲滑彤臺鬬玉蛟粧八<lb/>
瓊絲絡鳳騎紫霞金帖瓏瓏水晶襪鼇頭牽波月簌漉<lb/>
翠幄銀屏沓珠屋倒窣天飄澆火龍九㸃齊州一時緑<lb/>
撾鐘勸飲邀萬年花宫盤盤象青天湘妃獻樂鼓氷絃<lb/>
下窺四海銷氛煙<lb/>
　　　遊槎峰<lb/>
<pb n="KR4h0117_WYG_335-14b"/>
北極髙臨複道低金銀臺殿與雲齊山中日月開新教<lb/>
海内文章憶舊題西澗水深龍已化東峰樹老鶴同棲<lb/>
清遊更擬陪諸老絶壑天風散杖藜<lb/>
　　　登秦駐山<lb/>
此地曽經駐蹕來秦皇遺跡尚崔嵬採窮滄海無靈藥<lb/>
歸到驪山有劫灰萬里黑風迷鬼國一杯弱水隔蓬萊<lb/>
詩人弔古應多思落日詞丘首重回<lb/>
　　　閒居<lb/>
<pb n="KR4h0117_WYG_335-15a"/>
絃管春深繞畵樓微風吹動玉簾鈎倡條冶葉俱無恙<lb/>
相伴丁香結暮愁<lb/>
　　　山中絶句<lb/>
滿溪流水碧于苔無客重登舊釣臺惟有多情沙上鳥<lb/>
向人飛去又飛來<lb/>
　　　江南詞<lb/>
暖氣晴嬌杜若洲沙頭狂客繫蘭舟采蘋多少江南女<lb/>
揺蕩春光不自由<lb/>
<pb n="KR4h0117_WYG_335-15b"/>
　　　夜坐<lb/>
蘭缸滅盡換寒更一枕餘香玉雪清怪殺無情樓上笛<lb/>
攪人春夢到天明<lb/>
　　王景彰<hi>以字行括蒼人</hi>
　　　瑶臺翫月<lb/>
瑶臺臺上秋月明瑶臺臺下秋水清道人持杯待月出<lb/>
氣壓泰華吞滄溟嫦娥靚粧倚東井碾破瑠璃白千頃<lb/>
興來吸盡金叵羅舞袖裵徊弄清影衷腸激發問青天<lb/>
<pb n="KR4h0117_WYG_335-16a"/>
何似當年李謫仙迢迢雲海望不極寧知天上今何年<lb/>
玉階桂花下如霰瑶光欲墜明星爛微霜凜凜沾人衣<lb/>
城上烏啼知夜半<lb/>
　　　羅槃書屋<lb/>
羅槃山色連青冥羅槃花開春滿城邇來文軌徧南服<lb/>
構得書屋山之扄中有牙籖三萬軸𨽻古漆書聯汗竹<lb/>
琬琰新收漢石經黌序亦開唐白鹿要将禮樂化殊方<lb/>
夜深絃誦聲琅琅已聞文翁教岷蜀此邦更在岷之陽<lb/>
<pb n="KR4h0117_WYG_335-16b"/>
岷山之水向南流織女機絲涵素秋豈徒風氣開太朴<lb/>
終看徳化齊中州羅槃書屋世無有今度有書垂不朽<lb/>
不是蓮花幕下賔安得文光貫南斗<lb/>
　　　劍閣圖<lb/>
劍閣雲棧髙嵯峨嘉陵江水揚清波神扄鬼鑿閉幽閴<lb/>
秋風古道無人過一朝日華忽西被宇宙淋漓盪元氣<lb/>
霆轟飈舉神龍迷山川草木皆生意乃知世道有晦明<lb/>
蜀山萬仞如砥平聖人在位四海清<lb/>
<pb n="KR4h0117_WYG_335-17a"/>
　　　題江南秋晚圖<lb/>
十年不踏錢塘路江上晴煙渺輕素并刀誰剪秋半簾<lb/>
夕陽正在西陵樹對之便欲發浩歌西風蕭蕭水増波<lb/>
胥濤已入亂山去木落臺空幽思多<lb/>
　　　賀西平侯大人平越州<lb/>
元戎承制掃蠻方踏徧先王舊戰場又見孔明擒孟獲<lb/>
何殊充國破西羌捷書入奏風雲動凱騎揚塵日月黄<lb/>
聖主萬年垂大統海山無地不梯航<lb/>
<pb n="KR4h0117_WYG_335-17b"/>
　　　題畵<lb/>
聞説蓬萊水已枯懶從海上拾珊瑚山前石爛雲生母<lb/>
天際禽飛雪作姑三尺清氷雷煥劍一杯元氣長房壺<lb/>
此中盡是瓊林侣何事年來不寄書<lb/>
　　　題畫扇<lb/>
二儀開混沌一氣藴精靈石乳通龍井天風老鶴汀江<lb/>
山自吳楚寰宇際滄溟便欲抛塵俗尋真向草亭<lb/>
　　　題畵草木奇峰<lb/>
<pb n="KR4h0117_WYG_335-18a"/>
蒼虬飛上天鱗鬛墜深麓長風吹不起散作千山緑<lb/>
　　　題畫馬<lb/>
天上房星燭地寒故教駿骨落人間如今紙上空形影<lb/>
苦憶秋風十二閑<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_335-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷三百三十六<lb/>
</p>
<p>
</p>
  </div>
</body>
</text>
</TEI>
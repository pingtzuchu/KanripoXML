<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻八十五</head> <lb/>
    <p>
<pb n="KR4h0117_WYG_085-1a"/>
欽定四庫全書<lb/>
　石倉歴代詩選巻八十五<lb/>
　　　　　　　　　　　　明　曹學佺　編<lb/>
　晩唐十二<lb/>
　　吳融<hi>字子華山陰人</hi>
　　　贈李長史歌<hi>并序</hi>
　　余客武康縣既旬日將去邑長相餞于溪亭座中<lb/>
　　有李長史袖出蘆管自請聲以送客且言我業此<lb/>
<pb n="KR4h0117_WYG_085-1b"/>
　　二十年年少時五陵豪俠無不與之遊棃園新聲<lb/>
　　一聞之明日皆出我下洎巢賊腥穢宫闕逃難于東<lb/>
　　江淮間非吾土又無樂音敝衣旅食雙鬢皓然風月<lb/>
　　好時或亭臯送別必引滿自勸不能忘情一曲未終<lb/>
　　泫然承睫越鳥胡馬之慼感動旁人羅進士隠初<lb/>
　　遇金陵有贈詩尚能成誦在口余憫李之流落仰<lb/>
　　羅之所感故贈之時光啓戊申嵗清明月之八日<lb/>
危樓壓溪溪澹碧翠褭紅飄鶯寂寂此日長亭愴別離<lb/>
<pb n="KR4h0117_WYG_085-2a"/>
座中忽遇吹蘆客雙攘輕袖當髙軒含商吐羽凌非煙<lb/>
初疑瀑布一千尺八九月落香罏巔又似鮫人為客罷<lb/>
迸淚成珠玉盤瀉碧珊瑚碎震澤中金銀鐺撼龜山下<lb/>
鏗訇掲調初驚人幽咽細聲還感神紫鳯將雛呌山月<lb/>
𤣥莬䘮子啼江春咨嗟長史出人藝如何值此艱難際<lb/>
可中長似承平基肯將此為閒人吹不是東城射雉處<lb/>
即應南苑鬭雞時白櫻桃熟毎先賞紅芍藥開長有時<lb/>
賣珠曽被武皇問薰香不怕賈公知今来流落一何苦<lb/>
<pb n="KR4h0117_WYG_085-2b"/>
江南江北幾寒暑翠華猶在囊泉中一曲梁州淚如雨<lb/>
長史長史聽我語從来藝絶多失所羅君贈君兩首詩<lb/>
半是悲君半自悲<lb/>
　　　古離别<lb/>
紫鸞黄鵠雖别離一舉千里何難追猶聞啼風與呌月<lb/>
流連斷續令人悲賦情更有深繾綣碧甃千尋尚為淺<lb/>
蟾蜍正向清夜流蛺蝶須教墮絲罥莫道斷絲不可續<lb/>
丹穴鳯凰膠不逺莫道流水不迴波海上兩潮長自返<lb/>
<pb n="KR4h0117_WYG_085-3a"/>
　　　太湖石歌<lb/>
洞庭山下湖波碧波中萬古生幽石鐡索千尋取得来<lb/>
竒形怪狀誰能識初疑朝家正人立又如戰士方狙擊<lb/>
防風骨兮於菟額成人楓兮害癭柏雨過上停泓風来<lb/>
中有隙想得沈潛水府時興雲出雨蟠蛟螭今来硉矹<lb/>
林庭上長恐忽然生白浪用時應不稱蝸皇將去也堪<lb/>
隨博望噫嘻爾石好慿依幸有方池并釣磯小山叢桂<lb/>
且為伴鍾阜白雲長自歸何必豪家甲第裏玉闌干畔<lb/>
<pb n="KR4h0117_WYG_085-3b"/>
争光輝一朝荆棘忽流落何異綺羅雲雨飛<lb/>
　　　雨後聞思歸樂<lb/>
山禽連夜呌兼雨未甞休儘道思鄉樂應多離别愁我<lb/>
家方旅食故國在滄洲聞此不能寐青燈照屋幽<lb/>
　　　秋日渚宫即事<lb/>
漠漠澹雲煙秋歸澤國天風髙還促燕雨細未妨蟬静<lb/>
引荒城望涼驚旅枕眠更堪憔悴裏欲泛洞庭船<lb/>
　　　荆州寓居書懐<lb/>
<pb n="KR4h0117_WYG_085-4a"/>
一室四無隣荒郊接古津幽閒消俗態搖落露家貧絶<lb/>
迹思浮海修書懶寄秦東西不復問翻笑泣岐人<lb/>
　　　和嚴諫議蕭山廟<lb/>
澤國瞻遺廟雲韶仰舊名一隅連嶂影千仞落泉聲老<lb/>
狖尋危棟秋蛇束畫楹自為遷客慣那復怨徂征<lb/>
　　　湖州溪樓書獻鄭員外<lb/>
危檻等飛檣閒追晚際涼青林上雨色白鳥破溪光目<lb/>
以髙須極心因静更傷惟公舊相許早晚待長楊<lb/>
<pb n="KR4h0117_WYG_085-4b"/>
　　　途中<lb/>
一棹歸何處蒼茫落照昏無媒應失路有路始知春湖<lb/>
岸春耕廢江城戰鼓喧儒冠若相誤何日始乗軒<lb/>
　　　西陵夜居<lb/>
寒潮落逺汀暝色入柴扃漏永沈沈静燈孤的的青林<lb/>
風移宿鳥池雨定流螢盡夜成愁絶啼蛩莫近庭<lb/>
　　　題越州法華寺<lb/>
寺在五峰隂穿縁一逕尋雲藏古殿闇石䕶小房深宿<lb/>
<pb n="KR4h0117_WYG_085-5a"/>
鳥連僧定寒猿應客吟上方應見海月出試登臨<lb/>
　　　途中<lb/>
栁弱風長在雲輕雨易休不勞芳草色更惹夕陽愁萬<lb/>
里獨歸去五陵無與遊春心漸傷盡何處有髙樓<lb/>
　　　雨夜<lb/>
旅夕那禁雨梅天已思秋未明孤枕倦相弔一燈愁有<lb/>
戀慚滄海無機奈白頭何人方睡穏溪上釣漁舟<lb/>
　　　送僧歸日夲國<lb/>
<pb n="KR4h0117_WYG_085-5b"/>
滄滄分故國渺渺泛杯歸天盡終期到人生此别稀無<lb/>
風亦駭浪未午已斜暉繫帛何須鴈金烏日日飛<lb/>
　　　夏夜有寄<lb/>
月上簟如水軒髙簾在鈎竹聲寒不夏蛩思静先秋偶<lb/>
得青宵興方知白日愁所思何處逺斜漢欲低流<lb/>
　　　汴下晩泊<lb/>
亭上風猶急橋邉月已斜栁寒難吐絮浪濁不成花岐<lb/>
路春三月園林海一涯瀟然正無寐夜櫓莫咿啞<lb/>
<pb n="KR4h0117_WYG_085-6a"/>
　　　闗東獻兵部劉員外<lb/>
昨夜星辰動仙郎近漢闗玳筵吟雪罷錦帳押春還巳<lb/>
到青雲上應棲絳圃間臨邛有詞賦一為奏天顔<lb/>
　　　途次淮口<lb/>
寒流萬頃碧南渡見煙光人向隋宫近山盤楚塞長有<lb/>
村皆緑闇無逕不紅芳已帶傷春病如何更異鄉<lb/>
　　　登途懐友人<lb/>
日落野原秀雨餘雲物閒清時正愁絶髙處更躋攀京<lb/>
<pb n="KR4h0117_WYG_085-6b"/>
洛遙天外江河戰鼓間孤懐欲誰寄應付塞鴻還<lb/>
　　　題豪家故園<lb/>
嵗久無泉引春来仰雨流萍乾粘朽檻沙淺露沈舟照<lb/>
影人何在持竿客寄遊翛然興廢外回首謝眠鷗<lb/>
　　　酬僧<lb/>
吾師既續恵休才況值髙秋萬象開吟處逺峰横落照<lb/>
定中黄葉下青苔雙林不見金蘭久丹楚空翻組繡来<lb/>
聞說近郊寒尚緑登臨應待一追陪<lb/>
<pb n="KR4h0117_WYG_085-7a"/>
　　　登鸛雀樓<lb/>
鳥在林梢脚底看夕陽無際戍煙殘凍開河水奔流急<lb/>
雪洗條山錯落寒始為一名抛故國近因多難怕長安<lb/>
祖鞭棹折徒為爾贏得雲溪負釣竿<lb/>
　　　次韻和王員外難逰四韻<lb/>
一分難減亦難加得似溪頭浣越紗兩槳慣邀催去艇<lb/>
七香曽占取来車黄昏忽墜當樓月清曉休開滿鏡花<lb/>
誰見玉郎腸斷處露牀風簟半欹斜<lb/>
<pb n="KR4h0117_WYG_085-7b"/>
　　　書懐<lb/>
傍巖依樹結簷楹夏物蕭疎景更清灘響忽髙何處雨<lb/>
松隂自轉一峰晴見多隣犬遙相認来慣幽禽近不驚<lb/>
争得便誇饒勝事九衢塵裏免勞生<lb/>
　　　彭門用兵後經沛路<lb/>
長門一望一徘徊千里闗河百戰來細栁舊營猶鏁月<lb/>
祈連新塚已封苔霜凋緑野愁無際燒接黄雲慘不開<lb/>
若比江南更牢落子山詞賦莫興哀<lb/>
<pb n="KR4h0117_WYG_085-8a"/>
　　　其二<lb/>
隋堤風物已凄涼堤下仍多舊戰場金簇有苔人拾得<lb/>
蘆花無主鳥銜將秋聲暗促河聲急野色遙連日色黄<lb/>
獨上寒城正愁絶戍鼙驚起鴈行行<lb/>
　　　憶釣舟<lb/>
青山小隠枕潺湲一葉垂綸幾泝沿後浦春風隨興去<lb/>
南塘秋雨有時眠慣衝曉霧驚羣鴈愛颭殘陽入亂煙<lb/>
迴首無人寄惆悵九衢塵土困揚鞭<lb/>
<pb n="KR4h0117_WYG_085-8b"/>
　　　廢宅<lb/>
風飄碧瓦雨摧垣却有隣人與鏁門幾樹好花空白晝<lb/>
滿庭荒草易黄昏放魚池涸蛙争聚栖燕梁空雀自喧<lb/>
不獨凄涼眼前事咸陽一火便成原<lb/>
　　　宋玉宅<lb/>
草白煙寒半野陂臨江舊宅指遺基已懐湘浦招魂事<lb/>
更憶髙唐說夢時穿逕早曽聞客住登牆豈復見人窺<lb/>
今朝送別還經此吟斷當年幾許悲<lb/>
<pb n="KR4h0117_WYG_085-9a"/>
　　　太保中書令軍前新樓<lb/>
十二欄干壓錦城半空人語落灘聲風流近接平津閣<lb/>
氣色髙含細栁營盡日捲簾江草緑有時欹枕雪峰晴<lb/>
不知捧詔朝天後誰此登臨看月明<lb/>
　　　送知古上人<lb/>
昔年離別浙河東多難相逢舊楚宫振錫纔尋三逕草<lb/>
登船忽挂一㠶風幾程村飯添盂白何處山花照衲紅<lb/>
不似投荒憔悴客滄浪無際問漁翁<lb/>
<pb n="KR4h0117_WYG_085-9b"/>
　　　金橋感事<lb/>
太行和雪疊晴空二月春郊尚朔風飲馬早聞臨渭北<lb/>
射鵰今欲過山東百年徒有伊川嘆五利寧無魏絳功<lb/>
日暮長亭正愁絶哀笳一曲戍煙中<lb/>
　　　禁直偶書<lb/>
玉皇新復五城居仙館詞臣在碧虚錦砌漸看翻芍藥<lb/>
鎖窗還詠碧蟾蜍敢期林上靈烏語貪草雲間彩鳯書<lb/>
争奈滄洲頻入夢白波無際落紅蕖<lb/>
<pb n="KR4h0117_WYG_085-10a"/>
　　　送弟東歸<lb/>
偶持麟筆侍金閨夢想三年在故溪祖竹定期簷雪折<lb/>
稚杉應拂凍雲齊謾勞筋力趍丹鳯可有文詞詠碧鷄<lb/>
此别更無閒事囑北山髙處謝猿啼<lb/>
　　　和張舎人<lb/>
玉女盆邊雪未消正多春事莫無憀杏花向日紅勻臉<lb/>
雲帶環山白繫腰鶯囀樹頭欹枕聽凍開泉眼杖藜挑<lb/>
陵遷谷變如須問控鶴山人字子喬<lb/>
<pb n="KR4h0117_WYG_085-10b"/>
　　　送友赴闕<lb/>
故人歸去指翔鸞樂帶離聲可有歡驛路兩行秋吹急<lb/>
渭波千疊夕陽寒空郊已歎周禾熟舊苑應尋漢火殘<lb/>
遙羨從公無一事探花先醉曲江干<lb/>
　　　秋日經别墅<lb/>
别墅蕭條海上村偶期蘭菊與琴樽簷横碧嶂秋光近<lb/>
樹帶閒潮晚色昏幸有白雲眠楚客不勞芳草思王孫<lb/>
北山移去前文在無復教人歎曉猿<lb/>
<pb n="KR4h0117_WYG_085-11a"/>
　　　望嵩山<lb/>
三十六峰危似冠晴樓百尺獨登看髙凌鳥外青冥窄<lb/>
翠落人間白晝寒不覺衡陽遮鴈過如何鍾阜指龍盤<lb/>
始知萬嵗聲長在只待東巡動玉鸞<lb/>
　　　憶猿<lb/>
翠微雲斂日沈空呌徹青㝠怨不窮連臂影垂秋色裏<lb/>
斷腸聲盡月明中静飄煙峽凄凄雨髙弄霜天嫋嫋風<lb/>
猶有北山歸意在少驚佳樹近房櫳<lb/>
<pb n="KR4h0117_WYG_085-11b"/>
　　　新雁<lb/>
湘浦春波始北歸玉闗搖落又南飛數聲飄去和秋色<lb/>
一字横来背晚暉紫閣髙翻雲羃羃灞川低渡雨微微<lb/>
莫從思婦臺邊過未得征人萬里衣<lb/>
　　　憶山泉<lb/>
穿雲落石細湔湔盡日疑聞弄管絃千仞灑来寒碎玉<lb/>
一泓深去碧涵天煙迷葉亂尋難見月好風清聽不眠<lb/>
春雨正多歸未得只應流恨更潺湲<lb/>
<pb n="KR4h0117_WYG_085-12a"/>
　　　東歸望華山<lb/>
碧蓮重疊在青㝠落日垂鞭緩客程不奈春煙籠闇澹<lb/>
可堪秋雨洗分明南邊已放三千馬北面猶標百二城<lb/>
只怕仙人撫髙掌年年相見是空行<lb/>
　　　葉落<lb/>
紅影飄来翠影微一辭林表不知歸伴愁無色煙猶在<lb/>
替恨成啼露未稀若逐水流應萬里莫因風起便孤飛<lb/>
楚郊千樹秋聲急日暮紛紛惹客衣<lb/>
<pb n="KR4h0117_WYG_085-12b"/>
　　　春雨<lb/>
霏霏漠漠暗和春羃翠凝紅色更新寒入膩裘濃曉睡<lb/>
細隨油壁静香塵連雲似織休迷雁帶栁如啼好贈人<lb/>
別有空階寂寞事緑苔狼藉落花頻<lb/>
　　　和陸拾遺題諫院松<lb/>
落落孤松何處尋月華西畔結根深曉舍仙掌三清露<lb/>
晚上宫牆百雉隂野鶴不歸應有怨白雲髙去太無心<lb/>
碧巖秋澗休相望捧日元須在禁林<lb/>
<pb n="KR4h0117_WYG_085-13a"/>
　　　題揚子津亭<lb/>
揚子江津十四經紀行文字徧長亭驚人旅鬢漸新白<lb/>
無事海門依舊青前路莫知霜凜凜故鄉何處雁㝠㝠<lb/>
可憐不識生離者數㸃漁㠶落暮汀<lb/>
　　　還俗尼<hi>本是歌妓</hi>
栁眉梅額倩時新笑脫袈裟得舊身三峡却為行雨客<lb/>
九天曽是散花人空門付與悠悠夢寶帳迎回暗暗春<lb/>
寄語江南徐老說一生長短託清塵<lb/>
<pb n="KR4h0117_WYG_085-13b"/>
　　　上陽宫辭<lb/>
苑路青青半是苔翠華西去未知回景陽春漏無人報<lb/>
太液秋波有鴈来素影可堪明月照紅顔無奈落花催<lb/>
誰能賦得長門事不惜千金奉酒杯<lb/>
　　　春晩書懐<lb/>
落盡紅芳春意闌緑蕪空鎖辟彊園嫦娥斷影霜輪冷<lb/>
帝子無蹤露竹繁未達東林還絶想不勞南浦更消魂<lb/>
晚来誰共殘鶯約争奈風凄又雨昏<lb/>
<pb n="KR4h0117_WYG_085-14a"/>
　　　寄楊侍郎<lb/>
雲情鶴態莫誇慵正上仙樓十二重吟逸易沈鳷鵲月<lb/>
夢長先斷景陽鐘竒文已刻金書券祕語看鐫玉簡封<lb/>
何事春来待歸隠探知溪畔有風松<lb/>
　　　杏花<lb/>
粉薄紅輕揜淚羞花中占斷得風流軟非因醉都無力<lb/>
凝不成歌亦自愁獨照影時臨水畔最含情處出牆頭<lb/>
徘徊盡日難成别更待黄昏對酒樓<lb/>
<pb n="KR4h0117_WYG_085-14b"/>
　　　分水嶺<lb/>
兩𣲖潺湲不暫停嶺頭長瀉别離情南隨去馬通巴棧<lb/>
北逐歸人達渭城澄處好窺雙黛影咽時堪寄斷腸聲<lb/>
柴溪舊隠還如此清夜梁山月更明<lb/>
　　　滻水席上獻座主侍郎<lb/>
暖泉宫裏告䖍回略避紅塵小宴開落絮已隨流水去<lb/>
啼鶯還傍夕陽来草能縁岸侵羅薦花不容枝蘸玉杯<lb/>
莫訝諸生中獨醉感恩傷別正難裁<lb/>
<pb n="KR4h0117_WYG_085-15a"/>
　　　子規<lb/>
舉國繁華委逝川羽毛飄蕩一年年他山呌處花成血<lb/>
舊苑春来草似煙雨闇不離濃緑樹月斜長弔欲明天<lb/>
湘江日暮聲凄切愁殺行人歸去船<lb/>
　　　春歸次金陵<lb/>
春隂漠漠覆江城南國歸橈趂晚程水上驛流初過雨<lb/>
樹籠堤處不離鶯迹疎冠蓋兼無夢地近鄉園自有情<lb/>
便被東風動離思楊花千里雪中行<lb/>
<pb n="KR4h0117_WYG_085-15b"/>
　　　闗西驛亭即事<lb/>
晚霞零落雨初收闗上危欄獨悵留千里好春聊極目<lb/>
五陵無事莫回頭山猶帶雪霏霏恨栁未禁寒冉冉愁<lb/>
直是無情也腸斷鳥歸㠶没水空流<lb/>
　　　東歸次瀛上<lb/>
暖煙輕澹草霏霏一片晴山襯夕暉水露淺沙無客泛<lb/>
樹連疎苑有鶯飛自從身與滄浪別長被春教寂寞歸<lb/>
回首青門不知處向人楊栁莫依依<lb/>
<pb n="KR4h0117_WYG_085-16a"/>
　　　偶書<lb/>
青牛闗畔寄孤村山當屏風石當門古樹緑隂連蔽芾<lb/>
長河飛浪接崑崙苔田緑後蛙争聚麥隴黄時雀更喧<lb/>
只此無心便無事避人何必武陵源<lb/>
　　　即事<lb/>
抵鵲山前雲揜扉更甘終老脫朝衣曉窺清鏡千峰入<lb/>
暮倚長松獨鶴歸雲裏引来泉脈細雨中移得藥苗肥<lb/>
何須一筯鱸魚膾始挂孤㠶問釣磯<lb/>
<pb n="KR4h0117_WYG_085-16b"/>
　　　槎<lb/>
浪痕龍迹老欹危流落何時别故枝嵗月空教苔蘚積<lb/>
芳菲長倩薜蘿垂有文在朽人難識無蠧藏心鳥莫窺<lb/>
家近滄浪從汎去碧天消息不參差<lb/>
　　　離岐下題西湖<lb/>
送夏迎秋幾醉来不堪行色被蟬催身隨渭水看歸逺<lb/>
夢挂秦雲約自迴雨細若為抛釣艇月明誰復上歌臺<lb/>
千波萬浪西風急更與紅蕖把一杯<lb/>
<pb n="KR4h0117_WYG_085-17a"/>
　　　中秋陪熈用學士禁中翫月<lb/>
月圓年十二秋半毎多隂此夕無纎靄同君宿禁林未<lb/>
髙知海闊當午見宫深衣似繁霜濕身疑積水沈遭逢<lb/>
陪侍輦歸去憶抽簪太液池南岸相期到曉吟<lb/>
　　　岐下聞杜鵑<lb/>
化去蠻鄉北飛来渭水西為多亡國恨不忍故山啼怨<lb/>
巳驚秦鳯靈應識漢鷄數聲煙漠漠餘思草萋萋樓迥<lb/>
波無際林昏日又低如何不腸斷家近五雲溪<lb/>
<pb n="KR4h0117_WYG_085-17b"/>
　　　花村六韻<lb/>
地勝非離郭花深故號村已憐梁雪重仍愧楚雲繁山<lb/>
近當吟冷泉髙入夢喧依稀小有洞邂逅武陵源月好<lb/>
頻依座風輕莫閉門流鶯更多思百囀待黄昬<lb/>
　　　即席十韻<lb/>
住處方窺宋平生未嫁盧暖金輕鑄骨寒玉細凝膚妬<lb/>
蝶長成伴傷鸞耐得孤城堪迷下蔡臺合上姑蘇弄眼<lb/>
難降栁含茸欲鬭蒲生涼雲母扇直夜博山罏翡翠交<lb/>
<pb n="KR4h0117_WYG_085-18a"/>
粧鏡鴛鴦入畫圖無心同石轉有淚約泉枯猿渇應須<lb/>
見鷹飢秖待呼銀河正清淺霓節過来無<lb/>
　　　古錦裾六韻<lb/>
濯水經何日隨風故有人緑衣猶偪畫丹頂尚迷真闇<lb/>
淡雲沈古青蒼蘚剥新映襟知惹淚侵韀尚縈塵掣曳<lb/>
無由覩流傳久自珍武威應認得牽挽幾當春<lb/>
　　　御溝<lb/>
一水終南下何年𣲖到溝穿城初北注過苑却東流激<lb/>
<pb n="KR4h0117_WYG_085-18b"/>
石珠争碎縈堤練不收照花長樂曙泛菊建章秋影泫<lb/>
金莖表光搖綺陌頭旁沾畫眉府斜入教簫樓有雨難<lb/>
澄鏡無萍易擲鈎秖懐涇合慮不帶隴分愁自有朝宗<lb/>
樂曽無潰穴憂不勞誇大漢清渭貫神州<lb/>
　　　和睦州盧中丞題茅堂十韻<lb/>
有士當今重忘情自古稀獨開青嶂路閒掩白雲扉石<lb/>
累千層險泉分一帶微棟危猿競下簷迥鳥争歸煙冷<lb/>
茶鐺静波香蘭舸飛好移鐘阜蓼莫種首陽薇樹宻含<lb/>
<pb n="KR4h0117_WYG_085-19a"/>
輕霧川空漾薄暉芝泥看只捧蕙帶且休圍東郭隣穿<lb/>
履西林近衲衣瓊瑤一百字千古見清機<lb/>
　　　敗簾六韻<lb/>
有客編来久彌年斷不收那堪風作候豈復燕為讐盡<lb/>
見三重閣難迷百尺樓伴燈微掩夢兼扇劣遮羞零落<lb/>
亡珠綴殷勤謝玉鈎涼宵何必捲月自入軒流<lb/>
　　　玉堂種竹六韻<lb/>
當砌植檀欒濃隂五月寒引風穿玉牖搖露滴金盤有<lb/>
<pb n="KR4h0117_WYG_085-19b"/>
韻和宫漏無香雜畹蘭地凝雲鏁易日近雪封難静稱<lb/>
圍棊㑹閒宜閣筆看他年終結實不羨樹棲鸞<lb/>
　　　和韓致光侍郎無題<lb/>
綺閣臨初日銅臺拂暗塵鷾鴯偏報喜烏鶂慣驚晨魚<lb/>
網裁書數鵾絃上曲新𢷬衣嫌獨杵分袂怨雙輪貝葉<lb/>
教丹觜金刀寄赤鱗捲簾吟塞雪飛楫渡江春解識宜<lb/>
名恵能歌合姓秦眼穿迴雁嶺魂斷飲牛津藥自偷来<lb/>
絶香從竊去珍茗煎雲沫聚藥種玉苗勻草宻應迷客<lb/>
<pb n="KR4h0117_WYG_085-20a"/>
花繁好避人長干足風雨遙夜與誰隣<lb/>
　　　倒次元韻<lb/>
南陌來尋伴東城去卜隣生憎無賴客死憶有情人似<lb/>
束腰支細如描髪彩勻黄鸝裁帽貴紫燕刻釵珍身近<lb/>
從淄石家元接觀津雨臺誰屬楚花洞不知秦淚滴空<lb/>
牀冷粧濃滿鏡春枕涼欹琥珀簟潔展麒麟茂苑廊千<lb/>
步昭陽殿九輪陽城迷處笑京兆畫時顰魚子封牋短<lb/>
蠅頭學字真易判期已逺難諱事還新艇子愁衝夜驪<lb/>
<pb n="KR4h0117_WYG_085-20b"/>
駒怕拂晨如何斷岐路免得見行塵<lb/>
　　　賦得欲曉看粧面<lb/>
朧朧欲曙色隠隠辨殘粧月始雲中出花猶霧裏藏眉<lb/>
邊全失翠額畔半留黄轉入金屏影隈侵角枕光有蟬<lb/>
隳鬢樣無燕著釵行十二峰前夢如何不斷腸<lb/>
　　　野廟<lb/>
古原荒廟揜莓苔何處喧喧鼔笛来日暮鳥歸人散盡<lb/>
野風吹起紙錢灰<lb/>
<pb n="KR4h0117_WYG_085-21a"/>
　　　秋園<lb/>
始憐春草細霏霏不覺秋来緑漸稀惆悵擷芳人散盡<lb/>
滿園煙露蝶髙飛<lb/>
　　　山居即事<lb/>
小亭前面接青崖白石交加襯緑苔日暮松聲滿階砌<lb/>
不闗風雨鶴歸来<lb/>
　　　華清宫二首<lb/>
四郊飛雪暗雲端惟此宫中落旋乾緑樹碧簷相掩映<lb/>
<pb n="KR4h0117_WYG_085-21b"/>
無人知道外邊寒<lb/>
長生秘殿倚青蒼擬敵金庭不死鄉無奈逝川東去急<lb/>
秦陵松柏徧殘陽<lb/>
　　　金陵懐古<lb/>
玉樹聲沈戰艦收萬家冠蓋入中洲秖應江令徧惆悵<lb/>
頭白歸来是客遊<lb/>
　　　憶街西所居<lb/>
衡門一别夢難稀人欲歸時不得歸長憶去年寒食夜<lb/>
<pb n="KR4h0117_WYG_085-22a"/>
杏花零落雨霏霏<lb/>
　　　送杜鵑花<lb/>
春紅始謝又秋紅息國亡来入楚宫應是蜀寃啼不盡<lb/>
更慿顔色訴西風<lb/>
　　　楚事<lb/>
悲秋應亦扺傷春屈宋當年並楚臣何事從来好時節<lb/>
只將惆悵付詞人<lb/>
　　　旅館梅花<lb/>
<pb n="KR4h0117_WYG_085-22b"/>
清香無以敵寒梅可愛他鄉獨看来為憶故溪千萬樹<lb/>
幾年辜負雪中開<lb/>
　　　訓僧<lb/>
玉堂全不限常朝卧待重城宿霧銷翻憶故山深雪裏<lb/>
滿罏枯柏帶煙燒<lb/>
　　　秋色<lb/>
染不成乾畫未銷霏霏拂拂又迢迢曽從建業城邊路<lb/>
蔓草寒煙鎖六朝<lb/>
<pb n="KR4h0117_WYG_085-23a"/>
　　　秋聞子規<lb/>
年年春恨化寃魂血染枝紅壓疊繁正是西風花落盡<lb/>
不知何處認啼痕<lb/>
　　　憶事<lb/>
去年花下把瓊巵曽賦楊花數句詩回首朱門閉荒草<lb/>
如今愁到牡丹時<lb/>
　　　涼思<lb/>
松間小檻接波平月澹煙沈暑氣清半夜水禽棲不定<lb/>
<pb n="KR4h0117_WYG_085-23b"/>
緑荷風動露珠傾<lb/>
　　　鮫綃<lb/>
雲供片段月供光貧女寒機枉自忙莫道不蠶能致此<lb/>
海邊何事有扶桑<lb/>
　　　潮<lb/>
暮去朝来無定期桑田長被此聲移蓬萊若探人間事<lb/>
一日還應兩度知<lb/>
　　　雲<lb/>
<pb n="KR4h0117_WYG_085-24a"/>
南北東西似客身逺峰髙鳥自為隣清歌一曲猶能住<lb/>
莫道無心勝得人<lb/>
　　　賣花翁<lb/>
和煙和露一叢花擔入宫城許史家惆悵東風無處說<lb/>
不教閒地著春華<lb/>
　　　自諷<lb/>
世路升沈合自安故人何必苦相干途窮始解東歸去<lb/>
莫過嚴陵七里灘<lb/>
<pb n="KR4h0117_WYG_085-24b"/>
　　　西京道中聞蛙<lb/>
雨餘林外夕煙沈忽有蛙聲伴客吟莫怪聞時倍惆悵<lb/>
稚圭蓬蓽在山隂<lb/>
　　　王母廟<lb/>
鸞龍一夜降崑丘遺廟千年枕碧流賺得武皇心力盡<lb/>
忍看煙草茂陵秋<lb/>
　　　送許校書<lb/>
故人言别倍依依病裏班荆苦憶違明日栁亭門外路<lb/>
<pb n="KR4h0117_WYG_085-25a"/>
不知誰賦送將歸<lb/>
　　　山僧<lb/>
石臼山頭有一僧朝無香積夜無燈近嫌俗客知蹤跡<lb/>
擬向中方斷石層<lb/>
　　　小徑<lb/>
礙竹妨花一徑幽攀援可到玉峰頭若教須作康莊好<lb/>
更有髙車駟馬憂<lb/>
　　　聞提壺鳥<lb/>
<pb n="KR4h0117_WYG_085-25b"/>
早于批鵊巧于鶯故國春林足此聲今在天涯别館裏<lb/>
為君沽酒復何情<lb/>
　　　木筆花<lb/>
嫩如新竹管初齊粉膩紅輕樣可攜誰與詩人偎檻看<lb/>
好于牋墨併分題<lb/>
　　薛能<hi>字太拙汾州人</hi>
　　　柘枝詞<lb/>
同營三十萬震鼔伐西羌戰血黏秋草征塵攪夕陽歸<lb/>
<pb n="KR4h0117_WYG_085-26a"/>
来人不識帝里獨戎裝<lb/>
懸軍征柘羯内地隔蕭闗日色崑崙上風聲朔漠聞何<lb/>
當千萬騎颯颯貳師還<lb/>
　　　和楊中丞早春即事<lb/>
貴宅登臨地春来見物華逺江橋外色繁杏竹邊花戍<lb/>
客烽樓迥文君酒幔斜新題好不極珠府未窮奢<lb/>
　　　寒食有懐<lb/>
流落傷寒食登臨望嵗華村毬髙過索墳樹緑和花晉<lb/>
<pb n="KR4h0117_WYG_085-26b"/>
聚應搜火秦喧定走車誰知恨榆栁風景似吾家<lb/>
　　　綿州城樓<lb/>
溪邊女浣沙樓下海棠花極望非吾土多情擬置家前<lb/>
山應象外此地已天涯未有銷憂賦梁王禮正奢<lb/>
　　　春早寓長安作<lb/>
疎拙自沈昬長安似僻村春非閒客事花在五侯門道<lb/>
拙仍憂禍詩深不敢論揚雄若有薦君聖合承恩<lb/>
　　　送馮温往河外<lb/>
<pb n="KR4h0117_WYG_085-27a"/>
琴劍事行裝河闗出北方秦音盡河内魏畫自黎陽野<lb/>
日村苗熟秋霖館葉黄風沙問船處應得立清漳<lb/>
　　　送從兄之太原副使<lb/>
少載琴書去須知暫佐軍初程見西嶽盡室渡横汾元<lb/>
日何州住枯風宿館聞都門送行處青紫騎紛紛<lb/>
　　　送友人出塞<lb/>
榆闗到不可何況出榆闗春草臨岐斷邊樓帶日閒人<lb/>
歸穹帳外鳥亂廢營間此地秋堪想霜前作意還<lb/>
<pb n="KR4h0117_WYG_085-27b"/>
　　　贈隠者<lb/>
自得髙閒性平生向北栖月潭雲影短山葉雨聲齊庭<lb/>
樹人書匝欄花鳥坐低相留永不忘夕宿話丹梯<lb/>
　　　贈禪師<lb/>
夢想青山寺前年住此中夜堂吹竹雨春地落花風舊<lb/>
句師曽見清齋我亦同浮生蹇莫問辛苦未成功<lb/>
　　　又贈隠者<lb/>
門前雖有徑絶向世間行薙草因逢藥移花便得鶯甘<lb/>
<pb n="KR4h0117_WYG_085-28a"/>
貧原是道苦學不為名莫怪蒼髭晚無機任世情<lb/>
　　　早春歸山中舊居<lb/>
緑草閉閒院悄然花正開新年人未去戊日燕還来雨<lb/>
地殘枯沫燈窗積舊煤歸田語不忘樗散料非材<lb/>
　　　凌雲寺<lb/>
像閣與山齊何人致石梯萬煙生聚落一崦露招提霽<lb/>
月人来上殘陽鴿去栖從邊亦已極烽火是沈黎<lb/>
　　　石溪寺<lb/>
<pb n="KR4h0117_WYG_085-28b"/>
三面接漁樵前門向郡橋岸沙崩橘樹山逕入茶苗夜<lb/>
擁軍煙合春浮妓舸邀此心無與醉花景莫相饒<lb/>
　　　三學山開照寺<lb/>
盡室徧相將中方上下方夜聲枏樹逺春氣柏林香聖<lb/>
迹留嵓險靈燈出混茫何因將恵劍割愛事空王<lb/>
　　　嘉泰驛<lb/>
盡室可招魂蠻餘出蜀門雹涼隨雨氣江熱傍山根蠶<lb/>
月繰絲路農時碌碡村干將磨欲盡無位可酬恩<lb/>
<pb n="KR4h0117_WYG_085-29a"/>
　　　分水嶺望靈寳峰<lb/>
千尋萬仞峰靈寶號何從盛立同吾道貪程阻聖蹤嶺<lb/>
竒應有藥壁峭盡無松那得歸休此蹉跎亦卧龍<lb/>
　　　襃斜道中<lb/>
十驛褒斜到處慵眼前常似接靈蹤江遙旋入傍来水<lb/>
山豁猶藏向後峰鳥逕惡時應立虎畬田閒日自燒松<lb/>
行吟却笑公車役夜發星馳半不逢<lb/>
　　　清河泛舟<lb/>
<pb n="KR4h0117_WYG_085-29b"/>
都人層立似山丘坐嘯將軍擁棹遊遶郭煙波浮泗水<lb/>
一船絲竹載涼州城中覩望皆丹雘旗裏驚飛盡白鷗<lb/>
儒將不須誇㕁榖未聞詩句解風流<lb/>
　　　新竹<lb/>
栁營茅土捲麄材因向山家乞翠栽清露便教終夜滴<lb/>
好風疑是故園来欄邊匠去朱猶濕溉後蟲浮穴暗開<lb/>
他日㑹應威鳯至莫辭公府受塵埃<lb/>
　　　送李倍秀才<lb/>
<pb n="KR4h0117_WYG_085-30a"/>
南朝才子尚途窮畢竟應須問葉公書劒伴身離泗上<lb/>
雪風吹面立船中家園棗熟歸圭竇㑹府槐疎試射弓<lb/>
相顧日偏留不得夜深聊欲一杯同<lb/>
　　　許州題觀察判官㕔<lb/>
三載從戎類繫匏重遊全許尚分茅劉郎别後無遺履<lb/>
丁令歸来有舊巢冬暖井梧多未落夜寒窗竹自相敲<lb/>
纎腰弟子知千恨笑與揚雄作解嘲<lb/>
　　　送李倍巡官歸永樂舊居<lb/>
<pb n="KR4h0117_WYG_085-30b"/>
羨君歸去五峰前往往星河實見仙麥隴夏枯成廢地<lb/>
棗枝秋赤近髙天山泉飲犢流多變村酒經蠶味可憐<lb/>
曽約道門終老住步虚聲裏寄閒眠<lb/>
　　　秋夜將離滑臺示所知<lb/>
燈澀秋光静不眠葉聲峰影客窗前閒園露濕鳴蛩夕<lb/>
急雨風吹落木天城見逺山應北嶽野多空地本南燕<lb/>
明朝欲别忘言處愁把離杯聽管絃<lb/>
　　　秋夜旅舎寓懐<lb/>
<pb n="KR4h0117_WYG_085-31a"/>
旅瑣荒蕪獨夜吟西風吹動故山心三秋木落半年客<lb/>
滿地月明何處砧漁唱亂沿汀露合雁聲寒咽隴雲深<lb/>
平生只有松堪對露浥霜欺不受侵<lb/>
　　　送同儒大徳歸柏梯寺<lb/>
柏梯還擬謝微官遙擬千峰送法蘭行逕未曽青石斷<lb/>
拂牀終有白雲殘京塵濯後三衣潔山舍禪初萬象安<lb/>
薇蕨縱多師莫踐我心猶欲畫圖看<lb/>
　　　送人歸上黨<lb/>
<pb n="KR4h0117_WYG_085-31b"/>
燕臺基壊穴狐蛇計拙因循嵗月賒兵革未銷王在鎬<lb/>
桑蠶臨熟客還家霏微對岸漳邊雨堆阜隣疆薊北沙<lb/>
若到長平戰場地為求遺鏃辟魔邪<lb/>
　　　并州<lb/>
少年流落在并州裘脫文君取次遊攜挈共過芳草渡<lb/>
登臨齊凭緑楊樓庭前蛱蝶春方好牀上摴蒱宿未收<lb/>
坊號偃松人在否餅爐南畔曲西頭<lb/>
　　　早春書事<lb/>
<pb n="KR4h0117_WYG_085-32a"/>
百蠻降伏奏三秦錦里風迴嵗已新渠濫水泉花巷濕<lb/>
日銷冰雪栁營春何年道勝蘇羣物盡室天涯是旅人<lb/>
焚却蜀書宜不讀武侯無可律余身<lb/>
　　　春日書懐<lb/>
伯牙絃絶豈求知往往情牽自有詩隴月正當寒食夜<lb/>
春隂初過海棠時耽書未必酬良相斷酒惟堪作老師<lb/>
多病不任衣更薄東風臺上莫相吹<lb/>
　　　晩春<lb/>
<pb n="KR4h0117_WYG_085-32b"/>
惡憐風景極交親毎恨年年作痩人卧晚不曽抛好夜<lb/>
情多惟欲哭殘春隂成杏葉纔通日雨著楊花已汚塵<lb/>
無限後期知有在只愁煩作總戎身<lb/>
　　　牡丹<lb/>
去年零落暮春時淚濕紅箋怨别詩常恐便隨巫峡散<lb/>
何因重有武陵期傳情毎向馨香得不語還應酩酊知<lb/>
欲就欄邊安枕席夜深閒共說相思<lb/>
　　　華嶽<lb/>
<pb n="KR4h0117_WYG_085-33a"/>
簇簇復亭亭三峰卓杳㝠毎思窮本末應合記圖經發<lb/>
地連宫觀衝天接井星河微臨巨勢秦重載竒形太古<lb/>
朝羣后中央擘巨靈隣州猶映檻幾樹恰當庭鶴毳壇<lb/>
風亂龍漦洞水腥望遙通北極上徹見東溟客玩晴難<lb/>
偶農祈雨必零度闗無暑氣過路得愁醒羽客時應見<lb/>
霜猿夜可聽頂懸飛瀑峻崦合白雲青混石猜良玉尋<lb/>
苗得茯苓從官知側近悉俸致巖扃<lb/>
　　　中秋旅舎書懐<lb/>
<pb n="KR4h0117_WYG_085-33b"/>
雲捲庭虚月逗空一方秋草亂鳴蛩是時兄弟正南北<lb/>
黄葉滿庭来去風<lb/>
　　　邊栁<lb/>
髙出軍營逺映橋賊兵曽斫火曽燒風流性在終難改<lb/>
依舊春来萬萬條<lb/>
　　　栁枝詞<lb/>
西園髙樹後庭根處處尋芳有折痕終憶我遊桃葉舍<lb/>
一株斜映竹籬門<lb/>
<pb n="KR4h0117_WYG_085-34a"/>
　　　聖燈<lb/>
莽莽空中稍稍燈坐看迷濁變清澄須知火盡煙無益<lb/>
一夜欄邊說向僧<lb/>
　　　贈出塞客<lb/>
出郊征騎逐風埃此别惟愁春未迴寒葉夕陽投宿意<lb/>
蕭闗門向逺河開<lb/>
　　　蒲中霽後晩望<lb/>
河邊霽色無人見身帶春風立岸頭濁水茫茫有何意<lb/>
<pb n="KR4h0117_WYG_085-34b"/>
日斜還向古蒲州<lb/>
　　　闗中秋夕<lb/>
簟濕秋庭嶽在煙露光明滑竹蒼然何人意緒還相似<lb/>
鶴宿松枝月半天<lb/>
　　　贈韋氏歌人<lb/>
一曲新聲慘畫堂可能心事憶周郎朝来為客頻開口<lb/>
綻却桃花幾許香<lb/>
　　　折楊栁<lb/>
<pb n="KR4h0117_WYG_085-35a"/>
華清髙樹出離宫南陌柔條帶暖風誰見輕隂是良夜<lb/>
瀑泉聲畔月明中<lb/>
洛橋晴影覆江船羌笛秋聲濕塞煙閒想習池公宴罷<lb/>
水蒲風絮夕陽天<lb/>
和花煙樹九重城夹㟁春隂十萬營惟向邊頭不堪望<lb/>
一株憔悴少人行<lb/>
　　　吳姬<lb/>
夜鏁重門晝亦監眼波嬌利瘦巖巖偏憐不怕傍人笑<lb/>
<pb n="KR4h0117_WYG_085-35b"/>
自把春羅作舞衫<lb/>
龍麝薰多骨亦香因經寒食好風光何人畫得天生態<lb/>
枕破施朱隔宿妝<lb/>
滴滴春霖透荔枝筆題牋動手中垂天隂不得君王召<lb/>
嚬著青蛾作小詩<lb/>
身是三千第一名内家叢裏獨分明芙蓉殿上中元日<lb/>
水拍銀盤弄化生<lb/>
　　　山下偶作<lb/>
<pb n="KR4h0117_WYG_085-36a"/>
零雨霑山百草香樹梢山頂盡斜陽横流巨石皆堪住<lb/>
何事無僧有石房<lb/>
　　　秋溪獨坐<lb/>
黄葉分飛砧上下白雲零落馬東西人生萬意正端坐<lb/>
日暮水聲流出溪<lb/>
　　　宋氏林亭<lb/>
地濕莎青雨後天桃花紅近竹林邊行人本是農桑客<lb/>
記得春深欲種田<lb/>
<pb n="KR4h0117_WYG_085-36b"/>
　　　逢友人邊逰回<lb/>
遊子新從絶塞迴自言曽上李陵臺樽前語盡北風起<lb/>
秋色蕭條胡雁来<lb/>
　　　京中客舎聞筝<lb/>
十二三絃共五音毎聲如截逺人心當時向秀聞隣笛<lb/>
不是離家嵗月深<lb/>
　　　舟中酬楊中丞春早見寄<lb/>
錦樓春望憶丹楹更遇髙情說早鶯江上曉寒吟不得<lb/>
<pb n="KR4h0117_WYG_085-37a"/>
温風梅雨滿船輕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_085-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷八十五<lb/>
</p>
<p>
</p>
  </div>
</body>
</text>
</TEI>
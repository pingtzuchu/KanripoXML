<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百九十二</head> <lb/>
    <p>
<pb n="KR4h0117_WYG_392-1a"/>
欽定四庫全書<lb/>
　石倉歴代詩選巻三百九十二<lb/>
　　　　　　　　　　　　明　曹學佺　編<lb/>
　明詩次集二十六<lb/>
　　彭韶<lb/>
　　　送謝文祥御史謫南陵丞<lb/>
零露一以墜原野生微凉金風轉蕭索四壁寒吟螀夜<lb/>
長不能寐攬衣起徬徨仰視天宇濶素月揚輝光奄忽<lb/>
<pb n="KR4h0117_WYG_392-1b"/>
浮雲馳肅肅雁南翔一啄諒易謀豈不足稻粱窮海纍<lb/>
臣書藉爾逺見將羽毛尚摧落蒼黄未能忘云何抱孤<lb/>
影悠悠歧路長願言隨陽歸以慰朝夕望<lb/>
　　　魏九淵太守送岑嘉州集書韻復之<lb/>
岑嘉州真名流生平浩氣橫清秋詞源澒洞傾枚鄒春<lb/>
江曉漲蛟龍浮從班解秩不復收從軍直到海西頭湖<lb/>
沙三載踏驊騮長江萬里空悠悠間關西赴五馬侯郎<lb/>
官御史青幕逰蜀嘉山水増清幽夜夜文光煥斗牛嘉<lb/>
<pb n="KR4h0117_WYG_392-2a"/>
州千載知不憂遺文流落人重修當時炙手勢莫儔至<lb/>
今寜有姓名留<lb/>
　　　與長男濬圖世科事<lb/>
莫恨當年志未酬更思黽勉紹箕裘鷄忩獨掩槐花暮<lb/>
蟾窟高攀桂子秋宦業成名存顯晦文章家數有源流<lb/>
若能早立規模定方可終身事進修<lb/>
　　　寄愚菴陳冢宰<lb/>
勒就功名上鼎彛乞骸三疏逹金扉洪恩此日加宮保<lb/>
<pb n="KR4h0117_WYG_392-2b"/>
鶴髪來年是古稀閒結耆英㝷舊侶新裁野服稱初衣<lb/>
郡樓紫氣銷沉乆喜見清風太宰歸<lb/>
　　　送鍾岳賢姪之教上海<lb/>
吾家田舍少聞儒分沠橫塘頗讀書伯子僊郎超美秩<lb/>
季方名士得新除風生池畔芹香細雨過庭前草色舒<lb/>
文教從容真可樂當毋倚席度居諸<lb/>
　　　送方宜約郎中還朝<lb/>
督餉時聞有好音東人懐恵起謳吟千倉露積餘紅腐<lb/>
<pb n="KR4h0117_WYG_392-3a"/>
萬竈烟浮散緑隂寵辱不驚書最績便宜頻上罄忠忱<lb/>
及瓜忽報趨朝去歲旱行看作傅霖<lb/>
　　　贈吳汝賢學士<lb/>
南都佳麗正春風學士承恩出上宮鍾阜山光浮紫氣<lb/>
秦淮樹色映房櫳詩吟真境無聲處人在金門大隐中<lb/>
應念榆關持節者籌邉何日可收功<lb/>
　　　送鄭思亨淳安司訓<lb/>
秋闈曽占一經魁分教名邦寵異才細雨侵堦春草合<lb/>
<pb n="KR4h0117_WYG_392-3b"/>
輕風入樹杏花開講明禮樂收餘燼緒正文章淑後來<lb/>
此地從前多俊傑儒僊又見陟蓬萊<lb/>
　　　送陳公甫還廣<lb/>
白雲縹緲出林端盤礴回風欲雨難歛却神功歸洞去<lb/>
故山依舊碧㠝岏<lb/>
　　王佐<lb/>
　　　題洛社耆英圖<lb/>
洛陽山水多佳致春日遲遲景明媚耆英樂此恣遨逰<lb/>
<pb n="KR4h0117_WYG_392-4a"/>
古刹名園無不至龎眉鶴髪金玉相衣冠濟濟相輝光<lb/>
功名事業付青史解官林下同徜徉翠隂深處雲屏敞<lb/>
閒理絲桐寄清賞桃花亂落紅雨飄一𣲖天風送遺響<lb/>
雍容相與臨楸枰晝長消此烟霞情手談但適橘中樂<lb/>
勝負寕為蝠燕争或來掃石題新句笑撚吟髭覺幽趣<lb/>
或來共閱無聲詩清思滿懐無着處觀泉䇿蹇興何多<lb/>
長松落落蟠煙蘿小橋水滑拖氷練逺峯矗矗浮青螺<lb/>
人生得志貴知止脱屣如公曽有幾争知宦海多風波<lb/>
<pb n="KR4h0117_WYG_392-4b"/>
何必栖栖戀金紫君不見香山九老人中僊巻舒與道<lb/>
相周旋又不見急流勇退稱明哲士論錚然重風節吁<lb/>
嗟世事能幾何朱顔轉眼䨇鬂皤㑹當仰止前修德樂<lb/>
逰莫遣空蹉跎<lb/>
　　　送王宣樂先生秩滿歸西江<lb/>
桐江八月西風急冠葢紛紛送行客相看俱是異鄉身<lb/>
滿目離愁禁不得君持教鐸今十霜繽紛桃李羅門墻<lb/>
桷榱梁棟收時譽行将此績陳明光明光尚逺家林近<lb/>
<pb n="KR4h0117_WYG_392-5a"/>
撥棹西還逐歸興柯山雲散晩峯青苕溪水落寒潭净<lb/>
到家正值黄花開摧柑擊蠏羅尊罍霞觴滿注為親夀<lb/>
華堂頓覺移蓬萊人生百歲貴行樂何必拘拘戀名爵<lb/>
由來宦海多風波伊孰如君獨先覺我來托交雖未深<lb/>
多君意氣如南金欲知去住两相憶明月一天千里心<lb/>
　　　題九鷥圖<lb/>
江南五月薫風起爛熳荷花映湖水翩翩屬玉胡為來<lb/>
結隊連拳艷香裏縞衣鶴鶴明秋霜高飛逺舉參翺翔<lb/>
<pb n="KR4h0117_WYG_392-5b"/>
御風旋繞頻睇盼欲下不下仍徜徉回頭仰顧雲邊影<lb/>
一聲呌㫁波紋冷驚回葉底錦鱗潜喚破舟中漁夢醒<lb/>
或來並宿垂楊磯困倚斜暉兩翼低水靣風烟共明没<lb/>
湖邊景物初凄迷或來潛倚芙蕖立側身欲啄逰魚食<lb/>
粉翅斜翻白練飛荷盤露走明珠滴止兹栖啄得其時<lb/>
滿目紅芳良自怡不隨鷗鳥沙汀宿不逐鴛鴦蘆岸飛<lb/>
有時直上青雲内鸞鳳為班鵷作對有時移入紫羅衣<lb/>
能與皇家著榮貴嗟哉君子有九思貌此雪禽期自規<lb/>
<pb n="KR4h0117_WYG_392-6a"/>
披圖拂拭一觀覽頓覺清風生羽儀<lb/>
　　　題中秋宴别巻贈楊文英應貢之京<lb/>
三秋巳半無炎暑皎月行空浄如洗主人是夜綺筵開<lb/>
如在廣寒宮闕裏妙舞清歌樂未央翻翻桂子飄清香<lb/>
銀蟾影落金樽酒露華凉滴紫羅裳翛翛輕吹揺庭竹<lb/>
雲母屏間瑩如玉坐中急管間繁絃花底綘紗籠鳳燭<lb/>
主人欲作朝天行㑹我賓朋陳别情以兹罄飲不辭酌<lb/>
况值良宵對月明明月滿地瓊瑶色類子文光初奮跡<lb/>
<pb n="KR4h0117_WYG_392-6b"/>
白璧離塵瑞影増青萍出匣寒芒溢酒酣為道行邊程<lb/>
吳山潞水薊陽城虎拜玉階三䇿獻贏取青錢萬選名<lb/>
人生得志無逾此肯學鷦鷯棲棘枳尭舜君民當此時<lb/>
要使勲名昭太史<lb/>
　　　春江魚樂<lb/>
春江水滑流寒玉碧樹籠烟暗江曲小舟撐出柳隂來<lb/>
盪破粼粼鏡光緑漁翁喜得魚盈筐議向前村換醽醁<lb/>
陶然共醉艷陽天杏花風暖推篷宿<lb/>
<pb n="KR4h0117_WYG_392-7a"/>
　　　和江東黄謙咏梅韻<lb/>
江南昨夜東風動氷花半吐橫山洞翠禽啼月雪初消<lb/>
春光隐隐枝頭送羅浮夢散暮雲平寒溪淅淅流澌聲<lb/>
逋僊呵筆寫吟景孤高風調誰能京<lb/>
　　　逰上清宮<lb/>
解纜探竒勝㝷真覓舊蹤水簾晴霰落丹竈暝雲籠鸞<lb/>
鶴無方跨蓬壺有路通一聲長嘯罷身在洞天中<lb/>
　　　歎髭白<lb/>
<pb n="KR4h0117_WYG_392-7b"/>
歴盡風霜苦髭鬚一旦皤青看頦下少白覺鏡中多不<lb/>
為詩腸累其如酒病何功名成底事空自歎蹉跎<lb/>
　　　虎引子圖<lb/>
嗟彼猛虎羣縱橫負嵎穴眈眈勁氣噴桓桓威武烈一<lb/>
嘯風水號兩眸電光掣惟有父子心相從復相挈<lb/>
　　　逰絲<lb/>
閙處偏多静處稀飄掦無力望中微弱條織雨牽閨恨<lb/>
㫁縷迎風惹客衣低掛簷前縈落絮高颺天外繫斜暉<lb/>
<pb n="KR4h0117_WYG_392-8a"/>
傷情最怕春歸去網住桃花不與飛<lb/>
　　　新雁<lb/>
颯颯凉飈起素商横斜幾陣向南翔寒依菰米陂田熟<lb/>
夜宿蘆花水國凉片影帶雲橫朔漠數聲呼雨下瀟湘<lb/>
徃來天北天南路遥認長汀是故鄉<lb/>
　　　逰烏石山<lb/>
百尺峰頭草樹齊肩輿遥上白雲梯一林秋景山如畵<lb/>
滿地藤花徑欲迷風引磬聲知寺近霧連巖石覺天低<lb/>
<pb n="KR4h0117_WYG_392-8b"/>
清逰自有無邊趣拄笏松隂聽鳥啼<lb/>
　　　和高思庵<lb/>
七十年來鬢巳皤掛冠神武欲如何傳家有子登龍去<lb/>
高卧無人問字過宦海風波知巳少故園松菊愜情多<lb/>
人生莫惜十分飲湏信光隂一擲梭<lb/>
　　　京邸别友<lb/>
躍馬關河别故人雲山數㸃綰離情春風碧水思韓子<lb/>
夜雨青燈病馬卿草色江空斟别酒煙光風細襯歸旌<lb/>
<pb n="KR4h0117_WYG_392-9a"/>
故園明到如相問猶困劉蕡舊短檠<lb/>
　　　和夏方伯文闈中秋對月<lb/>
坐對槐隂月色過碧空千頃溢金波為看此夕清光滿<lb/>
不記中宵風露多丹桂開時香縹緲素鸞掀處影婆娑<lb/>
蹇予舊是蟾宫客笑問嫦娥識靣何<lb/>
　　　中秋無月<lb/>
剛到中秋景即闌嫦娥羞澁倦乘鸞廣寒門掩霓裳歇<lb/>
丹桂香銷玉兎寒美景巳辜今夕賞清光動是隔年看<lb/>
<pb n="KR4h0117_WYG_392-9b"/>
何當覓取王生管吹破重隂見玉盤<lb/>
　　　花封琴韻<lb/>
公庭無事理瑶琴一曲陽春太古音碧落霜清山鶴唳<lb/>
寒潭煙净水龍吟調同千古南薫譜響雜三秋午夜砧<lb/>
單父當年成治化芳名贏得到于今<lb/>
　　　謝周序班叔理寫畵<lb/>
多君為我寫江山珍重摩挲老眼看五十年前同筆硯<lb/>
交情多在此圖間<lb/>
<pb n="KR4h0117_WYG_392-10a"/>
　　　題鸚鵡<lb/>
為禽禽語是禽言何必聲聲學語論莫道性靈多巧舌<lb/>
金籠深鎖度黄昏<lb/>
　　　上清宮留飲<lb/>
羽僊邀我飲流霞不覺松梢日巳斜鶴背洞簫歸路晚<lb/>
一聲吹落碧桃花<lb/>
　　　題菊柬林司成先生<lb/>
紫翠叢中獨隐竒風霜飽歴燦東籬寄語柴桑老居士<lb/>
<pb n="KR4h0117_WYG_392-10b"/>
好歸吟賞莫教遲<lb/>
　　　讀花蘂詞<lb/>
朝擁紅粧出大家酣歌玉樹後庭花誰知擒虎兵臨日<lb/>
背井風寒泣麗華<lb/>
　　　宮怨<lb/>
芙蓉帳冷减容光愁倚薫籠懶着牀寒氣逼人眠不得<lb/>
鐘聲催月下迴廊<lb/>
　　王鼎<lb/>
<pb n="KR4h0117_WYG_392-11a"/>
　　　分得然字贈龎黄門擢叅閩藩<lb/>
鳳雛産龎氏文彩九苞鮮疏抗黄門重名高白璧連入<lb/>
閩歸化冶兩浙入吟鞭不作春明怨臨岐自灑然<lb/>
　　　登㤗山<lb/>
與客登喬嶽肩輿煙靄中乾坤生氣盛今古仰心同勢<lb/>
判徐青逺川流汶泗通北瞻復南望雲樹兩濛濛<lb/>
　　　逰南巖和坐客韻<lb/>
幾度相期逰此山偷閒方始遂盤桓山僧不慣逰賓客<lb/>
<pb n="KR4h0117_WYG_392-11b"/>
野老還知謁縣官隔葉比聞啼鳥好朝陽行見起栖鸞<lb/>
吾儕共沐恩波濶謾倒金罍恣合歡<lb/>
　　　和總戎高徳輝韻<lb/>
皇圖鞏固如磐石何事邊情日報來小醜安施觀鼎釁<lb/>
長城終是挿天開征西人望輪臺詔直北誰當鎖鑰才<lb/>
一别春明驚嵗改幾迴封事夢中裁<lb/>
　　　和尹太宰公歸田韻<lb/>
藻鑑當年黄閣舊杖藜今日白頭新蓴鱸適興非嫌貴<lb/>
<pb n="KR4h0117_WYG_392-12a"/>
籬菊怡情可樂貧玉麈清談時對客錦囊佳句總驚人<lb/>
茫茫宇宙知多少誰識東山屐底春<lb/>
　　　題賔月<lb/>
到處恒存安樂窩終宵舉酒對嫦娥庾樓登罷情何限<lb/>
袁渚逰來興更多天上有時還朏朒人間終是隔煙波<lb/>
何如借得星槎便直入廣寒相踏歌<lb/>
　　　題筠谷<lb/>
此君高勁更中虛嶰谷淇園是舊居月到草堂和影入<lb/>
<pb n="KR4h0117_WYG_392-12b"/>
風清書屋與聲俱鷓鴣啼歇黄陵暮鸞鳳來栖盛世初<lb/>
自是主人堪比德不栽桃李只栽渠<lb/>
　　　贈呉仲和之揭陽<lb/>
秋風共折廣寒香春日同逰選佛場駑鈍慚予先脱頴<lb/>
英豪羡子復飛黄郎官暫試親民職妙手終湏補衮裳<lb/>
忠孝两言期努力臨岐渾不動離觴<lb/>
　　　送黄門許啓衷使安南<lb/>
交南欲上乞封辭正值天王嗣位時使遣近臣諳典禮<lb/>
<pb n="KR4h0117_WYG_392-13a"/>
袍加極品肅威儀庭幃綵拂青雲動浪拍旌揺白日欹<lb/>
周爰民風勤采納回朝應有諌章隨<lb/>
　　　送總憲熊汝明之两廣<lb/>
皇朝職任大中丞簡命親承嶺表行導列五花新節鉞<lb/>
胸藏數萬舊戎兵山迎風采蠻烟浄人樂耕耘蜑雨輕<lb/>
交廣自從君去日更無邊報到春明<lb/>
　　　題三一居士為嘉興屠元明貳守作葢其歴武<lb/>
　　　　昌建昌太平不挈家故云<lb/>
<pb n="KR4h0117_WYG_392-13b"/>
大郡名邦三歴敡居無家累一身强淵明自信為先世<lb/>
李白何妨入醉鄉興味蕭條琴鶴對仁恩敷洽棣棠香<lb/>
年來誰應循良詔懐劔如君滯逺方<lb/>
　　　送劉時雍致仕歸<lb/>
汲黯忠良正著聲詎因私計動心旌東山松菊渾無恙<lb/>
北闕恩波浩蕩明潞水扁舟函帶玉岳陽高閣挂冠纓<lb/>
遥知舊隐生輝處草木因君亦得名<lb/>
　　　送趙天挺歸省兼夀墅西先生<lb/>
<pb n="KR4h0117_WYG_392-14a"/>
墅西叢竹日平安鶯谷鷗汀恣結歡喜有鳳毛三釡養<lb/>
寜湏蟬蛻九還丹秋風舴艋催飛鳥冬日斒斕落舞鸞<lb/>
夀越古稀登耄耋封從郎署進堂官<lb/>
　　　寓利津公館即壁間韻紀事<lb/>
霑城東望接清流景物荒凉雹後秋客裏不堪聞野哭<lb/>
封章欲上歎無由<lb/>
　按李西涯文集云閩三留王先生以教諭封監察御<lb/>
　史卒于家其子鼎以狀來請公諱佐字廷用福州中<lb/>
<pb n="KR4h0117_WYG_392-14b"/>
　衛官籍年十二能詩治春秋得其秘要學者宗之天<lb/>
　順己卯舉鄉貢授桐廬縣學訓導陞鄒平教諭以鼎<lb/>
　成進士遂告老嘗自引古人云留餘禄以還朝廷留<lb/>
　餘福以遺子孫留餘巧以歸造化故自號為三留云<lb/>
　鼎為御史或言事過激先生輙遺書勵之曰汝職當<lb/>
　爾毋以我故有所顧慮其大者則論王越開邊封伯<lb/>
　㝷褫安置仍謀起用及親藩誣詆守臣上繫之獄公<lb/>
　㑹疏極言一夕而宥舉朝縉紳皆為歡賀云因忤逆<lb/>
<pb n="KR4h0117_WYG_392-15a"/>
　瑾謫保昌知縣稍起同知憲僉瑾敗陞副都御史晉<lb/>
　右都御史乞歸卒贈工部尚書<lb/>
　　黄鎬<lb/>
　　　題夏都憲墨菊<lb/>
窮秋百草晦園籬淡無容惟餘霜下姿英英吐新叢開<lb/>
樽愜幽賞慕此漉酒翁晚節兩相高千古生華風<lb/>
　　　送蕭進士歸省<lb/>
題名黄甲宴瓊筵百五人中最少年榮養纔分天府禄<lb/>
<pb n="KR4h0117_WYG_392-15b"/>
乞歸遄買越溪船關山雲遶懐英舎嶺嶠風吹祖逖鞭<lb/>
想到重闈春巳半百花紅映舞衣鮮<lb/>
　　　送吳御史還朝<lb/>
法星入夜動蒼旻豸史乘驄出要津有脚陽春隨玉節<lb/>
無聲膏雨逐朱輪吏循郡邑澄清力民樂閭閻撫字仁<lb/>
最愛皂囊時入奏天顔有喜直言臣<lb/>
　　　送朱大叅之任<lb/>
除書高自九天來共羡薇垣得俊才公道喜從今日見<lb/>
<pb n="KR4h0117_WYG_392-16a"/>
聲光知是昔年培紅亭緑酒隨宜酌近水遥山取次裁<lb/>
此去重看宣徳化一方民物樂春臺<lb/>
　　　魏冢宰公惠柑子致謝<lb/>
未到元宵巳得柑老坡心事亦何堪瓊瑶乏報詩空寫<lb/>
指爪留香酒半酣楚澤此時同雅趣洞庭何日快清談<lb/>
胸中飽却風霜味何事苞苴更少貪<lb/>
　　　偶阻風雨與江浦張同寅聨舟因作<lb/>
兩年聨署紫薇堂未得從容共一觴為掃妖氛秋放棹<lb/>
<pb n="KR4h0117_WYG_392-16b"/>
偶因風雨夜連牀雲昏海嶠天關逺水遶江臯客路長<lb/>
判袂南津重回首白鷗飛盡岸茫茫<lb/>
　　　朝罷述懐録呈寗憲長<lb/>
雞鳴催辦覲天顔馬首燈籠喜並看物色未湏陳二品<lb/>
佩聲聊復壓三班近來才識需經濟老去功名在治安<lb/>
遥憶五雲供應處春風回首隔重關<lb/>
　　　劉方伯邀逰風洞二首<lb/>
石磴躋攀勢自尊騰身舉足到山門諸天清浄無過佛<lb/>
<pb n="KR4h0117_WYG_392-17a"/>
三伏炎蒸不近人宋相文詞存簡古唐賢詩句愛清醇<lb/>
開顔覽勝湏傾倒方伯交情孰與倫<lb/>
朝宴虚堂晚未休滿前風景快䨇眸好山萬疊濃如黛<lb/>
新水一灣清似油奉使情懐輸曠逹校文詩句費啁啾<lb/>
興闌不記人扶醉猶自題詩紀勝逰<lb/>
　　　别眉山余都憲陛辭回南京二首<lb/>
客舍蕭蕭行李輕寒風逺道送南征離亭柳脆人初發<lb/>
前路花殘酒獨傾濟水逈添晴浪湧淮山平接暮雲横<lb/>
<pb n="KR4h0117_WYG_392-17b"/>
交游三十年來好漸老何堪故舊情<lb/>
曉日辭朝出禁垣馬前專勅奉明恩經營王賦推良吏<lb/>
斟酌民情逹至尊終歲賢勞縁體國暮年離别倍消魂<lb/>
寒風凍雨金陵路松柏青青為掃門<lb/>
　　　賀大司徒殷公之任南都<lb/>
寅亮天工在六卿銓衡地位即阿衡風雲律呂休徴應<lb/>
沙汰江河徹底清逆旅殘春千里夢長安舊雨十年情<lb/>
晨星落落良堪歎莫惜因風一寄聲<lb/>
<pb n="KR4h0117_WYG_392-18a"/>
　　　陪黎同寅逰大徳宮<lb/>
初上仙臺巳出塵登樓更仰玉皇尊平臨斗極瞻三殿<lb/>
俯瞰寰區見九門晴雪欲移山入闥祥雲起捧日當軒<lb/>
丹方有訣無人問高士來邀共舉樽<lb/>
　　　登留臺山<lb/>
病起詩魔酷愛山一登山路便開顔殘紅滿地春將老<lb/>
新緑當階意自閒醉後恍疑塵世小年來彌覺宦途艱<lb/>
回頭忽動鄉關思飛鳥長空未得還<lb/>
<pb n="KR4h0117_WYG_392-18b"/>
　　　夢中即景<lb/>
魚龍掛雪衣銀河浪如級一㵼千里餘濤驚鬼神泣<lb/>
　　　夢中題同年董仲矩雪景<lb/>
鵞餐水靣霜人望天邊月水月一般清前山掛晴雪<lb/>
　　　題商文毅年兄墨竹<lb/>
渭畆移來今幾時風霜歴盡有誰知虛心勁節凌雲表<lb/>
占㫁東南第一枝<lb/>
　　黄㴻<lb/>
<pb n="KR4h0117_WYG_392-19a"/>
　　　和林都憲待用南院書懐因寄<lb/>
乆欽高節出塵寰未獲摳衣函丈間赤手曽扶元氣在<lb/>
素心能挽古風還紀綱有道烏臺肅嘯咏無妨燕寢閒<lb/>
夜夜神交接光霽與君原不隔關山<lb/>
　　　覽鏡髮有白者書寄楊同寅<lb/>
年來事事負心期覽鏡俄驚鬢巳絲多病難消宫府俸<lb/>
有懐常把大家詩孤衾酒薄寒威峭萬瓦霜嚴曉色遲<lb/>
笑拂征鞍歸路稳帝城雲樹正參差<lb/>
<pb n="KR4h0117_WYG_392-19b"/>
　　　良鄉道中遇吾閩進鄉録者知楊同寅之子邁<lb/>
　　　　獲儁即遣人馳報于通州比還承寄識喜詩<lb/>
　　　　輙次韻<lb/>
文獻聲華有自來如君門第幾人偕山川環拱靈多萃<lb/>
簮笏蝉聨慶未涯又報科登賢子儁不勝歡動故人懐<lb/>
稱觴樂事應非逺料得扁舟巳過淮<lb/>
　　　寄楊同寅二首<lb/>
寂寞荒村乆駐旌天涯歲杪若為情山無美木豈初性<lb/>
<pb n="KR4h0117_WYG_392-20a"/>
臺有黄金惟舊名病骨不禁詩癖苦幽居端令客魂消<lb/>
何當了事歸公府共把新篇子細評<lb/>
出處從前巳熟籌浮沉寕肯混時流交情眼底濃于酒<lb/>
宦况年來冷似秋孤枕因君生别夢殘燈為我照鄉愁<lb/>
同寅甚喜成三益職業還期共勉修<lb/>
　　　和答許給事病起見示之作<lb/>
幽齋孤榻深無塵春光欲暮還撩人嚶嚶黄鳥囀枝竝<lb/>
箇箇紫燕營巢新金莖誰解侍臣渴丹訣自認吾家真<lb/>
<pb n="KR4h0117_WYG_392-20b"/>
奚為撫景重増慨匡時祗愧虛經綸<lb/>
　　　余未識都憲林公偶于同寅楊恒叔處獲覩所<lb/>
　　　　寄詩遂次韻奉寄<lb/>
美人無地就蘭薫想像清標愜素聞是處好詞凌白雪<lb/>
平生高誼薄層雲囊中劒出呉歐冶柱後冠仍漢惠文<lb/>
幾向中天望南紀太微星彩夜光分<lb/>
　　　還京朝見作<lb/>
杪秋公出季冬還晝夜馳驅鞍馬間喜脱風塵依鳳闕<lb/>
<pb n="KR4h0117_WYG_392-21a"/>
欣瞻日月近龍顔朝叅名忝金閨籍拜舞身聨玉笋班<lb/>
俯仰自慚無寸補但歌天保祝南山<lb/>
　　　送林職方清戎之南都<lb/>
眉間黄色巳先占此去公私喜得兼天上恩波應獨厚<lb/>
江東紙價莫湏添萊衣絢晝宜萊舞淮酒宜春勝蜜甜<lb/>
公暇詩成煩寄我還容刻畫效無鹽<lb/>
　　　病中讀楊同寅贈錢憲副詩什因之有懐<lb/>
文旌徧歴幾山河歸槖珠光照夜多風月喜君常有伴<lb/>
<pb n="KR4h0117_WYG_392-21b"/>
簿書困我獨成疴焚書展巻還三沐擊節挑燈試一歌<lb/>
却憶柏臺錢副憲無由叅侍恨如何<lb/>
　　　夜坐龍灣山館<lb/>
宵鑰初封廨署空一燈相對亂山中林藏虎豹人同處<lb/>
溪入龍蛇路不通萬壑雪消銀錯落四簷氷墮玉丁東<lb/>
閒情坐此良非惡贏得新詩幾首工<lb/>
　　　山厰病起偶成寄楊恒叔<lb/>
風静簾櫳吏散時緑隂初合晝遲遲閒情偏得文書妒<lb/>
<pb n="KR4h0117_WYG_392-22a"/>
病思惟應枕簟知幾許幽懐空落魄一畨春事又離披<lb/>
遥思此際江南路梅雨篷忩正可詩<lb/>
　　　夜坐良鄉公館次壁間舊作韻<lb/>
岸幘槐庭露坐時銀河初轉漏聲遲馳驅敢説吾能慣<lb/>
歴履想應天亦知病怯炎蒸朝未發牘嗔堆積夜還披<lb/>
不如且作偷閒計洗盞張燈和舊詩<lb/>
　　　平谷道中二首<lb/>
荒林寒日映郊墟驛路蒼生送使車巖壑空疎秋燒後<lb/>
<pb n="KR4h0117_WYG_392-22b"/>
人家蕭索晚炊餘村田近水多沙礫野樹經霜半櫟樗<lb/>
却憶吾閩風景好此心端欲賦歸歟<lb/>
不嫌䨇鬢冐風塵衆責都縁萃一身詩句獨凌燕嶠雪<lb/>
夢魂長遶越溪蓴自慚吏事平生拙安得民風太古醇<lb/>
回首帝城三百里擬將𠂻悃逹楓宸<lb/>
　　　遵化道中<lb/>
落日西風鼓角悲羸驂猶未脱征羈青山是處有竒狀<lb/>
黄葉滿林無秀枝十月時光驚慘淡一年蹤跡歎支離<lb/>
<pb n="KR4h0117_WYG_392-23a"/>
旬宣此日長城下橫槊何人為賦詩<lb/>
　　　山厰漫興寄楊同寅<lb/>
夜來飛夢墮滄江曉起詩魔未易降天濶忽看歸鶴杳<lb/>
渚清遥見浴鳬䨇雲移山色侵羅幌風逓花香拂玉缸<lb/>
為問騷壇諸作者許誰來往附名邦<lb/>
公餘閒坐緑莎㕔對案峯巒晩更青往事十年心尚醉<lb/>
故鄉千里夢初醒人家巧趂山㘭勢詩句工排月露形<lb/>
繫着浮名未歸去幾回慚愧草堂靈<lb/>
<pb n="KR4h0117_WYG_392-23b"/>
　　黄湜<lb/>
　　　逰中山寺<lb/>
一壑風煙醉眼賖㝷幽偶爾過僧家危岑古佛苔侵座<lb/>
複徑人稀棘碍車林木冬深無片葉鐘樓日暮有羣鴉<lb/>
兹逰未盡粗豪興聊寫新詩紀嵗華<lb/>
　　　山齋偶成<lb/>
坐愛溪山可結廬病軀空復歎居諸風情聊以供詩句<lb/>
事業何湏答簿書幾許秋成霖潦後百千心緒醉醒餘<lb/>
<pb n="KR4h0117_WYG_392-24a"/>
平生自信逢迎懶直道于今有孰如<lb/>
静處沉思動處機乾坤落落壯心違誰能與物原無競<lb/>
我拙謀身自覺非半榻青山吟夢逺一燈殘雨故人稀<lb/>
牀頭剰得餘樽在夜起呼童煮蕨薇<lb/>
閒來移榻看山光蒼翠高低下夕陽疎柳一蟬催暝色<lb/>
晩花䨇蝶管餘香廢吟正坐忙酬債判飲從教醉是鄉<lb/>
高枕北忩非失計擬將身世等羲皇<lb/>
　　　和許司訓見寄作<lb/>
<pb n="KR4h0117_WYG_392-24b"/>
曽共聨詩坐小齋别來音問隔重涯碧天明月將清夢<lb/>
黄葉西風惱壯懐脩職肯隨流俗混立心期與古人偕<lb/>
相思無限寅恭意何日還都一笑諧<lb/>
　<lb/>
　<lb/>
　<lb/>
　<lb/>
　石倉歴代詩選巻三百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷一百四十一</head> <lb/>
    <p>
<pb n="KR4h0117_WYG_141-1a"/>
欽定四庫全書<lb/>
　石倉歴代詩選卷一百四十一<lb/>
　　　　　　　　　　　　明　曹學佺　編<lb/>
　宋詩十八<lb/>
　　梅堯臣<lb/>
　　　和謝希深㑹聖宫<lb/>
三后威靈逺層巒棟宇興衣冠漢原廟歌舞魏西陵日<lb/>
月融光盛山河王氣增叢楹琢文石連網絡朱繩碧瓦<lb/>
<pb n="KR4h0117_WYG_141-1b"/>
寒鋪玉重欄瑩鏤氷粹儀袖霧擁法衮繡龍升星斗羅<lb/>
容衛軒墀侍股肱宸蹤耀璇牓瑞羽集觚稜閟殿深珠<lb/>
箔雕垣界綺縢笙從緱嶺咽雲傍帝鄉凝龜組恭來詣<lb/>
貂璫肅奉承欲知歸厚意孝徳自烝烝<lb/>
　　　右丞李相公自洛移鎮河陽<lb/>
侯服齊三輔天臺聳百僚新草刻銅虎舊徳冠金貂已<lb/>
作歌襦化方期執玉朝雙鞬辭洛宅千騎向河橋鼓角<lb/>
春城暮鶯花故苑遥𤓰亭猶接畛棠茇自敷條夾道都<lb/>
<pb n="KR4h0117_WYG_141-2a"/>
人擁迎風四牡驕莫隨文學乗空望斾旌飄<lb/>
　　　遊龍門自潛溪過寶應精舍<lb/>
遥愛夏景佳行行清興屬安知轉迴溪始覺來平谷古<lb/>
殿藏竹間香庵遍巖曲雲霞弄霽暉草樹含新緑時鳥<lb/>
自綿蠻山花競紛縟莫言歸路賒明月還相續<lb/>
　　　嶺雲<lb/>
片雨過青天山雲歸絶嶺林際隠㣲虹溪中落行影還<lb/>
㸔隴首飛復愛山間静<lb/>
<pb n="KR4h0117_WYG_141-2b"/>
　　　垂澗藤<lb/>
寒松偃澗濱弱蔓垂纓緑波縈翠帶長水濺低花馥終<lb/>
日採蘋人攀條映巖曲<lb/>
　　　田家<hi>春</hi>
昨夜春雷作荷鋤理南陂杏花將及候農事不可遲蠶<lb/>
女亦自念牧童仍我隨田中逢老父荷杖獨熈熈<lb/>
　　　其二<hi>夏</hi>
草木遶籬盛田園向郭斜去鋤南山豆歸灌東園𤓰白<lb/>
<pb n="KR4h0117_WYG_141-3a"/>
水照茅屋清風生稻花前陂日已晩聒聒競鳴蛙<lb/>
　　　春日遊龍門山寺<lb/>
還邀二三子共到鑿龍遊隂壑泉初動春巖氣欲浮竹<lb/>
藏深崦寺人渡晚川舟始覺山風急歸鞍不自留<lb/>
　　　少林寺<lb/>
紅旌過翠岑林際瞻蓮宇門對㡬千巖花開第一祖禪<lb/>
庭松色寒石室苔痕古寂寂不逢人空簷燕方乳<lb/>
　　　同尹子漸王㡬道訪郭三别墅不遇<lb/>
<pb n="KR4h0117_WYG_141-3b"/>
秋野已澄曠偶來幽興多茨居隔寒水柴户䕃喬柯看<lb/>
竹曾留鳳攜朋不為鵞人歸碧苔徑應識履痕過<lb/>
　　　王氏昆仲歸寧<lb/>
昨夜雪霏霏梁山吟未歸闗河誰道逺鴻雁自相依落<lb/>
日人煙少寒雲驛路㣲共將彭澤酒稱壽向庭闈<lb/>
　　　環州通判張殿丞亢<lb/>
欲向蕭闗外窮隂雪暗沙磧寒鴻雁少氷合水泉賒自<lb/>
有從軍樂應無去國嗟春風曾不到吹角寄梅花<lb/>
<pb n="KR4h0117_WYG_141-4a"/>
　　　梅花<lb/>
似畏羣芳妬先春發故林曾無鶯蝶戀空被雪霜侵不<lb/>
道東風逺應悲上苑深南枝已零落羌笛寄餘音<lb/>
　　　留題希深美檜亭<lb/>
幽深有佳趣曾不減林泉衆緑經新雨殘紅墮夕煙栽<lb/>
萱北堂近夢草故池連乗月時來往清歌思浩然<lb/>
　　　新秋雨夜西齋文㑹<lb/>
夜色際隂霾燈青謝客齋梧桐生静思絡緯動秋懐小<lb/>
<pb n="KR4h0117_WYG_141-4b"/>
酌寧辭醉清言不厭諧誰憐何水部吟苦怨空堦<lb/>
　　　秋隂<lb/>
已過蕭蕭雨猶成黯黯隂登臨潘岳思憀慄楚臣心逺<lb/>
吹鳴髙樹低雲冒晩岑久為闗外客不忍聴疎砧<lb/>
　　　雨中移竹<lb/>
荷鋤冒秋霖怱忽移翠竹欲分溪上隂聊助池邉緑中<lb/>
散林未開子猷心已足青青謝栽培豈愧凡草木<lb/>
　　　河陽秋夕夢與永叔遊嵩避雨於峻極院賦詩<lb/>
<pb n="KR4h0117_WYG_141-5a"/>
　　　及覺猶能憶記俄而僕夫自洛來云永叔諸君<lb/>
　　　陪希深祠岳因足成短韻<lb/>
夕寢北窓下青山夢與尋相歡不異昔勝事却疑今風<lb/>
雨幽林静雲煙古寺深攬衣方有感還喜問來音<lb/>
　　　依韻和永叔雪後見寄兼云自尹家兄弟及㡬<lb/>
　　　道散後子聴下縣久不得歸頗有離索之嘆<lb/>
常欲登芒嶺無由見洛橋雪飛闗戍逈人憶剡溪遥廣<lb/>
隰嘶征鴈長河起怒飈遽言歡㑹散能使客魂銷晚日<lb/>
<pb n="KR4h0117_WYG_141-5b"/>
窮幽藹愁雲暝泬寥縱令佳約在載酒定何邀<lb/>
　　　季父知并州<lb/>
捧詔出明光飛軒陟太行玉墀分近侍虎綬給新章笳<lb/>
吹喧行陌旌旗巻夜霜鴈歸汾水緑城壓代雲黄土屋<lb/>
春風峭氊裘牧騎狂闗山寧久駐剰宴栁谿傍<lb/>
　　　再至洛中寒食<lb/>
西洛逢寒食依依似昔年千門分禁火九野自生煙飄<lb/>
泊棃花雨追隨杏葉韉遊人莫惜醉風景滿伊川<lb/>
<pb n="KR4h0117_WYG_141-6a"/>
　　　登太室中峯<lb/>
日夕望蒼崖嶃嶃在天外及來步其巔下見河如帶半<lb/>
壁雲霧昏山根已霶霈<lb/>
　　　峻極寺<lb/>
山髙路已窮倐爾逢蘭若落日老僧閒支頥古松下緩<lb/>
步入禪庭苔蒼但蕭洒<lb/>
　　　送弟良臣歸宣城<lb/>
喬木句溪邉秋光㡬曲連將歸三畝宅逺寄下江船伴<lb/>
<pb n="KR4h0117_WYG_141-6b"/>
爾惟征鴈悲余有暮蟬親朋如見問貧外似當年<lb/>
　　　劉秀才歸河内<lb/>
君家太行下應復近蘇門河氣知寒早嵐煙覺暮昬犬<lb/>
鳴林外火笛響月中村久作山陽客逢人為寄言<lb/>
　　　武陵行<lb/>
生事在漁樵所居亦煙水野艇一竿絲朝朝狎清泚忽<lb/>
自傍藤隂乗流轉山觜始覺景氣佳潛通小谿裏常時<lb/>
不見春入谷驚花蘂幽興窮緑波翫芳心莫已花外一<lb/>
<pb n="KR4h0117_WYG_141-7a"/>
峰明林間碧洞啓遥聞雞犬音漸悟人煙邇<lb/>
　　　鄭戭及第東歸後赴洋州幕<lb/>
郤生方得桂王粲始從戎一舸辭呉㑹單車入漢中亂<lb/>
山雲木古側徑野泉通欲識風煙美心知故國同<lb/>
　　　楊畋赴官并州<lb/>
嘗聞地近塞寒氣盛中都車馬行臨塞闗山見落榆呉<lb/>
鉤皆尚壯章甫㡬為儒寄謝西曹掾能吟秀句無<lb/>
　　　明州推官鄭先輩<lb/>
<pb n="KR4h0117_WYG_141-7b"/>
應幕海邉郡秋風千里歸隨潮呉榜駛轉浦楚山㣲野<lb/>
橘霜前熟江螯露下肥還家候靈鵲人想罷鳴機<lb/>
　　　僧可真東歸因謁范蘇州<hi>仲淹</hi>
姑蘇臺畔去雲壑付清機野策過寒水山童䕶衲衣松<lb/>
門正投宿竹笠帶餘暉誰愛杼山句使君應姓韋<lb/>
　　　廖秀才歸衡山縣<lb/>
千里倦為客秋歸烏榜輕過林湘橘暗收潦楚江清晚<lb/>
泊親鷗鷺殘芳襲杜蘅長沙㡬日到天際見髙城<lb/>
<pb n="KR4h0117_WYG_141-8a"/>
　　　舟中聞蛩<lb/>
秋月滿行舟秋蟲響孤岸豈獨居者愁當令客心亂展<lb/>
轉重興嗟所嗟時節換時節不苦留川涂行已半霜落<lb/>
草根枯清音從此斷誰復過江南哀鴻為我伴<lb/>
　　　望夫山<lb/>
亭亭千古質曾是念征夫一作山頭石畏㸔天際途猶<lb/>
如託蘿蔓不似采靡蕪時有江雲近仙衣挂六銖<lb/>
　　　泊牛渚磯<lb/>
<pb n="KR4h0117_WYG_141-8b"/>
落帆牛渚前便為牛渚宿波揺殘照中采翠浮巖谷巖<lb/>
谷足幽篁石上羅寒玉裁作媧氏笙堪作鳳凰曲楚客<lb/>
夕無眠獨將清籟續更㸔江月來還想燃犀燭<lb/>
　　　池州進士陳生惠然見過不日且行因以詩贈<lb/>
　　　别<lb/>
呼童具雞黍頗識故人期竹館忽停駕山樽聊解頥醉<lb/>
歌返北郭春雨生東陂便與千峰隔登髙空復思<lb/>
　　　春隂<lb/>
<pb n="KR4h0117_WYG_141-9a"/>
濃淡雲無定凄㣲氣宇寒鳩鳴桑葉吐村暗杏花殘客<lb/>
子行裘薄春塘野水寛輕雷欣已發謬作採茶官<lb/>
　　　百舌<lb/>
天窓明未明颯颯過㣲雨已聞髙樹頭百舌間闗語幽<lb/>
人枕上聴不徹變盡春聲始飛去<lb/>
　　　挾彈篇<lb/>
長安細侯年尚少獨出春郊不須曉手持柘彈霸陵邉<lb/>
豈惜金丸射飛鳥金丸射盡飛鳥空解衣市酒向新豐<lb/>
<pb n="KR4h0117_WYG_141-9b"/>
醉倒銀缾方肯去去卧紅樓歌吹中不管花開與花老<lb/>
明朝還去杜城東<lb/>
　　　答陳五進士遺山水枕屏<lb/>
妙畫能成趣谿山逈得君漁舟長映浦巖樹半藏雲征<lb/>
鳥無時没横橋缺處分數峰來枕席曾不愧移文<lb/>
　　　訪礦坑老僧<lb/>
山深無外事日夕愛潺湲趺坐樹間石力畊谿上田解<lb/>
言南國事能詠碧雲篇莫貰逺公酒深慚陶令賢<lb/>
<pb n="KR4h0117_WYG_141-10a"/>
　　　詠官妓從人<lb/>
少為輕薄誤失行落優倡去作小家婦願同貧里裝無<lb/>
心歌子夜有意學流黄他日東郊上誰人見採桑<lb/>
　　　寄饒州范侍制<lb/>
山水番君國文章漢侍臣古來中酒地今見獨醒人坐<lb/>
嘯安浮俗談詩接上賓何由趨盛府徒爾望清塵<lb/>
　　　野田行<lb/>
輕雷長陂水農事乃及辰茅旌送山鬼瓦鼓迎田神青<lb/>
<pb n="KR4h0117_WYG_141-10b"/>
臯暗藏雉萬木欣已春桑間偶耕者誰復來問津<lb/>
　　　弔礦坑惠燈上人<lb/>
生棲雲際巘没𦵏寺傍村破案殘經巻新墳出樹根松<lb/>
悲隔溪路月照舊山門自昔多詩句而今㡬許存<lb/>
　　　送蔡侍禁赴長沙<lb/>
寒葉下瀟湘之官逐鴈行水經菱浦晚船過橘洲香二<lb/>
女竹林外三閭楓葉傍平時息戎律物景助才章<lb/>
　　　送余駕部江州<lb/>
<pb n="KR4h0117_WYG_141-11a"/>
内史九江行潦收波已清何時鷁舟上逺見爐峰迎野<lb/>
色連葭菼秋香薦橘橙寒潮如特送不肯過湓城<lb/>
　　　九月都下對雪寄永叔師魯<lb/>
隂風中夜鳴宻雪逗曉積誰言有蓬巷但見鋪瑶席忽<lb/>
憶在山中開户羣峰白當時吟不厭盡日坐巖石徬徨<lb/>
懐故人憔悴為遷客欲泛剡溪船路長安可適<lb/>
　　　送胡臣秀才<lb/>
汴水日夜淺歸船不可留天髙雲就嶺地冷鴈迴洲江<lb/>
<pb n="KR4h0117_WYG_141-11b"/>
館魚堪食家林橘已收平生素業在莫見里人羞<lb/>
　　　送張秀才之淮南<lb/>
聊為楚客唱一送淮南行出汴逺心喜移舟孤岫横危<lb/>
帆將進浦寒霧不分城枚乗舊居處向來秋草生<lb/>
　　　依韻和子聰見寄<lb/>
常念餞行舟風蟬動去愁獨登孤岸立不見逺帆收及<lb/>
送故人盡亦嗟歸跡留洛陽君更憶寧復醉危樓<lb/>
　　　送何遯山人歸蜀<lb/>
<pb n="KR4h0117_WYG_141-12a"/>
春風入樹緑童稚望柴扉逺壑杜鵑響前山蜀客歸到<lb/>
家逢社燕下馬澣征衣終日自臨水應知已息機<lb/>
　　　寄衡山福嚴長老<lb/>
衡山㡬千里聞在湘川側雲霞不可到峰壑無由識方<lb/>
丈開其間青松隠寒色飛鴻尚莫過况寄雙鳬翼<lb/>
　　　新霽登周王城<lb/>
行行古城頭歴覽古城下水鳥傍人煙河流隔桑柘秋<lb/>
山豁晴翠野老親時稼民訟今已稀閒登厭官舍<lb/>
<pb n="KR4h0117_WYG_141-12b"/>
　　　送李康伯赴武當都監<lb/>
城下漢江流滄波照鬢秋山川包楚塞風物似荆州試<lb/>
聴清砧發何如畫角愁遥知絶戎事水味别槎頭<lb/>
　　　重送<lb/>
得朋如得寶何恨相知晩舊友貴來疎嗟君行復逺秋<lb/>
城隔寒水驛路入蒼巘古情深不深所祝加餐飯<lb/>
　　　古塚<hi>南陽道中作</hi>
南陽古原上荒塜若魚鱗劍佩已為土衣冠應化塵枯<lb/>
<pb n="KR4h0117_WYG_141-13a"/>
骸托魑魅細草没麒麟何必問名氏漢家多近親<lb/>
　　　和師直早春雪後五壠道中作<lb/>
來尋谷口春正值隂雲結日暮氷霰繁宿亭孤飯設侵<lb/>
晨登壠去始見羣峰列草凍未抽心松枯猶抱節川傍<lb/>
認飛鷺林上墜殘雪何意待芳菲遲留未堪折<lb/>
　　　依韻和師直晚步徧覽五壠川<lb/>
窮覽川原勝經行未厭頻樵深但聞斧谷暖自留春臨<lb/>
水何妨坐㸔雲忽滯人誰家煙塢裡竹樹逺相鄰<lb/>
<pb n="KR4h0117_WYG_141-13b"/>
　　　暮春過洪氏汝曲小園<lb/>
三月花已休閒來羨叢薄河囘地勢偏雨入灘聲惡緑<lb/>
草旋抽心青梅猶帶萼主人歸未歸誰省曾遊樂<lb/>
　　　登許昌城望西湖<lb/>
試望許西偏湖光浸曉煙岸痕添宿雨草色際平田夏<lb/>
木隂猶薄朱荷出未圓人閒緑波静幽鷺挿頭眠<lb/>
　　　夏日晩晴登許昌西湖<lb/>
新晴萬栁齊鶯度水東西城上明殘照雲間挂斷霓煙<lb/>
<pb n="KR4h0117_WYG_141-14a"/>
蒲勻若剪沙岸淨無泥菓壓繁枝重人乗小駟低嵐光<lb/>
開翡翠湖色浸玻瓈惹袖朱藤宻如過罨畫谿<lb/>
　　　古相思<lb/>
劈竹兩分張情知無合理織作雙紋簟依然淚花紫淚<lb/>
花雖復合疑岫㡬千里欲識舜娥悲無窮似湘水<lb/>
　　　望仙亭<hi>并敘</hi>
　　壽春望仙亭廣平宋公所作也宛陵梅堯臣之官<lb/>
　　呉興道出其下公命賦之<lb/>
<pb n="KR4h0117_WYG_141-14b"/>
公來有餘樂所樂為郡閒訟稀聊自適静勝以抒顔清<lb/>
軒開曉幔歴歴見淮山山色洗新雨佳氣如可攀代異<lb/>
雞犬去時平草木閑試望天衢近飛駕應此還<lb/>
　　　淮上雜詩<lb/>
野鴈不知數翳然川上鳴曾無設羅意空自見船驚渺<lb/>
渺拍波去紛紛孤㠘盈苦寒非塞外霜落夜淮清<lb/>
　　　赴霅任君有詩相送仍懐舊賞因次其韻<lb/>
湖山饒邃處曾省收之遊鴈落葑田闊船過菱渚秋野<lb/>
<pb n="KR4h0117_WYG_141-15a"/>
煙昬古寺波影動危樓到日尋題墨多應舊壁留<lb/>
　　　金山寺<lb/>
呉客獨來後楚橈歸夕曛山形無地接寺界與波分巢<lb/>
鶻寧窺物馴鷗自作羣老僧忘嵗月石上㸔江雲<lb/>
　　　甘露寺<lb/>
曾非逺城郭寂爾隔囂氛尚有南朝樹能留北固雲川<lb/>
濤觀海若霜罄入江濆衛國丹青在孤堂緑桂薰<lb/>
　　　依韻和刁經臣讀李衛公平泉山居詩碑有感<lb/>
<pb n="KR4h0117_WYG_141-15b"/>
當時植珍木豈是昧前規廢宅長春草故山存舊碑已<lb/>
嗟良璧毁安識古松<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>叔子每懐慕此心空自知<lb/>
　　　移竹<lb/>
逺愛檀欒碧逕開荷鋤乗雨破秋苔直須探作阮家趣<lb/>
更向煙林缺處栽<lb/>
　　　依韻答淮南祝秘校初春見寄<lb/>
客有袖中書初憑春燕寄春燕不時來秋鴻今始至水<lb/>
落蒲藻寒悠悠江浦意<lb/>
<pb n="KR4h0117_WYG_141-16a"/>
　　　依韻和僧説上人見訪<lb/>
客從東度來山雲猶在屨是時正窮臘鴈落溪隂暮投<lb/>
宿古城頭雪迷松下路衣楮足蘭荃相過寧厭屢<lb/>
　　　送劉比部<lb/>
青山夜來雨溪水已潺湲侵曉桂旗動傷離蘋渚前百<lb/>
壺臨祖道兩槳破春煙舊業西河上歸心落日邉<lb/>
　　　霅上<lb/>
共愛霅溪風物美春來清可鑑鬚眉蘋生楚客將歸日<lb/>
<pb n="KR4h0117_WYG_141-16b"/>
花煖呉蠶始浴時臨水竹樓通市陌跨橋雲榭接川湄<lb/>
畫船載酒期君醉欲學山公倒接䍦<lb/>
　　　謝尉西歸<lb/>
曾為洛陽客喜見洛陽人每憶舊遊處相逢借問頻當<lb/>
時伊水上醉弄巖花春今違兹樂久欲語已酸辛明朝<lb/>
君當去又復與誰親惟應有素月相照寒溪濱<lb/>
　　　送逐客王勝之不及遂至屠兒原<lb/>
犯霜出國門送客客已去猶意行未逺策馬過寒戍川<lb/>
<pb n="KR4h0117_WYG_141-17a"/>
長不見人沙没前岡路始聞雲木深忽逢朱亥墓金鎚<lb/>
一報恩義烈垂竹素何須文學為寄語長沙傅<lb/>
　　　郡閣閲書投壺和呈相國晏公<lb/>
較量人世無窮樂羅列平生未見書聊奉投壺祭征虜<lb/>
休言撃劍馬相如畫樓晩去聞寒角縹帙春來落蠧魚<lb/>
日奉誨言猶未飽不慙貧賤帶經鋤<lb/>
　　　擬張九齡詠燕<lb/>
眇眇飛來燕長年與社違任從新厯改只向舊巢歸永<lb/>
<pb n="KR4h0117_WYG_141-17b"/>
日當人語輕寒逆雨飛自親梁棟慣不識海鷗機<lb/>
　　　送詹彦迪祕校之越<lb/>
夙懐山水心夢寐向東越聞為㑹稽行獨此羨明發渡<lb/>
江信春潮泊館食野蕨漫續梁鴻噫浩歌鏡湖月<lb/>
　　　晨起裴呉二直講過門云鳳閣韓舍人物故作<lb/>
平生交友淚流向禁門前魯叟不言命楚人空問天月<lb/>
沈滄海底星隕太㣲邉莫恨終埋没文章自可傳<lb/>
　　　送徐君章秘丞知梁山軍<lb/>
<pb n="KR4h0117_WYG_141-18a"/>
蒼壁束江流孤軍水上頭蛟龍驚鼔角雲霧裛衣裘午<lb/>
市巴姑集危灘楚客愁使君才筆健當似白忠州<lb/>
　　　依韻和秋夜對月<lb/>
陳王苑裡望空虚呉客風前憶具區横閣漸㸔河影轉<lb/>
繞枝還見鵲驚無蟲催織婦機成素露逼鮫人淚作珠<lb/>
才比陶潛無用處角巾時任酒沾濡<lb/>
　　　依韻和仲源獨夜吟<lb/>
秋鴻聲澀秋絃苦塗金博山煙夜吐寂歴虚堂燈暈生<lb/>
<pb n="KR4h0117_WYG_141-18b"/>
誰人共聴西窓雨<lb/>
　　　十三日雷後晩過天漢橋堤上行<lb/>
堤上殘風雪橋邉盛酒樓據鞍衰意盡倚檻艶歌留海<lb/>
月開金鑑河氷卧玉虬當年洛陽醉偏憶董糟丘<lb/>
　　　送婺州通判徐殿丞<lb/>
疾湍怒蛟龍不畏東風逆沄沄奔長淮千里在咫尺辭<lb/>
梁始及晨過宋尚未夕南州豈難到何處淹行跡<lb/>
　　　雨<lb/>
<pb n="KR4h0117_WYG_141-19a"/>
春雲易成雨一日㡬迴隂燕濕飛猶快花寒色更深邀<lb/>
車愁客逺盤馬畏泥侵向晩晴光吐西窓緑影臨<lb/>
　　　次韻和端式見贈<lb/>
不為阮步兵詠懐怨朝陽寧學屈大夫行吟思搴芳其<lb/>
雨豈無時紉佩空自香吾道不茍合我懐固有常江南<lb/>
一畝宅近在句溪旁仕宦且如此夢寐安敢忘<lb/>
　　　雪竇山<lb/>
重雲不藏春深竇常有雪曉月號松猿晴壁挂海霓終<lb/>
<pb n="KR4h0117_WYG_141-19b"/>
恍無心人區區佩環玦<lb/>
　　　偃葢亭<lb/>
既將茅覆簷復有松為葢五里入山時憇此得寒籟曾<lb/>
無康樂游但見雲衲㑹<lb/>
　　　雲外庵<lb/>
山僧好寂静入雲恨不深峰間一雨昬林表孤燈沈往<lb/>
來有猿狖呼嘯自成音<lb/>
　　　昭君詞<lb/>
<pb n="KR4h0117_WYG_141-20a"/>
一嫁異域去不復臨鏡臺念昔辭家時豈為單于來適<lb/>
遐固亦命事虜非由媒始欲並日月今嗟隨風埃僕御<lb/>
共慘戚山川空徘徊鴻鴈為之悲肝腸為之摧寧聞琵<lb/>
琶樂誰喜氊廬開故國萬餘里此生那得囘<lb/>
　　　送趙虞部士宏知蜀州<lb/>
春風跨臘至雪作蝴蝶飛偏知蜀太守撩亂撲行衣何<lb/>
當海棠下歌管紅袖圍一飲一斗酒决訟如發機洛陽<lb/>
花自好聴從杜鵑歸<lb/>
<pb n="KR4h0117_WYG_141-20b"/>
　　　次韻和景彛閏臘二十五日省宿<lb/>
君常納史似呉兢又直甘泉馬踏氷重臘雪花方漫漫<lb/>
宿㕔書架自層層案頭美酒初温火簾底㣲風欲動燈<lb/>
永夜未眠鐘已發此心閒寂是髙僧<lb/>
　　　次韻和永叔<lb/>
省樹髙槐雪壓條沈沈古屋蔽疏寮每嗟守印如枯木<lb/>
欲棄明珠學緯蕭漸老但知貧賤樂向來徒用嵗時銷<lb/>
新年不管魚龍躍安得乗風入剡樵<lb/>
<pb n="KR4h0117_WYG_141-21a"/>
　　　送祖擇之赴陜府<lb/>
古來分陜重聞有召公棠此樹且能久後人宜不忘驂<lb/>
從金馬去郡倚鐵牛旁山色臨闗險河聲出地長樽無<lb/>
空美酒魚必薦嘉魴天子憂民切行當務勸桑<lb/>
　　　次韻和永叔對雪十韻<hi>玉月棃梅栁絮幸皆不用</hi>
紛紛何亂目凜凜自開門著莫風難定侵凌物已繁裝<lb/>
成新樹色没盡古苔痕冷入梁王苑清乗衛國軒欺貧<lb/>
凍蓬華增險想轘轅小隙皆能及洪爐逼不温雲衣隨<lb/>
<pb n="KR4h0117_WYG_141-21b"/>
處積水甲等閒屯團戲為九轉堆雕作獸蹲豈愁穿破<lb/>
履幸喜有清樽誰問諸公子髙樓與後園<lb/>
　　　送李灝秀才南歸<lb/>
乗驢雪中來别我千里歸江南梅花發身與越鳥飛㡬<lb/>
年客大梁著盡篋中衣空餘一束書去恨知者稀<lb/>
　　　送李閣使知冀州<lb/>
腰䮍黄金絡春風北渡河將軍守漢法壯士發燕歌緑<lb/>
水塘蒲短晴天塞鴈多家聲復年少矍鑠笑㢘頗<lb/>
<pb n="KR4h0117_WYG_141-22a"/>
　　　聞王景彛雪中禖祀還<lb/>
二月漫漫雪齋宫夜寂寥壇場祠乙鳥桑柘響隂梟履<lb/>
帶春泥重駒囘廣野驕還批五色詔池上踏瓊瑶<lb/>
　　　續永叔歸田樂秋冬二首<lb/>
秋風忽來鳴蟪蛄豆葉半黄陂水枯織婦夜作露欲冷<lb/>
社酒已熟人相呼坎坎撃鼓坐林下醉去自有兒童扶<lb/>
壯男獨獵南山虎中子已扱荒徑狐田家此樂樂有餘<lb/>
食肉緝皮裘豈無我愛從之乏寸土待買短艇歸江湖<lb/>
<pb n="KR4h0117_WYG_141-22b"/>
北風如刀割寒骨穀已成囷不蒼猝任從宻雪落交加<lb/>
旋採乾薪燒榾柮鋤犂滿屋牛在牢鵝鴨亂鳴雞亂發<lb/>
割烹炊黍待鄰叟飽向茅簷閒兀兀田家此樂樂無涯<lb/>
誰道一生空汨没公希平子定何如我效梁鴻終適越<lb/>
　　　孫司諌知鄧州<lb/>
南陽漢名都其俗尚敦樸亡徒頃為盜刺史安與角田<lb/>
野遂焦熬蓬萊思沃濯茲乍飲甘露向已苦風雹更張<lb/>
固所重下令宜未數且觀道傍碑文字今已剥<lb/>
<pb n="KR4h0117_WYG_141-23a"/>
　　　宋次道一百五日往鄭拜墓<lb/>
去不避春雨泣望松栢門颯然風悲響如感泉下魂沃<lb/>
酹向墳土空濕陳草根人歸夜月冷石馬在九原<lb/>
　　　寄靈隠通教僧<lb/>
奇山青若洗草木生石上根萌不可窮條蔓自增王其<lb/>
隂有髙僧日食惟一盎世人久已疎猿鳥應相向<lb/>
　　　和中道雨樹<lb/>
一旬茍不雨萬木昬蒼蒼朝見洗林葉動揺生輝光晩<lb/>
<pb n="KR4h0117_WYG_141-23b"/>
逢開疎隂枝上漏㣲陽翠色固以好安得無秋霜<lb/>
　　　寄永叔<lb/>
夏日永以静渴烏方在枝張口不能言翕翕兩翅披庭<lb/>
中有井泉井深無綆縻欲汲假其鄰鄰且非我知鴻鷗<lb/>
矯河上比爾得所宜得宜豈不樂胡言我念之<lb/>
　　　和李廷老三月十四日<lb/>
三月日㡬望士游溱水陽溱流已渙渙有美此翺翔偶<lb/>
來適此願茲焉繼篇章士將陟少室女曰歸大梁及晨<lb/>
<pb n="KR4h0117_WYG_141-24a"/>
各異役悲喜竟囘腸芍藥有遺風贈好期不忘<lb/>
　　　送鄭太保瀛州都監<lb/>
秋氣入闗河匈奴久已和琱弓聊可試寶劍不須磨草<lb/>
木將揺落牛羊自寢訛誰知塞垣景持以贈君歌<lb/>
　　　和張士曹應之晚景<lb/>
逺空雲解駁南陌雨初收獨鳥去煙外斜陽明樹頭凉<lb/>
飈虚枕席漲澇起汀洲㑹有從軍役將離更暮愁<lb/>
　　　過開封古城<lb/>
<pb n="KR4h0117_WYG_141-24b"/>
荒城臨殘日雞犬三四家豈復古阡陌但問新桑麻頽<lb/>
垣下多穴所窟狐與蛇漢兵墮銅鏃青血為土花<lb/>
　　　秋夜感懐<lb/>
風葉相追逐庭響如人行獨宿不成寐起坐心屏營哀<lb/>
哉齊體人魂氣今何征曾不如隕籜繞樹猶有聲涕淚<lb/>
不能止月落荒雞鳴<lb/>
　　　和平叔道傍竹<lb/>
野田有修竹叢疎飽于霜下上乏佳禽左右雜枯桑豈<lb/>
<pb n="KR4h0117_WYG_141-25a"/>
無行路子行路厭榛荒忽見此翠色徘徊未能忘車馬<lb/>
去何疾迴顧隔山岡<lb/>
　　　暮雪<lb/>
暮雪止復落暗積如避人平明視庭中物象各已新草<lb/>
木一變妍枯槁忘其真隨風來無迹髙下得以均采薇<lb/>
歌卒章霏霏霑車輪今豈無是作勞苦不足陳<lb/>
　　　西湖對雪<lb/>
獨玩湖中雪移舟水凍灣寒塘起孤鴈危樹失前山著<lb/>
<pb n="KR4h0117_WYG_141-25b"/>
物偏能積衝風不礙還無慚子猷興都盡剡溪間<lb/>
　　　依韻和劉察院送客迴過潩水馬上有作<lb/>
車騎踏春堤脩然思如濯望驄人自避解凍魚方樂拏<lb/>
流古樹根跨岸枯薪彴煙雲淡淡天嫩緑生叢薄<lb/>
　　　不知夢<lb/>
夢中不知夢但謂平常時相與共笑言焉問久别離餽<lb/>
贈若有獲既覺乃失之人生在世間何異夢寐為<lb/>
　　　郟城道中<lb/>
<pb n="KR4h0117_WYG_141-26a"/>
行行溪水邉鏡碧不可唾安知有沬流草木多偃卧潭<lb/>
烏瞥復没灘沙淨如簸不獨荆州民居險頸癭大<lb/>
　　　汝州後池聴水<lb/>
春水泉脉動分巖臨澗源津津出石齒泠泠縈竹根猶<lb/>
如野雲翠復落郡池喧心静意自適不知朝市煩<lb/>
　　　夢覺<lb/>
夕夢多夢之覺來遂成憶憶子生平時事往無一得信<lb/>
若茲夢寐豈不見顔色復存來告言言虚音匪黙是覺<lb/>
<pb n="KR4h0117_WYG_141-26b"/>
曷為真覺夢彌以惑<lb/>
　　　衛州通判趙中舍<lb/>
我久在河内頗知衛風俗沙田多種稻野飯僅脱粟况<lb/>
聞别乗至佇望大河曲飲罷何以贈柔條路傍緑<lb/>
　　　答江十鄰㡬<lb/>
蔡州雖非遐作書素所懶春風領燕來得君詞欵欵燕<lb/>
迴須在秋此報莫言緩何日見嵇康重彈廣陵散<lb/>
　　　夏日對雨偶成寄韓仲文昆弟<lb/>
<pb n="KR4h0117_WYG_141-27a"/>
日日城頭雨還添湖上波窓中人自聴門外潦應多不<lb/>
畏車生耳惟愁麥作蛾吾廬無所有頻㸔壁間梭<lb/>
　　　逺山<lb/>
挿雲千萬重一望不可暫前嶺與後峰翠色濃復淡<lb/>
　　　蓮塘<lb/>
不畏塘雨急鈿葉自相遮紋禽忽驚去衝落波上霞<lb/>
　　　送謝師厚歸南陽<lb/>
竹館䕃以風洒水坐猶熱念子逺歸時焦煙起車轍落<lb/>
<pb n="KR4h0117_WYG_141-27b"/>
日原上㣲鳥棲人欲别我心明月在相照異盈缺<lb/>
　　　蚤至潁上縣<lb/>
夜發曉未止獨行淮水西明知寒草露暗濕瘦驄蹄半<lb/>
滅竹林火數聞茅屋雞秋天畏殘暑不為月光迷<lb/>
　　　道中謝晏相公寄酒<lb/>
頳泥墨印㡬壺緑將慰窮途阮步兵一夜臨流對明月<lb/>
舉杯愁聴鴈來聲<lb/>
　　　新鴈<lb/>
<pb n="KR4h0117_WYG_141-28a"/>
塞鴈與寒來夜落汀洲宿泊船人不寐月下聲相續<lb/>
　　　依韻和宴相公<lb/>
微生守賤貧文字出肝膽一為清潁行物象頗所覽泊<lb/>
舟寒潭隂野興入秋菼因吟適情性稍欲到平淡方將<lb/>
挹溟海器小巳瀲灔廣流不拒細愧怉獨慊慊疲馬去<lb/>
軒時戀嘶芻秣減兹繼周南篇短橈寜及艦試知不自<lb/>
量感涕屢揮摻<lb/>
　　　合流值雨與曹光道飲<lb/>
<pb n="KR4h0117_WYG_141-28b"/>
秋風嚎衰林秋雨阻歸客頼有故時交舉杯聊岸幘談<lb/>
兵與論文曽不涉陳迹必竟無所施醉去思泉石<lb/>
　　　陽翟縣城凝嵩亭<lb/>
西北望嵩色憶上太室時陟彼巳不淺坐此安能知誰<lb/>
棲絶壁下但見前峯危正與曩未異目存迹焉追<lb/>
　　　與道損仲文子華陪泛西湖<lb/>
冰消湖巳緑𣺌𣺌鴨頭春船學吳兒刺吟稀楚老新對<lb/>
山憐去鳥隔樹識游人誰念滄江上風柔採白蘋<lb/>
<pb n="KR4h0117_WYG_141-29a"/>
　　　送玉汝<lb/>
談笑去拘忌乃見相與深風騷數徃返叔季鮮知音明<lb/>
日車馬北豈不動離襟春風蘼蕪綠别恨生遥岑<lb/>
　　　送王判官之江隂軍幕<lb/>
徃時初渡江頗愛江南美誰知坐卧間思及煙波裏絮<lb/>
逐魮魚繁豉添蒓線紫君行語風物到日應相似<lb/>
　　　泛舟和持國<lb/>
綠源去未窮夾岸樹濛濛弱蔓低侵水殘芳不隠叢浣<lb/>
<pb n="KR4h0117_WYG_141-29b"/>
衣思越婦折筍擬江童薄暮廻船處潭魚動鏡中<lb/>
　　　七月二十一日夜聞韓玉汝宿城北馬舖<lb/>
暗樹秋風擺葉鳴桃枝竹簟泠逾清孤燈淡淡短亭客<lb/>
半夜蕭蕭聞雨聲<lb/>
　　　追詠崔奉禮小園<lb/>
前此訪君時巳觀堂宇邃安知中屏開自有幽林致花<lb/>
搴巖桂紅石擘雲根翠正當秋風來不見揺落意<lb/>
　　　送韓仲文奉使<lb/>
<pb n="KR4h0117_WYG_141-30a"/>
徃使匈奴國持節豈辭遥朔風正苦寒風沙與雪飄燕<lb/>
山何處是漢銘應巳銷前車渡冰河後騎鳴金鏕行行<lb/>
至穹廬尊我不敢囂玉爵親獻酬名裘進狐貂禮成復<lb/>
命日菀抑舒楊條<lb/>
　　　范景仁席中賦葡萄<lb/>
朱盤何纍纍紫乳封霜厚今為馬谷繁昔釀梁州酒乃<lb/>
知西土珍漢使傳應久<lb/>
　　　夜聴鄰家唱<lb/>
<pb n="KR4h0117_WYG_141-30b"/>
夜中未成寐鄰歌聞所稀想像朱唇動髣髴梁塵飛悞<lb/>
節應偷笑竊聴起披衣須㬰曲巳終窓月存餘暉<lb/>
　　　送丹陽新守李國博歸洪州<lb/>
蔡水冬不枯惟愁夜氷結歸船及暖下窮臘未飛雪淮<lb/>
潁地漸偏川上雲常泄幾日接春波南風楚江徹<lb/>
　　　寄題滁州醉翁亭<lb/>
琅玕谷口泉分流漾山翠使君愛泉清每來泉上醉醉<lb/>
纓濯潺湲醉吟異憔悴日暮使君歸野老紛紛至但留<lb/>
<pb n="KR4h0117_WYG_141-31a"/>
山鳥啼與伴松間吹<lb/>
　　　送陶太博通判廣信軍<lb/>
平時易水頭不復起邊愁壯士去巳久寒波空自流臨<lb/>
塘遺鷺羽隔戌見氊裘半似江南美軍和賸宴游<lb/>
　　　朧月<lb/>
夜晴初見月雲薄未分明髙樹尚無影逺鴻時有聲下<lb/>
堦嫌履濕閉戸認苔生寂寂牆隂暝更長巳漸傾<lb/>
　　　寒食<lb/>
<pb n="KR4h0117_WYG_141-31b"/>
墳塜徧青山髙低占原谷向來路巳荒今迷問樵牧涉<lb/>
水到雲林隔岡聞近哭沃酒白楊下悲風何飋飋雨止<lb/>
黎園殘鳩聲在茅屋<lb/>
　　　春風<lb/>
常愁春雲低誰料春風惡揺扇無定響折榦時聞落吹<lb/>
花擁細草送雨來髙閣江燕倚身輕逆飛前復却<lb/>
　　　送侯寺丞知鞏縣<hi>侯洛人</hi>
伊洛合河流正臨歸鞏路崖壁人畏崩芹泥岸長固山<lb/>
<pb n="KR4h0117_WYG_141-32a"/>
廻邑郭見馬入雲煙暮宰兹雖所淹況與鄉黨附<lb/>
　　　金明池遊<lb/>
三月天池上都人袨服多水明揺碧玉岸響集靈鼉<lb/>
畵舸龍延尾長橋霓飲波苑花光粲粲女齒笑瑳瑳行<lb/>
袂相朋接游肩與賤摩津樓金間采幄殿錦文窠挈榼車傍<lb/>
綴歸郎馬上歌川魚應望幸幾日翠華過<lb/>
　　　和應之還邑道中見寄<lb/>
向老思舊交欲見恨無趐前時君來都欣喜乃一至亦<lb/>
<pb n="KR4h0117_WYG_141-32b"/>
既勤我懐酌酒去拘忌自從離洛陽此㑹無三四謝尹<lb/>
最賢豪巳嗟存没異因馴馬上篇遂寫相逄意<lb/>
　　　送韓仲文知許州<lb/>
孰不為太守所榮歸故鄉僚官詫舊識邸吏窺新章前<lb/>
去别馬上今仰立道傍野老拜車塵里人待壺漿至家<lb/>
塤箎美謁壠雲日光盛事難盡書且舉國門觴<lb/>
　　　送崔黄臣寺丞宰臨海<lb/>
補官桐廬時巳飽嚴陵釣進吏六百石又得臨海嶠因<lb/>
<pb n="KR4h0117_WYG_141-33a"/>
之論出處足以見風調洪潮可登觀萬里漲川竅慿君<lb/>
能賦才庶或窮其妙<lb/>
　　　宿磯上港<lb/>
夜深風浪息月正在南斗逺水生白煙踈螢出荒莽照<lb/>
蟹屢爇薪張魚未發笱獨能憐野客游宦意何有<lb/>
　　　宣州環波亭<lb/>
冒暑駐輪轂徘徊北濠上棟宇起中央芙蓉生四向今<lb/>
吾太守樂慰此都人望雨從昭亭來水入句溪漲蜻蜓<lb/>
<pb n="KR4h0117_WYG_141-33b"/>
立欄角朱鯉吹荷浪岸木影下布水鳥時引吭心閒不<lb/>
競物興發每傾釀薄暮詠醉歸陪車知幾兩<lb/>
　　　泊姑熟江口邀刁景純相見<lb/>
尾生信女子抱柱死不疑吾與丞相約安得不顧期徘<lb/>
徊大江側念此親相知欲留時巳晩欲去情難持引領<lb/>
望軒車豈能慰我思願聞下士禮無曰屈非宜<lb/>
　　　見牧牛人隔江吹笛<lb/>
朝與牛出牧晝與牛在野日暮穿林歸長笛初在骻面<lb/>
<pb n="KR4h0117_WYG_141-34a"/>
尾騎且吹音響未成雅隨風散逺近舉調任髙下我方<lb/>
江上來平溜若鏡㵼悠悠經醉耳亦足發蕭洒茍能和<lb/>
人心豈必奏韶夏南箕成簸揚寺孟詠侈哆我今留此<lb/>
詩誰謂馬喻馬<lb/>
　　　與夏侯繹張唐民遊蜀岡大明寺<lb/>
秋葉巳多蠧古原看更荒廢城無馬入破冡有狐藏寒<lb/>
日稍清逈羣山分漭蒼田衣指白水此下是雷塘<lb/>
　　　和永叔中秋夜㑹不見月酬主舍人<lb/>
<pb n="KR4h0117_WYG_141-34b"/>
主人待月敞南樓淮雨西來斗變秋自有嬋娟侍賓榻<lb/>
不須迢遞望刀頭池魚暗聴歌聲躍蓮的明傳酒令優<lb/>
更愛西垣舊詞客共將詩興壓曹劉<lb/>
　　　哀王孫<lb/>
泗水赤龍將欲飛瘦蛟在泥雲未歸氷蠒煮灰寒水撃<lb/>
長大王孫抱饑色誰知適自下鄉來日是可哀猶未食<lb/>
菰飯白漿持與君王孫王孫何復云<lb/>
　　　使風<lb/>
<pb n="KR4h0117_WYG_141-35a"/>
跨下橋南逆水風十幅蒲㠶彎若弓淮波帯日魚鱗紅<lb/>
岌岌飛上北斗中龜山始撞人定鐘岸草澀澀鳴秋蟲<lb/>
　　　昭信淮上<lb/>
清淮渺然去白浪勢如奔同發巳先逺獨行將向昬洲<lb/>
長寜辨路夜泊偶依村燈光稍覺亂應聞人語喧<lb/>
　　　丘家渡早發<lb/>
曲頴若秋蛇屈盤鱗甲活問戌得耕人拾魚逄祭獺草<lb/>
窠殘野燒樹挂經流沫百里相對看頻行媿迂濶<lb/>
<pb n="KR4h0117_WYG_141-35b"/>
　　　招隠堂寄題樂郎中<lb/>
日哦招隠詩時誦歸田賦未嘗見逹人勇抛冠冕去今<lb/>
聞緱山隂身退効疏傅一旦從犢車歡言友田父復來<lb/>
釣澗邊誰問袁公路<lb/>
　　　弟著作宰南陵<lb/>
新買紫騮馬欲歸清弋江去彈琴鴈獨來認舄鳬雙槖<lb/>
實收盈篚濃醅熟滿缸弟兄相憶否風燭舊西窓<lb/>
　　　登采石山上廣濟寺<lb/>
<pb n="KR4h0117_WYG_141-36a"/>
船從山下過直上見僧軒繫纜登磯石縁崖到寺門短<lb/>
籬遮竹瀁危路踏松根却看滄江底㠶歸煙外昬<lb/>
　　　依韻和吳季野馬上口占<lb/>
谿頭三月草菲菲城畔春游惜醉稀莫信杜鵑花上鳥<lb/>
人歸猶道不如歸<lb/>
　　　八月十五日夜東軒<lb/>
隔竹已見月清光度谿來移影上素壁與我相徘徊是<lb/>
夜正中秋天地霧露開人疑玉兔出藥杵不生埃嫦娥<lb/>
<pb n="KR4h0117_WYG_141-36b"/>
倚氷輪豔色若自媒他夕豈不好物意為之推<lb/>
　　　秋日家居<lb/>
移榻愛晴暉翛然世慮微懸蟲低復上鬬雀墮還飛相<lb/>
趂入寒竹自收當晩闈無人知靜景苔色照人衣<lb/>
　　　潘歙州話廬山<lb/>
潘侯話廬山落落尤可伏初云江上來逺見峯中瀑捨<lb/>
舟到雲外觀瀑已嵓麓徃徃逢平田攢攢愛深木竹門<lb/>
懸徑微源水隂藤覆坐石浸兩骹炎膚起芒粟夕陽穿<lb/>
<pb n="KR4h0117_WYG_141-37a"/>
萬峯髙下相出縮尋常杳不分但被煙嵐畜絶頂水底<lb/>
花開謝向淵腹攬之不可得滴瀝空在掬夜昬投僧居<lb/>
孤燈望溪曲忽聞清磬音漸近幽林屋<lb/>
　　　秋日村行<lb/>
谿霧晝盡收山村夜初晦饑禽來徃飛逺樹青紅碎原<lb/>
上楚牛牧屋頭吳婦碓雞肥酒巳熟野老邀同輩<lb/>
　　　寄送吳公明屯田通判秦州<lb/>
一聞春禽婆餅焦竹林山木生蕭條憶君將向洛門去<lb/>
<pb n="KR4h0117_WYG_141-37b"/>
胡馬無塵塞路遥將軍本是漢丞相玉帳坐辨牙旗梟<lb/>
白面書生有肝膽少年曽過咸陽橋今雖老病由廬巷<lb/>
為報緩制秦兵驕<lb/>
　　　宣州雜詩<lb/>
昭亭萬仞山古廟半山間賽雨使君去釣潭漁父閒蕨<lb/>
肥巖向日竹暗壠連闗北望髙樓上南飛鳥自還<lb/>
　　　其二<lb/>
髙齋謝公殁此地即危樓不改窓中岫誰停川上舟座<lb/>
<pb n="KR4h0117_WYG_141-38a"/>
隂縁薜荔城暝笑鵂鶹萬井曉煙合素霓横樹頭<lb/>
　　　送石昌言舍人使可汗<lb/>
燕然山北大單于漢家皇帝與璽書持書大夫腰金魚<lb/>
飛龍借馬出國都邉沙九月草巳枯草上霜花如五銖<lb/>
白裘貂㡌著不暖莽莽黄塵車欵欵野廬邊月出隴來<lb/>
風靜天遥鴈聲短聞到罽庭尤苦寒譚言揉耳不譏彈<lb/>
公於是時巳觀禮踏雪再拜辭可汗<lb/>
　　　送吳辯叔知鞏縣<lb/>
<pb n="KR4h0117_WYG_141-38b"/>
言為西邑宰本是洛陽人送驛徃歸魏迎車來入秦山<lb/>
川成鞏固陵廟壯威神好學河陽政栽花作縣春<lb/>
　　　送余少卿知睦州<lb/>
青山峽裏桐廬郡七里灘頭太守船雲霧未開藏宿鳥<lb/>
坡原將近見燒田養茶摘蘂新春後種橘收包小雪前<lb/>
民事蕭條官政簡家書時問霅谿邊<lb/>
　　　依韻和永叔久在病告近方赴直道懐見寄<lb/>
浴堂深殿近皇居秋夕詞臣直宿初宫女穿針爭落月<lb/>
<pb n="KR4h0117_WYG_141-39a"/>
官奴持燭看殘書萬家乞巧心無盡斜漢飛光望有餘<lb/>
枕上江山夢猶熟五更寒雨過簾踈<lb/>
　　　送李端明知河中府<lb/>
才業人終服聰明帝所聞來希段干木去識大馮君金<lb/>
絡鳴津口朱旗㸃鴈羣山河虞舊國簫皷漢横汾古堞<lb/>
臨秋月髙樓等白雲應同羊叔子緩帯隔囂氛<lb/>
　　　覽顯忠上人詩<lb/>
昔讀逺公傳頗聞髙行僧廬山將欲雪瀑布結成氷尋<lb/>
<pb n="KR4h0117_WYG_141-39b"/>
迹數百載歴危千萬層師來笑賈島只解詠嘉陵<lb/>
　　　䝉谷<lb/>
茗園葱倩與山籠一夜驚雷發舊叢五馬留連未能去<lb/>
土囊深處路微通<lb/>
　　　送張山甫秘校歸緱氏<lb/>
去年來折桂今年來娶婦得意春風前還家寒食後蓬<lb/>
巷聞雞犬藤花䕃井臼緱氏白醪醇重酌髙堂夀<lb/>
　　　送江西轉運馮廣淵學士<lb/>
<pb n="KR4h0117_WYG_141-40a"/>
五月江南行南風江惡遡乘潮雖有信不過湓城去船<lb/>
經香罏峯峯前須暫住三年少尹勞始得看瀑布到官<lb/>
未必閒舉察憂財賦廻思廬山傍塵土巳生慮豫章滕<lb/>
王閣無忘一登顧<lb/>
　　　送董察推赴江寜<lb/>
金陵從事去不歎食無魚尺鯉日登俎故鄉時得書衰<lb/>
荷摘短袂秋蘚曵長裾若見公府問年來懶更踈<lb/>
　　　寄致仕余少卿<lb/>
<pb n="KR4h0117_WYG_141-40b"/>
仕苦戀朝廷多為老所逼朝廷雖愛賢不欲竭其力君<lb/>
歸頗得宜湖上遂偃息人事當置之自可樂胸臆<lb/>
　　　正仲徃靈濟廟觀重臺梅<lb/>
玉盤叠捧谿女歸魚鱗作室待水嬉竹間山鬼入夜啼<lb/>
古廟久閉誰啓扉屈原憔悴江之沂芙蓉木蘭託興微賈<lb/>
誼未召絳灌擠香艸嘉禾徒菲菲貧無半辭助訶譏因<lb/>
風幸頼相因依<lb/>
　石倉歴代詩選巻一百四十一<lb/>
</p>
<p>
</p>
  </div>
</body>
</text>
</TEI>
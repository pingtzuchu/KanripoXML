<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百九十五</head> <lb/>
    <p>
<pb n="KR4h0117_WYG_495-1a"/>
欽定四庫全書<lb/>
　石倉歴代詩選巻四百九十五<lb/>
　　　　　　　　　　　　明曹學佺　編<lb/>
　明詩次集一百二十九<lb/>
　　謝承舉<lb/>
　　　美人隔秋水<lb/>
美人隔秋水可望不可即空有木蘭舟未得西風力維<lb/>
舟杜若洲汀花好顔色見花如美人采采轉憂惻我心<lb/>
<pb n="KR4h0117_WYG_495-1b"/>
傷所思耿耿情何極水流深且長安能有羽翼佳期㑹<lb/>
當來惟以永相得<lb/>
　　　書廣陵天寜寺北舍<lb/>
浮舟出淮水飄風吹我裳未憩逺歸身輙束前時裝長江<lb/>
渺何許東南指丹楊白雲復依依黄流浩湯湯爰止阻凌<lb/>
颿暫留招提房入門遇嘉友懽娱羅酒漿哦詩口不輟讀<lb/>
書名未揚投懷二十年開言謝肝腸滿斟更添酌一勸累<lb/>
十觴蕙露下空砌松月輝長廊坐久更漏沉醉來形役忘<lb/>
<pb n="KR4h0117_WYG_495-2a"/>
　　　九日感興次元遺山九日讀書用陶靖節原韻<lb/>
我昔遊楚湘登髙岳麓邊紅顔映綠水青娥在樓船笑<lb/>
擲黄金杯醽醁來如泉纎纎弄花枝令姿相比妍嬌歌<lb/>
颺輕飈長裾舞翩翩我醉渾欲頺唫肩倚羣仙青衿同<lb/>
遊生况復美少年白眼一粟餘其氣凌蒼天<lb/>
我昔登金臺居庸快瞻望厯厯薊州山周迴疊層嶂龍<lb/>
門挿天表㟝嶁若佐相蒼蒼諸峯攅宛如踞虎象嵳峩<lb/>
黄金闗紫翠鬰相向龍蟠八極尊鳯喈五雲上觀光適<lb/>
<pb n="KR4h0117_WYG_495-2b"/>
兹辰賔筵候亭障覽竒快醉歸頓令心目曠<lb/>
　　　觀𨽻古孝經<lb/>
穹碑大如隼字畫示古𨽻炳朗金薤垂鈎聯鐵紐繫横<lb/>
披若伏波堅竪如執篲古人書法精㸃綴分巨細聖經<lb/>
㫖義明謨訓督奮勵赫赫李唐朝𤣥宗亦英帝涣詞出<lb/>
宸思掲書題聖製執筆表前代勒石詔後世惜哉西南<lb/>
行不作苞桑計<lb/>
　　　白菊<lb/>
<pb n="KR4h0117_WYG_495-3a"/>
幽花若處女涓涓凝淡粧對月張素琴凌風披縞裳質<lb/>
㓗恥穠豔姿珍閟馨香持此貞白心相依君子傍漪漪<lb/>
臨深淵皜皜晞嚴霜自分值時晚永不慚秋陽<lb/>
　　　題扇寄友<lb/>
别子倐易秋限兹大江水相望三驛途逈若在千里風<lb/>
凉桂粟黄露冷蘭花紫素紈裁短唫含情付雙鯉<lb/>
　　　錦帕<lb/>
絲絲出機杼縱横炫綵紋美人勞玉纎綠窻瑣春雲巻<lb/>
<pb n="KR4h0117_WYG_495-3b"/>
之不盈束放之靄蘭芬織成寄逺道宻意同贈君君但<lb/>
念珍襲機聲聞莫聞<lb/>
　　　郭熈盤車圖<lb/>
東車上岡西車下軛力駕牛如駕馬後有一車方渡河<lb/>
泥深水寒將奈何來車人與去車語前途山髙石齟齬<lb/>
千里百里多險阻虎狼縱横皆逆旅好歸來守鏄杵<lb/>
　　　行見月<lb/>
行見月杏花枝上新晴天東風吹散鑾江煙江南庭院<lb/>
<pb n="KR4h0117_WYG_495-4a"/>
春可憐有人不肯上秋千<lb/>
行見月白蓮池上弄纎纎寳奩新開飛寳蟾吳中深閨<lb/>
不捲簾齊紈巧遮雙蛾尖<lb/>
　　　恭題靈羊圖<lb/>
塞上春深草初綠黄河套邊堪放牧何來羌羚攜乳畜<lb/>
傍有韓盧將搏逐羣羚不奔且不驚輶車無影鸞無聲<lb/>
持旄已歸蘓子卿挾冊未見黄初平羊何安閒盧何猛<lb/>
以静制動清邊境我皇執筆發深儆意在和雍化强梗<lb/>
<pb n="KR4h0117_WYG_495-4b"/>
是時賢相維三楊昇平輔理稱虞唐九重優游翰墨場<lb/>
天與人文垂四方<lb/>
　　　觀内苑西僧演教<lb/>
佛殿開公車來<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>旛導引法鼔催天人獻貢金沙街天<lb/>
女散花瓊瑤臺臺前行列諸寳樹一樹一葉生甘露琳<lb/>
瑯樹擺天風度風度鈞天和雅音雅音演暢歡人心<lb/>
　　　月子河即景<lb/>
風便小舸輕如楂中流浪平無驚嗟溪女捕魚水禽起<lb/>
<pb n="KR4h0117_WYG_495-5a"/>
野叟賽神村鼓撾丹書剝壁見古廟雞犬上樹知人家<lb/>
秋江景物看不厭霜菊掛岩開紫花<lb/>
　　　登崇道觀明閣看山<lb/>
一月在船懷抱惡晝夜風濤怒驅作文江東岸煙霞居<lb/>
上瀨囊廂蹔停泊幽人欵接禮數倍便叱山童掃髙閣<lb/>
石牀穏帖憇塵夢古竇清冷纓可濯光搖樹色開几屏<lb/>
香籟松花墮簾幙敲金嚦喨雜靈籟碎玉鏗鏘響簷鐸<lb/>
馮夷玉女翻雲旗白晝虚空奏天樂幽閒境界縱坦放<lb/>
<pb n="KR4h0117_WYG_495-5b"/>
前日驚惶都忘却豪來懽劇欲起舞狂語驚飛滿林雀<lb/>
大舒雙手弄日月長笑一聲振寥廓開窻遙見江上山<lb/>
紫翠髙低眼分豁幽人巨細向我説上極危巔下隂壑<lb/>
東南云是中華山半夜仙燈光閃爍崆峒西抱北太平<lb/>
隠約仙居在冥寞天皇椎破混沌竅此山揮指神斧鑿<lb/>
轟雷走電騰朱龍微月寒風下秋鶴赤日杲杲海底明<lb/>
蒼雪紛紛峯頂落軒昻勢可敵崑崙突兀恐不讓廬霍<lb/>
我生素抱山水癖處處名山俱領畧曾跨君山浮洞庭<lb/>
<pb n="KR4h0117_WYG_495-6a"/>
駕馭罡風遍衡嶽昨來彭蠡訪五老呼吸瀑布醒醉渇<lb/>
縱是滴泉與片石一一窮摉無落莫今過文江對此山<lb/>
便欲翺翔躡雙屩幽人為言路顛蹶壁立羣峯難着脚<lb/>
當中更險大西嶺獨聳孤形頗危削十年惟此是竒觀<lb/>
追想前遊今不若虺尵我馬廢鞭䇿料與此山緣分薄<lb/>
横發平生雄壯心萬里逍遙趂鵬鶚<lb/>
　　　題宜興陳警之畫<lb/>
君家畫舫如畫閣日載笙歌呼客遊太湖風波不可渡<lb/>
<pb n="KR4h0117_WYG_495-6b"/>
停橈洗盞淩滄洲水心落花爛五色雲頭芙蓉攢萬虬<lb/>
晴空滉漾走白日煙巒髣髴迷瓊樓陶朱魯望已僊去<lb/>
夫差勾踐空荒丘古今樂事復我輩湖山不管興亡愁<lb/>
醉乘鰲背上九漢一粟下𦕈三呉洲<lb/>
　　　題扇<lb/>
赤龍行空鞭不去玉樓美人汗香注搖搖白羽蕩輕羅<lb/>
手中笑把珊瑚樹樹排十二金縷衣月中木犀花亂飛<lb/>
秋風有情不忍棄目送大火流天西<lb/>
<pb n="KR4h0117_WYG_495-7a"/>
　　　掬水月在手畫屏<lb/>
院凉夜彩流金蟾海空秋華開素奩含情欲共嫦娥語<lb/>
畫簷鈎上真珠簾姮娥住老廣寒殿金樹銀花四遮面<lb/>
癡情苦思招不來千古萬古誰能見銅盆一掬太液清<lb/>
金蟾墮水秋分明兩輪上下互相蕩團團似愛纎纎擎<lb/>
隂精含胎未分剖白兎棄丹將遁走水華璧影一規中<lb/>
却入人間艷姝手艷姝弄月還傷情屈指圓缺頻送迎<lb/>
幽閨秋冷夜光静千里有人關塞行<lb/>
<pb n="KR4h0117_WYG_495-7b"/>
　　　贈客<lb/>
紫貂壓肩酒薰面走馬章臺瞥如電石城送客雪滿舟<lb/>
江閣張燈夜開宴雪花不飛江月明雲業散盡霜天清<lb/>
酒闌歌罷跨鶴去白雲東指瓊花城<lb/>
　　　題畫贈朱拱之<lb/>
君山兀兀湖水急爛銀盤中螺一粒老龍把弄蒼玉枝<lb/>
飛濤掀空海神泣振林裂石孤月明劃然似覺天西傾<lb/>
持將濁世讋妖魅媿作笙竽新様聲<lb/>
<pb n="KR4h0117_WYG_495-8a"/>
　　　林居書屋<lb/>
挾冊入林林居幽逃虚習静恣所求香芸晝焚小窻午<lb/>
青燈夜照孤檠秋汗牛充棟三千軸白首何妨苦心讀<lb/>
山空鳥寂人不知琅琅誦聲亂巖瀑<lb/>
　　　送湯希説北上<lb/>
夜潮湧山綠江漲飽風錦帆破春浪青萍挿腰書滿挑<lb/>
南國王孫初北上白玉樓髙仰莫攀黄金臺髙屹相向<lb/>
臺前三月桃花多遶臺酒旗招客過栁下紫騮衘蹀躞<lb/>
<pb n="KR4h0117_WYG_495-8b"/>
花裏翠眉張綺羅今朝檀槽作胡語明日斑管吹吳歌<lb/>
　　　題永福珨玉中所藏徐宗浚雪景<lb/>
珨師放㕘開左堂徐熈忽作遊戲場手披七尺溪藤光<lb/>
幻出乾坤銀粉粧觸暑一見心清凉畫翁鶴氅着穿屨<lb/>
仄踏山南雪天暮九折坡陀列瑶路四匝寒林挺瓊樹<lb/>
來與師評惠連賦<lb/>
　　　明皇觀舞圖<lb/>
勤政樓前午朝罷花萼樓頭西日下沉香亭畔梧已秋<lb/>
<pb n="KR4h0117_WYG_495-9a"/>
凝碧池中蓮尚夏紫衣傳宣詔九宫宫中麗人脂粉紅<lb/>
錦鴛綵鳯炫晴日嬌鶯乳燕隨春風御厨捧勅陳華宴<lb/>
錯雜竒珍按時換擎來粲粲赤金盤奉出纎纎青玉案<lb/>
分行判隊衆樂鳴琵琶篳篥璚瑤筝月支小𡡉解漢唱<lb/>
越江妮子能秦聲何須三擊花奴鼔六律皆依板為主<lb/>
玉環指下節奏明内中一人忙起舞軟鞋尖㡌髙麗裝<lb/>
團花纒身金縷裳俏裁四幅裹腰窄寛兠兩袖拖肩長<lb/>
大垂小垂輕復舉左挺右挺風旋起蛺蝶争飜栁絮雲<lb/>
<pb n="KR4h0117_WYG_495-9b"/>
蜻蜓亂㸃桃花水一縱再縱勢欲前東欹西欹態欲偏<lb/>
香埃蹴步自掩冉日光踏影相蹁躚唐家三郎倚花坐<lb/>
懽極諸姨盡稱賀漁陽鼙鼔動地來歌舞花間忽驚破<lb/>
　　　廢廟<lb/>
江南多廟宇處處倚山開香火村翁主松杉野鶴來土<lb/>
墻支段木石磴上青苔鼔吹斜陽裏人家賽社回<lb/>
　　　丹陽道中<lb/>
丹陽兩日驛賤子十年遊蹭蹬身將晚飄零鬢易秋山<lb/>
<pb n="KR4h0117_WYG_495-10a"/>
川懷舊跡花鳥識新愁趂此浮東海無人與借舟<lb/>
　　　送吳永年<lb/>
行色春增艷離心路與岐栁條江上雨蕪草望中詩來<lb/>
燕纔交社分蠶正及時到家新釀熟花下有尊移<lb/>
　　　寄沐希甫參戎<lb/>
華鎮移金齒清標想玉顔何期白雁信又過碧雞山赤<lb/>
日酬明主春風舞𤏡蠻功期班定逺早勒玉門闗<lb/>
　　　散歩前村歸晩小憇南牖偶成<lb/>
<pb n="KR4h0117_WYG_495-10b"/>
伐斧鳴前崦巡金響近村西風摧木葉落日下柴門夢<lb/>
可黄紬被唫堪老瓦盆嬉來隨野叟相就問雞豚<lb/>
　　　晩雨二首<lb/>
枕簟渾無暑園林占蚤秋荷風晚池静槐雨夜堂幽藥<lb/>
裹依頻簡書籖散不收虬髯先着雪今巳漸侵頭<lb/>
白苧辭新服黄紬理舊衾月華雲掩鏡簷溜雨鳴琴花<lb/>
片渠流急苔錢石繡深閉門淹病嬾誰肯為招尋<lb/>
　　　飲劉穆之萃芳亭<lb/>
<pb n="KR4h0117_WYG_495-11a"/>
倚石厭花氣潄泉憐水香欲留紅日下先占綠隂凉客<lb/>
醉酒沾席官貧書滿牀老便尋樂境此地本吾鄉<lb/>
　　　送朱永年遊金山<lb/>
君上金山寺還吟張祐詩空門無俗境人世有閒時潮<lb/>
漲江應濶雲來山不知昔年曾宿處多負故交期<lb/>
　　　宿和州港<lb/>
落日舟舤泊晚晴酒帘茅屋小村清客途南去三千里<lb/>
鄉土今來第一程野廟鼔鐘驚夢寐秋江星斗動虚明<lb/>
<pb n="KR4h0117_WYG_495-11b"/>
西風轉盼情無限行役勞勞恨此生<lb/>
　　　遊龍華寺<lb/>
下馬山門萬樹松竟誰來此謝塵踪泉飛澗竇酬齋諷<lb/>
風出藤蘿引飯鐘蘭麝香分巖畔桂芙蓉青削望中峯<lb/>
石墻書遍安心偈盡掃蒼苔十丈封<lb/>
　　　秋夜<lb/>
嚴城鼓角送更長坐對梧桐月滿墻錦字多才秋信逺<lb/>
翠華無夢夜衾凉家山在眼風塵阻世事催人日月忙<lb/>
<pb n="KR4h0117_WYG_495-12a"/>
展轉孤心滯歸路不如鴻雁解隨陽<lb/>
　　　雨寒<lb/>
小閣看書蠟炬殘溟濛疎雨作秋寒江山風物愁將盡<lb/>
湖海舟舧客耐看壓樹黄鸝同坐濕衝泥瘦馬獨行難<lb/>
窮途揺落成何濟空戴蕭條舊鶡冠<lb/>
　　　不寐枕上憶劉子一首<lb/>
殘漏疎鐘枕上驚雞聲何處未分明空梁有月秋將晚<lb/>
客舍無燈夜亦清風雨屢孤同榻興萍蓬難忘盍簮情<lb/>
<pb n="KR4h0117_WYG_495-12b"/>
布衾展轉寒如水多少思君夢不成<lb/>
　　　泊曲港<lb/>
旅泊豐城江上村浦煙汀霧正黄昏漁歌亂集潭中網<lb/>
酒斾寒飄竹裏門雞犬衡茅時自散魚龍星斗夜虚呑<lb/>
隔川誰弄桓伊笛一曲梅花欲斷魂<lb/>
　　　題張廉夫光禄長沙别墅<lb/>
静閲羲黄數歳華閉門誰識此翁家林間日月耕何懶<lb/>
天上風雲夢已賖野寺尋詩隨杖屨山庖留客有茶𤓰<lb/>
<pb n="KR4h0117_WYG_495-13a"/>
歸來自覺機心息長伴江鷗坐岸沙<lb/>
　　　慈湖道中<lb/>
路繞清溪轉綠隂村村麥壠對桑林吳蠶老去還成繭<lb/>
蜀鳥南來未改音匱玉無媒懷往事還山有約負初心<lb/>
翻思今古情何限却付青驢背上唫<lb/>
　　　宿嘉宗師一清山房<lb/>
上方燈火得依禪惠逺慙予舊有緣閒與白雲分半榻<lb/>
清同老鶴卧孤煙驚心往事三更雨過眼流光十二年<lb/>
<pb n="KR4h0117_WYG_495-13b"/>
曉枕偶醒丘壑夢滿窻山鳥正綿綿<lb/>
　　　送趙隠士還錢塘<lb/>
古貌魁梧雪後松舊家人物宋同宗江鄉憶送孤舟别<lb/>
京國何期一笑逢白首華嵩凌意氣青天雲夢入心胸<lb/>
老年賴有湖山勝目日酣唫兩翠峯<lb/>
　　　與陳希尹承㤙寺夜話<lb/>
佛閣論心到即留對君那省繫窮愁隔年雞黍殘盟在<lb/>
投老鸎花舊夢休酒共青燈聊送夜詩因黄菊似争秋<lb/>
<pb n="KR4h0117_WYG_495-14a"/>
相思明日江天恨又逐霜鴻下逺洲<lb/>
　　　送淩伯逺進士之任徳化<lb/>
冬官正好拜新除西去潯陽山水居拂地氷花驚瀑布<lb/>
挿天蒼玉對匡廬青衫騎馬春觀稼烏㡌篝燈夜看書<lb/>
近日江南民力困征徭君且放寛舒<lb/>
　　　遊甘露寺夜歸即景<lb/>
南指岡巒路幾重杖藜扳到翠芙蓉地從海口横諸水<lb/>
山自江心落半峯孤月出林驚玉兎一星當閣對蒼龍<lb/>
<pb n="KR4h0117_WYG_495-14b"/>
十年再舉慿髙眼唫倚門前四五松<lb/>
　　　善權寺<hi>謝真人所居</hi>
鬼鑿神劖太古先窮源何地入漁船將行且止如無路<lb/>
入暗通明似有天筭與師期逢澤日愁聞人説避秦年<lb/>
三生夙願慙同姓桂下摳衣拜古僊<lb/>
　　　東坡祠<lb/>
溪水澄鮮洗蜀絲溪山飛翠掃峩眉文長垂世如懸日<lb/>
人不忘公故立祠種橘無亭題楚頌求田有帖勒吳碑<lb/>
<pb n="KR4h0117_WYG_495-15a"/>
游踪到處留遺愛嶺表湖南並去思<lb/>
　　　謁岳鄂王墓<lb/>
元命綱常繫此身自江南渡幾孤臣一門父子死何罪<lb/>
五國君臣寃不伸當道豺狼殘宋業中原麟鳯避烟塵<lb/>
忠勲細寫西山石説向而今拜墓人<lb/>
　　　送吳永年歸崇徳<lb/>
百里春江一幅蒲恬風引浪下三呉山城不斷南通越<lb/>
水驛相連北帶蘓行李艷裝唯古劒客庖供饌有新鱸<lb/>
<pb n="KR4h0117_WYG_495-15b"/>
燒林桃杏沿堤栁畫舫歸人在畫圖<lb/>
　　　寄史黄門巽仲<lb/>
湖上辭君雪夜船詩筒藥裹對羣仙歸田錄在身將起<lb/>
封事囊多手自編碁賭有堂開别墅酒醒無石憶平泉<lb/>
春風兩度華陽約咫尺煙霞又隔年<lb/>
　　　次韻子仁登臺送陳孚之<lb/>
臺上青山臺下花送君春色漫無涯香來竹裏客庖酒<lb/>
煙起松間僧舍茶鳯迹湮隨榛莽廢鶯聲繁雜管絃譁<lb/>
<pb n="KR4h0117_WYG_495-16a"/>
碧天逺影長江盡興逐西風博望槎<lb/>
　　　送人還金臺<lb/>
習嬾衡茅此送迎題詩還觸黯然情歸舟江上人將别<lb/>
游子天涯草又生思入淮徐春雨暗夢過齊魯夜濤驚<lb/>
闗心無限趨庭意東指雲霞滿舊京<lb/>
　　　挽袁使君内淑人<lb/>
秋老驚風薄綺幃夜寒殘月晃羅衣南傷楚嶺雙鸞去<lb/>
西望秦山一鳯歸瑟冷堯英期有伴琴疎牧犢悵無妃<lb/>
<pb n="KR4h0117_WYG_495-16b"/>
百年終擬狐丘願夙約千金誓不違<lb/>
　　　病中憶清風亭海棠<lb/>
絳衣仙子馭青鸞飛下僊家白玉壇翠黛不禁秋睡困<lb/>
粉香猶怯曉粧寒雲生綵樹愁成夢月滿珠簾病憶看<lb/>
嬌艷正防風露重紫絲那惜䕶朱闌<lb/>
　　　割麥<lb/>
穟秀漸漸浪勢漫清和天氣尚餘寒過墟歌詠悲殷相<lb/>
進食權宜想漢官歲稔巳占三白足時豐何靳二岐難<lb/>
<pb n="KR4h0117_WYG_495-17a"/>
冷淘槐葉貧家味免得臺司諷素餐<lb/>
　　　送沐㕘戎希甫出鎮金幽<lb/>
萬里天書下五雲捧持猶拂御爐薰一門棨㦸龍章剖<lb/>
三鎮旌旗雁字分令讋僰酋通異俗檄傳夷島盡同文<lb/>
平生壯志追前烈試看新功匹舊勲<lb/>
　　　夢與張盛之夜飲賞菊覺得後一聯因足成之<lb/>
范老湖頭舊圃芳晚風吹雨濕銀牀粉痕約畧微薰酒<lb/>
艷骨依稀薄傅霜山閣無情秋共病液池清夢夜分凉<lb/>
<pb n="KR4h0117_WYG_495-17b"/>
一觴一咏吾人事消盡江城漏㸃長<lb/>
　　　送劉廷獻之潤州<lb/>
輕帆不覺下金焦迤邐孤停斷港橈江月斜傾蕭女廟<lb/>
海潮平入許渾橋吳東舟楫雙魚便冀北音書獨雁遙<lb/>
無限鄉心望鍾阜白雲千片隔山椒<lb/>
　　　下第登雨花臺<lb/>
八月南臺五度登天風兩袖一枝藤窮途愧擬悲秋客<lb/>
逆境來㕘結夏僧山骨髙於詩律瘦江流濶與酒豪増<lb/>
<pb n="KR4h0117_WYG_495-18a"/>
興酣我欲乘風去孤鶴飄飄力不勝<lb/>
　　　復毛總兵大硯<lb/>
石鑿青龍鐵勝堅雞窻磨洗未能穿孟嘗行化珠皆返<lb/>
趙使歸來璧尚全小技可堪封即墨大書留與勒燕然<lb/>
須知物自還元主恥作迂儒種字田<lb/>
　　　次許彦明九日出郭<lb/>
偶索黄花野寺過貪將酒盞對花歌眼前赤土非吳有<lb/>
天外青山似洛多雲榻禪心秋海月松窻梵語夜江波<lb/>
<pb n="KR4h0117_WYG_495-18b"/>
閒僧本是無愁者種種如何髮也皤<lb/>
　　　送吳淵甫出令岳陽<lb/>
城上青山城下湖僊郎官府似僊都地輿西去雄吞蜀<lb/>
江勢東來逈帶吳草澤課稀魚蕩沒琴堂訟少芋田蕪<lb/>
後先憂樂平生志千古希文是範謨<lb/>
　　　客遊感舊和湯希堯二首<lb/>
遊躅於今苦不前龍門厯覽是英年紫貂冲雪燕京馬<lb/>
畫鼔凌波楚溆船楊栁登樓無舊侣桃花題扇有新篇<lb/>
<pb n="KR4h0117_WYG_495-19a"/>
因君又觸當時興心遶江南幾處天<lb/>
劒匣書囊帶楚煙湘雲嶽樹幾流連弓裘白馬春遊帳<lb/>
絃管紅燈夜宴船香陌行踪延麗景彩樓心事紀華年<lb/>
無情惟有秋空月同照離人兩地天<lb/>
　　　江村雜興<lb/>
溪後溪前栁拂堤村南村北路髙低葭螯火引粘萍上<lb/>
田雉車驚隔竹啼九月重陽新節叙滿城風雨舊詩題<lb/>
青青莫萎西原草留襯尋秋瘦馬蹄<lb/>
<pb n="KR4h0117_WYG_495-19b"/>
　　　喜晴<lb/>
苔錢逐雨繞階生粧㸃貧家破屋清浦樹帶煙朝有色<lb/>
溪泉添水夜無聲錦峯髙出浮雲静翠壁斜臨返照明<lb/>
萬頃嘉禾場圃足腰鐮日日趂秋晴<lb/>
　　　送沈生遊京口<lb/>
君到金焦檝可停艤篷先上二髙亭百川交㑹江來逺<lb/>
萬古不磨山色青未擬雄心探狠石且將詩句洗中泠<lb/>
海門十月霜潮落水窟堪尋瘞鶴銘<lb/>
<pb n="KR4h0117_WYG_495-20a"/>
　　　寄門生沈用立大尹<lb/>
萬水千山寄信難人傳髙第最能官兩年春雨雞窻夢<lb/>
千里秋雲雁字寒禮遇絃歌須待化政行鞭朴務從寛<lb/>
嶺南民物今何似要使窮閭枕席安<lb/>
　　　除夕<lb/>
寒爐榾柮坐深更兒女相嬉戀戀情婪尾從孩先受酒<lb/>
膠牙隨俗舊傳餳就牀病鶴支春夢隔屋寒雞咽曙聲<lb/>
頭白家貧書萬巻歲華贏得眼分明<lb/>
<pb n="KR4h0117_WYG_495-20b"/>
　　　寄弔岳武穆<lb/>
兩過錢塘兩謁公栖霞嶺下是幽宫人空有誓完西夏<lb/>
樹亦無枝受北風社稷命危孤立處君臣身死一和中<lb/>
我皇迅掃奸權日似為忠良補舊功<lb/>
　　　寄施以徳次合雲樓韻<lb/>
五百吳程路易通月明兩地恨相同雙魚歲落空江水<lb/>
孤雁秋驚半夜風故里交遊情最洽老年文字氣猶雄<lb/>
不知多病東山客可在先生記憶中<lb/>
<pb n="KR4h0117_WYG_495-21a"/>
　　　聞鴻有感時舍弟僉舉卒于燕<lb/>
寒林一夜起霜風雁不成行散曉空洲渚有花搖歲月<lb/>
雪泥無迹辯西東天衢杳杳真非逺雲路冥冥竟莫通<lb/>
獨把遺文傷阿弟鶺鴒原上此情同<lb/>
　　　題鄭可之所藏鄭嘉言遺墨<lb/>
翰藻詩葩墨尚濃匆匆歲月識題封牀頭遺紙無殘蠧<lb/>
砌角哀聲有斷蛩千里燕南來逺道故人江左是同宗<lb/>
錦囊燈下頻披閲不覺秋襟淚㸃重<lb/>
<pb n="KR4h0117_WYG_495-21b"/>
　　　次儲少宰柴墟除夕二首<lb/>
鶴立空堦吏散㕔週簷古柏耿疎星歲華不負春盤綠<lb/>
勲業無慙曉鏡青榜冠羣英詩壓鄭門多諸從易傳丁<lb/>
烹茶自把梅花嗅誰識先生是獨醒<lb/>
更鼔迢迢報訟㕔斗回寅位轉三星勝傳靈照金花巧<lb/>
酒送宗文柏葉青郡有辟書逢舉歲已無征役到閒丁<lb/>
年華五十今逾二已覺虚浮世夢醒<lb/>
　　　揚州馬次甫見過病中以詩道意<lb/>
<pb n="KR4h0117_WYG_495-22a"/>
三百江城一日風又從橋口繋孤篷忽驚深巷來佳客<lb/>
不厭寒門問病翁舊事多傷春鬢白好詩留剪夜燈紅<lb/>
堦前即便呼兒拜眼底誰人識馬融<lb/>
　　　二月十五日予卧病杜門憶前月是夕開宴湖<lb/>
　　　　上感而有作<lb/>
元宵雪月讌湖亭十里燈光燦列星蝴蝶有情迷楚夢<lb/>
杜䳌無語托湘靈雲深僊府花成陣香擁侯家肉作屏<lb/>
一病自傷春過半可禁堤上栁青青<lb/>
<pb n="KR4h0117_WYG_495-22b"/>
　　　同白巖喬司馬遊東園次韻<lb/>
割得鐘山一段青青林杖屨愧頻經水邊斾影魚知避<lb/>
松下碁聲鶴解聴走壑竒泉噴夜玉攅峯怪石化秋星<lb/>
廣庭不用重裀設繞砌苔錢繡錦萍<lb/>
　　　宿姚氏延秀山房兼候王元孚不至<lb/>
何處平泉别有莊新堂西崦築溪堂水風吹酒凉侵枕<lb/>
山月窺人影到牀睡熟黄紬詩夢逺坐銷紅燭世機忘<lb/>
多情摩詰應趍約誰貌騎驢華子岡<lb/>
<pb n="KR4h0117_WYG_495-23a"/>
　　　東園探春次韻<lb/>
二月探春春事微留人無計網春暉山容殢凍花應嬾<lb/>
野色慳和蝶未飛晴縠漾波驚石瀨午光斜日蕩林霏<lb/>
白頭多病防多酒風雨危橋怯夜歸<lb/>
　　　輓錢文翔窻友<lb/>
業卒成均嬾拜官老歸林壑寄幽歡文章南省秋雲薄<lb/>
燈火西窻夜雨寒長劍提攜空自舞孤琴零落向誰彈<lb/>
江山何處桐岡路望盡晨星淚不乾<lb/>
<pb n="KR4h0117_WYG_495-23b"/>
　　　送吴至大之安慶<lb/>
牛渚風潮泝九華知君五度泛仙槎三書可上新侯府<lb/>
一榻能忘舊主家山勢楚來還北拱江流蜀下向東斜<lb/>
精忠為弔余公墓好酹村醪薦水花<lb/>
　　　次韻李侍御師文送予遊茅山時李在東莊督田<lb/>
夕陽倦鳥自知還東去飛雲不可攀大塊此身如客寄<lb/>
深山一榻似僧閒徑荒松菊今猶在路塞荆榛久未刪<lb/>
倚杖詩成看天印晚風吹酒上酡顔<lb/>
<pb n="KR4h0117_WYG_495-24a"/>
　　　喬司馬席上送春限韻<lb/>
恨别江淹獨黯然惜餘供奉更堪憐窻前讀易人孤坐<lb/>
燈下苦吟僧未眠斗欲旋時還北指日難留處已西偏<lb/>
曙樓莫放鐘聲過回首東風又隔年<lb/>
　　　飲黄氏園<lb/>
春色休論郭外尋城中泉石此山林對花宜醉十分酒<lb/>
買地不辭千笏金雲幕穠薰脂粉艷風簾低約珮環音<lb/>
主人多少留春意未許池塘變綠隂<lb/>
<pb n="KR4h0117_WYG_495-24b"/>
　　　十五夜<lb/>
海上晴雲擁一規盈當三五筭無虧初窺枕簟凉先覺<lb/>
漸轉梧桐影不知皓魄滿天呈彩夕秋陽入地藉光時<lb/>
狂歌欲向清虚問兀坐孤停李白巵<lb/>
　　　雨中過徐氏園<lb/>
宿酲連日未回醒來坐清風孺子亭薦酒細浮寒菊艷<lb/>
和羮新剪夜菘青重過不厭凌秋雨良㑹休猜聚徳星<lb/>
有客倚燈低度曲知音誰解隔林聽<lb/>
<pb n="KR4h0117_WYG_495-25a"/>
　　　花朝日雪用韓子春雪詩韻<lb/>
候愆徵叶咎時稔問占謡北濕留終駁南榮積遽銷歌<lb/>
鸎遲騁舌舞蝶避争腰玉碎偏依樹綿飛不戀條濕輕<lb/>
茅䕶宇泥薄路通橋水鳥來仍去風帘定復揺癡情矜<lb/>
麥歲恣態妒花朝傳杏前村遍隨梅逈野飄甕融俄徹<lb/>
璧逵涣即藏綃當令東皇在嚴威未用饒<lb/>
　　　題畫<lb/>
悠然值林叟忘機坐日西灘聲與人語相逐下前溪<lb/>
<pb n="KR4h0117_WYG_495-25b"/>
　　　蕭山<lb/>
岸帶青桑浦江環綠篠灣小舧留不住日昃過蕭山<lb/>
　　　雜畫<lb/>
玉環施艷粧夘酒睡未寤秋光如妒妍胭脂染寒露<lb/>
　　　山亭<lb/>
山亭棲斷阿嗟予三月病扶衰試重來秋苔迷石磴<lb/>
　　　西津<lb/>
青藜步栁隂已識西津路白衣歌水涯不上西津渡<lb/>
<pb n="KR4h0117_WYG_495-26a"/>
　　　夢中作<lb/>
璚瑶洲畔拾芙蓉玉女青童兩隊從明月一江天似水<lb/>
夜凉騎鶴下西峯<lb/>
　　　牧龍亭雜詩<lb/>
白沙一路接長坡處處蠶桑處處禾過午野田啼鳥歇<lb/>
楝花風送踏車歌<lb/>
長揖耕夫問牧龍蒼峯東指塔重重郵亭歲逺無門榜<lb/>
破屋墻邊四五松<lb/>
<pb n="KR4h0117_WYG_495-26b"/>
細風吹雨散還收四月輕寒正麥秋梅子已黄蠶巳熟<lb/>
滿村桑柘呌鈎輈<lb/>
　　　水僊花<lb/>
兩娥湘浦倚秋清九處峯巒九繫情玉露半空明月冷<lb/>
西風吹落珮環聲<lb/>
　　　絶句題芙蓉<lb/>
愁搴木末弔沈湘萬古江流怨與長何似霜花識幽意<lb/>
年年秋晚為舒芳<lb/>
<pb n="KR4h0117_WYG_495-27a"/>
　　　墨芙蓉<lb/>
紫毫濡染墨淋漓木末孤搴誦楚辭月黑林深湘渚夜<lb/>
一天風雨泊舟時<lb/>
　　　題畫<lb/>
崖穿晴瀑懸林白樹滴寒嵐墮石青天目舊程行頗慣<lb/>
馬頭秋色落雲屏<lb/>
　　　睡起口占<lb/>
茶㵸花磁洗睡魔枕流亭上暮凉多狂飈吹下西山雨<lb/>
<pb n="KR4h0117_WYG_495-27b"/>
一片秋聲戀敗荷<lb/>
　　　湘江風雨畫竹<lb/>
雲深蘭露泣雙鬟獺髓流香翠㸃斑一望蒼煙三萬里<lb/>
不知何處九疑山<lb/>
　　　辭浙東湯希達周叔謹<lb/>
菱湖栁岸水禽啼野鶴沙鳬恨不齊夢斷篷窻懶回首<lb/>
一溪晴雨過塘西<lb/>
　　　畫竹為湯宗器題<lb/>
<pb n="KR4h0117_WYG_495-28a"/>
曾記瀟湘繫短篷隔江煙雨翠重重驚雷忽報春消息<lb/>
一夜靈根長籜龍<lb/>
　　　題扇寄希仁<lb/>
雪晴莎暖乍離家北去頻看雁影斜回首江南春漸老<lb/>
東風開到紫荆花<lb/>
　　　送李習儒還長沙<lb/>
楚江西去亂峯青日暮風凋折栁亭聊把離觴聴瑶瑟<lb/>
尊前一曲有湘靈<lb/>
<pb n="KR4h0117_WYG_495-28b"/>
　　　題相思鳥<lb/>
俱飛並逐綺園春互語相思字字真啼到苦心聲莫放<lb/>
綠窻驚起病春人<lb/>
　　　四月十日過東山小莊漫興<lb/>
林深樹杪掛藤花石逕初來路覺賖割盡黄雲農未了<lb/>
棗桑隂裏鬬栽𤓰<lb/>
　　　又<lb/>
茅茨喔喔亂晨雞紅日穿林樹影低圃上軸聲驚打麥<lb/>
<pb n="KR4h0117_WYG_495-29a"/>
黄鶯飛過綠隂啼<lb/>
　　　送劉文獻<lb/>
石城栁色春猶淺錦席燈花夜未分明發北風江棹穏<lb/>
思君又隔洞庭雲<lb/>
　　　絶句<lb/>
扶得青藜到水涯東風嫋嫋墊巾斜吟情還為春情惱<lb/>
紅杏枝頭已着花<lb/>
　　　送薊門客二首<lb/>
<pb n="KR4h0117_WYG_495-29b"/>
秋深又送薊門驂林樹塗霜葉正酣千里羈人憐逺别<lb/>
鄉心夜夜斗杓南<lb/>
秋晚辭家到及春江山如舊客愁新多情最是隨陽雁<lb/>
年去年來解送人<lb/>
　　　絶句<lb/>
步出呉門入古林松濤竹籟互酬唫稚圭不用仍移檄<lb/>
猿鶴應知近日心<lb/>
　　　竹上白頭<lb/>
<pb n="KR4h0117_WYG_495-30a"/>
碧霄雲路幾升沈楚楚毛衣太古音自笑白頭無伎倆<lb/>
堅持一節老山林<lb/>
　　　絶句<lb/>
鏗鏘戛玉能清耳瑩徹噴珠可濯心何處人煙隔塵海<lb/>
不知身在翠蘿隂<lb/>
　　　寄何圌樵一絶<lb/>
山中酒熟君思我雪裏詩成我寄君東望海門三百里<lb/>
不勝離思亂江雲<lb/>
<pb n="KR4h0117_WYG_495-30b"/>
　　　畫雁<lb/>
湖上蘆黄水拍天湖頭人去少書傳秋窻正有孤眠客<lb/>
莫送哀聲到枕邊<lb/>
　　　李潜夫畫<lb/>
銀河無路泛仙槎一舸空江此是家殘月照人秋睡穏<lb/>
不知清夢在蘆花<lb/>
　　　送鄧以敬<lb/>
貂蟬家世舊王孫西指濠梁是故園雪霽四山狐兎出<lb/>
<pb n="KR4h0117_WYG_495-31a"/>
笑攜弓矢獵平原<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_495-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻四百九十五<lb/>
</p>
<p>
</p>
  </div>
</body>
</text>
</TEI>
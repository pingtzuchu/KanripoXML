<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四十八</head> <lb/>
    <p>
<pb n="KR4h0117_WYG_048-1a"/>
欽定四庫全書<lb/>
　石倉歴代詩選巻四十八<lb/>
　　　　　　　　　　　　　明　曹學佺　編<lb/>
　中唐二<lb/>
　　劉長卿<hi>字文房河間人</hi>
　　　題王少府堯山隱處簡陸鄱陽<lb/>
故人滄洲吏深與世情薄解印二十年委身在丘壑買<lb/>
田楚山下妻子自耕鑿羣動心有營孤雲本無着因收<lb/>
<pb n="KR4h0117_WYG_048-1b"/>
谿上釣遂接林中酌對酒春日長山村杏花落<lb/>
　　　晚次湖口有懐<lb/>
靄然空水合目極平江暮南望天無涯孤帆落何處頃<lb/>
為衡湘客頗見湖山趣潮氣和楚雲夕陽映江樹帝鄉<lb/>
勞想望萬里心來去白髮生扁舟滄波滿歸路秋風今<lb/>
巳至日夜雁南度木葉辭洞庭紛紛落無數<lb/>
　　　陪元侍御遊支硎山寺<lb/>
支公去巳乆寂寞龍華㑹古木閉空山蒼然暮相對林巒非<lb/>
<pb n="KR4h0117_WYG_048-2a"/>
一状水石有餘態宻竹藏晦明羣峰爭向背香氣空翠中猿<lb/>
聲暮雲外留連南臺客想像西方内因逐溪水還觀心兩無礙<lb/>
　　　夕次檐石湖夢洛陽親故<lb/>
天涯望不盡日暮愁獨去萬里雲海空孤帆向何處寄<lb/>
身烟波裏頗得湖山趣江氣和楚雲秋聲亂楓樹如何<lb/>
異鄉縣日復懐親故遥與洛陽人相逢夢中路不堪明<lb/>
月裏更值清秋暮倚棹對滄波歸心共誰語<lb/>
　　　負謫後登于越亭作<lb/>
<pb n="KR4h0117_WYG_048-2b"/>
天南愁望絶亭上栁條新落日獨歸鳥孤舟何處人生<lb/>
涯投越徼世業陷胡塵杳杳鍾陵暮悠悠鄱水春秦臺<lb/>
悲白首楚澤怨青蘋草色迷征路鶯聲傍逐臣獨醒空<lb/>
取笑直道不容身得罪風霜苦全身天地仁青山數行<lb/>
淚滄海一窮鱗牢落機心盡惟憐鷗鳥親<lb/>
　　　留題李明府霅溪水堂<lb/>
寥寥此堂上幽意復誰論落日無王事青山在縣門雲<lb/>
峰向髙枕漁釣入前軒晚竹踈簾影春苔雙履㾗荷香<lb/>
<pb n="KR4h0117_WYG_048-3a"/>
随坐卧湖色映晨昬虚牖閒生白鳴琴静對言暮禽飛<lb/>
上下春水帶清渾逺㟁誰家栁孤煙何處村謫居投瘴<lb/>
癘離思過湘沅從此扁舟去誰堪江浦猿<lb/>
　　　禪智寺上方懐演和尚寺即和尚所創<lb/>
絶巘東林寺髙僧惠逺公買園隋苑下持鉢楚城中斗<lb/>
極千燈近煙波萬井通逺山低月殿寒木露花宫紺宇<lb/>
焚香浄滄洲擺霧空雁来秋色裏龍起早潮東飛錫今<lb/>
何在蒼生待發䝉白雲翻送客庭樹自辭風捨筏追開<lb/>
<pb n="KR4h0117_WYG_048-3b"/>
士迴舟狎釣翁平生江海意惟共白鷗同<lb/>
　　　奉陪蕭使君入鮑達洞㝷靈山寺<lb/>
山居秋更鮮秋江相映碧獨尋滄洲路如待挂帆客遂<lb/>
使康樂侯披榛着雙屐入雲開嶺道永日尋泉脉古寺<lb/>
隠青㝠空中寒磬夕蒼苔絶行徑飛鳥去無迹樹杪下<lb/>
歸人水聲過幽石任情趣愈逺移步竒屢易蘿木静濛<lb/>
濛風煙深寂寂徘徊未能去畏共桃源隔<lb/>
　　　孫權故城下懐古兼送友人歸建業<lb/>
<pb n="KR4h0117_WYG_048-4a"/>
雄圗争割據神器終不守上下武昌城長江竟何有古<lb/>
來壯臺榭事往悲陵阜寥落幾人家猶依數株栁威靈<lb/>
絶想像蕪沒空林藪野徑春草中郊扉夕陽後逢君從<lb/>
此去背楚方東走烟際指金陵潮時過湓口行人已何<lb/>
在臨水徒揮手惆悵不能歸孤帆沒雲乆<lb/>
　　　京口懐洛陽舊居兼寄廣陵二三知己<lb/>
川闊悲無梁靄然滄波夕天涯一飛鳥日暮南徐客氣<lb/>
混京口雲潮吞海門石孤帆候風進夜色帶江白一水<lb/>
<pb n="KR4h0117_WYG_048-4b"/>
阻佳期相望空脉脉那堪嵗方盡更使春夢積故國胡<lb/>
塵飛逺山楚雲隔家人想何在庭草為誰碧惆悵秪傷<lb/>
情滄浪有餘跡嚴陵七里灘擕手同所適<lb/>
　　　雨中登沛縣樓贈表兄郭少府<lb/>
楚澤秋更逺雲雷有時作晚陂帶殘雨白水昬漠漠佇<lb/>
立收烟氛洗然静東郭巻簾髙樓上萬里㸔日落為客<lb/>
頻改火辭家尚如昨小邑務常閒吾兄宦何薄髙標青<lb/>
雲器獨立滄江鶴惠愛原上情殷勤丘中諾何當遂良<lb/>
<pb n="KR4h0117_WYG_048-5a"/>
願歸卧青山郭<lb/>
　　　對雨贈濟隂馬少府考城蒋少府兼獻成武五<lb/>
　　　　兄<lb/>
䌓雲兼家思彌望連濟北日暮微雨中州城帶秋色蕭<lb/>
條主人静落葉飛不息鄉夢寒更頻蟲聲夜相逼二賢<lb/>
縱横器乆滯賢勞職笑語和風騷雍容事文墨吾兄即<lb/>
時彦前路良未測秋水百丈清寒松一枝直此心欲引<lb/>
託誰為生羽翼且復頓歸鞍杯中雪胸臆<lb/>
<pb n="KR4h0117_WYG_048-5b"/>
　　　吴中聞潼闗失守因奉寄淮南蕭判官<lb/>
一雁飛吴天羈人傷暮律松江風嫋嫋波上片帆疾木落<lb/>
姑蘇臺霜收洞庭橘蕭條長洲外惟見寒山出胡馬嘶<lb/>
秦雲漢兵亂相失闗中因竊據天下共憂慄南楚有瓊<lb/>
枝相思怨瑶瑟一身寄滄洲萬里㸔白日赴敵甘負戈<lb/>
論兵勇投筆臨風但攘臂擇木時委質不如歸逺山雲<lb/>
卧飯松栗<lb/>
　　　奉使新安自桐廬縣經嚴陵釣臺宿七里灘下<lb/>
<pb n="KR4h0117_WYG_048-6a"/>
　　　　寄使院諸公<lb/>
悠然釣臺下懐古時一望江水自潺湲行人獨惆悵新<lb/>
安從此始桂楫方蕩漾連崕去不斷對嶺遥相向夾㟁<lb/>
黛色愁沈沈緑波上夕陽連古木水鳥拂寒浪月下扣<lb/>
船聲煙中采菱唱猶憐負羈束未暇依清曠牽役徒自<lb/>
勞近名非所尙何時故山裏却醉松花釀迴首惟白雲<lb/>
孤舟復誰訪<lb/>
　　　題武丘寺<lb/>
<pb n="KR4h0117_WYG_048-6b"/>
青林武丘寺林際翠微路仰見山僧來遥從飛鳥處兹<lb/>
峰論寳玉千載惟丘墓埋劒人空傳鑿山龍已去捫蘿<lb/>
披翳薈路轉夕陽遽虎嘯崕谷寒猿鳴山松暮徘徊北<lb/>
樓上江海窮一顧日映千里帆鵶歸萬家樹蹔因惬所<lb/>
適果得捐外慮庭暗棲閒雲簷香滴甘露乆迷空寂理<lb/>
多為䌓華故永欲投死生餘生豈能誤<lb/>
　　　奉餞鄭中丞罷浙西節度還京<lb/>
天上移将星元戎罷龍節三軍含怨慕横吹聲斷絶五<lb/>
<pb n="KR4h0117_WYG_048-7a"/>
馬嘶城隅萬人卧車轍滄洲浮雲暮杳杳去㠶發迴首<lb/>
不問家歸心遥向闕煙波限吴楚日夕事淮越弔影失<lb/>
所依側身随下列孤蓬飛不定長劒光未滅緑綺為誰<lb/>
彈紅芳堪自擷悵然江南春獨此湖山月千里懐去思<lb/>
百憂變華髪頌聲滿江海今古流不竭<lb/>
　　　送裴四判官赴河西軍試<lb/>
吏道豈易惬如君誰與儔逢時将騁驥臨事無全牛鮑<lb/>
叔幸相知田蘇頗同逰英資挺孤秀清論含古流出塞<lb/>
<pb n="KR4h0117_WYG_048-7b"/>
佐持簡辭家擁鳴騶憲臺貴公舉幕府資良籌武士佇<lb/>
明試皇華難乆留陽臺望天盡洮水令人愁萬里㸔一鳥<lb/>
曠然煙霞收晚花對古戍春雪含邊州道路雖暫隔音<lb/>
塵那可求他時相望處明月西南樓<lb/>
　　　旅次丹陽郡遇康侍御宣慰召募兼别岑單父<lb/>
客心暮千里迴首煙花䌓楚水度歸夢春江連故園羈<lb/>
人懐上國驕虜窺中原胡馬暫為害漢臣多負恩羽書<lb/>
晝夜飛海内風塵昏雙鬢日已白孤舟心且論繡衣從<lb/>
<pb n="KR4h0117_WYG_048-8a"/>
北來汗馬宣王言憂憤激忠勇悲歡動黎元南徐争赴<lb/>
難發卒如雲屯倚劒㸔太白洗兵臨海門故人亦滄洲<lb/>
少别堪傷魂積翠下京口歸潮落山根如何天外㠶又<lb/>
此波上樽空令憶君處鶯聲催淚痕<lb/>
　　　奉和李大夫同吕評事太行苦熱行兼寄院中<lb/>
　　　　諸公仍呈王員外<lb/>
迢遞太行路自古稱險惡千騎儼欲前羣峰望如削火<lb/>
雲從中出仰視飛鳥落汗馬卧髙原危旌倚長薄清風<lb/>
<pb n="KR4h0117_WYG_048-8b"/>
竟不至赤日何煎鑠九重今旰食萬里傳明畧諸将候<lb/>
軒東元兇愁鼎鑊何勞短兵接自有長纓縛通越事豈<lb/>
難渡瀘功未博朝辭羊腸坂夕望貝丘郭漳水斜遶營<lb/>
常山遥入幕永懐姑蘓下却寄建安作白雪和難成滄<lb/>
波意空託<lb/>
　　　罷攝官後将還舊居留辭李侍御<lb/>
江海今為客風波失所依白雲心已負黄綬計仍非累<lb/>
辱羣公薦頻霑一尉微去緣焚玉石來豈采葑菲州<lb/>
<pb n="KR4h0117_WYG_048-9a"/>
縣名何在漁樵事亦違故山桃李月初服薜蘿衣熊軾<lb/>
分朝寄龍韜解賊圍風謡傳吏體雲物助兵威草暎旛<lb/>
營緑花臨檄羽飛全吴争轉戰狂虜怯知機憶昨趨金<lb/>
節臨時廢玉徽俗流應不厭静者或相譏世難慵干謁<lb/>
時閒喜放歸潘郎悲白髪謝客愛清輝樗㪚材因棄交<lb/>
親跡已稀獨愁㸔五栁無事掩雙扉<lb/>
　　　早春贈别趙居士還江左時長卿下第歸嵩陽<lb/>
　　　　舊居<lb/>
<pb n="KR4h0117_WYG_048-9b"/>
見君風塵裏意出風塵外自有滄洲期含情十餘載深<lb/>
居鳳城曲日預龍華㑹果得僧家縁能遺俗人態一身<lb/>
今已適萬物知何愛悟法電巳空㸔心水無礙且將窮<lb/>
妙理兼欲尋勝槩放舟馳楚邦負杖辭秦塞目送南飛<lb/>
雲令人想吴㑹遥思舊逰處髣髴疑相對夜火金陵城<lb/>
春煙石頭瀬滄波極天末萬里明如帶一片孤客㠶飄<lb/>
然向青靄楚天合江氣雲色常霮䨴隠見湖中山相連<lb/>
數州内顧余尚羈束何幸承眄睞素願徒自勤清機本<lb/>
<pb n="KR4h0117_WYG_048-10a"/>
難逮濩落名不成徘徊意空大逢時雖貴達守道甘易<lb/>
退逆旅鄉夢頻春風客心碎别君日巳逺離念無明晦<lb/>
予亦返柴荆山田事耕耒<lb/>
　　　湘中紀行五首<lb/>
山色無定姿如煙復如黛孤峰夕陽後翠嶺秋天外雲<lb/>
起遥蔽虧江迴頻向背不知今逺近到處猶相對<lb/>
　　　　右秋雲嶺<lb/>
江楓日揺落轉愛寒潭静水色淡如空山光復相暎人<lb/>
<pb n="KR4h0117_WYG_048-10b"/>
閒性更慢魚戲波難定楚客時往来偏知白鷗性<lb/>
　　　　右花石潭<lb/>
前山帶秋色獨往秋江晚疊嶂入雲多孤峰去人逺夤<lb/>
縁不可到蒼翠空在眼渡口問漁家桃源路深淺<lb/>
　　　　右石圍峰<lb/>
秋月照瀟湘月明聞盪槳石横晚瀨急水落寒沙廣衆<lb/>
嶺猿嘯重空江人語響清暉朝復暮如待扁舟賞<lb/>
　　　　右浮石瀨<lb/>
<pb n="KR4h0117_WYG_048-11a"/>
空傳古㟁下曽見蛟龍去秋水晚沈沈獨疑在何處亂<lb/>
聲沙上石倒景雲中樹獨見一扁舟樵人横欲渡<lb/>
　　　　右横龍灘<lb/>
　　　雜詠五首上禮部李侍郎<lb/>
月色滿軒白琴聲宜夜䦨飀飀青絲上静聽松風寒古<lb/>
調雖自愛今人多不彈向君投此曲所貴知音難<lb/>
　　　　右幽琴<lb/>
四月深澗底桃花方欲然寧知地勢下遂使春風偏此<lb/>
<pb n="KR4h0117_WYG_048-11b"/>
意頗堪惜無言誰為傳過時君未賞空媚幽林前<lb/>
　　　　右晚桃<lb/>
𤣥黄一疲馬筯力盡胡塵驤首北風夕徘徊鳴向人誰<lb/>
憐棄置乆却與駑駘親猶戀長城外青青寒草春<lb/>
　　　　右疲馬<lb/>
寶鏡臨曙開含虚浄如水獨懸秦臺上萬象清光裏豈<lb/>
慮髙鑒偏但妨流塵委不知娉婷色回照今何似<lb/>
　　　　右春鏡<lb/>
<pb n="KR4h0117_WYG_048-12a"/>
向夕燈稍進空堂彌寂寞光寒對愁人時復一花落但<lb/>
恐明見累何愁暗難託戀君秋夜永無使蘭膏薄<lb/>
　　　　右寒缸<lb/>
　　　寄李侍御<lb/>
舊國人未歸芳洲草還碧年年湖上亭悵望江南客驄<lb/>
馬入闗西白雲獨何適相思煙水外惟有心不隔<lb/>
　　　晚泊湘江懐故人<lb/>
天涯片雲去遥指帝鄉憶惆悵増暮情瀟湘復秋色扁<lb/>
<pb n="KR4h0117_WYG_048-12b"/>
舟宿何處落日羡歸翼萬里無故人江鷗不相識<lb/>
　　　從軍三首<lb/>
目極雁門道青青邊草春一身事征戰匹馬同辛勤末<lb/>
路成白首功歸天下人<lb/>
倚劍白日暮望歸登戍樓北風吹羌笛此夜闗山愁回<lb/>
首不無意滹河空自流<lb/>
黄沙一萬里白首無人憐報國劒已折歸鄉身幸全單<lb/>
于古臺下邊色寒蒼然<lb/>
<pb n="KR4h0117_WYG_048-13a"/>
　　　龍門八詠<lb/>
秋山日揺落秋水急波瀾獨見魚龍氣長令煙雨寒誰<lb/>
窮造化力空向兩崖㸔<lb/>
　　　　右闕口<lb/>
山葉傍崖赤千峰秋色多夜泉發清響寒渚生微波稍<lb/>
見沙上月歸人争渡河<lb/>
　　　　右水東渡<lb/>
寂寞對伊水經行長未還東流自朝暮千載空雲山誰<lb/>
<pb n="KR4h0117_WYG_048-13b"/>
見白鷗鳥無心洲渚間<lb/>
　　　　右福公塔<lb/>
松路向精舍花龕歸老僧閒雲随錫杖落日低金繩入<lb/>
夜翠微裏千峰明一燈<lb/>
　　　　右逺公龕<lb/>
隐隠見花閣隔河映青林水田秋雁下山寺夜鐘深寂<lb/>
寞羣動息風泉清道心<lb/>
　　　　右石樓<lb/>
<pb n="KR4h0117_WYG_048-14a"/>
誰知往來意孤雲長自閒風寒未渡水日暮更㸔山木<lb/>
落衆峰出龍宫蒼翠間<lb/>
　　　　右下山<lb/>
伊水揺鏡光纎鱗如不隔千龕道傍古一鳥沙上白何<lb/>
事還山雲能留向城客<lb/>
　　　　右水西渡<lb/>
日暮下山來千峰暮鐘發不知波上棹還弄山中月伊<lb/>
水連白雲東南逺明滅<lb/>
<pb n="KR4h0117_WYG_048-14b"/>
　　　　右渡水<lb/>
　　　惠福寺與陳留諸官茶㑹<lb/>
到此機事遣自嫌塵網迷因知萬法幻盡與浮雲齊疎<lb/>
竹映髙枕空花随杖藜香飄諸天外日隠雙林西傲吏<lb/>
方見狎真僧幸相擕能令歸客意不復還東溪<lb/>
　　　金陵西泊舟臨江樓<lb/>
蕭條金陵郭舊是帝王州日暮望鄉處雲邊江樹秋楚<lb/>
雲不可託楚水只堪愁行客千萬里滄波朝暮流迢迢<lb/>
<pb n="KR4h0117_WYG_048-15a"/>
洛陽夢獨卧青川樓異鄉共如此孤㠶難乆逰<lb/>
　　　石梁湖寄陸兼<lb/>
故人千里道滄波十年别夜上明月樓相思楚天濶瀟<lb/>
瀟清秋暮嫋嫋凉風發湖色淡不流沙鷗逺還滅煙波<lb/>
日巳逺音問日己絶嵗晏含空情江臯緑芳歇<lb/>
　　　送沈少府之任淮南<lb/>
惜君滯南楚枳棘徒棲鳳獨與千里㠶春風逺相送此<lb/>
行山水好時物亦應衆一鳥飛長淮百花滿雲夢相期<lb/>
<pb n="KR4h0117_WYG_048-15b"/>
丹霄路遥聽清風頌勿為州縣卑時來自為用<lb/>
　　　宿懐仁縣南湖寄東海茍處士<lb/>
向夕斂微雨晴開湖上天離人正惆悵新月愁嬋娟佇<lb/>
立白沙曲相思滄海邊浮雲自來去此意誰能傳一水<lb/>
不相見千峰隨客船寒塘起孤雁夜色分鹽田時復一<lb/>
延首憶君如眼前<lb/>
　　　南楚懐古<lb/>
南國乆蕪沒我來空鬱陶君㸔章華宫處處生蓬蒿但<lb/>
<pb n="KR4h0117_WYG_048-16a"/>
見陵與谷豈知賢與豪精魂托古木寶劒捐江臯倚棹<lb/>
下晴景回舟隨晚濤碧雲暮寥落湖上秋天髙往事那<lb/>
堪問此心徒自勞獨餘湘水上千載聞離騷<lb/>
　　　杪秋洞庭中懐卞道士謝太虚<lb/>
漂泊日復日洞庭今更秋白雲如有意此夜催人愁惆<lb/>
悵客中月徘徊江上樓心知楚天逺目送滄浪流羽客<lb/>
乆已沒微言無處求空餘白雲在容與隨孤舟千里杳<lb/>
難望一身當獨逰故園復何許江海徒淹留<lb/>
<pb n="KR4h0117_WYG_048-16b"/>
　　　潁川畱别司倉李萬<lb/>
故人早負干將器誰言未展平生思想君疇昔髙步時<lb/>
肯料如今折腰事且知投刃皆若虚日揮案牘常有餘<lb/>
槐暗公門趨小吏荷香陂水膾鱸魚客裏相逢欵話深<lb/>
如何岐路剰霑襟白雲西上催歸念潁水東流是别心<lb/>
　　　聽笛歌<lb/>
舊逰憐我長沙謫載酒沙頭送遷客天涯望月自沾衣<lb/>
江上何人復吹笛横笛能令孤客愁淥波澹澹如不流<lb/>
<pb n="KR4h0117_WYG_048-17a"/>
啇聲寥亮羽聲苦江天寂歴江楓秋静聼闗山同一呌<lb/>
三湘月色悲猿嘯又吹楊栁激䌓音千里春色傷人心<lb/>
随風飄向何處落惟見曲盡平湖深明發與君離别後<lb/>
馬上一聲堪白首<lb/>
　　　時平後送范倫歸安州<lb/>
昨聞戰罷圗麟閣破虜收兵捲戎幕滄海初㸔漢月明<lb/>
紫微已見胡星落憶昔扁舟此南渡荆棘煙塵滿歸路<lb/>
與君携手姑蘇臺望鄉一日登幾回白雲飛鳥去寂寞<lb/>
<pb n="KR4h0117_WYG_048-17b"/>
吴山楚岫空崔嵬事徃時平還舊丘青青春草近家愁<lb/>
洛陽舉目今誰在潁水無情應自流萬里遥懸帝鄉憶<lb/>
五年空帶風塵色却到長安逢故人不道姓名應不識<lb/>
　　　疲兵篇<lb/>
驕虜乘秋下薊門深山日夕煙塵昬三軍疲馬力已盡<lb/>
百戰殘兵功未論陣雲泱漭屯塞北羽書紛紛来不息<lb/>
孤城望處争斷腸折劒㸔時可霑臆元戎日夕且歌舞<lb/>
不念闗山乆辛苦自矜倚劒氣凌雲却笑聞笳淚如雨<lb/>
<pb n="KR4h0117_WYG_048-18a"/>
萬里飄颻空此身十年征戰老胡塵赤心報國無片賞<lb/>
白首還家有幾人朔風蕭蕭動枯草旌旗獵獵榆闗道<lb/>
漢月何曽照客心胡笳只解催人老軍前仍欲破重圍<lb/>
閨裏猶應愁未歸小婦十年啼夜織行人九月憶寒衣<lb/>
飲馬滹河晚更清行吹羌笛逺歸營只恨漢家多苦戰<lb/>
徒遺金鏃滿長城<lb/>
　　　新安送陸澧歸江隂<lb/>
新安路人來去早潮復晚潮明日知何處潮水無情亦<lb/>
<pb n="KR4h0117_WYG_048-18b"/>
解歸自憐長在新安住<lb/>
　　　明月灣尋賀九不遇<lb/>
楚水日夜綠傍江春草滋青青遥滿目萬里傷心歸故<lb/>
人川上復何之明月灣南空所思故人不在明月在誰<lb/>
見孤舟来去時<lb/>
　　　入桂渚次砂牛石穴<lb/>
扁舟傍歸路日暮瀟湘深湘水清見底楚雲澹無心片<lb/>
帆落桂渚獨夜依楓林楓林月出猿聲苦桂渚天寒桂<lb/>
<pb n="KR4h0117_WYG_048-19a"/>
花吐此中無處不堪愁江客相㸔淚如雨<lb/>
　　　嚴陵釣臺送李康成赴江東使<lb/>
潺湲子陵瀨髣髴如在目七里人已非千年水空緑新<lb/>
安江上孤帆逺應逐楓林萬餘轉古臺落日共蕭條寒<lb/>
水無波更清淺臺上漁竿不復持却令猿鳥向人悲灘<lb/>
聲山翠至今在遲爾行舟晚泊時<lb/>
　　　送姨子弟往南郊<lb/>
一展慰踈闊寸心仍未伸别時兩童穉及此俱成人那堪<lb/>
<pb n="KR4h0117_WYG_048-19b"/>
適㑹靣遽已悲分手客路向楚雲河橋半衰桞送君匹<lb/>
馬别河橋汝南山郭寒蕭條今我單車復西上遥望灞<lb/>
陵轉惆悵何處共傷離别心明月亭亭兩鄉望<lb/>
　　　銅雀臺<lb/>
嬌愛更何日髙臺空数層含啼映雙袖不忍㸔西陵漳<lb/>
河東流無復來百花輦路為蒼苔青樓月夜長寂寞碧<lb/>
雲日暮空徘徊君不見鄴中萬事非昔時古人不在今<lb/>
人悲春風不逐君王去草色年年舊宫路宫中歌舞已<lb/>
<pb n="KR4h0117_WYG_048-20a"/>
浮雲空指行人往來處<lb/>
　　　王昭君歌<lb/>
自矜嬌豔色不顧丹青人那知粉繪能相負却使容華<lb/>
翻誤身上馬辭君嫁驕虜玉顔對人啼不語北風雁急<lb/>
浮雲秋萬里獨見黄河流纎腰不復漢宫寵雙蛾長向<lb/>
胡天愁琵琶絃中苦調多蕭蕭羌笛聲相和誰憐一曲<lb/>
傳樂府能使千秋傷綺羅<lb/>
　　　江樓送太康郭主簿赴嶺南<lb/>
<pb n="KR4h0117_WYG_048-20b"/>
對酒憐君安可論當官愛士如平原料錢用盡却為謗<lb/>
食客空多誰報恩萬里孤舟向南越蒼梧雲中暮帆滅<lb/>
樹色應無江北秋天涯尚見淮陽月驛路南随桂水流<lb/>
猿聲不絶到蠻州青山落日那堪望誰見思君江上樓<lb/>
　　　客舍喜鄭三見寄<lb/>
客舍逢君未換衣閉門愁見桃花飛遥想故園今已爾<lb/>
家人應念行人歸寂寞垂楊映深曲長安日暮靈臺宿<lb/>
窮巷無人鳥鵲閒空庭新雨莓苔緑此中分與故交疎<lb/>
<pb n="KR4h0117_WYG_048-21a"/>
何幸仍迴長者車十年未稱平生意好得辛勤謾讀書<lb/>
　　　送賈三北逰<lb/>
賈生未遇猶窘迫身馳匹馬邯鄲陌片雲郊外朝送人<lb/>
斗酒城邊暮留客顧余他日仰時髦不堪此别相思勞<lb/>
雨色新添漳水緑夕陽逺照蘓門髙把袂相㸔衣共緇<lb/>
窮愁只是惜良時亦知到處逢下榻莫滯秋風西上期<lb/>
　　　雨中過員稷巴陵山居贈别<lb/>
憐君洞庭上白髪向人垂積雨悲幽獨長江對别離牛<lb/>
<pb n="KR4h0117_WYG_048-21b"/>
羊歸故道猿鳥聚寒枝明發遥相望雲山不可知<lb/>
　　　送李中丞之襄州<lb/>
流落征南将曽驅十萬師罷歸無舊業老去戀明時獨<lb/>
立三朝重輕生一劒知茫茫漢江上日暮復何之<lb/>
　　　奉使至申州傷經陷沒<lb/>
舉目傷蕪沒何年此戰争歸人失舊里老将守孤城廢<lb/>
戍山煙出荒田野火行獨憐溮水上時亂亦能清<lb/>
　　　穆陵闗北逢人歸漁陽<lb/>
<pb n="KR4h0117_WYG_048-22a"/>
逢君穆陵路匹馬向桑乾楚國蒼山古幽州白日寒城<lb/>
池百戰後耆舊幾家殘處處蓬蒿徧歸人掩淚㸔<lb/>
　　　步登夏口古城作<lb/>
平蕪連古堞逺客此沾衣髙樹朝光上空城秋氣歸微<lb/>
明漢水極揺落楚人稀但見荒郊外寒鵶暮暮飛<lb/>
　　　酬郭夏人日長沙感懐見贈<lb/>
舊俗歡猶在憐君恨獨深新年向國淚今日倚門心嵗<lb/>
去随湘水春生近桂林流鶯且莫弄江畔正行吟<lb/>
<pb n="KR4h0117_WYG_048-22b"/>
　　　餘干旅舍<lb/>
揺落暮天迥青楓霜葉稀孤城向水閉獨鳥背人飛渡<lb/>
口月初上隣家漁未歸鄉心正欲絶何處搗寒衣<lb/>
　　　登思禪寺題脩竹茂松<lb/>
上方幽且暮臺殿隐䝉籠逺磬秋山裏清猿古木中衆<lb/>
溪連竹路諸嶺共松風儻許棲林下甘成白首翁<lb/>
　　　恩勅重推使牒追赴蘇州次前溪館作<lb/>
漸入雲峰裏愁㸔驛路閒亂鴉投落日疲馬向空山且<lb/>
<pb n="KR4h0117_WYG_048-23a"/>
喜憐非罪何心戀末班天南一萬里誰料得生還<lb/>
　　　将赴江南湖上别皇甫曽<lb/>
此去君何恨南行我更遥東西湖𣺌𣺌離别雨瀟瀟緑<lb/>
水通春谷青山過板橋潯陽如枉棹千里有歸潮<lb/>
　　　秋日登吴公臺上寺逺眺寺即陳將吴明徹戰<lb/>
　　　　場<lb/>
古臺揺落後秋日望鄉心野寺來人少雲峰隔水深夕<lb/>
陽依舊壘寒磬滿空林惆悵南朝事長江獨至今<lb/>
<pb n="KR4h0117_WYG_048-23b"/>
　　　送催昇歸上都<lb/>
舊寺尋遺緒歸心逐去塵早鶯何處客古木幾家人白<lb/>
髪經多難滄洲欲暮春臨期數行淚為爾一沾巾<lb/>
　　　送王端公入奏赴上都<lb/>
舊國無家訪臨岐亦羡歸途經百戰後客過二陵稀秋<lb/>
草通征騎寒城背落暉行當䝉頋問吴楚歳頻飢<lb/>
　　　送營田判官鄭侍御赴上都<lb/>
上國三千里西還及歳芳故山經亂在春日送歸長曉<lb/>
<pb n="KR4h0117_WYG_048-24a"/>
奏趨雙闕秋成報萬箱幸論開濟力巳實海陵倉<lb/>
　　　清明後登城眺望<lb/>
風景清明後雲山睥睨前百花如舊日萬井出新烟草<lb/>
色無空地江流合逺天長安在何處遥指夕陽邊<lb/>
　　　陪王明府泛舟<lb/>
花縣彈琴暇樵風載酒時山含秋色近鳥度夕陽遲出<lb/>
沒鳬成浪䝉蘢竹亞枝雲峰逐人意來去解相随<lb/>
　　　晚次苦竹館却憶于越舊逰<lb/>
<pb n="KR4h0117_WYG_048-24b"/>
匹馬風塵色千峰旦暮時遥㸔落日盡獨向逺山遲故<lb/>
驛花臨道荒村竹映籬誰憐却迴首步歩戀南枝<lb/>
　　　送李二十四移家之江州<lb/>
煙塵猶滿目岐路易沾衣逋客多南渡征鴻自北飛九<lb/>
江春草緑千里暮潮歸别後難相訪全家隠釣磯<lb/>
　　　送盧判官南湖<lb/>
漾舟仍載酒愧爾意相寛草色南湖緑松聲小署寒水<lb/>
禽前後起花嶼往來㸔巳作滄洲調無心戀一官<lb/>
<pb n="KR4h0117_WYG_048-25a"/>
　　　贈西隣盧少府<lb/>
籬落能相近漁樵偶復同苔封三徑絶溪向數家通犬<lb/>
吠寒煙裏鴉鳴夕照中時因杖藜次相訪竹林東<lb/>
　　　移使鄂州次峴陽館懐惟舊居<lb/>
多慙恩未報敢問路何長萬里通秋雁千峰共夕陽舊<lb/>
逰成逺道此去更違鄉草露深山裏朝朝落客裳<lb/>
　　　更被奏留淮南送從弟罷使江東<lb/>
又作淮南客還悲木葉聲寒潮落瓜歩秋色上蕪城王<lb/>
<pb n="KR4h0117_WYG_048-25b"/>
事何時盡滄洲羡爾行青山將緑水惆悵不勝情<lb/>
　　　經漂母墓<lb/>
昔賢懐一飯兹事已千秋古墓樵人識前朝楚水流渚<lb/>
蘋行客薦山木杜鵑愁春草茫茫緑王孫舊此逰<lb/>
　　　答舍弟之鄱陽居<lb/>
鄱陽寄家處自别掩柴扉故里何人在滄波孤客稀湖<lb/>
山春草徧雲木夕陽微南去逢迴雁應憐相背飛<lb/>
　　　過桃花夫人廟<lb/>
<pb n="KR4h0117_WYG_048-26a"/>
寂寞應千歲桃花想一枝路人㸔古木江月向空祠雲<lb/>
雨飛何處山川是舊時獨憐春草色猶似憶佳期<lb/>
　　　過湖南羊處士别業<lb/>
杜門成白首湖上寄生涯秋草蕪三徑寒塘獨一家鳥<lb/>
歸村落盡水向縣城斜自有東籬菊年年解作花<lb/>
　　　送齊郎中典括州<lb/>
星象移何處旌麾獨向東勸耕滄海畔聽訟白雲中樹<lb/>
色雙溪合猿聲萬嶺同石門康樂在幾里枉帆通<lb/>
<pb n="KR4h0117_WYG_048-26b"/>
　　　送少微上人逰天台<lb/>
石橋人不到獨往更迢迢乞食山家少㝷鐘野路遥松<lb/>
門風自掃瀑布雪難消秋夜聞清梵餘音逐海潮<lb/>
　　　却歸睦州至七里灘下作<lb/>
南歸猶謫宦獨上子陵灘江樹臨洲晚沙禽對水寒山<lb/>
開斜照在石淺亂流難惆悵梅花發年年此地㸔<lb/>
　　　新年作<lb/>
鄉心新嵗切天畔獨澘然老至居人下春歸在客先嶺<lb/>
<pb n="KR4h0117_WYG_048-27a"/>
猿同旦暮江桞共風煙已似長沙傅從今又幾年<lb/>
　　　送裴郎中貶吉州<lb/>
亂軍交白刃一騎出黄塵漢節同歸闕江㠶共逐臣猿<lb/>
愁岐路晚梅作異方春知己鄼侯在應憐脱粟人<lb/>
　　　送李使君貶連州<lb/>
獨過長沙去誰憑此路愁秋風㪚千騎寒雨泊孤舟賈<lb/>
誼辭明主蕭何識故侯漢廷當自召湘水但空流<lb/>
　　　喜鮑禪師自龍山至<lb/>
<pb n="KR4h0117_WYG_048-27b"/>
故居何日下春草欲芊芊猶對山中月誰聽石上泉猿<lb/>
聲知後夜花發見流年杖錫閒來往無心到處禪<lb/>
　　　送方外上人之常州依蕭使君<lb/>
宰臣思得度鷗鳥戀為羣逺客迴飛錫空山卧白雲夕<lb/>
陽孤艇去秋水兩溪分歸共臨川史同翻貝葉文<lb/>
　　　和州留别穆郎中<lb/>
播遷悲逺道揺落感衰容今日猶多難何年更此逢世<lb/>
交黄葉㪚鄉路白雲重明發㸔烟樹惟聞江北鐘<lb/>
<pb n="KR4h0117_WYG_048-28a"/>
　　　酬秦系<lb/>
鶴書猶不省那出白雲来舊路經年别寒潮毎日迴家<lb/>
空歸海燕人老發江梅最憶門前栁閒居手自栽<lb/>
　　　送朱山人越州賊退後歸山隂别業<lb/>
越州初罷戰江上送歸橈南渡無来客西陵自落潮空<lb/>
城垂故栁舊業廢春苗閭里相逢少鶯花共寂寥<lb/>
　　　過前安宜張明府郊居<lb/>
寂寥東郭外白首一先生解印孤琴在移家五栁成夕<lb/>
<pb n="KR4h0117_WYG_048-28b"/>
陽臨水釣春雨向田耕終日空林下何人識此情<lb/>
　　　使迴次栁楊過元八所居<lb/>
君家楊栁渡來往落帆過緑竹經寒在青山欲暮多薜<lb/>
蘿誠可戀婚嫁復如何無奈閒門外漁翁夜夜歌<lb/>
　　　逢郴州使因寄鄭協律<lb/>
相思楚天外夢寐楚猿吟更落淮南葉難為江上心衡<lb/>
陽問人逺湘水向君深欲逐孤帆去茫茫何處尋<lb/>
　　　自岳陽却歸鄂州使院留别鄭洵侍御先曽謫<lb/>
<pb n="KR4h0117_WYG_048-29a"/>
　　　　居此州<lb/>
何事長沙謫相逢楚水秋暮帆歸夏口寒雨對巴丘帝<lb/>
子椒漿奠騷人木葉愁誰憐萬里外離别洞庭頭<lb/>
　　　碧澗别墅喜皇甫侍御相訪<lb/>
荒村帶返照落葉亂紛紛古路無行客寒山獨見君野<lb/>
橋經雨斷澗水向田分不為憐同病何人到白雲<lb/>
　　　初到碧澗招明契上人<lb/>
漸老知身累初寒曝背眠白雲留永日黄葉减餘年猿<lb/>
<pb n="KR4h0117_WYG_048-29b"/>
䕶窻前樹泉澆谷後田沃洲能共隠不用道林錢<lb/>
　　　夏口送徐郎中歸朝<lb/>
星象南宫逺風流上客稀九重思曉奏萬里見春歸棹<lb/>
發空江響城孤落日暉離心與楊栁臨水更依依<lb/>
　　　鄂渚聽杜别駕彈胡琴<lb/>
文姬留此曲千載一知音不解胡人語空留楚客心聲<lb/>
随邊草動意入隴雲深何事長江上蕭蕭出塞吟<lb/>
　　　送南特進歸行營<lb/>
<pb n="KR4h0117_WYG_048-30a"/>
聞道軍書至揚鞭不問家虜雲連白草漢月到黄沙汗<lb/>
馬河源飲燒羌隴坻遮翩翩新結束去逐李輕車<lb/>
　　　送道標上人歸南岳<lb/>
悠然倚孤棹却憶卧中林江草将歸逺湘山獨徃深白<lb/>
雲留不住緑水去無心衡岳千峰亂禪房何處尋<lb/>
　　　送蔡侍御赴上都<lb/>
遲遲立駟馬乆客戀瀟湘明日誰同路新年獨到鄉孤<lb/>
烟向驛逺積雪去闗長秦地㸔春色南枝不可忘<lb/>
<pb n="KR4h0117_WYG_048-30b"/>
　　　春過裴虬郊園<lb/>
郊原春欲暮桃杏落紛紛何處随芳草留家寄白雲聽<lb/>
鶯情念友㸔竹恨無君長嘯髙臺上南風冀爾聞<lb/>
　　　海鹽官舍早春<lb/>
小邑滄洲吏新年白首翁一官如逺客萬事極飄蓬栁<lb/>
色孤城裏鶯聲細雨中羈心早已亂何事更春風<lb/>
　　　松江獨宿<lb/>
洞庭初下葉孤客不勝愁明月天涯夜青山江上秋一<lb/>
<pb n="KR4h0117_WYG_048-31a"/>
官成白首萬里寄滄洲乆被浮名繫能無愧海鷗<lb/>
　　　送行軍張司馬罷使回<lb/>
時危身赴敵事往任浮沈末路三江去當時百戰心春<lb/>
風吴苑緑古木剡山深千里滄波上孤舟不可尋<lb/>
　　　喜李翰自越至<lb/>
南浮滄海上萬里到吴臺久别長相憶孤舟何處來春<lb/>
風催客醉江月向人開羡爾無羈束沙鷗猶不猜<lb/>
　　　長門怨<lb/>
<pb n="KR4h0117_WYG_048-31b"/>
何事長門閉珠簾秪自垂月移深殿早春向後宫遲蕙<lb/>
草生閒地棃花發舊枝芳菲自恩幸㸔着被風吹<lb/>
　　　送李校書適越謁杜中丞<lb/>
江風處處盡旦暮水空波揺落行人去雲山向越多陳<lb/>
蕃懸榻待謝客枉帆過相見耶溪路逶迤入薜蘿<lb/>
　　　尋南溪常山道人隠居<lb/>
一路經行處莓苔見履㾗白雲依静渚春草閉閒門過<lb/>
雨㸔松色随山到水源溪花與禪意相對亦忘言<lb/>
<pb n="KR4h0117_WYG_048-32a"/>
　　　楊州雨中張十宅觀妓<lb/>
夜色帶春烟燈花拂更然殘妝添石黛豔舞落金鈿掩<lb/>
笑頻欹扇迎歌乍動絃不知巫峡雨何事海西邊<lb/>
　　　餞别王十一南逰<lb/>
望君煙水濶揮手淚沾巾飛鳥沒何處青山空向人長<lb/>
江一帆逺落日五湖春誰見汀洲上相思愁白蘋<lb/>
　　　雲門寺訪靈一上人<lb/>
所思勞日夕惆悵去西東禪客知何在春山到處同獨<lb/>
<pb n="KR4h0117_WYG_048-32b"/>
行殘雪裏相見白雲中請近東林寺窮年事逺公<lb/>
　　　送韓司直<lb/>
逰湖還入越來往任風波復送王孫去其如春草何㟁<lb/>
明殘雪在潮滿夕陽多季子留遺廟停舟試一過<lb/>
　　　送人逰越<lb/>
未習風波事初為吴越逰露霑湖㟁曉月照海營秋梅<lb/>
市門何在蘭亭水尚流西陵待潮處落日滿航舟<lb/>
　　　送康判官徃新安<lb/>
<pb n="KR4h0117_WYG_048-33a"/>
不向新安去那知江路長猿聲近廬霍水色勝瀟湘驛<lb/>
路收殘雨漁家帶夕陽何須愁旅泊使者有輝光<lb/>
　　　九日登李明府北樓<lb/>
九日登髙望蒼蒼逺樹低人煙湖草裏山翠縣樓西霜<lb/>
䧏鴻聲切秋深客思迷無勞白衣酒陶令自相擕<lb/>
　　　同諸公登樓<lb/>
秋草行将暮登樓客思驚千家同霽色一雁報寒聲北<lb/>
望無鄉信東逰滯客行令君佩銅墨還有越鄉情<lb/>
<pb n="KR4h0117_WYG_048-33b"/>
　　　送張判官罷使東歸<lb/>
白首辭知己滄洲憶舊居落潮迴野艇積雪卧官廬范<lb/>
叔寒猶在周王嵗欲除春山數畆地歸去帶經鋤<lb/>
　　　湘妃廟<lb/>
荒祠古木暗寂寂此江濆未作湖南雨知為何處雲苔<lb/>
痕斷珠履草色帶羅裙莫唱迎仙曲空山不可聞<lb/>
　　　斑竹巖<lb/>
蒼梧在何處斑竹自成林㸃㸃留殘淚枝枝寄此心寒<lb/>
<pb n="KR4h0117_WYG_048-34a"/>
山響易滿秋水影偏深欲覓樵人路䝉蘢不可尋<lb/>
　　　洞山陽<lb/>
舊日仙成處荒林客到稀白雲將犬去芳草任人歸空<lb/>
谷無行徑深山少落暉桃園幾家住誰為掃荆扉<lb/>
　　　赤沙湖<lb/>
茫茫葭菼外一望一沾衣秋水連天濶涔陽何處歸沙<lb/>
鷗横暮雪川日動寒暉楚客來相問孤舟泊釣磯<lb/>
　　　獻淮寧軍節度李相公<lb/>
<pb n="KR4h0117_WYG_048-34b"/>
建牙吹角不聞喧三十登壇衆所尊家㪚萬金酬死士<lb/>
身留一劒答君恩漁陽老將多迴席魯國諸生半在門<lb/>
白馬翩翩春草緑邵陵西去獵平原<lb/>
　　　觀校獵上淮西相公<lb/>
龍驤校獵邵陵東野火初燒楚澤空師事黄公千載後<lb/>
身騎白馬萬人中笳随晚吹吟邊草箭沒寒雲落塞鴻<lb/>
三十擁旄誰不羡周郎少小立竒功<lb/>
　　　送皇甫曽赴上都<lb/>
<pb n="KR4h0117_WYG_048-35a"/>
東逰乆與故人違西去荒凉舊路微秋草不生三徑處<lb/>
行人獨向五陵歸離心日逺如流水迴首川長共落暉<lb/>
楚客豈勞傷此别滄江欲暮自沾衣<lb/>
　　　送李録事兄歸襄鄧<lb/>
十年多難與君同幾處移家逐轉蓬白首相逢征戰後<lb/>
青春已過亂離中行人杳杳㸔西月歸馬蕭蕭向北風<lb/>
漢水楚雲千萬里天涯此别恨無窮<lb/>
　　　漢陽獻李相公<lb/>
<pb n="KR4h0117_WYG_048-35b"/>
退身髙卧楚城幽獨掩閒門漢水頭春草雨中行徑沒<lb/>
暮山江上捲簾愁幾人猶憶孫𢎞閣百口同乗范蠡舟<lb/>
早晚却還丞相印十年空被白雲留<lb/>
　　　長沙過賈誼宅<lb/>
三年謫宦此棲遲萬古惟留楚客悲秋草獨㝷人去後<lb/>
寒林空見日斜時漢文有道恩猶薄湘水無情弔豈知<lb/>
寂寂江山揺落處憐君何事到天涯<lb/>
　　　登餘千古縣城<lb/>
<pb n="KR4h0117_WYG_048-36a"/>
孤城上與白雲齊萬古荒涼楚水西官舍己空秋草緑<lb/>
女墻猶在夜烏啼平沙𣺌𣺌行人度落日亭亭向客低<lb/>
沙鳥不知陵谷變朝來暮去弋陽溪<lb/>
　　　将赴嶺外留題蕭寺逺公院<lb/>
竹房遥閉上方幽苔徑蒼蒼訪昔逰内史舊山空日暮<lb/>
南朝古木向人愁天香月色同僧室月落猿啼傍客舟<lb/>
此去播遷明主意白雲何事欲相留<lb/>
　　　初聞貶謫續喜量移登于越亭贈鄭校書<lb/>
<pb n="KR4h0117_WYG_048-36b"/>
青青草色滿江洲萬里傷心水自流越鳥豈知南國逺<lb/>
江花獨向北人愁生涯已逐滄浪去寃氣初逢渙汗收<lb/>
何事還邀遷客醉春風日夜待歸舟<lb/>
　　　北歸入至安徳界偶逢洛陽隣家李光宰<lb/>
生涯心事巳蹉跎舊路依然此重過近北始知黄葉落<lb/>
向南空見白雲多炎州日日人將老寒渚年來水自波<lb/>
華髪相逢俱若是故園秋草復如何<lb/>
　　　自江西歸至舊任官舍贈袁贊府<lb/>
<pb n="KR4h0117_WYG_048-37a"/>
却見同官喜復悲此生何幸有歸期空庭客至逢揺落<lb/>
舊邑人稀經亂離湘路來過迴雁處江城卧聽搗衣時<lb/>
南方風土勞君問賈誼長沙豈不知<lb/>
　　　赴南中題禇少府湖上亭子<lb/>
種田東郭傍春陂萬事無情把釣絲緑竹故侵行徑裏<lb/>
青山常對捲簾時紛紛花落門空閉寂寂鶯啼日更遲<lb/>
從此别君千萬里白雲流水憶佳期<lb/>
　　　上巳日越中與鮑侍郎泛舟耶溪<lb/>
<pb n="KR4h0117_WYG_048-37b"/>
蘭橈漫轉傍汀沙應接雲峰到若耶舊浦滿來移渡口<lb/>
垂楊深處有人家永和春色千年在曲水鄉心萬里賒<lb/>
君見漁船時借問前洲幾路入煙花<lb/>
　　　雙峰下哭故人李宥<lb/>
憐君孤壠寄雙峰埋骨窮泉復幾重白露空沾九原草<lb/>
青山獨閉數株松圗書經亂知何在妻子因貧失所從<lb/>
惆悵東臯却歸去人間無處更相逢<lb/>
　　　使次安陸寄友人<lb/>
<pb n="KR4h0117_WYG_048-38a"/>
新年草色逺萋萋久客將歸失路蹊暮雨不知溳口處<lb/>
春風只到穆陵西孤城盡日空花落三戸無人自鳥啼<lb/>
君在江南相憶否門前五栁幾枝低<lb/>
　　　自夏口至鸚鵡洲夕望岳陽寄阮中丞<lb/>
汀洲無浪復無煙楚客相思益𣺌然漢口夕陽斜度鳥<lb/>
洞庭秋水逺連天孤城背嶺寒吹角獨戍臨江夜泊船<lb/>
賈誼上書憂漢室長沙謫去古今憐<lb/>
　　　别嚴士元<lb/>
<pb n="KR4h0117_WYG_048-38b"/>
春風倚棹闔閭城水國春寒隂復晴細雨濕衣㸔不見<lb/>
閒花落地聼無聲日斜江上孤帆影草緑湖南萬里情<lb/>
東道若逢相識問青袍今已誤儒生<lb/>
　　　避地江東留别淮南使院諸公<lb/>
長安路絶鳥飛通萬里孤雲西復東舊業巳應成茂草<lb/>
餘生只是任飄蓬何辭舊物開秦鏡却使他人得楚弓<lb/>
此去行持一竿竹等閒將狎釣魚翁<lb/>
　　　送台州李使君兼寄題國清寺<lb/>
<pb n="KR4h0117_WYG_048-39a"/>
露冕新承明主㤙山城别是武陵源花間五馬時行縣<lb/>
竹外千峰常在門晴江洲渚帶春草古寺杉松深暮猿<lb/>
知到應真飛錫處因君一想已忘言<lb/>
　　　送孫逸歸廬山<lb/>
爐峰絶頂楚雲銜楚客東歸棲此巖彭蠡湖邊香橘柚<lb/>
潯陽郭外暗楓杉青山不斷三湘道飛鳥空随萬里帆<lb/>
常愛此中多勝事新詩他日佇開緘<lb/>
　　　送馬秀才落第歸江南<lb/>
<pb n="KR4h0117_WYG_048-39b"/>
南客懐歸鄉夢頻東門悵别栁條新殷勤斗酒城隂暮<lb/>
蕩漾孤舟楚水春湘竹舊斑思帝子江蘺初緑怨騷人<lb/>
憐君此去未得意陌上愁㸔淚滿巾<lb/>
　　　送常十九歸嵩少故林<lb/>
迢迢此恨杳無涯楚澤嵩丘千里賒岐路别時驚一葉<lb/>
雲林歸處憶三花秋天蒼翠寒飛雁古堞蕭條晚噪鴉<lb/>
他日山中逢勝事桃源洞裏幾人家<lb/>
　　　送宇文遷明府赴洪州張觀察追攝豐城令<lb/>
<pb n="KR4h0117_WYG_048-40a"/>
送君不復逺為心余亦扁舟湘水隂路逐山光何處盡<lb/>
春随草色向南深陳蕃待客應懸榻宓賤之官獨抱琴<lb/>
儻見主人論謫宦爾来空有白頭吟<lb/>
　　　賦得<lb/>
鶯啼燕語報新年馬邑龍沙路幾千家住層城臨漢苑<lb/>
心随明月到胡天機中錦字論長恨樓上花枝笑獨眠<lb/>
為問元戎竇車騎何時返斾勒燕然<lb/>
　　　上陽宫望幸<lb/>
<pb n="KR4h0117_WYG_048-40b"/>
玉輦西巡久未還春光猶入上陽間萬木長承新雨露<lb/>
千門空對舊河山深花寂寂宫城閉細草青青御路閒<lb/>
獨見海雲飛不盡只應來去候龍顔<lb/>
　　　登潤州萬嵗樓<lb/>
髙樓獨上思依依極浦遥山合翠微江客不堪頻北望<lb/>
塞鴻何事又南飛丹陽古渡寒煙積瓜歩空洲逺樹稀<lb/>
聞道王師猶轉戰誰能談笑解重圍<lb/>
　　　送陸澧倉曹西上<lb/>
<pb n="KR4h0117_WYG_048-41a"/>
長安此去欲何依先達誰當薦陸機日下鳳翔雙闕迥<lb/>
雪中人去二陵稀舟從故里難移棹家住寒塘獨掩扉<lb/>
臨水自傷流落久贈君空有淚沾衣<lb/>
　　　送栁使君赴袁州<lb/>
宜陽出守新恩至京口因家始願違五栁閉門髙士去<lb/>
三苖按節逺人歸月明江路聞猿斷花暗山城見吏稀<lb/>
惟有郡齋窗裏岫朝朝空對謝𤣥暉<lb/>
　　　江州重别薛六栁八二員外<lb/>
<pb n="KR4h0117_WYG_048-41b"/>
生涯豈料承優詔世事空知學醉歌江上月明胡雁過<lb/>
淮南木落楚山多寄身且喜滄洲近顧影無如白髪何<lb/>
今日龍鍾人共棄愧君猶遣慎風波<lb/>
　　　青溪口送人歸岳州<lb/>
洞庭何處雁南飛江菼蒼蒼客去稀帆帶夕陽千里沒<lb/>
天連秋水一人歸黄花裛露開沙㟁白鳥銜魚上釣磯<lb/>
岐路相逢無可贈老年空有淚沾衣<lb/>
　　　送耿拾遺歸上都<lb/>
<pb n="KR4h0117_WYG_048-42a"/>
若為天畔獨歸秦對水看山欲暮春窮海别離無限路<lb/>
隔河征戰幾歸人長安萬里傳雙淚建徳千峰寄一身<lb/>
想到郵亭愁駐馬不堪西望見風塵<lb/>
　　　題靈祐和尚故居<lb/>
歎逝翻悲有此身禪房寂寂見流塵多時行徑空秋草<lb/>
幾日浮生哭故人風竹自吟遥入磬雨花随淚共沾巾<lb/>
殘經窗下依然在憶得山中問許詢<lb/>
　　　尋龍井楊老<lb/>
<pb n="KR4h0117_WYG_048-42b"/>
柴門草舍絶風塵空谷耕田學子真泉咽恐勞經隴底<lb/>
山深不覺有秦人手栽松樹蒼蒼老身卧桃園寂寂春<lb/>
惟有胡麻當雞黍白雲來徃未嫌貧<lb/>
　　　逢雪宿芙蓉山主人<lb/>
日暮蒼山逺天寒白屋貧柴門聞犬吠風雪夜歸人<lb/>
　　　贈秦系徵君<lb/>
羣公誰讓位五栁獨知貧惆悵青山路烟霞老此人<lb/>
　　　湘妃<lb/>
<pb n="KR4h0117_WYG_048-43a"/>
帝子不可見秋風来暮思嬋娟湘江月千載空蛾眉<lb/>
　　　春草宫懐古<lb/>
君王不可見芳草舊宫春猶帶羅裙色青青向楚人<lb/>
　　　正朝覽鏡作<lb/>
憔悴逢新歳茅扉見舊春朝來明鏡裏不忍白頭人<lb/>
　　　送子壻崔貢甫李穆徃揚州二首<lb/>
渡口發梅花山中動泉脉蕪城春草生君作揚州客<lb/>
雁還空渚在人去落潮翻臨水獨揮手殘陽歸掩門<lb/>
<pb n="KR4h0117_WYG_048-43b"/>
　　　寄龍山道士許法稜<lb/>
悠悠白雲裏獨住青山客林下晝焚香桂花同寂寂<lb/>
　　　送方外上人<lb/>
孤雲將野鶴豈向人間住莫買沃州山時人已知處<lb/>
　　　送靈澈上人<lb/>
蒼蒼竹林寺杳杳鐘聲晚荷笠帶斜陽青山獨歸逺<lb/>
　　　茱萸灣北答崔載華問<lb/>
荒涼野店絶迢遞人烟逺蒼蒼古木中多是隋家苑<lb/>
<pb n="KR4h0117_WYG_048-44a"/>
　　　七里灘重送<lb/>
秋江𣺌𣺌水空波越客孤舟欲榜歌手折衰楊悲老大<lb/>
故人零落已無多<lb/>
　　　家園瓜熟是故蕭相公所遺瓜種悽然感舊因<lb/>
　　　　賦此詩<lb/>
事去人亡跡自留黄花緑蔕不勝愁誰能更向青門外<lb/>
秋草茫茫覓故侯<lb/>
　　　重送裴郎中貶古州<lb/>
<pb n="KR4h0117_WYG_048-44b"/>
猿啼客散暮江頭人自傷心水自流同作逐臣君更逺<lb/>
青山萬里一孤舟<lb/>
　　　尋盛禪師蘭若<lb/>
秋草黄花覆古阡隔林何處起人煙山僧獨在山中老<lb/>
惟有寒松見少年<lb/>
　　　寄許尊師<lb/>
獨上雲梯入翠微䝉䝉烟雪映巖扉世人知在中峰裏<lb/>
遥禮青山恨不歸<lb/>
<pb n="KR4h0117_WYG_048-45a"/>
　　　酬李穆見寄<lb/>
孤舟相訪至天涯萬轉雲山路更賒欲掃柴門迎逺客<lb/>
青苔黄葉滿貧家<lb/>
　　　寄别朱拾遺<lb/>
天書逺召滄浪客幾度臨岐病未能江海茫茫春欲徧<lb/>
行人一騎發金陵<lb/>
　　　贈秦系<lb/>
向風長嘯戴紗巾野鶴由来不可親明日東歸變名姓<lb/>
<pb n="KR4h0117_WYG_048-45b"/>
五湖烟水覓何人<lb/>
　　　過鄭山人所居<lb/>
寂寂孤鶯啼杏園寥寥一犬吠桃源落花芳草無尋處<lb/>
萬壑千峰獨閉門<lb/>
　　　瓜洲驛重送梁郎中赴吉州<lb/>
𣺌𣺌雲山去幾重依依獨聽廣陵鐘明朝借問南來客<lb/>
五馬雙旌何處逢<lb/>
　　　新息道中作<lb/>
<pb n="KR4h0117_WYG_048-46a"/>
蕭條獨向汝南行客路多逢漢騎營古木蒼蒼離亂後<lb/>
幾家同住一孤城<lb/>
　　　送李判官之潤州行營<lb/>
萬里辭家事鼓鼙金陵驛路楚雲西江春不肯留歸客<lb/>
草色青青送馬蹄<lb/>
　　　昭陽曲<lb/>
昨夜承恩宿未央羅衣猶帶御爐香芙蓉帳小雲屏暗<lb/>
楊栁風多水殿凉<lb/>
<pb n="KR4h0117_WYG_048-46b"/>
　　秦系<hi>字公緒㑹稽人</hi>
　　　山中贈張正則評事<lb/>
終年常避喧師事五千言流水閒過院春風與閉門山<lb/>
容邀上客桂實落華軒莫强教余起微官不足論<lb/>
　　　題鏡湖野老所居<lb/>
湖裏尋君去樵風徃返吹樹喧巢鳥出路細葑田移漚<lb/>
苧成魚網枯根斵酒巵老年惟自適生事任羣兒<lb/>
　　　春日閒居二首<lb/>
<pb n="KR4h0117_WYG_048-47a"/>
一似桃源隠將令過客迷礙冠門栁長驚夢院鶯啼澆<lb/>
藥泉流細圍碁日影低舉家無外事共愛草萋萋<lb/>
寂寂池亭裏軒窗間緑苔逰魚牽荇没戲鳥踏花催小<lb/>
徑僧尋去髙峰鹿下来中年曽屢辟多病復遲迴<lb/>
　　　秋日過僧惟則故院<lb/>
衰草經行處微燈舊道場門人失譚柄野鳥上禪牀科<lb/>
斗書猶古旃檀鉢自香今朝數行淚却灑約公房<lb/>
　　　題茅山李尊師山居<lb/>
<pb n="KR4h0117_WYG_048-47b"/>
天師百嵗少兒童不到山中竟不逢洗藥毎臨新瀑水<lb/>
歩虚時上最髙峰籬間五月留殘雪座右千年廕老松<lb/>
此去人寰今逺近回㸔雲壑一重重<lb/>
　　　題章野人山居<lb/>
帶郭茅亭詩興饒回㸔一曲倚危橋門前山色能深淺<lb/>
壁上湖光自動揺閒花散落填書帙戲鳥低飛礙栁條<lb/>
向此隠来經幾載如今己是漢家朝<lb/>
　　　寄浙東皇甫中丞<lb/>
<pb n="KR4h0117_WYG_048-48a"/>
閒閒麋鹿或相随一兩年來鬢欲衰琴硯共依春酒甕<lb/>
雲霞輕覆破柴籬註書不向時流説種藥空令道者知<lb/>
久帶紗巾仍藉草山中那得見朝儀<lb/>
　　　張建封大夫奏系為校書郎因寄此作<lb/>
久是烟霞客潭深釣得魚不知芸閣上遺校幾多書<lb/>
　　　秋日送僧志幽歸山寺<lb/>
禪室繩牀在翠微松間荷笠一僧歸磬聲寂歴宜秋夜<lb/>
手泠燈前補衲衣<lb/>
<pb n="KR4h0117_WYG_048-48b"/>
　　　題僧明惠房<lb/>
簷前朝暮雨添花八十真僧飰一麻入定幾時將出定<lb/>
不知巢燕汚袈裟<lb/>
　<lb/>
　<lb/>
　<lb/>
　<lb/>
　石倉歴代詩選巻四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻二百六十六</head> <lb/>
    <p>
<pb n="KR4h0117_WYG_266-1a"/>
欽定四庫全書<lb/>
　石倉歴代詩選巻二百六十六<lb/>
　　　　　　　　　　　　明　曹學佺　編<lb/>
　元詩三十六<lb/>
　　陳　樵<lb/>
　　　清隱亭<lb/>
白日照陽春九陌揚逺塵往來酣蟻戰誰是投閒人人<lb/>
生茍知足政復貴隱淪萬事等大夢汩沒徒艱辛所以<lb/>
<pb n="KR4h0117_WYG_266-1b"/>
賢逹士不肯勞其神結亭林泉間歸來飬清真窓虛野<lb/>
鳥狎樹宻山猿馴草色上階秀花枝倚檻新俛仰有佳<lb/>
趣樽酒時相親終焉逺塵俗不愧無懐民<lb/>
　　　送吉夫北上<lb/>
之子氷雪姿㝠心學仙真官卑且勿念況復憂其貧邇<lb/>
來太白山山勢凌秋旻雲盡月照夜花開鳥鳴晨閒居<lb/>
少公事猿鶴為比隣採芝過林麓釣魚遊水濱七年不<lb/>
得調幽興如逸民通塞任物理聊用安此身憶昔始相<lb/>
<pb n="KR4h0117_WYG_266-2a"/>
識交情日相親問君錬藥方秘之不肯陳金液且莫採<lb/>
何以製水銀豈伊蓬萊中無分追後塵君今别我去九<lb/>
闗朝帝宸功名信可就慎勿煩精神閬風青峩峩海波<lb/>
白粼粼他年重㑹面笑盼桃華春<lb/>
　　　答李齊賢言别<lb/>
古來青雲士論徳不論年及時揚意氣車服耀且鮮譬<lb/>
彼桃李花逄春各爭妍胡能學蘭菊遲暮秋風前羡子<lb/>
富年華文思如湧泉詞塲早騰譽海内推英賢而我竟<lb/>
<pb n="KR4h0117_WYG_266-2b"/>
何為著鞭苦不先賦命有遲速行止任自然吾觀鴻鵠<lb/>
飛低廻未湏憐㑹當振六翮髙舉摩青天<lb/>
　　　題松澗圖<lb/>
鬱鬱澗上松磊磊澗中石石泉有餘韻松枝有餘色髙<lb/>
人事幽討結廬此栖息欹枕聽潺湲開軒盼空碧俯仰<lb/>
欣有契足以愒昕夕我亦厭塵囂乆焉慕岑寂他年倘<lb/>
相過勿謂余生客<lb/>
　　　歲寒亭<lb/>
<pb n="KR4h0117_WYG_266-3a"/>
夕隕悲蕣華秋零悼蒲柳急景不可留髙風邈難乆風<lb/>
霜十二月松竹凋獨後還與嶺上梅結為嵗寒友草木<lb/>
本無情猶能同歲寒奈何市井交輕薄不足觀<lb/>
　　　把酒<lb/>
把酒勸白日日車邈難攀朝來出東海薄暮沈西山東<lb/>
西若循環來去無時閒何如延光景令人駐朱顔<lb/>
　　　送兄遊姑蘇<lb/>
浮雲渺天末隨風姿悠揚遊子四方志去去道路長手<lb/>
<pb n="KR4h0117_WYG_266-3b"/>
中三尺琴朱絃汎宫商但恐和者寡使我心増傷<lb/>
　　　晚香逕<lb/>
秋菊有佳色幽香知為誰蔚為霜中傑肯向露下衰獨<lb/>
賞心悠然酒至觴淋漓永懐陶靖節髙風邈難追<lb/>
　　　白鸚鵡<lb/>
開元白鸚鵡長在玉墀邊宫樹栖應熟胡書讀未全音<lb/>
餘西域語夢入廣寒天莫把宫中事偷歸外國傳<lb/>
　　　投外憲列職<lb/>
<pb n="KR4h0117_WYG_266-4a"/>
浙右饒名宦天潢異衆流星華婺女分印蘚越城秋長<lb/>
吏多佳致流人反故丘諸郎復為郡外憲此優游<lb/>
　　　銀谷澗山房<lb/>
樓臺依水石石樹帶疎篁洞口有靈藥水西無夕陽天<lb/>
花空處沒春草定中長芳桂已飛盡有時聞妙香<lb/>
　　　次周剛善僧房牡丹韻<lb/>
不擬維摩室春風步障開欲分清露浥故近白雲栽色<lb/>
奪人間艶香從天上來韶華正繁富啼鴂莫相催<lb/>
<pb n="KR4h0117_WYG_266-4b"/>
　　　春日二首<lb/>
處處春風滿東皇信不偏蘼蕪窮逺㟁梅柳共新年白<lb/>
水暖浮日碧山晴吐煙清時多樂事敢擬卜居篇<lb/>
細雨花隂重輕煙草色匀驚禽長避客嬌燕却依人絃<lb/>
管紅樓酒輪蹄紫陌塵東風競遊賞因想杏園春<lb/>
　　　送張仲舉歸晉陽舉進士<lb/>
掛帆謝公浦把酒闔廬城江柳不忍折春風當别行闗<lb/>
雲連楚暗隴月向吳生葉落長安道思君北問程<lb/>
<pb n="KR4h0117_WYG_266-5a"/>
　　　黄晉卿見過却歸烏傷<lb/>
江雨間行人江干雨又新今朝下垂榻幾日望行塵氷<lb/>
雪鶯遷樹江湖雁得春非君被軒鑒懐抱欲何伸<lb/>
　　　東飛伯勞西飛燕題飛花亭<lb/>
東飛伯勞西飛燕花光絮影從風轉蜂黄蝶粉照靈葩<lb/>
不散明珠祇散花霑衣堕袂花如雨羽人化蝶隨花去<lb/>
羽人下顧笑春紅春閨一夕生秋容骨齊熊耳君知否<lb/>
花艶春暉不經乆羽衣一瞬千萬春蔫花堕蘂齊崑崙<lb/>
<pb n="KR4h0117_WYG_266-5b"/>
　　　夜闌曲<lb/>
碧宇星回夜漫漫靈蕪煙暖重薰薦冷翠香銷青桂枝<lb/>
冰荷葢光光遶幔花樓艶舞金葳蕤呉羮蜀酒精瓊糜<lb/>
酒闌半解龍綃衣春朝曲渚聞鵾鷄<lb/>
　　　海人謠<lb/>
海南蠻奴髪垂耳朝朝采寳丹涯裏夜光盈尺出飛魚<lb/>
柏葉收珠寒蘂起幽箔運錢生綠花切玉蠻刀如切水<lb/>
九譯來朝萬里天北風不動琅玕死<lb/>
<pb n="KR4h0117_WYG_266-6a"/>
　　　行路難<lb/>
褰帷取流蘇流蘇不解連環解離情别思出君懐教人<lb/>
枉結流蘇帶作書報天孫河翻浪動七香軺折伊蘭兮<lb/>
捐艾蕭伊蘭化作榛中草美盼何須比目魚六翮安用<lb/>
頻伽鳥文鴛宛頸柰枝連不如見月生羽翰<lb/>
　　　七夕宫詞<lb/>
内人拜月金鋪戸鳯宿梧枝秋葉下露華入袂玉階寒<lb/>
織署錦工催祭杼月下金鈿照骨明同心絲鱠紅生縷<lb/>
<pb n="KR4h0117_WYG_266-6b"/>
素瓜碧寳上華樓夜闌颷馭下銀州<lb/>
　　　送厲生之天台<lb/>
劉郎洞前藥草肥年年送春春不歸劉郎采藥路不迷<lb/>
路迷却是還家時人間藥盡採者稀醫師採藥歸未遲<lb/>
終南㨗徑莫西去正在劉郎路迷處<lb/>
　　　代嘲舊人<lb/>
吳王臺前天地老羊家吹笛煙花繞羊郎到老不識顰<lb/>
昨日西施顰更好妾行自綰春風髻姊送出門車在道<lb/>
<pb n="KR4h0117_WYG_266-7a"/>
塗金兩袖石麒麟姊唾乾時碧如草唾花一夜滿妾身<lb/>
云是背後淖夫人<lb/>
　　　代玉山子答<lb/>
建昌老父吹羌管背花吹盡風花片雪中花老花未知<lb/>
我起開簾納江燕夏姬出鏡春爭妍房老不出金谷園<lb/>
花奴鼓急人人顧砑光㡌滑花難住<lb/>
　　　題海棠<lb/>
東風吹堕緗雲影别院春遲宫漏永繡幃寳帶綰流蘇<lb/>
<pb n="KR4h0117_WYG_266-7b"/>
夢入瑤臺呼不醒熒熒銀燭花蘂多城頭烏啼奈曉何<lb/>
　　　題騎牛讀書圖<lb/>
朝看書騎牛出去日上初暮看書騎牛歸來日欲脯朝<lb/>
朝暮暮看書巻還慮牛饑無牧芻家貧本分辛勤過平<lb/>
時敢望閒工夫人生衣食皆有餘棄之不學將何如<lb/>
　　　太霞洞<lb/>
石林深處飰胡麻幾度登臨送日車雪到峰頭猶是雨<lb/>
雲生石上半成霞相看露下朝華草不放春歸冷艶花<lb/>
<pb n="KR4h0117_WYG_266-8a"/>
魏紫姚黄風捲盡人間蜂蝶到山家<lb/>
　　　越觀<lb/>
吳根越角兩茫茫石傘峰頭俯大荒鳥道北來通禹㑹<lb/>
雁程南去盡衡陽雲移暫覺天河没月暗不知松影長<lb/>
天姥若耶他日事明朝采蕺下山梁<lb/>
　　　溪亭<lb/>
百尺層崖接翠微潭空石影曉離離雲隨白鶴翔千仞<lb/>
月與青猿共一枝不信水深騎赤鯉曾因夢裏殺黄鸝<lb/>
<pb n="KR4h0117_WYG_266-8b"/>
芳洲翠羽無人拾自補山中白接䍦<lb/>
　　　翻經臺<lb/>
石函朱几曙雲中雲散臺髙萬象空枝重有時來白鳥<lb/>
雨殘無處著晴虹血書貝葉三年碧秋入蘿衣半袂紅<lb/>
幾度山人同聽法翠微深處石池龍<lb/>
　　　少霞洞山居<lb/>
輕霞洞口採金芝千歲山南聽竹鷄煮石鼎中饒綠薤<lb/>
封書燕外有丹泥度闗僧寄婆羅樹入市人傳木客詩<lb/>
<pb n="KR4h0117_WYG_266-9a"/>
又抱瑤琴向隂壑青禽啄碎碧梧枝<lb/>
　　　少霞洞<lb/>
煙霧霏霏濕麝媒文生綠硯硯生苔天風拂地鳯笙下<lb/>
楚雨入吳龍女囘石壁水花泉湧出海棠春色鳥銜來<lb/>
洞天只在風塵裏門外遊塵拂不開<lb/>
　　　招隱巖<lb/>
何年積葢與山齊樹轉峰囘草逕微野火裂為方解石<lb/>
秋風不到寄生枝誰來樹下看雲坐半入人間作燕飛<lb/>
<pb n="KR4h0117_WYG_266-9b"/>
箬笠巖前今淨社寜須更草北山移<lb/>
　　　紫薇巖<lb/>
手種巖花對北峰花間無葉紫茸茸人行鳬雁不到處<lb/>
家在鶯花第幾重綠水值隂還又碧青春著樹却成紅<lb/>
紫霞漫入絲綸閣且伴山中白髮翁<lb/>
　　　飛花亭<lb/>
昨日朝華照夕曛俄看夕秀比朝菌松髙猿見古時月<lb/>
花晚鶯添幾日春盛露囊中封臘藥無塵袖裏裹吳雲<lb/>
<pb n="KR4h0117_WYG_266-10a"/>
人間何用春長在只愛飛紅日日新<lb/>
　　　水亭<lb/>
小鳯穿花照水明水禽衝浪動軒楹雲從薜荔衣中起<lb/>
雨向玕琪樹上生曲水傍人流白羽嬌花無語答黄鶯<lb/>
澗中日與山中日同上晴窓各自行<lb/>
　　　南軒<lb/>
澗底菖蒲綠滿叢雲根水竹傍梧桐人來逺地見山碧<lb/>
月未冷時如日紅春水有聲通北澗晚花無信誤東風<lb/>
<pb n="KR4h0117_WYG_266-10b"/>
人間不是髙寒地那得春紅入夏中<lb/>
　　　臨花亭<lb/>
芳草生煙葯在房鞓紅衣紫共芬芳丘園風雨三家市<lb/>
草木文章萬丈光花正欲言還寂黙春無自性不堅良<lb/>
晚來只有鵞紅在莫放香絲取次黄<lb/>
　　　西峴峰<lb/>
聽盡熈寜水樂聲斷碑無字倚荒庭雲歸僧舍樹皆濕<lb/>
犬吠獵圍山誤譍覆屋松隂遮日黑隔林春色著雲青<lb/>
<pb n="KR4h0117_WYG_266-11a"/>
故侯轍迹無尋處丞相題詩擬峴亭<lb/>
　　　上虞魏氏湖上精舍圖<lb/>
湖上蘭舟水上亭有時水漲與堦平亭前古樹經春發<lb/>
門外孤洲昨夜生海氣遙連育王塔蜃樓斜入㑹稽城<lb/>
山隂道士携琴至冩盡風聲到水聲<lb/>
　　　霜巖石室<lb/>
洞天無暑亦無寒淑氣芳風不出山掃葉僧歸雲未濕<lb/>
賣花人去蝶先還滿庭脩竹下黄葉千歲古松生綠煙<lb/>
<pb n="KR4h0117_WYG_266-11b"/>
盡道雪中依祼壤虚疑夏室是氷天<lb/>
　　　石磴<lb/>
磴平如席草茸香盛夏宜人石氣凉杜宇血銷添碧燐<lb/>
山鷄食罷化餘糧赤松有約吾將老白髮無愁不解長<lb/>
醉則枕流眠枕此看雲不復據胡牀<lb/>
　　　菊菴<lb/>
秋深紅紫滿秋籬蕙帶蘭英綠照扉猿飲澗中甘掬水<lb/>
雲粘石上舊蓑衣月知人境來相覔花有心情死不飛<lb/>
<pb n="KR4h0117_WYG_266-12a"/>
桃李自開還自落却疑蘭菊未忘機<lb/>
　　　山房<lb/>
冷雲堆裏散人家鹿幘羊裘不衣麻門外樹身無歲月<lb/>
山中人語帶煙霞雲侵壊衲長生菌風斷遊絲半度花<lb/>
采蕺林深人不見連筒引水自煎茶<lb/>
　　　麞谷澗<lb/>
清流拂石下巖隈澗底菖蒲曳緑苔野鹿避人懸樹宿<lb/>
溪魚乗水上山來翠連春草誰能拾風觸石崖彊半廻<lb/>
<pb n="KR4h0117_WYG_266-12b"/>
自入夏來凉意定更移脩竹澗邊栽<lb/>
　　　伏蟾山<lb/>
山上飛雲去不留山中蟾兎又經秋斗臨河曲侵鶉尾<lb/>
露上莎根到草頭緑桂花中歌白苧碧梧影裏飯青牛<lb/>
有時竹掃蟾蜍下滿腹丹書濕欲流<lb/>
　　　雨望臺<lb/>
鳥傷墓道有無間興濟橋東衆緑繁林外日斜虹有影<lb/>
階前雲去石留根葉隨風轉時過樹雨傍山來不入村<lb/>
<pb n="KR4h0117_WYG_266-13a"/>
更著短衣看瀑布天葩日暮正翻翻<lb/>
　　　山舘<lb/>
石甗峰前緑草肥兎絲挾雨上梧枝天台道士投龍去<lb/>
少白山人相鶴歸苜蓿帶茸初映日雕胡落釡半成糜<lb/>
石楠花落無人掃誰卧水隂歌采薇<lb/>
　　　山莊<lb/>
澗中薏苡綠如藍枸杞黄精滿屋山掃葉僧將猿共㸑<lb/>
賣花人與蝶俱還雲生石笋埋雙樹雨引銀涎過八塼<lb/>
<pb n="KR4h0117_WYG_266-13b"/>
林下四時春不去澆花采藥送飛年<lb/>
　　　琴臺<lb/>
臺下湧泉如鼔鐘亭無燕語有風松石根漸見蘭成畆<lb/>
影裏不如花㡬重月夜聽泉翻羽調春雲剪葉寄仙翁<lb/>
自從獨往窮山後㡬見繁聲入亂中<lb/>
　　　春日閨思<lb/>
白玉堂前雙燕飛堂中思婦怨殘暉臂環寄逺青蕪合<lb/>
瓊字題乾白雁歸醉倚合昬驚葉暗愁尋荳䓻妬花肥<lb/>
<pb n="KR4h0117_WYG_266-14a"/>
窓間昨日同心錦染罷香絲不上機<lb/>
　　　跳銀溪<lb/>
枕石聽泉伏草萊跳銀溪上日徘徊山間逺樹迎人出<lb/>
日轉晴虹渡水來雲氣長連西澗石春寒猶在北枝梅<lb/>
谷中幾載秋無黍沙上菰蒲暖更栽<lb/>
　　　圜<lb/>
築圜却欲留方士一室圜中度歲年有客持雲坐盤石<lb/>
無人伴月出蘿煙晴晞白髮三千丈寒折朱絲五十絃<lb/>
<pb n="KR4h0117_WYG_266-14b"/>
𤣥圃方壺君莫問人間囘首即神仙<lb/>
　　　玉雪亭<lb/>
花遶亭臺水遶門壺中别是一乾坤銀蟾飛去秋無色<lb/>
白石長來雲有根樹印虯枝翻畫譜僧調獺髓補詩痕<lb/>
相如健筆誰堪繼好騁詞華賦兎園<lb/>
　　　其二<lb/>
羽仙飛步駕青鸞仙袂臨風響佩環琪樹移根來月裏<lb/>
瓊花無夢落人間春囘壠首梅先覺舟入山隂客未還<lb/>
<pb n="KR4h0117_WYG_266-15a"/>
我亦玉堂揮翰手他年鵷鷺造朝班<lb/>
　　　送蔡竹澗江山教諭<lb/>
仙霞嶺與落霞齊乗興吟遊日未西簾影到池元是水<lb/>
縠紋浮雨却成溪煙清院竹鸞窺客日暖宫芹燕拾泥<lb/>
莫道廣文官況冷窓前生意草萋萋<lb/>
　　　中秋月<lb/>
銀漢西流烏接翼囘首人間化為碧瑤臺貝闕神仙都<lb/>
三郎錯路歸魚鳬霓裳月裏親偷得却怪李謩偷擪笛<lb/>
<pb n="KR4h0117_WYG_266-15b"/>
　　　詠蘆雁宿<lb/>
沙汀栖處穩夜漏有奴看月暗蘆花白一身秋夢寒<lb/>
　　　含暉亭<lb/>
山色空濛翠不如平湖長遶野人居湖堤好種垂楊柳<lb/>
取次持竿索貫魚<lb/>
　　　山水<lb/>
青山如髻樹如麻茅屋青帘認酒家侵曉一畨飛雨過<lb/>
蒲川流出碧桃花<lb/>
<pb n="KR4h0117_WYG_266-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_266-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻二百六十六<lb/>
</p>
<p>
</p>
  </div>
</body>
</text>
</TEI>
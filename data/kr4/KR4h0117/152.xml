<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻一百五十二</head> <lb/>
    <p>
<pb n="KR4h0117_WYG_152-1a"/>
欽定四庫全書<lb/>
　石倉厯代詩選巻一百五十二<lb/>
　　　　　　　　　　　　明　曹學佺　編<lb/>
　宋詩二十九<lb/>
　　黄庭堅<lb/>
　　　次韻曾子開舎人遊籍田載荷花歸肇<lb/>
維王調玉燭時夏雨我田壁挂蒼龍骨溜渠故濺濺三<lb/>
推勸根本百榖收早堅官司極齋明崇丘見升烟繫馬<lb/>
<pb n="KR4h0117_WYG_152-1b"/>
西門柳憶聽去夏蟬剥芡珠走盤釣魚柳貫鮮掃堂延<lb/>
枕簟公子氣翩翩自爾欲繼徃心阻如壅泉紫微樂暇<lb/>
日披襟詠風漣紅粧倚荷葢水鏡冩明蠲珠宫紫貝闕<lb/>
足此水府仙鬱鬱冠葢宅追犇易彫年能從物外賞真<lb/>
是區中贒仍聞載後乗籠燭照嬋娟<lb/>
　　　次韻答晁旡咎見贈<lb/>
翕翕一日炎耽耽萬年永四海仰首觀頃復歸根静時<lb/>
雨㵼玉除潢流漲天井性不耐衣冠入門踈造請煑餅<lb/>
<pb n="KR4h0117_WYG_152-2a"/>
卧北窻保此已徼幸空餘見贒心忍渇望梅嶺<lb/>
　　　次韻答張文濳惠寄<lb/>
短褐不磷緇文章近楚辭未識想風采别去令人思斯<lb/>
文已戰勝凱歌偃旍旗君行魚上氷忽復燕哺兒學省<lb/>
得佳士催來費符移方觀追金玉如許遽言歸南山有<lb/>
君子握蘭懷令姿但應潔齋俟勿詠無生詩<lb/>
　　　次韻子瞻贈王定國<lb/>
逺志作小草鼃衣生陵屯但為居移氣其實何足言名<lb/>
<pb n="KR4h0117_WYG_152-2b"/>
下難為人醜好隨手翻百年炊未熟一垤蟻追奔夏日<lb/>
蓬山永戎葵茂牆藩王子吐佳句如蠒絲出盆風姿極<lb/>
灑落雲氣畫罍樽屬有補衮章日當寵頻煩鄙夫無他<lb/>
能上車問寒溫惟思窮山上抱犢長兒孫<lb/>
　　　送范徳孺知慶州<lb/>
乃翁知國如知兵塞垣草木識威名敵人開户玩處女<lb/>
掩耳不及驚雷霆平生端有活國計百不一試薶九京<lb/>
阿兄兩持慶州節十年麒麟地上行潭潭大度如卧虎<lb/>
<pb n="KR4h0117_WYG_152-3a"/>
邊人耕桑長兒女折衝千里雖有餘論道經邦政要渠<lb/>
妙年出補父兄處公自才力應時須春風旍旗擁萬夫<lb/>
幕下諸将思草枯智名勇功不入眼可用折箠笞羌人<lb/>
　　　題王黄州墨跡後<lb/>
掘地與斷木智不如機舂聖人懷餘巧故為萬物宗世<lb/>
有斵泥手或不持郢工徃時王黄州謀國極匪躬朝聞<lb/>
不及夕百壬避其鋒九鼎安磐石一身轉秋蓬浮雲當<lb/>
日月白髪照秋空諸君發䝉耳汲直與臣同<lb/>
<pb n="KR4h0117_WYG_152-3b"/>
　　　次韻劉景文登鄴王臺見思<lb/>
黄濁歸大壑漣漪遶重城西風一横笛金氣與髙明歸<lb/>
鴉度晩景落鴈帶邊聲平生知音處别離空復情<lb/>
　　　其二<lb/>
舊時劉子政憔悴鄴王城把筆已頭白見書猶眼明平<lb/>
原秋樹色沙麓暮鐘聲歸鴈南飛盡無因寄此情<lb/>
　　　其三<lb/>
繫匏兩相憶極目十餘城積潦千斗極山河皆夜明白<lb/>
<pb n="KR4h0117_WYG_152-4a"/>
璧按劍起朱弦流水聲乖逢四時爾木石了無情<lb/>
　　　其四<lb/>
公詩如美色未嫁已傾城嫁作蕩子婦寒饑泣到明絲<lb/>
琴蛛網遍絃絶不成聲想見鴟夷子江湖萬里情<lb/>
　　　次韻子瞻和子由觀韓幹馬因論伯時畫天馬<lb/>
于闐花驄龍八尺看雲不受絡頭絲西河驄作蒲萄錦<lb/>
䨇瞳夾鏡耳卓錐長楸落日試天歩知有四極無由馳<lb/>
電行山立氣深穏可耐珠韉白玉羈李侯一顧歎絶足<lb/>
<pb n="KR4h0117_WYG_152-4b"/>
領畧古法生新竒一日真龍入圖畫在埛羣雄望風雌<lb/>
曹覇弟子沙苑丞喜作肥馬人笑之李侯論幹獨不爾<lb/>
妙盡骨相遺毛皮翰林評書乃如此賤肥貴瘦渠未知<lb/>
况我平生賞神俊僧中云是道林師<lb/>
　　　奉同子瞻韻寄定國<lb/>
風雲開古鏡淮海熨氷紈王孫醉短舞羅襪歩微瀾老<lb/>
驥心雖在白鷗盟已寒斯人氣金玉視世一䑕肝南歸<lb/>
脫蟲蠱入對隨孔鸞忍以口語去鼓船下驚湍牧身薄<lb/>
<pb n="KR4h0117_WYG_152-5a"/>
氷釋置枕泰山安后土花藥麗海門天水寛伐木思我<lb/>
友知人良獨難遥憐鬚鬢緑猶復耐悲歡<lb/>
　　　謝黄從善司業寄惠山泉<lb/>
錫谷寒泉㰐石俱并得新詩躉尾書急呼烹鼎供茗事<lb/>
晴江急雨看跳珠是功與世滌羶膩令我屢空常晏如<lb/>
安得左播清潁尾風罏煑茗卧西湖<lb/>
　　　戲和文濳謝穆父松扇<lb/>
猩毛束筆魚網紙松柎織扇清相似動揺懷袖風雨來<lb/>
<pb n="KR4h0117_WYG_152-5b"/>
想見僧前落松子張侯哦詩松韻寒六月火雲蒸肉山<lb/>
持贈小君聊一笑不須射雉彀黄門<lb/>
　　　省中烹茶懷子瞻用前韻<lb/>
閤門井不落第二竟陵谷簾定誤書思公煮茗共湯鼎<lb/>
蚯蚓竅生魚眼珠置身九州之上樂争名燄中沃焚如<lb/>
但恐次山胷磊隗終便酒舫石魚湖<lb/>
　　　常父答詩有煎㸃徑須煩緑珠之句復次韻戲答<lb/>
小鬟雖手巧粧梳掃地如鏡能簡書欲買娉婷供煮茗<lb/>
<pb n="KR4h0117_WYG_152-6a"/>
我無一斛明月珠知公家亦闕掃除但有文君對相如<lb/>
政當為公乞如願作牋遠寄宫亭湖<lb/>
　　　謝公定和二范秋懷五首邀余同作<lb/>
西風一葉脫迹已不可掃巷有白馬生朝回焚諫草誰<lb/>
云事君難是亦父子間所要功補衮不言能犯顔<lb/>
　　　其二<lb/>
四㑹有黄令學古著勲多白頭對紅葉奈此揺落何雖<lb/>
懷斵鼻巧有斧且無柯安得五十絃奏此寒士歌<lb/>
<pb n="KR4h0117_WYG_152-6b"/>
　　　其三<lb/>
採蓮渉江湖采菊度林藪挿鬢不成妍誰憐能蓬首平<lb/>
生耦耕地風雨深稂莠謝公遂如此永袖絶絃手<lb/>
　　　以小團龍及半挺贈旡咎并詩用前韻為戲<lb/>
我持𤣥圭與蒼璧以暗投人渠不識城南窮巷有佳人<lb/>
不索檳榔常晏食赤銅茗椀雨斑斑銀粟翻光解破顔<lb/>
上有龍文下棊局擔囊贈君諾已宿此物已是元豐春<lb/>
先皇聖功調玉燭晁子胷中開典禮平生自期莘與渭<lb/>
<pb n="KR4h0117_WYG_152-7a"/>
故用澆君磊磈胷莫令鬢毛雪相似曲几團蒲聽煮湯<lb/>
煎㦸之聲繞羊膓雞蘇胡麻留渇羌不應亂我官焙香<lb/>
肥如瓠孽孕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吼幸君飲此勿飲酒<lb/>
　　　次韻張仲謀過酺池寺齋<lb/>
十年醉錦幄酴醿照金沙欹眠春風底不去留君家是時<lb/>
應門兒紫蘭茁其芽只今将弟妹嬉戲牽羊車忽書滿窻<lb/>
紙整整復斜斜平生悲歡事頭緒如亂麻茍禄無補報幾<lb/>
成來食嗟喜君崇名節青雲似可涯我夢江湖去釣船刺<lb/>
<pb n="KR4h0117_WYG_152-7b"/>
蘆花江濵開園宅畦蔗蒔棃查夢驚如昨日炊玉困京華<lb/>
公來或藜羮愛我不疵瑕深念煩鄉里忍窮禁貸賒夜談<lb/>
簾幕冷霜月動金蛇即是桃李月春蟲語交加我亦無酒飲<lb/>
一室可盤媧要公共文字朱墨勘舛差非復少年日聲名取<lb/>
嫮姱諸阮有二妙能詩定自佳何時來煮餅蟹眼試官茶<lb/>
　　　次韻秦靚過陳無已書院觀鄙書之作<lb/>
陳侯大雅姿四壁不治第碌碌盆盎中見此古罍洗薄<lb/>
飯不能羮牆陰老春薺惟有文字性萬古抱根柢我學<lb/>
<pb n="KR4h0117_WYG_152-8a"/>
少師承坎井可窺底何因蒙賞味相享當牲醴試問求<lb/>
志君文章自有體鑰鎻在靈臺渠當為君啟<lb/>
　　　題松下淵明<lb/>
南渡誠草草長沙想艱難松風自度曲我琴不須彈逺<lb/>
公香火社遺民文字禪雖非老翁事幽尚亦可觀客來<lb/>
欲開説觴至不能言<lb/>
　　　題竹石牧牛<lb/>
野次小崢嶸幽篁相依緑阿童三尺箠御此老觳觫石<lb/>
<pb n="KR4h0117_WYG_152-8b"/>
君甚愛之勿遣牛礪角牛礪角尚可牛鬬殘我竹<lb/>
　　　觀伯時畫馬<lb/>
儀鸞供帳饕蝨行翰林濕薪爆竹聲風簾官燭涙縱横<lb/>
木穿石槃未渠透坐窻不遨令人瘦貧馬百菣逢一豆<lb/>
眼明見此五花驄徑思著鞭隨詩翁城西野桃尋小紅<lb/>
　　　聽宋宗儒摘阮歌<lb/>
翰林尚書宋公子文采風流今尚爾自疑耆域是前身<lb/>
囊中探丸起人死貎如千嵗枯松枝落魄酒中無定止<lb/>
<pb n="KR4h0117_WYG_152-9a"/>
得錢百萬送酒家一笑不問今餘幾手揮琵琶送飛鴻<lb/>
促絃聒醉驚客起寒蟲催織月籠秋獨鴈呌羣天拍水<lb/>
楚國羈臣放十年漢宫佳人嫁千里深閨洞房語恩怨<lb/>
紫燕黄鸝韻桃李楚狂行歌驚市人漁父拏舟在葭葦<lb/>
問君枯木著朱繩何能道人意中事君言此物傳數姓<lb/>
𤣥璧庚庚有横理閉門三月傳國工身人親見阮仲容<lb/>
我有江南一丘壑安得與君醉其中曲肱聽君冩松風<lb/>
　　　戲書秦少游壁<lb/>
<pb n="KR4h0117_WYG_152-9b"/>
丁令威化作遼東白鶴歸朱顔未改故人非微服過宋<lb/>
風退飛宋父擁篲待來歸誰饋伯牢鸜鵒妃秦氏烏生<lb/>
八九子雅烏之兄畢逋尾憶炊門牡烹伏雌未肯增巢<lb/>
令汝棲莫愁野雉踈家雞但願主人印纍纍<lb/>
　　　戲和答禽語<lb/>
南村北村雨一犂新婦餉姑翁哺兒田中啼鳥自四時<lb/>
催人脱袴著新衣著新替舊亦不惡去年租重無袴著<lb/>
　　　次韻答斌老病起獨遊東園<lb/>
<pb n="KR4h0117_WYG_152-10a"/>
萬事同一機多慮乃禪病排悶有新詩忘蹄出兎逕蓮<lb/>
花生淤泥可見嗔喜性小立近幽香心與晩色靜<lb/>
　　　寄黄幾復<lb/>
我居北海君南海寄鴈傳書謝不能桃李春風一杯酒<lb/>
江湖夜雨十年燈持家但有四立壁治病不靳三折肱<lb/>
想得讀書頭已白隔村猿哭瘴溪藤<lb/>
　　　次韻幾復和答所寄<lb/>
海南海北夢不到㑹合非乃人力能地褊未堪長袖舞<lb/>
<pb n="KR4h0117_WYG_152-10b"/>
夜寒空對短檠燈相看鬢髪時窺鏡曾共詩書更曲肱<lb/>
作箇生涯終未是故山松長到天藤<lb/>
　　　謝君擇舅分賜茶<lb/>
外家新賜蒼龍璧北焙風烟天上來明日蓬山破寒月<lb/>
先甘和夢聽春雷<lb/>
　　　和答元明黔南贈别<lb/>
萬里相看望逆旅三聲清淚落離觴朝雲徃日攀天夢<lb/>
夜雨何時對榻凉急雪鶺鴒相並影驚風鴻鴈不成行<lb/>
<pb n="KR4h0117_WYG_152-11a"/>
歸舟天際當回首從此頻書慰斷膓<lb/>
　　　贈黔南賈使君<lb/>
緑髪将軍領百蠻横戈得句一開顔少年圯下傳書客<lb/>
老去崆峒問道山春入鶯花空自笑秋成棃棗為誰攀<lb/>
何時定作風光主待得征西鼓吹還<lb/>
　　　宋楙宗寄䕫州五十詩<lb/>
五十清詩是碎金試交擲地有餘音方今臺閣稱多士<lb/>
且傍江山好處吟<lb/>
<pb n="KR4h0117_WYG_152-11b"/>
　　　次韻黄斌老晩遊池亭<lb/>
路入東園無俗駕忽逢佳士喜同遊緑荷菡萏稍覺晩<lb/>
黄菊拒霜殊未秋來客正須懸榻下主人自愛小堂幽<lb/>
老夫多病蠻江上頗憶平生馬少游<lb/>
　　　次韻奉答少微紀贈<lb/>
文章藻鍳隨時去人物權衡逐勢低揚子墨池春草徧<lb/>
武侯祠廟曉鶯啼書帷寂寞知音少幕府留連要路迷<lb/>
顧我何人敢推<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>看君桃李合成谿<lb/>
<pb n="KR4h0117_WYG_152-12a"/>
　　　次韻聞善<lb/>
扶醉三竿日題詩一研埃張羅門帶雪投轄井生苔待<lb/>
得成丘壠誰能把酒杯常應黄菊畔悵望白衣來<lb/>
　　　雨中登岳陽樓望君山<lb/>
投荒萬死鬢毛斑生入瞿塘灔澦闗未到江南先一笑<lb/>
岳陽樓上對君山<lb/>
　　　新喻道中寄元明用觴字韻<lb/>
中年畏病不舉酒孤負東來數百觴喚客煎茶山店逺<lb/>
<pb n="KR4h0117_WYG_152-12b"/>
看人秧稻午風凉但知家裏俱無恙不用書來細作行<lb/>
一百八盤攜手上至今猶夢遶羊膓<lb/>
　　　題小景扇<lb/>
草色青青栁色黄桃花零落杏花香春風不解吹愁却<lb/>
春日偏能惹恨長<lb/>
　　　題花光畵山水<lb/>
花光寺下對雲沙欲把輕舟小釣車更著道人烟雨笠<lb/>
亂峯深處是吾家<lb/>
<pb n="KR4h0117_WYG_152-13a"/>
　　　題鄭防畵夾<lb/>
惠崇烟雨歸鴈坐我瀟湘洞庭欲喚扁舟歸去故人言<lb/>
是丹青<lb/>
　　　伯時彭蠡春牧圖<lb/>
岳陽樓上春已歸湖中鴻鴈拍波飛布帆天闊隨鳥道<lb/>
石林風晩吹人衣春水初生及馬腹浮灘欲上西山麓<lb/>
遥看絶嶺秀雲松上有垂蘿暗谿谷沙眠草嚙性不驕<lb/>
側身注目鳴相招林間瞥過星爍爍原上獨立風蕭蕭<lb/>
<pb n="KR4h0117_WYG_152-13b"/>
君不見中原真種胡塵没南行市骨何倉卒祗收力健<lb/>
載征夫肯向時危辨竒骨即今貢馬西北來東西坊監<lb/>
屯雲開紛然駑驥同一秣爾可不憂四蹄脱<lb/>
　　　棃花<lb/>
巧解逢人笑還能亂蝶飛清風時入户幾片落新衣<lb/>
　　　次韻清虚喜子瞻得常州<lb/>
喜色侵淫動縉紳俞音下報謫仙人驚回汝水間闗夢<lb/>
乞與江天自在春罨畫初游氷欲泮浣花何處月還新<lb/>
<pb n="KR4h0117_WYG_152-14a"/>
凉州不是人間曲佇見君王按玉宸<lb/>
　　　與黔倅張茂<lb/>
静居門巷似烏衣文采風流衆所歸别乗來同二千石<lb/>
化民曾寄十三徽寒香亭下方遺愛吏隠堂中已息機<lb/>
暫與計司參姽畫百城官吏借光輝<lb/>
　　　大暑水閣聽晉卿家昭華吹笛<lb/>
蘄竹能吟水底龍玉人應在月明中何時為洗秋空熱<lb/>
散作霜天落葉風<lb/>
<pb n="KR4h0117_WYG_152-14b"/>
　　　題大年小景<lb/>
水色烟光上下寒忘機鷗鳥恣飛還年來頻作江湖夢<lb/>
對此身疑在故山<lb/>
　　　梅花<lb/>
障羞半靣依篁竹隨意淡粧窺野塘飄泊風塵少滋味<lb/>
一枝猶傍故人香<lb/>
　　　書王氏夢錫扇<lb/>
壓枝梅子大於錢慚愧春光又一年亭午無人初破睡<lb/>
<pb n="KR4h0117_WYG_152-15a"/>
杜鵑啼在栁梢邊<lb/>
　　　題王晉卿平逺<lb/>
風流子晉能吹笙小筆溪山刮眼明相侣鴛鴦得偎暎<lb/>
一川風雨斷人行<lb/>
　　　題覺海寺<lb/>
罏烟鬱鬱水沉犀木遶禪牀竹遶溪一段秋蟬思高栁<lb/>
夕陽元在竹陰西<lb/>
　　　元師自榮州來追送余於瀘之江安綿水驛因<lb/>
<pb n="KR4h0117_WYG_152-15b"/>
　　　　復用舊所賦此君軒詩韻贈之并簡元師從<lb/>
　　　　弟周彦公<lb/>
歲行辛巳建中年諸公起廢自林泉王師側聞陛下聖<lb/>
抱琴欲奏南風絃孤臣䝉恩已三命望堯如日開金鏡<lb/>
但憂衰疾不敢前眼見黒花耳聞磬豈如道人山繞門<lb/>
開軒友此歲寒君能來作詩賞勁節家有曉事揚子雲<lb/>
籜龍森森新間舊父翁老蒼孫子秀但知戰勝得道肥<lb/>
莫令無肉令人瘦是師胷中抱明月醉翁不死起自說<lb/>
<pb n="KR4h0117_WYG_152-16a"/>
竹影生凉到屋椽此聲可聽不可傳<lb/>
　　　四月末天氣陡然如秋遂御裌衣游北沙亭觀<lb/>
　　　　江漲<lb/>
沙岸人家急報流官船解纜正夷猶震雷将雨度絶壑<lb/>
逺水粘天吞釣舟甚欲去揮曲羽箑可堪更著紫茸裘<lb/>
平生得意無人㑹浩蕩春鉏且自由<lb/>
　<lb/>
　<lb/>
<pb n="KR4h0117_WYG_152-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉厯代詩選巻一百五十二<lb/>
</p>
<p>
</p>
  </div>
</body>
</text>
</TEI>
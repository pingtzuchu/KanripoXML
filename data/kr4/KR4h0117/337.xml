<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百三十八</head> <lb/>
    <p>
<pb n="KR4h0117_WYG_337-1a"/>
欽定四庫全書<lb/>
　石倉歴代詩選巻三百三十八<lb/>
　　　　　　　　　　　　明　曹學佺　編<lb/>
　明詩初集五十八<lb/>
　　劉渙<hi>字彦亨山隂人</hi>
　　　登棲雲寺懷原無極上人<lb/>
尋幽躡危磴步盡得蘭若層雲盪胸起飛瀑當面瀉秋<lb/>
色杖屨外夕照峰巒下寂寂白雲窗不見安禪者<lb/>
<pb n="KR4h0117_WYG_337-1b"/>
　　　初夏即事<lb/>
野色滿庭户晝凉清景佳一雙白練帶飛上石榴花<lb/>
　　　小遊仙二首<lb/>
玉京侍宴返瑶池西母金輿九鳳幃小隊旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>三十六<lb/>
龍聲馬影隔雲飛<lb/>
綵女香衣結翠纓瑶笙學弄鳳凰聲玉樓徹夜無人鎖<lb/>
十二欄杆月自明<lb/>
　　　折枝芙蓉<lb/>
<pb n="KR4h0117_WYG_337-2a"/>
渚宫秋老夕陽多無復君王避暑過席上舞衣零落盡<lb/>
獨留團錦照蒼波<lb/>
　　　無題二首<lb/>
白玉搔頭金步揺春衫紅勝海棠嬌只因記得當年事<lb/>
重到桃花第四橋<lb/>
鬢薄鬆鬆緑霧凉春風㸃額麝香黄背人撲得雙蝴蝶<lb/>
蒲扇薔嶶露水香<lb/>
　　附劉績<hi>字孟熙渙之子也</hi>
<pb n="KR4h0117_WYG_337-2b"/>
　　　上之回<lb/>
上之回神靈祐震金聲擂天鼔白旄麾赤熾舉月支拜<lb/>
跽老上舞宣皇威振虎旅大臣八柱為君輔敷文教沛<lb/>
澤下雉來越裳熬獻西旅玉燭載調金鏡朗爥篤我懿<lb/>
親禦彼外侮弭五兵正九扈百穀登民安堵觴九醖獻<lb/>
萬夀提乾綱結坤紐御金輪運四海<lb/>
　　　雉子斑<lb/>
雉子斑雌逐雄雄啄啄雌亦同不能如黄鵠髙飛入雲<lb/>
<pb n="KR4h0117_WYG_337-3a"/>
去時復蔽身淺草中隴頭麥穗長一尺良媒撲朔鼓兩<lb/>
翼逸羣雋異勇氣張安能矯性從爾食延頸挺臆戛然<lb/>
雄鳴寧介以死不馴以生<lb/>
　　　大堤曲<lb/>
春風起大堤歴亂樓前栁樸頭多女兒解勸襄陽酒襄<lb/>
陽估客足黄金百千争買女兒心茱萸帳薄鐙光透翡<lb/>
翠衾重蘭氣深蘭氣未消鐙未滅合歡交綰丁香結良<lb/>
宵一刻惜如金黄金易擲情難歇前船南商去後船北<lb/>
<pb n="KR4h0117_WYG_337-3b"/>
商來不知妝鏡匣今夕為誰開<lb/>
　　　獨不見<lb/>
翩翩五花馬腦絡黄金羇去年三月候送君戍燕支去<lb/>
時妾别君贈折楊栁枝今春栁枝青遊子無回期褰帷<lb/>
獨不見黙坐顰蛾眉<lb/>
　　　去婦詞<lb/>
去婦兩眼泪為君滴平生一滴感妾意再滴感君情三<lb/>
滴眼欲枯血㸃淋香纓不滴堂前花死株有時榮不滴<lb/>
<pb n="KR4h0117_WYG_337-4a"/>
階畔草苦心展芳萌請滴橋下水長煎嗚咽聲<lb/>
　　　宕婦怨<lb/>
宕子行天涯行行日云賒詎知閨中婦夙昔減容華憶<lb/>
夫上青山下車逢狹邪路遥不可見拭淚徒怨嗟慎勿<lb/>
令婦嗟宕子蚤還家不應蘼蕪草竟作菖蒲花<lb/>
　　　擬曹子建五遊篇題會乩童氏永夀堂<lb/>
俯仰隘九州思欲凌風翔詎知蓬萊居宛在東風傍流<lb/>
耀敞閟室倒影籠虚房方扉䕃弱木圜樞結摶桑爰有<lb/>
<pb n="KR4h0117_WYG_337-4b"/>
兩仙人伉儷坐中央被以清霓衣襲以絳霞裳揚眉粲<lb/>
玉色笑語芝蘭香九天降靈氣萬象藹春陽蟠桃灼其<lb/>
花珠樹弄其芳初疑鬱宵館復似太微堂金童劇西偏<lb/>
玉女戲東廂左待白麟脯右挹𤣥露漿奏以養生篇侑<lb/>
以却老方永延金石夀天地同其長<lb/>
　　　寄愚士兄<lb/>
越國盛文獻多士鬱如林况子崇鋒穎餘聲夙所欽明<lb/>
闇雖殊資趣舍豈異尋朝遊接經轂夕寢共華衾朱絃<lb/>
<pb n="KR4h0117_WYG_337-5a"/>
有迭奏緑醑無孤斟鄙情忝葭玉髙誼契蘭金合并昔<lb/>
所懽離索今難任子居曽城阿我阻清湖隂豈無車與<lb/>
楫川途迴且深仰瞻璚樹枝還顧蒼山岑顧瞻豈不忍<lb/>
諒子無遐心眷言懷嘉貺佇立俟徽音<lb/>
　　　寄内敬<lb/>
一日八九望每望目屢揩秋風漲離憂填塞壯士懷蹋<lb/>
地地有垠步天天有涯如何與子别三載不一偕狡獪<lb/>
日日多淳龎日日乖出門非無侣見人心則豺願為朱<lb/>
<pb n="KR4h0117_WYG_337-5b"/>
絲繩與君琴瑟諧願為白羽箭藏君金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靫生結知音<lb/>
朋死作正直儕長白山崔崔遼水清湝湝人生莫暌離<lb/>
暌離恨難排<lb/>
　　　八月十五日夜泛湖<lb/>
舸艦中流並琴尊上客同林泉真有待洲渚暗相通霧<lb/>
斷山疑畫烟沈水似空卷帷邀桂月攬佩結荷風纎歌<lb/>
凝鳳籟醉舞踏龍宫杯深知酒聖詞富識文宗雅會殊<lb/>
難得髙情幸不窮賦詩聊自奏不是倚才雄<lb/>
<pb n="KR4h0117_WYG_337-6a"/>
　　　送陳指揮出海<lb/>
命将出嚴城龍驤舊得名氣排山岳重威鎮海波平天<lb/>
濶金笳逈風髙錦颿輕魚鱗耀鎧甲猩血粲斿纓羆虎<lb/>
獰皆習蛟蚪安不驚懷柔歸聖主訓練集奇兵營控蠻<lb/>
沙白旗翻島日明遐方勤入貢昭代慎徂征蓐食惟加<lb/>
勉𤓰期待次更懸知凱還日鉦鼓報千程<lb/>
　　　送沙門繼徹遊京寺<lb/>
芳蘭不怨秋幽桂不媚春拂拭片月心斗藪孤鶴身采<lb/>
<pb n="KR4h0117_WYG_337-6b"/>
珠須采蠙懷玉休懷珉當思鏡中緑歸濯屐底塵<lb/>
　　　題宋院人畵著苔梅<lb/>
濃露洗花骨苑空勞勞春緑罽疊仙帔粉姿疑笑人畵<lb/>
屏罥幽夢夜苦香不歇楚竹裂鳳膺恨魄如懸玦<lb/>
　　　行路難二首<lb/>
奉君蓬池之鮮鱠郢水玉色之春醪百金蟠龍之珤帶<lb/>
五紋翔鸞之翠袍人生貴賤骨同朽及時為樂意始豪<lb/>
盛年一去不再返勿令心苦形復勞不見梁王舊池苑<lb/>
<pb n="KR4h0117_WYG_337-7a"/>
石麟圯壤没蓬蒿<lb/>
君不見盆中絲須臾改變朱與緑男兒重交誼何為中<lb/>
路多反覆憶昔感君相與深白日青天矢寸心一言忤<lb/>
意成蔕芥金石之好為消沈四座且勿歎聴我撫節歌<lb/>
路難空傳管鮑舊時事古人節槩今人看落落園中松<lb/>
柏樹幾曽霜雪一摧殘<lb/>
　　　放歌行<lb/>
銅駞故國風烟慘譜牒煌煌猶可覽軍壁焚燒紀信車<lb/>
<pb n="KR4h0117_WYG_337-7b"/>
諫臺攀折朱雲檻當時圭組盛蟬聯世澤相承五百年<lb/>
城中甲第連雲起樓上歌鐘鎮日懸人生貴賤如翻手<lb/>
萬事紛綸無不有國步艱難徒扼腕世情猜忌惟鉗口<lb/>
亂離家業散無遺環堵蕭然隠在兹門前屢揖經濟士<lb/>
眼底不挂屠沽兒十載飄零寄他縣懶将衣食看人面<lb/>
槖裏長嗟無酒錢牀頭却喜留詩巻東鄰惡少鬬雞回<lb/>
白璧黄金滿屋堆也知六博無髙手時至君看好采來<lb/>
　　　王山農畵梅歌二首<lb/>
<pb n="KR4h0117_WYG_337-8a"/>
𤣥冥凍律凝隂谷山魅幽幽弔僵木誰巻鮫機一尺烟<lb/>
錕刀碎刻藍田玉博羅仙人調小鳳瓦冷霜華不成夢<lb/>
火熏金獸蘭氣温鏁窗斜月淡幽痕<lb/>
　　　其二<lb/>
水仙騎龍歸海宫玫瑰珠珮迎春風霧澄天净露嬌影<lb/>
蕋粉染衣香更濃鮫綃隔夢棃雲色么鳳不鳴花脈脈<lb/>
畵角吹殘十二樓湖西曉月涵空白<lb/>
　　　子昂萬竹圖歌<lb/>
<pb n="KR4h0117_WYG_337-8b"/>
鳳翿刷雲光矗矗錯刀鈎鏁稜曽玉誰觸江君五十絃<lb/>
殘蛾泣露團秋緑海飈撼月聲玲瓏石烟貼虚幽翠重<lb/>
澄凝商素排九峰古潭一夜吟雌龍<lb/>
　　　蓮塘謡<lb/>
疊翠參差水容净蘭芽半吐蒲根冷膩極紅蓮怨臉明<lb/>
霞綃委墜千重影藕腸斷處絲暗牽荷露學珠那得圓<lb/>
小姑羅袂拂秋月鏡裏紅妝只自憐吳歈響斷平橋晚<lb/>
溝水漾愁愁不淺揺蕩輕橈泛灧光銀塘<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>䳵雙飛逺<lb/>
<pb n="KR4h0117_WYG_337-9a"/>
　　　越蛾曲<lb/>
薄霧壓花春悄悄嬌蛾隔簾香步少緑雲裊娜結雙鬟<lb/>
金蟲綴頟鸞箆闗長眉掃黛濃如山花房惟恨一生閒<lb/>
蜀紙封緘寄心事淚痕落處紅鉛膩南風吹愁撲天地<lb/>
桂葉迷濛蕙花死東家燕子飛不歸羅帳曉寒生舞衣<lb/>
　　　春燕詞<lb/>
堂前喃喃舊時燕春社一年來一徧雙雙並立語畵梁<lb/>
主家庭榭足風光側身來往營舊壘拂栁衝花還渡水<lb/>
<pb n="KR4h0117_WYG_337-9b"/>
落英飛絮太悠揚却逐春泥入窠壘簾鈎乍歇理毛衣<lb/>
試力引雛髙下飛美人入夜開春宴驚遶如嗔紅燭輝<lb/>
斗泉廢宅今無主苔蘚年年得春雨<lb/>
　　　送叔祖吳中省親<lb/>
車輪遥遥馬蹄速逺客歸家不停轂秋田簇簇禾黍生<lb/>
繞屋四散牛羊鳴今朝靈鵲好言語行人上堂應拜母<lb/>
四鄰八舍具盃盤日日堂中作歌舞兒不逺行母在宅<lb/>
養蠶種田多粟帛却思在外富貴時何如貧賤不相離<lb/>
<pb n="KR4h0117_WYG_337-10a"/>
　　　送王廷桂還姑蘇<lb/>
王郎入骨愛風雅自言生長姑蘇下一片清冰映玉壺<lb/>
判知不是栖栖者越王臺畔偏相逢握手髙談情頗濃<lb/>
西陵緩轡吟秋霽北幹銜盃坐日舂酒酣擊節因懷古<lb/>
壯心磊落嗟誰仵却笑将軍類木猴每輕丞相稱倉鼠<lb/>
郎今身世兩悠悠浪迹翻成汗漫遊誰信魏牟偏戀闕<lb/>
自憐王粲數登樓故國繁華已凋槁送君只欲傷懷抱<lb/>
子胥墓下但白楊泰伯祠前空緑草三十男兒宜逺圖<lb/>
<pb n="KR4h0117_WYG_337-10b"/>
功名富貴等樗蒲只須一舸遊三泖莫作扁舟泛五湖<lb/>
　　　送周明徳應詔之京師<lb/>
閶門栁條未堪折只宜相見不相别人生蹤跡各東西<lb/>
半是車輪與馬蹄把酒送君城北路曉日鴉啼烏桕樹<lb/>
一聲歌罷淚滿巾僮僕催人上塘去願為轆轤纒青絲<lb/>
轆轤可展心不移男兒出處自有分與君那得不相離<lb/>
官家有程行莫緩後夜相思月還滿<lb/>
　　　題宋院人畵盤車圖<lb/>
<pb n="KR4h0117_WYG_337-11a"/>
大車盤盤牽不住小車碌碌推還去上阪下阪日千迴<lb/>
不離太行山側路吳鹽蜀米塞滿箱烏犍耳濕筋力强<lb/>
商人重貨不畏虎飯牛夜夜宿車傍妻孥不須念行旅<lb/>
槖中有金皆樂土星飡露櫛逐隊行但願利多無所苦<lb/>
道傍往來多折軸誰人肯戒前車覆<lb/>
　　　帆山夕照送顧大往遼海<lb/>
落景石帆秋餘紅掛樹頭斜憎樵笛送遲賴估檣留鴉<lb/>
落光猶閃蜺遥綵漸收依依映旌斾逺過城西樓<lb/>
<pb n="KR4h0117_WYG_337-11b"/>
　　　舟中望金山<lb/>
絶境浮塵逺穹天積水多樓臺含蜃氣鐘鼓動鯨波岸<lb/>
曉江僧出沙晴島鶴過末由窮勝覽倚櫂發狂歌<lb/>
　　　送唐生從軍闗陜<lb/>
身逐征西将休歌行路難鳴弓霜力勁舞劍雪稜寒鄉<lb/>
淚看花落邊愁縱酒寛少年曽許國直擬斬樓蘭<lb/>
　　　送内敬重戍遼左<lb/>
别淚不可忍杯行到手空風塵重作客寒暑易成翁曙<lb/>
<pb n="KR4h0117_WYG_337-12a"/>
色連闗樹秋聲起塞鴻天涯見親友還與故園同<lb/>
　　　送魏仲房往上髙省親<lb/>
新年思定省理櫂别家林野雪消不盡春江流正深伯<lb/>
魚方學禮子賤只彈琴記取臨歧處清言抵贈金<lb/>
　　　送友歸鄱陽<lb/>
芳草緑尚淺故園春未殘平生為客慣今日别君難短<lb/>
棹吳歈曲哀絃楚女彈江花正滿眼且莫下長干<lb/>
　　　静軒為陸生作<lb/>
<pb n="KR4h0117_WYG_337-12b"/>
已於城市逺林徑轉逶迤一鳥不鳴處孤亭獨坐時砌<lb/>
花閒白日野竹匝清池每欲相來往鄰人恐未知<lb/>
　　　早春寄京師白虚室先生<lb/>
帝城佳氣接烟霞草色芊芊紫陌斜霽雪未消雙鳳闕<lb/>
春風先入五侯家歌鐘暗渡新豐樹遊騎晴驕上苑花<lb/>
獨有揚雄才思逸應傳麗句滿京華<lb/>
　　　和毛鼎臣聞白西塘臥病之作<lb/>
昔年遊宦去鄉閭此日還家勝謫居垂老厭看爐内藥<lb/>
<pb n="KR4h0117_WYG_337-13a"/>
窮愁還著篋中書青雲有路迢迢隔白髮無情漸漸疎<lb/>
漢代于今論封禪長卿多病欲何如<lb/>
　　　贈袁錦衣<lb/>
少因驍勇調邊城聖主論功特著名心解豹弢偏識陣<lb/>
手揮龍劍祇輕生黑山敵破教傳檄青海軍回看洸兵<lb/>
今日太平身獨老栁營閒坐聴春鶯<lb/>
　　　吳越兩山亭<lb/>
危亭面勢瞰雄都詞客登臨興倍孤地拱會稽開古越<lb/>
<pb n="KR4h0117_WYG_337-13b"/>
江吞羅刹限全吳黄金謾鑄功臣像紅袖終墮霸國圖<lb/>
不為千年獨悲愴眼前人事幾樗蒲<lb/>
　　　題二姝撫嬰圖<lb/>
休識流黄罷養蠶桃根桃葉並清酣龍綃却暑肌香膩<lb/>
蟬翼凌風髩影鬖常恨畵中題荳蔲誰教窗下種宜男<lb/>
螽斯合備房中樂見説如今化已覃<lb/>
　　　阿那瓌<lb/>
夜雪沒氊城聞箛三兩聲漫山是獵火照著漢家營<lb/>
<pb n="KR4h0117_WYG_337-14a"/>
　　　結客行<lb/>
結客千金盡酬恩一劍存羞為狗盜伍不傍孟嘗門<lb/>
　　　征夫詞<lb/>
征夫語征婦死生不可知欲慰泉下魂但視褓中兒<lb/>
　　　征婦詞<lb/>
征婦語征夫有身當徇國君為塞下土妾作山頭石<lb/>
　　　雙行纒<lb/>
色絲深文羅持作雙行纒繫儂白玉脛步步作春妍<lb/>
<pb n="KR4h0117_WYG_337-14b"/>
繡纒合歡帶足底生蓮花自踏君門户更不由狹斜<lb/>
　　　為北郭悼亡<lb/>
獨坐思芳辰鶯花笑冷春自從妝閣閉誰拂鏡臺塵<lb/>
　　　書扇<lb/>
家逺緑川長回舟菡萏香緩聲歌白苧明月堕横塘<lb/>
　　　詠筝雁<lb/>
絃絃相近不相離入調頻将玉手移最恨曲終人散後<lb/>
影分行斷各參差<lb/>
<pb n="KR4h0117_WYG_337-15a"/>
　　　聞唐愚士除翰林侍讀却寄<lb/>
看鍊神丹骨已成新騎雲鶴上蓬瀛山中舊伴頭将白<lb/>
遥矚非烟想珮聲<lb/>
　　　經錢塘故址<lb/>
潭潭第宅俯長衢杏閣桐窗似畵圖三十年來陵谷變<lb/>
耕人猶識舊銅鋪<lb/>
　　　畵馬<lb/>
曽蹴交河度黑山霜蹄颯颯汗斑斑如今四海無征戰<lb/>
<pb n="KR4h0117_WYG_337-15b"/>
老向春風十二閑<lb/>
　　　李迪畵蘆雁<lb/>
逺别氷天趂稻粱秋風吹斷不成行夜深獨宿江南渚<lb/>
夢怯黄蘆葉上霜<lb/>
　　附劉師邵<hi>字師邵績之子</hi>
　　　十月十八日出都城途中寫懷<lb/>
驅車出都門落日臨髙城客懷方鬱紆悠悠赴修程四<lb/>
顧原野茫蕭蕭北風鳴戀闕首重回懷人恨難平豈無<lb/>
<pb n="KR4h0117_WYG_337-16a"/>
萬言書亦足干聖明上将補衮衣下欲請長纓君子貴<lb/>
安分茍禄非所榮出處會有時屑屑徒自輕扁舟歸去<lb/>
來鄉山望中横濯纓發浩歌滄浪有餘清<lb/>
　　　鏡湖丹室為周良醫仲方賦<lb/>
浩浩鏡湖水東流接扶桑矯首望不極三山海中央上<lb/>
有列仙侣樓居鬱相當若人從之遊鸞鶴叅翺翔授以<lb/>
養生訣示以金丹方後天可不老夀命凋三光稽山孕<lb/>
靈秀爰兹構丹房鑿雲以為牖結露以為梁左控金虎<lb/>
<pb n="KR4h0117_WYG_337-16b"/>
伏右提蒼龍驤渴飲駐金波飢飡截松肪丹成貯龍鼎<lb/>
五色爛輝煌鬼神不敢窺禁衛呵不祥服食煉精魄身<lb/>
輕欲飛揚手握造化樞一舉超八荒我願得此劑持之<lb/>
獻明堂上以延萬夀下以惠三殤<lb/>
　　　琴月軒<lb/>
琴中有真趣不待徽軫全琴中有至音不待宫羽宣憑<lb/>
軒撫孤桐皓月當空懸秋髙夜寥寥萬籟俱寂然掩抑<lb/>
三四聲志在太古先棲鳳翔髙梧潛蛟起重淵髙山何<lb/>
<pb n="KR4h0117_WYG_337-17a"/>
峨峨流水復涓涓相逢盡聾俗孰知妙入𤣥子期去已<lb/>
遥牙氏終絶絃此意當自得勿為昧者傳<lb/>
　　　休理妝<lb/>
婉婉青樓女秀質淑且明輕雲粲朝日光彩何新鮮云<lb/>
胡不自貴修飾以為妍競為時世妝皎皎當市纒螓首<lb/>
耀膏沐蛾眉鬬嬋娟妝成不自見竊為他人憐嘗䝉冶<lb/>
容誨令徳何由宣盍思守閨闥永謝朱與鉛<lb/>
　　　題仙山樓觀圖<lb/>
<pb n="KR4h0117_WYG_337-17b"/>
宇宙開新域星辰隠上台羣峰羅窈窕列嶂擁崔嵬玉<lb/>
觀參差聳琳宫次第開珮聲霞外響幢影日邊來王母<lb/>
迴鸞馭秦娥集鳳臺懸枝珠作網綴地錦為苔樹挽千<lb/>
峰霧泉轟萬壑雷地疑連閬苑山似接蓬萊真境殊難<lb/>
遇新詩豈易裁抽毫聊短述深愧謫仙才<lb/>
　　　游静海寺<lb/>
祇園通輦道絳刹聳崔嵬日月瞻天近烟霞接地迴黄<lb/>
金鋪净域白玉甃層臺池湧青蓮現窗臨碧樹開塔凌<lb/>
<pb n="KR4h0117_WYG_337-18a"/>
霄漢起鐘喚海潮回天女将花至龍王獻寶來佛燈澄<lb/>
霽月僧唄隠春雷香積分㕑供醍醐薦茗盃波光揺演<lb/>
漾林影共徘徊聴法誰能難題詩强自裁雄期過雁宕<lb/>
勝已壓天台寄謝同游侣何年此重陪<lb/>
　　　送張孝㢘之京<lb/>
别離知不逺情至亦澘然樹引投京路鷗随出浦船去<lb/>
程秋雨裏歸夢曉霜前親舊如相問卑棲似往年<lb/>
　　　喜陳少尹致仕還賦此奉寄<lb/>
<pb n="KR4h0117_WYG_337-18b"/>
官滿一身輕懸車稱野情家傳新政譜壇續舊詩盟鳥<lb/>
倦飛還息鷗馴妥不驚翻慚形役者驅逐尚營營<lb/>
　　　贈開元寺隆上人<lb/>
自向錢塘住相将廿載餘息來諸妄斷老去萬縁疎洗<lb/>
竹通幽徑搴藤補弊廬時時得佳句還向壁間書<lb/>
　　　又<lb/>
諸方遊欲徧棲息此山中已悟法皆幻定知身是空窗<lb/>
鳴蕉葉雨簾捲枳花風亦是躭閒者清言喜暫同<lb/>
<pb n="KR4h0117_WYG_337-19a"/>
　　　寄王内悦先生時方待詔公車<lb/>
鼇背神山接絳霞每瞻辰極想京華祥烟色借宫城栁<lb/>
湛露香浮御苑花天樂逈傳雙鳳闕雲綏遥駐六龍車<lb/>
明光奏技多如雨應數王褒頌最佳<lb/>
　　　夢梅<lb/>
冰魂雪態自娉婷夢入東風感使星春掩殘香烟漠漠<lb/>
曙分疎影月冥冥金蟲焰短揺絲幔珤鴨薰微裊鈿屏<lb/>
一枕幽情詩思窅翠禽啁唽喚初醒<lb/>
<pb n="KR4h0117_WYG_337-19b"/>
　　　畵竹<lb/>
誰弄參差管聲悲引恨長夜深龍起聴明月滿瀟湘<lb/>
　　　小畵<lb/>
雨餘溪樹凉落日水清淺浩歌歸去來心随楚雲逺<lb/>
　　自君之出矣<lb/>
自君之出矣日日盼征鞍思君如風燭有淚不曽乾<lb/>
　　青樓怨<lb/>
青樓連十里珠薄上銀鈎此中多樂事郎從何處遊<lb/>
<pb n="KR4h0117_WYG_337-20a"/>
　　　商婦詞<lb/>
君心若流水妾心如落花風波千萬里相逐徧天涯<lb/>
　　　宫人斜<lb/>
粉埋紅艷骨埋香草色非春亦自芳莫道生前恩寵薄<lb/>
馬嵬塵土更堪傷<lb/>
　　　四皓奕棋圖<lb/>
雲霄萬里羨冥鴻曽為儲皇出漢宫數著殘棋猶未了<lb/>
五陵松柏已秋風<lb/>
<pb n="KR4h0117_WYG_337-20b"/>
　　　題子陵圖<lb/>
漢祚中興竟滅新雲臺勲業聳嶙峋英雄盡入丹青手<lb/>
難貌羊裘把釣人<lb/>
　　　懷潭講師<lb/>
青蘿寺裏白頭僧净業真堪繼祖燈不出山門将十載<lb/>
壁問長掛一枝藤<lb/>
　<lb/>
　石倉歴代詩選巻三百三十八<lb/>
</p>
<p>
</p>
  </div>
</body>
</text>
</TEI>
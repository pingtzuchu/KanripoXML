<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻九十七</head> <lb/>
    <p>
<pb n="KR4h0117_WYG_097-1a"/>
欽定四庫全書<lb/>
　石倉歴代詩選巻九十七<lb/>
　　　　　　　　　　　　明　曹學佺　編<lb/>
　晚唐二十四<lb/>
　　方干<hi>字雄飛新定人</hi>
　　　寄李頻<lb/>
衆木已揺落望君猶未還軒居在何處雨雪滿前山思<lb/>
苦文星動鄉遙釣渚閒明年見名姓惟我獨何顔<lb/>
<pb n="KR4h0117_WYG_097-1b"/>
　　　東溪别業寄叚郎中<lb/>
前山含逺翠羅列在窗中盡日人不到一樽誰與同凉<lb/>
隨蓮葉雨暑避桞條風豈分長岑寂明時道豈窮<lb/>
　　　懐州客舍<lb/>
誤飲覃懐酒誰知滯去程朝昬太行色坐卧沁河聲白<lb/>
道穿秦甸嚴鼙似戍城隣雞莫相促遊子自晨征<lb/>
　　　中路寄喻鳬<lb/>
求名如末逐白首亦難歸送我樽前酒典君身上衣寒<lb/>
<pb n="KR4h0117_WYG_097-2a"/>
蕪隨楚盡落葉渡淮稀莫歎干時晩前心豈便非<lb/>
　　　送趙明府還北<lb/>
故林終不住劔鶴在扁舟盡室無餘俸還家得白頭鐘<lb/>
催呉岫晩月照渭河流曾是棲安邑恩期異日酬<lb/>
　　　夏日登靈隱寺後峰<lb/>
絶頂無煩暑登臨三伏中深蘿難透日喬木更含風山<lb/>
疊雲霞際田傾江海東那知兹夕興不與古人同<lb/>
　　　聽新蟬寄張晝<lb/>
<pb n="KR4h0117_WYG_097-2b"/>
細聲頻斷續審聽亦難分髣髴應移處從容却不聞蘭<lb/>
栖朝咽露樹隱暝吟雲莫遣鄉愁起吾懐秪似君<lb/>
　　　送姚舒下第遊蜀<lb/>
蜀路何迢遞憐君獨去遊風烟連北敵山水别東甌九<lb/>
折盤荒坂重江遶漢州臨卭一壺酒能浣長卿愁<lb/>
　　　旅次錢塘<lb/>
此地似鄉國堪為朝夕吟雲藏吳相廟樹引越山禽潮<lb/>
落海人散鐘遲秋寺深我來無舊識惟見寂寥心<lb/>
<pb n="KR4h0117_WYG_097-3a"/>
　　　送相里燭<lb/>
相逢未卜期相送定何之不得長年少那堪逺别離泛<lb/>
湖乘月早踐雪過山遲永望多時立翻如在夢思<lb/>
　　　君不來<lb/>
開花未零落心緒巳紛紛久客無人見新禽何處聞舟<lb/>
隨一水過路出萬山分夜坐生愁望孤光必照君<lb/>
　　　金州客舍<lb/>
淹薄羣峰暮蕭條未掩關江流嶓冢雨路入漢皇山落<lb/>
<pb n="KR4h0117_WYG_097-3b"/>
葉欹眠後孤砧倚望間此情偏耐醉難遣酒罍閒<lb/>
　　　途中逢孫輅因得李頻消息<lb/>
灞上寒仍在柔條亦自新山河雖度臘雨雪未知春正<lb/>
憶同袍者堪逢共國人銜杯益無語與爾轉相親<lb/>
　　　送從兄郜<lb/>
道路本無限又應何處逢流年莫虗擲華髮不相容野<lb/>
渡波揺月寒城雨翳鐘此心隨去鳥迢遞過重峰<lb/>
　　　送許温<lb/>
<pb n="KR4h0117_WYG_097-4a"/>
壯嵗分益切髫年心即同當聞千里去難遣一樽空翳<lb/>
燭蒹葭雨吹帆橘柚風明年見親族喜集在懐中<lb/>
　　　鏡中别業<lb/>
寒山壓鏡心此處是家林梁燕窺春醉巖猿學夜吟雲<lb/>
連平地起月向白波沈猶自聞鐘角栖身可在深<lb/>
　　　又<lb/>
世人如不容吾自縱天慵落葉憑風掃香秔倩水舂花<lb/>
朝連郭霧雪後隔湖鐘身外能無事頭宜白此峰<lb/>
<pb n="KR4h0117_WYG_097-4b"/>
　　　經周處士故居<lb/>
愁吟與獨行何事不傷情久立釣魚處惟聞啼鳥聲山<lb/>
蔬和草嫩江桞入籬生吾在兹溪上懐君恨不平<lb/>
　　　贈喻鳬<lb/>
所得非衆語衆人那得知纔吟五字句又白幾莖髭月<lb/>
閣欹眠夜霜軒正坐時此時心更苦恐作滿頭絲<lb/>
　　　涵碧亭<lb/>
高低作雜松積翠復留風路劇隂溪裏寒生暑氣中閒<lb/>
<pb n="KR4h0117_WYG_097-5a"/>
雲低覆草片水静涵空方見洋源牧心侔造化工<lb/>
　　　除夜一首<lb/>
永懐難自問此夕衆愁興曉韻侵春角寒光隔嵗燈心<lb/>
燃一寸火淚結兩行氷煦育誠非逺陽和又欲昇<lb/>
　　　題碧溪山禪老<lb/>
師步有雲隨師情惟鶴知蘿迷収术路雲隔出溪時竹<lb/>
狖窺沙井巖禽立檜枝由來傲卿相卧隱答書遲<lb/>
　　　送鏡空上人遊江南<lb/>
<pb n="KR4h0117_WYG_097-5b"/>
去住如雲鶴飄然不可留何山逢隻履一食在孤舟細<lb/>
雨蓮塘晩疎蟬隔㟁秋應懐舊溪月夜過石窗流<lb/>
　　　新正<lb/>
蓽門惆悵久時節暗來頻每見新正雪長思故國春雲<lb/>
西斜去雁江上未歸人苦憶年為客何媒得到秦<lb/>
　　　贈雪竇僧家<lb/>
登寺尋盤道人烟逺更微石窗秋見海山靄暮侵衣衆<lb/>
木隨僧老高泉盡日飛誰能厭軒冕來此便忘機<lb/>
<pb n="KR4h0117_WYG_097-6a"/>
　　　贈碼碯山禪者<lb/>
芿草不停獸因師山更靈村林朝乞食風雨夜開扃井<lb/>
味兼松粉雲根著浄缾塵勞如醉夣對此暫能醒<lb/>
　　　酬故人陳乂都<lb/>
逺别那無夣重遊自有期半年鄉信到兩地素心知坐<lb/>
久吟移調更長硯結澌文人才力薄終怕阿戎知<lb/>
　　　閏月<lb/>
羃羃復蒼蒼微和傍早陽前春寒已盡待閏日猶長桞<lb/>
<pb n="KR4h0117_WYG_097-6b"/>
變雖因雨花遲豈為霜自兹延聖厯誰不駐年光<lb/>
　　　東溪言事寄于丹<lb/>
日月晝夜轉老年難駐留軒窗纔過雨枕簟即知秋天<lb/>
際雁行出溪中虹影收惟君壯心在應笑卧滄洲<lb/>
　　　暮發七里灘夜泊嚴光臺下<lb/>
一瞬即七里箭馳猶是難檣邊走嵐翠枕底失風湍但<lb/>
訝猿鳥定不知霜月寒前賢竟何益此地誤垂竿<lb/>
　　　處州洞溪<lb/>
<pb n="KR4h0117_WYG_097-7a"/>
氣象四時清無人畫得成衆山寒疊翠兩派瀑分聲坐<lb/>
月何曾夜聽松不似晴混元融結後便有此溪名<lb/>
　　　稱心寺中島<lb/>
水木深不極似將星漢連中州惟此地上界别無天雪<lb/>
折停猿樹花藏浴鶴泉師為終老意日日復年年<lb/>
　　　寄普州司倉賈島<lb/>
亂山重復疊何路訪先生豈料多才者空垂不世名閒<lb/>
曹猶得醉薄俸亦勝畊莫問吟詩苦年年芳草平<lb/>
<pb n="KR4h0117_WYG_097-7b"/>
　　　贈中岳僧<lb/>
坐來叢木大誰見入巖年多病長留藥無憂亦是禅搘<lb/>
牀移片石舂粟引高泉盡願求心法逢誰擬即傳<lb/>
　　　遊竹林寺<lb/>
得路到深寺幽虗曾識名蘚濃隂砌古烟起暮香生曙<lb/>
月落松翠石泉流梵聲聞僧説真理煩惱自然輕<lb/>
　　　白艾原客<lb/>
原上桑柘瘦再來還見貧滄州幾年隱白髪一朝新敗<lb/>
<pb n="KR4h0117_WYG_097-8a"/>
葉平空塹殘陽滿近隣閒言説知已半是學禪人<lb/>
　　　朔雁<lb/>
寥寥落何處一夜過寥天送苦秋風外吹愁白髪邊望<lb/>
鄉皆下淚久戍獨無眠寂寞空沙曉開眸片月懸<lb/>
　　　冬夜泊僧舍<lb/>
江東寒近臘野寺水天昬無酒能消夜隨僧早閉門照<lb/>
墻燈熖細著瓦雨聲䌓漂泊仍千里清吟欲斷魂<lb/>
　　　新秋獨夜寄戴叔倫<lb/>
<pb n="KR4h0117_WYG_097-8b"/>
遙夜獨不卧寂寥庭户中河明五陵上月滿九門東萬<lb/>
里親朋散故園滄海空歸懐正南望此夕起秋風<lb/>
　　　送沛縣司馬丞之任<lb/>
舉酒一相勸逢春聊盡歡羇遊故交少逺别後期難路<lb/>
上野花發雨中青草寒悠悠兩都夢小沛與長安<lb/>
　　　送盧評事東歸<lb/>
萬里楊栁色出關隨故人輕烟覆流水落日照行塵積<lb/>
夢江湖濶憶家兄弟貧徘徊灞橋上不語共傷春<lb/>
<pb n="KR4h0117_WYG_097-9a"/>
　　　清明日送鄧芮還鄉<lb/>
鐘鼓喧離室車徒促夜裝曉榆新變火輕桞暗翻霜轉<lb/>
鏡看華髪傳杯語故鄉每嫌兒女淚今日自沾裳<lb/>
　　　江州送李侍御歸東洛<lb/>
獨乘驄馬去不並旅人還中外名卿貴田園高歩閒暮<lb/>
春經楚縣新月上淮山道路空瞻望軒車不敢攀<lb/>
　　　收兩京後還上都兼訪一二親故<lb/>
離堂千里客歸騎五陵人路轉函關晩烟開上苑新天<lb/>
<pb n="KR4h0117_WYG_097-9b"/>
涯將野服闕下見鄉親問得存亡事裁書寄海濱<lb/>
　　　湖南使院遣情送江夏賀侍郎<lb/>
雲雨一消散悠悠關復河俱從泛舟役遂隔洞庭波楚<lb/>
水去不盡秋風今更過無由得相見却恨寄書多<lb/>
　　　汝南過訪田評事<lb/>
移家近漢隂不復問華簪買酒宜城逺燒田夢澤深暮<lb/>
山逢鳥入寒水見魚沈與物皆無累終年愜本心<lb/>
　　　送王信翁登科後歸江東<lb/>
<pb n="KR4h0117_WYG_097-10a"/>
南行無俗侶秋雁與寒雲野性自深愜鄉居人共聞呉<lb/>
山中道斷浙水半江分此地登臨慣含情一送君<lb/>
　　　送饒州王司法之任兼寄朱處士<lb/>
莫愁還作吏且喜速廻車留醉悲殘嵗含情寄逺書共<lb/>
看衰老近轉覺宦名虗遙想清溪畔幽人得自如<lb/>
　　　殘秋送友<lb/>
早為千里别况復是秋殘木葉怨先老江雲愁暮寒交<lb/>
情如水澹離酒泛杯寛料想還家後休吟行路難<lb/>
<pb n="KR4h0117_WYG_097-10b"/>
　　　客行<lb/>
藕葉綴為衣東西泣路岐鄉心日落後身計酒醒時觸<lb/>
目多添感凝情足所思羈愁難盡遣行坐一低眉<lb/>
　　　山中即事<lb/>
趨世非身事山中適性情野花多異色幽鳥少凡聲樹<lb/>
影搜凉卧苔光破碧行閒尋採藥處仙路漸分明<lb/>
　　　秋夜<lb/>
殘砧驚睡醒欹枕己三更夢破寂寥思燈殘零落明空<lb/>
<pb n="KR4h0117_WYG_097-11a"/>
窗閒月色幽壁静蟲聲况是離鄉久依然無限情<lb/>
　　　送剡縣陳永秩滿歸越<lb/>
俸禄三年後程途一月間舟中非客路鏡裏是家山密<lb/>
雪霑行袂叢杯變别顔古人惟賀滿今挈解由還<lb/>
　　　示鄉叟<lb/>
暮齒甘衰謝逢人惜别離青山前代業老樹此身移買<lb/>
藥將衣盡尋芳見字遲如何鑷殘鬂覽鏡變成絲<lb/>
　　　送姚合員外赴金州<lb/>
<pb n="KR4h0117_WYG_097-11b"/>
受詔從華省開旗發帝州野烟新驛曙殘照古山秋樹<lb/>
勢連巴没江聲入楚流惟應行化後吟句上雲樓<lb/>
　　　山中寄吳磻十韻<lb/>
莫問終休否林中事已成盤餐憐火種嵗計付刀耕掬<lb/>
水皆花氣聽松似雨聲書空翹足卧避儉側身行果傍<lb/>
閒軒落蒲連濕㟁生禪僧知見理妻子笑無名更擬教<lb/>
詩苦何曾待酒清石溪魚不大月樹鵲多驚砌下通樵<lb/>
路窗間見縣城雲山任重疊難隔故交情<lb/>
<pb n="KR4h0117_WYG_097-12a"/>
　　　鏡湖西島言事寄陶校書<lb/>
樵獵兩三户凋疎是近隣風雷前壑雨花木後巖春文<lb/>
字不得力桑麻難救貧山禽欺稚子夜犬吠漁人未必<lb/>
聖明代長將雲水親知音不延薦何路出泥塵<lb/>
　　　除夜一首<lb/>
玉漏斯須欲報晨四時吹轉任風輪寒燈短燼方燒臘<lb/>
畫角新聲已報春明日便為經歳客昨朝猶是少年人<lb/>
新正定數隨年減浮世惟應百徧新<lb/>
<pb n="KR4h0117_WYG_097-12b"/>
　　　書桃花塢周處士壁<lb/>
醉吟雪月思深苦思苦神勞新髮生自學古賢修静節<lb/>
惟應野鶴識高情細泉出石飛難盡孤竹和雲濕不鳴<lb/>
何事懶于嵇叔夜更無書札答公卿<lb/>
　　　題桐廬謝逸人江居<lb/>
少小高眠無一事五侯勲盛欲如何湖邉倚竹寒吟苦<lb/>
石上横琴夜醉多鳥自樹梢隨果落人從窗外卸帆過<lb/>
由來朝市為空憶可要棲身向薜蘿<lb/>
<pb n="KR4h0117_WYG_097-13a"/>
　　　送人宰永泰<hi>今永福縣</hi>
北人雖泛南來水稱意南行莫恨賖道路先經毛竹嶺<lb/>
風烟漸近刺桐花舟停漁浦猶為客縣入樵溪似到家<lb/>
下馬政成王事少應容閩吏日高衙<lb/>
　　　茆山贈洪拾遺<lb/>
聖代諌臣停諌舌求歸故里傲雲霞溪頭講樹纜漁艇<lb/>
篋裏朝衣輸酒家但愛身閒辭禄俸那嫌嵗計在桑麻<lb/>
我來幸與諸生異問答時容近綘紗<lb/>
<pb n="KR4h0117_WYG_097-13b"/>
　　　贈處州叚郎中<lb/>
幸見仙才領郡初郡城孤峭似仙居杉蘿色裏登臺閣<lb/>
瀑布聲中閱簿書德重自將天子合情高元與世人疎<lb/>
寒潭是處清連底賓席何心望食魚<lb/>
　　　書法華寺上方禪壁<lb/>
砌下松巔有鶴棲孤猿亦在鶴邊啼卧聞雷雨歸巖早<lb/>
坐見星辰去地低一逕穿縁應就郭千花掩映似無溪<lb/>
是非生死多憂惱此日蒙師為破迷<lb/>
<pb n="KR4h0117_WYG_097-14a"/>
　　　陪王大夫泛湖<lb/>
去去陵晨廻見星木蘭舟穩畫橈輕白波潭上魚龍氣<lb/>
紅樹林中雞犬聲密炬燒殘銀漢昃羽觴飛急玉山傾<lb/>
此時簡㸃諸名士却是漁翁無姓名<lb/>
　　　贈㑹稽張少府<lb/>
髙節何曾似任官藥苖香潔備常餐一分酒户添猶得<lb/>
五字詩名動即難笑我無媒生鶴髪知君有意借魚竿<lb/>
明年莫便還家去鏡裏雲山且共看<lb/>
<pb n="KR4h0117_WYG_097-14b"/>
　　　湖北有茅齋湖西有松島輕棹往返頗諧素心<lb/>
　　　　因成四韻<lb/>
湖北湖西往復還朝昬只處自由間暑天移榻就深竹<lb/>
月夜乘舟歸淺山遶砌紫鱗欹枕釣垂簷野果隔窗攀<lb/>
古賢暮齒方如此多笑愚儒鬢未斑<lb/>
　　　山中言事<lb/>
欹枕亦吟行亦醉卧吟行醉更何營貧來尚有故琴在<lb/>
老去不過新髪生山鳥踏枝紅果落家童引釣白魚驚<lb/>
<pb n="KR4h0117_WYG_097-15a"/>
潛夫自是孤雲侶可要王侯識姓名<lb/>
　　　山中言事<lb/>
日與村家事漸同燒松啜茗學隣翁池塘月撼芙蕖浪<lb/>
窗户凉生薜荔風書幌晝昬嵐氣裏巢枝夜折雪聲中<lb/>
山隂釣叟無知己窺鏡撏多鬢欲空<lb/>
　　　題陶詳校書陽羡隱居<lb/>
芸香署裏從容歩陽羡山中嘯傲情竿底紫鱗輸釣伴<lb/>
花間白犬吠流鶯長潭五月含氷氣孤檜中宵學雨聲<lb/>
<pb n="KR4h0117_WYG_097-15b"/>
便泛扁舟應未得鴟夷棄相始垂名<lb/>
　　　與鄉人鑒休上人别<lb/>
此日因思話鄉里故鄉風土我偏諳一枝竹葉如溪北<lb/>
半樹梅花似嶺南山夜獵徒多信犬雨天村舍未催蠶<lb/>
如今休作還家意兩鬂垂絲已不堪<lb/>
　　　寄江陵王少府<lb/>
分手頻曾變寒暑迢迢逺意各何如波濤一阻兩鄉夢<lb/>
嵗月無過雙鯉魚吟處落花藏筆硯睡時風雨濕圖書<lb/>
<pb n="KR4h0117_WYG_097-16a"/>
比來俗軰皆疎我惟有故人心不疎<lb/>
　　　于秀才小池<lb/>
一泓瀲灔復澄清半日工夫斸小庭占地未過三五尺<lb/>
浸天惟入兩三星鷁舟草際浮霜葉漁父沙邊駐小螢<lb/>
纔見規模試方寸知君立意在滄溟<lb/>
　　　登新城縣贈蔡明府<lb/>
楊震東來是宦遊政成登此自消憂草中白道穿村去<lb/>
樹裏清溪照郭流縱目西山宜永日開襟五月似高秋<lb/>
<pb n="KR4h0117_WYG_097-16b"/>
不知縣籍添新户但見川原桑柘稠<lb/>
　　　叙錢塘異勝<lb/>
暖景融融寒景清越臺風吹曉鐘聲四郊逺火燒烟月<lb/>
一道驚波撼郡城夜雪未知東㟁緑春風猶放半江晴<lb/>
謝公吟處依稀在千古無人繼盛名<lb/>
　　　送呉彦榮赴舉<lb/>
用心精至自無疑千萬人中似汝稀上國纔將五字去<lb/>
全家便待一枝歸西陵栁路搖鞭盡北固潮程挂席飛<lb/>
<pb n="KR4h0117_WYG_097-17a"/>
相見明年榜前事當時分散著萊衣<lb/>
　　　送晉陵王少府赴舉<lb/>
相看不忍盡離觴五兩牽風速去檣逺驛新砧應弄月<lb/>
初程寒角未吹霜越山直下分吳苑淮水横流入楚鄉<lb/>
珍重郄家好兄弟明年分理在何方<lb/>
　　　和于中丞登扶風亭<lb/>
避石攀蘿去不迷行時舉歩似丹梯東軒海日已相照<lb/>
下界晨雞猶未啼郭裏雲山全占寺村前竹樹半藏溪<lb/>
<pb n="KR4h0117_WYG_097-17b"/>
謝公吟望多來此此地應將峴首齊<lb/>
　　　陽亭言事獻漳州于使君<lb/>
重疊山前對酒樽騰騰兀兀度朝昬平明疎磬白雲寺<lb/>
遙夜孤砧紅葉村去鳥豈知烟樹逺驚魚應覺露荷翻<lb/>
旅人寄入逢黄菊每見北人思故園<lb/>
　　　題越州袁秀才林亭<lb/>
清邃林亭指畫開幽巖别派象天台坐牽蕉葉題詩句<lb/>
卧看藤花落酒杯白鳥不歸山裏去紅鱗多向鏡中來<lb/>
<pb n="KR4h0117_WYG_097-18a"/>
終年此地為吟侣早起㝷君薄暮囘<lb/>
　　　題長洲陳明府小亭<lb/>
坐看孤峭却勞神還是微吟到日曛松鶴認名呼得下<lb/>
沙蟬飛處隔猶聞夜來亦似深山月雨後惟關滿屋雲<lb/>
便此逍遥應不易朱衣紅斾未容君<lb/>
　　　郭中山居<lb/>
莫見一瓢離樹上猶須四壁在林間沈吟不寐先聞角<lb/>
屈曲登高自有山濺口迸泉聽未足亞窗紅果卧堪攀<lb/>
<pb n="KR4h0117_WYG_097-18b"/>
公卿莫便遺名姓却與禽魚作往還<lb/>
　　　思江南<lb/>
昨日草枯今日生羇人又動望鄉情夜來有夢尋歸路<lb/>
不到桐廬已及明<lb/>
　　　君不來<lb/>
逺路東西欲問誰寒來無處寄寒衣去時初種亭前樹<lb/>
樹已勝巢人未歸<lb/>
　　　經李羣玉故居<lb/>
<pb n="KR4h0117_WYG_097-19a"/>
訐直上書難遇主銜寃下世未成翁琴樽劒鶴誰將去<lb/>
惟鏁山齋一樹風<lb/>
　　　别孫蜀<lb/>
吳越思君意易傷别君添我鬂邊霜由來浙水偏堪恨<lb/>
截斷千山作兩鄉<lb/>
　<lb/>
　<lb/>
　<lb/>
<pb n="KR4h0117_WYG_097-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻九十七<lb/>
</p>
<p>
</p>
  </div>
</body>
</text>
</TEI>
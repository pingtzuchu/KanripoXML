<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百九十</head> <lb/>
    <p>
<pb n="KR4h0117_WYG_490-1a"/>
欽定四庫全書<lb/>
　石倉歴代詩選巻四百九十<lb/>
　　　　　　　　　　　　明　曹學佺　編<lb/>
　明詩次集一百二十四<lb/>
　　史鑑<lb/>
　　　丙午歲予初度題像<lb/>
自我得爾來忽忽已三載憂樂不相關貧病安能凂兹辰<lb/>
遇初度舉酒一相灑我貌日就衰爾顔長不改過此復幾<lb/>
<pb n="KR4h0117_WYG_490-1b"/>
時應知愈不逮觀者問為誰曰我咸疑紿惟餘舊親識追<lb/>
想為爾拜茫茫天地間歲月不相待終當委運去誰亡復<lb/>
誰在謂是無所知言非亦何解一笑兩茫然浮萍渺滄海<lb/>
　　　過梅花道人墓<lb/>
問津武塘下攬衣獨吟行徘徊古道旁纍然見孤塋荆<lb/>
榛竄狐兎牧䜿時来登橡樹半無枝曲池猶未平哀哉<lb/>
梅花庵一仆不復興空留水墨蹤允為後世程髙風董<lb/>
巨間不復名丹青古碑無文章但銘卒與生生前徇名<lb/>
<pb n="KR4h0117_WYG_490-2a"/>
教豈樂浮屠名時非有深識季世多兵争愚人信因果<lb/>
庶幾保其形同時富豪家厚𦵏侔山陵毁盜殆無餘遺<lb/>
骸縱復横珠柙去已乆蔓草来相縈何如一抔下晏然<lb/>
無震驚取重亮在人信非山水靈采芳薦清醑日落風<lb/>
悲鳴遙遙望遐躅感嘆有餘情<lb/>
　　　殺虎詞<lb/>
城西之山舊無虎草淺林疎少依阻白日咆嘷忽見之<lb/>
横行食人難指數官兵捕虎争負戈上下林谷交張羅<lb/>
<pb n="KR4h0117_WYG_490-2b"/>
一虎跳梁忽驚潰何况衆口騰其多怒視眈眈猶負嵎<lb/>
山民攖之舂以殳黄斑紛披血膏野相與屠戮殘其軀<lb/>
嗚呼養兵資禦侮見虎何為怯無武龍沙茫茫天四垂<lb/>
走馬胡兒猛於虎君不見肉食乗軒将門子遇敵幾人<lb/>
能致死<lb/>
　　　畫馬歌<lb/>
房星之精化為馬肉騣連錢滿天下世俗寧知驥與駑<lb/>
善相方臯一何寡君看畫馬自有真能通相法方入神<lb/>
<pb n="KR4h0117_WYG_490-3a"/>
驪黄牝牡不足辯天機内解斯其人騰驤飲齔逐水草筆<lb/>
端幻岀龍駒島雄姿矯矯長風生逸氣稜稜飛電掃老眼<lb/>
摩挲忽驚起便欲驅之涉長道君不見韓曹已往不復生<lb/>
吳興死後無丹青天閑龍媒十萬匹誰能起之圖爾形<lb/>
　　　秦淮歌<lb/>
停君金叵羅聽我秦淮歌長江西來幾千里沿洄直入<lb/>
臺城裏浮青蕩緑南北流至今猶號秦淮水秦淮之水<lb/>
能容舟秦淮之上花滿樓美人捲簾垂玉鈎太白仙人<lb/>
<pb n="KR4h0117_WYG_490-3b"/>
清夜遊酒酣乗月往石頭棹歌渡淮水倒披紫綺裘英<lb/>
風撼五岳豪氣隘九州邇來四千九十五甲子無人繼<lb/>
此移山倒海之風流水光依然月如故斷雲零落令人<lb/>
愁豈無清歌與美酒與子碌碌誠堪羞我歌秦淮歌送<lb/>
君秦淮去城西酒樓在何處主人今非舊孫楚且須痛<lb/>
飲歌達曙達曙歌醉方寢笑壓吳姬股為枕滿身模糊<lb/>
覆宫錦明年我亦泛秦淮手解金龜就君飲<lb/>
　　　題可菴老人寫竹<lb/>
<pb n="KR4h0117_WYG_490-4a"/>
國初寫竹王舍人筆端生動妙入神風流太常繼其後<lb/>
片紙一出人争取可菴老人得此傳聲價在人尤赫然<lb/>
江南賢豪動百數家家屏障生風煙前年寄我雪竹圖<lb/>
天地黯慘雲模糊大枝横斜小枝亞金鞭擊折青珊瑚<lb/>
今年寫竹吳江縣寫出千人萬人羡鸞鳯盤空雲日翻<lb/>
蛟龍出海風雷變鷓鴣無聲錦瑟稀湘娥披雲未遮靣<lb/>
老人老人勿自珍筆力轉多方絶倫髙山流水志有在<lb/>
莫謂識曲無其人<lb/>
<pb n="KR4h0117_WYG_490-4b"/>
　　　過横塘<lb/>
西向横塘過風涼天又晴兩山沿路轉一舸問津行野<lb/>
水飛雲度斜陽去鳥明采蓮人不見遥聽唱歌聲<lb/>
　　　中秋聞諸弟宴集湖上有作<lb/>
樂事愁邊減流年客裏過桂香秋色重天逈月明多欲<lb/>
共嫦娥語其如良夜何遥知湖上飲達曙尚酣歌<lb/>
　　　送漁隠母舅<lb/>
十年纔一見離合動悲傷授璧投河水驅車入渭陽青<lb/>
<pb n="KR4h0117_WYG_490-5a"/>
山明夕照黄菊欵秋光莫惜頻来過慈親鬢已霜<lb/>
　　　樂清寺<lb/>
未老成歸計房開祗樹林青山塵外相明月定中心近<lb/>
水行秋影焚香坐夜深世人尋不見惟聽海潮音<lb/>
　　　將遊金陵夜泊震澤<lb/>
朝飲平湖酒宵停震澤航從兹登逺道猶未出吾疆月<lb/>
隠星光爛花穠露氣香路人初不識笑問客何方<lb/>
　　　元日<lb/>
<pb n="KR4h0117_WYG_490-5b"/>
流年今六十壯志日蹉跎得此已為幸更来能幾何青<lb/>
山遊未徧白髪在無多去去不須道逢春且嘯歌<lb/>
　　　贈金本清舍人<lb/>
少將詞賦繼班揚館閣周爰歲月長朝罷讀書天上詔<lb/>
使歸那有橐中裝齊棺古𨽻先秦出岐鼔遺文後世光<lb/>
乞得鑑湖三十里四明原是賀公鄉<lb/>
　　　寄震澤道士沈長春<lb/>
春風歸騎栁邊停一上仙臺思杳冥苕水逺從天目下<lb/>
<pb n="KR4h0117_WYG_490-6a"/>
弁山長繞太湖青片雲孤鶴吹笙度千樹啼鶯把酒聽<lb/>
最愛籠鵝能好客無人援筆冩黄庭<lb/>
　　　吳元玉招賞牡丹以無都扶圖呼為韻<lb/>
洛陽花事乆應無勝賞今逢在舊都春色秪緣人自惜<lb/>
衰顔還藉酒相扶時無永叔誰重譜座有徐熈合冩圖<lb/>
夜静更持紅燭看滿庭如晝鳥驚呼<lb/>
　　　遊勝果寺<lb/>
天地茫茫幾廢興中峯依舊有巖亭江流到海逢潮轉<lb/>
<pb n="KR4h0117_WYG_490-6b"/>
山勢如城遶寺青仙洞隔花春寂寂野雲将雨樹冥冥<lb/>
幽禽似惜韶光暮頻喚提壺笑客醒<lb/>
　　　松陵夜泊<lb/>
城隂分手即天涯嶺樹江雲别路賖未到故園猶自客<lb/>
忽聞鄉語似還家燈前今夜愁無寐鏡裏明朝鬢有華<lb/>
欲問歸舟何處泊月明和鴈宿蘆花<lb/>
　　　送嵇揮使還長安<lb/>
落花時節子規啼中散還鄉馬首西漢苑別来為日乆<lb/>
<pb n="KR4h0117_WYG_490-7a"/>
秦川行到覺天低雲程逺見三春鴈關法今無半夜雞<lb/>
不獨銷魂㶚橋上闔閭城外亦凄凄<lb/>
　　　送人遊維揚<lb/>
憐君失意向天涯雨歇紅亭日已斜對酒不須嗟往事<lb/>
渡江知是客誰家孤城猶繫揚州郡四海空傳后土花<lb/>
莫過雷塘弔陳迹只今殘栁尚啼鴉<lb/>
　　　登吳興慈感寺閣<lb/>
亭亭髙閣倚斜暉廿載曽從此地歸往事已隨春草換<lb/>
<pb n="KR4h0117_WYG_490-7b"/>
重来似覺故人稀孤城近水青山映逺樹連雲去鳥微<lb/>
欲繋扁舟嗟未得䕷蕪新綠釣魚磯<lb/>
　　　曹顒若載酒過訪以詩贈别<lb/>
一樽相對思依依老大空悲始願違華髪鏡中看漸短<lb/>
故人天際信来稀黄梅雨少河流淺綠樹隂多日景微<lb/>
欲把漁竿江海上却愁風浪濕荷衣<lb/>
　　　清暑處<lb/>
激水四簷鳴常如風雨聲不須秋節至紈扇已無情<lb/>
<pb n="KR4h0117_WYG_490-8a"/>
　　　題陳希夷睡圖<lb/>
世事紛紛類奕棋蓮花峯下睡多時春風引入華胥國<lb/>
忘却浮生在亂離<lb/>
　　　寄吳鳴翰湖上二首<lb/>
紅塵不到三山逺家住蓬壺鏡裏天隔浦落花雙屐雨<lb/>
過門流水一溪烟<lb/>
多時不到南湖上花落鶯啼又一年有約畫船同載酒<lb/>
短篷春雨看鷗眠<lb/>
<pb n="KR4h0117_WYG_490-8b"/>
　　　醉題西朶壁<lb/>
西風蕭蕭吹客衣黄溪道上行人歸一聲長笛起天外<lb/>
白雲滿山霜葉飛<lb/>
　　　題和靖觀梅<lb/>
孤山山下斷橋邊萬樹含香雪後天我亦騎驢来弔古<lb/>
夕陽荒塜寺門前<lb/>
　　　題許子厚扇<lb/>
好山多在石湖西草色新年綠未齊亭子半開脩竹裏<lb/>
<pb n="KR4h0117_WYG_490-9a"/>
一簾春雨鷓鴣啼<lb/>
　　　可閒<lb/>
鈎簾把酒對青山老境無求始是閒請看春波門外水<lb/>
年光流去幾時還<lb/>
　　　題啟南松陵别意<lb/>
芙蓉秋水照雙旌冠蓋紛紛出送行見畫不堪傷往事<lb/>
冷風和雨過江城<lb/>
　　　偶成<lb/>
<pb n="KR4h0117_WYG_490-9b"/>
一年春事已䦨珊天意應於好景慳落盡桃花終日雨<lb/>
逢人空自說遊山<lb/>
　　　斷橋分手圖<lb/>
近水人家半掩扉兩山樓閣尚斜暉斷橋無數垂楊栁<lb/>
總被遊人折漸稀<lb/>
　　　海鹽張方洲太守逺慰予室燬臨行贈此<lb/>
舉目凄然百感侵敗垣殘礎燒㾗深流鶯似惜人顦顇<lb/>
未及花時送好音<lb/>
<pb n="KR4h0117_WYG_490-10a"/>
　　　和答呉廷暉<lb/>
一春多雨更多風猶有殘花茂草中縱使君来不堪賞<lb/>
冷香和露泣微紅<lb/>
　　　寄杭州友人<lb/>
西湖湖上水初生重疊青山接郡城記得扁舟載春酒<lb/>
滿身花影聽啼鶯<lb/>
　　徐霖<hi>字子仁呉郡人僑居白下</hi>
　　　遊天闕山<lb/>
<pb n="KR4h0117_WYG_490-10b"/>
城南天闕山平逺易登躡正如大君子優容後生接維<lb/>
時春未深衆木始抽葉諦觀巖壑姿青蒼入眉睫况無<lb/>
蛇虎患奮往心不怯賴僧導所如得以恣周渉方苦步<lb/>
遲頓忽驚去輕捷若或有神助益復忘疲薾蔬筍聊一<lb/>
飽自幸游意愜哦詩下山去野蘤迎笑靨<lb/>
　　　遊西湖<lb/>
西湖如明鏡諸山若美人美人照明鏡形影兩能真歌<lb/>
聲何處来山鳥解鳴春飛花舞當筵布作錦繡裀可惜<lb/>
<pb n="KR4h0117_WYG_490-11a"/>
無畫手能為景傳神所賴有詩酒陶冩風物新一賞詎<lb/>
云足安得日相親<lb/>
　　　酌中泠泉<lb/>
入遊山水窟得酌第一泉海門在何處莫能窮其源俯<lb/>
瞰江兩岸天上與人間即欲乗剛風此意向誰言<lb/>
　　　九華山<lb/>
隔江望九華九朶青蓮開髙下挿穹影晶英招欲来誰<lb/>
能易佳名除是謫仙才題詠似簡易一語萬象該後人<lb/>
<pb n="KR4h0117_WYG_490-11b"/>
詫能賦贅語徒喧豗安得起九京共此風月杯歸心不<lb/>
可遏翹首共徘徊<lb/>
　　　遊牛頭山<lb/>
肩輿去兀兀冐冷陟髙原仰睇牛頭山蒼翠籠雲烟十<lb/>
年乖兹遊慕意恒懸懸今辰喜酧願如渇獲飲川入寺<lb/>
撫舊景不覺増留連蔬供易厭飫深謝老衲延衰颯恃<lb/>
强健直上山之巔勃發少年興未了塵世緣買田偶近<lb/>
此何妨日盤旋自詫離城市遂得娯林泉理數有乗除<lb/>
<pb n="KR4h0117_WYG_490-12a"/>
寒灰火復然從當戒昏飲長齋繡佛前<lb/>
　　　遊虎丘山<lb/>
出城山在眼路近便遊人稍攬巖巒秀全袪朝市塵流<lb/>
泉鏘珮玉殘雪簸嶙峋任我躋攀去毋辭衰倦身<lb/>
　　　其二<lb/>
老去他無嗜登山興未厭酒縁隨俗混詩思為僧添凍<lb/>
鳥自髙樹寒梅或背簷彼皆欣有託笑我異鄉淹<lb/>
　　　昭慶寺<lb/>
<pb n="KR4h0117_WYG_490-12b"/>
寺内尋幽勝躋攀興轉豪空廊塵壁暗古殿戒壇髙禪<lb/>
味誰真悟形骸自作勞無文来發願雙鬢愧刁騷<lb/>
　　　過臨清㣲雨<lb/>
迢逓還家路纔過第一津無詩便覺俗有酒未為貧願<lb/>
足疑塵席年驚下坂輪吾方苦炎熱雨脚助精神<lb/>
　　　夜汎陽湖<lb/>
中宵息羣動一艇汎湖東天上清秋月人間白髮翁魚<lb/>
龍休鼓浪荇藻任牽風不是乗槎者銀河豈得通<lb/>
<pb n="KR4h0117_WYG_490-13a"/>
　　　旅次除夕<lb/>
已自悲年逝何堪在異鄉紅燈照影獨白髪為愁長友<lb/>
助椒觴味隣傳术火香無眠守寒夜簡㸃舊行藏<lb/>
　　　牛首山<lb/>
冒熱登臨不憚勞哀年尤比少年豪霏霏雨洗青山路<lb/>
蕩蕩風吹白葛袍某水某丘尋故境一觴一詠属吾曹<lb/>
杜門枯坐少行樂翻悔從前興未髙<lb/>
不到名山又幾年山中風景但依然佛廬清净此何地<lb/>
<pb n="KR4h0117_WYG_490-13b"/>
僊窟幽深別有天頗怪松隂穿黠䑕俄驚石竇響流泉<lb/>
未須斗酒添詩興要與兹山結勝緣<lb/>
　　　浮山<lb/>
慕山雖恨到山遲喜共山靈有夙期景在石龕逢衲處<lb/>
趣增田舍訪農時年華催老閒方覺酒醆消憂隠獨宜<lb/>
酷暑惱人難避得煩襟正愛午風吹<lb/>
　　　西山<lb/>
此山名顯是何年我得来遊豈偶然樹木隂濃迷白晝<lb/>
<pb n="KR4h0117_WYG_490-14a"/>
樓臺勢聳挿青天心貪便擬移家住足嬾何妨借榻眠<lb/>
衰老未消豪壯氣還乗酒力了詩緣<lb/>
　　　圵固山<lb/>
丹崖青壁畫難如勢壓中流接太虚鐵鑊尚存梁代物<lb/>
寺門猶榜宋人書遥看暝浦輕鷗下漸惜秋林落葉疎<lb/>
欲了此中遊樂興直須長住混樵漁<lb/>
　　　初過西湖<lb/>
兀坐肩輿恣嘯歌逺尋蕭寺繞陂陀生憎勝地人遊少<lb/>
<pb n="KR4h0117_WYG_490-14b"/>
不分名山僧占多六代跡空湮草莽諸天界秪隔藤蘿<lb/>
躋攀未竟日已暮幽獨傷神可奈何<lb/>
　　　姚原白招賞百合花<lb/>
名園争賞異花開為愛幽芬逺俗埃地主好陳青玉案<lb/>
花神故獻欝金杯偶驚明月端陽至恠得閒門詞客来<lb/>
小雨初晴新月朗不妨移席重徘徊<lb/>
　　　舟中除夕<lb/>
去年淮北逢今夕今夕湖南憶去年歲月於人情不斷<lb/>
<pb n="KR4h0117_WYG_490-15a"/>
山川容我夢相牽數廵清酒春開甕一㸃紅燈雪滿船<lb/>
莫向梅花問消息東風回首益悽然<lb/>
　　　西溪對月<lb/>
海鄉今夕正思家况復悲秋對月華萬客舟航依野草<lb/>
一天風露滿汀花無情歌吹聲偏近有約佳人路轉賖<lb/>
忽憶秦淮烟水岸那能此地乆生涯<lb/>
　　　戲作贈客<lb/>
臨行還贈繞朝鞭且駐驕驄入市眠十隊紅粧春壓酒<lb/>
<pb n="KR4h0117_WYG_490-15b"/>
百枝銀燭夜燒筵留人最好逢今雨離恨從知是各天<lb/>
莫向幔亭尋幻跡我曹元不讓神仙<lb/>
　　　桐城歸舟漫興<lb/>
老翁七十未媮閒浩淼江程去復還覽鏡愧難留黒髮<lb/>
當杯狂欲醉青山仰窺鵰鶚雲霄上近狎鳬鷖洲渚間<lb/>
誰謂衰年全省事獨於詩興不曽慳<lb/>
孱體經秋已强支况禁風颺鬢絲絲忍看斷葦傷心處<lb/>
正屬征鴻得意時畎畝終焉須有道江山如此可無詩<lb/>
<pb n="KR4h0117_WYG_490-16a"/>
坐来猛覺飢腸熱且飽新炊雪滿匙<lb/>
　　　遊蓼莪<lb/>
貪遊纔上蓼莪船小愒先叅下澤禪丘壑容人酬醉興<lb/>
袈裟與我結詩緣欣當恵逺今開社怪得坡翁舊買田<lb/>
賞興未終愁即返半航斜日起湖烟<lb/>
　　　春日漫興<lb/>
莫厭春来風雨天最堪供給老人眠出門節序驚百五<lb/>
探囊酒資拚十千<lb/>
<pb n="KR4h0117_WYG_490-16b"/>
　　　墨芙蓉<lb/>
慘淡秋光不自禁臨風多少欲開心城中桃李笙歌地<lb/>
誰問寒江幾淺深<lb/>
　<lb/>
　<lb/>
　<lb/>
　<lb/>
　石倉歴代詩選巻四百九十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百六十下</head> <lb/>
    <p>
<pb n="KR4h0117_WYG_360-1a"/>
欽定四庫全書<lb/>
　石倉歴代詩選巻三百六十下<lb/>
　　　　　　　　　　　　明　曹學佺　編<lb/>
　明詩初集八十下<lb/>
　　朱克誠<lb/>
　　　水<lb/>
浩浩無津際杳溟烟波何䖏望蓬瀛馮夷銀屋千層逈<lb/>
漢使星槎一葉輕盈縮應隨天地化奔流不盡古今情<lb/>
<pb n="KR4h0117_WYG_360-1b"/>
萬方共喜風濤息四海絃歌讃聖明<lb/>
　　　塵<lb/>
一騎駸駸渉遠途紛紛如霧暗雲衢迎風却認沙中起<lb/>
過雨還從陌上鋪亂逐行車迷劍佩不隨流水入江湖<lb/>
祗今四海昇平日佇見晴空一㸃無<lb/>
　　　霞綺<lb/>
孤鶩齊飛入望賒晚晴遥映夕陽斜光疑海月流珠彩<lb/>
艶訝天河浣絳紗錯落霜林籠錦樹澄明仙井燦桃花<lb/>
<pb n="KR4h0117_WYG_360-2a"/>
散成紫氣凝丹室絶勝芙蓉伏火砂<lb/>
　　　霜花<lb/>
曽聞青女手栽培露冷風嚴徹夜開色借龍泉涵碎玉<lb/>
光凝鴛瓦軼纎埃輕盈積素迷行佩冷淡無香訝落梅<lb/>
何事太陽収拾却又隨流水到天台<lb/>
　　　睡蝶<lb/>
曉日初晴百卉香為貪春睡倦尋芳魂隨斷靄迷花徑<lb/>
夢逐殘英度粉墻翠幄深沉愁雀噪香林寂寞怯風狂<lb/>
<pb n="KR4h0117_WYG_360-2b"/>
醒來粉褪飛猶懶却憶莊生寄恨長<lb/>
　　　飛燕<lb/>
王謝園林舊路荒不妨隂雨補巢忙自憐弱羽隨萍梗<lb/>
何暇棲身向畫樑低拂緑楊過藥圃斜穿青草度芹塘<lb/>
烏衣雲海頻來徃不憚風波道路長<lb/>
　　　梅魂<lb/>
朝來䇿蹇覓芳魂南北枝頭見淚㾗春静不堪溪上弔<lb/>
夜深空向笛中論吟餘姑射幽香遠夢入羅浮素影繁<lb/>
<pb n="KR4h0117_WYG_360-3a"/>
幾度石橋西畔路淒涼新月照黄昏<lb/>
　　　白鴈<lb/>
聫翩北向復南翔玉宇横看寫恨長色借蘆花澄素練<lb/>
影涵明月上波光金河遥度千行雪紫塞孤飛一片霜<lb/>
為問上林傳札後别來曽復見蘇郎<lb/>
　　　無絃琴<lb/>
焚香掃石獨横琴愧乏朱絃感恨深月下不聞烏夜操<lb/>
花邉空憶白頭吟難將古調傳心事無復高山遇賞音<lb/>
<pb n="KR4h0117_WYG_360-3b"/>
為報東林蓮社侣不堪携抱日相㝷<lb/>
　　　遊絲<lb/>
綰烟曵日度江臯散逐晴風下復高柳外牽情邀翰墨<lb/>
花邉縈恨怨離騷千㝷謾憶紉蘭佩萬縷空懷織錦袍<lb/>
収得春回桃浪暖謾言曽許釣鯨鼇<lb/>
　　羅泰<lb/>
　　　水<lb/>
天吳自昔肇洪荒一望東南接混茫習坎不盈時未達<lb/>
<pb n="KR4h0117_WYG_360-4a"/>
在川應與道俱長禹門春盡兼天湧牛渚秋高徹夜光<lb/>
愧我短纓猶未濯不知何䖏泛滄浪<lb/>
　　　塵<lb/>
聞道麻姑碧海東飛揚幾度杳難窮萊蕪甑朽名猶在<lb/>
石虎樓高事已空謾逐清風迷玉麈長隨旭日逗房櫳<lb/>
自慚擾擾浮生裏何䖏蓬萊絶島中<lb/>
　　　霞綺<lb/>
滕王高閣近滄洲散綺千章絢碧流杳藹祥光虹駕闕<lb/>
<pb n="KR4h0117_WYG_360-4b"/>
氤氲佳氣蜃為樓紋成織女機初下丹伏茅君火未収<lb/>
我欲朝餐淩絶景飄飄長侍赤松遊<lb/>
　　　霜花<lb/>
憶自淞江下秀州蒼涼玉宇霽光浮誰於月露雙清曉<lb/>
幻出瓊花一色秋蝴蝶夢回看不厭鴛鴦瓦冷覺生愁<lb/>
凝輝絶勝吳鹽巧柳絮才高愧莫酬<lb/>
　　　睡蝶<lb/>
繁英採採拾香紅倚倦還棲錦繡叢濕透粉裳愁夜雨<lb/>
<pb n="KR4h0117_WYG_360-5a"/>
低垂玉版怯春風魂歸莊室應同化夢與南柯杳不通<lb/>
向曉却應誰喚醒鶯聲遥在百花中<lb/>
　　　飛燕<lb/>
華屋雕梁粉繪新烏衣何事徃來頻輕狂更擇營巢䖏<lb/>
下上猶尋繫線人冒雨斜穿三徑曉隨風遥度萬家春<lb/>
自慙寄跡浮名下南北東西老此身<lb/>
　　　梅魂<lb/>
孤山蹤跡逈無邊醉裏羅浮别有天春信挽回風冉冉<lb/>
<pb n="KR4h0117_WYG_360-5b"/>
角聲吹斷月娟娟石橋清趣將吟逺紙帳空香入夢傳<lb/>
覺後欲尋渾不見淚痕殘雪暝浮烟<lb/>
　　　白鴈<lb/>
憶别蘇郎塞外城秋來何事復南征遠疑孤鶴横空逈<lb/>
近訝閒鷗泛渚輕雪滿上林朝送影月寒湘浦夜聞聲<lb/>
懸知霄漢翺翔日白雀那能獨擅名<lb/>
　　谷宏<lb/>
　　　霞綺<lb/>
<pb n="KR4h0117_WYG_360-6a"/>
晴天吐彩散英英佳氣光輝照赤城曉起忽隨孤鶩去<lb/>
晩來仍逐片雲行燁如蜀錦榮還燦皎若爐丹色更明<lb/>
欲起高樓頻眺望悠然餐罷可長生<lb/>
　　　霜花<lb/>
皎皎流輝燦玉英九天繁露似凝成方疑趙璧明還潔<lb/>
若比驪珠色更清隋苑瓊花無瑩彩唐宫玉蘂少光明<lb/>
化工若使應長在宛洛芳春第一名<lb/>
　　　睡蝶<lb/>
<pb n="KR4h0117_WYG_360-6b"/>
逐氣隨香何䖏尋翩翩無力宿花心不知狂客傾盃樂<lb/>
只與莊生入夢深葉底風微猶栩栩花間日暖正沈沈<lb/>
覺來粉翅初輕舉方聽笙歌有妙音<lb/>
　　　飛燕<lb/>
曽向烏衣國裏來暖風先到栢梁臺翺翔畫閣朱扉敞<lb/>
下上華堂翠箔開倐見秋容何處去忽逢春色又飛回<lb/>
昔年王謝門墻盡惟有荒臺長翠苔<lb/>
　　　無絃琴<lb/>
<pb n="KR4h0117_WYG_360-7a"/>
陶令閒來理素琴悠然妙趣不聞音夏炎揮手風生座<lb/>
夜静怡情月滿林石上擕來多逸興堂前撫罷更清心<lb/>
湏臾三徑黄花發抱向寒籬酒共斟<lb/>
　　林坦<lb/>
　　　水<lb/>
混混泉源一氣通功成潤澤古今同魚龍變化誰能測<lb/>
江漢朝宗不可窮潮信有期惟向月波瀾無意自隨風<lb/>
弱流萬里蓬萊隔擬泛星槎向此中<lb/>
<pb n="KR4h0117_WYG_360-7b"/>
　　　塵<lb/>
一道空濛晝未開青槐綺陌動浮埃暝隨微雨花前歇<lb/>
晴逐香風柳外來羅襪行侵遊閬苑馬蹄縈轉下章臺<lb/>
不知開闢洪荒後碧海飛揚又幾回<lb/>
　　　霞綺<lb/>
赤水祥光杳靄中曉隨孤鶩氣空濛六街羅綺花前月<lb/>
十里旌旗塞上風色借霜林迷遠樹影兼桃浪動遥空<lb/>
最憐王勃才無敵滕閣當年記獨雄<lb/>
<pb n="KR4h0117_WYG_360-8a"/>
　　　霜花<lb/>
青娥巧剪奪春工萬瓦瓊瑶一道通暗結氷魂凝曉露<lb/>
不隨香絮逐寒風鉛華荏苒銀屏隔梅額輕盈玉鏡空<lb/>
蜂蝶飛來空戀戀不知何䖏是芳叢<lb/>
　　　睡蝶<lb/>
翠逕深沉日未西紅稀緑暗望中迷穿花頓覺芳心懶<lb/>
卧柳從教舞翼齊金谷魂飛春寂寂銀塘夢入草萋萋<lb/>
飄然欲與莊周化莫遣鶯聲柳外啼<lb/>
<pb n="KR4h0117_WYG_360-8b"/>
　　　飛燕<lb/>
烏衣千里愧飄蓬春去秋來似夢中貪掠香芹芳徑遠<lb/>
不知清晝畫梁空雲邉征鴈應堪擬江上閒鷗逈莫同<lb/>
偶語何須尋舊壘秦樓寂寞掩春風<lb/>
　　　梅魂<lb/>
曽憶尋芳度石橋滿懷幽思雪飄飄西湖鶴弔春如夢<lb/>
東閣詩成恨未消疎影蕭條和落月空香縹緲逐寒颷<lb/>
羅浮酒醒人何處玉笛聲寒夜色遥<lb/>
<pb n="KR4h0117_WYG_360-9a"/>
　　　白鴈<lb/>
雪霽千門舊路微曽傳玉札上林飛行歸紫塞和霜斷<lb/>
影度銀河帶月輝瑶瑟輕彈移寳柱霓裳妙舞想春衣<lb/>
西風吹醒蘆花夢悞逐閒鷗上釣磯<lb/>
　　　無絃琴<lb/>
雅製曽傳太古時蛇紋深斷碧梧枝最憐得趣同元亮<lb/>
何必知音覔子期流水高山應黙契陽春白雪有心知<lb/>
長卿無限求凰意寂寞何由寄所思<lb/>
<pb n="KR4h0117_WYG_360-9b"/>
　　　遊絲<lb/>
彷彿氷蚕繭乍抽隨風嫋嫋自悠悠牽花有影晴多見<lb/>
映月無痕夜不収色借明紗江上浣光添白髪鏡中愁<lb/>
將軍況是經綸手高唱于今愧莫酬<lb/>
　　秦善<lb/>
　　　水<lb/>
一氣流行混太空涵幽極逺意無窮波濤逈與風雲合<lb/>
動息應㕘造化功牛渚天河涵夜白扶桑碧海漾朝紅<lb/>
<pb n="KR4h0117_WYG_360-10a"/>
若為舟楫還堪濟未老滄浪一釣翁<lb/>
　　　塵<lb/>
紫陌蒼茫啓曙扉晴風初起亂依微静沾藥架埋香逕<lb/>
行傍車輪上客衣夢草池塘清不染看花臺榭暝還飛<lb/>
同遊館閣城南道拂面狂吟幾度歸<lb/>
　　　霞綺<lb/>
艶彩澄明天外落赤城縹緲望中微光浮玉洞仙人掌<lb/>
色染瑶池阿母衣朝傍孤雲催雨過暮隨晴鳥向江飛<lb/>
<pb n="KR4h0117_WYG_360-10b"/>
仙家最有餐虗術欲學長生何處依<lb/>
　　　霜花<lb/>
露下亭臯夜未䦨凝華積素共漫漫瓊葩色瑩瑶池冷<lb/>
粉靨紅消玉壁寒梅徑醉歸和月見梨園歌罷倚樓看<lb/>
遥知仙客朝元處一片清輝集露盤<lb/>
　　　睡蝶<lb/>
春條縈恨正依依睡倚紅香思欲迷墻外不驚飛絮起<lb/>
窗前偏却小鶯啼莊周曉夢成寥寞金谷春遊益倦棲<lb/>
<pb n="KR4h0117_WYG_360-11a"/>
解意東風忽吹醒㝷芳人在畫欄西<lb/>
　　　飛燕<lb/>
雙飛來徃野橋西數里平蕪緑漸齊花徑泥香嫌雨濕<lb/>
繡窓風静怕簾低巢成却擬歸來早海曠那堪望去迷<lb/>
感慨舊時王謝宅空林殘日冷淒淒<lb/>
　　　梅魂<lb/>
山逕荒涼雪滿枝寒風吹冷轉參差幽香暗結黄昏後<lb/>
淡月微明半夜時東閣不曽吟裏見羅浮空説夢中期<lb/>
<pb n="KR4h0117_WYG_360-11b"/>
更堪何處成追憶膓斷西棲玉笛悲<lb/>
　　　白鴈<lb/>
憶昨瀟湘倚棹時蘆花深䖏見還稀羣依露渚涵空遠<lb/>
色淡秋旻背月飛海客無心那可狎江鷗有伴恐忘機<lb/>
蕭條莫遣寒風起又帶晴霜向北歸<lb/>
　　　無絃琴<lb/>
雅製何人敢擅名碧梧枝老斷紋生花邉不道相如意<lb/>
席上猶懷太古情白雪陽春空有調黒河秋雨冷無聲<lb/>
<pb n="KR4h0117_WYG_360-12a"/>
誰知陶令歸來日别是風流一叚情<lb/>
　　　遊絲<lb/>
舊遊曽入桑間路惹袖霑裾思未休纎綆依稀烟外没<lb/>
羣珠蹙續雨中浮晴牽草樹縈春恨暝倚花窗織夜愁<lb/>
只恐驚風吹散去殘絲零亂不堪収<lb/>
　　李溥<lb/>
　　　水<lb/>
幾度潺湲樹底過淵澄㑹見㵼天河氣蒸桃浪紅翻錦<lb/>
<pb n="KR4h0117_WYG_360-12b"/>
色借湘裙緑染羅曲磵分來聽不盡長溝流出恨偏多<lb/>
朝宗東泛滄溟遠萬里瀰漫接巨波<lb/>
　　　塵<lb/>
九衢蹤跡望微茫東海行聞乆不揚偏集貧居生范甑<lb/>
毎隨清趣積虞床暝連花市輕烟緑秋結沙塲落日黄<lb/>
更憶淩波微月下寒侵羅襪暗飄香<lb/>
　　　睡蝶<lb/>
晴晝沈沈何處來香鬚粉翅欲低摧風驚柳絮魂初斷<lb/>
<pb n="KR4h0117_WYG_360-13a"/>
日轉花隂夢未回若個有情憐蠧幻困儂無力怯鶯猜<lb/>
漆園感化應難憶料爾芳心未肯灰<lb/>
　　　飛燕<lb/>
年年來去為誰忙偏戀晴春引興長楊柳池塘窺日暖<lb/>
杏花門巷落泥香孤飛帶雨尋華屋雙翼隨風過粉墻<lb/>
王謝舊遊雲海濶秋深離恨轉淒涼<lb/>
　　　霞綺<lb/>
長空絢彩麗春熈清旦呈祥冠日輝初訝鮫綃横海市<lb/>
<pb n="KR4h0117_WYG_360-13b"/>
還疑雲錦下天機輕盈映水驚魚躍散亂隨風伴鶩飛<lb/>
更願靈華成五色為君裁剪作朝衣<lb/>
　　　霜花<lb/>
鉛華露彩釀丰姿寒艶偏承造化私鴛瓦雙團銀布粟<lb/>
鶴巢千片玉連枝祇縁青女施粧巧休訝羲和馭日遲<lb/>
應與同雲争獻瑞毎符豐稔兆明時<lb/>
　　　梅魂<lb/>
吟餘楚些夜初䦨憶得香魂欲弔難素影暗憐氷骨痩<lb/>
<pb n="KR4h0117_WYG_360-14a"/>
清容淡怯羽衣寒夢驚宋玉粧前斷怨入羌胡笛裏殘<lb/>
幾度黄昏人静後朦朧長對月中看<lb/>
　　　白鴈<lb/>
南來北徃嘆長途重整霜翎泛五湖色映銀河天共遠<lb/>
影分瑶島月同孤傳書度塞迷寒雪避繳投荒長緑蒲<lb/>
莫向蘆花深處宿錯教鷗鷺夜相呼<lb/>
　　　無絃琴<lb/>
獨抱孤桐欲理遲裵回拂拭乏朱絲謾誇蔡琰知音夜<lb/>
<pb n="KR4h0117_WYG_360-14b"/>
但誤陶潛得趣時别鶴乆違花下賞離鸞空負月中期<lb/>
年來不習和鳴調忽聽陽春動所思<lb/>
　　　遊絲<lb/>
春來到䖏㺯輕柔綰霧縈烟不自由情宻暗牽楊柳外<lb/>
恨深偏繫杏梢頭鶯梭引緯應難織魚餌投綸恐莫収<lb/>
日暮風髙總飄泊殘絲長送落花愁<lb/>
　　朱珙<lb/>
　　　塵<lb/>
<pb n="KR4h0117_WYG_360-15a"/>
聞説輕依弱草棲曽沾花雨作香泥錦筵舞罷隨仙歩<lb/>
紫陌朝回逐馬蹄榮辱寸心應渴長古今浮世為昬迷<lb/>
長纓不染還須濯莫道華簮是辟犀<lb/>
　　　霜花<lb/>
青女鉛華和露調殘粧洗却凍難消光如銀粟鋪宫瓦<lb/>
凝似瓊林積板橋冷艶分隨朝日泮寒威不受晩風飄<lb/>
稜稜絶勝孤山雪差並江梅綴玉條<lb/>
　　　梅魂<lb/>
<pb n="KR4h0117_WYG_360-15b"/>
東風吹雪玉屏空姑射仙姿杳莫逢氷魄飄零空入夢<lb/>
水香浮動覔無蹤厭聞羌笛傳新恨愁對宫粧想舊容<lb/>
惆悵西湖湖上路空餘殘月夜溶溶<lb/>
　　　白鴈<lb/>
漢使傳書事惘然筝彈玉柱怨商絃行離露陣迷湘浦<lb/>
字斷銀鈎帶楚烟汀鷺錯呼慚獨立沙鷗誤認狎羣眠<lb/>
蘆花明月長為主自是來賓又隔年<lb/>
　　　睡蝶<lb/>
<pb n="KR4h0117_WYG_360-16a"/>
栩栩芳心戀艶陽宿迷春色獨憐香韓生有恨将魂斷<lb/>
莊子多情入夢長暖壓困濃貪晝静花飄驚覺怪風狂<lb/>
低垂粉翅慵飛舞猶憶南華路𣺌茫<lb/>
　　　無絃琴<lb/>
柴桑人去杳無期名在孤桐世共推為惜蛇紋囊緑錦<lb/>
那将鴈足繫朱絲宫商有意空思憶鸞鶴無聲乆别離<lb/>
自是寸心諧古調徽音寧與俗人知<lb/>
　　　遊絲<lb/>
<pb n="KR4h0117_WYG_360-16b"/>
吟對遊絲春晝寒縈花曳柳拂欄杆雨繰揺曵千莖亂<lb/>
風軸飄揚幾縷殘暗織鶯梭穿未得晴牽蛛網結應難<lb/>
自慚華屋還堪比滿鏡蕭蕭不忍看<lb/>
　　鄧善<lb/>
　　　塵<lb/>
簾外紛紛惹舞衣暗浮明鏡拂重幃牙床積䖏沈香細<lb/>
羅襪生時獨步微南陌風飄花共散東城天静靄連飛<lb/>
誰知林下棲遲者獨掩衡茅為息機<lb/>
<pb n="KR4h0117_WYG_360-17a"/>
　　　睡蝶<lb/>
穿林采采日初昏欲化莊生向漆園已被香雲邀入夢<lb/>
不堪疎雨濕殘魂芳鬚半捲金纒縷粉翅微開玉戛痕<lb/>
醒後更無梁苑思只探花竹數家村<lb/>
　　　梅魂<lb/>
芳魂寂寂倚春魁厭聽孤城畫角哀笛影空中尋月伴<lb/>
衣香水上候風來曽臨東閣教詩興更入羅浮徹夢回<lb/>
只恐清芬易消歇惟餘玉骨瘞蒼苔<lb/>
<pb n="KR4h0117_WYG_360-17b"/>
　　　白鴈<lb/>
相呼相喚度衡湘萬里排空曳粉光江上聫翩氷色淺<lb/>
雨中嘹唳玉聲長蘆花伴影欺寒月秋水翻翎勝早霜<lb/>
飛入上林霄漢近也隨鵷鷺綴班行<lb/>
　　　無絃琴<lb/>
朱絃不具錦囊盛幾度空擕月下行天水斷紋看有影<lb/>
嶧陽焦尾聽無聲竹邉毎恨徽金冷石上空懷潄玉清<lb/>
只恐茂陵多病後那能一曲寄鍾情<lb/>
<pb n="KR4h0117_WYG_360-18a"/>
　　　遊絲<lb/>
一髪風吹何䖏依溶溶曳曳舞輕微桑間向曉新蠶吐<lb/>
池上先秋斷藕飛繫柳縷縈江客棹牽花影落玉人機<lb/>
更看幾䖏殘絲細飄泊東西遊子衣<lb/>
　　郭廙<lb/>
　　　水<lb/>
曽憶閒居江上村多情日日繞衡門去來暝帶晴雲影<lb/>
瑩徹寒兼夜月魂逈接天河應不舎欲觀滄海已難言<lb/>
<pb n="KR4h0117_WYG_360-18b"/>
何當借取仙槎便相與同尋禹穴源<lb/>
　　　塵<lb/>
一道空濛衆所猜宛疑陽至動飛灰貧居却厭閒中滿<lb/>
浮世還從何處來逈逐風光飄紫陌寧隨夜氣㸃靈臺<lb/>
舊遊蕭寺留題處紅袖那知拂幾回<lb/>
　　　梅魂<lb/>
氷想清肌雪想容天寒那任倚香風淒涼毎見黄鐘後<lb/>
飄泊誰憐玉管中朝對西湖冝鏡水夜歸東閣瑩房櫳<lb/>
<pb n="KR4h0117_WYG_360-19a"/>
逋仙逸興應難弔夢㫁孤山月色空<lb/>
　　　白鴈<lb/>
楚雲湘水遶天涯幾度隨陽客路賒影落秋潭冝桂魄<lb/>
身投暮渚並蘆花玉門霽雪將魂斷紫塞清風引字斜<lb/>
應想當年持節使窮荒南望更堪嗟<lb/>
　　　霜花<lb/>
豐山半夜動鐘時露結瓊花碧瓦滋天上曽聞青女降<lb/>
人間應訝玉簮遺扶桑曙色偏相妬太華秋容宛更疑<lb/>
<pb n="KR4h0117_WYG_360-19b"/>
晴倚畫欄相對久淒淒應恨曉風吹<lb/>
　　　霞綺<lb/>
東望扶桑拂曙紅參差罅影五雲同千㝷濯水流文采<lb/>
一片經天頼化工氣繞赤城紅樹合光涵銀浦錦屛空<lb/>
何當収拾成佳製㑹見萊衣戲曉風<lb/>
　　　飛燕<lb/>
弱羽參差翠黛寒飛來飛去畫梁間池塘影拂蒲風落<lb/>
林巷身沾杏雨還出户誰憐嬌客在入樓應識美人閒<lb/>
<pb n="KR4h0117_WYG_360-20a"/>
烏衣故國知何䖏萬里蒼茫海上山<lb/>
　　　無絃琴<lb/>
枯桐一片鎻清秋雲水空餘爽氣浮楚瑟聲沈江月白<lb/>
吳絲影㫁曉星流歸來陶徑開新調病起文園掩舊愁<lb/>
更羡衡門公暇日陽春有曲愧難酬<lb/>
　　　遊絲<lb/>
清晝沈沈淑景遲空中萬縷總堪疑青樓偏惹覉人恨<lb/>
銀漢空懷織女知鳥外迎風縈草帶簾前曵日綴花枝<lb/>
<pb n="KR4h0117_WYG_360-20b"/>
于今好入經綸手莫作江臯一釣絲<lb/>
　　余旭<lb/>
　　　塵<lb/>
紛紛浮世暝霏霏來徃長看滿客衣驛路毎隨香霧起<lb/>
沙堤長逐朔風飛丹砂功就應難染明鏡臺空已覺非<lb/>
自愧半生飄泊跡疇能為我息斯機<lb/>
　　　霜花<lb/>
鉛華積素瑩娟娟布粟成花有底妍萬㸃珠星凝碧瓦<lb/>
<pb n="KR4h0117_WYG_360-21a"/>
千枝粉幹綴銀牋江橋曙色迷行騎草塞寒光接逺天<lb/>
自是南琛風景薄若為佳瑞兆豐年<lb/>
　　　梅魂<lb/>
春早幽尋雪未乾氷肌寥頼月中寒魄依東閣吟邊返<lb/>
影落孤山夢裏殘怨斷宫粧嗟别乆曲終羌曲弔歸難<lb/>
幾回憶得羅浮事醉舞東風更倚欄<lb/>
　　　白鴈<lb/>
傳書曽聽渡金河萬里霜翎帶雪過夜傍星橋珠錯落<lb/>
<pb n="KR4h0117_WYG_360-21b"/>
朝飛露渚玉婆娑横江影動滄波白背月輝澄素練多<lb/>
莫道衡陽歸路杳海天風景易蹉跎<lb/>
　　　睡蝶<lb/>
暝宿園林晝日長芳心冉冉惜餘光不禁澗底風泉冷<lb/>
偏愛花間露葉香夢怯林鶯啼上苑魂隨野草落荒塘<lb/>
未知曽見莊生否懶却尋香過畫牆<lb/>
　　　無絃琴<lb/>
何人千里寄孤琴有軫無絃恨轉深花落不隨流水調<lb/>
<pb n="KR4h0117_WYG_360-22a"/>
月明空憶越江吟乆慚石上難留興毎負燈前獨賞心<lb/>
遥憶伯牙千載後惟君與我是知音<lb/>
　　　遊絲<lb/>
弄影晴空處處竒輕浮偏住落花枝千經暗織春情懶<lb/>
萬縷閒縈晝景遲帶雨依微牽露網因風撩亂藉蛛絲<lb/>
何人為報天孫道欲製雲綃得幾時<lb/>
　<lb/>
　<lb/>
<pb n="KR4h0117_WYG_360-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百六十下<lb/>
</p>
<p>
</p>
  </div>
</body>
</text>
</TEI>
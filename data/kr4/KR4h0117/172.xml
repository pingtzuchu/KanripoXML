<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉厯代詩選巻一百七十二</head> <lb/>
    <p>
<pb n="KR4h0117_WYG_172-1a"/>
欽定四庫全書<lb/>
　石倉厯代詩選巻一百七十二<lb/>
　　　　　　　　　　　　明　曹學佺　編<lb/>
　宋詩四十九<lb/>
　　歐陽澈<lb/>
　　　醉中食鱠歌<lb/>
君不見秋風未發鱸正肥張翰思歸心欲飛又不見田<lb/>
文有客歌彈鋏為歎無魚聲激烈水晶細鱠落金盤須<lb/>
<pb n="KR4h0117_WYG_172-1b"/>
信江南味中絶山谷曾名醒酒氷一筋未嘗延俗客助<lb/>
盤橙橘薦甘酸入口瓊瑶碎牙頰扶起嵇康頽玉山滌<lb/>
破樂天醉吟魄烹龍炮鳯未云珍策勲終是愧霜鱗江<lb/>
湖散人興不淺為羡此品常垂綸有時舉竿獲錦鯉玉<lb/>
屑花中拚爛醉笑他大嚼市㕓流浪説屠門能快意靈<lb/>
運池中蓄頗多揚鬐鼔鬛戲清波知我平生嗜此癖霜<lb/>
刀細縷紅玉槎典衣沽酒試轟飲頡紋入面春風和平<lb/>
生逸氣射牛斗功名未必常蹉跎醉來擊劒歌白雪閒<lb/>
<pb n="KR4h0117_WYG_172-2a"/>
愁萬斛俱消磨俗態翻雲仍覆雨世情炙手復張羅丈<lb/>
夫富貴當自致耻傍權門効女蘿雄圖自許羞俯仰請<lb/>
看毫端食鱠歌<lb/>
　　　七夕後一日寄陳巨濟<hi>并引</hi>
　　去年七夕待試臨川二三友從遊于巽溪閣江山氣<lb/>
　　象如在氷壺玉鑑中汝川勝槩一目而盡酒酣興發<lb/>
　　舒牋㸃翰争賦新詩以攄逸氣今年七夕憂患沮<lb/>
　　喪胷臆結約强追談笑㑹諸友飲于遽軒眼對景<lb/>
<pb n="KR4h0117_WYG_172-2b"/>
　　物緬懐舊事愴然驚怛黎明欲遣人問巨濟動静<lb/>
　　戲作古詩以供捧腹<lb/>
高樓昨夜西風轉耿耿銀河雲葉巻擎空皎月弄嬋娟<lb/>
領畧溪山堪指㸃秋光次第磨青銅一味清凉襲庭院<lb/>
遙知天外鵲橋成牛渚黄姑㑹佳燕凭髙飜憶鳯樓人<lb/>
殷懃乞巧陳芳奠可堪目斷心旌搖砌成幽恨無人展<lb/>
促樽欣得莫逆交脉脉閒愁憑理遣清狂舉白話平生<lb/>
午夜香然殘寳篆凄凉此際憶年時爛熳瓊樓興不淺<lb/>
<pb n="KR4h0117_WYG_172-3a"/>
　　　重遊寥陽洞有感<lb/>
尋真曾到寥陽殿小立廊腰花影轉飛瓊仙子下瑤臺<lb/>
綽約雲鬟眼波剪水沈烟斷一簾秋醉睡海棠紅玉軟<lb/>
武陵歸去探年華揚州夢覺江波逺重來風物恰依然<lb/>
愛日融融素烟卷洞門寂歴鎖長春異水槎枒揷天半<lb/>
霞衣苒苒媚東風綠鎖窗前重識面酒酣春笋理琵琶<lb/>
曲終依約含幽怨人間名利幾時休馬蹄不駐空留戀<lb/>
桃花流水古猶今囬首碧雲人不見<lb/>
<pb n="KR4h0117_WYG_172-3b"/>
　　　和答徳秀長句<lb/>
摩雲標格儒林秀濯濯美如春月柳毫顛文陣轟雷槌<lb/>
字勢龍蛇翻夭矯才名籍甚燭景星卓然可獨尊南斗<lb/>
締交雲路許攀鱗談我諄諄不離口層樓長記聳詩肩<lb/>
吟苦任渠嘲太痩暗中輕擲道途人相視誰論報瓊玖<lb/>
强捜斐句答慇懃當恕人才有能否<lb/>
　　　古詩寄游良臣兼簡陳國鎮<lb/>
虀塩興淺知無策謝絶歸來事清白亂絲心緒尚紛如<lb/>
<pb n="KR4h0117_WYG_172-4a"/>
時對風簷獨捫虱㑹雖稽古補前愆赤水遺珠不難索<lb/>
仰公學問日芳新磨礱幸偶謫仙人遙知議論到佳處<lb/>
眉間喜氣常津津我漸蹤跡浪萍梗欲親棐几嗟因循<lb/>
飛奴寥落絶問福渴心依約生埃塵以膠投漆貴耐乆<lb/>
囬光借燭期知貧情均骨肉非有素白玉琢成心始固<lb/>
莫學紛紛輕薄兒世情翻覆成雲雨登雲依舊髙嵯峨<lb/>
指掌江南勝槩多佳眠風物未入夢疑泛靈槎遊絳河<lb/>
朅來乗興須一往飛觴爛醉横秋波膺門况有金閨彦<lb/>
<pb n="KR4h0117_WYG_172-4b"/>
筆驅麗景森吟哦悠悠此志遂何日欵叚相期踏雪過<lb/>
　　　夢仙謠<hi>并引</hi>
　　良臣拉僕醉于臨川㢲溪閣江山勝槩一日殆盡<lb/>
　　滿飲巨觴惟恐告竭酒酣興發猖狂不知所如往<lb/>
　　爛遊花栁適有竒遇灑然非塵土之境醒而思之<lb/>
　　恍如夢覺噫浮生荏苒特一夢耳而于夢之中適<lb/>
　　有好夢焉豈容于黙黙作夢仙謡以紀其盛事云知<lb/>
　　其夢者試揮鳯藻以繼韻否<lb/>
<pb n="KR4h0117_WYG_172-5a"/>
寥陽洞口風烟好枯木槎牙挿雲島重重金鎻遶嬋娟<lb/>
滿地落花常不掃蕭郎聞説巳乗鸞空餘九轉燒丹竈<lb/>
烟霞截斷絶非塵凡夫蹤跡無由到高陽有客携佳侣<lb/>
訪異尋幽豁襟抱瓊樓飲散恣歡遊誤入蓬壺如夢覺<lb/>
雲闗初叩閒無人松梢鶴唳如驚報須㬰嘜戸迎者誰<lb/>
吴宫女兒面凝脂指㸃蘭堂篆烟裊珠箔玲瓏窣地垂<lb/>
髙擎翠袖輕輕捲半露妖嬈素蓮臉嫣然一笑啟檀唇<lb/>
喚我躋堂語聲軟相隨環坐一軒秋旋列杯盤供雅宴<lb/>
<pb n="KR4h0117_WYG_172-5b"/>
倚風仙蘂似有情競吐芳苞噴香逺朝雲一叚下陽臺<lb/>
綽約標容塵世鮮黛眉輕拂逺山青明眸斜盼秋波剪<lb/>
蘭柔柳弱不禁風睡起芙蓉香體顫櫻桃緩啟歌貫珠<lb/>
夕陽花外流鶯囀曲終低語愈含情自訴芳心猶未展<lb/>
苞藏惟恐泄真香尋常嬌怯羞鶯燕為憐坐客俱多才<lb/>
拚羞試許求相見安然若有惜花情願丐錦章鐫琬琰<lb/>
温柔淑惠已無雙更聽斯言真絶艶放懐舉白不暫停<lb/>
酷嫌鸚鵡杯中淺醉玉頽山卧綺窗秋水一床凝角簟<lb/>
<pb n="KR4h0117_WYG_172-6a"/>
悠颺好夢入巫峯洩洩溶溶興正濃遽然驚覺一何有<lb/>
㸃綴餘霞散眼封依約餘香雖滿袂行雲縹緲巳無蹤<lb/>
壺中天地古來有黙想風物遥應同我聞劉阮曾迷路<lb/>
武陵邂逅如花女靈丹咀嚼頓輕身脱洗紅塵巳仙去<lb/>
又聞仙去有蕭防曾耦雙成飲玉漿一朝誤入華陽洞<lb/>
于飛終許學鸞凰仙凡異境無憑據每笑前聞但虚語<lb/>
豈意親逢事偶符始信人間有竒遇歸來燈火欲黄昏<lb/>
隐几無聊暗追慕濡毫試作夢仙謠端欲夢魂重黙悟<lb/>
<pb n="KR4h0117_WYG_172-6b"/>
　　　寄周居安<lb/>
周郎辭氣帶烟霞凜凛秋霜嚼齒牙塵尾動思談吐屑<lb/>
筆頭遙想夢生花三年幸獲從遊欵一别那知嵗月賒<lb/>
逺欲飛奴傳翰墨顔筋柳骨儼秋蛇<lb/>
　　　秋試下即事有感寄國鎮<lb/>
籬菊金英噴異香杜門岑絶獨持觴風掀脱葉横斜舞<lb/>
雲襯平林淺淡黄塞管有情增哽噎野花無緒伴凄凉<lb/>
不禁景物撩秋眼剩與新篇付錦囊<lb/>
<pb n="KR4h0117_WYG_172-7a"/>
　　　戲促朝宗酒約<lb/>
雨收雲海湧金盆簾捲香絲破篆紋雙陸無心酬白璧<lb/>
十千有約醉紅裙哦詩誤許聨師服載酒真當過子雲<lb/>
待遣秋娘呈妙舞春山巳把水沈薰<lb/>
　　　約吴公美斐季驂同赴㑹次前韻<lb/>
伊誰汲井旋埋盆喜見荷錢㸃浪紋小立不妨人觧佩<lb/>
閒眠應有客書裙未饒靈運吟春草端憶長庚醉暮雲<lb/>
顧我從容尚無躁韓公何惜為三薰<lb/>
<pb n="KR4h0117_WYG_172-7b"/>
　　　春日書事<lb/>
寂寂園林照日遲花梢經雨漫臙脂輕烟薄縠籠深塢<lb/>
細草援苴蘸小池暖力着人添醉聖韶華入眼逼詩脾<lb/>
賞心不惜千金價冷笑閭閻數米炊<lb/>
　　　春霽<lb/>
繡出園林霽色新長郊芳草綠無垠日籠瑞氣輕浮幌<lb/>
風掠花芬暗襲人蝶慕竊香争趂暖鶯思求友競啼春<lb/>
試將何物澆詩膽活火調湯濺玉塵<lb/>
<pb n="KR4h0117_WYG_172-8a"/>
　　　臨溪弱柳<lb/>
柳弄嬌黄暖律催臨溪約畧笑殘梅鴨頭春水囬環綠<lb/>
龜甲屏山掩映開媚日依依籠霧閣搖風裊裊拂烟桅<lb/>
柔絲恨不同攀折獨立江臯首重囬<lb/>
　　　原上晩步聞笛有感<lb/>
一笛誰横透晩空傷懐真作鳥窺籠觧龜換酒無知巳<lb/>
拾穗行歌悦屢豐沭雨秋山遮眼碧舞風霜葉㸃溪紅<lb/>
老農植杖來相問藉草高談夕照中<lb/>
<pb n="KR4h0117_WYG_172-8b"/>
　　　遣興示子賢<lb/>
安貧萬事秪隨緣羞澀囊空乏一錢濁酒難賒應有恨<lb/>
焦琴屢典巳無絃飯盂抄雪惟求飽茗盌翻濤喜自煎<lb/>
錦里先生有詩卷破愁時誦兩三篇<lb/>
　　　傅巖居士挽詞<lb/>
夢寐江湖僅十年桑榆投老遁林泉知人襟抱藏英鑒<lb/>
竒我風標喚謫仙妙論粲花今巳矣遺編戞玉尚依然<lb/>
桐焦里巷知音少幾對雲齊欲斷絃<lb/>
<pb n="KR4h0117_WYG_172-9a"/>
　　　龍涉傅巖有感簡朝宗<lb/>
招提清曠朅來遊潑墨嵐光眼界幽黄絹碑亡思子禮<lb/>
碧雲詩好憶湯休風簷目送書空雁烟塢愁聞喚雨鳩<lb/>
銷爍睡魔澆茗盌桐窓拾得一枝秋<lb/>
　　　陳欽若時寓盤龍作詩寄之因紀吟咏之美<lb/>
凛凛氷霜嚼齒牙沈沈清夜詠簷花摩雲氣逸干星斗<lb/>
落紙詞妍帶綺霞醉掃麝煤奔渴驥困紆象管引秋蛇<lb/>
擬尋紅樹賡詩社却日揮戈不許斜<lb/>
<pb n="KR4h0117_WYG_172-9b"/>
　　　讀傅巖居士舊詩軸有感<lb/>
黄鵠凌雲不可尋遺音流落感人心朱顔綠鬂留難駐<lb/>
明月清風古到今韞櫝有時驚卞璞絶絃無地置牙琴<lb/>
傅巖蕭瑟傷心處一局文楸鎖竹林<lb/>
　　　朝宗見和復自韻謝之<lb/>
拾得佳篇李賀門鸞牋重錄敎諸孫清于月夕瀟湘水<lb/>
淡似新秋太華原發藥例雖霑賸馥鈎深應寡與𤣥文<lb/>
何時紅樹尋詩社琢句令傾㶑灔樽<lb/>
<pb n="KR4h0117_WYG_172-10a"/>
　　　歸途遣興借朝宗韻簡敦仁<lb/>
緩着歸鞭水石鄉息鞍箕踞小橋傍烟滋竹葉雙叢玉<lb/>
秋着蘆花一㟁霜潑眼溪山増爽氣襲人蘭蕙破幽香<lb/>
擬提吟筆扛洪鼎反笑蚍蜉不自量<lb/>
　　　自鵞橋復用前韻<lb/>
旗亭觧轡詠江鄉屬玉雙飛綠澗傍水墨園林初過雨<lb/>
青黄橙橘未經霜鼎烹雲液澆腸爽甕撥春酷破鼻香<lb/>
回首謾驚烟水逺向來清味怯思量<lb/>
<pb n="KR4h0117_WYG_172-10b"/>
　　　和題道筠軒有作<lb/>
欲引秋聲竹旋移吟烟時一啟柴扉了無俗狀到公眼<lb/>
每有輕風襲客衣地僻不知炎暑老身閒潛覺道心㣲<lb/>
茫茫塵事俱臧榖羞偶閭閻較是非<lb/>
　　　和世弼蓼花<lb/>
粧㸃千叢蘸碧流寧甘淡泞對清秋白蘋許共搖風細<lb/>
黄菊欣同占景幽羞泄異香招舞蝶獨施繁艶伴漁舟<lb/>
懵騰醉眼牽情處贏得凄凉一叚愁<lb/>
<pb n="KR4h0117_WYG_172-11a"/>
　　　謝人惠紫竹杖<lb/>
王猷珍重惠龍孫策險扶危價莫論爛醉懸錢過酒肆<lb/>
狂吟步月打僧門虚心尚有凌雲操勁節元無染淚痕<lb/>
寄語香山居士道朱藤從此未為尊<lb/>
　　　和前韻紀登高醉中景示世弼諸友<lb/>
芳晨秋興浩無涯結客凭髙酒旋賒送目喜觀雲縹緲<lb/>
狂歌誰顧㡌欹斜笑他子美看茱實要學樊川挿菊花<lb/>
競説今年幸逢閏再期携手躡烟霞<lb/>
<pb n="KR4h0117_WYG_172-11b"/>
　　　和子賢對景有感次九日韻<lb/>
醉撥春雲一甕香潛欣積雨破秋陽燈龕宜入詩書府<lb/>
錢杖慵吟水石鄉㤀慮不斑潘岳鬂養恬難斷廣平腸<lb/>
賞音誰謂無蕭頴時綴雄文弔戰塲<lb/>
　　　世弼原上晩望和韻見寄因復之<lb/>
綠消暮靄滿空秋念逺凭髙隴上遊一片孤雲生逺岫<lb/>
數聲哀雁落寒流風前無緒愁聞笛天際何人誤識舟<lb/>
步月可尋巖下叟試將圓玉鎻神頭<lb/>
<pb n="KR4h0117_WYG_172-12a"/>
　　　其二<lb/>
鳩杖吟行笑撥雲争疑賈島是前身名髙鄭谷耕烟叟<lb/>
樂過嚴灘釣月人俯聽鳴蛩争唧唧潛窺宿鳥各親親<lb/>
田家有秫俱篘酒乗興何妨徧訪隣<lb/>
　　　州學貴中庭上作<lb/>
漠漠隂凝水墨天雨絲成陣拂窗前千層疊巘籠輕靄<lb/>
一帶澄江鎖淡烟歸思似雲空散亂名蹤如葉尚留連<lb/>
當時錯笑悲風賦今日閒愁頓黙然<lb/>
<pb n="KR4h0117_WYG_172-12b"/>
　　　秋日居山<lb/>
振衣拂曉啓松扄月淡風輕酒頓醒宻竹含烟争滴翠<lb/>
幽蘭浥露逺聞馨清憐髙潔蟬嘶柳閒羡優遊鹿食苹<lb/>
試枕碧流端洗耳白雲深處誦黄庭<lb/>
　　　其二<lb/>
一抹輕烟鎖逺山眼封瀟灑脱塵寰投林宿鳥相呼喚<lb/>
出草飛螢自往還吟擬停杯邀月飲醉蘄支枕伴雲閒<lb/>
因風拾得新詩句獨倚髙梧笑觧顔<lb/>
<pb n="KR4h0117_WYG_172-13a"/>
　　　寄良臣<lb/>
耳冷清談倐半年渴心如憶嶺頭泉自慙託迹多南北<lb/>
無復從遊學聖賢莫謂卑飛同斥鷃巳全髙潔慕鳴蟬<lb/>
荒凉不厭幽居趣假道何妨試着鞭<lb/>
　　　督徳秀還酒㑹<lb/>
綠鎻窓前聚首時戲彈圓玉偶輸機侑觴既欲携紅袖<lb/>
送酒何妨遣白衣酩酊預期歸倒載從容端約話𤣥微<lb/>
揮戈直使頹陽却不計西風隱半歸<lb/>
<pb n="KR4h0117_WYG_172-13b"/>
　　　臨川戲留友人<lb/>
山童澤涸欲金流小雨亷纎陡變秋河朔飲徒方快意<lb/>
鱸魚歸興不如休歌姝况有飛瓊侣結客當為擲果遊<lb/>
一曲陽闗腸斷盡未應聞此不遲留<lb/>
　　　子賢和韻見酬次答之<lb/>
詩名浪得在盧前器識慙非叔度賢捉月笑他吟采石<lb/>
凌雲端欲賦甘泉發硎喜淬衝牛劍啓齒羞談使鬼錢<lb/>
平世未應徒爾爾行藏終與古人肩<lb/>
<pb n="KR4h0117_WYG_172-14a"/>
　　　和子賢夏日晩望<lb/>
溪山潑墨水雲秋似綺餘霞次第收燦燦拒霜鋪蓼㟁<lb/>
雙雙屬玉舞蘋洲杳無錦字來憑雁擬滅機心試狎鷗<lb/>
望裏碧雲還又合數峯江上忍擡眸<lb/>
　　　朝宗以詩贈行和酬二篇一以留别一以謝詩<lb/>
潄醪常共醉琳琅魚目慙遊漲海傍琴聽雅音彈碧玉<lb/>
鼎分靈劑煉𤣥霜纒腸錦繡篇章麗入室芝蘭燕寢香<lb/>
欲别未應徒爾爾鵬程萬里事難量<lb/>
<pb n="KR4h0117_WYG_172-14b"/>
鍜鍊新詩摘錦囊筆驅秀麗汝川傍氣横阿劍疑干斗<lb/>
韻入豐鐘必待霜遒勁狂揮毛頴疾淋漓醉掃麝煤香<lb/>
珠璣喜就鮫人乞收拾端期百斛量<lb/>
　　　輕風破暖<lb/>
單衣初試輕寒退嫋嫋軟風襟袖快層樓髙捲酒旗斜<lb/>
綺陌亂飄花錦碎多情故把惱人腸楊柳隂中弄暗香<lb/>
觧貂不惜換斗酒爛醉春光能幾塲<lb/>
　　　杜宇啼紅<lb/>
<pb n="KR4h0117_WYG_172-15a"/>
蜜脾香滿青春暮寂寂空山聞杜宇啼紅泣綠怨東風<lb/>
錦城舊恨懐千古可堪腸斷對樽前雄圖未遂愁無邊<lb/>
頼有提壺勸我飲起舞從敎落醉船<lb/>
　　　喜雨<lb/>
北窓支枕夢初回風掠餘香特地來顛倒衣裳望池上<lb/>
荷花無語為誰開<lb/>
　　　其二<lb/>
楊柳藏鴉菡蓞香水亭風榭襲羅裳秋光正入詩人眼<lb/>
<pb n="KR4h0117_WYG_172-15b"/>
剰得餘篇付錦囊<lb/>
　　　歸自臨川途中感物遇事得八絶句寄秀美<lb/>
信馬沿堤懶着鞭不堪回首望臨川滿懐離恨如春夢<lb/>
愁聽林梢斷續蟬<lb/>
　　　其二<lb/>
啾唧蛩吟旅况凄那堪孤枕酒醒時夢魂栩栩知何處<lb/>
依約幽軒話别離<lb/>
　　　其三<lb/>
<pb n="KR4h0117_WYG_172-16a"/>
窓含月影夢初回一枕凄凉眼懶開幽恨閒愁本無種<lb/>
根苖不識是誰栽<lb/>
　　　有寄<lb/>
懵騰醉眼漾嬌波心印潛通一捻多宻寄斷腸雙麗曲<lb/>
遏雲須倩雪兒歌<lb/>
　　　和子賢途中<lb/>
暫停雙漿傍蘋洲磯上漁翁雪滿頭釣破烟波深得趣<lb/>
生來不識世間愁<lb/>
<pb n="KR4h0117_WYG_172-16b"/>
　　　其二<lb/>
索寞襟懐不奈秋雕鐫佳句且㤀憂行行恰過橋南路<lb/>
一片蘆花映碧流<lb/>
　　　其三<lb/>
桐圭柳帶正凋疎匹馬區區倦逺途腸斷不堪囬首處<lb/>
寒雲影裏雁聲孤<lb/>
　　　和答國鎮<lb/>
十圍便腹卧邊先笑傲羲皇訪昔賢詔下好須同舊侣<lb/>
<pb n="KR4h0117_WYG_172-17a"/>
槐花香裏走連錢<lb/>
　　　寄游良臣<lb/>
壯浪年來筆有神詩如開府頓清新暗中慎莫投珠璧<lb/>
道路無非按劍人<lb/>
　　　其二<lb/>
文㑹何時聚徳星紫芝眉宇照人清錦韀並控尋春馬<lb/>
持酒憑花為觧酲<lb/>
　<lb/>
<pb n="KR4h0117_WYG_172-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百七十二<lb/>
</p>
<p>
</p>
  </div>
</body>
</text>
</TEI>
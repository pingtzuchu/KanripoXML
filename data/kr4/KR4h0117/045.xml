<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四十五</head> <lb/>
    <p>
<pb n="KR4h0117_WYG_045-1a"/>
欽定四庫全書<lb/>
　石倉歴代詩選巻四十五<lb/>
　　　　　　　　　　　　明　曹學佺　編<lb/>
　盛唐十四<lb/>
　　杜甫<hi>字子美審言孫</hi>
　　　前出塞七首<lb/>
戚戚去故里悠悠赴交河公家有程期亡命嬰禍羅君<lb/>
已富土境開邊一何多棄絶父母恩吞聲行負戈<lb/>
<pb n="KR4h0117_WYG_045-1b"/>
出門日巳逺不受徒旅欺骨肉恩豈斷男兒死無時走<lb/>
馬脱轡頭手中桃青絲㨗下萬仞岡俯身試搴旗<lb/>
磨刀嗚咽水水赤刃傷手欲輕腸斷聲心緒亂巳久丈<lb/>
夫誓許國憤惋復何有功名圖麒麟戰骨當速朽<lb/>
送徒既有長逺戍亦有身生死向前去不勞吏怒嗔路<lb/>
逢相識人附書與六親哀哉兩决絶不復問苦辛<lb/>
迢迢萬餘里領我赴三軍軍中異苦樂主將寧盡聞隔<lb/>
河見胡騎倐忽數百羣我始為奴僕幾時樹功勲<lb/>
<pb n="KR4h0117_WYG_045-2a"/>
驅馬天雨雪軍行入髙山逕危抱寒石指落層氷間巳<lb/>
去漢月逺何時築城還浮雲暮南征可望不可攀<lb/>
單于寇我壘百里風塵昏雄劒四五動彼軍為我奔虜<lb/>
其名王歸繫頸受轅門潛身備行列一勝何足論<lb/>
　　　後出塞三首<lb/>
男兒生世間及壯當封侯戰伐有功業焉能守舊丘召<lb/>
募赴薊門軍動不可㽞千金買馬鞍百金裝刀頭閭里<lb/>
送我行親戚擁道周斑白居上列酒酣進庶羞少年别<lb/>
<pb n="KR4h0117_WYG_045-2b"/>
有贈含笑看吳鈎<lb/>
朝進東門營暮上河陽橋落日照大旗馬鳴風蕭蕭平<lb/>
沙列萬幕部伍各見招中天懸明月令嚴夜寂寥悲笳<lb/>
數聲動壯士慘不驕借問大將誰恐是霍嫖姚<lb/>
古人重守邊今人重髙勲豈知英雄主出師亘長雲六<lb/>
合巳一家四夷且孤軍遂使貔虎士奮身勇所聞拔劒<lb/>
擊大荒日收胡馬羣誓開𤣥㝠北持以奉吾君<lb/>
　　　潼闗吏<lb/>
<pb n="KR4h0117_WYG_045-3a"/>
士卒何草草築城潼闗道大城鐵不如小城萬丈餘借<lb/>
問潼闗吏修闗還備胡要我下馬行為我指山隅連雲<lb/>
列戰格飛鳥不能踰胡來但自守豈復憂西都丈人視<lb/>
要處窄狹容單車艱難奮長㦸千古用一夫哀哉桃林<lb/>
戰百萬化為魚請囑防闗將慎勿學哥舒<lb/>
　　　新婚别<lb/>
兔絲附蓬麻引蔓故不長嫁女與征夫不如棄路傍結<lb/>
髪為君妻席不煖君牀暮婚晨告别無乃太匆忙君行<lb/>
<pb n="KR4h0117_WYG_045-3b"/>
雖不逺守邊赴河陽妾身未分明何以拜姑嫜父母養<lb/>
我時日夜令我藏生女有所歸雞犬亦得將君今往死<lb/>
地沈痛迫中腸誓欲隨君去形勢反蒼黄勿為新婚念<lb/>
努力事戎行婦人在軍中兵氣恐不揚自嗟貧家女久<lb/>
致羅繻裳羅繻不復施對君洗紅妝仰視百鳥飛大小<lb/>
必雙翔人事多錯迕與君永相望<lb/>
　　　垂老别<lb/>
四郊未寧靜垂老不得安子孫陣亡盡焉用身獨完投<lb/>
<pb n="KR4h0117_WYG_045-4a"/>
杖出門去同行為辛酸幸有牙齒存所悲骨髓乾男兒<lb/>
既介胄長揖别上官老妻卧路啼嵗暮衣裳單孰知是<lb/>
死别且復傷其寒此去必不歸還聞勸加餐土門壁甚<lb/>
堅杏園度亦難勢異鄴城下縱死時猶寛人生有離合<lb/>
豈擇盛衰端憶昔少壯日遲迥竟長嘆萬國盡征戍烽<lb/>
火被岡巒積屍草木腥流血川原丹何鄉為樂土安敢<lb/>
尚盤桓棄絶蓬室居塌然摧肺肝<lb/>
　　　夏夜歎<lb/>
<pb n="KR4h0117_WYG_045-4b"/>
永日不可暮炎蒸毒我腸安得萬里風飄颻吹我裳昊<lb/>
天出華月茂林延疎光仲夏苦夜短開軒納㣲凉虚明<lb/>
見纖毫羽蟲亦飛揚物情無巨細自適固其常念彼荷<lb/>
戈士窮年守邊疆何由一洗濯執熱互相望竟夕擊刁<lb/>
斗喧聲連萬方青紫雖被體不如早還鄉北城悲笳發<lb/>
鸛鶴號且翔况復煩促倦激烈思時康<lb/>
　　　戲贈鄭廣文䖍兼呈蘇司業源明<lb/>
廣文到官舎繫馬堂階下醉即騎馬歸頗遭官長罵才<lb/>
<pb n="KR4h0117_WYG_045-5a"/>
名三十年坐客寒無氊賴有蘇司業時時與酒錢<lb/>
　　　暫如臨邑至㟙山湖亭奉懷李員外率爾成興<lb/>
野亭逼湖水歇馬髙林間鼉吼風奔浪魚跳日映山暫<lb/>
遊阻詞伯却望懷青闗靄靄生雲霧惟應促駕還<lb/>
　　　宿青谿驛奉懷張員外十五兄之緒<lb/>
漾舟千山内日入泊荒渚我生本飄飄今復在何許石<lb/>
根青楓林猿鳥聚儔侣月明遊子静畏虎不得語中夜<lb/>
懷友朋乾坤此㴱阻浩蕩前後間佳期付荆楚<lb/>
<pb n="KR4h0117_WYG_045-5b"/>
　　　夢李白二首<lb/>
死别已吞聲生别常惻惻江南瘴癘地逐客無消息故<lb/>
人入我夢明我長相憶恐非平生魂路逺不可惻魂來<lb/>
楓林青魂返闗塞黒君今在羅網何以有羽翼落月滿<lb/>
屋梁猶疑照顔色<lb/>
浮雲終日行遊子久不至三夜頻夢君情親見君意告<lb/>
歸常局促苦道來不易江湖多風波舟楫恐失墜冠蓋<lb/>
滿京華斯人獨顦顇孰云網恢恢將老身反累千秋萬<lb/>
<pb n="KR4h0117_WYG_045-6a"/>
嵗名寂寞身後事<lb/>
　　　送髙司直尋封閬州<lb/>
丹雀銜書來暮棲何鄉樹驊騮事天子辛苦在道路司<lb/>
直非冗官荒山甚無趣借問汎舟人胡為入雲霧萬里<lb/>
長江邊邂逅一相遇長卿消渴再公幹沈綿屢清談慰<lb/>
老夫開巻得佳句時見文章士欣然淡情素伏枕聞别<lb/>
離疇能忍漂寓良㑹苦短促谿行水奔注熊羆咆空林<lb/>
游子慎馳騖為我問故人勞心練征戍<lb/>
<pb n="KR4h0117_WYG_045-6b"/>
　　　遊龍門奉先寺<lb/>
已從招提遊更宿招提境隂壑生虚籟月林散清影天<lb/>
闚象緯逼露濕衣裳冷欲覺聞晨鐘令人發深省<lb/>
　　　望嶽<lb/>
岱宗夫如何齊魯青未了造化鍾神秀隂陽割昏曉盪<lb/>
胸生層雲決眥入歸鳥㑹當凌絶頂一覽衆山小<lb/>
　　　玉華宫<lb/>
谿回松風長蒼䑕竄古瓦不知何王殿遺構絶壁下隂<lb/>
<pb n="KR4h0117_WYG_045-7a"/>
房鬼火青壞道哀湍瀉萬籟真笙竽秋色正瀟灑美人<lb/>
為黄土况乃粉黛假當時侍金輿故物獨石馬憂來藉<lb/>
草坐浩歌淚盈把冉冉征途間誰是長年者<lb/>
　　　泛谿<lb/>
落景下髙堂進舟泛迴谿誰謂築居小未盡喬木西逺<lb/>
郊信荒僻秋色有餘凄練練峰頂雪纎纎雲表霓童戲<lb/>
左右岸罟弋畢提攜翻倒荷芰亂指揮路逕迷得魚巳<lb/>
割鱗采藕不洗泥人情逐鮮美物賤事巳暌吾村靄暝<lb/>
<pb n="KR4h0117_WYG_045-7b"/>
姿異舎雞亦棲蕭條欲何適出處庶可齊衣上見新月<lb/>
霜中登故畦濁醪自初熟東城多鼓鼙<lb/>
　　　南池<lb/>
峥嶸巴閬間所向盡山谷安知有蒼池萬頃浸坤軸呀<lb/>
然閬城南枕帶巴江腹芰荷入異縣秔稻共比屋皇天<lb/>
不無意美利戒止足髙田失西成此物頗豐熟清源多<lb/>
衆魚逺岸富喬木獨歎楓香林春時好顔色南有漢王<lb/>
祠終朝走巫祝歌舞散靈衣荒哉舊風俗髙堂亦明王<lb/>
<pb n="KR4h0117_WYG_045-8a"/>
魂魄猶正直不應空陂上縹緲親酒食淫祀自古昔非<lb/>
惟一川瀆干戈浩茫茫地僻傷極目平生江海興遭亂<lb/>
身局促駐馬問漁舟躊躇慰羇束<lb/>
　　　夏日李公見訪<lb/>
逺林暑氣薄公子過我遊貧居類村塢僻近城南樓傍<lb/>
舎頗淳朴所願亦易求隔屋喚西家借問有酒不墻頭<lb/>
過濁醪展席俯長流清風左右至客意已驚秋巢多衆<lb/>
鳥闘葉宻鳴蟬稠苦遭此物䀨孰謂吾廬幽水花晩色<lb/>
<pb n="KR4h0117_WYG_045-8b"/>
静庶足充淹㽞豫恐樽中盡更起為君謀<lb/>
　　　羌村三首<lb/>
峥嶸赤雲西日脚下平地柴門鳥雀噪歸客千里至妻<lb/>
孥怪我在驚定還拭淚世亂遭飄蕩生還偶然遂鄰人<lb/>
滿墻頭感歎亦歔欷夜䦨更秉燭相對如夢寐<lb/>
晩嵗迫偷生還家少歡趣嬌兒不離膝畏我復却去憶<lb/>
昔好追凉故繞池邊樹蕭蕭北風勁撫事煎百慮賴知<lb/>
禾黍收巳覺糟牀注如今足斟酌且用慰遲暮<lb/>
<pb n="KR4h0117_WYG_045-9a"/>
羣雞正亂叫客至雞闘争驅雞上樹木始聞扣柴荆父<lb/>
老四五人問我久逺行手中各有攜傾榼濁復清苦辭<lb/>
酒味薄黍地無人耕兵革既未息兒童盡東征請為父<lb/>
老歌艱難媿深情歌罷仰天歎四座淚縱横<lb/>
　　　赤谷<lb/>
天寒霜雪繁遊子有所之豈但嵗月暮重來未有期晨<lb/>
發赤谷亭險艱方自兹亂石無改轍我車已載脂山深<lb/>
苦多風落日童稚飢悄然村墟逈煙火何由追貧病轉<lb/>
<pb n="KR4h0117_WYG_045-9b"/>
零落故鄉不可思<lb/>
　　　鐵堂峽<lb/>
山風吹遊子縹緲乘險絶硤形藏堂隍壁色立積鐵徑<lb/>
摩穹蒼蟠石與厚地裂修纎無限竹嵌空太始雪威遲<lb/>
哀壑底徒旅慘不悦水寒長氷横我馬骨正折生涯抵<lb/>
弧矢盜賊殊未滅<lb/>
　　　寒峽<lb/>
行邁日悄悄山谷勢多端雲門轉絶岸積阻霾天寒寒<lb/>
<pb n="KR4h0117_WYG_045-10a"/>
硤不可度我實衣裳單况當仲冬交泝沿増波瀾野人<lb/>
尋煙語行子傍水餐此生免荷殳未敢辭路難<lb/>
　　　龍門鎮<lb/>
細泉兼輕冰沮洳棧道濕不辭辛苦行迫此短景急石<lb/>
門雲雪隘古鎮峰巒絶旌竿暮慘澹風水白刃澀胡馬<lb/>
屯成臯防虞此何及嗟爾逺戍人山寒夜中泣<lb/>
　　　白沙渡<lb/>
畏途隨長江渡口下絶岸差池上舟楫杳窕入雲漢天<lb/>
<pb n="KR4h0117_WYG_045-10b"/>
寒荒野外日暮中流半我馬向北嘶山猿飲相喚水清<lb/>
石礧礧沙白灘漫漫逈然洗愁辛多病一疎散髙壁抵<lb/>
嶔崟洪濤越凌亂臨風獨回首攬轡復三歎<lb/>
　　　水㑹渡<lb/>
山行有常程中夜尚未安㣲月沒已久崖傾路何難大<lb/>
江動我前洶若溟渤寛篙師暗理楫歌笑輕波瀾霜濃<lb/>
木石滑風急手足寒入舟巳千憂陟巘仍萬盤回眺積<lb/>
水外始知衆星乾逺遊令人痩衰疾慙加餐<lb/>
<pb n="KR4h0117_WYG_045-11a"/>
　　　五盤<lb/>
五盤雖云險山色佳有餘仰凌棧道細俯映江木疎地<lb/>
僻無網罟水清反多魚好鳥不妄飛野人半巢居喜見<lb/>
淳朴俗坦然心神舒東郊尚格闘巨猾何時除故鄉有<lb/>
弟妹流落隨丘墟成都萬事好豈若歸吾廬<lb/>
　　　鹿頭山<lb/>
鹿頭何亭亭是日慰飢渴連山西南斷俯見千里豁遊<lb/>
子出京華劒門不可越及兹險阻盡始喜原野濶殊方<lb/>
<pb n="KR4h0117_WYG_045-11b"/>
昔三分覇氣曽間發天下今一家雲端失雙闕悠然想<lb/>
揚馬繼起名硉兀有文令人傷何處埋爾骨紆餘脂膏<lb/>
地慘澹豪俠窟杖鉞非老臣宣風豈專達冀公柱石姿<lb/>
論道邦國活斯人亦何幸公鎮踰嵗月<lb/>
　　　早發射洪縣南途中作<lb/>
將老憂貧窶筋力豈能及征途乃侵星得使諸病入寒<lb/>
日出霧遲清江轉山急僕夫行不進駑馬若維縶汀洲<lb/>
稍疎散風景開怏悒空慰所尚懷終非曩遊集衰顔偶<lb/>
<pb n="KR4h0117_WYG_045-12a"/>
一破勝事難屢挹茫然阮籍途更洒楊朱泣<lb/>
　　　通泉驛南去通泉縣十五里山水作<lb/>
谿行衣自濕亭午氣始散冬温蚊蚋集人逺鳬鴨亂登<lb/>
頓生層隂欹傾出髙岸驛樓衰柳側縣郭輕煙畔一川<lb/>
何綺麗盡日窮壯觀山色逺寂寞江光夕滋漫傷時媿<lb/>
孔父去國同王粲我生苦飄零所歴有嗟歎<lb/>
　　　宿鑿石浦<lb/>
早宿賓從勞仲春江山麗飄風過無時舟檝敢不繫迴<lb/>
<pb n="KR4h0117_WYG_045-12b"/>
塘淡暮色日没衆星嘒缺月殊未生青燈死分翳窮途<lb/>
多俊異亂世少恩惠鄙夫亦放蕩草草頻卒嵗斯文憂<lb/>
患餘聖哲垂彖繫<lb/>
　　　遣興<lb/>
蓬生非無根漂蕩隨髙風天寒落萬里不復歸本藂客<lb/>
子念故宅三年門巷空悵望但烽火戎車滿闗東生涯<lb/>
能幾何常任羇旅中<lb/>
　　　破船<lb/>
<pb n="KR4h0117_WYG_045-13a"/>
平生江海心宿昔具扁舟豈惟清谿上日傍柴門遊愴<lb/>
惶避亂兵緬邈懷舊丘鄰人亦巳非野竹獨修修船舷<lb/>
不重扣埋没㔾經秋仰看西飛翼下媿東逝流故者或<lb/>
可掘新者亦易求所悲數奔竄白屋難久㽞<lb/>
　　　悲陳陶<lb/>
孟冬十郡良家子血作陳陶澤中水野曠天清無戰聲<lb/>
四萬義軍同日死羣胡歸來血洗箭仍唱胡歌飲都市<lb/>
都人回面向北啼日夜更望官軍至<lb/>
<pb n="KR4h0117_WYG_045-13b"/>
　　　悲青坂<lb/>
我軍青坂在東門天寒飲馬太白窟黄頭奚兒日向西<lb/>
數騎彎弓敢馳突山雪河冰野蕭瑟青是烽煙白人骨<lb/>
焉得附書與我軍忍待明年莫倉卒<lb/>
　　　哀王孫<lb/>
長安城頭頭白烏夜飛延秋門上呼又向人家啄大屋<lb/>
屋底達官走避胡金鞭斷折九馬死骨肉不待同馳驅<lb/>
腰下寶玦青珊瑚可憐王孫泣路隅問之不肯道姓名<lb/>
<pb n="KR4h0117_WYG_045-14a"/>
但道困苦乞為奴已經百日竄荆棘身上無有完肌膚<lb/>
髙帝子孫盡隆準龍種自與常人殊豺狼在邑龍在野<lb/>
王孫善保千金軀不敢長語臨交衢且為王孫立斯須<lb/>
昨夜東風吹血腥東來橐駞滿舊都朔方健兒好身手<lb/>
昔何勇鋭今何愚竊聞太子巳傳位聖德北服南單于<lb/>
花門𠢐面請雪恥慎勿出口他人徂哀哉王孫慎勿疎<lb/>
五陵佳氣無時無<lb/>
　　　哀江頭<lb/>
<pb n="KR4h0117_WYG_045-14b"/>
少年野老呑聲哭春日潛行曲江曲江頭宫殿鎖千門<lb/>
細柳新蒲為誰緑憶昔霓旌下南苑苑中萬物生顔色<lb/>
昭陽殿裏第一人同輦隨君侍君側輦前才人帶弓箭<lb/>
白馬嚼囓黄金勒翻身向天仰射雲一箭正墮雙飛翼<lb/>
明眸皓齒今何在血汚遊魂歸不得清渭東流劒閣深<lb/>
去住彼此無消息人生有情淚沾臆江水江花豈終極<lb/>
黄昏胡騎塵滿城欲往城南忘南北<lb/>
　　　洗兵馬<hi>收京後作</hi>
<pb n="KR4h0117_WYG_045-15a"/>
中興諸將收山東㨗書夜報清晝同河廣傳聞一葦過<lb/>
胡兒命在破竹中祗殘鄴城不日得獨任朔方無限功<lb/>
京師皆騎汗血馬囘紇餧肉蒲萄宮已喜皇威清海岱<lb/>
常思仙仗過崆峒三年笛裏闗山月萬國兵前草木風<lb/>
成王功大心轉小郭相謀深古來少司徒清鑒懸明鏡<lb/>
尚書氣與秋天杳二三豪俊爲時出整頓乾坤濟時了<lb/>
東走無復憶鱸魚南飛覺有安枝鳥青春復隨冠冕入<lb/>
紫禁正耐煙花繞鶴駕通宵鳳輦備雞鳴問寢龍樓曉<lb/>
<pb n="KR4h0117_WYG_045-15b"/>
攀龍附鳳勢莫當天下盡化爲侯王汝等豈知蒙帝力<lb/>
時來不得誇身强闗中既留蕭丞相幕下復用張子房<lb/>
張公一生江海客身長九尺鬚睂蒼徵起適遇風雲㑹<lb/>
扶顛始知籌䇿良青袍白馬更何有後漢今周喜再昌<lb/>
寸地尺天皆入貢竒祥異瑞争來送不知何國致白環<lb/>
復道諸山得銀甕隱士休歌紫芝曲詞人解撰河清頌<lb/>
田家望望惜雨乾布糓處處催春種淇上健兒歸莫懶<lb/>
城南思婦愁多夢安得壯士挽天河浄洗甲兵長不用<lb/>
<pb n="KR4h0117_WYG_045-16a"/>
　　　今夕行<lb/>
今夕何夕歲云徂更長燭明不可孤咸陽客舍一事無<lb/>
相與博塞為歡娯憑陵大呌呼五白袒跣不肯成梟盧<lb/>
英雄有時亦如此邂逅豈即非良圖君莫笑劉毅從來<lb/>
布衣願家無儋石輸百萬<lb/>
　　　兵車行<lb/>
車轔轔馬蕭蕭行人弓箭各在腰爺孃妻子走相送塵<lb/>
埃不見咸陽橋牽衣頓足攔道哭哭聲直上干雲霄道<lb/>
<pb n="KR4h0117_WYG_045-16b"/>
傍過者問行人行人但云㸃行頻或從十五北防河便<lb/>
至四十西營田去時里正與裹頭歸來頭白還戍邊邊<lb/>
庭流血成海水武皇開邊意未已君不見漢家山東二<lb/>
百州千村萬落生荆杞縱有健婦把鋤犁禾生隴畆無<lb/>
東西况復秦兵耐苦戰被驅不異犬與雞長者雖有問<lb/>
役夫敢伸恨且如今年冬未休闗西卒縣官急索租租<lb/>
税從何出信知生男惡反是生女好生女猶得嫁比鄰生<lb/>
男埋没隨百草君不見青海頭古來白骨無人收新鬼<lb/>
<pb n="KR4h0117_WYG_045-17a"/>
煩寃舊鬼哭天隂雨濕聲啾啾<lb/>
　　　古柏行<lb/>
孔明廟前有老柏柯如青銅根如石霜皮溜雨四十圍<lb/>
黛色參天二千尺君臣已與時際㑹樹木猶為人愛惜<lb/>
雲來氣接巫峽長月出寒通雪山白憶昨路繞錦亭東<lb/>
先主武侯同閟宮崔嵬枝幹郊原古窈窕丹青户牖空<lb/>
落落盤踞雖得地㝠㝠孤高多烈風扶持自是神明力<lb/>
正直元因造化功大厦如傾要梁棟萬牛囘首丘山重<lb/>
<pb n="KR4h0117_WYG_045-17b"/>
不露文章世巳驚未辭翦伐誰能送苦心豈免容螻蟻<lb/>
香葉終經宿鸞鳳志士幽人莫怨嗟古來材大難為用<lb/>
　　　虎牙行<lb/>
秋風歘吸吹南國天地慘慘無顔色洞庭揚波江漢迴<lb/>
虎牙銅柱皆傾側巫峽隂涔朔漠氣峰巒窈窕谿谷黒<lb/>
杜䳌不來猿狖寒山鬼幽憂雪霜逼楚老長嗟憶炎瘴<lb/>
三尺角弓兩斛力壁立石城横塞起金錯旌竿蒲雲直<lb/>
漁陽突騎獵青丘犬戎鎖甲聞丹極八荒十年防盜賊<lb/>
<pb n="KR4h0117_WYG_045-18a"/>
征戍誅求寡妻哭逺客中宵淚霑臆<lb/>
　　　莫相疑行<lb/>
男兒生無所成頭皓白牙齒欲落真可惜憶獻三賦蓬<lb/>
萊宮自恠一日聲輝赫集賢學士如堵墻觀我落筆中<lb/>
書堂往時文彩動人主此日飢寒趨路傍晚將末契託<lb/>
年少當面輸心背面笑寄謝悠悠世上兒不争好惡莫<lb/>
相疑<lb/>
　　　閬山歌<lb/>
<pb n="KR4h0117_WYG_045-18b"/>
閬州城東靈山白閬中城北玉臺碧松浮欲盡不盡雲<lb/>
江動將崩未崩石那知根無鬼神㑹已覺勢與嵩華敵<lb/>
中原格闘且未歸應結茅齋看青壁<lb/>
　　　越王樓歌<lb/>
綿州州府何磊落顯慶年中越王作孤城西北起高樓<lb/>
碧瓦朱甍照城郭樓下長江百丈清山頭落日半輪明<lb/>
君王舊跡今人賞轉見千秋萬古情<lb/>
　　　題李尊師松樹障子歌<lb/>
<pb n="KR4h0117_WYG_045-19a"/>
老夫清晨梳白頭𤣥都道士來相訪握髮呼兒延入戸<lb/>
手持新畵青松障障子松林静杳㝠憑軒忽若無丹青<lb/>
隂崖却承霜雪幹偃葢反走蚪龍形老夫平生好竒古<lb/>
對此興與精靈聚已知仙客意相親更覺良工心獨苦<lb/>
松下丈人巾屨同偶坐似是商山翁悵望聊歌紫芝曲<lb/>
時危慘淡來悲風<lb/>
　　　觀公孫大娘弟子舞劎器行<lb/>
昔有佳人公孫氏一舞劎器動四方觀者如山色沮䘮<lb/>
<pb n="KR4h0117_WYG_045-19b"/>
天地為之乆低昻㸌如羿射九日落矯如羣帝驂龍翔<lb/>
來如雷電收震怒罷如江海凝清光絳脣朱袖兩寂寞<lb/>
晚有弟子傳芬芳臨潁美人在白帝妙舞此曲神揚揚<lb/>
與余問荅既有以感時撫事増惋傷先帝侍女八千人<lb/>
公孫劎器初第一五十年間似反掌風塵澒洞昏王室<lb/>
棃園弟子散如煙女樂餘姿映寒日金粟堆南木已拱<lb/>
瞿塘石城草蕭瑟玳筵急管曲復終樂極哀來月東出<lb/>
老夫不知其所往足繭荒山轉愁疾<lb/>
<pb n="KR4h0117_WYG_045-20a"/>
　　　痩馬行<lb/>
東郊痩馬使我傷骨骼硉兀如堵墻絆之欲動轉欹側<lb/>
此豈有意仍騰驤細看六印帶官字衆道三軍遺路傍<lb/>
皮乾剝落雜泥滓毛暗蕭條連雪霜去歳奔波逐餘宼<lb/>
驊騮不慣不得將士卒多騎内廐馬惆悵恐是病乘黄<lb/>
當時歴塊誤一蹶委棄非汝能周防見人慘淡若哀訴<lb/>
失主錯莫無晶光天寒逺放雁為伴日暮不收鳥啄瘡<lb/>
誰家且養願終惠更試明年春草長<lb/>
<pb n="KR4h0117_WYG_045-20b"/>
　　　柟樹為風雨所抜歎<lb/>
倚江柟樹草堂前故老相傳二百年誅茅卜居總為此<lb/>
五月髣髴聞寒蟬東南飄風動地至江翻石走流雲氣<lb/>
幹排雷雨猶力争根斷泉源豈天意蒼波老樹性所愛<lb/>
浦上童童一青葢野老頻留懼雪霜行人不過聽竽籟<lb/>
虎倒龍顛委榛棘涙㾗血㸃垂胸臆我有新詩何處呤<lb/>
草堂自此無顔色<lb/>
　　　短歌行贈王郎司直<lb/>
<pb n="KR4h0117_WYG_045-21a"/>
王郎酒酣㧞劎斫地歌莫哀我能抜爾抑塞磊落之竒<lb/>
才豫樟翻風白日動鯨魚跋浪滄溟開且脱劎佩休徘<lb/>
徊西得諸侯棹錦水欲向何門趿珠履仲宣樓頭春色<lb/>
深青眼高歌望吾子眼中之人吾老矣<lb/>
　　　寄岑嘉州<lb/>
不見故人十年餘不道故人無素書願逢顔色闗塞逺<lb/>
豈意出守江城居外江三峽且相接斗酒新詩終自踈<lb/>
謝眺毎篇堪諷誦馮唐已老聽吹嘘泊船秋夜經春莫<lb/>
<pb n="KR4h0117_WYG_045-21b"/>
伏枕青楓限玉除眼前所寄選何物贈子雲安雙鯉魚<lb/>
　　　送孔巢父謝病歸游江東兼呈李白<lb/>
巢父掉頭不肯住東將入海隨煙霧詩巻長留天地間<lb/>
釣竿欲拂珊瑚樹深山大澤龍蛇逺春寒野隂風景暮<lb/>
蓬萊織女回雲車指㸃虚無引歸路自是君身有仙骨<lb/>
世人那得知其故惜君只欲苦死留富貴何如草頭露<lb/>
蔡侯静者意有餘清夜置酒臨前除罷琴惆悵月照席<lb/>
幾歳寄我空中書南尋禹穴見李白道甫問訊今何如<lb/>
<pb n="KR4h0117_WYG_045-22a"/>
　　　樂遊園歌<lb/>
樂遊古園崒森爽煙緜碧草萋萋長公子華筵勢最高<lb/>
秦川對酒平如掌長生木瓢示真率更調鞍馬狂歡賞<lb/>
青春波浪芙蓉園白日雷霆夾城仗閶闔晴開映蕩蕩<lb/>
曲江翠幕排銀牓拂水低迴舞袖翻緣雲清切歌聲上<lb/>
却憶年年人醉時只今未醉巳先悲數莖白髮那抛得<lb/>
百罰深杯亦不辭聖朝已知賤士醜一物自荷皇天慈<lb/>
此身飲罷無歸處獨立蒼茫自詠詩<lb/>
<pb n="KR4h0117_WYG_045-22b"/>
　　　渼陂行<lb/>
岑參兄弟皆好竒擕我逺來遊渼陂天地黤慘忽異色<lb/>
波濤萬頃堆瑠璃瑠璃汗漫泛舟入事殊興極憂思集鼉<lb/>
作鯨吞不復知惡風白浪何嗟及主人錦帆相為開舟子<lb/>
喜甚無氛埃鳬鷖散亂棹謳發絲管啁啾空翠來沈竿<lb/>
續蔓深莫測菱葉荷花静如拭宛在中流渤澥清下歸<lb/>
無極終南黒半陂已南純浸山動影裊窕冲融間船舷<lb/>
暝戛雲際寺水面月出藍田闗此時驪龍亦吐珠馮夷<lb/>
<pb n="KR4h0117_WYG_045-23a"/>
擊鼔羣龍趨湘妃漢女出歌舞金支翠旗光有無咫尺<lb/>
但愁雷雨至蒼茫不曉神靈意少壯幾時奈老何向來<lb/>
哀樂何其多<lb/>
　　　冬末以事之東都湖城遇孟雲卿復歸劉顥宅<lb/>
　　　　宿燕飲散因為醉歌<lb/>
疾風吹塵暗河縣行子隔手不相見湖城城南一開眼<lb/>
駐馬獨識雲卿面况非劉顥為地主嬾囘鞭轡成高宴<lb/>
劉侯歡我擕客來置酒張燈促華饌且將欵曲終今夕<lb/>
<pb n="KR4h0117_WYG_045-23b"/>
休語艱難尚酣戰照室紅爐促曙光縈窗素月垂文練<lb/>
天開地裂長安陌寒盡春生洛陽殿豈知驅車復同軌<lb/>
可惜刻漏隨更箭人生㑹合不可常庭樹雞鳴淚如綫<lb/>
　　　大覺寺高僧蘭若<lb/>
巫山不見廬山逺松林蘭若秋風晚一老猶鳴日暮鐘<lb/>
諸僧尚乞齋時飯香爐峰色隠晴湖種杏仙家近白榆<lb/>
飛錫去年啼邑子獻花何日許門徒<lb/>
　　　發劉郎浦<lb/>
<pb n="KR4h0117_WYG_045-24a"/>
挂帆早發劉郎浦疾風颯颯昬亭午舟中無日不沙塵<lb/>
㟁上空村盡豺虎十日北風風未回客行歳晚尤相催<lb/>
白頭厭伴漁人宿黄㡌青鞋歸去來<lb/>
　　　發閬中<lb/>
前有毒蛇後猛虎谿行盡日無村塢江風蕭蕭雲拂地<lb/>
山木慘慘天欲雨女病妻憂歸意速秋花錦石誰復數<lb/>
别家三月一得書避地何時免愁苦<lb/>
　　　引水<lb/>
<pb n="KR4h0117_WYG_045-24b"/>
月峽瞿塘雲作頂亂石峥嶸俗無井雲安沽水奴僕悲<lb/>
魚復移居心力省白帝城西萬竹蟠接筒引水喉不乾<lb/>
人生留滯生理難斗水何直百憂寛<lb/>
　　　秋風<lb/>
秋風淅淅吹我衣東流之外西日微天清小城擣練急<lb/>
石古細路行人稀不知明月為誰好早晚孤帆他夜歸<lb/>
㑹將白髪倚庭樹故園池臺今是非<lb/>
　　　清明<lb/>
<pb n="KR4h0117_WYG_045-25a"/>
著處繁華矜是日長沙千人萬人出渡頭翠栁豔明睂<lb/>
争道朱蹄驕囓膝此都好遊湘西寺諸将亦自軍中至<lb/>
馬援征行在眼前葛強親近同心事金燈下山紅粉晚<lb/>
牙檣捩柂青樓逺古時䘮亂皆可知人世悲歡暫相遣<lb/>
弟姪雖存不得書干戈未息苦離居逢迎少壯非吾道<lb/>
况乃今朝更袚除<lb/>
　　　晚出左掖<lb/>
晝刻傳呼淺春旗簇仗齊退朝花底散歸院栁邊迷樓<lb/>
<pb n="KR4h0117_WYG_045-25b"/>
雪融城濕宮雲去殿低避人焚諌草騎馬欲雞栖<lb/>
　　　春宿左省<lb/>
花隱掖垣暮啾啾栖鳥過星臨萬戸動月傍九霄多不<lb/>
寢聽金鑰因風想玉珂明朝有封事數問夜如何<lb/>
　　　端午日賜衣<lb/>
官衣亦有名端午被恩榮細葛含風軟香羅疊雪輕自<lb/>
天題處濕當暑著來清意内稱長短終身荷聖情<lb/>
　　　巴西驛亭觀江漲呈竇使君<lb/>
<pb n="KR4h0117_WYG_045-26a"/>
宿雨南江漲波濤亂逺峰孤亭凌噴薄萬井逼舂容霄<lb/>
漢愁高鳥泥沙困老龍天邊同客舍攜我豁心胸<lb/>
　　　觀作橋成月夜舟中有述還呈李司馬<lb/>
把燭橋成夜廻舟客坐時天髙雲去盡江逈月來遲衰<lb/>
謝多扶病招邀屢有期異方乘此興樂罷不無悲<lb/>
　　　夜宿西閣曉呈元二十一曹長<lb/>
山木抱雲稠寒江繞上頭雪崖纔變石風幔不依樓社<lb/>
稷堪流涕安危在運籌看君話王室感動幾銷憂<lb/>
<pb n="KR4h0117_WYG_045-26b"/>
　　　翫月呈漢中王<lb/>
夜深露氣清江月滿江城浮客轉危坐歸舟應獨行闗<lb/>
山同一㸃烏鵲自多驚欲得淮王術風吹暈已生<lb/>
　　　天末懐李白<lb/>
涼風起天末君子意如何鴻雁幾時到江湖秋水多文<lb/>
章憎命逹魑魅喜人過應共寃魂語投詩贈汨羅<lb/>
　　　舟中夜雪有懐盧十四侍御弟<lb/>
朔風吹桂水大雪夜紛紛暗度南樓月寒深北渚雲燭<lb/>
<pb n="KR4h0117_WYG_045-27a"/>
斜初近見舟重竟無聞不識山隂道聽雞更憶君<lb/>
　　　月夜憶舍弟<lb/>
戍鼔斷人行邊秋一雁聲露從今夜白月是故鄉明有<lb/>
弟皆分散無家問死生寄書長不達况乃未休兵<lb/>
　　　赴青城縣出成都寄陶王二少尹<lb/>
老被樊籠役貧嗟出入勞客情投異縣詩態憶吾曹東<lb/>
郭滄江合西山白雪髙文章差底病廻首興淊淊<lb/>
　　　廣州叚功曹到得楊五長史書功曹却歸聊寄<lb/>
<pb n="KR4h0117_WYG_045-27b"/>
　　　　此詩<lb/>
衞青開幕府楊僕將樓船漢節梅花外春城海水邊銅<lb/>
梁書逺及珠浦使將旋貧病他鄉老煩君萬里傳<lb/>
　　　九日奉寄嚴大夫<lb/>
九日應愁思經時冐險艱不眠持漢節何路出巴山小<lb/>
驛香醪嫩重巖細菊斑遥知簇鞍馬囘首白雲間<lb/>
　　　寄杜位<lb/>
寒日經簷短窮猿失木悲峽中為客恨江上憶君時天<lb/>
<pb n="KR4h0117_WYG_045-28a"/>
地身何往風塵病敢辭封書兩行涙霑灑裛新詩<lb/>
　　　奉寄李十五秘書文嶷二首<lb/>
避暑雲安縣秋風早下來暫留魚復浦同過楚王臺猿<lb/>
鳥千崖窄江湖萬里開竹枝歌未好畵舸且遲廻<lb/>
行李千金贈衣冠八尺身飛騰如有策意度不無神班<lb/>
秩兼通貴公侯出異人𤣥成負文采世業豈沈淪<lb/>
　　　第五弟豐獨在江左近三四載寂無消息覔使<lb/>
　　　　寄此二首<lb/>
<pb n="KR4h0117_WYG_045-28b"/>
亂後嗟吾在羇棲見汝難草黄騏驥病沙煖鶺鴒寒楚<lb/>
設闗城險呉吞水府寛三年朝夕淚衣袖不曽乾<lb/>
聞汝依山寺杭州定越州風塵淹别日江漢失清秋影<lb/>
著啼猿樹魂飄結蜃樓明年下春水東盡白雲求<lb/>
　　　重簡王明府<lb/>
甲子西南異冬來只薄寒江雲何夜静蜀雨幾時乾行<lb/>
李湏相問窮愁豈自寛君聽鴻雁響恐致稻梁難<lb/>
　　　正月三日歸谿上有作簡院内諸公<lb/>
<pb n="KR4h0117_WYG_045-29a"/>
野外堂依竹籬邊水向城蟻浮仍臘味鷗泛己春聲藥<lb/>
許鄰人斸書從稚子擎白頭趨幕府深覺負平生<lb/>
　　　示姪佐<lb/>
多病秋風落君來慰眼前自聞茅屋趣只想竹林眠滿<lb/>
谷山雲起侵籬澗水懸嗣宗諸子姪早覺仲容賢<lb/>
　　　熟食日示宗文宗武<lb/>
消渴遊江漢羈棲尚甲兵幾年逢熟食萬里逼清明松<lb/>
柏卬山路風花白帝城汝曹催我老囘首淚縱横<lb/>
<pb n="KR4h0117_WYG_045-29b"/>
　　　奉酬李都督表文早春作<lb/>
力疾坐清曉來詩悲早春轉添愁伴客更覺老隨人紅<lb/>
入桃花嫩青歸栁葉新望鄉猶未已四海尚風塵<lb/>
　　　送翰林張司馬南海勒碑<lb/>
冠冕通南極文章落上台詔從三殿去碑到百蠻開野<lb/>
館濃花發春帆細雨來不知滄海上天遣幾時廻<lb/>
　　　泛江送客<lb/>
二月頻送客東津江欲平煙花山際重舟楫浪前輕淚<lb/>
<pb n="KR4h0117_WYG_045-30a"/>
逐勸杯落愁連吹笛生離筵不隔日那得易為情<lb/>
　　　涪江泛舟送韋班歸京<lb/>
追餞同舟日傷春一水間飄零為客乆衰老羡君還花<lb/>
雜重重樹雲輕處處山天涯故人少更憶鬢毛斑<lb/>
　　　送裴二虯作尉永嘉<lb/>
孤嶼亭何處天涯水氣中故人官就此絶境與誰同隠<lb/>
吏逢梅福遊山憶謝公扁舟吾已就把釣待秋風<lb/>
　　　送韋郎司直歸成都<lb/>
<pb n="KR4h0117_WYG_045-30b"/>
竄身來蜀地同病得韋郎天下兵戈滿江邊歳月長别<lb/>
筵花欲暮春日鬢俱蒼為問南谿竹抽梢合過墻<lb/>
　　　送李功曹之荆州充鄭侍御判官重贈<lb/>
曽聞宋玉宅每欲到荆州此地生涯晚遥悲水國秋孤<lb/>
城一柱觀落日九江流使者雖光彩青楓逺自愁<lb/>
　　　贈韋贊善别<lb/>
扶病送君發自憐猶不歸祗應盡客涙復作掩荆扉江<lb/>
漢故人少音書從此稀往還二十載歳晚寸心違<lb/>
<pb n="KR4h0117_WYG_045-31a"/>
　　　公安送李二十九弟晉肅入蜀余下沔鄂<lb/>
正觧柴桑纜仍看蜀道行檣烏相背發塞雁一行鳴南<lb/>
紀連銅柱西江接錦城憑将百錢卜飄泊問君平<lb/>
　　　惠義寺送王少尹赴成都分得峰字<lb/>
苒苒谷中寺娟娟林表峰闌干上處逺結構坐來重騎<lb/>
馬行春徑衣冠起晚鐘雲門青寂寂此别惜相從<lb/>
　　　贈别何邕<lb/>
生死論交地何由見一人悲君隨燕雀薄宦走風塵綿<lb/>
<pb n="KR4h0117_WYG_045-31b"/>
谷元通漢沱江不向秦五陵花滿眼傳語故鄉春<lb/>
　　　陪鄭廣文遊何將軍山林六首<lb/>
不識南塘路今知第五橋名園依綠水野竹上青霄谷<lb/>
口舊相得濠梁同見招平生為幽興未惜馬蹄遥<lb/>
旁舍連髙竹踈籬帶晚花碾渦深没馬藤蔓曲藏蛇詞<lb/>
賦工無益山林跡未賖盡捻書籍賣來問爾東家<lb/>
風燈吹隂雪雲門吼瀑泉酒醒思卧簟衣冷欲裝綿野<lb/>
老來看客河魚不取錢只疑淳朴處自有一山川<lb/>
<pb n="KR4h0117_WYG_045-32a"/>
憶過楊栁渚走馬定昆池醉把青荷葉狂遺白接䍦刺<lb/>
船思郢客觧水乞呉兒坐對秦山晚江湖興頗隨<lb/>
牀上書連屋階前樹拂雲將軍不好武稚子總能文醒<lb/>
酒微風入聽詩静夜分緇衣挂蘿薜凉月白紛紛<lb/>
幽意忽不愜歸期無奈何出門流水住囘首白雲多自<lb/>
笑燈前舞誰憐醉後歌祗應與朋好風雨亦來過<lb/>
　　　重過何氏<lb/>
山雨樽仍在沙沈榻未移犬迎曽宿客鵶䕶落巢兒雲<lb/>
<pb n="KR4h0117_WYG_045-32b"/>
薄翠㣲寺天清黄子陂向來幽興極歩屣過東籬<lb/>
落日平臺上春風啜茗時石欄斜㸃筆桐葉坐題詩翡<lb/>
翠鳴衣桁蜻蜓立釣絲自今幽興熟來徃亦無期<lb/>
　　　與任城許主簿遊南池<lb/>
秋水通溝洫城隅進小船晚凉看洗馬森木亂鳴蝉菱<lb/>
熟經時雨蒲荒八月天晨朝降白露遥想舊青氊<lb/>
　　　夜宴左氏莊<lb/>
風林纖月落衣露浄琴張暗水流花逕春星帶草堂簡<lb/>
<pb n="KR4h0117_WYG_045-33a"/>
書燒燭短看劒引杯長詩罷聞呉詠扁舟意不忘<lb/>
　　　陪諸貴公子丈八溝攜妓納涼際遇雨二首<lb/>
落日放船好輕風生浪遲竹深留客處荷浄納涼時公<lb/>
子調冰水佳人雪藕絲片雲頭上黒應是雨催詩<lb/>
雨來霑席上風急打船頭越女紅裙濕燕姬翠黛愁䌫<lb/>
侵堤栁繫幔巻浪花浮歸路翻蕭颯陂塘五月秋<lb/>
　　　九日曲江<lb/>
綴席茱茰好浮舟菡萏衰百年秋已半九日意兼悲江<lb/>
<pb n="KR4h0117_WYG_045-33b"/>
水清源曲荆門此路疑晚來高興盡揺蕩菊花期<lb/>
　　　陪章梓州王閬州蘓遂州李果州四使君登惠<lb/>
　　　　義寺<lb/>
春日無人境虚空不住天鶯花隨世界樓閣倚山巔遲<lb/>
暮身何得登臨意惘然誰能觧金印瀟洒共安禪<lb/>
　　　章梓州水亭<lb/>
城晚通雲霧亭深到芰荷吏人橋外少秋水席邊多近<lb/>
屬淮王至髙門薊子過荆州愛山簡吾醉亦長歌<lb/>
<pb n="KR4h0117_WYG_045-34a"/>
　　　季秋蘇五弟纓江樓夜宴崔十三評事韋少府<lb/>
　　　　姪<lb/>
峽險江驚急樓髙月逈明一時今夕㑹萬里故鄉情星<lb/>
落黄姑渚秋辭白帝城老人因病酒堅坐看君傾<lb/>
　　　上已日徐司録林園宴集<lb/>
鬢毛垂領白花蘂亞枝紅欹倒衰年廢招尋令節同薄<lb/>
衣臨積水吹面受和風有喜留攀桂無勞問轉蓬<lb/>
　　　遊修覺寺<lb/>
<pb n="KR4h0117_WYG_045-34b"/>
野寺江天豁山扉花竹幽詩應有神助吾得及春遊徑<lb/>
石相縈帶川雲自去留禪枝宿衆鳥漂轉暮歸愁<lb/>
　　　登兖州城樓<lb/>
東郡趨庭日南樓縱目初浮雲連海岱平野入青徐孤<lb/>
嶂秦碑在荒城魯殿餘從來多古意臨眺獨躊躇<lb/>
　　　望牛頭寺<lb/>
牛頭見鶴林梯逕遶幽深春色浮山外天河宿殿隂傳<lb/>
燈無白日布地有黄金休作狂歌老回看不住心<lb/>
<pb n="KR4h0117_WYG_045-35a"/>
　　　登牛頭山亭子<lb/>
路出雙林外亭窺萬井中江城孤照日山客逺含風兵<lb/>
革身將老闗河信不通猶殘數行涙忍對百花叢<lb/>
　　　瞿塘兩崖<lb/>
三峽傳何處雙崖壯此門入天猶石色穿水忽雲根猱<lb/>
玃鬚髯古蛟龍窟宅尊羲和冬馭近愁畏日車翻<lb/>
　　　山寺<lb/>
野寺殘僧少山園細路髙麝香眠石竹鸚鵡啄金桃亂<lb/>
<pb n="KR4h0117_WYG_045-35b"/>
水通人過懸崖置屋牢上方重閣晚百里見纖毫<lb/>
　　　巳上人茅齋<lb/>
已公茅屋下可以賦新詩枕簟入林僻荼𤓰留客遲江<lb/>
蓮揺白羽天棘蔓青絲空沗許詢輩難酬支遁詞<lb/>
　　　宿賛公房<lb/>
杖鍚何來此秋風已颯然雨荒深院菊霜倒半池蓮放<lb/>
逐寧違性虚空不離禪相逄成夜宿隴月向人圓<lb/>
　　　謁真諦寺禪師<lb/>
<pb n="KR4h0117_WYG_045-36a"/>
蘭若山髙處煙霞嶂幾重凍泉依細石晴雪落長松問<lb/>
法看詩妄觀身向酒慵未能割妻子卜宅近前峰<lb/>
　　　題𤣥武禪師屋壁<lb/>
何年顧虎頭滿壁畵滄洲赤日石林氣青天江海流錫<lb/>
飛常近鶴杯度不驚鷗似得廬山路真隨惠逺遊<lb/>
　　　過南鄰朱山人水亭<lb/>
相近竹參差相過人不知幽花欹滿樹細水曲通池歸<lb/>
客村非逺殘樽席更移看君多道氣從此數追隨<lb/>
<pb n="KR4h0117_WYG_045-36b"/>
　　　野望因過常少仙<lb/>
野橋齊度馬秋望轉悠哉竹覆青城合江從灌口來入<lb/>
村樵徑引嘗果栗園開落盡髙天日幽人未遣廻<lb/>
　　　范二員外邈吳十侍御郁特枉駕闕展待聊寄<lb/>
　　　　此作<lb/>
暫往比鄰去空聞二妙歸幽棲誠簡略衰白已光輝野<lb/>
外貧家逺村中好客稀論文或不愧重肯欵柴扉<lb/>
　　　西郊<lb/>
<pb n="KR4h0117_WYG_045-37a"/>
時出碧雞坊西郊向草堂市橋官栁細江路野梅香傍<lb/>
架齊書帙看題減藥囊無人覺來往踈嬾意何長<lb/>
　　　漫成<lb/>
江臯己仲春花下復清晨仰面貪看鳥廻頭錯應人讀<lb/>
書難字過貰酒滿壺頻近識峨眉老知余嬾是真<lb/>
　　　早起<lb/>
春來常早起幽事頗相闗帖石防頽岸開林出逺山一<lb/>
丘藏曲折緩歩有躋攀童僕來城市缾中得酒還<lb/>
<pb n="KR4h0117_WYG_045-37b"/>
　　　可惜<lb/>
花飛有底急老去願春遲可惜歡娯地都非少壯時寛<lb/>
心應是酒遣興莫過詩此意陶濳觧吾生後汝期<lb/>
　　　落日<lb/>
落日在簾鈎谿邊春事幽芳菲緑岸圃樵㸑倚灘舟啅<lb/>
雀争枝墜飛蟲滿院遊濁醪誰造汝一酌散千憂<lb/>
　　　倚杖<lb/>
看花雖郭外倚杖即谿邊山縣早休市江橋春聚船狎<lb/>
<pb n="KR4h0117_WYG_045-38a"/>
鷗輕白浪歸雁喜青天物色兼生意凄凉憶去年<lb/>
　　　不離西閣<lb/>
江栁非時發江花冷色頻地偏應有瘴臘近已含春失<lb/>
學從愚子無家任老身不知西閣意肯别定留人<lb/>
　　　一室<lb/>
一室他鄉逺空林暮景懸正愁聞塞笛獨立見江船巴<lb/>
蜀來多病荆蠻去幾年應同王粲宅留井峴山前<lb/>
　　　暮春題瀼西新賃草堂<lb/>
<pb n="KR4h0117_WYG_045-38b"/>
北郊千樹橘不見比封君養拙干戈際全生麋鹿羣畏<lb/>
人江北草旅食瀼西雲萬里巴渝曲三年實飽聞<lb/>
壯年學書劒他日委泥沙事主非無禄浮生即有涯髙<lb/>
齋依藥餌絶域改春華喪亂丹心破王臣未一家<lb/>
　　　秋野<lb/>
秋野日䟽蕪寒江動碧虚繫舟蠻井絡卜宅楚村墟棗<lb/>
熟從人打葵荒欲自鋤盤餐老夫食分减及谿魚<lb/>
禮樂攻吾短山林引興長掉頭紗㡌側曝背竹書光風<lb/>
<pb n="KR4h0117_WYG_045-39a"/>
落收松子天寒割蜜房稀踈小紅翠駐屐近微香<lb/>
身許麒麟畵年衰鵷鷺羣大江秋易盛空峽夜多聞逕<lb/>
隱千重石帆留一片雲兒童解蠻語不必作參軍<lb/>
　　　谿上<lb/>
峽内淹留客谿邊四五家古苔生迮地秋竹隱踈花塞<lb/>
俗人無井山田飯有沙西江使船至時復問京華<lb/>
　　　渡江<lb/>
春江不可渡二月已風濤舟楫欹斜疾魚龍偃卧髙渚<lb/>
<pb n="KR4h0117_WYG_045-39b"/>
花張素錦汀草亂青袍戲問垂綸客悠悠見汝曹<lb/>
　　　船下䕫州郭宿雨濕不得上㟁别王十二判官<lb/>
依沙宿舸船石瀨月娟娟風起春燈亂江鳴夜雨懸晨<lb/>
鐘雲外濕勝地石堂煙柔櫓輕鷗外含悽覺汝賢<lb/>
　　　去蜀<lb/>
五載客蜀郡一年居梓州如何闗塞阻轉作瀟湘遊世<lb/>
事已黄髪殘生隨白鷗安危大臣在不必淚長流<lb/>
　　　舟月對驛近寺<lb/>
<pb n="KR4h0117_WYG_045-40a"/>
更深不假燭月朗自明船金刹青楓外朱樓白水邊城<lb/>
烏啼𦕈𦕈野鷺宿娟娟皓首江湖客鈎簾獨未眠<lb/>
　　　移居公安山館<lb/>
南國晝多霧北風天正寒路危行木杪身逺宿雲端山<lb/>
鬼吹燈滅厨人語夜䦨雞鳴問前館世亂敢求安<lb/>
　　　宿青草湖<lb/>
洞庭猶在目青草續為名宿槳依農事郵籖報水程寒<lb/>
氷争倚薄雲月逓微明湖雁雙雙起人來故北征<lb/>
<pb n="KR4h0117_WYG_045-40b"/>
　　　宿白沙驛<lb/>
水宿仍餘照人煙復此亭驛邊沙舊白湖外草新青萬<lb/>
象皆春氣孤槎自客星隨波無限月的的近南溟<lb/>
　　　入喬口<lb/>
漠漠舊京逺遲遲歸路賖殘年傍水國落日對春華樹<lb/>
宻早蜂亂江泥輕燕斜賈生骨已朽悽惻近長沙<lb/>
　　　石鏡<lb/>
蜀王將此鏡送死置空山㝠寞憐香骨提攜近玉顔衆<lb/>
<pb n="KR4h0117_WYG_045-41a"/>
妃無復歎千騎亦虚還獨有傷心石埋輪月宇間<lb/>
　　　琴臺<lb/>
茂陵多病後尚愛卓文君酒肆人間世琴臺日暮雲野<lb/>
花留寳靨蔓草見羅裙歸鳳求凰意寥寥不復聞<lb/>
　　　滕王亭子<lb/>
寂寞春山路君王不復行古牆猶竹色虛閣自松聲鳥<lb/>
鵲荒村暮雲霞過客情尚思歌吹入千騎把霓旌<lb/>
　　　禹廟<lb/>
<pb n="KR4h0117_WYG_045-41b"/>
禹廟空山裏秋風落日斜荒庭垂橘柚古屋畵龍蛇雲<lb/>
氣生虚壁江聲赴白沙早知乘四載䟽鑿控三巴<lb/>
　　　湘夫人祠<lb/>
肅肅湘妃廟空墻碧水春蟲書玉珮蘚燕舞畫帷塵晩<lb/>
泊登河樹㣲馨借渚蘋蒼梧恨不盡淚染在叢筠<lb/>
　　　祠南夕望<lb/>
百丈牽江色孤舟泛日斜興來猶杖屨日斷更雲沙山<lb/>
鬼迷春竹湘娥倚暮花湖南清絶地萬古一長嗟<lb/>
<pb n="KR4h0117_WYG_045-42a"/>
　　　西山<lb/>
辛苦三城戍長防萬里秋煙塵侵火井雨雪閉松州風<lb/>
動將軍幕天寒使者裘漫山賊營壘回首得無憂<lb/>
　　　洞房<lb/>
洞房環珮冷玉殿起秋風秦地應新月龍池滿舊宮繫<lb/>
舟今夜逺清漏往時同萬里黄山北園陵白露中<lb/>
　　　擣衣<lb/>
亦知戍不返秋至拭清砧已近苦寒月况經長别心寧<lb/>
<pb n="KR4h0117_WYG_045-42b"/>
辭擣衣倦一寄塞垣深用盡閨中力君聽空外音<lb/>
　　　秦州<lb/>
滿目悲生事因人作逺遊遲廻度隴怯浩蕩及闗愁水<lb/>
落魚龍夜山空鳥䑕秋西征問烽火心折此淹留<lb/>
秦州城北寺傳是隗囂宮苔蘚山門古丹青野殿空月<lb/>
明垂葉露雲逐渡谿風清渭無情極愁時獨向東<lb/>
雲氣接崑崙涔涔塞雨繁羌童看渭水使客向河源煙<lb/>
火軍中幕牛羊嶺上村所居秋草静正閉小蓬門<lb/>
<pb n="KR4h0117_WYG_045-43a"/>
山頭南郭寺水號北流泉老樹空庭得清渠一邑傳秋<lb/>
花危石底晚景卧鐘邊俯仰悲身世谿風為颯然<lb/>
鳳林戈未息魚海路常難候火雲峰峻懸軍幕井乾風<lb/>
連西極動月過北庭寒故老思飛將何時議築壇<lb/>
迢逓來三蜀蹉跎又六年客身逄故舊發興自林泉過<lb/>
嬾從衣結頻遊任履穿藩籬頗無限恣意向江天<lb/>
種竹交加翠栽桃爛熳紅經心石鏡月到面雪山風赤<lb/>
管隨王命銀章付老翁豈知牙齒落名玷薦賢中<lb/>
<pb n="KR4h0117_WYG_045-43b"/>
　　　東樓<lb/>
萬里流沙道征西過此門但添新戰骨不返舊征魂樓<lb/>
角凌風逈城隂帶水昬傳聲看驛使送節向河源<lb/>
　　　出郭<lb/>
霜露晚凄凄髙天逐望低逺煙鹽井上斜景雪峰西故<lb/>
國猶兵馬他鄉亦鼓鼙江城今夜客還與舊烏啼<lb/>
　　　西閣雨望<lb/>
樓雨霑雲幔山寒著水城逕添沙面出湍减石稜生菊<lb/>
<pb n="KR4h0117_WYG_045-44a"/>
蘂凄踈放松林駐逺情滂沱朱檻濕萬慮傍簷楹<lb/>
　　　草閣<lb/>
草閣臨無地柴扉水不闗魚龍囘夜水星月動秋山乆<lb/>
露晴初濕髙雲薄未還汎舟慙小婦飄泊損紅顔<lb/>
　　　秋峽<lb/>
江濤萬古峽肺氣乆衰翁不寐防巴虎全生狎楚童衣<lb/>
裳垂素髪門巷落丹楓嘗怪商山老兼存翊賛功<lb/>
　　　薄遊<lb/>
<pb n="KR4h0117_WYG_045-44b"/>
淅淅風生砌團團月隠墻遥空秋雁滅半嶺暮雲長病<lb/>
葉多先墜寒花只暫香巴城添涙眼今夕復清光<lb/>
　　　客亭<lb/>
秋窗猶曙色木落更天風日出寒山外江流宿霧中聖<lb/>
朝無棄物老病已成翁多少殘生事飄零任轉蓬<lb/>
　　　愁坐<lb/>
髙齋常見野愁坐更臨門十月山寒重孤城水氣昬葭<lb/>
萌氐種逈左擔犬戎存終日憂奔走歸期未敢論<lb/>
<pb n="KR4h0117_WYG_045-45a"/>
　　　憶鄭南玭<lb/>
鄭南伏毒寺瀟灑到江心石影銜珠閣泉聲帶玉琴風<lb/>
杉曽曙倚雲嶠憶春臨萬里滄浪水龍蛇只自深<lb/>
　　　懐灞上遊<lb/>
悵望東陵道平生灞上遊春濃停野騎夜宿敞雲樓離<lb/>
别人誰在經過老自休眼前今古意江漢一歸舟<lb/>
　　　草堂即事<lb/>
荒村建子月獨樹老夫家雪裏江船渡風前徑竹斜寒<lb/>
<pb n="KR4h0117_WYG_045-45b"/>
魚依宻藻宿鷺起圓沙濁酒禁愁得無錢何處賖<lb/>
　　　村夜<lb/>
風色蕭蕭暮江頭人不行村舂雨外急鄰火夜深明胡<lb/>
羯何多難漁樵寄此生中原有兄弟萬里正含情<lb/>
　　　倦夜<lb/>
竹凉侵卧内野月滿庭隅重露成涓滴稀星乍有無暗<lb/>
飛螢自照水宿鳥相呼萬事干戈裏空悲清夜徂<lb/>
　　　日暮<lb/>
<pb n="KR4h0117_WYG_045-46a"/>
牛羊下來夕各已閉柴門風月自清夜江山非故園石<lb/>
泉流暗壁草露満秋原頭白明燈裏何湏花燼繁<lb/>
　　　朝二首<lb/>
清旭楚宮南霜空萬嶺含野人時獨往雲木曉相參俊<lb/>
鶻無聲過饑鳥下食貪病身終不動揺落任江潭<lb/>
浦帆晨初發郊扉冷未開林踈黄葉墜野静白鷗來礎<lb/>
潤休全濕雲晴欲半囘巫山冬可怪昨夜有奔雷<lb/>
　　　曉望<lb/>
<pb n="KR4h0117_WYG_045-46b"/>
白帝更聲盡陽臺曉色分髙峰寒上日疊嶺宿霾雲地<lb/>
坼江帆隠天清木葉聞荆扉對麋鹿應共爾為羣<lb/>
　　　春夜喜雨<lb/>
好雨知時節當春乃發生隨風濳入夜潤物細無聲野<lb/>
徑雲俱黒江船火獨明曉看紅濕處花重錦官城<lb/>
　　　月夜<lb/>
今夜鄜州月閨中只獨看遥憐小兒女未觧憶長安香<lb/>
霧雲鬟濕清輝玉臂寒何時倚虚幌雙照淚㾗乾<lb/>
<pb n="KR4h0117_WYG_045-47a"/>
　　　天河<lb/>
常時任顯晦秋至最分明縱被微雲掩終能永夜清含<lb/>
星動雙闕伴月落邊城牛女年年渡何曽風浪生<lb/>
　　　初月<lb/>
光細弦欲上影斜輪未安㣲升古塞外已隠暮雲端河<lb/>
漢不改色闗山空自寒庭前有白露暗滿菊花團<lb/>
　　　月<lb/>
斷續巫山雨天河此夜新若無青嶂月愁殺白頭人魍<lb/>
<pb n="KR4h0117_WYG_045-47b"/>
魎移深樹蝦蟇動半輪故園當北斗直指照西秦<lb/>
　　　子規<lb/>
峽裏雲安縣江樓翼瓦齊兩邊山木合終日子規啼𦕈<lb/>
𦕈春風見蕭蕭夜色凄客愁那聽此故作傍人低<lb/>
　　　孤雁<lb/>
孤雁不飲啄飛鳴聲念羣誰憐一片影相失萬里雲望<lb/>
盡似猶見哀多如更聞野鵶無意緒鳴噪自紛紛<lb/>
　　　因許八奉寄江寧旻上人<lb/>
<pb n="KR4h0117_WYG_045-48a"/>
不見旻公三十年封書寄與涙潺湲舊來好事今能否<lb/>
老去新詩誰與傳棊局動隨幽澗竹袈裟憶上泛湖船<lb/>
聞君話我為官在頭白昬昬只醉眠<lb/>
　　　暮登四安寺鐘樓寄裴十廸<lb/>
暮倚髙樓對雪峰僧來不語自鳴鐘孤城返照紅將斂<lb/>
近市浮煙翠且重多病獨愁常閴寂故人相見未從容<lb/>
知君苦思縁詩痩太向交游萬事慵<lb/>
　　　寄杜位<lb/>
<pb n="KR4h0117_WYG_045-48b"/>
近聞寛法離新州想見歸懐尚百憂逐客雖皆萬里去<lb/>
悲君已是十年流干戈況復塵隨眼鬢髪還應雪滿頭<lb/>
玉疊題書心緒亂何時更得曲江遊<lb/>
　　　將赴成都草堂途中有作先寄嚴鄭公<lb/>
得歸茅屋赴成都真為文翁再剖符但使閭閻還揖讓<lb/>
敢論松菊乆荒蕪魚知丙穴由來美酒憶郫筒不用沽<lb/>
五馬舊曾諳小徑幾廻書札待濳夫<lb/>
竹寒沙碧浣花溪橘刺藤梢咫尺迷過客徑須愁出入<lb/>
<pb n="KR4h0117_WYG_045-49a"/>
居人不自觧東西書籖藥裹封蛛網野店山橋送馬蹄<lb/>
肯藉荒亭春草色先判一飲醉如泥<lb/>
　　　送韓十四江東覲省<lb/>
兵戈不見老萊衣歎息人間萬事非我已無家尋弟妹<lb/>
君今何處訪庭闈黄牛峽静灘聲轉白馬江寒樹影稀<lb/>
此别還湏各努力故鄉猶恐未同歸<lb/>
　　　九日藍田崔氏莊<lb/>
老去悲秋強自寛興來今日盡君歡羞將短髪還吹㡌<lb/>
<pb n="KR4h0117_WYG_045-49b"/>
笑倩傍人為正冠藍水逺從千澗落玉山髙竝兩峰寒<lb/>
明年此㑹知誰徤醉把茱茰子細看<lb/>
　　　嚴中丞仲夏枉駕草堂兼擕酒饌得寒字<lb/>
竹裏行厨洗玉盤花邊立馬簇金鞍非闗使者徵求急<lb/>
自識將軍禮數寛百年地僻柴門逈五月江深草閣寒<lb/>
看弄漁舟移白日老農何有罄交歡<lb/>
　　　滕王亭子<lb/>
君王臺榭枕巴山萬丈丹梯尚可攀春日鶯啼修竹裏<lb/>
<pb n="KR4h0117_WYG_045-50a"/>
仙家犬吠白雲間清江碧石傷心麗嫩蘂濃花滿目斑<lb/>
人到于今歌出牧來遊此地不知還<lb/>
　　　玉臺觀<lb/>
中天積翠玉臺遥上帝髙居絳節朝遂有馮夷來擊鼔<lb/>
始知嬴女善吹簫江光隠見黿鼉窟石勢參差烏鵲橋<lb/>
更有紅顔生羽翰便應黄髮老漁樵<lb/>
　　　灔澦<lb/>
灔澦既没孤根深西來水多愁太隂江天漠漠鳥雙去<lb/>
<pb n="KR4h0117_WYG_045-50b"/>
風雨時時龍一吟舟人漁子歌囘首估客胡商淚滿襟<lb/>
寄語舟航惡年少休翻鹽井横黄金<lb/>
　　　客至<lb/>
舍南舍北皆春水但見羣鷗日日來花徑不曽縁客掃<lb/>
蓬門今始為君開盤餐市逺無兼味樽酒家貧只舊醅<lb/>
肯與鄰翁相對飲隔籬呼取盡餘杯<lb/>
　　　題張氏隱居<lb/>
春山無伴獨相求伐木丁丁山更幽澗道餘寒歴氷雪<lb/>
<pb n="KR4h0117_WYG_045-51a"/>
石門斜日到林丘不貪夜識金銀氣逺害朝看麋鹿遊<lb/>
乘興杳然迷出處對君疑是泛虚舟<lb/>
　　　野老<lb/>
野老籬前江㟁廻柴門不正逐江開漁人網集澄潭下<lb/>
賈客船隨返照來長路闗心悲劒閣片雲何意傍琴臺<lb/>
王師未報収東郡城闕秋生畵角哀<lb/>
　　　蜀相<lb/>
丞相祠堂何處㝷錦官城外柏森森映堦碧草自春色<lb/>
<pb n="KR4h0117_WYG_045-51b"/>
隔葉黄鸝空好音三顧頻繁天下計兩朝開濟老臣心<lb/>
出師未㨗身先死長使英雄涙滿襟<lb/>
　　　詠懐古跡<lb/>
支離東北風塵際漂泊西南天地間三峽樓臺淹日月<lb/>
五谿衣服共雲山羯胡事主終無頼詞客哀時且未還<lb/>
庾信平生最蕭瑟暮年詩賦動江闗<lb/>
揺落深知宋玉悲風流儒雅亦吾師悵望千秋一灑涙<lb/>
蕭條異代不同時江山故宅空文藻雲雨荒臺豈夢思<lb/>
<pb n="KR4h0117_WYG_045-52a"/>
最是楚宮俱泯滅舟人指㸃到今疑<lb/>
羣山萬壑赴荆門生長明妃尚有村一去紫臺連朔漠<lb/>
獨留青塚向黄昬畵圖省識春風面環珮空歸月夜魂<lb/>
千歲琵琶作胡語分明怨恨曲中論<lb/>
　　　秋興<lb/>
玉露凋傷楓樹林巫山巫峽氣蕭森江間波浪兼天湧<lb/>
塞上風雲接地隂叢菊兩開他日淚孤舟一繫故園心<lb/>
寒衣處處催刀尺白帝城髙急暮砧<lb/>
<pb n="KR4h0117_WYG_045-52b"/>
千家山郭静朝暉日日江樓坐翠㣲信宿漁人還汎汎<lb/>
清秋燕子故飛飛匡衡抗䟽功名薄劉向傳經心事違<lb/>
同學少年多不賤五陵衣馬自輕肥<lb/>
　　　恨别<lb/>
洛城一别四千里胡騎長驅五六年草木變衰行劒外<lb/>
兵戈阻絶老江邉思家歩月清宵立憶弟看雲白日眠<lb/>
聞道河陽近乘勝司徒急為破幽燕<lb/>
　　　野望<lb/>
<pb n="KR4h0117_WYG_045-53a"/>
西山白雪三城戍南浦清江萬里橋海内風塵諸弟隔<lb/>
天涯涕淚一身遥惟將遲暮供多病未有涓埃答聖朝<lb/>
跨馬出郊時極目不堪人事日蕭條<lb/>
　　　返照<lb/>
楚王宮北正黄昬白帝城西過雨㾗返照入江翻石壁<lb/>
歸雲擁樹失山村衰年肺病惟髙枕絶塞愁時早閉門<lb/>
不可乆留豺虎亂南方實有未招魂<lb/>
　　　狂夫<lb/>
<pb n="KR4h0117_WYG_045-53b"/>
萬里橋西一草堂百花潭水即滄浪風含翠篠娟娟浄<lb/>
雨裛紅蕖冉冉香厚禄故人書斷絶恒饑稚子色凄凉<lb/>
欲填溝壑惟踈放自笑狂夫老更狂<lb/>
　　　宿府<lb/>
清秋幕府井梧寒獨宿江城蠟炬殘永夜角聲悲自語<lb/>
中天月色好誰看風塵荏苒音書絶闗塞蕭條行路難<lb/>
已忍伶俜十年事彊移栖息一枝安<lb/>
　　　暮歸<lb/>
<pb n="KR4h0117_WYG_045-54a"/>
霜黄碧梧白鶴栖城上擊柝復烏啼客子入門月皎皎<lb/>
誰家搗練風凄凄南渡桂水闕舟楫北歸秦川多鼓鞞<lb/>
年過半百不稱意明日看雲還杖藜<lb/>
　　　所思<lb/>
苦憶荆州醉司馬謫官樽酒定常開九江日落醒何處<lb/>
一柱觀頭眠幾廻可憐懐抱向人盡欲問平安無使來<lb/>
故憑錦水將雙淚好過瞿塘灔澦堆<lb/>
　　　小寒食舟中作<lb/>
<pb n="KR4h0117_WYG_045-54b"/>
佳辰強飲食猶寒隱儿蕭條戴鶡冠春水船如天上坐<lb/>
老年花似霧中看娟娟戲蝶過開幔片片輕鷗下急湍<lb/>
雲白山青萬餘里愁看直北是長安<lb/>
　　　閣夜<lb/>
歳暮隂陽催短景天涯霜雪霽寒宵五更鼔角聲悲壯<lb/>
三峽星河影動揺野哭千家聞戰伐夷歌幾處起漁樵<lb/>
臥龍躍馬終黄土人事音書漫寂寥<lb/>
　　　冬至<lb/>
<pb n="KR4h0117_WYG_045-55a"/>
年年至日長為客忽忽窮愁泥煞人江上形容吾獨老<lb/>
天涯風俗自相親杖藜雪後臨丹壑鳴玉朝來散紫宸<lb/>
心折此時無一寸路迷何處是三秦<lb/>
　　　小至<lb/>
天時人事日相催冬至陽生春又來刺繡五紋添弱線<lb/>
吹葭六琯動浮灰㟁容待臘將舒栁山意衝寒欲放梅<lb/>
雲物不殊鄉國異教兒且覆掌中杯<lb/>
　　　吹笛<lb/>
<pb n="KR4h0117_WYG_045-55b"/>
吹笛秋山風月清誰家巧作斷腸聲風飄律呂相和切<lb/>
月傍闗山幾處明胡騎中宵堪北走武陵遺曲想南征<lb/>
故園楊桞今揺落何得愁中却盡生<lb/>
　　　燕子來舟中作<lb/>
湖南為客動經春燕子銜泥兩度新舊入故園嘗識主<lb/>
如今社日逺看人可憐處處巢居室何異飄飄託此身<lb/>
暫語船檣還起去穿花帖水益霑巾<lb/>
　　　奉送嚴公入朝十韻<lb/>
<pb n="KR4h0117_WYG_045-56a"/>
鼎湖瞻望逺象闕憲章新四海猶多難中原憶舊臣與<lb/>
時安反側自昔有經綸感激張天歩從容静塞塵南圖<lb/>
廻羽翮北極奉星辰漏鼓還思晝宮鶯罷囀春空留玉<lb/>
帳術愁殺錦城人閣道通丹地江潭隱白蘋此生那老<lb/>
蜀不死㑹歸秦公若登台輔臨危莫愛身<lb/>
　　　送嚴侍郎到綿州同登杜使君江樓宴得心字<lb/>
野興毎難盡江樓延賞心歸朝送使節落景惜登臨稍<lb/>
稍煙集渚㣲㣲風動襟重船依淺瀨輕鳥度層隂檻峻<lb/>
<pb n="KR4h0117_WYG_045-56b"/>
背幽谷窗虚交茂林燈光散逺近月影静髙深城擁朝<lb/>
來客天横醉後參窮途衰謝意苦調短長吟此㑹共能<lb/>
幾諸孫賢至今不勞朱戸閉自待白河沈<lb/>
　　　千秋有感<lb/>
自罷千秋節頻傷八月來先朝常晏㑹壯觀巳塵埃鳳<lb/>
紀編生日龍池塹劫灰湘川新涕淚秦樹逺樓臺寳鏡<lb/>
羣臣得金吾萬國廻衢樽不重飲白首獨餘哀<lb/>
　　　奉觀嚴鄭公㕔事岷山沱江畵圖十韻<lb/>
<pb n="KR4h0117_WYG_045-57a"/>
沱水臨中坐岷山到北堂白波吹粉壁青嶂挿彫梁直<lb/>
訝杉松冷兼疑菱荇香雪雲虚㸃綴沙草得㣲茫嶺雁<lb/>
隨毫末川蜺飲練光霏紅洲蘂亂拂黛石蘿長暗谷非<lb/>
闗雨丹楓不為霜秋成𤣥圃外景物洞庭傍繪事功殊<lb/>
絶幽襟興激昻從來謝太傅兵壑道難忘<lb/>
　　　武侯廟<lb/>
遺廟丹青落空山草木長猶聞辭後主不復卧南陽<lb/>
　　　　八陣圖<lb/>
<pb n="KR4h0117_WYG_045-57b"/>
功盖三分國名成八陣圖江流石不轉遺恨失吞呉<lb/>
　　　絶句<lb/>
聞道巴山裏春船正好行都將百年興一望九江城<lb/>
　　　闕題<lb/>
三月雪連夜未應傷物華只縁春欲盡留着伴梨花<lb/>
　　　少年行<lb/>
馬上誰家白面郎臨階下馬坐人牀不通姓字麤豪甚<lb/>
指㸃銀瓶索酒嘗<lb/>
<pb n="KR4h0117_WYG_045-58a"/>
　　　贈花卿<lb/>
錦城絲管日紛紛半入江風半入雲此曲祗應天上有<lb/>
人間能得幾回聞<lb/>
　　　重贈鄭錬絶句<lb/>
鄭子將行罷使臣囊無一物獻樽親江山路逺羇離日<lb/>
裘馬誰為感激人<lb/>
　　　投簡梓州幕府兼簡韋十郎<lb/>
幕下郎官安穩無從來不奉一行書因知貧病人湏棄<lb/>
<pb n="KR4h0117_WYG_045-58b"/>
能使韋郎跡也踈<lb/>
　　　虢國夫人<lb/>
虢國夫人承主恩平明上馬入宮門却嫌脂粉涴顔色<lb/>
淡掃蛾眉朝至尊<lb/>
　　　漫興<lb/>
懶慢無堪不出村呼兒自在掩柴門蒼苔濁酒林中静<lb/>
碧水春風野外昬<lb/>
　石倉歴代詩選卷四十五<lb/>
</p>
<p>
</p>
  </div>
</body>
</text>
</TEI>
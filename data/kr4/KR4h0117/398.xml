<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百九十八</head> <lb/>
    <p>
<pb n="KR4h0117_WYG_398-1a"/>
欽定四庫全書<lb/>
　石倉歴代詩選巻三百九十八<lb/>
　　　　　　　　　　　　明　曹學佺　編<lb/>
　明詩次集三十二<lb/>
　　張　泰<lb/>
　　　疾風捲高岡<lb/>
疾風捲高岡吹折梧桐樹驚起雙鳯皇分飛隔烟霧遺<lb/>
雛落平沙白日聲載路生為失皇母嗷嗷向誰哺鳯去<lb/>
<pb n="KR4h0117_WYG_398-1b"/>
朝蓬萊悲鳴幾回顧念誰將此曲譜入瑤琴訴持以朂<lb/>
初心無令間新故<lb/>
　　　秋夕<lb/>
秋風向東發夕日仍西斜嗚蟬戀餘暑歸鳥背殘霞遊<lb/>
子在京邑挂劔悲物華珍重故山月飛來此天涯流光<lb/>
勸巵酒潦倒還憶家迢迢江海夢泛泛星河槎道逢採<lb/>
香女為余止浩嗟君看桂枝露滴着芙蓉花<lb/>
　　　菊陂巻<lb/>
<pb n="KR4h0117_WYG_398-2a"/>
搖落衆芳歇其如秋興何頺然倚閒庭叢菊滿前坡秀<lb/>
色引佳氣日夕南山阿和露飱落英陟霜生繁柯風際<lb/>
展清酤靈芬忽来過永契君子心遲暮非蹉跎未應輟<lb/>
雅操聊復竟此歌<lb/>
　　　題友蘭卷<lb/>
褰裳涉芳澗抱杖凌幽岑叢蘭似相引流香被巖隂光<lb/>
風吹紫莖一笑諧素心憇兹青苔石為彈朱絲琴楚調<lb/>
得新賞魯絃有知音日暮不能别佩之間重襟永言託<lb/>
<pb n="KR4h0117_WYG_398-2b"/>
末契市道空黄金<lb/>
　　　月出古城東<lb/>
月出古城東照我白玉堂桂樹下秋影蘭英團露光焚<lb/>
香坐清夜滅燭移銀牀皎皎美人意相思何可忘<lb/>
　　　蘐草生竹間<lb/>
蘐草生竹間幽根相屈盤虚通美人意穠悦此君顔庭<lb/>
隅會别鵠堂背棲雙鸞願結連枝好忘憂至嵗寒<lb/>
　　　秋夜言懐<lb/>
<pb n="KR4h0117_WYG_398-3a"/>
凉風入我室燈影動虚幌不知秋蟲名惟聆四壁響永<lb/>
夜清寡寐悒鬱懐宿恙自非喬松質敢騖八極想託夢<lb/>
遊神仙聊用超世網<lb/>
　　　寄梧塍徐尚賢<lb/>
新秋時雨霽夕景月華續凉軒念吾契一别幾寒燠風<lb/>
露搖琴絲清淒不成曲永懐池閣夜文酒歡未足山川<lb/>
動為阻飛翰徒盈束何當覯之子錦陌秋衣綠<lb/>
　　　采蓮曲<lb/>
<pb n="KR4h0117_WYG_398-3b"/>
翡翠樓臨鸂鶒水珠簾曉捲香風起靚粧搖蕩湖色澄<lb/>
一様芙蓉鏡花裏蒲深栁暗人跡稀麥歌聲裏雙鳬飛<lb/>
攀紅採綠日易晩夕燈愁對文君機金羈白馬誰家醉<lb/>
桂檝迎秋減芳意荷葉經霜缺舊圓藕腸欲㫁絲還繫<lb/>
　　　初寒曲<lb/>
金錢弄霜寒淺淺小閣雲簾朝不捲飄風赴閨羅袂单<lb/>
翠襖出箱香冉冉薰爐試手龍煤温半牀衾被愁黄昬<lb/>
芙蓉落瓣荷榦秃幽鳬還傍南塘宿<lb/>
<pb n="KR4h0117_WYG_398-4a"/>
　　　寒宵曲<lb/>
芙蓉露冷飄香玉風襲湘簾弄紅燭銀屏圍䕶珮璫聲<lb/>
翡翠樓中人獨宿銅壺水澀秋㸃長窺窻缺月侵象牀<lb/>
起拈金剪指生雪素羅無光紈段香牀前欲寫相思意<lb/>
呵凍氷毫不成字梅花消息幾時來翠鳥無聲蝴蝶死<lb/>
蘭薫不温眠未能錦衾疊擁鴛鴦綾曉鴉啼醒少年夢<lb/>
枕前淚積珊瑚氷<lb/>
　　　河仙謠<lb/>
<pb n="KR4h0117_WYG_398-4b"/>
銀河迢迢界秋昊碧沙兩岸生瑤草氷輪半浸練影寒<lb/>
兎杵聲乾桂花老錦雞宫對烏鵲橋鸞車輾雲天女嬌<lb/>
河西郎君雙髻小牽牛耕煙種蘭苕翠帔仙裠笑相遇<lb/>
星羅斗帳穠香䕶嬴女吹簫慶合歡羿姬獨宿啼清露<lb/>
天上恩情惟此夕求巧女兒那刺促踆烏不管經年思<lb/>
須臾飛上扶桑枝<lb/>
　　　春寒曲<lb/>
鞦韆索上顛風生儂家小院寒輕輕栁眼低回曉凝碧<lb/>
<pb n="KR4h0117_WYG_398-5a"/>
花顔欲破春無情半捲朱簾羅袖薄芳塵妬繡窻間落<lb/>
安得巫山十二屏飛入瑤臺䕶香幕<lb/>
　　　用韻答陳克敬杏花下作<lb/>
春來幾花開過春幾人復為花主人臨流問花花不語<lb/>
一片巳墮青溪蘋我有春詞為花發韶華瞥眼春江雪<lb/>
花時不抱花影眠孤負青天送明月謫仙供奉一生中<lb/>
吟花醉月愁樽空風流亦欲追清賞來趂君家山杏紅<lb/>
　　　畵馬<lb/>
<pb n="KR4h0117_WYG_398-5b"/>
圉人浴馬龍河津緩輿脱銜龍性馴縹鬛初晞漢庭日<lb/>
霜蹄忽踏呉洲春未論千萬與百里但有雄才報知己<lb/>
一躍空羣東海頭崑崙閶闔還爾逰<lb/>
　　　七夕詞<lb/>
璚宫玉露消殘暑纔過七夜凉如許廣庭兒女巧盤開<lb/>
𤓰水繡針香作縷上樓斜月捲簾輕煙霄幾處人歌舞<lb/>
清寒漸入宫中樹六宫不眠看牛女隔河如渡彩雲輧<lb/>
慚恨素娥誰伴侣<lb/>
<pb n="KR4h0117_WYG_398-6a"/>
　　　秋夕<lb/>
醉起茅齋夜虚簷露氣清水搖疑月動雲過覺星行疎<lb/>
草鳴蛩切寒枝宿鳥驚有懐眠未得獨坐數殘更<lb/>
　　　<graphic n="KR3352" url="https://raw.githubusercontent.com/kanripo/KR-Gaiji/master/images/KR3352.png" mimeType="image/png"/>聲<lb/>
誰家寒意早夜急擣衣聲少婦閨中力征夫馬上情野<lb/>
風吹斷續關月伴淒清願與將軍聴開邊暫息兵<lb/>
　　　徐沛道中<lb/>
瀟條徐泗路野望少人煙痩馬嘶長坂飢烏落逺田葉<lb/>
<pb n="KR4h0117_WYG_398-6b"/>
聲秋樹裏㠶影夕陽邊便合乘輕舸沿流上濟川<lb/>
　　　送胡器美<lb/>
立馬燕臺暮長歌一送君高楓明夕照逺雁没寒雲贈<lb/>
别那無劒論交自有文驊驑寧久屈千里會空羣<lb/>
　　　送人歸越中<lb/>
驑馬踏芳塵朝珂散紫宸自沽燕市酒相送越溪人碧<lb/>
盎川光霽青歸野色春官橋栁初發莫遣贈行頻<lb/>
　　　睡起<lb/>
<pb n="KR4h0117_WYG_398-7a"/>
睡起東堂曉浮雲竹外晴鳥隨朝色動蛙續雨聲鳴盥<lb/>
櫛縁詩懶軒窻展巻清祗應貧與病相稱此閒情<lb/>
　　　夏夕<lb/>
林居多晩興袗綌對清觴野竹漫藏塢溪雲低亞墻一<lb/>
星螢照夜數㸃雨生凉逺近藕花發逼人秋夢香<lb/>
　　　雨中聞鼎儀翰友歸近<lb/>
五年濵海卧思見故人難忽報青綈近都忘白紵寒翻<lb/>
書符昨夢覓酒待新歡猶恨西江雨深秋阻木蘭<lb/>
<pb n="KR4h0117_WYG_398-7b"/>
　　　秋夕鼎儀池上<lb/>
醉起北林夕重過即舊逰淺波雙鷺宿深竹數螢流裊<lb/>
裊風煙暮娟娟月露秋病懐宜此景消得故人留<lb/>
　　　竹林書屋<lb/>
竹裏巢棲隠蕭然君子居清風蔣生逕古意鄴侯書鳯<lb/>
宿寒燈外芸香春笋餘惟應過三益著論闢𤣥虚<lb/>
　　　臘月二日舜咨席各賦<lb/>
故人敦宿好殘嵗合餘歡節序從渠暮交盟不爾寒風<lb/>
<pb n="KR4h0117_WYG_398-8a"/>
前憑玉樹霜際浥叢蘭吟動先春興清觴未可乾<lb/>
　　　送徐仲山主事山東管泉<lb/>
水部分司地君行得所便道心東望魯國計北通燕退<lb/>
掃探元化行吟俯逝川平生四海意從此達㳙㳙<lb/>
　　　六日初齋夕偶成<lb/>
素幔隠紅氊神清夕未眠春星窺牖入宫漏隔街傳樹<lb/>
影舊房月茶杳新汲泉齋居此風景容易見年年<lb/>
　　　春雪用韓文公韻<lb/>
<pb n="KR4h0117_WYG_398-8b"/>
閠月何多雪閒居每一謠剩寒欺乍暖暴積繼前消任<lb/>
使山増勢休令竹折腰花拘將艶蘂栁抑半青條鳥食<lb/>
迷原野人蹤減市橋玲瓏疎樹映宛轉小風搖冷過聴<lb/>
鶯日晴思墮馬朝藉氷衣免汚伏枕夢猶飄清絶憐披<lb/>
氅風流憶舞綃却須暄節健宜瑞不宜饒<lb/>
　　　呉門<lb/>
萬井煙花繞故都闔閭宫苑自荒蕪江魂吼浪空讎越<lb/>
山黛顰秋已破呉臺下草深無過鹿城頭月落有啼烏<lb/>
<pb n="KR4h0117_WYG_398-9a"/>
英雄老去年華在海日曈曈水滿湖<lb/>
　　　婁城晩眺<lb/>
高城一望思茫茫湖轉婁江入海長邊境到今非漢縣<lb/>
古倉何處積呉糧鷗棲淺渚寒蘆浄雁落平疇晩稻香<lb/>
野水閒雲吟不盡玉峰西靣看斜陽<lb/>
　　　秋興<lb/>
西風原野歇芳菲猶自登臨趣不稀秋水碧天涵白鳥<lb/>
晚霞紅樹映斜暉樓臺幾處清吹笛碪<graphic n="KR3352" url="https://raw.githubusercontent.com/kanripo/KR-Gaiji/master/images/KR3352.png" mimeType="image/png"/>誰家亂擣衣<lb/>
<pb n="KR4h0117_WYG_398-9b"/>
宋玉賦成悲愈甚後人還為重增欷<lb/>
　　　春思<lb/>
暖雲吹雨過蓬萊九陌風光照眼開公子春羅輕涴酒<lb/>
美人蟬鬂薄沾埃花隨玉馬看山去栁挿香車上塜回<lb/>
惆悵西山夕陽外煙綿碧草繡金臺<lb/>
　　　寄陸鼎儀<lb/>
天涯裘葛易經時多少閒情惱夢思碧樹驚風囘夜館<lb/>
緑荷凉雨泛秋池故人多病誰相問聖主深恩敢自期<lb/>
<pb n="KR4h0117_WYG_398-10a"/>
垂白倚門俱有待青年薄禄未應辭<lb/>
　　　明妃怨<lb/>
黄金不買美人圖留得傾城事羯胡翠屋有春寜失寵<lb/>
氊裘雖煖若為娯琵琶淚落邊風苦環珮魂歸漢月孤<lb/>
遺恨沙頭青塚草年年得似渭陵蕪<lb/>
　　　賦得<lb/>
昭代難為事隠淪也隨時輩走清塵吟邊栁絮金城雪<lb/>
夢裏梅花玉島春青史同心懐舊侣碧雲高詠屬幽人<lb/>
<pb n="KR4h0117_WYG_398-10b"/>
東風吹破銀河凍會踏仙槎理釣緡<lb/>
　　　翰林和鼎儀見寄<lb/>
鳯閣前頭碧水西翰林高致拂丹梯春深細栁鶯千囀<lb/>
日午長松鶴並棲講散玉堂花影静朝囘青瑣佩聲齊<lb/>
仙郎漫有同官贈雲裏飛來錦字題<lb/>
　　　送沈仲律主事南禮部<lb/>
沈約髙才世共稱臨歧欲贈竟何能一樽醽醁傾沙苑<lb/>
五月㠶檣去秣陵曉佩暫違清禁月春曹遙貯玉壺氷<lb/>
<pb n="KR4h0117_WYG_398-11a"/>
風流燕寢多佳句千里懐人雁足憑<lb/>
　　　採芝圖<lb/>
山中過雨藥苗肥野老尋芝踏翠微紫艶隨風迎曉杖<lb/>
冷香和露濕秋衣石田雲淺無勞種蘭逕人稀自襭歸<lb/>
得向清時養眉壽療饑寧羨首陽薇<lb/>
　　　贈别蔡時中温州佐府<lb/>
南客之官去浙東永嘉山水儘相容城當斗口雲生壘<lb/>
寺落江心浪打鐘松院一琴同吏隠花時五馬勸春農<lb/>
<pb n="KR4h0117_WYG_398-11b"/>
未應别駕淹高足漢署人多識蔡邕<lb/>
　　　象峰掃松送林進士誠<lb/>
十年書劔五雲遊旅夢時常繞故丘天上朝囘龍闕曉<lb/>
越南歸去象峰秋松門月静藤花老石逕薰風荔子稠<lb/>
此去仙翁訪親舊相逢情話擬消憂<lb/>
　　　春雨<lb/>
鳯城高闕曉雲低冉冉春隂欲霽遲三月輕寒疎雨送<lb/>
一畨生意百花知濃沾小苑煙霏滴潤入遙山紫翠移<lb/>
<pb n="KR4h0117_WYG_398-12a"/>
明日水邊晴亦好逺尋芳草寄相思<lb/>
　　　憶昨酬李賔之<lb/>
狂生憶昨開懐抱醉倒西平孫子家紅燭盡筵宵解榻<lb/>
翠盤醒酒曉分瓜同官久愛親知己獨客兼能惜嵗華<lb/>
何日慈恩寺傍路一樽重看藕塘花<lb/>
　　　次夜月復盛明急就<lb/>
皓靈呼月上清都斜漢疎星半有無玉臂夜寒人折桂<lb/>
翠翎秋濕鳯棲梧礙空樓閣開天牓滿鏡山河擁地圖<lb/>
<pb n="KR4h0117_WYG_398-12b"/>
欲向此中分兎頴自裝瑤管畫氷壺<lb/>
　　　遊君山<lb/>
雨浥芳堤不起塵暨陽城外落花新江沙斷處舟依港<lb/>
野日晴時鳥近人繞墓未招呉季子到山空弔楚春申<lb/>
唫餘莫訝貪臨水猶是文園渴病身<lb/>
　　　和人西湖弔蘇小<lb/>
蘇公堤上駐遊踪蘇小門前幾客逢片水獨來看屬玉<lb/>
一丘誰與葬芙蓉比將妾命秋雲薄鎖斷春魂野霧濃<lb/>
<pb n="KR4h0117_WYG_398-13a"/>
江北江南盡離思越姬呉女漫脩容<lb/>
　　　九日潘大臨句寄友人<lb/>
滿城風雨近重陽城上浮雲壓四荒江色逺連滄海白<lb/>
菊花寒傍緑樽黄北邊笳角將吹雪南國山川未雨霜<lb/>
為報故人休岸幘黑頭難學孟嘉狂<lb/>
　　　遊虞山至道觀<lb/>
星壇松檜倚瓊梯帝座旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>拂紫霓丹客眠雲金鴿老<lb/>
水姬呼雨白龍啼樓臺隠映齊梁變巖壑憑陵日月低<lb/>
<pb n="KR4h0117_WYG_398-13b"/>
倒捲水簾風滿袖山靈留我濯塵泥<lb/>
　　　午日對雨<lb/>
黄梅雨裏端陽節燕子簾前解愠風楚粽葉纒江米白<lb/>
蜀葵花間海榴紅六年憂闋清貧日五月齋居久病中<lb/>
碧酒香蒲堪細酌破愁惟少故人同<lb/>
　　　雨中偶述<lb/>
江天仲夏少晴時朝雨昬齋睡起遲懶性畏名仍畏俗<lb/>
病懐宜酒也宜詩浮階水氣侵凉簟隔舍雞聲報午炊<lb/>
<pb n="KR4h0117_WYG_398-14a"/>
婦子能憐閲書倦小盤瓜菜續殘巵<lb/>
　　　度揚子江<lb/>
一從捐珮涉江歸又與清江六載違載酒重來多病後<lb/>
壓堤依舊衆山圍樓臺水市蒼煙集草樹沙汀白鳥飛<lb/>
不盡棹歌滄海興廣陵沽酒送斜暉<lb/>
　　　南湖耕隠<lb/>
錫山老人世事疎服田力穡住南湖初耕穏辦醉鄉料<lb/>
未祭已還官府租草澤樵漁為逸侶茅茨經史作農儒<lb/>
<pb n="KR4h0117_WYG_398-14b"/>
似嫌沮溺終忘世肯放兒孫涉仕途<lb/>
　　　秋郊<lb/>
細雨輕塵郭外秋危橋下馬涉寒流長堤送客宦情倦<lb/>
野寺逢僧清興留一徑午隂幽入樹滿庭詩景快登丘<lb/>
放懐無限江南意只欠菱歌上小舟<lb/>
　　　朝囘<lb/>
朝囘布襪一官閒近闕清門不用關没骭雪騎羸馬過<lb/>
滿鱗氷買凍魚還得沾微禄强賒酒不起高樓亦看山<lb/>
<pb n="KR4h0117_WYG_398-15a"/>
明日又迎長至節獨愁空使二毛斑<lb/>
　　　初寒有述<lb/>
寒燈影裏雁聲秋半夜西風起北樓萬里漫添胡馬色<lb/>
幾年渾減朔方憂關河積水連天逈城闕疑雲拂曙浮<lb/>
細雨朝囘問裘褐老郎慚為病軀謀<lb/>
　　　鼎儀來并居新樓成與文量登賀次韻<lb/>
長愁風雨亂憂端九日晴明望眼寛益喜故人連宅舍<lb/>
肯于高處置欄干菊花甘冷黄非晩客鬂經時白不難<lb/>
<pb n="KR4h0117_WYG_398-15b"/>
渾得醉歌酬雅會未妨簷月照空盤<lb/>
　　　送張克謙郎中治水利山東<lb/>
短髪青袍水部郎逺將能事報垂裳龍湫百眼泉歸漕<lb/>
鯨力千秋石作防一路風霜重奉詔普天齊魯最經荒<lb/>
山東憲府貪才俊國計應勞細與商<lb/>
　　　為鎮江唐惟敬題一泓亭<lb/>
江郭喧喧此室幽當階一水浄涵秋晴看細浪搖花幔<lb/>
夜汲寒星落茗甌未惜草書供渴兎最愁横吹覺潜虬<lb/>
<pb n="KR4h0117_WYG_398-16a"/>
題詩為問唐清叟還許濠梁作勝遊<lb/>
　　　周評事母墓有横塘煙靄之景邀余賦<lb/>
隴外横塘帶曲堤春深煙靄正淒迷浮林曉入寒松濕<lb/>
到野晴和碧草齊逺水長雲悲鶴去空山易暝乳烏啼<lb/>
花輿幾度遊魂在腸斷蘋香浦日西<lb/>
　　　齋夜先宿西朝房次夜宿翰林迺寄西僚<lb/>
東西齋邸半同年莫訝孤踪愛屢遷十載稀逢通夕話<lb/>
一燈真喜對牀眠茗泉虚接春甌飲蘚浪慚陪石鼎聨<lb/>
<pb n="KR4h0117_WYG_398-16b"/>
病宿舊房還取便未應蕭索吝來篇<lb/>
　　　慶成宴次韻<lb/>
紫壇郊罷詔開筵禮盛清朝樂奏仙衮服晝臨周陛九<lb/>
宫花春覆漢官千瑤池酒煖金杯散阿閣春晴彩仗聨<lb/>
淺薄也分珍賜出敢忘歌頌奉堯年<lb/>
　　　松隠<lb/>
丈人幾載植霜根老樹今為衆木尊偃蹇坐忘梅嵗月<lb/>
高寒能䕃竹兒孫隣翁對飲分花味海鶴頻過動蘚㾗<lb/>
<pb n="KR4h0117_WYG_398-17a"/>
絶却塵絃風奏曲祇應幽趣此中論<lb/>
　　　栁絮<lb/>
隠院遮宫萬栁垂晩春天氣絮霏霏不和塵土初粘雨<lb/>
得弄晴光未落暉夢斷流鶯雲捲幔宴酣歸騎雪圍衣<lb/>
未應撩亂迷人眼輦路分明到瑣闈<lb/>
　　　送孔爕知曲阜<lb/>
化起中都自昔聞風流曲阜得賢頻宗家薦達非干䘵<lb/>
聖世榮歸不問津琴酒來歌顔孟氏衣冠迎賀魯鄒人<lb/>
<pb n="KR4h0117_WYG_398-17b"/>
遙知賦入豐時祀露冕年年沂泗春<lb/>
　　　是夕得文量八音述病之作明日用韻自述以<lb/>
　　　　報<lb/>
金馬門前散早朝石渠高閣夏雲銷絲綸有道階慚近<lb/>
竹素無功珮懶搖匏汲宫泉分雨氣土懐濵海望晴寥<lb/>
未除消渴驚秋至木落虚庭響碧瑤<lb/>
　　　長安春望<lb/>
長安馳道嵗華新馬色朝光動暖塵苑外連山青向闕<lb/>
<pb n="KR4h0117_WYG_398-18a"/>
宫前流水玉為津城煙秀麗籠金瓦橋石晴乾響畫輪<lb/>
幸爾滄江多病客行看天上四迴春<lb/>
　　　送金進士楷之涪州<lb/>
出門初拜大夫官美政高文屬妙年州瞰巴江流素月<lb/>
人吟蜀道上青天松屏壓簟延羣從荔豆登堂謁四賢<lb/>
惟向古人求不愧肯干霄漢急鵬騫<lb/>
　　　悼内<lb/>
薄宧無能愧有家霜風驚悴合歡花海圖猶念縫雛褐<lb/>
<pb n="KR4h0117_WYG_398-18b"/>
鄉路空期挽鹿車心緒每勞愁客計鬂絲曾不待年華<lb/>
漸生知識兒曹劇誰共寒燈笑語夸<lb/>
　　　病中聞謝子在病不及赴齋居有作<lb/>
雅望榮名謝眺兼春來多病阻相瞻青綾顛倒卧寒館<lb/>
宫漏東西驚夕籖風后清郊仙蹕逈省僚齊處玉堂嚴<lb/>
隨行賦韻俱無及枕上憐君藻思添<lb/>
　　　題畫送人還蘇州<lb/>
片楮丹青意有餘新題猶索老夫書半黄凉葉西風裏<lb/>
<pb n="KR4h0117_WYG_398-19a"/>
一碧晴空朔雁初川路秋行寛得水呉人船坐穏于車<lb/>
猶憐倚棹寧親日霜落長洲足稲魚<lb/>
　　　送用常至東門用常未出飲于道館<lb/>
朝囘東路踏初陽下馬靈宫日滿廊雲夜破愁深竹色<lb/>
凉颸吹靣落楓香臨行柱史車何後屢舞山童曲未央<lb/>
坐失佳期得幽賞還勝餞罷立滄茫<lb/>
　　　和文量韻送客<lb/>
别酒難醺差勝茶不勞歌板聒人撾兵曹出使劔横雪<lb/>
<pb n="KR4h0117_WYG_398-19b"/>
文客餞行囊載霞春草中原肥萬馬東風行路過千花<lb/>
定知幾處懐青瑣趣駕津亭聞曙鴉<lb/>
　　　送尹内翰姻戚<lb/>
高雲不滯去來蹤幾許交親帝里逢朝士或憐君尚健<lb/>
門生多念舊相從見幾心事牀頭易投老生涯陜右農<lb/>
晩節此行誰可並嵯峨山雪對寒松<lb/>
　　　謝張儀曹枕頭席<lb/>
腦汗長嫌布枕黏荷分凉席勝傳縑織從溪叟連紋宻<lb/>
<pb n="KR4h0117_WYG_398-20a"/>
縁出呉姬碧縷纎南浦露香生夜帳西堂雨氣透疎簾<lb/>
塵中十載青山夢委髪春泉睡越甜<lb/>
　　　題揚州胡指揮梅花巻<lb/>
廣陵堤上繫蘭舟酒醒寒生紫綺裘淮樹雪晴衰栁盡<lb/>
江花初動早梅稠推篷有客初横槊吹篴何人暮倚樓<lb/>
却笑杜陵無健歩空憐何遜在揚州<lb/>
　　　中秋謁陵行值泥淖<lb/>
病客秋乗白鼻騧惟愁路險不愁賒亂蹄交處逢深濘<lb/>
<pb n="KR4h0117_WYG_398-20b"/>
細水流邊得淺沙穿巷輕裝嫌樹礙出林團幔愛風斜<lb/>
還憐快意千峰曉曠望平原踏野花<lb/>
　　　至昌平留宿廖指揮宅<lb/>
下馬昌平日向斜郭中多樹少逢花輕衫短笠將仙侶<lb/>
畫㦸清香宿將家蓬鬂𤣥黄半塵土吟腸冷煖幾茶瓜<lb/>
老郎清醒還眈睡孤負山城月有華<lb/>
　　　贈冩真高司訓之任滇南<lb/>
隨計風塵思不羣儒林藝苑自清芬脱身薄尉高書記<lb/>
<pb n="KR4h0117_WYG_398-21a"/>
餘事丹青鄭廣文瀛海鴛鴻知彩筆炎州榱桷待雲斤<lb/>
試從都講觀三鱣却上凌煙寫異勲<lb/>
　　　八月十七日<lb/>
夜閣鳴鐘闢九關秋墀斜月照東班早時清切聞天語<lb/>
猶未分明識聖顔待旦思兼姬孔上憂民心在舜文間<lb/>
還知問寢慈闈曉笑語生孫勅載頒<lb/>
　　　清景<lb/>
急雨飄風小作寒依然清景在人間通宵睡起看明月<lb/>
<pb n="KR4h0117_WYG_398-21b"/>
連日朝囘見好山愧我晚于詩律拙可誰秋伴酒樽閒<lb/>
本無能事求知己敢惜微官了壯顔<lb/>
　　　和舜咨留別之作<lb/>
陳情即荷厚恩歸問寢行瞻八座巍内酒已供遊子餞<lb/>
御香猶在講臣衣三山路指江梅發二月㠶先海燕飛<lb/>
君比同時聞達早移忠稱報莫遲違<lb/>
　　　宿蕭工部厰㕔待文廟祀<lb/>
茶果供談燭映屏美人相欵宿寒㕔朦朧林表初弦月<lb/>
<pb n="KR4h0117_WYG_398-22a"/>
隠見雲間過雨星起望招搖知夜午行隨冠佩祀秋丁<lb/>
初心向道頻中止遲暮吾慚踐孔庭<lb/>
　　　過鼎儀值雲席間用韻<lb/>
晴雲滿户到君家下馬南風尚巻沙驀地輕寒能作雪<lb/>
教人二月未看花醉驚塵海飛春浪興想溪山載月華<lb/>
不信陸郎無鶴氅借余歸踏太清霞<lb/>
　　　屏山老人詩用李賔之韻<hi>老人曹時中父</hi>
嵗晩開園傍玉屏朝朝仙嶼眼中青九峰分秀來空翠<lb/>
<pb n="KR4h0117_WYG_398-22b"/>
森木團煙隠鶴汀東老自為仙隠地南山宜作壽藏銘<lb/>
有生期與人同樂不飲常防客共醒文屨長年盈我戸<lb/>
惠風遲日散隣扄並榮華蕚知春足連秀芝蘭覺地靈<lb/>
雅望滿鄉稱長者德言康俗勝官刑義聲津口垂虹石<lb/>
仁術囊中本草經載悦鳯毛晞杲杲坐忘烏㡌裹星星<lb/>
屏山有叟增光價千載應看似敬亭<lb/>
　　　長門春思<lb/>
露重花垂泣煙深栁暗顰如何清禁裏有此斷腸春<lb/>
<pb n="KR4h0117_WYG_398-23a"/>
　　　獨立<lb/>
疎林逺煙暝歸鳥收夕喧獨立戀餘景幽抱與誰言<lb/>
　　　春日睡起<lb/>
春眠仍值酒初酣奈可梁間燕二三好夢斷來何處續<lb/>
落花風雨滿江南<lb/>
　　　足夢中句<lb/>
挾笙吹鶴度瀛州霧濕雲窻玉女留夜半酒醒人不見<lb/>
滿庭明月桂花秋<lb/>
<pb n="KR4h0117_WYG_398-23b"/>
　　　京中春<lb/>
輦路輕塵撲馬鞍酒房花市繡成團一家樓榭東風裏<lb/>
多少春愁隔畫欄<lb/>
　　　題畫竹<lb/>
九疑山碧楚天空江上佳人思不窮日暮南陵脩竹冷<lb/>
鷓鴣聲裏起秋風<lb/>
　　　東風<lb/>
最是東風管别離年年吹發緑楊枝行人去日曾攀折<lb/>
<pb n="KR4h0117_WYG_398-24a"/>
每到春來有所思<lb/>
　　　宿雁圖<lb/>
理巻霜毛宿晩汀旅魂應自繞秋㝠西風莫攪蒹葭水<lb/>
月苦沙寒易得醒<lb/>
　　　折梅有感<lb/>
欲賦閒情思苦遲却將多病恨芳時誰言句律春來細<lb/>
開過梅花無好詩<lb/>
　　　海城春望<lb/>
<pb n="KR4h0117_WYG_398-24b"/>
一帶浮光界逺田數村花栁簇春煙誰家酒幔招人醉<lb/>
搖蕩東風出樹顛<lb/>
　　　題雪篷<lb/>
寒波𣺌𣺌帶銀沙醉裏人乗白玉槎一色綴珠三萬樹<lb/>
江天何處認梅花<lb/>
　　　舟中暮歸<lb/>
斷栁殘沙不掩堤葦叢幽稱水禽棲半江斜照將秋色<lb/>
相送歸船到竹溪<lb/>
<pb n="KR4h0117_WYG_398-25a"/>
　　　若耶溪<lb/>
南風雨過若耶深蓮女菱歌亂别心後夜繁霜凋緑蓋<lb/>
洞房歸去理秋砧<lb/>
　　　題菊圃<lb/>
結廬人境似陶潛卧起幽窻雨一簾盡日寒香風引至<lb/>
隔籬黄菊幾花添<lb/>
　　　題畫<lb/>
石牀幽許山靈䕶書閣晴當峭壁開白日高林清嘯罷<lb/>
<pb n="KR4h0117_WYG_398-25b"/>
海雲飛過翠屛來<lb/>
　　　題松泉梅鶴圖為呉中書<lb/>
一壑風泉隔暖塵兩崕煙雪䕶幽春山空月落峥嶸際<lb/>
老翠寒芳自結隣<lb/>
　　　題畫<lb/>
逺山隔樹高于隴墜石當溪響亂泉欲脱塵衣此中去<lb/>
滿庭黄葉寢秋眠<lb/>
　　　題雙竹贈潘栗夫<lb/>
<pb n="KR4h0117_WYG_398-26a"/>
翠竹凌寒節不孤雙溪明月照扶疎署郎清思煙花外<lb/>
時傍秋隂讀道書<lb/>
　　　聴雨亭為呉汝賢<lb/>
雨未來時思只清豈無高興向新晴祗應當日名亭意<lb/>
偶聴圓荷葉上聲<lb/>
　　　二陸來酌聞隣家絃索聲<lb/>
夜闌燒燭對殘樽欲罷猶憐客未醺隣舍兒童能解事<lb/>
琵琶聲裏惜離羣<lb/>
<pb n="KR4h0117_WYG_398-26b"/>
　　　又<lb/>
酒淺燈寒醉不成隔牆絃語若為情太平兒女中原樂<lb/>
不是蛾眉出塞聲<lb/>
　　　重詠楊妃菊<lb/>
冷香微艷謝荒淫誰遣狂心改道心應向驛途零落怕<lb/>
至今幽處托根深<lb/>
　<lb/>
　石倉歴代詩選巻三百九十八<lb/>
</p>
<p>
</p>
  </div>
</body>
</text>
</TEI>
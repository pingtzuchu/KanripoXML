<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石倉厯代詩選</head>
    <p>
<pb n="KR4h0117_WYG_000-1a"/>
欽定四庫全書　　　　　集部八<lb/>
　石倉厯代詩選　　　　　總集類<lb/>
　　提要<lb/>
　　　　<hi>臣</hi>等謹案石倉厯代詩選五百六巻明曹學<lb/>
　　　　佺編學佺有周易可説别著録是編所選厯<lb/>
　　　　代之詩上起古初下迄於明者也凡古詩十<lb/>
　　　　三巻唐詩一百巻拾遺十巻宋詩一百七巻<lb/>
　　　　金元詩五十巻明詩初集八十六巻次集一<lb/>
<pb n="KR4h0117_WYG_000-1b"/>
　　　　百四十巻舊一名十二代詩選然漢魏晉宋<lb/>
　　　　南齊梁陳魏北齊周隋實十一代既錄古逸<lb/>
　　　　乃綴於八代之末又併五代於唐併金於元<lb/>
　　　　於體例名目皆乖剌不合故從其板心所題<lb/>
　　　　稱厯代詩選於義為諧所選雖巻帙浩博不<lb/>
　　　　免傷於糅襍然上下二千年間作者皆畧存<lb/>
　　　　梗槩又學佺本自工詩故所去取亦大都不<lb/>
　　　　乖風雅之㫖固猶勝貪多務得細大不捐者<lb/>
<pb n="KR4h0117_WYG_000-2a"/>
　　　　金代惟録元好問一人頗為疎漏意其時毛<lb/>
　　　　晉所刋中州集河汾諸老詩猶未盛行故學<lb/>
　　　　佺未見歟其列於元詩之首亦以一代祗一<lb/>
　　　　人不能成集也據千頃堂書目學佺所録明<lb/>
　　　　詩尚有三集一百巻四集一百三十二巻五<lb/>
　　　　集五十二巻六集一百巻今皆未見殆已散<lb/>
　　　　佚然明自萬厯以後繁音側調變而愈逺故<lb/>
　　　　論者等諸自鄶無譏是本止於嘉隆正為明<lb/>
<pb n="KR4h0117_WYG_000-2b"/>
　　　　詩之極盛其三集以下之不存正亦不足惜<lb/>
　　　　矣乾隆四十五年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
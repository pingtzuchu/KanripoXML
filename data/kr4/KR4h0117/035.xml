<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三十五</head> <lb/>
    <p>
<pb n="KR4h0117_WYG_035-1a"/>
欽定四庫全書<lb/>
　石倉歴代詩選巻三十五<lb/>
　　　　　　　　　　　　明　曹學佺　編<lb/>
　盛唐四<lb/>
　　王維<hi>字摩詰太原人</hi>
　　　奉和聖製登降聖觀與宰臣等同望應制<lb/>
鳳扆朝碧落龍圖耀金鏡維嶽降二臣戴天臨萬姓山<lb/>
川八校滿井邑三農竟比屋皆可封誰家不相慶林疎<lb/>
<pb n="KR4h0117_WYG_035-1b"/>
逺村出野曠寒山静帝城雲裏深渭水天邉映佳氣含<lb/>
風景頌聲溢歌詠端拱能任賢彌彰聖君聖<lb/>
　　　奉和聖製御春明樓臨右相園亭賦樂賢詩應<lb/>
　　　　制<lb/>
複道通長樂青門臨上路遥聞鳳吹喧闇識龍輿度褰<lb/>
旒明四目伏檻紆三顧小苑接侯家飛甍映宫樹商山<lb/>
原上碧滻水林端素銀漢下天章瓊筵承湛露將非富<lb/>
民寵信以平戎故從來簡帝心詎得廻天歩<lb/>
<pb n="KR4h0117_WYG_035-2a"/>
　　　奉和聖製送不蒙都䕶兼鴻臚卿歸安西應制<lb/>
上卿増服命都䕶揚歸斾雜虜盡朝周諸胡皆自劊鳴<lb/>
笳瀚海曲按節陽闗外落日下河源寒山静秋塞萬方<lb/>
氛祲息六合乾坤泰無戰是天心天心同覆載<lb/>
　　　扶南曲歌詞五首<lb/>
翠羽流蘇帳春眠曙不開羞從面色起嬌逐語聲來早<lb/>
向昭陽殿君王中使催<lb/>
堂上青絃動堂前綺席陳齊歌盧女曲雙舞洛陽人傾<lb/>
<pb n="KR4h0117_WYG_035-2b"/>
國徒相看寧知心所親<lb/>
香氣傳空滿妝華影箔通歌聞天仗外舞出御樓中日<lb/>
暮歸何處花間長樂宫<lb/>
宫女還金屋將眠復畏明入春輕衣好半夜薄妝成拂<lb/>
曙朝前殿玉墀多珮聲<lb/>
朝日照綺窗佳人坐臨鏡散黛恨猶輕挿釵嫌未正同<lb/>
心勿遽逰幸待春妝竟<lb/>
　　　隴西行<lb/>
<pb n="KR4h0117_WYG_035-3a"/>
十里一走馬五里一揚鞭都䕶軍書至匈奴圍酒泉闗<lb/>
山正飛雪烽戍斷無煙<lb/>
　　　從軍行<lb/>
吹角動行人喧喧行人起笳悲馬嘶亂争渡金河水日<lb/>
暮沙漠陲戰聲煙塵裏盡繫名王頸歸來獻天子<lb/>
　　　早春行<lb/>
紫梅發初徧黄鳥歌猶澀誰家折楊女弄春如不及愛<lb/>
水看妝坐羞人映花立香畏風吹散衣愁露霑濕玉閨<lb/>
<pb n="KR4h0117_WYG_035-3b"/>
青門裏日落香車入㳺衍益相思含啼向綵帷憶君長<lb/>
入夢歸晩更生疑不及紅簷燕雙栖綠草時<lb/>
　　　早朝<lb/>
皎潔明星髙蒼茫逺天曙槐霧暗不開城鴉鳴稍去始<lb/>
聞髙閣聲莫辨更衣處銀燭已成行金門儼騶馭<lb/>
　　　贈從弟司庫員外絿<lb/>
少年識事淺强學干名利徒聞躍馬年苦無出人智即<lb/>
事豈徒言累官非不試既寡遂性歡恐招負時累清冬<lb/>
<pb n="KR4h0117_WYG_035-4a"/>
見逺山積雪凝蒼翠浩然出東林發我遺世意恵連素<lb/>
清賞夙語塵外事欲緩攜手期流年一何馭<lb/>
　　　座上走筆贈薛璩慕容損<lb/>
希世無髙節絶跡有卑棲君徒視人文吾固和天倪緬<lb/>
然萬物始及與羣牧齊分地依后稷用天信重黎春風<lb/>
何豫人令我思東谿草色有佳意花枝稍含荑更待風<lb/>
景好與君藉萋萋<lb/>
　　　贈李頎<lb/>
<pb n="KR4h0117_WYG_035-4b"/>
聞君餌丹砂甚有好顔色不知從今去㡬時生羽翼王<lb/>
母翳華芝望爾崑崙側文螭從赤豹萬里方一息悲哉<lb/>
世上人甘此羶腥食<lb/>
　　　贈劉藍田<lb/>
籬間犬迎吠出屋候荆扉歲晏輸井税山村人夜歸晩<lb/>
田始家食餘布成我衣詎肯無公事煩君問是非<lb/>
　　　贈房盧氏琯<lb/>
達人無不可忘己愛蒼生豈復少十室絃歌在兩楹浮<lb/>
<pb n="KR4h0117_WYG_035-5a"/>
人日巳歸但坐事農耕桑榆鬱相望邑里多雞鳴秋山<lb/>
一何浄蒼翠臨寒城視事兼偃臥對書不簮纓蕭條人<lb/>
吏疎鳥雀下空庭鄙夫心所尚晩節異平生將從海岳<lb/>
居守静解天刑或可累安邑茅茨君試營<lb/>
　　　贈祖三詠<lb/>
蠨蛸挂虚牖蟋蟀鳴前除嵗晏凉風至君子復何如髙<lb/>
館閴無人離居不可道閒門寂巳閉落日照秋草雖有<lb/>
近音信千里阻河闗中復客汝潁去年歸舊山結交二<lb/>
<pb n="KR4h0117_WYG_035-5b"/>
十載不得一日展貧病子既深契闊余不淺仲秋雖未<lb/>
歸暮秋以為期良㑹詎㡬日終日長相思<lb/>
　　　春夜竹亭贈錢少府歸藍田<lb/>
夜静羣動息時聞隔林犬却憶山中時人家澗西逺羡<lb/>
君明發去采蕨輕軒冕<lb/>
　　　戲贈張五弟諲<lb/>
吾弟東山時心尚一何逺日髙猶自卧鐘動始能飯領<lb/>
上髪未梳牀頭書不巻清川興悠悠空林對偃蹇青苔<lb/>
<pb n="KR4h0117_WYG_035-6a"/>
石上浄細草松下軟窗外鳥聲閒階前虎心善徒然萬<lb/>
象多澹爾太虚緬一知與物平自顧為人淺對君忽自<lb/>
得浮念不煩遣<lb/>
　　　贈裴十廸<lb/>
風景日夕佳與君賦新詩澹然望逺空如意方支頥春<lb/>
風動百草蘭蕙生我籬曖曖日暖閨田家來致詞欣欣<lb/>
春還臯淡淡水生陂桃李雖未開荑蕚滿芳枝請君理<lb/>
還䇿敢告將農時<lb/>
<pb n="KR4h0117_WYG_035-6b"/>
　　　贈裴廸<lb/>
不相見不相見來久日日泉水頭常憶同攜手攜手本<lb/>
同心復歎忽分襟相憶今如此相思深不深<lb/>
　　　與胡居士皆病寄此詩兼示學人<lb/>
一興微塵念横有朝露身如是覩䕃界何方置我人礙<lb/>
有固為主趣空寧捨賓洗心詎懸解悟道正迷津因愛<lb/>
果生病從貪始覺貧色聲非彼妄浮幻即吾真四達竟<lb/>
何遣萬殊安可塵胡生但髙枕寂莫與誰隣戰勝不謀<lb/>
<pb n="KR4h0117_WYG_035-7a"/>
食理齊甘負薪子若未始異詎論疎與親<lb/>
　　　奉寄韋太守陟<lb/>
荒城自蕭索萬里山河空天髙秋日迥嘹唳聞歸鴻寒<lb/>
塘映衰草髙館落疎桐臨此歲方宴顧景詠悲翁故人<lb/>
不可見寂莫平陵東<lb/>
　　　林園即事寄舍弟紞<lb/>
寓目一蕭散銷憂冀俄頃青草肅澄陂白雲移翠嶺後<lb/>
沔通河渭前山包鄢郢松含風裏聲花對池中影地多<lb/>
<pb n="KR4h0117_WYG_035-7b"/>
齊后㿉人帶荆州癭徒思赤筆書詎有丹砂井心悲常<lb/>
欲絶髪亂不能整清簟日何長閒門晝方静頽思茅簷<lb/>
下彌傷好風景<lb/>
　　　至滑州隔河望黎陽憶丁三㝢<lb/>
隔河見桑柘藹藹黎陽川望望行漸逺孤峯没雲煙故<lb/>
人不可見河水復悠然賴有政聲逺時聞行路傳<lb/>
　　　秋夜獨坐懐内弟崔興宗<lb/>
夜静群動息蟪蛄聲悠悠庭槐北風響日夕方髙秋思<lb/>
<pb n="KR4h0117_WYG_035-8a"/>
子整羽翰及時當雲浮吾生將白首嵗晏思滄洲髙足<lb/>
在旦暮肯為南畆儔<lb/>
　　　和使君五郎西樓望逺思歸<lb/>
髙樓望所思目極情未畢枕上見千里窗中窺萬室悠<lb/>
悠長路人曖曖逺郊日惆悵極浦外迢遞孤煙出能賦<lb/>
屬上才思歸同下秩故鄉不可見雲水空如一<lb/>
　　　酬黎居士浙江作<lb/>
儂家真箇去公定隨儂否着處是蓮花無心變楊柳松<lb/>
<pb n="KR4h0117_WYG_035-8b"/>
龕藏藥裹石脣安茶臼氣味當共知那能不攜手<lb/>
　　　送魏郡李太守赴任<lb/>
與君伯氏别又欲與君離君行無㡬日當復隔山陂蒼<lb/>
茫秦川盡日落桃林塞獨樹臨闗門黄河向天外前經<lb/>
洛陽陌宛洛故人稀故人離别盡淇上轉驂騑企予悲<lb/>
送逺惆悵睢陽路古木官渡平秋城鄴宫故想君行縣<lb/>
日其出從如雲遥思魏公子復憶李將軍<lb/>
　　　送陸員外<lb/>
<pb n="KR4h0117_WYG_035-9a"/>
郎署有伊人居然古人風天子顧河圵詔書除征東拜<lb/>
手辭上官緩歩出南宫九河平原外七國薊門中隂風<lb/>
悲枯桑古塞多飛蓬萬里不見虜蕭條胡地空無為費<lb/>
中國更欲邀竒功遲遲前相送握手嗟異同行當封侯<lb/>
歸肯訪商山翁<lb/>
　　　送宇文太守赴宣城<lb/>
寥落雲外山迢遥舟中賞鐃吹發西江秋空多清響地<lb/>
迥古城蕪月明寒潮廣時賽敬亭神復解罟師網何處<lb/>
<pb n="KR4h0117_WYG_035-9b"/>
寄相思南風吹五兩<lb/>
　　　奉送六舅歸陸渾<lb/>
伯舅吏淮泗卓魯方喟然悠哉自不競退耕東臯田條<lb/>
桑臘月下種杏春風前酌醴賦歸去共知陶令賢<lb/>
　　　送行<lb/>
下馬飲君酒問君何所之君言不得意歸卧南山陲但<lb/>
去莫復問白雲無盡時<lb/>
　　　送張五歸山<lb/>
<pb n="KR4h0117_WYG_035-10a"/>
送君盡惆悵復送何人歸㡬日同攜手一朝先拂衣東<lb/>
山有茅屋幸為掃荆扉當亦謝官去豈令心事違<lb/>
　　　齊州送祖三<lb/>
相逢方一笑相送還成泣祖帳巳傷離荒城復愁入天<lb/>
寒逺山浄日暮長河急解纜君已遥望君猶佇立<lb/>
　　　送從弟蕃逰淮南<lb/>
讀書復騎射帶劒逰淮隂淮隂少年輩千里逺相尋髙<lb/>
義難自隠明時寧陸沈島夷九州外泉館三山深席㠶<lb/>
<pb n="KR4h0117_WYG_035-10b"/>
聊問罪卉服盡成擒歸來見天子拜爵賜黄金忽思鱸<lb/>
魚鱠復有滄洲心天寒蒹葭渚日落雲夢林江城下楓<lb/>
葉淮上聞秋砧送歸青門外車馬去駸駸惆悵新豐樹<lb/>
空餘天際禽<lb/>
　　　送髙道弟耽歸臨淮作<lb/>
少年客淮泗落魄居下邳遨逰向燕趙結客過臨淄山<lb/>
東諸侯國迎送紛交馳自爾厭㳺俠閉户方垂帷深明<lb/>
戴家禮頗學毛公詩備知經濟道髙臥陶唐時聖主詔<lb/>
<pb n="KR4h0117_WYG_035-11a"/>
天下賢人不得遺公吏奉纁組安車去茅茨君王蒼龍<lb/>
闕九門十二逵羣公朝謁罷冠劒下丹墀野鶴終踉蹌<lb/>
威鳳徒參差或問理人術但致還山詞天書降圵闕賜<lb/>
帛歸東菑都門謝親故行路日逶遲孤㠶萬里外淼漫<lb/>
將何之江天海陵郡雲日淮南祠杳㝠滄洲上蕩漭無<lb/>
人知緯蕭或賣藥出處安能期<lb/>
　　　送綦毋濳落第還鄉<lb/>
聖代無隠者英靈盡來歸遂令東山客不得顧采薇既<lb/>
<pb n="KR4h0117_WYG_035-11b"/>
至君門逺孰云吾道非江淮度寒食京洛縫春衣置酒<lb/>
臨長道同心與我違行當浮桂棹未幾拂荆扉逺樹帶<lb/>
行客孤城當落暉吾謀適不用勿謂知音稀<lb/>
　　　送張舍人佐江州同薛據十韻<lb/>
束帶趨承明守官惟謁者清晨聴銀蚪薄暮辭金馬受<lb/>
辭未嘗易當是方知寡清範何風流髙文有風雅忽佐<lb/>
江上州當自潯陽下逆旅到三湘長途應百舍香爐逺<lb/>
峰出石鏡澄湖瀉董奉杏成林陶濳菊盈把范蠡常好<lb/>
<pb n="KR4h0117_WYG_035-12a"/>
之廬山我心也送君思逺道欲以數行灑<lb/>
　　　送韋大夫東京留守<lb/>
人外遺世慮空端結遐心曽是巢許淺始知堯舜深蒼<lb/>
生詎有物黄屋如喬林上徳撫神運沖和穆宸襟雲雷<lb/>
康屯難江海遂飛沈天工寄人英龍衮贍君臨名器茍<lb/>
不假保釐固其任素質貫方領清景照華簪慷慨念王<lb/>
室從容獻官箴雲旗蔽山川畵角發龍吟晨揚天漢聲<lb/>
夕巻大河隂窮人業巳寧逆虜遺之擒然後解金組拂<lb/>
<pb n="KR4h0117_WYG_035-12b"/>
衣東山岑給事黄門省秋光正沈沈功名與身退老病<lb/>
隨年侵君子從相訪重𤣥其可尋<lb/>
　　　資聖寺送甘二<lb/>
浮生信如寄薄宦夫何有來往本無歸别離方此受桞<lb/>
色藹春餘槐隂清夏守不學御溝上銜悲執杯酒<lb/>
　　　留别山中温古上人兄并示舍弟縉<lb/>
解薜登天朝去師偶時哲豈惟山中人兼負松上月宿<lb/>
昔同逰止致身雲霞末開軒臨潁陽臥視飛鳥没好依<lb/>
<pb n="KR4h0117_WYG_035-13a"/>
盤石飯屢對瀑泉渴理齊小狎隠道勝寧外物舍弟官<lb/>
崇髙宗兄此削髪荆扉但灑掃乗閒當過歇<lb/>
　　　觀别者<lb/>
青青楊桞陌陌上别離人愛子遊燕趙髙堂有老親不<lb/>
行無可養行去百憂新切切委兄弟依依向四隣都門<lb/>
帳飲畢從此謝親賓揮涕逐前侣含悽動征輪車徒望<lb/>
不見時見起行塵吾亦辭家久看之淚滿巾<lb/>
　　　别綦毋濳<lb/>
<pb n="KR4h0117_WYG_035-13b"/>
端笏明光宫歴稔朝雲陛詔刋延閣書髙議平津邸適<lb/>
意偶輕人虚心削繁禮盛得江左風彌工建安體髙張<lb/>
多絶絃截河有清濟嚴冬爽羣木伊洛方清泚渭水氷<lb/>
下流潼闗雪中啓荷蓧㡬時還塵纓待君洗<lb/>
　　　晦日逰大理韋卿城南别業四聲次用各六韻<lb/>
與世澹無事自然江海人側聞塵外逰解驂軛朱輪平<lb/>
野照暄景上天垂春雲張組竟北阜汎舟過東隣故鄉<lb/>
信髙㑹牢醴及佳辰幸同擊壌樂心荷堯為君<lb/>
<pb n="KR4h0117_WYG_035-14a"/>
郊居杜陵下永日同攜手仁里靄川陽平原見峯首園<lb/>
廬鳴春鳩林薄媚新桞上卿始登席故老前為夀臨當<lb/>
遊南陂約畧執杯酒歸歟絀微官惆悵心自咎<lb/>
　　　冬日遊覧<lb/>
歩出城東門試騁千里目青山横蒼林赤日團平陸渭<lb/>
圵走邯郸闗東出函谷秦地萬方㑹來朝九州牧雞鳴<lb/>
咸陽中冠盖相追逐丞相過列侯羣公餞光禄相如方<lb/>
老病獨歸茂陵宿<lb/>
<pb n="KR4h0117_WYG_035-14b"/>
　　　藍田山石門精舍<lb/>
落日山水好漾舟信歸風探竒不覺逺因以緣源窮遥<lb/>
愛雲木秀初疑路不同安知清流轉偶與前山通捨舟<lb/>
理輕䇿果然愜所適老僧四五人逍遥䕃松柏朝梵林<lb/>
未曙夜禪山更寂道心及牧童世事問樵客暝宿長林<lb/>
下焚香臥瑶席澗芳襲人衣山月映石壁再尋畏迷誤<lb/>
明發更登歴笑謝桃源人花紅復來覿<lb/>
　　　青谿<lb/>
<pb n="KR4h0117_WYG_035-15a"/>
言入黄花川毎逐青谿水隨山將萬轉趣途無百里聲<lb/>
喧亂石中色静深松裏漾漾汎菱荇澄澄映葭葦我心<lb/>
素已閒清川澹如此請留盤石上垂釣將巳矣<lb/>
　　　崔濮陽足季重前山興<lb/>
秋色有佳興况君池上閒悠悠西林下自識門前山千<lb/>
里横黛色數峯出雲間嵯峨對秦國合沓藏荆闗殘雨<lb/>
斜日照夕嵐飛鳥還故人今尚爾歎息此頽顔<lb/>
　　　李處士山居<lb/>
<pb n="KR4h0117_WYG_035-15b"/>
君子盈天階小人甘自免方隨錬金客林上家絶巘背<lb/>
嶺花未開入雲樹深淺清晝猶自眠山鳥時一囀<lb/>
　　　丁㝢田家有贈<lb/>
君心尚棲隠久欲傍歸路在朝每為言解印果成趣晨<lb/>
雞鳴隣里羣動從所務農夫行餉田閨妾起縫素開軒<lb/>
御衣服散帙理章句時吟招隠詩或製閒居賦新晴望<lb/>
郊郭日映桑榆暮隂盡小苑城微明渭川樹揆余宅閭<lb/>
井幽賞何由屢道存終不忘迹異難相遇此時惜離别<lb/>
<pb n="KR4h0117_WYG_035-16a"/>
再來芳菲度<lb/>
　　　渭川田家<lb/>
斜光照墟落窮巷牛羊歸野老念牧童倚杖候荆扉雉<lb/>
雊麥苖秀蠶眠桑葉稀田夫荷鋤至相見語依依即此<lb/>
羡閒逸悵然吟式微<lb/>
　　　春中田園作<lb/>
屋上春鳩鳴村邉杏花白持斧伐逺楊荷鋤覘泉脉歸<lb/>
燕識故巢舊人看新厯臨觴忽不御惆悵逺行客<lb/>
<pb n="KR4h0117_WYG_035-16b"/>
　　　過李楫宅<lb/>
閒門秋草色終日無車馬客來深巷中犬吠寒林下散<lb/>
髪時未簪道書行尚把與我同心人樂道安貧者一罷<lb/>
宜城酌還歸洛陽社<lb/>
　　　飯覆釡山僧<lb/>
晩知清浄理日與人羣疎將候逺山僧先期掃弊廬果<lb/>
從雲峯裏顧我蓬蒿居藉草飯松屑焚香看道書然燈<lb/>
畫欲盡鳴磬夜方初一悟寂為樂此生閒有餘思歸何<lb/>
<pb n="KR4h0117_WYG_035-17a"/>
必深身世猶空虚<lb/>
　　　謁璿上人<lb/>
少年不足言識道年已長事往安可悔餘生幸能養誓<lb/>
從斷臂血不復嬰世網浮名寄纓佩空性無覊鞅夙承<lb/>
大導師焚香此瞻仰頽然居一室覆載紛萬象髙桞早<lb/>
鶯啼長廊春雨響牀下阮家屐窗前笻竹杖方將見身<lb/>
雲陋彼示天壤一心在法要願以無生奬<lb/>
　　　𤓰園詩<lb/>
<pb n="KR4h0117_WYG_035-17b"/>
余適欲鋤𤓰倚鋤聽叩門鳴騶導驄馬常從夾朱軒窮<lb/>
巷正傳呼故人儻相存攜手追涼風放心望乾坤藹藹<lb/>
帝王州宫觀一何繁林端出綺道殿頂揺華幡素懐在<lb/>
青山若值白雲屯迴風城西雨返景原上村前酌盈樽<lb/>
酒往往聞清言黄鸝囀深木朱槿照中園猶羡松下客<lb/>
石上聞清猿<lb/>
　　　自大散以往深林宻竹磴道盤曲四五十里至<lb/>
　　　　黄牛嶺見黄花川<lb/>
<pb n="KR4h0117_WYG_035-18a"/>
危徑幾萬轉數里將三休迴環見徒侣隱映隔林丘颯<lb/>
颯松上雨潺潺石中流静言深谿裏長嘯髙山頭望見<lb/>
南山陽白露靄悠悠青臯麗已浄緑樹鬱如浮曽是厭<lb/>
䝉宻曠然銷人憂<lb/>
　　　新晴野望<lb/>
新晴原野曠極目無氛垢郭門臨渡頭村樹連谿口白<lb/>
水明田外碧峰出山後農月無閒人傾家事南畝<lb/>
　　　宿鄭州<lb/>
<pb n="KR4h0117_WYG_035-18b"/>
朝與周人辭暮投鄭人宿他鄉絶儔侣孤客親僮僕宛<lb/>
洛望不見秋霖晦平陸田父草際歸村童雨中牧主人<lb/>
東臯上時稼遶茅屋蟲思機杼悲雀喧禾黍熟明當渡<lb/>
京水昨晩猶金谷此去欲何言窮邊狥微禄<lb/>
　　　渡河到清河作<lb/>
汎舟大河裏積水窮天涯天波忽開坼郡邑千萬家行<lb/>
復見城市宛然有桑麻迴瞻舊鄉國淼漫連雲霞<lb/>
　　　苦熱<lb/>
<pb n="KR4h0117_WYG_035-19a"/>
赤日滿天地火雲成山嶽草木盡焦巻川澤皆竭涸輕<lb/>
紈覺衣重宻樹苦隂薄莞簟不可近絺綌再三濯思出<lb/>
宇宙外曠然在寥廓長風萬里來江海蕩煩濁却顧身<lb/>
為患始知心未覺忽入甘露門宛然清凉樂<lb/>
　　　納凉<lb/>
喬木萬餘株清流貫其中前臨大川口豁逹來長風漣<lb/>
漪涵白沙素鮪如逰空偃卧磐石上翻濤沃微躬潄流<lb/>
復濯足前對釣魚翁貪餌凡幾許徒思蓮葉東<lb/>
<pb n="KR4h0117_WYG_035-19b"/>
　　　西施詠<lb/>
豔色天下重西施寧久微朝仍越谿女暮作吳宫妃賤<lb/>
日豈殊衆貴來方悟稀邀人傅香粉不自着羅衣君寵<lb/>
益嬌態君憐無是非當時浣紗伴莫得同車歸持謝隣<lb/>
家子效顰安可希<lb/>
　　　李陵詠<lb/>
漢家李將軍三代將門子結髮有竒䇿少年成壯士長<lb/>
驅塞上兒深入單于壘旌旗列相向簫鼔悲何已日暮<lb/>
<pb n="KR4h0117_WYG_035-20a"/>
沙漠陲戰聲煙塵裏將令驕虜滅豈獨名王侍既失大<lb/>
軍援遂嬰穹廬耻少小䝉漢恩何堪坐思此深衷欲有<lb/>
報投軀未能死引領望子卿非君誰相理<lb/>
　　　濟上四賢詠崔録事<lb/>
解印歸田里賢哉此大夫少年曽任俠晩節更為儒遯<lb/>
跡東山下因家滄海隅巳聞能狎鳥余欲共秉桴<lb/>
　　　鄭霍二山人<lb/>
翩翩繁華子多出金張門幸有先人業早䝉明主恩童<lb/>
<pb n="KR4h0117_WYG_035-20b"/>
年且未學肉食騖華軒豈乏林中士無人薦至尊鄭公<lb/>
老泉石霍子安丘樊賣藥不二價著書盈萬言息隂無<lb/>
惡木飲水必清源吾賤不及議斯人竟誰論<lb/>
　　　燕子龕禪師<lb/>
山中燕子龕路劇羊腸惡裂地競盤屈挿天多峭崿瀑<lb/>
泉吼而噴怪石看欲落伯禹訪未知五丁愁不鑿上人<lb/>
無生緣生長居紫閣六時自搥磬一飲常帶索種田燒<lb/>
白雲斫漆響丹壑行隨拾栗猿歸對巢松鶴時許山神<lb/>
<pb n="KR4h0117_WYG_035-21a"/>
請偶逢洞仙博救世多慈悲即心無行作周商倦積阻<lb/>
蜀物多淹泊巖腹乍旁穿澗脣時外拓橋因倒樹架栅<lb/>
值垂藤縛鳥道悉已平龍宫為之涸跳波誰揭厲絶壁<lb/>
免捫摸山木日隂隂結跏歸舊林一向石門裏任君春<lb/>
草深<lb/>
　　　羽林騎閨人<lb/>
秋月臨髙城城中管絃思離人堂上愁穉子階前戲出<lb/>
門復映户望望青絲騎行人過欲盡狂夫終不至左右<lb/>
<pb n="KR4h0117_WYG_035-21b"/>
寂無言相看共垂淚<lb/>
　　　偶然作六首<lb/>
楚國有狂夫茫然無心想散髪不冠帶行歌南陌上孔<lb/>
氏與之言仁義莫能奬未嘗肯問天何事須擊壤復笑<lb/>
采薇人胡為乃長往<lb/>
田舍有老翁垂白衡門裏有時農事閒斗酒呼隣里喧<lb/>
聒茅簷下或坐或復起短褐不為薄園葵固足羙動則<lb/>
長子孫不曽向城市五帝與三王古來稱君子干戈將<lb/>
<pb n="KR4h0117_WYG_035-22a"/>
揖讓畢竟何者是得意茍為樂野田安足鄙且當放懐<lb/>
去行行没餘齒<lb/>
日夕見太行沈吟未能去問君何以然世網嬰我故小<lb/>
妹日成長兄弟未有娶家貧禄既薄儲蓄非有素㡬廻<lb/>
欲奮飛踟蹰復相顧孫登長嘯臺松竹有遺處相去詎<lb/>
㡬許故人在中路愛染日已薄禪寂日已固忽乎吾將<lb/>
行寧俟嵗云暮<lb/>
陶濳任天真其性頗躭酒自從棄官來家貧不能有九<lb/>
<pb n="KR4h0117_WYG_035-22b"/>
月九日時菊花空滿手中心竊自思儻有人送否白衣<lb/>
攜壺觴果來遺老叟且喜得斟酌安問升與斗奮衣野<lb/>
田中今日嗟無負兀傲迷東西蓑笠不能守傾倒强行<lb/>
行酣歌歸五桞生事不曽問肯愧家中婦<lb/>
趙女彈箜篌復能邯郸舞夫婿輕薄兒鬬雞事齊主黄<lb/>
金買歌笑用錢不復數許史相經過髙門盈四牡客舍<lb/>
有儒生昂藏出鄒魯讀書三十年腰下無尺組被服聖<lb/>
人教一生自窮苦<lb/>
<pb n="KR4h0117_WYG_035-23a"/>
老來懶賦詩惟有老相隨宿世謬詞客前身應畫師不<lb/>
能捨餘習偶被時人知名字本皆是此心還不知<lb/>
　　　寓言二首<lb/>
朱紱誰家子無乃金張孫驪駒從白馬出入銅龍門問<lb/>
爾何功徳多承明主恩鬬雞平樂館射雉上林園曲陌<lb/>
車騎盛髙堂珠翠繁奈何軒冕貴不與布衣言<lb/>
君家御溝上垂楊夾朱門列鼎㑹中貴鳴珂朝至尊生<lb/>
死在八議窮逹由一言須識苦寒士莫矜狐白温<lb/>
<pb n="KR4h0117_WYG_035-23b"/>
　　　冬夜書懐<lb/>
冬宵寒且永夜漏宫中發草白靄繁霜木衰澄清月麗<lb/>
服映頽顔朱燈照華髪漢家方尚少顧影慚朝謁<lb/>
　　　哭殷遥<lb/>
人生能㡬何畢竟歸無形念君等為死萬事傷人情慈<lb/>
母未及葬一女纔十齡泱漭寒郊外蕭條聞哭聲浮雲<lb/>
為蒼茫飛鳥不能鳴行人何寂寞白日自淒清憶昔君<lb/>
在時問我學無生勸君苦不早令君無所成故人各有<lb/>
<pb n="KR4h0117_WYG_035-24a"/>
贈又不及平生負爾非一途慟哭返柴荆<lb/>
　　　故南陽夫人樊氏挽歌<lb/>
石窌恩榮重金吾車騎盛將朝毎贈言入室還相敬疊<lb/>
鼓秋城動懸旌寒日映不言長不歸環珮猶將聽<lb/>
　　　夷門歌<lb/>
七雄雄雌猶未分攻城殺將何紛紛秦兵益圍邯郸急<lb/>
魏王不救平原君公子為贏停駟馬執轡愈恭意愈下<lb/>
亥為屠肆鼓刀人贏乃夷門抱闗者非但慷慨獻竒謀<lb/>
<pb n="KR4h0117_WYG_035-24b"/>
意氣兼將身命酬向風刎頸送公子七十老翁何所求<lb/>
　　　隴頭吟<lb/>
長城少年㳺俠客夜上戍樓看太白隴頭明月迥臨闗<lb/>
隴上行人夜吹笛闗西老將不勝愁駐馬聽之雙淚流<lb/>
身經大小百餘戰麾下偏禆萬户侯蘇武纔為典屬國<lb/>
節旄空盡海西頭<lb/>
　　　老將行<lb/>
少年十五二十時歩行奪取胡馬騎射殺山中白額虎<lb/>
<pb n="KR4h0117_WYG_035-25a"/>
肯數鄴下黄鬚兒一身轉戰三千里一劒曽當百萬師<lb/>
漢兵奮迅如霹靂虜騎崩騰畏蒺藜衛青不敗由天幸<lb/>
李廣無功緣數竒自從棄置便衰朽世事蹉跎成白首<lb/>
昔時飛箭無全目今日垂楊生左肘路傍時賣故侯𤓰<lb/>
門前學種先生桞蒼茫古木連窮巷遼落寒山對虚牖<lb/>
誓令䟽勒出飛泉不似潁川空使酒賀蘭山下陣如雲<lb/>
羽檄交馳日夕聞節使三河募年少詔書五道出將軍<lb/>
試拂鐵衣如雪色聊持寳劒動星文願得燕弓射天將<lb/>
<pb n="KR4h0117_WYG_035-25b"/>
耻令越甲鳴吾君莫嫌舊日雲中守猶堪一戰立功勲<lb/>
　　　燕支山<lb/>
漢家天將才且雄時來謁帝明光宫萬乗親推雙闕下<lb/>
千官出餞五陵東誓將甲第金門裏身作長城玉塞中<lb/>
衛霍纔堪一騎將朝廷不數貳師功趙魏韓燕多勁卒<lb/>
闗西俠少何咆勃報讎只是聞嘗膽飲酒不曽妨刮骨<lb/>
畫㦸雕戈白日寒連旗大斾黄塵没疊鼓遥翻瀚海波<lb/>
鳴笳亂動天山月麒麟錦帶佩吳鈎颯沓青驪躍紫騮<lb/>
<pb n="KR4h0117_WYG_035-26a"/>
㧞劒巳斷天驕臂歸鞍共飲月支頭漢兵大呼一當百<lb/>
虜騎相看哭且愁教戰雖令赴湯火終知上將先伐謀<lb/>
　　　桃源行<lb/>
漁舟逐水愛山春兩岸桃花夾去津坐看紅樹不知逺<lb/>
行盡青谿不見人山口濳行始隈隩山開曠望旋平陸<lb/>
遥看一處攢雲樹近入千家散花竹樵客初傳漢姓名<lb/>
居人未解秦衣服居人共住武陵源還從物外起田園<lb/>
月明松下房櫳靜日出雲中雞犬喧驚聞俗客争來集<lb/>
<pb n="KR4h0117_WYG_035-26b"/>
競引還家問都邑平明閭巷掃花開薄暮漁樵乗水入<lb/>
初因避地去人間及至成仙遂不還峽裏誰知有人事<lb/>
世中遥望空雲山不疑靈境難聞見塵心未盡思鄉縣<lb/>
出洞無論隔山水辭家終擬長㳺衍自謂經過舊不迷<lb/>
安知峰壑今來變當時只記入山深青谿㡬曲到雲林<lb/>
春來遍是桃花木不辨仙源何處尋<lb/>
　　　洛陽女兒行<lb/>
洛陽女兒對門居纔可容顔十五餘良人玉勒乗驄馬<lb/>
<pb n="KR4h0117_WYG_035-27a"/>
侍女金盤膾鯉魚畫閣朱樓盡相望紅桃緑桞垂簷向<lb/>
羅幃送上七香車寳扇迎歸九華帳狂夫富貴在青春<lb/>
意氣驕奢劇季倫自憐碧玉親敎舞不惜珊瑚持與人<lb/>
春窗曙滅九微火九微片片飛花璅戲罷曽無理曲時<lb/>
妝成秪是薫香坐城中相識盡繁華日夜經過趙李家<lb/>
誰憐越女顔如玉貧賤江頭自浣紗<lb/>
　　　同崔傅答賢弟<lb/>
洛陽才子姑蘇客桂苑殊非故鄉陌九江楓樹㡬囘青<lb/>
<pb n="KR4h0117_WYG_035-27b"/>
一片揚州五湖白揚州時有下江兵蘭陵鎮前吹笛聲<lb/>
夜火人歸富春郭秋風鶴唳石頭城周郎陸弟為儔侣<lb/>
對舞前溪歌白紵曲几書留小史家草堂棊賭山隂墅<lb/>
衣冠若話外臺臣先數夫君席上珍更聞臺閣求三語<lb/>
遥想風流第一人<lb/>
　　　贈吳官<lb/>
長安客舍熱如煮無箇茗糜難御暑空揺白團其諦苦<lb/>
欲向縹囊還歸旅江鄉鯖鮓不寄來秦人湯餅那堪許<lb/>
<pb n="KR4h0117_WYG_035-28a"/>
不如儂家任挑達草屩撈蝦富春渚<lb/>
　　　故人張諲工詩善易卜兼能丹青草𨽻頃以詩<lb/>
　　　　見贈聊獲酬之<lb/>
不逐城東逰俠兒隠囊紗帽坐弹棊蜀中夫子時開卦<lb/>
洛下書生解咏詩藥欄花逕衡門裏時復據梧聊隠几<lb/>
屏風誤㸃惑孫郎圑扇草書輕内史故園髙枕度三春<lb/>
永日垂帷絶四隣自想蔡邕今已老更將書籍與何人<lb/>
　　　送崔五太守<lb/>
<pb n="KR4h0117_WYG_035-28b"/>
長安厩吏來到門朱文露網動行軒黄花縣西九折坂<lb/>
玉樹宫南五丈原褒斜谷中不容幰惟有白雲當露冕<lb/>
子午山裏杜鵑啼嘉陵水頭行客飯劒門忽斷蜀川開<lb/>
萬井雙流滿眼來霧中逺樹刀州出天際澄江巴字廻<lb/>
使君年紀三十餘少年白晳専城居欲持畫省郎官筆<lb/>
廻與臨卭父老書<lb/>
　　　寒食城東即事<lb/>
清谿一道穿桃李演漾緑蒲涵白芷谿上人家凡㡬家<lb/>
<pb n="KR4h0117_WYG_035-29a"/>
落花半落東流水蹴踘屢過飛鳥上鞦韆競出垂楊裏<lb/>
少年分日作遨逰不用清明兼上巳<lb/>
　　　不遇詠<lb/>
圵闕獻書寢不報南山種田時不登百人㑹中身不預<lb/>
五侯門前心不能身投河朔飲君酒家在茂陵平安否<lb/>
且此登山復臨水莫問春風動楊桞今人作人多自私<lb/>
我心不説君應知濟人然後拂衣去肯作徒爾一男兒<lb/>
　　　青雀歌<lb/>
<pb n="KR4h0117_WYG_035-29b"/>
青雀翅羽短未能逺食玉山禾猶勝黄雀争上下唧唧<lb/>
空倉復若何<lb/>
　　　新秦郡松樹歌<lb/>
青青山上松數里不見今更逢不見君心相憶此心向<lb/>
君君應識為君顔色髙且閒亭亭迥出浮雲間<lb/>
　　　榆林郡歌<lb/>
山頭松柏林山下泉聲傷客心千里萬里春草色黄河<lb/>
東流流不息黄龍戍上㳺俠兒愁逢漢使不相識<lb/>
<pb n="KR4h0117_WYG_035-30a"/>
　　　問冦校書雙谿<lb/>
君家少室西為復少室東别來幾日今春風新買雙谿<lb/>
定何似餘生欲寄白雲中<lb/>
　　　寄崇梵僧<lb/>
崇梵僧崇梵僧秋歸覆釜春不還落花啼鳥紛紛亂澗<lb/>
戸山牕寂寂閒峽裏誰知有人事郡中遥望空雲山<lb/>
　　　同比部楊員外十五夜遊有懐靜者季<lb/>
承明少休沐建禮省文書夜漏行人息歸鞍落日餘懸<lb/>
<pb n="KR4h0117_WYG_035-30b"/>
知三五夕萬戸千門闢夜出曙翻歸傾城滿南陌陌頭<lb/>
馳騁盡繁華王孫公子五侯家由來明月如白日共道<lb/>
春燈勝百花聊看侍中千寶騎强識小婦七<hi>車車香香</hi>寶馬<lb/>
共喧闐箇裏多情俠少年競向長楊栁市北肯過精舍<lb/>
竹林前獨有仙郎心寂寞却將宴坐為行樂儻覺忘懐<lb/>
共往來幸霑同舍甘藜藿<lb/>
　　　答張五弟<lb/>
終南有茅屋前對終南山終年無客常閉關終日無心<lb/>
<pb n="KR4h0117_WYG_035-31a"/>
長自閒不妨飲酒復垂釣君但能來相往還<lb/>
　　　雪中憶李楫<lb/>
積雪滿阡陌故人不可期長安千門復萬户何處躞蹀<lb/>
黄金羈<lb/>
　　　送李睢陽<lb/>
將置酒思悲翁使君去出城東麥漸漸雉子斑槐隂隂<lb/>
到潼闗騎連連車遲遲心中悲宋又逺周間之南淮夷<lb/>
東齊兒碎碎織練與素絲逰人賈客信難持五榖前熟<lb/>
<pb n="KR4h0117_WYG_035-31b"/>
方可為下車閉閣君當思天子當殿儼衣裳太官尚食<lb/>
陳羽觴彤庭散綬垂鳴璫黄紙詔書出東廂輕紈疊綺<lb/>
爛生光宗室子弟君最賢分憂當為百辟先布衣一言<lb/>
相為死何况聖主恩如天鸞聲噦噦魯侯旂明年上計<lb/>
朝京師須憶今日斗酒别慎勿富貴忘我為<lb/>
　　　迎神曲<lb/>
坎坎撃鼓魚山之下吹洞簫望極浦女巫進紛屢舞陳<lb/>
瑶席湛清醑風淒淒兮夜雨神之來兮不來使我心兮<lb/>
<pb n="KR4h0117_WYG_035-32a"/>
苦復苦<lb/>
　　　送神曲<lb/>
紛進拜兮堂前目眷眷兮瓊筵來不語兮意不傳作暮<lb/>
雨兮愁空山悲急管思繁絃靈之駕兮儼欲旋倐雲收<lb/>
兮雨歇山青青兮水潺潺<lb/>
　　　奉和聖製賜史供奉曲江讌應制<lb/>
侍從有鄒枚瓊筵就水開言陪柏梁宴新下建章來對<lb/>
酒山河滿移舟草樹廻天文同麗日駐景惜行杯<lb/>
<pb n="KR4h0117_WYG_035-32b"/>
　　　從岐王過楊氏别業應教<lb/>
楊子談經所淮王載酒過興䦨啼鳥換坐久落花多逕<lb/>
轉迴銀燭林開散玉珂嚴城時未啓前路擁笙歌<lb/>
　　　從岐王夜讌衛家山池應教<lb/>
座客香貂滿宫娃綺幔張澗花輕粉色山月少燈光積<lb/>
翠紗窗暗飛泉繡户涼還將歌舞出歸路莫愁長<lb/>
　　　早朝<lb/>
桞暗百花明春深五鳳城城烏睥睨曉宫井轆轤聲方<lb/>
<pb n="KR4h0117_WYG_035-33a"/>
朔金門侍班姬玉輦迎仍聞遣方士東海訪蓬瀛<lb/>
　　　同崔員外秋宵寓直<lb/>
建禮髙秋夜承明候曉過九門寒漏徹萬井曙鐘多月<lb/>
迥藏珠斗雲消出綘河更慙衰朽質南陌共鳴珂<lb/>
　　　輞川閒居贈裴秀才廸<lb/>
寒山轉蒼翠秋水日潺湲倚杖柴門外臨風聽暮蟬渡<lb/>
頭餘落日墟里上孤煙復值接輿醉狂歌五桞前<lb/>
　　　寄荆州張丞相<lb/>
<pb n="KR4h0117_WYG_035-33b"/>
所思竟何在悵望深荆門舉世無相識終身思舊恩方<lb/>
將與農圃藝植老丘園目盡南無雁何由寄一言<lb/>
　　　冬晩對雪憶胡居士家<lb/>
寒更傳曉箭清鏡覧衰顔隔牖風驚竹開門雪滿山灑<lb/>
空深巷静積素廣庭閒借問袁安舍翛然尚閉闗<lb/>
　　　和尹諌議史館山池<lb/>
雲館接天居霓裳侍玉除春池百子外芳樹萬年餘洞<lb/>
有仙人籙山藏太史書君恩深漢帝且莫上空虚<lb/>
<pb n="KR4h0117_WYG_035-34a"/>
　　　奉和楊駙馬六郎秋夜即事<lb/>
髙樓月似霜秋夜鬱金堂對坐彈廬女同看舞鳳凰少<lb/>
兒多送酒小吏更焚香結束平陽騎明朝入建章<lb/>
　　　酬虞部蘇員外過藍田别業不見留之作<lb/>
貧居依谷口喬木帶荒村石路枉廻駕山家誰候門漁<lb/>
舟膠凍浦獵火燒寒原惟有白雲外疎鐘聞夜猿<lb/>
　　　酬比部楊員外暮宿琴臺朝躋書閣率爾見贈<lb/>
　　　　之作<lb/>
<pb n="KR4h0117_WYG_035-34b"/>
舊簡拂塵看鳴琴候月彈桃源迷漢姓松樹有秦官空<lb/>
谷歸人少青山背日寒羡君棲隠處遥望白雲端<lb/>
　　　酬嚴少尹徐舍人見過不遇<lb/>
公門暇日少窮巷故人稀偶值乗藍轝非闗避白衣不<lb/>
知炊黍否誰解掃荆扉君但傾茶椀無妨騎馬歸<lb/>
　　　酬張少府<lb/>
晩年惟好静萬事不闗心自顧無長䇿空知返舊林松<lb/>
風吹解帶山月照弹琴君問窮通理漁歌入浦深<lb/>
<pb n="KR4h0117_WYG_035-35a"/>
　　　送丘為落第歸江東<lb/>
憐君不得意況復桞條春為客黄金盡還家白髪新五<lb/>
湖三畝宅萬里一歸人知禰不能薦羞稱獻納臣<lb/>
　　　送李判官赴東江<lb/>
聞道皇華使方隨皁盖臣封章通左語冠冕化文身樹<lb/>
色分楊子潮聲滿富春遥知辨璧吏恩到泣珠人<lb/>
　　　送嚴秀才還蜀<lb/>
寧親為令子似舅即賢甥别路經花縣還鄉入錦城山<lb/>
<pb n="KR4h0117_WYG_035-35b"/>
臨青塞斷江向白雲平獻賦何時至明君憶長卿<lb/>
　　　送張判官赴河西<lb/>
单車曽出塞報國敢邀勲見逐張征虜今思霍冠軍沙<lb/>
平連白雪蓬巻入黄雲慷慨倚長劒髙歌一送君<lb/>
　　　送岐州源長史歸<lb/>
握手一相送心悲安可論秋風正蕭索客散孟嘗門故<lb/>
驛通槐里長亭下槿原征西舊旌節從此向河源<lb/>
　　　送張道士歸山<lb/>
<pb n="KR4h0117_WYG_035-36a"/>
先生何處去王屋訪毛君别婦留丹訣驅雞入白雲人<lb/>
間若剩住天上復離羣當作遼城鶴仙歌使爾聞<lb/>
　　　同崔興宗送衡嶽瑗公南歸<hi>并序</hi>
　　衡嶽瑗上人者嘗學道于五峯䕃松棲雲與狼虎<lb/>
　　雜處得無所得矣天寶癸巳嵗始遊于長安手提<lb/>
　　瓶笠至自萬里燕居吐論緇屬髙之初給事中房<lb/>
　　公謫居宜春與上人風土相接因為道友伏臘往<lb/>
　　來房公既海内盛名上人亦以此増價秋九月杖<lb/>
<pb n="KR4h0117_WYG_035-36b"/>
　　錫南返扣門來别秦地草木槭槭巳黄蒼梧白雲<lb/>
　　不日而見滇陽有曹谿學者為我謝之<lb/>
言從石菌閣新下穆陵闗獨向池陽去白雲留故山綻<lb/>
衣秋日裏洗鉢古松間一施傳心法惟將戒定還<lb/>
　　　送錢少府還藍田<lb/>
草色日向好桃源人去稀手持平子賦目送老萊衣每<lb/>
候山櫻發時同海燕歸今年寒食酒應是返柴扉<lb/>
　　　送丘為往唐州<lb/>
<pb n="KR4h0117_WYG_035-37a"/>
宛洛有風塵君行多苦辛四愁連漢水百口寄隨人槐<lb/>
色隂清晝楊花惹暮春朝端肯相送天子繡衣臣<lb/>
　　　送元中丞轉運江淮<lb/>
薄賦歸天府輕徭賴使臣歡霑賜帛老恩及巻綃人去<lb/>
問珠官俗來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春東南御亭上莫使有風塵<lb/>
　　　送崔九興宗逰蜀<lb/>
送君從此去轉覺故人稀徒御猶廻首田園方掩扉出<lb/>
門當旅食中路授寒衣江漢風流地逰人何嵗歸<lb/>
<pb n="KR4h0117_WYG_035-37b"/>
　　　送崔興宗<lb/>
已恨親皆逺誰憐友復稀君王未西顧逰宦盡東歸塞<lb/>
迥山河浄天長雲樹微方同菊花節相待洛陽扉<lb/>
　　　送平澹然判官<lb/>
不識陽闗路新從定逺侯黄雲斷春色畫角起邉愁瀚<lb/>
海經年到交河出塞流須令外國使知飲月氐頭<lb/>
　　　送劉司直赴安西<lb/>
絶域陽闗道胡沙與塞塵三春時有雁萬里少行人苜<lb/>
<pb n="KR4h0117_WYG_035-38a"/>
蓿隨天馬蒲萄逐漢臣當令外國懼不敢覔和親<lb/>
　　　送趙都督赴代州得青字<lb/>
天官動將星漢上桞條青萬里鳴刁斗三軍出井陘忘<lb/>
身辭鳳闕報國取龍庭豈學書生輩窗間老一經<lb/>
　　　送方城韋明府<lb/>
遥思葭菼際寥落楚人行髙鳥長淮水平蕪故郢城使<lb/>
車聽雉乳縣鼓應雞鳴若見州從事無嫌手板迎<lb/>
　　　送梓州李使君<lb/>
<pb n="KR4h0117_WYG_035-38b"/>
萬壑樹參天千山響杜鵑山中一夜雨樹杪百重泉漢<lb/>
女輸橦布巴人訟芋田文翁翻教授不敢倚先賢<lb/>
　　　送張五諲歸宣城<lb/>
五湖千萬里况復五湖西漁浦南陵郭人家春榖谿欲<lb/>
歸江淼淼未到草萋萋憶想蘭陵鎮可宜猿更啼<lb/>
　　　送友人南歸<lb/>
萬里春應盡三江雁亦稀連天漢水廣孤客郢城歸鄖<lb/>
國稻苖秀楚人菰米肥懸知倚門望遥識老萊衣<lb/>
<pb n="KR4h0117_WYG_035-39a"/>
　　　送賀遂員外外甥<lb/>
南國有歸舟荆門泝上流蒼茫葭菼外雲水與昭丘檣<lb/>
帶城烏去江連暮雨愁猿聲不可聽莫向楚山秋<lb/>
　　　送楊長史赴果州<lb/>
襃斜不容幰之子去何之鳥道一千里猿聲十二時官<lb/>
橋祭酒客山木女郎祠别後同明月君應聽子規<lb/>
　　　送邢桂州<lb/>
鐃吹喧京口風波下洞庭赭圻將赤岸撃汰復揚舲日<lb/>
<pb n="KR4h0117_WYG_035-39b"/>
落江湖白潮來天地青明珠歸合浦應逐使臣星<lb/>
　　　送崔三往密州覲省<lb/>
南陌去悠悠東郊不少留同懐扇枕戀獨念倚門愁路<lb/>
遶天山雪家臨海樹秋魯連功未報且莫蹈滄洲<lb/>
　　　送孟六歸襄陽<lb/>
杜門不復出久與世情疎以此為長䇿勸君歸舊廬醉<lb/>
歌田舍酒笑讀古人書好是一生事無勞獻子虚<lb/>
　　　初出濟州别城中故人<lb/>
<pb n="KR4h0117_WYG_035-40a"/>
微官易得罪謫去濟川隂執政方持法明君無此心閭<lb/>
閻河潤上井邑海雲深縱有歸來日各愁年鬢侵<lb/>
　　　與盧象集朱家<lb/>
主人能愛客終日有逢迎貰得新豐酒復聞秦女筝柳<lb/>
條疎客舎槐葉下秋城語笑且為樂吾將逹此生<lb/>
　　　登裴秀才廸小臺<lb/>
端居不出户滿目望雲山落日鳥邊下秋原人外閒遙<lb/>
知逺林際不見此簷間好客多乘月應門莫上關<lb/>
<pb n="KR4h0117_WYG_035-40b"/>
　　　遊李山人所居因題屋壁<lb/>
世人皆如夢狂來或自歌問年松樹老有地竹林多藥<lb/>
倩韓康賣門容尚子過翻嫌枕席上無那白雲何<lb/>
　　　過崔駙馬山池<lb/>
畫樓吹笛妓金椀酒家胡錦石稱貞女青松學大夫脱<lb/>
貂貰桂醑射雁與山厨聞道高陽㑹愚公谷正愚<lb/>
　　　過福禪師蘭若<lb/>
巖壑轉微逕雲林隠法堂羽人飛奏樂天女跪焚香竹<lb/>
<pb n="KR4h0117_WYG_035-41a"/>
外峯偏曙藤隂水更凉欲知禪坐久行路長春芳<lb/>
　　　過香積寺<lb/>
不知香積寺數里入雲峯古木無人逕深山何處鐘泉<lb/>
聲咽危石日色冷青松薄暮空潭曲安禪制毒龍<lb/>
　　　過感化寺曇興上人山院<lb/>
暮持笻竹杖相待虎谿頭催客聞山響歸房逐水流野<lb/>
花叢發好谷鳥一聲幽夜坐空林寂松風直似秋<lb/>
　　　登辨覺寺<lb/>
<pb n="KR4h0117_WYG_035-41b"/>
竹逕從初地蓮峯出化城牕中三楚盡林上九江平軟<lb/>
草乘趺坐長松響梵聲空居法雲外觀世得無生<lb/>
　　　喜祖三至留宿<lb/>
門前洛陽客下馬拂征衣不枉故人駕平生多掩扉行<lb/>
人返深巷積雪帶餘暉早歲同袍者高車何處歸<lb/>
　　　黎拾遺昕裴秀才廸見過秋夜對雨之作<lb/>
促織鳴巳急輕衣行向重寒燈坐高館秋雨聞踈鐘白<lb/>
法調狂象𤣥言問老龍何人顧蓬徑空愧求羊蹤<lb/>
<pb n="KR4h0117_WYG_035-42a"/>
　　　晩春嚴少尹與諸公見過<lb/>
松菊荒三徑圖書共五車烹葵邀上客看竹到貧家鵲<lb/>
乳先春草鶯啼過落花自憐黄髪暮一倍惜年華<lb/>
　　　山居秋暝<lb/>
空山新雨後天氣晩來秋明月松間照清泉石上流竹<lb/>
喧歸浣女蓮動下漁舟隨意春芳歇王孫自可留<lb/>
　　　終南别業<lb/>
中歲頗好道晩家南山陲興來毎獨徃勝事空自知行<lb/>
<pb n="KR4h0117_WYG_035-42b"/>
到水窮處坐看雲起時偶然値林叟談笑無還期<lb/>
　　　歸嵩山作<lb/>
清川帶長薄車馬去閒閒流水如有意暮禽相與還荒<lb/>
城臨古渡落日滿秋山迢逓嵩高下歸來且閉關<lb/>
　　　歸輞川作<lb/>
谷口踈鐘動漁樵稍欲稀悠然逺山暮獨向白雲歸菱<lb/>
蔓弱難定楊花輕易飛東臯春草色惆悵掩柴扉<lb/>
　　　韋給事山居<lb/>
<pb n="KR4h0117_WYG_035-43a"/>
幽尋得此地詎有一人曽大壑隨階轉羣山入户登庖<lb/>
厨出深竹印綬隔垂藤即事辭軒冕誰云病未能<lb/>
　　　山居即事<lb/>
寂莫掩柴扉蒼茫對落暉鶴巢松樹徧人訪蓽門稀緑<lb/>
竹含新粉紅蓮落故衣渡頭煙火起處處采菱歸<lb/>
　　　終南山<lb/>
太乙近天都連山到海隅白雲廽望合青藹入看無分<lb/>
野中峯變隂晴衆壑殊欲投人處宿隔水問樵夫<lb/>
<pb n="KR4h0117_WYG_035-43b"/>
　　　輞川閒居<lb/>
一從歸白社不復到青門時倚檐前樹逺看原上村青<lb/>
菰臨水映白鳥向山翻寂寞於陵子桔槹方灌園<lb/>
　　　春園即事<lb/>
宿雨乘輕屐春寒著敝袍開畦分白水間栁發紅桃草<lb/>
際成棊局林端舉桔槹還持鹿皮几日暮隠蓬蒿<lb/>
　　　淇上田園即事<lb/>
屏居淇水上東野曠無山日隠桑柘外河明閭井間牧<lb/>
<pb n="KR4h0117_WYG_035-44a"/>
童望村去獵犬隨人還静者亦何事荆扉乘晝關<lb/>
　　　涼州郊外遊望<lb/>
野老纔三户邊村少四隣婆娑依里社簫鼓賽田神釃<lb/>
酒澆芻狗焚香拜木人女巫紛屢舞羅襪自生塵<lb/>
　　　觀獵<lb/>
風勁角弓鳴將軍獵渭城草枯鷹眼疾雪盡馬蹄輕忽<lb/>
過新豐市還歸細栁營廻看射鵰處千里暮雲平<lb/>
　　　春日上方即事<lb/>
<pb n="KR4h0117_WYG_035-44b"/>
好讀高僧傳時看辟榖方鳩形將刻杖龜殻用支牀栁<lb/>
色春山映棃花夕鳥藏北牕桃李下閒坐但焚香<lb/>
　　　漢江臨汎<lb/>
楚塞三湘接荆門九𣲖通江流天地外山色有無中郡<lb/>
邑浮前浦波瀾動逺空襄陽好風日留醉與山翁<lb/>
　　　汎前陂<lb/>
秋空自明迥况復逺人間暢以沙際鶴兼之雲外山澄<lb/>
波澹將夕清月皓方閒此夜任孤棹夷猶殊未還<lb/>
<pb n="KR4h0117_WYG_035-45a"/>
　　　登河北城樓作<lb/>
井邑傅巖上客亭雲霧間高城眺落日極浦映蒼山岸<lb/>
火孤舟宿漁家夕鳥還寂寥天地暮心與廣川閒<lb/>
　　　千塔主人<lb/>
逆旅逢佳節征帆未可前窗臨汴河水門渡楚人船雞<lb/>
犬散墟落桑榆䕃逺田所居人不見枕席坐雲烟<lb/>
　　　使至塞上<lb/>
单車欲問邊屬國過居延征蓬出漢塞歸雁入胡天大<lb/>
<pb n="KR4h0117_WYG_035-45b"/>
漠孤烟直長河落日圓蕭關逢候吏都䕶在燕然<lb/>
　　　晩春歸思<lb/>
新妝可憐色落日卷羅帷鑪氣清珍簟牆隂上玉墀春<lb/>
蟲飛網户暮雀隠花枝向晩多愁思閒牕桃李時<lb/>
　　　秋夜獨坐<lb/>
獨坐悲雙鬢空堂欲二更雨中山果落燈下草蟲鳴白<lb/>
髪終難變黄金不可成欲知除老病惟有學無生<lb/>
　　　待儲光羲不至<lb/>
<pb n="KR4h0117_WYG_035-46a"/>
重門朝巳啟起坐聽車聲要欲聞清佩方將出户迎晩<lb/>
鐘鳴上苑踈雨過春城了自不相顧臨堂空復情<lb/>
　　　聴宫鶯<lb/>
春樹遶宫牆宫鶯囀曙光忽驚啼暫斷移處弄還長隠<lb/>
葉棲承露攀花出未央遊人未應返為此始思鄉<lb/>
　　　過始皇墓<lb/>
古墓成蒼嶺幽宫象紫臺星辰七曜隔河漢九泉開有<lb/>
海人寧渡無春雁不廻更聞松韻切疑是大夫哀<lb/>
<pb n="KR4h0117_WYG_035-46b"/>
　　　奉和聖製從蓬萊向興慶閣道中留春雨中春<lb/>
　　　　望之作應制<lb/>
渭水自縈秦塞曲黄山舊遶漢宫斜鑾輿迥出仙門栁<lb/>
閣道廻看上苑花雲裏帝城雙鳯闕雨中春樹萬人家<lb/>
為乘陽氣行時令不是宸遊玩物華<lb/>
　　　大同殿柱産玉芝龍池上有慶雲神光照殿百<lb/>
　　　　官共覩聖恩便賜宴樂敢書即事<lb/>
欲笑周文歌宴鎬遙輕漢武樂横汾豈如玉殿生三秀<lb/>
<pb n="KR4h0117_WYG_035-47a"/>
詎有銅池出五雲陌上堯樽傾圵斗樓前舜樂動南薫<lb/>
共歡天意同人意萬歲千秋奉聖君<lb/>
　　　敕賜百官櫻桃<lb/>
芙蓉闕下㑹千官紫禁朱櫻出上闌纔是寢園春薦後<lb/>
非關御苑鳥啣殘歸鞍競帶青絲籠中使頻傾赤玉盤<lb/>
飽食不須愁内熱大官還有蔗漿寒<lb/>
　　　敕借岐王九成宫避暑應教<lb/>
帝子逺辭丹鳯闕天書遙借翠微宫隔窗雲霧生衣上<lb/>
<pb n="KR4h0117_WYG_035-47b"/>
卷幔山泉入鏡中林下水聲喧語笑巖間樹色隠房櫳<lb/>
仙家未必能勝此何事吹笙向碧空<lb/>
　　　和賈舎人早朝大明宫之作<lb/>
絳幘雞人送曉籌尚衣方進翠雲裘九天閶闔開宫殿<lb/>
萬國衣冠拜冕旒日色纔臨仙掌動香烟欲傍衮龍浮<lb/>
朝罷須裁五色詔珮聲歸向鳯池頭<lb/>
　　　和太常韋主簿五郎温湯寓目之作<lb/>
漢主離宫接露臺秦川一半夕陽開青山盡是朱旗繞<lb/>
<pb n="KR4h0117_WYG_035-48a"/>
碧澗翻從玉殿來新豐樹裏行人度小苑城邊獵騎廻<lb/>
聞道甘泉能獻賦懸知獨有子雲才<lb/>
　　　苑舎人能書梵字兼逹梵音皆曲盡其妙戲為<lb/>
　　　　之贈<lb/>
名儒待詔滿公車才子為郎典石渠蓮花法藏心懸悟<lb/>
貝葉經文手自書楚詞共許勝揚馬梵字何人辨魯魚<lb/>
故舊相望在三事願君莫厭承明廬<lb/>
　　　酬郭給事<lb/>
<pb n="KR4h0117_WYG_035-48b"/>
洞門高閣靄餘暉桃李隂隂栁絮飛禁裏踈鐘官舎晩<lb/>
省中啼鳥吏人稀晨揺玉珮趨金殿夕奉天書拜𤨏闈<lb/>
强欲從君無那老將因卧病解朝衣<lb/>
　　　出塞作<lb/>
居延城外獵天驕白草連山野火燒暮雲空磧時驅馬<lb/>
秋日平原好射鵰䕶羌校尉朝乘障破虜將軍夜度遼<lb/>
玉靶角弓珠勒馬漢家將賜霍嫖姚<lb/>
　　　送方尊師歸嵩山<lb/>
<pb n="KR4h0117_WYG_035-49a"/>
仙官欲徃九龍潭毛節朱幡倚石龕山壓天中半天上<lb/>
洞穿江底出江南瀑布杉松常帶雨夕陽彩翠忽成嵐<lb/>
借問迎來雙白鶴巳曽衡嶽送蘓耽<lb/>
　　　送楊少府貶郴州<lb/>
明到衡山與洞庭若為秋月聽猿聲愁看北渚三湘逺<lb/>
惡説南風五兩輕青草瘴時過夏口白頭浪裏出湓城<lb/>
長沙不久留才子賈誼何須弔屈平<lb/>
　　　過乘如禪師蕭居士嵩丘蘭若<lb/>
<pb n="KR4h0117_WYG_035-49b"/>
無着天親弟與兄嵩丘蘭若一峯晴食隨鳴磬巢烏下<lb/>
行踏空林落葉聲迸水定侵香案濕雨花應共石牀平<lb/>
深洞長松何所有儼然天竺古先生<lb/>
　　　酌酒與裴廸<lb/>
酌酒與君君自寛人情翻覆似波瀾白首相知猶按劍<lb/>
朱門先逹笑彈冠草色全經細雨濕花枝欲動春風寒<lb/>
世事浮雲何足問不如高卧且加餐<lb/>
　　　輞川别業<lb/>
<pb n="KR4h0117_WYG_035-50a"/>
不到東山向一年歸來纔及種春田雨中草色綠堪染<lb/>
水上桃花紅欲然優婁比丘經論學傴僂丈人鄉里賢<lb/>
披衣倒屣且相見相歡語笑衡門前<lb/>
　　　早秋山中作<lb/>
無才不敢累明時思向東谿守故籬豈厭向平婚嫁早<lb/>
却嫌陶令去官遲草間蛩響臨秋急山裏蟬聲薄暮悲<lb/>
寂寞柴門人不到空林獨與白雲期<lb/>
　　　積雨輞川莊作<lb/>
<pb n="KR4h0117_WYG_035-50b"/>
積雨空林煙火遲蒸藜炊黍餉東菑漠漠水田飛白鷺<lb/>
隂隂夏木囀黄鸝山中習静觀朝槿松下清齋折露葵<lb/>
野老與人争席罷海鷗何事更相疑<lb/>
　　　聽百舌鳥<lb/>
上蘭門外草萋萋未央宫中花裏栖亦有相隨過御苑<lb/>
不知若箇向金堤入春解作千般語拂曙能先百鳥啼<lb/>
萬户千門應覺曉建章何必聽鳴雞<lb/>
　　　奉和聖製與太子諸王三月三日龍池春禊應<lb/>
<pb n="KR4h0117_WYG_035-51a"/>
　　　　制<lb/>
故事修春禊新宫展豫遊明君移鳳輦太子出龍樓賦<lb/>
掩陳王作杯如洛水流金人來捧劒畫鷁去廻舟苑樹<lb/>
浮宫闕天池照冕旒宸章在雲表垂象滿皇州<lb/>
　　　奉和聖製上巳于望春亭觀禊飲應制<lb/>
長樂青門外宜春小苑東樓開萬井上輦過百花中畫<lb/>
鷁移仙仗金貂列上公清歌邀落日妙舞向春風渭水<lb/>
明秦甸黄山入漢宫君王來祓禊㶚滻亦朝宗<lb/>
<pb n="KR4h0117_WYG_035-51b"/>
　　　奉和聖製暮春送朝集使歸郡應制<lb/>
萬國仰宗周衣冠拜冕旒玉乗迎大客金節送諸侯祖<lb/>
席傾三省褰帷向九州楊花飛上路槐色䕃通溝來預<lb/>
鈞天樂歸分漢主憂宸章類河漢垂象滿中州<lb/>
　　　三月三日曲江侍宴應制<lb/>
萬乗親齋祭千官喜豫逰奉迎從上苑祓禊向中流草<lb/>
樹連容衛山河對冕旒畫旗揺浦溆春服滿汀洲仙籞<lb/>
龍媒下神臯鳳蹕留從今億萬嵗天寳紀春秋<lb/>
<pb n="KR4h0117_WYG_035-52a"/>
　　　三月三日勤政樓侍宴應制<lb/>
綵仗連宵合瓊樓拂曙通年光三月裏宫殿百花中不<lb/>
數秦王日誰將洛水同酒筵嫌落絮舞袖怯春風天保<lb/>
無為徳人歡不戰功仍臨九衢宴更逹四門聰<lb/>
　　　奉和聖製十五夜然燈繼以酺宴應制<lb/>
上路笙歌滿春城刻漏長逰人多晝日明月讓燈光魚<lb/>
鑰通翔鳳龍輿出建章九衢陳廣樂百福透名香仙伎<lb/>
來金殿都人遶玉堂定應偷妙舞從此學新妝奉引迎<lb/>
<pb n="KR4h0117_WYG_035-52b"/>
三事司儀列萬方願將天地夀同以獻君王<lb/>
　　　奉和聖製幸玉真公主山莊因題石壁十韻之<lb/>
　　　　作應制<lb/>
碧落風煙外瑶臺道路賖如何連帝苑别自有仙家比<lb/>
地廻鸞駕緣谿轉翠華洞中開日月窗裏發雲霞庭養<lb/>
冲天鶴谿流上漢查種田生白玉泥竈化丹砂谷静泉<lb/>
逾響山深日易斜御羮和石髓香飯進胡麻大道今無<lb/>
外長生詎有涯還瞻九霄上來往五雲車<lb/>
<pb n="KR4h0117_WYG_035-53a"/>
　　　春日直門下省早朝<lb/>
騎省直明光雞鳴謁建章遥聞侍中珮闇識令中香玉<lb/>
漏隨銅吏天書拜夕郎旌旗映閶闔歌吹滿昭陽官舍<lb/>
梅初紫宫門桞欲黄願將遲日意同與聖恩長<lb/>
　　　和宋中丞夏日逰福賢觀天長寺即陳相宅所<lb/>
　　　　施之作<lb/>
已相殷王國空餘尚父谿釣磯開月殿築道出雲梯積<lb/>
水浮香象深山鳴白雞虚空陳伎樂衣服製虹霓墨㸃<lb/>
<pb n="KR4h0117_WYG_035-53b"/>
三千界丹飛六一泥桃源勿遽返再訪恐君迷<lb/>
　　　送秘書晁監還日本國<lb/>
積水不可極安知滄海東九州何處逺萬里若乗空向<lb/>
國惟看日歸㠶但信風鼇身映天黒魚眼射波紅鄉樹<lb/>
扶桑外主人孤島中别離方異域音信若為通<lb/>
　　　送禰郎中<lb/>
東郊春草色驅馬去悠悠况復鄉山外猿啼湘水流島<lb/>
夷傳露版江館候鳴騶卉服為諸吏珠官拜本州孤鶯<lb/>
<pb n="KR4h0117_WYG_035-54a"/>
吟逺墅野杏發山郵早晩方歸奏南中纔忌秋<lb/>
　　　送李太守赴上洛<lb/>
商山包楚鄧積翠藹沈沈驛路飛泉灑開門落照深野<lb/>
花開古戍行客響空林板屋春多雨山城晝欲隂丹泉<lb/>
通虢略白羽抵荆岑若見西山爽應知黄綺心<lb/>
　　　青龍寺曇璧上人兄院集<lb/>
髙處敞招提虛空詎有倪坐看南陌騎下聴秦城雞眇<lb/>
眇孤煙起芊芊逺樹齊青山萬井外落日五陵西眼界<lb/>
<pb n="KR4h0117_WYG_035-54b"/>
今無染心空安可迷<lb/>
　　　韋侍郎山居<lb/>
幸忝君子顧遂陪塵外蹤閒花滿巖谷瀑水映杉松啼<lb/>
鳥忽臨澗歸雲時抱峰良遊盛簮紱繼跡多䕫龍詎枉<lb/>
青門道胡聞長樂鐘清晨去朝謁車馬何從容<lb/>
　　　春過賀遂員外藥園<lb/>
前年槿籬故新作藥欄成香草為君子名花是長卿水<lb/>
穿盤石透藤繫古松生畫畏開厨走來蒙倒屣迎蔗漿<lb/>
<pb n="KR4h0117_WYG_035-55a"/>
菰米飯蒟醬露葵羮頗識灌園意於陵不自輕<lb/>
　　　過盧四員外宅看飯僧共題七韻<lb/>
三賢異七賢青眼慕青蓮乞飯從香積裁衣學水田上<lb/>
人飛錫杖檀越施金錢趺坐檐前日焚香竹下煙寒空<lb/>
法雲地秋色浄居天身逐因緣法心過次第禪不須愁<lb/>
日暮自有一燈然<lb/>
　　　河南嚴尹弟見宿敝廬訪别人賦十韻<lb/>
上客能論道吾生學養䝉貧交世情外才子古人中冠<lb/>
<pb n="KR4h0117_WYG_035-55b"/>
上方簪豸車邉已畫熊拂衣迎五馬垂手憑雙童花醥<lb/>
和松屑茶香透竹叢薄霜澄夜月殘雪帶春風古壁蒼<lb/>
苔黒寒山逺燒紅眼看東候别心事圵川同為學輕先<lb/>
輩何能訪老翁欲知今日後不樂為車公<lb/>
　　　投道一師蘭若宿<lb/>
一公猶太白髙頂出風煙梵流諸壑徧花雨一峯偏迹<lb/>
為無心隠名因立教傳鳥來還語法客去更安禪晝渉<lb/>
松路盡暮投蘭若邉洞房隠深竹清夜聞遥泉向是雲<lb/>
<pb n="KR4h0117_WYG_035-56a"/>
霞裏今成枕席前豈惟暫留宿服事將窮年<lb/>
　　　逰化感寺<lb/>
翡翠香煙合瑠璃寳地平龍宫連棟宇虎穴傍檐楹谷<lb/>
静惟松響山深無鳥聲瓊峯當户折金澗透林鳴郢路<lb/>
雲端迥秦川雨外晴雁王銜果獻鹿女踏花行抖擻辭<lb/>
貧里歸依宿化城繞籬生野蕨空館發山櫻香飯青菰<lb/>
米嘉蔬綠笋莖誓陪清梵末端坐學無生<lb/>
　　　逰悟真寺<lb/>
<pb n="KR4h0117_WYG_035-56b"/>
聞道黄金地仍開白玉田擲山移巨石呪嶺出飛泉猛<lb/>
虎同三逕愁猿學四禪買香然綠桂乞火踏紅蓮草色<lb/>
揺霞上松聲汎月邉山河窮百二世界接三千梵宇聊<lb/>
憑視王城遂𣺌然㶚陵纔出樹渭水欲連天逺縣分諸<lb/>
郭孤村起白煙望雲思聖主披霧隠羣賢薄宦慚尸素<lb/>
終身擬尚𤣥誰知草菴客曽和栢梁篇<lb/>
　　　曉行巴峽<lb/>
際曉投巴峽餘春憶帝京晴江一女浣朝日衆雞鳴水<lb/>
<pb n="KR4h0117_WYG_035-57a"/>
國舟中市山橋樹杪行登髙萬井出眺迥二流明人作<lb/>
殊方語鶯為故國聲賴多山水趣稍解别離情<lb/>
　　　東谿玩月<lb/>
月從斷山口遥吐柴門端萬木分空霽流隂中夜攢光<lb/>
連虚象白氣與風露寒谷静秋泉響巖深青靄殘清澄<lb/>
入幽夢破影抱空巒恍惚琴窗裏松谿曉思難<lb/>
　　　田家<lb/>
舊榖行將盡良苖未可希老年方愛粥卒嵗且無衣雀<lb/>
<pb n="KR4h0117_WYG_035-57b"/>
乳青苔井雞鳴白板扉柴車駕羸㹀草屩牧豪豨夕雨<lb/>
紅榴坼新秋綠芋肥餉田桑下憩旁舍草中歸住處名<lb/>
愚谷何煩問是非<lb/>
　　　沈十四拾遺新竹生讀經處同諸公作<lb/>
閒居日清静脩竹自檀欒嫩節留餘籜新叢出舊欄細<lb/>
枝風響亂疎影月光寒樂府裁龍笛漁家伐釣竿如何<lb/>
道門裏青翠拂仙壇<lb/>
　　　雜詩<lb/>
<pb n="KR4h0117_WYG_035-58a"/>
朝因折楊桞相見洛陽隅楚國無如妾秦家自有夫對<lb/>
人傳玉腕映燭解羅襦人見東方騎皆言夫婿殊持謝<lb/>
金吾子煩君提玉壺<lb/>
　　　哭褚司馬<lb/>
妄識皆心累浮生定死媒惟言老龍吉未免伯牛災故<lb/>
有求仙藥仍餘遯俗杯山川秋樹苦窗户夜泉哀尚憶<lb/>
青騾去寧知白馬來漢臣修史記莫蔽禇生才<lb/>
　　　過沈居士山居哭之<lb/>
<pb n="KR4h0117_WYG_035-58b"/>
楊朱來此哭桑扈返于真獨自成千古依然舊四隣閒<lb/>
簷喧鳥雀故榻滿埃塵曙月孤鶯囀空山五桞春野花<lb/>
愁對客泉水咽迎人善巻明時隠黔婁在日貧逝川嗟<lb/>
爾命丘井歎吾身前後徒言隔相悲詎㡬晨<lb/>
　　　息夫人<lb/>
莫以今時寵能忘舊日恩看花滿眼淚不共楚王言<lb/>
　　　班婕妤<lb/>
玉窗螢影度金殿人聲絶秋夜守羅帷孤燈耿不滅<lb/>
<pb n="KR4h0117_WYG_035-59a"/>
　　　輞川集二十首<hi>并序十六首今選</hi>
　　余别業在輞川山谷其遊止有孟城坳華子岡文杏館<lb/>
　　斤竹嶺鹿柴木蘭柴茱茰沜宫槐陌臨湖亭南垞<lb/>
　　欹湖栁浪欒家瀨金屑泉白石灘北垞竹里館辛夷<lb/>
　　塢漆園椒園等與裴迪閒暇各賦絶句云爾<lb/>
　　　孟城坳<lb/>
新家孟城口古木餘衰桞來者復為誰空悲昔人有<lb/>
　　　華子岡<lb/>
<pb n="KR4h0117_WYG_035-59b"/>
飛鳥去不窮連山復秋色上下華子岡惆悵情何極<lb/>
　　　斤竹嶺<lb/>
檀欒映空曲青翠漾漣漪暗入商山路樵人不可知<lb/>
　　　鹿柴<lb/>
空山不見人但聞人語響返景入深林復照青苔上<lb/>
　　　木蘭柴<lb/>
秋山斂餘照飛鳥逐前侣彩翠時分明夕嵐無處所<lb/>
　　　宫槐陌<lb/>
<pb n="KR4h0117_WYG_035-60a"/>
仄逕䕃宫槐幽隂多緑苔譍門但迎掃畏有山僧來<lb/>
　　　臨湖亭<lb/>
輕舸迎上客悠悠湖上來當軒對樽酒四面芙蓉開<lb/>
　　　南垞<lb/>
輕舟南垞去圵垞淼難即隔浦望人家遥遥不相識<lb/>
　　　欹湖<lb/>
吹簫凌極浦日暮送夫君湖上一廻首青山巻白雲<lb/>
　　　柳浪<lb/>
<pb n="KR4h0117_WYG_035-60b"/>
分行接綺樹倒影入清漪不學御溝上春風傷别離<lb/>
　　　欒家瀨<lb/>
颯颯秋雨中淺淺石溜瀉跳波自相濺白鷺驚復下<lb/>
　　　白石灘<lb/>
清淺白石灘綠蒲向堪把家住水東西浣紗明月下<lb/>
　　　圵垞<lb/>
圵垞湖水北雜樹映朱欄逶迤南川水明滅青林端<lb/>
　　　竹里館<lb/>
<pb n="KR4h0117_WYG_035-61a"/>
獨坐幽篁裏彈琴復長嘯深林人不知明月來相照<lb/>
　　　辛夷塢<lb/>
木末芙蓉花山中發紅萼澗户寂無人紛紛開且落<lb/>
　　　漆園<lb/>
古人非傲吏自闕經世務偶寄一微官婆娑數株樹<lb/>
　　　皇甫嶽雲谿雜題五首<lb/>
人閒桂花落夜静春山空月出驚山鳥時鳴春澗中<lb/>
　　　右鳥鳴澗<lb/>
<pb n="KR4h0117_WYG_035-61b"/>
日日采蓮去洲長多暮歸弄篙莫濺水畏濕紅蓮衣<lb/>
　　　右蓮花塢<lb/>
乍向紅蓮没復出青蒲颺獨立何䙰褷銜魚古查上<lb/>
　　　右鸕鷀堰<lb/>
朝耕上平田暮耕上平田借問問津者寧知沮溺賢<lb/>
　　　右上平田<lb/>
春池深且廣㑹待輕舟廻靡靡綠萍合垂楊掃復開<lb/>
　　　右萍池<lb/>
<pb n="KR4h0117_WYG_035-62a"/>
　　　答裴廸輞口遇雨憶終南山之作<lb/>
淼淼寒流廣蒼蒼秋雨晦君問終南山心知白雲外<lb/>
　　　山中寄諸弟妹<lb/>
山中多法侣禪誦自為羣城郭遥相望惟應見白雲<lb/>
　　　聞裴秀才廸吟詩因戲贈<lb/>
猿吟一何苦愁朝復悲夕莫作巫峽聲腸斷秋江客<lb/>
　　　贈韋穆十八<lb/>
與君青眼客共有白雲心不向東山去日令春草深<lb/>
<pb n="KR4h0117_WYG_035-62b"/>
　　　送别<lb/>
山中相送罷日暮掩柴扉春草明年綠王孫歸不歸<lb/>
　　　别輞川别業<lb/>
依遲動車馬惆悵出松蘿忍别青山去其如綠水何<lb/>
　　　崔九弟欲往南山馬上口號與别<lb/>
城隅一分手㡬日還相見山中有桂花莫待花如霰<lb/>
　　　菩提寺禁口號又示裴廸<lb/>
安得捨羅網拂衣辭世喧悠然䇿藜杖歸向桃花源<lb/>
<pb n="KR4h0117_WYG_035-63a"/>
　　　雜詩<lb/>
家住孟津河門對孟津口常有江南船寄書家中否<lb/>
君自故鄉來應知故鄉事來日綺窗前寒梅著花未<lb/>
已見寒梅發復聞啼鳥聲心心視春草畏向階前生<lb/>
　　　崔興宗寫真詠<lb/>
畫君年少時如今君已老今時新識人知君舊時好<lb/>
　　　書事<lb/>
輕隂閣小雨深院晝慵開坐看蒼苔色欲上人衣來<lb/>
<pb n="KR4h0117_WYG_035-63b"/>
　　　闕題二首<lb/>
荆谿白石出天寒紅葉稀山路元無雨空翠濕人衣<lb/>
相看不忍發慘淡暮潮平語罷更攜手月明洲渚生<lb/>
　　　田園樂四首<lb/>
萋萋春草秋綠落落長松夏寒牛羊自歸村巷童穉不<lb/>
識衣冠<lb/>
山下孤煙逺村天邉獨樹髙原一瓢顔回陋巷五桞先<lb/>
生對門<lb/>
<pb n="KR4h0117_WYG_035-64a"/>
桃紅復含宿雨桞緑更帶朝煙花落家僮未掃鶯啼山<lb/>
客猶眠<lb/>
酌酒㑹臨泉水抱琴好倚長松南園露葵朝折東谷黄<lb/>
粱夜舂<lb/>
　　　少年行<lb/>
新豐羙酒斗十千咸陽逰俠多少年相逢意氣為君飲<lb/>
繫馬髙樓垂桞邉<lb/>
　　　九月九日憶山東兄弟<lb/>
<pb n="KR4h0117_WYG_035-64b"/>
獨在異鄉為異客毎聞佳節倍思親遥知兄弟登髙處<lb/>
徧挿茱茰少一人<lb/>
　　　送元二使安西<lb/>
渭城朝雨裛輕塵客舍青青桞色新勸君更盡一杯酒<lb/>
西出陽闗無故人<lb/>
　　　齊州送祖二<lb/>
送君南浦淚如絲君向東州使我悲為報故人顦顇盡<lb/>
如今不似洛陽時<lb/>
<pb n="KR4h0117_WYG_035-65a"/>
　　　送韋評事<lb/>
欲逐將軍取右賢沙場走馬向居延遥知漢使蕭闗外<lb/>
愁見孤城落日邉<lb/>
　　　與盧員外象過崔處士興宗林亭<lb/>
綠樹重隂盖四隣青苔日厚自無塵科頭箕踞長松下<lb/>
白眼看他世上人<lb/>
　　　寒食汜上作<lb/>
廣武城邉逢暮春汶陽歸客淚沾巾落花寂寂啼山鳥<lb/>
<pb n="KR4h0117_WYG_035-65b"/>
楊桞青青渡水人<lb/>
　　　戲題盤石<lb/>
可憐盤石臨泉水復有垂楊拂酒杯若道春風不解意<lb/>
何因吹送落花來<lb/>
　　　菩提寺禁裴廸來相看説逆賊等凝碧池上作<lb/>
　　　　音樂供奉人等舉聲便一時淚下私成口號<lb/>
　　　　誦示裴廸<lb/>
萬户傷心生野煙百官何日更朝天秋槐葉落空宫裏<lb/>
<pb n="KR4h0117_WYG_035-66a"/>
凝碧池頭奏管絃<lb/>
　　　涼州賽神<lb/>
涼州城外少人行百尺峰頭望虜塵健兒撃鼓吹羌笛<lb/>
共賽城東越騎神<lb/>
　　　歎白髪<lb/>
宿昔朱顔成暮齒須㬰白髪變垂髫一生㡬許傷心事<lb/>
不向空門何處銷<lb/>
　<lb/>
<pb n="KR4h0117_WYG_035-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百二十九</head> <lb/>
    <p>
<pb n="KR4h0117_WYG_129-1a"/>
欽定四庫全書<lb/>
　石倉歴代詩選巻一百二十九<lb/>
　　　　　　　　　　　　明　曹學佺　編<lb/>
　宋詩六<lb/>
　　文彦博<lb/>
　　　留守相公寵示東田讌集詩依韻和呈<lb/>
嘗同徐勉構東田花竹成隂雨後天為愛憲臺寛白簡<lb/>
得隨相府賞紅蓮清樽屢釂吟情逸紅袖頻翻舞態妍<lb/>
<pb n="KR4h0117_WYG_129-1b"/>
歸興直須三皷盡月華應是十分圓<lb/>
　　　留守相公寵賜雅章召赴東樓真宰之㑹次韻<lb/>
　　　　和呈<lb/>
朱樓華閣府園東蝸陋仍依美庇中儉幕深嚴依綠水<lb/>
楚臺髙迥快雄風四絃清切呈新曲雙袖蹁躚試小童<lb/>
况是元規興不淺歸軒争敢便匆匆<lb/>
　　　次韻留守相公同逰龍門<lb/>
鑿開青嶂啓天門直瀉伊流淺汝濆八節驚濤鼉振皷<lb/>
<pb n="KR4h0117_WYG_129-2a"/>
千花寳塔雁翔雲嵓隈雨過飛泉漲谷口風回墮葉紛<lb/>
龕穴隆穹三像列樓臺華煥兩崖分方陪茜斾来尋勝<lb/>
不就蒲飱趂茹葷北里笙竽皆擁従東山羅綺半酣醺<lb/>
升堂共覩皤仙貌䇿杖同尋古士墳喜脱貂冠親野老<lb/>
幸隨熊軾附邦君林巒岑寂真堪賞市井喧譁漸厭聞<lb/>
人度長川猶隠映香銷古殿尚氛氲周生歸後蘭重佩<lb/>
荀令行時蕙更薫曉露未晞珠滴淚秋花争發錦挑文<lb/>
羣娃散步塵生襪小舫争登水濺裙釣叟旁觀皆歎羨<lb/>
<pb n="KR4h0117_WYG_129-2b"/>
禪師迎謁盡歡欣既無冗局羈閒迹忍促回軒背夕曛<lb/>
得向石頭溪上飲従今遂不畏移文<lb/>
　　　知府學士堯夫逺寄雅章曲念衰老謹依髙韻<lb/>
　　　　和呈粗伸感佩之意<lb/>
㡬年洛社盍朋簪照席瓊枝秀出林月夕同逰詩筆健<lb/>
花時共賞酒杯深帝綸中出榮開府使節西馳愴判襟<lb/>
逺寄佳章念衰朽知君最有嵗寒心<lb/>
　　　和致政張徽大夫見貽之什<lb/>
<pb n="KR4h0117_WYG_129-3a"/>
自愧無才濟世難貂蟬掛了謝朝班襟形散逸塵埃外<lb/>
杖履逍遙水石間君亦早抛華省貴人皆仰羨白雲閒<lb/>
湖溪聞與郊居近不用拈錢剰買山<lb/>
　　　送彌陀實師訪積慶西堂順老<lb/>
好去三摩地相逢兩㑹家禪心究實際恵眼絶空花聞<lb/>
在東林日常烹北苑茶願将甘露味餘洒濟河沙<lb/>
　　　感舊念逰作憶鱸詩<lb/>
西風一棹思鱸興抖擻塵纓歸舊廬最憶香山石樓下<lb/>
<pb n="KR4h0117_WYG_129-3b"/>
清伊深處釣寒魚<lb/>
追思洛社閒逰伴屈指于今大半亡若到龍門更聞笛<lb/>
定知悲感似山陽<lb/>
　　　清明日玉津園賜宴即席<lb/>
節應桐華始筵開禁苑新推恩縁舊物加恵及陳人衆<lb/>
樂聞天奏同寅㑹柄臣蘭肴享豐潔桂醑酌芳醇覆育<lb/>
需雲廣涵濡湛露均桑榆垂晩景何路報堯仁<lb/>
　　　西歸日瓊林苑賜宴即席<lb/>
<pb n="KR4h0117_WYG_129-4a"/>
竊祿叨榮四紀餘退思僥倖亦無如趨朝再覩新宫省<lb/>
解紱還歸舊里廬報國丹心明皎皎戀軒疲足去徐徐<lb/>
羣公盡出都門祖盛事光于漢二疏<lb/>
　　　臣伏䝉聖恩今月二日就瓊林苑特遣中使寵<lb/>
　　　　賜御詩仰味聖言恭披宸翰曲推恩禮過奨<lb/>
　　　　愚臣感愧之深負荷弗克輒課愚陋恭和聖<lb/>
　　　　製<lb/>
老臣為感聖恩殊趣治輕装覲帝居錫宴便蕃親鳳扆<lb/>
<pb n="KR4h0117_WYG_129-4b"/>
賜章重疊捧龜書康時有志才終短報國無功術已疎<lb/>
身在洛陽心魏闕願傾丹懇上公車<lb/>
　　　送圓明大師歸吴興<lb/>
數曲清琴達舜聰瑤津仙苑助薫風朝端多士知音久<lb/>
霅上故棲歸思濃命服鮮華新爛椹行装輕簡舊焦桐<lb/>
鄉人若問大檀越盡在名經千部中<lb/>
　　　某再獲謝事歸老洛帥留守相公玉汝寵恵台<lb/>
　　　　什過形奨予謹達来貺<lb/>
<pb n="KR4h0117_WYG_129-5a"/>
二聖恩深念老臣許従休退樂伊濱重觀景物皆塵迹<lb/>
喜見居留是故人林下放懐無簡束樽前道舊長精神<lb/>
公雖久作東田伴却佇黄樞秉化鈞<lb/>
　　　野意山情頗以自適故作是詩<lb/>
引得清伊一派通三灣相接勢無窮便成渺渺江湖趣<lb/>
更有蕭蕭蘆葦風西洛故年為勝地東田今日属衰翁<lb/>
藥園事迹分明在盡見雲卿舊記中<lb/>
　　　逰東田八韻<lb/>
<pb n="KR4h0117_WYG_129-5b"/>
文物平津閣風流太傅山勝逰松島外故迹藥園間霜<lb/>
蔀編為屋寒荆刈作闗窓櫺雲漠漠畦竇水潺潺蘆渚<lb/>
炊烟起萍漚釣艇還竹經朝雨翠荷借夕陽殷幽興能<lb/>
招隠髙情自愛閒従来行樂處攜手一開顔<lb/>
　　　題郭熈畫樵夫渡水扇<lb/>
淺水深山一徑通樵夫涉水出林中可憐畫筆多情思<lb/>
寫在霜紈一扇風<lb/>
　　　次韻留守相公玉汝以某赴東庄特賜佳篇<lb/>
<pb n="KR4h0117_WYG_129-6a"/>
東郊瘠土纔千畝繞舍團椒僅百家地接玉泉多草木<lb/>
路經緱嶺少風沙能留過客雖無餌時對清樽亦有花<lb/>
昔日相君曽降顧常憂蝸陋不容車<lb/>
　　　某以端居多暇懐洛成詩䝉家運使兵部俯垂<lb/>
　　　　属和拙詩伸謝<lb/>
倦翼念歸林幽懐動越吟更回谿叟信深契野雲心巴<lb/>
里傳髙唱英韶繼善音便須傳洛社紙價重千金<lb/>
　　　偶書答岐守吴卿㡬復北京作<lb/>
<pb n="KR4h0117_WYG_129-6b"/>
君說歸期未有期西風又是鱠鱸時何當㑹集香山伴<lb/>
同赴松窓燭下棋<lb/>
　　　耆老㑹詩<lb/>
九老唐賢形繪事元豐今勝㑹昌春垂肩素髪皆詩彦<lb/>
揮塵清談盡席珍染翰不停詩思健飛觴無算酒行頻<lb/>
蘭亭雅集誇脩褉洛社英逰忝序賓自愧空疎陪几杖<lb/>
更容欵密奉簪紳當筵尚齒尤多幸十二人中第二人<lb/>
　　　次韻秦帥經畧吕通議過洛少留<lb/>
<pb n="KR4h0117_WYG_129-7a"/>
喜過西都暫解鞍樽前不惜醉酡顔推襟道舊従容久<lb/>
落筆成詩頃刻間塞外定知威令肅幙中嘗得雅歌閒<lb/>
相門出相歸人望瑣闥難淹侍従班<lb/>
　　　近聞有真率㑹呈提舉端明司馬<lb/>
近知雅㑹名真率率意従心各任真顔子簞瓢猶自樂<lb/>
庾郎鮭韭不為貧加籩只恐勞煩主緝御徒能困倦賓<lb/>
務簡去華方盡適古来彭澤是其人<lb/>
　　　提舉端明寵示三月三十日雨中書懐包含廣<lb/>
<pb n="KR4h0117_WYG_129-7b"/>
　　　　博義味精深詞髙韻險宜其寡和輒次元韻<lb/>
春光垂欲盡夏景漸増添鬱鬱松篁茂蕭蕭風雨兼花<lb/>
心隨絮落屐齒被苔粘巧囀鶯遷木驚飛燕入簾蝦鬚<lb/>
穿曲沼虎爪度前簷坐久香銷炷吟多筆費尖雲容方<lb/>
靄靄日色未炎炎舞鶴傾丹頂逰龜散綠髯命賓常務<lb/>
率出令更須嚴詩詠當階藥書尋傍架籖蘭芬衣可襲<lb/>
露潤草俱沾貴近辭金馬編脩賜玉蟾髙懽惟自適獨<lb/>
樂未嘗厭赤白曽諮丙丹青每誚閻沖和緣養浩寂莫<lb/>
<pb n="KR4h0117_WYG_129-8a"/>
為安恬身處貧無愧心貪道不亷成文推大手濟用鄙<lb/>
輕縑視履循清節祈恩陋雜占聞韶欣鳳舞在藻愛魚<lb/>
潛鱸鱠思漁艇貂冠望酒帘聖時非吏隠賢業繫民瞻<lb/>
撫事惟公論摛辭乃自謙保躬誠易退康世義難淹類<lb/>
句慙無取酬言幸不嫌<lb/>
　　　奉陪伯温中散程伯康朝議司馬君従大夫席<lb/>
　　　　于所居小園作同甲㑹<lb/>
四人三百十二嵗况是同生丙午年招得梁園工賦客<lb/>
<pb n="KR4h0117_WYG_129-8b"/>
合成商嶺採芝仙清談亹亹風盈席素髮彯彯雪滿肩<lb/>
此㑹従来誠未有洛中應作畫圗傳<lb/>
　　　留守相公和提舉端明作三夀公字韻詩輒繼<lb/>
　　　　前韻<lb/>
三川開盛府萬鑰主離宫雪苑延梅叟湖園奉晉公因<lb/>
依念有素出處幸多同雅㑹歡言意今推前輩風<lb/>
　　　答龎相家園雖陋春物向榮日冀相車時枉逰<lb/>
　　　　覽未䝉寵降承貺佳章謹次嚴韻<lb/>
<pb n="KR4h0117_WYG_129-9a"/>
一廛幽趣斗城西竹映軒窓栁拂堤園吏每誇風物美<lb/>
主人常歎簿書迷碧池荷動觀魚戲朱檻梧傾待鳳栖<lb/>
惟願毗耶長者至莫憂花裏有鶯啼<lb/>
　　附范鎮詩<lb/>
　　　信相院慧燈<lb/>
行樂到蕭寺像殿何煌煌僧年過九十細話燈燄長方<lb/>
憶齠齓時初離父母鄉是時循舊跡晝夜不暫忘自事<lb/>
膏火来日就與月将始卒未嘗暗眉髮皆如霜禦風設<lb/>
<pb n="KR4h0117_WYG_129-9b"/>
絳紗求福兼異香寒村㑹織女借餘坐如筐陋巷苦志<lb/>
士鑿壁偷鄰光<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻一百二十九<lb/>
</p>
<p>
</p>
  </div>
</body>
</text>
</TEI>
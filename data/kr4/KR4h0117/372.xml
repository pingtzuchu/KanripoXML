<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百七十二</head> <lb/>
    <p>
<pb n="KR4h0117_WYG_372-1a"/>
欽定四庫全書<lb/>
　石倉歴代詩選巻三百七十二<lb/>
　　　　　　　　　　　　明　曹學佺　編<lb/>
　明詩次集六<lb/>
　　吳實<lb/>
　　　環翠樓<lb/>
勝地留佳賞樓臺亦壯哉羣峰連海岱真境接蓬萊捲<lb/>
幔淸輝入凭欄爽氣來虚明澄霽景瀟洒軼浮埃賦為<lb/>
<pb n="KR4h0117_WYG_372-1b"/>
登臨作懷因眺望開丹岩明向席空翠落銜杯井幹多<lb/>
陳迹齊雲半緑苔多君淸致在何日共徘徊<lb/>
　　　養拙齋<lb/>
大朴本無物淳風軼唐虞居巢與處穴此外將焉圖世<lb/>
道日淪降人心良亦殊非徒徇雕采巧偽相縈紆夫子<lb/>
抱真性乃在𤣥牝初持心逺矯亢應物隨空虚直道行<lb/>
若拙正言謀恒疎儀秦笑周孔此道彼為迂怡然飬吾<lb/>
真天命其何如<lb/>
<pb n="KR4h0117_WYG_372-2a"/>
　　　賦得富春山送人歸閩<lb/>
君不見富春山富春山色行人看層巒疊嶂帯江渚垂<lb/>
蘿鳥道靑漫漫釣臺百尺凌空險石磴縈紆紫苔掩芳<lb/>
草洲前翠欲流夕陽渡口晴如染羊裘釣叟今何在千<lb/>
古行人増感慨不見髙風動客星空餘瀨水流東海今<lb/>
日山前歌送君明朝山下便離羣片㠶直指桐江過薄<lb/>
暮猿聲那忍聞<lb/>
　　　賦得𤓰步寒潮送董教授之揚州<lb/>
<pb n="KR4h0117_WYG_372-2b"/>
君不見秦淮𤓰步通揚子潮去潮來幾今古薄暮西風<lb/>
海氣寒潮音半入淮邊樹芳草磯頭望轉平夕陽渡口<lb/>
帯江城幾回賈客驚殘夢多少離人恨别情廣文官舍<lb/>
𤓰洲渡山水依依最深處一鐸遥從海上聞片㠶直指<lb/>
潮頭去潮頭東望正迢迢此别心知兩地遥他時無恨<lb/>
相思意落盡寒江半夜潮<lb/>
　　　編脩陳果之話别<lb/>
火雲六月騰赤霄人間大地皆炎歊連峰飛鳥不容越<lb/>
<pb n="KR4h0117_WYG_372-3a"/>
君行别我如旋飈知君久作家林别堂上雙親鬂成雪<lb/>
九重詔許暫承懽千里馳驅不知熱我家桑梓舊連陰<lb/>
夙昔交情最獨深十載同吟泮池水有時共醉東溪林<lb/>
靑霄髙步君先着愧我年來尚蕭索離别長懷夜月吟故<lb/>
情不道秋雲薄君自長才意氣豪桂林先得一枝髙玉<lb/>
堂天上魁黄甲金馬門中賜錦袍伊予蹇劣知何用也<lb/>
學雲霄逐鵷鳳積水長天恨逺心靑山故國懸空夢玉<lb/>
堂相見即成歡却念人生㑹合難更無兒女分離態但<lb/>
<pb n="KR4h0117_WYG_372-3b"/>
作家林醉裏看<lb/>
　　　送僧官歸閩<lb/>
萬古西來教名僧不世傳一官初佩印四果獨宗禪衲<lb/>
掛峰前雨盃浮海上煙化城歸去好此㑹是何年<lb/>
　　　帯湖别墅<lb/>
何地最淸幽飛軒瞰碧流傾盃魚鳥醉捲幔水雲浮夜<lb/>
月凌鮫室凉風入雀舟興來濯纓袂天地等蜉蝣<lb/>
　　　竹林書舍<lb/>
<pb n="KR4h0117_WYG_372-4a"/>
别構宜淸賞翛翛竹滿林秋風疑鳯舞春雨訝龍吟翠<lb/>
色全侵席凉聲半在琴懸知君子操共結歲寒心<lb/>
　　　虎溪三笑<lb/>
逺公三笑地陶陸是同流明月淸溪晩凉風碧樹秋髙<lb/>
懷軼今古餘韻出林丘自愧牽纓冕寧同蓮社逰<lb/>
　　　龍溪書室<lb/>
聞說藏書屋翛然趣不窮溪光揺几席樹色隠房櫳洗<lb/>
硯春流墨吹藜夜火紅庭前有芳草生意得無同<lb/>
<pb n="KR4h0117_WYG_372-4b"/>
　　　松軒<lb/>
直榦凌霜古淸輝似草堂倚欄蒼雪冷捲㡢翠雲凉向<lb/>
日秋停葢和風晩奏簧期君貞節操持此到巖廊<lb/>
　　　贈考滿椽<lb/>
簡牘賢勞日曽聞幹辦聲九年今奏最三語早知名日<lb/>
照金門近風傳禁漏淸聖朝多雨露行矣被恩榮<lb/>
　　　贈百長還營<lb/>
飛將百夫前龍韜久在邊雕弓胡月滿寳劍漢星懸朔<lb/>
<pb n="KR4h0117_WYG_372-5a"/>
雪雙旌度西風疋馬旋承平無用武醉向酒家眠<lb/>
　　　宿太湖山寺<lb/>
一騎白雲深投鞭入逺林斷霞將夕照歸鳥下幽岑説<lb/>
法窺禪性焚香静客心空門聊一寄明發又駸駸<lb/>
　　　四月初一到和州府家城驛<lb/>
昨日尚餘春兹晨夏火新麥風吟短㡌梅雨濕輕塵芳<lb/>
草迷洲嶼垂楊暗渡津途中驚歲月王事未廻輪<lb/>
　　　送道官歸<lb/>
<pb n="KR4h0117_WYG_372-5b"/>
久辭塵跡幾經年樓閣中天藹瑞煙玉陛到來朝聖主<lb/>
銅章歸去領羣仙素鸞聲逺雲連佩白鶴秋横月在船<lb/>
想到𤣥關多勝事春風瑶草滿芝田<lb/>
　　　送典幕閩中之任<lb/>
宦逰何處醉離觴疋馬南行去路長越國潮聲空外暝<lb/>
秦淮樹色雁邊凉行看緑水芙蓉美坐識丹山荔子香<lb/>
自古閩中無勝事好慿歌詠贊琴堂<lb/>
　　　分得九仙觀送林信<lb/>
<pb n="KR4h0117_WYG_372-6a"/>
丹丘琳館倚崔嵬靈境淸都世外開三島霞光凌日月<lb/>
九霄雲影接樓臺道人玉骨壺中蛻仙客瑶笙鶴上來<lb/>
君去登臨多勝槩秋風偏醉葛洪盃<lb/>
　　　雨中懷陳馬二翰林<lb/>
二月山城暖正融桃花開盡杏花紅朋㳺零落春風後<lb/>
客况凄凉暮雨中閩海幾年誰寄雁淮山千里獨乗驄<lb/>
玉堂蓬閣如天上此日懷人思不窮<lb/>
　　　歌風臺<lb/>
<pb n="KR4h0117_WYG_372-6b"/>
泗上髙臺舊漢封昔人曽上此歌風咸陽鹿去雄圖盡<lb/>
芒碭龍歸帝業空斷碣古苔寒雨積危基低樹夕陽紅<lb/>
客逰到此堪乗興醉把金尊送落鴻<lb/>
　　　蕪城<lb/>
蕪城自古盛繁華玉輦廵逰煬帝家舊業消沈餘郡郭<lb/>
靑山迢逓長桑麻古隄尚有亡隋栁後苑終無廢汴花<lb/>
行客登臨多縱醉百年興廢謾空嗟<lb/>
　　　寄池景大校官<lb/>
<pb n="KR4h0117_WYG_372-7a"/>
旅食京華又一年懷君何處獨凄然故人零落知誰在<lb/>
獨客暌離祇自憐殘葉晩風驚逺聽古梅寒月對愁眠<lb/>
舊時鶴嶺閒吟客長憶風流剡曲船<lb/>
　　　賦得龍江晩棹送陳廷嘉<lb/>
龍江南下正茫茫晩棹煙波萬里長一葉漸看飛極浦<lb/>
片㠶遥見逐斜陽鳬鷗起處潮頭入蘭蕋香時水氣凉<lb/>
却羡故人從此别若為歸興滿滄浪<lb/>
　　　宿英武城遇雨有懷京南知己<lb/>
<pb n="KR4h0117_WYG_372-7b"/>
解鞍日暮宿山城無那西風送雨聲漏逺不聞宵柝警<lb/>
館荒惟對夜燈明衾依古簀吟邊冷葉響虚窗夢不成<lb/>
遥想江南知己别相思多少故人情<lb/>
　　　元夕觀燈應制<lb/>
元夕春回不夜天鰲峰髙聳御筵前瓊花滿綴蓬壺樹<lb/>
玉蕋平開太華蓮萬井笙歌來錦綉五雲樓閣儼神仙<lb/>
小臣何幸䝉恩賜恭祝皇圖億萬年<lb/>
　　　送人還鄉<lb/>
<pb n="KR4h0117_WYG_372-8a"/>
五陵年少似君稀何事還家賦式微野水緑蕪催解棹<lb/>
斷雲殘雨送行衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_372-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百七十二<lb/>
</p>
<p>
</p>
  </div>
</body>
</text>
</TEI>
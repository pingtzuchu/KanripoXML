<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百七十四</head> <lb/>
    <p>
<pb n="KR4h0117_WYG_374-1a"/>
欽定四庫全書<lb/>
　石倉歴代詩選巻三百七十四<lb/>
　　　　　　　　　　　　明　曹學佺　編<lb/>
　明詩次集八<lb/>
　　王阜<lb/>
　　　題鄭公望南湖草堂<lb/>
東風握手龍溪上三珠樹下頻來徃北院紅荆醉裏看<lb/>
南湖碧草吟邊長羡君洒落才且竒向來羣從總能詩<lb/>
<pb n="KR4h0117_WYG_374-1b"/>
雁行綵袖迎春早熊膽青燈覺曙遲松杉影動揺書幌<lb/>
蘭蕙香浮棲鶴帳風櫺月榻陪壯逰海樹江雲引遐望<lb/>
俄頃鴒原嘆别離薊門渺在天一涯山海有謡舂斗粟<lb/>
庭階何日㑹連枝凄然姜被遥相憶一字平安萬金直<lb/>
出塞龍媒凢馬空倚門鶴髪千峰夕獨慙為客江南湄<lb/>
舊業荒凉托故知桑梓幾回成逺夢梧桐三尺負幽期<lb/>
扁舟明日龍門道林下相㸔情更好親舍常稱九醖巵<lb/>
神京逰子歸來早<lb/>
<pb n="KR4h0117_WYG_374-2a"/>
　　　題林榮山水圖<lb/>
晴山髙且閒晴雲淡而白山似髙人雲作衣人似門雲<lb/>
着山色山色青青常對門溪居渾似武陵源半潭林影<lb/>
花枝静十里松聲地籟喧芝蘭猗猗香滿室麗澤南來<lb/>
有滋益青入湘簾山市春凉生書案芸香夕故人抱琴<lb/>
千里來白日軒几無纎埃悠悠逺托知音賞莫使衡門<lb/>
掩緑苔<lb/>
　　　掬翠樓<lb/>
<pb n="KR4h0117_WYG_374-2b"/>
永嘉山水妍達士美如玉髙閣清且閒羣岑翠可掬天<lb/>
台雁蕩天際來逺近合踏青蓮開嵐光排闥臨書案黛<lb/>
影當筵落酒杯亭亭華葢祥雲表九㸃晴煙斗山小遥<lb/>
窺羅幌入窗凉近映硯屏山嶂曉絃中古操振芳聲鏡<lb/>
裏脩睂巧畫成煙開鼇背簾前碧雨洗螺鬟掌上青四<lb/>
時清勝如盤谷滿座髙朋霽吟目巾舄同盟物外情房<lb/>
櫳不受人間俗川原曠野仍逶迤霞月朝昏映苧衣緬<lb/>
想林翁多雅趣倚欄長詠少陵詩<lb/>
<pb n="KR4h0117_WYG_374-3a"/>
　　　題李氏江湖雅趣巻<lb/>
閩南李君清且竒雅趣未許傍人知九洲四海坐超忽<lb/>
三江五湖開渺瀰孤琴獨鶴閩南路萬里雙魚傳尺素<lb/>
鳥外殘霜七澤秋唫邊疎雨三湘暮天低劍閣雲滿身<lb/>
水接瞿塘月近津玉壘倚空山入楚錦江翻雪樹浮秦<lb/>
十年斗酒新豐市不作五陵逰子意八千驛路歸夢中<lb/>
百二關山醉鄉裏天津客舍臨洛城中州原野如掌平<lb/>
華嵩互應硯屏緑河洛争涵書幌清漢江鴨緑變春酒<lb/>
<pb n="KR4h0117_WYG_374-3b"/>
齊魯嵐光青未了白雁聲沈薊北春瓊花影落淮南曉<lb/>
錢塘江霽暮煙銷曽向吳門㸔夜潮天宇月明銀漢轉<lb/>
海門雷動玉山揺香爐峰前雙瀑布玉龍出峽蒼煙破<lb/>
五老雲霞載酒來九江雪浪揚㠶過驅車暫駐臺江下<lb/>
沙合雨晴堪洗馬榕邊幾度共吟樽竹裏時同誦風雅<lb/>
九華山色翠屏開五馬潮頭畫舫回屴崱天風迎曉屐<lb/>
偃旗嵐影蘸春杯平生客寓江湖久雅趣由來世稀有<lb/>
明朝買棹整絲綸知作滄江釣鼇手<lb/>
<pb n="KR4h0117_WYG_374-4a"/>
　　　題山水小景<lb/>
大山突兀氣勢豪小山羅列如湧濤迴峰逶迤接林麓<lb/>
白雲不動秋天髙何人一棹山陰興三尺吟笻骨中浄<lb/>
金沙寳樹寒殿開瑶草玉枝秋閣逈迢迢嘉遁凌碧岑<lb/>
芳亭瀟洒似山陰呼童曉掃青苔逕拂石時横緑綺琴<lb/>
髙山流水多佳趣悠悠永托知音遇千齡鶴髪獨鳴臯<lb/>
半夜啼烏思反哺髙音古意揚清芬考槃不與人間聞<lb/>
老夫未遂幽棲志願借青山一片雲<lb/>
<pb n="KR4h0117_WYG_374-4b"/>
　　　題曽廷玉畫竹<lb/>
曽郎未老清如竹髙節翛然出塵俗風流堪繼王子猷<lb/>
城居宛若山陰曲道人清白掀脩睂巾舄近托山中逰<lb/>
錦胸吞吐嶰谷月彩毫移得瀟湘秋長枝瀟洒美如玉<lb/>
宻葉<graphic n="KR2513" url="https://raw.githubusercontent.com/kanripo/KR-Gaiji/master/images/KR2513.png" mimeType="image/png"/>毶一庭緑拂月翻疑翡翠巢倚雲應借鴛鴦宿<lb/>
虚心勁直凌雪霜異態向背仍低昂清風拂地𤣥鶴舞<lb/>
太陰作雨蒼龍翔初聞九疑湘水立夜深瑶瑟英皇泣<lb/>
何似髙堂五月寒數竿猶帯春煙濕又聞老逋守湖州<lb/>
<pb n="KR4h0117_WYG_374-5a"/>
此筠價重珊瑚鈎當時必待蘇仙句星斗墮地天人愁<lb/>
多君詩畫愛竒絶筆下蛟龍出溟渤明日蒼江釣巨鼇<lb/>
長枝好拂扶桑日<lb/>
　　　題劉先主三顧草廬圖<lb/>
火星匿輝三光翳當時妖鬼移神噐中山華胄左將軍<lb/>
仗鉞西南伸大義南陽卧龍天下無枉駕三顧風雲趨<lb/>
草廬傾葢君臣際魚水同心契合初大將荆益分三傑<lb/>
赤壁樓船煙燼滅漢中纘緒帝業成青史煌煌載功烈<lb/>
<pb n="KR4h0117_WYG_374-5b"/>
關張龍虎皆殞身直似中原仗老臣木牛轉餉關中粟<lb/>
甲馬空思渭北塵渭兵十萬揚威武典午滑賊虎成鼠<lb/>
出師二表八陣圖耿耿孤忠照千古<lb/>
　　　落花嘆<lb/>
落花嘆花昔開時春滿眼東隣西舍來㸔花秉燭夜逰<lb/>
作花伴韶光轉眼瞬息間殘粧憔悴無人管落花嘆嘆<lb/>
落花花今衰老無容華當時把翫勝珠玉今日抛棄成<lb/>
泥沙半飛半舞更展轉欲落未落猶迴斜落花嘆嘆花<lb/>
<pb n="KR4h0117_WYG_374-6a"/>
落花怨東君情太薄收却園林錦綉機吹惹蓮臺緑羅<lb/>
幙蜂蝶無情竟不來桃李無言空寂寞<lb/>
　　　十六夜月<lb/>
昨夜中秋節長空月更圓庾亮有情重對酒袁宏何事<lb/>
不回船碧波倒蘸山河影下上琉璃秋萬頃吳剛砍桂<lb/>
素娥驚玉兎銀蟾夢初醒玉宇瓊樓鏡裏開霓裳舞罷<lb/>
重徘徊三郎一去人間老水㸃煙中海似盃<lb/>
　　　早秋寄箬溪故人<lb/>
<pb n="KR4h0117_WYG_374-6b"/>
海上金風洗殘暑溪邊黄葉飄四五故人教鐸天一涯<lb/>
迢逓千峰隔秋渚昔年膠漆桑梓間心比白鷗閒更閒<lb/>
一㠶清興波間月千里離情海上山百壺鷄黍春風面<lb/>
幾度蓴鱸憶鄉縣吟邊晩岫疊雲屏醉裏寒溪澄素練<lb/>
常懷太白對清樽也識希夷望白雲半簾潭影魚雙躍<lb/>
一枕松陰鶴不羣自慙流落臨江曲寂寞芸軒隔深竹<lb/>
遥待仙舟海上還論文共剪西窗燭<lb/>
　　　題妙峰上人寒翠軒<lb/>
<pb n="KR4h0117_WYG_374-7a"/>
三山海上開萬木霜中悴化城亘古長如春寳樹千章<lb/>
欝寒翠寒翠當軒曙氣新蒲團竹几無纖塵日迎雪竹<lb/>
影在地風送雨花香襲人𤣥峰上人抱髙節見性明心<lb/>
坐超忽幾結三生石上縁十年獨飯山中蕨霹靂巖前<lb/>
舊逕深霜天朗月掛珠林窗前卧虎依禪寂鉢裏降龍<lb/>
聽梵音東房兀坐山中静西竺傍通塵外境九陌春塵<lb/>
禮磬聲半空海色揺幡影天香滿室定初回遥指江南<lb/>
雪放梅鴉浴石池延拄錫鶴歸瀛海影浮盃野夫曽共<lb/>
<pb n="KR4h0117_WYG_374-7b"/>
西樓宿竹外素煙茶己熟清風兩翼共談禪願作雙松<lb/>
在深谷<lb/>
　　　遊烏石山清泠臺<lb/>
半夜金烏池上浴千年巨跡延芳躅俯視崇墉接逺郊<lb/>
下臨幽谷通天竺霜落樓前一徑開珠林迢逓遶蒼崖<lb/>
老衲逺迎天上使山童旋掃石邊苔九重使節青㝠上<lb/>
千里四方皆一望螺女不煩江上流龍臺釣罷人何徃<lb/>
東望石皷西偃旂雁湖文筆同逶迤法雨忽從松際落<lb/>
<pb n="KR4h0117_WYG_374-8a"/>
慶雲常傍日邊飛纂修大典心常赤東閣英髦有清適<lb/>
牙籤錦軸燦珠璣千軍筆陣蛟龍迹老禪與我最相知<lb/>
擕酒登臨會有期旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>影裏成三口鐘磬聲中禮六時<lb/>
劃然長嘯山人去紫閣丹臺隔煙霧寒翠軒中語别時<lb/>
相思寄在梅花樹<lb/>
　　　題髙彦美山水圖<lb/>
青山岧嶤倚晴宇茅堂恍惚山隂墅花揺林影半潭春<lb/>
松撼濤聲千嶂雨鶴吟短䇿獨幽尋寳樹金沙一逕深<lb/>
<pb n="KR4h0117_WYG_374-8b"/>
山童晝煑溪中雪老衲時聽竹下琴上方樓閣無塵隔<lb/>
露洗蓮花滿池白鐘聲五夜出巖扃幡影半空疑海色<lb/>
幾度孤琴伴徃還三竿紅日掃松關猿聲緑樹山中静<lb/>
鹿卧青苔石上閒達夫華胄愛山水嘉遯丘園亦如此<lb/>
庭前潭影清道心林下書聲滴人耳呼兒掃榻迎客來<lb/>
白日軒几無纎埃龎睂皓首花前醉碧水青山畫裏開<lb/>
野夫亦有山隂興江路長吟葛巾浄為愛江山如此圖<lb/>
閒看沙鷗水天永<lb/>
<pb n="KR4h0117_WYG_374-9a"/>
　　　九馬獵圖<lb/>
開元神武開太平一箭功成六合清當時將相皆從獵<lb/>
昔日房星互降精一從射獵渭江上矯矯飛龍蹴溟漲<lb/>
九天雲引屬車塵九河氷立迎仙仗仙仗崆峒閬苑東<lb/>
翠斾拂拂乗天風動揺五岳風雲合掃蕩千原鹿兎空<lb/>
將軍妙筆名天下人馬精神奪神化雲中紫燕氣成虹<lb/>
天上白龍光照夜漠漠風沙縞素開艷艷仙馭英雄才<lb/>
青驄玉面乗雲出𤣥兎飛黄踏月來鐵驪長鳴呼玳瑁<lb/>
<pb n="KR4h0117_WYG_374-9b"/>
臙脂競出霜蹄碎走狗心馳夕照邊飛鷹志在層霄外<lb/>
乗興忽到蜀江西南苑凄凉六轡齊玉花榻上成春夢<lb/>
金粟堆前聞夜嘶野夫披圖三嘆息千年誰繼將軍筆<lb/>
恍如瑶水宴蟠桃五色雲中見真跡<lb/>
　　　題漁樵問答<lb/>
我本漁樵三十載丘壑優㳺鬢毛改東溟巨漲已投竿<lb/>
南澗松枝更堪采忽見漁樵共畫圖逶迤列嶂闞澄湖<lb/>
松邊柯爛罷觀奕栁外舟行聞捕魚江陸相逢幽興發<lb/>
<pb n="KR4h0117_WYG_374-10a"/>
劃然長嘯天地濶清晨礪斧千嶂雲薄暮收綸半潭月<lb/>
莫采谷口之青松明堂賴爾扶持功莫捕江心之赤鯉<lb/>
禹門變化來天風負薪入市歸來晩蓴菜羮香菰米飯<lb/>
五老峰前松月凉新婦磯頭栁風暖忽觀此畫三嘆息<lb/>
何處林泉可清適四時伐木歸去來一派滄江楚天碧<lb/>
　　　百駿圖題楊大叅軸<lb/>
昔聞天寳沙苑陽牧飬千馬皆乗黄霜蹄汗血欲超忽<lb/>
龍鬐鳯臆思騰驤青驪紫燕髙突兀蘭筋虎紋皆滅没<lb/>
<pb n="KR4h0117_WYG_374-10b"/>
白魚弄影天上來𤣥兎生花月中出渴烏合踏森隊行<lb/>
雪鬃霧鬛仍低昂祥雲滿身五花爛長庚陸地雙瞳光<lb/>
將軍當年妙無敵曽向龍池揮霹靂飛出天街十二閒<lb/>
洗空騋牝三千匹恍疑太宗拳毛騧又訝汾陽獅子花<lb/>
同經百戰托生死一敵萬馬開風沙丹青流傳六百載<lb/>
美譽芳聲滿江海乾坤不廢少陵詩秋月華星吐光彩<lb/>
我公何年得此圖應知意匠絶代無羣龍恍惚駭人目<lb/>
可與八駿合馳驅太平海宇無征戰百萬龍媒滿淮甸<lb/>
<pb n="KR4h0117_WYG_374-11a"/>
㑹見王良駕馭時春風立仗明光殿<lb/>
　　　題陳侍講伯父阜陽亭<lb/>
海上藍田佳麗地山中喬木元龍裔龎睂皓首無俗情<lb/>
别墅危亭有清致野服黄冠薄世榮青氊講席獨横經<lb/>
東臯迎旭房櫳浄南阜來薫枕簟清半池花影揺書幌<lb/>
十里松風度微爽鶴絃拂拭秋雨寒鳩杖逍遥暮天朗<lb/>
桑梓應傳聚徳星芝蘭堪比謝家庭水迎垂釣拖寒練<lb/>
山引銜盃落翠屏丘園獨樂希前哲海岳清芬洒蘭室<lb/>
<pb n="KR4h0117_WYG_374-11b"/>
簾捲鳴琴洞口泉窗涵金漆壺中月漁樵相見雙眼青<lb/>
鄉鄰共結泉石盟巖前白玉呼龍種堦下青苔借鹿行<lb/>
浮丘筆陣蛟龍走漫士雄詞滿人口百年心迹老巖扃<lb/>
半夜精光射牛斗俄頃雙鳬去莫追猿悲鶴怨遶書帷<lb/>
石上㸔雲成徃事梁間落月引遐思一窗山水悠然在<lb/>
三鳯羽毛成五彩鴒原荆樹共風煙季也芳名滿江海<lb/>
詞源三峽如湧濤霄漢祥雲日色髙殿前射䇿一枝桂<lb/>
堂上稱觴五色桃翰林侍講承恩早華表聨芳倚晴昊<lb/>
<pb n="KR4h0117_WYG_374-12a"/>
葛巾何日掛三花白首歸來拾瑶草<lb/>
　　　送楊大之京<lb/>
刺桐花開時雨香刺桐葉落秋風凉玉宇九秋佳麗景<lb/>
金城百雉東南疆千村萬落逺近郭長川大野合迴薄<lb/>
逶迤列島煙外開縹緲殘霞鳥邊落黛螺峰嶂滿眼青<lb/>
甲鱗洲渚如掌平江虹飲海水浩浩怒蛟挾雨秋㝠㝠<lb/>
神明太守昔鞭石百堵石梁千萬尺月浸驪潭一鑑秋<lb/>
雲迎雁塔千燈夕亭亭白蔗滋神漿漠漠黄雲九穗長<lb/>
<pb n="KR4h0117_WYG_374-12b"/>
山中豹隠食藜藿海上鴻飛足稻梁芙蓉丹桂逺相映<lb/>
兒童竹馬迎楊震黄堂鶴髪拜文星寳匣龍泉斬妖蜃<lb/>
獨佐雄藩二十年海不揚波無瘴煙八郡崇勲世俱仰<lb/>
四知清譽人争傳明當考績朝明主大䌫髙檣倚晴宇<lb/>
逸興遥乗萬里風離愁散作三山雨天官藻鑑擢英䰇<lb/>
平生家國赤心知五雲闕下承恩日莫忘閩南送别時<lb/>
　　　題王彦恭山水圖<lb/>
緑水通彭蠡青山近陸渾天機吳道子意趣李將軍野<lb/>
<pb n="KR4h0117_WYG_374-13a"/>
寺依禪寂巖扉隔市氛竹揺三徑月栁蘸一溪雲萬頃<lb/>
鯨波浄千峰鳥道分書聲度深竹簾影捲香芸洗硯魚<lb/>
初躍横琴鶴不羣何人訪髙隠拂石晝迎薫<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_374-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百七十四<lb/>
</p>
<p>
</p>
  </div>
</body>
</text>
</TEI>
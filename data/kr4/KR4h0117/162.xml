<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻一百六十二</head> <lb/>
    <p>
<pb n="KR4h0117_WYG_162-1a"/>
欽定四庫全書<lb/>
　石倉歴代詩選巻一百六十二<lb/>
　　　　　　　　　　　　明　曹學佺　編<lb/>
　宋詩三十九<lb/>
　　曽幾<lb/>
　　　嶺梅<lb/>
蠻煙無處洗梅蘂不勝清顧我已頭白見渠猶眼明折<lb/>
來知韻勝落去得愁生坐入江南夢園林雪正晴<lb/>
<pb n="KR4h0117_WYG_162-1b"/>
　　　鄧帥寄梅併山堂酒<lb/>
甓社湖邊路詩筒得報回舊時雲液酒新嵗雨肥梅不<lb/>
是園官送真成驛使來鬢毛都白盡更著此花催<lb/>
　　　雪中登王正中書閣<lb/>
對雪誰堪語登樓似欲仙人家修月户丈室散花天峰<lb/>
疊鈎簾外江横隠几前寒深落雁渚清集釣魚船解病<lb/>
從摩詰消愁得仲宣展書明細字烹茗濕疎煙月好還<lb/>
同夢詩成已下弦明年倘相憶為一到關邊<lb/>
<pb n="KR4h0117_WYG_162-2a"/>
　　　喻子才提舉招昌源觀梅倦不克往蘇仁仲有<lb/>
　　　　詩次韻<lb/>
問君何許看花回賸説郊坰十里梅樹雜古今他處少<lb/>
枝分南北一齊開昌源已辦行厨去離渚猶煩使節來<lb/>
况復蘭亭公所葺清流九曲要傳杯<lb/>
　　　上元日大雪<lb/>
勾芒整轡浹辰間雪片相隨大可觀挑菜園林有餘潤<lb/>
燒燈庭院不勝寒柳條弄色政爾好梅蘂飄香殊未闌<lb/>
<pb n="KR4h0117_WYG_162-2b"/>
便是落花飛絮去直疑春事併衰殘<lb/>
　　　食笋<lb/>
花事闌珊竹事初一番風味殿春蔬龍蛇戢戢風雷後<lb/>
虎豹斑斑霧雨餘但使此君常有子何憂每食歎無魚<lb/>
丁寧下里須留取障日搖風却要渠<lb/>
　　　長至日述懐兼寄十七兄<lb/>
老來逾覺白駒忙眼看重陽又一陽心似死灰飛不起<lb/>
技如寒日短初長厭看賔客空投謁强對妻孥略舉觴<lb/>
<pb n="KR4h0117_WYG_162-3a"/>
回首山陰酬勸地應憐鴻雁不成行<lb/>
　　　壬戌嵗除作明朝六十嵗矣<lb/>
禪榻蕭然丈室空薰銷火冷閉門中光陰大似燭見跋<lb/>
問學只如船逆風一嵗臨分驚老大五更相守笑兒童<lb/>
休言四十明朝過看取霜髯六十翁<lb/>
　　　嵗盡<lb/>
漏箭更籌日夜催萬牛那挽白駒回梅花雪片嵗除盡<lb/>
萱草柳芽春鼎來病裏詩書原不讀貧中尊俎未曽開<lb/>
<pb n="KR4h0117_WYG_162-3b"/>
年光似此真虚擲請以丹心學死灰<lb/>
　　　大雨志喜呈髙侍御<lb/>
一夕驕陽轉作霖夢回涼冷潤衣襟不愁屋漏床床濕<lb/>
且喜溪流岸岸深千里稻花應秀色五更桐葉最知音<lb/>
無田似我猶欣舞何况田家望嵗心<lb/>
　　　謝人送壑源絶品云九重所賜也<lb/>
三伏汗如雨終朝霑我裳誰分金掌露來作玉溪涼别<lb/>
甑軟炊飯小爐深炷香麯生何等物不與汝同鄉<lb/>
<pb n="KR4h0117_WYG_162-4a"/>
　　　迪姪屢餉新茶<lb/>
吾家今小阮有使附書頻喚起南柯夢持來北焙春顧<lb/>
予多下駟况復似陳人不是能分少其誰遣食新<lb/>
敇厨羞煮餅掃地供爐芬湯鼎聊從事茶甌遂策勲興<lb/>
來吾不淺送似汝良勤欲作柯山㸃當令阿造分<lb/>
　　　述姪餉日鑄茶<lb/>
寳胯自不乏山芽安可無子能來日鑄吾得具風爐夏<lb/>
木囀黄鳥僧窓行白駒談多喚坐睡此味政時須<lb/>
<pb n="KR4h0117_WYG_162-4b"/>
　　　次韻雪中<lb/>
積雪何所待凍雲終未開有時聞瀉竹無路去尋梅只<lb/>
欲關門卧誰能蕩槳來辟寒須底物正令麯生才<lb/>
　　　種竹<lb/>
近郊宜竹樹手植滿庭隅餘子不足數此君安可無風<lb/>
來當一笑雪壓要相扶莫作封矦想生成鄙木奴<lb/>
　　　走筆<lb/>
市上無佳筆營求亦已勞䕶持空雪竹束縛欠霜毫此<lb/>
<pb n="KR4h0117_WYG_162-5a"/>
物藏三穴須公拔一毛不堪髯主簿取用價能髙<lb/>
　　　巖桂<lb/>
粟玉粘枝細青雲剪葉齊團團巖下桂表表水中犀江<lb/>
樹風蕭瑟園花氣慘淒濃薰不如此何以慰幽棲<lb/>
　　　曽宏父分餉洞庭柑<lb/>
黄柑送似得嘗新坐我松江震澤濵想見霜林三百顆<lb/>
夢成羅帕一雙珍流雲噀霧真成酒帶葉連枝絶可人<lb/>
莫向君家樊素口瓠犀微齼逺山顰<lb/>
<pb n="KR4h0117_WYG_162-5b"/>
　　　荔子<lb/>
異方風物鬢成斑荔子嘗新得破顏蘭蕙香浮襟解後<lb/>
雪氷膚在酒酣間絶知髙韻傾瑤柱未覺豐肌病玉環<lb/>
似是看來終不近寄聲龍目漫追攀<lb/>
　　　郡中禁私釀嚴甚戲作<lb/>
結交歡伯無他腸小槽竊比顧建康此身忽墮禁酒國<lb/>
何路得到無功鄉官酤快甚夏酌水齊釀愜于冬顧湯<lb/>
客來且復置是事北焙薦涴春風香<lb/>
<pb n="KR4h0117_WYG_162-6a"/>
　　　避冦遷居郭内風雨淒然鄭簡道餉酒<lb/>
煙雨昬昬二月梅全家避冦寄城隈欲尋碧落侍郎去<lb/>
遽沐青州從事來令我妻孥爭洗盞想公伯仲正傳杯<lb/>
安能鬱鬱久居此且傍茶山松逕回<lb/>
　　　返魂梅<lb/>
逕菊庭蘭日夜摧禪房未合有江梅香今政作依稀似<lb/>
花乃能令頃刻催開笑巫陽真浪下寄聲驛使未須來<lb/>
為君浮動黄昬月挽取林逋句法回<lb/>
<pb n="KR4h0117_WYG_162-6b"/>
　　　瓶中梅<lb/>
小窓氷水碧瑠璃梅花横斜三四枝若非風日不到處<lb/>
安得石色如許時神情蕭散林下氣玉雪清映潤中姿<lb/>
陶𢎞毛頴果安用疎影寫盡無聲詩<lb/>
　　　雪作<lb/>
卧聞惟霰却無聲起看堦前又不能一夜紙窓明似月<lb/>
多年布被冷于氷履穿過我柴門客笠重歸來竹院僧<lb/>
三白自佳清亦好諸山粉黛見層層<lb/>
<pb n="KR4h0117_WYG_162-7a"/>
　　　送倉部吕治先守齊安<lb/>
齊安剖竹要循良分付吾家坦腹郎賸有江山連赤壁<lb/>
終稀訟獄到黄堂鈴齋晝永宜深念邊瑣秋髙合過防<lb/>
此地元之遺烈在風流容易鬢毛蒼<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_162-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷一百六十二<lb/>
</p>
<p>
</p>
  </div>
</body>
</text>
</TEI>
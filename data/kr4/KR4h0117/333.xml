<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻三百三十四</head> <lb/>
    <p>
<pb n="KR4h0117_WYG_333-1a"/>
欽定四庫全書<lb/>
　石倉歴代詩選巻三百三十四<lb/>
　　　　　　　　　　　　明　曹學佺　編<lb/>
　明詩初集五十四<lb/>
　　陳敬宗<hi>字光世慈谿人</hi>
　　　同東里楊學士郊遊分韻得臺字<lb/>
熙陽麗神甸鮮飈蕩浮埃采真造琳宫抗蹟登銀臺桂<lb/>
柱産朱草洞門閉蒼苔况與塵世隔浩歌望蓬萊忽逢<lb/>
<pb n="KR4h0117_WYG_333-1b"/>
赤松子羽駕空中來笑扶緑玉杖遥勸紫霞杯寶訣為<lb/>
我授瑶笈為我開舉手復逺别悵望徒徘徊<lb/>
　　　題回文卷<lb/>
年命能幾何歡愛恒不足結髮情未衰新人美如玉侈<lb/>
心移室家讒口傷骨肉秋風度蘭帷春光麗金屋鸞鳳<lb/>
愛雙翔鴛鴦憐獨宿誓将托錦機慇懃組心曲緘之惠<lb/>
逺方長途冀旋轂庭花為誰芳尊酒空自緑中饋幸見<lb/>
收敢怨罹斥逐君心如明月應諒無遺燭<lb/>
<pb n="KR4h0117_WYG_333-2a"/>
　　　題吳興趙公畵馬<lb/>
古來畫馬説韓幹神駿今數吳興公天機巧妙奪真造<lb/>
筆意所到精靈通曹君曽圖照夜白少陵徒咏玉花驄<lb/>
可憐人馬久不見忽復覩此天閑中毛為銀絲雪為質<lb/>
逸氣稜稜横八極騰空駿足雲影翻夾鏡方瞳電光赤<lb/>
房精夜燭渥水湄矯然育此真龍媒同誇絶代得駿骨<lb/>
顧視萬馬皆凡才奚官牽來玉墀側虬髯碧眼朱袍窄<lb/>
絨鞦碧鞚珊瑚鞭錦韉緑轡黄金勒吳興自是宗室親<lb/>
<pb n="KR4h0117_WYG_333-2b"/>
腰褭驊騮嘗見真飛騰驚竦合變化顧爾覼素皆麒麟<lb/>
祇今披圖畵堂裏便覺長鳴朔風起安得真持獻紫宸<lb/>
參駕龍軿奉丹扆<lb/>
　　　送楊進士歸南京<lb/>
城闕鐘聲曙河山雁影秋琴樽千里别冠珮兩京遊逺<lb/>
樹連平野凉風送去舟懷君明月夜矯首鳳池頭<lb/>
　　　元夕賜觀燈詩五首<lb/>
皓月金門夜和風玉殿春雲移三島近燈簇萬花新天<lb/>
<pb n="KR4h0117_WYG_333-3a"/>
仗臨丹扆星橋接紫宸中官宣徳意宴賞及羣臣<lb/>
紫禁疎鐘静髙城刻漏傳五雲迎寶葢萬户綴金蓮瓊<lb/>
醴行仙席龍盤進御筵教坊呈百戲齊過玉堦前<lb/>
劍佩清宵近峰巒翠閣重花明金殿月香度玉樓風拜<lb/>
舞諸蕃集歡娛萬國同遥聞歌吹發五色度雲中<lb/>
紫陌連清禁彤樓接絳河九門星彩動萬井月華多寶<lb/>
炬通宵晃鸞笙協氣和臣民涵聖澤齊唱太平歌<lb/>
山擁金鰲壯雲盤綵鳳來星河随斗轉珠闕倚天開歡<lb/>
<pb n="KR4h0117_WYG_333-3b"/>
洽春聲徧恩添淑景回願歌魚藻詠長奉萬年杯<lb/>
　　　元夕賜觀燈詩三首<lb/>
河漢沈沈霽景澄蓬萊燃滿九華燈青猊白象三千界<lb/>
綺閤雕欄十二層花繡芙蓉濃艷吐簾垂翡翠異香凝<lb/>
世人惟向雲中見遥望天門不可登<lb/>
樂奏韶咸寶扇開遥瞻龍馭自天來九門香逐靈飈度<lb/>
萬國春随御氣回彩鳳髙臨青玉案彤雲輕䕶紫霞杯<lb/>
臣民共願宸遊樂海内歡聲溢九垓<lb/>
<pb n="KR4h0117_WYG_333-4a"/>
中使傳宣宴百官珮聲遥集五雲端酒傾緑蟻開金甕<lb/>
饌鱠蒼麟奉玉盤寶帳春回頻送暖瑶臺雪霽不生寒<lb/>
侍臣沾醉蒙恩徳更勑都人近御看<lb/>
　　　題五馬浴川圖<lb/>
翩翩天廏五龍媒太液池中浴未回身散玉花雲影動<lb/>
日流星彩鏡光開負圖似向滎河出孕質疑從渥水來<lb/>
明日彤墀齊立仗總承恩澤下蓬萊<lb/>
　　　夜坐即景<lb/>
<pb n="KR4h0117_WYG_333-4b"/>
翠竹當窗月照池焚香獨坐夜深時興來更掃門前雪<lb/>
閒看梅開第幾枝<lb/>
　　　白蓮<lb/>
太液澄波濯素容玉衣垂影水晶宫月明無處尋顔色<lb/>
只信香飄十里風<lb/>
　　附金湜詩<hi>字本清鄞縣人</hi>
　　　題唐明皇吹玉簫圖<lb/>
昭陽殿髙清晝長珊瑚枕壓七寶牀珍簟平鋪碧雲冷<lb/>
<pb n="KR4h0117_WYG_333-5a"/>
珠簾半捲秋風凉此事諫䟽非無補君王自喜教歌舞<lb/>
舊曲翻成阿濫堆别調新傳玉簫譜玉簫一曲度薰風<lb/>
宫商十指何玲瓏碧沼游魚窺菡萏丹霄彩鳳鳴梧桐<lb/>
棃園子弟多白髮承宣獨喜王畨綽手提玉版不停敲<lb/>
足踏青蒲恣歡謔雙雙粉黛誰家女霓裳細拂鮫鮹縷<lb/>
斂袖低眉不動塵似解嗚嗚曲中語從來聲色侈人心<lb/>
人生樂極悲亦深豈料簫聲入雲去化作漁陽鼙鼓音<lb/>
　　　河間府瀛海驛寫竹遂成長句<lb/>
<pb n="KR4h0117_WYG_333-5b"/>
我本東南瀛海客乗興來登瀛海堂堂中開簾分廣席<lb/>
四壁拂拭如秋霜老夫見此發長嘯便覺清風滿穹昊<lb/>
呼童捉筆破水墨胸中恍惚窺天造何須巧作鐵鈎鎖<lb/>
何須苦效金錯刀大竿小挺恣揮灑千枝萬葉分秋毫<lb/>
何須坐對湘江雨何須去踏淇園春清泉白石潄寒玉<lb/>
琅玕翡翠排青雲雲氣淋漓墨猶濕隔窗似聴湘娥泣<lb/>
兔翻鶻落魎魅愁一夜轟雷破春蟄蟄龍振起風怒號<lb/>
蒼煙翠霧翻波濤鯨鯢帶雨走平陸黿鼉跋浪聲嗷嗷<lb/>
<pb n="KR4h0117_WYG_333-6a"/>
從來造化不可測呼吸隂陽在頃刻篔當谷口冥煙開<lb/>
白日龍來作人立黄堂太守人中英慇懃置酒當前庭<lb/>
大觥小觥迭相舉賔僚進退如諸生我亦平生好奇絶<lb/>
為作長歌歌一闋樓頭羌管落天風筆底驚蛇走氷雪<lb/>
歌罷出門呼驛吏叮嚀窗户須常閉只恐天工有使來<lb/>
一朝捲入空中去<lb/>
　　文華殿入直<lb/>
秘殿深沈鳳閣東中官催召寵恩隆露分仙掌薔薇緑<lb/>
<pb n="KR4h0117_WYG_333-6b"/>
酒賜宫壺琥珀紅咫尺龍顔呈日表從容天語出淵衷<lb/>
侍臣才調皆班馬獨愧抽毫賦未工<lb/>
　　　登多景樓<lb/>
滚滚江流動地來重重樓閣任天開行當草罷平邉詔<lb/>
乞取青山作釣臺<lb/>
　　附鄭惟廣詩<hi>字汝誠鄞縣人</hi>
　　　五更轉咏促織鳴東壁送友人<lb/>
一更風露清東壁寒蛩鳴所懷離别人獨坐傷我情<lb/>
<pb n="KR4h0117_WYG_333-7a"/>
二更人愈愁聲聲近牀頭昨日攜手妤今夕在他州<lb/>
三更月正圓促織爾何然欲夢見容顔展轉不得眠<lb/>
四更更漏遲唧唧鳴聲悲含情不可聴復起坐孤幃<lb/>
五更聲欲殘霜落空林寒其如逺人何相思路漫漫<lb/>
　　　行路難<lb/>
君不見江上山峨峨絶頂人莫攀又不見門前水日夜<lb/>
東流何時已鄰家少婦長嘆息青鸞日掩心相憶春來<lb/>
花鳥每闗情夫壻年年為軍役<lb/>
<pb n="KR4h0117_WYG_333-7b"/>
　　　自君之去矣三首<lb/>
自君之去矣日夜長相思思君如朝露湛湛能幾時<lb/>
自君之去矣春草迷江路思君如流水一别經幾度<lb/>
自君之去矣好鳥鳴芳樹思君如春花香色何時曙<lb/>
　　　静夜思<lb/>
中夜起徘徊天空月如洗為憶閨中人渺渺湘江水<lb/>
　　　南征詩<lb/>
九重命下靖邊陲萬里秋風汗馬肥劍氣横空銷瘴霧<lb/>
<pb n="KR4h0117_WYG_333-8a"/>
日華絢綵動旌旗豺狼已遁深山跡虎旅方揚上國威<lb/>
功紀太常應有日都人遥聴凱歌歸<lb/>
　　附戴浩詩<hi>字彦廣鄞縣人</hi>
　　　述懷<lb/>
昨日傷風獨倚樓今朝倚檻又悲秋桃花乍吐蒸霞爛<lb/>
楓葉随飄逐水流明日清風惟我得落霞孤雁向誰收<lb/>
佇看覆手須臾頃贏得虚名老白頭<lb/>
　　　咏春<lb/>
<pb n="KR4h0117_WYG_333-8b"/>
九十春光似酒濃隔簾香暖小桃紅杖藜緩步尋芳草<lb/>
閒逐黄鸝過水東<lb/>
　　　咏秋<lb/>
西風滿路桂花香吹徹天街似水凉獨坐南窗讀周易<lb/>
半輪明月照空梁<lb/>
　　　春曉聞鶯<lb/>
東風微度栗留聲羌笛輕調百囀清喚起春光無覔處<lb/>
栁堤花塢霧冥冥<lb/>
<pb n="KR4h0117_WYG_333-9a"/>
　　　題風烟雪月梅<lb/>
忽覩殘花滿玉臺恍如鱗甲印蒼苔也知揺落難留處<lb/>
幾度春來取次開<lb/>
一抹輕烟撥不開䑃朦淡淡鎖妝臺仙肌猶自無顔色<lb/>
何日添容傅粉腮<lb/>
六花飄落五花開兩白交輝絶㸃埃花神不怕寒侵骨<lb/>
能占江南百卉魁<lb/>
一輪明月照長安萬斛珠璣鏡裏看莫道我家無好處<lb/>
<pb n="KR4h0117_WYG_333-9b"/>
一簾清氣滿闌干<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻三百三十四<lb/>
</p>
<p>
</p>
  </div>
</body>
</text>
</TEI>
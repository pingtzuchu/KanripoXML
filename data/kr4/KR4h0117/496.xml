<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百九十六</head> <lb/>
    <p>
<pb n="KR4h0117_WYG_496-1a"/>
欽定四庫全書<lb/>
　石倉歴代詩選巻四百九十六<lb/>
　　　　　　　　　　　　　明　曹學佺　編<lb/>
　明詩次集一百三十<lb/>
　　湯珍<lb/>
　　　秋日遲文衡山先生不至<lb/>
肅肅振飄風霏霏灑芳澍遲客向南軒徘徊眄庭樹俶裝戒<lb/>
星來傾羲未云赴鳥鳴不相求反已每自顧我思鬱以煩孰<lb/>
<pb n="KR4h0117_WYG_496-1b"/>
克探其故遐心邈霄漢倐晷淹難度沈憂抱孤景中結豈外<lb/>
慕今雨既無成何由紆雅素申訊吐清謠殷勤待良晤<lb/>
　　　贈别全州四友<lb/>
南州實楚壤湘水分洮陽兹維五嶺表帶海襟蠻荒土<lb/>
風靄清淑秀發人文昌濟濟多士美接跡參翺翔二唐<lb/>
本華胄崛起名相望經君流朗照鄧子葆真光挹之信<lb/>
可親測之愈汪洋絶羣峙鸞鵠炫目森璆琅投懷濫追<lb/>
厠披寫何能忘雲霄有程期行行去轍長緬增離析嘆<lb/>
<pb n="KR4h0117_WYG_496-2a"/>
春色違河梁<lb/>
　　　光福寺<lb/>
登登鄧尉山飛搆見古寺横割鳳岡青平臨錦峯翠誰<lb/>
移白銀闕置此佳麗地下負巨神鼇萬古永不墜草樹<lb/>
多攢花雲崖賸題字旭日射寶塔珠光盪如碎迎門有<lb/>
老僧臺客不相避和南揖就坐蒲團各分位香茗無雜<lb/>
供居能自清異我弹瓦棋盤彼弄鐵如意𤣥言悟三空<lb/>
心兵欲遐棄<lb/>
<pb n="KR4h0117_WYG_496-2b"/>
　　　虎山橋<lb/>
太湖三萬頃波流浩融融長鯨枕其股架石仗神通左<lb/>
臨蛟虬窟右瞰馮夷宮大觀惬平生與世辭牢籠坤維<lb/>
斷鼇極日觀飛穹窿孤帆滅天際逺嶠浮烟中隂晴變<lb/>
昏旦狀態未有窮扁舟忽在眼緬想䲭夷公漁歌何處<lb/>
起唱入桃花風<lb/>
　　　魯秋胡詩二首<lb/>
結髪諧伉儷遄征廹王期棄置嬿婉戀行為好爵縻言<lb/>
<pb n="KR4h0117_WYG_496-3a"/>
旋故里轍邂逅舊容儀别衷曷以究詭辭相紿欺不然<lb/>
桑梓中兹維敬止時奉金為母夀慰此合歡思流目豈<lb/>
足盼調笑何當施屈辱一朝名徒令萬代嗤<lb/>
　　　其二<lb/>
自君之出矣五歳恒食貧力田非所任力桑由妾身色<lb/>
養給晨夕一意待良人惜哉不相諒片辭難重陳桑葉<lb/>
何青青蠶蠕亦振振黄金高累屋視若飄風塵白璧誠<lb/>
少玷有如此河津全軀眩昭昧孰克表千春<lb/>
<pb n="KR4h0117_WYG_496-3b"/>
　　　出東門行<lb/>
出東門何所之倚行劒對酒巵恥為兒女泣相持青春<lb/>
遊子當及時西指秦中道北踰燕趙陲隴首白雲逺天<lb/>
涯紫鴈悲勸君不若返故郷衡門之下堪栖遲<lb/>
　　　廣武行<lb/>
　　按廣武在敖倉西三皇山下為劉項戰地阮公<lb/>
　　常登覽嘆云時無英雄使豎子成名微指曹魏<lb/>
　　司馬公也余心壯其語因表賦焉<lb/>
<pb n="KR4h0117_WYG_496-4a"/>
噫嘻廣平古戰場據敖倉而倚滎陽負山阻塞扼險要<lb/>
楚漢相持壁壘當是時龍虎方交鬬結陣連軍昏白書<lb/>
重瞳取覇實暴興豐沛眞人乃天授平沙落鴈下高城<lb/>
戍草屯雲夕照明蝕泥斷鏃猶封血夷竈餘基尚有塋<lb/>
山川好在殊今昔徃事銷磨但陳迹鴻溝即使遂中分<lb/>
兒戯輿圖輕一擲慷慨何人阮嗣宗醉眸傲睨乾坤中<lb/>
覽古黄河氣塡臆長嘯茫茫徐泗空憑高指畫争衡地<lb/>
悵惜英雄生不世彼豎子者豈數名䑕竊飜能盜神器<lb/>
<pb n="KR4h0117_WYG_496-4b"/>
神器雖可盜天意寧可欺太阿不久柄倒持弱人孤寡<lb/>
還自敝覆轍循環空爾為<lb/>
　　　上新河觀練水軍歌<lb/>
建業城西上河口大江控截金陵守聖祖經營置水軍<lb/>
結壘轅門環細栁兩翼廻渠伏港通魚麗櫛比藏艨艟<lb/>
太平講武三時暇教演時當十月中是日風恬波浪平<lb/>
團營號令傳分明對壁虛聲張㓂敵旌麾簡出横江兵<lb/>
箭羽槍纓光映掩鯨奔鰐逝天為慘赤壁曾摧魏武師<lb/>
<pb n="KR4h0117_WYG_496-5a"/>
襄陽直破楊么膽朱袍牙帳樹中堅錦㡌花靴簇兩邊<lb/>
水后天呉稱警肅客檣逺避驚鴻旋砲鼓烟騰川沸動<lb/>
艫舳相㗸萬聲閧青山漠漠愁渚宫白日暉暉撼雲夢<lb/>
先鋒一舸最前歸報㨗讙呼疾若飛鉦鐃竝奏齊天樂<lb/>
虎豹交飜偃月旂吁嗟訓旅雖近古將軍莫浪誇英武<lb/>
君不見江東水戰推呉人使船如馬眞絶倫王濬揚帆<lb/>
一夕來洋洋天塹同平津又不見陳家江總歌玉樹謀<lb/>
國書生成大誤朱雀航頭烽火紅折葦憑刀競飛渡嗚<lb/>
<pb n="KR4h0117_WYG_496-5b"/>
呼此軍此舟胡可無屏翰干城存廟謨不然徒為兒女<lb/>
戯衣帶浮漚作何事<lb/>
　　　題沈石田效米元暉雲山圖<lb/>
春山蒸雲濕糢糊春樹凝烟渺有無汀花岸草愁相喚<lb/>
蘅渚蘭臯低自紆江南雨景眞貌出世傳曾有元暉筆<lb/>
石田老人近代豪歩驟邯鄲更超逸越溪難注消夏灣<lb/>
胥口波濤杳靄間西遮震澤雙螺小北走靈巖萬笏還<lb/>
江村橋外炊烟夕上沙下沙水涵碧似聞茅屋啼斑鳩<lb/>
<pb n="KR4h0117_WYG_496-6a"/>
無那東風揺燕麥沈吟憶得畵中詩灑墨揮毫興發竒<lb/>
竝驅逐鹿知誰手何必敷文待制為<lb/>
　　　銅爵臺<lb/>
自失平呉策空名起鄴臺餘香殘箧冷促柱短歌哀漢<lb/>
水漳河盡當塗典午來西陵松栢地旋接北邙萊<lb/>
　　　寺門<lb/>
寺門山麓峙當靣更青山渺有烟霞想誰參秘宻關僧<lb/>
穿松徑去童汲井華還塵海茫茫逺三生夢覺間<lb/>
<pb n="KR4h0117_WYG_496-6b"/>
　　　許攝泉見過山中失迓賦此解嘲<lb/>
乆孤南望約枉沐北山臨掃壁眞題鳳攀雲獨抱琴午<lb/>
齋留石鉢寒日静珠林自是攢眉去非因白社深<lb/>
　　　登城<lb/>
行躋覆舟嶺睇覽秣陵城壑聽松濤湧林窺鹿子行荒<lb/>
涼梁堞散埋没晉丘平皎皎江南月空流玉樹情<lb/>
　　　途淖不一輿由土橋取山徑往朝陽門作<lb/>
别路循山坂肩輿出淖泥崇岡帶連嶺古廟枕寒溪水<lb/>
<pb n="KR4h0117_WYG_496-7a"/>
落通前澗峰廻豁近蹊王城千雉壯蹄輻㑹歸齊<lb/>
　　　三月晦日作<lb/>
江南櫻笋候浥浥綠隂鮮雨漲桃花水春催麥秀天燕<lb/>
泥增舊壘槐火接新烟膩葉留殘萼啼鶯亦解憐<lb/>
　　　大雲菴<lb/>
清隂閒寂境過雨午生凉水漾潭雲碧花牽石蔓香竹<lb/>
苞新脱粉鶯舌巧調簧採蕨烹葵筍難消道味長<lb/>
　　　石橋<lb/>
<pb n="KR4h0117_WYG_496-7b"/>
時雨如膏沐能添竹樹鮮石橋分野望雲日澹川煙僧<lb/>
笠歸花外漁舟繫栁邊村村逐芒種播榖滿菑田<lb/>
　　　文公房晩話<lb/>
逐處留香茗忘歸道室開飛蟬空外咽怖鴿鏡中廻野<lb/>
客躭幽趣禪宗挺辯才凉風忽吹至仙樂九天哀<lb/>
　　　秋山月下作<lb/>
長歌不為勞起舞興蕭騷石壁雲芝秀風庭月樹高金<lb/>
蟇窺塔相玉兎鑒林毛衣露瀼瀼濕秋聲捲夜濤<lb/>
<pb n="KR4h0117_WYG_496-8a"/>
　　　晩酌湯以逺姪<lb/>
山居分磵壑鄰卜並煙霞地勝秋依竹人幽晚對花解<lb/>
衣披石蘚飛斚散城鴉楚楚吾宗秀無嫌玉倚葭<lb/>
　　　秋日同徴仲太史宗子伯昭遊虎丘作<lb/>
殿堂突兀倚秋曛劍壑經臺鬱紫氛落木俯窺滄海嶠<lb/>
飛鴻遥送洞庭雲登臨洵美仍吾土汗漫相期况有羣<lb/>
擬辦草衣謀小隱肯教重勒北山文<lb/>
　　　十日隂晦漫賦<lb/>
<pb n="KR4h0117_WYG_496-8b"/>
昨日重陽今日隂眼前時事漫驚心紫茱黄菊餘幽興<lb/>
白石青苔伴獨吟萬里鴻冥聊下上百年龍卧信浮沈<lb/>
高情亦復如元亮不見王𢎞送酒臨<lb/>
　　　重陽後二夜對月寄孔加式如<lb/>
絡緯鳴螿傍草堂紛紛凉月照衣裳空雲散落星河影<lb/>
葉露漙來竹樹光好景正緣憐永夜清言無奈隔華觴<lb/>
高陽多少登臨興儘把閒情付葛强<lb/>
　　　酬張員外永清<lb/>
<pb n="KR4h0117_WYG_496-9a"/>
闕下逍遥鴛鷺行省中題署漢僊郎春田花樹傳新賦<lb/>
寶劍虹文識夜光高意欲脩蓮社約野情時合竹林觴<lb/>
江梅玉笛空愁思慚對瓊瑶乏報章<lb/>
　　　秋日虎丘<lb/>
白雲蒼藹逈秋清碧嶂丹楓媚眼明雉堞樓臺披下上<lb/>
塞天鴻鴈度縱横珠光乍轉層層塔暖色猶啼欵欵鶯<lb/>
休倚夜中看劍氣古崖哀壑閟金精<lb/>
　　　雪<lb/>
<pb n="KR4h0117_WYG_496-9b"/>
常年臘日多風雨今歳呉門雪再飛積葉封條輝玉樹<lb/>
驂蜺策鷺舞瑶妃獨吟何遜梅花句細㸃王恭鶴氅衣<lb/>
莫訝梁園無賦客倦遊心事長卿違<lb/>
　　　次韻簽顧子榮<lb/>
揺落三秋木葉稀暮雲翹首思依依高城背日江流細<lb/>
逺市浮烟塔影微蔣徑巳叨今雨洽陶詞休賦昨來非<lb/>
漸林不斷鸞凰翼始信人間徳有輝<lb/>
　　　次韻答吳吏部純叔早春見寄<lb/>
<pb n="KR4h0117_WYG_496-10a"/>
落落乾坤任此生悠悠岐路苦難平鑿坏顔闔元逃世<lb/>
賣藥韓康不事名白雪摻停花下石紫芝歌和竹間鶯<lb/>
江湖滿眼乗春興擬逐䲭夷萬里行<lb/>
　　　呈吳子純叔<lb/>
北郭開堂賜養豐西山拄笏翠烟通膝前巳遂承歡志<lb/>
海内偏欽引退風水檻觀魚花戱沼松庭調鶴月流空<lb/>
遥知三徑多游暇何事求羊興莫同<lb/>
　　　庚子至日<lb/>
<pb n="KR4h0117_WYG_496-10b"/>
日臨南至陽潜復雲物呈祥總可書海上巳平新戰伐<lb/>
山中堪狎舊樵漁揆才襪線慚終𤨏測景駒簷覺漸舒<lb/>
酩酊即須酬令節芳樽浮醁莫教虛<lb/>
　　　竹堂寺同徴仲太史禄之吏部看梅<lb/>
二月尋春春始分輕隂漠漠殢春雲巳窺栁色偷青眼<lb/>
更傍梅花籍晚芬映日樓臺山郭見穿林鐘梵石堂聞<lb/>
年來自笑多樗散長在空門野衲羣<lb/>
　　　顧氏園賞罌粟花<lb/>
<pb n="KR4h0117_WYG_496-11a"/>
四月餘春春事凋竹闌石徑賸炎韶殊籹各自矜顔色<lb/>
縵立相將學舞腰蝶趂風香狂不奈日烘霞錦麗難消<lb/>
海棠屏障梨花㩜腸斷芳魂擬共招<lb/>
　　　五龍堂<lb/>
烏鵲橋南訪古遊五龍祠宇湛靈湫荒臺半蝕穹碑字<lb/>
潜竇遥通大海流玉册金文昭徃錫金書玉簡赴冥投<lb/>
腥風白晝猶雲氣寂歴墻花徑自幽<lb/>
　　　文太史新成玉磬山房賦詩奉賀<lb/>
<pb n="KR4h0117_WYG_496-11b"/>
精廬結搆敞虛明曲折中如玉磬成藉石浄宜敷翠樾<lb/>
栽花深許䕶柴荆壁間歳月藏書舊天上功名拂袖輕<lb/>
草罷太𤣥無客到晚凉高棟看雲行<lb/>
　　　題寄大雲菴滄浪上人<lb/>
子城南畔古滄浪複樹廻流匝寶坊幢影倒凌波石動<lb/>
松隂斜拂島雲翔幾隨詩客來投社毎憶經僧坐品香<lb/>
隔市梵音知不逺翠烟深處有禪房<lb/>
　　　湯君子敘致安吉學政歸家喜贈<lb/>
<pb n="KR4h0117_WYG_496-12a"/>
春風解組發苕溪呉越山川望不迷六載舊氊空苜蓿<lb/>
五湖歸棹動鳬鷖尋盟桑梓花迎笑得主園林鳥換啼<lb/>
過眼榮枯成底事紅塵休問路東西<lb/>
　　　簡袁五永之<lb/>
高才流落意何如謫宦苕溪好卜居雪後屢移安道楫<lb/>
秋來眞釣季鷹魚飛騰江表曾無匹著述周南獨有餘<lb/>
凖擬書成囊篋滿荆山原不掩璠璵<lb/>
　　　山中散歩<lb/>
<pb n="KR4h0117_WYG_496-12b"/>
短屐紆徐隨散歩草香苔緑興無涯松間小院藏深塢<lb/>
石上廻廊曲繞花長嘯有誰臨磵壑細吟容我占烟霞<lb/>
㑹心啼鳥相求處佇聽嚶嚶竹日斜<lb/>
　　　雞鳴寺納凉簡山中同志<lb/>
巖隂崖翠隱玲瓏高閣廻廊塔院通愁見炎埃妨下界<lb/>
快聞鈴語墮虛空江雲盡歛舒山月野鶴羣飛趂晚風<lb/>
為報白蓮堪結夏幽期能許社相同<lb/>
　　　髙座寺小憩<lb/>
<pb n="KR4h0117_WYG_496-13a"/>
天風拂袖下岧嶤度竹穿松興未消磴石青苔扶短策<lb/>
寺門黄葉認前朝坐依佛榻聞清磬渇飲僧厨借午瓢<lb/>
愛殺長干秋色好客遊寧待菊花招<lb/>
　　　秋日臨浴賢池<lb/>
嵌石穿雲歷翠微地中哀壑一泉飛晴光漾日沈苔碧<lb/>
秋色題詩度葉緋縈㟁霜花低裊裊傍人沙鷺炯依依<lb/>
要知昔日臨雍意眞脉流源自有機<lb/>
　　　詠虞美人草<lb/>
<pb n="KR4h0117_WYG_496-13b"/>
垓下悲歌夜帳寒美人無奈返魂難死常為卉隨春碧<lb/>
生誤如花染血丹胡地并傳青塜怨楚江休比馬嵬看<lb/>
縈煙泫雨年年色添得王孫恨渺漫<lb/>
　　　雞鳴山塔<lb/>
鬱紆欄檻起玲瓏金雘高凌絶頂雄四際山河雲靄散<lb/>
中天鈴索梵音通神光獨轉千輪藏元氣常含萬里風<lb/>
半夜天雞鳴曉色扶桑先影海枝紅<lb/>
　　　榖日<lb/>
<pb n="KR4h0117_WYG_496-14a"/>
人日纔過穀日來冷雲隂覆姑蘇臺春姿欲動梅羞澁<lb/>
華髪相將歳暗催憶别獨吟東閣兩息機行剪北山萊<lb/>
清歡不為窮愁減甕綠浮浮釀好開<lb/>
　　　贈沈子潤卿<lb/>
齊女門南一草堂藂梅高栁鬱成行青春歩屧隨藜杖<lb/>
綠水臨濠着野航解組儘容陶令醉典衣休笑杜陵狂<lb/>
閒情草就郊居賦不羡當年顧辟疆<lb/>
　　　長安門西道苑墻雨後經眺作<lb/>
<pb n="KR4h0117_WYG_496-14b"/>
紫宮黄屋䆳森沈馳道周廬肅羽林樹裏啼鸎清禁切<lb/>
雨中流水御溝深松篁並落鐘山翠雲霧長依漢殿隂<lb/>
此日歌謳歡在鎬草茅何以嗣華音<lb/>
　　　泊徐州再宿對月作<lb/>
風煙漠漠路漫漫迢遞偏嗟作客難茂苑音書千里隔<lb/>
彭城月色兩宵看星涵河影垂平野水觸洪聲㵼急灘<lb/>
更倚五雲瞻北斗清輝玉宇不勝寒<lb/>
　　　留城懐張子房事<lb/>
<pb n="KR4h0117_WYG_496-15a"/>
塵沙漠漠古留城食邑曾開萬户榮主鬱肯教移漢嗣<lb/>
功成終隱為韓名從容幃幄風如在導引神仙見獨明<lb/>
矰繳不離鴻翮逺巖巖黄石共高清<lb/>
　　　由𤣥武門出西華禁中作<lb/>
歩躡金鰲傍紫霄宫墻周望鬱迢迢昭陽樹色連西苑<lb/>
太液波聲出内橋殿栝蒼虬雲氣吐露荷仙掌日華揺<lb/>
瓊籖忽聽傳壺史晝漏沈沈籞宿遥<lb/>
　　　奉和文太史懐吳下諸名藍之作<lb/>
<pb n="KR4h0117_WYG_496-15b"/>
朝衫微染洛京塵故國旃林入夢頻八觧不迷靈鷲石<lb/>
七花長繞給園輪秋風香鉢蓴猶細夜雨蓮堂句獨新<lb/>
即擬慈航乗覺海煙波何處問前津<lb/>
　　　承文丈贈行之作賦答此章留别<lb/>
脩途日暮倦驅馳又向金閶悵别離遊子乗春氷霰後<lb/>
東風含綠栁條時雲中鴻鴈哀求侣江上蘭苕好寄詩<lb/>
回首親交何處是故山應念舊襟期<lb/>
　　　詠火罏二首<lb/>
<pb n="KR4h0117_WYG_496-16a"/>
良質列五金矩形存巧冶靜觀水火爭我是忘言者<lb/>
　　　其二<lb/>
緬維㸃雪功屬爾禦寒器心燼不復燃畫灰漫成字<lb/>
　　　雪夜簡鮑惟寅<lb/>
晶晶日色弄晴雲消得堦頭雪幾分一樹梅花東閣晚<lb/>
詩懐偏屬鮑㕘軍<lb/>
　　　答蔡子煎茶治平寺之約<lb/>
試茶曾發山中使紫筍椿芽巳過時今日文園人病渇<lb/>
<pb n="KR4h0117_WYG_496-16b"/>
竹林疎雨夢幽期<lb/>
　　　懷湯張二子<lb/>
改罷新詩獨自吟憶君不至意沈沈疎花對雨平欄靜<lb/>
芳草和煙古巷深<lb/>
　　　送蘇子升往萬川<lb/>
荆門西去接䕫門三峽波濤不可論一曲驪歌臨别酒<lb/>
楚雲巴樹總銷魂<lb/>
　　　又<lb/>
<pb n="KR4h0117_WYG_496-17a"/>
采石江頭芳草萋娥眉磧畔曉猿啼扁舟穩泛桃花水<lb/>
好逐春風訪瀼西<lb/>
　　　凌霄花<lb/>
百尺高藤樹杪懸朱英燁燁綴青煙夕陽似與矜顔色<lb/>
爛着丹霞媚逺天<lb/>
　　　天馬詞<lb/>
萬里嚴風敝鐵衣二師初釋大宛圍漢家空却千羣馬<lb/>
始得流沙一騎歸<lb/>
<pb n="KR4h0117_WYG_496-17b"/>
　　　越溪桞<lb/>
越王戍畔栁條春曾送䲭夷萬里行肯道西施無别恨<lb/>
翠眉今日效誰顰<lb/>
　　　其二<lb/>
掠燕藏鶯覆碧潭絲牽縷結弱難堪可憐庾信多蕭瑟<lb/>
猶想春風似漢南<lb/>
　　　治平寺西園新筍<lb/>
禪榻茶煙颺鬢絲紫苞犢角劚泥滋輕雲過雨南山碧<lb/>
<pb n="KR4h0117_WYG_496-18a"/>
練鵲䨇飛上竹枝<lb/>
　　　憶梅花作<lb/>
城梅舊賞竹堂幽山寺楞伽花亦稠今日春風並寥落<lb/>
石屏驚夢到羅浮<lb/>
　　　城西遊乘月泛舟由胥江至西虹橋作<lb/>
嬌歌宛轉醉花前歸去蘭橈漾錦川十里春城燈火接<lb/>
月明樓閣萬家煙<lb/>
　　　凉夜<lb/>
<pb n="KR4h0117_WYG_496-18b"/>
明河流影散雲霞南斗離離北斗斜月色露華凉似水<lb/>
金螢飛墮玉簮花<lb/>
　　　金陵送客<lb/>
紫鳳臺高飛綺塵栁條如帶綰離人勞勞亭下南遊路<lb/>
腸斷王孫碧草春<lb/>
　　　潤州舟行作<lb/>
河洲春茁紫蘆芽綠水清暉弄客槎十日南風吹未息<lb/>
殘梅猶發短墻花<lb/>
<pb n="KR4h0117_WYG_496-19a"/>
　　　冬桞<lb/>
大通街北竹橋西枯葉衰楊傍岸垂莫悵霜條今漸脫<lb/>
春風吹綠只移時<lb/>
　　　長門怨<lb/>
少小憑恩出主家更憐金屋擅豪華長門亦是行宫地<lb/>
容易春風怨落花<lb/>
　<lb/>
　<lb/>
<pb n="KR4h0117_WYG_496-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選巻四百九十六<lb/>
</p>
<p>
</p>
  </div>
</body>
</text>
</TEI>
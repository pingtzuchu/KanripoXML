<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選卷五百六</head> <lb/>
    <p>
<pb n="KR4h0117_WYG_506-1a"/>
欽定四庫全書<lb/>
　石倉歴代詩選卷五百六<lb/>
　　　　　　　　　　　　明　曹學佺　撰<lb/>
　明詩次集一百四十<lb/>
　章羽士<hi>名志宗號逍遙子</hi>
　　　坐馳<lb/>
坐馳夫如何心與物俱往主人已離舍客氣日侵長門<lb/>
户生荆棘白日遊魍魎精神斵喪盡靈府無資養經營<lb/>
<pb n="KR4h0117_WYG_506-1b"/>
四海間何日廻輪鞅<lb/>
　　　至人<lb/>
至人尚髙潔不為名利闗開廬卧白雲把酒對南山南<lb/>
山青崒嵂流水聲潺湲泠然清我心我心今正閒但得<lb/>
心中好何妨頭上斑<lb/>
　　　不言錢<lb/>
阮籍性嗜酒王衍不言錢二公生頗異誰賢誰不賢我<lb/>
無嗣宗才亦無夷甫權懶向陌中走祗愛山中眠釀泉<lb/>
<pb n="KR4h0117_WYG_506-2a"/>
成美酒作詩成長篇求道心是道修仙身是仙不蘄皇<lb/>
命召須待玉詔宣何時出世間騎鶴上青天<lb/>
　　　閒述<lb/>
天無一㸃雲萬里淨如洗八面風不搖塵埃無由起我<lb/>
心亦如之光潔難倫比莫教閒累侵便合真仙理<lb/>
　　　春晝<lb/>
刺桐花開春晝長粉蝶雙飛過短墻萬彚囂諠誰主張<lb/>
布谷催耕春正忙黄鸝啼散暮天碧白鳥㸃破春山蒼<lb/>
<pb n="KR4h0117_WYG_506-2b"/>
三春好景可人意安得長繩繫太陽大哉化工陶萬物<lb/>
蠢動臭腐皆生光人生有如石邊火隨生隨滅何遑遑<lb/>
細推物理探元化日向東風笑幾塲<lb/>
　　　四皓奕棊圖<lb/>
何事山中閒奕棊顔如丹渥鬢如絲不將白眼看浮世<lb/>
且向山中歌紫芝歌紫芝心蕩蕩嬴秦殘忍知不知若<lb/>
無張子房安肯出丹墀羽翼太子難動移雖有繒繳將<lb/>
安施扶弱安劉今幾時畫中見之恍在斯問之不答亦<lb/>
<pb n="KR4h0117_WYG_506-3a"/>
不顧妙算還他一着竒<lb/>
　　　端午<lb/>
今日端陽節瑤池宴列仙爛蒸雲裏鶴細膾海中鱣鳳<lb/>
管吹三島龍舟鬬九淵忍將蒲泛酒遙酹逐臣前<lb/>
　　　夀藏<lb/>
尋得佳山水窮年得所依鑿苔開塜塔種樹作簾幃莫<lb/>
訝滕公喜休敎莊老譏他年仙化去還有鶴來飛<lb/>
　　　咏杖頭童子<lb/>
<pb n="KR4h0117_WYG_506-3b"/>
出入不離手行藏賴爾扶莫辭行路逺應念老人孤下<lb/>
水測深淺探朋窺在無待看仙詔下擕汝上清都<lb/>
　　　自適<lb/>
茅屋居來好悄然人事疎身如泥不動心與室同虚皎<lb/>
皎松間鶴翛翛水裏魚縱横皆自得無咎亦無譽<lb/>
　　　山中秋日<lb/>
山中秋日冷蕭蕭一谷寒雲伴寂寥黄菊傲霜花半老<lb/>
緑荷翻雨葉將彫煙霞遁跡規模小鉛汞還丹歲月遙<lb/>
<pb n="KR4h0117_WYG_506-4a"/>
試向西皇問消息青天端不負窮樵<lb/>
　　　應世<lb/>
新營茅屋兩三間不着丹青也好看翠竹黄花閒裏翫<lb/>
髙山流水静中彈㡬回大醉非干酒一任閒眠總是丹<lb/>
萬慮不侵心自樂數聲啼鳥韻林端<lb/>
　　　自適<lb/>
生來命合處林泉托迹煙霞樂自然紫府黄庭身内景<lb/>
祥雲瑞氣性中天詩吟邵子胸中趣琴鼓周文指下絃<lb/>
<pb n="KR4h0117_WYG_506-4b"/>
世事悠悠何足問任渠滄海變桑田<lb/>
　　　鏡中燈<lb/>
青銅磨出光於月一㸃金星裏面紅似是似非休着相<lb/>
不偏不倚恰當中有無交入生光彩彼此含容盡貫通<lb/>
内外混融無間隔却從虚處認真踪<lb/>
　　　夜坐<lb/>
窻間獨坐意翛翛一盞寒燈伴寂寥風是故人能自至<lb/>
月為佳客不須邀金甌泛酒飄春霧石鼎烹茶響夜潮<lb/>
<pb n="KR4h0117_WYG_506-5a"/>
一卷蕋珠閒誦罷紛紛鸞鶴下青霄<lb/>
　　　林泉髙興<lb/>
山中無事日如年物外家風别一天嘉樹飃香來棐几<lb/>
竒花弄影拂香筵呼童汲水烹新茗與客吟詩改舊聯<lb/>
操舍縱横皆自得看雲閒對落花眠<lb/>
　　　述意<lb/>
方外堂堂一丈夫非賢非智亦非愚生無論道經邦術<lb/>
居有栽花種樹書雲裏謾乘蕭氏鳳雪中休䇿鄭生驢<lb/>
<pb n="KR4h0117_WYG_506-5b"/>
孰云蓬島無縁到一片靈臺是坦途<lb/>
　　　山居<lb/>
入市事何雜山居日倍長柴門無過客花草自生香<lb/>
　　　林泉<lb/>
一炷清香一卷經琳琅振響徹雲扄仙人跨鶴凌風下<lb/>
玉笛雙吹入紫庭<lb/>
　　　示邀飲者<lb/>
一日清閒一日仙本圖將息養殘年鄙夫不解神仙意<lb/>
<pb n="KR4h0117_WYG_506-6a"/>
往往催人上酒筵<lb/>
　　　落花<lb/>
庭前俄見衆花開陣陣飄香入座來何事東風太無藉<lb/>
紛紛吹落滿蒼苔<lb/>
　　錢羽士<hi>法名月齡號鶴山道人</hi>
　　　對酒<lb/>
人生行樂對酒歌對酒不樂空愁何謫仙不惜金貂換<lb/>
長安市上風光多君今不飲空白首世事紛紛春夢婆<lb/>
<pb n="KR4h0117_WYG_506-6b"/>
客來貧居興不孤街頭貰酒雙提壺昨朝酒醒今復醉<lb/>
何用屑屑悲窮途寄言賢達當樂飲積與子孫今在夫<lb/>
　　　花前<lb/>
有酒當醉花前人莫敎啼鳥傷殘春流光轉盼赴壑水<lb/>
好花回首飛紅塵請看自古繁華地年年惟見蓬蒿新<lb/>
　　　澄江登君山<lb/>
洞庭髙聳翠此亦重留名太古蒼茫色長江晝夜聲暮<lb/>
煙横北固曉日近東瀛𤣥武昭靈勝行宮煥紫清<lb/>
<pb n="KR4h0117_WYG_506-7a"/>
　　　初夏即景<lb/>
衰微吟思健户牖自南薰散髪惟髙枕清歌遶白雲課<lb/>
分蜂臼密香䕶燕巢芹不暇探幽賞滿庭空緑筠<lb/>
　　　銅井訪僧<lb/>
曲曲桑麻路層層紫翠臺遠尋銅井去先訪竹門開雲<lb/>
筥採茶入瓦罌沽酒回三生不盡話松日照蒼苔<lb/>
　　　浮槎自况<lb/>
欲尋仙島勝故作此浮槎風外青帆捷煙中白鳥斜滄<lb/>
<pb n="KR4h0117_WYG_506-7b"/>
洲夜吟月閬苑曉看花華髪天隨子清波到處家<lb/>
　　　訪僧田舍<lb/>
北里尋僧舍青山水郭田短笻孤墅入紅樹碧溪連菰<lb/>
米炊香積茆茨帶夕煙相懽復無語我亦愛逃禪<lb/>
　　　飛來峰<lb/>
此峰西竺有何代逺飛來空洞玲瓏竅天香紫翠臺金<lb/>
鰲湧地出靈鷲倚天開竒勝復竒過躋攀得幾廻<lb/>
　　　甘露寺<lb/>
<pb n="KR4h0117_WYG_506-8a"/>
弭棹東溪步尋詩北固遊大江空有月多景已無樓秋<lb/>
草埋香積黄蘆覆故洲不堪南入望吳晉兩荒丘<lb/>
　　　對酒口占<lb/>
把盞臨窻樹驚心葉半黄有愁消臘醑無計避秋霜浮<lb/>
世蝸粘殻勞生蟻戰塲生涯從爛醉拂石卧殘陽<lb/>
　　　奉和泉翁邵尚書㸃易臺二首<lb/>
繡嶺縈廻抱此臺風雲長為䕶崔巍侵衣月白疎松漏<lb/>
洗硯泉香古澗來尼父象文隨化著羲皇爻畫自心開<lb/>
<pb n="KR4h0117_WYG_506-8b"/>
六虛行盡天機健數片梅花㸃翠苔<lb/>
古今靈異此山川遠海髙丘一望前煦煦陽和隨意領<lb/>
𤣥𤣥太極妙心傳松隂三尺焚香石花底千尋滴露泉<lb/>
何處道人來倚杖海天亭畔和瑤篇<lb/>
　　　龔守誠社長水北山庄作㑹<lb/>
好事常開水北堂柳隂曲曲兩三行時來喚渡投吟社<lb/>
每共看山坐石牀烏角風情歸錦里黄花籬落傲柴桑<lb/>
詠謌半是投簪客韋布相輝錦繡裳<lb/>
<pb n="KR4h0117_WYG_506-9a"/>
　　　鄉村訪友<lb/>
亂鴉枯木夕陽村野客尋詩逺到門石逕逗煙茶正熟<lb/>
地爐連榻酒重溫寒泉寫意琴三尺午夜論心月半痕<lb/>
一别忽經三十載喜君生子又生孫<lb/>
　　　至日<lb/>
羣隂剥盡見天開一脉陽和地底回已見閉闗敦古禮<lb/>
又從嘘管試飛灰飽飱不自知年歉喜節還應畏老萊<lb/>
改歲春風知不逺故將消息問寒梅<lb/>
<pb n="KR4h0117_WYG_506-9b"/>
　　　吟仙閣初成志喜<lb/>
碧樹遙連海上峰朗吟仙子舊相逢銀潢倒影天街近<lb/>
玉屑浮香露氣濃一笛落梅飛逸響五絃流水寄遐蹤<lb/>
鈎簾獨倚西闌暮雲在青山鶴在松<lb/>
　　　謝近思惠紫霞冠<lb/>
玉人遺我紫霞冠似得明珠掌上看雲匣深藏靈氣滿<lb/>
星壇髙戴步虚寒雅觀近傍三花樹得意初成九轉丹<lb/>
從此不羞華髪短行歌塵外想飛翰<lb/>
<pb n="KR4h0117_WYG_506-10a"/>
　　　寒夜<lb/>
幽夜虚齋榾柮爐香茶美酒向誰呼歲將窮處春將復<lb/>
人到貧時事到無書卷自飜風葉亂燈花細剔雨簾孤<lb/>
絲絲一種清愁髪掩映寒梅野雀圖<lb/>
　　　中秋<lb/>
桂魄風清散夜氛人間秋色正平分九華煉液金承露<lb/>
五彩浮空錦作雲脱蚌明珠從海出侑觴仙樂自天聞<lb/>
廣寒咫尺鄰虚閣躡景慚無象緯文<lb/>
<pb n="KR4h0117_WYG_506-10b"/>
　　　秋分日同友人山行<lb/>
羈愁暫擺作山行秋日平分氣轉清溪影照人風已息<lb/>
稻香沾袖雨初晴古今在眼青山色歲序驚心白鴈聲<lb/>
更喜同遊俱物表搴芝坐石看雲生<lb/>
　　　六十自夀<lb/>
忽忽年華六十來無為化裏此胚胎煙霞古洞新吟閣<lb/>
星月寒江舊釣臺香雨細看抽草帶東風先為破梅顋<lb/>
一瓢分取泉中月聊為饑年作壽杯<lb/>
<pb n="KR4h0117_WYG_506-11a"/>
　　　用韻荅諸君子見贈<lb/>
谷口逢人問我家紫芝三畝秀靈華宵堦獨步穿林月<lb/>
晴閣遙看疊嶺霞酒澁未招枌社客詩新不鬬建溪茶<lb/>
寄言小讌秋成候市有清酤菊有花<lb/>
　　　重遊致道觀<lb/>
拂衣重上老君壇廿載流光指一彈星檜倒懸臺上石<lb/>
月泉香浴井中丹雲龍歸洞靈湫黑露鶴翻巢碧樹寒<lb/>
為覓舊遊今已矣臨風搔首起長歎<lb/>
<pb n="KR4h0117_WYG_506-11b"/>
　　　夀藏自賦<lb/>
倐忽年來卦氣週黄芽未熟雪盈頭了心頗定歸藏計<lb/>
畢世終同造物游日上松梢開繡嶺月明海外是瀛洲<lb/>
從今不掛塵中念好待空懸黍米浮<lb/>
　　　聞鴈<lb/>
城頭霜落夜初分嚦嚦悲鴻枕上聞塞北未全收戰馬<lb/>
江東漫自起愁雲驚心落葉敲窻雨轉眼流光過隙曛<lb/>
寒夢易醒人易老吟懷牢落豈堪云<lb/>
<pb n="KR4h0117_WYG_506-12a"/>
　　　同堠山宗姪重遊張公洞<lb/>
洞口四時花木鮮探竒還入洞中天丹留宿火仙家竈<lb/>
芝秀靈根石上田霹靂何年開此竅躋攀今日付清縁<lb/>
阿咸亦是髙情者蔬笋行庖几杖邊<lb/>
　　　訪呉竹沙隠君和王如山韻<lb/>
蘿屋尋君豈偶緣閒情翠竹白沙前拂衣松徑沾清露<lb/>
曵杖苔堦損緑錢圮上再逢黄石老山中又見紫芝仙<lb/>
春畦過雨多栽藥甘苦嘗來為引年<lb/>
<pb n="KR4h0117_WYG_506-12b"/>
　　　牛首山<lb/>
髙林殘暑散秋風牛首登臨法界中杉檜㕘天隨上下<lb/>
江山極目自西東獻花白鳥來何際掛樹青猿叫徹空<lb/>
老眼欲探兠率境梯雲千尺月䑃朧<lb/>
　　　賀庚友徐仁齋夀器<lb/>
孺子髙年未白頭家聲籍籍重南州早將歸計生前了<lb/>
儘把閒情世外遊碧漢秋風吹老桂滄波夜月載虚舟<lb/>
請君看取㝠靈葉萬古青青覆弱流<lb/>
<pb n="KR4h0117_WYG_506-13a"/>
　　　華藏重遊<lb/>
秋水微茫秋日清重尋煙寺蕩舟輕偈留法界雲端月<lb/>
菓摘香臺樹杪橙露氣千崖浮沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>潭光一鏡湛空明<lb/>
獨山門外湖波杳無限青山白鳥情<lb/>
　　　重九節登西山<lb/>
振袂東山最上峰道心物意兩冲容五湖天外陶朱宅<lb/>
九日花前靖節笻紺帶楓林凝夕霽甘流橙橘剖霜封<lb/>
興闌歸棹鷗波濶渡口夕陽帆影重<lb/>
<pb n="KR4h0117_WYG_506-13b"/>
　　　秋懷<lb/>
浪游𤣥圃自年年未信霜華到鬢邊天造流行何足計<lb/>
世途髙下漫隨縁風牽庭葉蛛絲亂露洗盆花鶴頂妍<lb/>
感興有詩還感物一廻開落一凄然<lb/>
樹底鳩聲呼晚晴樹頭斜月照窻明雲霞暖䕶希夷枕<lb/>
風月間隨子晉笙豈有事來驚寵辱絶無塵到謝將迎<lb/>
鬬雞走馬非吾意白石清泉過此生<lb/>
心游𤣥古若昏愚鷇食鶉衣分自如天下生民堯舜世<lb/>
<pb n="KR4h0117_WYG_506-14a"/>
床頭卷帙老莊書琴臺雅調懸孤月劍閣寒光動碧虚<lb/>
老鶴行來枯葉響始知秋色到吾廬<lb/>
西鄰僧舍白雲重夢枕驚回破曉鐘身寄百年猶過客<lb/>
老添來日漸消容江雲排起沙頭鴈露砌吟餘草際蛩<lb/>
好事山人愁不寐起將和露看青松<lb/>
露砌幽花抽玉簪娟娟淨對道人心纖埃何有侵虚室<lb/>
破壁惟應掛素琴鹿飲頻來窺澗滿鴉飛不斷繞巖深<lb/>
莫將此意聞朝市恐解塵纓到逺林<lb/>
<pb n="KR4h0117_WYG_506-14b"/>
　　　無題<lb/>
天澹鳥飛飛山青雲杳杳道人黙坐時樓閣空中小<lb/>
　　　巖居即事<lb/>
未得飡雲吸紫霞饑來一任採山花懵騰不識人間事<lb/>
流水聲中寄歲華<lb/>
　　　石塘菴夜宿<lb/>
石塘春水浸漁磯煙暮尋僧未掩扉野話清燈照無睡<lb/>
影堂沉寂篆煙微<lb/>
<pb n="KR4h0117_WYG_506-15a"/>
　　　湧金亭紀勝<lb/>
青巾一幅勝烏紗徑裏香泥踐落花盤礴午凉亭樹畔<lb/>
瓦罌分汲煮春芽<lb/>
　　釋雪江<hi>名明秀號石門子</hi>
　　　古意<lb/>
黄河滚滚天上來客星獨照桐江臺漢庭老吏不復見<lb/>
天下清議安在哉東家小兒富且貴春城錦衣髙馬廻<lb/>
落日還隨髙馬去醉歌吸盡鸚鵡杯前山大雪苦吟客<lb/>
<pb n="KR4h0117_WYG_506-15b"/>
閉門饑腸千樹梅千樹梅花萬年雪侍中之血賈生才<lb/>
南海猶聞越裳貢市舶萬里風濤開明珠翠羽不知數<lb/>
神仙窟宅真蓬萊紛紛世事皆局戲淚灑江雨江邊哀<lb/>
　　　方棠陵託胡黄門惠寄龍竹杖<lb/>
棠陵仙人南嶽遊寄我武當龍竹杖付託黄門情甚遙<lb/>
千里相持豈能忘直下荆楚過洞庭鬼神欲奪蛟龍爭<lb/>
陽侯水底為呵䕶扁舟風浪不敢生老夫拄上石門去<lb/>
猿猱跳嘯魍魎驚賴爾扶持老骨瘦目斷三湘歌月明<lb/>
<pb n="KR4h0117_WYG_506-16a"/>
　　　卜居勝果招董蘿石<lb/>
遊人不到處古木萬峯廻勝槩天留與閒雲我自來路<lb/>
從蘿壁轉山盡石門開試汲西巖月期君共茗盃<lb/>
　　　懷太白山人<lb/>
病裏延僧夏詩篇憶舊遊空堂一葉雨凉思滿簾秋盡<lb/>
日書長把深山道自謀芙蓉正堪採誰為寄清愁<lb/>
　　　歸鴈<lb/>
萬里隨寒暑南衡又北秦雲飛時避弋水宿更呼羣青<lb/>
<pb n="KR4h0117_WYG_506-16b"/>
草湖邊雨黄沙磧上春天涯未歸客愁向夜深聞<lb/>
　　　訪顧子重于瑞石山居<lb/>
故人喜我至下榻掃煙蘿丘壑此心在文章如命何鶯<lb/>
聲花外老春事雨中過何日西湖上漁竿共草蓑<lb/>
　　　古松陶將軍别業<lb/>
犂鋤破沃野春日鳥闗闗故篋隂符在芳樽細柳間涓<lb/>
涓堦下水歴歴海門山乘興徐行逺東城踏月還<lb/>
　　　山中懷蘿石翁<lb/>
<pb n="KR4h0117_WYG_506-17a"/>
老懷常耿耿歲暮一行書寒日孤城短山堂獨夜虚病<lb/>
多憂到骨吟苦淚盈裾秪恐梅花笑相逢齒髪疎<lb/>
　　　悼張朝貢舉人<lb/>
冰霜茅屋下髙誼出風塵灑淚悲今日憐君似古人文<lb/>
章留氣節松桂想丰神猶憶譚𤣥日城東對病身<lb/>
　　　許泉亭秋日<lb/>
手把傳燈録西巖卧病翁柴闗上野色石壁下秋風歲<lb/>
月飛鴻外江山落葉中菊花知九日青蘂更叢叢<lb/>
<pb n="KR4h0117_WYG_506-17b"/>
　　　宿歸雲堂<lb/>
寺前昨日雨水滿放生池獨往忽乘興幽尋豈有期夜<lb/>
深月未出秋近竹先知重把茶盃坐雲山話所思<lb/>
　　　送陳墨山往吳淞兼柬胡秋田<lb/>
五茸城外月不見十年餘顧我曾遊地因君得寄書津<lb/>
亭然夜火江市膾鱸魚若見秋田叟還勞問起居<lb/>
　　　寄顧子重客燕山<lb/>
憐君湖海士猶未得安居世難還看劍家貧不廢書秋<lb/>
<pb n="KR4h0117_WYG_506-18a"/>
風吹塞鴈鄉信憶江魚隠志何時遂山深小結廬<lb/>
　　　日暮<lb/>
西閣日將夕川原生暮煙遠林歸倦鳥枯葉抱寒蟬野<lb/>
岸魚罾外秋風戍壘前故人應念我定有尺書傳<lb/>
　　　贈武夷徐羽士<lb/>
浮丘學仙子秘法與誰傳𤣥牝長生地青牛小洞天御<lb/>
風乘鶴駕踏月弄漁船九曲春源上桃花紅欲然<lb/>
　　　夜雨<lb/>
<pb n="KR4h0117_WYG_506-18b"/>
燈影西堂裏三年病惠休空山聞夜雨獨客抱春愁花<lb/>
鳥寒應苦星河暗自流誰家有明月長笛倚髙樓<lb/>
　　　勝果寺西<graphic n="KR3453" url="https://raw.githubusercontent.com/kanripo/KR-Gaiji/master/images/KR3453.png" mimeType="image/png"/>
病懷頗自愜滿屋是秋山磵水穿松過荆扉帶月闗幽<lb/>
花憐客晚獨鶴避人間一月東歸計西嵒已忘還<lb/>
　　　逢勝果寺僧<lb/>
不見山中侶梅花又隔年長思月岩下幾夢郭公泉花<lb/>
鳥春相得煙霞病共憐一罇上元月喜爾共燈前<lb/>
<pb n="KR4h0117_WYG_506-19a"/>
　　　奉次陽明先生謫官龍塲所作原韻<lb/>
花落鳥啼春事晚心旌難副簡書招蠻煙瘦馬經山驛<lb/>
瘴雨寒雞夢早朝佩劍衝星南斗近諫章回首北辰遙<lb/>
江東便道如相過煮茗松林拾墮樵<lb/>
　　　楚江秋曉次石田翁韻二首<lb/>
草寒霜渚夢悠悠衡嶽西風落木秋病裏斷猿司馬淚<lb/>
吟餘殘月仲宣樓自憐江漢猶遲暮誰採芙蓉寄逺遊<lb/>
鴻鴈一行斜不度水光山色滿汀洲<lb/>
<pb n="KR4h0117_WYG_506-19b"/>
山川搖落露華晞野寺鳴鐘破曙暉千里人煙江郭静<lb/>
數聲漁笛水禽飛寒催刀尺風霜早日遠闗河信息稀<lb/>
叢菊又開身在客長沙誰念未成衣<lb/>
睡起長年報水程江花無數傍船明漢陽人語舟横渡<lb/>
夏口雞鳴月近城寂寞陣圖諸葛計支離心事杜鵑行<lb/>
却從歲序悲黄葉一夜湘潭白髪生<lb/>
　　　懷太白山人<lb/>
堦前黄葉堆欲滿湖上白雲閒自來千里秋風悲斷鴈<lb/>
<pb n="KR4h0117_WYG_506-20a"/>
兩峯寒日憶登臺未能明月同移棹想見黄花獨舉杯<lb/>
吟遍長松千萬樹南屏落日寺門開<lb/>
　　　方棠陵鄭少谷二先生同宿石門<lb/>
竝馬相過仍竝榻月明虚閣聽泉流直尋野寺重題壁<lb/>
厭説闗河早發舟江漢不期千里㑹雲霞深惜兩峰秋<lb/>
棠陵少谷平生友併得西岩一夜留<lb/>
　　　許九杞過五畆山分杜韻<lb/>
杖藜竹閣欵斜暉披拂清風暑亦微山月又當書榻上<lb/>
<pb n="KR4h0117_WYG_506-20b"/>
水禽時傍釣船飛江闗信息逢人問丘壑心期與世違<lb/>
博得倦遊鄉國味鱸魚蓴菜入秋肥<lb/>
　　　曉長老挽詞<lb/>
西池花謝見蓮成短世逢人問死生白髪卧雲真是病<lb/>
青山埋骨始完名雨燈夜着虚堂影秋磬寒隨落木聲<lb/>
欲為吾師著禪行石章兼勒嗜茶銘<lb/>
　　　雪中喜張雪樵司訓還家<lb/>
小山踏雪問歸舟一别無書十二秋明月梅花寒自好<lb/>
<pb n="KR4h0117_WYG_506-21a"/>
草堂春酒夜相留老懷林壑欣重敘塵跡江湖遂晚收<lb/>
芳草鹿鳴猶在耳為憐髙致繼方洲<lb/>
　　　寄九杞先生<lb/>
兩句三年報已成杞泉凉月照人清九華芝草髙踪在<lb/>
千里㝠鴻病眼明野墅柴門香稻熟漁村江樹晚山晴<lb/>
憑誰喚起王摩詰畫汝綸巾杜曲行<lb/>
　　　中秋泛澉漵湖董蘿石許東山朱西川許九杞<lb/>
　　　　孫太白沈紫峽陳句溪同賦<lb/>
<pb n="KR4h0117_WYG_506-21b"/>
人物百年滄海上釣竿千丈拂珊瑚前峰吹笛月在水<lb/>
中流放歌秋滿湖夜静魚龍廻浦漵天低星宿動菰蒲<lb/>
山川勝槩自今昔天柱洞庭還有無<lb/>
　　　早春進艇赴棠陵石屋之招<lb/>
煙霞舊誼經年别人日書來促我行想見巾車停石屋<lb/>
倩遊山水有春鶯風移舟楫髙江曉雲去衣裳逺樹晴<lb/>
擬把梅花共樽酒月明那惜夜兼程<lb/>
　　　至杭過長安道中先簡太白山人<lb/>
<pb n="KR4h0117_WYG_506-22a"/>
野日蒼蒼水氣寒半篷斜日下長安川平去鳥秋風沒<lb/>
葉落孤村暮雨乾久客詩囊隨日富漫遊心境與天寛<lb/>
憑誰寄語南屏叟猶有湖山興未闌<lb/>
　　　送朱龍山文士還姑蘇<lb/>
留君久擬住松闗何事扁舟復北還為别自應憐白髪<lb/>
相逢誰與買青山巢由踪跡江湖上鮑謝文章伯仲間<lb/>
新緑滿篷行色逺水村花事半闌珊<lb/>
　　　漫興<lb/>
<pb n="KR4h0117_WYG_506-22b"/>
落日千峯柱杖前古苔長擬隠居篇潁濵定有箕山月<lb/>
廬岳時看瀑布泉小閣梅花迎老眼殘陽白髪卧髙天<lb/>
聖朝有道憂今少藥餌煙霞且歳年<lb/>
　　　梅花賡西村韻<lb/>
凍絶深山萬木荒一枝歲晏獨含芳水邊月落寒無夢<lb/>
簾外花明夜有霜甘向風塵棲草莽不隨桃李傍門墻<lb/>
春園盡借陽和力顔色何曾帶雪香<lb/>
　　　　許泉亭成簡蘿石翁<lb/>
<pb n="KR4h0117_WYG_506-23a"/>
隠居晩嵗卜西巖叢棘荒煙手自芟祗為巖泉藉疎豁<lb/>
更堪碁局傍松杉杖邊隂壑四時雨檻外風江千里帆<lb/>
嶼南老人有髙致許泉名已為吾劖<lb/>
　　　過沈紫峡園亭<lb/>
抱道園居病五年尋常起坐萬書前驚看白髪搔盈短<lb/>
數問黄花瘦可憐滄海孤舟移落日紫薇髙榻卧秋煙<lb/>
秪今强健重携手把酒青峰錦石邊<lb/>
　　　得白泉徐侯書<lb/>
<pb n="KR4h0117_WYG_506-23b"/>
擕李城西從拂袖歸帆直過釣臺西却憐别後無消息<lb/>
忽得書來問杖藜江岸鷓鴣悲暮雨柴門燕子惜春泥<lb/>
海邊猶有甘棠樹幾向花隂憶貴溪<lb/>
　　　賔山駐錫雲居<lb/>
滿地雲山皆幻住此心若了始為僧草茆徑昃須扶杖<lb/>
霧雨堂昏要續燈警露鶴鳴穿壁月弄花猿引掛岩藤<lb/>
閉門細究楞嚴㫖鏡像年芳未可慿<lb/>
　　　悼猿寄王雨舟<lb/>
<pb n="KR4h0117_WYG_506-24a"/>
昨宵嘉樹庭前夢杳杳還疑到桂林羣侣相悲秋月冷<lb/>
舊巢猶在瘴煙深雲根細草埋通臂林麓幽花見獨吟<lb/>
萬里秋風如逆旅塞鴻胡馬本同心<lb/>
　　　和徐襄陽秋夜之作<lb/>
江郭初聞一鴈聲鬢絲燈影伴殘更懸知風雨聯牀夜<lb/>
即是池塘夢草情十載宦遊存菊徑百年歸老有柴荆<lb/>
髙堂白髪俱强健遮莫當歌酒謾傾<lb/>
　　　宿九杞山人雲濤莊<lb/>
<pb n="KR4h0117_WYG_506-24b"/>
叢桂石牀雲霧深柴門天隂鵝鸛臨野寺晩風閒落日<lb/>
小山春月動髙吟衣裳自帶煙霞色江海猶存獻納心<lb/>
十載閉闗名愈盛多君裹足咫峰隂<lb/>
　　　錢塘懷古二首<lb/>
少師埋骨此林丘零落中原幾百州雲霧不遮髙塜月<lb/>
江山無復故宮秋南枝拱木精靈萃北面稱臣壯士羞<lb/>
恢復無由勲業盡千年遺恨幾時休<lb/>
梅花零落孤山路放鶴亭前月自髙宇宙兩間真處士<lb/>
<pb n="KR4h0117_WYG_506-25a"/>
勲名千古一鴻毛書無封禪存遺藁祠有軒裳列布袍<lb/>
惆悵先生招不起滿湖煙雨暝蘭臯<lb/>
　　　小寒食寄王仁甫<lb/>
禁火空齋猶短褐流鶯多事尚闗闗此生天地惟憂道<lb/>
何處江湖不着閒春雨書邊長碧草梨花病裏過青山<lb/>
肯來入社仍沽酒看竹吟詩任往還<lb/>
　　　感興一首用韻<lb/>
江邊雨色曉寒輕昨夜柴門水乍生桃葉隔溪猶喚渡<lb/>
<pb n="KR4h0117_WYG_506-25b"/>
梨花沽酒正聞鶯何人得似張平子有客真如阮步兵<lb/>
富貴浮雲歌一放玉壺還對美人傾<lb/>
　　　人日<lb/>
梅花破凍柳條新此日晴光喜動人地濕不堪頻見雨<lb/>
山寒猶得早逢春小堂得友成嘉㑹歉歲寛租是好因<lb/>
尊酒盡情歌且放荒厓窮谷荷皇仁<lb/>
　　　寄鍾西臯先生<lb/>
浮雲世事幾時休忽漫相看鬢色秋不媿山川江總宅<lb/>
<pb n="KR4h0117_WYG_506-26a"/>
獨憐詞賦仲宣樓禁垣夜直三更夢河漢秋槎萬里遊<lb/>
天上故人如問及閉門黄葉但窮愁<lb/>
　　　秋興<lb/>
良夜其如月色何布袍尊酒晩凉多瀛洲玉樹仙人宅<lb/>
巴峽秋風逐客歌天上黄河通漢使江邊翠袖倚湘娥<lb/>
頻年已作歸雲意茆屋西岩補薜蘿<lb/>
　　　陪洪司冦陳大理寳叔寺登髙<lb/>
寶叔塔前秋色晴黄花作意向人明錦袍罇酒重陽節<lb/>
<pb n="KR4h0117_WYG_506-26b"/>
白髪山川故老情萬里中原芳草歇孤城落日大江横<lb/>
翠華廵幸知何處寂寞天南憶兩京<lb/>
　　　庚辰歲感事次吳宿威太守韻<lb/>
消息真傳愁暮春行營舊國動星辰徒憐漢武廵遊地<lb/>
不見周王清路塵别殿蓬萊花事静芳洲鸚鵡客愁新<lb/>
秦淮一帶蕪城月翠輦琵琶載美人<lb/>
　　　勝果山中懷朱陳二翁<lb/>
西閣暮鐘雲氣隂南山秋色故宮深半巖落日照江雨<lb/>
<pb n="KR4h0117_WYG_506-27a"/>
萬里長風吹桂林喜見燈花頻入夢病憐物色獨闗心<lb/>
青天兩夜負明月黄葉思君秪自吟<lb/>
　　　登御校場<lb/>
形勝相傳是故宮祗餘介石倚秋風寒雲野水龍池竭<lb/>
蔓草荒煙玉殿空無復西陵歌窈窕誰應南渡惜英雄<lb/>
至今遺恨斜陽裏江上年年叫斷鴻<lb/>
　　　讀謝翺傳<lb/>
南奔北走家何在七里灘前許劍來厓海夜寒惟月上<lb/>
<pb n="KR4h0117_WYG_506-27b"/>
冬青樹老又花開側身天地聊晞髪悵望江山獨把杯<lb/>
一掬當年知已淚秋風灑盡下西臺<lb/>
　　　楊東厓過山<lb/>
山月一尊寒夜裏病懷相見重相留天涯歲暮仍多事<lb/>
海内風塵未易收報國青萍須萬里閉門黄葉已三秋<lb/>
長途落日君應惜易水悲歌壯士憂<lb/>
　　　聞方棠陵至家鍾西臯將歸<lb/>
微雲河漢坐新秋院静梧桐細雨收淮海故人方税駕<lb/>
<pb n="KR4h0117_WYG_506-28a"/>
洞庭歸客在漁舟相看鳧雁江湖逺漸覺風霜草木愁<lb/>
千里有期難縮地一罇相與話林丘<lb/>
　　　懷瑞石草堂<lb/>
新年斗酒故人意梅花一枝應抱愁牀頭日髙殘雪在<lb/>
竹裏鶴鳴春磵幽遯世豈惟憂盥櫛安居終得藉林丘<lb/>
已知賔榻青霞地獨自吟詩憶壠頭<lb/>
　　　聞顧子重過五畝山自杭歸<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>敘數日<lb/>
桐花吹雨濕殘春滿地江湖見隠淪短笠輕舟終逺去<lb/>
<pb n="KR4h0117_WYG_506-28b"/>
白雲春草喚維新畫牛事已知𢎞景學稼心常憶子真<lb/>
山月一罇談未了夜深猶照病閒人<lb/>
　　　積雨簡青嵒<lb/>
磵道水深不可渡昨夜巖阿夢亦驚江村破屋春一月<lb/>
郡閣芳樽雨滿城上林花事愁無賴吳下人家久廢耕<lb/>
苦憶新年與君約看山藜杖幾時晴<lb/>
　　　過沈山人園林<lb/>
清泉曲徑廻蔬圃錦石寒花隠竹籬再拜已忘相問病<lb/>
<pb n="KR4h0117_WYG_506-29a"/>
此生重得更論詩將來歲月天留與欲去江湖路未遲<lb/>
一卧峽西淹十載兩峰明月故人知<lb/>
　　　寄句溪翁<lb/>
苦憶溪翁久不見白頭林壑却何如久淹老病違知已<lb/>
長抱詩愁但索居晩歲不妨生事薄秋風殊覺物情疎<lb/>
相逢應有無窮話終夜青山月上初<lb/>
　　　顧子重陳南賔沈懋學吳天澤九日勝果山登髙<lb/>
越王臺上送長歌落日秋風感慨多草莽野煙諸寢殿<lb/>
<pb n="KR4h0117_WYG_506-29b"/>
寺門黄葉舊山河半江舟檝來鴻鴈絶頂罇罍上薜蘿<lb/>
此日相逢總陶謝風流文采復如何<lb/>
　　　題墨山扇圖<lb/>
逺嶼孤煙起林亭落日虚青山半江影竹裏照殘書<lb/>
　　　春日簡城中諸友<lb/>
春山昨夜月明多曉起看山客未過自煮春茶了幽事<lb/>
白雲嵓下紫芝歌<lb/>
　　　客過<lb/>
<pb n="KR4h0117_WYG_506-30a"/>
春風湖上問桃花雲水相逢一聚沙明日登臨更何處<lb/>
好山應只在僧家<lb/>
　　　花鳥<lb/>
滿眼春愁不自持風輕雲暖並髙枝美人殊惜花枝老<lb/>
應怪東園喚起遲<lb/>
　　　煙霞寺一百七歳老僧<lb/>
埀老猶疑寶扇翁一龕枯坐萬山中閉門不管春來去<lb/>
芳草滿堦棲落紅<lb/>
<pb n="KR4h0117_WYG_506-30b"/>
　　　碧空先輩挽詩<lb/>
獨聽鐘聲坐夜闌袈裟何處問豐干浮雲忽滅心燈在<lb/>
一樹梅花月影寒<lb/>
　　　紅梅<lb/>
絳紗籠月倚春江薄袂生寒藉酒降欲寫清愁寄東閣<lb/>
綵毫硃露曉臨窻<lb/>
　　　過孫山人故居<lb/>
溪邊野竹映寒沙茆屋青山處士家燕子歸來寒食雨<lb/>
<pb n="KR4h0117_WYG_506-31a"/>
春風開遍野棠花<lb/>
　　　再過孫山人二首<lb/>
野棘荒煙蔓短墻東風吹雨暗川光江湖交誼無消息<lb/>
山水惟存大雅堂<lb/>
中歲卜居吳下耕水晶宮裏獨柴荆小舟不見弄長笛<lb/>
春草白雲江自横<lb/>
　　釋魯山<hi>秦人嘗遊諸名山北至燕趙遂以詩名京師</hi>
　　　春有冬<lb/>
<pb n="KR4h0117_WYG_506-31b"/>
于年春有冬于日朝有夕漂泊旅亭人忽爾歸來客堂<lb/>
堂七尺軀明明夢窟宅青史數行字荒丘一片石人間<lb/>
竟無賴地下終何益但圖此生安塵冗免逼迫若知養<lb/>
心術無欲乃良䇿<lb/>
　　　為靈應寳泉師題梅<lb/>
西湖舊識雪中春骨瘦魂清絶俗塵江北江南路迢遞<lb/>
幽窻勞我夢君頻吳越倦遊三十載相思歲歲衰容改<lb/>
扶笻因入古招提復覩逋仙舊丰采八十老僧真白眉<lb/>
<pb n="KR4h0117_WYG_506-32a"/>
此花堪與同襟期索我為歌三弄曲松泉烹茗澆詩脾<lb/>
賦成方倚柴牀歇樓臺影落黄昏月明朝去住又分岐<lb/>
雲水相逢無定時唯師與我心相叶却憐不為梅花知<lb/>
　　　熊耳山<lb/>
雙峯並峙青螺子因問田夫識熊耳埋履塔前人少過<lb/>
山風滿壑空流水岸前野花春自開松間石徑生莓苔<lb/>
山僧博飯親耕利相逢不説西來意<lb/>
　　　送僧住惠山寺次邵民部國賢韻<lb/>
<pb n="KR4h0117_WYG_506-32b"/>
路僻塵囂逺尋幽客自來水清池見底碑久字生苔猿<lb/>
鳥啼深樹煙霞䕶古臺野花渾似我只向静中開<lb/>
　　　虎丘寺<lb/>
欲覓闔閭墓風霜殿閣秋越平吳亦盡劍去水空流字<lb/>
缺碑銘古雲深竹院幽無心唯野鳥不解往時愁<lb/>
　　　柬希曽下第還華州<lb/>
負䇿投明主馳驅豈畏難出鄉逢歲暮歸路踏春寒樹<lb/>
杳雲將暝花明露始乾霜蹄千里健一蹶不須嘆<lb/>
<pb n="KR4h0117_WYG_506-33a"/>
　　　秋晴<lb/>
幾日荳花雨兹晨方見晴寒蟬依樹響秋蘚上堦生山<lb/>
脱雲尤翠池涵月更明西風催萬户都作搗衣聲<lb/>
　　　寄楊君謙<lb/>
都下聞歸雁江東憶故人髙山千里夢芳草十年春吟<lb/>
苦先催老心安却耐貧吳門他日過書院許誰隣<lb/>
　　　送李獻吉民部<lb/>
久病無詩思因君强一吟贈言何足重持意自為深官<lb/>
<pb n="KR4h0117_WYG_506-33b"/>
棹暖風送客袍花氣侵眼前皆好景争耐别離心<lb/>
　　　王伯安書舍<lb/>
一尋松下地新搆小精廬袪俗入深院閉門抄古書草<lb/>
盆生意滿雪洞世情疎每欲携琴訪心齋恐宴如<lb/>
　　　寄君謙<lb/>
吏隠千年遠南峰事竟同鑑容依石水薰珮度花風林<lb/>
靄牀頭濕崖泉㕑下通紛紛塵世念不入此山中<lb/>
　　　賢大愚住金山<lb/>
<pb n="KR4h0117_WYG_506-34a"/>
楊子中流山遶寺題詩逺贈住山人四圍水浸魚龍窟<lb/>
一鏡天開草樹春僧飯許分江上鳥庭除不落世間塵<lb/>
紛紛榮辱都無累清梵朝朝謝紫宸<lb/>
　　　髙御史世徳告病還陜<lb/>
酬國㑹無鄉土夢赤心今為病懷違鴈從沙塞寒時過<lb/>
人向秋光淡處歸笑典朝衫償藥價慢將荷葉製儒衣<lb/>
林間歲月如流水五夜遙應看紫微<lb/>
　　　暮春<lb/>
<pb n="KR4h0117_WYG_506-34b"/>
東風送春來散入羣芳去花謝鳥聲間春歸向何處<lb/>
　　　逸興<lb/>
深樹自生凉書眠無事擾合眼夢難成起坐嫌啼鳥<lb/>
　　　足獻吉秋風南北路相别寺門前之句<lb/>
身世本如寄去留俱灑然秋風南北路相别寺門前<lb/>
　　　簡金山師<lb/>
少入深山老更深客傳名字不傳心携笻幾欲求𤣥㫖<lb/>
極目煙霞何處尋<lb/>
<pb n="KR4h0117_WYG_506-35a"/>
　　　茶盆山先師靈塔<lb/>
一出煙霞失所依重來生死路相違猊床尚設籠蛛網<lb/>
風度柴門葉亂飛<lb/>
　　　茶盆山題白雲<lb/>
舊與白雲林下期世縁牽惹久相違而今嫌我歸來晚<lb/>
舒巻悠悠不上衣<lb/>
　　　入山訪舊<lb/>
十年閉户慵遊覽今日尋幽入澗阿流水漸髙雲漸下<lb/>
<pb n="KR4h0117_WYG_506-35b"/>
幾家茅屋隔松蘿<lb/>
　　　訪張佩之不遇<lb/>
幾度尋君不見君門前髙樹掛斜曛踏春馬向誰家去<lb/>
一鳥空啼滿地雲<lb/>
　　　寄王宗器<lb/>
松下思君獨杖藜隴山遙望眼中迷書成欲付霜前鴈<lb/>
却恨南飛不向西<lb/>
　　　催芍藥<lb/>
<pb n="KR4h0117_WYG_506-36a"/>
雨顰晴蹙不禁寒無語垂頭凭曲欄簾捲松隂啼鳥亂<lb/>
滿階芳草又春殘<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0117_WYG_506-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石倉歴代詩選卷五百六<lb/>
</p>
<p>
</p>
  </div>
</body>
</text>
</TEI>
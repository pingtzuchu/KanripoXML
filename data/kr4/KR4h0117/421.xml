<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石倉歴代詩選巻四百二十一</head> <lb/>
    <p>
<pb n="KR4h0117_WYG_421-1a"/>
欽定四庫全書<lb/>
　石倉歴代詩選巻四百二十一<lb/>
　　　　　　　　　　　　明　曹學佺　編<lb/>
　明詩次集五十五<lb/>
　　葉元玉<lb/>
　　　中秋與同寅團亭賞月<lb/>
八月忽又半諸公集此亭此亭幽且䆳貯月不用扄姢<lb/>
姢一輪滿碾破秋天清天空净如洗㸃翳無畱停有酒<lb/>
<pb n="KR4h0117_WYG_421-1b"/>
多且㫖有殽椒斯馨有客况骨肉言笑俱㤀形酒酣各<lb/>
賦詩琳琅響中庭光燄不可秘翻恐勞天丁人生類萍<lb/>
梗南北隨飄零去去看月伴落落如辰星今夕復何夕不<lb/>
飲空自醒夜深凉露下月側窺疎櫺人散天宇濶西風<lb/>
吹鶴翎<lb/>
　　　潮州喜雪<lb/>
潮海本炎方隆冬天反熱豈無百歳人到老不見雪胡<lb/>
為癸亥冬朔風偏冷冽臘月廿一二雪片如箒結氣候<lb/>
<pb n="KR4h0117_WYG_421-2a"/>
誰轉移到此方發洩撒鹽安可擬飛絮亦強說梅花减<lb/>
顔色越犬吠聲切老夫喜欲狂舞蹈㡬失跌匪作兒女<lb/>
態幸為豊年决農夫拍手笑穉子開口齧螟蟊種自斃<lb/>
安得復作孽明當大有年禾黍壓丘垤民食既巳足貢<lb/>
賦自罔缺道路不拾遺外戸何用閉熈熈復皥皥人和<lb/>
天亦悅對雪賦此詩太平好時節<lb/>
　　　哭老子<lb/>
六十得一兒命名曰老子頭大趾亦方眉秀目頗羙唇<lb/>
<pb n="KR4h0117_WYG_421-2b"/>
齒紅且白鬢脚垂兩耳肌膚更堅實神色一秋水憶昔<lb/>
學行時匪跌即跛倚脚根一有力疾走竟不止出入有<lb/>
所見歴歴用手指有時牽我衣一歩一囘視及其漸學<lb/>
語小鳥鳴花裏舌尖澀且艱句句帯渣滓一朝語忽明<lb/>
輕清眞可喜飰熟呌我食天明呼我起客來方揖罷報<lb/>
我幾倒屣張拱學侍立差可成人比見我看書時拉取<lb/>
慿小几而也而也誦指字直到底有時見作書彼則强<lb/>
索紙把筆信糊塗殆若歸鴉比歳時或祀先我跽彼亦<lb/>
<pb n="KR4h0117_WYG_421-3a"/>
跽我口方致詞彼口亦云爾老夫見乖覺自慶得蘭茞<lb/>
夫何香不永遽逐蕭艾死爾死我何堪哭聲徹閭里坐<lb/>
卧欲發狂動作自委靡有時夢中見血淚流未巳<lb/>
　　　玉山發舟<lb/>
玉山河水落出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石齒齒小舟費推移一歩如一里趺<lb/>
坐矮篷下低頭不敢起明日且肩輿從容看山水<lb/>
　　　一笑軒為潮州陸髙士作<lb/>
結軒在東臯而無車馬馳俯仰天地寛何物能羈縻此<lb/>
<pb n="KR4h0117_WYG_421-3b"/>
中有眞趣難與俗子知萬事付一笑何用勞心思<lb/>
　　　厓翁亭為前人作<lb/>
古厓慕髙士駕車到竹林清論正有趣薄言日西沈子<lb/>
今構斯亭人豈識子心子有無絃琴舍我誰知音<lb/>
　　　姑蘇懐古<lb/>
吳王宮中草芊芊西施今去㡬千年胥門江水流不歇<lb/>
虎丘山色還依然我來江上一懐古前代興亡難盡數<lb/>
月明獨自倚孤篷疎雨沈沈夜當午<lb/>
<pb n="KR4h0117_WYG_421-4a"/>
　　　洋河曲<lb/>
西風吹洋河北風吹洋河風水相激如鳴珂少年巳有<lb/>
四方志今日果向窮邊過我有千里驥可以空駱駝我<lb/>
有雙龍劒當為斬黿鼉江山風景自殊異肯把雙淚徒<lb/>
滂沱韓范亦是書生軰豈必一一親揮戈<lb/>
　　　通州秋夜與進士馮子佩言别<lb/>
分館幸比隣情縁道義親可憐今夕酒俱是異鄉人砧<lb/>
急驚秋老忩虗見月新人生不百歳况乃别離頻<lb/>
<pb n="KR4h0117_WYG_421-4b"/>
　　　送同寅楊秀夫使涼州<lb/>
使節指凉州都門八月秋風沙迷塞雁刁斗接邊樓料<lb/>
理君餘事憑陵虜伐謀歸朝告天子功業鼎彛収<lb/>
　　　書懐<lb/>
客中羞對鏡老去動悲驚白髪雖公道流光也薄情名<lb/>
虛何足尚命拙不須評無限心頭事良工寫不成<lb/>
　　　端午請賴益謙不至詩以扣之<lb/>
異國萍逢跡憐君寄栢林風光端午日故舊百年心盃<lb/>
<pb n="KR4h0117_WYG_421-5a"/>
泛菖蒲玉盤堆角黍金問君何故者咫尺不相尋<lb/>
　　　次赤城奉寄諸寅長<lb/>
驅馳窮北地却見極南人自誓勞王事誰能顧此身風<lb/>
沙時帶惡戎馬日為隣若問歸時候長安三月春<lb/>
　　　同寅李獻吉西齋落成次韻<lb/>
清論西軒裏相㤀白晝長鳥聲隨樹轉燕口帶泥香酒<lb/>
盡詩畱壁忩虛月滿牀君家好見弟何地不傳芳<lb/>
　　　送節推曾良忠之蒼梧<lb/>
<pb n="KR4h0117_WYG_421-5b"/>
天涯歧路別何處是蒼梧梅嶺蠻煙净藤江月色孤獄<lb/>
清閑狴犴波静息天吳莫歎炎方逺乾坤亦版圖<lb/>
　　　挽巻為古田鄭先生作<lb/>
萬里天涯客歸奔亦可憐摩挲新淚眼指㸃舊山川狐<lb/>
兎眠孤塜音容隔九泉如何江樹上夜夜有啼䳌<lb/>
　　　舟中偶成<lb/>
客途逢四月歸艇破江煙行柳青隨路孤蟾白滿川滄<lb/>
波雙眼裏往事一燈前愛酒酬佳節嚢中少俸錢<lb/>
<pb n="KR4h0117_WYG_421-6a"/>
　　　春日飲李壽州家席上作<lb/>
春日開春酒主賓共酌之三人俱老境一會是佳期明<lb/>
歳知誰健浮生亦可悲此時如不飲桃李笑人痴<lb/>
　　　金臺送賴公弼之臨桂<lb/>
倒盡江頭碧玉巵醉來旋賦送行詩蘇湖事業歸能者<lb/>
臨桂生徒得好師吾道自知如此重儒官誰謂果然卑<lb/>
鄉情正與離情合况値西風九月時<lb/>
　　　挽三山强克謙太守<lb/>
<pb n="KR4h0117_WYG_421-6b"/>
𤓰州人去馬蕭蕭計到金臺淚欲飄銅虎有符猶未合<lb/>
玉樓無記却先招典刑缺失鄉邦瘁賢哲凋零士氣消<lb/>
老眼摩挲向南望海天空濶正寥寥<lb/>
　　　酬伍時清過譽小兒<lb/>
五色湘雲半幅裁塵襟病眼一時開情如江上初生水<lb/>
清逼忩前旋放梅老拙愧無經世學豚兒安有過人才<lb/>
昨宵頼得東風力吹醒寒爐欲死灰<lb/>
　　　太平别業為楊恒叔乃尊題<lb/>
<pb n="KR4h0117_WYG_421-7a"/>
萬樹甘棠手自栽拂衣髙卧故山隈白雲深䕶三間屋<lb/>
小徑斜通㡬樹梅花下看書紅㸃句月中呼酒白浮杯<lb/>
城東車馬多如許誰解飄然到此來<lb/>
　　　京中送舉人劉汝敬省母<lb/>
轉眼南宫較藝時匆匆何事負佳期芙蓉不怨開花晩<lb/>
烏鳥寜㤀反哺私淚被天風吹作雨愁因柳路織成絲<lb/>
我心亦似君心切况在天涯賦此詩<lb/>
　　　次楊恒叔無題原倡倒用李商隱韻<lb/>
<pb n="KR4h0117_WYG_421-7b"/>
覆雨翻雲少定踪寸心空繫景陽鐘只縁路有雲霄隔<lb/>
豈是天無雨露濃秋水簾深浮翡翠西風帳小冷芙蓉<lb/>
可憐半夜相思夢不到君門第九重<lb/>
　　　桐廬㑹鄉同年陳大尹<lb/>
同榜題名二十年東西踪跡兩茫然桐江幸與先生㑹<lb/>
花縣争傳大尹賢豺虎聞風咸歛迹荒蕪得雨盡成田<lb/>
朝家正有旌賢詔薦䟽行看到日邊<lb/>
　　　送吾閩薛助教移官南監飬母<lb/>
<pb n="KR4h0117_WYG_421-8a"/>
萬里慈闈江水南孤兒雲望思何堪官居國學曾無㡬<lb/>
䟽述烏情巳再三紫陌風埃歸裏浄白魚春浪夢中甘<lb/>
不知温趙何為者地下聞風也合慚<lb/>
　　　楊州贈别薛助教先生<lb/>
千里同舟一月寛維揚此别兩情難篷忩明日不相見<lb/>
杯酒今朝休放乾綵服羡君堂下舞白雲嗟我客邊看<lb/>
鍾山山色濃如許盡屬清閒自在官<lb/>
　　　建寜滕侍御招遊南郭草亭<lb/>
<pb n="KR4h0117_WYG_421-8b"/>
舟繫西城河㟁側人遊南郭草亭中歌聲到耳鳥呼雨<lb/>
春色過橋花逐風命酒賦詩良㑹合憂君愛國此心同<lb/>
清時莫作巢由計早策花間御史驄<lb/>
　　　重逰東華<lb/>
山色層層翠欲流乗風獨上萬峰頭花當二月已如此<lb/>
人過十年纔一遊地僻便知為太古民淳還幸際西周<lb/>
怪來眼界無畱礙北望長安是帝州<lb/>
　　　謝南雄林太守郊餞<lb/>
<pb n="KR4h0117_WYG_421-9a"/>
先生餞我七松堂風送松花入酒觴四海幸逢眞骨肉<lb/>
百蠻應識遠冠裳歌成喜有清風在醉後何妨古道長<lb/>
欲謝次公慚不盡便須揮翰寫甘棠<lb/>
　　　次萬全右衛察院題壁<lb/>
見說立春三日了春光不見半分來黄沙磧裏風猶冷<lb/>
青柳梢頭眼未開舊事每于心上簡新詩旋向筆端裁<lb/>
行行又記江南好春酒初醒嗅野梅<lb/>
　　　次李家庄<lb/>
<pb n="KR4h0117_WYG_421-9b"/>
雲州東下李家庒草色遙連日色黄千里風沙凋客鬂<lb/>
一天刁斗碎人腸邊城馬健多侵擾守將謀疎少奮揚<lb/>
傳語朔方大元帥好將忠勇激戎行<lb/>
　　　使天津舟中謾興<lb/>
嫋嫋東風入鬂絲奚奴隨䖏可收詩江山好景誰争得<lb/>
花鳥深愁我獨知老去不須營世計病來祗合問良醫<lb/>
俸錢買得溪翁酒醉倒篷忩也不知<lb/>
　　　通州重九日送何德彰囘部馬上口占<lb/>
<pb n="KR4h0117_WYG_421-10a"/>
離觴擲下馬頭囘猶有殘醺映老腮門向夕陽多半掩<lb/>
菊當佳節已全開送人每怕搜詩句排悶應難費酒杯<lb/>
明歳今朝我何處不堪搔首一興哀<lb/>
　　　通州㑹汴梁和舉子人于李獻吉官舍次鳩字<lb/>
　　　　韻<lb/>
天涯何幸識荆州髙興眞同汗漫遊滿甕松花春釀酒<lb/>
一簾燈火夜登樓吟肩矻矻詩攻瘦花影沈沈月上稠<lb/>
囘首古今俱是夢笑他機巧不如鳩<lb/>
<pb n="KR4h0117_WYG_421-10b"/>
　　　次韻遊寳通寺<lb/>
詰朝載酒寶通寺食盒春檠但小裝千里春風傷鬢雪<lb/>
十年塵夢愧松篁緑隂屈指無三月白日題詩共一堂<lb/>
醉後浩歌還起舞不妨人笑老夫狂<lb/>
　　　獻吉席上分韻得銀字<lb/>
民曹水部兩同心總是斯文異姓親百歳㡬遭文字飲<lb/>
一官深厭簿書塵風翻槐影簾紋碎雨洗苔斑石縫新<lb/>
笑殺坐中誰更老古厓雙鬢半如銀<lb/>
<pb n="KR4h0117_WYG_421-11a"/>
　　　獻吉官舍夜餞左國璣聨句送之<lb/>
髙館深杯賦别詩小忩㣲雨夜燈時對牀骨肉應憐老<lb/>
喬木家聲更屬誰緑柳曉分燕趙路碧梧秋待鳯皇枝<lb/>
鄉書有雁還須寄記取樽前兩故知<lb/>
　　　偕獻吉自京囘通馬上聨句<lb/>
靄靄林光雨霽初乾坤着眼一塵無歸雲渡水春涵影<lb/>
醉面便風曉出都乳燕教雛嬌欲墮逺山當馬翠如扶<lb/>
十年來去通州路慚愧山間破衲徒<lb/>
<pb n="KR4h0117_WYG_421-11b"/>
　　　舟中寄李獻吉<lb/>
羙人愛我戅且直我愛羙人才出羣團亭把手議政事<lb/>
西齋剪燭論詩文割雞呼酒對山月撾鼓放舟看水雲<lb/>
百年知已那復得海角天涯遙憶君<lb/>
　　　題雙忠祠<lb/>
張許祠堂何處是大忠西畔郭門東自從孤壘支强虜<lb/>
誰不低頭拜下風身死唐家當日節力扶元氣萬年功<lb/>
不須再讀前朝史詩筆年來仗至公<lb/>
<pb n="KR4h0117_WYG_421-12a"/>
　　　春日寫懐與陸髙士<lb/>
茅菴竹徑未相尋忽忽殘紅又緑隂處世浪為千歳計<lb/>
看花深負一春心只縁未悟藏蕉鹿豈是慳揮當酒金<lb/>
自笑山林縁分薄㡬畨翹首付長吟<lb/>
　　　潮州寄致仕雷大尹<lb/>
兩年分手各西東咫尺天涯萬里同有酒也孤秋月白<lb/>
無詩空對夜燈紅簿書俗吏塵埃裏恬退髙人畎畝中<lb/>
我愛西山亭子好也應相伴醉東風<lb/>
<pb n="KR4h0117_WYG_421-12b"/>
　　　次莆田先生韻<lb/>
半是池亭半豹臺埜人襟抱灑然開知還倦鳥投林去<lb/>
適意濳魚入渚來數畝石田堪種稻半山茅地也生材<lb/>
興來自有天成句不用工夫細剪裁<lb/>
　　　次韻復潮陽柯二守<lb/>
麾出潮州四五秋不才無補合歸休西山别業雲千頃<lb/>
浮世流光歳一周天地有情容我老海山無分伴君遊<lb/>
韓祠歳月慿誰記讀到新詩淚欲流<lb/>
<pb n="KR4h0117_WYG_421-13a"/>
　　　雨中端午有感次伍天鍚韻<lb/>
采蒲搴艾兩休休五月天時似早秋白石有人呼節酒<lb/>
汨羅無客棹孤舟浮雲蔽日山川暗淫雨漫天草木愁<lb/>
對節感時心不了幾畨囘首愧沙鷗<lb/>
　　　漫書<lb/>
病裏思前事分明一夢中而今知是夢却恨巳成翁<lb/>
　　　風花<lb/>
惡風吹好花花猶抱故枝畢竟被吹落還有重開時<lb/>
<pb n="KR4h0117_WYG_421-13b"/>
　　　雜興<lb/>
眼前風景不須賒月色平分入我家最是可人清絶處<lb/>
一枝梅影上忩紗<lb/>
　　　閨怨<lb/>
小忩睡起覺衣鬆怪底幽情似酒濃立盡斜陽人不見<lb/>
目隨征雁到廻峰<lb/>
　　　為人題便面<lb/>
杖藜信歩過橋東㡬片飛花隔柳紅指㸃前頭更清致<lb/>
<pb n="KR4h0117_WYG_421-14a"/>
遙山一抺淡煙中<lb/>
　　　曲江孔先生招飲<lb/>
十年不見先生面目斷嶺南山萬重今日曲江江上見<lb/>
不妨樽酒對芙蓉<lb/>
　　　𢎞治六年九月本部奏差宣府沿邊清理草束<lb/>
　　　　重九日出京次榆河驛<lb/>
皇華使節駐榆河下馬令人感慨多獨坐夜忩渾不寐<lb/>
一鈎明月挂煙蘿<lb/>
<pb n="KR4h0117_WYG_421-14b"/>
　　　次鷄鳴驛見菊<lb/>
傳舍清幽地歩寛晨炊未熟且凭欄秋花不改眞顔色<lb/>
畱待天朝使者看<lb/>
　　　次龍門衛<lb/>
龍門關外龍門衛元是紛紛狡兎場今日草枯胡馬痩<lb/>
將軍穩卧緑沈鎗<lb/>
　　　馬營日暖<lb/>
愛日當空暖氣囘與君並馬笑顔開如何萬里龍沙磧<lb/>
<pb n="KR4h0117_WYG_421-15a"/>
轉得南方氣候來<lb/>
　　　獨石道中遇雪<lb/>
歴徧窮邊萬仞山南人底耐北風寒雪花似與人相識<lb/>
故故飛來撲馬鞍<lb/>
　　　次髙郵湖<lb/>
湖水漫漫無畔㟁風波日日有人行輸他林下幽棲客<lb/>
閒看梅花破雪清<lb/>
　　　漁家樂<lb/>
<pb n="KR4h0117_WYG_421-15b"/>
蒿笋芽長魚正肥漁郎搖櫓賣魚歸得錢便買溪翁酒<lb/>
醉卧蓬忩自落暉<lb/>
　　　李國賓惠茶携至蘭溪烹之甚佳<lb/>
白石橋邊自摘茶故人持贈意無涯今朝烹入蘭谿水<lb/>
喜有清風入肺家<lb/>
　　　揭陽道中<lb/>
一年一度此行春深愧無恩及埜人也有一端堪自解<lb/>
滿田清水稻花新<lb/>
<pb n="KR4h0117_WYG_421-16a"/>
太守行春到揭陽村村男女事耕桑道㫄埜老無拘束<lb/>
笑指官家馬足忙<lb/>
　　　月夜聞琵琶聲有感<lb/>
悲悲切切復凄凄况是昭君怨裏詞安得西風加着力<lb/>
一宵吹送漢宫知<lb/>
　　　聼鶯<lb/>
老鳯雝雝霄漢中羣聲自是不相同新鶯莫訝偏饒舌<lb/>
啼到春歸句未工<lb/>
<pb n="KR4h0117_WYG_421-16b"/>
　古厓先生葉元玉成化辛丑進士為戸部郎時與李<lb/>
　獻吉鄭繼之以文字交出領潮州守强毅舉職中䜛<lb/>
　而歸潮人以前太守韋菴王公後古厓葉公為兩賢<lb/>
　云公集李貞夫鄭繼之俱有序<lb/>
　<lb/>
　<lb/>
　<lb/>
　石倉歴代詩選巻四百二十一<lb/>
</p>
<p>
</p>
  </div>
</body>
</text>
</TEI>